<doc>
<docinfo>
<docno>02-12-06.xml</docno>
<pdf>02-12-06.pdf</pdf>
<term value="02">ဒုတိယအကြိမ်</term>
<session value="12" />
<sittingday value="06" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး ဆဋ္ဌမနေ့မှတ်တမ်း</title>
<date value='13-05-2019'>၁၃၈၁ ခုနှစ်၊ ကဆုန်လဆန်း ၁၀ ရက် (၂၀၁၉ ခုနှစ်၊ မေလ ၁၃ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၂)ကြိမ်မြောက်ပုံမှန်အစည်းအဝေး ဆဋ္ဌမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေးရဲ့ ဆဋ္ဌမနေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက် ပုံမှန်အစည်းအဝေး ဆဋ္ဌမနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၅၈၈ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၉.၅၀ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး ဆဋ္ဌမနေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ဒုတိယ အကြိမ် ပြည်ထောင်စုလွှတ်တော် (၁၂) ကြိမ်မြောက်ပုံမှန်အစည်းအဝေး ဆဋ္ဌမနေ့အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အစီအစဉ်အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1308">ဒေါ်သီရိရတနာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက် ပုံမှန်အစည်းအဝေး ဆဋ္ဌမနေ့ ၁၃-၅-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အဖွဲ့ဝင်ဖြစ်သူ ကျွန်မ ဒေါ်သီရိရတနာက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးလာမာလေး ဆော့လော်၊ - ဦးချင်းဖေလင်း - ဦးအေးမောင် ဘောလခဲ၊ - ဦးသန်းလင်းလင်း မယ်စုံ၊ - ဦးနေလင်းအောင် မင်းတပ်၊ - ဦးပါထန်း မတူပီ၊ - ဦးကျင့်ရှင်းထန် တီးတိန်၊ - ဦးစိန်အောင် ပလက်ဝ၊ - ဒေါ်နီရွှေလျန်း ထန်တလန်၊ - ဦးမျိုးဇော်အောင် ကောလင်း၊ ဦးမြင့်ကြည် - ဦးမြင့်ထွန်း တန့်ဆည်၊ ဦးဝမ်းလှ နန်းယွန်း၊ - ဦးအောင်ကျော်ဟိန်း တနင်္င်္သာရီ၊ သရက်ချောင်း၊ ဇီးကုန်း၊ သဲကုန်း၊ ဇမ္ဗူသီရိ၊ ပုဏ္ဏားကျွန်း၊ မြေပုံ၊ မြောက်ဦး၊ မင်းပြား၊ မြောက်ဥက္ကလာပ၊ ဗိုလ်တထောင်၊ ကိုကိုးကျွန်း၊ ဒဂုံမြို့သစ်(မြောက်ပိုင်း)၊ - ဦးအောင်စိုး - ဦးဉာဏ်ထွန်း - ဦးအောင်သန်း - ဦးဖြိုးဇေယျာသော်(ခ) ဇေယျာသော် - ဦးစောထွန်း - ဦးဦးထွန်းမောင် - ဦးဖေသန်း - ဦးဦးလှစော - ဦးစစ်နိုင် - ဒေါက်တာသန်းဝင်း - ဒေါ်မြင့်မြင့်စိုး(ခ) မေစိုး - သူရဦးသက်ဆွေ - ဒေါက်တာခင်မောင်မောင် - ဒေါက်တာသက်သက်ခိုင် - ဒေါ်ကေသီနိုင် - ဦးတင်အေး - ဦးစိုင်းဘသိန်း - ဦးစိုင်းဆိုင်မိုင်း - ဦးစိုင်းစန်သိန်း - ဦးမန်းညွန့်သိန်း - ဒေါက်တာအေးကြူ - ဦးသန်းအောင် - ဦးစိုးအောင်နိုင် - ဦးဂျေယာ - ဦးနိုင်ကိုကို - ဦးနောင်နဂျတန် ဦးဆီဟူးရွေ့ - ဦးစိုးသိန်း မက်မန်း၊ လင်းခေး၊ မိုင်းကိုင်၊ မိုးနဲ၊ ပန်းတနော်၊ လပွတ္တာ၊ ငပုတော၊ ကျုံပျော်၊ ကချင်-၁၊ ကချင်-၁၂၊ ကချင်-၄၊ ကချင်-၂၊ ကယား-၉၊ - ဦးကျော်သန်း - ဦးစိုင်းသာစိန် ကယား-၁၀၊ - ဦးအောင်ကျော်စိုး ကယား-၇၊ - ဦးစိုင်းပန်ဖ ဒေါ်နန်းနီနီအေး ကရင်-၆၊ - ဦးစိုင်းသန်းနိုင် ကရင်-၅၊ - ဦးစောချစ်ဦး ကရင်-၃၊ - ဦးကျင့်ခန့်ပေါင် ချင်း-၆၊ - ဦးမျိုးထပ်(ခ) ဆလိုင်းမျိုးထိုက် ချင်း-၁၂၊ - ဦးရဲထွဋ် စစ်ကိုင်း-၅၊ - ဦးခင်မောင်ဝင်း စစ်ကိုင်း-၇၊ - ဦးကိုကိုနိုင် စစ်ကိုင်း-၈၊ - ဒေါက်တာခင်မောင်ဝင်း တနင်္သာရီ-၁၁၊ - ဦးအောင်ကြည်ညွန့် မကွေး-၄၊ - ဦးလင်းတင်ဌေး မွန်-၄၊ - ဦးဌေးဦး - ဒေါက်တာဌေးကြွယ် ရန်ကုန်-၁၊ - ဦးစိုင်းဝမ်းလှိုင်းခမ်း ရှမ်း-၃၊ - ဦးဇော်မင်းလတ်(ခ) ဦးကိုလတ် ရှမ်း-၁ နှင့် - ဗိုလ်မှူးကြီးစိုးရွှေ တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ရ ဦးရှိပြီး၊ ယနေ့ ခွင့်ပန် ကြားသူ ၆၂ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၆၉ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၆၂ ဦးအား ခွင့်အဖြစ်သတ်မှတ် ခွင့်ပြုပေး နိုင်ပါရန် လေးစားစွာဖြင့် တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၂) ကြိမ်မြောက်ပုံမှန်အစည်းအဝေး ဆဋ္ဌမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ရ ဦး၊ ယနေ့ခွင့်ပန်ကြား၍ ခွင့်ပြုထားသူ ၆၂ ဦး ဖြစ်တဲ့အတွက် ခွင့်ပြုထားသူစုစုပေါင်း ၆၉ ဦးဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့် စတုတ္ထအခြေပြစာချုပ်တွင် မြန်မာနိုင်ငံမှ လက်မှတ်ရေးထိုးနိုင်ရန်နှင့် အတည်ပြုနိုင်ရန်ကိစ္စနှင့် စပ်လျဉ်း၍ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အာဆီယံ ဘက်စုံရင်းနှီးမြှုပ်နှံမှုသဘောတူစာချုပ်ကို ပြင်ဆင်သည့် စတုတ္ထအခြေပြစာချုပ်တွင် မြန်မာနိုင်ငံမှ လက်မှတ် ရေးထိုးနိုင်ရန်နှင့် အတည်ပြုနိုင်ရန် ကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၇-၅-၂၀၁၉ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထား ပါတယ်။ ယင်းကိစ္စနဲ့စပ်လျဉ်းပြီး ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာနက ရှင်းလင်း တင်ပြဖို့ ဖြစ်ပါတယ်။</speech>
<speech><agency id="35">ဦးသောင်းထွန်း(ပြည်ထောင်စုဝန်ကြီး၊ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် ပြည်ထောင်စု လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့် အဖွဲ့ အစည်းပုဂ္ဂိုလ်များနှင့် ဧည့်သည်တော်များအားလုံးကို မင်္ဂလာပါလို့ ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာန ပြည်ထောင်စုဝန်ကြီး ဦးသောင်းထွန်း ဖြစ်ပါတယ်။ အာဆီယံဘက်စုံရင်းနှီးမြှုပ်နှံမှု သဘောတူစာချုပ် (ASEAN Comprehensive Investment Agreement)ကို ပြင်ဆင်သည့် စတုတ္ထအခြေပြစာချုပ်(Fourth Protocal)ကို မြန်မာနိုင်ငံမှ လက်မှတ်ရေးထိုး အတည်ပြုရေးကိစ္စနှင့်စပ်လျဉ်း၍ ရှင်းလင်းတင်ပြမှာ ဖြစ်ပါတယ်။ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ၂၀၀၉ ခုနှစ်၊ ဖေဖော်ဝါရီလ ၂၆ ရက်နေ့တွင် အာဆီယံစီးပွားရေးဝန်ကြီးများက လက်မှတ်ရေးထိုးခဲ့ပြီး ၂၀၁၂ ခုနှစ်၊ မတ်လ ၂၉ ရက်နေ့တွင် စာချုပ် အသက်ဝင်ခဲ့တာ ဖြစ်ပါတယ်။ စတုတ္ထအခြေပြစာချုပ်တွင် ပြင်ဆင်ဖြည့်စွက်ထားသည့် အချက် (၃)ချက် ပါရှိပါတယ်။ ပထမ ပြင်ဆင်ချက်တော့ မူလစာချုပ်ရဲ့ အပိုဒ်(၇)ကို ပြင်ဆင်ဖြည့်စွက်ခြင်း ဖြစ်ပါတယ်။ အပိုဒ်(၇)ပါ WTO ရဲ့ နောက်ဆက်တွဲစာချုပ်တစ်ခုဖြစ်တဲ့ Trade-Related Investment Measures(TRIMS)ကို လိုက်နာခြင်းဖြင့် ဆောင်ရွက်မှုဆိုင်ရာလိုအပ်ချက်များကို မချမှတ်ရန်သာ ယေဘုယျဖော်ပြထားပါတယ်။ ယခု စတုတ္ထ အခြေပြစာချုပ်တွင်မူ မချမှတ်ရမယ့် အချက်များကို အသေးစိတ်ထည့်သွင်း ဖော်ပြထားပါတယ်။ ဒုတိယပြင်ဆင်ချက်ကတော့ မူလစာချုပ် အပိုဒ် ၉ ကို ပြင်ဆင်ခြင်း ဖြစ်ပါတယ်။ မူလစာချုပ်မှာ “နိုင်ငံသားနှင့် တန်းတူအခွင့်အရေးပေးခြင်း” National Treament နဲ့ “အကြီးတန်းစီမံခန့်ခွဲမှုနှင့် ဒါရိုက်တာ zage.” Senior Management and Board of Directors aộcop posposandoozm sagio pač တစ်နိုင်ငံရဲ့ ခွင့်မပြုနိုင်သော ရင်းနှီးမြှုပ်နှံမှုစာရင်း(Reservation List)အပေါ် သက်ရောက်မှုမရှိစေရ ဟုသာ ပြဋ္ဌာန်းခဲ့ပါတယ်။ ယခုပြင်ဆင်ချက်တွင်မူ “ဆောင်ရွက်မှုဆိုင်ရာ လိုအပ်ချက်များအပေါ် တားမြစ်ခြင်း ဆိုတဲ့ (Performance Requirements) ” 3aqnozul cossgoosze: geclosuful တတိယပြင်ဆင်ချက်ကတော့ မူလစာချုပ်ရဲ့ Headnote ကို ဖြည့်စွက်ပြင်ဆင်ခြင်း ဖြစ်ပါတယ်။ ဒုတိယပြင်ဆင်ချက်ကဲ့သို့ပင် မူလကထည့်သွင်းဖော်ပြထားတဲ့ အချက် (၂)ချက်အပြင် “ဆောင်ရွက်မှုဆိုင်ရာ လိုအပ်ချက်များအပေါ်တားမြစ်ခြင်း”ကိုပါ ဖြည့်စွက်ဖော်ပြခြင်း ဖြစ်ပါတယ်။ အာဆီယံဘက်စုံရင်းနှီးမြှုပ်နှံမှု သဘောတူစာချုပ်အား ပြင်ဆင်သည့် စတုတ္ထအခြေပြစာချုပ်ကို ၂၀၁၉ ခုနှစ်၊ ဧပြီလ ၂၃ ရက်နေ့တွင် ထိုင်းနိုင်ငံ၊ ဖူးခက်မြို့၌ ကျင်းပခဲ့သည့် (၂၅)ကြိမ်မြောက် အာဆီယံ စီးပွားရေးဝန်ကြီးများ၏ သီးသန့်အစည်းအဝေးတွင် ဘရူနိုင်း၊ ကမ္ဘောဒီးယား၊ အင်ဒိုနီးရှား၊ လာအို၊ မလေးရှား၊ စင်ကာပူနှင့် ထိုင်းနိုင်ငံတို့က လက်မှတ်ရေးထိုးခဲ့ပါတယ်။ ယင်းစာချုပ်ကို ၂၀၁၉ ခုနှစ်အတွင်း အာဆီယံ အဖွဲ့ဝင်နိုင်ငံအားလုံးက အတည်ပြုနိုင်ရန် လျာထားဆောင်ရွက်လျက် ရှိပါတယ်။ မြန်မာနိုင်ငံအနေနဲ့ အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့် စတုတ္ထ အခြေပြစာချုပ်အား လက်မှတ်ရေးထိုးအတည်ပြုခြင်းဖြင့် အာဆီယံဒေသကို “ရင်းနှီးမြှုပ်နှံမှုလုပ်ရန်ဆွဲဆောင်မှု အရှိဆုံး၊ အကောင်းဆုံးဒေသ”အဖြစ် မြှင့်တင်ဆောင်ရွက်ရာတွင် အခြားအာဆီယံအဖွဲ့ဝင် နိုင်ငံများနှင့် အတူ လိုက်ပါဆောင်ရွက်နိုင်မှာ ဖြစ်ပါတယ်။ အဆိုပါစတုတ္ထအခြေပြစာချုပ်ပါကိစ္စရပ်များသည် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၁(က) ဇယား(၁) အပိုဒ်(၈) ပါ “အပြည်ပြည်ဆိုင်ရာ ကွန်ဗင်းရှင်းများနှင့် သဘောတူညီချက်များ၊ ဒေသဆိုင်ရာ စာချုပ်များနှင့် သဘောတူညီချက်များဆိုင်ရာကိစ္စ”တွင် အကျုံးဝင်သဖြင့် ပြည်ထောင်စုလွှတ်တော်၏ အတည်ပြုချက် ရယူရမှာဖြစ်ပါတယ်။ သို့ဖြစ်ပါ၍ အာဆီယံဘက်စုံရင်းနှီးမြှုပ်နှံမှု သဘောတူစာချုပ်အား ပြင်ဆင်သည့် စတုတ္ထအခြေပြ စာချုပ်ကို မြန်မာနိုင်ငံမှ လက်မှတ်ရေးထိုးရေးနှင့် အတည်ပြုရေးကိစ္စနှင့်စပ်လျဉ်း၍ ပြည်ထောင်စုလွှတ်တော်၏ အတည်ပြုချက် ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်။ ကျေးဇူးတင် ရှိပါတယ်ခင်ဗျာ။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်းကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိ ကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူ ကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၁၅-၅-၂၀၁၉ ရက် (ဗုဒ္ဓဟူးနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
<section value="Report">
<report>
<title>အဂတိလိုက်စားမှုတိုက်ဖျက်ရေးကော်မရှင်၏ နှစ်ပတ်လည် လုပ်ငန်းဆောင်ရွက်မှု အစီရင်ခံစာနှင့်စပ်လျဉ်း၍ လွှတ်တော်ကိုယ်စားလှယ်များက ဆက်လက်ဆွေးနွေးခြင်း၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အဂတိ လိုက်စားမှုတိုက်ဖျက်ရေးကော်မရှင်၏ နှစ်ပတ်လည်လုပ်ငန်းဆောင်ရွက်မှု အစီရင်ခံစာနဲ့စပ်လျဉ်းပြီး ကျန်ရှိတဲ့ လွှတ်တော်ကိုယ်စားလှယ် ၁ရ ဦးရဲ့ ဆွေးနွေးခြင်းအစီအစဉ်ကို ဆက်လက်ဆောင်ရွက်မှာ ဖြစ်ပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ အစီရင်ခံစာနဲ့စပ်လျဉ်းပြီး ဆွေးနွေးကြရမှာ အစီရင်ခံစာပါ အကြောင်းအရာများနဲ့ သက်ဆိုင်တဲ့ ကိစ္စရပ်များကိုသာ ဆွေးနွေးကြပြီး ဌာန၊ အဖွဲ့အစည်းတစ်ခုခု၊ လူပုဂ္ဂိုလ်တစ်ဦးတစ်ယောက်၊ ဆောင်ရွက်ဆဲ ကိစ္စရပ်တစ်ခုခုကိုဖော်ပြပြီး ဆွေးနွေးမေးမြန်းတာမျိုး မဖြစ်စေဖို့နဲ့ လွှတ်တော်ဆိုင်ရာ ဥပဒေ၊ နည်းဥပဒေများပါ စည်းကမ်းသတ်မှတ်ချက်များနဲ့အညီ ဆွေးနွေးကြဖို့ ဖြစ်ပါတယ်။ ၉-၅-၂၀၁၉ ရက်က ဆွေးနွေးမှုအချို့မှာ စည်းကမ်းသတ်မှတ်ချက်နဲ့မညီတဲ့ ဆွေးနွေးမှုအချို့ ကြားသိရသော်လည်း လွှတ်တော် ကိုယ်စားလှယ်များရဲ့ တာဝန်၊ လုပ်ပိုင်ခွင့်နဲ့ ကျင့်ဝတ်သိက္ခာပိုင်းအရ နာယကအနေနဲ့ တားမြစ်ပြောဆိုမှု မပြုခဲ့တာဖြစ်ပါတယ်။ နာယကအနေနဲ့ ကိုယ်စားလှယ်များနဲ့ ဂုဏ်သိက္ခာနဲ့ လျော်ညီစွာ ဆွေးနွေးဖို့သာ သတိပေးကြပ်မတ်ခဲ့ပါတယ်။ ဒီလိုသတိပေးကြပ်မတ်သော်လည်း အချို့က လျစ်လျူရှုပြီး ဆွေးနွေးခဲ့လို့ ယခုလို ထပ်မံသတိပေးခြင်းဖြစ်ပါတယ်။ ဆွေးနွေးကြမယ့် လွှတ်တော်ကိုယ်စားလှယ်များအနေနဲ့ ဂရုပြု ဆွေးနွေးကြဖို့ မှာကြားလိုပါတယ်။</speech>
<speech type="speaker">ယခု ဦးစွာ ဦးတင်ထွေး ဝေါမဲဆန္ဒနယ် စတင်ဆွေးနွေးဖို့ဖြစ်ပါတယ်။</speech>
<speech><mp id="1429">ဦးတင်ထွေး(ဝေါမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်တော်များ၊ ဧည့်သည်တော်များ အားလုံးမင်္ဂလာပါလို့ ကျွန်တော် နှုတ်ခွန်းဆက်သအပ်ပါတယ်။ လေးစားအပ်ပါတဲ့ နာယကကြီးခင်ဗျာ။ ကျွန်တော့အနေနဲ့ အဂတိလိုက်စားမှုတိုက်ဖျက်ရေး ကော်မရှင်ရဲ့ နှစ်ပတ်လည် လုပ်ငန်းဆောင်ရွက်မှုအပေါ် လိုအပ်ချက်များကို ဖြည့်ဆည်းပြီးတော့ ဥပဒေရဲ့ လိုအပ်ချက်များကိုလည်းပဲ ကျွန်တော် အကြံပေးဆွေးနွေးသွားမှာ ဖြစ်ပါတယ်။ ကျွန်တော်တို့နိုင်ငံဟာ ဒီမိုကရေစီအသွင်ကူးပြောင်းရေးကာလကြီးကို ဖြတ်ကျော်နေတဲ့ ဖြစ်ပါတယ်။ ဒီလျိုးမှာ ဒီအဂတိလိုက်စားမှုဆိုတဲ့ ရောဂါဆိုးကြီးဟာ ကျွန်တော်တို့ရဲ့ အသွင် ကူးပြောင်းရေးကာလကြီးကို များစွာအနှောင့်အယှက်ပြုပါတယ်။ အဓိကအားဖြင့် နိုင်ငံရဲ့ ဝန်ထမ်းများ အတွင်းမှာ ဒီအဂတိလိုက်စားမှုဟာ အထူးသင်တန်းပေးစရာမလိုတဲ့ ဓလေ့ကြီးသဖွယ်ဖြစ်နေတာကို ကျွန်တော်တို့ တွေ့ရပါတယ်။ ဒါကြောင့်မို့လည်းပဲ ကျွန်တော်တို့ ဒီမိုကရေစီနိုင်ငံတော် ပီပီပြင်ပြင်ဖြစ်မြောက်ရေးအတွက် ခလုတ်ကသင်းသဖွယ် အမြစ်တွယ်နေတဲ့ ဒီမကောင်းမှုကြီးကို အမြစ်ပြတ်ဆောင်ရွက်နိုင်ဖို့အတွက် ၂၀၁၃ ခုနှစ်မှာ အဂတိလိုက်စားမှုတိုက်ဖျက်ရေးကော်မရှင်ကို ဖွဲ့ခဲ့ပါတယ်။ ၂၀၁၄ ခုနှစ်မှာ ကျွန်တော်တို့ ဥပဒေကို ပြဋ္ဌာန်းပြီးတော့ ၂၀၁၄ ခုနှစ်မှာ ကျွန်တော်တို့ ကော်မရှင်ကိုဖွဲ့ခဲ့တာပဲ ဖြစ်ပါတယ်။ ဒီလိုကော်မရှင်ကို ဖွဲ့ခဲ့တဲ့နေရာမှာ ကော်မရှင်အနေနဲ့ကတော့ ဒီလုပ်ငန်းအပေါ်မှာ အမျိုးသားရေး တာဝန်တစ်ရပ်အနေနဲ့ ရှေးရှုပြီးတော့ ဆောင်ရွက်တဲ့နေရာမှာ အောင်မြင်သင့်သလောက် မအောင်မြင်ဘူး။ တချို့ကိစ္စလေးတွေမှာ အခက်အခဲလေးတွေလည်း ရှိတယ်ဆိုတာကိုတော့ အစီရင်ခံစာမှာတွေ့ရတာ ဖြစ်ပါတယ်။ ဒါဟာလည်း ဘာဖြစ်လို့လဲဆိုတော့ အဓိက ကော်မရှင်ရဲ့ လုပ်ငန်းများအပေါ်မှာ ပြည်သူလူထုရဲ့ ပူးပေါင်းမှုအားနည်းခြင်း၊ သတင်းမီဒီယာများရဲ့ ပူးပေါင်းမှုအားနည်းခြင်းကြောင့် ဖြစ်တယ်လို့လည်း ကျွန်တော်တို့ အနေနဲ့ သုံးသပ်မှုရရှိတာ ဖြစ်ပါတယ်။ နောက်တစ်ချက်ကလည်းပဲ ဥပဒေတစ်ရပ်ကို ပြဋ္ဌာန်းလိုက်ပြီဆိုရင် ဒီဥပဒေဟာ သက်ဝင်ပြီးတော့ လှုပ်ရှားနိုင်ဖို့ ပီပီပြင်ပြင် အောင်မြင်နိုင်ဖို့ဆိုတာ ကျွန်တော်တို့ တစ်ဆင့်ခံဥပဒေဆိုတဲ့ နည်းဥပဒေများကို ပြဋ္ဌာန်းပြီးတော့ ဆောင်ရွက်ရတာဖြစ်ပါတယ်။ သို့သော်လည်းပဲ အခုကျွန်တော်တို့ ကော်မရှင်ဥပဒေကို ကျွန်တော့ရဲ့ လေ့လာမှုအရဆိုရင် (၄)ကြိမ်လောက် ပြင်ထားပြီးဖြစ်ပါတယ်။ နောက်ဆုံး အသစ်ပြင်ဆင် ထားပြီးတဲို့ အခုနည်းဥပဒေဟာ ကျွန်တော်တို့ ပထမအဆင့် မူကြမ်းပဲထွက်တယ်လို့ အစီရင် ခံစာမှာတွေ့ရပါတယ်။ ဒါဟာဥပဒေရဲ့ မူလရည်ရွယ်ချက်ကို အောင်မြင်နိုင်ရေးအတွက် ဒီနည်းဥပဒေဟာ နောက်ကျနေတယ်လို့ပဲ ကျွန်တော်သုံးသပ်ရမှာ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ ကျွန်တော်တို့ အဓိက အဂတိလိုက်စားမှုဆိုတာဟာ အဓိက မြန်မာနိုင်ငံမှာ ဖြစ်နေတာဟာ နိုင်ငံ့ဝန်ထမ်းများ၊ ပြည်သူ့ဝန်ထမ်းများအတွင်းမှာ ဖြစ်နေတာဖြစ်ပါတယ်။ ပြည်သူ့ဝန်ထမ်းတွေဆိုတာ ပြည်သူက၊ နိုင်ငံတော်က ပေးအပ်တဲ့တာဝန်ကို ပြည်သူ့ဘဏ္ဍာကို ကျွန်တော်တို့ နိုင်ငံတော်ကပေးအပ်ပြီးတော့ အစိုးရရဲ့ လုပ်ငန်းများကို အစိုးရနဲ့ ပြည်သူအကြားမှာ ဆက်သွယ်ပြီးတော့ ဆောင်ရွက်ရတဲ့ အဖွဲ့အစည်းတွေဖြစ်ပါတယ်။ ဒီဌာန၊ အဖွဲ့အစည်းတွေအတွင်းမှာ အဂတိတရားဆိုတဲ့ ပေးမှလုပ် မပေးရင်မလုပ်တဲ့ ဥပဒေနဲ့မညီတဲ့ ဆောင်ရွက်မှုတွေရှိနေသမျှ ကာလပတ်လုံး ကျွန်တော်တို့ အစိုးရရဲ့ လုပ်ငန်းတွေဟာ အောင်မြင်မှာမဟုတ်သလို အုပ်ချုပ်တဲ့အစိုးရအပေါ်မှာ ပြည်သူက အထင်မှား၊ အမြင်မှားတွေ ဖြစ်လာပြီးတော့ ကျွန်တော်တို့ လျှောက်လှမ်းနေတဲ့ ဒီမိုကရေစီအသွင်ကူးပြောင်းရေး ကာလကြီးကို များစွာအနှောင့်အယှက်ဖြစ်လာတော့မှာ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ ဒါကြောင့်မို့လို့ ပြည်သူ့ဝန်ထမ်းတွေအတွင်းမှာ ပြည်သူ့ ဝန်ထမ်းနဲ့ပတ်သက်တဲ့ ကျွန်တော်တို့ ဥပဒေတွေပြဋ္ဌာန်းထားသော်လည်းပဲ ဒီနော့ အထက်နဲ့ အောက်၊ အောက်နဲ့အထက် ဝန်ထမ်းအဖွဲ့အစည်းတွေအတွင်းမှာ တစ်ဦးနဲ့တစ်ဦး လေးစားမှုမရှိကြဘူး။ ဒါဟာဘာလဲဆိုတော့ အဂတိတရားအပေါ်မှာအခြေခံပြီးတော့ လုပ်နေကိုင်နေကြတဲ့အတွက် ကျွန်တော်တို့ တစ်ယောက်နဲ့တစ်ယောက်က သူ့အကြောင်းငါသိ၊ ငါ့အကြောင်းသူသိ မြွေခြေမြင်သလို ဖြစ်နေကြပြီးတော့ ကျွန်တော်တို့ရဲ့ အစိုးရရဲ့ လုပ်ငန်းတွေဟာ များစွာအနှောင့်အယှက်ဖြစ်နေတာကို တွေ့ရမှာပဲဖြစ်ပါတယ်။ ဒါကြောင့်မို့လည်းပဲ ကျွန်တော်တို့ အခုလက်ရှိအခြေအနေမှာ အထူးကော်မရှင်ဟာ အဂတိ လိုက်စားရေးကော်မရှင်အနေနဲ့က ကျွန်တော်တို့ ရန်ကုန်နဲ့ မန္တလေးကို ဖွင့်တယ်ဆိုတာကိုတော့ ကျွန်တော်တို့ တွေ့ရပါတယ်။ ရန်ကုန်နဲ့ မန္တလေးတင်မဟုတ်ပါဘူး။ တိုင်းနဲ့ ပြည်နယ်တွေအားလုံးမှာပါ ဒီကော်မရှင် တွေကိုဖွဲ့ပြီးတော့ ဆောင်ရွက်မယ်ဆိုလို့ရှိရင်တော့ အဂတိလိုက်စားမှုတိုက်ဖျက်ရေးဟာ များစွာအောင်မြင် လာနိုင်မယ်လို့ ကျွန်တော့အနေနဲ့ အကြံပေးတင်ပြလိုပါတယ်။ လေးစားအပ်တဲ့ နာယကကြီးခင်ဗျာ။ ကျွန်တော်တို့ ဒီနေ့ ဖြစ်ပျက်နေတဲ့ အခြေအနေအားလုံးကို ကြည့်မယ်ဆိုလို့ရှိရင်တော့ ဒီအဂတိလိုက်စားမှုသည် ပုဂ္ဂိုလ်တစ်ဦးတစ်ယောက်တည်းက လုပ်တာမဟုတ် ပါဘူး။ ဟိုးအပေါ်ကနေ အောက်အထိမှာ ဆင့်ကဲဆင့်ကဲဟာ အခုည်း လုပ်နေတယ် ဆိုတာတော့ ကျွန်တော်တို့ကိုယ်တိုင်မမြင်ရသော်လည်းပဲ ကြားသိနေရတာ အများကြီးရှိပါတယ်။ ကျွန်တော် ခုနက တင်ပြ သွားသလို ကျွန်တော်တို့နယ်ပယ်မှာ အမြဲတမ်းပြောနေကြပါတယ်။ ပုဒ်မ ၄၊ “ပုဒ်မ ၄ ဆိုတာ ပေးမှလုပ်တယ်။ ” မပေးရင်ဘာမှ မလုပ်ကြဘူး။ ဲ့တစ်ပြေးညီ ဆောင်ရွက်မယ့်ကိစ္စများသည်ပင်လျှင် ဒီကိစ္စတွေဟာ ကျွန်တော်တို့ များစွာကြန့်ကြာနေတာကို သွားတွေ့ရတာဖြစ်ပါတယ်။ ဒါကြောင့်မို့လို့ ၁၃၈၀ ပြည့်နှစ် နှစ်သစ်ကူးမိန့်ခွန်းမှာ နိုင်ငံတော်သမ္မတကြီးက ဌာနဆိုင်ရာတော်တော် များများဟာ အဂတိနဲ့ဆောင်ရွက်နေတာကို ဓလေ့သဖွယ်ဖြစ်နေကြောင်း၊ အဂတိတိုက်ဖျက်ရာမှာ ဝန်ထမ်းရဲ့ ရပိုင်ခွင့်၊ အခွင့်အရေးနဲ့ တာဝန်ကို ဘက်ညီမျှတစေဖို့ ပြန်လည်သုံးသပ်ပြီးတော့ ဌာနဆိုင်ရာတစ်ခုချင်းမှ အသီးသီးတာဝန်ယူ ဆောင်ရွက်ရမှာဖြစ်ပါတယ်။ ဒါတွေနဲ့ ပတ်သက်ပြီးတော့ လုပ်ပိုင်ခွင့်အာဏာရှိတဲ့ သူများရဲ့ ပါဝင်ပတ်သက်မှု၊ ဝင်ရောက်စွက်ဖက်မှု တိကျခိုင်လုံတဲ့အထောက်အထားများနဲ့တောင် တိုင်ကြားဖို့ပါပဲ ဆိုပြီးတော့ ဖွင့်ဟပြီးတော့ နှစ်သစ်ကူးမိန့်ခွန်းမှာ ပြောသွားခဲ့တာဖြစ်ပါတယ်။ အဲဒီလိုပဲ ကျွန်တော်တို့ တချို့ ဥပဒေပြဋ္ဌာန်းချက်တွေ ကြည့်မယ်ဆိုလို့ရှိရင် တချို့ဥပဒေတွေဟာ ပုဂ္ဂိုလ်တစ်ဦးတစ်ယောက်စီမှာ ပိုင်ခွင့်တွေ လုပ်ပိုင်ခွင့်တွေပေးထားတော့ သွားတွေ့ရပါတယ်။ ပေးထားတဲ့အခါကျတော့ ဒီလိုလုပ်ပိုင်ခွင့်များများ ပေးခြင်းဟာ သူ့ကို အဂတိလိုက်စားဖို့လို့ ကျွန်တော်တို့ ဖွင့်ထားပေးတဲ့ ဥပဒေမျိုးဖြစ်နေတာကိုလည်း သွားတွေ့ရပါတယ်။ ဒါကိုလည်းပဲ ကျွန်တော်တို့ လွှတ်တော်များအနေနဲ့ ဥပဒေပြုတဲ့နေရာမှာ သတိထား သင့်တယ်လို့ ကျွန်တော့အနေနဲ့။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဆက်လက်ပြီး ဦးကျော်ကြီး(ခေါ်)ဦးအုန်းခင် မင်းလှမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1465">ဦးကျော်ကြီး(ခေါ်)ဦးအုန်းခင်(မင်းလှမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်လွှတ်တော် နာယကကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော် ကတော့ မကွေးတိုင်းဒေသကြီး၊ မင်းလှမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော်ကြီး (ခေါ်) ဦးအုန်းခင်ဖြစ်ပါတယ်။ အဂတိတိုက်ဖျက်ရေးကော်မရှင်မှတင်သွင်းတဲ့ ၂၀၁၈ နှစ်ပတ်လည် လုပ်ငန်းအစီရင် ခံစာကို ထောက်ခံအကြံပြု ဆွေးနွေးသွားမှာဖြစ်ပါတယ်ခင်ဗျာ။ မဟာဗျူဟာစီမံချက် ၂၀၁၈-၂၀၂၁ အရ ရည်မှန်းချက် ၃ ရပ်ကို ကျွန်တော်တို့ ထောက်ခံ ကြိုဆို ပါတယ်။ လက်တွေ့နယ်ပယ်မှာ ထိရောက်အောင်မြင်မှုရှိစေရန် ကြိုးပမ်းဆောင်ရွက်စေလိုကြောင်း အကြံ ပြုလိုပါတယ်။ နံပါတ်(၁) ထိပ်ဆုံးမှာရှိနေတဲ့ မဟာဗျူဟာရည်မှန်းချက်ဖြစ်တဲ့ အစိုးရဌာန၊ အစိုးရအဖွဲ့အစည်း စီမံကိန်းများ ဆောင်ရွက်ခြင်း၊ တည်ဆောက်ခြင်း၊ ဝယ်ယူခြင်း၊ ဝန်ဆောင်မှုရယူခြင်း၊ ငှားရမ်းခြင်း၊ ရောင်းချခြင်း လုပ်ငန်းများမှာ အဂတိလိုက်စားမှုကြောင့် ဖြစ်ပေါ်နေတဲ့ ပြည်သူ့ဘဏ္ဍာရန်ပုံငွေဆုံးရှုံးမှု များကို ပွင့်လင်းမြင်သာမှု၊ တာဝန်ယူမှု၊ တာဝန်ခံမှုတို့ဖြင့် လျှော့ချရန်ဆိုတဲ့အချက်ဟာ အင်မတန်မှ တိုင်းပြည်အတွက် အရေးကြီးကြောင်း အကြံပြုလိုပါတယ်။ လက်တွေ့မှာလည်း အားနည်းချက်တွေ တွေ့ရှိနေရလို့ပါ။ ရည်မှန်းချက်အတိုင်း ထိထိရောက်ရောက် အကောင်အထည်ဖော်ဖို့လိုမယ်လို့ အကြံပြုချင်ပါတယ်။ ကော်မရှင်ရဲ့ ဝန်ထမ်းများနဲ့ ကော်မရှင်နဲ့ ကော်မရှင်ရဲ့ ဝန်ထမ်းများရဲ့ ကျင့်ဝတ်ဖြစ်တဲ့ Code of Conduct ကိုလည်း အားရကျေနပ်စွာ ကျွန်တော် ထောက်ခံ ပါတယ်။ အရေးကြီးဆုံးကတော့ ကျင့်ဝတ်တွေကို ခါးဝတ်ပုဆိုးကဲ့သို့ မြဲစေလိုကြောင်း အကြံပြုပါတယ်။ ပြည်သူတွေ စိတ်ပျက်မသွားစေရေး အရေးကြီးလို့ပါ။ ဒီမိုကရေစီတော်လှန်ရေး အပြောင်းအလဲကာလမှာ ပြည်သူတွေပူးပေါင်းပါဝင်ဖို့ အင်မတန်အရေးကြီးပါတယ်။ ဒါကြောင့် ပြည်သူတွေ ယုံကြည်မှု ရှိလာဖို့ ကြိုးပမ်းဆောင်ရွက်စေလိုပါတယ်။ ၂၀၁၈ ခုနှစ်မှာ ကော်မရှင်အနေနဲ့ စုံစမ်းစစ်ဆေးတိုင်ကြားစာ ၄၆ စောင်ရှိခဲ့ပြီး ဝန်ကြီးဌာနနဲ့ ပြည်နယ်/တိုင်းအစိုးရအဖွဲ့သို့ လွှဲပြောင်းပေးတဲ့ တိုင်ကြားစာ ၁,၇၉၅ စောင်လို့ ဖော်ပြထားပါတယ်။ ပြောင်းပေးတဲ့ တိုင်ကြားစာတွေကို တိုင်းနဲ့ ပြည်နယ်အစိုးရအဖွဲ့များက မည်ကဲ့သို့ အရေးယူဆောင်ရွက်မှု ရှိကြောင်း ပြည်သူများသိစေရန် ထုတ်ပြန်ကြေညာပေးဖို့ လိုမယ်လို့ အကြံပြုပါတယ်။ တရားဥပဒေစိုးမိုးမှု အားကောင်းပြီး ထိရောက်စွာအရေးယူဖို့ လိုအပ်ပါတယ်။ အဂတိကျူးလွန်မှု အမျိုးမျိုးရှိရာမှာ ဆရာဦးမြင့် အကြံပြုခဲ့သလို ငါးအကြီးကြီးကြော်နိုင်ဖို့ လိုပါလိမ့်မယ်။ ငါးအကြီးကြီးကြော်ပြနိုင်ရင် ငါးသေးသေးလေး တွေ ပြုပြင်သွားမယ်လို့ ယူဆပါတယ်။ Prevention is better than cure ဆိုတဲ့အတိုင်းပဲ ငါးအကြီးကြီး ကြော်ပြခြင်းအားဖြင့် အခြားအဂတိတစ်ဝက်လောက်ကို ကြိုတင်ကာကွယ်ပြီးဖြစ်မယ်လို့ ယုံကြည်ပါတယ်။ လေးစားအပ်ပါသော နာယကကြီးခင်ဗျာ။ ကြိုတင်ကာကွယ်ရေး အလွန်အရေးကြီးပါတယ်။ egovernment နဲ့ ဝန်ထမ်းများ ဂုဏ်သိက္ခာရှိစွာ၊ ဖူလုံစွာ ကျင့်ကြံနေထိုင်နိုင်ရေးဟာလည်း အဂတိကြိုတင် ကာကွယ်မှုဖြစ်စေတဲ့အတွက် ထည့်သွင်းစဉ်းစားဖို့ အကြံပြုလိုပါတယ်။ ဆောင်ရွက်နိုင်ရင် အဂတိထက်ဝက် လျော့ကျ သွားမယ်လို့လည်း ယူဆမိပါတယ်။ သုတေသနတော့ လက်မလွှတ်စေလိုပါဘူး။ သုတေသနရှိမှ ပစ်မှတ်ထိရောက်မယ်လို့ ယုံကြည်ပါတယ်။ သုတေသနနယ်ပယ်ဟာ ယခုထက်ပိုပြီး ချဲ့ထွင်ဖို့လိုပါမယ်။ အဂတိလိုက်စားမှုဟာ ကျွန်တော်တို့နိုင်ငံရဲ့ နာတာရှည်ရောဂါဆိုးကြီး ဖြစ်ပါတယ်။ ဒါကြောင့် စနစ်တကျ ထိထိရောက်ရောက် တစ်ဆင့်ချင်း တစ်ဆင့်ချင်း ုက်ဖျက်သွားဖို့လိုပါလိမ့်မယ်။ နိဂုံးချုပ်အားဖြင့် ပြည်နယ်နဲ့ တိုင်းများမှာ အဂတိတိုက်ဖျက်ရေးကော်မရှင်ရုံးများ အမြန်ဖွင့်နိုင်ရေးကို ကြိုဆိုထောက်ခံပါတယ်။ တိုင်ကြားသူများကို အထူးအကာအကွယ်ပေးမယ်လို့လည်း ဆိုထားပါတယ်။ ပြည့်ပြည့်ဝဝအကာအကွယ် ပေးစေလိုပါတယ်။ လုံခြုံစိတ်ချရတဲ့ အခြေအနေမျိုးရှိရင်၊ ဘယ်ကို ဘယ်လို တိုင်ရမှန်း လွယ်ကူစွာသိရင်၊ ပြည်သူတွေဟာ ပူးပေါင်းပါဝင်ဖို့ အဆင်သင့်ရှိနေကြောင်း တင်ပြလိုပါတယ်။ ကျွန်တော်တို့လည်း ပူးပေါင်းပါဝင်မည်ဖြစ်ကြောင်း ကော်မရှင်ရဲ့ အစီရင်ခံစာကို လေးစားစွာ ထောက်ခံ အကြံပြုအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမြင့်ဝေ ဂွမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1530">ဦးမြင့်ဝေ(ဂွမဲဆန္ဒနယ်၊ ရခိုင်ပြည်နယ်)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့ အစည်းဝင်ပုဂ္ဂိုလ်များ၊ ဧည့်သည်တော်များအားလုံးကို မင်္ဂလာပါလို့ နှုတ်ခွန်းဆက် ဂါရဝပြုပါတယ်။ ကျန်းမာချမ်းသာ ကြပါစေ လို့လည်း ဆုတောင်းမေတ္တာပို့သအပ်ပါတယ်။ ကျွန်တော်ကတော့ ရခိုင်ပြည်နယ် ဂွမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြင့်ဝေ ဖြစ်ပါတယ်။ အဂတိလိုက်စားမှု တိုက်ဖျက်ရေးကော်မရှင်ရဲ့ နှစ်ပတ်လည်လုပ်ငန်းဆောင်ရွက်မှု အစီရင်ခံစာအပေါ် ဝေဖန်အကြံပြုချက်များဖြင့် ပါဝင်ဆွေးနွေးသွားမှာ ဖြစ်ပါတယ်။ နာယကကြီးနှင့်တကွ လွှတ်တော်ကိုယ်စားလှယ်တော်ကြီးများခင်ဗျာ။ ကော်မရှင်ရဲ့ အစီရင်ခံစာမှာ နိုင်ငံတော်သမ္မတကြီးထံမှ အပြည်ပြည်ဆိုင်ရာအဂတိလိုက်စားမှုတိုက်ဖျက်ရေးနေ့ အထိမ်းအမှတ်အခမ်း အနားသို့ ပေးပို့သည့်သဝဏ်လွှာ။ ကော်မရှင်ဥက္ကဋ္ဌကြီးရဲ့ အစီရင်ခံတင်ပြချက်၊ ပြည်တွင်း၊ ပြည်ပလှုပ်ရှားမှု ဓာတ်ပုံများ၊ စာရင်းဇယားကိန်းဂဏန်းများ၊ နောက်ဆက်တွဲများဖြင့် ဝေဝေဆာဆာ ပြည့်ပြည်စုံစုံရှိလှ ပါတယ်။ ပြည့်စုံကောင်းမွန်သော အစီရင်ခံစာတစ်စောင်ဖြစ်တယ်ဆိုတာ အလေးအနက် အသိအမှတ်ပြု အစီရင်ခံကတိ လလဖက်ကယ်ဘအခါအိကလက်မကို နှစ်အလိုက် စနစ်တကျ ခွဲခြားဖော်ပြထားတာ တွေ့ရပါတယ်။ ၂၀၁၄ ခုနှစ်မှာ ၉၆၈ စောင်၊ ၂၀၁၅ ခုနှစ်မှာ ၉၈၃ စောင်၊ ၂၀၁၆ ခုနှစ်မှာ ၇၁၀၊ ၂၀၁ရ ခုနှစ်မှာ ၂၀၁၄ စောင်၊ ၂၀၁၈ ခုနှစ်မှာ ၁၀၅၄၃ စောင်အထိ တိုးတက်များပြားလာတာ တွေ့ရပါတယ်။ တိုင်ကြားစာအရေအတွက် တိုးတက်များပြားလာခြင်းကတော့ ကော်မရှင်ကို ယုံကြည်ကိုးစားမှု ပိုမိုများပြားလာခြင်းနဲ့ မြေပြင်အခြေအနေမှာ အဂတိတရားများ၊ မူလအတိုင်း ထွန်းကားလျက်ရှိနေ သေးကြောင်း ဖော်ပြနေပါတယ်။ တိုင်ကြားစာများအပေါ် ဆောင်ရွက်ထားမှုကို ဖော်ပြရာမှာ ၂၀၁၈ ခုနှစ် တစ်နှစ်တာကာလအတွင်း စုံစမ်းစစ်ဆေးခဲ့သည့် တိုင်ကြားစာ ၄၆ စောင်သာ တွေ့ရပါတယ်။ မြို့နယ် ပေါင်း ၃၃၀ ရှိတဲ့ မြန်မာနိုင်ငံရဲ့ လက်ရှိအခြေအနေအရ ၄၆ မှုဆိုတာ အင်မတန်နည်းပါသေးတယ်။ ဝန်ကြီးဌာနနဲ့ပြည်နယ်တိုင်းအစိုးရများသို့ လွှဲပြောင်းပေးဖို့ခဲ့သည့် တိုင်ကြားစာ ၁၇၉၅ စောင်ရှိကြောင်း တွေ့ရပါတယ်။ လွှဲပြောင်းပေးဖို့ခဲ့သည့် တိုင်ကြားစာ ၁၇၉၅ စောင်အနက် ၅၃၆ စောင်ကိုသာ ဝန်ထမ်း အရေးယူနည်း ၁၄ မျိုးနဲ့ အရေးယူခဲ့တာတွေ့ရပြီး ၁၂၅၉ စောင်ကိုတော့ အရေးယူထားတာ မတွေ့ရပါဘူး။ ဝန်ကြီးဌာနများ၊ တိုင်းဒေသကြီးနဲ့ ပြည်နယ်အစိုးရများအနေနဲ့ အရေးယူပေးခဲ့ရာမှာ စာဖြင့်သတိ ပေးခြင်း၊ မှတ်တမ်းတင်သတိပေးခြင်းစသည်ဖြင့် သက်သက်ညှာညှာ အရေးယူပေးခဲ့တာကို တွေ့ရပြီး တိုင်ကြားစာ ၁၂၅၉ စောင်ကိုတော့ အရေးယူပေးခဲ့ကြောင်း မတွေ့ခဲ့ပါဘူး။ ဒီလိုဖြစ်ရတာဟာ ဝန်ကြီး ဌာနများ၊ တိုင်းဒေသကြီး/ ပြည်နယ်အစိုးရများရဲ့ နယ်ပယ်အသီးသီးမှာ အဂတိလိုက်စားမှုများ မရှိလို့လား။ ရှိလျက်နဲ့မသိလို့လား။ သိလျက်နဲ့ဖုံးဖိထားတာလား။ ဒါမှမဟုတ် ကိုယ်တိုင်ရော ပါဝင်ပတ်သက်နေကြပြီ လားလို့ တွေးမိပါတယ်။ ပြည်သူများထံ အကြံပြုချက်များဖြင့် အသိပေးပြန်ကြားသည့် တိုင်ကြားစာ ၅၂၆၈ စောင်ရှိကြောင်းတွေ့ရပါတယ်။ ဒီပမာဏကိုကြည့်ခြင်းအားဖြင့် တိုင်ကြားစာတစ်စောင်ဟာ လွယ်လွယ်ကူကူနဲ့တော့ မထိဘူး၊ မညှိဘူး ဆိုတာသိသာပါတယ်။ ဒါကြောင့်မို့လို့ အရေးယူဖြစ်သည်အထိ ထိထိမိမိရေးသား၍ အမူတွဲတည်ဆောက်ကာ ပေးပို့ တိုင်ကြားနိုင်သူကို စုငွေရာခိုင်နှုန်း ၁၀၀ သတ်မှတ်ပြီး ချီးမြှင့်သင့်ပါတယ်။ ပေးသူနဲ့ယူသူ ညီညွတ်နေပြီး အကြောက်တရားများ၊ ငွေကြေးများနဲ့ဖုံးဖိထားတဲ့ အန္တရာယ်များကြားမှာ အမှုတွဲတစ်စောင်ဖြစ်အောင် လျှို့ဝှက်မေးမြန်း တိုင်ကြားရတာဖြစ်လို့ အကာအကွယ်ပေးနိုင်တဲ့ဥပဒေများလည်း အခိုင်အမာရှိဖို့ လိုအပ်ပါတယ်။ အဂတိလိုက်စားမှုကို ကျူးလွန်ခဲ့ပြီးမှ အရေးယူအပြစ်ပေးရခြင်းသည် ကျူးလွန်ခဲ့သူ အတွက် ကြီးမားတဲ့ထိခိုက်နစ်နာဆုံးရှုံးမှုကို ဖြစ်စေပါတယ်။ ဒါကြောင့်မို့လို့ မဖြစ်ခင်က ကာကွယ်တားဆီးရေး zagle Corruption Prevention Unit (CPU) CUS: Qĉécossago osim goas:z?Glo03:18: ဖြစ်ပါတယ်။ CPU သည် သက်ဆိုင်သူများကို ထိခိုက်နစ်နာမှုအနည်းဆုံးသော နည်းပညာဖြင့် ပြုပြင်ပြောင်းလဲ ပေးနိုင်တဲ့ လုပ်ငန်းဖြစ်ပါတယ်။ CPU စီမံချက်သည် ဝန်ထမ်းများအတွင်း၌ အဂတိတရားကင်းရှင်းစေရန် ရည်ရွယ်ထားပြီး ဌာနဆိုင်ရာဝန်ထမ်းများ၏ ဂုဏ်သိက္ခာနှင့် လူထုယုံကြည်မှုကို ပြန်လည်ဆယ်တင်ပေးနိုင်မယ့် အဖွဲ့အစည်းလည်း ဖြစ်ပါတယ်။ ဒါကြောင့်မို့လို့ သက်ဆိုင်ရာဝန်ကြီးဌာနများ၊ အဖွဲ့ အစည်းများအနေနဲ့ CPU လုပ်ငန်းကို ယုံယုံကြည်ကြည်နဲ့ ပူးပေါင်းပါဝင်ဆောင်ရွက်ရန်လည်း လိုအပ်ပါတယ်။ မြန်မာနိုင်ငံအတွင်း စနစ်တစ်ခု ကဲ့သို့ ပျံ့နှံ့နေသော အဂတိလိုက်စားမှုများကို သိသိသာသာကျဆင်းသွားစေရန် ဌာနဆိုင်ရာဥပဒေ၊ နည်းဥပဒေ၊ လုပ်ထုံးလုပ်နည်း၊ စည်းမျဉ်းစည်းကမ်း၊ အမိန့်၊ ညွှန်ကြားချက်များကိုလည်း အဂတိလိုက်စားမှု ဖြစ်နိုင်ခြေ ဂယ်ပေါက်များရှိ မရှိ ဆန်းစစ်ပိတ်ဆို့ပေးရန်လည်း လိုအပ်ပါတယ်။ နာယကကြီးနှင့်တကွ လွှတ်တော်ကိုယ်စားလှယ်တော်ကြီးများခင်ဗျား။ အဂတိလိုက်စားမှုသည် ဒီမို ကရေစီအသွင်ကူးပြောင်းရေးကို များစွာအနှောင့်အယှက် အဟန့်အတား ဖြစ်စေပါတယ်။ ဒါကြောင့်မို့လို့ အဂတိလိုက်စားမှုတိုက်ဖျက်ရေးနှင့် ကာကွယ်တားဆီးရေးကို အရှိန်အဟုန်မြှင့် ဆောင်ရွက်နိုင်ရန် အစိုးရ၊ လွှတ်တော်၊ ပြည်သူ၊ ဌာနဆိုင်ရာအဖွဲ့ အစည်းအသီးသီး၊ အရပ်ဘက်အဖွဲ့အစည်းများ၊ သတင်းမီဒီယာများ စုပေါင်းအင်အားဖြင့် ညီညီညွတ်ညွတ် ပါဝင်တိုက်ဖျက်ကြပါစို့လို့ ဆန္ဒပြုရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာအေးမင်း ခရမ်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1550">ဒေါက်တာအေးမင်း(ခရမ်းမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ရန်ကုန်တိုင်းဒေသကြီး၊ ခရမ်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာအေးမင်း ဖြစ်ပါတယ်။ ကျွန်တော့ကို Power Point သုံးစွဲခွင့်ပြုပါ။ ကျွန်တော့အနေနဲ့ ပြည်ထောင်စုသမ္မတမြန်မာနိုင်ငံတော် အဂတိလိုက်စားမှုတိုက်ဖျက်ရေးကော်မရှင်ရဲ့ ၂၀၁၈ ခုနှစ်၊ နှစ်ပတ်လည်လုပ်ငန်းဆောင်ရွက်မှုအစီရင်ခံစာနဲ့ ပတ်သက်ပြီးတော့ ဆွေးနွေးအကြံပြုထောက်ခံ သွားမှာ ဖြစ်ပါတယ်။ အစီရင်ခံစာမှာပါတဲ့ ကော်မရှင်ရဲ့ ရည်မှန်းချက်၊ လုပ်ငန်းတာဝန်၊ ရည်ရွယ်ချက်၊ မဟာဗျူဟာ ရည်မှန်းချက်တွေကို လေ့လာရတဲ့အခါ နိုင်ငံတော်အတွက် များစွာမျှော်လင့်မိပါတယ်။ အစိုးရအဖွဲ့ကြီး အတွက်လည်း ကြီးကြီးမားမား အထောက်အကူပြုနိုင်လိမ့်မယ်လို့ ထင်ပါတယ်။ နိုင်ငံတော်နဲ့ နိုင်ငံသားတွေ ဖွံ့ဖြိုးတိုးတက်ဖို့၊ ကျန်းမာချမ်းသာစွာ နေထိုင်လုပ်ကိုင်နိုင်ကြဖို့၊ အစိုးရယန္တရားကြီးကို တာဝန်ယူလည်ပတ် နေကြတဲ့ ဝန်ထမ်းအဖွဲ့အစည်းကြီး အဂတိလိုက်စားမှုကင်းစွာနဲ့ နိုင်ငံ့အကျိုးသယ်ပိုးနိုင်ကြဖို့ ထိန်းကျောင်း တည့်မတ်ပေးနိုင်လိမ့်မယ်လို့လည်း ယုံကြည်ပါတယ်။ ဝန်ထမ်းအင်အား၊ နည်းပညာ၊ ငွေကြေးနဲ့ အခြား အခြားသော အတားအဆီးအခက်အခဲတွေကြားက တာဝန်များကို ကြိုးစားထမ်းဆောင်နေကြတဲ့အတွက်လည်း အထူးကျေးဇူးတင်ပါတယ်။ အဂတိလိုက်စားမှုတိုက်ဖျက်ရေးမှာ အစီရင်ခံစာကို လေ့လာကြည့်တဲ့အခါမှာ ဖြစ်ပြီးခဲ့တာတွေကို ဖော်ထုတ်အရေးယူခြင်းနဲ့ မဖြစ်သေးတာတွေကို ကာကွယ်တားဆီးခြင်းဆိုတဲ့ အပိုင်း (၂)ပိုင်း တွေ့ရပါတယ်။ ဒီနေရာမှာ အဂတိလိုက်စားမှု ကင်ဆာရောဂါဆိုးကြီးနဲ့ ပမာပြုမယ်ဆိုလို့ရှိရင် ဒီရောဂါဆိုးကြီးဟာ ကုသ ခြင်းထက် ကာကွယ်တားဆီးခြင်းက Win-Win ဖြစ်တယ်လို့ မြင်ပါတယ်။ ကာကွယ်တားဆီးခြင်းမှာ ကြောက်ပြီးတော့ မကျူးလွန်စေရန်။ ဒါကတော့ အပြစ်ပေးခံရတာကို တွေ့ပြီးတော့ အဲဒီလို မကြုံရအောင် ရှောင်ခြင်းပါ။ နောက်တစ်ချက်က ခံယူချက်ကြောင့် မကျူးလွန်စေရန်။ ဒါကတော့ ငယ်စဉ်ကတည်းက အသိတရားကြောင့်၊ ဘာသာရေးအဆုံးအမတွေကြောင့် ကိုယ်ချင်းစာတရားနဲ့ တခြားသူတွေ ဒုက္ခရောက်မယ့်အလုပ် မလုပ်ဘူးဆိုတဲ့ ခံယူချက်နဲ့ရှောင်ကြဉ်ခြင်းပါ။ နောက်တစ်ခုက ချီးမြှင့်မြှောက်စားခြင်းကြောင့် မကျူးလွန်စေရန်။ ဒါကတော့ နိုင်ငံတော်က အဂတိကင်းသူ၊ ထူးချွန် ထက်မြက်သူ၊ ရွပ်ရွပ်ချွံချွံ တာဝန်ကျေပွန်သူတွေကို ထိုက်ထိုက်တန်တန် ချီးမြှင့်မြှောက်စားတဲ့အခါမှာ ဒါတွေကို အားကျအတုယူပြီးတော့ ကြိုးစားအားထုတ်ရင်းနဲ့ ကျွဲကူးရေပါ အကျင့်စာရိတ္တကောင်းမွန်တဲ့၊ စည်းကမ်းရှိတဲ့၊ အဂတိကင်းစွာနဲ့ တာဝန်ကျေပွန်တဲ့ နိုင်ငံသားကောင်းတွေဖြစ်သွားဖို့ ရည်ရွယ်ပါတယ်။ နိုင်ငံ့ဝန်ထမ်းများနဲ့ပတ်သက်ပြီးတော့ ဝန်ထမ်းများကို ရုပ်ပိုင်းဆိုင်ရာချီးမြှင့်မြှောက်စားခြင်းဖြင့် စိတ်ပိုင်း ဆိုင်ရာမြှင့်တင်ပေးပါရန်ဆိုတဲ့ သဘောရတဲ့အဆိုကို ၂၀၁၈ ခုနှစ်၊ ဖေဖော်ဝါရီလမှာ အတည်ပြုပြီး ဖြစ်ပါတယ်။ ဒါကြောင့်မို့လို့ အဂတိလိုက်စားခြင်းကို အကြောက်တရားဖြင့် တားဆီးခြင်းထက် အသိတရားနဲ့ ကာကွယ်ခြင်းက ပိုပြီးတော့ အောင်မြင်မယ်လို့ယူဆပါတယ်။ ကာကွယ်ရေးလုပ်ငန်းစဉ်တွေမှာ ပညာပေးလုပ်ငန်းစဉ်ဟာ ပိုပြီးတော့ပြုလုပ်ပေးသင့်ပါတယ်။ ဒီနေရာမှာ ကော်မရှင်ရဲ့ ကျောင်းသားလူငယ် ပညာပေးလုပ်ငန်းအစီအစဉ် ဖော်ဆောင်ရေးအဖွဲ့ကို အထူး ကြိုဆိုပါတယ်။ ပညာပေးလုပ်ငန်းစဉ်တွေမှာ ကော်မရှင်ရဲ့ အစီရင်ခံစာအရ လူထုနဲ့ထိတွေ့ဆက်ဆံမှု များတဲ့ဌာနတွေကို ပိုပြီးတော့ သီးသီးခြားခြား ထိရောက်တဲ့ဆောင်ရွက်မှုတွေ ပေးဖို့လိုပါတယ်။ လ.၀.က၊ တရားရုံး၊ ဥပဒေရုံး၊ အထွေထွေအုပ်ချုပ်ရေးဦးစီးဌာန၊ အကောက်ခွန်ရုံး၊ မြေစာရင်းရုံး စတာတွေ ဖြစ်ပါတယ်။ ပညာပေးတဲ့အခါမှာ ကျောင်းသားလူငယ်အရွယ်ကတည်းက အဂတိလိုက်စားခြင်းဟာ မိမိအတွက်၊ လူ့အဖွဲ့အစည်းအတွက်၊ နိုင်ငံတော်အတွက်၊ မိမိသံသရာအတွက် ဆိုးရွားတဲ့ အကျင့်စာရိတ္တ ပျက်ယွင်းမှုကြီးလို့ ဦးနှောက်ထဲ၊ နှလုံးသားထဲမှာ စွဲမြဲသွားစေရန် အသိပညာပေးဖို့ လိုအပ်ပါတယ်။ အဂတိနဲ့ပတ်သက်တဲ့ စာပေ၊ ပန်းချီ၊ ကာတွန်းပြိုင်ပွဲတွေကို တစ်နိုင်ငံလုံး အတိုင်းအတာနဲ့ မကြာခဏ ပြုလုပ်ပေးသင့်တယ်။ အဂတိလိုက်စားတာကို သတိပေးတားမြစ်တဲ့ နိုင်ငံ့ခေါင်းဆောင်များရဲ့ အဆိုအမိန့်တွေကို လူစည်ကားရာ နေရာတွေမှာ Bill Board တွေနဲ့ ပညာပေးပြသထားသင့်တယ်။ အကျင့်စာရိတ္တနဲ့ ပတ်သက်တဲ့ လူငယ် ဖိုရမ်တွေ၊ အလုပ်ရုံဆွေးနွေးပွဲတွေကို ဒီထက်ကျယ်ကျယ်ပြန့်ပြန့် စီစဉ်သင့်ပါတယ်။ ကော်မရှင်ရဲ့ ရည်မှန်းချက်ထဲမှာ နိုင်ငံတစ်ဝန်း အဂတိလိုက်စားမှုတွေကို အများပြည်သူနဲ့အတူ လက်တွဲပြီးတော့ တွန်းလှန်တိုက်ဖျက်ခြင်းဖြင့် အများပြည်သူတို့ရဲ့ဘဝတွေ သာယာဝပြောစေရန် ဆိုတဲ့ အညီ ပြည်သူလူထုမှ အသိတရားနဲ့ ပူးပေါင်းပါဝင်လာစေဖို့ အသိပညာပေးလုပ်ငန်းများကို ဒီထက် ထိရောက်တဲ့နည်းများနဲ့ ကျယ်ကျယ်ပြန့်ပြန့် ဆောင်ရွက်သင့်ပါတယ်။ အဂတိလိုက်စားမှု ကျူးလွန်ခြင်းကို အလွယ်တကူပြုလုပ်နေကြတဲ့ လူ့အသိုင်းအဝိုင်းကြီးကို အဂတိကင်းတဲ့ လူ့ယဉ်ကျေးမှု အသိုင်းအဝိုင်းကြီး ဖြစ်အောင် နိုင်ငံသားတိုင်းမှာ တာဝန်ရှိပါတယ်။ လက်ဆောင်ခြင်း၊ ကန်တော့ခြင်း၊ ခရီးသွားလက်မှတ်၊ ဘောလုံးပွဲလက်မှတ်၊ စားသောက်ဆိုင်နဲ့ ဟိုတယ်မှာ တစ်ဝိုင်းစာ၊ ကာရာအိုကေ KTV အပန်းဖြေဖို့ စပွန်ဆာ၊ ကားပြင်ပေးတာ စတဲ့အသေးအမွှား တွေကစပြီးတော့ သတိထားဖို့လိုပါပြီ။ အမှိုက်ကစ ပြဿဒ်မီးလောင်တတ်တယ်။ ဒါကို သတိပြုဖို့အတွက် ပညာပေးဖို့လိုတယ်။ အားနာလို့လိုက်လျောတာကနေပြီးတော့ နှာမောင်းကစပြီး တစ်ကိုယ်လုံးနေရာ ဝင်ယူတတ်တဲ့ အဂတိနတ်ဆိုးကို ခန္ဓာကိုယ်မှာမပူးကပ်မိအောင် အမြဲသတိရှိနေကြဖို့ ပညာပေးဖို့လိုပါတယ်။ နိစ္စဓူဝ လူမှုဒုက္ခအပေါင်းနဲ့ ရင်ဆိုင်ရုန်းကန်နေကြရတဲ့ ပြည်သူအပေါင်းကို ကိုယ်ချင်းစာစိတ်ရှိဖို့ အမြဲ သတိပေးနေဖို့ လိုပါတယ်။ အဂတိလိုက်စားမှုတွေကို ဖော်ထုတ်တဲ့နေရာမှာ သက်သေခံ အထောက်အထားတွေ မသေချာမရေရာခြင်းနဲ့ ဖွင့်ဟဖော်ထုတ်သတင်းပေးဖို့အတွက် အထူးသဖြင့် သက်သေထွက်ဆိုဖို့ ငြင်းဆိုခြင်း ဆိုတာ အခက်အခဲတွေပါပဲ။ အကြောင်းရင်းကတော့ အခြေအနေအရပ်ရပ်အရ အားနာလို့၊ အငြိုးအတေး တွေနဲ့ ဒုက္ခရောက်အောင်လုပ်မှာကို ကြောက်လို့ ဒီအချက်တွေဟာ အဂတိလိုက်စားသူတွေအတွက် ဥပဒေကို လက်တစ်လုံးခြားရှောင်ကွင်းနိုင်ကြဖို့ အဓိကအကြောင်းရင်းတွေပါ။ ဒါကြောင့် ဖွင့်ဟဖော်ထုတ် သတင်း 60:92603ng morzuson:2063 (Whistle-blower Protection Law) . geoscosopos vosê:60: သူတွေ၊ သက်သေထွက်ဆိုသူတွေကို ရဲရဲတင်းတင်း၊ မှန်မှန်ကန်ကန် ထွက်ဆိုနိုင်ဖို့ ဥပဒေနဲ့ ထိထိရောက်ရောက် ကာကွယ်ပေးမှသာ ကော်မရှင်ရဲ့ လုပ်ငန်းစဉ်တွေ ထိရောက်အောင်မြင်မယ်လို့ ယူဆပါတယ်။ ကော်မရှင်ရဲ့ မဟာဗျူဟာ ရည်မှန်းချက်တွေမှာ အစိုးရဌာန၊ အစိုးရအဖွဲ့ အစည်းများရဲ့ စီမံကိန်း လုပ်ဆောင်မှုတွေ၊ ဆောင်ရွက်ချက်တွေ၊ တည်ဆောက်ခြင်း၊ ဝယ်ယူခြင်း၊ ဝန်ဆောင်မှုရယူခြင်း၊ ငှားရမ်းခြင်း၊ ရောင်းချခြင်း လုပ်ငန်းတွေမှာ အဂတိလိုက်စားမှုကြောင့် ဖြစ်ပေါ်နေတဲ့ ပြည်သူ့ဘဏ္ဍာရန်ပုံငွေ ဆုံးရှုံးမှု များကို ပွင့်လင်းမြင်သာမှု၊ တာဝန်ယူ တာဝန်ခံမှုတို့ဖြင့် လျှော့ချရန်ကို အထူးကြိုဆိုပါတယ်။ ကျွန်တော်တို့ မြို့နယ်အတွင်းမှာ ၃ နှစ်ကာလ ကျွန်တော်တို့အစိုးရ ပြည်သူ့အတွက် လုပ်ပေးခဲ့တာတွေဟာ ဥပမာ မြေသားလမ်း၊ ကွန်ကရစ်လမ်း၊ ဆေးရုံဆေးခန်း၊ ကျောင်း၊ တံတား၊ လျှပ်စစ်မီး၊ ရေပေးဝေရေး ကျပ်သိန်းပေါင်း ၃ သိန်း ပတ်ဝန်းကျင်လောက်ရှိနေပါပြီ။ ပြည်သူ့အတွက် ပြည်သူ့ဘဏ္ဍာငွေတွေကို များစွာသုံးစွဲနေတာ ဖြစ်ပါတယ်။ တချို့ကုမ္ပဏီတွေ စာချုပ်စာတမ်းအရ လုပ်ပြီး ပြီးရော ပစ်ထားကြတယ်။ ပြန်ပြင်ဆင်ဖို့ တာဝန်မယူ ကြဘူး။ ဒါဟာ အဂတိနဲ့ငြိစွန်းနေတယ်ဆိုတာကို သိဖို့လိုပါတယ်။ အကယ်၍ စာချုပ်စာတမ်းအရ ပြင်ဆင် မပေးဘူးဆိုလို့ရှိရင် အဂတိဥပဒေအရ ငြိသွားနိုင်တယ်ဆိုတာ ဒါကျွန်တော်တို့ သတိပေးဖို့လိုနေပါပြီ။ အားလုံးကိုကျေးဇူးတင်ပါတယ်။</speech>
<speech type="speaker">ဦးဇော်ဟိန်း တနင်္သာရီတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1259">ဦးဇော်ဟိန်း(မဲဆန္ဒနယ်အမှတ်-၇၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံး မင်္ဂလာအပေါင်းနှင့် ပြည့်စုံကြပါစေကြောင်း ဦးစွာပထမ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး၊ မဲဆန္ဒနယ် အမှတ်(၇)မှ အမျိုးသားလွှတ်တော်ကိုယ်စားလှယ် ဦးဇော်ဟိန်း ဖြစ်ပါတယ်။ လေးစားအပ်ပါတဲ့ နာယကကြီးခင်ဗျား။ ကော်မရှင်ဥက္ကဋ္ဌရဲ့ တင်ပြချက်အရ ကော်မရှင်ဟာ တတိယ အဖွဲ့အစည်းကို လုပ်ငန်းအပ်နှံပြီးတော့မှ ၂၀၁၈ ခုနှစ်၊ အောက်တိုဘာလကနေပြီးတော့ ဒီဇင်ဘာလကုန် အထိ ချင်းပြည်နယ်မှအပ မြန်မာတစ်နိုင်ငံလုံးတွင် အဂတိလိုက်စားမှု စစ်တမ်းကောက်ယူခဲ့ပြီးတော့ အဆိုပါစစ်တမ်းအရ အဂတိလိုက်စားမှုဟာ ၂၀၁၈ ခုနှစ်အထိ သိသိသာသာ လျော့နည်းသွားခြင်းမရှိဘဲနဲ့ ယခင်အတိုင်း ဆက်လက်ရှိနေသေးကြောင်း ဖော်ပြခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ အဂတိလိုက်စားမှုတိုက်ဖျက်ရေး မဟာဗျူဟာအောင်မြင်ဖို့အတွက်ဆိုလျှင် ၂၀၁၉ ခုနှစ်၊ အဂတိလိုက်စားမှု တားဆီးကာကွယ်ရေးနှင့် တိုက်ဖျက်ရေးလုပ်ငန်းများကို ပိုမိုအရှိန်ဟုန်မြှင့်တင် ဆောင်ရွက်သွားဖို့ လိုအပ်လျက်ရှိကြောင်း ဖော်ပြခဲ့ ပြီးတော့ အခြားတစ်ဖက်မှာလည်း ပြည်သူလူထုနှင့် နိုင်ငံ့တာဝန်များကို ထမ်းဆောင်နေတဲ့ ပြည်သူ့ဝန်ထမ်း များရဲ့ အခြေခံလိုအပ်ချက်များကို ဖြည့်ဆည်းပေးပြီး လောက်ငှတဲ့အသုံးစရိတ်နဲ့ ကုန်ဈေးနှုန်းကြီးမြင့်မှု အတွက် အဖြေရှာသင့်ကြောင်း တင်ပြလိုပါတယ်။ ပြည်သူလူထုနဲ့ နိုင်ငံ့ဝန်ထမ်းများရဲ့ အခြေခံအဆောက် အအုံကောင်းမွန်ဖို့အတွက် နိုင်ငံတော်ရဲ့ ဘဏ္ဍာရန်ပုံငွေ တောင့်တင်းခိုင်မာဖို့ လိုအပ်ပြီးတော့ နိုင်ငံတော် ဖွဲ့စည်းပုံအခြေခံဥပဒေရဲ့ တရားမျှတမှု၊ လွတ်လပ်မှု၊ တန်းတူညီမျှမှု ရှိဖို့လိုအပ်ပြီးတော့ ဥပဒေရဲ့ အထက်မှာ တစ်ယောက်၊ တစ်စုတစ်ဖွဲ့မရှိဖို့ လိုအပ်မှာဖြစ်ကြောင်း တင်ပြလိုပါတယ်။ အဂတိလိုက်စားမှုတိုက်ဖျက်ရေးဟာ အမျိုးသားရေးတာဝန်တစ်ရပ်ဖြစ်လို့ နိုင်ငံတော်က ပြဋ္ဌာန်း ထားတဲ့ ဥပဒေအောက်မှာ တန်းတူညီမျှ နေထိုင်လိုစိတ်ရှိဖို့ လိုအပ်ပြီးတော့ တစ်ဦးတစ်ယောက်၊ တစ်စု တစ်ဖွဲ့မှ ဥပဒေရဲ့ အထက်မှာရောက်နေတော့ ဖွဲ့စည်းပုံအခြေခံဥပဒေအရ နိုင်ငံသူ၊ နိုင်ငံသားများရဲ့ ဥပဒေ အရာမှာ တန်းတူညီမျှမှု မရှိတဲ့အတွက်ကြောင့် အဂတိလိုက်စားမှုတိုက်ဖျက်ရေး အမျိုးသားရေးတာဝန် တစ်ရပ်ဟာ အောင်မြင်နိုင်မှာမဟုတ်ကြောင်း လေးစားစွာဖြင့် တင်ပြလိုပါတယ်။ နိဂုံးချုပ်အနေဖြင့် နိုင်ငံတော်ပိုင်မြေယာ၊ အဆောက်အဦ၊ ပစ္စည်းများကို ခေတ်နဲ့မလျော်ညီတဲ့ ဈေးနှုန်းများနဲ့ ပုဂ္ဂလိကပိုင်ပြုလုပ်ခဲ့တဲ့အတွက်ကြောင့် နိုင်ငံတော်မှ ထိခိုက်နစ်နာမှုဟာ အဂတိလိုက်စားမှု တိုက်ဖျက်ရေးဥပဒေ အခန်း(၁)၊ ပုဒ်မ ၃(က)မှ အဂတိလိုက်စားမှုဆိုသည်မှာ အဓိပ္ပာယ်ဖွင့်ဆိုချက်နဲ့ ကိုက်ညီ နေတဲ့အတွက်ကြောင့် အဂတိလိုက်စားသူများကို စိစစ်ဖော်ထုတ်၍ ထိရောက်စွာ အရေးယူပေးပါရန် တင်ပြရင်း မြန်မာနိုင်ငံအဂတိလိုက်စားမှုတိုက်ဖျက်ရေးကော်မရှင် နှစ်ပတ်လည်အစီရင်ခံစာ(၂၀၁၈)ကို ဆွေးနွေးအပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဦးကံဦး စလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1462">ဦးကံဦး(စလင်းမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော်ကတော့ မကွေးတိုင်းဒေသကြီး၊ စလင်းမြို့နယ်မှ ပြည်သူ့လွှတ်တော်ကိုယ်စားလှယ် ဦးကံဦး ဖြစ်ပါတယ်။ ကျွန်တော်ကတော့ အဂတိလိုက်စားမှု တိုက်ဖျက်ရေးကော်မရှင်၏ နှစ်ပတ်လည်လုပ်ငန်းဆောင်ရွက်မှု အစီရင်ခံစာနှင့်စပ်လျဉ်း၍ ထောက်ခံ အကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ အစီရင်ခံစာ၏ရှေ့ပိုင်းမှာ နိုင်ငံတော်သမ္မတကြီးထံမှ အပြည်ပြည်ဆိုင်ရာ အဂတိလိုက်စားမှုတိုက်ဖျက်ရေးနေ့ အထိမ်းအမှတ်အခမ်းအနားသို့ပေးပို့သော သဝဏ်လွှာ ကိုလည်းပဲ ထည့်သွင်းထားသည်ကို တွေ့ရပါတယ်။ ၎င်းသဝဏ်လွှာတွင် သမ္မတကြီးမှ အဂတိလိုက်စားမှု တိုက်ဖျက်ရေးနှင့်စပ်လျဉ်း၍ ဌာနဆိုင်ရာတော်တော်များများတွင် ဓလေ့သဖွယ်စွဲကပ်နေသည့် အဂတိ လိုက်စားမှုများကို ပိုမိုတိုက်ဖျက်ရာတွင် ဝန်ထမ်းများ၏ရပိုင်ခွင့်၊ အခွင့်အရေးနှင့် တာဝန်များကို ဘက်ညီ မျှတစေရန် သုံးသပ်ပြီး ဌာနဆိုင်ရာတစ်ဦးချင်းက အသီးသီးတာဝန်ခံ ဆောင်ရွက်သွားရမည်ဖြစ်ကြောင်းနှင့် လုပ်ပိုင်ခွင့်အာဏာ အရှိန်အဝါရှိသူများ၏ ပါဝင်ပတ်သက်မှု၊ ဝင်ရောက်စွက်ဖက်မှုများအား တိကျခိုင်လုံ သည့် အချက်အလက်များ၊ အထောက်အထားများဖြင့် တိုင်ကြားကြရန်လည်း အထူးလိုအပ်ကြောင်းဟူ၍ သမ္မတကြီးမှ ပြောကြားစရာအချက် ၂ ချက် ပါပါတယ်။ လေးစားအပ်ပါသော နာယကကြီးခင်ဗျား။ အထက်ပါ သမ္မတကြီးရဲ့ ပြောကြားချက်များအရ ဌာန ဆိုင်ရာ တော်တော်များများတွင် လုပ်ပိုင်ခွင့်အာဏာ အရှိန်အဝါရှိသူများက ဓလေ့သဖွယ် စွဲကပ်နေသည့် အဂတိလိုက်စားမှုများ၊ တစ်နည်းအားဖြင့် အကျင့်ပျက်ခြစားမှုများကို ပိုမိုပြုလုပ်နေသည်ဟု နားလည် သဘောပေါက်ရပါတယ်။ ထို့အပြင် အဂတိလိုက်စားမှုတိုက်ဖျက်ရေးဥပဒေ စတုတ္ထအကြိမ် ပြင်ဆင်သည့် ဥပဒေပုဒ်မ ၄ ပုဒ်မခွဲ(က) ပုဒ်မခွဲငယ်(၁)တွင်လည်း မည်သူမဆို ရာထူးတာဝန်ကို အလွဲသုံးစားပြု၍ဖြစ်စေ၊ တစ်နည်းအားဖြင့် တခြားနည်းအားဖြင့်ဖြစ်စေဟူ၍ ဥပဒေစကားရပ်ကလည်း ဖော်ပြထားတာရှိပါတယ်။ သို့ဖြစ်ပါ၍ အဂတိလိုက်စားမှု သို့မဟုတ် အကျင့်ပျက်ခြစားမှုများကို လုပ်ပိုင်ခွင့်အာဏာ အရှိန်အဝါရှိသူ များကသာ ရာထူးတာဝန်ကို အလွဲသုံးစားပြု၍ ကျယ်ကျယ်ပြန့်ပြန့် လုပ်ဆောင်၍ရသည်ဖြစ်ပါတယ်။ ဒါကြောင့်မို့လို့ အဂတိလိုက်စားမှုတိုက်ဖျက်ရေး လုပ်ငန်းစဉ်များကို ဆောင်ရွက်မည်ဆိုလျှင် ဌာနဆိုင်ရာ များကို အဓိကဦးတည်ချက်ထား၍ ဆောင်ရွက်သင့်ပါကြောင်း အကြံပြုတင်ပြအပ်ပါတယ်ခင်ဗျာ။ လေးစားအပ်ပါသော နာယကကြီးခင်ဗျာ။ အစီရင်ခံစာ၏ နောက်ဆက်တွဲ(ဃ-၉)တွင် ပညာရေး ဌာနတွင် ငွေကြေးပေးရမှု ၉၁ ရာခိုင်နှုန်း၊ မြေစာရင်းဌာနတွင် ငွေကြေးပေးရမှု ၈၅ ရာခိုင်နှုန်း၊ ကျန်းမာရေး ဌာနနှင့် အားကစားဌာနတွင် ငွေကြေးပေးရမှု ၈၀ ရာခိုင်နှုန်းဟူ၍ ပါရှိပါတယ်။ ပညာရေးဌာနကို ငွေကြေး ပေးရမှု ၉၁ ရာခိုင်နှုန်းဆိုတာ ပညာရေးဌာနတစ်ခုလုံးက အဂတိလိုက်စားမှု သို့မဟုတ် အကျင့်ပျက်ခြစားမှု ၉၁ ရာခိုင်နှုန်းရှိတယ်လို့ ဖော်ပြခြင်းရှိတယ်လို့ ကျွန်တော်တို့ ယုံကြည်ပါတယ်။ ထိုနည်းတူစွာ ကျန်းမာရေး ဌာနက ၈၀ ရာခိုင်နှုန်း၊ မြေစာရင်းဌာနက ၈၅ ရာခိုင်နှုန်း၊ လူဝင်မှုကြီးကြပ်ရေးနှင့် ပြည်သူ့အင်အားဦးစီး ဌာနက ၈၅ ရာခိုင်နှုန်း၊ လျှပ်စစ်နှင့်စွမ်းအင်ဌာနက ၇၀ ရာခိုင်နှုန်း၊ သစ်တောဝန်ကြီးဌာနက ၈၂ ရာခိုင်နှုန်းလို့ ဖော်ပြပါတယ်။ အထက်ပါဌာနများဆိုရင် လူထုနှင့်ဆက်စပ်သော ဌာနများဖြစ်၍ လူထုတွေအပေါ်မှာ အဂတိ တရားတွေနဲ့ မတရားစီမံခန့်ခွဲနေတယ်ဆိုတာကို သိသာပါတယ်။ လေးစားအပ်ပါသော နာယကကြီးခင်ဗျား။ အထက်ပါဌာနများသည် ပြည်သူ့ဘဏ္ဍာရန်ပုံငွေကို ကိုင်တွယ်စီမံဆောင်ရွက်ရသည့် ဌာနများလည်းဖြစ်သောကြောင့် ဥပဒေမဲ့စီမံခန့်ခွဲမှုမျိုးလည်း ရှိနိုင်ပါတယ်။ ဌာနဆိုင်ရာအရာရှိများသည် မိမိတို့ဌာနဆိုင်ရာ ဘာသာရပ်များတွင် ပြဋ္ဌာန်းထားသော ဥပဒေစည်းမျဉ်း စည်းကမ်းများကို ချိုးဖောက်ပြီးတော့ အဂတိလိုက်စားမှုလုပ်ငန်းများကို လုပ်ဆောင်နေကြသည့်အတွက် ၎င်းတို့၏ အဂတိလိုက်စားမှုများကို သက်သေအထောက်အထားများပြရန် အလွန်ခဲယဉ်းပါတယ်။ သက်သေ အထောက်အထားများ အခိုင်အမာတင်ပြ၍ တိုင်တန်းရန်ခဲယဉ်းသောကြောင့် အထက်ပါဝန်ကြီးဌာနများ သည် အဂတိလိုက်စားမှု သို့မဟုတ် အကျင့်ပျက်ခြစားမှုများ များပြားနေခြင်း ဖြစ်ပါတယ်။ လေးစားအပ်သော နာယကကြီးခင်ဗျား။ အစီရင်ခံစာ၏ အပိုဒ် ၇၆ တွင် စုံစမ်းစစ်ဆေးသည့် တိုင်စာ ၄၆ စောင်၊ ဝန်ကြီးဌာနနှင့် ပြည်နယ်နှင့် တိုင်းအစိုးရအဖွဲ့သို့ လွှဲပြောင်းပေးသည့် တိုင်စာ ၁၇၉၅ စောင်ဟု ပါရှိပါတယ်။ အဂတိလိုက်စားမှုများ ကျယ်ကျယ်ပြန့်ပြန့် ကျင့်သုံးနေသော ဝန်ကြီးဌာနများနှင့် ပြည်နယ်နှင့် တိုင်းအစိုးရများသို့ တိုင်စာ ၁၇၉၅ စောင် လွှဲပြောင်းပေးသည့်ကိစ္စသည် အဂတိလိုက်စားမှုတိုက်ဖျက်ရေး ကော်မရှင်ကို ပြည်သူလူထုက အယုံအကြည်မဲ့စေသော အချက်ဖြစ်ပါတယ်။ ဘာ့ကြောင့်လဲဆိုတော့ အဂတိ လိုက်စားမှုတိုက်ဖျက်ရေး လုပ်ငန်းစဉ်များလည်းပဲ မအောင်မြင်နိုင်ပါဘူး။ ကော်မရှင်လုပ်ငန်းစဉ်များ အောင်မြင် စေရန်အတွက်ဆိုရင် ကော်မရှင်ဌာနခွဲများကို တိုင်းနှင့်ပြည်နယ်၊ ခရိုင်၊ မြို့နယ်တို့တွင် ထားရှိပြီး ပြည်သူ လူထုနှင့် တိုက်ရိုက်ထိတွေ့ဖြေရှင်းမှသာ အောင်မြင်နိုင်ကြောင်း အကြံပြုရင်း ဆွေးနွေးလိုက်ရပါတယ် ခင်ဗျာ။ အားလုံးကျန်းမာကြပါစေ။</speech>
<speech type="speaker">ဦးမျိုးဝင်း မွန်ပြည်နယ်မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1304">ဦးမျိုးဝင်း(မဲဆန္ဒနယ်အမှတ်-၈၊ မွန်ပြည်နယ်)</mp>အားလုံးပဲ မင်္ဂလာပါ။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၈) က ဦးမျိုးဝင်း ဖြစ်ပါတယ်။ မြန်မာနိုင်ငံ အဂတိလိုက်စားမှုတိုက်ဖျက်ရေး ကော်မရှင်ရဲ့ ၂၀၁၈ လုပ်ငန်းအစီရင်ခံစာအပေါ် သုံးသပ်ဆွေးနွေးသွားမှာ ဖြစ်ပါတယ်။ ကော်မရှင်ရဲ့ ၄ နှစ်တာ မဟာဗျူဟာရည်မှန်းချက်ရဲ့ တတိယအချက်မှာ အဂတိလိုက်စားမှု ထိန်းချုပ်နိုင်ခြင်း ညွှန်းကိန်းအဆင့် သိသာထင်ရှားစွာ တိုးတက်လာစေဖို့ဆိုတဲ့ အချက်တစ်ချက် ပါဝင်လို့ လေ့လာကြည့်မိပါတယ်။ Power Point သုံးစွဲခွင့်ပြုပါ။ ဒီ Slide ဟာ နိုင်ငံပေါင်း ၁၈၀ ကို လေ့လာထားတဲ့ အကျင့်ပျက်ခြစားမှုတိုက်ဖျက်ရေး အကျင့်ပျက် ခြစားမှု အများဆုံးနိုင်ငံများရဲ့ ညွှန်းကိန်းဖြစ်ပါတယ်။ Graph ကိုကြည့်ရင် ၂၀၀ရ ကနေ ၂၀၁၂ ကာလ တွေမှာ မြန်မာနိုင်ငံဟာ သရဖူဆုတောင်ရယူနိုင်တော့မယ့် အတိုင်းပါပဲ။ ကယ်တင်ရှင် ဆိုမာလီနိုင်ငံသာ မရှိရင် သရဖူဆုပိုင်ရှင်တောင် ဖြစ်နိုင်တဲ့အနေအထားထိ ဖြစ်ခဲ့ရပါတယ်။ ဒါက ၂၀၁၂ ကနေ ၂၀၁၈ အတွင်း ရမှတ်များနဲ့ အဆင့်တွေဖြစ်ပါတယ်။ စာလုံးသေးတာမို့ ပထမ ဂရပ်နဲ့ ပြန်ပြရရင် ၂၀၁ရ မှာ အဆင့် ၁၃၀ အထိ ရလဒ်တွေ ပြန်ကောင်းလာပေမယ့် ၂၀၁၈ ရောက်တော့ ၁၃၂ ကို ပြန်လျော့ကျသွားတာ တွေ့ရမှာဖြစ်ပါတယ်။ ဒါအကျင့်ပျက်မှု ပြန်တက်လာတယ်ဆိုတဲ့သဘောပါ။ ဒါဟာကော်မရှင်ဥက္ကဋ္ဌပြောခဲ့တဲ့ ကျွန်တော်တို့ ကြိုးစားဆောင်ရွက်နေသော်လည်း အကျင့်ပျက်ခြစားမှုက လျော့ကျမသွားဘူးဆိုတဲ့အရာကို သက်သေထူနေတာပဲ ဖြစ်ပါတယ်။ လက်ရှိကော်မရှင်အဖွဲ့ကို ၂၃-၁၁-၂၀၁ရ မှာ ပြန်လည်ပြင်ဆင်ဖွဲ့စည်းခဲ့တာ ဖြစ်ပါတယ်။ ဒီလုပ်ငန်းရဲ့ သဘောသဘာဝဟာ ခက်ခဲသလို လူမုန်းလည်း ခံရပါတယ်။ ဥက္ကဋ္ဌကအစ အဖွဲ့ဝင်အားလုံးမှာ နိုင်ငံအတွက် အဂတိကင်းအောင် လုပ်မယ်ဆိုတဲ့ ခိုင်မာတဲ့ သန္နိဋ္ဌာန်နဲ့ တိကျပြတ်သားစွာမလုပ်ရင် အဂတိတွေ ပြန်တက်လာမှာ ဖြစ်ပါတယ်။ ၂၀၁၈ ခုနှစ်အတွင်း ကော်မရှင်ရဲ့ လုပ်ကိုင်ဆောင်ရွက်ခဲ့တဲ့ အခြေအနေကိုကြည့်ရင် တိုင်ကြား လာတဲ့အမှုပေါင်း တစ်သောင်းကျော်အနက် ၅၀ ရာခိုင်နှုန်းကို အကြံပြုစာတွေသာ ပြန်လည်ပေးပို့နိုင်ခဲ့တာ ဆိုတော့ ဘာ Action မှ မလုပ်နိုင်ခဲ့ဘူးလို့ ဆိုရမှာဖြစ်ပါတယ်။ တိုင်ကြားစာတွေရဲ့ ၂၅ ရာခိုင်နှုန်းကိုကျတော့ အရေးယူဆောင်ရွက်လို့မရဘူးလို့ ဆိုပါတယ်။ ဒါလည်းသိပ်မရှင်းပါဘူး။ ဘာကြောင့်ဆောင်ရွက်လို့ မရတာလဲ ဆိုတာ ပြည်သူတွေသိခွင့်ရှိသလောက် ရှင်းရှင်းလင်းလင်း ထုတ်ပြန်အသိပေးသင့်ပါတယ်။ တတိယက ဌာနဆိုင်ရာနဲ့ ပြည်နယ်/တိုင်းတွေကို ပြန်လွှဲပို့တာပါ။ တိုင်စာအားလုံးရဲ့ ၁ရ ရာခိုင်နှုန်းကျော်ရှိပါတယ်။ ဒီ ၃ မျိုးပေါင်းလိုက်ရင် ၉၃ ရာခိုင်နှုန်းကျော်၊ တန်းလန်းက ၆ ရာခိုင်နှုန်းနီးပါးဆိုတော့ ကော်မရှင်က လက်ခံ ဆောင်ရွက်နိုင်တာ တိုင်စာတွေရဲ့ ၁ ရာခိုင်နှုန်းတောင် မရှိပါဘူး။ အချို့သော တိုင်စာများဟာ အောက်မှာ ဘယ်လိုမှ ဆောင်ရွက်လို့မရတော့လို့ ကော်မရှင်ဆီ တက်လာတာဖြစ်ပြီး အဲဒီစာတွေကို ကော်မရှင်က ဌာနဆီ ပြန်လည်လွှဲပို့မိတယ်ဆိုရင်တော့ ကော်မရှင်ကိုယ်တိုင် ဒီအမှုကို မပေါ်အောင် လုပ်လိုက်သလို ဖြစ် သွားတယ်ဆိုတာကိုလည်းပဲ သတိချပ်စေလိုပါတယ်။ ဒီဖြစ်ရပ်ကို မြို့နယ်က ကျွန်တော့ကိုယ်တွေ့ ဖြစ်ရပ် နဲ့ပါ ဆက်စပ်တင်ပြမှသာ မြင်သာမှာမို့ အနည်းငယ်ဆက်စပ်တင်ပြခွင့်ပြုဖို့ နာယကကြီးကို ခွင့်ပန်ပါတယ်။ ၂၀၁၈ ခုနှစ်၊ သြဂုတ်လက ကျွန်တော်ကော်မရှင်ကို စာတစ်စောင်ပို့ခဲ့ဖူးပါတယ်။ ကော်မရှင်ရုံးက ၃၀-၈-၂၀၁၈ ရက်နေ့မှာ ဝင်စာအမှတ်၊ ၆၃၄၂ နဲ့လက်ခံရရှိထားတယ်လို့ သိရပါတယ်။ အကြောင်းအရာ ကတော့ တစ်နေ့က ဒီမှာဆွေးနွေးတဲ့ JICA ရေရရှိရေး ပရောဂျက်နဲ့ ဆက်စပ်နေပါတယ်။ ပို့ထားတဲ့ စာထဲမှာ အားလုံးပါပြီးသားမို့ အနှစ်ချုပ်ပဲပြောပါ့မယ်။ ၂၀၁၇-၁၈ ရေရရှိရေးစီမံချက်အတွက် မြေကွက်တန်ဖိုးကို ဘတ်ဂျက်မှာ ကျပ်သိန်း ၅၅၀ ဆိုပြီး တွေ့ပါတယ်။ ဆက်စုံစမ်းတော့ အဲဒီမြေရဲ့ မူလပိုင်ရှင်က လူတစ်ယောက်ကို သိန်း ၂၂၀ နဲ့ ရောင်းထားတဲ့ စာချုပ်ကို တွေ့ပါတယ်။ ဒါကအဲဒီစာချုပ်မိတ္တူပါ။ နေ့စွဲကို ကွက်လပ်လုပ်ထားတာကလည်းပဲ မရိုးသားတဲ့ သဘောကို ဖော်ပြနေပါတယ်။ ဒါကတွဲလျက် General Power လွှဲစာဖြစ်ပါတယ်။ အဲဒီထဲမှာတော့ ၂၀၁၆ ခုနှစ်၊ ဇူလိုင် ၁၆ ရက်နေ့လို့ တွေ့ပါတယ်။ ဒီကာလဟာ မြို့နယ်အဆင့်တွေမှာ နောင်နှစ်အတွက် ဘတ်ဂျက်လျာတဲ့ ကာလဖြစ်ပါတယ်။ အဲဒီမြေကို လူတစ်ဦးက သိန်း ၂၂၀ နဲ့ အရင်ဝယ်တယ်။ ဘတ်ဂျက်ထဲ သိန်း ၅၅၀ ထည့်လျာတယ်။ နောက်ပြီးမှ အဲဒီလူဆီကပြန်ဝယ်တဲ့သဘောဖြစ်နေလို့ သက်ဆိုင်ရာပြည်နယ်အဆင့် အစိုးရအဖွဲ့ကို မေလမှာ အသိပေးစာ ပို့ခဲ့ပါတယ်။ ဒါပေမယ့် အုပ်ချုပ်ရေးပိုင်းကတော့ ဒီနေ့အထိငုတ်တုတ်ပါပဲ။ ကျွန်တော်စာပို့တာကို မြို့နယ်အဆင့်က သိနေတာလည်းပဲ အင်မတန်အံ့ဩစရာကောင်းပါတယ်။ ကြောက်ကြောက်နဲ့တိုင်တဲ့ ပြည်သူတစ်ဦးဆိုရင် သွေးပျက်နေမှာသေချာပါတယ်။ ဒီလိုဖြစ်နေတာကြောင့် သစ်မှောင်ခို၊ လောင်းကစား၊ မူးယစ်ဆေးကိစ္စမျိုးတွေမှာ ဒီအန္တရာယ်ကြောင့် ဌာနဆိုင်ရာကို လူတွေမတိုင် ရဲကြတာ ဖြစ်ပါတယ်။ ကော်မရှင်မှာ တိုင်စာ တစ်သောင်းကျော် ပိုများလာရတာကလည်းပဲ ကော်မရှင်က လျှို့ဝှက်ထားပေးလို့ ဖြစ်ပါတယ်။ ဒါကြောင့် တိုင်ကြားသူနဲ့ သတင်းပေးသူကို အကာအကွယ်ပေးနိုင်မယ့် ဥပဒေမျိုး ဒီနိုင်ငံမှာ အလျင်အမြန်ပြဋ္ဌာန်းနိုင်ဖို့ လိုနေပြီဆိုတာကိုလည်းပဲ တိုက်တွန်းလိုပါတယ်။ ခုနဟာ ပြန်ဆက်ရရင် ပြည်နယ်မှာ အကြောင်းမထူးတော့လို့သာ ၈ လပိုင်းမှာ ကော်မရှင်ဆီကို ကျွန်တော်စာပို့တာ ဖြစ်ပါတယ်။ အဂတိလိုက်စားမှုတိုက်ဖျက်ရေးဥပဒေရဲ့ ပုဒ်မ ၃(က) ပုဒ်မခွဲငယ်(၂)မှာ နိုင်ငံတော်၏ ငွေကြေး၊ ပစ္စည်းနဲ့ပိုင်ဆိုင်မှုကို ထိခိုက်နစ်နာပျက်စီးဆုံးရှုံးစေခြင်း ဆိုတဲ့အချက်အရ အဂတိ မြောက်တယ်ထင်လို့ ဖြစ်ပါတယ်။ ဒါပေမဲ့ ဒီနေ့အထိ ၉ လတာကြာခဲ့ပေမယ့် စာမလာသတင်းမကြားပါပဲ။ တကယ်လို့ ဒီအမှုကို ကော်မရှင်က ဌာနကို ပြန်လည်လွှဲပို့ခဲ့မိရင်တော့ ပြင်းထန်စွာ သတိပေးလိုက်သည် ဆိုတာနဲ့ပဲ နိုင်ငံ့ဘဏ္ဍာဆုံးရှုံးသွားမှာ ဖြစ်ပါတယ်။ ကျွန်တော်တို့ လက်ချောင်းတွေဟာ ဒီလိုထောင်လိုက်ရင် အတိုအရှည်မညီပါဘူး။ ဒါပေမဲ့ တစ်ခုခုစားတော့မယ်ဆိုလို့ရှိရင် ကျွန်တော်တို့ ထိပ်လေးတွေစုပြီး ညီသွားတဲ့ သဘောရှိပါတယ်။ ဒီလိုစုပြီးညီတတ်တာကို ကျွန်တော်တို့ ရေအရင်းအမြစ်ဦးစီးဌာနမှာ အတွဲလိုက်ပေါ် သွားတဲ့ ဖြစ်ရပ်တွေက သက်သေပြနေပါတယ်။ ဒါပေမဲ့ ဘာပဲပြောပြော ဒီကော်မရှင် လက်ထက်မှာမှ ငါးကြီးကျော်တွေကို တွေ့နေရတာမို့ ဒီတိုးတက်မှုကိုတော့ ပြည်သူတွေ အသိအမှတ်ပြုကြပါတယ်။ အပေါ်မှာ ဆွေးနွေးခဲ့တာတွေရော၊ ဒါပေမဲ့ လက်ရှိတင်ဒါစည်းကမ်းတွေ ဖောက်ဖျက်နေကြ တာတွေကိုရော အစီရင်ခံစာထဲက ပြည်သူတွေရဲ့ အမြင်တွေ အပေါ်မှာပါ သတိမူပြီး ဒီနိုင်ငံမှာ အမြစ်တွယ် နေတဲ့ အဂတိတရားကို ကျဆင်းအောင် ကော်မရှင်အနေနဲ့ ဆက်လက်ပြီးတာဝန်ကျေအောင် ကြိုးစားပေး ပါလို့ တိုက်တွန်းရင်း နိဂုံးချုပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဒေါက်တာခင်စည်သူ လွိုင်ကော်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1364">ဒေါက်တာခင်စည်သူ(လွိုင်ကော်မဲဆန္ဒနယ်၊ ကယားပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးကိုမင်္ဂလာပါလို့ နှုတ်ခွန်းဆက်ဂါရဝပြုပါတယ်ရှင့်။ ကျွန်မကတော့ လွိုင်ကော်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာခင်စည်သူ ဖြစ်ပါတယ်။ ကျွန်မအနေနဲ့ ဒီအဂတိလိုက်စားမှုစစ်တမ်းကောက်ယူမှု အခြေအနေအပေါ် ဆွေးနွေးမှာဖြစ်သလို ပြည်သူ လူထုများရဲ့ တင်ပြချက်အပေါ်ကိုလည်း ကျွန်မကော်မရှင်ကို ပြည်ထောင်စုလွှတ်တော်နာယက ကတစ်ဆင့် အသိပေးခြင်းဆိုတာလည်း မမှားပါဘူး။ ကျွန်မအနေနဲ့ Power Point နဲ့တင်ပြချင်တာမို့လို့ ပြခွင့်ပြုပါရှင့်။ ဒီစစ်တမ်းမှာဆိုလို့ရှိရင် ကျွန်မတို့ ဒါပြည်သူလူထုရဲ့ သဘောထားအမြင်ကို ကြည့်မယ်ဆိုလို့ရှိရင် လာဘ်ပေးလာဘ်ယူခြင်းက အဂတိလိုက်စားမှုလို့ပဲ သဘောထားနေတာ၊ သိနေတာမြင်ပါတယ်။ ဒါပေမဲ့ အခုကျွန်မတို့တက်လာတဲ့အစိုးရက ဒီ Definition ကို ကျွန်မတို့ ဒါမဟုတ်ပါဘူး။ အားလုံးဆန္ဒာဂတိ ၄ မျိုးနဲ့ ပါဝင်တဲ့ပုံစံနဲ့ ပြသွားတာလည်း ကျွန်မတို့လူထုတွေ သိရပါတယ်။ နောက်တစ်ခုကျတော့ သူတို့ထင်မြင်တာကတော့ အခုလုပ်နေတဲ့ အဂတိလိုက်စားမှုတိုက်ဖျက်ရေး ကော်မရှင် လုပ်နေတာလည်း အရင်အတိုင်းပါပဲလို့ ပြောထားတာဖြစ်ပါတယ်။ နောက်တစ်ခု Next ။ အဂတိလိုက်စားမှုဖြစ်ပေါ်တိုင်း အကြောင်းရင်းအပေါ်မှာကြည့်လိုက်လို့ရှိရင် အများဆုံးကိုကြည့် လိုက်မယ်ဆိုလို့ရှိရင် ကျွန်မတို့ တရားဥပဒေစိုးမိုးမှုအားနည်းတာရယ်၊ တရားဝင်လစာတွေ ခံစားမှုနည်း တာရယ်၊ လောဘကြီးတာရယ် ဒါတွေက အဓိကဖြစ်နေပါတယ်ဆိုတာကိုလည်း သတိထားရမှာဖြစ်ပါတယ်။ နောက်တစ်ခု နိုင်ငံတော်မှ အရေးယူဆောင်ရွက်မှုအမြင်ကတော့ ထိရောက်စွာ အရေးယူမှုအားနည်း ပါတယ်ဆိုတာ ဖော်ပြထားပါတယ်။ နောက်တစ်ခုက ပြည်သူလူထုတွေက ဘာကိုဆောင်ရွက်စေချင်လဲဆိုရင် ဘယ်လိုနည်းနဲ့ တိုင်ကြားရ မလဲဆိုတာ သူတို့သိတာကတော့ အဂတိလိုက်စားမှုကို တိုင်ကြားရမယ်ဆိုတဲ့ ပုံကိုပဲ သိနေသေးတာဖြစ်ပါတယ်။ နောက်တစ်ခု။ နောက်တစ်ခုက ဘာလဲဆိုတော့ အောင်မြင်မှုအပေါ်မှာ ကြည့်လို့ရှိရင် ကျွန်မတို့က ပြည်သူလူထု တွေက အပြည့်အဝယုံကြည်တယ်၊ ဒီဟာလုပ်ပေးနေတာဆိုတာ ၄၉ တောင်ရှိပါတယ်။ ဒါပေမဲ့ မယုံ တစ်ဝက်၊ ယုံတစ်ဝက်ကလည်း ၃၁ ရာခိုင်နှုန်းရှိတဲ့အတွက် ပြည်သူလူထုတွေက ကျွန်မတို့အစိုးရအပေါ်မှာ၊ ဒီကော်မရှင်အပေါ်မှာ Trust Building ရှိနေသေးတယ်ဆိုတာကို မီးမောင်းထိုးပြပါတယ်။ ဒါကြောင့် ဒီ Trust Building ကိုမပျက်ရလေအောင် ပြည်သူလူထုတွေရဲ့ ပြောလာတဲ့ စကားတွေပဲဖြစ်ဖြစ်၊ တိုင်ကြားတာပဲ ဖြစ်ဖြစ်၊ မတိုင်ကြားဘဲနဲ့ ကျော်ကြားတာပဲဖြစ်ဖြစ် ကျွန်မတို့ အာရုံစိုက်ရမယ်ဆိုတာ ဖော်ပြနေပါတယ်။ ဒါမှမဟုတ်ရင် ကျွန်မတို့ ယုံကြည်မှုခက်ခဲစွာ တည်ဆောက်နိုင်ရတဲ့ ခက်ခဲမှုနဲ့ တည်ဆောက်ထားတဲ့ ယုံကြည်မှု ပျက်ပြားသွားမှာဖြစ်ပါတယ်။ နောက်တစ်ခုက ဘာလဲဆိုရင် အဂတိလိုက်စားမှုက သူတို့အတွေ့အကြုံရတဲ့ ဒီအဂတိလိုက်စားမှု အများဆုံး ဌာနတွေကို ကြည့်လိုက်တဲ့အခါမှာ လူဝင်မှုကြီးကြပ်ရေးနှင့် ပြည်သူ့အင်အားဦးစီးဌာနရယ်၊ မြန်မာနိုင်ငံရဲတပ်ဖွဲ့တွေရယ်၊ တရားစီရင်ရေးက အများဆုံးဖြစ်ပါတယ်ဆိုတာကို မီးမောင်းထိုးပြထား ပါတယ်။ နောက်တစ်ခုကျတော့ လက်ဆောင်တောင်းတဲ့ဌာနတွေကတော့ တရားစီရင်ရေးရုံးရယ်၊ အထွေထွေ အုပ်ချုပ်ရေးရုံးရယ်၊ လူဝင်မှုကြီးကြပ်ရေးရုံးရယ်၊ မွေးမြူရေးရယ်၊ ဆောက်လုပ်ရေးဦးစီးဌာနဆိုပြီး တင်ပြ ထားပါတယ်။ လက်ဆောင်မပေးလို့ အခက်အခဲဖြစ်နေတဲ့အပေါ်မှာကျတော့ အပြာဖြစ်တဲ့ လုပ်ငန်းစဉ်မှာ လိုအပ် သည်ထက် ကြန့်ကြာသွားလို့ လုပ်ရတယ်ဆိုတာ ဖော်ပြနေတာဖြစ်ပါတယ်။ နောက်တစ်ခုက အသိပေးတိုင်ကြားမှုမှာဆိုရင် ကျွန်မတို့ ကော်မရှင်ကိုပဲ တိုင်ကြားတာတွေက များပါတယ်။ အဲဒါအပေါ်ကို သုံးသပ်ရမယ်ဆိုရင် ကျွန်မတို့ အကြောင်းတရားကတော့ ရာခိုင်နှုန်းများတဲ့ထဲမှာဆို ၅ ခု ဖြစ်ပါတယ်။ အဲဒီထဲမှာ တရားဝင်လစာခံစားနေရတာနည်းလို့ အဂတိတွေဖြစ်တယ်ဆိုတာလည်း ကျွန်မတို့ ငြင်းလို့မရပါဘူး။ ဒါကြောင့် ပြည်သူလူထုတွေ၊ ဝန်ထမ်းတွေ တရားဝင်လစာခံစားမှုနည်းတာကို ဘယ်လို ကုစားမှာလဲဆိုတာကို အရေးတကြီးစဉ်းစားဖို့ လိုအပ်ကြောင်း ကျွန်မတင်ပြပါတယ်။ နောက်တစ်ခု တရားဥပဒေစိုးမိုးမှုအားနည်းတာကလည်း များနေသေးတဲ့အတွက် အဲဒါကိုလည်း တိတိကျကျ၊ စနစ် တကျ ဆောင်ရွက်ပေးစေလိုပါတယ်။ လောဘကြီးလို့ ချမ်းသာတယ်ဆိုတဲ့ဟာကလည်း ၁၅ ရာခိုင်နှုန်း တောင်ရှိတဲ့အတွက် ဒါကျွန်မတို့ ဘယ်လို Awareness တွေပေးမလဲ။ ဘယ်လိုကျင့်ဝတ်တွေ ဘယ်လို လုပ်မယ်၊ ဘယ်လိုအရေးယူရမယ်ဆိုတာကိုလည်း လူထုတွေကို အသိပေးစေချင်ပါတယ်။ နောက်တစ်ခုက သက်သေပြလို့၊ ခက်ခဲလို့၊ တိုင်ကြားလို့မရခြင်း၊ တိုင်ကြားမှုပေါ်မှာ ပြည်သူလူထု အမြင်က ခုနက ကျွန်မပြောသွားတဲ့အတိုင်းပါပဲ။ အဲဒါကိုတော့ ပြန်တင်ပြထားခြင်းဖြစ်ပါတယ်။ ဒါကြောင့် မို့လို့ အဂတိလိုက်စားမှုဟာ ကျွန်မတို့ ခေတ်မီဖွံ့ဖြိုးတိုးတက်တဲ့ နိုင်ငံတော်တည်ဆောက်နိုင်ရေးအတွက် အဓိကကျတဲ့ ခလုတ်ကန်သင်းဖြစ်သလို စီးပွားရေး၊ အုပ်ချုပ်ရေး၊ နိုင်ငံရေးစွမ်းဆောင်နိုင်မှု၊ လူမှုယဉ်ကျေးမှု င်း သတင်းကောင် လျှော့ချရေးနဲ့ နိုင်ငံဖွံ့ဖြိုးတိုးတက်ရေးအတွက်လည်း အဓိကအတားအဆီးတစ်ခုဖြစ်တယ်ဆိုတာကလည်း အားလုံးသိပြီးဖြစ်ပါတယ်။ လူ့ဘောင်အဖွဲ့ အစည်းပါ ရောဂါဆိုးသဖွယ် အမြစ်တွယ်နေတဲ့ ရွံရှာစက်ဆုပ်ဖွယ် ကောင်းတဲ့ ကိုယ်ကျင့်ပျက်မှုကြီးတစ်ရပ်ပါလားဆိုတာ အားလုံးက ရှုမြင်ရမှာဖြစ်ပါတယ်။ ဒါကြောင့်မို့လို့ ကျွန်မတို့ ကျော်ကြားတဲ့အမှုကို လူထုတွေထဲမှာ အငြင်းပွားနေတာကတော့ ဆင်တစ်ကောင်လုံး မြင်နေတာတောင် ဆင်ခြေရာကို ရှာခိုင်းနေတယ်။ နောက်တစ်ခုက ဌာနဆိုင်ရာ လုပ်အားပေးတဲ့အခါမှာ ပြောင်းရွှေ့တဲ့ဟာတွေနဲ့ Promotion ပေးပြီးဖြည့်ပေးတာလည်း တွေ့ရပါတယ်။ ကယားမှာကတော့ ၁၄ စောင်ပဲရှိတယ်ပြောပါတယ်။ အဲဒါကလည်း ငါးကြီးကြီးရော၊ ငါးငယ်ငယ်လေးရော ရှိပါတယ်လို့ ပြည်သူတွေက ပြောခိုင်းပါတယ်။ ဒါကြောင့်မို့လို့ ကျွန်မတစ်ခုပြောချင်တာ “ငါးကလေး တစ်ကောင် ဖမ်းမိတယ်၊ ဘာဖြစ်လို့ လွှတ်လိုက်တယ်၊ ကျွန်တော့လက်ကို သူကိုက်တယ်။ အားလားလား. အားလားလား၊ အမလေး နာလိုက်တာ” ဆိုတဲ့ မူလတန်းက သီချင်းလေးကဲ့သို့ မဖြစ်အောင် သတိထားဖို့ လိုပါတယ်ဆိုတာကို ဆွေးနွေးရင်း နိဂုံးချုပ်လိုက်ပါတယ်။</speech>
<speech type="speaker">ဒေါ်နီနီမေမြင့် တောင်ကုတ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1529">ဒေါ်နီနီမေမြင့်(တောင်ကုတ်မဲဆန္ဒနယ်၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ အားလုံးပဲမင်္ဂလာပါရှင်။ ကျွန်မကတော့ ရခိုင်ပြည်နယ် တောင်ကုတ် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်နီနီမေမြင့် ဖြစ်ပါတယ်။ ကျွန်မအနေနဲ့ အဂတိလိုက်စားမှုတိုက်ဖျက်ရေးကော်မရှင်ရဲ့ ၂၀၁၈ ခုနှစ် နှစ်ပတ်လည် လုပ်ငန်း ဆောင်ရွက်မှု အစီရင်ခံစာအပေါ်မှာ အကြံပြုဆွေးနွေးသွားမှာ ဖြစ်ပါတယ်ရှင်။ ကျွန်မတို့နိုင်ငံအနေဖြင့် ၂၀၁၃ ခုနှစ်တွင် အဂတိလိုက်စားမှုတိုက်ဖျက်ရေးဥပဒေကို ပြဋ္ဌာန်းခဲ့ပြီး ဥပဒေနဲ့အညီပဲ အဂတိလိုက်စားမှု တိုက်ဖျက်ရေးကော်မရှင်ကို ၂၀၁၄ ခုနှစ်မှာ ဖွဲ့စည်းခဲ့တာဖြစ်ပါတယ်။ ကော်မရှင်ရဲ့ ရည်ရွယ်ချက်မှာ အချက် ၆ ချက် ရှိပြီးတော့ အဓိကရည်ရွယ်ချက်ကတော့ နိုင်ငံတစ်ဝန်း အဂတိလိုက်စားမှုများကို အများပြည်သူတို့နဲ့ အတူလက်တွဲ၍ တွန်းလှန်တိုက်ဖျက်ခြင်း၊ အများပြည်သူတို့၏ဘဝများ သာယာဝပြောလာစေရန် ဟူသော အချက်ပဲ ဖြစ်ပါတယ်။ ဒီရည်မှန်းချက် ပိုမိုအောင်မြင်နိုင်ဖို့အတွက် လူတစ်ဦးချင်း တစ်ယောက်ချင်းရဲ့ တာဝန်ယူမှု၊ တာဝန်ခံမှုမှ အစပြုပြီးတော့ ကောင်းမွန်သော အုပ်ချုပ်ရေးစနစ်တစ်ရပ် ဖြစ်ပေါ်လာစေရန်၊ ဥပဒေနဲ့အညီ ပြတ်ပြတ်သားသား ဆောင်ရွက်ရန် လိုအပ်လာပါတယ်။ နာယကကြီးရှင်။ အထူးသဖြင့် အခုလို ဒီမိုကရေစီ အသွင်ကူးပြောင်းရေးကာလမျိုးမှာ အဂတိ လိုက်စားမှုတွေဟာ နိုင်ငံတော်တည်ဆောက်ရေးအတွက် အဓိကကျတဲ့ အနှောင့်အယှက် အဟန့်အတား ဖြစ်နေပါတယ်။ နောက်တစ်ချက်က ပြည်သူ့ဘဏ္ဍာငွေကိုသုံးပြီးတော့ လည်ပတ်နေရတဲ့ အစိုးရ အဖွဲ့အစည်း ယန္တရားများအနေဖြင့် အဂတိကင်းစွာဖြင့် ဆောင်ရွက်နိုင်ရေးဟာ ဒီမိုကရေစီစနစ်ရဲ့ အဓိကဒေါက်တိုင် ဖြစ်တဲ့ ကောင်းမွန်သောစီမံအုပ်ချုပ်မှုကို များစွာအထောက်အပံ့ ဖြစ်စေပါတယ်။ ပြည်သူ့ဘဏ္ဍာငွေများ ကိုလည်း ထိထိရောက်ရောက် အကျိုးရှိရှိသုံးစွဲနိုင်ပြီး ဘဏ္ဍာငွေအလေအလွင့် ဆုံးရှုံးမှုများကိုလည်း ကာကွယ်ပြီးသားဖြစ်တဲ့အပြင် နိုင်ငံတော်နဲ့နိုင်ငံသားများ အကျိုးစီးပွားအတွက်လည်း ပိုမိုကာကွယ်နိုင်မှာ ဖြစ်ပါတယ်ရှင်။ နာယကကြီးရှင်။ ဒီနေရာမှာ အဂတိလိုက်စားမှုဖြစ်ပေါ်နေတာကို ပြည်သူလူထုများမှဖြစ်စေ၊ နိုင်ငံ့ဝန်ထမ်းများမှဖြစ်စေ ထိရောက်စွာ ပူးပေါင်းပါဝင်လာဖို့ဆိုရင် ဖွင့်ဟဖော်ထုတ်သူများကာကွယ်ရေး ဥပဒေဆိုတာလည်း လိုအပ်လာပါတယ်။ ဥပမာအားဖြင့်- မမှန်မကန်နည်းလမ်းများ အဂတိလိုက်စားမှု ရှိနေသော မည်သည့်ဌာနမဆို နိုင်ငံတော်ဘဏ္ဍာရန်ပုံငွေ သုံးစွဲနေကြသူများဖြစ်တဲ့အတွက် နိုင်ငံတော်နဲ့ အများပြည်သူတို့၏ အကျိုးစီးပွား ထိခိုက်နစ်နာစေမည့် ကိစ္စရပ်များတွင် မိမိရဲ့ အကြီးအကဲတွေကို ရဲရဲဝံ့ဝံ့ တင်ပြနိုင်ဖို့အတွက် ဥပဒေအကာအကွယ်မရှိပါက ပြုပြင်ပြောင်းလဲရေးအတွက် အခက်အခဲဖြစ်စေမှာ ဖြစ်ပါတယ်။ ဒါကြောင့်မိုလို့ သတင်းပေးပို့သူများအား ကာကွယ်ရေးဥပဒေကို အမြန်ဆုံးရေးဆွဲပြဋ္ဌာန်းရန် လိုအပ်နေပါတယ်ရှင်။ အဂတိလိုက်စားမှုတိုက်ဖျက်ရေး ကော်မရှင်အဖွဲ့ရဲ့ အစီရင်ခံစာအချက်အလက်များအရ ၂၀၁၈ ခုနှစ် အတွက် တိုင်ကြားစာပေါင်း ၁၀,၅၄၃ စောင် လက်ခံရရှိတယ်ဆိုတာကို သိရပါတယ်။ အဲဒီအထဲကမှ အဂတိ လိုက်စားမှုတိုက်ဖျက်ရေးဥပဒေနဲ့ သက်ဆိုင်ခြင်းမရှိဘဲ သက်ဆိုင်ရာဌာနများနဲ့ တိုင်းနဲ့ ပြည်နယ်အသီးသီးကို လွှဲပြောင်းပေးထားတာက ၁,၇၉၅ စောင် တွေ့ရပါတယ်။ အစီရင်ခံစာအရ ဌာနဆိုင်ရာအသီးသီးရဲ့ တိုင်ကြားစာ တွေကို လေ့လာကြည့်တဲ့အခါမှာ ပြည်ထဲရေးဝန်ကြီးဌာနက ၂၄၉ စောင်နဲ့ အများဆုံးဖြစ်နေတာကို လေ့လာ သိရှိရပါတယ်ရှင်။ ၂၄၉ စောင်ထဲကမှ ပြည်ထဲရေးဝန်ကြီးဌာနမှ အရေးယူဆောင်ရွက်ခဲ့တဲ့ တိုင်စာပေါင်း ၁၄၉ စောင်ရှိတယ်လို့ အစီရင်ခံစာအရ သိရှိရပါတယ်။ ဒီနေရာမှာ နောက်ထပ်ကျန်ရှိနေတဲ့ တိုင်ကြား စာတွေကို ကော်မရှင်အနေနဲ့ မည်သို့မည်ပုံဆောင်ရွက်နေတယ်။ ဒါမှမဟုတ် ဌာနမှ ဘယ်လိုဆောင်ရွက် နေတယ်ဆိုတာကိုလည်း သိချင်ပါတယ်။ ဒါဟာ ဌာနတစ်ခုပဲ ရှိပါသေးတယ်။ နာယကကြီးရှင်။ တိုက်တိုက်ဆိုင်ဆိုင်ဆိုသလိုပဲ လတ်တလောဖြစ်ပွားခဲ့တဲ့ ပြည်ထဲရေးဝန်ကြီး ဌာနအောက်မှာရှိတဲ့ အကျဉ်းဦးစီးဌာနတွေမှာ ထောင်ဆူပူမှုတွေ ဖြစ်ပွားခဲ့တာကိုကြည့်ရင် အကျဉ်းဦးစီးဌာနရဲ့ လက်ရှိသုံးစွဲနေသော အကျဉ်းထောင်ဥပဒေ၊ အကျဉ်းထောင်လက်စွဲများအရ အကျဉ်းသား၊ အချုပ်သားတွေ သွင်းဖို့ခက်ခဲတဲ့ ထောင်ဝင်စာမှတစ်ဆင့် သွင်းရန်ကန့်သတ်ထားတဲ့ လက်ကိုင်ဖုန်း၊ ဘောပင်၊ ဆော့ပင်၊ Whiteboard၊ မိုက်ကရိုဖုန်းတို့ကို ကိုင်ဆောင်သုံးစွဲနေတာဟာ မြန်မာနိုင်ငံ တစ်နိုင်ငံလုံးသာမက ကမ္ဘာ့ မီဒီယာအထိ ပျံ့နှံ့သွားခဲ့ပါတယ်။ အဂတိလိုက်စားမှုတိုက်ဖျက်ရေးဥပဒေအရ ကြည့်ရင်လည်း ဒါဟာ ကျော်စော သတင်းပဲဖြစ်ပါတယ်ရှင်။ အကျဉ်းသားများ အကျဉ်းထောင်ထဲတွင် တရားဝင်ကိုင်ဆောင်ဖို့ ကန့်သတ် ထားသောပစ္စည်းများကို ကိုင်ဆောင်နေခြင်းဟာ အကျဉ်းထောင်၏ အုပ်ချုပ်စီမံမှုအပေါ် အဂတိလိုက်စားမှု တိုက်ဖျက်ရေး ရှုထောင့်မှကြည့်ရင်လည်း သံသယဖြစ်ဖွယ် တွေ့ရှိရပါတယ်။ ဒါကိုလည်း မည်ကဲ့သို့စုံစမ်း ဖော်ထုတ်အရေးယူမည်ကို သိလိုပါတယ်။ ဒီကိစ္စနဲ့ပတ်သက်ပြီး နိုင်ငံတော်သမ္မတရုံးကလည်း ဒီအဖြစ် အပျက်ရဲ့ နောက်ကွယ်မှာ မရိုးသားမှုများ၊ သံသယဖြစ်ဖွယ်များရှိနေတဲ့အကြောင်းကို နိုင်ငံတော်သမ္မတ ရုံးရဲ့ ထုတ်ပြန်ချက်မှာ ဖတ်ရှုရပါတယ်။ နိဂုံးချုပ်အနေဖြင့် အဂတိလိုက်စားမှုတိုက်ဖျက်ရေးကော်မရှင်ရဲ့ မဟာဗျူဟာစီမံချက် ၂၀၁၈-၂၀၂၁ ကို အကောင်အထည်ဖော်ရာမှာ အထောက်အကူဖြစ်နိုင်စေရန်အတွက် လိုအပ်သောဥပဒေများကို ပြဋ္ဌာန်း ပေးရန် အထူးလိုအပ်နေပါတယ်။ ဒါ့အပြင် အဂတိလိုက်စားမှုများကိုလည်းဖော်ထုတ်ပြီး ဥပဒေနဲ့အညီ ဖြေရှင်းရန် လက်ရှိတည်ဆဲဥပဒေများတွင် အဂတိလိုက်စားမှုဖြစ်နိုင်ချေ အန္တရာယ်မြင့်မားသော ဥပဒေ၊ နည်းဥပဒေ၊ စည်းမျဉ်းစည်းကမ်း၊ အမိန့်ညွှန်ကြားချက်များကိုလည်း ပြန်လည်ဆန်းစစ်သုံးသပ်ရန် လိုအပ် နေပြီဖြစ်ပါကြောင်း ဆွေးနွေးအကြံပြုရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို (၃၀)မိနစ်ခန့် ခေတ္တ ရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစီအစဉ် (၇) ကို ဆက်လက်ပြီး ပြန်လည်ဆောင်ရွက်မှာ ဖြစ်ပါတယ်။ ဒုတိယဗိုလ်မှူးကြီးမြင့်ဆွေ တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးမြင့်ဆွေ(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံးပဲ မင်္ဂလာပါခင်ဗျာ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီး မြင့်ဆွေဖြစ်ပါတယ်။ ကျွန်တော့အနေနဲ့ အဂတိလိုက်စားမှုတိုက်ဖျက်ရေးကော်မရှင်ရဲ့ နှစ်ပတ်လည် လုပ်ငန်း ဆောင်ရွက်မှုအစီရင်ခံစာ(၂၀၁၈)နှင့် ပတ်သက်ပြီး အကြံပြုဆွေးနွေးသွားမှာ ဖြစ်ပါတယ်။ Power Point ဖြင့် ရှင်းလင်းတင်ပြရန် ခွင့်ပြုပါခင်ဗျာ။ နာယကကြီးခင်ဗျာ။ အဂတိလိုက်စားမှု တိုက်ဖျက်ရေးကော်မရှင်ရဲ့ ၁ နှစ်တာ အစီရင်ခံစာကို လေ့လာကြည့်တဲ့အခါမှာ ၁ နှစ်တာအတွင်း တိုင်ကြားစာပေါင်း ၁၀,၅၄၃ စောင် လက်ခံရရှိခဲ့ပြီး သုတေသန စစ်တမ်းများအရ ၂၀၁၈ ခုနှစ်တွင် နိုင်ငံတစ်ဝန်း အဂတိလိုက်စားမှုများ လျော့ကျသွားခြင်း မရှိသေးကြောင်း ကောင်မရှင်ဥက္ကဋ္ဌမှ ရှင်းလင်းတင်ပြခဲ့တာကို တွေ့ရပါတယ်။ ယခုနှစ် အဂတိလိုက်စားမှု ညွှန်းကိန်းမှာ နိုင်ငံပေါင်း ၁၈၀ တွင် အဆင့် ၁၃၂ မှာ ရှိနေတာဖြစ်ပါတယ်။ အဂတိလိုက်စားမှုများဟာ ကမ္ဘာတစ်ဝန်း အစိုးရများအားလုံး ရင်ဆိုင်နေရတဲ့ ကိစ္စရပ်ကြီးဖြစ်ပြီး အဂတိတရားလုံးဝကင်းစင်တဲ့ နိုင်ငံဟူ၍ မရှိဘဲ အနည်းနဲ့အများသာ ကွာခြားပါတယ်။ ဒါကြောင့် ထိရောက်တဲ့ ဟန့်တားမှုဖြစ်ဖို့ တိကျပြတ်သားစွာ အရေးယူရန် လိုအပ်သကဲ့သို့ အဂတိလိုက်စားမှု ဖြစ်ပွားရခြင်းအကြောင်းရင်းများကိုလည်း ရှာဖွေဖော်ထုတ်ပြီး ပြင်ဆင်သင့်တာ၊ ဖြည့်ဆည်းပေးသင့်တာများကိုလည်း ပြင်ဆင်ဖြည့်ဆည်းပေးရမှာဖြစ်ပါတယ်။ ဥပမာအားဖြင့်ဝန်ထမ်းများရဲ့ ဝင်ငွေ၊ လစာနဲ့ လက်ရှိလူနေမှုစရိတ်များ လိုက်လျောညီထွေဖြစ်အောင် စီမံပေးခြင်း၊ ခေတ်နှင့်လိုက်လျောညီထွေမှုမရှိတဲ့ ရုံးလုပ်ထုံးလုပ်နည်းများကိုစိစစ်၍ လျှော့ချခြင်း၊ အဂတိလိုက်စားမှု လျော့ပါးသွားစေရန် e-Government စနစ်ကို အကောင်အထည်ဖော်ပေးခြင်း စသည်တို့အပါအဝင် ဖြစ်ပါတယ်။ ဒါမှသာ ထိရောက်အောင်မြင်တဲ့ အဂတိလိုက်စားမှု တိုက်ဖျက်ရေး လုပ်ငန်းစဉ်တစ်ရပ် ဖြစ်ပေါ်လာမှာဖြစ်ပါတယ်။ အဂတိလိုက်စားမှုဆိုတာဟာ လုပ်ပိုင်ခွင့်ရှိသူတွေထံမှာသာ အများဆုံး ဖြစ်ပွားလေ့ရှိပါတယ်။ ဘာလုပ်ပိုင်ခွင့်မှ မရှိတဲ့သူကို ဘယ်သူကမှ လာဘ်လာဘ၊ ငွေကြေး၊ တံစိုးလက်ဆောင် လာမပေးပါဘူး။ လွယ်နေတာကို ခက်အောင်လုပ်ပြီးမှ တံစိုးလက်ဆောင်ရရှိရေးကို ရည်ရွယ်တဲ့ လုပ်ထုံးလုပ်နည်းများ ကိုလည်း စိစစ်ပြင်ဆင်သင့်ပါတယ်။ အထူးသဖြင့် ဌာနတွေကြားမှာ ခေတ်စားနေတဲ့ Percentage (ခေါ်) ရာခိုင်နှုန်းကိစ္စတွေလည်း အပါအဝင်ဖြစ်ပါတယ်။ ဥပဒေဆိုတာဟာ ဓားသွားလိုပဲ ရာထူးအဆင့်အတန်း မခွဲခြားဘဲ လာထိတဲ့သူကို ပြတ်ရှသွားစေရမှာဖြစ်ပါတယ်။ အစီရင်ခံစာရဲ့ နောက်ဆက်တွဲ ဇယား(ဃ-၂) မှာဖော်ပြထားတဲ့ အဂတိလိုက်စားမှုဖြစ်ပွားရခြင်း အကြောင်းရင်းများထဲမှာ တရားဥပဒေစိုးမိုးမှု အားနည်း ခြင်းဟာ ၁ရ ရာခိုင်နှုန်းနဲ့ အစဉ်အလာကဲ့သို့ ဖြစ်နေခြင်းဟာ ၁၃ ရာခိုင်နှုန်း ဖြစ်နေကြောင်း ဖော်ပြထားပါတယ်။ မဖြစ်သင့်တဲ့ အစဉ်အလာတွေပဲ ဖြစ်ပါတယ်။ နောက်ဆက်တွဲဇယား(ဃ-၃) အရ ပြည်သူလူထုကလည်း ထိရောက်စွာအရေးယူမှု အားနည်း သည်လို့ ရှုမြင်ထားတာဖြစ်ပါတယ်။ ကျော်စောမှုနှင့် ပတ်သက်၍လည်း ထိထိရောက်ရောက် စုံစမ်းစစ်ဆေး အရေးယူသင့်ပါတယ်။ အိမ်နီးချင်းတရုတ်နိုင်ငံမှာ ၂၀၁၂ ခုနှစ်ကစပြီး အဂတိလိုက်စားမှုပေါင်း ၁.၅ သန်းခန့်ကို ဖော်ထုတ် အရေးယူခဲ့ပါတယ်။ ဒါတောင် တရုတ်နိုင်ငံရဲ့ အဂတိလိုက်စားမှု အညွှန်းကိန်းဟာ ၂၀၁၈ ခုနှစ် မှတ်တမ်း အရ အဆင့် ၈ရ မှာရှိနေပါတယ်။ ဗီယက်နမ်နိုင်ငံတွင်လည်း အဂတိလိုက်စားမှု တိုက်ဖျက်ရေးဥပဒေကို ၂၀၁၈ ခုနှစ်တွင် ပြန်လည်ပြင်ဆင်ပြီး ငွေနှင့်ဘဝလဲလှယ်ခြင်းများမဖြစ်အောင် ဟန့်တားကာကွယ်ထားကြောင်း တွေ့ရှိရပါတယ်။ စင်ကာပူနိုင်ငံဟာဆိုရင် အဂတိလိုက်စားမှု အနည်းဆုံး ၁၀ နိုင်ငံမှာ ပါဝင်တဲ့ တစ်ခု တည်းသော အာဆီယံနိုင်ငံ ဖြစ်ပါတယ်။ အဂတိလိုက်စားမှုညွှန်းကိန်းတွင် ၂၀၁၈ ခုနှစ် မှတ်တမ်းများအရ အဆင့် ၄ နေရာမှာ ရှိပါတယ်။ တချို့သောနိုင်ငံတွေမှာ ပါလီမန်အမတ်များက စီးပွားရေးသမားများနဲ့ ပေါင်းပြီး အဆိုတင်သွင်းခြင်း၊ မေးခွန်းမေးမြန်းခြင်း၊ စီးပွားရေးသမားများရဲ့ အကြိုက်ကို လိုက်လုပ်ပေး တာတွေကိုလည်း ထိထိရောက်ရောက်အရေးယူနိုင်ရန် ကန့်သတ်ချက်များ ထားရှိကြောင်းကိုလည်း တွေ့ရှိရပါတယ်။ ၂၀၁၈ ခုနှစ် ကမ္ဘာ့ကုလသမဂ္ဂစစ်တမ်းများအရ ကမ္ဘာတစ်ဝန်း အဂတိလိုက်စားမှု ငွေကြေး ပမာဏဟာ ၃.၆ ထရီလီယံဒေါ်လာခန့်ရှိကြောင်း ကုလသမဂ္ဂအတွင်းရေးမှူးချုပ် အန်တိုနီယိုဂူတာရက်က ကမ္ဘာ့စီးပွားရေးဖိုရမ်တစ်ခုမှာ ထုတ်ဖော်ပြောဆိုခဲ့ပါတယ်။ ၎င်းပမာဏဟာ ကမ္ဘာ့ GDP ရဲ့ ၅ ရာခိုင်နှုန်းခန့် ရှိကြောင်းကိုလည်း ထည့်သွင်းပြောဆိုခဲ့ပါတယ်။ ဒါကိုကြည့်ခြင်းအားဖြင့် အဂတိလိုက်စားမှု တိုက်ဖျက်ရေး ပြဿနာဟာ ကမ္ဘာ့နိုင်ငံအားလုံး ရင်ဆိုင်ဖြေရှင်းနေရတယ်ဆိုတာကို သိသာထင်ရှားစေပါတယ်။ မူဝါဒ၊ ဥပဒေ၊ နည်းဥပဒေများ မည်မျှပင်စနစ်တကျရှိသော်လည်း လိုက်နာကျင့်သုံးမှု မရှိပါက အဂတိလိုက်စားမှု တည်ရှိနေနိုင်သေးပါသဖြင့် အဂတိလိုက်စားခြင်းအား ဥပဒေနှင့်အညီ ထိရောက်စွာ အရေးယူနိုင်မည့် ပြစ်ဒဏ်များကိုလည်း ထည့်သွင်းသင့်ပါတယ်။ အဂတိလိုက်စားမှုတိုက်ဖျက်ရေး နည်းဥပဒေကို အသစ် ပြန်လည်ရေးဆွဲနေဆဲဖြစ်ကြောင်းနှင့် သတင်းပေးများအား အကာအကွယ်ပေးရေး ဥပဒေကိုလည်း အသစ်ရေးဆွဲသွားမည်ဟု သိရှိရပါသဖြင့် ကြိုဆိုပါကြောင်းနှင့် အမြန်ပြီးစီးအောင် ဆောင်ရွက်သင့်ပါကြောင်း တင်ပြအပ်ပါတယ်။ အကြံပြုချက်များအနေဖြင့် အဂတိလိုက်စားမှု တိုက်ဖျက်ရေးဥပဒေဖြင့် အရေးယူရာတွင် ဌာန ဆိုင်ရာဝန်ထမ်းအဆင့်သာမက မည်သည့်ရာထူးကြီး/ငယ်မဆို တိကျစွာအရေးယူနိုင်ရန် ဥပဒေကြောင်း အရ လိုအပ်ချက်များရှိပါကလည်း ပြင်ဆင်သင့်ပါတယ်။ ဥပဒေပါ ပြစ်မှုပြစ်ဒဏ်များကိုလည်း ပြန်လည် စိစစ်၍ ပြင်ဆင်ရန်လိုအပ်ပါက ပြင်ဆင်သင့်ပါတယ်။ အဂတိလိုက်စားမှုပြုနိုင်တဲ့ ရုံးလုပ်ငန်းအဆင့်များ ကိုလည်း လို မလို စိစစ်၍ ပြင်ဆင်သင့်ပါတယ်။ ဒါ့အပြင် ဝန်ထမ်းနှင့် လူထုတိုက်ရိုက်ထိတွေ့မှုနည်းပါးပြီး အဂတိတရားကို လျော့ပါးစေနိုင်တဲ့ e-Government စနစ်ကိုလည်း အမြန်ဆုံးအကောင်အထည်ဖော်သင့် ပါတယ်။ အဂတိလိုက်စားမှု တိုက်ဖျက်ရေးလုပ်ငန်းစဉ်တွင် အရေးယူအပြစ်ပေးခြင်း နည်းလမ်းသာမက အဂတိလိုက်စားမှု ဖြစ်ပွားရခြင်းအကြောင်းရင်းများအပေါ်မှာ မှန်ကန်စွာ ရှုမြင်သုံးသပ်ပြီး လိုအပ်ချက် များကိုလည်း ဖြည့်ဆည်းဆောင်ရွက်ပေးသင့်ပါတယ်။ ပုဂ္ဂိုလ်ရေးမပြေလည်မှု၊ အကျိုးစီးပွား စသည်တို့ကို အကြောင်းပြု၍ မဟုတ်မမှန် လုပ်ကြံတိုင်ကြားမှုများ ရှိလာပါကလည်း တိုင်ကြားသူအား ဥပဒေအရ အပြစ်ပေးသင့်ပါတယ်။ ပြဋ္ဌာန်းချက်သာရှိပြီး တိုက်ဖျက်ရေးလုပ်ဆောင်မှု အားနည်းနေခြင်းအပေါ် တိကျစွာ ဆောင်ရွက်နိုင်စေရန် ဘက်ပေါင်းစုံမှ အားပေးကူညီသင့်ပါတယ်။ လူမျိုးစွဲ၊ ပါတီစွဲ၊ ပုဂ္ဂိုလ်စွဲ အစွဲကင်းစွာဖြင့် မျက်နှာမလိုက်၊ အခွင့်အရေးမပေးဘဲ အဂတိလိုက်စားမှုများနှင့် ဆက်နွယ်ပတ်သက်နေသည့် ကိစ္စရပ် များအား တိတိကျကျ ဖော်ထုတ်အရေးယူသင့်ကြောင်း အကြံပြုတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမောင်မောင်လတ် စစ်ကိုင်းတိုင်းဒေသကြီး မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="1249">ဦးမောင်မောင်လတ်(မဲဆန္ဒနယ်အမှတ်-၉၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့ လွှတ်တော်ကြီး တစ်ရပ်လုံး မင်္ဂလာပါ။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော်တို့ မြန်မာနိုင်ငံ အနေနဲ့ ဖွံ့ဖြိုးတိုးတက်ရန် အလားအလာကောင်းတွေ ရှိနေပါလျက်နဲ့ ဆင်းရဲတွင်းနက်နေရခြင်း အကြောင်းရင်း တွေထဲက တစ်ခုကတော့ အဂတိလိုက်စားမှု များပြားလွန်းခြင်းကြောင့်လို့ဆိုပါတယ်။ ကော်မရှင်အနေနဲ့ မဟာဗျူဟာတွေချမှတ်၊ ရည်မှန်းချက်နဲ့ လုပ်ငန်းတာဝန်တွေ သတ်မှတ်ပြီးတော့ အဂတိတိုက်ဖျက်ရေးကို အရှိန်အဟုန်မြှင့်ဆောင်ရွက်နေတာ သိရလို့ အားရကျေနပ်မိပါတယ်။ ဒါပေမဲ့လည်း ၂၀၁၈ ခုနှစ်မှာ အဂတိလိုက်စားမှုဟာ လျော့ကျမသွားဘဲ ပိုတိုးလာတယ်လို့ ကော်မရှင်ဥက္ကဋ္ဌကြီးကလည်း ပြောလိုက်ရော လွှတ်တော်ကြီး တစ်ရပ်လုံးရဲ့ သက်ပြင်းချသံကို ကြားလိုက်ရသလိုပါပဲ။ ကော်မရှင်ရဲ့ ရည်မှန်းချက်ကို အကောင်အထည်ဖော်ဖို့ လုပ်ငန်းတာဝန် (၇) ရပ် ချမှတ်ရာမှာ အဂတိလိုက်စားမှု ကျူးလွန်သူကို ထိရောက်စွာ အရေးယူဖို့ဆိုတဲ့ အချက်တစ်ချက်လည်း ပါပါတယ်။ ၂၀၁၈ ခုနှစ်မှာ စုံစမ်းစစ်ဆေး တရားစွဲဆိုတင်ပို့မှုမှာ အမှုထမ်း၊ အရာထမ်း၊ ပြည်သူ့ဝန်ထမ်း ၄၆ ဦး ရှိတယ်လို့ ဆိုပါတယ်။ အဲဒီ ၄၆ ဦးထဲမှာ အမှုရင်မဆိုင်ဘဲနဲ့ ထွက်ပြေးတိမ်းရှောင်သွားသူ ဘယ်နှစ်ဦးရှိသလဲဆိုတာ သိရှိလိုပါတယ်။ အဲဒီလို ထွက်ပြေးတိမ်းရှောင် သွားရတာဟာ အဂတိတိုက်ဖျက်ရေးဥပဒေရဲ့ အားနည်းချက်ကြောင့်လား၊ လူကြောင့်လား၊ မူကြောင့်လား ဆိုတဲ့ အခြေအနေလေးကို အစီရင်ခံစာထဲမှာ ထည့်သွင်းဖော်ပြနိုင်ရင်တော့ ပိုမိုပြည့်စုံမယ်လို့ ကျွန်တော် အကြံပြုလိုပါတယ်။ အစီရင်ခံစာရဲ့ စာမျက်နှာ ၅၈ တိုင်ကြားစာများ စိစစ်မှုခေါင်းစဉ်အောက်မှာ အရေးယူဆောင်ရွက် ပေးလို့မရတဲ့ တိုင်ကြားစာ ၂,၈၂၄ စောင်ရှိတယ်လို့ ဆိုပါတယ်။ အဲဒီလိုဖော်ပြထားတဲ့ စာတွေဟာ အဂတိ တိုက်ဖျက်ရေးဥပဒေနဲ့ အကျုံးမဝင်လို့လား၊ ဒါမှမဟုတ် ကော်မရှင်က လက်လှမ်းမမီတဲ့နေရာ၊ ကော်မရှင်က လက်လှမ်းမမီတဲ့ အဖွဲ့အစည်းတွေနဲ့ သက်ဆိုင်နေလို့လား ဆိုတာကတော့ ပြည်သူလူထုတွေ သိချင်နေ ကြမှာဖြစ်ပါတယ်။ ငွေကြေးတစ်စုံတစ်ရာ အပေးအယူရှိမှ အဂတိလိုက်စားမှုမြောက်တယ်လို့ ထင်နေတာ ကလည်း အယူမှားတစ်ခုပါ။ လာဘ်ပေးလာဘ်ယူမှုတိုင်းဟာ အဂတိလိုက်စားမှုမြောက် ပြီးတော့ အဂတိ လိုက်စားမှုတိုင်းဟာလည်း လာဘ်ပေးလာဘ်ယူမှု မဟုတ်ဘူးဆိုတာကိုတော့ အသိပညာပေးဖို့ လိုပါဦးမယ်။ ပေးသူနဲ့ယူသူ ကြည်ဖြူနေသမျှ ဘယ်တော့မှမပေါ်ပါဘူး။ တိုင်သည့်သူတွေပဲ နောင်တရသွားတယ်လို့ အစီရင်ခံစာစစ်တမ်းမှာ ဖော်ပြထားတာကိုကြည့်ရင် ကျွန်တော်တို့ အတော်လေး ကြိုးစားကြရဦးမှာ ဖြစ်ပါတယ်။ ဒေသအာဏာပိုင်တွေ၊ သက်ဆိုင်ရာဌာနတွေက အဂတိလိုက်စားမှုကို လက်မခံတဲ့ လွှတ်တော် ကိုယ်စားလှယ်၊ ပြည်သူ၊ အဂတိလိုက်စားမှုကို တိုင်မိတဲ့ လွှတ်တော်ကိုယ်စားလှယ်၊ ပြည်သူတွေကို သဘောထား တင်းမာတဲ့သူတွေအဖြစ်နဲ့ တံဆိပ်ကပ်ပြီးတော့ ပူးပေါင်းဆောင်ရွက်မှု မရှိတတ်တဲ့သူတွေ၊ သူများထမင်းအိုးရိုက်ခွဲသူတွေလို့ မြင်နေကြတာဟာလည်း အဂတိတိုက်ဖျက်ရေးရဲ့ အကြီးမားဆုံး အဟန့်အတားတစ်ခု ဖြစ်တယ်ဆိုတာ သတိပြုကြရမှာဖြစ်ပါတယ်။ ပြည်သူတွေနဲ့ ဆက်ဆံရာမှာ ပြည်သူ တွေက ငွေကြေးလက်ဆောင်တစ်ခုခု ပေးခဲ့ရတယ်ဆိုတဲ့ ဌာနတွေထဲမှာ တရားရေး၊ အထွေထွေအုပ်ချုပ်ရေး၊ ပြည်တွင်းအခွန်၊ ရဲ၊ လဝက၊ ကညန၊ စည်ပင်နဲ့အတူ ပညာရေးဝန်ကြီးဌာနက ထိပ်ဆုံးစာရင်းမှာ ပါနေတာ ဟာလည်း အံ့ဩဖွယ်ရာကောင်းနေပါသေးတယ်။ ကျွန်တော်တို့နိုင်ငံမှာ ကိုယ်ကျင့်သိက္ခာမြှင့်တင်ဖို့ အထူး သဖြင့် လုပ်ပိုင်ခွင့်ရှိနေသူတွေ ပြည်သူ့ဘဏ္ဍာငွေကို စီမံခန့်ခွဲခွင့်ရှိသူတွေ၊ ပြည်သူကို ဝန်ဆောင်မှုပေးရတဲ့ သူတွေရဲ့ ကိုယ်ကျင့်သိက္ခာကို အထူးအလေးပေး မြှင့်တင်ပေးဖို့လိုဦးမယ်လို့ ကျွန်တော့အနေနဲ့ တိုက်တွန်း လိုပါတယ်။ စစ်တမ်းအရ အဂတိလိုက်စားမှုဖြစ်ရခြင်း အဓိကအကြောင်းရင်းတွေထဲမှာ တရားဥပဒေစိုးမိုးမှု အားနည်းရခြင်းဟာ ထိပ်ဆုံးက ရှိနေပါတယ်။ အတွေ့ အကြုံတွေ၊ လုပ်ထုံးလုပ်နည်းတွေ၊ လေ့လာသင်ယူ စရာတွေအတွက် နိုင်ငံအသီးသီးနဲ့ ပူးပေါင်းဆောင်ရွက်နေတာလည်း ကြိုဆိုပါတယ်။ အိန္ဒိယနိုင်ငံ အဂတိ တိုက်ဖျက်ရေးကော်မရှင်ရဲ့ လုပ်ထုံးလုပ်နည်းတစ်ခုကို အလျဉ်းသင့်လို့တင်ပြလိုပါတယ်။ တရားဥပဒေ စိုးမိုးမှုရှိအောင်ဆိုပြီးတော့ လူမှုအခွင့်အရေးတွေ ချိုးဖောက်မခံရအောင် အဂတိကော်မရှင်က ရည်မှန်းချက် ထဲမှာထားပြီးတော့ ဆောင်ရွက်ပါတယ်။ နိုင်ငံသားအခွင့်အရေး၊ လူ့အခွင့်အရေး၊ အမျိုးသမီးအခွင့်အရေး၊ စားသုံးသူအခွင့်အရေး၊ ကလေးသူငယ်အခွင့်အရေးတွေ မဖောက်ဖျက်ခံရအောင် အိန္ဒိယကော်မရှင်က ဂရုစိုက်ပြီးတော့ ဆောင်ရွက်နေတာရှိပါတယ်။ ဖွဲ့စည်းပုံအခြေခံဥပဒေအရလည်းပဲ နိုင်ငံတော်ကချည်းပဲ ပြည်သူတွေကို တရားစွဲနေတာမဟုတ်ဘဲနဲ့ ပြည်သူတွေကလည်းပဲ သူ့ရဲ့လူမှုအခွင့်အရေးတွေကို ချိုးဖောက် ခံရတယ်ဆိုရင် နိုင်ငံတော်အစိုးရကို တရားစွဲနိုင်တဲ့အထိ အခြေခံဥပဒေမှာပေးထားပါတယ်။ ဒါလည်း ကျွန်တော်တို့ အထူးအတုယူကြရမှာ ဖြစ်ပါတယ်။ နာယကကြီးခင်ဗျာ။ အိန္ဒိယနိုင်ငံမှာလည်းပဲ CPU ဆိုတဲ့ ပုံစံမျိုးရှိပါတယ်။ ဒါပေမယ့် သူတို့နိုင်ငံမှာ အဲဒီဝန်ထမ်းတွေနဲ့ CPU ကို ဖွဲ့စည်းထားတာဟာ သူတို့နိုင်ငံရဲ့ ဝန်ထမ်းရွေးချယ် လေ့ကျင့်ရေးမှာကတော့ Maritocracy လို့ပြောတဲ့ အရည်အချင်းကို ဦးစားပေးပြီးတော့ ရွေးချယ်တာဖြစ်တာတောင်မှ အောင်မြင်မှုက နည်းနည်းလေးပဲရတယ်လို့ ဆိုပါတယ်။ ကျွန်တော်တို့နိုင်ငံ ပြည်သူတွေ၊ ကျွန်တော်တို့နိုင်ငံ ဝန်ထမ်းတွေ ထဲမှာလည်း အဂတိလိုက်စားမှုကို ရွံမုန်းတဲ့၊ အဂတိလိုက်စားမှုကို လက်မခံတဲ့ဝန်ထမ်းတွေ သိန်းနဲ့ သန်းနဲ့ချီ ရှိနေသေးတယ်ဆိုတာကို ကျွန်တော်တို့ သတိပြုမိကြဖို့လိုပါတယ်။ ဒါကြောင့်မို့လို့ အဂတိတိုက်ဖျက်မယ် ဆိုရင် ပြည်သူပါမှ အောင်မြင်မယ်ဆိုတာလည်း မှန်ပါတယ်။ အိန္ဒိယနိုင်ငံမှာလည်း ပြည်သူတစ်ယောက် ချင်းစီကို ကော်မရှင်အဖွဲ့ဝင်အဖြစ် မှတ်ပုံတင်ပြီးတော့ ကော်မရှင်နဲ့အတူတူ တိုက်ဖျက်ကြပါလို့ သူတို့ကနေ ဖိတ်ခေါ်ထားတာရှိပါတယ်။ အိန္ဒိယနိုင်ငံက ကြီးမားကျယ်ပြန့်ပါတယ်။ လူဦးရေလည်းများပါတယ်။ ကော်မရှင် အနေနဲ့လည်း လက်လှမ်းမမီတဲ့နေရာ၊ လက်လှမ်းမမီတဲ့ အဖွဲ့ အစည်းမရှိအောင် ဒီလိုဖိတ်ခေါ်ရခြင်း ဖြစ်တယ်လို့ဆိုတာလည်းပဲ ကျွန်တော်တို့ အတုယူကြရမှာဖြစ်ပါတယ်။ အဲဒီလို ကျွန်တော်တို့ရဲ့ အဂတိ တိုက်ဖျက်ရေးကို အဟန့်အတားဖြစ်နေတဲ့ အဂတိတိုက်ဖျက်ရေးကော်မရှင်ဥပဒေ၊ ကျွန်တော်တို့ရဲ့ အခြေခံ ဥပဒေတွေထဲမှာ အားနည်းချက်တွေရှိနေတယ်ဆိုရင် ကျွန်တော်တို့ ပြင်ဆင်ကြရမယ့် တာဝန်က ဟောဒီ လွှတ်တော်ကြီးထဲမှာ ထိုင်နေကြတဲ့ လွှတ်တော်ကိုယ်စားလှယ်အားလုံးရဲ့ တာဝန်ပဲဖြစ်ပါတယ်။ ဒါကို ကျွန်တော်တို့ ရဲရဲတင်းတင်းနဲ့ ပြုပြင်ပြောင်းလဲပြီးတော့ အဂတိတိုက်ဖျက်ရေးမှာ ပူးပေါင်းပါဝင်ပေးကြပါလို့ ပြည်ထောင်စုလွှတ်တော် ကိုယ်စားလှယ်အားလုံးကို တိုက်တွန်းလိုက်ရပါတယ်။ ကျေးဇူးတင်ပါတယ် ခင်ဗျာ။</speech>
<speech type="speaker">ဦးအောင်သိုက် ဆိပ်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1472">ဦးအောင်သိုက်(ဆိပ်ဖြူမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော်ကတော့ မကွေး တိုင်းဒေသကြီး၊ ဆိပ်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်သိုက် ဖြစ်ပါတယ်။ အဂတိလိုက်စားမှုတိုက်ဖျက်ရေးကော်မရှင်၏ နှစ်ပတ်လည်လုပ်ငန်းဆောင်ရွက်မှု အစီရင်ခံစာနှင့် စပ်လျဉ်း ပြီးတော့ ဆွေးနွေးအကြံပြုသွားမှာ ဖြစ်ပါတယ်။ အဂတိလိုက်စားမှုကော်မရှင်ကို ၂၃-၁၁-၂၀၁ရ ရက်နေ့မှာ စတင်တာဝန်ပေးအပ်ခဲ့တယ်လို့ သိရပါတယ်။ ကော်မရှင်က ၂၀၁၈ ခုနှစ်မှာ လုပ်ငန်းစီမံချက် ရ ရပ်ကို ရေးဆွဲချမှတ်ထားသည်ကို လေ့လာသိရှိရပါတယ်။ နာယကကြီးခင်ဗျာ။ အဂတိလိုက်စားမှုတိုက်ဖျက်ရေးကော်မရှင်ဟာ ကျွမ်းကျင်ပညာရှင်များရဲ့ အကူအညီနဲ့ အဂတိလိုက်စားမှုတိုက်ဖျက်ရေး မဟာဗျူဟာစီမံချက်ကို ကာလတို ၂၀၁၈ ခုနှစ်မှ ၂၀၂၁ ခုနှစ် ၄ နှစ်တာကာလအတွက် လုပ်ငန်းနယ်ပယ် ၅ ရပ်၊ လုပ်ငန်းစဉ် ၁ရ ခု၊ ပန်းတိုင် ၄၈ ခု ချမှတ်အကောင် အထည်ဖော်ဆောင်ရွက်လျက်ရှိကြောင်း သိရှိရပါတယ်။ တိုင်းပြည်ဖွံ့ဖြိုးတိုးတက်ရေးအတွက်ဝမ်းမြောက် မိပါတယ်။ ကော်မရှင်၏ အနာဂတ်မျှော်မှန်းချက်အနေဖြင့် နိုင်ငံတဝန်းလုံးတွင် ပျံ့နှံ့နေသော အဂတိ လိုက်စားမှုကို အများပြည်သူတို့နှင့်အတူ လက်တွဲ၍ တွန်းလှန်တိုက်ဖျက်ခြင်းအားဖြင့် အများပြည်သူတို့၏ ဘဝများ သာယာဝပြောစေရန်ဟူသော ရည်မှန်းချက်ဖြစ်ကြောင်း သိရှိရတဲ့အတွက် အများပြည်သူများမှ ကော်မရှင်၏ လုပ်ငန်းတာဝန်အနေဖြင့် အဂတိလိုက်စားမှုတိုက်ဖျက်ရေးကို အမျိုးသားရေးတာဝန် အဖြစ်ခံယူလျက် အဂတိလိုက်စားမှု တားဆီးကာကွယ်ခြင်း၊ စုံစမ်းစစ်ဆေးခြင်းနှင့် အများပြည်သူအသိ ပညာပေးခြင်းလုပ်ငန်းတို့ကို ဆောင်ရွက်ရန်အတွက် အဂတိတရားကင်းရှင်းစွာဖြင့် တစိုက်မတ်မတ် ဆောင်ရွက်ဖို့ လိုအပ်ပါတယ်။ ကော်မရှင်အနေဖြင့် ၂၀၁၈ ခုနှစ်အတွင်း တိုင်ကြားစာစောင်ရေက ၁၅၄၃ စောင် လက်ခံရရှိကြောင်းသိရှိရပြီး အဂတိလိုက်စားမှုတိုက်ဖျက်ရေးဥပဒေနှင့်အညီ စုံစမ်းစစ်ဆေးအရေးယူခဲ့တဲ့ တိုင်ကြားစာက ၄၆ စောင်ရှိပြီဖြစ်ကြောင်း သိရှိရပါတယ်။ နိုင်ငံ့ဝန်ထမ်းဥပဒေအရ အရေးယူသင့်တယ်လို့ စိစစ်တွေ့ရှိရတဲ့ သက်ဆိုင်ရာသို့ လွှဲပြောင်းပေးရတဲ့ တိုင်ကြားစာက ၁၇၉၅ စောင်၊ ဥပဒေအရအရေးယူဆောင်ရွက်ဖို့ လိုအပ်ချက်တွေကို ဆွေးနွေးအကြံပြု ခဲ့တဲ့ တိုင်ကြားစာက ၅၂၈၆ စောင်နဲ့ အဂတိလိုက်စားမှုတိုက်ဖျက်ရေးဥပဒေနဲ့အကျုံးဝင်တဲ့ တိုင်ကြားစာ ၂၈၂၄ စောင်ကို ပြည်သူတစ်ဦးချင်းစီကို ပြန်ကြားပေးခဲ့ကြောင်း သိရှိရတဲ့အတွက် ကောင်းမွန်လှပါတယ်။ အဂတိလိုက်စားမှုစစ်တမ်းအရ ၂၀၁၈ ခုနှစ်ကုန်တဲ့အထိ သိသိသာသာ ကျဆင်းသွားခြင်းမရှိသေးတဲ့ ယခင် ကအတိုင်း ဆက်လက်တည်ရှိနေကြောင်း တွေ့ရှိတယ်လို့သိရှိရတဲ့အတွက် နိုင်ငံ့အတွက် စိုးရိမ်မိပါသေးတယ်။ ကျွန်တော် လေ့လာတွေ့ရှိရသလောက် ပြောရမယ်ဆိုရင် အဂတိလိုက်စားမှု ကျယ်ပြန့်မှုဟာ သိပ်ပြီးတော့ မရှိတော့ပါဘူး။ ဘောင်ကျဉ်းသွားပြီး လုပ်ပိုင်ခွင့်ရှိသူတစ်စုလောက်သာ အဂတိလိုက်စားမှုရှိနေသေးကြောင်း သိရှိရပါတယ်။ အစ္စရေးဝန်ကြီးချုပ်ကို အကျင့်ပျက်မှုနဲ့ ရုံးတင်စစ်ဆေးတဲ့အခါ ဝန်ကြီးချုပ်က ရာထူးကနုတ်ထွက် ပါ့မယ်လို့ကြေညာတယ်။ အဲဒီလိုကြေညာလို့မပြီးသေးဘူး ဝန်ကြီးချုပ်က သူ့ကြေညာချက်ထဲမှာ ကိုယ့်တိုင်းပြည် ရဲ့ ဝန်ကြီးချုပ်ကို ရုံးတင်စစ်ဆေးရဲတဲ့ နိုင်ငံသားဖြစ်ရတာ အများကြီးဂုဏ်ယူပါတယ်လို့ ထည့်သွင်းပြော ကြားသွားပါတယ်။ ဒါဟာတရားဥပဒေအပေါ် မည်သူမျှမရှိဘူးဆိုတာကို သက်သေပြလိုက်တာပါပဲ။ အထက်ပါ ဖော်ပြချက်အရ အဂတိလိုက်စားမှုတိုက်ဖျက်ရေးကော်မရှင်အနေနှင့် ကျောသားရင်သားမခွဲခြားပဲ တိတိကျကျ ဆောင်ရွက်လာသည်ကို သိရှိရတဲ့အတွက် ကျွန်တော်တို့နိုင်ငံရဲ့ ကော်မရှင်အနေနဲ့လည်း ကြောက်လန့်မှု မရှိဘဲ ကြိုးကြိုးစားစား တိတိကျကျ ဆောင်ရွက်လာစေရန် တွန်းအားပေးသကဲ့သို့ဖြစ်ကြောင်း နိုင်ငံတော် တိုးတက်ဖွံ့ဖြိုးရေးအတွက် ဝမ်းသာပါတယ်။ နိုင်ငံတော်အစိုးရအနေဖြင့် ဒီမိုကရေစီအသွင်ကူးပြောင်းရေးကာလတွင် အုပ်ချုပ်ရေး၊ ဥပဒေပြုရေး၊ တရားစီရင်ရေး၊ နိုင်ငံရေး၊ စီးပွားရေး၊ လူမှုရေးစသည့်ကဏ္ဍတို့ကို ပိုမိုတိုးတက်ဆောင်ရွက်ရာတွင် အဂတိ လိုက်စားမှု ခေတ်မီဖွံ့ဖြိုးတိုးတက်သည့် နိုင်ငံတော်တည်ဆောက်နိုင်ရေးအတွက် အဓိကကျသည့် ခလုတ် ကန်သင်းဖြစ်နေသည်ကို နားလည်သဘောပေါက်ပြီး အဂတိလိုက်စားမှုသည် နိုင်ငံ၏ စီးပွားရေးဖွံ့ဖြိုး တိုးတက်မှုနှင့် ပြည်သူလူထု၏ လူနေမှုအဆင့်အတန်းမြင့်မားရေး၊ ဆင်းရဲနွမ်းပါးမှုလျှော့ချရေး၊ နိုင်ငံခြား ရင်းနှီးမြှုပ်နှံမှု လွယ်ကူလျင်မြန်စွာ ဝင်ရောက်နိုင်ရေးကိုလည်း ထိရောက်စေနိုင်ပါတယ်။ နိဂုံးချုပ်အနေဖြင့် အဂတိလိုက်စားမှုတိုက်ဖျက်ရေးကော်မရှင်အနေဖြင့် ဆောင်ရွက်ရာတွင် ရေတို အနေဖြင့်မဆောင်ရွက်ဘဲ ရေရှည်စီမံကိန်းချမှတ်၍ တစိုက်မတ်မတ် တိတိကျကျ ဆောင်ရွက်ရင် မုချ အောင်မြင်မှာ မလွဲဧကန်ဖြစ်ကြောင်းနှင့် နိုင်ငံတော်အစိုးရမှလည်း ကော်မရှင်၏ လုံခြုံရေး၊ စားဝတ်နေရေး ဖြည့်ဆည်းပေးဖို့ အကြံပြုတိုက်တွန်းရင်း အဂတိတိုက်ဖျက်ရေးကို ပြည်သူလူထုအနေဖြင့် သတ္တိရှိရှိ အမှန် တရားကိုဖော်ထုတ်ကာ အမြော်အမြင်ရှိရှိ ကော်မရှင်နှင့်ပူးပေါင်း၍ ထောင့်ပေါင်းစုံမှ ငါးကြီးကြီး၊ ငါးသေးသေး၊ ပုဇွန်ဆိတ်ပါမကျန်အောင် ဖမ်းဆီးပေးနိုင်ရေးကို အကြံပြုတိုက်တွန်းရင်း အဂတိလိုက်စားမှုတိုက်ဖျက်ရေး ကော်မရှင်၏ အစီရင်ခံစာကို ထောက်ခံဆွေးနွေးလိုက်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဒေါ်မာမာခိုင် သထုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1514">ဒေါ်မာမာခိုင်(သထုံမဲဆန္ဒနယ်၊ မွန်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာအပေါင်းနှင့် ပြည့်စုံကြပါစေရှင်။ သထုံမဲဆန္ဒနယ်က ပြည်ထောင်စု လွှတ်တော်ကိုယ်စားလှယ် ကျွန်မ ဒေါ်မာမာခိုင်က အဂတိလိုက်စားမှုတိုက်ဖျက်ရေးကော်မရှင် အစီရင်ခံစာ အပေါ်မှာ ဆွေးနွေးအကြံပြုသွားမှာ ဖြစ်ပါတယ်။ နာယကကြီးရှင်။ အဂတိလိုက်စားမှုတိုက်ဖျက်ရေးကော်မရှင်ရဲ့ အစီရင်ခံစာတင်ပြချက်အရ ကော်မတီကို ပေးပို့ထားတဲ့ တိုင်ကြားစာများအပေါ်မှာ အမျိုးအစားအလိုက် ခွဲခြားစိစစ်ဆောင်ရွက်ပြီးတာနဲ့ ပတ်သက် ပြီးတော့ အခုလိုပြည်သူတွေအပေါ်မှာ တလေးတစား ပြန်ကြားဆောင်ရွက်ပေးခြင်းကို ဂုဏ်ပြုကြိုဆို ပါကြောင်း ပဏာမအနေနဲ့ ပြောကြားလိုပါတယ်။ ကော်မရှင်အနေနဲ့ လက်ခံရရှိတဲ့ တိုင်ကြားစာတွေအပေါ်မှာ အကြောင်းအရာကိစ္စက ရ ရပ် ခွဲခြား ဖော်ပြထားပါတယ်။ အဂတိလိုက်စားကြောင်းဖော်ပြတိုင်တန်းမှု၊ စီမံခန့်ခွဲရေး၊ အုပ်ချုပ်ရေးဆိုင်ရာ လွဲမှား ဆောင်ရွက်မှု၊ လယ်ယာမြေစီမံခန့်ခွဲမှု၊ တရားစီရင်မှု၊ ဌာနတွင်းပုဂ္ဂိုလ်ရေး မမှန်မကန်ဆောင်ရွက်မှု၊ တိုင်ကြားစာ ပြန်လည်ရုပ်သိမ်းမှု၊ အထွေထွေ စသည်တို့ဖြစ်ပါတယ်။ ဒီကိစ္စရပ်နဲ့ စီမံခန့်ခွဲရေး၊ အုပ်ချုပ်ရေး ဆိုင်ရာ လွဲမှားဆောင်ရွက်မှုကဏ္ဍ ဒါမှမဟုတ် နိုင်ငံတော်ရဲ့ အရင်းအမြစ်များကို လွဲမှားစွာ စီမံခန့်ခွဲမှုကို ကျွန်မအနေနဲ့ အဓိကဆွေးနွေးသွားမှာဖြစ်ပါတယ်။ အဂတိလိုက်စားမှုတိုက်ဖျက်ရေးကော်မရှင်ရဲ့ ကျင့်ဝတ် အခန်း ၄ အခြေခံမူများကို လက်တွေ့ လိုက်နာကျင့်သုံးခြင်းအပိုဒ် ၉(ခ)မှာ ဖော်ပြထားတဲ့ နိုင်ငံတော်ရဲ့ အရင်းအမြစ်များထဲမှ ပြည်သူ့ဘဏ္ဍာငွေများနဲ့ မိမိတို့ထံ ယုံကြည်အပ်နှံထားသော ပစ္စည်းများသာမက အလုပ်ချိန်များလည်း ပါဝင်ပါတယ်ဆိုတဲ့ ဖော်ပြချက်လေးက တကယ့်ကိုထိမိပြီးတော့ မှတ်သားနာယူ စရာကောင်းလှပါတယ်။ နာယကကြီးရှင်။ အဂတိလိုက်စားမှုတိုက်ဖျက်ရေးဥပဒေပုဒ်မ ၃ ပုဒ်မခွဲ(က)ရဲ့ ပုဒ်မခွဲငယ်(၂)မှာ ဖော်ပြထားသလိုပါပဲ။ သက်ဆိုင်ရာ အစိုးရဌာန၊ အစိုးရအဖွဲ့ အစည်း အများပြည်သူဆိုင်ရာအဖွဲ့အစည်း သို့မဟုတ် အခြားအဖွဲ့အစည်းရဲ့ ပြည်သူ့ဘဏ္ဍာကို ကိုင်တွယ်စီမံဆောင်ရွက်တဲ့ လုပ်ငန်းစဉ်မှာ ပါဝင်ခြင်း၊ စီမံဆောင်ရွက်ခြင်းပြုတဲ့နေရာမှာဖြစ်စေ၊ တည်ဆဲဥပဒေ၊ စည်းမျဉ်းစည်းကမ်း၊ လုပ်ထုံးလုပ်နည်း တစ်ရပ် ရပ်ကို ဖောက်ဖျက်ပြီးတော့ နိုင်ငံတော်ရဲ့ ငွေကြေးပစ္စည်းနဲ့ ပိုင်ဆိုင်မှုကို ထိခိုက်နစ်နာ ပျက်စီးဆုံးရှုံး စေခြင်းဟာလည်း အဂတိပါပဲ။ များသောအားဖြင့် လူတွေနဲ့ အများဆုံးထိတွေ့ဆက်ဆံရတဲ့ ကျွန်မတို့ တရားရုံး၊ ရဲ၊ ထွေ/အုပ်၊ လ.၀.က၊ မြေစာရင်း၊ ကျန်းမာရေးဌာန စသည်တွေရဲ့ အဂတိလိုက်စားမှုကတော့ ထင်သာမြင်သာရှိလို့ လူသိများလို့ အရေးယူခံရတာများပေမယ့် ငွေလုံးငွေရင်းဘတ်ဂျက်ကို ကိုင်တွယ် သုံးစွဲနေတဲ့ ဌာနတွေအနေနဲ့ အဂတိတရားကိုတော့ လူသိနည်းပြီးတော့ အတိုင်ခံရတာလည်း နည်းပါး နေတာ တွေ့ရှိရပါတယ်။ စီမံခန့်ခွဲမှုအလွဲတွေကြောင့် ဖြစ်ပေါ်လာရတဲ့ ကိစ္စရပ်တွေအတော်များများကို ကျွန်မတို့ လွှတ်တော်ကြီးထဲမှာ လွှတ်တော်ကိုယ်စားလှယ်တွေက ဝေဖန်ထောက်ပြ မေးမြန်းဆွေးနွေး နေတာတွေလည်း ရှိနေပါတယ်။ ကော်မရှင်အနေနဲ့ ကျွန်မတို့ လွှတ်တော်ကိုယ်စားလှယ်တွေနဲ့ ထိတွေ့ပေါင်းစပ်ဆွေးနွေးမှုတွေ ကိုလည်း ပြုလုပ်ပေးခြင်းဖြင့် ထိုက်သင့်တဲ့ အကျိုးသက်ရောက်မှုကို ရရှိစေမှာဖြစ်ကြောင်း အကြံပြုလို ပါတယ်။ ပြည်သူ့ဘဏ္ဍာကို ကိုင်တွယ်သုံးစွဲနေရတဲ့ ဌာနတွေရဲ့ စီမံခန့်ခွဲမှုအလွဲ၊ ဘဏ္ဍာရေးစည်းမျဉ်း စည်းကမ်းအတိုင်း မဆောင်ရွက်ခဲ့တဲ့ အလွဲတွေကြောင့် ကျွန်မတို့နိုင်ငံရဲ့ ငွေကြေးပစ္စည်းနဲ့ ပိုင်ဆိုင်မှုတွေ၊ ထိခိုက်နစ်နာ ပျက်စီးဆုံးရှုံးခဲ့ရတာတွေ၊ ပြည်သူတွေ ထိခိုက်နစ်နာခဲ့ရတာတွေလည်း အများအပြားရှိခဲ့ဖူး သလို အခုလည်းရှိနေဆဲပါပဲ။ ကော်မရှင်အနေနဲ့ ဒါကိုလည်း အဂတိတရားတစ်ခုဖြစ်တဲ့အတွက် ဒီထက် ပိုပြီး အလေးဂရုပြုစေလိုပါတယ်။ စီမံကိန်းတစ်ခု စတော့မယ်ဆိုရင် စီမံကိန်းဆောင်ရွက်မယ့်နေရာ၊ ပတ်ဝန်းကျင်ဒေသနဲ့ ကိုက်ညီမှု ရှိ မရှိ၊ လက်တွေ့မှာ ပြည်သူအတွက် အမှန်တကယ် အကျိုးပြုနိုင်မှု ရှိ မရှိ၊ စီမံကိန်းတည်ဆောက်ဖို့ မြေနေရာ Clear ဖြစ်ရဲ့လား။ စီမံကိန်းကို ဒီစီမံကိန်းထက်ပိုပြီး နိုင်ငံတော်မှာ အခြားအရေးတကြီး လိုအပ်နေတဲ့ စီမံကိန်းတွေရှိနေသလားဆိုတာ ဌာနဆိုင်ရာတွေအနေနဲ့ စိစစ်ဖို့လိုပါတယ်။ ဥပမာ စီမံကိန်းလုပ်ငန်း စတင်ဆောင်ရွက်တဲ့ ဒေသခံတွေကန့်ကွက်လို့ ရပ်ဆိုင်းလိုက်ရတာတွေ၊ လျှပ်စစ်မီးမရနိုင်တဲ့ နေရာတွေမှာ မြစ်ရေတင်စီမံကိန်းတွေကို ဆောင်ရွက်နေလို့ တစ်ဝက်တစ်ပျက်နဲ့ ရပ်ဆိုင်းလိုက်ရတာတွေ၊ ကုန်ကြမ်းရရှိနိုင်မှုကို ရှိ မရှိ မတွက်ဘဲနဲ့ စက်ရုံစီမံကိန်းအတွက် နိုင်ငံခြားချေးငွေတွေယူပြီးတော့ လုပ်ဆောင်တာတွေ၊ တံတားတွေကိုသာထီးထီးကြီး ဘတ်ဂျက်ငွေများစွာ အကုန်ကျခံပြီးဆောက်ပြီးတော့ လမ်းအဆင်မပြေသေးလို့ သုံးမရတာတွေ၊ စတာတွေဟာ လွဲမှားတဲ့ စီမံခန့်ခွဲမှုတွေပါပဲ။ နာယကကြီးရှင်။ လွဲမှားတဲ့စီမံခန့်ခွဲမှုရဲ့ နောက်ကွယ်မှာ ဆုံးရှုံးနစ်နာသွားတာက အဲဒီအလွဲ ပြုလုပ်တဲ့သူတွေရဲ့ မိဘတွေစီက ရထားတဲ့ အမွေမဟုတ်ဘဲနဲ့ နိုင်ငံတော်ရဲ့ ဘဏ္ဍာငွေကြေးပါပဲ။ ကော်မရှင် အစီရင်ခံစာအပိုဒ် ၉၂ မှာဖော်ပြထားသလို ပြည်ထောင်စုရဲ့ ရသုံးခန့်မှန်းခြေငွေစာရင်း ဆန်းစစ်ချက်အရ ၂၀၁၈-၂၀၁၉ ဘဏ္ဍာရေးနှစ်မှာ လိုငွေပြမှုဟာ ကျပ် ၄,၇၇၈ ဘီလီယံထိရှိလာကြောင်း၊ လိုငွေပြမှုရဲ့ အဓိကအကြောင်းရင်းမှာ နိုင်ငံတော်ရဲ့ ငွေလုံးငွေရင်းစီမံကိန်းတွေမှာ သုံးစွဲမှုမြင့်လာခြင်းကြောင့်ဖြစ်ရာ စီမံကိန်းတွေမှာ ဘဏ္ဍာငွေအလေအလွင့် လျှော့ချပြီး ပြည်သူဗဟိုပြု ဖွံ့ဖြိုးမှုရလဒ်များပေါ်သည်အထိ လုပ်ငန်းများဆောင်ရွက်ရန် အရေးကြီးကြောင်း၊ တင်ဒါလုပ်ငန်းများကိုလည်း သေချာစွာ ဆန်းစစ်လေ့လာ၍ ဆောင်ရွက်သင့်ကြောင်းဖော်ပြချက်ကို ဆက်လက်အောင်မြင်အောင် ဆောင်ရွက်ပေးဖို့အတွက် အကြံပြုချင် သလို ဒီကိစ္စရပ်တွေကိုလည်း ဆက်မဖြစ်ရအောင် ပြည်သူတွေနဲ့ ပိုမိုနီးကပ်စွာ ထိတွေ့ဆောင်ရွက်ပေး ပါလို့လည်း တိုက်တွန်းပါရစေ။ ဒါမှလည်း နိုင်ငံတော်ရဲ့ ဘဏ္ဍာငွေတွေကို တိတ်တဆိတ်ဝါးမျိုနေတဲ့ Silence Killer တွေကို ဖော်ထုတ်နိုင်မှာ ဖြစ်ပါတယ်။ ကော်မရှင်ရဲ့ ၂၀၁၈ ခုနှစ်မှ ၂၀၂၁ အထိ ၄ နှစ်တာကာလ မဟာဗျူဟာ ရည်မှန်းချက် ၃ ရပ်နဲ့ ဆောင်ရွက်မယ့်လုပ်ငန်းဧရိယာ အမှတ်စဉ်(၄)ပါ နိုင်ငံတော်ဘဏ္ဍာရန်ပုံငွေ ပစ္စည်း များနဲ့ နိုင်ငံသားများရဲ့ အကျိုးစီးပွားကို ထိရောက်စွာ အကောင်အထည်ဖော် ဆောင်ရွက်ပေးရာရောက်အောင် ကော်မရှင်အနေနဲ့ ကျွန်မတို့ ဒီကိစ္စကို အလေးအနက်ထား ဆောင်ရွက်ပေးသင့်ပါကြောင်း တိုက်တွန်း အကြံပြုရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဒေါက်တာဦးကြွယ်ကြွယ် မန္တလေးတိုင်းဒေသကြီး မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="1292">ဒေါက်တာဦးကြွယ်ကြွယ်(မဲဆန္ဒနယ်အမှတ်-၆၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွတ်တော် နာယကကြီးနှင့် ကြွရောက်လာကြသူအားလုံး မင်္ဂလာပါခင်ဗျာ။ ကျွန်တော်ကတော့ အမျိုးသားလွှတ်တော်ကိုယ်စားလှယ် ဒေါက်တာဦးကြွယ်ကြွယ် ဖြစ်ပါတယ်။ အဂတိလိုက်စားမှု တိုက်ဖျက်ရေး ကော်မရှင်ရဲ့ နှစ်ပတ်လည်လုပ်ငန်းဆောင်ရွက်မှု အစီရင်ခံစာကို ဆွေးနွေးမှာ ဖြစ်ပါတယ်။ ကော်မရှင် ဥက္ကဋ္ဌသစ်ကြီးနဲ့ ကော်မရှင်ရဲ့ ကြိုးစားအားထုတ်မှု၊ အဂတိလိုက်စားမှုတိုက်ဖျက်ရေးအတွက် စိတ်အား ထက်သန်မှု၊ သန္နိဋ္ဌာန်ခိုင်မာမှုနဲ့ ပြည်သူတို့အပေါ်ထားရှိတဲ့စေတနာကို ကြားသိခံစားနားလည်ရပါတယ်။ ကော်မရှင်ဥက္ကဋ္ဌကြီးနဲ့ ကော်မရှင်အဖွဲ့ကြီးအား လေးစားစွာ ကျေးဇူးတင်ကြောင်း ပထမဦးစွာ ပြောကြားပါရစေ။ နာယကကြီးခင်ဗျာ။ အဂတိလိုက်စားမှုရဲ့ ဒဏ်ကို အထိခိုက်အခံစားရဆုံးသူများကတော့ အပြစ်မဲ့ ပြည်သူများဖြစ်ပါတယ်။ သမာအာဇီဝဖြင့် ရိုးသားစွာအသက်ရှင်ရုန်းကန်နေကြရတဲ့ သာမန်ပြည်သူများ ဖြစ်ပါတယ်။ နိုင်ငံတကာငွေကြေးရန်ပုံငွေအဖွဲ့ကြီးရဲ့ သုတေသနပြုချက်အရ ကမ္ဘာပေါ်မှာ အဂတိ လိုက်စားမှု(Corruption)ကို အတိုင်းအတာတစ်ခုအထိ လျှော့ချကန့်သတ်နိုင်မယ်ဆိုရင် အခွန်အကောက် ရငွေ အမေရိကန်ဒေါ်လာ ၁ ထရီလီယံ၊ ဘီလီယံ ၁,၀၀၀ နှစ်စဉ် ပိုမိုရရှိလာမှာ ဖြစ်ပါတယ်။ သာမန်ပြည်သူတွေ အရေးတကြီးလိုအပ်နေတဲ့ ကျန်းမာရေး၊ ပညာရေး၊ လမ်းပန်းဆက်သွယ်ရေး၊ သဘာဝဘေးအန္တရာယ်မှ ကာကွယ်ရေး စတဲ့အခြေခံလုပ်ငန်းတွေကို ဖြည့်ဆည်းဆောင်ရွက်နိုင်မှာ ဖြစ်ပါတယ်။ မြန်မာနိုင်ငံအတွက်တော့ အဲဒီလို သီးသန့်သုတေသနပြုချက်တွေမရှိလို့ ကိန်းဂဏန်းအတိအကျ မသိရပေမယ့် အဂတိလိုက်စားမှုကို တိုက်ဖျက်လိုက်ခြင်းဖြင့် တိုင်းပြည်ရဲ့ အခွန်အကောက်ရငွေတွေ အဆ များစွာ တိုးတက်ရရှိလာမယ်လို့ ယုံကြည်ပါတယ်။ ကော်မရှင်အနေနဲ့ နှစ်စဉ် အဂတိလိုက်စားမှုကြောင့် တိုင်းပြည်က ငွေတန်ဖိုးမည်မျှဆုံးရှုံးနေတယ်ဆိုတာကို ကြိုးစားလေ့လာ ဆန်းစစ် သုတေသနပြု အစီရင်ခံ သင့်ပါကြောင်း အကြံပြုလိုပါတယ်။ နာယကကြီးခင်ဗျာ။ ကျွန်တော်တို့တိုင်းပြည်မှာ အဂတိလိုက်စားမှုက ဝါးမျိုလိုက်တဲ့ငွေတွေဟာ သာမန်ဆင်းရဲသားပြည်သူတွေရဲ့ လုပ်အားခတွေ၊ လုပ်အားတွေ၊ ချွေးသီးချွေးပေါက်တွေ၊ အသွေးအသားတွေ ဖြစ်ပါတယ်။ အဂတိလိုက်စားပြီး အရေးယူခံရခြင်းမှ ကင်းလွတ်နေသေးတဲ့လူတွေရဲ့ ရွှေငွေ ပစ္စည်း ဥစ္စာတွေ၊ တိုက်တာခြံမြေတွေ၊ ဘဏ်စာရင်းတွေဟာ ကျွန်တော်တို့ပြည်သူများရဲ့ ထမင်းပန်းကန်ထဲက ထမင်းဖတ်၊ ဟင်းဖတ်တွေဖြစ်ပါတယ်။ စာသင်ဆောင်မရသေးလို့ သစ်ပင်အောက်မှာ စာသင်နေရတဲ့ ကျေးရွာများက ကျောင်းသားကျောင်းသူများရဲ့ စာသင်ဆောင်တွေ ဖြစ်ပါတယ်။ ဆေးဖိုးမတတ်နိုင်လို့၊ ဆေးမဝယ်နိုင်လို့၊ ဆေးရုံမှာ ဆေးပစ္စည်းကိရိယာမစုံလင်လို့ အသက်ဘေးနဲ့ ရင်ဆိုင်နေရတဲ့လူနာများရဲ့ ဆေးဝါးပစ္စည်း ကိရိယာတွေဖြစ်ပါတယ်။ တောင်ပေါ်မြေပြန့် တိုင်းရင်းသားပြည်သူများရဲ့ လမ်းတွေ၊ တံတားတွေဖြစ်ပါတယ်။ နာယကကြီးခင်ဗျာ။ မြန်မာဝေါဟာရမှာ အဂတိလိုက်စားမှုနဲ့ ထပ်တူဝေါဟာရဖြစ်တဲ့ Corruption ရဲ့ အဓိပ္ပာယ်ဖွင့်ဆိုချက်များဟာ ပိုမိုတိကျရှင်းလင်းပြီး နားလည်ရလွယ်ကူပြီး အရေးယူဆောင်ရွက်ရာမှာ ပိုမိုလွယ်ကူမယ်လို့ ယူဆပါတယ်။ အဂတိလိုက်စားမှု တိုက်ဖျက်ရေးဥပဒေရဲ့ ပုဒ်မ ၃(က) (၁)၊ (၂) တို့မှာ ဖော်ပြထားတဲ့ အဂတိလိုက်စားမှု စကားရပ်ရဲ့ အဓိပ္ပာယ်ဖွင့်ဆိုချက်များဟာ တကယ့်လက်တွေ့ ပကတိ မြေပြင်မှာဖြစ်ပွားနေတဲ့ အဂတိလိုက်စားမှုများကို လွှမ်းခြုံအကျုံးဝင်အောင် ဆောင်ရွက်အရေးယူနိုင်မှာ မဟုတ်လို့၊ ပြည့်စုံအောင်အရေးယူနိုင်မှာမဟုတ်လို့ အမှန်တကယ်အဂတိလိုက်စားမှု ကင်းရှင်းအောင် တိုက်ဖျက်နိုင်ဖို့ ဆိုလို့ရှိရင် အဂတိလိုက်စားမှု စကားရပ်ရဲ့ အဓိပ္ပာယ်ကို ပိုမိုတိကျ၊ ပိုမိုလွှမ်းခြုံအောင် ဖွင့်ဆိုပြဋ္ဌာန်းဖို့ လိုအပ်ပါတယ်လို့ အကြံပြုလိုပါတယ်။ လိုအပ်တဲ့နေရာများမှာ အင်္ဂလိပ်အသုံးအနှုန်းများ သုံးခွင့်ပြုပါခင်ဗျာ။ Corruption o sadya@posami:oĉom Bribery (Woodcu.co2pZE:)1 Embezzlement, Theft, Fraud (ခိုးယူခြင်း၊ လိမ်လည်၍ယူခြင်း)တို့အပြင် အခြားဆောင်ရွက်ချက် အပြုအမူများဖြစ်တဲ့ Graft, Favoritism, Nepotism, Clientelism, Cronyism, Parochialism soogoo soysaqep:opal တိုက်ဖျက်အရေးယူနိုင်တဲ့ ဥပဒေများကို ကျွန်တော်တို့ လွှတ်တော်ကြီးက ပြဋ္ဌာန်းနိုင်အောင် ကော်မရှင်က ကူညီဆောင်ရွက်ပေးပါရန်လည်း အကြံပြုလိုပါတယ်ခင်ဗျာ။ အဂတိလိုက်စားမှုပြဿနာဟာ သူ့ချည်း သီးခြားတည်ရှိဖြစ်ပျက်နေတာမဟုတ်ဘဲ အဓိကအားဖြင့် တိုင်းပြည်ရဲ့ နိုင်ငံရေးစနစ်၊ အုပ်ချုပ်ရေးစနစ်နဲ့ နီးနီးစပ်စပ်၊ နက်နက်နဲနဲ ဆက်စပ်နေတာဖြစ်ပါတယ်။ ကမ္ဘာ့သုတေသန အဖွဲ့အစည်းများရဲ့ လေ့လာ ချက်များအရ တစ်ဦးတစ်ယောက်တစ်ဖွဲ့က နိုင်ငံတော်ရဲ့ အုပ်ချုပ်ရေးအာဏာကို နှစ်ရှည်လများ ရယူထားတဲ့ Authoritarian State Gozi Despot State cozi zakręęęčeozoo zanosomdoo:ą saopè:320) ပမာဏဟာ အလွန်ကြီးမားပြီး ပြည်သူတွေရဲ့ ဘဝဟာလည်း အလွန်အမင်း ဆင်းရဲနိမ့်ကျလှပါတယ်။ ဒီမို ကရေစီအုပ်ချုပ်ရေးစနစ် ခိုင်မာပြီး ပွင့်လင်းလွတ်လပ်မှုရှိတဲ့ နိုင်ငံများမှာ အဂတိလိုက်စားမှု လုံးဝကင်းရှင်းသည် မဟုတ်သော်လည်း ထိန်းချုပ်ကန့်သတ်နိုင်ပြီး ပြည်သူတွေရဲ့ ဆင်းရဲဒုက္ခလည်း နည်းပါးပါတယ်။ ကော်မရှင်ရဲ့ ဆောင်ပုဒ်ကဲ့သို့ပင် အဂတိပယ်ခွာ ပြည်သာယာဆိုတဲ့ အကျိုးကျေးဇူးကို ခံစားရမှာဖြစ်ပါတယ်။ အဂတိလိုက်စားမှုဟာ အုပ်ချုပ်ရေး၊ နိုင်ငံရေးပြဿနာအပြင် တခြား ပြည်တွင်းစစ်၊ ငြိမ်းချမ်းရေး၊ မူးယစ်ဆေးဝါး စိုက်ပျိုးထုတ်လုပ်ရောင်းဝယ်မှုတို့နဲ့လည်း နှီးနွယ်ပတ်သက်နေတာဖြစ်လို့ အဂတိလိုက်စားမှု လျော့နည်းပပျောက်ဖို့ဆိုလို့ရှိရင် ဒီမိုကရေစီအခြေခံခိုင်မာလာဖို့ လွတ်လပ်ပွင့်လင်းတဲ့ လူ့အဖွဲ့အစည်း၊ ငြိမ်းချမ်းတဲ့လူ့အဖွဲ့အစည်း၊ တရားမျှတတဲ့လူ့အဖွဲ့အစည်း အခြေခံများကိုလည်း ကြိုးစားပြီး တည်ဆောက် ကြရမှာဖြစ်ပါတယ်။ နာယကကြီးခင်ဗျာ။ ကျွန်တော်တို့နိုင်ငံမှာ သီတင်းကျွတ်အခါ၊ သင်္ကြန်အခါမှာ ဆရာ၊ မိဘများကို ကန်တော့တဲ့အစဉ်အလာ ယဉ်ကျေးမှုကို အလွဲအသုံးချပြီး အစိုးရဌာနများ၊ အများပြည်သူဆိုင်ရာ ဌာနများမှာ ဝန်ထမ်းငယ်များက အထက်အဆင့် ဝန်ထမ်းကြီးများကို ဂါဂါဂါလို့ ပြောကြတဲ့ ဂါရဝပြုခြင်း၊ မင်္ဂလာဆောင်များ၊ မွေးနေ့ပွဲများမှာ အလွန်တန်ဖိုးကြီးမားတဲ့လက်ဆောင်များ လက်ဖွဲ့ “ခြင်း”များဟာ လာဘ်ပေး လာဘ်ယူ ကိစ္စများသာဖြစ်လို့ ဘယ်လိုထိရောက်တဲ့စည်းကမ်းများ၊ နည်းလမ်းများနဲ့ တားဆီးနိုင်မလဲဆိုတာ မေးမြန်း ဆွေးနွေးလိုပါတယ်။ Electronic Money Transfer များ၊ Gift Card များနဲ့ အလွယ်တကူ လာဘ်ပေး လာဘ်ယူမပြုနိုင်အောင် ဘယ်လိုတားဆီးကြမယ် ဆိုတာကိုလည်း စဉ်းစားစေလိုပါတယ်။ မီးခိုးတစ်မျှင် တစ်စတွေ့တာနဲ့ မီးကိုရှာဖွေ ငြိမ်းသတ်ဖို့လိုပါတယ်။ အပုပ်နံ့နည်းနည်းရတာနဲ့ အပုပ်ကောင်ကို ရှာဖွေ ဖယ်ရှားနိုင်တဲ့ ကော်မရှင်ဖြစ်ဖို့ ဆန္ဒပြုပါတယ်။ ထမီခိုးကိုလည်း ဖမ်းဆီးအပြစ်ပေးနိုင်သလို စိန်သူခိုး၊ ရွှေသူခိုးများကိုလည်း ဖမ်းဆီးအရေးယူအပြစ်ပေးနိုင်တဲ့ ကော်မရှင်ဖြစ်လာမယ်လို့ ယုံကြည်ရင်း ကျွန်တော့ရဲ့ ဆွေးနွေးချက်ကို နိဂုံးချုပ်ပါတယ်ခင်ဗျာ။ အားလုံးကျေးဇူးတင်ပါတယ်။</speech>
<speech type="speaker">ဒုတိယဗိုလ်မှူးကြီးလှနိုင် တပ်မတော်သားပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးလှနိုင်(တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါခင်ဗျာ။ ကျွန်တော်ကတော့ တပ်မတော်သားသလက်တော် ကိယ်များသည် ကိယဗိုလ်မှူးကြီး လှနိုင် ဖြစ်ပါတယ်။ ပြည်ထောင်စုသမ္မတ မြန်မာနိုင်ငံတော် အဂတိလိုက်စားမှု တိုက်ဖျက်ရေးကော်မရှင် နှစ်ပတ်လည်လုပ်ငန်းဆောင်ရွက်မှုအစီရင်ခံစာကို အကြံပြုဆွေးနွေးသွားမှာဖြစ်ပါတယ်။ ကုလသမဂ္ဂအဂတိ တိုက်ဖျက်ရေး ကွန်ဗင်းရှင်း(UNCAC)နဲ့ UN Guide တို့ကိုမူတည်ကာ ကော်မရှင်ရဲ့ လုပ်ငန်း ဆောင်ရွက်ချက် များကို သုံးသပ်ဆွေးနွေးသွားမှာဖြစ်ပါတယ်။ Power Point ဖြင့်တင်ပြခွင့်ပြုပါရန် ခွင့်တောင်းခံအပ်ပါတယ်။ အစီရင်ခံစာတွင် နိဒါန်းနှင့် အခန်း ၅ ခန်းပါဝင်ပြီး စာပိုဒ်ပေါင်း ၁၀၆ ပိုဒ် ပါဝင်ပါတယ်။ အဂတိ လိုက်စားမှု တိုက်ဖျက်ရေးလုပ်ငန်းစဉ်များ ပိုမိုထိရောက် အောင်မြင်စေရန်အတွက် တရားရုံးများ၏ လွတ်လပ်စွာ တရားစီရင်ပိုင်ခွင့်ရှိမှုသည်လည်း အရေးပါသောကဏ္ဍ တစ်ရပ်ဖြစ်ကြောင်း UNCAC ၏ Article 11 မှာဖော်ပြထားတာကို လေ့လာတွေ့ရှိရပါတယ်။ ဒါကြောင့် ကော်မရှင်အနေဖြင့် တင်ပြပါ ၎င်းကိစ္စ ကိုလည်း အလေးထားစောင့်ကြည့်ဖို့လိုအပ်ကြောင်း အကြံပြုလိုပါတယ်။ Article 14 တွင်လည်း ငွေကြေး ခဝါချမှုများကို ထိန်းချုပ်ရေးအတွက် ဆောင်ရွက်ရန်အချက်များကို ဖော်ပြထားကြောင်း လေ့လာတွေ့ရှိရပါတယ်။ အစီရင်ခံစာပါ မဟာဗျူဟာရည်မှန်းချက်၊ မဟာဗျူဟာ စီမံချက် ဧရိယာများတွင်လည်း ငွေကြေးခဝါချမှု ထိန်းချုပ်ရေးနှင့်စပ်လျဉ်းပြီး လေ့လာစောင့်ကြည့်ရေး လုပ်ငန်းစဉ်များ ဖော်ပြမထားကြောင်း လေ့လာတွေ့ရှိရပါတယ်။ ငွေကြေးခဝါချမှု ထိန်းချုပ်ရေးလုပ်ငန်းစဉ် များကိုလည်း ကော်မရှင်အနေနဲ့ စဉ်ဆက်မပြတ် စောင့်ကြည့်ခြင်းအားဖြင့် အဂတိလိုက်စားမှုတိုက်ဖျက်ရေး နှင့် ထိန်းချုပ်ရေးလုပ်ငန်းများ ပိုမိုထိရောက်နိုင်မည်ဖြစ်ကြောင်း အကြံပြုလိုပါတယ်။ UN Guide For Anti-Corruption Policies oɔspôdza sano podos:qp OCZE:U: Power Point တွင်တင်ပြထားသည့်အတိုင်း Corruption ပုံစံအမျိုးမျိုးရှိကြောင်း ဖော်ပြထားတာကို လေ့လာတွေ့ရှိရ ပါတယ်။ Improper Political Contributions Corruption :closqp:0v Gg:emondig ကာလတွင် မဲဆွယ်ရန်ပုံငွေ လှူဒါန်းမှုများကို ရယူလက်ခံပြီး နိုင်ငံရေးအာဏာရရှိပါက မိမိတို့ပါတီအား ထောက်ပံ့ခဲ့သော အလှူရှင်များကို ပြန်လည်ကြည့်ရှုပေးခြင်းဖြင့် အဂတိမှုကိုကျူးလွန်ကြကြောင်း တွေ့ရှိရ ပါတယ်။ Improper Political Contributions အဂတိပုံစံမျိုးမှာ လက်တွေ့တွင် သက်သေပြရန် မလွယ်ကူ သဖြင့် အဂတိတိုက်ဖျက်ရေးလုပ်ငန်းများအတွက် ခက်ခဲသော စိန်ခေါ်မှုတစ်မျိုးဖြစ်ကြောင်း ထိုစာအုပ်တွင် ဖော်ပြထားပါတယ်။ မိမိတို့နိုင်ငံ ဟာ UNCAC ကို အတည်ပြု ဝင်ရောက်ထားပြီးဖြစ်တာနှင့်အညီ အဂတိ လိုက်စားမှုတိုက်ဖျက်ရေးနှင့် စပ်လျဉ်းပြီး ကော်မရှင်အနေဖြင့် Improper Political Contributions အဂတိ ပုံစံမျိုး ပေါ်ပေါက်လာပါက မည်ကဲ့သို့ထိန်းချုပ် ဆောင်ရွက်ရန် စီမံထားသည်ကိုလည်း သိရှိလိုပါတယ်။ UNCAC Article 8 - Codes of Conduct for Public Officials opgjojale: wê: Article en အောက်တွင်ကျင့်ဝတ်များနှင့် ပတ်သက်၍တင်ပြပါအတိုင်း ဖော်ပြထားပါတယ်။ အခြားသော Public Officials များအတွက် ကျင့်ဝတ်ရေးဆွဲခြင်းကို ဖော်ပြထားခြင်းမရှိကြောင်း တွေ့ရှိရတယ်။ ဒါ့အပြင် UNCAC ၏ Article 8, Paragraph 5 ပါအတိုင်း ကော်မရှင်နှင့် အဖွဲ့ဝင်များသည် ၎င်းတို့၏ ရင်းနှီးမြှုပ်နှံမှု၊ အလုပ်အကိုင်၊ အကျိုးအမြတ်ရရှိမှု၊ ပိုင်ဆိုင်မှုတို့ကို ကြေညာထားခြင်းရှိ မရှိကိုလည်း သိရှိလိုပါတယ်။ ကျော်စောသတင်းဖြစ်ပေါ်လာတဲ့ ကိစ္စရပ်တွေနဲ့ ပတ်သက်ပြီး ကော်မရှင်အနေဖြင့် စစ်ဆေးရာတွင် လယ်သကအထက် စိက်ပက် သက် အ မစ်စ် အကကလပါတယ်။ တွေရဲ့ ယုံကြည်ကိုးစားမှုကို အပြည့်အဝရရှိနိုင်ရန် လိုအပ်ပါတယ်။ အဂတိဆိုတာဟာ ကျွန်တော်တို့လို ဖွံ့ဖြိုးဆဲနိုင်ငံတွေမပြောနဲ့ ဖွံ့ဖြိုးပြီးနိုင်ငံတွေမှာတောင် ကျူးလွန်နေကြပါတယ်။ ယနေ့ကျွန်တော်တို့ရဲ့ ဒီမိုကရေစီပြောင်းလဲမှုဖြစ်စဉ်မှာ အဂတိကင်းရှင်းစွာနဲ့ နိုင်ငံတော်ကို ပြုပြင်ပြောင်းလဲဖို့ အထူးလိုအပ် ပါတယ်။ ဒါကြောင့် အဂတိလိုက်စားမှု တိုက်ဖျက်ရေးကော်မရှင်ဟာ အလွန်အရေးပါတဲ့ အဖွဲ့တစ်ဖွဲ့ ဖြစ်သလို ကော်မရှင်မှာပါဝင်တဲ့ ပုဂ္ဂိုလ်တွေဟာလည်း ပြည်သူတွေ အတွက် စံပြဖြစ်တဲ့ ပုဂ္ဂိုလ်တွေပါဝင်ဖွဲ့စည်းရန် လိုအပ်ပါတယ်။ စီးပွားရေးဖွံ့ဖြိုးတိုးတက်မှုရှိတဲ့ နိုင်ငံတွေမှာ နိုင်ငံခြား ရင်းနှီးမြှုပ်နှံမှုဟာ အဓိကနေရာမှာ ပါဝင်နေ ပါတယ်။ နိုင်ငံရပ်ခြားမှာ ရင်းနှီးမြှုပ်နှံမယ့် ကုမ္ပဏီကြီးတွေဟာ သက်ဆိုင်ရာနိုင်ငံရဲ့ အဂတိလိုက်စားမှု အခြေအနေကို သုံးသပ်ပြီး ရင်းနှီးမြှုပ်နှံမှု လုပ် မလုပ် ဆုံးဖြတ်လေ့ရှိပါတယ်။ အဂတိလိုက်စားမှုနှုန်း မြင့်မားတဲ့ နိုင်ငံတွေကို ရင်းနှီးမြှုပ်နှံမှုမပြုလုပ်ဘဲ ရှောင်လေ့ရှိပါတယ်။ ဒါကြောင့် နိုင်ငံရဲ့ အဂတိလိုက်စားမှု အခြေအနေဟာ တိုင်းပြည်စီးပွားဖွံ့ဖြိုး တိုးတက်ဖို့ အဓိကနေရာမှာ ပါဝင်နေကြောင်း တွေ့ရမှာဖြစ်ပါတယ်။ ကော်မရှင်အနေနဲ့ အရေးယူမှုတချို့ပြုလုပ်နိုင်တာကို အသိမှတ်ပြုရမှာဖြစ်ပေမယ့် ပြည်သူလူထုရဲ့ ယုံကြည် အားထားမှု ရရှိဖို့ဆိုရင်တော့ ကျောသားရင်းသား မခွဲခြားဘဲ ပိုမိုထိရောက်စွာ လုပ်ဆောင်ဖို့လိုအပ်ကြောင်း အကြံပြုအပ်ပါတယ်။ မည်သည့်ရာထူးကြီးငယ်မဆို ကျော်စောမှုရှိသော်လည်း အရေးယူနိုင်ခြင်းမရှိပါက ကော်မရှင်ကို မည်သူကကြပ်မတ်မည် ဆိုသည့်အချက်မှာ ပြည်သူတွေအတွက် မေးခွန်းထုတ်စရာ တစ်ခု ဖြစ်လာနိုင်ပါတယ်။ အဂတိလိုက်စားမှုမှာ ငွေကြေးရယူတာတင်မကဘဲ တရားမဝင်၊ ရိုးသားမှုမရှိ၊ မျှတမှုမရှိတဲ့ နည်းလမ်း တွေနဲ့ အခွင့်အလမ်းတွေရယူခြင်းလည်း ပါဝင်ပါတယ်။ အထူးသဖြင့် နိုင်ငံတော်ဘဏ္ဍာငွေနဲ့ လုပ်ငန်းများ ဆောင်ရွက်ခြင်း၊ တင်ဒါခေါ်ယူခြင်း၊ ကန်ထရိုက်ပေးခြင်း၊ ပစ္စည်းဝယ်ယူခြင်းတွေမှာ သတ်မှတ်ထားတဲ့ စည်းမျဉ်း၊ စည်းကမ်းတွေကို ဖောက်ဖျက်ပြီး လုပ်ဆောင်နေတာ တွေ့ရှိရပါတယ်။ အဂတိလိုက်စားမှုကြောင့် အရည်အသွေးမမီတဲ့ ကုမ္ပဏီများက လုပ်ငန်းဆောင်ရွက်ခွင့် ရသွားတဲ့အတွက် အရည်အသွေးညံ့ဖျင်းခြင်း၊ ကုန်ကျစရိတ်များပြားခြင်းများ၊ နိုင်ငံတော်ဘဏ္ဍာငွေ လေလွင့်ဆုံးရှုံးခြင်းများနဲ့ ကြုံတွေ့ရမှာဖြစ်ပါတယ်။ အဂတိလိုက်စားမှုအခြေအနေကို နယ်ပယ် ၄ ရပ်နဲ့ စစ်တမ်းကောက်ယူခဲ့သော်လည်း ရလဒ်အပေါ် ကော်မရှင်၏ လုပ်ဆောင်ချက်နဲ့ သုံးသပ်ချက် ဖော်ပြသင့်ကြောင်း အကြံပြုအပ်ပါတယ်။ အစီရင်ခံစာတွင် တင်ပြပါအတိုင်း ဖော်ပြထားရှိရာ UNCAC နှင့် UN Guide တို့ပါ အချက်အပေါ်မူတည်ပြီး ကော်မရှင်၏ အဂတိလိုက်စားမှုတိုက်ဖျက်ရေး လုပ်ငန်းစဉ်များအပေါ် နှိုင်းယှဉ်ထောက်ပြထားခြင်းများ၊ အကြံပြုချက် များသည် ဒုတိယစက်ဝန်း ဆန်းစစ်လေ့လာမှုအပေါ် အကျိုးရှိမည်ဟုယုံကြည်ပါကြောင်း တင်ပြဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်မြတ်သီတာထွန်း မွန်ပြည်နယ် မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1301">' ဒေါ်မြတ်သီတာထွန်း(မဲဆန္ဒနယ်အမှတ်-၅၊ မွန်ပြည်နယ်)</mp>မင်္ဂလာပါရှင်။ ကျွန်မက မွန်ပြည်နယ် မဲဆန္ဒနယ်အမှတ်(၅)က ဒေါ်မြတ်သီတာထွန်း ဖြစ်ပါတယ်။ လေးစားအပ်ပါသော နာယကကြီးရှင်။ ကော်မရှင်အစီရင်ခံစာရဲ့ နောက်ဆက်တွဲ(ဃ-၁)လူထု စစ်တမ်းအရ လက်ရှိအဂတိလိုက်စားမှုအခြေအနေဟာ သိသိသာသာ လျော့ကျသွားမှုမရှိသေးဘူးဆိုတာ ပေါ်လွင်ပါတယ်။ အဓိကအကြောင်းရင်းကတော့ နောက်ဆက်တွဲ (ဃ-၃)စစ်တမ်းမှာ ဖော်ပြထားတဲ့ အတိုင်း ထိရောက်တဲ့အရေးယူမှု အားနည်းတဲ့အတွက် ဖြစ်ပါတယ်။ ဒါကလက်ရှိမှာ ပြည်သူတွေအားမလို အားမရ အဖြစ်ရဆုံးကိစ္စတစ်ခုလည်း ဖြစ်ပါတယ်။ တစ်ဖက်မှာလည်း ကော်မရှင်အနေနဲ့ အဂတိလိုက်စားမှု တိုက်ဖျက်ရေးလုပ်ငန်းတွေကို ကြိုးပမ်းဆောင်ရွက်နေတယ်ဆိုတာကို ကျွန်မတို့အနေနဲ့ တွေ့မြင်နေရပါတယ်။ ဘယ်တုန်းကမှမကြုံဖူး မကြားဖူးတဲ့ အရေးယူမှုတွေ ကြုံနေကြားနေရပြီး ဖြစ်ပါတယ်။ အဲဒီအတွက် လည်း ကော်မရှင်ကို ကျေးဇူးတင်ပါတယ်။ နှစ်ပေါင်းများစွာ အကျင့်ပျက်ခြစားမှုအမြစ်တွယ်နေတဲ့ ကျွန်မတို့ နိုင်ငံမှာ အဂတိလိုက်စားမှုတိုက်ဖျက်ရာမှာ သူ့လူကိုယ့်လူမခွဲခြားဘဲ ထိရောက်အားကောင်းတဲ့ အရှိန် အဟုန်နဲ့ ပြတ်ပြတ်သားသား ဆောင်ရွက်ဖို့လိုပါတယ်။ အဲဒီအတွက်လည်း ကော်မရှင်ကို လုပ်ပိုင်ခွင့်အာဏာ Mendate အပြည့်အဝပေးရမှာ ဖြစ်ပါတယ်။ အဂတိလိုက်စားသူတွေအနေနဲ့ ကော်မရှင်ကို ကြောက်ရွံ့ လေးစားလောက်တဲ့အထိ ဖြစ်လာဖို့ဆိုရင် ကော်မရှင်ဘက်မှာ အဖက်ဖက်က အင်အားရှိနေဖို့လိုပါတယ်။ စွမ်းရည်ထက်မြက် တိကျပြတ်သားပြီး စနစ်ကျတဲ့ စုံစမ်းဖော်ထုတ်တိုက်ဖျက်ရေး ယန္တရားတစ်ရပ် ဖွဲ့စည်းထူထောင်ဖို့လိုပါတယ်။ လက်ရှိအနေအထားမှာ ကော်မရှင်အနေနဲ့ တိုင်ကြားစာများမှ တစ်ဆင့်သာ အရေးယူဆောင်ရွက်နေသေးတဲ့ အခြေအနေမှာရှိနေပြီး ဌာနဆိုင်ရာတွေမှာ ဖြစ်ရိုးဖြစ်စဉ်သဖွယ်ဖြစ်နေတဲ့ အဂတိလိုက်စားမှုတွေကိုတော့ စောင့်ကြည့်ဖော်ထုတ် အရေးယူနိုင်သေးခြင်း မရှိပါဘူး။ နာယကကြီးရှင့်။ ဥပမာတစ်ခုအနေနှင့် တင်ပြလိုပါတယ်။ လတ်တလောမှာ ပြည်သူများအကြား ဝေဖန်ပြောဆိုစရာဖြစ်နေတဲ့ နိုင်ငံတော်သမ္မတ လွတ်ငြိမ်းချမ်းသာခွင့်နဲ့ အကျဉ်းသားများလွှတ်ပေးတဲ့ ကိစ္စမှာ တာဝန်ရှိသူများရဲ့ လုပ်ဆောင်ပုံတွေဟာ တရားမျှတမှုမရှိဘူး။ အဂတိလိုက်စားမှုတွေရှိနိုင်တယ်ဆိုတဲ့ သတင်းဟာ အများပြည်သူတွင် ပျံ့နှံ့ကျော်စောလို့နေပါတယ်။ အကျဉ်းထောင်တချို့မှာ ဆူပူမှုသရုပ်သဏ္ဌာန် တွေအထိ ဖြစ်ပေါ်ခဲ့ပြီးတော့ နိုင်ငံတော်မတည်မငြိမ် ဖြစ်စေနိုင်တဲ့အထိ မီးစတစ်စလို့တောင် ပြောလို့ရ ပါတယ်။ ဒီလိုအခြေအနေမှာ ကော်မရှင်အနေနဲ့ အဂတိလိုက်စားမှုတိုက်ဖျက်ရေးဥပဒေကို စတုတ္ထအကြိမ် ပြင်ဆင်တဲ့ ဥပဒေ ပုဒ်မ ၅(ဂ)အရ စုံစမ်းဖော်ထုတ် အရေးယူသင့်တယ်လို့ ကျွန်မအနေနဲ့ ယူဆမိပါတယ်။ omsonesə qčšovsən sənošo odos porosuyosomozascs:gage. (Corruption Prevention Unit-CPU) တွေကို ပြည်ထောင်စုဝန်ကြီးဌာနများမှာ ဖွဲ့စည်းဆောင်ရွက်နေတယ်လို့ သိရပါတယ်။ ဒီ CPU အဖွဲ့တွေကိုရော ပြန်လည်စောင့်ကြည့် ကြပ်မတ်မယ့် အစီအစဉ်တွေကို စဉ်းစားဖို့လိုပါ တယ်ဆိုတာကို အကြံပြုလိုပါတယ်။ အဂတိလိုက်စားမှုတိုက်ဖျက်ရာမှာ ပြတ်သားတယ်လို့ နာမည်ကြီးတဲ့ အိမ်နီးချင်းတရုတ်နိုင်ငံမှာတော့ တရုတ်ပြည်သူ့လွှတ်တော်အနေနဲ့ အကျင့်ပျက်ခြစားမှုတိုက်ဖျက်ရေး အတွက်ကို Supervision Law ကို ၂၀၁၈ ခုနှစ်၊ မတ်လမှာ အတည်ပြုခဲ့ပြီး National Supervision ကော်မရှင်ကို ဖွဲ့စည်းခဲ့ပါတယ်။ ဒီကော်မရှင်ကိုလည်း ပြန်လည်စောင့်ကြည့် ထိန်းကျောင်းဖို့အတွက်ကို ကော်မရှင်ပြင်ပက ပြည်သူများ၊ လွှတ်တော်ပိုင်းက ပုဂ္ဂိုလ်များနှင့် ပူးပေါင်းဆောင်ရွက်သွားမယ့် အစီအစဉ် တွေကို သူတို့ရဲ့ Supervision Law မှာ ထည့်သွင်းပြဋ္ဌာန်းထားတယ်ဆိုတာကို လေ့လာသိရှိရပါတယ်။ ကျွန်မတို့နိုင်ငံမှာ CPU ဖွဲ့စည်းရာမှာ ထည့်သွင်းစဉ်းစားသင့်တဲ့ အခြေအနေတွေကို တရုတ်နိုင်ငံဥပမာနဲ့ နှိုင်းယှဉ်တင်ပြခြင်းပဲ ဖြစ်ပါတယ်ရှင်။ လေးစားအပ်ပါသော နာယကကြီးရှင်။ ကော်မရှင်ဥက္ကဋ္ဌကြီး တင်ပြသွားတဲ့ ဖွင့်ဟဖော်ထုတ်သူများ အကာအကွယ်ပေးရေးဥပဒေ (Whistle-blower Protection Law) ပေါ်ပေါက်လာရေးနဲ့ စပ်လျဉ်းပြီး ဆွေးနွေးလိုပါတယ်။ အစိုးရဌာနများနဲ့ ပုဂ္ဂလိကကုမ္ပဏီများမှာ နိုင်ငံအပေါ်သစ္စာစောင့်သိပြီး နိုင်ငံတော် အကျိုးစီးပွားအတွက် တရားမျှတစွာ လုပ်ကိုင်လိုတဲ့ ဝန်ထမ်းတွေ အများစုရှိပါတယ်။ အဂတိလိုက်စားပြီး ကိုယ်ကျိုးရှာတဲ့ ဝန်ထမ်းကတော့ အနည်းစုပဲဖြစ်ပါတယ်။ သို့ပေမယ့် ဒီအနည်းစုသောဝန်ထမ်းတွေဟာ လုပ်ပိုင်ခွင့် ရာထူးအာဏာရှိတဲ့သူတွေ ဖြစ်နေတဲ့အတွက် အမှန်တရားကိုလိုလားတဲ့ အခြားဝန်ထမ်းတွေကို ဖိနှိပ် နိုင်စွမ်းရှိပါတယ်။ ဒီလိုဖိနှိပ်ခံရတဲ့အတွက် ကိုယ့်ဌာနအတွင်းမှာ မတော်မတရားဖြစ်နေတာကို သိနေပါလျက်နဲ့ မပြောသာဘဲနဲ့ မသိကျိုးကျွန်ပြုနေကြရပါတယ်။ မနေနိုင်လို့ ပြောမိတိုင်မိပြီဆိုရင်လည်း တိုင်တဲ့သူမှာသာ နှိပ်ကွပ်ခံရပြီးတော့ အတိုင်ခံရတဲ့သူတွေကတော့ ရာထူးတောင်တိုးသွားသေးတဲ့ ဖြစ်စဉ်တွေရှိတယ်ဆိုတာ ဝန်ထမ်းလောကမှာ အားလုံးအသိပဲဖြစ်ပါတယ်။ တိုင်တန်းသူ တာဝန်သိဝန်ထမ်းမှာတော့ ဌာနအတွင်းမှာ မျက်နှာငယ်ရပြီးတော့ အရာရှိအဆက်ဆက် ရာထူးမတိုးပေးဘဲနဲ့ ချောင်ထိုးခြင်းကိုလည်း ခံရပါတယ်။ ဒါကြောင့် အစိုးရဌာန၊ အဖွဲ့အစည်းတွေ၊ ကုမ္ပဏီ တွေမှာ နိုင်ငံတော်နဲ့ ပြည်သူရဲ့ အကျိုးစီးပွား ထိခိုက်နစ်နာစေတဲ့ ကိစ္စရပ်တွေကို တာဝန်သိစွာ ဖော်ထုတ် ဖွင့်ဟသတင်းပေးမယ့် Whistle-blower များကို ကာကွယ်ပေးတဲ့ဥပဒေတစ်ရပ် အမြန်ဆုံးရေးဆွဲသွားဖို့ လိုအပ်တယ်ဆိုတာကို ထောက်ခံပါတယ်။ Whistle-blower Protection နဲ့ ပတ်သက်ပြီး G 20 ခေါင်းဆောင် 602600bdàoop:Guiding Principles for Whistle-blower Protection legislation os ĉcosmsböss: အနေနဲ့သုံးတယ်လို့ လေ့လာသိရှိရပါတယ်။ Whistle-blower Protection ကို ကောင်းကောင်းဆောင်ရွက်တဲ့ နိုင်ငံတွေကတော့ ကနေဒါ၊ အမေရိက၊ မက္ကဆီကို၊ ဂျာမနီ၊ အီတလီ တို့ဖြစ်ပြီးတော့ ဩစတြေးလျ၊ ကနေဒါ၊ ဂျပန်၊ ယူကေနဲ့ အမေရိကတို့မှာဆိုရင် ပြီးပြည့်စုံပြီး ကျယ်ပြန့်တဲ့ Whistle-blower Protection legislation ရှိတယ်ဆိုတာကို သိရှိရပါတယ်။ ကျွန်မတို့နိုင်ငံအနေနဲ့လည်း ဒီနိုင်ငံရဲ့ ဥပဒေတွေကို လေ့လာပြီးတော့ ကျွန်မတို့ နိုင်ငံအတွက် ပြည့်စုံကောင်းမွန်တဲ့ ဥပဒေတစ်ရပ် ရေးဆွဲပြဋ္ဌာန်းနိုင်စေဖို့အတွက် အကြံပြုခြင်း ဖြစ်ပါတယ်။ လေးစားအပ်ပါသော နာယကကြီးရှင်။ နောက်ဆုံးအချက်အနေနဲ့ အဂတိလိုက်စားမှုတိုက်ဖျက် ရာမှာ ကော်မရှင်ရဲ့ စုံစမ်းစစ်ဆေးရေးအဖွဲ့ တရားစွဲအဖွဲ့အစည်း တစ်ဖွဲ့တည်းက ဆောင်ရွက်ခြင်းမဟုတ်ဘဲ တရားစီရင်ရေးအဖွဲ့များကပါ ပူးပေါင်းဆောင်ရွက်ဖို့ လိုပါတယ်ဆိုတာကို အကြံပြုလိုပါတယ်။ လက်ရှိ တရားစီရင်ရေးအခြေအနေမှာ တရားရုံးတွေမှာ မလိုအပ်ဘဲနဲ့ အမှုတွေကြန့်ကြာနေတဲ့ကိစ္စဟာ အမှုသည် တွေကို စိတ်ပျက်စေပြီးတော့ သက်သေခေါ်မရတော့တဲ့ အခြေအနေတွေ၊ သက်သေတွေကို ဆန့်ကျင်ဘက် အမှုသည်က စည်းရုံးသွားနိုင်တာတွေ၊ အပြစ်ရှိတဲ့တရားခံတွေအနေနဲ့ လွတ်မြောက်မှု အခွင့်အလမ်းတွေ ပိုရနိုင်တယ်ဆိုတဲ့ တရားမျှတမှုသွေဖည်မှုတွေကို ဖြစ်စေနိုင်တာဖြစ်တဲ့အတွက် ကော်မရှင်နဲ့တရားစီရင်ရေး အဖွဲ့တို့အကြားမှာ ချိတ်ဆက်ဆောင်ရွက်နိုင်မယ့် ယန္တရားတစ်ရပ်ကိုလည်း ထူထောင်ဖွဲ့စည်းဖို့ စဉ်းစား သုံးသပ်သင့်ပါကြောင်း အကြံပြုဆွေးနွေးရင်း နိဂုံးချုပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဦးလှဆန်း မကွေးတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1276">ဦးလှဆန်း(မဲဆန္ဒနယ်အမှတ်-၁၊ မကွေးတိုင်းဒေသကြီး)</mp>အဂတိလိုက်စားမှုတိုက်ဖျက်ရေး ကော်မရှင်၏ နှစ်ပတ်လည် လုပ်ငန်းဆောင်ရွက်မှု အစီရင်ခံစာနှင့်စပ်လျဉ်း၍ မကွေးတိုင်းဒေသကြီး မဲဆန္ဒနယ်အမှတ်(၁) အမျိုးသားလွှတ်တော်ကိုယ်စားလှယ် ကျွန်တော် ဦးလှဆန်းမှ မိမိကိုယ်တွေ့ တွေ့ကြုံခံစားသည်များနှင့် ဆက်စပ်ဆွေးနွေးသွားမှာ ဖြစ်ပါတယ်ခင်ဗျာ။ ပြည်ထောင်စုလွှတ်တော် နာယကကြီးခင်ဗျာ။ ကျွန်တော်တို့ အမျိုးသားလွှတ်တော်မှာလည်း ကစားသမားများ အအိတင်သင်းက အောင်မြင်ခဲ့ပါတယ်။ ကစားသမားများနှင့် ဆက်နွယ် သူများအပါအဝင်ပါ။ ဘာလို့ကျမ်းကျိန်ခဲ့ရတာလဲ။ အဂတိလိုက်စားမှုရှိနေလို့ ပေါ်လွင်နေတာကို သက်သေ ပြနေတာဖြစ်ပါတယ်။ နောက်တစ်ခုက အစီရင်ခံစာမှာ ပညာရေးဌာနက အဂတိလိုက်စားမှု အများဆုံး ဖြစ်နေတာကို ကျွန်တော်တို့ ပညာရေးဌာနဖြစ်နေတာကိုကလည်း ကျွန်တော်တို့အတွက် ရင်လေးစရာပါ။ ဒါကြောင့်မို့လို့ မတရားမှုတွေကို လွတ်အောင်ရုန်းရမယ့် တရားရေးဌာန၊ တပည့်များကို စံပြနမူနာယူပေး ရမယ့် ပညာရေးဌာန၊ ဒီဌာနတွေဟာ လာဘ်ပေးလာဘ်ယူ ဖြစ်နေတာကိုက ယဉ်ကျေးမှုတစ်ရပ်အဖြစ် ရပ်တည် ဖက်တွယ် အမြစ်တွယ်နေတာကိုက တိုင်းပြည်အတွက် ရင်လေးစရာတစ်ခုဖြစ်ပါတယ်။ ကော်မရှင်၏ အစီရင်ခံစာမှာ တိုင်းပြည်အားလုံးသိတဲ့ ထူးခြားချက်ကတော့ ကျော်စောသတင်း အရ စုံစမ်းစစ်ဆေးမှု ဖော်ထုတ်ခဲ့တာ တစ်မှုပဲရှိပါတယ်။ ဆက်လက်ကြိုးစား ဆောင်ရွက်စေချင်ပါတယ်။ ကျွန်တော့ မဲဆန္ဒနယ်မြေ၊ ကျွန်တော် ကော်မရှင်အနေနဲ့ ကျွန်တော်တို့ ကိုယ်စားလှယ်များ၊ ပြည်သူ ပြည်သားများပါ ကော်မရှင်၏ အစီရင်ခံစာ လုပ်ဆောင်မှုထက် အသိပညာများများ ပေးရမှာဖြစ်ပါတယ်။ ကျွန်တော့ မဲဆန္ဒနယ်မြေ ကွင်းဆင်းလျှင် ပြောနေကျပါ။ တချို့ကလည်း ကိုယ်ရေးကိုယ်တာကိစ္စ ရှေ့တန်းတင် ပြောနေတာများတယ်။ မမှန်မကန် တိုင်ချင်ကြပါတယ်။ ဒါကြောင့် ပြည်သူတွေပူးပေါင်းပါဝင် ဆောင်ရွက်ပါမှ အောင်မြင်ပါ့မယ်။ ဥပဒေရှိသော်လည်း ပူးပေါင်းပါဝင်ဆောင်ရွက်မှု အားနည်းနေလျှင် မဖြစ်နိုင် ပါဘူး။ ကျွန်တော်တို့ လွှတ်တော်ကိုယ်စားလှယ်များနှင့် ပူးပေါင်းဆောင်ရွက်နိုင်ပါကြောင်း အဂတိလိုက်စားရင် လိုက်စားသူကို ထောင် ၁၀ နှစ်အထိ ကျနိုင်ကြောင်း၊ မမှန်မကန်တိုင်ကြားရင်တော့လည်း မမှန်မကန် တိုင်ကြားတဲ့သူကို ထောင် ၃ နှစ်အထိ ကျနိုင်တယ်ဆိုတဲ့အကြောင်းကို ကျွန်တော့အနေနဲ့ ပြည်သူပြည်သား များကို ရှင်းလင်းတင်ပြခဲ့ပါတယ်။ နာယကကြီးခင်ဗျာ။ ကျွန်တော်တို့ ပြည်သူတွေ မေးလိုက်တဲ့မေးခွန်း ထူးခြားချက်တစ်ခုရှိပါတယ်။ ကော်မရှင်ဥက္ကဋ္ဌကြီး ဦးအောင်ကြည်နှင့် ဖရန်တီးရား မြန်မာနှင့် ၂၀၁၈ ခုနှစ်၊ ဇွန်လ ၁၁ ရက်နေ့ တွေ့ဆုံ မေးမြန်းရေးကိစ္စကို မေးပါတယ်။ ဂျာနယ်များမှာလည်း အကျယ်တဝင့်ဖော်ပြတာ တွေ့နိုင်ပါတယ်။ မေးမြန်း တာက အဂတိလိုက်စားမှုတိုက်ဖျက်ရေးကော်မရှင်ဥပဒေမှာ မတွေ့ရတာက တပ်မတော်အရာရှိများ အဂတိ လိုက်စားမှု ပတ်သက်မှုကိစ္စတွေ မေးမြန်းတော့ ဥက္ကဋ္ဌကြီး ဦးအောင်ကြည်က ပြန်ဖြေထားပါတယ်။ ဖွဲ့စည်းပုံအခြေခံဥပဒေ ပုဒ်မ ၂၉၁ မှာ နိုင်ငံ့ဝန်ထမ်းဖြစ်သည့် တပ်မတော်သား၏ လုပ်ငန်းသဘာဝသည် ထူးခြားမှုရှိသည့်အလျောက် တပ်မတော်သားများအတွက် တပ်မတော်ဆိုင်ရာဥပဒေများနှင့်အညီ ဆောင်ရွက် ရမည်ဟု ဆိုလိုထားသည့်အတွက် မေးမြန်းတဲ့ ပြည်သူပြည်သားများကို နားလည်အောင် ကျွန်တော့ အနေဖြင့် အခြေခံဥပဒေစာအုပ်ကို စာမျက်နှာ ၁၂၄ ပုဒ်မ ၂၉၁ ကို ထပ်မံပြီးဖတ်ပြပါတယ်။ နားလည်အောင် ရှင်းလင်းပြပါတယ်။ ကျွန်တော်တို့ ပြည်သူပြည်သားများ နားလည်အောင်လည်း ဆက်လက် ရှင်းလင်းပြ ရာမှာ အခန်း ၈ နိုင်ငံသား၊ နိုင်ငံသားများ၏ မူလအခွင့်အရေးနှင့် တာဝန်များ စာမျက်နှာ ၁၄၉ ပုဒ်မ ၃၄ရ မှာ နိုင်ငံတော်သည် မည်သူ့ကိုမဆို ဥပဒေအရာတွင် တန်းတူညီမျှ အခွင့်အရေးရရှိစေရမည်။ ထို့အပြင် ဥပဒေ၏ အကာအကွယ်ကိုလည်း တန်းတူညီမျှစွာ ရယူပိုင်ခွင့်ပေးရမည်ဟု ဆိုထားပါတယ်။ သို့ပါ၍ အဂတိ လိုက်စားမှုတိုက်ဖျက်ရေးဥပဒေကို လေ့လာကျင့်သုံးရမည်ဖြစ်သလို ကျွန်တော်တို့ အားလုံးလည်း ဖွဲ့စည်းပုံ အခြေခံဥပဒေကိုလည်း လေ့လာထားကြဖို့ ပြန်လည်ဖြေကြား မှာကြားခဲ့ရပါတယ်။ ပြည်ထောင်စုလွှတ်တော် နာယကကြီးခင်ဗျာ။ ကျွန်တော့အနေဖြင့် ကော်မရှင်၏ အစီရင်ခံစာ မှာလည်းပါပါတယ်။ ဆောင်ရွက်လုပ်ဆောင်မှု အားနည်းချက်များရှိသလို ပြည်သူပြည်သားများ ပူးပေါင်း ပါဝင်ဆောင်ရွက်မှု အားနည်းချက်များရှိသည်ကိုလည်း တွေးဆယူနိုင်ပါတယ်။ နိုင်ငံတော်၏ ခေါင်းဆောင်ပိုင်း အနေဖြင့် လမ်းညွှန်မှုအပိုင်းကို ပြန်လည်ဆန်းစစ်ကြည့်လျှင် နိုင်ငံတော်သမ္မတကြီး ဦးဝင်းမြင့် သမ္မတဖြစ်ပြီး ချက်ချင်းဆိုသလို အဂတိလိုက်စားမှုတိုက်ဖျက်ရေးကော်မရှင်ကို တွေ့ဆုံပြီးတော့ အဂတိလိုက်စားမှု တိုက်ဖျက်ရေးနဲ့ပတ်သက်ပြီးတော့ သူ့အနေနဲ့ နိုင်ငံရေးဆန္ဒ ပြင်းပြစွာရှိနေတာကို ဖော်ပြခြင်းဖြစ်သလို ဆောင်ရွက်နေစဉ်မှာ အခက်အခဲရှိပါက ဘယ်လိုဆောင်ရွက်ရမယ်၊ ဘယ်လိုကူညီ ဆောင်ရွက်နိုင်မည်ဆိုတာ မှန်သမျှကို ဆောင်ရွက်ပေးပါမယ်ဟုဆိုသဖြင့် အဂတိလိုက်စားမှုတိုက်ဖျက်ရေးကော်မရှင်အနေဖြင့် အားဆေး တစ်ခွက် သောက်ရပြီးတော့ ဆက်လက်ပြီးလည်း ဆောင်ရွက်နိုင်မယ်လို့ ယုံကြည်မိသလို တိုင်းပြည် အတွက် ကိုယ့်ဘဝနေရတစ်ခိုက်မှာ ဆောင်ရွက်နိုင်ပါစေလို့ ဆန္ဒပြုရင်းနိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး ကျန်ရှိတဲ့ အစီအစဉ်များကို ၂၀-၅-၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</report>
</section>
<section value="Motion">
<motion>
<title>နိုင်ငံတော်သမ္မထံမှ ပေးပို့ထားသော လျှပ်စစ်နှင့် စွမ်းအင်ဝန်ကြီးဌာနအတွက် စီမံကိန်းလုပ်ငန်းများ ဆောင်ရွက်ရန် ပြင်သစ်ဖွံ့ဖြိုးတိုးတက်ရေးအေဂျင်စီထံမှ ယူရို ၃၅.ရ သန်း ချေးငွေရယူရေးနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ် (၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ လျှပ်စစ်နှင့် စွမ်းအင်ဝန်ကြီးဌာနက တာဝန်ယူဆောင်ရွက်မယ့် စီမံကိန်းလုပ်ငန်းများအတွက် ပြင်သစ်ဖွံ့ဖြိုးတိုးတက်ရေး အေဂျင်စီထံမှ ယူရို ၃၅.ရ သန်း ချေးငွေရယူရေးနဲ့စပ်လျဉ်းပြီး ၃၀-၄-၂၀၁၉ ရက်က ကျင်းပပြုလုပ်ခဲ့တဲ့ အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်များက လွှတ်တော်သို့ ရှင်းလင်း တင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၆ ဦး ရှိပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဒေါ်ချိုချို အုတ်တွင်းမဲဆန္ဒနယ် စတင် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင့်။ လျှပ်စစ်နဲ့ စွမ်းအင်ဝန်ကြီးဌာနအတွက် စီမံကိန်း လုပ်ငန်းများဆောင်ရွက်ရန် ပြင်သစ်ဖွံ့ဖြိုးတိုးတက်ရေးအေဂျင်စီထံမှ ယူရို ၃၅.ရ သန်း ချေးငွေရယူရေးနဲ့ စပ်လျဉ်းပြီး ဆွေးနွေးသွားမယ့် ပဲခူးတိုင်းဒေသကြီး အုတ်တွင်းမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဒေါ်ချိုချို ဖြစ်ပါတယ်။ အဆိုပါချေးငွေနဲ့ဆောင်ရွက်မယ့် စီမံကိန်းကို အဓိကတာဝန်ခံပြီးဆောင်ရွက်ရမယ့် ဌာနကတော့ လျှပ်စစ်နဲ့ စွမ်းအင်ဝန်ကြီးဌာန၊ လျှပ်စစ်ဓာတ်အားထုတ်လုပ်ရေးလုပ်ငန်းဖြစ်ပြီး ပဲခူးတိုင်းဒေသကြီး ရဲနွယ် ရေအားလျှပ်စစ်ဓာတ်အားပေးစက်ရုံ၊ ဇောင်းတူရေအားလျှပ်စစ်စက်ရုံ၊ မကွေးတိုင်းဒေသကြီး မုန်းချောင်း ရေအားလျှပ်စစ်စက်ရုံ၊ မန္တလေးတိုင်းဒေသကြီး ကင်းဒါးရေအားလျှပ်စစ်စက်ရုံ၊ စစ်ကိုင်းတိုင်းဒေသကြီး သဖန်းဆိပ်ရေအားလျှပ်စစ်ဓာတ်အားပေးစက်ရုံတို့ ဖြစ်ပါတယ်။ ချေးငွေယူရို ၃၅.ရ သန်းမှာ မြန်မာငွေ အားဖြင့် ၆၃.၄ ဘီလီယံကျော်ရှိပြီး ရေအားလျှပ်စစ်ဓာတ်အားပေးစက်ရုံ ၅ ရုံကို အလုံးစုံပြင်ဆင်မွမ်းမံ ခြင်း၊ အဆင့်မြှင့်တင်ခြင်းနဲ့ ဓာတ်အားပေးစက်ရုံများအား ယုံကြည်စိတ်ချစွာဖြင့် စက်စွမ်းအားပြည့် မောင်းနှင်နိုင်မည်ဖြစ်ပြီး လက်ရှိတွင် တစ်နှစ်ကို ၅၆၅ ကီလိုဝပ် နာရီသန်းသာ ထုတ်လုပ်နိုင်မှုမှ ၈၁ ကီလိုဝပ် နာရီသန်းပေါင်း တိုးတက်ထုတ်လုပ်နိုင်ကာ စုစုပေါင်း ၆၄၆ ကီလိုဝပ်နာရီသန်းပေါင်းအထိ ထွက်ရှိလာမှာ ဖြစ်လို့ နိုင်ငံတော်ရဲ့ ဓာတ်အားလိုအပ်ချက်ကို ဖြည့်ဆည်းနိုင်မှာဖြစ်တဲ့အတွက် လက်ရှိပြည်သူများ ကြုံတွေ့ ခံစားနေရတဲ့ လျှပ်စစ်ဓာတ်အား ပြတ်တောက်မှုပြဿနာကို တကယ်လျော့ပါးသွားစေလိုတဲ့ အတွက် ချေးငွေချေးယူခြင်းကို ထောက်ခံပါတယ်။ လေးစားအပ်ပါသော နာယကကြီးရှင့်။ ချေးငွေရဲ့ အတိုးနှုန်းက သက်သာတဲ့ ချေးငွေဆိုပေမယ့်လည်း ဂျပန်ချေးငွေနဲ့ နှိုင်းယှဉ်ရင်တော့ အတိုးနှုန်းတွေ မြင့်မားနေတာကိုတွေ့ရှိရပြီး ချေးငွေပြန်ဆပ်ရန် အတွက်လည်း ောက်တဲ့ နှစ်အလိုက် လျှပ်စစ်နဲ့ စွမ်းအင်ဝန်ကြီးဌာနမှ လျှပ်စစ်ဓာတ်အားပိုမို ထုတ်လုပ်ဖြန့်ဖြူးနိုင်ခြင်းကြောင့်သာ ပိုမိုတိုးတက်ရရှိလာမည်ဖြစ်သော လျှပ်စစ်ဓာတ်အားခ ဝင်ငွေများအား သက်ဆိုင်ရာဌာနဘတ်ဂျက်သို့ နှစ်အလိုက်ပေးသွင်းပြီး ချေးငွေပေးဆပ်ရန်ကိုလည်း နှစ်အလိုက် လျာထား သုံးစွဲသွားမှာဖြစ်လို့ ချေးငွေကို ဘယ်လိုပုံစံနဲ့ ပြန်ဆပ်သွားမယ်ဆိုတာသိရပေမယ့် ပိုမိုတိုးတက်ရရှိလာမည် ဖြစ်တဲ့ လျှပ်စစ်ဓာတ်အားခ ဝင်ငွေများမှာ လျှပ်စစ်ဓာတ်အား ပိုမိုထုတ်လုပ်ဖြန့်ဖြူးနိုင်ခြင်းကြောင့် တစ်ခု ပဲလား။ သုံးစွဲသူများထံမှ သုံးစွဲမယ့်ယူနစ်များကို ဈေးနှုန်းမြှင့်တင်လိုက်မှာလား ဆိုတာကိုလည်း သိလိုပါတယ်။ ဘာကြောင့်လဲဆိုရင် ဟေး မီးလာပြီဆိုတဲ့ ပြည်သူများရဲ့ ဝမ်းသာအားရအော်သံများဟာ စဉ်ဆက်မပြတ်သာကြားနေရပြီး လအလိုက်ပေးဆောင်နေရတဲ့ လျှပ်စစ်ဓာတ်အားခမှာတော့ အသုံးပြုမှု နည်းလျှင်လည်း သက်သာခြင်းမရှိတဲ့အတွက် လူကြောင့်ဖြစ်တဲ့ လျှပ်စစ်ပျောက်ဆုံးမှုများကို ဘယ်လိုဖြေရှင်း မလဲဆိုတာကိုလည်း စဉ်းစားသင့်ပါတယ်။ လေးစားအပ်ပါသော နာယကကြီးရှင့်။ အလုံးစုံပြင်ဆင်မွမ်းမံ အဆင့်မြှင့်တင်မယ်ဆိုတဲ့ စက်ရုံ ၅ ရုံမှာ ဓာတ်အားပေးစက်တွေချွတ်ယွင်းလို့ အရေးပေါ်ရပ်တန့်ပြုပြင်လိုက်ရတဲ့အတွက် ဓာတ်အား ထုတ်လုပ်နိုင်မှုဟာ တစ်နှစ်ကို ၂၄၆ ကီလိုဝပ် နာရီသန်းပေါင်းက လျော့နည်းဆုံးရှုံးလို့ ဓာတ်အား ပြတ်တောက်မှုတွေ ဖြစ်ပေါ်နိုင်တယ်ဆိုတာကတော့ ငြင်းစရာမလိုတဲ့ လက်တွေ့ကျကျ ဖြစ်ရပ်တွေမို့လို့ အခုလိုချေးငွေနဲ့ ဆောင်ရွက်လိုက်ပါက စက်ရုံ ၅ ရုံကထွက်ရှိတဲ့ ၅၆၅ ကီလိုဝပ်နာရီသန်းရဲ့ ၅၀ ရာခိုင်နှုန်း နီးပါး လျော့နည်း ဆုံးရှုံးမှုမရှိခြင်းတို့နဲ့အတူ ၈၁ ကီလိုဝပ် နာရီသန်းပေါင်း တိုးထုတ်လုပ်နိုင်မှုကြောင့် စုစုပေါင်း ၆၄၆ ကီလိုဝပ် နာရီသန်းပေါင်း ထွက်ရှိလာရင်တော့ အခုလိုဆိုးဝါးလှတဲ့ ဓာတ်အားပြတ်တောက် မှုတွေကို ကာကွယ်ပြီး သားဖြစ်မယ်လို့ ယုံကြည်တာကြောင့် ထောက်ခံရခြင်း ဖြစ်ပါတယ်။ လေးစားအပ်ပါသော နာယကကြီးရှင့်။ အခုလို ချေးငွေနဲ့ဘယ်လောက်ပဲ အဆင့်မြင့်အောင် ပြင်ဆင် မွမ်းမံမှုတွေလုပ်နေပေမယ့် မူလအခြေခံကောင်းမွန်မှုမရှိရင်တော့ ကုန်ကျသလောက် ထိရောက်မှု မရှိနိုင် တဲ့အတွက် ဆည်မြောင်းနဲ့ပတ်သက်တဲ့ နည်းပညာပိုင်းဆိုင်ရာ ကျွမ်းကျင်ပညာရှင်များနဲ့လည်း ဆွေးနွေး တိုင်ပင်သင့်ကြောင်း အကြံပြုလိုပါတယ်။ ထို့အပြင် စက်ရုံတွေရဲ့ မူလထုတ်လုပ်နိုင်မှုစွမ်အား ဘယ်လောက် ရှိတယ်ဆိုတာကိုလည်း သိလိုပါတယ်။ ၅၆၅ ကီလိုဝပ် နာရီသန်းပေါင်းဆိုတာ စက်စွမ်းအားပြည့် ထုတ်လုပ် နေတာလား။ ဘယ်လောက်လျော့နည်းပြီး ထုတ်လုပ်နေတာလဲ။ ယခုချေးငွေနဲ့ ပြင်ဆင်ပြီး ၈၁ ကီလိုဝပ် နာရီသန်းပေါင်း ပိုရရှိလာမှာမို့ စုစုပေါင်း ၆၄၆ ကီလိုဝပ် နာရီသန်းပေါင်းကကော မူလထုတ်လုပ်နိုင်မှုစွမ်းအားကို မီပြီလားဆိုတာသိလိုပါတယ်။ ရေအားစက်ရုံနဲ့ သဘာဝအရ စက်မောင်းနှင်သက်တမ်း အနှစ်သင် တစ်ကြိမ်ခန့် အကြီးစားပြင်ဆင်ရန်လိုအပ်ပြီး ဓာတ်အားပေးစက်ရုံများကို မောင်းနှင်တဲ့အခါ Automatic Electronic Control System များနဲ့ ၎င်းတို့ရဲ့ Software များကို ၅ နှစ်တစ်ကြိမ် Upgrade ပြန်လည်ပြုလုပ်ရန် လိုအပ်တဲ့အတွက် စက်သက်တမ်း ၁၀ နှစ် ကျော်မှ နှစ် ၃၀ ကျော်အထိ မောင်းနှင်ထားတဲ့ အကြီးစားပြင်ဆင်ခြင်းများကို ဆောင်ရွက်နိုင်မှုမရှိတဲ့ အတွက်ကြောင့် Turbine Generator Control System များမကြာခဏ ချွတ်ယွင်းမှုများ ပေါ်ပေါက်လာတဲ့ အခါမှာ အရေးပေါ်စက်ကို ရပ်တန့်ပြီးတော့ မြန်မာအင်ဂျင်နီယာများက မိမိအစီအစဉ်နဲ့မိမိ ပြုပြင်ခြင်း လုပ်ငန်းများကိုဆောင်ရွက်ကာ ပြန်လည်မောင်းနှင်ခဲ့ရတာဖြစ်ကြောင်း ဖော်ပြထားတာကို တွေ့ရှိရပြီး ရေအားလည်း လုံလောက်စွာရှိရဲ့သားရဲ့ နှစ်ကြာတယ်ဆိုတဲ့ အကြောင်းပြချက်တစ်ခုတည်းကိုသာ တွေ့ရှိရတဲ့ အတွက် အခုလိုစွမ်းအားပြည့် ထုတ်လုပ်နိုင်ခြင်းမရှိတာဟာ စက်တပ်ဆင်ပြီးကတည်းကလား။ လောက်မှစပြီး စွမ်းအားပြည့်မထုတ်လုပ်နိုင်တာလဲ။ မူလတည်ဆောက်ရာမှာ သုံးထားတဲ့စက်တွေရဲ့ ထုတ်လုပ်နိုင်မှုစွမ်းအား ပြည့်မီခြင်းရှိ မရှိ။ အဆိုပါစက်တွေဟာ ဘယ်နိုင်ငံထုတ်စက်တွေလည်းဆိုတာ မေးခွန်းထုတ်စရာ ဖြစ်လာပါတယ်။ ဘာကြောင့်လဲဆိုရင် ချေးငွေနဲ့ ဆောင်ရွက်အကောင်အထည်ဖော်တဲ့ စီမံကိန်းတွေကို ငွေတွေကုန်ရကျိုးနပ်အောင် စီစဉ်နိုင်ဖို့ အရေးကြီးတဲ့အတွက်ကြောင့် ဖြစ်ပါတယ်။ နိဂုံးချုပ်အားဖြင့် ချေးငွေတွေကို အစဉ်အလာအတိုင်း ချေးငှားပြီးမှ လက်တွေ့အကောင်အထည် ဖော်တဲ့အခါမှာ ထင်သလိုဖြစ်မလာဘူးဆိုရင်တော့ ချေးငွေရဲ့ ဝန်ထုပ်ဝန်ပိုးကို ပြည်သူများက ဒီအတိုင်း လည်စင်းခံရဦးမလားဆိုတာကို ထည့်သွင်းစဉ်းစားသင့်ဖို့ အကြံပြုရင်း ချေးငွေနဲ့ပတ်သက်ပြီးတော့ ထိရောက်စွာ အကောင်အထည်ဖော်ဖို့ တာဝန်ယူ၊ တာဝန်ခံသင့်ကြောင်း ပြောကြားရင်းနိဂုံးချုပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဆက်လက်ပြီး ဦးကျော်အောင်လွင် စေတုတ္တရာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1463">ဦးကျော်အောင်လွင်(စေတုတ္တရာမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲ မင်္ဂလာအပေါင်းနဲ့ ပြည့်စုံကြပါစေ။ ကျွန်တော် ကတော့ မကွေးတိုင်းဒေသကြီး စေတုတ္တရာမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးကျော်အောင်လွင်ပါ။ နိုင်ငံတော်သမ္မတထံမှ ၁၄-၃-၂၀၁၉ ရက်စွဲနဲ့ ပေးပို့လာတဲ့ ပြင်သစ်ဖွံ့ဖြိုးတိုးတက်ရေးအေဂျင်စီက ယူရို ၃၅.ရ သန်းချေးယူရေးကိစ္စနှင့် ပတ်သက်ပြီးတော့ ကျွန်တော့အနေနဲ့ ထောက်ခံဆွေးနွေးသွားမှာ ဖြစ်ပါတယ်။ ဒီစီမံကိန်းရဲ့ ရည်ရွယ်ချက်ကတော့ နိုင်ငံတော်ဓာတ်အားစနစ်အတွင်းက လျှပ်စစ်ဓာတ်အား ထုတ်လုပ်ပေးနေတဲ့ ရေအားလျှပ်စစ်စက်ရုံများအနက် သက်တမ်း ၁၀ နှစ်ကျော် ကြာမြင့်ပြီးတော့ စွမ်းဆောင်ရည်ကျဆင်းလျက်ရှိတဲ့ ရဲနွယ်၊ မုန်းချောင်း၊ ဇောင်းတူ၊ ကင်းတား၊ သဖန်းဆိပ် ရေအားလျှပ်စစ် ဓာတ်အားပေးစက်ရုံ ၅ ရုံရဲ့ အလုံးစုံပြင်ဆင်မွမ်းမံခြင်းနဲ့ အဆင့်မြှင့်တင်ခြင်းလုပ်ငန်း ဆောင်ရွက်ဖို့ပါ။ အကျိုးကျေးဇူးအနေနဲ့ လက်ရှိမှာ တစ်နှစ်ကို ၅၆၅ ကီလိုဝပ်နာရီသန်းသာ ထုတ်လွှတ်နိုင်မှုကနေပြီးတော့ ၆၄၆ ကီလိုဝပ်နာရီသန်း ထုတ်လုပ်နိုင်မှာ ဖြစ်ပါတယ်။ ၂၅ နှစ်အထိ ယုံကြည်စိတ်ချစွာ မောင်းနှင်နိုင် မှာပါ။ ဒါကြောင့် စီမံကိန်းဟာ ဒီနေ့ ကျွန်တော်တို့နိုင်ငံကြုံတွေ့နေရတဲ့ လျှပ်စစ်ဓာတ်အား ပြတ်တောက် မှုတွေကို အတိုင်းအတာတစ်ခုအထိ လျော့နည်းစေမှာပါ။ လျှပ်စစ်ဓာတ်အားလိုအပ်ချက်ကို ဖြည့်ဆည်း ပေးနိုင်မှာဖြစ်သလို ရေလှောင်တမံများရဲ့ ဘေးအန္တရာယ်ဆိုင်ရာ လုံခြုံစိတ်ချမှုအစီအမံများနှင့် ခေတ်မီ မိုးလေဝသနဲ့ ဇလဗေဒဆိုင်ရာ တိုင်းထွာရေးကိရိယာများနဲ့ ရေလှောင်တမံများရဲ့ ရေကြီးရေလျှံမှု ဖြစ်ပေါ်ခြင်း၊ ငလျင်ဘေး စတဲ့သဘာဝဘေးအန္တရာယ်တွေကို ကြိုတင်သိရှိကာကွယ်နိုင်ခြင်း စတဲ့အကျိုးကျေးဇူးတွေ လည်းရရှိစေမှာပါ။ ကျွန်တော်ကတော့ မုန်းချောင်းရေလှောင်တမံနဲ့ ပတ်သက်ပြီးတော့ဆွေးနွေးမှာပါ။ မုန်းချောင်း တမံကို ၁၉၉၆ မှာ စတင် တည်ဆောက်ပြီးတော့ ၂၀၀၆ ခုနှစ်မှာ ပြီးစီးခဲ့ပါတယ်။ ၁၃ နှစ်သက်တမ်းရှိပါပြီ။ တမံအလျား ၆၄၉၀ ပေအမြင့် ၂၀၀ ပေရှိပြီးတော့ RL ၅၂၀ မှာ ကန်ရေပြည့် ရေလှောင်ပမာဏ ၆၇၄၄၀၀ ဧကပေ ရှိပါတယ်။ မုန်းချောင်းရေအားလျှပ်စစ် စက်ရုံကတော့ ၂၅ မဂ္ဂါဝပ် Generator ၃ လုံး တပ်ဆင် ထားပြီးတော့ နှစ်စဉ်ပျမ်းမျှ လျှပ်စစ်ဓာတ်အား ၃၃၀ ကီလိုဝပ် နာရီသန်းပေါင်း ထုတ်လုပ်ပေးပါတယ်။ မုန်းတမံရေဝပ်ဧရိယာမှာ ၁၃ ရွာနဲ့ လယ်ယာ ၁၁၉၃ ဧက၊ ယာ ၃၄ရရ ဧက နစ်မြုပ်ခဲ့ပါတယ်။ မုန်းတမံရဲ့ အောက်ဘက် မိုင် ၂၀ ခန့်အကွာမှာ မုန်းချောင်းကိုပဲ ကြီးအုံကြီးဝတမံနဲ့ ရေအားလျှပ်စစ်စက်ရုံ ထပ်မံ တည်ဆောက်လို့ ရွာပေါင်း ၁၈ ရွာနဲ့ လယ် ၁၀၁ရ ဧက၊ ယာ ၁၅၆၄ ဧက ထပ်မံနစ်မြုပ်ခဲ့တယ်။ စေတုတ္တရာမြို့ကတော့ မုန်းတမံရေပြင်ကြီးရဲ့ အောက်ဘက် ၂ မိုင်ခန့်အကွာမှာ တည်ရှိတယ်။ ၂၀၁၅ ရေဘေးမှာ တမံအမြင့် ၅၆၀ RL မှာ ၅၅၅.၈ ပေအထိ မြင့်တက်ခဲ့ပြီးတော့ ရေပိုလွှဲ ၅၂၀ ပေ အထက်မှာ ၃၅.၈ ပေအထိ ရေကျော်ခဲ့ပါတယ်။ ရေဘေးကြောင့် တမံပေါ်က ရေကျော်ကျလုဆဲဆဲမှာ မိုးစဲ သွားလို့ မြို့ရွာတွေနဲ့ အသက်ပေါင်းများစွာ ကံသီလွတ်မြောက်ခဲ့ရတာပါ။ တမံရေပိုလွှဲကြီးပျက်စီးခဲ့လို့ အစိုးရ သစ်လက်ထက်မှာ အရေးပေါ်ပြင်ဆင်ခဲ့ရသလို ၂၀၁၃-၂၀၁၄ ခုနှစ်ကလည်း တမံမျက်နှာပြင် တစ်နေရာမှာ ၁၀ ပေခန့် နိမ့်ကျသွားလို့ အရေးပေါ်ပြင်ဆင်ခဲ့ရပါတယ်။ ဒီနေရာမှာတင်ပြချင်တာက မုန်တိုင်းကြီးတွေ၊ ငလျင်ကြီးတွေ၊ မိုးသည်းထန်မှုတွေ စတဲ့သဘာဝဘေးတွေဖြစ်လာရင် တမံအောက်ဘက်က ပြည်သူတွေရဲ့ အသက်အိုးအိမ်စည်းစိမ်တွေအတွက် လုံခြုံစိတ်ချရတဲ့ အာမခံချက်ရှိဖို့ပါ။ ဒါကို သက်ဆိုင်ရာအာဏာပိုင်တွေက တာဝန်ခံရပါလိမ့်မယ်။ ၂၀၁၅ ရေဘေးမှာ စေတုတ္တရာနယ်က ပြည်သူတွေဟာ မုန်းတမံနဲ့ ကြီးအုံကြီးဝတမံ ၂ ခု အကြားမှာ ရေကန်ကြီးသဖွယ်ဖြစ်ပြီးတော့ တစ်မြို့လုံး ရေပြင်ကြီးအောက် ၁၂ ပေခန့်နစ်မြုပ်ခဲ့ကာ နစ်နာ ဆုံးရှုံး အတိဒုက္ခရောက်ခဲ့ကြတာပါ။ နိုင်ငံတော်အတွင်း လျှပ်စစ်ဓာတ်အားရဖို့၊ မယ်ဇလီဆည်ရေသောက် လယ်ယာတွေ စိုက်ပျိုးရေရဖို့ ဘဝတွေပျက်ဆဲ၊ အတိဒုက္ခရောက်ဆဲ၊ ရေမြုပ်ဒေသပြည်သူတွေ ရေဘေး ဒုက္ခထပ်မကြုံဖို့ ဒီစီမံကိန်းဟာ အရေးကြီးတယ်လို့ ထင်မြင်မိပါတယ်။ စေတုတ္တရာပြည်သူတွေဟာ မိုးတွင်း ကာလ မိုးသည်းထန်လို့ ရေပိုလွှဲက ရေကျော်ကျသံ တစ်ဝုန်းဝုန်းအောက်မှာ ထိတ်လန့်ခြောက်ခြားစွာနဲ့ ကုန်းမြင့်ရှိရာကို နှစ်စဉ်ပြေးရှောင်ကြရတာပါ။ ကမ္ဘာနဲ့အဝှမ်းမှာ တမံကြီးတွေ ကျိုးပေါက်ပြီးတော့ အသက် ပေါင်းများစွာ ဆုံးရှုံးခဲ့ရတဲ့ ဖြစ်စဉ်များစွာဟာ ကျွန်တော်တို့ကို သတိပေးခေါင်းလောင်းထိုးနေပါတယ်။ ဒါ့ကြောင့် မုန်တိုင်းတွေ၊ ငလျင်တွေ၊ ရေကြီးရေလျှံမှုတွေဖြစ်ရင် တမံအောက်က ပြည်သူတွေ အတွက် ကြိုတင်ပြင်ဆင်မှုတွေ၊ ဆက်တိုက်လေ့ကျင့်မှုတွေ၊ အရေးပေါ်အချက်ပေး ပြောင်းရွှေ့မှုတွေဟာ အရေးကြီးလှပါတယ်။ ပြီးခဲ့တဲ့လက တိုက်ခတ်သွားတဲ့ အားအလွန်ကောင်းတဲ့ ဆိုင်ကလုန်းမုန်တိုင်း ဖန်နီရဲ့ ဘေးမှာ အိန္ဒိယအစိုးရရဲ့ ကြိုတင်ကာကွယ်ရွှေ့ပြောင်းမှုတွေကြောင့် အသက်ပေါင်းများစွာ ကယ်ဆယ်နိုင်ခဲ့တာဟာ ကမ္ဘာက ချီးကျူးထောပနာပြုခဲ့ကြရပါတယ်။ နိုင်ငံဖွံ့ဖြိုးဖို့အတွက် လျှပ်စစ် ဓာတ်အားရရှိမှုဟာ အရေးကြီးပြီးတော့ ပြန်ပြည့်မြဲစွမ်းအင်ဖြစ်တဲ့ ရေအားလျှပ်စစ်ဟာ အဓိက အခန်း ကဏ္ဍက ပါဝင်ပါတယ်။ ဒီနေ့ ကျွန်တော်တို့နိုင်ငံအဝှမ်း ကြုံတွေ့နေရတဲ့ လျှပ်စစ်ဓာတ်အားပြတ်တောက် မှုဟာ နိုင်ငံအတွက် စိန်ခေါ်မှုတစ်ရပ်ပါ။ ဒီနေရာမှာ ထပ်မံအကြံပြုလိုတာကတော့ တမံကြီးတွေ၊ ရေပိုလွှဲတွေရဲ့ ကြံ့ခိုင်မှု၊ ထိခိုက်ပျက်စီးမှု အန္တရာယ်ရှိမှုတွေကို ရေအောက်မှာ မြေအောက်မှာ စစ်ဆေးတိုင်းတာနိုင်တဲ့ ခေတ်မီစက်ကိရိယာနဲ့ နည်းပညာတွေဟာ အရေးကြီးတဲ့ ဆည်တမံကြီးတွေမှာ ထားရှိသင့်တယ်လို့လည်း အကြံပြုလိုပါတယ်။ ဒါကြောင့် AFD ချေးငွေရယူရေးကိစ္စနဲ့ပတ်သက်ပြီးတော့ နိုင်ငံခြားသားပညာရှင်တွေ၊ ခေတ်မီစက် ကိရိယာတွေ၊ မြင့်မားတဲ့နည်းပညာတွေနဲ့ ရေအားလျှပ်စစ်စက်ရုံတွေကို ပြင်ဆင်မွမ်းမံ အဆင့်မြှင့်တင် ခြင်းအပြင် ရေလှောင်တမံများရဲ့ ကြံ့ခိုင်မှု၊ လုံခြုံစိတ်ချရမှု သဘာဝဘေးအန္တရာယ်တွေကို ကြိုတင်သိရှိ ကာကွယ်နိုင်မှု စတဲ့အကျိုးကျေးဇူးတွေ ရရှိစေနိုင်မှာဖြစ်တဲ့အတွက် ဒီအစီအစဉ်ကို လေးလေးနက်နက် ထောက်ခံရင်းနဲ့ နိဂုံးချုပ်ပါတယ်။ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေ။</speech>
<speech type="speaker">ဦးသာအောင် မြို့သစ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1457">ဦးသာအောင်(မြို့သစ်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုအဆင့်အဖွဲ့ဝင်များ၊ ပြည်ထောင်စုလွှတ်တော် ကိုယ်စားလှယ်များ၊ အခြားတာဝန်ရှိသော ပုဂ္ဂိုလ်များနှင့် အားလုံးကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ မကွေးတိုင်းဒေသကြီး၊ မြို့သစ်မဲဆန္ဒနယ်က ဦးသာအောင်ဖြစ်ပါတယ်။ ကျွန်တော့အနေနဲ့ ကတော့ နိုင်ငံတော်သမ္မတထံက ပေးပို့ထားတဲ့ ယူရို ၃၅.ရ သန်း ချေးယူရေးကိစ္စကို ထောက်ခံအကြံပြု ဆွေးနွေးသွားမှာဖြစ်ပါတယ်။ ထောက်ခံရတဲ့အကြောင်းရင်းကတော့ သက်ဆိုင်ရာဌာန၊ ဒု-ဝန်ကြီးရဲ့ ရှင်းပြခဲ့တဲ့ သက်တမ်း ၁၀ နှစ် အထက် လည်ပတ်အသုံးပြုခဲ့တဲ့ ရေအားလျှပ်စစ်ဓာတ်အားပေးစက်ရုံ အကြီးစားပြင်ဆင်မှု Upgrade လုပ်မှာဖြစ်တဲ့အကြောင်းသိရပါတယ်။ စက်ရုံ ၅ ရုံဟာ ပြင်ဆင်ရမယ့်အကြောင်းအရာအလိုက် အသေးစိတ် ရှင်းပြသွားတာကိုလည်း ကျေးဇူးတင်ပါတယ်။ လိုအပ်ချက်အမှန်ဖြစ်လို့ အတိုးနှုန်းသက်သာစွာနဲ့ ချေးပေးတဲ့ ပြင်သစ် AFD ကိုလည်း ကျေးဇူးတင်ပါတယ်။ လိုအပ်နေတဲ့ လျှပ်စစ်ဓာတ်အားလည်း ပိုမိုထွက်ရှိလာမယ်။ ပိုမိုထွက်ရှိလာတဲ့ လျှပ်စစ်ဓာတ်အားကြောင့် အရင်းကျေကာလဟာလည်းပဲ ၈ နှစ်နဲ့ အရင်းကျေမယ်ဆိုတာ သိရတော့ ကျေးဇူးတင်ပါတယ်။ ပြန်ဆပ်ရမယ့် ကာလတစ်ဝက်လောက်နဲ့ အရင်းကြေမှာဖြစ်ပါတယ်။ အဲဒီတော့ ဒု-ဝန်ကြီးရှင်းပြတဲ့အထဲမှာ ကျွန်တော်တို့ သတိထားမိတာကတော့ Generation ပိုင်းမှာ အဓိက လိုအပ်ချက်တွေကို ပြင်ဆင် သွားမယ့်အကြောင်း ရှင်းပြသွားတဲ့အတွက် အန္တရာယ်ပေးမယ့်အနေအထား မရှိဘူးလို့ ခံစားရပါတယ်။ ဒီနေရာမှာ လက်ရှိပြင်ဆင်မယ့် ရေအားလျှပ်စစ်ဓာတ်အားပေးစက်ရုံတွေထဲက ကင်းတားရဲ့ အခြေအနေလေးကိုလည်းပဲ အနည်းငယ်ပိုသိချင်ပါတယ်။ ဒါကတော့ ကင်းတားဟာ ကျွန်တော်တို့ စိုက်ပျိုးရေးလုပ်ငန်းနဲ့ တွဲဖက်အသုံးပြုတဲ့ ဆည်ဖြစ်တဲ့အတွက် ဒီဆည်ရဲ့ ပြင်ဆင်မှု လိုအပ်တဲ့အပိုင်းလေးကို ဖြစ်နိုင်ရင် ထပ်မံသိချင်ပါတယ်ခင်ဗျား။ နာယကကြီးခင်ဗျား။ ကျွန်တော့အနေနဲ့ ဆက်လက်ပြီး အကြံပြုလိုတာကတော့ ကျွန်တော်တို့ လျှပ်စစ်ထုတ်တဲ့ဆည်အချို့မှာ ရာသီဥတုဖောက်ပြန်တဲ့အတွက် မူလသတ်မှတ်ထားတဲ့ ရေလှောင်ပမာဏ ထက် ပိုမိုရေဝင်ရောက်နေတာကိုလည်းပဲ တွေ့ရှိရပါတယ်။ မူလက ရေလှောင်တမံတွေ တည်ဆောက်ရာမှာ ရရှိထားတဲ့ မိုးလေဝသမှတ်တမ်းတွေအရတည်ဆောက်ခဲ့တာဖြစ်ကြသော်လည်းပဲ ယနေ့ှာ စိုးရိမ် ရတဲ့ ရေဝင်ရောက်မှု ရှိနေတာကိုလည်း တွေ့မြင်ရပါတယ်။ အဲဒီတော့ ရာသီဥတုဖောက်ပြန်တာကို အကျိုးရှိ cogłom 326$32003: Dodm og:03:02closufll 6şɔndood Generation 3azos Generator 603 ထပ်မံတပ်ဆင်လို့ ဖြစ်နိုင်မလား။ ဒါမှမဟုတ် ရေလှောင်ပမာဏတိုးချဲ့နိုင်ဖို့အတွက် အထက်ပိုင်းမှာ ရေလှောင်တမံတချို့ တည်ဆောက်ရင် ဖြစ်နိုင်မလားဆိုတဲ့ အခြေအနေပါပဲ။ အဲဒီတော့ အထက်ပါအကြံ ပြုချက်ပြုရတဲ့ အဓိကအကြောင်းရင်းကတော့ ရေလှောင်တမံများအတွင်း မျှော်မှန်းထားတာထက် ရေဟာ တဖြည်းဖြည်း ဝင်ရောက်လာတဲ့အခါမှာ Generator များ တိုးချဲ့တပ်ဆင်နိုင်ခဲ့မယ်ဆိုရင် လျှပ်စစ်ပိုမိုထုတ်ယူ နိုင်မှာဖြစ်ပြီးတော့ အန္တရာယ်ဖြစ်မှုကိုလည်းပဲ ကြိုတင်ကာကွယ်နိုင်မှာ ဖြစ်ပါတယ်။ ဒုတိယအကြံပြုချက်ကတော့ ရေလှောင်တမံများရဲ့ အထက်မှာ ရေကိုထပ်မံ၍ အရန်သိုလှောင် နိုင်မယ့် အခြေအနေဆောင်ရွက်ဖို့ အကြံပြုလိုခြင်းဖြစ်ပါတယ်။ သဘာဝကပေးတဲ့ အခြေအနေကို အကျိုးရှိစွာ အသုံးပြုနိုင်ဖို့နဲ့ အန္တရာယ်ကို ကာကွယ်နိုင်ဖို့ ဖြစ်ပါတယ်။ ဒါကြောင့် AFD မှချေးတဲ့ ချေးငွေနဲ့ ပတ်သက်လို့ ကျွန်တော်တို့အနေနဲ့ ကောင်းစွာထောက်ခံပါတယ်လို့ ပြောကြားရင်းနဲ့ ကျေးဇူးတင်ကြောင်း ပြောပါတယ်။ အားလုံးမင်္ဂလာပါ။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ နေ့လယ်စာ သုံးဆောင်နိုင်ရန်အတွက် အစည်းအဝေးကို တစ်နာရီခန့် ရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော်ကိုယ်စားလှယ်များနဲ့ ဧည့်သည် တော်များခင်ဗျား။ အစည်းအဝေး ပြန်လည်စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ်(၈)ကို ဆက်လက်ဆောင်ရွက် သွားမှာ ဖြစ်ပါတယ်။</speech>
<speech type="speaker">ဦးဉာဏ်လင်း ရွှေပြည်သာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1536">ဦးဉာဏ်လင်း(ရွှေပြည်သာမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများ၊ ပြည်ထောင်စုအဆင့်ပုဂ္ဂိုလ်ကြီးများ၊ ဧည့်သည်တော်ကြီးများအားလုံးကို နှလုံးစိတ်ဝမ်း အေးချမ်းကြပါစေလို့ ဆုတောင်းမေတ္တာပို့သအပ်ပါတယ်။ ဒီနေ့ဆွေးနွေးမယ့် လျှပ်စစ်ဓာတ်နဲ့ပတ်သက်တဲ့ကိစ္စရပ်သည် နိုင်ငံတော်နဲ့ ပြည်သူလူထုအတွက် အင်မတန်မှ အရေးကြီးတဲ့ကိစ္စရပ်ဖြစ်တဲ့အတွက်ကြောင့် ပညာရှင်များ ဆိုရိုးစကား ရှိခဲ့သလို “ထပ်သာထပ်စေ မလပ်စေနဲ့” ဆိုတဲ့စကားလို ယနေ့ ပြည်ထောင်စုလွှတ်တော်ကိုယ်စားလှယ် ၁ရ ဦးကနေပြီးတော့ ကျွန်တော်တို့ အကြွင်းအကျန်မရှိအောင် ကျွန်တော်တို့ ဒီကိစ္စနဲ့ပတ်သက်ပြီးတော့ အရေးတကြီး တင်ပြဆွေးနွေးသွားကြတာတွေနဲ့ ပတ်သက်ပြီးတော့ ထောက်ခံကြိုဆိုရမှာ ဖြစ်ပါတယ်။ ကျွန်တော် ရွှေပြည်သာမြို့နယ်၊ ပြည်သူ့လွှတ်တော်ကိုယ်စားလှယ် ဦးဉာဏ်လင်းအနေနဲ့ နိုင်ငံတော် သမ္မတထံမှ ပေးပို့ထားသော လျှပ်စစ်နှင့်စွမ်းအင်ဝန်ကြီးဌာနအတွက် စီမံကိန်းလုပ်ငန်းများ ဆောင်ရွက်ရန် ပြင်သစ်ဖွံ့ဖြိုးရေးအေဂျင်စီထံမှ ယူရို ၃၅.ရ သန်း ငွေချေးယူရေးကိစ္စနှင့် စပ်လျဉ်း၍ အကြံပြုထောက်ခံ ဆွေးနွေးသွားမှာ ဖြစ်ပါတယ်။ ယနေ့နိုင်ငံတော်မှာ လျှပ်စစ်ဓာတ်အား အသုံးပြုနေတာဆိုလို့ရှိရင် ၁၅၀၀ မဂ္ဂါဝပ်လောက် ရှိပါတယ်။ ရေအားလျှပ်စစ်ဓာတ် ထုတ်လုပ်ရေးနဲ့သက်ဆိုင်တဲ့ ဆည်များဟာဆိုလို့ရှိရင် ရေအဝင်နည်းတဲ့အတွက်ကြောင့် လည်းကောင်း၊ လည်ပတ်နေတဲ့ ရေအားလျှပ်စစ်ထုတ်စက်ရုံတွေဟာ သက်တမ်းအားဖြင့် ၁၀ နှစ်ကျော် ကြာမြင့်လာပြီဖြစ်၍ စက်၏စွမ်းရည်များ လျော့နည်းကျဆင်းလာခြင်းကြောင့်လည်းကောင်း၊ လျှပ်စစ်ဓာတ်အား လျော့နည်းပျောက်ဆုံးမှုများ ရှိနေခြင်းကြောင့်လည်းကောင်း ယခုလိုအပ်နေတဲ့ မဂ္ဂါဝပ် ၁၅၀၀ အနက် ၄၀၀ မဂ္ဂါဝပ်လောက်ခန့် လျှော့ပြီးတော့ ပေးနေရတယ်ဆိုတာကိုလည်းပဲ ကျွန်တော်တို့ တွေ့ရှိ ရပါတယ်။ နောက်ဒီကိစ္စနဲ့ပတ်သက်ပြီးတော့ လျှပ်စစ်နှင့်စွမ်းအင်ဝန်ကြီးဌာနကနေပြီးတော့ တာဝန်ရှိတဲ့ လူကနေပြီးတော့ ပွင့်ပွင့်လင်းလင်း ပွင့်လင်းမြင်သာစွာ ကြေညာတဲ့အတွက်ကြောင့်လည်း ကျွန်တော်တို့ ကြိုဆိုရမှာ ဖြစ်ပါတယ်။ ဒါပေမဲ့ ဒီမှာအရေးကြီးတဲ့ ကွက်လပ်တစ်ခု ကျန်နေပါတယ်။ မိုးတွင်းကာလ ဆည်များ ပြန်ဝင်လာမှသာလျှင် လျှပ်စစ်မီးကို ပုံမှန်အတိုင်း ပြန်လည်ဖြန့်ဝေပေးမယ်ဆိုတဲ့အခါကျတော့ ဒီလိုပဲ နွေရာသီရောက်လာတိုင်း ရောက်လာတိုင်း ဒီလိုလျှပ်စစ်မီးတွေ ပြတ်တောက်တာတွေ၊ လျှပ်စစ် ဓာတ်အားတွေ လျော့နည်းပေးရတာတွေနဲ့ ပတ်သက်ပြီးတော့ ဘယ်လိုကုစားပေးမလဲဆိုတာတွေကို ဒါ ပြည်သူလူထုကို ကျွန်တော်တို့ သတ်မှတ်ချက်နဲ့တကွပေါ့နော် တင်ပြနိုင်မယ်ဆိုလို့ရှိရင်တော့ ပိုမိုကောင်းမွန်လိမ့်မယ်လို့ ကျွန်တော့အနေနဲ့ အကြံပြုဆွေးနွေးလိုပါတယ်။ ထို့အပြင် ယနေ့မြန်မာ့လျှပ်စစ်စွမ်းအင်ကဏ္ဍမှာ လက်ရှိပေးဝေလျက်ရှိသော လျှပ်စစ်ဓာတ်အား ပမာဏကို လျော့နည်းကျဆင်းမသွားအောင် စနစ်တကျ ထိန်းသိမ်းဆောင်ရွက်နိုင်ရေးနဲ့ တစ်နိုင်ငံလုံး လျှပ်စစ် မီးလင်းရေး မဟာဗျူဟာအရ လျှပ်စစ်ဓာတ် တိုးမြှင့်ထုတ်လုပ်ပြီး ကျေးလက်များပါမကျန် လျှပ်စစ် မီးလင်းရေးကိစ္စနှစ်ရပ်ကို နည်းမျိုးစုံသုံးပြီးတော့ လျှပ်စစ်နှင့်စွမ်းအင်ဝန်ကြီးဌာနက အကောင်အထည်ဖော် ဆောင်ရွက်လျက်ရှိတာကိုလည်း၊ ကြိုးပမ်းအားထုတ်လျက်ရှိတာကိုလည်းပဲ ကျွန်တော်တို့ တွေ့ရှိရပါတယ်။ ဝမ်းပန်းတသာ ကြိုဆိုပါတယ်။ ဒါပေမဲ့ ရေအားလျှပ်စစ်ဓာတ် ထုတ်လုပ်တဲ့အပေါ်မှာသာ ကျွန်တော်တို့ မှီခိုအားထားမနေဘဲနဲ့ ကျောက်မီးသွေးနဲ့ အမှိုက်ကိုအသုံးပြုပြီးတော့ လျှပ်စစ်ဓာတ်ထုတ်လုပ်ရေးနဲ့ ပတ်သက် ပြီးတော့ ဒါတုံ့ဆိုင်းကြန့်ကြာနေတာတွေ၊ ဒေသခံအချို့မှ ကန့်ကွက်ဆန္ဒပြတာတွေ ဒီပြဿနာတွေ ရှိနေ တာလည်း တွေ့ရပါတယ်။ ထိုကဲ့သို့ ကန့်ကွက်ဆန္ဒပြမှုများနဲ့ ပတ်သက်ပြီးတော့ ဖြေရှင်းရန်နည်းလမ်း ကတော့ တာဝန်ယူမှု၊ တာဝန်ခံမှုပဲ ဖြစ်တယ်ဆိုတဲ့အကြောင်းကို ကျွန်တော်တို့ တင်ပြလိုပါတယ်။ သာဓကအားဖြင့် ကြည့်မယ်ဆိုလို့ရှိရင် ရန်ကုန်မြို့တော် YCDC ကနေပြီးတော့ ရန်ကုန်တိုင်းဒေသ ကြီး၊ ရွှေပြည်သာမြို့နယ်မှာ ကျွန်တော်တို့ ရန်ကုန်မြို့ကို ရေပေးဝေလျက်ရှိတဲ့ လှော်ကားကန်အနီးမှာ အမှိုက်များမီးရှို့ရာမှ ရရှိတဲ့အပူစွမ်းအင်သုံးပြီးတော့ လျှပ်စစ်ဓာတ်ထုတ်လုပ်တဲ့စက်ရုံကို ၂၀၁ရ ကစပြီးတော့ တည်ဆောက်လည်ပတ်နေပါတယ်။ ဒါပေမယ့် မည်သည့်ဒေသခံကမျှ ကန့်ကွက်ချက်မရှိပါဘူး။ ဒါဟာ ဘာကြောင့်လဲဆိုတော့ တာဝန်ယူမှု၊ တာဝန်ခံမှု ရှိလို့ပါပဲ။ ဒီစက်ရုံ မတည်ခင်ကတည်းက YCDC ကနေပြီးတော့ ထိုစက်ရုံကိစ္စနဲ့စပ်လျဉ်းပြီးတော့ သဘာဝပတ်ဝန်းကျင်နဲ့ လူမှုရေးဆိုင်ရာ ဆန်းစစ်ချက် EIA, SIA, ကနဦးစစ်ဆေးချက် အစီရင်ခံစာ IEE တို့ကို ပြုလုပ်ပြီးတော့ စနစ်တကျ လုပ်ခဲ့တဲ့အတွက်ကြောင့် လည်းကောင်း၊ သာဓကအားဖြင့်လည်း တိုကျိုမှာ ဒီနေ့မြို့လယ်ခေါင်မှာ ဒီလိုစက်ရုံ ၂၅ နှစ်ကျော် ကြာမြင့်စွာ လည်ပတ်နေတဲ့တိုင်အောင် ဘာပြဿနာမှမရှိတဲ့ အထောက်အထားတွေကို ခိုင်မာစွာပြနိုင်တဲ့ အတွက်ကြောင့်လည်းကောင်း၊ ပြည်သူလူထုက ဆန္ဒပြတာတွေ၊ ကန့်ကွက်တာတွေ မရှိပါဘူး။ ဒါကို ကျွန်တော်တို့ သာဓကယူ၍ ဆောင်ရွက်ဖို့ လိုပါလိမ့်မယ်။ အထူးတင်ပြလိုတာကတော့ ကျွန်တော်တို့ ကျောက်မီးသွေးနဲ့ အမှိုက်မီးရှို့ရာမှ ထွက်ရှိတဲ့ အပူစွမ်းအင်သုံး စက်ရုံတွေနဲ့ပတ်သက်ပြီးတော့ တိုင်းနဲ့ ပြည်နယ်အစိုးရအသီးသီးကနေ အသေးစားအလတ်စားတွေလုပ်တဲ့နည်းတူ ပြည်ထောင်စုအဆင့်ကလည်းပဲ အရင်းအနှီးပမာဏများစွာ ထုတ်လုပ်ပြီးတော့ ဒါတွေကို ကျွန်တော်တို့ ဇောင်းပေးပြီးတော့ ထုတ်လုပ်ဖို့ လိုအပ်နေတယ်ဆိုတဲ့ အကြောင်းတွေ တင်ပြလိုပါတယ်။ ဒီလိုလုပ်တဲ့အခါမှာ စနစ်တကျ စီမံကိန်းဆွဲပြီးတော့ တိတိကျကျ ဆောင်ရွက်ဖို့လိုပါတယ်။ အဲဒီလို လုပ်ဖို့အတွက်ကိုလည်း ကျွန်တော်တို့ အစိုးရနဲ့ ပြင်ပမှာရှိတဲ့ ပညာရှင်တွေ၊ နိုင်ငံတကာမှ ပညာရှင်တွေ၊ ဒေသခံတွေ၊ စိတ်ဝင်စားတဲ့ ပုဂ္ဂိုလ်တွေ၊ မီဒီယာတွေ အားလုံးကို ဖိတ်ခေါ်ပြီးတော့ ကျွန်တော်တို့ အမျိုးသား လျှပ်စစ်ကွန်ဖရန့်တစ်ရပ်ကို ကျွန်တော်တို့ ကျင်းပပြီးတော့ ဘယ်ာလမှာ ကျွန်တော်တို့ လျှပ်စစ်ဓာတ်စက်ရုံ တည်ဆောက်ပြီးတော့ လျှပ်စစ်ဓာတ်တွေထုတ်မယ်၊ ထုတ်မယ့်နေရာ၊ ထုတ်မယ့် နည်းလမ်း၊ ထုတ်မယ့်ဓာတ်အား ပမာဏတွေကို တိတိကျကျ ကျွန်တော်တို့ မြေပုံနှင့်တကွ ထုတ်ပြန်ပြီးတဲ့ အခါကျတော့ ကျွန်တော်တို့ လျှပ်စစ်နှင့်စွမ်းအင်ဝန်ကြီးဌာနက ဆောင်ရွက်သင့်တယ်ဆိုတဲ့ အကြောင်းကို ဆွေးနွေးတင်ပြရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။ ဦးဇော်ဟိန်း တနင်္သာရီတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1259">ဦးဇော်ဟိန်း(မဲဆန္ဒနယ်အမှတ်-၇၊ တနင်္သာရီတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံး မင်္ဂလာအပေါင်းနဲ့ ပြည့်စုံကြပါစေကြောင်း ဦးစွာပထမ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး၊ မဲဆန္ဒနယ် အမှတ်(၇)မှ အမျိုးသားလွှတ်တော်ကိုယ်စားလှယ် ဦးဇော်ဟိန်းဖြစ်ပါတယ်။ ကျွန်တော့အနေဖြင့် လျှပ်စစ် ဓာတ်အား ထုတ်လုပ်ရေးအတွက် စက်ရုံ ၅ ရုံအဆင့်မြှင့်တင်ရေးအတွက် ပြင်သစ်ဖွံ့ဖြိုးရေးအေဂျင်စီAFD ထံမှ ချေးငွေရယူရန်ကိစ္စနဲ့ပတ်သက်ပြီးတော့ ဆွေးနွေးသွားမှာဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော်နာယကကြီးခင်ဗျာ။ ကျွန်တော်တို့နိုင်ငံမှာ လျှပ်စစ်ရရှိ ဖို့အတွက် နိုင်ငံခြားချေးငွေနဲ့သော်လည်းကောင်း၊ လျှပ်စစ်ကဏ္ဍဖွံ့ဖြိုးရေးစီမံကိန်းအတွက် နိုင်ငံတော် ဘတ်ဂျက်မှသော်လည်းကောင်း ကျခံသုံးစွဲနေတာဟာ အများအားဖြင့် တွေ့မြင်ရမှာဖြစ်ပါတယ်။ စီမံကိန်း နှင့်ဘဏ္ဍာရေးဝန်ကြီးဌာနရဲ့ရှင်းလင်းချက်အရ ၃၁-၁၂-၂၀၁၈ ရက်နေ့အထိ လျှပ်စစ်နှင့်စွမ်းအင်ဝန်ကြီး ဌာနမှ ရယူခဲ့တဲ့ ပြည်ပကြွေးမြီစုစုပေါင်းမှာ အမေရိကန်ဒေါ်လာ ၆ ဘီလီယံကျော်ရှိပြီးတော့ ပေးဆပ်ရန် ကျန်တဲ့ငွေကတော့ အမေရိကန်ဒေါ်လာ ၃ ဘီလီယံကျော်ဖြစ်ကြောင်း ဖော်ပြခဲ့ပါတယ်။ မြန်မာနိုင်ငံရဲ့ ပြည်ပကြွေးမြီရဲ့ စုစုပေါင်း ၃ ပုံ ၁ ပုံလောက်ဟာ လျှပ်စစ်ကဏ္ဍအတွက် အကြွေး တင်နေတဲ့ သဘောမျိုးတွေ့နေရပါတယ်။ လျှပ်စစ်နှင့်စွမ်းအင်ဝန်ကြီးဌာန၊ လျှပ်စစ်ဓာတ်အားပေးစက်ရုံများ အတွက် ပြင်သစ်ဖွံ့ဖြိုးတိုးတက်ရေးအေဂျင်စီ(AFD)ထံမှ ချေးငွေယူရို ၃၅.ရ သန်းက ရေအားလျှပ်စစ်ဓာတ်အား ပေးစက်ရုံ ၅ ရုံအတွက် အလုံးစုံပြုပြင်မွမ်းမံပြင်ဆင်ခြင်းနှင့် အဆင့်မြှင့်တင်ခြင်းအတွက် သုံးစွဲမှာဖြစ်ပြီး တော့ ယခင်ကထက် လျှပ်စစ်ထုတ်လုပ်မှုက ၈၁ ကီလိုဝပ်နာရီသန်းပေါင်း တိုးလာမှာဖြစ်ကြောင်း ဖော်ပြ ခဲ့ပါတယ်။ ဒီလိုနိုင်ငံခြားမှ ငွေချေးပြီး တစ်ချိန်ကျရင် နိုင်ငံတော်မှ အတိုးရော၊ အရင်းပါ ပြန်ဆပ်ရမယ့် နည်းလမ်းတွေကို ရွေးချယ်ခဲ့ရင် နိုင်ငံတော်မှ ငွေကြေးတစ်ပြားတစ်ချပ်မှ ကုန်ကျစရာမလိုဘဲနဲ့ နိုင်ငံခြား ရင်းနှီးမြှုပ်နှံမှုနဲ့ နိုင်ငံတော်မှ လျှပ်စစ်ကဏ္ဍ အလျင်အမြန်ဖွံ့ဖြိုးတိုးတက်စေမယ့် စီမံကိန်းမျိုးကို အဘယ်ကြောင့် ရင်းနှီးမြှုပ်နှံမှုမပြုခဲ့သလဲဆိုတာ နားမလည်အောင်ဖြစ်ရပါတယ်။ ကျွန်တော့အနေဖြင့် မြန်မာနိုင်ငံလျှပ်စစ်ကဏ္ဍဖွံ့ဖြိုးရေးအတွက် နိုင်ငံခြားမှ ချေးငွေဖြင့် လျှပ်စစ် ဓာတ်အားပေးစက်ရုံ ၅ ရုံကို အဆင့်မြှင့်တင်ခြင်းဖြင့် လျှပ်စစ်ကဏ္ဍအတွက် နိုင်ငံခြားရင်းနှီးမြှုပ်နှံမှု ဝင်ရောက်ခဲ့မှုအပေါ် ဆွေးနွေးသွားမှာဖြစ်ပါတယ်။ လေးစားအပ်တဲ့ နာယကကြီးခင်ဗျား။ အမျိုးသားလွှတ်တော် (၂) ဆောင်မှာ ၁၁-၃-၂၀၁၉ ရက်နေ့မှာ မြန်မာနိုင်ငံလျှပ်စစ်နဲ့စွမ်းအင်ကဏ္ဍမှာ Energize Myanmar FDI ကနေပြီးတော့ အလယ်ပေါင်းလောင်း ရေအားလျှပ်စစ် ထုတ်လုပ်ရေးနှင့်ပတ်သက်ပြီးတော့ ရှင်းလင်းခဲ့ပါတယ်။ ရှင်းလင်းချက်အရ အလယ် ပေါင်းလောင်းလျှပ်စစ်ထုတ်လုပ်မှု အကောင်အထည်ဖော်ရေးအတွက် Energize Myanmar FDI ဟာ လျှပ်စစ်နှင့် စွမ်းအင်ဝန်ကြီးဌာနနှင့် ၂၁-၁၀-၂၀၁၅ ရက်နေ့မှာ နားလည်မှုစာချွန်လွှာ(MoU)ထိုးခဲ့ကြောင်း သိရှိရပါတယ်။ ရင်းနှီးမြှုပ်နှံမှုပမာဏဟာ အမေရိကန်ဒေါ်လာ ၂.၈ ဘီလီယံခန့်ရှိပြီးတော့ စီမံကိန်းကြာချိန်မှာ ၃၁ လ၊ ၃ နှစ် နီးပါးကြာမြင့်မှာဖြစ်ကြောင်း သိရှိရပြီးတော့ လျှပ်စစ်ဓာတ်အားကတော့ 2.8 GW ထုတ်လုပ်နိုင်မှာဖြစ် ကြောင်း သိရှိရပါတယ်။ ထို့အတူ လျှပ်စစ်နှင့် စွမ်းအင်ဝန်ကြီးဌာနမှလည်း အလယ်ပေါင်းလောင်း လျှပ်စစ် ဓာတ်အားပေးစီမံကိန်းကို ၂၀၁၄-၂၀၁၅ ခုနှစ်မှာ စီမံကိန်းစတင်ဖို့ လျာထားခဲ့ပြီးတော့ စီမံကိန်းတန်ဖိုးမှာ ၁၆၉ ဘီလီယံကျော် လျာထားခဲ့ပါတယ်။ အဲဒီစီမံကိန်းအတွက် ၂၀၁၄-၂၀၁၅ ဘဏ္ဍာနှစ်မှ ၂၀၁၇-၂၀၁၈ ဘဏ္ဍာနှစ်ထိ ၄ နှစ်အတွင်းမှာ ၃ ဘီလီယံကျော် သုံးစွဲခဲ့ပြီးတော့ စီမံကိန်းပြီးစီးမှုကို ၂၀၂၀-၂၀၂၁ ထိ လျာထားခဲ့ပေမယ့်လည်း ယနေ့လက်ရှိဘတ်ဂျက်သုံးစွဲမှု အခြေအနေအရကြည့်ပါက စီမံကိန်းပြီးဆုံးဖို့ အတွက် နှစ်ပေါင်းတော်တော်များများ ကြာမြင့်မယ့်သဘောမျိုးတွေ့ရပါတယ်။ ဒီနေရာမှာ တစ်ခုတင်ပြ လိုတာကတော့ လျှပ်စစ်နှင့်စွမ်းအင်ဝန်ကြီးဌာနမှ နိုင်ငံခြားရင်းနှီးမြှုပ်နှံမှုတွေ ဖိတ်ခေါ် (MoU) တွေ ထိုးပြီးတော့ ဘာအတွက်ကြောင့် နိုင်ငံတော်မှာ ဘတ်ဂျက်နှစ်စဉ်တောင်းခံပြီးတော့ ထပ်လုပ်ရသလဲဆိုတာ စဉ်းစားစရာ ဖြစ်ပါတယ်။ လေးစားအပ်တဲ့ နာယကကြီးခင်ဗျား။ ယနေ့နိုင်ငံတော်အကြီးအကဲခေါင်းဆောင်များမှ ရင်းနှီးမြှုပ်နှံမှုများကို နိုင်ငံတကာမှာ အထူးအလေးထားပြီး ဖိတ်ခေါ်နေသည့်သက်ဆိုင်ရာဝန်ကြီး ဌာနများရဲ့ ဆုံးဖြတ်ချက်များကြောင့် နိုင်ငံတော်ရဲ့ လျှပ်စစ်ကဏ္ဍတိုးတက်ဖွံ့ဖြိုးစေရေးအတွက် နှောင့်နှေး ကြန့်ကြာရမည့်အပြင် မြန်မာနိုင်ငံရဲ့ ရင်းနှီးမြှုပ်နှံမှု ကဏ္ဍအပေါ်မှာလည်း အယုံကြည်ကင်းမဲ့သွားနိုင် ပါတယ်။ လျှပ်စစ်ကဏ္ဍအတွက် နိုင်ငံခြားရင်းနှီးမြှုပ်နှံမှုများကို အလေးမထားတဲ့အပြင် နိုင်ငံခြားမှ ချေးယူ ငွေဖြင့် စီမံကိန်းတည်ဆောက်ခြင်း၊ အဆင့်မြှင့်တင်ခြင်းနဲ့ ကိုယ့်ဘတ်ဂျက်နဲ့ကိုယ် နှစ်ကာလရှည်ကြာစွာ စီမံကိန်းများ မပြီးစီးနိုင်ဘဲ်ကြာစေတဲ့ စီမံတဲ့နည်းလမ်းတွေဟာ လျှပ်စစ်ကဏ္ဍ ဖွံ့ဖြိုးတိုးတက်ရေး အတွက် နှေးကွေးနေမှာပဲဖြစ်ပါတယ်။ နိဂုံးချုပ်အနေဖြင့် လျှပ်စစ်နှင့်စွမ်းအင်ဝန်ကြီးဌာနမှ လျှပ်စစ်ကဏ္ဍအတွက် ပြင်သစ်ဖွံ့ဖြိုးတိုးတက်ရေး အေဂျင်စီ(AFD)ထံမှ ချေးငွေယူရို ၃၅.ရ သန်း ချေးယူခြင်းကိစ္စနဲ့ပတ်သက်ပြီးတော့ မူအားဖြင့် သဘော တူညီပြီးတော့ ချေးငွေပမာဏနဲ့ထွက်ရှိလာမည့် လျှပ်စစ်ပမာဏကို ညီမျှမှုရှိဖို့ လိုအပ်မှာဖြစ်ကြောင်း အကြံပြုတိုက်တွန်းရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးခင်ချို လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို(လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာကတော့ လျှပ်စစ်နှင့်စွမ်းအင်ဝန်ကြီးဌာနက ပြင်သစ်ဖွံ့ဖြိုးတိုးတက်ရေးအေဂျင်စီ(AFD) ကနေပြီးတော့ ယူရို ၃၅.ရ သန်းချေးယူမယ့်ကိစ္စနဲ့ပတ်သက်ပြီး ဆွေးနွေးတင်ပြမှာဖြစ်ပါတယ်။ ဒီချေးငွေမှာ ဒီရေအားလျှပ်စစ်စက်ရုံ ၂၈ ရုံရှိတဲ့အနက် ရဲနွယ်၊ မုန်းချောင်း၊ ဇောင်းတူ၊ ကင်းတားနဲ့ သဖန်းဆိပ်ရေအား လျှပ်စစ်ဓာတ်အားပေးစက်ရုံတွေကို အကြီးစားပြင်ဆင်ဖို့အတွက် ချေးယူမှာဖြစ်ပြီးတော့ စက်ရုံတွေရဲ့ လည်ပတ် နှုန်းက ၁၀နှစ်နဲ့ နှစ် ၃၀လောက်ရှိပြီဖြစ်တဲ့အတွက်ကြောင့် လျှပ်စစ်ဓာတ်အား ထုတ်လုပ်မှုစွမ်းအား ကျဆင်း နေပြီဖြစ်လို့ စွမ်းအားပြည့်ပြန်လည်လည်ပတ်နိုင်ဖို့အတွက် ၂၀၁၉ ကနေ ၂၀၂၄ အထိ ၅ နှစ်အတွင်း အကြီးစား ပြင်ဆင်ဆောင်ရွက်မှာဖြစ်လို့ ရေလှောင်တမံများ ဘေးကင်းလုံခြုံစိတ်ချအောင် ဆောင်ရွက်နိုင်မှာဖြစ်ကြောင်း လည်းသိရပါတယ်။ ဒီချေးငွေဆောင်ရွက်ရတာကလည်းပဲ နိုင်ငံတော်ဘတ်ဂျက်ကနေ ကျခံသုံးစွဲမယ်ဆိုရင် ဘတ်ဂျက် ဝန်ထုပ်ဝန်ပိုးဖြစ်လာမှာဖြစ်လို့ နှစ်ရှည်ချေးငွေနဲ့ ဆောင်ရွက်တာဖြစ်ကြောင်းလည်း သိရပါတယ်။ စက်ရုံ ၅ ရုံဖြစ်တဲ့ ကျောက်တံခါးမြို့နယ် ရဲနွယ်က ၂၄ မဂ္ဂါဝပ်၊ စေတုတ္တရာမြို့နယ် မုန်းချောင်းက ၂၅ မဂ္ဂါဝပ်၊ မြစ်သားမြို့နယ် ကင်းတားက ၅၆ မဂ္ဂါဝပ်၊ ပဲခူးမြို့နယ် ဇောင်းတူက ၂၀ မဂ္ဂါဝပ်နဲ့ ကျွန်းလှမြို့နယ် သဖန်းဆိပ်က ၃၀ မဂ္ဂါဝပ် ထုတ်လွှတ်နိုင်ကြောင်းသိရပြီးတော့ လက်ရှိစက်တွေအသုံးပြုမှုဟာ နှစ်ကြာလာတဲ့ အတွက်ကြောင့် အရေးပေါ်ပြုပြင်ဆောင်ရွက်နေရမှုတွေ လုပ်လာတဲ့အခါမှာ လျှပ်စစ်ဓာတ်အား ၁ နှစ်မှာ ၂၄၆ ကီလိုဝပ်နာရီသန်းပေါင်း ထုတ်လွှတ်နိုင်မှု ဆုံးရှုံးနိုင်ခြေရှိကြောင်း၊ ရက်ရှည်ပြုပြင်ဆောင်ရွက် ရမှာဖြစ်ကြောင်း၊ ဒါကြောင့်မို့လို့ ဓာတ်အားပြတ်တောက်မှုတွေနဲ့ ကြုံတွေ့လာရကြောင်း သိရပါတယ်။ ဒီစီမံကိန်းလုပ်ငန်း ဆောင်ရွက်ဖို့အတွက် စက်လည်ပတ်နိုင်မှုအနေအထားနဲ့ သုံးစွဲမယ့်ငွေပမာဏ အနေ အထားကို လေ့လာကြည့်မယ်ဆိုရင် ၁၁ နှစ် ရှိပြီဖြစ်တဲ့ ရဲနွယ်အတွက် ယူရို ၅.၄ သန်း၊ ၁၃ နှစ်ကြာပြီဖြစ်တဲ့ မုန်းချောင်းအတွက် ၃.၃ သန်း၊ ၃၂ နှစ်ကြာပြီဖြစ်တဲ့ ကင်းတားအတွက် ၂.၄ သန်း၊ ၁၀ နှစ်ကြာပြီဖြစ်တဲ့ ဇောင်းတူအတွက် ၁၆.၄ သန်းနဲ့၊ ၁၆ နှစ်ကြာပြီဖြစ်တဲ့ သဖန်းဆိပ်အတွက် ၆.၅ သန်းတို့ကို အတိုင်ပင်ခံ ငှားရမ်းစရိတ် ၁.ရ သန်း သုံးစွဲဖို့ လျာထားတာတွေ့ရပါတယ်။ ဒီနေရာမှာ သက်တမ်းအကြာဆုံးနဲ့ စက်အင်အားကြီးတဲ့ ကင်းတားအတွက်သုံးမယ့်ငွေက အနည်းဆုံး ဖြစ်ပြီးတော့ စက်အင်အားအနည်းဆုံးနဲ့ သက်တမ်းအနည်းဆုံးဖြစ်တဲ့ ဇောင်းတူအတွက်က ကင်းတား ထက်ကို ရ ဆလောက်များနေတာတွေ့ရလို့ အကြောင်းရင်း ရှင်းပြစေချင်ပါတယ်။ လက်ရှိနိုင်ငံရဲ့ လျှပ်စစ် ဓာတ်အားသုံးစွဲမှုအနေနဲ့ Master Plan အရ မကြာတော့တဲ့ ၂၀၂၀ မှာ လျှပ်စစ်ဓာတ်အား လိုအပ်ချက် အနည်းဆုံး ၃၈၆၂ မဂ္ဂါဝပ်ကနေ အများဆုံး ၄၅၃၁ မဂ္ဂါဝပ်အထိ လိုအပ်လာနိုင်ကြောင်း သိရ ပါတယ်။ လက်ရှိနိုင်ငံအတွင်း ထုတ်လုပ်နေတဲ့ ဓာတ်အားပမာဏဟာ နောင်လာမယ့်နှစ်မှ NEP စီမံချက်အရ တိုးလာမယ့် မြို့ရွာတွေနဲ့ စီးပွားရေးဇုန်၊ စက်မှုဇုန်တွေနဲ့ ထပ်မံရင်းနှီးမြှုပ်နှံမှုတွေတိုးလာနိုင်မယ့် အနေ အထားအရ လျှပ်စစ်ဓာတ်အားလိုအပ်ချက် ဖြည့်ဆည်းနိုင်စွမ်းကို ကြိုတင်တွက်ချက်ထားဖို့ လိုမယ်လို့ ယူဆပါတယ်။ ရေအားလျှပ်စစ်စက်ရုံတွေကို အကြီးစားပြုပြင်ခြင်းနှင့် စက်ရုံကြံ့ခိုင်မှုစွမ်းအား တိုးမြှင့်တာဟာ မှန်ကန်ပေမယ့်လည်း အဓိကကျတဲ့ ဆည်ရေဟာ ရာသီမရွေးလိုအပ်တဲ့ ရေပမာဏပြည့်နေဖို့က ပိုပြီးတော့ အရေးကြီး တယ်လို့ယူဆပါတယ်။ ဆည်ရေလိုအပ်တဲ့ ပမာဏပြည့်နေဖို့ဆိုတာ ရာသီဥတုမှန်ကန်ဖို့ လိုအပ် သလို ဆည်တွေကြံ့ခိုင်ဖို့လည်း အစဉ်အမြဲတိုင်းတာစစ်ဆေးနေဖို့ လုပ်ပေးနေဖို့ လိုအပ်မှာဖြစ်ပါတယ်။ ပြီးတော့လည်း ရေလှောင်တမံနဲ့ ဆည်တွေသတ်မှတ်ရေပမာဏ အမြဲပြည့်နေအောင် ဆောင်ရွက်ဖို့လိုသလို ဆည်ကျိုးပေါက်မှုနဲ့ တခြားဘေးအန္တရာယ်တွေမဖြစ်လာစေဖို့အတွက်လည်း ကြိုတင်ဆောင်ရွက်ထားဖို့ လိုမှာ ဖြစ်ပါတယ်။ ပြီးတော့ ဒီစက်ရုံ ၅ ရုံ အကြီးစားပြင်ဆင်ဖို့အတွက် ာင်ရွက်ဖို့ လိုမှာဖြစ်တဲ့ အတွက်ကြောင့် စက်ရုံတွေပြင်ဆင်နေတဲ့လျှပ်စစ်ဓာတ်အား ထုတ်လွှတ်မှု လျော့ကျသွားမှာဖြစ်တဲ့ အတွက်ကြောင့် လျှပ်စစ်ဓာတ်အားသုံးစွဲနေမှုတွေအပေါ်မှာ ထိခိုက်လာနိုင်မယ့်အလားအလာနဲ့ ဘယ်လို အစားထိုး ဖြည့်ဆည်းဆောင်ရွက်မလဲဆိုတာကို ကြိုတင်တွက်ချက်လျာထားဖို့ လိုမှာဖြစ်ပြီးတော့ နိုင်ငံ တစ်နိုင်ငံ ဖွံ့ဖြိုးတိုးတက်ဖို့အတွက်ဟာ လျှပ်စစ်ဓာတ်အားသုံးစွဲနိုင်မှု အနေအထားအပေါ် အများကြီးမူတည် မယ်လို့ ယူဆပါတယ်။ လျှပ်စစ်နဲ့ စွမ်းအင်ဝန်ကြီးဌာနအနေနဲ့ ၃၁-၃-၂၀၁၈ မှာပေးဆပ်ရမယ့် နိုင်ငံခြားငွေ ငွေလက် ကျန်ဟာ US ဒေါ်လာသန်း ၃,၂၆၀.၇၆၄ ရှိပြီးတော့ JICA နဲ့ ODA ချေးငွေတွေလည်း ထပ်ချေးမှာရှိတဲ့ အတွက်ကြောင့် ဒါတွေကိုပြန်လည်ပေးဆပ်နိုင်ဖို့အတွက် လျှပ်စစ်ဓာတ်အားထုတ်လုပ်မှု၊ ဖြန့်ဖြူးမှုပမာဏက အမြတ်ရနိုင်ဖို့ လိုမှာဖြစ်ပေမယ့် နှစ်စဉ်လိုလို ကျပ်သန်းပေါင်း သိန်းနဲ့ချီပြီး အရှုံးဖြစ်နေတဲ့အတွက်ကြောင့် ချေးငွေတွေပြန်ဆပ်နိုင်ဖို့ဟာ နိုင်ငံတော်ဘတ်ဂျက်ကပဲ ဖြည့်ဆည်းပေးနေရတဲ့အတွက် ပြည်သူအတွက်၊ ဝန်ဆောင်မှုအတွက် အကျိုးပြုတာမှန်ပေမယ့်လည်း နိုင်ငံအတွက် ဝန်ထုပ်ဝန်ပိုးဖြစ်နေတာကို တွေ့ရ ပါတယ်။ ဒါကြောင့် ဝန်ကြီးဌာနအနေနဲ့ ဝန်ကြီးဌာနရဲ့ ချေးငွေကို ဝန်ကြီးဌာနကရှာဖွေရရှိတဲ့ အမြတ်ငွေက ပြန်လည်ပေးဆပ်နိုင်ဖို့အတွက် နည်းလမ်းရှာဖွေ ဆောင်ရွက်သင့်ပြီဖြစ်ကြောင်း အကြံပြုတင်ပြရင်း နိဂုံး ချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးကံဦး စလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1462">ဦးကံဦး(စလင်းမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော်နာယကကြီးနဲ့ အားလုံးမင်္ဂလာပါခင်ဗျာ။ ကျွန်တော်ကတော့ မကွေးတိုင်းဒေသကြီး စလင်း မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးကံဦး ဖြစ်ပါတယ်။ ကျွန်တော်ဆွေးနွေးမှာကတော့ နိုင်ငံတော်သမ္မတကြီးထံမှပေးပို့သော လျှပ်စစ်နဲ့ စွမ်းအင်ဝန်ကြီးဌာနအတွက် စီမံကိန်းလုပ်ငန်းများ ဆောင်ရွက်ရန် ပြင်သစ်ဖွံ့ ဖြိုးတိုးတက်ရေးအေဂျင်စီထံမှ ယူရို ၃၅.ရ သန်း ချေးယူရေးကိစ္စနဲ့စပ်လျဉ်း၍ ထောက်ခံအကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ နိုင်ငံတော်၏ လျှပ်စစ်ဓာတ်အားလိုအပ်ချက်များကို ဖြည့်ဆည်းပေးနိုင်ရန်အတွက် ရဲနွယ်၊ မုန်း၊ ဇောင်းတူ၊ ကင်းတား၊ သဖန်းဆိပ် စသည့်ရေအားလျှပ်စစ် ဓာတ်အားပေးစက်ရုံ ၅ ရုံကို အလုံးစုံပြင်ဆင်ရေး အဆင့်မြှင့်တင်လုပ်ငန်းများ ဆောင်ရွက်ခြင်းအားဖြင့် နိုင်ငံတော်၏ လိုအပ်သော လျှပ်စစ် ၈၁ ကီလိုဝပ်သန်းပေါင်း တိုးတက်လာမည့် လုပ်ငန်းဖြစ်ပါတယ်။ သို့အတွက် ပြင်သစ်ဖွံ့ဖြိုးတိုးတက်ရေးအေဂျင်စီ (AFD) ထံမှ ယူရို ၃၅.ရ သန်း ချေးယူရေးကိစ္စကို ထောက်ခံ ပါတယ်။ ၎င်းစက်များသည်လည်းပဲ အသုံးပြုပြီးကာလမှာလည်း ဆယ်နှစ်ကျော်ပြီဖြစ်တဲ့အတွက် အလုံးစုံ ပြင်ဆင်ခြင်း၊ မွမ်းမံခြင်း၊ အဆင့်မြှင့်တင်ခြင်း ပြုလုပ်မှသာလျှင် အသုံးပြု၍ရသောစက်များ ဖြစ်မည်ဖြစ်ပါတယ်။ သို့မှသာ နိုင်ငံတော်၏လိုအပ်ချက်ဖြစ်သော လျှပ်စစ်များကို ဖြည့်ဆည်းပေးနိုင်မှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ကျွန်တော် အကြံပြုဆွေးနွေးလိုသော အချက် ၂ ချက် ရှိပါတယ်။ ပထမအချက်ကတော့ နိုင်ငံတော်၏ လျှပ်စစ်လိုအပ်ချက်များ ဖြည့်ဆည်းနိုင်ရန်အတွက် နိုင်ငံတကာ အဖွဲ့အစည်းများထံမှ ငွေကြေးများ ချေးယူဆောင်ရွက်နေချိန်မှာ နိုင်ငံအတွင်း အကျိုးမဲ့ဖြစ်နေသော လျှပ်စစ်များကိုဖော်ထုတ်ပြီး ပြည်သူတွေရဲ့ လိုအပ်ချက်များကို မှန်မှန်ကန်ကန် ဖြည့်ဆည်းပေး ဆောင်ရွက် သင့်ကြောင်းကိုလည်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ မကွေးတိုင်းဒေသကြီး စေတုတ္တရာမြို့နယ်အတွင်း တည်ရှိသာ မုန်းချောင်းရေအားလျှပ်စစ်စက်ရုံမှ ကျွန်တော်တို့ စလင်းမြို့နယ် တညောင်ကျေးရွာအုပ်စု ထန်းတပင်ကျေးရွာနှင့် မြို့လှကျေးရွာ နှစ်ရွာအကြားတွင်တည်ရှိသော လျှပ်စစ်ခွဲရုံသို့ ၇၅ မဂ္ဂါဝပ် လျှပ်စစ် ဓာတ်အားများ ပို့လွှတ်ထားတာဖြစ်ပါတယ်။ ၎င်းခွဲရုံမှ တညောင်ရွာမြစ်ရေတင်စီမံကိန်းသို့ လျှပ်စစ် ပမာဏ ၇.၅ မဂ္ဂါဝပ် သွယ်တန်းပေးထားတာ ရှိပါတယ်။ မြစ်ရေတင်စီမံကိန်း ဆိုသည်မှာလည်းပဲ တကယ်တော့ အင်းရေတင်စီမံကိန်းသာ ဖြစ်ပါတယ်။ ဧရာဝတီမြစ်နဲ့ နှစ်မိုင်နီးပါးမျှ ဝေးပါတယ်။ ယခုအခါတွင် ဧရာဝတီ မြစ်ရေဝင်မှုကာလ အလွန်နည်းပါးလာသဖြင့် လျှပ်စစ်ပမာဏမှာ ၁.၅ မဂ္ဂါဝပ်သာ အသုံးပြုနိုင်ပါတယ်။ ဆိပ်ဖြူမြို့နယ် အောက်ဆိပ်ကျေးရွာ မြစ်ရေတင်စီမံကိန်းအတွက် လျှပ်စစ်အသုံးကတော့ ၀.၅ မဂ္ဂါဝပ် ကိုလည်းပဲ တညောင်မြစ်ရေတင်စီမံကိန်းမှ ပေးအပ်သဖြင့် မြစ်ရေတင်စီမံကိန်း ၂ ခု ပေါင်းသုံးသော လျှပ်စစ်ပမာဏမှာ ၂ မဂ္ဂါဝပ်သာ သုံးစွဲပြီးတော့ ကျန်သော ၅.၅ မဂ္ဂါဝပ်သည် အလဟဿ ဖြစ်နေတာ ဖြစ်ပါတယ်။ ဝန်ကြီးဌာနအနေနဲ့ အထက်ပါကဲ့သို့ အချည်းနှီးဖြစ်နေသော လျှပ်စစ် ၅.၅ မဂ္ဂါဝပ်ကို ပြည်သူ တွေရဲ့ လိုအပ်ချက်များကို မှန်မှန်ကန်ကန် အသုံးပြုသင့်ပါတယ်။ သို့မှသာ နိုင်ငံတကာက ချေးငွေများဖြင့် တည်ဆောက်ထားသော လျှပ်စစ်စွမ်းအင်များကို အချည်းနှီး ကုန်ဆုံးမသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဒုတိယအချက်ကတော့ လျှပ်စစ်ဖြန့်ဖြူးရေးစနစ် Distribution System တွင် လျှပ်စစ်ပါဝါဆုံးရှုံးမှုနည်းအောင် ဆောင်ရွက်ရပါတယ်။ ဆောင်ရွက်ချက်များ ပြုလုပ်ရန် တိုက်တွန်းလိုသောအချက် ဖြစ်ပါတယ်။ လျှပ်စစ်ရရှိမှုတိုးတက်လေလေ၊ စီးပွားရေးဖွံ့ဖြိုးမှု တိုးတက်လေလေ ဖြစ်ပါတယ်။ ဖွံ့ဖြိုးပြီးသော နိုင်ငံများမှာပင်လျှင် လျှပ်စစ်ပါဝါဆုံးရှုံးမှုကို နည်းနိုင်သမျှ နည်းအောင် ဆောင်ရွက်ကြရပါတယ်။ ကျွန်တော်တို့နိုင်ငံလို ပြည်ပချေးငွေများဖြင့် လျှပ်စစ်ကဏ္ဍကို တိုးတက်အောင်ဆောင်ရွက်နေရသော နိုင်ငံတစ်နိုင်ငံအနေဖြင့် လျှပ်စစ်ပါဝါဆုံးရှုံးမှု နည်းနိုင်သမျှနည်းအောင် ဆောင်ရွက်သင့်ပါတယ်။ မဟာဓာတ်အားလိုင်းမှလည်း လျှပ်စစ်ကိုရယူပြီး ကျေးလက်များ လျှပ်စစ် မီးလင်းရေးအတွက် ပေးရသော NEP စီမံကိန်းအတွင်း ပို၍အလေးထား ဆောင်ရွက်သင့်ပါတယ်။ သို့သော် လက်တွေ့အခြေအနေတွင် ၎င်းလုပ်ငန်းစဉ်များနှင့်ပတ်သက်၍ ဆောင်ရွက်ထားချက်များမရှိပါ။ ဝမ်းနည်းစွာ တွေ့ရပါတယ်။ ထို့ကြောင့် နိုင်ငံ၏ လျှပ်စစ်လိုအပ်ချက်များကို အရှိန်အဟုန်မြှင့် မြင့်မားစွာဆောင်ရွက်နေချိန်တွင် အချည်းနှီးဖြစ်သော လျှပ်စစ်များမဖြစ်စေရအောင် ကာကွယ်သင့်ပါကြောင်းနှင့် ပြင်သစ်ဖွံ့ဖြိုးမှုတိုးတက်ရေး အေဂျင်စီမှ ယူရို ၃၅.ရ သန်းချေးယူရေးကိစ္စကို ထောက်ခံဆွေးနွေးရင်း နိဂုံးချုပ်လိုက်ပါတယ်ခင်ဗျာ။ အားလုံး ကျေးဇူးတင်ပါတယ်ခင်ဗျာ။</speech>
<speech type="speaker">ဦးထွန်းထွန်းဦး မန္တလေးတိုင်းဒေသကြီး မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1288">ဦးထွန်းထွန်းဦး(မဲဆန္ဒနယ်အမှတ်-၂၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲ မင်္ဂလာပါခင်ဗျာ။ ကျွန်တော်က လျှပ်စစ်စီမံကိန်း လုပ်ငန်းများအတွက် ပြင်သစ်ဖွံ့ဖြိုးရေးအေဂျင်စီထံမှ ချေးငွေရယူရေးကိစ္စနဲ့ ပတ်သက်ပြီး အကြံပြုဆွေးနွေး သွားမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဒီချေးငွေကို ရေအားလျှပ်စစ်စက်ရုံ ၅ ရုံကို အလုံးစုံ ပြုပြင်မွမ်းမံခြင်းနဲ့ အဆင့်မြှင့်တင်ခြင်းလုပ်ငန်းများကို ဆောင်ရွက်ရန်အတွက် ချေးယူရခြင်းဖြစ်တယ်လို့ ဆိုပါတယ်။ ဒီစီမံကိန်းမှာ ရေအားလျှပ်စစ်စက်ရုံ ၅ ရုံကို ပြုပြင်ဖို့အတွက် ယူရို ၃၄ သန်း လျာထားပြီးတော့ စီမံကိန်းအတိုင်ပင်ခံငှားရမ်းခြင်းအတွက် ယူရို ၁.ရ သန်း လျာထားကြောင်း တင်ပြထားပါတယ်။ ရေအား လျှပ်စစ်စက်ရုံကြီးတွေကို Major repair and overhaual လုပ်တာ၊ Upgrade လုပ်တာ စတဲ့ Technical နဲ့ ပတ်သက်တဲ့ လုပ်ငန်းတွေဟာ Consultant က အဓိကကျပါတယ်။ မူလဒီဇိုင်းကို မထိခိုက်အောင်၊ ဖြစ်နိုင်ရင် မူလထက် စွမ်းဆောင်ရည်ပိုရအောင် အသေးစိတ်လေ့လာ ဆန်းစစ်တွက်ချက်မှုတွေလုပ်ပြီး ဖြစ်လာသမျှ Technical ပြဿနာအားလုံးကို ဘက်ပေါင်းစုံက စဉ်းစားသုံးသပ်ပြီး အကြံပြုရတဲ့ ဒီ Consultancy Service ဟာ အရေးကြီးပါတယ်။ ယူရို ၁.ရ သန်းတောင် သုံးရမယ့် ဒီစီမံကိန်း အတိုင်ပင်ခံ ငှားရမ်းမယ့် အစီအစဉ်ကို ပြည်ထောင်စုလွှတ်တော်အား ဒီထက်ကျယ်ကျယ်ပြန့်ပြန့်လေး ရှင်းလင်းတင်ပြ ပေးဖို့ အကြံပြုလိုပါတယ်။ လေးစားအပ်ပါသော နာယကကြီးခင်ဗျာ။ ရေအားလျှပ်စစ်စက်ရုံတွေဟာ စက်မောင်းနှင်မှု သက်တမ်း ၁၀ နှစ်လျှင် တစ်ကြိမ်ခန့် အကြီးစားပြင်ဆင်ဖို့ လိုအပ်ပေမယ့် လျှပ်စစ်ဒုဝန်ကြီးရဲ့ တင်ပြချက် အရ မြန်မာနိုင်ငံအတွင်း လက်ရှိရေအားလျှပ်စစ်စက်ရုံတွေဟာ သက်တမ်း ၁၀ နှစ်ကနေ နှစ် ၃၀ ကျော် အထိ ကြာမြင့်နေပြီဖြစ်သော်လည်း အကြီးစားပြင်ဆင်မွမ်းမံမှုလုပ်ငန်းတွေကို ဆောင်ရွက်နိုင်ခြင်း မရှိဘူးလို့ သိရှိရပါတယ်။ ဒီလိုမရှိတဲ့အတွက် စက်တွေရဲ့ အရည်အသွေးကျဆင်းပြီး မကြာခဏချို့ယွင်းမှုတွေ ဖြစ်လာလို့ အရေးပေါ် စက်ရပ်တန့်ပြုပြင်ရတော့ ဓာတ်အားထုတ်လုပ်နိုင်မှုတွေ လျော့နည်းပြီး ဓာတ်အားပြတ်တောက် မှုတွေ ဖြစ်ရတယ်။ အခုတင်ပြထားတဲ့ စက်ရုံ ၅ ရုံဆိုရင် အဲဒီလို ပြုပြင်နေရလို့ ဓာတ်အား တစ်နှစ်ကို ၂၄၆ ကီလိုဝပ်နာရီသန်းပေါင်း ဆုံးရှုံးနေရတယ်လို့ ဆိုပါတယ်။ မြန်မာနိုင်ငံရဲ့ လျှပ်စစ်စွမ်းအားကဏ္ဍဆိုင်ရာ ရည်မှန်းချက် ရ ရပ်ထဲမှာ လက်ရှိ လျှပ်စစ်ဓာတ်အားစက်ရုံများကို ပြန်လည်မွမ်းမံခြင်း၊ ကြံ့ခိုင်ရေး ပြုလုပ်ခြင်းများဆောင်ရွက်၍ ထုတ်လုပ်မှုကို တိုးမြှင့်ဆောင်ရွက်ရန်လို့ အတိအကျပါပါတယ်။ နိုင်ငံတကာ မှာတော့ ရေအားလျှပ်စစ်စက်ရုံကြီးတွေ တည်ဆောက်မောင်းနှင်တဲ့အခါမှာ ၁၀ နှစ်ပြည့်တိုင်း Major repair and overhard costs ကို စက်ရဲ့ Installed kilowatt နဲ့ တွက်ပြီး ရန်ပုံငွေကို အရန်သင့်ထားရှိ မဖြစ်မနေပြုပြင်ကြရပါတယ်။ မြန်မာနိုင်ငံမှာက ရန်ပုံငွေချို့တဲ့စွာနဲ့ ဒီလိုပဲ ထိန်းသိမ်းစောင့်ရှောက်မှုတွေ ကြာရှည်စွာ အားနည်းနေဦးမယ်ဆိုရင် မမျှော်မှန်းနိုင်တဲ့ အခက်အခဲအကြပ်အတည်းတွေ ကြုံတွေ့လာ နိုင်ပါတယ်။ လျှပ်စစ်အခက်အခဲဟာ ပြည်သူ့အခက်အခဲပါ။ လျှပ်စစ်ဟာ နိုင်ငံရေး၊ စီးပွားရေး၊ လူမှုရေး၊ ပညာရေး၊ ကျန်းမာရေး၊ လုံခြုံရေးအားလုံးနဲ့ ချိတ်ဆက်နေတာပါ။ ဒါကြောင့် ကျန်နေသေးတဲ့ လျှပ်စစ် ondjcozoocops: saapai: Major repair and overhaual qovi Upgrade obqj:6033 နည်းလမ်းရှာကြံ စီမံပြီးတော့ အမြန်ဆုံး လုပ်ဆောင်ပြုပြင်ပေးဖို့ အကြံပြုတိုက်တွန်းပါတယ်။ လေးစားအပ်ပါသော နာယကကြီးခင်ဗျာ။ ယခုတောင်းခံလာတဲ့ ချေးငွေဟာ လျှပ်စစ်ဓာတ်အား ထုတ်လုပ်ရေးအပိုင်းကို သုံးစွဲဖို့ ဖြစ်ပါတယ်။ မြန်မာနိုင်ငံမှာ ၂၀၁၅ ခုနှစ်က လျှပ်စစ်ဓာတ်အား လွှမ်းခြုံ နိုင်မှု ၃၀ ရာခိုင်နှုန်းရှိတာကနေ ၂၀၃၀ ပြည့်နှစ်မှာ ရာနှုန်းပြည့်အထိ လွှမ်းခြုံနိုင်ဖို့ ရည်မှန်းပြီး လုပ်ဆောင် နေတာဖြစ်ပါတယ်။ ဒီရည်မှန်းချက်ပြည့်မီဖို့ဆိုရင် အနည်းဆုံး စက်တပ်ဆင်အား ၁၄,၀၀၀ မဂ္ဂါဝပ်ခန့် ရှိရမှာဖြစ်ပါတယ်။ လက်ရှိမှာ စက်အင်အားက ၅,၀၀၀ မဂ္ဂါဝပ် ခန့်သာ ရှိသေးတဲ့အတွက် ထပ်မံလိုအပ်တဲ့ မဂ္ဂါဝပ်တွေအတွက် ရေအား၊ ကျောက်မီးသွေး၊ ဓာတ်ငွေ့၊ နေ၊ လေ၊ စွမ်းအင်စတဲ့ အရင်းအမြစ်ပေါင်းစုံကို အသုံးပြုပြီးတော့ ပြည်တွင်းပြည်ပ ကုမ္ပဏီတွေကိုလည်း လုပ်သာကိုင်သာရှိအောင် ဖန်တီးပေးပြီး နိုင်ငံ တော်နဲ့အကျိုးတူပူးပေါင်း အားသွန်ကြိုးပမ်းလုပ်ဆောင်မယ်၊ ပြည်ပကနေ ဝယ်ယူသင့်တာ ဝယ်ယူမယ် ဆိုရင် ဒီ ၁၀ နှစ်အတွင်း ပြီးနိုင်ပါတယ်။ သို့သော် ဒီလိုပြီးစီးလို့ ထွက်ရှိလာမယ့် မဂ္ဂါဝပ် ၉,၀၀၀ လောက် အတွက် မဟာဓာတ်အားလိုင်းနဲ့ ခွဲရုံကြီးတွေ၊ ဖြန့်ဖြူးရေးလိုင်းနဲ့ ဖြန့်ဖြူးရေးဓာတ်အားလိုင်းအဆင့်ဆင့် အတွက် နောက်ထပ်ရန်ပုံငွေ ဒေါ်လာသန်းပေါင်း သောင်းနဲ့ချီပြီး လိုအပ်မှာဖြစ်ပါတယ်။ လက်ရှိနိုင်ငံရဲ့ အနေအထားအရ လျှပ်စစ်ကဏ္ဍရဲ့ အရေးကြီးဆုံးအပိုင်းဖြစ်တဲ့ ထုတ်လွှတ်မှုနဲ့ ဓာတ်အားစနစ်ကို လောလောဆယ်ကာလမှာတော့ နိုင်ငံပိုင်အနေနဲ့ပဲ တာဝန်ယူလုပ်ကိုင်နေရဦးမှာဖြစ်တဲ့အတွက် အဲဒီလို လိုအပ်လာမယ့် ဘဏ္ဍာငွေတွေ ရရှိနိုင်ဖို့အတွက် အခုကတည်းက စနစ်တကျ ကြိုတင်စီမံဆောင်ရွက် သွားဖို့ကိုလည်း အကြံပြုအပ်ပါတယ်။ နိဂုံးချုပ်အားဖြင့် စက်စွမ်းရည်ကျဆင်းလာပြီဖြစ်တဲ့ အဆိုပါ လျှပ်စစ်စက်ရုံ ၅ ရုံကို အလုံးစုံ ပြုပြင်ခြင်းနဲ့ အဆင့်မြှင့်တင်ခြင်းလုပ်ငန်းတွေကို ဆောင်ရွက်နိုင်ခဲ့ရင် လျှပ်စစ်ဓာတ်အား ၈၁ ကီလိုဝပ် နာရီသန်းပေါင်း တိုးတက်ထုတ်လုပ်လာနိုင်မှာမို့လို့ လက်ရှိအလွန်လိုအပ်နေတဲ့ ဓာတ်အား လိုအပ်ချက်ကိုလည်း အထိုက်အလျောက် ဖြည့်ဆည်းပေးနိုင်မှာဖြစ်တဲ့အပြင် အကျိုးအမြတ်နဲ့ ကုန်ကျ စရိတ်အချိုးတွေ သင့်တင်မျှတတဲ့ ဒီပြင်သစ်ဖွံ့ဖြိုးရေး အေဂျင်စီထံမှ ယူရို ၃၅.ရ သန်း ချေးငွေရယူရန် ကိစ္စကို သဘောတူထောက်ခံပါကြောင်းပြောကြားရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူး တင်ပါတယ်။</speech>
<speech type="speaker">ဦးသန့်ဇင်ထွန်း ဒက္ခိဏသီရိမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1505">ဦးသန့်ဇင်ထွန်း(ဒက္ခိဏသီရိမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုအဆင့် အဖွဲ့ အစည်းဝင်များ၊ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ ဒက္ခိဏသီရိမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသန့်ဇင်ထွန်းဖြစ်ပြီး နိုင်ငံတော်သမ္မတထံမှပေးပို့ထားသော လျှပ်စစ်နှင့် စွမ်းအင်ဝန်ကြီးဌာနအတွက် စီမံကိန်းလုပ်ငန်းများဆောင်ရွက်ရန် ပြင်သစ်ဖွံ့ဖြိုးတိုးတက်ရေးအေဂျင်စီထံမှ ယူရို ၃၅.ရ သန်း ချေးယူရေး နှင့်စပ်လျဉ်း၍ ထောက်ခံဆွေးနွေးမှာ ဖြစ်ပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ မြန်မာနိုင်ငံအတွင်း ဓာတ်အားထုတ်လွှတ် လျက်ရှိတဲ့ ရေအားလျှပ်စစ်စက်ရုံ ၁၈ ရုံအနက် ၅ ရုံမှာ စက်မောင်းနှင်မှုသက်တမ်း အနည်းဆုံး ၁၀ နှစ် ကျော်မှ အများဆုံး နှစ် ၃၀ ကျော်အထိ ကြာမြင့်ပြီဖြစ်သော်လည်း နှစ်ကာလအပိုင်းအခြားအရ ရေအား လျှပ်စစ်စက်ရုံများ ဆောင်ရွက်သင့်သော အကြီးစားပြင်ဆင်မွမ်းမံမှုလုပ်ငန်းများကို ဆောင်ရွက်နိုင်ခဲ့ခြင်း မရှိခဲ့၍ စက်မှုပိုင်းဆိုင်ရာနဲ့ လျှပ်စစ်ပိုင်းဆိုင်ရာ Control စနစ်များ ချွတ်ယွင်းမှုများ ရှိလာသည့်အတွက် ထိုစက်ရုံများဟာ စိတ်ချယုံကြည်စွာ လျှပ်စစ်ထုတ်နိုင်ရန် အားနည်းလျက်ရှိကြောင်း၊ ရေအားလျှပ်စစ် စက်ရုံများရဲ့ သဘောသဘာဝအရ သက်တမ်း ၁၀ နှစ်လျှင် တစ်ကြိမ် အကြီးစားပြင်ဆင်ရန်လိုအပ်ပြီး BOXsəɔ:60:00dap: sənsə.cqporos:qöcovÈşcom Automatic Electronic Control System များနဲ့ ယင်းတို့၏ software များကို ၅ နှစ် တစ်ကြိမ် Upgrade ပြုလုပ်ရန်လိုအပ်ကြောင်း၊ အကြီးစား ပြင်ဆင်မွမ်းမံမှုများ ဆောင်ရွက်နိုင်ခြင်းမရှိခဲ့တဲ့အတွက် စက်များကို စိတ်ချလက်ချ မောင်းနှင်နိုင်မှုကျဆင်း လာပြီး တာဘိုင်၊ ဂျင်နရေတာ၊ Control System များ မကြာခဏ ချွတ်ယွင်းမှုကြောင့် အရေးပေါ်စက်ရပ်တန့် ပြုပြင်ခြင်းများဆောင်ရွက်နေရကြောင်း၊ ဓာတ်အားထုတ်လွှတ်မှု ၁ နှစ်လျင် ၂၄၆ ကီလိုဝပ် နာရီသန်းပေါင်း ဆုံးရှုံးနစ်နာလျက်ရှိကြောင်း၊ ရက်ရှည်လများ ကြာမြင့်စွာ စက်ရပ်တန့်ပြုပြင်နေရပါက ဓာတ်အားစနစ်မှာ ဓာတ်အားပြတ်တောက်မှု ဖြစ်ပေါ်နိုင်ကြောင်း သက်ဆိုင်ရာ ဒုတိယဝန်ကြီးက ရှင်းပြထားပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ လည်ပတ်နေတဲ့ စက်ပစ္စည်းများဟာ အပူချိန် ကြောင့်ဖြစ်စေ၊ ပွတ်တိုက်မှုကြောင့်ဖြစ်စေ၊ ပွန်းစားမှုကြောင့်ဖြစ်စေ အောက်ဆီဂျင်နှင့် ဓာတ်ပြု၍ဖြစ်စေ၊ စောင့်ကန်အား၊ တွန်းကန်အား ဖိအားများကြောင့်ဖြစ်စေ၊ ဓာတ်ကြွင်းများကြောင့်ဖြစ်စေ စက်တွင်ပါဝင်သော အစိတ်အပိုင်းများ ပျက်စီးယိုယွင်းမှုကို ဖြစ်ပေါ်စေပါတယ်။ ထိုအစိတ်အပိုင်းများ ပျက်စီးယိုယွင်းမှုကြောင့် စက်ရဲ့စွမ်းဆောင်ရည်များ ကျဆင်းခြင်းနှင့် ရပ်တန့်သွားခြင်းတို့ကို ဖြစ်ပေါ်စေပါတယ်။ Automatic Electronic Control System များမှာလည်း ဖုန်မှုန့်များကြောင့်ဖြစ်စေ၊ ရေငွေ့ကြောင့်ဖြစ်စေ၊ အပူချိန်ကြောင့်ဖြစ်စေ၊ Control Voltage cospflegcmělydcoi Spark Erision cmpèlgdcol IC Diode Capacitar Resister စသည်တို့ရဲ့ သက်တမ်းကြောင့်ဖြစ်စေ၊ Control System ချွတ်ယွင်းမှုကိုဖြစ်စေပါတယ်။ Control System ချွတ်ယွင်းမှုကြောင့် စက်ရဲ့ စွမ်းဆောင်ရည်များ ကျဆင်းခြင်းနှင့် ရပ်တန့်သွားခြင်းတို့ကို ဖြစ်ပေါ်စေပါတယ်။ စက်များရဲ့ စွမ်းဆောင်ရည်ကျဆင်းမှု မရှိစေရေးနဲ့ Control System ချွတ်ယွင်းမှုမရှိစေရေးတို့အတွက် Maker Instruction Manual နဲ့ Plant Maintainance Schedule(PMS) မှာပါရှိတဲ့အတိုင်း သတ်မှတ်ထားတဲ့ ှာ သန့်ရှင်းရေးဆောင်ရွက်ခြင်း၊ Spare Part ပစ္စည်းများ အသစ်လဲလှယ်တပ်ဆင်ခြင်း၊ အကြီးစားပြုပြင် မွမ်းမံခြင်းနဲ့ Software Upgrade ပြုလုပ်ခြင်းတို့ကို ဆောင်ရွက်ရမှာဖြစ်ပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ အဆိုပါစီမံကိန်းကို ဆောင်ရွက်ခြင်းဖြင့် ဓာတ်အားပေးစက်ရုံများအား ယုံကြည်စိတ်ချစွာဖြင့် စက်စွမ်းအားပြည့် မောင်းနှင်နိုင်မည်ဖြစ်ပြီး လက်ရှိတွင် တစ်နှစ်လျင် ၅၆၅ ကီလိုဝပ် နာရီသန်းသာ ထုတ်လုပ်နိုင်မှုမှ ၈၁ ကီလိုဝပ် နာရီသန်းပေါင်း တိုးတက် ထုတ်လုပ်နိုင်ပြီး စုစုပေါင်း ၆၄၆ ကီလိုဝပ် နာရီသန်းပေါင်းအထိ ထွက်ရှိလာမည်ဖြစ်သဖြင့် နိုင်ငံတော်၏ လျှပ်စစ်ဓာတ်အားလိုအပ်ချက်ကို ဖြည့်ဆည်းနိုင်မည်ဖြစ်ပါတယ်။ ဒါ့အပြင် ရေအားလျှပ်စစ် ဓာတ်အားပေးစက်ရုံကြီးများမှ လျှပ်စစ်ဓာတ်အား တိုးမြှင့်ထုတ်လုပ် နိုင်ရုံသာမက ရေလှောင်တမံများရဲ့ ရေကြီးရေလျှံဖြစ်ပေါ်မှု၊ ငလျင်ဘေး အစရှိသော သဘာဝဘေးအန္တရာယ် များကို ကြိုတင်သိရှိကာကွယ်နိုင်သည့် အကျိုးကျေးဇူးများလည်း ရရှိမည်ဖြစ်ပါသောကြောင့် နိုင်ငံတော် သမ္မတထံမှပေးပို့ထားသော လျှပ်စစ်နှင့် စွမ်းအင်ဝန်ကြီးဌာနအတွက် စီမံကိန်းလုပ်ငန်းများဆောင်ရွက်ရန် ပြင်သစ်ဖွံ့ဖြိုးတိုးတက်ရေးအေဂျင်စီထံမှ ယူရို ၃၅.ရ သန်း ချေးငွေရယူရေးအပေါ် ပြည်ထောင်စုလွှတ်တော်ကြီးက သဘောတူအတည်ပြုပေးနိုင်ပါရန် ထောက်ခံဆွေးနွေးအပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လက်ကော်နာယူကကြီးနှင့် အစည်းအဝေးကို ကက်ရောက်သူအားလုံး မင်္ဂလာပွဲကို ဂါရဝပြုနက်ခန်းခြောက်သူ ကျွန်တော်ကတော့ မကွေးတိုင်းဒေသကြီး ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီး ဖြစ်ပါတယ်။ လျှပ်စစ်ဓာတ်အားလုပ်ငန်းမှ ရေအားလျှပ်စစ်ဓာတ်အားပေးစက်ရုံ ၅ ရုံအား အလုံးစုံ ပြုပြင်မွန်းမံခြင်း၊ အဆင့်မြှင့်တင်ခြင်း လုပ်ငန်းများဆောင်ရွက်ရန် ပြင်သစ်ဖွံ့ဖြိုးတိုးတက်ရေး အေဂျင်စီ ထံမှ ယူရို ၃၅.ရ သန်း ချေးယူရေးအတွက် ထောက်ခံဆွေးနွေး တင်ပြသွားမှာ ဖြစ်ပါတယ်။ ပထမအချက်အနေနဲ့ကတော့ ကျွန်တော်တို့ ချောက်မြို့မှ အပူချိန်က ၄၅၊ ၄၆၊ ၄၇.၁ စင်တီဂရိတ် ဖြစ်နေတယ်။ နေ့တိုင်းကလည်းမီးပျက်နေတယ်။ ပျက်တာကလည်း အကြာကြီးပျက်တယ်။ တစ်ပြည် လုံးမှာဒီလိုတွေဖြစ်နေတယ်။ အဲဒီတော့ ဘာကြောင့်လဲဆိုတော့ ဒီလိုမပျက်ရအောင်အတွက် ရေအား လျှပ်စစ်တွေ ကျွန်တော်တို့က ပံ့ပိုးပေးရမယ်။ ချေးပေးရမယ်။ ဒါကြောင့်မို့လို့ လက်ရှိ တစ်နှစ်မှာ ၅၆၅ ကီလိုဝပ်သန်းသာ ထုတ်လုပ်နိုင်မှုမှ ၈၁ ကီလိုဝပ် နာရီသန်းပေါင်း တိုးတက်ထုတ်လုပ်နိုင်မှု စုစုပေါင်း ၆၄၆ ကီလိုဝပ် နာရီသန်းပေါင်းအထိ ထွက်ရှိလာမှာဖြစ်ခြင်း၊ နောက်ပြီးတော့ ဒုတိယအချက်အနေနဲ့ ရေအားလျှပ်စစ်ဓာတ်အားပေးစက်ရုံကြီးများမှ လျှပ်စစ်ဓာတ်အားတိုးမြှင့် ထုတ်လုပ်နိုင်ရုံသာမက ရေလှောင်တမံများရဲ့ ဘေးအန္တရာယ်ဆိုင်ရာ လုံခြုံစိတ်ချမှု အစီအမံနဲ့ မိုးလေဝသနဲ့ ဇလဗေဒတိုင်းထွာရေး ခေတ်မီကရိယာများအပြင် ရေလှောင်တမံများရဲ့ ရေကြီး၊ ရေလျှံဖြစ်ပေါ်မှု၊ ငလျင်ဘေးအစရှိတဲ့ သဘာဝဘေး အန္တရာယ်များကို ကြိုတင်သိရှိကာကွယ်နိုင်မှာ ဖြစ်ပါတယ်။ တတိယတစ်ချက် အနေနဲ့ကတော့ ရေအား လျှပ်စစ်စက်ရုံ ၂၈ ရုံမှာ စက်မောင်းနှင်မှု သက်တမ်းအနည်းဆုံး ၁၀ နှစ်ကျော်ကနေ အများဆုံးနှစ်ပေါင်း ၃၀ ကျော်ကြာပြီဖြစ်နေတော့ ပြုပြင်ဆောင်ရွက်သင့်တဲ့ အကြီးစားပြုပြင်မွမ်းမံလုပ်ငန်းများကို ဆောင်ရွက်မှု မရှိခဲ့ခြင်း ဖြစ်ပါတယ်။ နံပါတ်(၄)အချက်။ လျှပ်စစ်နှင့်စွမ်းအင်ဝန်ကြီးဌာနက ရယူခဲ့တဲ့ ပြည်ပချေးငွေပေးဆပ်ရန် လက်ကျန် ကတော့ အမေရိကန်ဒေါ်လာ ၃,၀၂၆.၇၉၄ သန်းသာ ကျန်ရှိခြင်း၊ ၃၁-၁၂-၂၀၁၈ ရက်နေ့မှာရှိတဲ့ နိုင်ငံရဲ့ ပြည်ပကြွေးမြီ လက်ကျန် အမေရိကန်ဒေါ်လာ ၉.၈၄၄ ဘီလီယံခန့်ရှိပြီး ပြည်ပကြွေးမြီနဲ့ GDP အချိုး ၁၄.၃၈ ရာခိုင်နှုန်းခန့် ဖြစ်သောကြောင့် ကြွေးမြီခံနိုင်ရည်ရှိမှု အတိုင်းအတာအတွင်းသာရှိပါကြောင်း တင်ပြထားခြင်း၊ နံပါတ် (၅) အချက်ကတော့ စီမံကိန်းအတွက် နိုင်ငံတော်ဘတ်ဂျက်က တစ်ချိန်တည်း တစ်ပြိုင်တည်းမှာ အလုံးအရင်းနဲ့ ကျခံသုံးစွဲရမှုကို သက်သာစေခြင်း၊ တစ်နည်းအားဖြင့် တိုင်းပြည်ရဲ့ လိုငွေပြဘတ်ဂျက်သင့်ငွေများကို လျော့နည်းစေနိုင်ပါတယ်။ နံပါတ်(၆) အနေနဲ့ကတော့ ပြည်ပချေးငွေနဲ့ ချေးယူပြီးတော့ တိုင်းပြည်အတွက် အမှန်တကယ်လိုအပ်သော လုပ်ငန်းများကို အကောင်အထည်ဖော် တဲ့အခါမှာ တာဝန်ရှိသူအဆင့်ဆင့်မှ ကြီးကြပ်ဆောင်ရွက်လုပ်ကိုင်စေပြီး ထိထိရောက်ရောက် အသုံးပြု သုံးစွဲရန် အကြံပြုတိုက်တွန်းအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော့်အနေနဲ့ ဖြည့်စွက် အကြံပြုချက် (၃) ချက် တင်ပြလိုပါတယ်။ ပထမတစ်ချက်အနေနဲ့ကတော့ သက်ဆိုင်ရာဝန်ကြီးဌာနမှ တင်ပြချက်တွေမှာ အကြမ်းအားဖြင့် ပြန်ဆပ်ကာလအတွင်း တစ်နှစ်လျှင် အရင်းအတိုးပေါင်း ယူရို ၂.၉ရ သန်းခန့်တို့ကို နှစ်စဉ်ပြန်ဆပ်သွားမယ်။ ောက်တဲ့နှစ်အလိုက် အတိုးအရင်းပြန်ပေးနိုင်ရန်အတွက် လျှပ်စစ်ဓာတ်အားခမှရရှိတဲ့ ဝင်ငွေတွေကို သက်ဆိုင်ရာဘတ်ဂျက်သို့ နှစ်အလိုက် ပေးသွင်းပြီးတော့ ရငွေ များမှ ချေးငွေများ ပြန်လည်ပေးဆပ်ရန် ဖြစ်ပါတယ်လို့ ယေဘုယျပဲ ရှင်းလင်းတင်ပြထားပါတယ်။ အကြံပြုလိုတာကတော့ နှစ်အလိုက် လျှပ်စစ်ဓာတ်အားခ ရရှိသည့်ဝင်ငွေများနှင့် အတိုးအရင်းချေးငွေများ ပေးဆပ်မည့်သင့်ငွေများကို ခန့်မှန်းအသေးစိတ်စာရင်းနှင့် ရှင်းလင်းချက်များဖြင့် ဖော်ပြစေလိုပါတယ်။ သို့မှသာ ဘတ်ဂျက်များ နှစ်အလိုက်ရေးဆွဲတဲ့အခါမှာ ရငွေဆပ်ငွေများအဖြစ် ပါဝင်မှုရှိမရှိကို သက်ဆိုင်ရာဌာနများမှ အမြဲတမ်းသတိရရေးဆွဲနေသလို ဘတ်ဂျက်စိစစ်သူများမှလည်း လျှပ်စစ် ဓာတ်အားမှရငွေ ပြည်ပချေးငွေပြန်ဆပ်ခြင်းများမှာ ငွေချေးယူရန် လွှတ်တော်သို့ တင်ပြစေရန် အချက် အလက်များအတိုင်း ဟုတ်မဟုတ် တွေ့မြင်နိုင်ပါတယ်။ ထို့အတူ ပြည်ပချေးငွေများဖြင့် ဆောင်ရွက်သော လုပ်ငန်းများမှ ရရှိတဲ့ဝင်ငွေများဖြင့် ပြည်ပချေးငွေများကို ပြန်လည်ပေးဆပ်နေကြောင်းနှင့် ပြည်သူ့ ဘဏ္ဍာရန်ပုံငွေများမှ သုံးစွဲခြင်းမဟုတ်ကြောင်း၊ ပြည်ပချေးငွေတွေကြောင့် ပြည်သူ့ငွေများ နစ်နာမှုမရှိ ကြောင်းကို ပြည်သူတွေက ပိုပြီးသဘောပေါက် နားလည်လာပါမယ်။ ဒုတိယတစ်ချက်အနေနဲ့ကတော့ အကြံပြုလိုတာက ယခုချေးငွေတွေကို ပြည်ထောင်စုလွှတ်တော် မှ အတည်ပြုပြီးလျှင် မည်သည့်လတွင် စာချုပ်ချုပ်မည်။ မည်သည့်လုပ်ငန်းများကို မည်သည့်လများတွင် ဆောင်ရွက်မည်။ မည်သည့်လများမှာ ချေးငွေရရှိမည်။ ပြန်လည်ပေးဆပ်မည်။ စသည့်လုပ်ငန်း အဆင့်ဆင့်ကို ခန့်မှန်းတင်ပြစေလိုပါတယ်။ သို့မှသာ ပြည်ပချေးငွေရယူရန် တင်ပြစဉ်ကအတိုင်း ဌာနဆိုင်ရာများကို အမှန်တကယ်လုပ်ဆောင်ရန် တွန်းအားပေးနိုင်သလို ဘတ်ဂျက်ရေးဆွဲတဲ့ ကိန်းဂဏန်းများနှင့် ဘတ်ဂျက်စိစစ် ခွင့်ပြုတဲ့အခါ မှာလည်း မူလခန့်မှန်းခြေတင်ပြတဲ့အတိုင်း ဆောင်ရွက်နိုင်မှုရှိ မရှိ သိမြင်နိုင်ပြီး ပိုမိုမှန်ကန်သော ကိန်းဂဏန်းများ ဖြစ်လာပါမယ်။ တစ်နည်းအားဖြင့် ဘဏ္ဍာရေးတစ်နှစ်ကုန်လျှင် ပြည်ပမှရငွေများ မှန်ကန်စွာရရှိပြီး အသုံးစရိတ်တွေမှာလည်း ပြည်ပချေးငွေများ မပေးဆပ်နိုင်သဖြင့် လျာထားငွေများ ပြန်အပ်ခြင်းများ လျော့နည်းစေပါမယ်။ တတိယတစ်ချက်အနေနဲ့ကတော့ တိုင်းဒေသကြီး၊ ပြည်နယ်အစိုးရ များမှ တာဝန်ရှိသူများအနေနဲ့ ပြည်သူများလိုအပ်တောင့်တတဲ့ အမှန်လိုအပ်တဲ့ အသုံးစရိတ်တွေကို ပြည်သူများ၊ အစိုးဌာနများ၊ လွှတ်တော်ကိုယ်စားလှယ်များနှင့် တိုင်ပင်ညှိနှိုင်းပြီး ပြည်ပချေးငွေများ သုံးစွဲခွင့်ရရှိရေးကို သက်ဆိုင်ရာသို့ အဆင့်ဆင့်တင်ပြတောင်းခံပေးရန်နှင့် မိမိတိုင်းဒေသကြီး၊ ပြည်နယ်များတွင် ပြည်ပချေးငွေ များဖြင့် ရယူရန်ဆောင်ရွက်ပေးရန် အကြံပြုတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးမောင်မောင်အုန်း ဧရာဝတီတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1341">ဦးမောင်မောင်အုန်း(မဲဆန္ဒနယ်အမှတ်-၅၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော်နာယကကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့်ပုဂ္ဂိုလ်များ ကြွရောက်လာသော ဧည့်သည်တော်များနှင့် လေ့လာသူပြည်သူများ မင်္ဂလာပါ။ ကျွန်တော်ကတော့ ဧရာဝတီ တိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမောင်မောင်အုန်း ဖြစ်ပါတယ်။ အခုကျွန်တော် ဆွေးနွေးမယ့် အပိုင်း (၂) ပိုင်းမှာ ပထမပိုင်းကတော့ Turbine စက်တွေကို အလုံးစုံမွမ်းမံ ပြင်ဆင်ခြင်းနဲ့ အဆင့်မြှင့်တင်ခြင်းလုပ်ငန်းတွေ ဖြစ်ပါတယ်။ ဒုတိယပိုင်းကတော့ ရေလှောင်တမံများရဲ့ ဘေးအန္တရာယ်လုံခြုံစိတ်ချမှုအစီအမံများ ကိစ္စဖြစ်ပါတယ်။ လေးစားအပ်ပါသော နာယကကြီးခင်ဗျား။ ရည်ရွယ်ချက်ပါ ရေအားလျှပ်စစ်စက် ၅ လုံးမှာ General Overhaul လုပ်ဖို့လိုပါတယ်။ အကြောင်းကတော့ မုန်း၊ ဇောင်းတူ၊ သဖန်းဆိပ်၊ ရဲနွယ်ရေအား လျှပ်စစ်စက်ကို ၂၀၀၀ ခုနှစ်ခန့်က ပြီးစီးခဲ့ပြီး တရုတ်နိုင်ငံမှ မှာယူတည်ဆောက်တာ ဖြစ်ပါတယ်။ ကင်းတားရေအားလျှပ်စစ်စက်ဟာ ၁၉၈၅ ခုန်ခုနှစ်က ဂျာမနီနိုင်ငံမှ စက်ပစ္စည်းနဲ့ တပ်ဆင့်တည်ဆောက် ထားတယ်လို့ သိရပါတယ်။ ဒါကြောင့်မို့လို့ ၁၀ နှစ်ကျော် နှစ် ၂၀ နီးပါးကြာပြီမို့ အကြီးစားပြင်ဆင်မှု ပြုလုပ်ဖို့လိုပါတယ်။ Wear and Tear ဆိုတဲ့ပျက်စီးယိုယွင်းမှုဟာ တရုတ်လုပ်စက်များရဲ့ သတ္တုအရည်အသွေး Material Quality pq?sqempę opofondąp:comicops: 88:605? qoserepjolosuếu Nextil Turbine အမျိုးအစားနှင့် ရေအားသုံး Turbine များကို အနည်းငယ်တင်ပြလိုပါတယ်။ အခြေခံ 327:Gệ vodog. Turbine oddi G968:68. Turbine ordi Gruga): Turbine odši Hydro Turbine ဆိုပြီးတော့ ရေအားတာဘိုင်းစက်များရှိပါတယ်။ တီထွင်သူများရဲ့ အရွယ်အစားနဲ့ နည်းပညာအရ ခွဲခြား ထားတဲ့ Turbine တွေကို ပုံမှာလေ့လာနိုင်ပါတယ်။ လေးစားအပ်ပါသော နာယကကြီးခင်ဗျား။ အထက်ပါစက်တွေမှာ ပွန်းပဲ့တိုက်စားခြင်း Wear and Tear ဆိုတာ ပုံမှန်ပျက်စီးမှုနဲ့ အိုမင်းဟောင်းနွမ်းမှု သဘာဝအရ မလွဲမသွေတွေ့ကြုံရမှာ ဖြစ်ပါတယ်။ မြန်မာ့စကားပုံမှာလည်း အိမ်အိုတော့ ကျားကန်၊ လူအိုတော့ ပန်းပန်လို့ ဆိုခြင်းဟာ Running and Maintenance ကို ရည်ရွယ်ထားခြင်းဖြစ်ပါတယ်။ ဒါ့ကြောင့်မို့လို့ ၁၀ နှစ်ကျော် ကြာနေတဲ့ အထက်ပါ စက် ၅ လုံးဟာ Efficiency Recovery စွမ်းရည်ပြန်လည်ရရှိဖို့အတွက် အကြီးစားပြင်ဆင်မှုလိုအပ် နေတယ် doos 320loulosufll 3a00:3əɔ:(gę Turbine blades, Guide ring, Thrust bearing, Main bearing, Wear ring ood Spare Parts Gozoso 699.390polowood coo: i composiood sa$26ozm o odoo: gè: Geolosušui Abration and erosion, Deterioriation decomposition စတဲ့နည်းတွေနဲ့ ပျက်စီးစေတာဖြစ်ပါတယ်။ အကြံပြုလိုတာက အကြီးစားပြင်ဆင်မှုအတွက်၊ လိုအပ်ရင် နိုင်ငံခြားအကူ (Out Sourcing) ယူသင့် ပါတယ်။ ပညာရှင်၊ ခေတ်မီအထောက်အကူပစ္စည်း၊ မူရင်းအရန်ပစ္စည်းများ (Genuine Parts) or (OEMOriginal Equipment Manufacturing) ooduga:60zo o dos mj 05€31catar :gweclosušil 3367.60Tsalgø System failure geacon Critical equipment qp:0cops: saq0928: Poconsigo 000:60:e mp3a8closul wąGEəd@mous Turbine ondeozuso zarysormpoo Precision Equipment ဖြစ်တဲ့အတွက် မကျွမ်းကျင်သူများနဲ့ပြင်ရင် တခါတရံမှာ ဖျက်ဆီးသလိုဖြစ်တတ်ပါတယ်။ အလွန်သတိထား သင့်တဲ့အကြောင်း ဖြစ်ပါတယ်။ နိုင်ငံတော်သမ္မတမှပေးပို့တဲ့ ရေလှောင်တမံများရဲ့ ဘေးအန္တရာယ်ဆိုင်ရာ စီမံအုပ်ချုပ်မှုနဲ့ ပတ်သက်ပြီးတော့ ရေအားစွမ်းအင်ဟာ ကမ္ဘာပေါ်မှာ ပြန်လည်ပြည့်ဖြိုးမြဲစွမ်းအင်အဖြစ် ၇၁ ရာခိုင်နှုန်းနဲ့ ဦးဆောင်နေပါတယ်။ ၂၀၁၆ ခုနှစ်မှာ တပ်ဆင်လည်ပတ်နေတာ Giga Watt 1064 ကန် ရှိပြီး၊ ကမ္ဘာ့ လျှပ်စစ်ထုတ်လုပ်မှုရဲ့ ၁၆.၄ ရာခိုင်နှုန်း ရှိပါတယ်။ ကနေဒါနိုင်ငံရဲ့ ၆၂ ရာခိုင်နှုန်းသော လျှပ်စစ်ထုတ်လုပ် မှုကို ၄၇၅ ခုသော ဆည်များက ထုတ်လုပ်ပေးနေတာကိုသိရပါတယ်။ လေးစားအပ်ပါသော နာယကကြီးခင်ဗျား။ ဆည်မြောင်းရဲ့ ဘေးအန္တရာယ်ကင်းရှင်းမှုနဲ့ ပြည်သူ့ အသံနားထောင်ခြင်းကို အမေရိကန်နိုင်ငံ Ohio ပြည်နယ်မှာတော့ ပြည်သူများဆီကို အကြောင်း mo:8:60)? JCARR-Joint Committee on Agency Rule Review M9 Gaob@goSolos ufi ca$corso နိုင်ငံမှာလည်း ပြည်သူ့အသံကို ဒီဆည်မြောင်းတွေကနေပြီးတော့ ဘေးအန္တရာယ်ရှိမှုကို နားထောင်ဖို့ ပြည်သူတွေရဲ့ ခံစားချက်ကို နားထောင်ပေးဖို့သင့်ပါတယ်။ ဘာကြောင့်လဲဆိုလို့ရှိရင် မြန်မာနိုင်ငံနဲ့ ဆည်များကျိုးပေါက်မှု သမိုင်းဟာဆိုရင် ရာဇဂြိုလ်ဆည်၊ နတ်မောက်ဆည်၊ ကန်တော်ဆည်၊ အထက်ပါပြောတဲ့ ကြီးအုံကြီးဝဆည် ဒါတွေဟာ ရှိခဲ့ဖူးပါတယ်။ ယခင် နှစ်က ၂၀၁၈ ဩဂုတ်လ ဆွာချောင်းသည် ပျက်စီးမှုမှာ လူအချို့သေပြီး လူပေါင်း ၆၃၀၀၀ လောက် ရေဘေး zošov:amqulosusil gSoşgən:op:cs sqcyjogo:(Spill Ways)60zm Geosɔi Main Outlet ပိုင်းတွေကဖြစ်တာတွေ့ရပါတယ်။ ဒါကြောင့်မို့လို့ မြန်မာနိုင်ငံပြည်တွင်းမှာရှိတဲ့ဆည်ပေါင်း ၂၃၅ ခု လောက်ဟာ အသေးစိတ် စနစ်တကျ ပြည်ပပညာရှင်များ၊ ပြည်တွင်းပညာရှင်များ၊ နည်းပညာအသစ်များနဲ့ စစ်ဆေးကာ လိုအပ်ချက်တွေ ပြုပြင်ပြီး ဘေးအန္တရာယ်ကို ကာကွယ်သင့်ပါကြောင်း အကြံပြုလိုပါတယ်။ ယခုချေးငွေကို လျှပ်စစ်ဝန်ကြီးဌာနမှ တာဝန်ယူချေးငှားသော်လည်း ဆည်မြောင်းဝန်ကြီးဌာန၊ လူ/ကယ်/ပြန်၊ ပြည်ထဲရေး စတဲ့ သက်ဆိုင်ရာဝန်ကြီးဌာနများမှလည်း ပါဝင်ပူးပေါင်းဆောင်ရွက်သင့်ပါတယ်။ လေးစားအပ်ပါသော နာယကကြီးခင်ဗျား။ ယခုနှစ် ၂၀၁၉ နှစ်အတွက် မြန်မာနိုင်ငံရဲ့ Disaster Index ဘေးအန္တရာယ် ညွှန်းကိန်းဟာ ရေကြီးမှုအတွက် ၉.၉ ဖြစ်ပါတယ်။ ဖြစ်နိုင်ခြေများအနေနဲ့ကတော့ ငလျင်လှုပ်ခြင်း ၉.၄ နဲ့ ဆူနာမီ ၈.၉၊ အပူပိုင်းမုန်တိုင်း ၅.၆ တို့ ရှိနေတာ တွေ့ရပါတယ်။ ဒါ့ကြောင့်မို့လို့ သက်ဆိုင်ရာ တာဝန်ရှိသူတွေဟာ ပြီးပြည့်စုံတဲ့ ဘေးအန္တရာယ် ကြိုတင် ပြင်ဆင်ထားမှု (Emergency Flood Contingency Plan)၊ အရေးပေါ်တုံ့ပြန်ဆောင်ရွက်မှု(Emergency Response Plan)၊ သဘာဝ ဘေးဒဏ်စီမံခန့်ခွဲမှု စီမံချက် (Disaster Management Plan) စသည်များကို ကြိုတင်စီမံပြီး အသိပေး လေ့ကျင့်မှု (Training and Drill) လုပ်ထားသင့်ပါကြောင်း အကြံပြုထောက်ခံ ဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1208">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါ။ လျှပ်စစ်နှင့်စွမ်းအင်ဝန်ကြီးဌာနအတွက် စီမံကိန်းလုပ်ငန်းများ ဆောင်ရွက်ဖို့ ယူရို ၃၅.ရ သန်း ချေးငွေရယူရန်ကိစ္စ ဆွေးနွေးဖို့ Power Point အသုံး ပြုခွင့် တောင်းခံအပ်ပါတယ်။ နာယကကြီးခင်ဗျာ။ နိုင်ငံတော်ပိုင်ဖြစ်တဲ့ လျှပ်စစ်ဓာတ်အားပေးစက်ရုံများ အလုံးစုံမွမ်းမံခြင်းနဲ့ အဆင့်မြှင့်တင်ခြင်း လုပ်ငန်းများဟာ အမှန်တကယ်ဆောင်ရွက်သင့်တဲ့ ကိစ္စများဖြစ်ပြီး လျှပ်စစ်နှင့် စွမ်းအင် ဝန်ကြီးဌာနရဲ့ ပဓာနကျလှတဲ့ တာဝန်လည်းဖြစ်ပါတယ်။ ဒါကြောင့်မို့လို့ လျှပ်စစ်နဲ့ စွမ်းအင်ဝန်ကြီး ဌာနမှ ၎င်းကိစ္စအတွက် ခန့်အပ်တာဝန်ပေးခြင်းခံရသူများဟာ အရည်အချင်းပြည့်မီတဲ့ Operation and Maintenance ကို အပြည့်အဝဆောင်ရွက်နိုင်တဲ့ ဝန်ထမ်းများ ရှိသင့်ပါတယ်။ တကယ်လို့ လက်ရှိဝန်ထမ်းများဘက်က အရည်အချင်းလိုအပ်နေမယ်ဆိုရင်တော့ Consultant ငှားရမ်းပြီး ပုဂ္ဂလိက ကုမ္ပဏီများထဲမှာ လုပ်ငန်းအပ်နှံဆောင်ရွက်ဖို့ လိုပါလိမ့်မယ်။ ဒါမှသာ ယခုရင်ဆိုင် နေရတဲ့ အခက်အခဲမျိုး ပုံမှန်ကျော်ဖြတ်နိုင်မှာဖြစ်ပါတယ်။ အခုလို နည်းလမ်းမျိုးနဲ့ ဖြေရှင်းဖို့ ကြိုးစား တာဟာ အဖြေမှန်မဟုတ်ဘူးလို့ ထင်မိပါတယ်။ ဒါအတွက် ဝန်ကြီးဌာနအနေနဲ့ နိုင်ငံပိုင်ရေအားလျှပ်စစ် ဓာတ်အားပေးစက်ရုံများရဲ့ Operation and Maintenance အတွက် ဘယ်လိုဆောင်ရွက်မလဲဆိုတဲ့ နှစ်ရှည် စီမံချက်တွေ ရှိခဲ့ပါသလား၊ မရှိခဲ့ရင်ဖြင့် အခုလိုအရေးပေါ်လာမှ နိုင်ငံတော်ဘတ်ဂျက်ကို တစ်လုံးတစ်ခဲတည်း တောင်းခံနေရခြင်း၊ နိုင်ငံတကာရဲ့ ချေးငွေ မျှော်လင့်အားကိုး နေရခြင်းများကို အမြဲတမ်း ကြုံတွေ့နေရမှာပဲ ဖြစ်ပါတယ်။ နိုင်ငံတော်ရဲ့ ဘဏ္ဍာရေးဆိုင်ရာကိစ္စရပ်များနဲ့ ရေရှည်ပတ်သက်ဆက်နွယ်နေတဲ့ ဝန်ကြီးဌာန အနေနဲ့ ဂရုတစိုက်စီမံသွားဖို့ လိုအပ်လှပြီး ဒီစီမံချက်မျိုး ရေးဆွဲတင်ပြဖို့ လိုအပ်တာကို နာယကကြီးမှ တစ်ဆင့် အကြံပြုလိုပါတယ်။ ရေအားလျှပ်စစ်ဓာတ်အားပေးစက်ရုံစီမံကိန်းတစ်ခုမှာ မဖြစ်မနေ ထည့်သွင်း စဉ်းစားရမယ့် အဆိုပါ Operation and Maintenance(OM) ကုန်ကျစရိတ်တွေကို ပုဂ္ဂလိက လုပ်ငန်းရှင် များ၊ နိုင်ငံတကာရင်းနှီးမြှုပ်နှံသူများ အနေနဲ့ မူလကတည်းက ကြိုတင်ထည့်သွင်း တွက်ချက်ထားလေ့ ရှိပါတယ်။ ယခြုည့်ဝတဲ့နည်းပညာနဲ့ စီးပွားဖြစ်ထွန်းမှုသေချာတဲ့၊ ပတ်ဝန်းကျင်နဲ့လည်း ဆီလျော်မယ့် ဖြစ်နိုင်ခြေရှိ ရေအားစီမံကိန်းတွေ စတင်သင့်တာပါ။ Budget မရှိရင် FDI ကို မဖြစ်မနေ ဖိတ်ခေါ်သင့်သလို Foreign Dierct Investment တွေ ဝင်လာမယ့် အခင်းအကျင်းမျိုးရှိနေအောင် အစိုးရရဲ့ တာဝန်ဖြစ်ပါတယ်။ Concessional Loan က G to G အဆင့်မှာပဲ ရနိုင်ပြီး ရရင်လည်း ပမာဏက သိပ်မများပါဘူး။ ယခင် JV စနစ်အစား PPP သွားသင့်တာမို့ အစိုးရရဲ့အာမခံချက်က အရေးကြီးပါတယ်။ ဒါမှသာ Bankable ဖြစ်ပြီး FDI ကို ဆွဲဆောင်နိုင်မှာဖြစ်လို့ ချေးငွေတစ်ရပ်အတွက် လုပ်ဆောင်ချိန် ကြာမြင့်ခြင်းဟာ ယုံကြည်မှု အားနည်းလို့လည်း ဖြစ်တတ်ပါတယ်။ ရင်းနှီးမှုစရိတ်ကြီးမားလှတဲ့ လျှပ်စစ်ကဏ္ဍအတွက် ချေးငွေဟာ အဓိကဖြစ်တာကို လက်ခံပါတယ်။ ပြည်ပချေးငွေနဲ့ ရွှေလီတာပိန်(၁)၊ ချီဖွေငယ်သောက်ရေခပ်(၂)၊ ဘီလူးချောင်း(၃) စီမံကိန်းတွေမှာ အတွင်း ပြီးစီးခဲ့ကြပေမယ့်လည်း ဘတ်ဂျက်နဲ့လုပ်ရတဲ့ ရခိုင်က သူဌေးစီမံကိန်းကျတော့ ၁၀ နှစ်ကြာအောင် ရာမှာ စက်ရုံသစ်၊ လုပ်ငန်းသစ်တွေ တည်ထောင်ဖို့အတွက် Capital Investment အဖြစ် အကျိုးရှိရှိရွေးချယ် အသုံးပြုထိုက်တာဖြစ်လို့ Maintenance ပြုပြင်မွမ်းမံခြင်းနဲ့ အဆင့်မြှင့်တင်ခြင်း Upgrade တွေမှာ အသုံး မပြုသင့်ပါဘူး။ ပြုပြင်မွမ်းမံဖို့နဲ့ အဆင့်မြှင့်တင်ခြင်းတွေအတွက် နှစ်တိုင်းတောင်းခံပြီး Revenue Budget အနေနဲ့ အသုံးပြုခဲ့ပြီဖြစ်လို့ မိမိတို့ဌာနဆိုင်ရာရဲ့ သင့်တင့်မျှတတဲ့ ပြုပြင်စရိတ်သတ်မှတ်ခြင်းနည်းတွေမှာ ထိရောက်အောင် အသုံးမပြုခဲ့တာလားလို့ မေးရမလိုဖြစ်နေပါတယ်။ နိုင်ငံတော်ရဲ့ အခြားအရေးကြီးဌာနရှိ စက်ရုံတွေကို ပြုပြင်ထိန်းသိမ်းမွမ်းမံရင်လည်း နိုင်ငံခြားချေးငွေနဲ့ ဆောင်ရွက်လေ့မရှိပါဘဲ ဌာနရဲ့ နှစ်စဉ် ပြင်ဆင်စရိတ်နဲ့သာ အသုံးပြုရပြီး သူတို့အနေနဲ့ လျှပ်စစ်နဲ့စွမ်းအင်ဝန်ကြီးဌာနလို နိုင်ငံခြားချေးငွေနဲ့ ပြုပြင်ထိန်းသိမ်းကြမယ်ဆိုရင်ကော ခွင့်ပြုမှာလား။ ရေအားလျှပ်စစ်ရဲ့ ဆက်စပ်ပစ္စည်းများဟာ စတင်တပ်ဆင်ပြီးကာလကနေ နောက် နှစ်ပေါင်း ၂၀၊ ၃၀ အထိ အသုံးပြုနိုင်ပြီး ပုံမှန်ကာလအလိုက် ပြုပြင်ထိန်းသိမ်းခဲ့ဖို့သာ အရေးကြီးလို့ အချို့စက်များ အနေနဲ့ ၁၀ နှစ်ကျော်ကာလအတွင်း သာမန်ပွန်းစားမှုမျှသာ ဖြစ်တတ်ပါတယ်။ မူလစက်ရုံ မဆောက်ခင် စက်ရုံရဲ့ အရင်းကျေကာလ၊ အကျိုးအမြတ်ကာလနဲ့ လုပ်ငန်းလည်ပတ်စရိတ်များလည်း တွက်ချက်ပြီးသား ဖြစ်သလို စက်ရုံတွေရဲ့ သဘာဝအရ အသစ်ကာလမှာတောင် Efficiency 80% ရပြီး နှစ်ကြာလာရင် 60% လောက်ပဲ ရတတ်လို့ ရေအားလျှပ်စစ်ဆိုတာ စက်တစ်မျိုးတည်းရဲ့ စွမ်းရည်မဟုတ်ဘဲ ရေရရှိမှု စွမ်းရည်တို့ပါ ပေါင်းစပ်အဖြေညှိယူရတာ ဖြစ်ပါတယ်။ ရေအားလျှပ်စစ်ထုတ်လုပ်မှု သဘာဝအရ ရေပါးလျားတဲ့ န့်မှာ သေသေချာချာ ပြုပြင်ထိန်းသိမ်းတတ်ဖို့ လိုအပ်တာပါ။ လေးစားအပ်ပါသော နာယကကြီးခင်ဗျာ။ နောက်ဆုံးအနေနဲ့ လျှပ်စစ်ကဏ္ဍတစ်ခုလုံး လိုသလောက် ဖြည့်ဆည်းပေးနိုင်ဖို့အတွက် ထူးမခြားနားနည်းနဲ့ သွားနေလို့မဖြစ်တော့ဘဲ ဆက်သွယ်ရေးကဏ္ဍမှာ ပုဂ္ဂလိက ပြိုင်ဆိုင်ခွင့်ပေးခဲ့လို့ တစ်နိုင်ငံလုံးက ပြည်သူတွေတွင်း ဆန္ဒတွေပြည့်သွားခဲ့ရသလို အချို့သော လျှပ်စစ်ကဏ္ဍကို ပြည်တွင်းပြည်ပက လုပ်နိုင်စွမ်းလည်းရှိ၊ စေတနာထားပြီးလုပ်လိုတဲ့ ကော်ပိုရေးရှင်းမျိုးတွေကိုသာ ဖြေလျှော့ခွင့်ပြုပေးကြည့်လိုက်ပါ။ မီးပျက်တယ်ဆိုတာ အိပ်မက်တစ်ခု၊ ပုံပြင်တစ်ပုဒ်လို ဖြစ်သွားနိုင်ပါတယ်။ အခု၁၀ နှစ်အရွယ် ကလေးက ဖုန်းတစ်လုံး သိန်း ၃၀၊ ၄၀ ၀ယ်သုံးခဲ့ရဖူးတယ်လို့ ပြောတဲ့သူကို စိတ်မနှံ့လို့ပြောတာပဲလို့ထင်မှာပါ။ ဒါဟာပုဂ္ဂလိကအဖြစ် ဖြေလျှော့ပြီး ပြိုင်ဆိုင်ခွင့်ပေးခဲ့တဲ့ ရလဒ်တစ်ခုပါ။ အဲဒီအခါကျရင် နွေမှာမီးပျက်ပြီး မိုးတွင်းမှာဓာတ်လိုက်တာမျိုးနဲ့ မီးအားလျော့တာမျိုးတွေ မရှိတော့ဘဲ ဒီကုမ္ပဏီတွေကနေ အရင်းအနှီးရော၊ နည်းပညာနဲ့ အလုပ်အကိုင် တွေပါ သယ်ဆောင်လာမှာဖြစ်လို့ အစိုးရအနေနဲ့ ခေါင်းရှုပ်ခံစရာမလိုဘဲ အခွန်အတုပ်ရနိုင်တဲ့ နည်းလမ်း တစ်ခုအဖြစ် စဉ်းစားသင့်တာပါ။ ဒီလိုမှမဟုတ်ဘဲ မီးလိုချင်ရင် ဘတ်ဂျက်ချပေးဆိုတဲ့ မုန့်ဖိုးမပေးရင် ကျောင်းမတက်တဲ့ ကလေး ကျောင်းက အတွေးဟောင်းမျိုးနဲ့ စခန်းသွားနေရဦးမယ်ဆိုရင်ဖြင့် စင်္ကာပူ၊ အမေရိကန်တို့က ဆရာခေါ် လောက်အောင် လျှပ်စစ်ပြတ်တောက်မှုကို ကမ္ဘာတစ်လူမှာ ပါရဂူမြောက် LPT လို့ခေါ်တဲ့ လက်ပူတိုက် နည်းနဲ့ အမြန်ပြုပြင်တတ်လွန်းလို့ ဖြစ်ပျက် ဖြစ်ပျက်နဲ့ ရင့်ကျက်ပြီးသား ပြည်သူအများကတော့ သူလာလာ မလာလာ ကမ္မသကာအဖြစ်နဲ့သာ ရှုမှတ်နေရဆဲမို့ ကိုယ့်ရဲ့ သယံဇာတတွေကိုတော့ ရသလောက်နဲ့ ရောင်းခဲ့ကြ ရပြီး လိုမယ်ထင်တိုင်း စိတ်တိုင်းကျချေးငှားနေရတဲ့ အစဉ်အလာကို မပြင်ကြဘူးဆိုရင်ဖြင့် ကမ္ဘာ့အလယ်မှာ ဓားမနောက်ပိတ်ဘဝကနေ ရုန်းမထွက်နိုင်မှာစိုးလို့ အခုကိစ္စမှာ နိုင်ငံခြား ယူရိုချေးငွေ ရယူခြင်း အမှုကိုပြုဖို့ သင့်၏၊ မသင့်၏ ဆိုတာ စဉ်းစဉ်းစားစားလုပ်ကြဖို့နဲ့ ချေးငှားဖြစ်ရင်လည်း ထိရောက်စွာ အကောင်အထည် ဖော်မှုကို အလေးထားဆောင်ရွက်သင့်ပါကြောင်း တိုက်တွန်းအကြံပြုအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဗိုလ်မှူးဝင်းမင်းသန့် တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးဝင်းမင်းသန့်(တပ်မတော်သားအမျိုးသားလွှတ်တော်ကိုယ်စားလှယ်)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ အားလုံး မင်္ဂလာပါခင်ဗျာ။ ကျွန်တော်ကတော့ တပ်မတော်သား အမျိုးသား လွှတ်တော်ကိုယ်စားလှယ် ဗိုလ်မှူး ဝင်းမင်းသန့် ဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာနက လက်ရှိ မောင်းနှင်လည်ပတ်လျက်ရှိတဲ့ ရေအားလျှပ်စစ်ဓာတ်အားပေးစက်ရုံ ၅ ရုံကို အလုံးစုံပြင်ဆင်မွမ်းမံခြင်းနှင့် အဆင့်မြှင့်တင်ခြင်းလုပ်ငန်းများဆောင်ရွက်ရန် ပြင်သစ်ဖွံ့ဖြိုးတိုးတက်ရေး အေဂျင်စီ(AFD)ထံမှ ယူရို ၃၅.ရ သန်း ချေးယူသုံးစွဲမယ့် ကိစ္စနဲ့စပ်လျဉ်းပြီး အကြံပြု ဆွေးနွေးသွားမှာ ဖြစ်ပါတယ်။ Power Point ဖြင့် တင်ပြခွင့်ပြုပါခင်ဗျာ။ နာယကကြီးခင်ဗျာ။ နိုင်ငံတော်ဖွံ့ဖြိုးတိုးတက်ရေးအတွက် အဓိကလိုအပ်ချက်တစ်ခုဖြစ်တဲ့ လျှပ်စစ် ဓာတ်အားလုံလောက်စွာ ရရှိတိုးမြှင့်အသုံးပြုနိုင်ရန် လျှပ်စစ်နှင့်စွမ်းအင်ဝန်ကြီးဌာနအနေနဲ့ တင်ပြပါ ရေအား လျှပ်စစ်ဓာတ်အားပေးစက်ရုံ ၅ ရုံကို အလုံးစုံပြင်ဆင်မွမ်းမံခြင်းနဲ့ အဆင့်မြှင့်တင်ခြင်း ဆောင်ရွက်မယ့် လုပ်ငန်းများမှာ နိုင်ငံတော်အတွက် အမှန်တကယ်ဆောင်ရွက်သင့်တဲ့လုပ်ငန်းများ ဖြစ်ပါတယ်။ ယခု ဆောင်ရွက်မယ့် စီမံကိန်းတစ်ခုလုံး ပြီးစီးအောင်မြင်ပါက နှစ်စဉ် လျှပ်စစ်ဓာတ်အား ထုတ်လုပ်နိုင်မှု ပမာဏထက် ၈၁ ကီလိုဝပ် နာရီသန်းပေါင်း တိုးတက်ထုတ်လုပ်နိုင်မှာဖြစ်တဲ့အပြင် အခြားဆက်စပ် အကျိုးဖြစ်ထွန်းမှု များလည်း ရရှိမှာဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာနအနေဖြင့်စီမံကိန်းဆောင်ရွက်ရန်အတွက် AFD ထံမှ ယူရို ၃၅.ရ သန်း ချေးယူသုံးစွဲမှာဖြစ်ပြီး အတိုးနှုန်းမှာ ၀.၆၈ ရာခိုင်နှုန်းဖြစ်ပါတယ်။ ယူရို ၃၅.ရ သန်းအား ခွဲဝေသုံးစွဲမည့် လုပ်ငန်း အကြောင်းအရာများမှာ တင်ပြပါအတိုင်းဖြစ်ပြီး စီမံကိန်းအတိုင်ပင်ခံ ငှားရမ်းခြင်းအတွက် ယူရို ၁.ရ သန်း ခွဲဝေသုံးစွဲထားသည်ကို တွေ့ရှိရပါတယ်။ ဒါကြောင့်အတိုင်ပင်ခံငှားရမ်းခြင်း လုပ်ငန်းဆိုင်ရာများအား ပွင့်လင်းမြင်သာစွာ အသေးစိတ် သိရှိလိုပါတယ်။ ယူရို ၁.ရ သန်း သုံးစွဲထားတာ ဖြစ်တဲ့အတွက် ချေးငွေရဲ့ ၄.၈ ရာခိုင်နှုန်း ပေးချေရမည်ဖြစ်ရာ ချေးငွေအတိုးနှုန်း သက်သာသည်ဟု ဆိုရသော်လည်း အတိုင်ပင်ခံ ငှားရမ်းခမှာ ချေးငွေပမာဏ၏ ၅ ရာခိုင်နှုန်းခန့် ရှိနေသဖြင့် များပြားသည်ဟု ယူဆရသည့်အတွက် ပြန်လည်စဉ်းစားသုံးသပ်နိုင်ပါရန် အကြံပြုဆွေးနွေးအပ်ပါတယ်။ စီမံကိန်းပါ ရေအားလျှပ်စစ်ဓာတ်အားပေးစက်ရုံ ၅ ရုံအတွက် စက်ရုံတစ်ရုံချင်းစီအလိုက် အသုံး ပြုမယ့် ငွေပမာဏအား ဖော်ပြထားသော်လည်း လိုအပ်သည့် ဆက်စပ်ပစ္စည်းများ ဝယ်ယူသုံးစွဲရာတွင် ပြင်ဆင်စရိတ်၊ ပစ္စည်းတန်ဖိုးများကို ပွင့်လင်းမြင်သာစွာဖော်ပြရန်နှင့် ၎င်းဆက်စပ်ပစ္စည်းများ ဝယ်ယူ တင်သွင်းမည့် အစီအမံနှင့် ပတ်သက်၍ ရှင်းလင်းစွာ သိရှိလိုပါတယ်။ စာချုပ်ကတိကဝတ်အရ ဝယ်ယူသုံးစွဲ ရမည် ဆိုပါကလည်း ကန့်သတ်ချက်အချို့ရှိနိုင်ပြီး ပွင့်လင်းမြင်သာမှုရှိရေး လိုအပ်မှာဖြစ်တဲ့အပြင် ပစ္စည်း အရည်အသွေး ပြည့်မီနိုင်ရေး စိစစ်ဆောင်ရွက်သွားဖို့ လိုအပ်မှာဖြစ်ပါတယ်။ AFD ထံမှ ချေးယူသုံးစွဲမည့် ယူရို ၃၅.ရ သန်းမှာ အတိုးနှုန်း ၀.၆၈ ရာခိုင်နှုန်းဆိုသော်လည်း စီမံကိန်းအတိုင်ပင်ခံ ငှားရမ်းခြင်းကိစ္စ၊ ပစ္စည်းဝယ်ယူသုံးစွဲမှုကန့်သတ်ချက်တို့အရ လက်တွေ့တွင် လုပ်ငန်း အပေါ် သုံးစွဲခွင့်ရသည့်ပမာဏနှင့် ပေးဆပ်ရမည့်ပမာဏတို့အား ပြန်လည်စဉ်းစား သုံးသပ်သင့်ပါကြောင်း အကြံပြုဆွေးနွေးလိုပါတယ်။ ဒါ့အပြင် စီမံကိန်းပြီးစီးပါက ၈၁ ကီလိုဝပ်နာရီသန်းပေါင်း တိုးတက်ထုတ်လုပ် နိုင်ခြင်း ရှိ မရှိ မည်သူက တာဝန်ယူ၊ တာဝန်ခံမည်ဆိုသည်ကိုလည်း ပွင့်လင်းမြင်သာစွာ ဖော်ပြသင့်ပါကြောင်း ဆွေးနွေးလိုပါတယ်။ (၃၁-၁၂-၂၀၁၈ ရက်နေ့မှာရှိတဲ့ နိုင်ငံတော်ရဲ့ ပြည်ပကြွေးမြီ လက်ကျန် အခြေအနေမှာ အမေရိကန် ဒေါ်လာ ၉.၈၄၄ ဘီလီယံဖြစ်ပြီး လျှပ်စစ်နှင့်စွမ်းအင်ဝန်ကြီးဌာနရဲ့ ပြည်ပကြွေးမြီလက်ကျန်မှာ အမေရိကန် ဒေါ်လာ ၃ ဘီလီယံကျော်အထိ ရှိနေတာကြောင့် နိုင်ငံတော်ပြည်ပ ကြွေးမြီလက်ကျန်ရဲ့ ၃၅ ရာခိုင်နှုန်းခန့် ဖြစ်နေတာကိုတွေ့ရှိရမှာဖြစ်ပါတယ်။ ဒါကြောင့် လျှပ်စစ်နှင့်စွမ်းအင်ဝန်ကြီးဌာနအနေဖြင့် ပြည်ပကြွေးမြီ ပမာဏများနေပြီး စီမံကိန်းလုပ်ငန်းများဆောင်ရွက်ရာတွင် လုပ်ငန်းပမာဏ များပြားကျယ်ပြန့်စွာ ဆောင်ရွက် နေရခြင်း၊ ကြွေးမြီပြန်လည်ပေးဆပ်ရန် ကိစ္စများအပေါ် ဝန်ထုပ်ဝန်ပိုး ဖြစ်နေရခြင်းတို့ကို တာဝန်ယူမှု၊ တာဝန်ခံမှုရှိစွာဖြင့် အလေးထား ဆောင်ရွက်သွားရန် လိုအပ်မှာဖြစ်ပါတယ်။ AFD ထံမှ ယူရို ၃၅.ရ သန်း ချေးယူရာတွင် ကြုံတွေ့လာနိုင်တဲ့ အခက်အခဲတွေကတော့ ချေးငွေ အတိုးနှုန်းသက်သာသော်လည်း စီမံကိန်း အတိုင်ပင်ခံ ငှားရမ်းစရိတ် ကြီးမြင့်မှုကြောင့် ချေးငွေပမာဏ၏ ၅ ရာခိုင်နှုန်းခန့် ပြန်လည်ပေးဆပ်ရမှာဖြစ်တဲ့အတွက် စီမံကိန်းအပေါ် သက်ရောက်မှုရှိနေပြီး များစွာ နစ်နာမှုရှိနိုင်ခြင်း၊ စီမံကိန်းအတွက် ဆက်စပ်ပစ္စည်းများ ဝယ်ယူရမည့်အခြေအနေတွင် ပစ္စည်းလိုအပ်ချက်၊ ပစ္စည်းအရည်အသွေး၊ ပစ္စည်းဈေးနှုန်းတို့ကို စိစစ်ရန် လိုအပ်ခြင်း၊ လျှပ်စစ်နှင့်စွမ်းအင် ဝန်ကြီးဌာန၏ ပြည်ပ ကြွေးမြီလက်ကျန်မှာ ဝန်ကြီးဌာနအားလုံးထဲတွင်အများဆုံးဖြစ်နေပြီး ပြန်လည်ပေးဆပ်ရန် ဝန်ထုပ်ဝန်ပိုး ရှိလာနိုင်ခြင်း၊ ချေးငွေဖြင့်ဆောင်ရွက်ရသည့် အချို့စီမံကိန်းများတွင် အလေအလွင့် များပြားခြင်း၊ အကျိုး သက်ရောက်မှုနှင့် အကျိုးဖြစ်ထွန်းမှုမရှိခြင်း၊ ထုတ်လုပ်မှုကို တိုက်ရိုက်အကျိုးဖြစ်ထွန်းမှု မရှိခြင်းများကို လေ့လာ တွေ့ရှိရတဲ့အတွက် အလားတူမဖြစ်စေရန် ထိရောက်စွာ စိစစ်ကြပ်မတ်ရန် လိုအပ်ခြင်း၊ ချေးငွေနှင့် ပတ်သက်ပြီး မြီရှင်၏ စက်ကိရိယာ၊ ယာဉ်ယန္တရား၊ အတိုင်ပင်ခံအကြံပေးခ၊ ၎င်းတို့နိုင်ငံ၏ ထုတ်ကုန် ပစ္စည်းများကို တန်ဖိုးဖြတ်ယူရတဲ့ ချေးငွေဆိုင်ရာနှောင်ကြိုးများကို သတိကြီးစွာထားပြီး လုပ်ကိုင် ဆောင်ရွက်ရန်လိုအပ်ခြင်း စတဲ့အချက်များပဲ ဖြစ်ပါတယ်။ နာယကကြီးခင်ဗျာ။ နိဂုံးချုပ်အနေနဲ့ ဆွေးနွေးလိုတာကတော့ လျှပ်စစ်နှင့်စွမ်းအင်ဝန်ကြီးဌာန လျှပ်စစ်ဓာတ်အားထုတ်လုပ်ရေးလုပ်ငန်းမှ ဆောင်ရွက်မယ့် ရေအားလျှပ်စစ်ဓာတ်အားပေးစက်ရုံ ၅ ရုံ၏ စီမံကိန်းဟာ နိုင်ငံတော်အတွက် များစွာအကျိုးဖြစ်ထွန်းမှု ရှိမှာဖြစ်သလို ချေးငွေရယူသုံးစွဲရသည့်ကိစ္စ တင်လယ် မယ်မယ် ဆယ်ရက်အလက် AED ကံမ ယ ရ လ ကိစ္စအား ချေးငွေဝန်ထုပ်ဝန်ပိုးမဖြစ်စေပဲ နစ်နာမှုများ၊ လေလွင့်မှုများမဖြစ်ပေါ်အောင် ကြိုတင်စီမံထားရန် လိုအပ်ပြီး ဆောင်ရွက်မည့် ဝန်ကြီးဌာနအနေဖြင့် တာဝန်ယူမှု၊ တာဝန်ခံမှုတို့ဖြင့် လုပ်ငန်းအောင်မြင်အောင် ထိထိရောက်ရောက် အကောင်အထည်ဖော် ဆောင်ရွက်နိုင်ရေးနှင့် ယခုတင်ပြပါ အချက်များအား ပွင့်လင်း မြင်သာစွာ ပြန်လည်ရှင်းလင်းဖြေကြားပေးနိုင်ပါရန် အကြံပြုဆွေးနွေးရင်း နိဂုံးချုပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာဝင်းမြင့် ပဲခူးတိုင်းဒေသကြီး မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1274">ဒေါက်တာဝင်းမြင့်(မဲဆန္ဒနယ်အမှတ်-၁၁၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနဲ့တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး၊ မဲဆန္ဒနယ်အမှတ်(၁၁) မင်းလှ၊ မိုးညို၊ အုတ်ဖိုတို့ရဲ့ အမျိုးသားလွှတ်တော်ကိုယ်စားလှယ် ဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာနအတွက် ပြင်သစ်ဖွံ့ဖြိုးတိုးတက်ရေးအေဂျင်စီ (AFD) ကနေပြီးတော့ ယူရိုသန်း ၃၅.ရ သန်း ချေးယူတာနဲ့ပတ်သက်ပြီးတော့ ထောက်ခံအကြံပြု ဆွေးနွေးသွားမှာဖြစ်ပါတယ်။ နာယကကြီးခင်ဗျာ။ နိုင်ငံတစ်နိုင်ငံရဲ့ Infrastructure ထဲမှာ လျှပ်စစ်ဓာတ်အားထုတ်လုပ်သုံးစွဲမှု ကလည်း အရေးပါသလို နိုင်ငံတစ်နိုင်ငံရဲ့ ဖွံ့ဖြိုးတိုးတက်မှုကလည်း ဒီသုံးစွဲမှုအပေါ်မှာမူတည်ပြီးတော့ တိုင်းတာလို့ရပါတယ်။ ကျွန်တော်တို့ မြန်မာနိုင်ငံက လျှပ်စစ်ဓာတ်အားထုတ်လုပ်မှု၊ သုံးစွဲမှုက မဂ္ဂါဝပ် ၄၀၀၀ လောက်ပဲရှိပြီးတော့ အိမ်နီးနားချင်းဖြစ်တဲ့ ထိုင်းနိုင်ငံက ၂၉၉၀၀ လောက် ထုတ်လုပ်ကာ ဗီယက်နမ် နိုင်ငံကတောင် ၂၀၀၀၀ ထိထုတ်လုပ်နေပါတယ်။ တစ်ခါမြန်မာနိုင်ငံက ၂၀၃၀ ခုနှစ်မှာ MSDG လို့ခေါ်တဲ့ Maximum Sustainable Development Goal မှာလည်းပဲ အိမ်တိုင်းလျှပ်စစ်မီးလင်းဖို့အတွက် စီမံချက် ရှိပါတယ်။ အဲဒီအတွက် လျှပ်စစ်နဲ့ စွမ်းအင်ဝန်ကြီးဌာနကနေပြီးတော့ မဟာဓာတ်အားလိုင်းနဲ့ စိုက်/မွေး ဆည်ဝန်ကြီးဌာန မဟာဓာတ်အားလိုင်းအပြင်က ကျေးလက်မီးလင်းရေးစီမံကိန်းနဲ့ ဆောင်ရွက်နေပါတယ်။ အဲဒီအတွက် ပြီးခဲ့တဲ့နှစ်ကလည်း ကျွန်တော်တို့ ပြည်ထောင်စုလွှတ်တော်ကြီးမှာ ကုလသမဂ္ဂ IDA ချေးငွေ အမေရိကန်ဒေါ်လာသန်း ၄၀၀ ထဲက သန်း ၃၁၀ ကို လျှပ်စစ်နဲ့ စွမ်းအင်ဝန်ကြီးအတွက်နဲ့ ကျန်တဲ့ သန်း ၉၀ ကို စိုက်/မွေး/ဆည်ဝန်ကြီးဌာနအတွက်ချေးဖို့ အတည်ပြုပေးခဲ့ပါတယ်။ နာယကကြီးခင်ဗျာ။ ကျွန်တော်တို့ အခုမြန်မာနိုင်ငံမှာ လက်ရှိလျှပ်စစ်မီးသုံးစွဲနေတဲ့ အိမ်ထောင်စု တွေရဲ့ ရာခိုင်နှုန်းကိုကြည့်ရင် လောလောဆယ် ၄၄ ရာခိုင်နှုန်းပဲရှိပြီးတော့ ၂၀၂၀ မှာ ၅၅ ရာခိုင်နှုန်း၊ ၂၀၂၅ မှာ ၇၅ ရာခိုင်နှုန်းနဲ့ ၂၀၃၀ မှာ ရာနှုန်းပြည့်မီးလင်းအောင် ဆောင်ရွက်နေတယ်လို့လည်း သိပါတယ်။ အဲဒီအတွက် NEP ၂ မိုင်အတွင်းကို ၂၀၂၀ ဇွန်လနဲ့ ၅ မိုင်အတွင်းကိုတော့ ၂၀၂၁ စက်တင်ဘာလမှာ အပြီးလုပ်မယ် လို့လည်းသိရပါတယ်။ လောလောဆယ်ကျွန်တော်တို့ မြန်မာနိုင်ငံရဲ့ လက်ရှိ လျှပ်စစ်ထုတ်လုပ်ဖြန့်ဖြူး နေတာကိုကြည့်လို့ရှိရင် ၇-၁-၂၀၁၉ ရက်နေ့က မဂ္ဂါဝပ်ပေါင်း ၃၃၀၃.၉ မဂ္ဂါဝပ် ထုတ်လုပ်ပြီးတော့ ဒီလ ၅-၅-၂၀၁၉ မှာတော့ ၃၀၇၈ မဂ္ဂါဝပ်ပဲ ထုတ်လုပ်နိုင်တဲ့အတွက်ကြောင့် ၂၂၅.၉ မဂ္ဂါဝပ်လျော့သွားတဲ့ အတွက်ကြောင့် ယခုနွေရာသီမှာ မြို့တော်တော်များများမှာ လျှပ်စစ်မီးတွေ ပြတ်တောက်လျော့နည်းနေ တာလို့ ယူဆရပါတယ်။ အဲဒီ ၃၀၇၈ မဂ္ဂါဝပ်ထဲကမှ ရန်ကုန်တိုင်းဒေသကြီးအတွက် ၁၂၈၂ မဂ္ဂါဝပ်၊ ကျွန်တော်တို့ ၄၁ ရာခိုင်နှုန်းနဲ့ မန္တလေးတိုင်းဒေသကြီးအတွက် ၅၁၆.၂ မဂ္ဂါဝပ်နဲ့ ၁၆ ရာခိုင်နှုန်း၊ ကျွန်တော်တို့ နေပြည်တော်အတွက် ၁၆၁ မဂ္ဂါဝပ်နဲ့ ၅ ရာခိုင်နှုန်းနဲ့ ကျန်တိုင်းနဲ့ ပြည်နယ်တွေအတွက် ၁၂၁၄ မဂ္ဂါဝပ်နဲ့ ၃၉ ရာခိုင်နှုန်း ဖြန့်ဖြူးနေတယ်လို့လည်း သိရပါတယ်။ လောလောဆယ် မြန်မာနိုင်ငံဟာ မဂ္ဂါဝပ်ပေါင်း ၃၈၀၀ လောက်ပဲ ထုတ်လုပ်နိုင်ပြီးတော့ လာမယ့် ၃ နှစ်အတွင်းမှာလည်း နောက်ထပ် ၃၀၀၀ လောက်ထုတ်ဖို့ စီစဉ်ဆောင်ရွက်နေတယ်လို့လည်း သိရပါတယ်။ အဲဒီအတွက် ဒုဋ္ဌဝတီမြစ်လို့ ခေါ်တဲ့ မြစ်ငယ်မြစ်ဝှမ်းမှာ လျှပ်စစ်စီမံကိန်းတည်ဆောက်ပြီး တစ်ခုနဲ့ တည်ဆောက်ဆဲ ၂ ခု၊ တည်ဆောက်ရန် ဆောက်ရွက်ဆဲ ၅ ခု၊ စုစုပေါင်း ၈ ခုကနေပြီးတော့ ပြီးစီးသွားလို့ရှိရင် ၂၆၁၅ မဂ္ဂါဝပ် ထုတ်လုပ်နိုင်ကာ ကီလိုဝပ်နာရီသန်းပေါင်း ၁၁၅၆၂ မဂ္ဂါဝပ် ထုတ်လုပ်မယ်လို့လည်း သိရှိရပါတယ်။ ဒါ့အပြင် အတွင်းဝန်ကြီး ရဲ့ ပြောကြားချက်အရဆိုလို့ရှိရင် လာမယ့်နှစ်မှာ ယခုနှစ်ကဲ့သို့ လျှပ်စစ်မီးတွေ မပြတ်တောက်အောင် Power BARGE တွေနဲ့ နေရာ ၈ ခုကိုခွဲပြီးတော့ မဂ္ဂါဝပ်ပေါင်း ၁၄၀၀ နဲ့ စီစဉ် ဆောင်ရွက်ပါ့မယ်လို့ ပြောတဲ့ အတွက်ကြောင့် ကျွန်တော်တို့နိုင်ငံဟာ စင်ကာပူလောက်မပြတ်ဘူးဆိုတဲ့ဟာ ဖြစ်နိုင်ချေရှိတယ်လို့ ယူဆ ရပါတယ်။ နာယကကြီးခင်ဗျာ။ ကျွန်တော် ဒီချေးယူခြင်းနဲ့ပတ်သက်လို့ ထောက်ခံရတဲ့ အဓိကအချက်က တော့ ကျွန်တော်တို့ မြန်မာနိုင်ငံနိုင်ငံခြားချေးငွေအမေရိကန်ဒေါ်လာသန်းပေါင်း ၉၀၀၀ ကျော်ရှိတဲ့အထဲမှာ လျှပ်စစ်နဲ့ စွမ်းအင်ဝန်ကြီးဌာနက အများဆုံး ၆၀၀၀ ကျော်ချေးပေမယ့်လည်း ၃၀၀၀ ကျော် ဆပ်ထားတဲ့ အတွက်ကြောင့် ကျွန်တော်တို့ ချေးငွေဆပ်အားကောင်းတဲ့အတွက်ကြောင့် ထောက်ခံအပ်ပါတယ်။ နံပါတ်(၂) ဒီစီမံကိန်းကြီးအတွက် AFD Study Team ကလည်း ကျွန်တော်တို့ Feasibility Study (၃)ကြိမ် ပြုလုပ် ထားတဲ့အတွက်ကြောင့်လည်း သေချာလို့ထောက်ခံအပ်ပါတယ်။ နံပါတ်(၃)ကတော့ ကျွန်တော်တို့ ဒီ ချေးငွေက အင်မတန် အတိုးနှုန်းသက်သာတဲ့ Concessional Loan ဖြစ်လို့လည်း ထောက်ခံအပ်ပါတယ်။ နောက်တစ်ခုက ကျွန်တော်တို့ ဒါတွေချေးငွေနဲ့ ဒီဆည် ၅ ခုကို ပြုပြင်လိုက်လို့ရှိရင် လျှပ်စစ် ဓာတ်အားက ၅၈၅ ကနေ ၈၁ ကီလိုဝပ်သန်းပေါင်း ထွက်လာတဲ့အတွက်ကြောင့် ၆၄၆ ဖြစ်လာမယ့် အတွက်ကြောင့် လျှပ်စစ်ဓာတ်အားတွေ ပိုထုတ်လုပ်နိုင်မယ့်အတွက်ကြောင့်လည်း ထောက်ခံအပ်ပါတယ်။ နောက်အရေးကြီးတဲ့အချက်ကတော့ ဒီလိုချေးငွေနဲ့ လျှပ်စစ်ဓာတ်အားထုတ်လုပ်နိုင်ဖို့တင်မကဘဲနဲ့ ဒီထုတ်လုပ်တဲ့ ဆည်ကြီးတွေရဲ့ လုံခြုံမှုဆိုင်ရာအစီအမံတွေနဲ့ လုပ်ထားတဲ့အတွက်ကြောင့် ဒီဆည်ကြီးတွေမှာ ဖြစ်ပေါ် လာနိုင်မယ့် ရေကြီးရေလျှံမှုတွေ၊ ငလျင်လှုပ်မှုတွေ စတဲ့အစီအမံတွေပါ လုပ်ထားတဲ့အတွက်ကြောင့်လည်း ထောက်ခံအပ်ပါတယ်။ နောက်တစ်ခုကတော့ ဒီချေးငွေက ရေအားလျှပ်စစ်အတွက် ကျွန်တော်တို့ ချေးတဲ့ အတွက်ကြောင့်လည်း ထောက်ခံအပ်ပါတယ်။ ဘာလို့လဲဆိုရင် ရေအားလျှပ်စစ်ဆိုတာ ကျွန်တော်တို့ လေအား၊ နေအား၊ နေရောင်ခြည်၊ သဘာဝဓာတ်ငွေ့၊ ကျောက်မီးသွေးနဲ့ ဒီကျွန်တော်တို့ အဏုမြူဓာတ်အား တွေရှိတဲ့အထဲမှာ ဒီဥစ္စာက ဈေးအသက်သာဆုံးဖြစ်လို့လည်း ဖြစ်ပါတယ်။ နောက်ကျွန်တော်က အကြံပြုမေးမြန်းချင်တာကတော့ ဒီလိုဆည်ကြီးတွေမှာ သဖန်းဆိပ်ဆည် ပါတဲ့အတွက်ကြောင့် ဒီဆည်ကြီးတွေရဲ့ ဝန်ပိအားကြောင့် RIS ကို ဘယ်လိုစီစဉ်ဆောင်ရွက်ထားလဲ ဆိုတာ လည်းသိချင်ပါတယ်။ နောက်တစ်ခု အကြံပြုချင်တာကတော့ ကျွန်တော်တို့ ဒီမြန်မာနိုင်ငံမှာ လျှပ်စစ်ဓာတ်အားက အင်မတန်လိုအပ်နေပြီးတော့ ၇၆ ရာခိုင်နှုန်း၊ ရေအားလျှပ်စစ်က ၂၀ ရာခိုင်နှုန်းကို ဒီသဘာဝဓာတ်ငွေ့နဲ့ ကျောက်မီးသွေးက ၃.၆ ရာခိုင်နှုန်းပဲရှိတဲ့အတွက်ကြောင့် ကျွန်တော်တို့နိုင်ငံကို သဘာဝဓာတ်ငွေ့တွေ ပေါတဲ့အတွက်ကြောင့် ထပ်ပြီးတိုးထုတ်စေချင်ပါတယ်။ နောက်အကြံပြုချင်တာကတော့ လျှပ်စစ်ဓာတ်အားကို များများလည်းသုံးတယ်။ ဈေးကြီးလည်းပေးနေရပြီး စီးပွားရေးအလားအလာကောင်းတဲ့ တနင်္သာရီတိုင်း ဒေသကြီးတို့လိုဒေသမျိုးတွေကို မဟာဓာတ်အားလိုင်းကနေပြီးတော့ လျှပ်စစ်ဓာတ်အား အမြန်ဆုံးဖြန့်ဖြူး ပေးဖို့ အကြံပြုတင်ပြရင်း AFD ရဲ့ ချေးငွေအပေါ်မှာ ထောက်ခံတင်ပြအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဦးမြမင်းဆွေ မကွေးတိုင်းဒေသကြီး မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="1283">ဦးမြမင်းဆွေ(မဲဆန္ဒနယ်အမှတ်-၉၊ မကွေးတိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ လွှတ်တော်တစ်ရပ်လုံးကို မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဦးမြမင်းဆွေ ဖြစ်ပါတယ်။ ပြင်သစ်ဖွံ့ဖြိုးတိုးတက်ရေးအေဂျင်စီထံမှ ယူရိုငွေ ၃၅.ရ သန်း ချေးယူမည့် ကိစ္စကို ထောက်ခံအကြံပြု ဆွေးနွေးသွားမှာဖြစ်ပါတယ်။ ဒီချေးငွေယူရခြင်းရဲ့ အဓိကရည်ရွယ်ချက်က ကျွန်တော်တို့နိုင်ငံရဲ့ လျှပ်စစ်ဓာတ်အားလိုအပ်ချက်ကို ပြည့်မီဖို့ပဲဖြစ်ပါတယ်။ ဒီ ဓာတ်အားလိုအပ်ချက် ပြည့်မီဖို့ စက်ရုံ ၅ ရုံကို ပြုပြင်မှုတွေလုပ်ရသလို အခြားလိုအပ်တဲ့ကဏ္ဍတွေမှာလည်း လိုအပ်တဲ့ပြုပြင်မှု တွေကိုပြုလုပ်ဖို့ ဆွေးနွေးသွားမှာ ဖြစ်ပါတယ်။ အခုလို နွေရာသီရေနည်းတဲ့လျှပ်စစ်ထုတ်ယူရန် ရေမလုံလောက်တဲ့ပြဿနာကို အခု လက်တွေ့ ရင်ဆိုင်နေကြရတာ ဖြစ်ပါတယ်။ ဒီရေလှောင်တမံတွေမှာ ရေမလုံလောက်တဲ့ အကြောင်းရင်းကို လေ့လာတဲ့အခါမှာ အကြောင်းရင်းများစွာ တွေ့ရမှာဖြစ်ပါတယ်။ ဒီရေလှောင်တမံထဲက ရေတွေကို လျှပ်စစ်ထုတ်ယူဖို့နဲ့ စိုက်ပျိုးရေပေးဝေဖို့ တစ်ပြိုင်တည်း ဆောင်ရွက်ရတာဖြစ်ပါတယ်။ ဒီအခါမှာ တွေ့ရတဲ့ ပြဿနာက စိုက်ပျိုးရေလိုအပ်တဲ့လျှပ်စစ်အတွက်ရေမလိုအပ်ဘဲနဲ့ ရေကိုထုတ်သုံးလိုက်ရ ပြီးတော့ ဒီလျှပ်စစ်လိုအပ်တဲ့ရေသုံးစွဲဖို့အတွက် ကျွန်တော်တို့ စိုက်ပျိုးရေက မလိုအပ်တဲ့ပါတယ်။ ဒါ့ကြောင့် လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနနဲ့ လျှပ်စစ်စွမ်းအင်ဝန်ကြီးဌာန တို့ဟာ ပေါင်းစပ်ညှိနှိုင်း ဆောင်ရွက်နိုင်မှသာလျှင် နွေရာသီမှာ ရေပြတ်လပ်တဲ့ ကျွန်တော်တို့ အခြေအနေ ကနေမှ အဆင်ပြေနိုင်မှာ ဖြစ်ပါတယ်။ လက်ရှိအခြေအနေကို ကျွန်တော်တို့ လေ့လာကြည့်မယ်ဟေ့ဆိုရင် ဒီဝန်ကြီးဌာန နှစ်ခုဟာ ပေါင်းစပ် ညှိနှိုင်းမှု လွန်စွာအားနည်းနေတာကို တွေ့ရမှာဖြစ်ပါတယ်။ နောက်တစ်ခုက ကျွန်တော်တို့ နွေရာသီမှာ ရေအများကြီးလိုအပ်တဲ့ နွေစပါးလိုဟာမျိုးကို စိုက်ပျိုးမယ့်အစား ရေအနည်းငယ်သာလိုအပ်တဲ့ အခြား သီးနှံများကို ပြောင်းလဲစိုက်ပျိုးခြင်းအားဖြင့် နွေရာသီရေလိုအပ်တဲ့ လိုအပ်ချက်ကိုလည်း ကျွန်တော်တို့ ဖြည့်ဆည်းရာရောက်သလို တောင်သူတွေအတွက်လည်း အကျိုးပိုမိုရှိစေမှာ ဖြစ်ပါတယ်။ နောက် ဆည်မြောင်း တွေမှာ ရေစီးရေလာကောင်းမွန်အောင် ဆောင်ရွက်ဖို့ကလည်း အရေးကြီးပါတယ်။ ဒီရေစီးရေလာမကောင်း တဲ့အခါမှာ လိုအပ်တဲ့ရေပမာဏထက် ပိုပြီးတော့ ရေကိုသုံးစွဲနေရတဲ့အခါမှာ ရေအလေအလွင့်တွေ များစွာ ဖြစ်ရပါတယ်။ ဒါ့ကြောင့် သက်ဆိုင်ရာ ဝန်ကြီးဌာနများအနေနဲ့ ညှိနှိုင်းပေါင်းစပ် ဆောင်ရွက်နိုင်မယ်ဆိုရင် ယခုထက်ပိုပြီးတော့ ကျွန်တော်တို့ ဒီပြဿနာကို ဖြေရှင်းနိုင်လိမ့်မယ်လို့ ယုံကြည်ပါတယ်။ နောက်တစ်ခုက ကျွန်တော်တို့ နွေရာသီ အခုချိန်မှာ ဓာတ်အားခွဲဝေသုံးစွဲမှုဖြစ်ပါတယ်။ ပြီးခဲ့တဲ့ ရက်ပိုင်းက အစည်းအဝေးတစ်ခုမှာ လျှပ်စစ်ပြည်ထောင်စုဝန်ကြီးက နိုင်ငံတော်အနေနဲ့ ပြည်သူတစ်ရပ်လုံး သာတူညီမျှဖြစ်စေရန် တည်ငြိမ်တဲ့လျှပ်စစ်ဓာတ်အား ရရှိဖို့ ဆောင်ရွက်နေတယ်လို့ ကျွန်တော်တို့ ဆွေးနွေးခဲ့ ပါတယ်။ လက်ရှိ မကွေးတိုင်းဒေသကြီးရဲ့ အခြေအနေကို အနည်းငယ်တင်ပြလိုပါတယ်။ လက်ရှိကွေးတိုင်းဒေသကြီးဟာ အပူချိန်လွန်ကဲတဲ့ဒဏ်ကို အလူးအလဲခံစားနေရတာ ဖြစ်ပါတယ်။ အပူချိန် ၄၇ ကို ကက်ကကက စံသစ်ကထင်တယ် အားလုံးအသိစစ်ပါတယ်။ လွန်ကဲနေတဲ့လျှပ်စစ်ဓာတ်အား ပြတ်တောက်မှုဟာ အနည်းဆုံး ၈ နာရီကျော် ကြာမြင့်နေတာကို တွေ့ရမှာဖြစ်သလို လျှပ်စစ်ရရှိတဲ့ည်း လုံလောက်တဲ့ဗို့အား ပြည့်မီခြင်းမရှိတဲ့အတွက် မကွေးတိုင်းက ကျွန်တော်တို့ ပြည်သူတွေများစွာဟာ ဒုက္ခရောက်နေရတာဖြစ်ပါတယ်။ အဲဒီ အခြားတိုင်းတွေကို လေ့လာ ကြည့်တဲ့အခါမှာ ဓာတ်အားပြတ်တောက်မှုကြာချိန်ဟာ အနည်းငယ်သာ တွေ့ရပြီးတော့ လုံလောက်တဲ့ ဗို့အားကိုလည်း အပြည့်အဝရရှိနေတာကို တွေ့ရမှာဖြစ်ပါတယ်။ အခုလို အပူချိန်လွန်ကဲနေတဲ့မကွေးတိုင်းဒေသကြီးကို လျှပ်စစ်ဓာတ်အား ပိုမိုမပေးနိုင်သည့်တိုင်တောင်မှ ဝန်ကြီးဆွေးနွေးသွားတဲ့ သာတူညီမျှဆိုတာကိုရရင်ပဲ ကျွန်တော်တို့ ကျေနပ်ပါတယ်။ အဲဒါကြောင့် ဝန်ကြီးဌာနအနေဖြင့် မကွေးတိုင်း ဒေသကြီးကို သာတူညီမျှဖြစ်အောင် ဆောင်ရွက်ပေးဖို့လည်း တောင်းဆိုလိုပါတယ်။ နောက်ဆုံးဆွေးနွေးလိုတာက ရေအားလျှပ်စစ်ဓာတ်အားပေး စက်ရုံကြီးတွေကို ပြင်ဆင်မှုတွေ ဆောင်ရွက်သလိုပဲ ကျွန်တော်တို့ သဘာဝဓာတ်ငွေ့သုံး ဓာတ်အားပေးစက်ရုံများကိုလည်း စွမ်းအင်မြင့်တဲ့ ခေတ်မီတဲ့စက်များဖြင့် အစားထိုးပြုပြင်ဖို့ လိုအပ်မှာဖြစ်ပါတယ်။ ကျွန်တော့မဲဆန္ဒနယ်မှာရှိတဲ့ ကျွန်းချောင်း သဘာဝဓာတ်ငွေ့သုံး ဓာတ်အားပေးစက်ရုံဟာဆိုရင် ကုန်းတွင်းပိုင်းမှာ တစ်ခုတည်းသော သဘာဝဓာတ်ငွေ့သုံး ဓာတ်အားပေးစက်ရုံ ဖြစ်ပါတယ်။ ၁၉၇၄ ခုနှစ် ကတည်းကနေပြီးတော့ ကျွန်တော်တို့ တပ်ဆင်အသုံးပြု ခဲ့တာ ဖြစ်ပြီးတော့ သက်တမ်းအားဖြင့် ၄၅ နှစ် ကြာမြင့်ပြီဖြစ်ပါတယ်။ ဒီစက်တပ်ဆင်အားက ၅၄ မဂ္ဂါဝပ် ရှိသော်ငြားလည်းပဲ ယခုအခါမှာ အဲဒီ သဘာဝဓာတ်ငွေ့ အခက်အခဲနဲ့ ြင့်နေတဲ့အတွက် ကျွန်တော်တို့ ၁၂ မဂ္ဂါဝပ်သာ ထုတ်ယူသုံးစွဲနိုင်မှာ တွေ့ရတာဖြစ်ပါတယ်။ ဒီစက်ရုံကြီးတွေကိုလည်း ကျွန်တော်တို့ ခေတ်မီ စက်ကြီးများဖြင့် စက်စွမ်းအားဖြင့်လည်ပတ်နိုင်အောင် ပြုပြင်ပေးဖို့ကိုလည်း ကျွန်တော်တို့ ဆွေးနွေး လိုပါတယ်။ နိဂုံးချုပ်အနေဖြင့် အဲဒီရေအားပေးစက်ရုံကြီးတွေ ပြုပြင်မှုတွေကိုလည်း ကျွန်တော်တို့ ဆောင်ရွက် တာကိုလည်း ထောက်ခံပါတယ်။ အခြားပြုပြင်စရာများကိုလည်း ညှိနှိုင်းပေါင်းစပ် ပြုပြင်ပေးဖို့ ဆွေးနွေး ရင်းနဲ့ပဲ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးအောင်ကျော်ကျော်ဦး လှိုင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1563">ဦးအောင်ကျော်ကျော်ဦး(လှိုင်မဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်က လှိုင်မြို့နယ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးအောင်ကျော်ကျော်ဦး ဖြစ်ပါတယ်။ လျှပ်စစ်ဓာတ်အားဟာ နိုင်ငံတော်ဖွံ့ဖြိုးတိုးတက်ဖို့၊ နိုင်ငံ့စီးပွားတိုးတက်ဖို့နဲ့ ပြည်သူလူထုရဲ့ လူနေမှု အဆင့်အတန်းမြင့်မားဖို့အတွက် အဓိကလိုအပ်ချက်ဖြစ်ပါတယ်။ အခုလုပ်မယ့်အစီအစဉ်ကလည်း လက်ရှိ အခြေအနေနဲ့လိုအပ်ချက်ဖြစ်တဲ့အတွက် ပြင်သစ်ချေးငွေနဲ့ ရေအားလျှပ်စစ်စက်ရုံတွေကို ပြုပြင်မွမ်းမံမယ့် အစီအစဉ်တွေကို ထောက်ခံအပ်ပါတယ်။ ကျွန်တော့်အနေနဲ့ လျှပ်စစ်နဲ့ပတ်သက်ပြီးတော့ အကြံပြုချက် ၃ ခုကို ဆွေးနွေးတင်ပြလိုပါတယ်။ ပထမတစ်ချက်ကတော့ လျှပ်စစ်ဝယ်ယူခွင့်နှုန်းထား PPA သတ်မှတ်ပေးဖို့ပဲဖြစ်ပါတယ်။ လက်ရှိ မြန်မာနိုင်ငံရဲ့ လျှပ်စစ်ထုတ်လုပ်မှုစွမ်းအားက ၃၉၀၀ မဂ္ဂါဝပ်ရှိပါတယ်။ တစ်နှစ်ကို ၁၅ ရာခိုင်နှုန်း လျှပ်စစ် ဓာတ်အားသုံးစွဲမှုက ၁၅ ရာခိုင်နှုန်း တိုးတက်လာပါတယ်။ ဒီနှစ်မှာ ကျွန်တော်တို့ ၁ရ ရာခိုင်နှုန်း တိုးလာပါတယ်။ နောက်လာမယ့်နှစ်မှာ ကျွန်တော်တို့ လျှပ်စစ်ဓာတ်အားလိုအပ်ချက်က ၁၈၀၀ မဂ္ဂါဝပ် ဖြစ်ပါတယ်။ အတာတန်တော်တို့ မဂါဝပ်ကို ဖမ်းမအမေရိကန်ဒေါ်လာသန်းရင်းနှီးမြှုပ်ခံရပါတယ်။ ဖြစ်တဲ့အတွက်ကြောင့် ၁.၈ ဘီလီယံ ကျွန်တော်တို့ ရင်းနှီးမြှုပ်နှံရမှာ ဖြစ်ပါတယ်။ ဒါဟာ လာမယ့်နှစ်အတွက် တစ်ခုတည်း တွက်ချက်ထားတာဖြစ်ပါတယ်။ အဲဒီတော့ ကျွန်တော်တို့ နိုင်ငံတော်အနေနဲ့ ဒီလိုမျိုး နိုင်ငံတော်တစ်ရပ်တည်းက ရင်းနှီးမြှုပ်နှံဆောင်ရွက်ဖို့ဆိုတာ ဘယ်လိုမှမဖြစ်နိုင်ပါဘူး။ ကျွန်တော်တို့ နိုင်ငံရဲ့ GDP က ၆၀ ဘီလီယံပဲရှိပါတယ်။ လက်ရှိမှာ လျှပ်စစ်စွမ်းအားအတွက် နိုင်ငံတော်ဘတ်ဂျက်ရဲ့ ၂၄.၃၂ ရာခိုင်နှုန်း သုံးစွဲထားပါတယ်။ အဲဒီတော့ နိုင်ငံတော်ဘတ်ဂျက်ရဲ့ လေးပုံတစ်ပုံကို ကျွန်တော်တို့ လျှပ်စစ်အတွက် သုံးစွဲတာဖြစ်တဲ့အတွက် ဘတ်ဂျက်တိုးပြီးတော့တောင်းဖို့ ဒီထက်ဘတ်ဂျက်ပိုပြီးတော့ သုံးစွဲဖို့ဆိုတာ ဘယ်လိုမှမဖြစ်နိုင်ပါဘူး။ ဒါကြောင့် လျှပ်စစ်စွမ်းအားလိုအပ်ချက်ကို ကျွန်တော်တို့ ဖြည့်ဆည်းနိုင်ဖို့အတွက်ဆိုရင် နိုင်ငံခြား ရင်းနှီးမြှုပ်နှံမှု ပြည်တွင်းရင်းနှီးမြှုပ်နှံမှုတွေကို ဖိတ်ခေါ်ပြီးတော့ ဆောင်ရွက်မှရမှာဖြစ်ပါတယ်။ ဒီလိုနိုင်ငံခြား ရင်းနှီးမြှုပ်နှံမှုတွေ၊ ပြည်တွင်းရင်းနှီးမြှုပ်နှံမှုတွေ ဖိတ်ခေါ်ပြီးတော့ လျှပ်စစ်ဓာတ်အားလိုအပ်ချက်ကို ဖြည့်ဆည်းဖို့ အဓိကအခက်အခဲဖြစ်နေတာကတော့ လျှပ်စစ်ဝယ်ယူခွင့်နှုန်းထား PPA သတ်မှတ်ထားခြင်း မရှိသေးတာဖြစ်ပါတယ်။ ဝယ်ယူခွင့်နှုန်းထားမရှိသေးတဲ့အတွက် ထုတ်လုပ်သူတွေ ရင်းနှီးမြှုပ်နှံလိုသူတွေက မလုပ်နိုင်ဖြစ်နေတာပါ။ ဒါကြောင့် လျှပ်စစ်ဝယ်ယူခွင့်နှုန်းထား PPA အမြန်ဆုံးသတ်မှတ်ပေးဖို့ ကျွန်တော် အကြံပြုလိုပါတယ်။ ဒုတိယတစ်ချက်ကတော့ ကျွန်တော်တို့ ကျောက်မီးသွေးနဲ့ပတ်သက်တဲ့ မူဝါဒကို ပြန်လည်စဉ်းစား သုံးသပ်ပေးဖို့ ဖြစ်ပါတယ်။ အမျိုးသားလျှပ်စစ်စီမံကိန်းမှာ ကျွန်တော်တို့ ကျောက်မီးသွေး လျှပ်စစ်စွမ်းအား တည်ငြိမ်ဖို့အတွက် ကျောက်မီးသွေး ၃၃ ရာခိုင်နှုန်း ထည့်ရမယ်ဆိုပြီးတော့ တွက်ချက်ထားတာရှိပါတယ်။ ကျွန်တော်တို့ရေအားလျှပ်စစ်က နွေရာသီမှာ ရေနည်းတဲ့ကျွန်တော်တို့ စွမ်းအားအပြည့်အဝ မထုတ်လုပ်နိုင်ပါဘူး။ နေရောင်ခြည်နဲ့ထုတ်လုပ်တဲ့ ဒီ solar System မှာလည်း ကျွန်တော်တို့ ညအခါမှာ လျှပ်စစ်ဓာတ်အား မထုတ်လုပ်နိုင်ပါဘူး။ လျှပ်စစ်စွမ်းအား တစ်သမတ်တည်းရရှိဖို့ အမြဲတမ်းတည်ငြိမ်နေဖို့ အတွက်ဆိုရင် ကျွန်တော်တို့နိုင်ငံအနေနဲ့ Energy ဒါမှမဟုတ်ရင် ကျောက်မီးသွေးကို အသုံးပြုရမှာဖြစ်ပါတယ်။ Energy ဟာ ကျွန်တော်တို့အတွက် အလွန်ပဲဈေးကြီးပါတယ်။ ကျွန်တော်တို့က ဆင်းရဲတဲ့တိုင်းပြည် ဖြစ်တဲ့အတွက် ပြည်သူတွေ ဈေးနှုန်းသက်သက်သာသာနဲ့ သုံးစွဲနိုင်အောင် ကျွန်တော်တို့ ကျောက်မီးသွေး အသုံးပြုပြီးတော့ ထုတ်လုပ်ဖို့ကို ပြန်လည်စဉ်းစားရပါမယ်။ အခုလက်ရှိအခြေအနေမှာ ကျွန်တော်တို့ ပတ်ဝန်းကျင်ထိခိုက်မှု အနည်းဆုံးနဲ့ လျှပ်စစ်ဓာတ်ထုတ်လုပ်နိုင်တဲ့ ကျွန်တော်တို့ Clean Core Technology လည်း ရှိနေပြီဖြစ်ပါတယ်။ ဂျပန်တို့၊ ကိုရီးယားတို့မှာ ကျွန်တော်တို့မြို့ကြီးတွေမှာကို ကျောက်မီးသွေး ကနေလျှပ်စစ်ထုတ်တဲ့ clean Core Technology နဲ့ထုတ်လုပ်တဲ့စက်ရုံတွေ တည်ဆောက်ပြီးတော့ ထုတ်လုပ်နေပါပြီ။ တရုတ်ပြည်မှာဆိုရင် ကျောက်မီးသွေးကနေ လျှပ်စစ်ဓာတ်အား အများအပြားထုတ်ပြီးတော့ လျှပ်စစ်ဓာတ်အားကို ဈေးနှုန်းသက်သက်သာသာနဲ့ ပေါပေါများများသုံးနိုင်အောင် စီမံဆောင်ရွက်ထား ပါတယ်။ ဒါကြောင့် ကျွန်တော်တို့ ပြည်သူတွေလည်း ဈေးနှုန်းသက်သက်သာသာနဲ့ လျှပ်စစ်ဓာတ်အား သုံးစွဲနိုင်ဖို့အတွက် ကျောက်မီးသွေးနဲ့ပတ်သက်တဲ့ မူဝါဒကို ပြန်လည်စဉ်းစား သုံးသပ်သင့်ပါကြောင်း အကြံပြုတင်ပြအပ်ပါတယ်။ တတိယအချက်ကတော့ ကျွန်တော်တို့ လျှပ်စစ်ဓာတ်အားခနှုန်းထားများ ပြင်ဆင်သတ်မှတ်ဖို့ ဖြစ်ပါတယ်။ လက်ရှိအခြေအနေမှာ ကျွန်တော်တို့က နိုင်ငံတော်ကနေပြီးတော့ တစ်နှစ်ကို ဘီလီယံ ၅၀၀ ကျွန်တော်တို့ ရှုံးနေပါတယ်။ နိုင်ငံတော်က တစ်နှစ်ကို ဘီလီယံ ၅၀၀ လျှပ်စစ်အတွက် စိုက်ထုတ်သုံးစွဲ နေရပါတယ်။ ဒါဟာရေရှည်မှာ ကျွန်တော်တို့ ဘယ်လိုမှမဖြစ်နိုင်ပါဘူး။ တစ်ရက်ကို ကျွန်တော်တို့ 1.5 ဘီလီယံရှုံးနေပါတယ်။ လျှပ်စစ်ဓာတ်အတွက် အဲဒီတော့ ကျွန်တော်တို့ ဆိုရှယ်လစ်စနစ်မှာ ကျွန်တော်တို့ ဝေဖန်သလိုပဲ အလုပ်ရှင်က လုပ်ခပေးချင်ယောင်ဆောင်တယ်။ အလုပ်သမားကလည်း အလုပ်လုပ်ချင် ယောင်ဆောင်တယ်။ အဲဒီတော့ နှစ်ဖက်စလုံးက အကျိုးမရှိပါဘူး။ နိုင်ငံတော်ကလည်း နိုင်ငံတော်ဘဏ္ဍာ တွေကို နှစ်စဉ်အရှုံးခံပြီးတော့ သုံးစွဲနေရတယ်။ ပြည်သူလူထုကလည်း လိုအပ်တဲ့ လျှပ်စစ်ကို လုံလုံ လောက်လောက် မရရှိပါဘူး။ အဲဒီတော့ ထုတ်လုပ်သူကလည်း သင့်တော်တဲ့နှုန်းထားဖြစ်တဲ့အတွက် ဒီ လျှပ်စစ်ကို လာရောက်ရင်းနှီးမြှုပ်နှံပြီးတော့ မထုတ်လုပ်နိုင်ဖြစ်နေရပါတယ်။ ဒါကြောင့်မိုလို့ ကျွန်တော်တို့ လျှပ်စစ်ဓာတ်အား ဓာတ်အားခနှုန်းထားကိုလည်း ပြင်ဆင်သတ်မှတ်ဖို့ ကျွန်တော်အကြံပြု တင်ပြလိုပါတယ်။ နာယကကြီးခင်ဗျာ။ ကျွန်တော့အနေနဲ့ ဒီလျှပ်စစ်ဝယ်ယူတဲ့နှုန်းထား PPA အမြန်ဆုံးသတ်မှတ် ပေးဖို့ နောက် ကျောက်မီးသွေးနဲ့ပတ်သက်တဲ့ မူဝါဒကို ပြန်လည်သုံးသပ်ပေးဖို့ရယ်၊ လျှပ်စစ်ဓာတ်အားခ နှုန်းထားများ ပြင်ဆင်သတ်မှတ်ပေးဖို့ရယ် ကျွန်တော် အကြံပြုတင်ပြအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါချေးငွေရယူရေးကိစ္စနဲ့ စပ်လျဉ်းပြီး ကျန်ရှိတဲ့ အစီအစဉ်များကို ၁၆-၅-၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဆဋ္ဌမနေ့ ရပ်နားကြောင်းနှင့် သတ္တမနေ့ ကျင်းပမည့်နေ့ရက်နှင့်ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၂)ကြိမ် မြောက်ပုံမှန်အစည်းအဝေး ဆဋ္ဌမနေ့ အစီအစဉ်ကို ရပ်နားပါမယ်။ အစည်းအဝေး သတ္တမနေ့ကို မနက်ဖြန် ၂၀၁၉ ခုနှစ်၊ မေလ ၁၄ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက် ပုံမှန်အစည်းအဝေး ဆဋ္ဌမနေ့ အစည်းအဝေးကို မွန်းလွဲ ၁၄:၄၀ နာရီတွင် ရပ်နားပါသည်။</speech>
</postface>
</transcript>
</doc>
