<doc>
<docinfo>
<docno>02-05-19.xml</docno>
<pdf>02-05-19.pdf</pdf>
<term value="02">ဒုတိယအကြိမ်</term>
<session value="05" />
<sittingday value="19" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၉)ရက်မြောက်နေ့မှတ်တမ်း</title>
<date>၁၃၇၉ ခုနှစ်၊ တော်သလင်းလဆန်း ၄ ရက် (၂၀၁ရ ခုနှစ်၊ သြဂုတ်လ ၂၅ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၁၉)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေးရဲ့ (၁၉)ရက်မြောက်နေ့အစီအစဉ် စတင်ပါတော့မယ်။ ယနေ့ အစည်းအဝေးကို နိုဗယ်ကိုယ်ပိုင်အထက်တန်းကျောင်းမှ အုပ်ချုပ်သူ ဆရာ၊ ဆရာမများနဲ့ ကျောင်းသား၊ ကျောင်းသူ ၂၅၃ ဦး အပါအဝင် စုစုပေါင်း ၂၇၅ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၉)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၈၈ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၉.၂၃ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၉)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၁၉)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း၊</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="963">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစား ရပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၁၉)ရက်မြောက်နေ့ ၂၅-၈-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးလင်းလင်းဦး တနိုင်း၊ - ဒေါ်အေးအေးမူ(ခ) ဒေါ်ရှားမီး ကလေး၊ - ဦးမြင့်ထွန်း တန့်ဆည်၊ - ဦးအောင်စိုး သရက်ချောင်း၊ - ဒေါက်တာခင်စိုးစိုးကြည် - ဒေါ်မြခွာညိုဦး ရွှေတောင်၊ - ဦးလှသန်း ကဝ၊ - ဦးလှဌေးဝင်း ဇေယျာသီရိ၊ - ဦးသန်းစိုး သာစည်၊ ဦးနိုင်ထူးအောင် နွားထိုးကြီး၊ - ဦးစောကျော်ဝင်းမောင် ကျိုက်မရော၊ - ဒေါ်မာမာခိုင် သထုံ၊ - ဒေါ်မိကွန်ချမ်း - ဦးဖေသန်း - ဒေါ်စုစုလွင် - ဒေါက်တာသက်သက်ခိုင် - ဦးမြင့်လွင် - ဦးနေမျိုးထွန်း - ဒေါက်တာခင်မောင်မောင် - ဦးတင်မောင်ဝင်း - ဦးအောင်လှိုင်ဝင်း - ဦးတီခွန်မြတ် ဦးစိုင်းခတ္တိယ - ဒေါ်နန်းခမ်းအေး - ဦးဌေးလွင်(ခ) ဦးဒီလုံး - ဦးထွန်းအောင်(ခ) ဦးထွန်းထွန်းဟိန် - ဦးလူတယ်ဟုန်(ခ) ဦးအောင်ရွှေ - ဦးဖိုးမောင် - ဒေါ်ပြုံးကေသီနိုင် - ဗိုလ်မှူးချုပ်သန်းထွတ်သိန်း - ဒေါ်ရှီလာနန်တောင်(ခ) အမ်နန်တောင် - ဦးနောင်နဂျတန် - ဦးဝင်းဇော် - ဦးခင်မောင်မြင့် - ဦးစိုးသိန်း - ဒေါ်မြစေး - ဦးဘွဲ့ခန်း - ဦးဝင်းအောင် - ဦးဥက္ကာမင်း - ဦးဝင်းကြိုင် - ဒေါက်တာစန်းမောင်မောင် သုံးခွ၊ ဒဂုံ၊ ပုဇွန်တောင်၊ ထန်းတပင်၊ ဒဂုံမြို့သစ်(မြောက်ပိုင်း)၊ ဆိပ်ကမ်း၊ မင်္ဂလာဒုံ၊ ကွတ်ခိုင်၊ မိုင်းဆတ်၊ နမ္မတူ၊ နမ့်စန်၊ နောင်ချို၊ လောက်ကိုင်၊ ဖယ်ခုံ၊ ကလာ၊ တပ်မတော်၊ ကချင်-၂။ ကချင်-၇၊ ကချင်-၉၊ ကယား-၉၊ ကယား -၁၁။ စစ်ကိုင်း-၃၊ တနင်္သာရီ-၈၊ ပဲခူး-၁၀၊ ပဲခူး-၁။ - ဦးအောင်သိန်း ပဲခူး-၁၂၊ - ဦးစိုးအောင် မန္တလေး-၁၁၊ - ဒေါ်သီရိရတနာ မွန်-၁၂၊ - ဦးလှမြင့်(ခ) ဦးလှမြင့်သန်း မွန်-၁၁၊ - ဒေါ်နွယ်နွယ်အောင် - ဦးဖေတင် - ဦးလင်းတင်ဌေး - ဒေါက်တာဇော်လင်းထွဋ် - ဒေါ်ထုမေ ရခိုင်-၁၁၊ - ဦးခင်မောင်လတ် ရခိုင်-၃၊ - ဦးခွန်သိန်းဖေ - ဦးကျော်နီနိုင် ရှမ်း-၁၁၊ - ဦးမောင်မောင်အုန်း ဧရာဝတီ-၅၊ - ဦးသိမ်းဆွေ ဧရာဝတီ-၁၀၊ - ဗိုလ်မှူးတင့်လွင်အေး တပ်မတော် နှင့် - ဗိုလ်မှူးမင်းအောင်ဖြိုး တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၄ ဦးရှိပြီး ယနေ့ ခွင့်ပန်ကြားသူ ၅ရ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၇၁ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅ရ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၉) ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၁၄ ဦး၊ ယနေ့ခွင့်ပန်ကြား၍ ခွင့်ပြုထားသူ ၅ရ ဦး ဖြစ်တဲ့အတွက် ခွင့်ပြုထားသူ စုစုပေါင်း၇၁ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့်ဆက်သွယ်ရေးဥပဒေကိုပြင်ဆင်သည့် ဥပဒေကြမ်းကို လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆက်သွယ်ရေး ဥပဒေကိုပြင်ဆင်သည့် ဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး ပြင်ဆင်အတည်ပြုချက် များဖြင့် ပြည်သူ့လွှတ်တော်သို့ပေးပို့ခဲ့ရာ ပြင်ဆင်ချက်များဖြင့် အမျိုးသားလွှတ်တော်သို့ ပြန်လည်ပေးပို့ခဲ့ ပါတယ်။ အမျိုးသားလွှတ်တော်က ပြည်သူ့လွှတ်တော်ရဲ့ ပြင်ဆင်ချက်များအတိုင်း သဘောတူတဲ့အတွက် လွှတ်တော်နှစ်ရပ် သဘောတူညီတဲ့ ဥပဒေကြမ်းအဖြစ် ၂၄-၈-၂၀၁ရ ရက်တွင် ပြည်ထောင်စုလွှတ်တော်သို့ ပေးပို့ ထားပါတယ်။ ယင်းဥပဒေကြမ်းကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့ အတွက် ၂၄-၈-၂၀၁ရ ရက်တွင် ပေးပို့ထားပါကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စု လွှတ်တော်က အတည်ပြုသည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော တူးမြောင်းဥပဒေကြမ်းနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်းနှင့် တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ်သဘောကွဲလွဲတဲ့ တူးမြောင်းဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၈-၈-၂၀၁ရ ရက်တွင် ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီးဖြစ်ပါတယ်။ ဒီနေ့မှာ လွှတ်တော်နှစ်ရပ် သဘောကွဲလွဲချက်များနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ အစီရင်ခံစာမှာ ဖော်ပြထားတဲ့အတိုင်း တစ်ပိုဒ်ချင်းစီအလိုက်ကို အဆိုတင်သွင်းခြင်း၊ ဆွေးနွေးမယ့် လွှတ်တော်ကိုယ်စားလှယ်ရှိက ဆွေးနွေးခြင်း၊ လိုအပ်ပါက သက်ဆိုင်ရာ ပြည်ထောင်စုအဆင့်အဖွဲ့အစည်းဝင်နဲ့ ဥပဒေကြမ်းပူးပေါင်းကော်မတီတို့က ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာဖြစ်ပါတယ်။ အဆိုပါ ဥပဒေကြမ်းနဲ့စပ်လျဉ်းပြီး လွှတ်တော်ကိုယ်စားလှယ် ၃ ဦးက ကွဲလွဲတဲ့ အပိုဒ်၊ အပိုဒ်ခွဲ ၃ ခု အတွက် ဆွေးနွေးဖို့ အမည်စာရင်းပေးထားပါတယ်။ ကိုယ်စားလှယ်များအနေနဲ့ သက်ဆိုင်တဲ့ အပိုဒ်၊ အပိုဒ်ခွဲ အလိုက် ဆွေးနွေးတဲ့အခါမှာ တိုတိုနဲ့လိုရင်း ဆွေးနွေးဖို့ဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံပြီး သီးခြားအဆိုပြု ပြင်ဆင်ချက်မရှိတဲ့ အပိုဒ်များအတွက် လွှတ်တော်ရဲ့ သဘောထားမေးမြန်း၍ အတည်ပြု ဆောင်ရွက်သွားမှာ ဖြစ်ပါတယ်။ သီးခြား အဆိုပြုပြင်ဆင်ချက်ရှိတဲ့ အပိုဒ်များကိုတော့ စက်ခလုတ်အသုံးပြု၍ အဆုံးအဖြတ်ရယူသွားမှာဖြစ်ပြီး ထောက်ခံ ဆန္ဒမဲများပါက ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်း အတည်ပြုကြောင်းနဲ့ ကန့်ကွက်ဆန္ဒမဲများပါက သီးခြားအဆိုပြု ပြင်ဆင်ချက်အတိုင်း အတည်ပြုမှာဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်၊ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ လွှတ်တော်ကိုယ်စားလှယ် များရဲ့ ပြင်ဆင်ချက်တို့ပါဝင်တဲ့ ပြင်ဆင်ချက်ဇယားကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၂ အပိုဒ်ခွဲ(ဂ) မှစပြီး ပြင်ဆင်ချက် ဇယားအမှတ်စဉ်အလိုက် အဆိုပြု တင်ပြဖို့ ဖြစ်ပါတယ်။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည့်စုံပါစေကြောင်း ဦးစွာနှုတ်ခွန်းဆက်သပါတယ်။ ဥပဒေကြမ်းရဲ့အပိုဒ် ၂ အပိုဒ်ခွဲ(ဂ)ကို ပြည်သူ့လွှတ်တော်၏ အတည်ပြုချက်အတိုင်း အတည်ပြုပေးပါရန် လွှတ်တော်သို့ လေးစားစွာ အဆိုတင်သွင်းအပ်ပါတယ်ခင်ဗျာ။</speech>
<speech type="speaker">ဦးတင်ကိုကိုဦး ဘီးလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="314">ဦးတင်ကိုကိုဦး (ဘီးလင်းမဲဆန္ဒနယ်၊ မွန်ပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌ၊ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များနဲ့ လေ့လာသူအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ မွန်ပြည်နယ်၊ ဘီးလင်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးတင်ကိုကိုဦး ဖြစ်ပါတယ်။ အခု ဒီတူးမြောင်းဥပဒေကြမ်းရဲ့ ပုဒ်မ ၂(ဂ) မှာ အမျိုးသားလွှတ်တော်ရဲ့ အတည်ပြုချက်ကို ကျွန်တော်က အဓိကထောက်ခံစေချင်တဲ့အတွက် ထောက်ခံဆွေးနွေးသွားမှာ ဖြစ်ပါတယ်။ ဒီမှာ ပြည်သူ့လွှတ်တော်နဲ့ အမျိုးသားလွှတ်တော် အဓိကသဘောကွဲလွဲတာကတော့ မြို့နယ်အုပ်ချုပ်ရေးမှူး၏ စိစစ်တင်ပြချက်အရ ဆိုတဲ့ စကားလုံးကွဲပြားတာပါ။ ပြည်ထောင်စုလွှတ်တော် နာယကကြီးခင်ဗျာ။ ကျွန်တော့ကို Power Point အသုံးပြုခွင့်ပေးပါ။ ပုံထဲမှာ အမျိုးသားလွှတ်တော်ကနဲ့ ပြည်သူ့လွှတ်တော်က ကွာတာကို ကျွန်တော်က အဓိက အဲဒီမှာ အနီရောင်လေးနဲ့ ပြထားပါတယ်။ Next Slide ပြပေးပါ။ ကျွန်တော်တို့က ဒီဥပဒေမှာ အဓိကအားဖြင့် ဆည်မြောင်းလုပ်ငန်းတွေကို ကင်း လက်ထက်က လယ်ကြားမြောင်းဆိုပြီးတော့ ၃ ပိုင်း ရှိပါတယ်။ အဲဒီမှာ ဆည်မြောင်းလုပ်ငန်းတွေကို အဓိကကဆည်မြောင်း လုပ်သင့်မသင့်ကို ဝန်ကြီးဌာနက အဓိက ဆုံးဖြတ်ပါတယ်။ လယ်ကြား မြောင်းနဲ့ ပတ်သက်ရင်တော့ ဒီရေကို လိုအပ်တဲ့ တောင်သူလယ်သမားတွေက အဓိကလိုအပ်ချက်အပေါ်မှာ ဆောင်ရွက်တာဖြစ်ပါတယ်။ အဲဒီတော့ ဆည်မြောင်းကတော့ ပညာရှင်ကရွေးချယ်ပြီးတော့ လယ်ကြားမြောင်းကို လယ်သမားကရွေးချယ်တာ ရှင်းပါတယ်ခင်ဗျာ။ အဲဒီတော့ ကျွန်တော်တို့ အခုဆွေးနွေးတဲ့ အဓိက ဒီကျေးရွာဆည်မြောင်းဆိုတော့ ကျေးရွာမှာ အခု လယ်ကြားမြောင်းကို သတ်မှတ်သလိုမျိုး ကျေးရွာကနေပြီး ကျေးရွာအုပ်ချုပ်ရေးမှူး၊ အဲဒီကနေပြီး မြို့နယ် အုပ်ချုပ်ရေးမှူးကနေပြီး ခရိုင်ကိုသွားလို့ရပါတယ်။ တစ်ဖက်မှာ ဆည်မြောင်းလိုပြောမယ်ဆိုရင်လည်း ပညာရှင်က ကျွန်တော်တို့ ရွေးချယ်တာဖြစ်ပါတယ်။ အဲဒီတော့ အခုဒီမှာ ကျေးရွာဆည်မြောင်းကို လုပ်ဖို့အခါ ကျတော့ ခရိုင်အုပ်ချုပ်ရေးမှူးက ကျေးရွာဆည်မြောင်းအဖြစ် ကြေညာထားသည့်လို့ ဖြစ်တဲ့အတွက်ကြောင့် ကျွန်တော်တို့က ကျေးရွာကရှိတဲ့ တောင်သူလယ်သမားက ဒီကျေးရွာဆည်မြောင်း တူးချင်တဲ့အခါကျရင် ခရိုင်အုပ်ချုပ်ရေးမှူးနဲ့ ဒါရိုက်ချိတ်ဆက်ရမှာဖြစ်နေပါတယ်။ အဲဒီအခါကျတော့ ကြားထဲမှာဘာမှမရှိတဲ့ အခါကျတော့ ဒီကျေးရွာဆည်မြောင်းလုပ်ချင်ရင် အခုဒီမှာ အမျိုးသားလွှတ်တော်ရဲ့ အတည်ပြုချက်အတိုင်း ဆိုရင် ကျွန်တော်တို့ မြို့နယ်အုပ်ချုပ်ရေးမှူးကနေတစ်ဆင့် ဖြစ်တဲ့အတွက်ကြောင့် ကျေးရွာသားတွေဟာ မိမိတို့ရဲ့ ကျေးရွာအုပ်စု အုပ်ချုပ်ရေးမှူးတွေနဲ့ နီးစပ်ပါတယ်။ အဲဒီကနေတစ်ဆင့် မြို့နယ်အုပ်ချုပ်ရေးမှူး၊ အဲဒီကနေပြီးတော့ စိစစ်မှုနဲ့ ခရိုင်အုပ်ချုပ်ရေးမှူးကို သွားမယ်ဆိုရင် ကျေးရွာက တောင်သူလယ်သမားတွေ လိုချင်တဲ့ ဒါကိုကျွန်တော်တို့က လက်လှမ်းမီပါတယ်။ အဲလိုမှမဟုတ်ဘဲနဲ့ ခရိုင်အုပ်ချုပ်ရေးမှူးက ကြေညာထား တယ်လို့ ဒါရိုက်ပြောတဲ့အတွက်ကြောင့် ကျေးရွာသူ၊ ကျေးရွာသားတွေအနေနဲ့ တောင်းဆိုရန် အင်မတန် ခက်ခဲတဲ့ အခြေအနေဖြစ်ပါတယ်။ နောက်တစ်ခုက ခရိုင်မှူးက ကျိန်းသေတာတစ်ခုကတော့ ဆည်မြောင်း ကျွမ်းကျင်သူမဟုတ်ပါဘူး။ နောက်တစ်ခုက မြို့နယ်အကြောင်းကိုလည်း မြို့နယ်အုပ်ချုပ်ရေးမှူးလောက် မသိပါဘူး။ အဲဒီအခါကျတော့ ကျွန်တော်တို့က ဆည်မြောင်းအရာရှိရဲ့ တင်ပြချက်၊ အဲဒီလိုမဟုတ်ရင် မြို့နယ် အုပ်ချုပ်ရေးမှူးရဲ့ တင်ပြချက်နဲ့ဆိုရင်တော့ ပိုပြီးတော့ကောင်းမှာဖြစ်ပါတယ်။ ကျွန်တော် အဓိက အမျိုးသား လွှတ်တော်ရဲ့ အတည်ပြုချက်ကို ပိုပြီးတော့သဘောကျတာက ကျေးရွာလယ်သမားတွေဟာ ဆည်မြောင်း အရာရှိနဲ့ တိုက်ရိုက်မချိတ်ဆက်ပေမယ့် ကျေးရွာအုပ်ချုပ်ရေးမှူးတွေနဲ့ ချိတ်ဆက်တဲ့အတွက်ကြောင့် အမျိုးသား လွှတ်တော်ရဲ့ အတည်ပြုချက်အတိုင်း အတည်ပြုပေးပါရန် လေးစားစွာ တင်ပြပါတယ်ခင်ဗျာ။ ကျေးဇူးတင် ပါတယ်။</speech>
<speech><mp id="912">ဦးဝင်းမောင် (မဲဆန္ဒနယ်အမှတ်-၆၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများ၊ ပြည်ထောင်စုလွှတ်တော်ကိုယ်စားလှယ် အပေါင်းနှင့် ဧည့်သည်တော်များ မင်္ဂလာပါ။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ် (၆)က အမျိုးသားလွှတ်တော်ကိုယ်စားလှယ် ဦးဝင်းမောင်ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော်တို့ဆွေးနွေးမှာ ကတော့ တူးမြောင်းဥပဒေကြမ်းအပိုဒ် ၂ အပိုဒ်ခွဲ(ဂ)နဲ့ (စ)တို့ကို အမျိုးသားလွှတ်တော် ဥပဒေကြမ်း ကော်မတီ၏ အတည်ပြုချက်အတိုင်း အတည်ပြုပေးရန် တင်ပြဆွေးနွေးသွားပါမယ်။ လေးစားအပ်သော နာယကကြီးခင်ဗျာ။ ဘယ်ကိစ္စ ဘယ်အကြောင်းအရာတွေလုပ်လုပ် အခြေခံခိုင်ခန့်မှု ကတော့ မရှိဘူးဆိုလို့ရှိရင် အောင်မြင်ခြင်းလမ်းစရဖို့က သေချာမှုမရှိပါဘူး။ အောင်မြင်တော့လည်းပဲ ခေတ္တရေပွက်ပမာပဲဖြစ်ပါမယ်။ ယခုကျေးရွာဆည်မြောင်းကို ရေနုတ်မြောင်းလို့ဆိုကာ မြို့နယ်အတွင်းမှာ တည်ရှိပြီး အခြေခံတာက မြို့နယ်မှာဖြစ်နေတာ၊ ခရိုင်အုပ်ချုပ်ရေးမှူး တစ်ယောက်၏ လုပ်ပိုင်ခွင့်ပြုထား ခြင်းဟာအခြေခံနဲ့နီးစပ်ရန် အလှမ်းကွာဝေးနေပါသောကြောင့် မြို့နဲ့အနီးစပ်ဆုံးဖြစ်တဲ့ မြို့နယ်အုပ်ချုပ်ရေးမှူး၏ စိစစ်တင်ပြချက်အရ ယခုဥပဒေမှာ ဖြည့်စွက်ပေးခြင်းအားဖြင့် လုပ်ငန်းဟာမြန်ဆန်ပြီး ကျွန်တော်တို့ ပြည်သူ့ လွှတ်တော်ကိုယ်စားလှယ်တွေ၊ ပြည်သူတွေနဲ့ မြို့နယ်နဲ့ ညှိနှိုင်းဆောင်ရွက်ရတာဟာ လွယ်ကူသောရလဒ် ရရှိမှာဖြစ်ပါတယ်။ ၎င်းအပြင်နည်းဥပဒေမှာ ပို၍အဆင်ပြေမှာဖြစ်ပါတယ်။ ပိုပြီးလေးနက်မှုကို ကြည့်မယ်ဆိုရင် ဥပဒေအရတာဝန်ရှိသဖြင့် ပြုမူဆောင်ရွက်ခြင်းက အထက်နှင့်အောက် တာဝန်ပိ၍ လုပ်ကိုင်ရခြင်းထက် ပိုမိုတာဝန်ရှိစေတယ်လို့ မှတ်ရမှာဖြစ်ပါတယ်။ အခြေခံနဲ့အလှမ်းဝေးတော့ ပြည်သူတွေစိတ်ပျက်ရတဲ့ ကိစ္စလေးတစ်ခုပြောပါရစေ။ ကိုယ့်မှာ လုပ်ငန်းလေးလုပ်ချင်လို့ အရင်းအနှီးမရှိလို့ ကိုယ်ပိုင်အိမ်ဝိုင်းလေး ဘဏ်ပေါင်ဖို့ မြေဂရန်လုပ်ပါတယ်။ မြေစာရင်းသွားရ၊ အထွေထွေအုပ်ချုပ်ရေးသွားရ၊ ခရိုင်အုပ်ချုပ်ရေး သွားရနဲ့ တစ်ခေါက်ပြန်ရ ဒါတွေဟာ ဒုနဲ့ဒေးရှိကြပါတယ်။ ဒါဟာဘာကြောင့် ဒီလိုဖြစ်ရသလဲဆိုတော့ အောက်ခြေနဲ့ အပေါ်ပိုင်း အလှမ်းကွာဝေးနေတဲ့ အကြောင်းတရားတွေပါပဲ။ နောက်ဆုံးနိဂုံးချုပ်ပြောချင်တာကတော့ ပြည်ထောင်စုလွှတ်တော်ကိုယ်စားလှယ်အပေါင်းအနေနဲ့ အနီးဆုံးကိုမကြည့်ဘဲ အဝေးကို လှမ်းမျှော်လျက် ရေရှည်တည်တံ့ခိုင်မြဲတဲ့ ဥပဒေတစ်ရပ်ပေါ်ပေါက်ရေးကို ရှေးရှုဆောင်ရွက်ပေးပါရန် တိုက်တွန်းရင်းနိဂုံးချုပ်အပ်ပါတယ်။ ကျေးဇူးပါပဲ။</speech>
<speech type="speaker">စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန သဘောထားပြောပါ။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစားအပ် ပါသော နာယကကြီးခင်ဗျာ။ ဥပဒေကြမ်းပူးပေါင်းကော်မတီ၏ သဘောထားမှတ်ချက်နဲ့ လွှတ်တော် ကိုယ်စားလှယ်တွေရဲ့ တင်ပြပြင်ဆင်ချက်အပေါ် သဘောတူပါကြောင်း တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ အားလုံး မင်္ဂလာပါလို့ ဦးစွာနှုတ်ခွန်းဆက်သပါတယ်။ ဥပဒေကြမ်းရဲ့ အပိုဒ် ၂ အပိုဒ်ခွဲ(ဂ)ဟာ အခန်း(၁)၏ အဓိပ္ပာယ်ဖွင့်ဆိုချက်သာဖြစ်ပါတယ်။ အဓိပ္ပာယ်ဖွင့်ဆိုချက်မှာ ရှင်းလင်းတိကျရန်လိုအပ်ပါတယ်။ ဤဥပဒေရဲ့ အခန်း ၈ အပိုဒ် ၃၁ အပိုဒ်ခွဲ(က)၊ (ခ)၊ (ဂ)တို့မှာ သတ်မှတ်ထုတ်ပြန်နိုင်ဖို့အတွက် လုပ်ထုံးလုပ်နည်းများကို ပါရှိပါတယ်။ ထို့အတွက်ကြောင့်မို့လို့ အဓိပ္ပာယ်ဖွင့်ဆိုချက်တွင်လည်း မြို့နယ်အုပ်ချုပ်ရေးမှူး၏ စိစစ်တင်ပြချက် အရဆိုတာ ထည့်သွင်းရန်မသင့်ပါဘူး။ Procedure အရလည်း ကျွန်တော် အောက်နေသလိုဖြစ်နေပါတယ်။ ဘာကြောင့်လဲဆိုတော့ ခရိုင်အုပ်ချုပ်ရေးမှူး၏ လုပ်ပိုင်ခွင့်ကို မြို့နယ်အုပ်ချုပ်ရေးမှူးက စိစစ်တင်ပြမှသာ လုပ်ရမယ်ဆိုသည်မှာ မဖြစ်သင့်ပါဘူး။ ထို့အတွက်ကြောင့်မို့လို့ ပြည်သူ့လွှတ်တော်၏ အတည်ပြုချက်ကိုသာ လွှတ်တော်မှ အတည်ပြုပေးပါရန် လေးစားစွာ တင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဂ) တို့သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၃၀၁)မဲ၊ ကန့်ကွက်မဲ(၂၄၆)မဲ၊ ကြားနေမဲ (၄)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏အတည်ပြုချက်အတိုင်း အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာနှုတ်ခွန်းဆက်သပါတယ်။ ဥပဒေကြမ်းရဲ့အပိုဒ် ၂ အပိုဒ်ခွဲ(စ)ကိုလည်း ပြည်သူ့လွှတ်တော်၏ အတည် ပြုချက်အတိုင်း အတည်ပြုပေးပါရန် လွှတ်တော်သို့ အဆိုတင်သွင်းအပ်ပါတယ်ခင်ဗျာ။</speech>
<speech type="speaker">ဦးတင်ကိုကိုဦး ဘီးလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="314">ဦးတင်ကိုကိုဦး(ဘီးလင်းမဲဆန္ဒနယ်၊ မွန်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးခင်ဗျာ။ အခုပုဒ်မ ၂(စ)မှာ စောစောတုန်းက ကျွန်တော်ဆွေးနွေးခဲ့တဲ့ ပုဒ်မ ၂(ဂ)နဲ့ အတူတူပဲဖြစ်ပါတယ်။ စကားလုံးအားဖြင့် စောစောက မြို့နယ်အုပ်ချုပ်ရေးမှူး၏ စိစစ်တင်ပြချက်ဆိုတဲ့ စကားလုံးကွာတာပါ။ အဲဒီအတွက်ကြောင့် စောစောတုန်းကလည်း ကျွန်တော် ဆွေးနွေးပြီးဖြစ်တဲ့အတွက် ကြောင့် အထူးတလည်ဆွေးနွေးရန် မရှိတော့ပါဘူးခင်ဗျာ။ ကျေးဇူးတင်ပါတယ်။</speech>
<speech type="speaker">စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန သဘောထားပြောပါ။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော နာယကကြီးခင်ဗျာ။ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို သဘောတူ ပါကြောင်း တင်ပြအပ်ပါတယ်ခင်ဗျာ။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျာ။ အပိုဒ် ၂ အပိုဒ်ခွဲ(စ)မှာလည်း အပိုဒ် ၂ အပိုဒ်ခွဲ(ဂ)နဲ့အတူ ဖြစ်ပါတယ်။ အဓိပ္ပာယ်ဖွင့်ဆိုချက် အခန်းမှာပါနေခြင်းသာ ဖြစ်ပါတယ်။ ထို့အတူပဲ ခရိုင်အုပ်ချုပ်ရေးမှူး၏ လုပ်ပိုင်ခွင့်များကို မြို့နယ်အုပ်ချုပ်ရေးမှူးမှ စိစစ်တင်ပြမှသာ လုပ်ရမည်ဟုဆိုပါက မဖြစ်သင့်တာကြောင့်၊ အပိုဒ် ၂ အပိုဒ်ခွဲ(ဂ)နှင့် သဘောသဘာဝခြင်းတူညီနေသောကြောင့် ပြည်သူ့လွှတ်တော်၏ အတည်ပြုချက်အတိုင်းသာ အတည်ပြုပေးပါရန် လွှတ်တော်သို့ လေးစားစွာ တင်သွင်း</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(စ)တို့သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ(၃၀၆)မဲ၊ ကန့်ကွက်မဲ(၂၄၄)မဲ၊ ကြားနေမဲ (၂)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်သူ့လွှတ်တော်၏အတည်ပြုချက်အတိုင်း အဆိုအတည်ဖြစ်ကြောင်း ကြေညာပါတယ်။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျား။ ဥပဒေကြမ်းရဲ့ အပိုဒ် ၅ အပိုဒ်ခွဲ(က)ကို ဥပဒေကြမ်းပူးပေါင်းကော်မတီက ပြင်ဆင်ချက်များဖြင့်တင်ပြထားပါတယ်။ ပုဒ်မ ၄ အရ အမိန့်ကြော်ငြာစာ ထုတ်ပြန်သည့်နေ့မှစ၍ တိုင်းဒေသကြီး သို့မဟုတ် ပြည်နယ်ဆည်မြောင်းအရာရှိ သို့မဟုတ် ယင်းကတာဝန်ပေးအပ်ခြင်းခံရသော ဦးစီးဌာနအရာရှိသည် ခရိုင်အုပ်ချုပ်ရေးမှူးနှင့် ညှိနှိုင်းပြီး ကြိုတင်စူးစမ်း လေ့လာတိုင်းတာခြင်းလုပ်ငန်းများနှင့် ဆည်မြောင်းတည်ဆောက်မည့် နယ်နိမိတ်လျာထားခြင်း လုပ်ငန်းများကို ဆောင်ရွက်နိုင်သည်ဟု ပြင်ဆင်အတည်ပြုချက်ကို လွှတ်တော်သို့ တင်ပြအပ်ပါတယ် ခင်ဗျာ။</speech>
<speech type="speaker">ဦးဝင်းမြင့်အောင် ဒီပဲယင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="352">ဦးဝင်းမြင့်အောင် (ဒီပဲယင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု ဝန်ကြီးများနှင့် ဧည့်သည်တော်များအားလုံးကို ကျန်းမာပါစေကြောင်းလို့ မေတ္တာပို့ပါတယ်ခင်ဗျာ။ ကျွန်တော် ကတော့ ဒီပဲရင်းမဲဆန္ဒနယ်က ဦးဝင်းမြင့်အောင် ဖြစ်ပါတယ်။ နာယကကြီးခင်ဗျာ။ ကျွန်တော် ပြင်ဆင်ဖြည့်စွက်လိုတဲ့ ဥပဒေကြမ်း အပိုဒ် ၅ အပိုဒ်ခွဲ(က)မှာ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် ကတော့ ကျွန်တော့ကို Power Point သုံးစွဲခွင့်ပြုပါခင်ဗျာ။ ပုဒ်မ ၄ အရ အမိန့်ကြော်ငြာစာ ထုတ်ပြန်တဲ့ နေ့ကစပြီးတော့ တိုင်းဒေသကြီး သို့မဟုတ် ပြည်နယ်ဆည်မြောင်းအရာရှိ သို့မဟုတ် ယင်းက တာဝန်ပေးခြင်း ခံရတဲ့ ဦးစီးဌာနအရာရှိဟာ ခရိုင်အုပ်ချုပ်ရေးနှင့်ညှိနှိုင်းပြီး ကြိုတင်စဉ်းစားလေ့လာ တိုင်းတာခြင်းလုပ်ငန်းများနဲ့ ဆည်မြောင်းတည်ဆောက်မည့် နယ်နိမိတ်များ လျာထားခြင်းလုပ်ငန်းများကို ဆောင်ရွက် နိုင်တယ်လို့ ဖော်ပြထားပါတယ်။ ဒီလိုဖော်ပြတဲ့ အပိုဒ် ၅ အပိုဒ်ခွဲ(က)မှာ တာဝန်ပေးအပ်ခြင်းခံရတဲ့ ဦးစီး ဌာနအရာရှိဟာ ခရိုင်အုပ်ချုပ်ရေးမှူးဆိုတဲ့ စာသားရဲ့နောက်မှာ ပုဒ်ထီးချပြီး ဒေသခံ တောင်သူလယ်သမား များနှင့် ညှိနှိုင်းပြီး ကြိုတင်စူးစမ်း လေ့လာတိုင်းတာခြင်းလုပ်ငန်းများကို ဆည်မြောင်းတည်ဆောက်မယ့် နယ်နိမိတ်လျာထားခြင်းလုပ်ငန်းများကို ဆောင်ရွက်နိုင်တယ်လို့ ပြင်ဆင် ဖြည့်စွက်လိုတာဖြစ်ပါတယ်ခင်ဗျ။ ဒီလို ကျွန်တော်ပြင်ဆင်ဖြည့်စွက်လိုရတဲ့ အကြောင်းကတော့ ကျွန်တော်တို့ ဒီပဲယင်းမြို့နယ်မှာ ဆိုလို့ရှိရင် ဒါကာဘိုးဆည်၊ သဖန်းဆိပ်ဆည်တွေရဲ့ ဆည်မြောင်းတွေဟာ ကျွန်တော်တို့နယ်ထဲမှာ ယှက်နေ တာပါ။ ယှက်နေတဲ့အခါမှာ လယ်သမားတွေက သူတို့ရဲ့ အစဉ်အလာရှိတဲ့ မြောင်းလေးတွေရှိပါတယ်။ မြောင်းတွေဟာ ကြီးတာလည်းရှိပါတယ်။ သေးတာလည်းရှိပါတယ်။ အဲဒီမြောင်းတွေမှာဆိုလို့ရှိရင် လယ်ရေ ရဖို့ရာအတွက် ကျွန်တော်တို့ ဒီအကန့်အကန့်နဲ့ ပိတ်ဆို့ပြီးတော့ ကိုယ့်လယ်ကိုယ် ရေရအောင်တင်ပါတယ်။ ဒီလိုတင်တဲ့အခါကျတော့ နောက်ပိုင်းကျတဲ့လယ်တွေက အလွယ်တကူ ရေမရတာတွေ ဘာတွေရှိပါတယ်။ ရှိတဲ့အခါကျတော့ တစ်ယောက်နဲ့တစ်ယောက် အချင်းများ၊ စကားများပြီးတော့ ရန်ဖြစ် ပြီးတော့ နောက်ဆုံး တရားရုံးရောက်ပြီးတော့ အမှုဖြစ်တာမျိုးတို့၊ နောက်ဆုံးအဆင့် တစ်ယောက်နဲ့ တစ်ယောက် တုတ်ရိုက်၊ ဓားထိုးဖြစ်တာမျိုးရှိပါတယ်။ အဲဒီအပြင်လည်းပဲ ကျွန်တော်တို့ ဒီကျေးရွာတွေမှာဆိုရင် လယ်ရေသွင်းမြောင်း တွေ ရှိပါတယ်။ အဲဒါ လယ်ကြားမြောင်းလို့ခေါ်ပါတယ်။ အဲဒီလို လယ်ကြားမြောင်းတွေဟာ အခုအခါမှာတော့ လူနေအိမ်ခြေတွေ ကလည်း တိုးတက်များပြားလာတဲ့အခါကျ ဒီမြောင်းတွေက ရွာတွေထဲမှာလည်း ဖြတ်စီးနေတာတွေရှိပါတယ်။ ဒါတွေကို အဲဒီလိုဖြတ်စီးတဲ့တွက် ပြည်သူလူထုအတွက် ကျန်းမာရေးနဲ့လည်း မလျော် ညီတဲ့အခါကျတော့ တချို့အိမ်တွေက ဖြတ်စီးတာကိုမကြိုက်ပါဘူး။ မကြိုက်တဲ့အခါကျတော့ ရေမြောင်းကို ပိတ်တယ်။ ပိတ်တဲ့ အတွက်တရားစွဲတယ်။ တရားရုံးကဒဏ်ရိုက်တယ်။ လယ်သမားအချင်းချင်း စကားများတယ်။ ကျေးရွာ အုပ်ချုပ်မှူးနဲ့ အဆင်မပြေဖြစ်တယ်။ ရွာသားအချင်းချင်းလည်း အမုန်းပွားရတာတွေ ခဏခဏ ဖြစ်တာကို ကျွန်တော်တို့ လက်တွေ့တွေ့ရပါတယ်။ ဒီမြောင်းလေးတွေက ကျွန်တော်တို့ စနစ်တကျ ပြုပြင် ဖို့ရာအတွက် ဒီအရာရှိတွေ၊ ဆည်မြောင်းဦးစီးဌာနကအရာရှိတွေ၊ အုပ်ချုပ်ရေးအရာရှိတွေနဲ့ နောက်ပြည်သူလူထုနဲ့ ပူးပေါင်းပြီးတော့ဖြေရှင်းမှ ဒါတွေကအဆင်ပြေမှာပါ ။ နောက် ကျွန်တော်တို့ဆီမှာဆိုရင် ခွက်ဆင့်ရေသောက် ဆိုတာမျိုးတွေရှိပါတယ်။ ဒီခွက်ဆင့် ရေသောက်ဆိုတဲ့ လယ်တွေဟာဆိုလို့ရှိရင် ပထမလယ်ကရေရပြီးမှ နောက်လယ်ကရေရရတာပါ။ တစ်ဆင့် တစ်ဆင့် အပေါ်က ပုဂ္ဂိုလ်က သဘောကောင်းပါမှ၊ အပေါ်ကပုဂ္ဂိုလ်က အဆင်ပြေပါမှ အောက်က လယ်ကို ရေပေးမှာဖြစ်ပါတယ်။ အဲဒါကြောင့်မို့လို့ လယ်ရေမရနိုင်ပါဘူး။ ရေမရနိုင်တဲ့အတွက် ကျွန်တော်တို့ ဒီကြား တွေထဲကိုလည်း လယ်ကြားမြောင်းတွေကိုလည်း စနစ်တကျဖောက်လုပ်ဖို့ လိုပါတယ်။ ဒီလိုဖောက်လုပ်တဲ့ နေရာမှာ ကျွန်တော်တို့က ဒီပြည်သူလူထုရဲ့ လယ်တွေကြားထဲ၊ တောင်သူလယ်သမားတွေရဲ့ လယ်တွေကြားထဲ သွားတဲ့အခါမှာ တောင်သူလယ်သမားတွေနဲ့ ညှိနှိုင်းတိုင်ပင်ခြင်းမရှိဘဲနဲ့ ဆောင်ရွက်တယ်ဆိုလို့ရှိရင် ကျွန်တော်တို့ အခုလိုပဲ ပြဿနာအသီးသီးဖြစ်နေမှာပါပဲ။ ကျေးရွာမှာဆိုလို့ရှိရင် ဒီမြောင်းကိစ္စနဲ့ ဒဏ်ရိုက် တာတွေ ဘာတွေ ဖြစ်နေတာရှိနေပါတယ်။ တရားရုံးရောက်နေတာတွေရှိပါတယ်။ ဒါကတော့ ရေဦး မြောင်းမတော်လို့ခေါ်ပါတယ်။ ကာဘိုးဆည်ကလာတဲ့ မြောင်းပါ။ ဒီမြောင်းကြီးဟာဆိုလို့ရှိရင် တကယ် တမ်းကျတော့ အင်္ဂလိပ်လက်ထက်ကတည်းက ဖောက်လုပ်ခဲ့တာပါ။ သူ့ရဲ့အကျယ်ဟာ ကျွန်တော်တို့ အရင် တုန်းက သိထားခဲ့တာက အားလုံးပေါင်းမှ၊ ရေပြင်ရောမှ၊ မြောင်းပြင်ရာမှ ၁၅၀ကျော်။ အခုကျတော့ အားလုံးပေါင်း ရေလယ်ပေါ်ကနေတိုင်းလိုက်လို့ရှိရင် ဟိုဘက် ၁၅၀၊ ဒီဘက် ၁၅၀ ပေ၊ ၃၀၀ တောင်မှပဲ သူက နေရာယူထားပါတယ်။ အဲဒီလိုယူပြီးတော့ ကျွန်တော်တို့ ဒီပိုင်တဲ့နယ်မြေကို ၂၀၁၃ ခုနှစ်က ဒါလူထုကိုလည်း အသိမပေးတော့ဘူး။ ဆည်မြောင်းဦးစီးဌာနက သူ့သဘောနဲ့သူပဲ ဆောင်ရွက်သွားတာ။ ဒီပြထားတဲ့နေရာ လေးပါ။ အဲဒီလိုပြတဲ့အခါကျတော့ လယ်တွေက ဆည်မြောင်းနယ်နိမိတ်ထဲကို ပိုင်တာလား။ လယ်ပိုင်ရှင်၊ အခုလုပ်နေတဲ့ လယ်တွေကပဲပိုင်တာလား။ အခုချိန်ထိကတော့ ပြဿနာမရှိပါဘူး။ လယ်လည်း လယ်လုပ်ခွင့် ပေးတယ်။ နောက်တစ်ခါ ဘာမှလည်း ဒါကိုပိုင်ဆိုင်မှုကိုလည်း အငြင်းပွားမနေဘူး။ ဒီလိုပဲလုပ်နေတာ။ ဒါပေမယ့်ရေရှည်မှာဆိုတော့ ဒါတွေက အငြင်းပွားနိုင်တယ်လို့ ကျွန်တော့အနေနဲ့ ယူဆလို့ပြောခြင်းဖြစ်ပါတယ်။ နောက်တစ်ခုကတော့ ဒါကျွန်တော်တို့ (၁၉)လက်တံလို့ခေါ်တဲ့ မြောင်းဘောင်ပေါ်မှာ လမ်းဖောက် ထားတာပါ။ ဒီလမ်းကို ကျွန်တော်တို့ မောင်းဒေသကြီးအစိုးရ ရင်လံမဲစက်တာပါ။ အလှူငွေထည့်ပြီးတော့ ဖောက်ထားတာပါ။ သို့သော်လည်းပဲ ဆည်မြောင်းဘောင်ပေါ်မှာ ဖောက်တဲ့အတွက် ဟိုတနေ့ကထိအောင်လည်း ဒီဟာကို ဒီမြောင်းဘောင်ပေါ်ကို လှည်းတွေသွားတဲ့အတွက်၊ သံဘီးတပ်ယာဉ်တွေ သွားတဲ့အတွက်ဆိုပြီးတော့ ဒီဟာကိုတရားစွဲထားပါတယ်။ ဒီမြောင်းဟာ ဒီမြောင်းဘောင်ဟာ ဆည်မြောင်း ဦးစီးဌာနနဲ့ တောင်သူလယ်သမားတွေနဲ့၊ အုပ်ချုပ်ရေးဌာနနဲ့ ညှိနှိုင်းပြီးမှလုပ်မှသာ ဒီဟာကို ဘယ်လို အသုံးပြုသင့်တယ်။ ဒီလမ်းလေးကို ဘယ်လိုအသုံးပြုတယ်ဆိုတာကို ဥပဒေနဲ့အညီ အသုံးပြုနိုင်အောင် ဆောင်ရွက်ရမှာဖြစ်ပါတယ်။ အဲဒါကြောင့်မို့လို့ ကျွန်တော့အနေနဲ့ ဒီလိုဆောင်ရွက်တဲ့အခါမှာ နယ်နိမိတ် သတ်မှတ်တယ်။ တိုင်းတာတယ်။ စူးစမ်းတယ်။ ပဏာမလုပ်ဆောင်ချက်တွေအားလုံးဟာ ဘယ်လိုပဲလုပ်လုပ် ဒီဒေသခံတောင်သူလယ်သမားတွေနဲ့ တိုင်ပင်မှသာလျင် အဆင်ပြေမယ်လို့ ကျွန်တော့အနေနဲ့ ယူဆပါတယ်။ အဲဒါကြောင့်မို့လို့ ကျွန်တော်တို့ လယ်သမားများနဲ့ ညှိနှိုင်းပြီးတော့လို့ ပြောချင်ပါတယ်။ ဒီလိုပြဿနာတွေ မဖြစ်ပွားအောင်လည်း ဆည်မြောင်းအသစ်တွေ၊ ရေသွင်းရေမြောင်း၊ ရေနုတ်မြောင်းအသစ်တွေကို တိတိ ကျကျ ဖောက်လုပ်ဖို့လိုအပ်ပါတယ်။ ဒီလိုဖောက်လုပ်တဲ့နေရာမှာ ဒေသခံတောင်သူလယ်သမားများနဲ့ ညှိနှိုင်းဆောင်ရွက်ရပါမယ်။ လယ်သမားတွေရဲ့ လယ်မြေတွေအပေါ်မှာဆောင်ရွက်မယ့် ကြိုတင်စူးစမ်း လေ့လာတိုင်းတာခြင်းနဲ့ ဆည်မြောင်း ဖောက်မယ့် နယ်နိမိတ်လျာထားခြင်းလုပ်ငန်းတွေကို အကယ်၍ လယ်သမားများနှင့် ညှိနှိုင်းတိုင်ပင်မှု မလုပ်ဘဲ ဆောင်ရွက်ခဲ့လျှင် ယခုလိုပွင့်လင်းမြင်သာတဲ့ခေတ်မှာ ဒေသခံတောင်သူလယ်သမားများက သူတို့ကို ယခင်ကလိုပဲ နှိမ်ချခွဲခြားဆက်ဆံတယ်လို့ ယူဆသွားနိုင်ပါတယ်။ ဖွဲ့စည်းပုံအခြေခံဥပဒေမှာ အခန်း ၁ က နိုင်ငံတော်အခြေခံမူများမှ ပုဒ်မ ၂၃(က)မှာလည်း နိုင်ငံတော်ဟာ တောင်သူလယ်သမားများရဲ့ အခွင့်အရေးများ ကာကွယ်စောင့်ရှောက်ရန် လိုအပ်တဲ့ဥပဒေများကို ပြဋ္ဌာန်းဆောင်ရွက် မယ်လို့ ပြဋ္ဌာန်းပါရှိပါတယ်။ အခန်း ၈ နိုင်ငံသား၊ နိုင်ငံသားများရဲ့ မူလအခွင့်အရေးနဲ့ တာဝန်များ ပုဒ်မ ၃၅၆ မှာလည်း နိုင်ငံတော်ဟာ နိုင်ငံသား များရဲ့ တရားဝင်ရရှိပိုင်ဆိုင်ထားတဲ့ ရွှေ့ပြောင်းနိုင်တဲ့ပစ္စည်း၊ မရွှေ့ပြောင်းနိုင်သော ပစ္စည်းများနဲ့စပ်လျဉ်းပြီး ဥပဒေအရကာကွယ်ပေးရမယ်လို့ ဆိုထားတဲ့အတွက် အကယ်၍များ ဆည်မြောင်းဦးစီးဌာနအရာရှိနဲ့ ခရိုင် အုပ်ချုပ်ရေးမှူးတို့ဆောင်ရွက်တဲ့ စူးစမ်းလေ့လာတိုင်းတာခြင်းနဲ့ ဆည်မြောင်းတည်ဆောက်တဲ့ နယ်နိမိတ် များလျာထားခြင်းလုပ်ငန်းဟာ တောင်သူလယ်သမားအချို့ရဲ့ အကျိုးစီးပွားကို မတော်တဆ ထိခိုက်သွား ခဲ့မယ်ဆိုလို့ရှိရင် ဖွဲ့စည်းပုံအခြေခံဥပဒေနဲ့လည်း ညီညွတ်မှုမရှိဘူး။ ဆန့်ကျင်နေတယ်လို့ စွပ်စွဲလာနိုင် ပါတယ်။ ဒါကြောင့် လေးစားအပ်ပါသော နာယကကြီးခင်ဗျာ။ ကျွန်တော်ထည့်သွင်းလိုတဲ့ အပိုဒ် ၅(က)မှာ တောင်သူလယ်သမားများဆိုတဲ့ စကားရပ်ကို ပြည်ထောင်စုလွှတ်တော်ကြီးမှ ထည့်သွင်းအတည်ပြုပေးပါရန် အတွက် တွင့်ပြုပါတူယ်ခွင့် အားလုံးကို ကျေးဇူးတင်ပါတူယ်။</speech>
<speech type="speaker">စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန သဘောထားပြောပါ။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား ရပါသော နာယကကြီးခင်ဗျာ။ ပြည်သူ့လွှတ်တော်ကိုယ်စားလှယ်ကြီး ထောက်ပြသွားတဲ့ တောင်သူလယ်သမား များနဲ့ ညှိနှိုင်းပြီးဆိုတဲ့ စကားရပ်ဟာ ဆီလျော်ကောင်းမွန်တဲ့ စကားရပ်ဖြစ်တဲ့အတွက် ဝန်ကြီးဌာနအနေနဲ့ ထည့်သွင်းရန် တင်ပြအပ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား ရပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျာ။ အပိုဒ် ၅ အပိုဒ်ခွဲ(က)နဲ့ပတ်သက်ပြီးတော့ ကျွန်တော်တို့ ကြည့်မယ်ဆိုလို့ရှိရင် အခန်း(၃) ဆည်မြောင်းတည်ဆောက်ခြင်း ဆိုတဲ့ အပိုင်းအားလုံးကို ကျွန်တော်တို့ ခြုံငုံသုံးသပ်ပြီးမှ ကြည့်မှသာလျင် ပိုမိုပြည့်စုံမယ်လို့ ကျွန်တော် ယူဆပါတယ်။ ကျွန်တော်တို့ အခန်း ၄ အရ အမိန့်ကြော်ငြာစာ ထုတ်ပြန်သည့်နေ့မှစ၍ တိုင်းဒေသကြီး သို့မဟုတ် ဆည်မြောင်းအရာရှိ သို့မဟုတ် ယင်းမှတာဝန်ပေးအပ်ခြင်းခံရသော ဦးစီးဌာနအရာရှိသည် ခရိုင် အုပ်ချုပ်ရေးမှူးနှင့်ညှိနှိုင်းပြီး လိုအပ်သည့်ကြိုတင်ဆောင်ရွက်ခြင်း လုပ်ငန်းများနှင့် ဆည်မြောင်းတည်ဆောက် မည့် နယ်နိမိတ်လျာထားသည့် လုပ်ငန်းများကို ဆောင်ရွက်ရမည်ဆိုပြီးတော့ ကျွန်တော်တို့ အပိုဒ် ၅ အပိုဒ်ခွဲ (က)မှာ ပြဋ္ဌာန်းထားပါတယ်။ ပုဒ်မ ၄ အရဆိုတာကအပေါ် အပိုဒ် ၄ ကို ကျွန်တော်တို့ ဆိုလိုခြင်းဖြစ်ပါတယ်။ အပိုဒ် ၄ မှာ ဝန်ကြီးဌာနက လုံလောက်သော ီးတော့ သတ်မှတ်ီးတော့ အမိန့်ကြော်ငြာစာ ထုတ်ပြန်ရမှာဖြစ်ပါတယ်။ ဒီအပိုင်းအားလုံးကို ခြုံငုံသုံးသပ်ရမယ်ဆိုလို့ရှိရင် ကျွန်တော်တို့ မြေသိမ်းခြင်း ကိစ္စသာဖြစ်ပါတယ်။ ပြည်သူလူထုအကျိုးအတွက် ဆည်မြောင်းတည်ဆောက်မယ်ဆိုလို့ရှိရင် ဒီမြေသိမ်းခြင်း အခန်း အပိုဒ် ၃ အရ ဆောင်ရွက်ရမှာ ဖြစ်ပါတယ်။ မြေသိမ်းမယ်ဆိုလို့ရှိရင် ခရိုင်အုပ်ချုပ်ရေးမှူးရဲ့ လုပ်ပိုင်ခွင့်၊ ကော်လိတော်အရာရှိရဲ့ လုပ်ပိုင်ခွင့်သာဖြစ်ပါတယ်။ မြေသိမ်းခြင်းဥပဒေမှာလည်း ကျွန်တော်တို့ ခရိုင်အုပ်ချုပ်ရေးမှူးက ဥပဒေနဲ့အညီသာလျင် လုပ်ရမှာဖြစ်ပါတယ်။ ကျွန်တော်တို့ အပိုဒ် ၅ အပိုဒ်ခွဲ(က)၊ (ခ) နောက်ပြီးတော့ ကျွန်တော်တို့ အပိုဒ် ၆၊ အပိုဒ် ၇၊ အပိုဒ် ၈၊ အပိုဒ် ၉၊ အပိုဒ် ၁၀ အားလုံး ဟာဆိုလို့ရှိရင် ဥပဒေနဲ့အညီ နံပါတ် ၁ ကျွန်တော်တို့က အမိန့်ကြော်ငြာစာ ထုတ်ပြန်ရပါတယ်။ နံပါတ် ၂ ခရိုင်အုပ်ချုပ်ရေးမှူးနဲ့ ညှိနှိုင်းရပါတယ်။ နောက်အချက်ကို ပြောမယ်ဆိုလို့ရှိရင် စုံစမ်းစစ်ဆေးရေးအဖွဲ့တွေလုပ်မယ်။ လျော်ကြေး ပေးဖို့ ကျွန်တော်တို့ လုပ်ကိုင်ဆောင်ရွက်ရပါမယ်။ ဥပဒေနဲ့အညီသာ ကျွန်တော်တို့ မြေသိမ်းခြင်းလုပ်ငန်း များကို သူ့ Process အရ ကျွန်တော်တို့က ဆောင်ရွက်သွားရမှာဖြစ်ပါတယ်။ သို့ဖြစ်ပါ၍ ဥပဒေကြမ်းပူးပေါင်း ကော်မတီ၏ ပြင်ဆင်တင်ပြချက်အတိုင်းသာ အတည်ပြုပေးပါရန် လွှတ်တော်သို့ လေးစားစွာ တင်သွင်းအပ် ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၅ အပိုဒ်ခွဲ(က)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ မဲဆန္ဒပေးကြဖို့ အသင့်ရှိစေလို ပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၂၁၄)မဲ၊ ကန့်ကွက်မဲ (၃၃၄)မဲ၊ ကြားနေမဲ (၆)မဲ ဖြစ်ပါတယ်။</speech>
<speech type="speaker">ကန့်ကွက်ဆန္ဒမဲများတဲ့အတွက် ဦးဝင်းမြင့်အောင်၏ ပြင်ဆင်ချက်အတိုင်း အဆို ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)။ ။လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျာ။ အပိုဒ် ၅ အပိုဒ်ခွဲ(ခ)နဲ့ ပတ်သက်ပြီးတော့ ပြည်သူ့လွှတ်တော်၏ အတည်ပြုချက်အတိုင်း အတည်ပြုပေးပါရန် လွှတ်တော်သို့ အဆိုတင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၅ အပိုဒ်ခွဲ(ခ) သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ တူးမြောင်းဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများနဲ့ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများကို ပြည်ထောင်စုလွှတ်တော်၏ အတည်ပြုချက်များအတိုင်း ပြန်လည် ပြင်ဆင်ပြီး ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်မှာ ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>ပြည်ထောင်စုအစိုးရအဖွဲ့မှ ပေးပို့သော ကုန်သွယ်လုပ်ငန်းခွန်ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့မှ ပေးပို့တဲ့ ကုန်သွယ်လုပ်ငန်းခွန်ဥပဒေကို ပြင်ဆင်သည့် ဥပဒေကြမ်းနဲ့စပ်လျဉ်းပြီး ၁၇-၈-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ တင်သွင်းခဲ့ပြီးဖြစ်ပါတယ်။ ယင်းဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး၊ ယနေ့အစည်းအဝေးသို့ ကြွရောက်လာတဲ့ ပြည်ထောင်စုအဆင့် အဖွဲ့အစည်းဝင် များနှင့် ဧည့်သည်တော်များအားလုံးမင်္ဂလာပါ။ ပြည်ထောင်စုအစိုးရအဖွဲ့က တင်သွင်းလာတဲ့ ကုန်သွယ် လုပ်ငန်းခွန်ဥပဒေကို ပြင်ဆင်တဲ့ဥပဒေကြမ်းနှင့်စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဥပဒေကြမ်းပူးပေါင်း ကော်မတီ၏ အတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုးကနေပြီးတော့ ရှင်းလင်းတင်ပြ သွားမှာဖြစ်ပါတယ်။ ဖွဲ့စည်းပုံအခြေခံဥပဒေပုဒ်မ ၁၀၀(ခ)အရ ပြည်ထောင်စုအစိုးရအဖွဲ့ကသာ တင်သွင်းပိုင်ခွင့်ရှိတဲ့ အခွန်ဆိုင်ရာဥပဒေတစ်ရပ်ဖြစ်တဲ့ ကုန်သွယ်လုပ်ငန်းခွန်ဥပဒေကိုပြင်ဆင်တဲ့ဥပဒေကြမ်းကို ပြည်ထောင်စု လွှတ်တော် နာယကက ၁၁-၈-၂၀၁ရ ရက်နေ့မှာ ဥပဒေကြမ်းပူးပေါင်းကော်မတီကို လေ့လာစိစစ်ဖို့ တာဝန် ပေးအပ်ခဲ့ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီအနေနဲ့ စီမံကိန်းနှင့်ဘဏ္ဍာရေးဝန်ကြီး ဌာနနှင့် ပြည်ထောင်စုရှေ့နေချုပ်ရုံးတို့က တာဝန်ရှိပုဂ္ဂိုလ်တွေ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်ပညာရှင်များနှင့် ၁၇-၈-၂၀၁ရ ရက် နေ့မှာ အစည်းအဝေးကျင်းပခဲ့ပြီးတော့ ဒီဥပဒေကြမ်းအပေါ်မှာ လေ့လာခဲ့ပါတယ်။ လေ့လာတွေ့ရှိချက်များကို တင်ပြရမယ်ဆိုရင် ကုန်သွယ်လုပ်ငန်းခွန်ဥပဒေကို ပထမဦးဆုံး ၁၉၉၀ ခုနှစ်မှာ ဥပဒေအမှတ် (၈/၉၀)ဖြင့် စတင်ပြီးတော့ ပြဋ္ဌာန်းခဲ့ပါတယ်။ Power point အသုံးပြုခွင့်ပြုပါရန် လေးစားစွာပန်ကြား တင်ပြအပ် ပါတယ်။ နာယကကြီးခင်ဗျား။ Power point မှာ ဖော်ပြထားတဲ့အတိုင်းပါပဲ။ မူလ ကုန်သွယ်လုပ်ငန်းခွန် ဥပဒေမှာ အခန်း ၁၄ ခန်း၊ ပုဒ်မ ၃၂ ခု နှင့် နောက်ဆက်တွဲ ဇယား ၆ ခုတို့ပါရှိပါတယ်။ ပထမဦးဆုံးအကြိမ် ပြင်ဆင်တဲ့ဥပဒေကိုတော့ ၁၉၉၁ ခုနှစ်မှာ ပြင်ဆင်ခဲ့ပါတယ်။ ဥပဒေအမှတ်(၅/၉၁)နှင့် ပြင်ဆင်ခဲ့တာ ဖြစ်ပြီးတော့ ပြင်ဆင်တဲ့ဥပဒေမှာ ပုဒ်မ ၁၀ ခုပါပါတယ်။ မူလဥပဒေပုဒ်မကို ပြင်ဆင်တဲ့ ဥပဒေပုဒ်မက ၄ ခု၊ အသစ်ဖြည့်စွက်တဲ့ ပုဒ်မ ၁ ခုနှင့် နောက်ဆက်တွဲဇယားကိုပြင်ဆင်တဲ့ ပုဒ်မ ၃ ခုပါဝင်ပါတယ်။ ၂၀၀၆ ခုနှစ်မှာတော့ ဒုတိယအကြိမ် ပြင်ဆင်ခဲ့ပါတယ်။ ဥပဒေအမှတ်(၃/၂၀၀၆)နှင့် ဖြစ်ပါတယ်။ ကုန်သွယ်လုပ်ငန်းခွန်ဥပဒေကို ပြင်ဆင်တဲ့ ဥပဒေမှာတော့ ပုဒ်မ ၄ ခုပါရှိပြီးတော့ မူလဥပဒေပုဒ်မကို ပြင်ဆင်တဲ့ပုဒ်မ ၂ ခုပါရှိပါတယ်။ အခွန်ဆိုင်ရာဥပဒေများဟာ အစိုးရအဖွဲ့အဆက်ဆက် ပြောင်းလဲလာတဲ့ အခွန်ဆိုင်ရာမူဝါဒများနှင့်အညီ လိုက်လျောညီထွေမှုရှိအောင် ပြင်ဆင်ခဲ့ရတာဖြစ်ပါတယ်။ ဒီအတွက်ကြောင့် မို့လို့ အခုကျွန်တော်တင်ပြခဲ့တဲ့အတိုင်းပါပဲ ပြန်လည်ပြင်ဆင်တဲ့ ပြင်ဆင်ချက်တွေဟာ မူလဥပဒေပုဒ်မများ အပြင် ထပ်ဆင့်ပြင်ဆင်ထားတဲ့ ပြင်ဆင်ချက်တွေအပေါ်မှာပါ ထပ်ဆင့်ထပ်ဆင့် ပြင်ဆင်ထားတဲ့ ပြင်ဆင် ချက်များဖြစ်နေပါတယ်။ ၂၀၁၁ ခုနှစ်မှာတော့ ပြည်ထောင်စုလွှတ်တော် ဥပဒေအမှတ်(၃)ဖြင့် တတိယအကြိမ် ပြင်ဆင်ခဲ့ပါတယ်။ ပုဒ်မ ၁၆ ခုပါဝင်ပြီးတော့ မူလဥပဒေ၊ ဒီနေရာမှာ မူလဥပဒေဆိုတဲ့နေရာမှာ ပထမ အကြိမ်နှင့် ဒုတိယအကြိမ် ပြင်ဆင်ခဲ့တဲ့ ပုဒ်မများအပါအဝင် ပုဒ်မ ၁၃ ခုကို ပြင်ဆင်ပြီးတော့ ပုဒ်မ ၂ ခု ကိုတော့ပယ်ဖျက်ခဲ့ပါတယ်။ ၂၀၁၄ ခုနှစ်မှာတော့ ပြည်ထောင်စုလွှတ်တော် ဥပဒေအမှတ် ၁၆ အဖြစ် စတုတ္ထအကြိမ်ပြင်ဆင်ခဲ့ပါတယ်။ ဒီပြင်ဆင်နဲ့ဥပဒေမှာတော့ ပုဒ်မ ၁ရ ခုပါရှိပြီးတော့ ပြင်ဆင်တဲ့ ပုဒ်မ ၁၂ ခု၊ အသNယ်စက်က် မ ပါပါတယ်။ တစ်ခါ ၂၅ နှစ်လောက်တောင် သက်တော် ဘယ် အမှတ်(၁၈)အဖြစ် ပဉ္စမအကြိမ်မြောက်ပြင်ဆင်ခဲ့ပါတယ်။ ဒီပြင်ဆင်တဲ့ ဥပဒေမှာ ပုဒ်မ ၅ ခုပါရှိပါတယ်။ ပြင်ဆင်တဲ့ပုဒ်မ ၂ ခုနှင့် အသစ်ဖြည့်စွက်တဲ့ ပုဒ်မ ၁ ခုပါရှိပါတယ်။ ယခုတစ်ဖန် ပြည်ထောင်စု လွှတ်တော်ကြီးကို တင်သွင်းလာတဲ့ ဆဋ္ဌမအကြိမ်မြောက် ပြင်ဆင်တဲ့ ဥပဒေကြမ်းမှာတော့ ပုဒ်မ ၁၈ ခု ပါရှိတာကိုတွေ့ရှိရပါတယ်။ ပြင်ဆင်တဲ့ ဥပဒေပုဒ်မ ၁၅ ခုနှင့် မူလ ဥပဒေပါ ပုဒ်မ ၁ရ ခုကို ပယ်ဖျက်တဲ့ပုဒ်မ ၁ ခုတို့ ပါဝင်နေတာကို တွေ့ရှိရပါတယ်။ ဒီအတွက်ကြောင့် မို့လို့ တည်ဆဲ ဥပဒေရဲ့ ၃ ပုံ ၂ ပုံကျော်ကို ပြင်ဆင်မယ်လို့ သဘောရှိပါတယ်။ ဒါ့အပြင် ကုန်သွယ် လုပ်ငန်းခွန်ဥပဒေကို ပြင်ဆင်တဲ့ဥပဒေကို ပြဋ္ဌာန်းမယ့်အစား ဥပဒေအသစ်ရေးဆွဲပြဋ္ဌာန်းရန် သင့် မသင့် ဆိုတဲ့ ပြည်ထောင်စုရှေ့နေချုပ်ရုံးက အကြံပြုချက်ကိုလည်း လွှတ်တော်သို့ တင်ပြအပ်ပါတယ်။ မူလဥပဒေ တစ်ရပ်ပြင်ဆင်ထားတဲ့ တည်ဆဲဥပဒေ ၅ ရပ်၊ လက်ရှိဥပဒေကို ကျွန်တော်တို့ တည်ဆဲဥပဒေ ၆ ရပ် ရှိပါတယ်။ ယခုပြင်ဆင်တဲ့ဥပဒေကို ထပ်မံပြဋ္ဌာန်းလိုက်မယ်ဆိုရင် ကုန်သွယ်လုပ်ငန်းခွန်ဥပဒေနှင့် စပ်လျဉ်း ပြီးတော့ တည်ဆဲဥပဒေ ရ ရပ် ဖြစ်လာမှာဖြစ်ပါတယ်။ ဒီ ရ ရပ်လုံးကို စုစည်းလေ့လာနိုင်ဖို့ဟာ အခွန်ထမ်း ပြည်သူတွေအတွက် အခက်အခဲရှိပါတယ်။ ဝန်ထုပ်ဝန်ပိုးတွေဖြစ်လာနိုင်ပါတယ်။ ဒါကြောင့်မို့လို့ မူလ ဥပဒေမှာပါရှိပြီးတော့ မျက်မှောက်ကာလအထိ အတည်ဖြစ်နေတဲ့ ပုဒ်မများ၊ ပထမအကြိမ်ကနေပြီးတော့ ပဉ္စမအကြိမ်အထိ ပြင်ဆင်တဲ့ဥပဒေများမှာပါရှိပြီး မျက်မှောက်ကာလအထိ အတည်ဖြစ်နေတဲ့ ပုဒ်မများ ယခုပြင်ဆင်ရန် တင်ပြထားတဲ့အပိုဒ်များကို တစ်ဆက်တစ်စပ်တည်း ထုတ်နုတ်စုစည်းပြီးတော့ သီးခြား ဥပဒေကြမ်းတစ်ရပ်အဖြစ် လွှတ်တော်သို့ ထပ်မံတင်ပြသင့်ကြောင်းတင်ပြလိုပါတယ်။ ဒီအတွက်ကြောင့်မို့လို့ ယခုလွှတ်တော်သို့ ပေးပို့လာတဲ့ ကုန်သွယ်လုပ်ငန်းခွန်ဥပဒေကို ပြင်ဆင်တဲ့ဥပဒေကြမ်းကို ပြည်ထောင်စု အစိုးရအဖွဲ့သို့ ပြန်လည်ပေးပို့သင့်ကြောင်းလေ့လာတွေ့ရှိရပါတယ်။ ကော်မတီ၏သဘောထားမှတ်ချက်ကို တင်ပြပါမယ်။ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီရဲ့ ညှိနှိုင်းဆွေးနွေးမှုများအရ ၂၀၁ရ ခုနှစ်၊ ကုန်သွယ်လုပ်ငန်းခွန်ဥပဒေအဖြစ် ပြုစုရေးဆွဲ ပြီးတော့ ပြည်ထောင်စုလွှတ်တော်သို့ ပြန်လည်ပေးပို့တင်ပြနိုင်ရန်အတွက် ယခုတင်သွင်းထားတဲ့ ကုန်သွယ် လုပ်ငန်းခွန်ဥပဒေကိုပြင်ဆင်တဲ့ ဆဋ္ဌမအကြိမ်မြောက် ပြင်ဆင်တဲ့ဥပဒေကြမ်းကို ပြည်ထောင်စုအစိုးရအဖွဲ့သို့ ပြန်လည်ပေးပို့သင့်ပါကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ လေးစားစွာ အစီရင်ခံတင်ပြအပ်ပါတယ်။ အားလုံးကို အထူးပဲကျေးဇူးတင်ရှိပါတယ်ခင်ဗျား။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော် ကိုယ်စားလှယ်များထံ ဖြန့်ဝေထားပါတယ်။ ဥပဒေကြမ်းပူးပေါင်းကော်မတီအနေနဲ့ ကုန်သွယ်လုပ်ငန်းခွန် ဥပဒေကို ပြင်ဆင်သည့်ဥပဒေကြမ်းနဲ့ ပတ်သက်လို့ သက်ဆိုင်ရာဌာန၊ အဖွဲ့အစည်းများ၊ ကော်မရှင်မှ တာဝန်ရှိပုဂ္ဂိုလ်များနဲ့ ဆွေးနွေးခဲ့မှုများအရ ဥပဒေကြမ်းအသစ်တစ်ရပ်ရေးဆွဲ၍ လွှတ်တော်သို့ ထပ်မံ တင်ပြပြီး မူလဥပဒေကို ရုပ်သိမ်းသင့်ကြောင်းနဲ့ ယခုတင်သွင်းထားတဲ့ ဥပဒေကြမ်းကို ပြည်ထောင်စု အစိုးရအဖွဲ့သို့ ပြန်လည်ပေးပို့သင့်ပါကြောင်း အကြံပြုချက်များနဲ့တကွ တင်ပြထားတာတွေ့ရှိရပါတယ်။ ဥပဒေကြမ်းပူးပေါင်းကော်မတီရဲ့ အစီရင်ခံစာပါ တင်ပြချက်နဲ့စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းအစီအစဉ်ကို ဆောင်ရွက်ပါ့မယ်။ လွှတ်တော်ကိုယ်စားလှယ်များခင်ဗျား။ ကုန်သွယ်လုပ်ငန်းခွန်ဥပဒေကို ပြင်ဆင်သည့် ဥပဒေကြမ်းကို ဥပဒေကြမ်းပူးပေါင်းကော်မတီရဲ့ အစီရင်ခံစာပါ သဘောထားမှတ်ချက်နှင့်အညီ ပြည်ထောင်စုအစိုးရအဖွဲ့သို့ ပြန်လည်ပေးပို့ရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူရှိပါသလား ခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ကုန်သွယ်လုပ်ငန်းခွန်ဥပဒေကို ပြင်ဆင်သည့် ဥပဒေကြမ်းကို ပြည်ထောင်စုအစိုးရအဖွဲ့သို့ ပြန်လည်ပေးပို့သွားမှာဖြစ်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော အစီရင်ခံစာများနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၈)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်းနှစ်ပတ်လည်အစီရင်ခံစာနဲ့ ၂၀၁၆ -၂၀၁ရ ခု၊ ဘဏ္ဍာရေးနှစ် ပြည်ထောင်စု၏ ဘဏာငွေအရအသုံးဆိုင်ရာ နှစ်ပတ်လည်အစီရင်ခံစာတို့ကို ပြည်ထောင်စုအစိုးရအဖွဲ့ရုံးမှ ၂၁-၇-၂၀၁ရ ရက်စွဲပါစာအမှတ်၊ ၆/၅၇၄- အစီရင်ခံစာအဖရ(၂၀၁၇)ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ အထက်ပါအစီရင်ခံစာများနဲ့ပတ်သက်ပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ တစ်ဆက်တည်း ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးကျော်ဝင်း(ပြည်ထောင်စုဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့် ပြည်သူ့လွှတ်တော်ဥက္ကဋ္ဌ၊ လွှတ်တော်ကိုယ်စားလှယ်များ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်းတောင်းအပ်ပါတယ်။ (က) ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်း နှစ်ပတ်လည်အစီရင်ခံစာ ။ ပြည်ထောင်စု သမ္မတမြန်မာနိုင်ငံတော်၏ ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်း နှစ်ပတ်လည် အစီရင်ခံစာကို ပြည်ထောင်စုအစိုးရအဖွဲ့ ကိုယ်စား စီမံကိန်းနှင့်ဘဏ္ဍာရေးဝန်ကြီးဌာန ပြည်ထောင်စု ဝန်ကြီး ကျွန်တော် ဦးကျော်ဝင်းက ပြည်ထောင်စုလွတ်တော်သို့ တင်ပြသွားမှာဖြစ်ပါတယ်။ နာယကကြီးခင်ဗျာ။ ၂၀၁၆-၂၀၁ရ ဘဏ္ဍာနှစ် အမျိုးသားဘက်စုံစီမံကိန်း ဒုတိယကာလတို ၅ နှစ်၏ ပထမနှစ်ဖြစ်တဲ့ အမျိုးသားစီမံကိန်းကို အကောင်အထည်ဖော်ရာမှာ နိုင်ငံတော်၏ စီးပွားရေးမူဝါဒများနှင့် အညီ ပြည်သူများ၏လိုအပ်ချက်များ ဖြည့်ဆည်းပေးနိုင်ရေး၊ ရေရှည်စဉ်ဆက်မပြတ် ဖွံ့ဖြိုးတိုးတက်ရေးကို ရှေးရှု၍ ဆောင်ရွက်ခဲ့ပါတယ်။ ပြည်သူ့ဝန်ဆောင်မှုလုပ်ငန်းများ ပိုမိုအောင်မြင်ရေးနှင့် ထိရောက်ထက်မြက်ရေးအတွက် ကဏ္ဍ စီမံကိန်းများနှင့် ဒေသန္တရစီမံကိန်းများ အပြန်အလှန် ချိတ်ဆက်ပေါင်းစည်းညှိနှိုင်းဆောင်ရွက်ခြင်း၊ ခေတ်စနစ်နှင့် လိုက်လျောညီထွေမရှိသည့် ဥပဒေ၊ နည်းဥပဒေနှင့် လုပ်ထုံးလုပ်နည်းများကို ပယ်ဖျက်ခြင်း၊ ပြင်ဆင်ခြင်း၊ လျှော့ပေါ့ခြင်းနှင့် အသစ်ပြဋ္ဌာန်းခြင်းများကိုလည်း ဆောင်ရွက်ခဲ့ပါတယ်။ ၂၀၁၆-၂၀၁ရ ဘဏ္ဍာနှစ်ကုန်တွင် နှစ်အလိုက်ဈေးနှုန်းများအရ GDP တန်ဖိုး ၇၉,၇၂၀.၉ ဘီလီယံ ကျပ်ရရှိခဲ့ပါတယ်။ GDP တိုးတက်မှုမှာ ပုံမှန်ဈေးနှုန်းများအရ ယခင်နှစ် ထက် ၅.၉ ရာခိုင်နှုန်း တိုးတက် ခဲ့သော်လည်း ရည်မှန်းချက်တိုးတက်မှုနှုန်း ၇.၈ ရာခိုင်နှုန်းထက် ၂.၈ရာခိုင်နှုန်း လျော့နည်းခဲ့ပါတယ်။ ၂၀၁၆-၂၀၁ရ ဘဏ္ဍာနှစ် မတ်လကုန်တွင် တစ်ဦးချင်းဝင်ငွေ Per Capita GDP (၁၅) သိန်း (၆) ထောင် (၅၂၇) ကျပ် ရရှိခဲ့ပါသည်။ ရည်မှန်းချက် Per Capita GDP တစ်ဦးချင်းဝင်ငွေ (၁၅) သိန်း (၈) သောင်း (၉၀၀၂) ကျပ်ထက် နှိုင်းယှဉ်ပါက (၈၂,၄၇၅)ကျပ် လျော့နည်းခဲ့ပါတယ်။ ကဏ္ဍကြီးများဖြစ်ပေါ်ပြောင်းလဲမှုကို ၂၀၁၅-၂၀၁၆ ဘဏ္ဍာနှစ်နှင့် ၂၀၁၆-၂၀၁ရ ဘဏ္ဍာနှစ်တို့ကို နှိုင်းယှဉ်ပါက လယ်ယာကဏ္ဍကြီးတွင် ၂၆.၈ရာခိုင်နှုန်း မှ ၂၅.၅ရာခိုင်နှုန်း ၊ စက်မှုကဏ္ဍကြီးတွင် ၃၄.၅ ရာခိုင်နှုန်းမှ ၃၅.၀ရာခိုင်နှုန်း ၊ ဝန်ဆောင်မှုကဏ္ဍကြီးတွင် ၃၈.ရရာခိုင်နှုန်း မှ ၃၉.၅ရာခိုင်နှုန်း အသီးသီး ဖြစ်ပေါ်ရရှိခဲ့ပါတယ်။ ရင်းနှီးမြှုပ်နှံမှုနှင့် GDP အချိုးမှာ ၂၀၁၅-၂၀၁၆ ဘဏ္ဍာနှစ်တွင် ၃၄.ရရာခိုင်နှုန်း မှ ၂၀၁၆-၂၀၁ရ ဘဏ္ဍာနှစ်တွင် ၃၃.၁ရာခိုင်နှုန်းသို့ ဖြစ်ပေါ်ရောက်ရှိခဲ့ပါတယ်။ ပုဂ္ဂလိကကဏ္ဍ ဖွံ့ဖြိုးလာသည့် အတွက် GDP တွင် ပုဂ္ဂလိကရင်းနှီးမြှုပ်နှံမှုပါဝင်မှု အချိုးမှာ ၂၀၁၅-၂၀၁၆ ဘဏ္ဍာနှစ်တွင် ၂၆.၂ ရာခိုင် နှုန်းမှ ၂၀၁၆-၂၀၁ရ ဘဏ္ဍာနှစ်တွင် ၂၆.၅ရာခိုင်နှုန်းသို့ တိုးတက်လာခဲ့ပါတယ်။ ဘဏ်တွင် ပြည်သူတို့၏ စုဆောင်းငွေမှာ ၂၀၁၅-၂၀၁၆ ဘဏ္ဍာနှစ်တွင် ကျပ် ၂၁.၂၂၁.၀၇၄ ဘီလီယံမှ ၂၀၁၆-၂၀၁ရ ဘဏ္ဍာနှစ်တွင် ကျပ် ၂၅,၁၀၆.၅၂၄ ဘီလီယံအထိ တိုးတက်လာခဲ့ပါတယ်။ ရာခိုင်နှုန်းအားဖြင့် ၁၈.၃၁ ရာခိုင်နှုန်း ဖြစ်ပါတယ်။ ၂၀၁၆-၂၀၁ရ ဘဏ္ဍာနှစ်တွင် နိုင်ငံခြားငွေလဲနှုန်းမှာ ၂၀၁၆ ဧပြီလ၌ ၁,၁၇၅ ကျပ် ရှိရာမှ ၂၀၁ရ မတ်လတွင် ၁,၃၆၂ ကျပ် ဖြစ်ပေါ်ခဲ့ပါတယ်။ စားသုံးသူဈေးဆနှုန်းကိန်းများအရ အလေးပေးရာခိုင်နှုန်း ၅၈.၅၂ရာခိုင်နှုန်း ပါဝင်သည့် အစားအစာအုပ်စုမှ အခြေခံစားသုံးကုန်စည်ဈေးနှုန်းအချို့ ကျဆင်းခဲ့မှုကြောင့် ပျမ်းမျှငွေကြေးဖောင်းပွမှုနှုန်းမှာလည်း ၂၀၁၆ ခုနှစ်၊ ဧပြီလတွင် ၁၀.၂၆ ရာခိုင်နှုန်းရှိရာမှ ၂၀၁ရ ခုနှစ်၊ မတ်လတွင် ၆.၈၁ ရာခိုင်နှုန်းသို့ ကျဆင်းခဲ့ပါတယ်။ ၂၀၁၆-၂၀၁ရ ဘဏ္ဍာနှစ် မတ်လကုန်(ယာယီ)စာရင်းအရ ပို့ကုန်အနေဖြင့် ရည်မှန်းချက်၏ ၈၂.၅ ရာခိုင်နှုန်း တင်ပို့နိုင်ခဲ့ပါတယ်။ အများဆုံးတင်ပို့လာသော ကုန်စည်များမှာ ရေနံနှင့် သဘာဝဓာတ်ငွေ့၊ ချုပ်ပြီးအထည်၊ သကြား၊ မတ်ပဲ၊ ဆန်၊ ကျောက်စိမ်းနှင့် ပဲတီစိမ်း တို့ ဖြစ်ပြီး ပြည်ပပို့ကုန် အများဆုံးတင်ပို့နိုင်သည့် နိုင်ငံများမှာ တရုတ်ပြည်သူ့သမ္မတနိုင်ငံ၊ ထိုင်းနိုင်ငံ၊ အိန္ဒိယနိုင်ငံ၊ ဂျပန်နိုင်ငံနှင့် စင်္ကာပူနိုင်ငံတို့ ဖြစ်ပါတယ်။ ၂၀၁၆၂၀၁ရ ဘဏ္ဍာနှစ် မတ်လကုန် (ယာယီ)စာရင်းအရ သွင်းကုန်အနေဖြင့် ရည်မှန်းချက်၏ ၉၉.၅ ရာခိုင်နှုန်း အကောင်အထည်ဖော်နိုင်ခဲ့ပါတယ်။ အများဆုံးတင်သွင်းသည့် ကုန်ပစ္စည်းများမှာ ရေနံထွက်ပစ္စည်းများ၊ မော်တော်ယာဉ်နှင့် မော်တော်ယာဉ် ပစ္စည်းများ၊ အခြားစက်နှင့်စက်ပစ္စည်းများ၊ သံနှင့်သံမဏိ ဆောက်လုပ်ရေးပစ္စည်းများ၊ လျှပ်စစ်ဓာတ်အား ဖြန့်ဖြူးရေးနှင့် တပ်ဆင်ရေးပစ္စည်းများ၊ ဆေးဝါးပစ္စည်းများ၊ မော်တော်ဆိုင်ကယ်များတို့ဖြစ်ပြီး ပြည်ပ သွင်းကုန် အများဆုံးတင်သွင်းသည့် နိုင်ငံများမှာ တရုတ်ပြည်သူ့သမ္မတနိုင်ငံ၊ စင်္ကာပူနိုင်ငံ၊ ထိုင်းနိုင်ငံ၊ ဂျပန်နိုင်ငံနှင့် အိန္ဒိယနိုင်ငံတို့ ဖြစ်ပါတယ်။ ၂၀၁၆-၂၀၁ရ ဘဏ္ဍာနှစ် မတ်လကုန်(ယာယီ)စာရင်းတွင် ကုန်သွယ်မှုပမာဏမှာ အမေရိကန်ဒေါ်လာ ၂၈,၈၄၃.၁ သန်း ဆောင်ရွက်နိုင်ခဲ့ပြီး လျာထားချက်၏ ၉၁.၉ ရာခိုင်နှုန်း အကောင်အထည်ဖော်နိုင်ခဲ့ပါတယ်။ ၂၀၁၆-၂၀၁ရ ဘဏ္ဍာနှစ် မတ်လ ကုန် (ယာယီ)စာရင်းအရ ပို့ကုန်တန်ဖိုး အမေရိကန်ဒေါ်လာ ၁၁,၆၆၃.၂ သန်းဖြစ်ပြီး သွင်းကုန်တန်ဖိုး အမေရိကန်ဒေါ်လာ ၁၇,၁၇၉.၉ သန်း ဖြစ်တဲ့အတွက် ကုန်သွယ်မှုလိုငွေ အနေဖြင့် အမေရိကန်ဒေါ်လာ ၅,၅၁၆.ရ သန်း ဖြစ်ပေါ်ခဲ့ပါတယ်။ ၂၀၁၆-၂၀၁ရ ဘဏ္ဍာနှစ် မတ်လကုန်(ယာယီ)စာရင်းအရ ရင်းနှီးမြှုပ်နှံမှုကုန်ပစ္စည်း အမေရိကန် ဒေါ်လာ ၆,၉၂၉.၂ သန်း တင်သွင်းခဲ့သည့်အတွက် ယခင်နှစ်ထက် အမေရိကန်ဒေါ်လာ ၁,၅၅၁.၈ သန်း လျော့နည်းတင်သွင်းခဲ့ကြောင်း တွေ့ရှိရပါတယ်။ လုပ်ငန်းသုံးပစ္စည်းများ အမေရိကန်ဒေါ်လာ ၆,၅၁၉.၂ သန်း တင်သွင်းခဲ့သဖြင့် ယခင်နှစ်ထက် အမေရိကန်ဒေါ်လာ ၁,၅၉၀.၉ သန်း ပိုမိုတင်သွင်းခဲ့ကြောင်းလည်း တွေ့ရှိခဲ့ပါတယ်။ လူသုံးကုန်ပစ္စည်း အမေရိကန်ဒေါ်လာ ၃,၇၃၁.၅ သန်း တင်သွင်းခဲ့ပြီး ယခင်နှစ်ထက် အမေရိကန်ဒေါ်လာ ၅၆၃.၀ သန်း ပိုမိုတင်သွင်းသည့်အတွက် စုစုပေါင်း အမေရိကန်ဒေါ်လာ ၁၇,၁၇၉.၉ သန်း တင်သွင်းခဲ့ပါတယ်။ ၂၀၁၆-၂၀၁ရ ဘဏ္ဍာနှစ် ကမ္ဘာလှည့်ခရီးသည်ဦးရေ ၃ သန်း ရ သောင်း ၉ ထောင် ဝင်ရောက်ခဲ့ပြီး ယခင်နှစ်ထက် ကမ္ဘာလှည့်ဦးရေ ၁ သန်း ၁ သိန်း ၉ သောင်း ၉၇၈ရ ဦး လျော့နည်းခဲ့ပါတယ်။ သို့သော် လည်းပဲ ခရီးသည်များရဲ့ နိုင်ငံခြားသုံးစွဲငွေပမာဏသည် ယခင်နှစ်ကထက် အမေရိကန်ဒေါ်လာ ၀.၁၁၁ သန်း ပိုမိုသုံးစွဲခဲ့ကြောင်း တွေ့ရှိခဲ့ပါတယ်။ နိုင်ငံပိုင်လျှပ်စစ်ဓာတ်အား တပ်ဆင်ထားသည့် အင်အားအနေဖြင့် ၂၀၁၆-၂၀၁ရ ဘဏ္ဍာနှစ်တွင် တပ်ဆင်ထားသည့်အင်အား ၅,၄၃ရ မဂ္ဂါဝပ်ရှိပြီး ရည်မှန်းချက်အပေါ် ၉၅.၉ ရာခိုင်နှုန်း အကောင်အထည် ဖော်နိုင်ခဲ့ပါတယ်။ ယခင်နှစ် ၂၀၁၅-၂၀၁၆ ဘဏ္ဍာနှစ်ထက် တပ်ဆင်ခဲ့သည့် အင်အားအနေဖြင့် ၅,၀၇၅ မဂ္ဂါဝပ် ရှိသဖြင့် ၃၆၂ မဂ္ဂါဝပ် တိုးတက်တပ်ဆင်နိုင်ခဲ့ကြောင်း တင်ပြအပ်ပါတယ်။ ပြည်တွင်းလျှပ်စစ်ဓာတ်အားသုံးစွဲမှုအနေဖြင့် တစ်နှစ်လုံးရည်မှန်းချက်၏ ၁၀၈.၁ ရာခိုင်နှုန်း အကောင် အထည်ဖော်နိုင်ခဲ့ပါသည်။ မန္တလေးတိုင်းဒေသကြီးတွင် မြင်းခြံ(V-Power) သဘာဝဓာတ်ငွေ့သုံး ဓာတ်အားပေး စက်ရုံနှင့် ရန်ကုန်တိုင်းဒေသကြီးတွင် သီလဝါသဘာဝဓာတ်ငွေ့သုံး ဓာတ်အားပေးစက်ရုံများ တည်ဆောက်၍ ဓာတ်အားဖြန့်ဖြူးလျက်ရှိခြင်း၊ မကွေးတိုင်းဒေသကြီးတွင် မြစ်သာရေအားလျှပ်စစ် ဓာတ်အားပေးစက်ရုံမှ နိုဝင်ဘာလမှစတင်၍ စမ်းသပ်လည်ပတ်ထုတ်လုပ်ခြင်း၊ နိုင်ငံပိုင်လျှပ်စစ်မီးကို ၁၁ ကေဗွီဓာတ်အားလိုင်းမှ ၂ မိုင်ပတ်လည် ကျေးရွာများအထိ တိုးချဲ့ဓာတ်အားပေးနိုင်ခြင်း၊ စစ်ကိုင်းတိုင်းဒေသကြီး ဘတ်ဂျက်ဖြင့် တည်ဆောက်ခဲ့သော ရေအားလျှပ်စစ်(၂)ခုမှ စတင်လည်ပတ် ထုတ်လုပ်နိုင်ခြင်းတို့ကြောင့် ပိုမိုထုတ်လုပ် နိုင်ခဲ့ခြင်းလည်းဖြစ်ပါတယ်။ မူလတန်းနှင့် အလယ်တန်းအဆင့်ကျောင်းများကို အဆင့်တိုးမြှင့် ဆောင်ရွက်နိုင်ခဲ့ခြင်းကြောင့် မူလတန်းကျောင်းအရေအတွက် လျော့နည်းခဲ့သော်လည်း အထက်တန်းအဆင့်ကျောင်းများမှာ ပိုမိုတိုးတက် ခဲ့ပါသည်။ ရည်မှန်းချက် မပြည့်မီရခြင်းမှာ ကျောင်းသစ်တိုးချဲ့မှုထက် အန္တရာယ်ရှိကျောင်းများနှင့် ဥပဓိရုပ် မကောင်းသည့်ကျောင်းများ ပိုမိုကောင်းမွန်အောင် ဆောင်ရွက်ခဲ့ခြင်းကြောင့်ဖြစ်ပါတယ်။ မူလတန်းအဆင့် နေ့စားလပေး ဆရာ၊ ဆရာမများကိုအမြဲတမ်းဝန်ထမ်းအဖြစ် ခန့်အပ်ခဲ့သည့် အတွက် ရည်မှန်းချက်ကျော်လွန် ခန့်ထားနိုင်ခဲ့ကြောင်းလည်း တင်ပြအပ်ပါသည်။ အလယ်တန်းနှင့် အထက်တန်းအဆင့်များတွင် သက်ဆိုင်ရာဘာသာရပ်နှင့်ကိုက်ညီသည့် ဆရာ၊ ဆရာမများကို ရွေးချယ် ခန့်ထားသည့်အတွက် ရည်မှန်းထားသည်ထက် လျော့နည်းရခြင်းလည်း ဖြစ်ပါတယ်။ မူလတန်းနှင့် အလယ်တန်းအဆင့် ကျောင်းသားများသည် ယခင်နှစ်ထက် ပိုမိုတိုးတက်ခဲ့ပြီး ရည်မှန်းချက်ပြည့်လုနီးပါး အကောင်အထည်ဖော်နိုင်ခဲ့ကြောင်းလည်း သုံးသပ်တင်ပြအပ်ပါတယ်။ ထောက်ပံ့ကြေးများကို တိုးချဲ့ချီးမြှင့်ခြင်း၊ အထက်တန်းအဆင့်ကျောင်းနေမြဲရေး စီမံချက်များ တိုးမြှင့်ခြင်း တို့ကြောင့် အထက်တန်းကျောင်းသားဦးရေမှာလည်း ရည်မှန်းချက်ကျော်လွန်ခဲ့ပါတယ်။ အဆင့်မြင့်ပညာကဏ္ဍ ဖွံ့ဖြိုးတိုးတက်စေရန် ဟားခါးပညာရေးကောလိပ်၊ ဟားခါးကောလိပ်နှင့် ကသာပညာရေးကောလိပ်တို့ကို တိုးချဲ့ဖွင့်လှစ်နိုင်ခဲ့ပြီး အဆင့်မြင့်ပညာသင် ကျောင်းသားဦးရေသည် ရည်မှန်းချက်ထက် ကျော်လွန်တိုးတက်ခဲ့ကြောင်းလည်း တွေ့ရှိခဲ့ပါတယ်။ ကျန်းမာရေးစောင့်ရှောက်မှုလုပ်ငန်းများ အပြည့်အဝပေးနိုင်ရန် ဆေးရုံများအား ခုတင်အဆင့် တိုးမြှင့်ခြင်းနှင့် တိုက်နယ်ဆေးရုံသစ်များ တိုးချဲ့ဖွင့်လှစ်ခြင်းကြောင့် လိုအပ်သည့် ဆရာဝန်များအား တိုးချဲ့ခန့်ထားခြင်း၊ ဆေးတက္ကသိုလ်များမှ ဘွဲ့ရဆရာဝန်ဦးရေ တိုးတက်မွေးထုတ်နိုင်ခဲ့ခြင်းနှင့် ပုဂ္ဂလိက ဆေးရုံ၊ ဆေးခန်းများ တိုးချဲ့ဖွင့်လှစ်နိုင်ခြင်းတို့ကြောင့် ဆရာဝန်ဦးရေမှာ ယခင်နှစ်ကထက် တိုးတက် လာခဲ့ပြီး ရည်မှန်းချက်ထက် ကျော်လွန်ခဲ့ပါတယ်။ နိုင်ငံတစ်ဝန်း အရည်အသွေးပြည့်ဝတဲ့ ကျန်းမာရေးစောင့်ရှောက်မှုများ လွှမ်းခြုံနိုင်စေရန် အတွက် ကျေးလက်ကျန်းမာရေးဌာန(၄၀) တိုးချဲ့ဆောက်လုပ်ခြင်းနှင့် ကျေးလက် ကျန်းမာရေးဌာနခွဲ (၄)ခု အသစ် တိုးချဲ့ဖွင့်လှစ်ခဲ့ပြီး သူနာပြု ဆရာမများ တိုးမြှင့်ခန့်ထားခြင်းကြောင့် သူနာပြုဦးရေမှာ ယခင်နှစ် ကထက် တိုးတက်လာပြီး ရည်မှန်းချက်ထက် ပိုမိုခဲ့ပါတယ်။ ဆေးရုံ၊ တိုက်နယ်ဆေးရုံ၊ ကျေးလက် ကျန်းမာရေးဌာန ၊ ကျေးလက်ကျန်းမာရေး ဌာနခွဲ၊ မိခင်နှင့် ကလေးကျန်းမာရေးဌာနတို့ကို တိုးချဲ့ဖွင့်လှစ်ခဲ့ပြီး သားဖွားဆရာမများ တိုးမြှင့်ခန့်ထားရန် ရည်မှန်းထား သော်လည်းပဲ အခြေခံကျန်းမာရေးဝန်ထမ်းများကို ဦးစားပေး တိုးမြှင့်ခန့်ထားခြင်းကြောင့် သားဖွားဆရာမ ဦးရေမှာ ရည်မှန်းချက်ထက် လျော့နည်းလျက်ရှိပါသေးတယ်။ ကဏ္ဍအလိုက် စီမံကိန်းများ အကောင်အထည်ဖော်နိုင်မှုအခြေအနေများတွင် သတ္တုနှင့် တွင်းထွက်၊ စက်မှု၊ လျှပ်စစ်၊ ဆောက်လုပ်မှု၊ ပို့ဆောင်ရေး၊ ဆက်သွယ်ရေး၊ ငွေရေးကြေးရေး၊ အခြားဝန်ဆောင်မှုနှင့် ကုန်သွယ်ရေးကဏ္ဍတို့တွင် စုစုပေါင်း တိုးတက်မှု ၅.၉ ရာခိုင်နှုန်းထက် ပိုမိုတိုးတက်မှုရှိခဲ့ပြီး ကျန်ကဏ္ဍ များမှာ လျော့နည်းခဲ့ပါတယ်။ နိုင်ငံဖွံ့ဖြိုးတိုးတက်ရေးအတွက် အဓိကတွန်းအားပေးခဲ့သည့် ကဏ္ဍများမှာ စက်မှုကဏ္ဍနှင့် ကုန်သွယ်ရေးကဏ္ဍတို့ဖြစ်ကြောင်း တင်ပြအပ်ပါတယ်။ ဒေသန္တရစီမံကိန်းများ အကောင်အထည်ဖော်နိုင်မှု အခြေအနေအရ GDP တန်ဖိုးစုစုပေါင်းတွင် ပါဝင်မှုအများဆုံး တိုင်းဒေသကြီးမှာ ရန်ကုန်တိုင်းဒေသကြီး ဖြစ်ပြီး တိုးတက်မှုအများဆုံး ပြည်နယ်မှာ ချင်းပြည်နယ် ဖြစ်ပါတယ်။ ဆက်လက်၍ နိုင်ငံတော်ဖွံ့ဖြိုးမှုစီမံကိန်းများကို ရှုထောင့်ပေါင်းစုံမှရှုမြင်ပြီး၊ ရေရှည်ဖွံ့ဖြိုးမှုရရှိရေး အတွက် ဆက်လက်ကြိုးပမ်းဆောင်ရွက်မည် ဖြစ်ပါကြောင်းနှင့် ဤ ၂၀၁၆-၂၀၁ရ ဘဏ္ဍာနှစ် အမျိုးသား စီမံကိန်း နှစ်ပတ်လည်အစီရင်ခံစာအား ပြည်ထောင်စုလွှတ်တော်မှ မှတ်တမ်းတင်ပေးနိုင်ပါရန်အတွက် လေးစားစွာ တင်ပြအပ်ပါတယ်ခင်ဗျား။ (ခ) ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည် အစီရင်ခံစာ ဆက်လက်ပြီး ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာကို ဆက်လက်တင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပထမဦးစွာ ပြည်ထောင်စုဌာန၊ အဖွဲ့အစည်းများ၏ စုစုပေါင်းရငွေတွင် ပြုပြင်ပြီးခန့်မှန်းခြေကျပ် ၁၇,၀၉၅.၃၉၆ ဘီလီယံ၊ အကောင်အထည်ဖော်နိုင်မှု ကျပ် ၁၆,၅၄၂.၇၀၅ ဘီလီယံ ဖြစ်သဖြင့် ၉၆.ရရ ရာခိုင်နှုန်း အကောင်အထည်ဖော်ဆောင်ရွက်နိုင်ခဲ့ကြောင်း တင်ပြအပ်ပါတယ်။ စုစုပေါင်းသုံးငွေတွင် ပြုပြင်ပြီးခန့်မှန်းခြေ ၂၁,၁၀၅.၅၉၀ ဘီလီယံ၊ အကောင်အထည် ဖော်နိုင်မှုမှာ ၁၈,၆၀၅.၃၈၅ ဘီလီယံဖြစ်သည့်အတွက် ၈၈.၁၅ ရာခိုင်နှုန်း အကောင်အထည်ဖော် ဆောင်ရွက် နိုင်ခဲ့ကြောင်း တွေ့ရှိရပါတယ်။ ဆက်လက်ပြီး ပြည်ထောင်စုဌာန၊ အဖွဲ့အစည်းများအလိုက် ယာယီရငွေ၊ သုံးငွေအခြေအနေများကို တင်ပြပါမယ်။ ပထမဦးစွာ ဗဟိုအဖွဲ့အစည်း(၁၁)ခု၏ စုစုပေါင်းရငွေတွင် ပြုပြင်ပြီးခန့်မှန်းခြေ ကျပ် ၂.၃၉၈ ဘီလီယံ၊ အကောင်အထည်ဖော်မှုအနေဖြင့် ၁.၉၃၃ ဘီလီယံဖြစ်သည့်အတွက် ၈၀.၅၈ ရာခိုင်နှုန်း အကောင်အထည်ဖော်နိုင်ကြောင်း တွေ့ရှိရပါတယ်။ စုစုပေါင်းသုံးငွေတွင် ပြုပြင်ပြီးခန့်မှန်းခြေကျပ် ၉၂.၉၇၀ ဘီလီယံ၊ အကောင်အထည်ဖော် သုံးစွဲနိုင်မှုကျပ် ၇၁.၁၃၉ ဘီလီယံဖြစ်သည့်အတွက် ၇၆.၅၂ ရာခိုင်နှုန်း အကောင်အထည်ဖော် ဆောင်ရွက်နိုင်ခဲ့ကြောင်း တွေ့ရှိရပါတယ်။ ဆက်လက်၍ ပြည်ထောင်စုဝန်ကြီးဌာန (၂၂)ခု၏ စုစုပေါင်းရငွေတွင် ပြုပြင်ပြီး ခန့်မှန်းခြေကျပ် ၈,၉၁၀.၁၃၆ ဘီလီယံနှင့် အကောင်အထည်ဖော်နိုင်မှုမှာ ၈,၈၂၇.၄၃၄ ဘီလီယံ ဖြစ်သည့်အတွက် ၉၉.၀ရ ရာခိုင်နှုန်းအကောင်အထည် ဖော်ဆောင်ရွက်နိုင်ခဲ့ကြောင်း တွေ့ရှိရပါတယ်။ စုစုပေါင်းသုံးငွေအပိုင်းတွင် ပြုပြင်ပြီးခန့်မှန်းခြေကျပ် ၁၂,၄၅၇.၄၇၀ ဘီလီယံတွင် အကောင်အထည်ဖော်မှုမှာ ၁၁,၀၈၉.၄၅၉ ဘီလီယံ ဖြစ်သည့်အတွက် ၈၉.၀၂ ရာခိုင်နှုန်း အကောင်အထည်ဖော်ဆောင်ရွက်နိုင်ခဲ့ကြောင်း တွေ့ရှိရပါတယ်။ နိုင်ငံတော်ပိုင်စီးပွားရေးအဖွဲ့အစည်း(၇)ခု၏ စုစုပေါင်းရငွေတွင် ပြုပြင်ပြီးခန့်မှန်းခြေကျပ် ၆,၂၉၄.၆၈၃ ဘီလီယံအပေါ် အကောင်အထည်ဖော်မှု ပမာဏမှာ ၅.၉၁၂.၈၁၉ ဘီလီယံ ဖြစ်သည့်အတွက် ၉၃.၉၃ ရာခိုင်နှုန်း အကောင်အထည်ဖော်ဆောင်ရွက်နိုင်ခဲ့ပါတယ်။ စုစုပေါင်းသုံးဆူတွင် ပြုပြင်ပြီးခန့်မှန်းခြေကျပ် ၆,၈၃၅၂၆ ဘီလီယံအပေါ် အကောင်အထည်ဖော်နိုင်မှုမှာ ကျပ် ၅,၈၄၂.၅၆၄ ဘီလီယံဖြစ်သည့်အတွက် ၈၅.၄၈ ရာခိုင်နှုန်း သုံးစွဲခဲ့ကြောင်း တွေ့ရှိရပါတယ်။ ပြည်ထောင်စုဘဏ္ဍာရန်ပုံငွေအစီအစဉ်ပြင်ပမှ ဆောင်ရွက်သော နိုင်ငံတော်ပိုင် စီးပွားရေးအဖွဲ့ အစည်း(၃)ခု၏ စုစုပေါင်းရငွေတွင် ပြုပြင်ပြီးခန့်မှန်းခြေကျပ် ၁,၂၃၆.၇၀၄ ဘီလီယံအပေါ် အကောင်အထည် ဖော်နိုင်မှုမှာ ၁,၁၂၀.၁၄ ဘီလီယံ ဖြစ်သဖြင့် ၉၀.၅၈ ရာခိုင်နှုန်း အကောင်အထည်ဖော် ဆောင်ရွက်နိုင်ခဲ့ ပါတယ်။ စုစုပေါင်းသုံးငွေတွင် ပြုပြင်ပြီး ခန့်မှန်းခြေကျပ် ၁,၂၅၃.၁၅၆ ဘီလီယံအပေါ် အကောင်အထည် ဖော်နိုင်မှုမှာ ကျပ် ၁,၁၅၅.၈၀၅ ဘီလီယံ ဖြစ်သည့်အတွက် ၉၂.၂၃ ရာခိုင်နှုန်း အကောင်အထည်ဖော် ဆောင်ရွက်နိုင်ခဲ့ကြောင်း တွေ့ရှိရပါတယ်။ မြန်မာနိုင်ငံတော်ဗဟိုဘဏ်၏ စုစုပေါင်းရငွေတွင် ပြုပြင်ပြီးခန့်မှန်းခြေကျပ် ၅၄၉.၂၀၈ ဘီလီယံ အပေါ် အကောင်အထည်ဖော်နိုင်မှုမှာ ၅၆၃.၁၈၄ ဘီလီယံ ဖြစ်သည့်အတွက် ၁၀၂.၅၄ ရာခိုင်နှုန်း ဖြစ်ပြီး၊ စုစုပေါင်းသုံးငွေတွင် ပြုပြင်ပြီးခန့်မှန်းခြေကျပ် ၃၈၄.၀၉၉ ဘီလီယံအပေါ် အကောင်အထည်ဖော်နိုင်မှုမှာ ၃၇၃.၇၀၂ ဘီလီယံ ဖြစ်သည့်အတွက် ၉၂.၂၉ ရာခိုင်နှုန်း အကောင်အထည်ဖော် ဆောင်ရွက်နိုင်ခဲ့သည်ကို တင်ပြအပ်ပါတယ်။ နာယကကြီးခင်ဗျား။ ပြည်ထောင်စုဌာနအဖွဲ့အစည်းများ၏ စုစုပေါင်းရငွေတွင် ၂၀၁၅-၂၀၁၆ ခု၊ ဘဏ္ဍာရေးနှစ်နှင့် ၂၀၁၆-၂၀၁ရ ခု ဘဏ္ဍာနှစ် နှစ်ပတ်လည်အကောင်အထည်ဖော်နိုင်မှု နှိုင်းယှဉ်ချက် များမှာ ရငွေအပိုင်းမှာ ၂၀၁၆-၂၀၁ရ ဘဏ္ဍာနှစ် ဧပြီလမှ မတ်လကုန်အထိ ၁၆,၅၄၂,၇၀၂ ဘီလီယံ ဖြစ်ပြီး သာမန်အသုံးစရိတ်တွင် ၁၅,၆၁၉.၉၂၉ ဘီလီယံဖြစ်ပါတယ်။ ငွေလုံးငွေရင်းအသုံးစရိတ်အနေဖြင့် ၂၃၄.၄၃၃ ဘီလီယံ ဖြစ်ပါတယ်။ ကြွေးမြီအနေဖြင့် ၆၈၈.၃၄၃ ဘီလီယံဖြစ်ပါတယ်။ သို့ဖြစ်ပါ၍ ၂၀၁၅-၂၀၁၆ ခု၊ စုစုပေါင်းရငွေနှင့် နှိုင်းယှဉ်ပါက ၂၀၁၆-၂၀၁ရ ခု၊ ဘဏ္ဍာရေးနှစ် စုစုပေါင်းရငွေသည် ကျပ် ၂၅၃.၇၀ရ ဘီလီယံ ပိုမိုရရှိခဲ့ပြီး ရာခိုင်နှုန်းအားဖြင့် ၁.၅၆ ရာခိုင်နှုန်း ပိုမိုရရှိခဲ့ သည်ကို တွေ့ရှိရပါတယ်။ ယင်းသို့ပိုမိုရခြင်း၏ အဓိကအကြောင်းများမှာ စီမံကိန်းနှင့် ဘဏ္ဍာရေးဝန်ကြီး တနမကောက်ခံသည် အထကန်စည်ခန်သည် ၁-၄-၂၀၁၆ ရက်မှ စတင်အကျိုးသက်ရောက်သည် အထား ကုန်စည်ခွန်ဥပဒေနှင့်အညီ သတ်မှတ်အထူးကုန်စည်များအပေါ် ထိထိရောက်ရောက် ကောက်ခံနိုင်ခြင်း နှင့် ၂၀၁၆ ခုနှစ်၊ ပြည်ထောင်စုအခွန်အကောက်ဥပဒေတွင် အရက်၊ စီးကရက်၊ ဝိုင်တို့အပေါ် ပုံသေနှုန်းဖြင့် အခွန်နှုန်းသတ်မှတ်ကောက်ခံနိုင်ခဲ့ခြင်း၊ အကောက်ခွန်တွင် ယခင်နှစ်ထက်မော်တော်ယာဉ် တင်သွင်းခြင်းနှင့် ပုံမှန်ကုန်သွယ်မှု ပိုမိုလာသဖြင့် အခွန်ငွေပိုမိုရရှိခြင်းနှင့် ၂၀၁၆-၂၀၁ရ ခု၊ ဘဏ္ဍာရေးနှစ်တွင် မုတ်ကောင် ဝတ်ဆံသွင်းသည့်အခွန်၊ ခရီးလှည့်လည်ရေးလိုင်စင်၊ ဟိုတယ်နှင့် တည်းခိုရိပ်သာလိုင်စင်၊ ခရီးသွားလာ သူများပို့ဆောင်ရေးလိုင်စင်၊ ဧည့်လမ်းညွှန်လုပ်ငန်း လိုင်စင်များအတွက် လိုင်စင်ကြေးများ ပိုမိုကောက်ခံ ရရှိခဲ့ခြင်းတို့ကြောင့်ပဲ ဖြစ်ပါတယ်။ စုစုပေါင်းသုံးငွေမှာ ၂၀၁၅-၂၀၁၆ ခု၊ ဘဏ္ဍာရေးနှစ်နှင့် ၂၀၁၆-၂၀၁ရ ခု၊ ဘဏ္ဍာရေးနှစ် နှစ်ပတ်လည်အကောင်အထည်ဖော်နိုင်မှုကို နှိုင်းယှဉ်ပါက သုံးငွေအပိုင်းတွင် ဧပြီလမှ မတ်လကုန်အထိ ၁၈,၆၀၅.၃၈၅ ဘီလီယံဖြစ်ပြီး သာမန်အသုံးစရိတ်အနေဖြင့် ၁၄,၂၀၁.၇၉၄ ဖြစ်ပါတဘ်။ ငွေလုံးငွေရင်း အသုံးစရိတ်အနေဖြင့် ၃,၈၅၇.၉၂ရ ဖြစ်ပါတယ်။ ကြွေးမြီအနေဖြင့် ၅၄၅.၆၆၄ ဘီလီယံ ဖြစ်ပါတယ်။ သို့ဖြစ်၍ ၂၀၁၅-၂၀၁၆ ခု စုစုပေါင်းသုံးငွေနှင့်နှိုင်းယှဉ်ပါက ၂၀၁၆-၂၀၁ရ ခု၊ ဘဏ္ဍာရေးနှစ် စုစုပေါင်းသုံးငွေသည် ၈၃၈.၉၇၄ ဘီလီယံလျော့နည်းခဲ့ပြီး ရာခိုင်နှုန်းအားဖြင့် ၄.၃၁ ရာခိုင်နှုန်း လျော့နည်းခဲ့ သည်ကို တွေ့ရှိရပါတယ်။ ယင်းသို့ လျော့နည်းရခြင်း၏ အဓိကအကြောင်းရင်းများမှာ ၂၀၁၆-၂၀၁ရ ခု၊ ဘဏ္ဍာရေးနှစ် ငွေလုံးငွေရင်းအသုံးစရိတ်များ လျာထားရာတွင် စီမံကိန်းများတွင် ဦးစားပေးအဆင့် ခွဲခြား၍ အကောင်အထည်ဖော်ဆောင်ရွက်ခြင်း၊ ပစ္စည်းဝယ်ယူမှုများကို တည်ဆဲဥပဒေ၊ စည်းမျဉ်းစည်းကမ်းများနှင့် အညီ စနစ်တကျ စိစစ်လျာထား၍ အသုံးစရိတ်များကို ခွဲဝေလျာထားပေးခဲ့ခြင်း၊ ရန်ပုံငွေလွှဲပြောင်းသုံးစွဲ ရာတွင် တင်ဒါခေါ်ယူပြီး ပိုငွေများနှင့် ရန်ပုံငွေလွှဲပြောင်းခြင်းပြုလုပ်သော ကိစ္စရပ်များကို ထပ်မံလွှဲပြောင်း ခြင်းမပြုရန်နှင့် Luxury ပစ္စည်းများ ဝယ်ယူရန်အတွက် လွှဲပြောင်း သုံးစွဲခြင်းမပြုရန် ညွှန်ကြားချက်များ ထုတ်ပြန်၍ စနစ်တကျစိစစ်ခြင်းနှင့် ပြည်ပအကူအညီရငွေ၊ ချေးယူရငွေများဖြင့် သုံးစွဲမည့်အသုံးစရိတ် အချို့ လျော့နည်းသုံးစွဲခြင်းခဲ့ကြောင့် လျော့နည်းသုံးစွဲရခြင်းဖြစ်ကြောင်း တင်ပြအပ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ် ပြုပြင်ပြီးခန့်မှန်းခြေထက် ရငွေလျော့နည်းရခြင်း၏ အဓိက အကြောင်းရင်းမှာ ပို့ဆောင်ရေးနှင့်ဆက်သွယ်ရေးဝန်ကြီးဌာန၊ လျှပ်စစ်နှင့်စွမ်းအင်ဝန်ကြီးဌာနနှင့် စက်မှု ဝန်ကြီးဌာနတို့တွင် ပြည်ပချေးငွေများ အပြည့်အဝမရရှိခြင်း၊ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနတွင် World Bank ၏ ချေးငွေဖြင့် ဆောင်ရွက်မည့်လုပ်ငန်းများတွင် Detail Design ရေးဆွဲ နေဆဲဖြစ်ခြင်း၊ အိန္ဒိယချေးငွေဖြင့် မြန်မာနိုင်ငံဆည်မြောင်းဖွံ့ဖြိုးရေး စီမံကိန်းလုပ်ငန်းများ ဆောင်ရွက်ရန် Detail Engineering Report 69:36 alone:1 020969:0$08:g?$ozê 02?60:ĐE09:qp: ဆောင်ရွက်ခြင်းအတွက် UNICEF မှ ပြည်ပအကူအညီရငွေ လျော့နည်းရရှိခြင်း၊ ADB မှ Skill Development Project saozas OzSusan23328 list 22938: :1 Opposood:I musaw8cq: နှင့်ပြန်လည်နေရာချထားရေးဝန်ကြီးဌာနတွင် ပြည်ပအကူအညီရငွေများ ထောက်ပံ့မှုနည်းပါးခြင်း တို့ကြောင့် ဖြစ်ကြောင်း တွေ့ရှိရပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ် ပြုပြင်ပြီးခန့်မှန်းခြေထက် အသုံးစရိတ်လျော့နည်းခြင်း၏ အဓိကအကြောင်းရင်းမှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနတွင် အိန္ဒိယချေးငွေဖြင့် ဆောင်ရွက်မည့်စီမံကိန်းမှာ နှစ်နိုင်ငံအကြား ညှိနှိုင်းဆွေးနွေးဆဲဖြစ်ခြင်း၊ Agriculture Development Support Project စီမံကိန်းအတွက် တင်ဒါခေါ်ယူဆောင်ရွက်ဆဲဖြစ်ခြင်း၊ ပို့ဆောင်ရေးနှင့် ဆက်သွယ်ရေး ဝန်ကြီးဌာန၊ လျှပ်စစ်နှင့် စွမ်းအင်ဝန်ကြီးဌာနနှင့် စက်မှုဝန်ကြီးဌာနတို့တွင် နိုင်ငံခြားမှ မှာယူထားသည့် ပစ္စည်းများ ရောက်ရှိခြင်း၊ အချို့စက်ပစ္စည်းများ အပြည့်အဝ ဝယ်ယူနိုင်မှု မရှိသေးခြင်း၊ တင်ဒါ ခေါ်ယူခြင်းကြောင့် စက်တပ်ဆင်မှုစရိတ်စကများ လျော့နည်းပေးချေရခြင်း၊ ပို့ဆောင်ရေးနှင့် ဆက်သွယ်ရေး ဝန်ကြီးဌာနတွင် ကမ္ဘာ့ဘဏ်ချေးငွေဖြင့်ဆောင်ရွက်သော စီမံကိန်းများအတွက် အသုံးစရိတ်များ ခန့်မှန်း ထားသည့်အတိုင်း သုံးစွဲနိုင်မှုမရှိခြင်း၊ လုပ်ငန်းအထောက်အကူပြုရေယာဉ်နှင့် အရန်ပစ္စည်းများဝယ်ယူခြင်း အတွက် အမှန်တကယ် ကုန်ကျသည့် အတိုးပေးငွေများကိုသာ ပေးချေရခြင်း၊ စက်မှုဝန်ကြီးဌာနတွင် ထုတ်ကုန်ပစ္စည်းများ ရောင်းချမှုနည်းပါးသဖြင့် ကုန်ကြမ်းဝယ်ယူခြင်းနှင့် ထုတ်လုပ်မှုအသုံးစရိတ် လျော့နည်း သုံးစွဲခဲ့ခြင်း၊ ကုန်သွယ်လုပ်ငန်းခွန် လျော့နည်းပေးဆောင်ရခြင်းတို့ကြောင့် လျော့နည်းရခြင်းဖြစ်ကြောင်း တင်ပြအပ်ပါတယ်။ နာယကကြီးခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ် ဘဏ္ဍာငွေအရအသုံးဆိုင်ရာ အကောင် အထည်ဖော် ဆောင်ရွက်မှုအခြေအနေကို အောက်ပါအတိုင်း သုံးသပ်တင်ပြအပ်ပါတယ်။ (က) ပြည်ထောင်စု ဌာန၊ အဖွဲ့အစည်းများ၏ စုစုပေါင်းရငွေမှာ ၁၆,၅၄၂.၇၀၅ ဘီလီယံ ဖြစ်သဖြင့် ပြုပြင်ပြီး ခန့်မှန်းခြေ အပေါ် အနီးစပ်ဆုံးရရှိအောင် ဆောင်ရွက်နိုင်ခဲ့သည်ကို တွေ့ရှိရပါတယ်။ သို့ရာတွင် ငွေလုံးငွေရင်းရငွေနှင့် ကြွေးမြီရငွေများမှာ ပြုပြင်ပြီးခန့်မှန်းခြေငွေစာရင်းနှင့် နီးစပ်ရန်လိုအပ်ကြောင်းလည်း တွေ့ရှိရသဖြင့် ပြည်ပ အကူအညီရယူငွေများ၊ ချေးယူရငွေများနှင့်ပတ်သက်၍ သက်ဆိုင်ရာဘဏ္ဍာရေးနှစ်တွင် အမှန်တကယ်ရရှိ နိုင်မည့်ရငွေများအား ထည့်သွင်းလျာထားမှသာ လျာထားချက်နှင့် အကောင်အထည်ဖော်နိုင်မှု အနီးစပ်ဆုံး ဖြစ်မှာဖြစ်ပါတယ်။ ရငွေလျာထားမှုကို သေချာခန့်မှန်းတွက်ချက်၍ လျာထားရန်လိုအပ်ပြီး လျာထားသည့် အတိုင်း ရရှိစေရန်အတွက် လျာထားချက်ထက်ပိုမိုရရှိစေရန် တာဝန်ယူမှု၊ တာဝန်ခံမှုဖြင့် ကြိုးပမ်းဆောင်ရွက် ရန်လိုအပ်ကြောင်းလည်း သုံးသပ်တွေ့ရှိရပါတယ်။ (ခ) ပြည်ထောင်စု၏ အခွန်အရပ်ရပ်ကောက်ခံရရှိမှုနှင့် ပတ်သက်၍ Tax to GDP အချိုးမှာ ၈.၀ ရာခိုင်နှုန်း ဖြစ်သဖြင့် အခွန်အကောက်ရရှိငွေများကို ပိုမိုတိုးတက် လာစေရန် အားလုံးဝိုင်းဝန်း ကြိုးပမ်းဆောင်ရွက်သွားရမှာလည်း ဖြစ်ပါတယ်။ (ဂ) ပြည်ထောင်စုဌာန၊ အဖွဲ့ အစည်းများနှင့် ပြည်ထောင်စုဘဏ္ဍာရန်ပုံငွေ အစီအစဉ် ပြင်ပမှ ဆောင်ရွက်သော အဖွဲ့အစည်းများသည် လာမည့်ဘဏ္ဍာရေးနှစ်များ၌ အရအသုံးခန့်မှန်းခြေငွေစာရင်းရေးဆွဲရာတွင် အရအသုံးလျာထားချက်များကို ပိုမိုနီးစပ်အောင် လျာထားရန်လိုအပ်ပြီး အထွေထွေပိုလျှံရန်ပုံငွေမှ ကျခံသုံးစွဲခြင်းနှင့် ရန်ပုံငွေလွှဲပြောင်း သုံးစွဲခြင်းများကို ဘဏ္ဍာရေးစည်းမျဉ်းများနှင့်အညီ တင်ပြသုံးစွဲဆောင်ရွက်သွားရန် လိုအပ်ပါတယ်။ (ဃ) ပြည်ပအကူအညီရငွေ၊ ချေးယူရငွေများကို လျာထားသည့်အခါ ပေးအပ်မည့်နိုင်ငံ၊ အဖွဲ့အစည်းများနှင့် သေချာစွာညှိနှိုင်းပြီး ဘဏ္ဍာရေးနှစ်အလိုက် လျာထားမှုနှင့် ငွေထုတ်ယူသုံးစွဲမှုတို့ကို နီးစပ်အောင် ဆောင်ရွက် သင့်ကြောင်း တွေ့ရှိရပါတယ်။ (င) ဝန်ထမ်းသစ်ခန့်အပ်မှုများ၊ ဝန်ထမ်းခရီးသွားလာမှုများ၊ နိုင်ငံတော် အဆင့် အစည်းအဝေးကုန်ကျစရိတ်များ စသည်တို့နှင့်ပတ်သက်၍ သာမန်အသုံးစရိတ်များအတွက် ခန့်မှန်း လျာထားမှုများကိုလည်း နီးစပ်အောင် ခန့်မှန်းလျာထားရန် လိုအပ်ကြောင်းလည်း သုံးသပ်တွေ့ရှိရပါတယ်။ နာယကကြီးခင်ဗျား။ ယခုတင်ပြသည့် နှစ်ပတ်လည်ရငွေနှင့် အသုံးစရိတ်များသည် ဘဏ္ဍာရေး နှစ်ကုန်ဆုံးပြီးချိန်တွင် ကောက်ယူရရှိသည့် ယာယီအရအသုံးစာရင်းများသာ ဖြစ်ပါတယ်။ ပြည်ထောင်စု စာရင်းစစ်ချုပ်ရုံးမှ စစ်ဆေးအတည်ပြုပြီးသည့် အမှန်စာရင်းများရရှိလာပါက ၎င်းအမှန်စာရင်းများအပေါ် ထပ်မံသုံးသပ် တင်ပြသွားမည်ဖြစ်ကြောင်းလည်း တင်ပြအပ်ပါတယ်။ နာယကကြီးခင်ဗျား။ သို့ဖြစ်ပါ၍ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေ အရအသုံးဆိုင်ရာ နှစ်ပတ်လည်အစီရင်ခံစာအား ပြည်ထောင်စုလွှတ်တော်မှ ဆွေးနွေးသုံးသပ်၍ အတည်ပြု မှတ်တမ်းတင်ပေးနိုင်ပါရန်အတွက် လေးစားစွာ တင်ပြအပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ်(၃၀)ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။ အမျိုးသားစီမံကိန်း နှစ်ပတ်လည်အစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၁၀/၂၀၁၇)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း၊</speech>
<speech type="speaker">အစီအစဉ်(၉)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား စီမံကိန်း နှစ်ပတ်လည်အစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၁၀/၂၀၁၇)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="194">ဦးမာန်လောမောင်း(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌ၊ ပြည်ထောင်စုလွှတ်တော်ကိုယ်စားလှယ်များ အားလုံး မင်္ဂလာအပေါင်းနဲ့ ပြည့်စုံကြပါစေကြောင်း ဂါရဝပြု နှုတ်ခွန်းဆက်သလိုက်ပါတယ်။ ကျွန်တော် ကတော့ ချင်းပြည်နယ်အမှတ်(၈) အမျိုးသားလွှတ်တော်ကိုယ်စားလှယ် ဦးမာန်သောမောင်းဖြစ်ပါတယ်။ ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်းနှစ်ပတ်လည်အစီရင်ခံစာနှင့်စပ်လျဉ်း၍ ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ အမှတ်စဉ်(၁၀/၂၀၁၇) အား ပြည်သူ့ငွေစာရင်းပူးပေါင်းကော်မတီဥက္ကဋ္ဌ၏ တာဝန်ပေးချက်အရ ပူးပေါင်းကော်မတီရဲ့ ကိုယ်စား တင်ပြသွားမှာ ဖြစ်ပါတယ်။ စီမံကိန်းနှင့်ဘဏ္ဍာရေးဝန်ကြီးဌာနမှ စိစစ်ပြုစုပေးပို့သော ၂၀၁၆-၂၀၁ရ ဘဏ္ဍာနှစ်၊ အမျိုးသား စီမံကိန်းနှစ်ပတ်လည်အစီရင်ခံစာကို ပြည်ထောင်စုအစိုးရအဖွဲ့ရုံး၏ ၂၁-၇-၂၀၁ရ ရက်စွဲပါစာအမှတ်၊ ၆/၅၇၄-အစီရင်ခံစာအဖရ(၂၀၁၇)ဖြင့် ပြည်ထောင်စုလွှတ်တော်ရုံးသို့ ပေးပို့ခဲ့ပါသည်။ ပြည်ထောင်စု လွှတ်တော်ရုံးက ၂၅-၇-၂၀၁ရ ရက်စွဲပါစာအမှတ်၊ ၆/၁၂/၁၀(၂၂၅)/ပထစ-၂၀၁ရ ဖြင့် ပြည်ထောင်စု လွှတ်တော်သို့ အစီရင်ခံစာတင်သွင်းနိုင်ရေးအတွက် ပြည်သူ့ငွေစာရင်းပူးပေါင်းကော်မတီသို့ ပေးပို့ခဲ့ပါသည်။ ပြည်သူ့ငွေစာရင်းပူးပေါင်းကော်မတီသည် ၃-၈-၂၀၁ရ ရက် နှင့် ၁၄-၈-၂၀၁ရ ရက်နေ့များတွင် ပြည်ထောင်စုလွှတ်တော်(D-ဆောင်)၊ ပထမထပ်အစည်းအဝေးခန်းမ၌ စီမံကိန်းနှင့်ဘဏ္ဍာရေးဝန်ကြီး ဌာနမှ တာဝန်ရှိသူများနှင့်လည်းကောင်း၊ ၁၇-၈-၂၀၁ရ ရက် နှင့် ၂၁-၈-၂၀၁ရ ရက်နေ့များတွင် ပူးပေါင်း ကော်မတီဝင်များနှင့်လည်းကောင်း အစည်းအဝေးများကျင်းပ၍ ဆွေးနွေးခဲ့ပြီး ပြည်သူ့ငွေစာရင်းပူးပေါင်း ကော်မတီ၏လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကိုပြုစု၍ ပြည်ထောင်စုလွှတ်တော် ဆိုင်ရာနည်းဥပဒေ ၁၀၄(က)နှင့်အညီ ပြည်ထောင်စုလွှတ်တော်နာယကမှတစ်ဆင့် ပြည်ထောင်စုလွှတ်တော်သို့ တင်ပြအပ်ပါသည်။ အစီရင်ခံစာ အမှတ်စဉ် (၁၀/၂၀၁၇)ကို ပြည်ထောင်စုလွှတ်တော်ကိုယ်စားလှယ်များထံ ဖြန့်ဝေထားပြီးဖြစ်တဲ့အတွက် ဲ့ညှာသောအားဖြင့် တွေ့ရှိသုံးသပ်ချက်နှင့် သဘောထားမှတ်ချက် များကိုသာ အကျဉ်းချုပ်ဖတ်ကြားတင်ပြသွားမှာ ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီ၏ တွေ့ရှိသုံးသပ်ချက်။ အပိုဒ် (၄၃) ၂၀၁၆ ခုနှစ်တွင် ကမ္ဘာ့ စီးပွားရေးအခြေအနေသည် ၃.၁ ရာခိုင်နှုန်းတိုးတက်မည်ဟု အပြည်ပြည် ဆိုင်ရာငွေကြေးရန်ပုံငွေအဖွဲ့က ထုတ်ဝေသည့် World Economic Outlook April 2017 က ခန့်မှန်းထားပြီး မြန်မာနိုင်ငံ၏ စီးပွားရေး တိုးတက်မှုနှုန်းမှာ ၆.၀ ရာခိုင်နှုန်းမှ ၆.၅ ရာခိုင်နှုန်းအကြား ရှိနိုင်သည်ဟု အပြည်ပြည်ဆိုင်ရာအဖွဲ့အစည်း များက ခန့်မှန်းထားခဲ့ကြောင်း၊ ထိုနှုန်းသည် ကမ္ဘာ့ပျမ်းမျှ တိုးတက်မှုနှုန်းထက် ပိုမိုမြင့်မားခဲ့သော်လည်း ၂၀၁၆-၂၀၁ရ ဘဏ္ဍာနှစ် မတ်လကုန်အထိ ယာယီအမှန် စာရင်းများအရ ၂၀၁၅-၂၀၁၆ ဘဏ္ဍာနှစ် ရှေ့ပြေး အမှန်စာရင်းများထက် တိုးတက်မှုနှုန်း လျော့နည်း ခဲ့ကြောင်း သုံးသပ်တွေ့ရှိရပါသည်။ မြန်မာနိုင်ငံ၏ စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှုတန်ဖိုး (GDP) သည် ၂၀၁၆-၂၀၁ရ ဘဏ္ဍာနှစ် (မတ်လကုန်အထိ)တွင် ၂၀၁၅-၂၀၁၆ ဘဏ္ဍာနှစ်ထက် နှစ်အလိုက်ဈေးနှုန်းများအရ ၉.၆ ရာခိုင်နှုန်း၊ ၂၀၁၀-၂၀၁၁ ဘဏ္ဍာနှစ် ပုံမှန်ဈေးနှုန်းများအရ ၅.၉ ရာခိုင်နှုန်း တိုးတက်ခဲ့ကြောင်း၊ ငွေရေး ကြေးရေးကဏ္ဍ၊ ငှားရမ်းခနှင့် အခြားဝန်ဆောင်မှုကဏ္ဍတို့တွင် စီမံကိန်းလျာထားချက်ထက် ကျော်လွန် အောင်မြင်ခဲ့ပြီး တိုးတက်မှုနှုန်းမြင့်မားခဲ့သော်လည်း သစ်တောကဏ္ဍနှင့်စွမ်းအင်ကဏ္ဍတို့တွင် စီမံကိန်း လျာထားချက်ကို ပြည့်မီခြင်းမရှိသည်သာမက ၂၀၁၅-၂၀၁၆ ဘဏ္ဍာနှစ်ထက် ထုတ်လုပ်မှုများစွာ လျော့နည်း သွားခဲ့ကြောင်း သုံးသပ်တွေ့ရှိရပါသည်။ ၂၀၁၆-၂၀၁ရ ဘဏ္ဍာနှစ် စီမံကိန်းရည်မှန်းချက်အပေါ် တိုင်းဒေသကြီးနှင့် ပြည်နယ်အလိုက် အကောင်အထည်ဖော်နိုင်မှုအခြေအနေတွင် ၂၀၁၀-၂၀၁၁ ဘဏ္ဍာနှစ် ပုံမှန်ဈေးနှုန်းများအရ ၂၀၁၅-၂၀၁၆ ဘဏ္ဍာနှစ်ထက် ပိုမိုတိုးတက်လာခဲ့သော်လည်း စီမံကိန်းရည်မှန်းချက် အကောင်အထည်ဖော်နိုင်မှု ရာခိုင်နှုန်း အရ ကယားပြည်နယ်၊ တနင်္သာရီတိုင်းဒေသကြီးနှင့် နေပြည်တော်ကောင်စီနယ်မြေတို့မှလွဲ၍ ကျန်တိုင်း ဒေသကြီးနှင့်ပြည်နယ်များ၌ ရည်မှန်းချက်ကို ပြည့်မီအောင် အကောင်အထည်မဖော်နိုင်ခဲ့ကြောင်း သုံးသပ် တွေ့ရှိရပါသည်။ ချင်းပြည်နယ်၊ ရန်ကုန်တိုင်းဒေသကြီးနှင့် စစ်ကိုင်းတိုင်းဒေသကြီးတို့၌ တိုးတက်မှုနှုန်း များခဲ့သည်ကိုလည်း သုံးသပ်တွေ့ရှိရပါတယ်။ နိုင်ငံ၏စီးပွားရေးဖွဲ့စည်းမှု ပုံသဏ္ဌာန်တွင် လယ်ယာကဏ္ဍကြီး၊ စက်မှုကဏ္ဍကြီးနှင့် ဝန်ဆောင်မှု နှိုင်းယှဉ်ရာ၌ ထူးခြားစွာပြောင်းလဲခဲ့ခြင်း မရှိကြောင်းကိုလည်း သုံးသပ်တွေ့ရှိရပါသည်။ စုစုပေါင်းရင်နှီး မြှုပ်နှံမှုတွင် နိုင်ငံပိုင်အခန်း၏ရင်းနှီးမြှုပ်နှံမှုသည် ၂၀၁၆-၂၀၁ရ ဘဏ္ဍာနှစ်၌ ၁၅ ရာခိုင်နှုန်းကျော် လျော့ကျ သွားခဲ့သော်လည်း သမဝါယမပိုင်နှင့် ပုဂ္ဂလိကပိုင်အခန်း ရင်းနှီးမြှုပ်နှံမှုတို့၌ ၂၀၁၆-၂၀၁ရ ဘဏ္ဍာနှစ်တွင် ၂၀၁၅-၂၀၁၆ ဘဏ္ဍာနှစ်ဖြင့် နှိုင်းယှဉ်ပါက ၁၀ ရာခိုင်နှုန်းကျော် တိုးတက်ခဲ့သောကြောင့် စုစုပေါင်းရင်းနှီး မြှုပ်နှံမှုပမာဏ တိုးတက်လာခဲ့ကြောင်း သုံးသပ်တွေ့ရှိရပါသည်။ အခွန်ရငွေနှင့် GDP အချိုးသည် ၂၀၁၅-၂၀၁၆ ဘဏ္ဍာနှစ်တွင် ၈.၈ ရာခိုင်နှုန်းဖြစ်ခဲ့ရာမှ ၂၀၁၆-၂၀၁ရ ဘဏ္ဍာနှစ်တွင် ၈.၃ ရာခိုင်နှုန်းသို့ ကျဆင်းသွားခဲ့ကြောင်း သုံးသပ်တွေ့ရှိရပါသည်။ ဘတ်ဂျက်လိုငွေနှင့် GDP အချိုးသည် ၂၀၁၅-၂၀၁၆ ဘဏ္ဍာနှစ်တွင် ၄.၂ ရာခိုင်နှုန်း ရှိခဲ့ရာမှ ၂၀၁၆-၂၀၁ရ ဘဏ္ဍာနှစ်တွင် ၅.၀ ရာခိုင်နှုန်းသို့ တိုးတက်ခဲ့ကြောင်း သုံးသပ်တွေ့ရှိရပါသည်။ ကုန်သွယ်မှုလိုငွေသည် ၂၀၁၆-၂၀၁ရ ဘဏ္ဍာနှစ် မတ်လကုန်(ယာယီ)တွင် အမေရိကန် ဒေါ်လာ ၅,၅၁၆.ရ သန်း ဖြစ်ပေါ်ခဲ့ပြီး ထိုသို့ဖြစ်ရ သည်မှာ သွင်းကုန်တန်ဖိုးက ပို့ကုန်တန်ဖိုးထက် ပိုမိုများပြားခြင်းကြောင့်ဖြစ်ကြောင်း၊ အဓိကသွင်းကုန် များမှာ ရေနံထွက်ပစ္စည်းများ၊ မော်တော်ယာဉ်နှင့် မော်တော်ယာဉ်ပစ္စည်းများ၊ စက်နှင့်စက်ပစ္စည်းများ၊ ဆောက်လုပ်ရေးပစ္စည်းများ၊ လုပ်ငန်းသုံးကုန်ကြမ်းပစ္စည်းများဖြစ်သဖြင့် သွင်းကုန်ပမာဏကို လျှော့ချရန် မလွယ်ကူကြောင်း သုံးသပ်တွေ့ရှိရပါသည်။ အခြေခံပညာရေးကဏ္ဍတွင် ကျောင်းများကို အဆင့်တိုးမြှင့်ပေးခဲ့သဖြင့် အထက်တန်းကျောင်း အရေ အတွက်တိုးတက်လာခြင်း၊ ဆရာဦးရေ၊ ကျောင်းသားဦးရေတိုးတက်လာခြင်း၊ အဆင့်မြင့်ပညာရေးကဏ္ဍတွင် ကောလိပ်နှင့် ပညာရေးကောလိပ်များ တိုးတက်လာခြင်း၊ အဆင့်မြင့်ပညာသင် ကျောင်းသားဦးရေသည် ရည်မှန်းချက်ထက်ကျော်လွန်တိုးတက်လာခဲ့ကြောင်း သုံးသပ်တွေ့ရှိရပါတယ်။ ကျန်းမာရေးကဏ္ဍတွင် ဆရာဝန်ဦးရေနှင့်သူနာပြုဦးရေတို့သည် ရည်မှန်းချက်ထက် ကျော်လွန်တိုးတက်လာခဲ့သော်လည်း သားဖွား ဆရာမဦးရေမှာ ရည်မှန်းချက်ကို ပြည့်မီအောင် ခန့်ထားနိုင်ခြင်းမရှိကြောင်း သုံးသပ်တွေ့ရှိရပါသည်။ ပြည်သူ့ငွေစာရင်းပူးပေါင်းကော်မတီ၏သဘောထားမှတ်ချက်။ ၂၀၁၆-၂၀၁ရ ဘဏ္ဍာနှစ် အမျိုးသား စီမံကိန်းနှစ်ပတ်လည်အစီရင်ခံစာတွင် နိုင်ငံ၏စီးပွားရေး အခြေအနေကို စီးပွားရေးကဏ္ဍနှင့် ဒေသများ အလိုက် စီမံကိန်းရည်မှန်းချက်များအပေါ် အကောင်အထည် ဖော်နိုင်မှုအခြေအနေများကို အကြောင်းပြချက် များနှင့်တကွ ဖော်ပြထားသော်လည်း စီမံကိန်းရည်မှန်းချက်များအောင်မြင်ရေးအတွက် ရသုံးမှန်းခြေငွေစာရင်း၏ အသုံးစရိတ်များဖြင့် ပံ့ပိုးပေးနေမှုအခြေအနေများ၊ ခွင့်ပြုထားသည့်အသုံးစရိတ်များကို ထိရောက်မှန်ကန်စွာ သုံးစွဲရေးအတွက် ကြီးကြပ်ဆောင်ရွက်နေမှု လုပ်ငန်းစဉ်ယန္တရားတို့ကို ပိုမိုပြည့်စုံစွာ ဖော်ပြသင့်ကြောင်း သဘောထားမှတ်ချက်ပြုပါသည်။ အမျိုးသားစီမံကိန်းနှစ်ပတ်လည်အစီရင်ခံစာတွင် ဖော်ပြထားသည့် ကိန်းဂဏန်းအချက်အလက် များနှင့် လက်တွေ့ဖြစ်ရပ်များအကြား ဆက်စပ်မှုရှိ မရှိ၊ စီမံကိန်းအကောင်အထည်ဖော်ရာတွင် ရည်မှန်းချက် အတိုင်း အောင်မြင်မှု ရှိ မရှိ ဆိုသည့်အချက်များကို အမှန်အတိုင်းဖော်ပြနိုင်ရန် ကွင်းဆင်းလေ့လာ စိစစ်ခြင်း၊ ကဏ္ဍအလိုက်စီမံကိန်းများမှ မြေပြင်အခြေအနေနှင့်ကိုက်ညီမှုမရှိသော ကိန်းဂဏန်းများနှင့် လုပ်ငန်းလုပ်ကိုင်မှုအခြေအနေမှန်များ၊ ရည်မှန်းချက်မပြည့်မီသော စီမံကိန်းလုပ်ငန်းများကို အလေးထား၍ သီးခြားအစီရင်ခံစာများကို သက်ဆိုင်ရာဝန်ကြီးဌာနများသို့ ပေးပို့ရန်နှင့် အားနည်းချက်များကို ကုစား နိုင်မည့်နည်းလမ်းများ ရှာကြံနိုင်ရေးအတွက် သက်ဆိုင်ရာစီမံကိန်းအကောင်အထည် ဖော်ရေးကော်မတီ များနှင့် ဆွေးနွေးညှိနှိုင်းဆောင်ရွက်သင့်ကြောင်း သဘောထားမှတ်ချက်ပြုပါသည်။ ပုဂ္ဂလိကကဏ္ဍပိုမိုဖွံ့ဖြိုးလာရေးအတွက် အသေးစားနှင့်အလတ်စားစီးပွားရေးလုပ်ငန်းများ တိုးတက် လာရေးတို့ကို အထောက်အကူပြု စေနိုင်ရန် ငွေကြေးဈေးကွက် ဖွံ့ဖြိုးတိုးတက်လာရန် အထူးလိုအပ်ပါသည်။ ပြည်တွင်းပုဂ္ဂလိကပိုင်ဘဏ်များ၊ နိုင်ငံခြားဘဏ်ခွဲများအနေဖြင့် ပုဂ္ဂလိကပိုင် စီးပွားရေး လုပ်ငန်းများသို့ သက်သာသောအတိုးနှုန်းဖြင့်ငွေထုတ်ချေးရန်နှင့် ချေးငွေပမာဏ တိုးတက်လာစေရန်အတွက် ရည်မှန်းချက် ချမှတ်အကောင်အထည် ဖော်ဆောင်ရွက်ရန်လိုအပ်ကြောင်း သဘောထားမှတ်ချက်ပြုပါသည်။ ကုန်သွယ်မှု လိုငွေပမာဏ များပြားနေခြင်းကို ဖြေရှင်းနိုင်ရန်အတွက် ပို့ကုန်ပစ္စည်းတို့၏ အရေအတွက်နှင့် အရည်အသွေး မြင့်မားရေး၊ ဈေးကွက်ကျယ်ပြန့်လာရေး၊ သွင်းကုန်အစားထိုး ကုန်စည်များ ထုတ်လုပ်နိုင်သည့် ပြည်တွင်း အသေးစားနှင့် အလတ်စားစီးပွားရေးလုပ်ငန်းများ ဖွံ့ဖြိုးတိုးတက်လာရေး၊ သွင်းကုန်ပမာဏလျှော့ချနိုင်ရေး တို့အတွက် စီစဉ်ဆောင်ရွက်ရန်လိုအပ်ကြောင်း သဘောထားမှတ်ချက်ပြုပါသည်။ အမျိုးသားစီမံကိန်းရေးဆွဲအကောင်အထည်ဖော်ရာတွင် ကိန်းဂဏန်းများ ပိုမိုတိကျမှန်ကန်နိုင်စေရန် စာရင်းဇယားအချက်အလက်များ မှန်မှန်ကန်ကန် တွက်ချက်စုဆောင်းရရှိနိုင်ရေးအတွက် စာရင်းအင်းဆိုင်ရာ အဖွဲ့အစည်းများ၊ စာရင်းအင်းပညာ ကျွမ်းကျင်သူ ပညာရှင်များနှင့် ပူးပေါင်းဆောင်ရွက်ရန် ကြိုးပမ်း သင့်ကြောင်း သဘောထားမှတ်ချက်ပြုပါသည်။ လာမည့်ဘဏ္ဍာနှစ်များတွင် အမျိုးသားစီမံကိန်းနှစ်ပတ်လည် အစီရင်ခံစာများကို ဌာနဆိုင်ရာ အစီရင်ခံစာပုံသဏ္ဌာန်မှ စီမံကိန်းသဘောသက်ရောက်မှုရှိသည့် အစီရင် ခံစာပုံစံမျိုးဖြင့် ခေတ်ကာလ အခြေအနေနှင့်အညီ ပြုပြင်ပြောင်းလဲပြီး တင်ပြသင့်ကြောင်း သဘောထား မှတ်ချက်ပြုပါသည်။ နိဂုံးချုပ်အားဖြင့် ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်း နှစ်ပတ်လည်အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ် (၁၀/၂၀၁၇)အား ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ (က)နှင့်အညီ ပြည်ထောင်စုလွှတ်တော်သို့ အစီရင်ခံတင်ပြ၍ အဆိုပါအစီရင်ခံစာအား ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄(က)နှင့်အညီ လွှတ်တော်က ဆွေးနွေးစဉ်းစားနိုင်ရန် အဆိုတင်သွင်းအပ်ပါတယ်ခင်ဗျား။ ပြည်ထောင်စုလွှတ်တော်၊ ပြည်သူ့ငွေစာရင်း ပူးပေါင်းကော်မတီ။ အားလုံးကိုကျေးဇူးတင်ပါတယ်။</speech>
<title>အဆိုပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း ၊</title>
<speech type="speaker">အစီအစဉ်(၁၀)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့က ပေးပို့ထားတဲ့ ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်း နှစ်ပတ်လည် အစီရင်ခံစာကို ၁-၈-၂၀၁ရ ရက်နေ့က ကြိုတင်ဖြန့်ဝေထားပြီး ယနေ့မှာလည်း ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်ကိုယ်စားလှယ်များထံ ထပ်မံဖြန့်ဝေထားပါတယ်။ အစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(ဃ)၊ (င)တို့နဲ့အညီ ဆွေးနွေးလိုတဲ့ ကိုယ်စားလှယ်ရှိပါက ဆွေးနွေးလိုတဲ့ဌာန၊ အဖွဲ့အစည်းအမည်ကို တိတိကျကျဖော်ပြပြီး ၂၈-၈-၂၀၁ရ ရက် (တနင်္လာနေ့) ညနေ ၄ နာရီ (၁၆၀၀ နာရီ) နောက်ဆုံးထား၍ ပြည်ထောင်စုလွှတ်တော်ရုံး</speech>
</report>
<report>
<title>ပြည်ထောင်စု၏ ဘဏ္ဍာငွေအရအသုံးဆိုင်ရာနှစ်ပတ်လည်အစီရင်ခံစာနှင့်စပ်လျဉ်း၍ ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ(၁၁/၂၀၁၇)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း</title>
<speech type="speaker">အစီအစဉ်(၁၁)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာ နဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁၁/၂၀၁၇)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="194">ဦးခင်မောင်သန်း(တွဲဖက်အတွင်းရေးမှူး၊ ပြည်သူ့ငွေစာရင်းပူးပေါင်းကော်မတီ)</mp>လေးစား ရပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌကြီးနှင့် ပြည်ထောင်စုလွှတ်တော် ကိုယ်စားလှယ်များ အားလုံးမင်္ဂလာပါခင်ဗျား။ ကျွန်တော်ကတော့ ပဲခူးတိုင်းဒေသကြီး တောင်ငူမဲဆန္ဒနယ်က ပြည်သူ့လွှတ်တော်ကိုယ်စားလှယ် ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ တွဲဖက် အတွင်းရေးမှူး ဦးခင်မောင်သန်းဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ တာဝန်ပေးချက်အရ ၂၀၁၆-၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာနှင့်စပ်လဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်၊ သဘောထားမှတ်ချက် အစီရင်ခံစာအမှတ်စဉ် (၁၁/၂၀၁၇)ကို တင်သွင်းသွားမှာဖြစ်ပါတယ်။ စီမံကိန်းနှင့်ဘဏ္ဍာရေး ဝန်ကြီးဌာနမှ စိစစ်ပြုစုပေးပို့သော ၂၀၁၆-၂၀၁ရ ခု ဘဏ္ဍာရေးနှစ် ပြည်ထောင်စု၏ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာကို ပြည်ထောင်စုအစိုးရအဖွဲ့ရုံးကနေ၍ ၂၁-၇-၂၀၁ရ ရက်နေ့မှာ ပြည်ထောင်စုလွှတ်တော်ရုံးကို ပေးပို့ခဲ့ပါတယ်။ ပြည်ထောင်စုလွှတ်တော်ရုံးက ၂၅-၇-၂၀၁ရ ရက်နေ့မှာ ပြည်ထောင်စုလွှတ်တော်အစည်းအဝေးကို တင်ပြအစီရင်ခံနိုင်ဖို့အတွက် ပြည်သူ့ ငွေစာရင်းပူးပေါင်းကော်မတီကို ပေးပို့ခဲ့ပါတယ်။ ပြည်သူ့ငွေစာရင်းပူးပေါင်းကော်မတီအနေနဲ့ ၃-၈-၂၀၁ရ ရက်ကနေပြီးတော့ ၂၃-၈-၂၀၁ရ ရက်နေ့ အထိ ပြည်ထောင်စုလွှတ်တော် (D-ဆောင်)၊ ပထမထပ် အစည်းအဝေး ခန်းမမှာ ပြည်ထောင်စုအဆင့်ဌာန၊ အဖွဲ့အစည်းများ၊ စီမံကိန်းနှင့် ဘဏ္ဍာရေးဝန်ကြီးဌာနမှ တာဝန်ရှိသူ များနှင့် အစည်းအဝေးများကို တွေ့ဆုံပြီးတော့ အကြိမ်ကြိမ်ပြုလုပ်ပြီး လေ့လာတွေ့ရှိချက်နှင့် သဘောထား မှတ်ချက် အစီရင်ခံစာကို ပြုစုပြီးတော့ ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄(က)နှင့်အညီ ပြည်ထောင်စုလွှတ်တော် နာယကထံမှတစ်ဆင့် ပြည်ထောင်စုလွှတ်တော်သို့ တင်ပြပါတယ်။ လေးစားအပ်ပါတဲ့ နာယကကြီးခင်ဗျား။ ၂၀၁၆-၂၀၁ရ ခုနှစ် ပြည်ထောင်စုရဲ့ ဘဏ္ဍာငွေအရအသုံး ဆိုင်ရာ နှစ်ပတ်လည်အစီရင်ခံစာနှင့် ယခုတင်သွင်းမယ့် သဘောထားမှတ်ချက် အစီရင်ခံစာများကို ကိုယ်စားလှယ်များထံ ဖြန့်ဝေထားပြီး ဖြစ်တဲ့အတွက်ကြောင့်မို့လို့ အစီရင်ခံစာရဲ့ အချို့အချက်များကိုသာ ကောက်နုတ်တင်ပြခွင့်ပြုပါရန်နှင့် စာရင်းဇယားနှင့်ပုံကားချပ်များ အသုံးပြုရှင်းလင်းခွင့်ပြုပါရန် တောင်းခံ အပ်ပါတယ်။ နာယကကြီးခင်ဗျား။ အစီရင်ခံစာရဲအပိုဒ် ၃ ကနေပြီးတော့ ၉ အထိကတော့ ၂၀၁၆-၂၀၁ရ ဘဏ္ဍာရေးနှစ် အတွက် လျာထားချက်များနှင့် အကောင်အထည်ဖော်ဆောင်မှုများကို ဖော်ပြထားတာပဲဖြစ်ပါတယ်။ ကျွန်တော်တို့ရဲ့ ပြည်ထောင်စုလွှတ်တော်ဟာ ၂၀၁၆ ခုနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကို ပြင်ဆင်တဲ့ဥပဒေနဲ့ ၂၀၁၆-၂၀၁ရ ဘဏ္ဍာနှစ်အတွက် ပြည်ထောင်စု၏ အရအသုံးခန့်မှန်းခြေ ပြင်ဆင်ချက်ကို ပြဋ္ဌာန်းပေးနိုင်ခဲ့ပါတယ်။ အဲဒီဥပဒေ BE မှာဆိုရင် ကျွန်တော်တို့ရဲ့ ဘတ်ဂျက်လိုငွေပြမှု ဟာ ၃,၂၈၇.၆၄၉ ကျပ်ဘီလီယံ ဖြစ်ပေါ်ခဲ့ပြီးတော့ လိုငွေနှင့် ဂျီဒီပီအချိုးကို ၃.၉၁ ရာခိုင်နှုန်းရှိခဲ့ပါတယ်။ ၅.၀ရ ရာခိုင်နှုန်းရှိတဲ့ ၁,၂၈၄.၁၆၉ ဘီလီယံကျပ်ကို ဖြည့်စွက်ပြီးတော့ ထပ်မံဖြည့်စွက် ပြဋ္ဌာန်းခဲ့တဲ့အတွက် ကြောင့်မို့လို့ လိုငွေဟာ ၄,၀၁၀.၁၉၃ ဘီလီယံကျပ် ဖြစ်ပေါ်ခဲ့ပါတယ်။ အဲဒီလိုငွေနှင့် ဂျီဒီပီအချိုးဟာ ၄.၉၅ ရာခိုင်နှုန်းအထိ ရောက်ရှိခဲ့ပါတယ်။ အခုယာယီစာရင်းတွေ ထွက်ပေါ်လာတဲ့အခါမှာတော့ လိုငွေဟာ ၂,၀၆၂.၆၈ ဘီလီယံကျပ်ကိုပဲ လျော့နည်းသုံးစွဲထားတာ တွေ့ရတဲ့အတွက်ကြောင့်မို့လို့ ကျွန်တော်တို့ရဲ့ လိုငွေ နှင့်ဂျီဒီပီအချိုးဟာ ၂.၅၄ ရာခိုင်နှုန်းအထိ ကျဆင်းသွားတာကို ကျွန်တော်တို့ တွေ့ရှိကြရမှာဖြစ်ပါတယ်။ ကျွန်တော်တို့ရဲ့ အပိုဒ် ၁၀ မှာတော့ အခွန်ကောက်ခံရရှိမှုကို ယခင်နှစ်များနှင့် နှိုင်းယှဉ်ပြီးတော့ ဖော်ပြထားပါတယ်။ အသေးစိတ်ဇယားများကိုတော့ နောက်ဆက်တွဲ(ခ)မှာ ကျွန်တော်တို့ ဖော်ပြထား ပါတယ်။ ယခင်နှစ်တွေကထက် နှိုင်းယှဉ်ကြည့်တဲ့အခါမှာဆိုရင် ကျွန်တော်တို့ ယခင်နှစ်က ထက် ၈၀၈.၀၁၄ ဘီလီယံ အခွန်တိုးရရှိလာတာကို တွေ့ရပါတယ်။ ကျွန်တော်တို့ အခွန်နဲ့ ဂျီဒီပီအချိုးဟာ ၈.၇၈ အထိ တိုးတက်လာသော်လည်းပဲ ကျွန်တော်တို့ရဲ့အချိုးဟာ နည်းနေတဲ့အတွက်ကြောင့်မို့လို့ အခွန်ရရှိမှုသည် လျော့နည်းနေသေးတယ်လို့ပဲ ကျွန်တော်တို့က တွေ့ရှိရမှာဖြစ်ပါတယ်။ အခွန်တွေကို လေ့လာကြည့်တဲ့အခါမှာ တံဆိပ်ခေါင်းခွန်နှင့် ဆက်သွယ်ရေးဝန်ဆောင်မှုလုပ်ငန်းက ရရှိတဲ့အခွန်တွေဟာ ယခင်နှစ်ကထက် သိသိ သာသာလျော့နည်းနေတာကို ကျွန်တော်တို့ တွေ့ရှိရမှာဖြစ်သလို ရေနံနှင့် သဘာဝဓာတ်ငွေ့ ထုတ်လုပ်မှုနှင့် အထူးကုန်စည်ခွန်ကနေပြီးတော့ ကျွန်တော်တို့ တိုးတက်ရရှိတဲ့ အခွန်တွေကိုလည်း ကျွန်တော်တို့ တွေ့ရှိရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ကျွန်တော်တို့ အပိုဒ် ၁၁ နှင့် ၁၂ ကတော့ ပြည်ထောင်စု ရဲ့ရငွေ၊ သုံးငွေများအပေါ်မှာ စီမံကိန်းနှင့်ဘဏ္ဍာရေး ဝန်ကြီးဌာနရဲ့တင်ပြချက် ကောက်နုတ်ဖော်ပြထားခြင်း ဖြစ်ပါတယ်။ အဲဒီတော့ အပိုဒ် ၁၃ မှာဆိုရင်တော့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက် များဖြစ်ပြီးတော့ ရငွေသုံးငွေများပိုမိုရရှိခြင်း၊ လျော့နည်းရရှိခြင်းတွေကို ကျွန်တော်တို့ သက်ဆိုင်ရာ ဝန်ကြီးဌာန၊ အဖွဲ့အစည်းများနဲ့ ခေါ်ယူဆွေးနွေးညှိနှိုင်းပြီးတော့မှ တွေ့ရှိချက်များကိုလည်း ထည့်သွင်းဖော်ပြ ပေးထားတာဖြစ်ပါတယ်။ ကျွန်တော်တို့ ပြည်ထောင်စုရငွေဟာ ၉၆.ရရ ရာခိုင်နှုန်းဖြစ်တဲ့အထိ လျာထားချက် ပြည့်လုနီးပါးလို့ မြင်ရပေမယ့်လည်း ကျွန်တော်တို့ မူလလျာထားချက်မှာ မပါဝင်ဘဲနဲ့ ပိုမိုရရှိလာတဲ့ ရရန် ရှိတဲ့ကြွေးမြီများ၊ နောက်နှစ်မှပေးသွင်းမယ့်ဟာကို ကြိုပြီးတော့ရတဲ့ငွေတွေ ဒီဟာတွေက ကျွန်တော်တို့ အမှန်တကယ် ပိုရလာတာမဟုတ်တဲ့အတွက်ကြောင့်မို့လို့ တကယ်တမ်းသာ အမှန်တကယ် စိစစ်မယ်ဆိုရင် ကျွန်တော်တို့ရဲ့ ဝင်ငွေရရှိမှုဟာ ဒီထက်ရာခိုင်နှုန်း နည်းတယ်လို့လည်း ကျွန်တော်တို့ သတ်မှတ်လို့ရနိုင် ပါတယ်။ ဥပမာအားဖြင့်ပြောမယ်ဆိုရင် ကျွန်တော်တို့ လျှပ်စစ်နှင့် စွမ်းအင်ဝန်ကြီးဌာနရဲ့ ဘီလူးချောင်း(၃)၊ သောက်ရေခပ်(၂) ရေအားလျှပ်စစ်စီမံကိန်းတွေအတွက် နိုင်ငံတော်အစိုးရကနေပြီးတော့ စိုက်ထုတ်ပေးထား ရတဲ့ Down Payment အတွက် ရရှိလာတဲ့ငွေတွေဟာ ဒီနှစ်မှာပိုပြီးတော့ မျှော်မှန်းထားတာထက် မြန်မြန် ပေးဆပ်တဲ့အတွက်ကြောင့် ရလာတဲ့အတွက်ကြောင့် ဝင်လာတာဖြစ်ပါတယ်။ ဒါကြောင့်မို့ ဒီဟာတွေက ရရန်ရှိတဲ့ငွေ ဝင်လာခြင်းဖြစ်ပါတယ်။ UFA ငွေ၊ အကောင့်တွေ အကောင့် လွှဲပြောင်းမှုကဝင်လာတဲ့ ငွေတွေကိုလည်း ဝင်ငွေအဖြစ်ပြထားတဲ့အခါမှာ ဝင်ငွေဟာ တိုးရရှိတယ်ထင်ရ ပေမယ့် တကယ်တမ်းကျတော့ ကျွန်တော်တို့ဟာ ဝင်ငွေသည် ဒီထက်နည်းနေသေးတယ်လို့ပဲ ကျွန်တော်တို့က သတ်မှတ်တွေ့ရှိရမှာ ဖြစ်ပါတယ်။ အဲဒီတော့ အသုံးစရိတ်လျော့နည်းခြင်းတွေကိုလည်းပဲ ကျွန်တော်တို့ ကြည့်တဲ့အခါမှာ နိုင်ငံတော်သမ္မတရုံး၊ နိုင်ငံတော်အတိုင်ပင်ခံရုံးနဲ့ အချို့ဗဟိုအဖွဲ့အစည်းတွေမှာလို စရိတ် ချီးမြှင့်ငွေတွေ၊ ပြည်ပခရီး သွားလာမှုနည်းတဲ့အတွက်ကြောင့်မို့လို့ ဒါစရိတ်လျော့နည်းမှုတွေ၊ ပြုပြင်ထိန်းသိမ်း စရိတ်တွေ လျော့နည်းသုံးစွဲတဲ့ ဒီနှစ်အတွက်မသုံးတော့ဘဲနဲ့ လျော့နည်းသွားတဲ့ အသုံးစရိတ်တွေ လျော့နည်း တာမဟုတ်ဘဲနဲ့ ကြွေးမြီမရရှိတဲ့အတွက်ကြောင့် လုပ်ငန်းတွေမပြီးမြောက်တဲ့အတွက်ကြောင့်၊ ကျွန်တော်တို့က မသုံးဖြစ်တဲ့အတွက်ကြောင့် လျော့နည်းတာတွေကိုလည်း တွေ့ရတဲ့အတွက်ကြောင့် ကျွန်တော်တို့ အသုံးစရိတ် လျော့နည်းနေတာကလည်းပဲ တကယ့်ကိုကျွန်တော်တို့က လုပ်ငန်းအကောင်အထည်ဖော်မှုကြောင့် လျော့နည်းမှု တွေက ပိုများနေတာကိုတွေ့ရမှာ ဖြစ်ပါတယ်။ နောက်စာရင်းတွေကလည်း ယာယီစာရင်းတွေ ဖြစ်တဲ့အတွက် ကြောင့်မို့လို့ တကယ်စာရင်းအမှန်တွေ တွေ့ရတဲ့အခါမှသာလျှင် ကျွန်တော်တို့ အတိအကျ တွက်ချက်နိုင် မှာလည်းဖြစ်ပါတယ်။ ဥပမာအားဖြင့် ကာကွယ်ရေးဝန်ကြီးဌာနက စာရင်းရေးဆွဲဖို့အတွက် အထောက် အထားလုံလောက်မှု မရှိသေးတဲ့အတွက်ကြောင့်မို့လို့ ကျွန်တော်တို့ ကြွေးမြီရရှိမှုတွေမှာ လျော့နည်းမှုတွေ ဖြစ်ပေါ်နေတာကို တွေ့ရှိရပါတယ်။ တကယ့်စာရင်းအမှန်တွေ ရရှိတဲ့အခါမှာသာလျှင် ကျွန်တော်တို့ ဒါတွေဟာ အတိအကျ ကျွန်တော်တို့ တွက်နိုင်မှာဖြစ်ပါတယ်။ နာယကကြီးခင်ဗျား။ ကျွန်တော်တို့ရဲ့ တွေ့ရှိချက်ထဲမှာ ကျွန်တော်တို့ ဝန်ကြီးဌာနများနှင့် တွေ့ဆုံ ဆွေးနွေးပြီးတော့ ကျွန်တော်တို့ ဒီဘတ်ဂျက်ရဲ့ အသုံးစရိတ်များ ညှိနှိုင်းဆွေးနွေးကြတဲ့အခါမှာ ကျွန်တော်တို့ တွေ့ရှိလာတဲ့အထဲကတော့ ဘဏ္ဍာရေးနှစ် ကျော်လွန်သုံးစွဲ တောင်းခံခြင်းတွေကို တွေ့ရှိခဲ့ရပါတယ်။ အခု ဘဏ္ဍာရေးနှစ်ထဲမှာ ၆၂.၉၁၈ ဘီလီယံကို ဘဏ္ဍာရေးနှစ်ကျော်သုံးစွဲခွင့် တင်ပြတောင်းခံတာကို တွေ့ရှိရ ပြီးတော့ အမှန်တကယ် သုံးစွဲမှုစာရင်းတွေကို ကျွန်တော်တို့ကြည့်တဲ့အခါမှာ ၅၃.၅၈၆ ဘီလီယံသာ ဖြစ်ပြီးတော့ ၉.၃၃၂ ဘီလီယံကို ပြန်လည်အပ်နှံခဲ့ကြောင်း ကျွန်တော်တို့ စာရင်းရရှိခဲ့ပါတယ်။ အဲဒီတော့ ကျွန်တော်တို့ အပိုဒ် ၁၅၊ ၁၆ နှင့် ၁ရ ကတော့ ဘဏ္ဍာရေးနှစ်ကျော်လွန်သုံးစွဲခွင့် လုပ်ထုံးလုပ်နည်းများ၊ ညွှန်ကြားချက်များကို ကျွန်တော်တို့ ဒီမှာထည့်သွင်းဖော်ပြထားခြင်းပဲ ဖြစ်ပါတယ်။ ကျွန်တော်တို့ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်များအနေနဲ့ကတော့ အပိုဒ် ၁၈ ကနေပြီးတော့ ၂၄ အထိ တင်ပြထားတာဖြစ်ပါတယ်။ နာယကကြီးခင်ဗျား။ ကျွန်တော်တို့ ၂၀၁၆ ခုနှစ်၊ ပြည်ထောင်စုရဲ့ဘဏ္ဍာငွေအရအသုံးဆိုင်ရာ ဥပဒေပါရငွေသုံးငွေ ရည်မှန်းချက်တွေကို ပြည့်မီအောင် ဆောင်ရွက် နိုင်ခြင်းမရှိကြောင်းကို ကျွန်တော်တို့သိရှိရပါတယ်။ ရငွေမှာ ရည်မှန်းချက်ရဲ့ ၉၆.ရရ ရာခိုင်နှုန်း ဆောင်ရွက် နိုင်ခဲ့တယ်လို့ဆိုပေမယ့် သုံးငွေမှာ ၈၈.၁၅ ရာခိုင်နှုန်းသာ ဆောင်ရွက်နိုင်ခဲ့တာကိုလည်း ကျွန်တော်တို့ တွေ့ရှိရပါတယ်။ အဲဒီတော့ သာမန်အားဖြင့် လိုငွေလျော့နည်းတယ်ဆိုတာက ဘတ်ဂျက်လိုငွေနှင့်စပ်လျဉ်းပြီးတော့ သတင်းကောင်းလို့ ဝမ်းသာစရာလို့ ထင်ရပေမယ့်လည်း အခုလိုကျဆင်းတဲ့အတွက်ကြောင့် လုပ်ငန်းစီမံကိန်း တွေဟာ လျာထားချက်အတိုင်း ဆောင်ရွက်နိုင်မှုမရှိခြင်း၊ ချေးငွေထောက်ပံ့ငွေတွေကို လျာထားဆောင်ရွက်တဲ့ ်းမှာမရရှိဘဲနဲ့ လုပ်ငန်းတွေ ကြန့်ကြာခြင်းတွေလည်း ဖြစ်နိုင်တဲ့အတွက်ကြောင့်မို့လို့ နိုင်ငံတော် တည်ဆောက်ရေးနှင့် ဖွံ့ဖြိုးရေးလုပ်ငန်းတွေမှာ ထိခိုက်နစ်နာစေကြောင်းကိုလည်း ကျွန်တော်တို့ သုံးသပ် တွေ့ရှိရပါတယ်။ ပြည်သူ့ငွေစာရင်းပူးပေါင်းကော်မတီရဲ့ သတ်မှတ်ချက် ၂ အနေနဲ့ကတော့ ကျွန်တော်တို့ဟာ ပြည်ထောင်စုရဲ့ ရငွေတွေကို ကျွန်တော်တို့ကကြည့်တဲ့အခါမှာ အဲဒီအထဲမှာနှစ်စဉ် သုံးသပ်ကြည့်တဲ့အခါမှာ ပြည်ထောင်စုရဲ့ ရငွေဟာ တစ်ဖြည်းဖြည်းနဲ့ တစ်နှစ်ထက်တစ်နှစ် ကျဆင်းလာတာကို ကျွန်တော်တို့ တွေ့ရပါတယ်။ အဲဒီတော့ ရငွေထဲမှာပါတဲ့ အခွန်အကောက်ရငွေ၊ နောက်နိုင်ငံတော်ပိုင်စီးပွားရေးလုပ်ငန်း တွေကနေ ရရှိငွေနှစ်ခုကိုခွဲခြားလိုက်ပြီးတော့ နှိုင်းယှဉ်ကြည့်တဲ့အခါမှာ ကျွန်တော်တို့ အခွန်ရငွေဟာ ဒီဘက်နှစ်မှာ တိုးတက်လာပြီးတော့ ရရှိတဲ့အခွန်နှုန်းပမာဏလည်း တိုးတက်လာသလို ကျွန်တော်တို့ ပြည်ထောင်စုရငွေရဲ့ ရာခိုင်နှုန်းလည်းတိုးတက်လာပေမယ့် စီးပွားရေးအဖွဲ့အစည်းများရဲ့ ရငွေဟာ ကျဆင်း လာတာကိုတွေ့ရပါတယ်။ အဲဒီတော့ အခွန်ဘက်ကနေပြီးတော့ ကျွန်တော်တို့က ရငွေတိုးတက်သော်လည်းပဲ စီးပွားရေးအဖွဲ့ အစည်းများရဲ့ ရငွေဟာ ကျဆင်းတာသည် ပြည်ထောင်စုရငွေရဲ့ ကျဆင်းခြင်းက အဓိက အကြောင်းအရာ တစ်ခုအဖြစ်နဲ့ ကျွန်တော်တို့ သုံးသပ်တွေ့ရှိရပါတယ်။ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက် ၃ အနေနဲ့ကတော့ ယခုနှစ်ယာယီစာရင်းတွေမှာ ကြွေးမြီရငွေတွေဟာ လျာထားချက်ကို မပြည့် မီရုံသာမကဘဲနဲ့ ယခင်နှစ်တွေက ရရှိခဲ့တဲ့ကြွေးမြီထက် ပိုပြီးတော့လျော့နည်းနေတာကို တွေ့ရပါတယ်။ အဲဒီလိုလျော့နည်းနေတဲ့ အဓိကအကြောင်းအရာများကို ကျွန်တော်တို့ သုံးသပ်ပြီးတော့ အောက်မှာတွေ့ရှိ ချက်ကို ဖော်ပြထားပါတယ်။ ဒါကြောင့်ဒီလို ကြွေးမြီများှိရေးအတွက် လုပ်ငန်းအကောင်အထည် ဖော်မှုများမှာ နိုင်ငံတကာနှင့် လုပ်ရတဲ့ကိစ္စတွေမှာလည်း ညှိနှိုင်းပြီးတော့ လုပ်ထုံးလုပ်နည်းများနှင့်အညီ ဆောင်ရွက်ကြဖို့လည်း ကျွန်တော်တို့အနေနဲ့ သုံးသပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက် ၄ အနေနဲ့ကတော့ ဘတ်ဂျက်ကျော်လွန်သုံးစွဲတဲ့၊ ဘဏ္ဍာငွေကျော်လွန် သုံးစွဲခွင့်နှင့်စပ်လျဉ်းပြီးတော့ ကျွန်တော်တို့ ပြည်သူ့ငွေစာရင်းပူးပေါင်းကော်မတီ အနေနဲ့ အောက်ပါအတိုင်း သုံးသပ်ရရှိပါတယ်။ ဘဏ္ဍာရေးနှစ်ကျော်လွန်သုံးစွဲမှုထက် ရည်ညွှန်းကိုးကားတဲ့ စီမံကိန်းနှင့် ဘဏ္ဍာရေးဝန်ကြီးဌာနရဲ့ ၁၀-၁၁-၁၉၇၂ ရက်စွဲပါ ဦးစီးဌာနများရဲ့ အခြေခံစာရင်းပြုဌာနများ အတွက် ငွေစာရင်းထိန်းသိမ်းရေးနည်းလမ်း၊ ညွှန်ကြားချက်ပါ စာပိုဒ် ၅၆ အပိုဒ်ခွဲ(ဃ) (၃) နှင့် (ဃ) (၄) တို့မှာ တော်လှန်ရေးကောင်စီခေတ်နှင့် မြန်မာ့ဆိုရှယ်လစ်လမ်းစဉ်ပါတီရဲ့ ဗဟိုချုပ်ကိုင်စီးပွားရေး စနစ် တွေမှာ ပြည်ပကနေပြီးတော့ ပစ္စည်းဝယ်ယူမှုတွေအတွက် သက်ဆိုင်ရာအစိုးရ၊ ဌာနအဖွဲ့အစည်းများဟာ နိုင်ငံပိုင်နိုင်ငံခြားသုံးငွေနှင့် ပြည်ပမှာရှိတဲ့ ပစ္စည်းတွေထုတ်လုပ်သူများနဲ့ တိုက်ရိုက်ဆက်သွယ် စာချုပ် ချုပ်ဆို ဝယ်ယူတဲ့စနစ်ကျင့်သုံးပြီးတော့ ပေးချေတဲ့စနစ်ဖြစ်တဲ့အတွက်ကြောင့် L/C စနစ်နဲ့ မြန်မာနိုင်ငံခြား ငွေကြေးဌာန၊ မြန်မာနိုင်ငံဘဏ်ကနေပြီးတော့ တစ်ဆင့်ပေးချေခြင်းဖြစ်ပါတယ်။ တည်ဆောက်ရေးလုပ်ငန်း အားလုံးကို ဆောက်လုပ်ရေးကော်ပိုရေးရှင်းကနေပြီးတော့ လုပ်ငန်းအပ်နှံဆောင်ရွက်တာဖြစ်တဲ့ အတွက်ကြောင့် မို့လို့ ဒီစနစ်ကို ကျင့်သုံးဆောင်ရွက်တာဖြစ်ပါတယ်။ အစိုးရဌာနချင်းငွေပေးခြင်းဖြစ်တဲ့ အတွက်ကြောင့် မို့လို့ စာရင်းရေးသွင်းနည်းဆိုင်ရာ ညွှန်ကြားချက်တစ်ရပ်ပဲဖြစ်တယ်လို့ ကျွန်တော် မြင်ပါတယ်။ အပိုဒ် (၅၆) အပိုဒ်ခွဲ (ဃ)(၅)မှာ ဘဏ္ဍာရေးဝန်ကြီးဌာနကနေပြီးတော့ ၁၆-၉-၂၀၁၅ ရက်စွဲပါ စာအမှတ်၊ ဘဏ္ဍာ-၄/၁/၁၃ (၉၂၀/၂၀၁၅)နဲ့ ထပ်မံဖြည့်စွက်ခဲ့တာ ညွှန်ကြားချက်တစ်ရပ်ဖြစ်ပါတယ်။ ဒါဟာ ရှေ့မှာ ဒီညွှန်ကြားချက် တွေကို ဖော်ပြထားပြီးဖြစ်ပါတယ်။ အဲဒီမှာ ပြည်ထောင်စုအစိုးရအဖွဲ့ရဲ့ ခွင့်ပြုချက် အရ လက်ရှိဘဏ္ဍာရေးနှစ်တွင် တည်ဆောက်မှုလုပ်ငန်း ရာခိုင်နှုန်းနီးပါးပြီးစီးနေပြီး အပြီးသတ် ငွေပေး ချေမှုကို နောက်ဘဏ္ဍာရေး နှစ် ဇွန်လ ၂၄ ရက်နေ့ မတိုင်ခင်မှာ ပေးသွင်းတဲ့စရိတ်များလို့ဖော်ပြတဲ့ ကျွန်တော်တို့ အပိုဒ်ခွဲ(ဃ)(၅)ကို ထပ်ပြီးတော့ အစားထိုးခဲ့တာဖြစ်ပါတယ်။ အဲဒီအရ ဘဏ္ဍာရေးနှစ်လွန်သုံးစွဲမှုများကို ကျွန်တော်တို့က ခွင့်ပြုပြီးတော့ သုံးစွဲမှုပြုနေခြင်းလို့ ကျွန်တော်တို့ သုံးသပ်တွေ့ရှိရပါတယ်။ ကျွန်တော်တို့အနေနဲ့ အခု ကျွန်တော်တို့ဟာ ပုဂ္ဂလိကကုမ္ပဏီတွေနဲ့ အခုလက်ရှိမှာ ဆောင်ရွက်နေတာ ဟာတည်ဆောက်ရေးလုပ်ငန်းတွေကို ပြည်တွင်းပုဂ္ဂလိကကုမ္ပဏီများကို တင်ဒါစနစ်နဲ့ လုပ်ငန်းအပ်နှံ ဆောင်ရွက်ခြင်းဖြစ်ပြီးတော့ ပုဂ္ဂလိကကို ငွေပေးချေတာဖြစ်ပါတယ်။ ပစ္စည်းဝယ်ယူမှုတွေ၊ တည်ဆောက်ရေး လုပ်ငန်းတွေ တင်ဒါစနစ်အရ ဆောင်ရွက်ရမယ့်ကာလတွေ၊ တည်ဆောက်မှုပြီးစီးမယ့် ကာလတွေကို သဘောတူစာချုပ်တွေနဲ့ ချုပ်ဆိုပြီးတော့ကာ အတိအလင်းထည့်သွင်းချုပ်ဆိုပြီးတော့ အဲဒီကာလပြီးမြောက်အောင် ဆောင်ရွက်ဖို့အတွက် ကျွန်တော်တို့ ဆောင်ရွက်ရမယ့်သက်ဆိုင်ရာတွေမှာ တာဝန်ရှိပါတယ်။ ပစ္စည်းပေးသွင်းသူ တည်ဆောက်ရေးလုပ်ငန်းစဉ်မှာ တာဝန်ရှိပါတယ်။ အကြောင်းကြောင်းကြောင့် ပြီးစီးနိုင်မှုမရှိရင် ကြိုတင် ပြဋ္ဌာန်းညှိနှိုင်း ဆောင်ရွက်သွားရန်ဖြစ်တယ်လို့ ကျွန်တော်တို့ သုံးသပ်ပါတယ်။ အဲဒီတော့ ကျွန်တော်တို့ ၂၀၁၆ ခုနှစ်၊ ပြည်ထောင်စုရဲ့ဘဏ္ဍာငွေအရအသုံးဆိုင်ရာဥပဒေဟာ Annual Law တစ်ခုသာ ဖြစ်ပါတယ်။ နှစ်စဉ် တစ်နှစ်တာအတွက် ရေးဆွဲထားတဲ့ Law တစ်ခုဖြစ်ပါတယ်။ ဥပဒေရဲ့ အကျိုးသက်ရောက်မှုဟာ ၂၀၁၆-၂၀၁ရ ခု ဘဏ္ဍာရေးနှစ် တစ်နှစ်အတွက်သာဖြစ်တဲ့အတွက်ကြောင့် ဥပဒေအရသော်လည်းကောင်း၊ တည်ဆဲဘဏ္ဍာရေးစည်းမျဉ်း၊ လုပ်ထုံးလုပ်နည်းများအရသော်လည်းကောင်း ၂၀၁၆ ခုနှစ်၊ ဧပြီလ ၁ ရက်နေ့မှ ၂၀၁ရ ခုနှစ်၊ မတ်လ ၃၁ ရက်အတွင်းသာ အကျုံးဝင်တယ်လို့ ကျွန်တော်တို့ သုံးသပ်တွေ့ရှိပါတယ်။ အထက်ပါအချက်များအရ ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေ၊ ၂၀၁ရ ခုနှစ်၊ မတ်လ ၃၁ ရက်အတွင်းသာ သုံးစွဲရမယ့်ခွင့်ပြုငွေတွေကို ၁၉၇၂ ခုနှစ်က ထုတ်ပြန်ထားတဲ့ ငွေစာရင်းထိန်းသိမ်းရေးနည်းလမ်း ညွှန်ကြားချက်တွေကို ကိုးကားပြီးတော့ ဘဏ္ဍာရေးနှစ်ကျော်လွန် သုံးစွဲတဲ့ ဥပဒေတစ်ရပ်ကို ညွှန်ကြားချက်တစ်ရပ်ကနေ ကျော်လွန်တဲ့သဘော သက်ရောက်နေတယ်လို့ ကျွန်တော်တို့ သုံးသပ်တွေ့ရှိရပါတယ်။ အထက်ပါအချက်များအရ ကျွန်တော်တို့ အခုလို ဘဏ္ဍာရေးနှစ် ကျော်သုံးစွဲမှုတွေ မဖြစ်ပေါ်စေနိုင်ဖို့အတွက် ၂၀၁၆-၂၀၁ရ ခုနှစ်၊ ဘဏ္ဍာရေးနှစ် ဖြည့်စွက်ခွင့်ပြုငွေများနဲ့ စပ်လျဉ်းပြီးတော့ ပြည်ထောင်စုလွှတ်တော်ကို တင်သွင်းတဲ့ ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာအမှတ်(၅/၂၀၁၆)မှာလည်းပဲ ၂၀၁၆-၂၀၁ရ ဘဏ္ဍာရေးနှစ် အတွက် အသုံးစရိတ်ခွင့်ပြုငွေများနဲ့စပ်လျဉ်းပြီး ဘဏ္ဍာနှစ်အတွင်း ီးစီးနိုင်မယ့် အခြေအနေကို ပြန်လည်စိစစ်သုံးသပ်ပြီးတော့ ဘဏ္ဍာရေး နှစ်အတွင်း ပြီးစီးမယ့်လုပ်ငန်းများအား စံချိန်စံညွှန်းပီပြင်စွာ ပြည့်မီစွာပြီးစီးနိုင်ရေး ကြပ်မတ်ဆောင်ရွက်ခြင်း၊ (၂) ဘဏ္ဍာနှစ်အတွင်း ပြီးစီးနိုင်မယ့် အခြေအနေမရှိတဲ့ လုပ်ငန်းများနဲ့စပ်လျဉ်း၍ သုံးစွဲနိုင်ခြင်းမရှိတဲ့ အသုံးစရိတ်တွေကို န်လည်ပေးသွင်းအပ်နှံဖို့၊ (၃) လုပ်ငန်းအရှိန်မပျက်စေဖို့အတွက် ၂၀၁၇-၁၈ ဘဏ္ဍာရေးနှစ်မှာ ခွင့်ပြုချက်ပြန်လည်ရရှိနိုင်ဖို့၊ ညှိနှိုင်း ဆောင်ရွက်ဖို့ ဆိုပြီးတော့ကာ ကျွန်တော်တို့ ဆောင်ရွက်သွားဖို့ သဘောထားမှတ်ချက်တွေပြုခဲ့ပါတယ်။ (သို့ပါ၍ ဥပဒေတစ်ရပ်ကို ညွှန်ကြားချက်တစ်ရပ်ဖြင့် ကျော်လွန်ဆောင်ရွက်မှုမျိုး ထပ်မံမဖြစ်ပေါ် စေရေးအတွက် ပစ္စည်းဝယ်ယူရေး၊ ဆောက်လုပ်ရေးလုပ်ငန်းများနှင့်စပ်လျဉ်းပြီး ရန်ပုံငွေကျခံ ဆောင်ရွက်မှု များကို တည်ဆဲလုပ်ထုံးလုပ်နည်းများနှင့်အညီဖြစ်စေရေးနဲ့ သတ်မှတ်ဘဏ္ဍာရေးနှစ်အတွင်း ီးစီး နိုင်ရေးတို့အတွက် သက်ဆိုင်ရာတာဝန်ရှိသူအဆင့်ဆင့်က ကြပ်မတ်ဆောင်ရွက်သွားရန်လိုအပ်ကြောင်း သုံးသပ်ရရှိပါတယ်။ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်(၅)အနေနဲ့ မူလဘတ်ဂျက်ခွင့်ပြုချက် မှာမပါဝင်တဲ့ လုပ်ငန်းတစ်ရပ်ကို ဌာနတစ်ခုရဲ့ လိုအပ်ချက်အရ မူလဘတ်ဂျက်ခွဲဝေထားတဲ့ အထဲကနေ ပြီးတော့ ပိုလျှံတဲ့ငွေတွေကို ကျွန်တော်တို့ အထွေထွေပိုလျှံရန်ပုံငွေ GRF ထဲကိုအပ်နှံပါမယ်။ ပြီးရင် GRF ခွင့်ပြုချက် ပြန်လည်တောင်းဆို သုံးစွဲဆောင်ရွက်မှုကို ကျွန်တော်တို့ကတွေ့ရှိပါတယ်။ ဘတ်ဂျက်ခွင့်ပြုချက်တွင် မပါဝင်တဲ့လုပ်ငန်းတစ်ခုဟာ အဲဒီလိုလုပ်ခြင်းအားဖြင့် မူလတုန်းက ဘတ်ဂျက်ခွင့်ပြုချက်မှမပါတဲ့ လုပ်ငန်း တစ်ခုသည် အသစ်တစ်ခုပြန်လည်ပြီးတော့ ပေါ်ပေါက်လာတာကို တွေ့ရပါတယ်။ ဒါကြောင့်မို့လို့ ဘတ်ဂျက် ဥပဒေရဲ့ အကျိုးသက်ရောက်မှုကို ထိခိုက်နိုင်တဲ့အတွက်ကြောင့် ခွင့်မပြုသင့်တဲ့ လုပ်ငန်းတစ်ရပ်အဖြစ်နဲ့ ကျွန်တော်တို့ သုံးသပ်တွေ့ရှိပါတယ်။ ဒီလို GRF အသုံးပြုမှုနဲ့ပတ်သက်ပြီးတော့ ပြည်ထောင်စုစာရင်းစစ်ချုပ်ရဲ့ အစီရင်ခံစာထဲမှာ ယခင် Burma Budget Mannual (BBM) 3360p60göjnijeg GRF gesê:39:88 og sous လည်းပဲ နိုင်ငံတော်ကောင်စီရုံးရဲ့ ၅-၁၁-၁၉၇၄ ရက်စွဲနဲ့ ထုတ်ပြန်ခဲ့တဲ့ ရသုံးခန့်မှန်းခြေငွေစာရင်း အထွေထွေ ဘဏ္ဍာရေးစည်းမျဉ်းနဲ့ စီမံကိန်းနဲ့ ဘဏ္ဍာရေးဝန်ကြီးဌာနရဲ့ ၁၅-၅-၁၉၈၆ ရက်စွဲပါအမိန့်ကြော်ငြာစာ အမှတ်(၄၂/၈၆)တို့တွင် ရသုံးမှန်းခြေငွေစာရင်းဦးစီးဌာနအား ရန်ပုံငွေလွှဲပြောင်း သုံးစွဲခွင့်ပြုထားသည်ဟု ဖော်ပြထားသည်ကိုလည်း ကျွန်တော်တို့ တွေ့ရှိခဲ့ရပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်များဖြစ်ပါတယ်။ ကျွန်တော်တို့ ပြည်သူ့ ငွေစာရင်းပူးပေါင်းကော်မတီရဲ့ သဘောထားမှတ်ချက်များအနေနဲ့ကတော့ ကျွန်တော်တို့တွေဟာ ဘတ်ဂျက် ရသုံးငွေများကို အကောင်အထည်ဖော် ဆောင်ရွက်တဲ့အခါမှာ ကျွန်တော်တို့ အောက်မှာဖော်ပြထားတဲ့ အားနည်းချက်တွေကိုတွေ့ရှိပါတယ်။ အားနည်းချက်တွေကို ဖော်ပြထားပါတယ်။ ဒါတွေကို ပြုပြင်ဆောင်ရွက် သွားကြပြီးတော့ တည်ဆဲဥပဒေလုပ်ထုံးလုပ်နည်းနဲ့ ဘဏ္ဍာရေးစည်းမျဉ်းစည်းကမ်းများနဲ့အညီ လိုက်နာ ဆောင်ရွက်သင့်ကြောင်းကိုလည်း သဘောထားမှတ်ချက်ပြုအပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်(၂) ဖြစ်ပါတယ်။ ဘဏ္ဍာရေးနှစ် ကျော်လွန်သုံးစွဲရခြင်းဟာ ဥပဒေပြဌာန်းချက်ကို ညွှန်ကြားချက်တစ်ရပ်နဲ့ ကျော်လွန်ဆောင်ရွက်ခဲ့တဲ့သဘော သက်ရောက်စေတဲ့အတွက် အောက်ပါအတိုင်း ကြပ်မတ်ဆောင်ရွက်သင့်ကြောင်း သဘောထားပြု အပ် ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်(၃) ဖြစ်ပါတယ်။ ဘဏ္ဍာရေးနှစ် ကျော်လွန် သုံးစွဲခွင့်ပြုခြင်း၊ အထွေထွေပိုလျှံရန်ပုံငွေမှ ခွင့်ပြုချက်တောင်းခံပြီး၊ ဘတ်ဂျက်ခွင့်ပြုချက်တွင်မပါတဲ့ လုပ်ငန်း တစ်ခုကိုဆောင်ရွက်ခြင်း စတဲ့ဘတ်ဂျက်ဥပဒေရဲ့ အကျိုးသက်ရောက်မှုကို ထိခိုက်စေနိုင်တဲ့ ဘဏ္ဍာရေး ဆိုင်ရာစည်းမျဉ်း၊ လုပ်ထုံးလုပ်နည်း၊ ညွှန်ကြားချက်များကို ပြန်လည်စိစစ်ပြီး ပယ်ဖျက်ခြင်း၊ ပြင်ဆင် ဖြည့်စွက်ခြင်းများကို ပြုလုပ်သင့်ကြောင်း သဘောထားမှတ်ချက်ပြုအပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်(၄) ဖြစ်ပါတယ်။ ပြည်ထောင်စုသမ္မတ မြန်မာနိုင်ငံတော် ဘဏ္ဍာရေးကော်မရှင်ရဲ့ (၂/၂၀၁၇) အစည်းအဝေးမှာ နိုင်ငံတော်သမ္မတရဲ့ မိန့်ကြားချက် များမှာပါဝင်တဲ့ အောက်ပါလမ်းညွှန်ချက်များကို ကျွန်တော်တို့ ဖော်ပြထားပါတယ်။ ဒီလို လမ်းညွှန်ချက် များကို တိကျစွာဆောင်ရွက်စေနိုင်ဖို့အတွက် ပြည်ထောင်စုဝန်ကြီးဌာနများကလည်း ကြတ်မတ်ဆောင်ရွက် သွားရန်လိုအပ်ပါကြောင်း သဘောထားပြုအပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်(၅) ဖြစ်ပါတယ်။ နှစ်စဉ်ဘတ်ဂျက် ရေးဆွဲတဲ့နေရာမှာ မူလခန့်မှန်းခြေလိုငွေ၊ ပြုပြင်ပြီးခန့်မှန်းခြေလိုငွေနဲ့ ယာယီအမှန်လိုငွေတို့ဟာ ကျွန်တော်တို့ အနီးဆုံးဖြစ်ဖို့ လိုအပ်ပါတယ်။ ကျွန်တော်တို့ဟာ ပြုပြင်ပြီးက လေးထောင်ကျော်ရှိတဲ့အခါမှာ အခု ကျွန်တော် တို့သည် နှစ်ထောင်ကျော်ပဲ လိုငွေပြတဲ့အတွက်ကြောင့်မို့လို့ ဘီလီယံပေါင်း ၁,၉၀၀ ကျော်ဟာ လျော့နည်း သုံးစွဲထားတာကို တွေ့ရှိရပါတယ်။ ရသုံးခန့်မှန်းခြေစာရင်း ရေးဆွဲအတည်ပြုတဲ့အခါမှာ လိုငွေပမာဏကို ကြည့်ပြီးတော့ ကျွန်တော်တို့ ကုန်ဈေးနှုန်းများမတည်ငြိမ်ခြင်း၊ ငွေကြေးဖောင်းပွခြင်းများ ဖြစ်ပေါ်လာနိုင် ကြောင်းကိုလည်း ကျွန်တော်တို့ သဘောထားပြုအပ်ပါတယ်။ လေးစားအပ်ပါသော နာယကကြီးခင်ဗျာ။ ၂၀၁၆-၂၀၁ရ ခု ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေ အရအသုံးဆိုင်ရာ နှစ်ပတ်လည်အစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ်(၁၁/၂၀၁၇)အား ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄(က)နဲ့အညီ ပြည်ထောင်စုလွှတ်တော်သို့ အစီရင်ခံစာတင်ပြပြီးဖြစ်၍ အဆိုပါအစီရင် ခံစာအား ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄(ဂ)အရ လွှတ်တော်မှ ဆွေးနွေးစဉ်းစားနိုင် ပါရန် အဆိုပြုတင်သွင်းအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့က ပေးပို့ထားတဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာကို ၁-၈-၂၀၁ရ ရက်က ကြိုတင်ဖြန့်ဝေထားပြီး ယနေ့မှာလည်း ပြည်သူ့ငွေစာရင်း များထံ ထပ်မံဖြန့်ဝေထားပါတယ်။ အစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(ဃ)၊ (င)တို့နဲ့အညီ ဆွေးနွေးလိုတဲ့ကိုယ်စားလှယ်ရှိပါက ဆွေးနွေးလိုတဲ့ ဌာန၊ အဖွဲ့အစည်း အမည်ကို တိတိကျကျဖော်ပြပြီး ၂၈-၈-၂၀၁ရ ရက်(တနင်္လာနေ့) ညနေ ၄ နာရီ (၁၆၀၀ နာရီ) နောက်ဆုံး ထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ စက်တင်ဘာလ ၁၅ ရက် နေ့မှာကျရောက်တဲ့ ၂၀၁ရ ခုနှစ် အပြည်ပြည်ဆိုင်ရာဒီမိုကရေစီနေ့အခမ်းအနားကို နေပြည်တော်၊ လွှတ်တော်ဝင်း အတွင်း သဘင်ဆောင်မှာ ကျင်းပပြုလုပ်သွားမှာဖြစ်ပါတယ်။ အဆိုပါ အခမ်းအနားသို့ ပြည်သူ့လွှတ်တော်နဲ့ အမျိုးသားလွှတ်တော်တို့မှာ ဖွဲ့စည်းထားရှိတဲ့ ကော်မတီတစ်ခုလျှင် လွှတ်တော်ကိုယ်စားလှယ် ၅ ဦးစီ၊ တပ်မတော်သား ပြည်သူ့လွှတ်တော်ကိုယ်စားလှယ် ၂၀ ဦးနဲ့ တပ်မတော်သား အမျိုးသားလွှတ်တော် ကိုယ်စားလှယ် ၁၀ ဦး တို့ကို ဖိတ်ကြားသွားမှာဖြစ်ပါတယ်။ ဒါ့အပြင် တိုင်းဒေသကြီးနဲ့ ပြည်နယ်လွှတ်တော် အသီးသီးမှ လွှတ်တော်ဥက္ကဋ္ဌအပါအဝင် လွှတ်တော်ကိုယ်စားလှယ်များကိုလည်း အချိုးကျ ဖိတ်ကြားထားဖို့ လျာထားပြီးဖြစ်ပါတယ်။ ဒါကြောင့် သက်ဆိုင်ရာ လွှတ်တော်အသီးသီးမှ တက်ရောက်ကြမယ့် လွှတ်တော်ကိုယ်စားလှယ် များရဲ့ အမည်စာရင်းများကို ၃၀-၈-၂၀၁ရ ရက် နောက်ဆုံးထားပြီး သက်ဆိုင်ရာ လွှတ်တော်ရုံးများသို့ ပေးပို့ သွားကြဖို့ဖြစ်ကြောင်း ကြိုတင်အသိပေးမှာကြားပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၉)ရက်မြောက်နေ့ ရပ်နားကြောင်းနှင့် (၂၀)ရက်မြောက်နေ့ ကျင်းပမည့် နေ့ရက်နှင့် ကြေညာခြင်း ။</title>
<speech type="speaker">အစီအစဉ်(၁၃)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပဉ္စမပုံမှန် အစည်းအဝေး (၁၉)ရက်မြောက်နေ့ အစီအစဉ်ကိုရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ (၂၀)ရက်မြောက်နေ့ ကျင်းပပြုလုပ်မည်နေ့ရက်ကို ကြိုတင်အသိပေးမည်ဖြစ် ကြောင်းနဲ့ ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး(၁၉)ရက်မြောက်နေ့ အစည်းအဝေးကို မွန်းလွဲ ၁၃:၂၀ နာရီ ရပ်နားပါသည်။</speech>
</postface>
</transcript>
</doc>
