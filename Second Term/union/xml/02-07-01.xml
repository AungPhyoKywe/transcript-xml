<doc>
<docinfo>
<docno>02-07-01.xml</docno>
<pdf>02-07-01.pdf</pdf>
<term value="02">ဒုတိယအကြိမ်</term>
<session value="07" />
<sittingday value="01" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ပထမနေ့မှတ်တမ်း</title>
<date>၁၃၇၉ ခုနှစ်၊ ပြာသိုလပြည့်ကျော် ၁၄ ရက် (၂၀၁၈ ခုနှစ်၊ ဇန်နဝါရီ ၁၅ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ပထမနေ့ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ ပထမနေ့ အစီအစဉ် စတင်ပါတော့မယ်။ ဒီနေ့ စတင် ကျင်းပမယ့် သတ္တမပုံမှန်အစည်းအဝေးရက်များမှာ အခမ်းအနားမှူး အဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ကျွန်တော် ဦးကျော်စိုးက ဆောင်ရွက်သွားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ပထမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့အစည်းအဝေးကို ၅၇၉ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၈၈.၁၃ ရာခိုင်နှုန်းရှိပြီး ထက်ဝက်ကျော် တက်ရောက်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၁၉ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပထမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ပထမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး ပထမနေ့ ၁၅-၁-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးအာမိုးဆီ ခေါင်လန်ဖူး၊ - ဦးလုံဂျုံဆန်မိုင် ဆွမ်ပရာဘွမ်၊ - ဦးဂျီဖုန်ဆားရ် နောင်မွန်း၊ - ဦးမိုးရွှေ ပူတာအို၊ - ဦးတင့်စိုး ဖားကန့်၊ - ဦးနန်မွန်ထင် မချမ်းဘော၊ - ဒေါ်စန်းစန်းအိ မိုးညှင်း၊ - ဦးဇာနည်မင်း ရွှေကူ၊ - ဦးချင်းဖေလင်း မံစီ၊ - ဦးအေးမောင် ဘောလခဲ၊ - ဦးသန်းလင်းလင်း လွိုင်ကော်၊ တွန်းဇံ၊ ကလေးဝ၊ တမူး၊ နန်းယွန်း၊ ပင်လည်ဘူး၊ ဖောင်းပြင်၊ မင်းကင်း၊ မော်လိုက်၊ - ဒေါက်တာခင်စည်သူ - ဦးခမ်ခန့်ထန် - ဦးသန်းထွန်းမြင့် - ဦးအောင်သန်းစိန် - ဦးနိုင်နိုင်ဝင်း - ဦးဝမ်းလှ - ဦးမင်းနောင် - ဦးထွန်းဝေ ဦးမောင်မြင့် - ဒေါ်ချိုချိုဝင်း - ဦးသက်နောင် - ဦးကျော်ဌေး - ဦးနေစိုးအောင် - ဦးမျိုးညွန့် - ဦးအုန်းခင် - ဦးသက်နိုင်ဦး - ဦးအောင်စိုး - ဒေါ်ရွှေပုံ - ဦးမြတ်လေးဦး - ဦးရဲထွန်းဝင်း - ဦးသာချို (ခ) ဦးတင်ကြိုင် - ဦးသန်းစိုး - ဦးအောင်ကြည်သိန်း - ဦးစစ်နိုင် - ဦးလှထွန်းကျော် - ဦးဦးလှစော - ဒေါက်တာအေးမောင် လေရှီး၊ ဝန်းသို၊ ဟုမ္မလင်း၊ ပုလော၊ ရေဖြူ။ သရက်ချောင်း၊ ပဲခူး၊ ထီးလင်း၊ ရေနံချောင်း၊ သာစည်၊ ချောင်းဆုံ၊ မင်းပြား၊ မောင်တော၊ မြောက်ဦး၊ အမ်း၊ - ဒေါက်တာသန်းဝင်း - သူရဦးသက်ဆွေ - ဒေါ်အေးမြမြမျိုး - ဦးဝင်းမင်း - ဦးလွင်ကိုလတ် - ဒေါ်စုစုလွင် - ဦးခွန်မောင်သောင်း - ဦးခွန်သန်းထူး - ဒေါ်ပြုံးကေသီနိုင် - ဦးစိုင်းသီဟကျော် - ဦးဝင်းထူး - ဦးစိုင်းဘသိန်း - ဦးကျင်ဝမ်း - ဦးခွန်အောင်ကျော် - ဦးစိုင်းစန်သိန်း - ဗိုလ်မှူးချုပ်တင်စိုး - ဦးဂျေယောဂူ - ဦးယောနာ - ဦးခင်မောင်မြင့် - ဒေါ်ရှီလာနန်တောင်(ခ) အမ်နန်တောင် - ဦးကျော်သန်း - ဦးစိုင်းပန်ဖ - ဦးရှန်အောရ် - ဦးလှဦး - ဦးမင်းနိုင် - ဦးဇော်ဟိန်း - ဦးဝင်းကြိုင် မြောက်ဥက္ကလာပ၊ ကိုကိုးကျွန်း၊ ကျောက်တန်း၊ လှိုင်သာယာ၊ သန်လျင်၊ သုံးခွ၊ ပင်လောင်း၊ ဆီဆိုင်၊ ကလော၊ မိုင်းရယ်၊ နမ့်ဆန်၊ လင်းခေး၊ ဟိုပန်၊ ဟိုပုန်း၊ တပ်မတော်၊ ကချင်-၁၊ ကချင်-၅၊ ကချင်-၉၊ ကချင်-၂၊ ချင်း-၂၊ စစ်ကိုင်း-၄၊ စစ်ကိုင်း-၁၂၊ တနင်္သာရီ-၇၊ ပဲခူး-၁၀၊ - ဒေါက်တာတင်တင်ဝင်း - ဦးမောင်မောင်ဆွေ မန္တလေး-၉၊ - ဦးလှမြင့်(ခ) ဦးလှမြင့်သန်း မွန်-၁၁၊ - ဦးအေးသာအောင် - ဦးကျော်ကျော် ရခိုင်-၄၊ - ဦးကျော်သန်း ရခိုင်-၁၀၊ - ဦးဌေးဦး ရန်ကုန်-၂၊ - ဦးခွန်သိန်းဖေ - ဦးမိုင်းအုဏ်းခိုင် ရှမ်း-၁၀၊ - ဦးစိုင်းဝမ်းလှိုင်းခမ်း - ဦးညီစိန် ရှမ်း-၅၊ - ဦးစိုးမိုး ဧရာဝတီ-၁ နှင့် - ဦးမန်းတိုးရွှေ ဧရာဝတီ-၉ တို့ဖြစ်ကြပါတယ်။ ယနေ့ ခွင့်ပန်ကြားသူ ၇၈ ဦး ဖြစ်သည့်အတွက် ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူများကို ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့ အစည်းအဝေးကို တက်ရောက် ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယနေ့ခွင့်ပန်ကြား၍ ခွင့်ပြုထားသူ ၇၈ ဦး ဖြစ်ပြီး ခွင့်မဲ့ ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက က ကြိုဆိုနှုတ်ခွန်းဆက်စကားပြောကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ မင်္ဂလာရှိတဲ့ ၂၀၁၈ ခု၊ နှစ်သစ်အခါသမယမှာ ပြည်ထောင်စုလွှတ်တော် ကိုယ်စားလှယ်များအားလုံး ကိုယ်စိတ် နှစ်ဖြာ ကျန်းမာချမ်းသာကြပါစေကြောင်း မေတ္တာပို့သရင်း ကြိုဆိုနှုတ်ဆက်လိုက်ပါတယ်။ လွှတ်တော်အစည်းအဝေးများ ရပ်နားထားတဲ့ကာလအတွင်းမှာ လွှတ်တော်ကိုယ်စားလှယ်များအနေနဲ့ မိမိတို့ရဲ့ မဲဆန္ဒနယ်မြေအသီးသီးကို ရောက်ရှိပြီး မဲဆန္ဒရှင်ပြည်သူတွေရဲ့ အသံတွေကို ကိုယ်တိုင်ကြားသိ လေ့လာခွင့်ရရှိခဲ့ကြပြီး ဖြစ်ပါတယ်။ ဒါတွေကိုအခြေခံပြီး ဒီနေ့စတင်ကျင်းပပြုလုပ်တဲ့ သတ္တမပုံမှန် အစည်းအဝေးမှာ နိုင်ငံတော်နဲ့ နိုင်ငံသားပြည်သူများ အကျိုးစီးပွားဖွံ့ဖြိုးတိုးတက်စေရေးအတွက် အထောက် အကူဖြစ်စေမယ့် ဥပဒေပြုရေးမဏ္ဍိုင်ရဲ့ လုပ်ငန်းတာဝန်များကို ကြိုးစားထမ်းဆောင်နိုင်ကြမယ်လို့ ယုံကြည် ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုအစိုးရအဖွဲ့အနေနဲ့ မြန်မာနိုင်ငံရဲ့ ဘဏ္ဍာရေးနှစ်ကာလကို ဧပြီလ ၁ ရက်မှ မတ်လ ၃၁ ရက်အထိအစား ၂၀၁၈-၂၀၁၉ ခုနှစ်၊ ဘဏ္ဍာရေးနှစ် မှစပြီး အောက်တိုဘာလ ၁ ရက်မှ စက်တင်ဘာလ ၃၀ ရက်အထိ ပြင်ဆင်သတ်မှတ်ခဲ့ပြီး ဖြစ်ပါတယ်။ ဒုတိယအကြိမ် ပြည်ထောင်စုလွှတ်တော်ရဲ့ သတ္တမပုံမှန်အစည်းအဝေးမှာ လက်ရှိဘဏ္ဍာရေးနှစ်နဲ့ ပြောင်းလဲကျင့်သုံးမယ့် ဘဏ္ဍာရေးနှစ်ရဲ့ ကြားကာလဖြစ်တဲ့ ၂၀၁၈ ခုနှစ်၊ ဧပြီလကနေ စက်တင်ဘာလ အထိ ၆ လတာကာလအတွက် အမျိုးသားစီမံကိန်းဥပဒေကြမ်း၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနဲ့ ပြည်ထောင်စု၏ အခွန်အကောက်ဆိုင်ရာ ဥပဒေကြမ်းတို့ကို ဆွေးနွေးအတည်ပြုပေးကြရမှာ ဖြစ်ပါတယ်။ ပြည်ထောင်စုအစိုးရအဖွဲ့က တင်ပြလာတဲ့ စီမံကိန်းလုပ်ငန်းများနဲ့ ရငွေသုံးငွေများကို စိစစ် ကြတဲ့အခါမှာလည်း ၆ လကာလနဲ့ ကိုက်ညီပြီး မဲဆန္ဒရှင်ပြည်သူတွေရဲ့ လတ်တလောလိုအပ်ချက်နဲ့ တိုင်းပြည် ရေရှည်ဖွံ့ဖြိုးတိုးတက်ရေးအတွက် ကဏ္ဍအလိုက်၊ ဒေသအလိုက် လတ်တလော ဖြည့်ဆည်းပေးရမယ့် လိုအပ်ချက်တွေကို အထိရောက်ဆုံးဖြစ်အောင် ဖြည့်ဆည်းနိုင်ရေး အလေးထားဆောင်ရွက်ကြဖို့ မှာကြား လိုပါတယ်။ ဒါ့အပြင် နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ ဥပဒေကြမ်း နှစ်ခု၊ နိုင်ငံတကာချေးငွေကိစ္စ တစ်ခုတို့ အပါအဝင် လွှတ်တော်အသီးသီးမှာ ကျန်ရှိနေတဲ့ ဆောင်ရွက်ဆဲ ဥပဒေကြမ်းများကိုလည်း အတည်ပြုပြဋ္ဌာန်းနိုင်ရေး ဦးစားပေးအလိုက် ဆက်လက်ဆောင်ရွက်သွားကြရမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ၂၀၁၇-၂၀၁၈ ခု၊ ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေနဲ့ မြို့နယ် ၃၂၅ မြို့နယ်အတွက် လုပ်ငန်းဆောင်ရွက်ဖို့ ခွင့်ပြုမိန့်များကို ထုတ်ပေးပြီး ဖြစ်တဲ့အပြင် မြို့နယ် ၉၉ မြို့နယ်က အခြားစီမံကိန်းများတွင် ပါဝင်နေခြင်း၊ ရာသီဥတုအခြေအနေ၊ မြေပြင်အနေအထားတို့ကြောင့် သတ်မှတ်ကာလဖြစ်တဲ့ ၃၁-၁၂-၂၀၁ရ ရက်အထိ လုပ်ငန်းပြောင်းလဲ ဆောင်ရွက်ခွင့်ပြုရန် တင်ပြချက်တွေကိုလည်း ခွင့်ပြုခဲ့ပြီးဖြစ်ပါတယ်။ ကိုယ်စားလှယ်များအနေနဲ့လည်း ဒုတိယအကြိမ် လွှတ်တော်သက်တမ်း နှစ်နှစ်တာကာလအတွင်း ဆောင်ရွက်ခဲ့တဲ့ လုပ်ငန်းအတွေ့အကြုံများအပေါ် သင်ခန်းစာယူပြီး မလိုလားအပ်တဲ့ အငြင်းပွားမှုများ မဖြစ်ပေါ်စေရေးအတွက် ညှိနှိုင်းပူးပေါင်းဆောင်ရွက်ဖို့ မှာကြားလိုပါတယ်။ ဒါ့အပြင် လုပ်ငန်းများြီးစီးရေး၊ စာရင်းစစ်ကန့်ကွက်ချက် မဖြစ်ပေါ်စေရေး၊ ဆောင်ရွက်နိုင်ခြင်းမရှိတဲ့ လုပ်ငန်းများအတွက် ပိုလျှံရန်ပုံငွေများကို ငွေတိုက်ဦးစီးဌာနသို့ န်လည်ပေးသွင်းရေး အဆင့်ဆင့်ကြီးကြပ် ဆောင်ရွက် ကြဖို့နဲ့ ပြည်သူ့အကျိုးပြုလုပ်ငန်းများ ပိုမိုအောင်မြင်အောင် ပူးပေါင်းဆောင်ရွက်ကြဖို့ မှာကြားလိုပါတယ်။ ဒီတစ်ကြိမ်ကျင်းပတဲ့ အစည်းအဝေးမှာ လွှတ်တော်ကိုယ်စားလှယ်များအနေနဲ့ ပိုမိုများပြားတဲ့ လုပ်ငန်းတာဝန်များကို ကြုံတွေ့ကြရမှာဖြစ်တဲ့အတွက် လေးစားတန်ဖိုးထားပြီး စနစ်တကျ စီမံ အသုံးပြုနိုင်ဖို့ စေတနာမှန်၊ လုပ်နည်းလုပ်ဟန် မှန်ကန်စွာဖြင့် အားထုတ်ကြိုးပမ်း ဆောင်ရွက်ကြဖို့ လိုအပ်မှာ ဖြစ်ပါတယ်။ ပြည်သူ့ကိုယ်စားလှယ်များပီပီ ပြည်သူကအပ်နှင်းထားတဲ့ လုပ်ပိုင်ခွင့်ကိုကျင့်သုံးပြီး ပြည်သူနဲ့ နိုင်ငံတော်အကျိုးစီးပွားအတွက် လုပ်ငန်းတာဝန်များ ဆောင်ရွက်ကြရာမှာ သက်ဆိုင်ရာ ဥပဒေ၊ နည်းဥပဒေ၊ စည်းမျဉ်းစည်းကမ်း၊ လုပ်ထုံးလုပ်နည်း ပြဋ္ဌာန်းသတ်မှတ်ချက်များအတိုင်း မှန်ကန်စွာ ကျင့်သုံးဆောင်ရွက် ကြဖို့ အရေးကြီးပါတယ်။ ပြည်ထောင်စုလွှတ်တော် ကိုယ်စားလှယ်များရဲ့ အမြော်အမြင်ရှိမှုနဲ့ ဇွဲလုံ့လ၊ ဝိရိယရှိမှုတွေကို မှတ်ကျောက်တင်ခံနိုင်ဖို့အတွက် မိမိတို့ရဲ့ လုပ်ငန်းတာဝန်များကို ကြိုးစားထမ်းဆောင် နိုင်ကြပါစေကြောင်း ဆန္ဒပြုတိုက်တွန်းရင်း ကြိုဆိုနှုတ်ခွန်း ဆက်သလိုက်ပါတယ်။</speech>
<title>နိုင်ငံတော်သမ္မတ ဦးထင်ကျော် ဦးဆောင်သော မြန်မာကိုယ်စားလှယ်အဖွဲ့ နတ်ရွာစံ ထိုင်းနိုင်ငံ ဘုရင်မင်းမြတ်၏ တော်ဝင်ဈာပန အခမ်းအနားသို့ တက်ရောက်ခဲ့သည့် ခရီးစဉ်မှတ်တမ်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု သမ္မတမြန်မာနိုင်ငံတော်၊ နိုင်ငံတော်သမ္မတ ဦးထင်ကျော် ဦးဆောင်တဲ့ မြန်မာကိုယ်စားလှယ်အဖွဲ့ဟာ နတ်ရွာစံ ထိုင်းနိုင်ငံဘုရင် ဘူမိဗော အဒူရာဒတ်(Bhumibol Adulyadej)ရဲ့ တော်ဝင်ဈာပန အခမ်းအနား တက်ရောက်ဖို့အတွက် ထိုင်းနိုင်ငံ၊ ဗန်ကောက်မြို့သို့ ၂၅-၁၀-၂၀၁ရ ရက်မှ ၂၇-၁၀-၂၀၁ရ ရက်ထိ သွားရောက် ခဲ့တဲ့ ခရီးစဉ်နဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော် သမ္မတရုံးရဲ့ ၂၇-၁၂-၂၀၁ရ ရက်စွဲပါစာအမှတ်၊ ၃(၂)/၁/သမ္မတရုံးဖြင့် သဝဏ်လွှာပေးပို့ထားပါတယ်။ အထက်ပါ နိုင်ငံတော်သမ္မတရဲ့ ပြည်ပခရီးစဉ်ကို ပြည်ထောင်စုလွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတရုံးမှ ပေးပို့သော ကယားပြည်နယ်နှင့် မန္တလေးတိုင်းဒေသကြီးတို့အတွင်း ကျေးရွာ အုပ်စုနှင့် ကျေးရွာများ တိုးချဲ့ပြင်ဆင်ဖွဲ့စည်းခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကယား ပြည်နယ်နဲ့ မန္တလေးတိုင်းဒေသကြီးတို့အတွင်းရှိ ကျေးရွာအုပ်စုနဲ့ ကျေးရွာများ တိုးချဲ့ပြင်ဆင်ဖွဲ့စည်းခြင်း တို့နဲ့စပ်လျဉ်းပြီး နိုင်ငံတော်သမ္မတရုံးရဲ့ ၂၇-၁၁-၂၀၁ရ ရက်စွဲပါစာအမှတ်၊ ၅၀၈(၉၃)/၁၂/ သမ္မတရုံးဖြင့် ပြည်ထောင်စုလွှတ်တော်သို့ ပေးပို့ထားပါတယ်။ အဆိုပါ တိုးချဲ့ပြင်ဆင်ဖွဲ့စည်းခြင်းများကို တင်ပြပါမယ်- ကယားပြည်နယ်၊ ဘောလခဲခရိုင်၊ မယ်စုံမြို့နယ်တွင် ကျေးရွာ နှစ်ရွာ၊ ဖားဆောင်းမြို့နယ်၊ မော်ချီးကျေးရွာအုပ်စုတွင် ကျေးရွာ တစ်ရွာ၊ ဘောလခဲမြို့နယ်တွင် ကျေးရွာအုပ်စု တစ်အုပ်စု နဲ့ ကျေးရွာတစ်ရွာ တိုးချဲ့ ပြင်ဆင်ဖွဲ့စည်းခြင်းနဲ့ မန္တလေးတိုင်းဒေသကြီး၊ ညောင်ဦးခရိုင်၊ ညောင်ဦးမြို့နယ်တွင် ကျေးရွာအုပ်စု တစ်အုပ်စု တိုးချဲ့ပြင်ဆင်ဖွဲ့စည်းခြင်းနဲ့ ရမည်းသင်းခရိုင်၊ ရမည်းသင်းမြို့နယ်၊ အင်တိုင်းကျေးရွာ အုပ်စုတွင် ကျေးရွာ တစ်ရွာ တိုးချဲ့ ဖွဲ့စည်းခြင်းတို့ဖြစ်ပါတယ်။ အထက်ပါ ကျေးရွာအုပ်စုနဲ့ ကျေးရွာများ တိုးချဲ့ပြင်ဆင်ဖွဲ့စည်းခြင်းနဲ့ စပ်လျဉ်းတဲ့ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါကြောင်းနဲ့ ပြည်ထောင်စုလွှတ်တော်ဆိုင်ရာဥပဒေ ပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော သြစတြီးယားနိုင်ငံ Unicredit Bank ထံမှ ချေးငွေရယူရန် ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ တင်သွင်းခြင်း </title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆောက်လုပ်ရေး ဝန်ကြီးဌာနက ရခိုင်ပြည်နယ်၊ ကျောက်ဖြူခရိုင်၊ ရမ်းဗြဲမြို့နယ်၊ ဇင်ချောင်း ကင်းမြောက်-လေးတောင် လမ်းပေါ်ရှိ ကင်းချောင်းတံတားတည်ဆောက်ခြင်း စီမံကိန်းအတွက် တံတားသံပေါင်များဝယ်ယူရန် သြစတြီးယား နိုင်ငံ Unicredit Bank ထံမှ ချေးငွေရယူရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက် ရယူနိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၆-၁၂-၂၀၁ရ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ အဆိုပါ ပြည်ပချေးငွေရယူရေးနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင် များက လွှတ်တော်သို့ ရှင်းလင်းတင်ပြမှာ ဖြစ်ပါတယ်။ ဦးစွာ ဆောက်လုပ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့ အနေနဲ့ ရခိုင်ပြည်နယ် ဇင်ချောင်း-ကင်းမြောက်-လေးတောင်လမ်းပေါ်ရှိ ကင်းချောင်းတံတားတည်ဆောက်ရေး စီမံကိန်း တံတားသံပေါင်များဝယ်ယူရန် သြစတြီးယားနိုင်ငံ Unicredit Bank မှ အတိုးမဲ့ချေးငွေ ရယူ ဆောင်ရွက်ရေးအတွက် ဆောင်ရွက်သွားမည့်အခြေအနေကို ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ Power Point ဖြင့် ရှင်းလင်းတင်ပြခွင့်ပြုပါရန် တင်ပြ အပ်ပါတယ်။ သြစတြီးယားအစိုးရ၏ မြန်မာနိုင်ငံဖွံ့ဖြိုးမှု ပူးပေါင်းဆောင်ရွက်ရေးကိစ္စများအတွက် အတိုးမဲ့ ချေးငွေထုတ်ချေးမည်ဖြစ်ကြောင်းကို သြစတြီးယားနိုင်ငံ Unicredit Bank မှ စီမံကိန်းနှင့် ဘဏ္ဍာရေး ဝန်ကြီးဌာနသို့ Letter of Indication ပေးပို့လာပါတယ်။ အဆိုပါစာအရ ဆောက်လုပ်ရေးဝန်ကြီးဌာန အနေဖြင့် သံပေါင်တံတားတည်ဆောက်ခြင်း စီမံကိန်းဆောင်ရွက်နိုင်ရန် တံတားသံပေါင် (Steel Truss) များ ဝယ်ယူရန်အတွက် ချေးငွေယူရို ၅ သန်း သတ်မှတ်ထားကြောင်းကို စီမံကိန်းနှင့် ဘဏ္ဍာရေးဝန်ကြီးဌာနမှ ဆောက်လုပ်ရေးဝန်ကြီးဌာနသို့ အကြောင်းကြားစာ ပေးပို့လာပါတယ်။ အဆိုပါရရှိငွေဖြင့် ရခိုင်ပြည်နယ်၊ ကျောက်ဖြူခရိုင်၊ ရမ်းဗြဲမြို့နယ် ဇင်ချောင်း-ကင်းမြောက်-လေးတောင် လမ်းပေါ်ရှိ ကင်းချောင်းတံတား တည်ဆောက်ရေးစီမံကိန်းတွင် အသုံးပြုမည်ဖြစ်ကြောင်းနှင့် စီမံကိန်း အဆိုပြုလွှာအား စီမံကိန်းနှင့် ဘဏ္ဍာရေးဝန်ကြီးဌာနသို့ ပေးပို့ခဲ့ပါတယ်။ ဆောက်လုပ်ရေးဝန်ကြီးဌာန၊ တံတားဦးစီးဌာနမှ ပဏာမလေ့လာတိုင်းတာခဲ့မှုအရ တံတားအူကြောင်း(၃)ခု လျာထားခဲ့ရာ ကျောက်ဆောင် ကျောက်သားများနှင့် လွတ်ကင်းနိုင်ခြင်း၊ ချဉ်းကပ်လမ်းတွင် ကူးတို့ဆိပ်ရှိသော ကင်းမြောက်ရွာအတွင်း ဖြတ်သန်းသွားလာစရာမလိုဘဲ လူနေအိမ်၊ ခြံမြေများနှင့် ကင်းလွတ်နိုင်ခြင်းတို့ကြောင့် ယခုလက်ရှိ တံတား အူကြောင်းအား ရွေးချယ်ခဲ့ပြီး တည်ဆောက်ရေးလုပ်ငန်းများအား တံတားတည်ဆောက်ရေး(၂) တံတား အထူးအဖွဲ့ (၈)မှ တာဝန်ယူပြီး စတင်ဆောင်ရွက်လျက်ရှိပါတယ်။ ကင်းချောင်းတံတားစီမံကိန်းသည် ရခိုင်ပြည်နယ်၊ ဇင်ချောင်း-ကင်းမြောက်လေးတောင်လမ်းပေါ် တွင်တည်ရှိ၍ ၁,၂၅၆ ပေ အရှည်ရှိသည့် သံမဏိသံပေါင်အမျိုးအစား တံတားဖြစ်ပါတယ်။ ခွင့်ပြုယာဉ် အလေးချိန်မှာ AASHTO HS 25-44 (ယာဉ်တစ်စီးချင်း-၇၅ တန်) ခံနိုင်သော တံတားအမျိုးအစားဖြစ်ပြီး စီမံကိန်းကာလမှာ ခန့်မှန်း (၂)နှစ်နဲ့ (၃)လ ဖြစ်ပါတယ်။ တံတား Foundation နှင့် Substructure တည်ဆောက်ခြင်း လုပ်ငန်းများအား နိုင်ငံတော် ငွေလုံးငွေရင်းရန်ပုံငွေဖြင့် ဆောင်ရွက်မည်ဖြစ်ပြီးတော့ Superstructure အတွက် အသုံးပြုမည့် တံတား သံပေါင်(Steel Truss)များအား သြစတြီးယားနိုင်ငံ Unicredit Bank ၏ အတိုးမဲ့ချေးငွေ ယူရို ၅ သန်းဖြင့် ဝယ်ယူမှာဖြစ်ပါတယ်။ Unicredit Bank ၏အဆိုပြုချက်အရ တံတားသံပေါင်များကိုလည်း သြစတြီးယား နိုင်ငံမှ ပေးပို့တင်သွင်းသွားမှာ ဖြစ်ပါတယ်။ အတိုးမဲ့ချေးငွေဆိုင်ရာ အချက်အလက်များမှာ ချေးငွေပမာဏ ယူရို ၅ သန်း၊ စာချုပ်သက်တမ်း ၂၅ နှစ် ဆိုင်းငံ့ကာလ(Grace Period) ၈ နှစ်ဖြစ်ပြီးတော့ အတိုးမဲ့ချေးငွေ အမျိုးအစားဖြစ်ပါတယ်။ အထက် ဖော်ပြပါပေးချေရမည့် ငွေများအတွက် သြစတြီးယားအစိုးရမှ ပြန်လည်ထောက်ပံ့သည့် အစီအစဉ်အနေဖြင့် ချေးယူငွေ၏ ၁၅ ရာခိုင်နှုန်းအား ပြန်လည်ပေးဆပ်ရန် မလိုအပ်ပါသဖြင့် ချေးငွေ၏ ၈၅ ရာခိုင်နှုန်း ကိုသာ ပြန်လည်ပေးဆပ်ရမှာဖြစ်ပါတယ်။ ချေးငွေပြန်လည်ပေးဆပ်ရန်အတွက် နိုင်ငံတော်ဘတ်ဂျက်တွင် လျာထားတင်ပြ တောင်းခံ၍ ပေးဆပ်သွားမည်ဖြစ်ပါတယ်။ ကင်းချောင်းတံတားစီမံကိန်းအတွက် သြစတြီးယားနိုင်ငံ Unicredit Bank ၏ ချေးငွေရယူရေး ကိစ္စနှင့်ပတ်သက်၍ စီးပွားရေးရာကော်မတီ အစည်းအဝေးအမှတ်စဉ် (၁၄/၂၀၁၇)နှင့် ပြည်ထောင်စုအစိုးရ အဖွဲ့ အစည်းအဝေးအမှတ်စဉ်(၁၉/၂၀၁၇)တို့အရ ခွင့်ပြုချက်ရရှိခဲ့ပြီး နိုင်ငံတော်သမ္မတရုံးမှ ၆-၁၂-၂၀၁ရ ရက်စွဲပါစာဖြင့် ပြည်ထောင်စုလွှတ်တော်၏ အတည်ပြုချက်ရယူရန် ညွှန်ကြားခဲ့ပါတယ်။ ကင်းချောင်းတံတား တည်ဆောက်ခြင်းဖြင့် ရရှိလာနိုင်မည့် အကျိုးကျေးဇူးများမှာ ကင်းချောင်း တံတားသည် ပင်လယ်ကမ်းခြေနှင့် လွန်စွာနီးကပ်ပါသဖြင့် ဥရောပနည်းပညာနှင့် ထုတ်လုပ်သော တံတား သံပေါင်များ အသုံးပြုခြင်းဖြင့် တံတား၏အရည်အသွေး ပိုမိုကောင်းမွန်နိုင်ပြီးတော့ သဘာဝရာသီဥတု ဒဏ်ခံနိုင်သော တံတားတစ်စင်းအဖြစ် တည်ရှိနေမည်ဖြစ်ခြင်း။ ခေတ်မီသံပေါင်တပ်ဆင်ခြင်းနည်းပညာ အား မြန်မာအင်ဂျင်နီယာများ လေ့လာသင်ယူနိုင်မည်ဖြစ်ခြင်း၊ ကင်းချောင်းတံတား တည်ဆောက်ပြီးစီး ပါက ရန်ကုန်-ကျောက်ဖြူလမ်းမကြီးနှင့် ရမ်းဗြဲ- လေးတောင်-သပြေဆိပ်လမ်း၊ ဇင်ချောင်း-ကင်းမြောက် လမ်းတို့မှတစ်ဆင့် ဆက်စပ်သွားလာနိုင်မည်ဖြစ်ပါသဖြင့် ကျောက်ဖြူမြို့နှင့် ရမ်းဗြဲမြို့များသို့ အတွင်း လွယ်ကူစွာသွားလာနိုင်သော လမ်းတစ်လမ်း ဖြစ်ပေါ်လာခြင်း၊ လမ်းပန်းဆက်သွယ်ရေး ကောင်းမွန် လာမှုကြောင့် ပြည်တွင်းပြည်ပ စီးပွားရေးရင်းနှီးမြှုပ်နှံမှုလုပ်ငန်းများ တိုးတက်လာပြီးတော့ ဒေသခံပြည်သူ လူထု၏ လူမှုစီးပွားဘဝ တိုးတက်လာမှုများကို အမြန်ဆုံးဖြည့်ဆည်းပေးနိုင်မည်ဖြစ်ခြင်း၊ ကျောက်ဖြူ မြို့နှင့် ရမ်းဗြဲမြို့တို့ကို တွင်း လွယ်ကူလျင်မြန်စွာ သွားလာနိုင်သဖြင့် ဒေသခံပြည်သူများ၏ လူမှုရေး၊ စီးပွားရေး၊ ပညာရေး၊ ကျန်းမာရေး၊ သယ်ယူပို့ဆောင်ရေး စသည့်ကဏ္ဍများတွင် ဖွံ့ဖြိုး တိုးတက်လာမည်ဖြစ်ခြင်း၊ ကျောက်ဖြူအထူးစီးပွားရေးဇုန်အတွင်းရှိ ရမ်းဗြဲကျွန်းနှင့် မာန်အောင်ကျွန်း ပတ်လည်အား ဖွံ့ဖြိုးတိုးတက်စေခြင်းဖြင့် နိုင်ငံ့အကျိုးစီးပွား တိုးတက်စေခြင်း၊ ဒေသခံပြည်သူများ အလုပ်အကိုင်အခွင့်အလမ်းများ ရရှိစေခြင်းနှင့် ကုန်ထုတ်လုပ်မှုတိုးတက်လာခြင်းများနှင့်အတူ ပြည်တွင်း/ ပြည်ပခရီးသွားလုပ်ငန်းများကို ရမ်းဗြဲကျွန်း ပင်လယ်ကမ်းခြေဒေသများနှင့် မာန်အောင်ကျွန်းအထိ ဆွဲဆောင်ရာတွင် များစွာအထောက်အပံ့ ရရှိမည်ဖြစ်ခြင်း စသည့်အကျိုးကျေးဇူးများ ရရှိမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ကင်းချောင်းတံတား တည်ဆောက်ခြင်းအားဖြင့် နိုင်ငံတော်၏ လူမှုရေး၊ စီးပွားရေး၊ ပညာရေး၊ ကျန်းမာရေးနှင့် သယ်ယူပို့ဆောင်ရေးကဏ္ဍများ အပါအဝင် ကဏ္ဍပေါင်းစုံ ဖွံ့ဖြိုးတိုးတက်လာနိုင်မည် ဖြစ်ပါသဖြင့် ရခိုင်ပြည်နယ် ကျောက်ဖြူခရိုင်၊ ရမ်းဗြဲမြို့နယ်၊ ဇင်ချောင်းကင်းမြောက်-လေးတောင်လမ်းပေါ်ရှိ ကင်းချောင်းတံတားစီမံကိန်းတွင် ဥရောပနည်းပညာဖြင့် ထုတ်လုပ် ထားသောသံပေါင်များ အသုံးပြုနိုင်ရေးအတွက် သြစတြီးယားအစိုးရ၏ အတိုးမဲ့ချေးငွေ ယူရို ၅ သန်း ရယူရေးကိစ္စအား ပြည်ထောင်စုလွှတ်တော်မှ ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းရန်ရှိက ရှင်းလင်း တင်ပြဖို့ ဖြစ်ပါတယ်။</speech>
<speech><agency id="27">ဦးကျော်ဝင်း(ပြည်ထောင်စုဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားရပါသော ပြည်ထောင်စုလွှတ်တော် နာယကကြီးနှင့် ပြည်သူ့လွှတ်တော် ဥက္ကဋ္ဌ၊ ပြည်ထောင်စုအဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး မင်္ဂလာအပေါင်းနဲ့ ပြည့်စုံပါစေကြောင်း ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ပြည်ထောင်စုဝန်ကြီး ဦးကျော်ဝင်း ဖြစ်ပါတယ်။ ကျွန်တော့အနေနဲ့ သြစတြီးယားနိုင်ငံ Unicredit Bank ထံမှ ရခိုင်ပြည်နယ်၊ ကျောက်ဖြူခရိုင်၊ ရမ်းဗြဲမြို့နယ်၊ ဇင်ချောင်း-ကင်းမြောက်လမ်းပေါ်ရှိ ကင်းချောင်းတံတားတည်ဆောက်ခြင်း စီမံကိန်းအတွက် တံတားသံပေါင်များဝယ်ယူရန် ဆောက်လုပ်ရေးဝန်ကြီးဌာနမှ ချေးယူမည့်ချေးငွေ ယူရို ၅ သန်း ရရှိနိုင်ရေး ကိစ္စနှင့်စပ်လျဉ်း၍ ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျား။ ချေးငွေဆိုင်ရာ စည်းကမ်းသတ်မှတ်ချက်မှာ ဆိုင်းငံ့ကာလ ၈ နှစ်၊ ပြန်ဆပ် ကာလ ၁ရ နှစ်ဖြင့် စုစုပေါင်းချေးငွေသက်တမ်းမှာ ၂၅ နှစ် ဖြစ်ပါတယ်။ အဆိုပါချေးငွေမှာ အတိုးမဲ့ ချေးငွေဖြစ်ပြီး စီမံခန့်ခွဲမှုစရိတ်များမှာ ချေးငွေ၏ ၀.၆၅ ရာခိုင်နှုန်း (ယူရို ၃၂,၅၀၀)၊ အာမခံပရီမီယံကြိုတင်ငွေ ယူရို ၃၇,၁၂၅၊ ဘဏ်ဆောင်ရွက်ခယူရို ၁,၄၄၀၊ စုစုပေါင်းယူရို ၇၁,၀၆၅ ကို တစ်ကြိမ်တည်း ပေးဆောင် ရမှာဖြစ်ပါတယ်။ အာမခံကြေးအဖြစ် ပေးဆပ်ရန်ကျန်ရှိသည့် ချေးငွေပမာဏ၏ ၀.၉ ရာခိုင်နှုန်းအား နှစ်စဉ်ပေးဆောင်ရမည်ဖြစ်ပြီး စာချုပ်ချုပ်ပြီး ချေးယူရန်ကတိပျက်ကွက်ပါက တစ်နှစ်လျှင် ပျက်ကွက်သည့် သည့် အစီအစဉ်အရ စုစုပေါင်းချေးငွေ၏ ၁၅ ရာခိုင်နှုန်း (ယူရို ၀.၇၅ သန်း)ကို ပြန်လည်ပေးဆပ်ရန် မလိုဘဲ ကျန် ၈၅ ရာခိုင်နှုန်း (ယူရို ၄.၂၅ သန်း)ကိုသာ ပြန်လည်ပေးဆပ်ရမှာ ဖြစ်ပါတယ်။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပုဒ်မ ၉ နှင့် ပြည်သူ့ကြွေးမြီ စီမံခန့်ခွဲမှုဥပဒေ ပုဒ်မ ၃ တို့တွင် “ပြည်ထောင်စုအစိုးရအဖွဲ့သည် ပြည်ထောင်စုလွှတ်တော်၏ အတည် ပြုချက်ဖြင့် လုပ်ငန်းစီမံကိန်းတစ်ရပ်ရပ်အတွက် ပြည်ထောင်စုအစိုးရဌာနတစ်ခုခုအား ပြည်ပမှချေးယူ ခွင့်ပြုနိုင်သည်”ဟု ပြဋ္ဌာန်းထားပါတယ်။ သို့ဖြစ်ပါ၍ ပြည်ထောင်စုလွှတ်တော်၏ အတည်ပြုချက် ရယူနိုင်ရန် ယခုကဲ့သို့ တင်ပြရခြင်းပဲ ဖြစ်ပါတယ်။ နာယကကြီးခင်ဗျား။ မိမိတို့အနေဖြင့် ပြည်ပချေးငွေရယူရာတွင် သက်သာသောချေးငွေ (Concessional Loan)နှင့် သက်သာမှုမရှိသောချေးငွေ (Non-Concessional Loan) ဟု သိရှိနိုင်ရန် Grant Element ဖြင့် တိုင်းတာလေ့ရှိပါတယ်။ ကမ္ဘာ့ဘဏ်၏ သတ်မှတ်ချက်အရ Grant Element တန်ဖိုး ၃၅ ရာခိုင်နှုန်း အထက်ရှိပါက သက်သာချေးငွေ၊ ၃၅ ရာခိုင်နှုန်းအောက်တွင်ရှိပါက သက်သာမှုမရှိသော ချေးငွေအဖြစ် သတ်မှတ်ပါတယ်။ ယခု ရယူမည့် ရခိုင်ပြည်နယ်၊ ကင်းချောင်းတံတားတည်ဆောက်ခြင်း စီမံကိန်း အတွက် တံတားသံပေါင်များ ဝယ်ယူရန် ရရှိမည့် သြစတြီးယားချေးငွေ၏ Grant Element မှာ ၄၃.၉၃ ရာခိုင်နှုန်း ဖြစ်တဲ့အတွက် သက်သာသော ချေးငွေအဖြစ် သတ်မှတ်နိုင်ကြောင်းလည်း တင်ပြအပ်ပါတယ်။ ၃၀-၉-၂၀၁ရ ရက်နေ့ရှိ နိုင်ငံတော်၏ ပြည်ပကြွေးမြီနှင့် ဂျီဒီပီအချိုးမှာ ၁၄.၃၆ ရာခိုင်နှုန်းလည်း ဖြစ်ပါတယ်။ နာယကကြီးခင်ဗျား။ နိုင်ငံတော်၏ ဘတ်ဂျက်အခြေအနေမှာ လိုငွေဖြင့်ရပ်တည်နေခဲ့ရသည်မှာ ယနေ့တိုင်ဖြစ်ပါတယ်။ ဦးစားပေးကဏ္ဍအလိုက် စီမံကိန်းများကို အကောင်အထည်ဖော်ရာတွင် ရန်ပုံငွေ မလုံလောက်သဖြင့် ပြည်ပမှသက်သာသော ချေးငွေများကို ရယူအကောင်အထည်ဖော်ရန်လည်း လိုအပ် ပါတယ်။ အတိုးနှုန်းသက်သာသော ချေးငွေအကူအညီကို စနစ်တကျရယူ၍ လူမှုစီးပွားဖွံ့ဖြိုးတိုးတက်စေရန် ကြိုးပမ်းဆောင်ရွက်ရန်လည်းဖြစ်ပါတယ်။ စီးပွားရေးဖွံ့ဖြိုးမှုနှုန်းကို မြင့်မားစေသည့်အဆင့်တွင် ထိန်းသိမ်း နိုင်စေရန်နှင့် စဉ်ဆက်မပြတ် ဖွံ့ဖြိုးတိုးတက်စေရန် ကြိုးပမ်းဆောင်ရွက်ကြရမှာဖြစ်ပါတယ်။ ဒါ့အပြင် နှစ်ရှည်ချေးငွေများကို တာဝန်သိစွာ ပြန်လည်ပေးဆပ်နိုင်ရန်လည်း ကြိုးပမ်းဆောင်ရွက်ရမှာဖြစ်ပါတယ်။ သို့ဖြစ်ပါ၍ ရခိုင်ပြည်နယ်၊ ကင်းချောင်းတံတားတည်ဆောက်ခြင်း စီမံကိန်းအတွက် Steel သံပေါင် များဝယ်ယူရန် ယူရို ၅ သန်း ချေးယူနိုင်ရေးကိစ္စအား ပြည်ထောင်စုလွှတ်တော်မှ အတည်ပြု ပေးနိုင်ပါရန် နှင့် စီမံကိန်းအကောင် အထည်ဖော်မှုအခြေအနေများကိုလည်း လွှတ်တော်မှ စောင့်ကြည့်ကြပ်မတ်ပေးနိုင် ပါရန် တင်ပြရင်း နိဂုံးချုပ်အပ်ပါတယ်ခင်ဗျား။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ၁၉-၁-၂၀၁၈ ရက်(သောကြာနေ့)မှာ ဆွေးနွေးဖို့ လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၁၇-၁-၂၀၁၈ ရက်(ဗုဒ္ဓဟူးနေ့) ညနေ ၄ နာရီ (၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
<section value="Bill">
<bill>
<title>၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းနှင့်စပ်လျဉ်း၍ ပြည်ထောင်စုအစိုးရအဖွဲ့ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ကသာ တင်သွင်းခွင့်ရှိပြီး ပြည်ထောင်စုလွှတ်တော်၌သာ ဆွေးနွေးဆုံးဖြတ်ရမယ့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းကို လွှတ်တော်သို့ တင်သွင်းမှာ ဖြစ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၉၄၊ ၉၅ နဲ့အညီ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးကျော်ဝင်း(ပြည်ထောင်စုဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ၊ ပြည်သူ့လွှတ်တော် ဥက္ကဋ္ဌ၊ လွှတ်တော်ကိုယ်စားလှယ် များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာ ပို့သအပ်ပါတယ်။ ပြည်ထောင်စုသမ္မတမြန်မာနိုင်ငံတော်၏ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေ(မူကြမ်း)ကို ပြည်ထောင်စုအစိုးရအဖွဲ့ကိုယ်စား စီမံကိန်းနှင့် ဘဏ္ဍာရေးဝန်ကြီး ဌာန၊ ပြည်ထောင်စုဝန်ကြီး ကျွန်တော်မှ ပြည်ထောင်စုလွှတ်တော်သို့ တင်သွင်းမှာဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ တင်ပြချက်များကို Power Point များအသုံးပြု၍ တင်ပြခွင့်ပြုပါရန် တင်ပြအပ်ပါတယ်။ နိုင်ငံတော်၏ဘဏ္ဍာရန်ပုံငွေကို ပိုမိုထိရောက်စွာသုံးစွဲနိုင်ရန်အတွက် ၂၀၁၈-၂၀၁၉ ဘဏ္ဍာနှစ်မှစတင်ပြီး မြန်မာနိုင်ငံ၏ ဘဏ္ဍာရေးကာလကို အောက်တိုဘာလ ၁ ရက်မှ စက်တင်ဘာလ ၃၀ ရက်နေ့အထိသို့ ပြောင်းလဲကျင့်သုံး ဆောင်ရွက်သွားမှာဖြစ်ပါတယ်။ ပြောင်းလဲကျင့်သုံး ဆောင်ရွက်မည့် ဘဏ္ဍာရေးနှစ်နှင့်အညီ နိုင်ငံတော်၏အမျိုးသားစီမံကိန်းနဲ့ ဒေသန္တရစီမံကိန်းများကိုလည်း ပြောင်းလဲရေးဆွဲ အကောင်အထည်ဖော်ဆောင်ရွက်ရမှာ ဖြစ်ပါတယ်။ ထို့အတူ လက်ရှိကျင့်သုံးဆောင်ရွက်နေသော ဘဏ္ဍာရေးနှစ်နှင့် ပြောင်းလဲကျင့်သုံးမည့် ဘဏ္ဍာရေးနှစ် ကာလအကြား ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ ကာလအတွက် အမျိုးသားစီမံကိန်းဥပဒေ (မူကြမ်း)ကို ပြည်ထောင်စုသမ္မတမြန်မာနိုင်ငံတော် (၂၀၀၈)ခုနှစ်၊ ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ(ခ) အရ ပြည်ထောင်စုလွှတ်တော်သို့ တင်သွင်းရမှာလည်း ဖြစ်ပါတယ်။ ထို့အပြင် ဖွဲ့စည်းပုံအခြေခံဥပဒေပုဒ်မ ၂၂၀ တွင် ပြည်ထောင်စုအစိုးရသည် ဖွဲ့စည်းပုံအခြေခံ ဥပဒေပါ ပြဋ္ဌာန်းချက်များနှင့်အညီ ပြည်ထောင်စုအစိုးရ၏မူဝါဒများချမှတ်ရမည်။ ယင်းမူဝါဒနှင့်အညီ လိုအပ်သောစီမံကိန်းများကို ရေးဆွဲ၍ ပြည်ထောင်စုလွှတ်တော်၏ သဘောတူညီချက်ဖြင့် အကောင် အထည်ဖော်ဆောင်ရွက်ရမည်ဟု ပြဋ္ဌာန်းပါရှိပါတယ်။ နိုင်ငံတော်အစိုးရအနေဖြင့် ဖွဲ့စည်းပုံပါ ပြဋ္ဌာန်းချက်များနှင့်အညီ ၆ လ ကာလအတွက် အမျိုးသား စီမံကိန်းရေးဆွဲရာမှာ နိုင်ငံတော်မှချမှတ်ထားသည့် စီးပွားရေးမူဝါဒများ၊ ပြည်ထောင်စုဝန်ကြီးဌာနနှင့် တိုင်းဒေသကြီး/ ပြည်နယ်အစိုးရအဖွဲ့များမှ မူဝါဒများ၊ ကမ္ဘာ့ကုလသမဂ္ဂအဖွဲ့ကြီးမှ ဖော်ထုတ်ချမှတ် ခဲ့သည့် ရေရှည်တည်တံ့ခိုင်မြဲသည့် ဖွံ့ဖြိုးမှုပန်းတိုင်များကို အလေးထား ဆောင်ရွက်ခဲ့ကြောင်း တင်ပြအပ် ပါတယ်။ စီမံကိန်းရည်မှန်းရန် အဆိုပြုချက်များကို ယခင်နှစ်များ၏ စီမံကိန်းအကောင်အထည်ဖော်နိုင်မှုများ၊ ဦးစားပေးဆောင်ရွက်ရမည့် ကဏ္ဍ၊ ဒေသ၊ အကြောင်းအရာနှင့် အစီအစဉ်များ၊ လက်ငင်းလိုအပ်ချက်များနှင့် ဘဏ္ဍာငွေရရှိနိုင်မှုများအပေါ် အခြေပြု၍ ရေးဆွဲဆောင်ရွက်ထားခဲ့ပါတယ်။ အထူးသဖြင့် ဘဏ္ဍာရေးနှစ် ပြောင်းလဲရေးကာလ ၆ လအတွင်း ကဏ္ဍအလိုက်၊ ဒေသအလိုက် လတ်တလောဖြည့်ဆည်းပေးရန် လိုအပ်ချက် များနှင့် အဆိုပါ ၆ လ ကာလအတွင်း ထိရောက်စွာ အကောင်အထည် ဖော်ဆောင်ရွက်နိုင်မည့် လုပ်ငန်းများ၊ ဆောင်ရွက်ဆဲလုပ်ငန်းစီမံကိန်းများ၊ နိုင်ငံတော်၏ အထူးလိုအပ်ချက်အရ ဆောင်ရွက်ရမည့်လုပ်ငန်းများ နှင့် လုပ်ငန်းစီမံကိန်းများကို နိုင်ငံတော်၏ခွင့်ပြုနိုင်မည့် ဘတ်ဂျက်ပမာဏအတွင်း အထိရောက်ဆုံးနဲ့ အကျိုးအရှိဆုံးဖြစ်ရန် ပေါင်းစပ်ရေးဆွဲထားခဲ့ပါကြောင်း တင်ပြအပ်ပါတယ်။ ထို့အတူ ဆောင်ရွက်မည့်လုပ်ငန်းနှင့် လုပ်ငန်းစီမံကိန်းများကို ဖြစ်မြောက်နိုင်စွမ်း ရှိ မရှိ၊ စီးပွားရေး အရ တွက်ခြေကိုက်မှု မကိုက်မှု၊ ပြည်သူများအတွက် အကျိုးရှိ မရှိ၊ ဒေသဖွံ့ဖြိုးရေးကို အထောက်အကူပြု မပြု၊ ပတ်ဝန်းကျင်ထိခိုက်မှုရှိ မရှိ စသည်တို့ကိုလည်း သုံးသပ်စိစစ် ဆောင်ရွက်ခဲ့ပါတယ်။ ၂၀၁၈ ခုနှစ် ဧပြီလမှ စက်တင်ဘာလအထိ ၆ လအတွက် စီမံကိန်းရည်မှန်းချက်များသည် ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းနှင့် ၂၀၁၈-၂၀၁၉ ဘဏ္ဍာနှစ် အမျိုးသားစီမံကိန်းနှစ်ခုအကြား အချိတ်အဆက် မိစွာ ပေါင်းကူးဆောင်ရွက်ပေးမည့် လုပ်ငန်းအစီအစဉ်များဖြစ်ပါကြောင်းကိုလည်း တင်ပြအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေ(မူကြမ်း)၏ နောက် ဆက်တွဲ(၁)တွင် ပြည်ထောင်စုဝန်ကြီးဌာနများ၏ မူဝါဒ၊ ရည်မှန်းချက်၊ လုပ်ငန်းစဉ်များနှင့် ဦးစားပေး ဆောင်ရွက်မည့်လုပ်ငန်းများ၊ နောက်ဆက်တွဲ(၂)တွင် နိုင်ငံပိုင်အခန်းကဏ္ဍ ရင်းနှီးမြှုပ်နှံမှု လျာထားချက် နှင့် နောက်ဆက်တွဲ(၃)တွင် ကဏ္ဍအလိုက် ရည်မှန်းချက်များဖြင့် ပြုစုတင်ပြထားပါတယ်။ (ယခု ပြည်ထောင်စုလွှတ်တော်သို့ တင်ပြထားသည့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေ(မူကြမ်း)၏ နောက်ဆက်တွဲ(၁)တွင် နိုင်ငံတော်၏ မျှော်မှန်းချက်၊ ရည်မှန်းချက် နှင့် မူဝါဒ (၁၂)ရပ်အပေါ် မူဝါဒတစ်ရပ်ချင်းအလိုက် အကောင်အထည်ဖော်ဆောင်ရွက်မည့် လုပ်ငန်းစဉ် များကိုလည်းကောင်း၊ နိုင်ငံတော်၏မူဝါဒများနှင့်အညီ ရေးဆွဲထားသည့် ပြည်ထောင်စုဝန်ကြီးဌာနများ၏ မူဝါဒ၊ ရည်မှန်းချက်နှင့် အကောင်အထည်ဖော်ဆောင်ရွက်မည့် လုပ်ငန်းစဉ်များနှင့် ဦးစားပေးဆောင်ရွက် မည့် လုပ်ငန်းများကို ပြည်ထောင်စုဝန်ကြီးဌာန တစ်ခုချင်းအလိုက် ပြုစုတင်ပြထားပါတယ်။ နာယကကြီးခင်ဗျား။ ပြည်ထောင်စုဝန်ကြီးဌာနများအနေဖြင့် ယင်းသို့ အကောင်အထည်ဖော် ဆောင်ရွက်မည့် လုပ်ငန်းစဉ်များနှင့် ဦးစားပေးဆောင်ရွက်မည့်လုပ်ငန်းများကို နိုင်ငံတော်၏မျှော်မှန်းချက်၊ ရည်မှန်းချက်နှင့် မူဝါဒအလိုက် အကောင်အထည်ဖော်ဆောင်ရွက်မည့် လုပ်ငန်းစဉ်များ၊ ကမ္ဘာ့ကုလသမဂ္ဂ အဖွဲ့ကြီးမှ ဖော်ထုတ်ချမှတ်ခဲ့သည့် စဉ်ဆက်မပြတ် ဖွံ့ဖြိုးမှုပန်းတိုင်များနှင့် ချိန်ညှိ၍ ဦးစားပေးအစီအစဉ် များဖြင့် စီမံကိန်းရည်မှန်းရန် အဆိုပြုချက်များရေးဆွဲခဲ့ပါတယ်။ ထိုအဆိုပြုချက်များကို နိုင်ငံတော်မှ ခွင့်ပြု ပေးနိုင်သည့် ဘဏ္ဍာရေးအရင်းအမြစ်နှင့်ချိန်ထိုး၍ နိုင်ငံပိုင်အခန်းကဏ္ဍ ရင်းနှီးမြှုပ်နှံမှု လျာထားချက်ကို ရေးဆွဲပြုစုခဲ့ပါတယ်။ ဖော်ပြပါနိုင်ငံပိုင်အခန်းကဏ္ဍ ရင်းနှီးမြှုပ်နှံမှုလျာထားချက်ကို ဗဟိုအဖွဲ့အစည်းများ၊ ပြည်ထောင်စုဝန်ကြီးဌာနများအလိုက်ပြုစုပြီး နောက်ဆက်တွဲ(၂)ဖြင့် တင်ပြထားပါတယ်။ ဗဟိုအဖွဲ့အစည်း များ၊ ပြည်ထောင်စုဝန်ကြီးဌာနများမှ ကျပ် ၂,၁၉၅ ဘီလီယံခန့် နိုင်ငံပိုင်အခန်းကဏ္ဍမှ ရင်းနှီးမြှုပ်နှံရန် လျာထားပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေ(မူကြမ်း)တွင် တိုင်းဒေသကြီး/ ပြည်နယ်များအပါအဝင် နိုင်ငံပိုင်အခန်းကဏ္ဍမှ ကျပ် ၂,၉၈၈ ဘီလီယံကျော် ရင်းနှီးမြှုပ်နှံရန် လျာထားပါကြောင်း တင်ပြအပ်တယ်။ နာယကကြီးခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေ (မူကြမ်း)၏ နောက်ဆက်တွဲ(၃)တွင် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ကဏ္ဍအလိုက် ရည်မှန်းချက်များကို ဖော်ပြထားပါတယ်။ နောက်ဆက်တွဲ(၃)၌ ကမ္ဘာ့စီးပွားရေးအခြေအနေ၊ မြန်မာနိုင်ငံ၏ စီးပွားရေးမျှော်မှန်းချက်များ၊ မေခရိုစီးပွားရေးအခြေအနေနှင့် ကဏ္ဍအလိုက်စီးပွားရေး ရည်မှန်းချက်များကို တင်ပြထားပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေ(မူကြမ်း)အရ ကဏ္ဍ အလိုက်မျှော်မှန်းသည့် GDP တိုးတက်မှုနှုန်းကို ဇယားဖြင့်လည်းကောင်း၊ ဂရပ်များဖြင့်လည်းကောင်း နှိုင်းယှဉ်ဖော်ပြအပ်ပါတယ်။ တစ်မျိုးသားလုံး၏ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ မျှော်မှန်း GDP တိုးတက်မှုနှုန်းမှာ ၇.၂ ရာခိုင်နှုန်းဖြစ်ကြောင်းကိုလည်း တင်ပြအပ်ပါတယ်။ အမျိုးသားစီမံကိန်းတွင် နှစ်အလိုက်ဈေးနှုန်းအရ လယ်ယာကဏ္ဍကြီးမှ ပါဝင်မှုအချိုး ၂၁.၁ ရာခိုင် နှုန်း၊ စက်မှုကဏ္ဍကြီးမှ ပါဝင်မှုအချိုး ၃၅.၁ ရာခိုင်နှုန်းနှင့် ဝန်ဆောင်မှုကဏ္ဍကြီးမှ ပါဝင်မှုအချိုး ၄၃.၈ ရာခိုင်နှုန်း အသီးသီးဖြစ်ပေါ်လာရန်လည်း ရည်မှန်းထားပါသည်။ တိုးတက်မှုအနေဖြင့် လယ်ယာကဏ္ဍကြီးတွင် ၃.၅ ရာခိုင်နှုန်း၊ စက်မှုကဏ္ဍကြီးတွင် ၈.၉ ရာခိုင် နှုန်းနှင့် ဝန်ဆောင်မှုကဏ္ဍကြီးတွင် ၈၀ ရာခိုင်နှုန်း တိုးတက်ရန်လည်း ရည်မှန်းထားပါတယ်။ တိုင်းဒေသကြီး/ပြည်နယ်များ၏ GDP တိုးတက်မှုနှုန်းများကိုလည်း ဇယားဖြင့်လည်းကောင်း၊ ဂရပ်ဖြင့်လည်းကောင်း နှိုင်းယှဉ်ဖော်ပြအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း(မူကြမ်း)ကို တိုင်းပြည်၏ GDP တန်ဖိုးမှာ နှစ်အလိုက်ဈေးနှုန်းများအရ ကျပ် ၃၂,၈၇၃.၂၀ ဘီလီယံနှင့် ပုံမှန်ဈေးနှုန်းများအရ ၇.၂ ရာခိုင် နှုန်း တိုးတက်ရန် ရည်မှန်းထားပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း(မူကြမ်း)တွင် GDP ပမာဏ အပေါ် ရာသီအလိုက် အကျိုးသက်ရောက်မှု(Seasonal Effect) ရှိသည့်အတွက် ၆ လကာလ စီမံကိန်း ရည်မှန်းချက်မှာ တစ်ဦးကျထုတ်လုပ်မှုနှင့် ဝန်ဆောင်မှုတန်ဖိုး (Per Capita GDP)နှင့် ရင်းနှီးမြှုပ်နှံမှုနှင့် GDP saail: (Investment / GDP Ratio)og ozodąjos Ge: ogolelme:Mo: Oslysas ပါတယ်။ နာယကကြီးခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း(မူကြမ်း) တွင် နိဒါန်းနှင့် အခန်း (၃)ခန်းဖြင့် ဖွဲ့စည်းထားပြီး ပူးတွဲဇယား (၆)ခုဖြင့် တင်ပြထားပါတယ်။ အခန်း(၁) အမည်၊ စတင်အာဏာတည်ခြင်းနှင့် အဓိပ္ပာယ်ဖော်ပြချက်၊ အခန်း(၂) စီမံကိန်းရည်မှန်းချက်များ၊ အခန်း(၃) အထွေထွေတို့ဖြစ်ပြီး နောက်ဆက်တွဲ (၃) ခုဖြင့် ပြုစုတင်ပြထားပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်း(မူကြမ်း)၏ နောက် ဆက်တွဲ(၁)တွင် ပြည်ထောင်စုဝန်ကြီးဌာနများ၏ မူဝါဒ၊ ရည်မှန်းချက်၊ လုပ်ငန်းစဉ်နှင့် နိုင်ငံတော်မှ ချမှတ်ထားသည့် မူဝါဒများနှင့်အညီ ဦးစားပေးဆောင်ရွက်မည့် လုပ်ငန်းများကို ဝန်ကြီးဌာနအလိုက် ဖော်ပြထားပါတယ်။ နောက်ဆက်တွဲ(၂)တွင် ရင်းနှီးမြှုပ်နှံမှုလျာထားချက်နှင့်ပတ်သက်ပြီး ပြည်ထောင်စုဘတ်ဂျက်နှင့် ဆောင်ရွက်မည့် ပြည်ထောင်စုဝန်ကြီးဌာနများ၏ လုပ်ငန်းများနှင့် ဘတ်ဂျက်များကို ဖော်ပြထားပါတယ်။ နောက်ဆက်တွဲ(၃)တွင် ကမ္ဘာ့စီးပွားရေးအခြေအနေ၊ မြန်မာနိုင်ငံ၏စီးပွားရေးမျှော်မှန်းချက်များ၊ မေခရိုစီးပွားရေးအခြေအနေနှင့် ကဏ္ဍအလိုက်ဖွံ့ဖြိုးရေး ရည်မှန်းချက်များကို တင်ပြထားပါတယ်။ နာယကကြီးခင်ဗျာ။ ၂၀၀၈ ခုနှစ် ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ(ခ)နှင့် ပြည်ထောင်စု လွှတ်တော်နည်းဥပဒေပုဒ်မ ၉၄ ပုဒ်မခွဲ(က)၊ (ခ)၊ (ဂ)တို့အရ ယခုတင်ပြသည့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေ(မူကြမ်း)ကို ပြည်ထောင်စုလွှတ်တော်၌ ဆွေးနွေး အတည်ပြုပေးနိုင်ပါရန် လေးစားစွာ တင်သွင်းအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်သို့ တင်သွင်းခဲ့တဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အမျိုးသားစီမံကိန်းဥပဒေကြမ်းမိတ္တူ ကို လွှတ်တော်အစည်းအဝေး ပြီးဆုံးချိန်မှာ လွှတ်တော်ကိုယ်စားလှယ်များထံ ဖြန့်ဝေပေးမှာဖြစ်ပါတယ်။ ယင်းဥပဒေကြမ်းနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းနှင့်စပ်လျဉ်း၍ ပြည်ထောင်စု အစိုးရအဖွဲ့ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆက်လက်ပြီး ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းကို တင်သွင်းမှာဖြစ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၆ နည်းဥပဒေခွဲ(က)နဲ့အညီ ပြည်ထောင်စုအစိုးရ အဖွဲ့ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးကျော်ဝင်း(ပြည်ထောင်စုဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်များ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေရန် ဆုမွန်ကောင်း တောင်းအပ်ပါတယ်။ ယနေ့ကျင်းပပြုလုပ်သော ဒုတိယအကြိမ် ပြည်ထောင်စုလွှတ်တော် သတ္တမပုံမှန် အစည်းအဝေးတွင် ဖွဲ့စည်းပုံအခြေခံဥပဒေပုဒ်မ ၁၀၃ ပုဒ်မခွဲ(က)ပါ ပြဋ္ဌာန်းချက်နဲ့အညီ ပြည်ထောင်စု အစိုးရအဖွဲ့ကိုယ်စား စီမံကိန်းနှင့် ဘဏ္ဍာရေးဝန်ကြီးဌာန ပြည်ထောင်စုဝန်ကြီး ကျွန်တော်ဦးကျော်ဝင်းက ၂၀၁၈ ခုနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းကို ပြည်ထောင်စုလွှတ်တော်သို့ တင်သွင်းမှာဖြစ်ပါတယ်။ မြန်မာနိုင်ငံ၏ဘဏ္ဍာရေးနှစ်ကို အောက်တိုဘာလမှ စက်တင်ဘာလအထိ ပြောင်းလဲသတ်မှတ်ရန် ပြည်ထောင်စုအစိုးရအဖွဲ့က သဘောတူအတည်ပြုခဲ့ပြီး ပြည်ထောင်စုလွှတ်တော်မှလည်း မှတ်တမ်းတင် ခဲ့ပြီးဖြစ်ပါတယ်။ သို့ဖြစ်ရာ ၂၀၁၇-၂၀၁၈ ခု၊ ဘဏ္ဍာရေးနှစ်သည် ၂၀၁၈ ခုနှစ်၊ မတ်လ ၃၁ ရက်နေ့တွင် ကုန်ဆုံးမည်ဖြစ်ပြီး ဘဏ္ဍာရေးနှစ်အသစ်ကို ၂၀၁၈ ခုနှစ်၊ အောက်တိုဘာလတွင် စတင်ရမည်ဖြစ်၍ ဘဏ္ဍာရေးနှစ်သစ်မစတင်မီ ၂၀၁၈ ခုနှစ်၊ ဧပြီလ ၁ ရက်မှ စက်တင်ဘာလ ၃၀ ရက်အထိ ကြားကာလ ၆ လတာဘတ်ဂျက်ကို သီးခြားရေးဆွဲရန် လိုအပ်လာပါတယ်။ သို့ဖြစ်ပါ၍ ဘဏ္ဍာရေးနှစ်သစ်မစမီ ကြားကာလ ၆ လအတွက် ရည်ရွယ်ပြီး ၂၀၁၈ ခုနှစ်၊ ဧပြီလမှ စက်တင်ဘာလအထိ ပြည်ထောင်စု၏ အရအသုံးခန့်မှန်းခြေငွေစာရင်းနှင့် ဘဏ္ဍာငွေအရအသုံးဆိုင်ရာ ဥပဒေကြမ်းကို ရေးဆွဲတင်ပြရခြင်း ဖြစ်ပါတယ်။ နာယကြီးခင်ဗျား။ ၂၀၁၅ ခုနှစ်၊ ပြည်ထောင်စု၏ ဘဏ္ဍာငွေအရအသုံး ရေးဆွဲတင်ပြခြင်းဆိုင်ရာ ဥပဒေပုဒ်မ ၈ အရ ဥပဒေကြမ်းနှင့်အတူ အောက်ပါတို့ကို ပူးတွဲတင်ပြထားပါတယ်(က) ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ အရအသုံး ခန့်မှန်းခြေငွေစာရင်း၊ (ခ) ပြည်ထောင်စု၏ အရအသုံးခန့်မှန်းခြေငွေစာရင်း ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လအတွက် အကျဉ်းချုပ်ဇယားများ၊ ဘဏ္ဍာရေးကော်မရှင်၏ ထောက်ခံတင်ပြချက်၊ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုဝန်ကြီး၏ ရှင်းလင်းတင်ပြချက်၊ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ ဘဏ္ဍာငွေ အရအသုံးခန့်မှန်းခြေ အဆိုပြု တင်ပြချက်အနှစ်ချုပ်၊ (စ) ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် နိုင်ငံတော်ပိုင် စီးပွားရေး အဖွဲ့အစည်းများ၏ ကုန်သွယ်မှုအရှုံးအမြတ်စာရင်းများနှင့် ဘဏ္ဍာရေးအခြေအနေဖော်ပြချက် ပါဝင်ပါတယ်။ လွှတ်တော်ကော်မတီများနှင့် လွှတ်တော်ကိုယ်စားလှယ်များ စိစစ်လေ့လာနိုင်ရန် တင်ပြချက် စာရွက်စာတမ်းများကို ဖြန့်ဝေထားပြီးလည်း ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ အရအသုံးခန့်မှန်းခြေ ငွေစာရင်းများမတင်ပြမီ နိုင်ငံတော်၏ စီးပွားရေးနှင့် ဘဏ္ဍာရေးအခြေအနေကို အကျဉ်းချုပ်ရှင်းလင်း တင်ပြမှာဖြစ်ပါတယ်။ ပထမဦးစွာ နိုင်ငံတော်၏ မက်ခရိုစီးပွားရေးအခြေအနေကို တင်ပြမှာဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ်တွင် နိုင်ငံတော်၏ စီးပွားရေးဖွံ့ဖြိုးတိုးတက်မှုနှုန်း ၇.၈ ရာခိုင်နှုန်း တိုးတက်ရန်ရည်မှန်းခဲ့ရာ လယ်ယာကဏ္ဍတွင် စိုက်ပျိုးချိန်၌ ဒေသအချို့ ရေကြီးနစ်မြုပ်ခဲ့ခြင်း၊ အယ်လ်နီညို အကျိုးသက်ရောက်မှုကြောင့် သီးနှံအချို့ စိုက်ပျိုးချိန်နောက်ကျခြင်းနှင့် သီးနှံအထွက်လျော့ကျခြင်း၊ ပထမ နှစ်ဝက်ကာလအတွင်း ဆောက်လုပ်ရေးလုပ်ငန်းအချို့ ရပ်တန့်ခဲ့ခြင်းတို့ကြောင့် ကဏ္ဍအချို့တွင် ရည်မှန်းချက် များကို ပြည့်မီစွာ အကောင်အထည်ဖော်ဆောင်ရွက်နိုင်ခြင်း မရှိသည့်အတွက် ၅.၉ ရာခိုင်နှုန်းသာ တိုးတက် ခဲ့ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ်တွင် ရ ရာခိုင်နှုန်းခန့်မှန်းခဲ့ရာ ပထမ ၆ လ အကောင်အထည် ဖော်မှုအရ စီးပွားရေးဖွံ့ဖြိုးတိုးတက်မှုနှုန်း ၆.၃ ရာခိုင်နှုန်းရရှိခဲ့ပါတယ်။ ၂၀၁၇-၂၀၁၈ ဘဏ္ဍာနှစ် ကုန်ဆုံး ချိန်တွင် စီးပွားရေးဖွံ့ဖြိုးတိုးတက်မှုနှုန်း ၆.၈ ရာခိုင်နှုန်း တိုးတက်ရရှိရန် ခန့်မှန်းခဲ့ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အတွက် တစ်မျိုးသားလုံး၏ စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှုတန်ဖိုး ဂျီဒီပီခန့်မှန်းချက်မှာ နှစ်အလိုက်ဈေးနှုန်းအရ ကျပ် ၃၂,၈၇၃.၂၀ ဘီလီယံဖြစ်ပြီး ဂျီဒီပီ တိုးတက်မှုနှုန်း ၇.၂ ရာခိုင်နှုန်း ရရှိနိုင်မည်ဟု မျှော်မှန်းထားပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ကဏ္ဍကြီးများအလိုက် စီးပွားရေး တိုးတက်မှုနှုန်းကို လယ်ယာကဏ္ဍတွင် ၃.၅ ရာခိုင်နှုန်း၊ စက်မှုကဏ္ဍတွင် ၈.၉ ရာခိုင်နှုန်းနှင့် ဝန်ဆောင်မှု ကဏ္ဍတွင် ၈ ရာခိုင်နှုန်း အသီးသီးတိုးတက်ဖြစ်ပေါ်ရန် ရည်မှန်းထားပါတယ်။ ငွေရေးကြေးရေးကဏ္ဍတွင် နိုင်ငံခြားငွေလဲလှယ်နှုန်းကို တည်ငြိမ်စေရန် ထိန်းသိမ်းဆောင်ရွက်ခြင်း၊ ငွေကြေးဖောင်းပွမှုနှုန်းကို ထိန်းသိမ်း နိုင်ရန် နယ်ပယ်အသီးသီးမှ ပူးပေါင်းပါဝင်ဆောင်ရွက်ခြင်း၊ ဘဏ္ဍာရေးကဏ္ဍတွင် အခွန်အကောက်ရငွေ တိုးတက်ရရှိစေရန် ကြိုးပမ်းခြင်း၊ အစိုးရအသုံးစရိတ်များကို ထိရောက်စွာ စီမံခန့်ခွဲခြင်း၊ ပညာရေး၊ ကျန်းမာရေး၊ လူမှုကာကွယ်စောင့်ရှောက်ရေး အသုံးစရိတ်များမြှင့်တင်ပေးခြင်း၊ စီးပွားရေးလုပ်ငန်းများနှင့် ရင်းနှီးမြှုပ်နှံမှုများအတွက် အခြေခံကောင်းများတည်ဆောက်ပေးခြင်း၊ ကုန်သွယ်ရေး၊ ဘဏ္ဍာရေးနှင့် ငွေရေးကြေးရေးကဏ္ဍဆိုင်ရာ လွတ်လပ်ခွင့်ပြုခြင်း၊ ဖြေလျှော့ပေးခြင်းများကိုလည်း သုံးသပ်ဆောင်ရွက် သွားမည် ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် စုစုပေါင်းပြည်တွင်း ထုတ်လုပ်မှုနှင့် ဝန်ဆောင်မှုတန်ဖိုးတွင် နှစ်အလိုက်ဈေးနှုန်းများအရ လယ်ယာကဏ္ဍကြီးတွင် ပါဝင်မှုအချိုးအစား ၂၁.၁၀ ရာခိုင်နှုန်း၊ စက်မှုကဏ္ဍကြီးတွင် ပါဝင်မှုအချိုးအစား ၃၅.၀၈ ရာခိုင်နှုန်းနှင့် ဝန်ဆောင်မှုကဏ္ဍကြီးတွင် ပါဝင်မှုအချိုးအစား ၄၃.၈၂ ရာခိုင်နှုန်း အသီးသီးဖြစ်ပေါ်ရန် ရည်မှန်းထားပါတယ်။ ငွေကြေးဖောင်းပွမှုနှုန်း အနေဖြင့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အတွက် ပျမ်းမျှငွေကြေးဖောင်းပွမှုနှုန်း ၄.၈၉ ရာခိုင်နှုန်းရှိမည်ဟု ခန့်မှန်းထားပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၏ ရည်မှန်းချက်အရ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ပပို့ကုန်တန်ဖိုး အမေရိကန်ဒေါ်လာ ၆,၇၀၅ သန်းနှင့် ပြည်ပမှ သွင်းကုန်တန်ဖိုးမှာ အမေရိကန်ဒေါ်လာ ၆.၉၉၅ သန်း ရှိပါတယ်။ ကုန်သွယ်မှုပမာဏ စုစုပေါင်းတန်ဖိုးမှာ အမေရိကန်ဒေါ်လာ ၁၃,၇၀၀ သန်း ဖြစ်သည့်အတွက် ကုန်သွယ်မှုလိုငွေမှာ အမေရိကန်ဒေါ်လာ ၂၉၀ သန်း ဖြစ်ကြောင်းလည်း တင်ပြအပ်ပါတယ်။ ငွေကြေး၊ ဘဏ်စနစ်နှင့် အရင်းအနှီးဈေးကွက်များတွင် ငွေကြေးအခြေအနေနှင့် စပ်လျဉ်း၍ မြန်မာနိုင်ငံတော်ဗဟိုဘဏ်သည် ၎င်း၏ အဓိကရည်မှန်းချက်ဖြစ်သော ပြည်တွင်းဈေးနှုန်း တည်ငြိမ်မှု ရရှိရန်နှင့် ထိန်းသိမ်းရန်အတွက် ငွေကြေးပမာဏ ရည်မှန်းသတ်မှတ်ချက်ထားရှိသော ငွေကြေးမူဝါဒဘောင် (Reserve Money Targeting Monetary Policy Framework)39): quoscacsegnicyosgolosufi ၎င်းမူဘောင်တွင် လုပ်ငန်းရည်မှန်းချက် (Operation Target)နှင့် ကြားခံရည်မှန်းချက် (Intermediate Target)olo£lo:19c$:1289:qos (Operation Target)salos 8:00$ccc@9:00 (Reserve Money)3ə:005: :ämpiqe:qos (Intermediate Target) salos opoule: ocem:06 (Money Supply)ocops: oos:ficqosfolosul ငွေကြေးမူဝါဒမူဘောင် ချမှတ်ဆောင်ရွက်လျက်ရှိရာတွင် သင့်တင့်မျှတသော ငွေကြေးဖောင်းပွမှု နှုန်းဖြင့် နိုင်ငံ၏စီးပွားရေးတိုးတက်မှု ရည်မှန်းချက်ကိုရရှိစေနိုင်မည့် အနေတော်ထားရှိမည့် ငွေကြေး ပမာဏကို ရည်မှန်းချက်အဖြစ် သတ်မှတ်ထားပါတယ်။ မြန်မာနိုင်ငံတော်ဗဟိုဘဏ်သည် သီးသန့်ငွေကြေး ပမာဏအား ပြောင်းလဲစေသော အဓိကအချက်များဖြစ်သည့် လှည့်လည်သုံးစွဲငွေ၊ နိုင်ငံခြားငွေ ရပိုင်ခွင့်များ၊ အစိုးရသို့ချေးငွေ၊ စီးပွားရေးကဏ္ဍသို့ချေးငွေ ပြောင်းလဲမှုများအရ အမှန်ဖြစ်ပေါ်လာမည့် ငွေကြေး ပမာဏအား Liquidity Forecasting အဖြစ် ခန့်မှန်း၍ ရည်မှန်းချက်ထားရှိသည့် သီးသန့်ငွေကြေး ပမာဏနှင့် နှိုင်းယှဉ်ချိန်ထိုး၍ စီးပွားရေးစနစ်သို့ ငွေကြေးထည့်သွင်းရန်လိုအပ်ပါက ချေးငွေလေလံ (Credit Auction)ခေါ်ယူခြင်းနှင့် စီးပွားရေးစနစ်မှ ပိုလျှံငွေကြေးများအား နုတ်သိမ်းရန်လိုပါက အပ်ငွေ လေလံ (Deposit Auction) ခေါ်ယူခြင်းစသည့် နည်းလမ်းများကိုလည်း ငွေကြေးမူဝါဒကို အကောင်အထည် ဖော်လျက်ရှိပါတယ်။ ၂၀၁၇-၂၀၁၈ ခု၊ ဘဏ္ဍာနှစ်အတွင်း စီးပွားရေးတိုးတက်မှုနှုန်း မျှော်မှန်းချက်နှင့် ငွေကြေးဖောင်းပွမှု နှုန်း ရည်မှန်းချက်များပေါ်တွင်အခြေခံ၍ မြန်မာနိုင်ငံတော်ဗဟိုဘဏ်သည် ၎င်း၏ သီးသန့်ငွေတိုးတက်မှု နှုန်းအား ၁၆ ရာခိုင်နှုန်းနှင့် စုစုပေါင်းငွေကြေးပမာဏတိုးတက်မှုနှုန်းအား ၂၃ ရာခိုင်နှုန်း အသီးသီးရရှိစေရန် ရည်မှန်းချက်ထားရှိခဲ့ရာ ၂၀၁ရ ခုနှစ်၊ စက်တင်ဘာလကုန်ရှိ ရှေ့ပြေးအမှန် ကိန်းဂဏန်းများအရ သီးသန့်ငွေ တိုးတက်မှုနှုန်းမှာ ၈ ရာခိုင်နှုန်းနှင့် စုစုပေါင်းငွေကြေးပမာဏ တိုးတက်မှုနှုန်းမှာ ၂၁ ရာခိုင်နှုန်း ရှိခဲ့ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ဘတ်ဂျက်လိုငွေနှင့် ဂျီဒီပီအချိုးမှာ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ဂျီဒီပီနှင့်တွက်ချက်ပါက ၆.၆ ရာခိုင်နှုန်း ဖြစ်ပါတယ်။ အဆိုပါ ၆ လ ကာလအတွက် ဘတ်ဂျက်လိုငွေအား ၂၀၁၇-၂၀၁၈ ဘဏ္ဍာနှစ် ခန့်မှန်းဂျီဒီပီတန်ဖိုး၏ ၅၀ ရာခိုင်နှုန်းဖြင့် တွက်ချက်ပါက ၄.၇၉ ရာခိုင်နှုန်းရှိမည် ဖြစ်ပါတယ်။ အစိုးရဘတ်ဂျက် လိုငွေဖြည့်ဆည်းမှုတွင် မြန်မာနိုင်ငံတော်ဗဟိုဘဏ်မှ ချေးယူခြင်းဖြင့် ဖြည့်ဆည်းမှုကို ဘတ်ဂျက်လိုငွေ၏ ၃၀ ရာခိုင်နှုန်း အောက်တွင် ထားရှိရန်လည်း သတ်မှတ်ထားပါတယ်။ သို့ဖြစ်ပါ၍ ငွေကြေးပမာဏကို အကျိုးသက်ရောက်စေသည့် အခြားအချက်များဖြစ်သည့် နိုင်ငံခြား သုံးငွေရရန်ပိုင်ခွင့်များနှင့် ပြည်တွင်းချေးငွေတိုးတက်မှုများကိုလည်း ထည့်သွင်းစဉ်းစားပြီး ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ငွေကြေးပမာဏရည်မှန်းချက်အား သီးသန့်ငွေကြေးပမာဏ တိုးတက်မှုနှုန်း ၁၀ ရာခိုင်နှုန်းနှင့် စုစုပေါင်းငွေကြေးပမာဏ တိုးတက်မှုနှုန်း ၁၅ ရာခိုင်နှုန်း ထားရှိ ဆောင်ရွက်သွားမည်လည်းဖြစ်ပါတယ်။ ဘဏ်လုပ်ငန်းများနှင့်စပ်လျဉ်း၍ မြန်မာနိုင်ငံတော်ဗဟိုဘဏ်သည် ဘဏ်လုပ်ငန်းကဏ္ဍ တည်ငြိမ်ရေးအတွက် မြန်မာနိုင်ငံတော်ဗဟိုဘဏ်၏ ကြပ်မတ်ကွပ်ကဲခြင်းနှင့် ကြီးကြပ် စစ်ဆေးခြင်းမူဘောင်အား ဆုံးရှုံးနိုင်ခြေအခြေပြုစနစ် (Risk-Based Supervision)သို့ ပြောင်းလဲဆောင်ရွက် လျက်ရှိပြီး၊ ဘဏ်များအားကောင်းခိုင်မာစေရန်နှင့် ဘဏ်လုပ်ငန်းကဏ္ဍ ဖွံ့ဖြိုးတိုးတက်ရေးအတွက် ငွေရေး ကြေးရေးဝန်ဆောင်မှုလုပ်ငန်းများကို နိုင်ငံတကာစံနှုန်းနှင့်အညီ ဆောင်ရွက်နိုင်ရန် လိုအပ်သော ဥပဒေ၊ စည်းမျဉ်းများ ပြဋ္ဌာန်းဆောင်ရွက်လျက်ရှိပါတယ်။ မြန်မာနိုင်ငံ၏ အရင်းအနှီးဈေးကွက် ဖွံ့ဖြိုးတိုးတက်စေရေးအတွက် ငွေချေးသက်သေခံလက်မှတ်များ၊ စတော့ရှယ်ယာများ အရောင်းအဝယ်ပြုလုပ်မည့် ရန်ကုန်စတော့အိတ်ချိန်းကို ၉-၁၂-၂၀၁၅ ရက်နေ့တွင် စတင်ဖွင့်လှစ်ခဲ့ပြီး စာရင်းဝင်ကုမ္ပဏီ ၄ ခုတို့၏ အစုရှယ်ယာများ ရောင်းဝယ်ဆောင်ရွက်လျက်ရှိပါတယ်။ ၂၀၁၈ ခုနှစ်၊ နှစ်ဆန်းပိုင်းတွင် ပဉ္စမမြောက်ကုမ္ပဏီဖြစ်သည့် Telecom Public Company တစ်ခုမှ ကနဦး အစုရှယ်ယာကမ်းလှမ်းခြင်း၊ ရောင်းချခြင်း(IPO)နှင့်အတူ စာရင်းဝင်ကုမ္ပဏီဖြစ်ရန် စီစဉ်ဆောင်ရွက်လျက် ရှိကြောင်းလည်း တင်ပြအပ်ပါတယ်။ အစိုးရငွေချေးစာချုပ် ဈေးကွက်ဖွံ့ဖြိုးတိုးတက်ရန်အတွက် ငွေချေးသက်သေခံလက်မှတ်ကုမ္ပဏီ များအား မြန်မာနိုင်ငံတော်ဗဟိုဘဏ်၏ အစိုးရငွေချေးသက်သေခံလက်မှတ်များ ဈေးပြိုင်စနစ် (Government Securities Auction)ဖြင့်ရောင်းချသည့် Primary Market တွင်ဝင်ရောက်ခွင့်ပြုခဲ့ပါတယ်။ ရန်ကုန်ဘတ်စ်ကား 3əqp:qçundaçacous maas3:0008(Yangon Bus Public Co.,Ltd)şę Myanmar Agro Exchange Public Limited 0238): geofen 326320yp:? saqp:Calapan saqquśwsąp: ရောင်းချနိုင်ရန်အတွက် အလားအလာညွှန်းကိန်း(Prospectus)ကို ကော်မရှင်မှအတည်ပြုပေးခဲ့ပါတယ်။ မြန်မာနိုင်ငံ၏ အရင်းအနှီးဈေးကွက်တွင် အရောင်းအဝယ်များ ပိုမိုသွက်လက်စေရန်အတွက် ရင်းနှီးမြှုပ်နှံ သူများအား Internet မှတစ်ဆင့် Online Trading ဖြင့် ရောင်းဝယ်ဆောင်ရွက်ခွင့်ပြုခဲ့ပြီးလည်း ဖြစ်ပါတယ်။ မြန်မာနိုင်ငံအစိုးရ၏ ဘဏ္ဍာရေးဆိုင်ရာ အခြေအနေများနှင့်စပ်လျဉ်း၍ ၂၀၁၆-၂၀၁ရ ခု၊ ဘဏ္ဍာရေး နှစ် ရှေ့ပြေးအမှန်စာရင်း ၆ လ၊ ၂၀၁၇-၂၀၁၈ ခု၊ ဘဏ္ဍာရေးနှစ် မူလခန့်မှန်းခြေ ၆ လနှင့် ပြုပြင်ပြီး ခန့်မှန်းခြေ ၆ လတို့မှာ Power Point ဖြင့်တင်ပြအပ်ပါတယ်။ (က) ၂၀၁၆-၂၀၁ရ ခု၊ ဘဏ္ဍာရေးနှစ် ရှေ့ပြေး အမှန်စာရင်း ၆ လ ရငွေ ၆,၅၁၅ ဘီလီယံ၊ သုံးငွေ ၇,၁၄၂ ဘီလီယံ၊ လိုငွေကျပ် ၆၂ရ ဘီလီယံ ပေါ်ပေါက်ပြီး ဂျီဒီပီတန်ဖိုး ၂၆,၄၈၂ ဘီလီယံ ဖြစ်တဲ့အတွက် လိုငွေနှင့် ဂျီဒီပီအချိုးမှာ ၂.၃ရ ရာခိုင်နှုန်း ဖြစ်ပါတယ်။ (ခ) ၂၀၁၇-၂၀၁၈ ခု၊ မူလခန့်မှန်းခြေ ၆ လ ရငွေကျပ် ၆,၆၅၄ ဘီလီယံ ၊ သုံးငွေကျပ် ၉,၁၁၁ ဘီလီယံ၊ လိုငွေကျပ် ၂,၄၅ရ ဘီလီယံ ပေါ်ပေါက်ပြီး ဂျီဒီပီတန်ဖိုး ၂၉,၄၁၀ ဘီလီယံ ဖြစ်တဲ့အတွက် လိုငွေနှင့် ဂျီဒီပီအချိုး ၈.၃၅ ရာခိုင်နှုန်းဖြစ်ပါတယ်။ (ဂ) ၂၀၁၇-၂၀၁၈ ခု၊ ပြုပြင်ပြီးခန့်မှန်းခြေ ၆ လ ရငွေ ကျပ် ၆,၈၀၂ ဘီလီယံ ၊ သုံးငွေကျပ် ၇,၉၆၂ ဘီလီယံ၊ လိုငွေကျပ် ၁,၁၆၀ ဘီလီယံ ပေါ်ပေါက်ပြီး ဂျီဒီပီတန်ဖိုး ကျပ် ၂၉.၄၁၀ ဘီလီယံ ဖြစ်တဲ့အတွက် လိုငွေနှင့် ဂျီဒီပီအချိုးမှာ ၃.၉၄ ရာခိုင်နှုန်း ဖြစ်ပါတယ်။ ဘဏ္ဍာရေးမူဝါဒများအနေဖြင့် ဘဏ္ဍာရေးမူဝါဒတွင် အခွန်မူဝါဒနှင့် အသုံးစရိတ်မူဝါဒတို့ ပါဝင် ပါတယ်။ အခွန်မူဝါဒနှင့်စပ်လျဉ်း၍ (၁) နိုင်ငံတော်အစိုးရ၏ အသုံးစရိတ်များအတွက်သာ အခွန်ကိုကောက်ခြင်း မဟုတ်ဘဲ နိုင်ငံတော်တွင် ညီညွတ်မျှတသော အရအသုံးငွေကြေးစနစ်ကိုဖော်ဆောင်၍ ငွေကြေးလည်ပတ်မှု မှန်ကန်စေရန်၊ (၂) ငွေကြေးဖောင်းပွမှုကို ထိန်းသိမ်းထားနိုင်ရန်၊ (၃) ပြည်တွင်းစားသုံးမှု၊ ရင်းနှီးမြှုပ်နှံမှုနှင့် အကူပြုစေရန်၊ (၅) ဝင်ငွေခွဲဝေမှုမျှတစေရန်နှင့် စီးပွားရေးဖွံ့ဖြိုးတိုးတက်မှုကို အထောက်အကူပြုရန်တို့ ဖြစ်ပါတယ်။ အသုံးစရိတ်မူဝါဒအနေဖြင့် (၁) ပညာရေး၊ ကျန်းမာရေးနှင့် လူမှုကာကွယ်စောင့်ရှောက်ရေး အသုံး စရိတ်များကို ဆက်လက်တိုးမြှင့်သွားရန်၊ (၂) ပြည်သူလူထု ချက်ချင်းလက်ငင်းအကျိုးပြုနိုင်သည့် အသုံး စရိတ်များကို ဦးစားပေးသုံးစွဲရန်၊ (၃) ဖွဲ့စည်းပုံနှင့် ဝန်ထမ်းခန့်အပ်မှုများကို စနစ်တကျစိစစ်ခွင့်ပြုသွားရန်၊ (၄) စီမံကိန်းများအား ဦးစားပေးအဆင့်ခွဲခြားပြီး လတ်တလော ဆောင်ရွက်ရန်မလိုအပ်သေးသည့် စီမံကိန်း များကို ရွှေ့ဆိုင်းဆောင်ရွက်ရန်၊ (၅) ပစ္စည်းဝယ်ယူမှုများကို စနစ်တကျစိစစ်ဆောင်ရွက်ရန်၊ (၆) ပြည်ပ အကူအညီရငွေနှင့် ပြည်ပချေးငွေများကို သုံးသပ်စိစစ်၍ရယူသွားရန်၊ (၇) ကျေးလက်ဒေသဖွံ့ဖြိုးရေး၊ လျှပ်စစ်မီးရရှိရေး၊ လမ်းပန်းဆက်သွယ်မှုကောင်းမွန်ရေး၊ သောက်သုံးရေနှင့် စိုက်ပျိုးရေ လုံလောက်စွာ ရရှိရေးတို့အတွက် တိုးမြှင့်သုံးစွဲရန်တို့ပဲ ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆) လအတွက် ဦးစားပေးအစီအစဉ်များအရ ဘတ်ဂျက် ခွဲဝေချထားမှုကို နိုင်ငံတော်၏ ဦးစားပေးလုပ်ငန်းများအနက်မှ လျှပ်စစ်နှင့် စွမ်းအင်ကဏ္ဍ၊ ပညာရေး ကဏ္ဍ၊ ကျန်းမာရေးကဏ္ဍ အသုံးစရိတ်များကို ဦးစားပေးလျာထားကြောင်း တင်ပြအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ အရအသုံးခန့်မှန်းခြေ ငွေစာရင်းနှင့်စပ်လျဉ်း၍ပြည်ထောင်စုအဆင့်ဌာနအဖွဲ့အစည်းများ၏ ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လအတွက် အရအသုံးခန့်မှန်းခြေငွေစာရင်းများမှာ Power Point ဖြင့် တင်ပြအပ်ပါတယ်။ ၎င်းမှ အဓိကကိန်းဂဏန်းများကို ကောက်နုတ်၍တင်ပြရပါလျှင် စုစုပေါင်းရငွေကျပ် ၈,၄၉၂ ဘီလီယံ၊ စုစုပေါင်းသုံးငွေကျပ် ၁၀,၆၇၈ ဘီလီယံ၊ လိုငွေကျပ် ၂,၁၈၆ ဘီလီယံ ဖြစ်ပေါ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ဂျီဒီပီတန်ဖိုးမှာ ၃၂,၈၇၃ ဘီလီယံ ဖြစ်တဲ့အတွက် လိုငွေနှင့် ဂျီဒီပီအချိုး ၆.၆၅ ရာခိုင်နှုန်းဖြစ်ပါတယ်။ ၂၀၁၈ ခုနှစ် ၆ လအတွက် ဘတ်ဂျက်သည် ဘဏ္ဍာရေးနှစ် တစ်နှစ်စာ မဟုတ်သည့်အတွက် ဂျီဒီပီတန်ဖိုးမှာ ယခင်နှစ်ဂျီဒီပီတန်ဖိုး၏ သုံးပုံတစ်ပုံခန့်သာ ရှိနေပါတယ်။ ၎င်းကာလတွင် ဝင်ငွေရသည့်ကာလမဟုတ်သော်လည်းပဲ အသုံးစရိတ်များကို ပုံမှန်သုံးစွဲနေရသည့် အခြေ အနေဖြစ်ပါတယ်။ သို့အတွက်ကြောင့် ၂၀၁၈ ခုနှစ် ၆ လ ဂျီဒီပီတန်ဖိုးနှင့် တွက်ချက်ခန့်မှန်း၍ မရနိုင်တဲ့ အခြေအနေရှိပါတယ်။ ဤကဲ့သို့ဖြစ်ပေါ်နေသော်လည်းပဲ ၂၀၁၇-၂၀၁၈ ခု၊ ဘဏ္ဍာရေးနှစ် ဂျီဒီပီတန်ဖိုး ကျပ် ၉၁,၃၁၉ ဘီလီယံ၏ ၅၀ ရာခိုင်နှုန်းဖြစ်သည့် ၄၅,၆၅၉ ဘီလီယံနှင့်တွက်ပါက လိုငွေနှင့် ဂျီဒီပီအချိုးမှာ ၄.၇၉ ရာခိုင်နှုန်းဖြစ်သည်ကို တွေ့ရှိရပါတယ်။ ကြားကာလ ၆ လ ဘတ်ဂျက်သည် နောင်လာမည့် ၂၀၁၈-၂၀၁၉ ဘဏ္ဍာရေးနှစ် ၁၂ လအတွက် ရှေ့ပြေးလုပ်ငန်းစဉ်များ ဆောင်ရွက်ရန်အခြေပြုသော ကာလဖြစ်ကြောင်းလည်း တင်ပြအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် တိုင်းဒေသကြီး၊ ပြည်နယ်အဆင့် ဌာနအဖွဲ့အစည်းများ၏ အရအသုံးခန့်မှန်းခြေငွေစာရင်းနှင့်စပ်လျဉ်း၍ တိုင်းဒေသကြီး၊ ပြည်နယ်များ၏ အရအသုံးခန့်မှန်းခြေငွေစာရင်းများမှာ (က) တိုင်းဒေသကြီး၊ ပြည်နယ်များ၏ စုစုပေါင်းရငွေကျပ် ၃ရရ ဘီလီယံ၊ စုစုပေါင်းသုံးငွေ ၁,၁၉ရ ဘီလီယံ၊ လိုငွေ ၈၂၀ ဘီလီယံ ပေါ်ပေါက်သည့်အတွက် ပြည်ထောင်စု ဘဏ္ဍာရန်ပုံငွေမှ ထောက်ပံ့ငွေအဖြစ် ဖြည့်ဆည်းပေးရမှာဖြစ်ပါတယ်။ (ခ) သို့ဖြစ်ပါ၍ တိုင်းဒေသကြီး၊ ပြည်နယ်များ၏ လိုငွေဖြည့်ဆည်းပြီးနောက် ရငွေတွင် ၁,၁၉ရ ဘီလီယံဖြစ်ပြီး သုံးငွေတွင်လည်း အလားတူ ၁,၁၉ရ ဘီလီယံဖြစ်ကြောင်း တင်ပြအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် နိုင်ငံတော်၏ အရအသုံးအခြေအနေကို တင်ပြရပါလျှင် ပြည်ထောင်စုနှင့် တိုင်းဒေသကြီး၊ ပြည်နယ်များ၏ အရအသုံးခန့်မှန်းခြေများအရ နိုင်ငံတော်တစ်ခုလုံး၏ အရအသုံးခန့်မှန်းခြေမှာ တင်ပြပါအတိုင်း ဖြစ်ပါတယ်။ (က) နိုင်ငံတော်တစ်ရပ် လုံး၏ စုစုပေါင်းရငွေမှာ ၉,၆၈၉၊ သုံးငွေမှာ ၁၁,၈၇၅ ဘီလီယံ၊ လိုငွေမှာ ၂,၁၈၆ ဘီလီယံ ဖြစ်သည့်အတွက် ဂျီဒီပီတန်ဖိုးမှာ ကျပ် ၃၂,၈၇၃ ဘီလီယံဖြစ်ပြီး လိုငွေနှင့် ဂျီဒီပီအချိုးမှာ ၆.၆၅ ရာခိုင်နှုန်းဖြစ်ကြောင်း ထပ်မံ တင်ပြအပ်ပါတယ်။ စာရင်းကိုင်နည်းလမ်းကို အခြေခံရေးဆွဲထားသောနည်းလမ်း (Accounting Method)နှင့် ဆန်းစစ်ချက်နည်းကို အခြေခံရေးဆွဲသောနည်းလမ်း(Analytical Method)နှင့် နှိုင်းယှဉ်ကြည့်ပါက ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ ဘဏ္ဍာငွေအရအသုံး ခန့်မှန်းခြေ ငွေစာရင်းကို စာရင်းကိုင်နည်းလမ်းဖြင့် တင်ပြရလို့ရှိရင် လိုငွေမှာ ကျပ် ၂,၁၈၆ ဘီလီယံ၊ ဂျီဒီပီတန်ဖိုးမှာ ၃၂,၈၇၃ ဘီလီယံ ဖြစ်သည့်အတွက် လိုငွေနှင့် ဂျီဒီပီအချိုး ၆.၆၅ ရာခိုင်နှုန်း ဖြစ်သည်ကို တွေ့ရှိရပြီး၊ ၂၀၁၇-၂၀၁၈ ခု၊ ဂျီဒီပီတန်ဖိုး၏ ၅၀ ရာခိုင်နှုန်းဖြစ်သော ကျပ် ၄၅,၆၅၉ ဘီလီယံနှင့် တွက်ချက်ပါက လိုငွေနှင့် Analytical Method အရ လိုငွေကျပ် ၂,၇၈၉ ဘီလီယံ၊ ဂျီဒီပီတန်ဖိုး ၃၂,၈၇၃ ဘီလီယံ ဖြစ်သည့်အတွက် လိုငွေနှင့် ဂျီဒီပီအချိုးသည် ၈.၄၈ ရာခိုင်နှုန်းဖြစ်သည်ကို တွေ့ရှိရပြီး အလားတူပင် ၂၀၁၇-၂၀၁၈ ခု၊ ဂျီဒီပီတန်ဖိုး၏ ၅၀ ရာခိုင်နှုန်းဖြစ်သော ကျပ် ၄၅,၆၅၉ ဘီလီယံနှင့်တွက်ပါက လိုငွေနှင့် ဂျီဒီပီအချိုးသည် ၆.၁၁ ရာခိုင်နှုန်း ဖြစ်သည်ကို တွေ့ရှိရသည့်အတွက် Analytical Method နှင့်တွက်ပါက လိုငွေနှင့် ဂျီဒီပီအချိုး ပိုမိုမြင့်မားနေသည်ကို တွေ့ရှိရမှာဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် တိုင်းဒေသကြီး သို့မဟုတ် ပြည်နယ် များသို့ အခွန်ဝေစုများပေးရာတွင် နိုင်ငံပိုင်အခန်းကဏ္ဍမှ ကောက်ခံရရှိသော သွင်းကုန်တန်ဖိုးအပေါ် ကောက်ခံရရှိသည့် ငွေမှအပဖြစ်သည့် ကျပ်ငွေဖြင့် တိုင်းဒေသကြီး သို့မဟုတ် ပြည်နယ်အလိုက် ကောက်ခံ ရရှိသည့်အတိုင်း တိုက်ရိုက်ခွဲဝေပေးခြင်းမပြုဘဲ တိုင်းဒေသကြီး၊ ပြည်နယ်စုစုပေါင်း ကောက်ခံရရှိသည့် ကုန်သွယ်လုပ်ငန်းခွန်၏ ၁၅ ရာခိုင်နှုန်းကို နှစ်လတ်ဘဏ္ဍာရေးမူဘောင်ဖြင့် တွက်ချက်ထားသည့် တိုင်း ဒေသကြီး၊ ပြည်နယ်အလိုက် ခွဲဝေသင့်သည့်အချိုးအတိုင်း ခွဲဝေပေးပြီး သမဝါယမကဏ္ဍနှင့် ပုဂ္ဂလိက ကဏ္ဍတို့မှ ကောက်ခံရရှိသော သွင်းကုန်တင်သွင်းမှုအပေါ်ကောက်ခံရရှိသည့် ငွေမှအပဖြစ်သည့် ကျပ်ငွေဖြင့် ကောက်ခံရရှိသော ကုန်သွယ်လုပ်ငန်းခွန်၏ ၁၅ ရာခိုင်နှုန်း၊ အထူးကုန်စည်ခွန်၏ ၁၅ ရာခိုင်နှုန်းနှင့် ဝင်ငွေခွန်၏ ၅ ရာခိုင်နှုန်းတို့ကို ယခင်နှစ်ကအတိုင်း ခွဲဝေပေးသွားမှာဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် မူလခန့်မှန်းခြေငွေစာရင်း၏ ပြည်ပမှ အကူအညီရငွေ၊ ချေးယူရငွေအပါအဝင် စုစုပေါင်းရငွေကျပ် ၈,၄၉၂ ဘီလီယံဖြစ်ပြီး ဝန်ကြီးဌာန၊ အဖွဲ့အစည်းများအလိုက် ငွေပမာဏများမှာ တင်ပြပါအတိုင်းဖြစ်ကြောင်း တင်ပြအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လထက် မူလခန့်မှန်းခြေငွေစာရင်း၏ ပြည်ပအကူအညီရငွေ ချေးယူ ရငွေအပါအဝင် စုစုပေါင်းသုံးငွေမှာ ၁၀,၆၇၈ ဘီလီယံဖြစ်ပြီး ဝန်ကြီးဌာန၊ အဖွဲ့အစည်းများအလိုက် ငွေပမာဏကိုလည်း ထပ်မံ၍တင်ပြအပ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အတွက် ပြည်ထောင်စုအဆင့်ဌာန၊ အဖွဲ့အစည်း များ၏ စုစုပေါင်းရငွေနှင့် စုစုပေါင်းသုံးငွေတွင် ပါဝင်သည့် အချိုးအစားများမှာ Power Point တွင် တင်ပြထားပြီးဖြစ်ကြောင်းလည်း တင်ပြလိုပါတယ်။ ပြည်ထောင်စုအဆင့်ဌာန၊ အဖွဲ့ အစည်းများ၏ ၂၀၁၇-၂၀၁၈ မူလခန့်မှန်းခြေ ၆ လနှင့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ နှိုင်းယှဉ်ချက်မှာ ၂၀၁၇-၂၀၁၈ ခု၊ မူလခန့်မှန်းခြေ ၆ လ လိုငွေကျပ် ၂,၄၅ရ ဘီလီယံ၊ ဂျီဒီပီတန်ဖိုး ကျပ် ၂၉,၄၁၀ ဘီလီယံ၊ လိုငွေဂျီဒီပီအချိုး ၈.၃၅ ရာခိုင်နှုန်း ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ လိုငွေမှာ ၂,၁၈၆ ဘီလီယံ၊ ဂျီဒီပီတန်ဖိုး ၃၂,၈၇၃ ဘီလီယံ၊ လိုငွေနှင့် ဂျီဒီပီအချိုး ၆.၆၅ ရာခိုင်နှုန်း ဖြစ်ပါတယ်။ ၂၀၁၇-၂၀၁၈ ခု၊ မူလခန့်မှန်းခြေ ၆ လ လိုငွေနှင့် နှိုင်းယှဉ်ပါက တင်ပြသည့် ၆ လ လိုငွေသည် ၂၇၁ ဘီလီယံ လျော့နည်းနေသည်ကို တွေ့ရှိရမှာ ဖြစ်ပါတယ်။ ပြည်ထောင်စုအဆင့်ဌာန၊ အဖွဲ့ အစည်းများ၏ ၂၀၁၇-၂၀၁၈ ပြုပြင်ပြီးခန့်မှန်းခြေ ၆ လ နှင့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ နှိုင်းယှဉ်ချက်မှာ အဓိကအချက်အနေနဲ့ တင်ပြရပါလျှင် ၂၀၁၇-၂၀၁၈ ခု၊ ပြုပြင်ပြီးခန့်မှန်းခြေ ၆ လ လိုငွေ ၁,၁၆၀ ဘီလီယံ၊ ဂျီဒီပီတန်ဖိုး ၂၉,၄၁၀ ဘီလီယံ၊ လိုငွေနှင့် ဂျီဒီပီအချိုး ၃.၉၄ ရာခိုင်နှုန်းဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ လိုငွေကျပ် ၂,၁၈၆ ဘီလီယံ၊ ဂျီဒီပီတန်ဖိုး ၃၂,၈၇၃ ဘီလီယံ၊ လိုငွေနှင့် ဂျီဒီပီအချိုး ၆.၆၅ ရာခိုင်နှုန်း ဖြစ်ပါတယ်။ ၂၀၁၇-၂၀၁၈ ခု၊ ပြုပြင်ပြီးခန့်မှန်းခြေ ၆ လ လိုငွေနှင့်နှိုင်းယှဉ်ပါက ယခုတင်ပြသည့် ၆ လ လိုငွေသည် ကျပ် ၁,၀၂၆ ဘီလီယံ ပိုမိုလာသည်ကို တွေ့ရှိရပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် အခွန်ရငွေစာရင်းမှာ ၂၀၁၇-၂၀၁၈ ခု၊ ဘဏ္ဍာရေးနှစ် ပြုပြင်ပြီးခန့်မှန်းခြေ ၆ လအတွက် အခွန်ရငွေစာရင်းနှင့် နှိုင်းယှဉ်ပါက ၂၅ ဘီလီယံ ပိုမိုလာကြောင်းတွေ့ရှိရပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် မူလခန့်မှန်းခြေ ၆ လအတွက် အခွန်ရငွေစာရင်းနှင့် နှိုင်းယှဉ် ပါ က ၂၈၄ ဘီလီယံ ပိုမိုလာကြောင်းတွေ့ရှိရပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အတွက် ပြည်ထောင်စု၏အခွန်ရငွေစာရင်းအား ယမန်နှစ် ၆ လ အခွန်ရငွေစာရင်းနှင့် နှိုင်းယှဉ်ပါက ပြည်တွင်းထွက်ကုန်နှင့် ပြည်သူပြည်သားများ သုံးစွဲမှုအပေါ်ကောက်ခံသည့် အခွန်အကောက်သည် ၂၀၁၇ ၂၀၁၈ ခု၊ မူလခန့်မှန်းခြေ ၆ လစာ ကောက်ခံရငွေထက် ၂၇၅ ဘီလီယံ ပိုမိုရရှိပြီး၊ ၂၀၁၇-၂၀၁၈ ခု၊ ပြုပြင်ပြီးခန့်မှန်းခြေ ၆ လ ကောက်ခံရရှိငွေထက် ၁၆၆ ဘီလီယံ လျော့နည်းလျက် ရှိပါသေးတယ်။ ဝင်ငွေနှင့် ပိုင်ဆိုင်မှုအပေါ် ကောက်ခံသည့် အခွန်အကောက်သည် ၂၀၁၇-၂၀၁၈ ခု၊ မူလခန့်မှန်းခြေ ၆ လစာ ကောက်ခံရရှိငွေထက် ကျပ် ၁၅ရ ဘီလီယံပိုမိုပြီး၊ ၂၀၁၇-၂၀၁၈ ခု၊ ပြုပြင်ပြီးခန့်မှန်းခြေ ၆ လ ကောက်ခံရရှိငွေထက် ကျပ် ၁၈၅ ဘီလီယံ ပိုမိုရရှိရန် ခန့်မှန်းထားပါတယ်။ အကောက်ခွန်ရငွေသည် ၂၀၁၇-၂၀၁၈ ခု၊ မူလခန့်မှန်းခြေ ၆ လစာ ကောက်ခံရရှိငွေထက် ၃၄ ဘီလီယံပိုမိုပြီး၊ ၂၀၁၇-၂၀၁၈ ခု၊ ပြုပြင်ပြီးခန့်မှန်းခြေ ၆ လ ကောက်ခံရရှိငွေထက် ကျပ် ၃၄ ဘီလီယံ လျော့နည်းပါတယ်။ နိုင်ငံပိုင်သယံဇာတများ ထုတ်ယူသုံးစွဲမှုအပေါ်ကောက်ခံသည့် အခွန်အကောက်သည် ၂၀၁၇-၂၀၁၈ ခု၊ မူလခန့်မှန်းခြေ ၆ လစာ ကောက်ခံရရှိငွေထက် ကျပ် ၁၈၂ ဘီလီယံလျော့နည်းပြီး၊ ၂၀၁၇-၂၀၁၈ ခု၊ ပြုပြင်ပြီးခန့်မှန်းခြေ ၆ လ ကောက်ခံရရှိငွေထက် ကျပ် ၄၀ ဘီလီယံ ပိုမိုရရှိရန် ခန့်မှန်း ထားပါတယ်။ နိုင်ငံတော်ပိုင်စီးပွားရေးအဖွဲ့အစည်းများ၏အခန်းကဏ္ဍအနေဖြင့် ၂၀၁၂-၂၀၁၃ ခု၊ ဘဏ္ဍာရေးနှစ် မှစ၍ နိုင်ငံတော်ပိုင်စီးပွားရေးအဖွဲ့အစည်းများကို စီးပွားရေးဆန်ဆန် ဆောင်ရွက်နိုင်ရန်နှင့် မိမိတို့၏ ငွေကြေးအင်အားအပေါ် မိမိတို့ရပ်တည် ဆောင်ရွက်နိုင်ရန်ရည်ရွယ်၍ ငွေကြေးစီမံခန့်ခွဲမှု အစီအစဉ်သစ် များကို ချမှတ်ဆောင်ရွက်ခဲ့ကြပါတယ်။ အဆိုပါအစီအစဉ်သစ်အရ ၎င်းတို့ကို ကိုယ်ပိုင်ဘဏ္ဍာရန်ပုံငွေ စာရင်းထားရှိရန် ဆောင်ရွက်ခွင့်ပြုခဲ့ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ ရသုံးခန့်မှန်းခြေ ငွေစာရင်းတွင် နိုင်ငံတော်ပိုင်စီးပွားရေးအဖွဲ့အစည်းများ၏ OA Account လက်ကျန်ငွေစာရင်းကိုသုံးသပ်၍ အချို့သောစီးပွားရေးအဖွဲ့အစည်းများ၏ သာမန်အသုံးစရိတ်အားလုံး၊ ငွေလုံးငွေရင်းအသုံးစရိတ် အားလုံး နှင့် ကြွေးမြီအသုံးစရိတ်အားလုံးတို့ကို ၎င်းတို့၏ ကိုယ်ပိုင်ဘဏ္ဍာရန်ပုံငွေဖြင့် ကျခံသုံးစွဲရန် စီစဉ်ဆောင်ရွက် ထားပါတယ်။ နိုင်ငံတော်ပိုင်စီးပွားရေးအဖွဲ့အစည်းများ၏ ဘဏ္ဍာရေးနှစ်အလိုက် သာမန်စာရင်း(ကုန်သွယ်မှု) အရ အမြတ်/အရှုံး အခြေအနေမှာ တင်ပြပါအတိုင်းဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ ဘဏ္ဍာငွေအရအသုံး ခန့်မှန်းခြေငွေစာရင်းတွင် နိုင်ငံတော်ပိုင်စီးပွားရေးအဖွဲ့အစည်း (၃၂)ခုရှိရာ ပြည်ထောင်စုဘဏ္ဍာရန်ပုံငွေ အစီအစဉ်ဖြင့် ဆောင်ရွက်မည့်အဖွဲ့အစည်း (၂၆)ဖွဲ့ဖြစ်ပြီး ပြည်ထောင်စုဘဏ္ဍာရန်ပုံငွေအစီအစဉ်ပြင်ပမှ ဆောင်ရွက်သောအဖွဲ့အစည်း (၆)ဖွဲ့ရှိပါတယ်။ ပြည်ထောင်စုဘဏ္ဍာရန်ပုံငွေအစီအစဉ်ဖြင့် ဆောင်ရွက်မည့် အဖွဲ့အစည်း (၂၆)ဖွဲ့ အနက် (၁၈)ဖွဲ့မှာ အမြတ်ပေါ်ပေါက်ပြီး (၈)ဖွဲ့မှာ အရှုံးပေါ်ပေါက်လျက်ရှိပါတယ်။ အရှုံးပေါ်ပေါက်သော အဖွဲ့အစည်းများမှာ ပို့ဆောင်ရေးနှင့် ဆက်သွယ်ရေးဝန်ကြီးဌာနအောက်ရှိ ပြည်တွင်း ရေကြောင်းပို့ဆောင်ရေး၊ မြန်မာ့မီးရထား၊ ကုန်းလမ်းပို့ဆောင်ရေး၊ မြန်မာ့စာတိုက်လုပ်ငန်း၊ လျှပ်စစ် နှင့်စွမ်းအင်ဝန်ကြီးဌာနအောက်ရှိ လျှပ်စစ်ဓာတ်အားထုတ်လုပ်ရေးလုပ်ငန်း၊ စက်မှုဝန်ကြီးဌာနအောက်ရှိ အမှတ်(၁)အကြီးစားစက်မှုလုပ်ငန်း၊ အမှတ်(၂)အကြီးစားစက်မှုလုပ်ငန်း၊ အမှတ်(၃)အကြီးစားစက်မှု လုပ်ငန်း တို့ပဲဖြစ်ပါတယ်။ ပြည်ထောင်စုဘဏ္ဍာရန်ပုံငွေအစီအစဉ်ပြင်ပမှ ဆောင်ရွက်မည့် အဖွဲ့အစည်း (၆)ဖွဲ့အနက် (၅)ဖွဲ့မှာ အမြတ်ပေါ်ပေါက်ပြီး (၁)ဖွဲ့မှာ အရှုံးပေါ်ပေါက်လျက်ရှိပါတယ်။ အရှုံးပေါ်ပေါက်သော အဖွဲ့အစည်းမှာ မြန်မာ့သင်္ဘောကျင်းလုပ်ငန်းပင် ဖြစ်ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ ဘဏ္ဍာငွေအရအသုံး ခန့်မှန်းခြေငွေစာရင်းဖြစ်သောကြောင့် အထူးကုန်စည်ခွန် ကျပ် ၁၀ ဘီလီယံအထက် ပေးဆောင်သော အဖွဲ့အစည်းမှာ လျှပ်စစ်နှင့် စွမ်းအင်ဝန်ကြီးဌာနအောက်ရှိ မြန်မာ့ရေနံနှင့် သဘာဝဓာတ်ငွေ့လုပ်ငန်း ဖြစ်ပြီး၊ ကုန်သွယ်လုပ်ငန်းခွန် ကျပ် ၁၀ ဘီလီယံအထက် ပေးဆောင်နိုင်မည့် အဖွဲ့အစည်းများမှာ လျှပ်စစ် နှင့်စွမ်းအင်ဝန်ကြီးဌာနအောက်ရှိ လျှပ်စစ်ဓာတ်အားထုတ်လုပ်ရေးလုပ်ငန်း၊ မြန်မာ့ရေနံနှင့် သဘာဝ ဓာတ်ငွေ့လုပ်ငန်းတို့ပဲ ဖြစ်ပါတယ်။ ဝင်ငွေခွန်နှင့် နိုင်ငံတော်သို့ထည့်ဝင်ငွေတို့တွင် ကျပ် ၁၀ ဘီလီယံအထက် ထည့်ဝင်နိုင်မည့် အဖွဲ့ အစည်းများမှာ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနအောက်ရှိ မြန်မာ့သစ် လုပ်ငန်း၊ မြန်မာ့ကျောက်မျက်ရတနာရောင်းဝယ်ရေးလုပ်ငန်း၊ လျှပ်စစ်နှင့် စွမ်းအင်ဝန်ကြီးဌာနအောက်ရှိ မြန်မာ့ရေနံနှင့် သဘာဝဓာတ်ငွေ့လုပ်ငန်းတို့ပဲဖြစ်ပါတယ်။ နိုင်ငံတော်သို့ ထည့်ဝင်ငွေ ကျပ် ၁၀ ဘီလီယံ အထက်ထည့်ဝင်နိုင်မည့် ငွေရေးကြေးရေးအဖွဲ့အစည်းများမှာ မြန်မာနိုင်ငံတော်ဗဟိုဘဏ်၊ စီမံကိန်းနှင့် ဘဏ္ဍာရေးဝန်ကြီးဌာနအောက်ရှိ မြန်မာ့လယ်ယာဖွံ့ဖြိုးရေးဘဏ်နှင့် လုံခြုံရေးနှင့်ဆိုင်သော ပုံနှိပ်လုပ်ငန်း တို့ပဲဖြစ်ပါတယ်။ နိုင်ငံတော်ပိုင်စီးပွားရေး အဖွဲ့အစည်းများတွင် အဓိကဝင်ငွေရရှိနေသော လျှပ်စစ်နှင့် စွမ်းအင် ဝန်ကြီးဌာနအောက်ရှိ မြန်မာ့ရေနံနှင့် သဘာဝဓာတ်ငွေ့လုပ်ငန်း၏ ၂၀၁၈ ခုနှစ်၊ ဧပြီလမှ စက်တင်ဘာလ အထိ ၆ လအတွက် မူလခန့်မှန်းခြေငွေစာရင်းအရ ရငွေမှာ ၁,၀၃၀ ဘီလီယံဖြစ်၍ စုစုပေါင်း ပြည်ထောင်စု ရငွေ၏ ၁၂.၁၃ ရာခိုင်နှုန်း ဖြစ်ပါတယ်။ မြန်မာ့ရေနံနှင့် သဘာဝဓာတ်ငွေ့လုပ်ငန်းအနေဖြင့် ခန့်မှန်း ထားသည့် သဘာဝဓာတ်ငွေ့ဈေးနှုန်းမှာ ရဲတံခွန်၊ ရတနာနှင့် ဇောတိကကမ်းလွန်တို့တွင် 1 MMBTU ကို အမေရိကန်ဒေါ်လာ ၆.၄၅ နှင့် ရွှေကမ်းလွန်တွင် 1 MMBTU ကို အမေရိကန်ဒေါ်လာ ၆.၂၃ တို့ဖြင့် ခန့်မှန်းထားပြီး၊ ကမ်းလွန်ရေနံနှင့် သဘာဝဓာတ်ငွေ့ထုတ်လုပ်မှုတွင် PSC စာချုပ်များအရ ရရှိမည်ဟု ခန့်မှန်းထားသော လျာထားရငွေများမှာ ရတနာကမ်းလွန်မှ အမေရိကန်ဒေါ်လာ ၄၉.၉၆၆ သန်း၊ ရဲတံခွန် ကမ်းလွန်မှ အမေရိကန်ဒေါ်လာ ၇၀.၆၄ရ သန်း၊ ဇောတိကကမ်းလွန်မှ အမေရိကန်ဒေါ်လာ ၀.၇၃၁ သန်း၊ ရွှေကမ်းလွန်မှ အမေရိကန်ဒေါ်လာ ၃.၁၂၀ သန်း ရရှိမည်ဟု ခန့်မှန်းထားပြီး၊ အရှေ့တောင်အာရှ ရေနံစိမ်း သယ်ယူပို့ဆောင်ရေးပိုက်လိုင်းနှင့် အရှေ့တောင်အာရှ သဘာဝဓာတ်ငွေ့ပိုက်လိုင်းတို့မှ အမေရိကန်ဒေါ်လာ ၅၆.၇၀၆ သန်းနှင့် ပြည်တွင်းသုံးသဘာဝဓာတ်ငွေ့ရောင်းချမှုမှ အမေရိကန်ဒေါ်လာ ၄၅၉.၉၅၄ သန်း ဖြစ်ပါတယ်။ ထို့ပြင် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ ဘဏ္ဍာငွေ အရအသုံးခန့်မှန်းခြေငွေစာရင်းတွင် နိုင်ငံတော်၏ အခွန်အကောက်အနေဖြင့် ရေနံနှင့်သဘာဝဓာတ်ငွေ့ ထုတ်ယူသည့်အတွက် ကောက်ခံသည့်အခွန်သည် ကျပ် ၁၈၂ ဘီလီယံရရှိမည်ဟု ထည့်သွင်းလျာထားပြီး၊ မြန်မာ့ရေနံနှင့် သဘာဝဓာတ်ငွေ့လုပ်ငန်းအနေဖြင့် နိုင်ငံတော်သို့ပေးဆောင်ရမည့် ဝင်ငွေခွန်ကို ကျပ် ၁၀၆ ဘီလီယံ၊ ကုန်သွယ်လုပ်ငန်းခွန်ကို ကျပ် ၁၁၉ ဘီလီယံ၊ အထူးကုန်စည်ခွန်ကို ကျပ် ၁၅၃ ဘီလီယံ နှင့် နိုင်ငံတော်သို့ထည့်ဝင်ငွေမှာ ကျပ် ၈၅ ဘီလီယံ လျာထားကြောင်း တင်ပြအပ်ပါတယ်။ စီမံကိန်းနှင့် ဘဏ္ဍာရေးဝန်ကြီး၏ ယခင်နှစ် ရှင်းလင်းတင်ပြချက်အပေါ် ဆောင်ရွက်ပြီးစီးမှု အခြေအနေများကို တင်ပြရပါလျှင် စီမံကိန်းနှင့် ဘဏ္ဍာရေးဝန်ကြီးဌာန၏ ယခင်နှစ်ရှင်းလင်းတင်ပြချက် များမှာ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကို ပြဋ္ဌာန်းပြီးသည်နှင့် ၂၀၁၇၂၀၁၈ ခု၊ ဘဏ္ဍာရေးနှစ် ရသုံးခန့်မှန်းခြေငွေစာရင်းဆိုင်ရာ အချက်အလက်များစာစောင် (Citizen's Budget)ကို ဖြန့်ဝေနိုင်ခဲ့ပါကြောင်း တင်ပြအပ်ပါတယ်။ ယခင်နှစ်ကထက် ပိုမိုပြည့်စုံ ပွင့်လင်းမြင်သာစွာ ထုတ်ဝေနိုင်ခဲ့ကြောင်းလည်း တင်ပြအပ်ပါတယ်။ အလားတူ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် Citizen's Budget စာစောင်ကိုလည်း ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရ အသုံးဆိုင်ရာဥပဒေကို ပြဋ္ဌာန်းပြီးသည်နှင့် ဆက်လက်ထုတ်ဝေသွားမည်ဖြစ်ကြောင်းလည်း လေးစားစွာ တင်ပြအပ်ပါတယ်။ ပြည်သူ့ဘဏ္ဍာရေးစီမံခန့်ခွဲမှုစနစ် ဖွံ့ဖြိုးတိုးတက်စေရန် ဆောင်ရွက်ခြင်းနှင့်ပတ်သက်၍ ယခု အစိုးရသစ်လက်ထက်တွင် ချမှတ်ခဲ့သည့် နိုင်ငံတော်၏စီးပွားရေးမူဝါဒ (၁၂)ချက်အနက် နံပါတ်(၁)အချက်မှာ ပွင့်လင်းမြင်သာပြီး ကောင်းမွန်တောင့်တင်းသည့် ပြည်သူ့ဘဏ္ဍာရေးစီမံခန့်ခွဲမှုစနစ်ဖြင့် ဘဏ္ဍာရေးအရင်း အမြစ်များ တိုးတက်ပွားများလာအောင် ဆောင်ရွက်ရန်ဟူ၍ ဖော်ပြထားပါတယ်။ ပြည်သူ့ဘဏ္ဍာငွေ များအားစီမံခန့်ခွဲရာတွင် ပွင့်လင်းမြင်သာမှုရှိစေရန်၊ တာဝန်ယူမှု၊ တာဝန်ခံမှုရှိစေရန်နှင့် ထိရောက်အကျိုး ရှိစွာအသုံးပြုနိုင်စေရန်အတွက် မြန်မာနိုင်ငံ၏ ဘဏ္ဍာရေးစီမံခန့်ခွဲမှုစည်းမျဉ်းများကို စီမံကိန်းနှင့် ဘဏ္ဍာရေး ဝန်ကြီးဌာန၏ အမိန့်ကြော်ငြာစာအမှတ်(၃၅/၂၀၁၇)ဖြင့် ထုတ်ပြန်ခဲ့ပြီးဖြစ်ပါတယ်။ ချမှတ်ထားသော နိုင်ငံတော်၏စီးပွားရေးမူဝါဒများနှင့်အညီ ပြည်သူ့ဘဏ္ဍာရေးစီမံခန့်ခွဲမှုစနစ် ပြုပြင်ပြောင်းလဲရေး လုပ်ငန်းစဉ်များသည် ရေရှည်ဆောင်ရွက်ရမည့် လုပ်ငန်းစဉ်များဖြစ်ပါတယ်။ အဖွဲ့ အစည်းများ၏ စွမ်းဆောင်ရည်၊ အခြေခံအဆောက်အအုံတို့ကို ခေတ်မီဖွံ့ဖြိုးတိုးတက်စေသည့် နည်းပညာ များနှင့်အတူ ပြုပြင်ပြောင်းလဲ ဆောင်ရွက်သွားရမှာလည်း ဖြစ်ပါတယ်။ ဘတ်ဂျက်ပွင့်လင်းမြင်သာမှုရှိရေးနှင့်စပ်လျဉ်း၍ အစိုးရဘဏ္ဍာရေးစာရင်းအင်းများကိုမြန်မာနိုင်ငံ စာရင်းကိုင်နည်းလမ်း(Accounting Method)နှင့်သာမက အပြည်ပြည်ဆိုင်ရာငွေကြေးရန်ပုံငွေအဖွဲ့၏ စာရင်းပြုနည်းလမ်း(Analytical Method)နှင့်ပါ စီမံကိန်းနှင့် ဘဏ္ဍာရေးဝန်ကြီးဌာန၏ Website တွင် ဖော်ပြနိုင်ရန် ဆောင်ရွက်လျက်ရှိကြောင်းလည်း လေးစားစွာ တင်ပြအပ်ပါတယ်။ ဝန်ကြီးဌာနအလိုက် ယခင်နှစ် စီမံကိန်းရည်မှန်း လျာထားချက်များအပေါ် အကောင်အထည်ဖော် ဆောင်ရွက်နိုင်မှုအခြေအနေများနှင့်စပ်လျဉ်း၍ ၂၀၁၇-၂၀၁၈ ခု၊ ဘဏ္ဍာရေးနှစ် ပထမ ၆ လပတ် ရငွေသုံးငွေ လျာထားချက်များအပေါ် အကောင်အထည်ဖော်ဆောင်ရွက်နိုင်မှုများကို Power Point များဖြင့် တင်ပြ အပ်ပါတယ်။ နိုင်ငံတော်၏ ကြွေးမြီအရပ်ရပ်အခြေအနေနှင့် တင်ပြရပါလျှင် နိုင်ငံတော်၏ ၃၀-၉-၂၀၁ရ ရက်နေ့ အထိ မြီရှင်နိုင်ငံအဖွဲ့အစည်းအလိုက် ပြည်ပကြွေးမြီများကို တင်ပြအပ်ပါတယ်။ နိုင်ငံတော်၏ ၃၀-၉-၂၀၁ရ ရက်နေ့အထိ ဌာန၊ အဖွဲ့ အစည်းအလိုက်ပေးရန်ရှိသည့် ပြည်ပကြွေးမြီ အခြေအနေများကိုလည်း စုစုပေါင်းအမေရိကန်ဒေါ်လာ ၉.၅၇၁ ဘီလီယံဖြစ်ကြောင်း တင်ပြအပ်ပါတယ်။ ၂၀၁၁-၂၀၁၂ ခု ဘဏ္ဍာရေးနှစ်မှ ၂၀၁၇-၂၀၁၈ ခု ဘဏ္ဍာရေးနှစ်အထိ နှစ်အလိုက် နိုင်ငံတော်၏ ပြည်တွင်း၊ ပြည်ပကြွေးမြီအခြေအနေမှာ တင်ပြပါအတိုင်းဖြစ်ပါတယ်။ ၃၀-၉-၂၀၁ရ ရက်နေ့အထိ ပြည်တွင်းကြွေးမြီမှာ ကျပ် ၁၉,၃၆၀ ဘီလီယံဖြစ်ပြီး ပြည်တွင်း ကြွေးမြီနှင့် ဂျီဒီပီအချိုးမှာ ၂၁.၂၀ ရာခိုင်နှုန်း ဖြစ်ပါတယ်။ ပြည်ပကြွေးမြီမှာ ကျပ် ၁၃,၁၁၃ ဘီလီယံ ဖြစ်ပြီး ပြည်ပကြွေးမြီနှင့် ဂျီဒီပီအချိုးမှာ ၁၄.၃၆ ရာခိုင်နှုန်းဖြစ်ကြောင်း တင်ပြအပ်ပါတယ်။ နိုင်ငံတော်၏ ပြည်တွင်းပြည်ပကြွေးမြီများနှင့်ပတ်သက်၍ ကြွေးမြီခံနိုင်ရည်ရှိမှု ဆန်းစစ်ခြင်းနှင့် ကြွေးမြီစီမံခန့်ခွဲမှု ခိုင်မာအားကောင်းစေရန် ဆောင်ရွက်ခြင်း၊ ကြွေးမြီမှတ်တမ်းတင်ခြင်း၊ ကြွေးမြီအစီရင်ခံ ခြင်းတို့ကို စနစ်တကျ ဆောင်ရွက်လျက်ရှိပါကြောင်း ဆက်လက်တင်ပြအပ်ပါတယ်။ ပြည်သူ့ကြွေးမြီစီမံခန့်ခွဲမှု ဥပဒေကို ပြည်ထောင်စုလွှတ်တော်က ၅-၁-၂၀၁၆ ရက်နေ့က ပြည်ထောင်စုလွှတ်တော် ဥပဒေအမှတ်(၂)ဖြင့် ပြဋ္ဌာန်းခဲ့ပြီးလည်းဖြစ်ပါတယ်။ ပြည်သူ့ကြွေးမြီစီမံခန့်ခွဲမှုဥပဒေ၏ ပုဒ်မ(၁၁)အရ ကာလလတ်ကြွေးမြီစီမံခန့်ခွဲမှု မဟာဗျူဟာကို အနည်းဆုံး နောက်ဘဏ္ဍာရေးနှစ် သုံးနှစ်ကာလအတွက် စီမံကိန်းနှင့် ဘဏ္ဍာရေးဝန်ကြီးဌာနမှ နှစ်စဉ် ပုံမှန်ရေးဆွဲရမည်ဟု ဖော်ပြထားပါတယ်။ ၂၀၁၆ ခုနှစ်၊ ကာလလတ်ကြွေးမြီစီမံခန့်ခွဲမှု မဟာဗျူဟာအား ၁၉-၈-၂၀၁၆ ရက်နေ့တွင် ကျင်းပပြုလုပ်သော ဒုတိယအကြိမ် ပြည်ထောင်စုလွှတ်တော် ဒုတိယပုံမှန် အစည်းအဝေး သတ္တမနေ့၌ အတည်ပြုခဲ့ပြီး၊ ၂၀၁ရ ခုနှစ်၊ ကာလလတ်ကြွေးမြီစီမံခန့်ခွဲမှု မဟာဗျူဟာအား ၂၈-၆-၂၀၁ရ ရက်နေ့တွင် ကျင်းပပြုလုပ်သော ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး နဝမနေ့၌ အတည်ပြုခဲ့ပြီးဖြစ်ပါတယ်။ ပြည်သူ့ကြွေးမြီစီမံခန့်ခွဲမှုဥပဒေ ပုဒ်မ ၃ရ အရ အစိုးရ၏ကြွေးမြီဆိုင်ရာ နှစ်ပတ်လည်အစီရင်ခံစာအား နှစ်စဉ်ရေးဆွဲရမှာ ဖြစ်ပါတယ်။ သို့ဖြစ်ပါ၍ ၂၀၁၅-၂၀၁၆ ခု၊ ဘဏ္ဍာရေးနှစ် အစိုးရ၏ကြွေးမြီဆိုင်ရာ နှစ်ပတ်လည်အစီရင်ခံစာ ထုတ်ပြန်နိုင်ခဲ့ပြီး၊ ၂၀၁၆-၂၀၁ရ ခု၊ ဘဏ္ဍာရေးနှစ် အစိုးရ၏ ကြွေးမြီဆိုင်ရာ နှစ်ပတ်လည်အစီရင်ခံစာကို ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၂၄/၂၀၁၇)မှ သဘောတူခွင့်ပြုခဲ့ပြီးဖြစ်သဖြင့် ပြည်ထောင်စုလွှတ်တော်သို့ တင်ပြထားပြီး ဖြစ်ပါတယ်။ ၂၀၁၈ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေကြမ်းကို တင်ပြပါမယ်။ ဘဏ္ဍာငွေ အရအသုံးဆိုင်ရာဥပဒေကြမ်းကို အပိုင်း ၈ ပိုင်း၊ အခန်း ၈ ခန်း၊ ပုဒ်မ ၄၂ ခု ဖြင့် ရေးဆွဲတင်ပြထားပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် ပြည်ထောင်စု၏ အရအသုံးခန့်မှန်းခြေ ငွေစာရင်းနှင့် ၂၀၁၈ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေကြမ်းတို့ကို ပြည်ထောင်စု ရှေ့နေချုပ်ရုံး၏ သုံးသပ်အကြံပြုချက်နှင့်အတူ ပူးတွဲတင်ပြထားပါတယ်။ ၂၀၁၈ခုနှစ် ၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းကို ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေအပေါ် အခြေခံ၍ ပြည်ထောင်စုအဆင့်ဌာန၊ အဖွဲ့အစည်းများအတွက် ဖြေလျှော့ဆောင်ရွက်နိုင်ရန် အချို့စာသားများကို အစားထိုး ဖြည့်စွက်ပြင်ဆင်ထားပြီး ဖြစ်ပါတယ်။ (က) ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်း ပုဒ်မ ၁၇(က)၊ ၂၆(က)၊ ၃၀(က)၊ ၃၄၊ ၃၇(က)၊ ၄၁ တို့တွင် လူမှုဖူလုံရေးအဖွဲ့၊ ပြည်ထောင်စုဘဏ္ဍာရန်ပုံငွေ အစီအစဉ်ပြင်ပ မှဆောင်ရွက်သော နိုင်ငံတော်ပိုင်စီးပွားရေးအဖွဲ့အစည်းများ၊ တပ်မြို့စည်ပင်သာယာရေးအဖွဲ့များ၊ နေပြည်တော် ကောင်စီ၊ နေပြည်တော်စည်ပင်သာယာရေးကော်မတီနှင့် မြန်မာနိုင်ငံတော်ဗဟိုဘဏ်တို့၏ ရငွေနှင့်သုံးငွေ များ လိုအပ်လျှင်ပြောင်းလဲပေးခြင်းကို ပြည်ထောင်စုအစိုးရအဖွဲ့က စီမံကိန်းနှင့် ဘဏ္ဍာရေးဝန်ကြီးဌာနသို့ တာဝန်လွှဲအပ်ဆောင်ရွက်စေနိုင်ရန် ဖြေလျှော့ရေးဆွဲထားပါတယ်။ (ခ) ပုဒ်မ ၂၂ နှင့် ၂၃ တို့တွင် နိုင်ငံတော်ပိုင်စီးပွားရေးအဖွဲ့ အစည်းများ၏ ရငွေများလိုအပ်လျှင် ပြောင်းလဲပေးခြင်း၊ သုံးငွေများတွင် အဖွဲ့အစည်းတစ်ခု၏ သာမန်သုံးငွေ၊ ငွေလုံးငွေရင်းသုံးငွေနှင့် ကြွေးမြီ သုံးငွေများ ပြောင်းလဲသုံးစွဲခြင်း၊ သာမန်သုံးငွေ၊ ငွေလုံးငွေရင်းသုံးငွေနှင့် ကြွေးမြီသုံးငွေများကို အဖွဲ့အစည်း တစ်ခုမှ အခြားအဖွဲ့အစည်းတစ်ခုသို့ ပြောင်းလဲသုံးစွဲခြင်း၊ ငွေလုံးငွေရင်းသုံးငွေတွင် အဖွဲ့အစည်းတစ်ခု အတွင်း လုပ်ငန်းစီမံကိန်းတစ်ခုမှ အခြားလုပ်ငန်းစီမံကိန်းတစ်ခုသို့ ပြောင်းလဲသုံးစွဲခြင်းတို့ကို ပြည်ထောင်စု အစိုးရအဖွဲ့က စီမံကိန်းနှင့် ဘဏ္ဍာရေးဝန်ကြီးဌာနသို့ တာဝန်လွှဲအပ်ဆောင်ရွက်စေနိုင်ရန် ဖြေလျှော့ရေးဆွဲ ထားပါတယ်။ လေးစားအပ်ပါသော နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုအစိုးရအဖွဲ့ကိုယ်စား ကျွန်တော့အနေဖြင့် ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လ အတွက် ပြည်ထောင်စု၏အရအသုံးခန့်မှန်းခြေငွေစာရင်း၊ ၂၀၁၈ ခုနှစ်၊ ပြည်ထောင်စု၏ဘဏ္ဍာငွေ အရ အသုံးဆိုင်ရာဥပဒေကြမ်းတို့နှင့်စပ်လျဉ်း၍ ပြည်ထောင်စု၏ ဘဏ္ဍာငွေအရအသုံး ရေးဆွဲတင်ပြခြင်းဆိုင်ရာ ဥပဒေနှင့်အညီ ပြည့်စုံစွာ ရှင်းလင်းတင်ပြခဲ့ပြီးဖြစ်ပါတယ်။ ပြည်ထောင်စုလွှတ်တော်မှ ဆွေးနွေးသုံးသပ်၍ အတည်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာ လအထိ ၆ လအတွက် ပြည်ထောင်စု၏ အရအသုံးခန့်မှန်းခြေငွေစာရင်း၊ ၂၀၁၈ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်း၊ ဘဏ္ဍာရေးကော်မရှင်၏ ထောက်ခံတင်ပြချက်၊ ပြည်ထောင်စု၏ အရအသုံးခန့်မှန်းခြေငွေစာရင်း အကျဉ်းချုပ်ဇယားများ၊ ပြည်ထောင်စု၏ဘဏ္ဍာငွေအရအသုံးခန့်မှန်းခြေ အဆိုပြုတင်ပြချက်အနှစ်ချုပ်နဲ့ နိုင်ငံတော်ပိုင်စီးပွားရေးအဖွဲ့အစည်းများ၏ ကုန်သွယ်မှုအရှုံးအမြတ်စာရင်း များနှင့် ဘဏ္ဍာရေးအခြေအနေဖော်ပြချက်နဲ့ ဝန်ကြီးဌာနများရဲ့ သာမန်အသုံးစရိတ် နှင့်ငွေလုံးငွေရင်း အသုံးစရိတ်စာရင်း(အသေးစိတ်)တို့ကို လွှတ်တော်ကိုယ်စားလှယ်တစ်ဦးချင်း လေ့လာစိစစ်နိုင်ဖို့အတွက် သက်ဆိုင်ရာ လွှတ်တော်ရုံးအသီးသီးမှတစ်ဆင့် ကြိုတင်ဖြန့်ဝေထားပြီး ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒီနေ့မှာ လွှတ်တော်သို့ တင်သွင်းခဲ့တဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ၆ လအတွက် အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကြမ်းတို့မှာပါရှိတဲ့ ပြည်ထောင်စုအဆင့် အဖွဲ့အစည်းများအလိုက် စီမံကိန်းလုပ်ငန်း များနဲ့ ရငွေသုံးငွေများကို စိစစ်နိုင်ဖို့အတွက် စိစစ်ရေးပူးပေါင်းအဖွဲ့ ၁ရ ဖွဲ့ကို ပြည်ထောင်စုလွှတ်တော်ရုံးရဲ့ ၁၁-၁-၂၀၁၈ ရက်စွဲပါအမိန့်ကြော်ငြာစာအမှတ်(၃/၂၀၁၈)ဖြင့် ဖွဲ့စည်းထားပြီး ဖွဲ့စည်းမိန့်မိတ္တူ ကို လွှတ်တော် ကိုယ်စားလှယ်များထံ ဖြန့်ဝေထားပါတယ်။ စိစစ်ရေးပူးပေါင်းအဖွဲ့အချို့ကို ပြင်ဆင်ဖွဲ့စည်းပေးထားသလို အဖွဲ့လိုက်စိစစ်တဲ့အခါမှာ အထောက် အကူဖြစ်စေဖို့ သက်ဆိုင်ရာဌာန၊ အဖွဲ့အစည်းများအလိုက်ဆောင်ရွက်မယ့် စီမံကိန်းလုပ်ငန်းများ၊ ရငွေ သုံးငွေများ ရှင်းလင်းတင်ပြခြင်း အစီအစဉ်ကို ဇန်နဝါရီလ ၁၆ ရက်နဲ့ ၁ရ ရက်တို့မှာ ဆက်လက် ဆောင်ရွက်မှာဖြစ်ပါတယ်။ ဒါ့အပြင် အဖွဲ့လိုက် စိစစ်တင်ပြရမယ့်ရက်ကိုလည်း တိုးမြင့်ပေးထားပြီးဖြစ်တဲ့ အတွက် စိစစ်တွေ့ရှိမှုကို သတ်မှတ်ရက်အမီပေးပို့နိုင်ရေး အလေးထား ဆောင်ရွက်ပေးကြဖို့ မှာကြားလို ပါတယ်။ ဆက်လက်ပြီး ပြည်ထောင်စုလွှတ်တော် ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်း ကော်မတီတို့ကလည်း တင်ပြပါ အမျိုးသားစီမံကိန်းဥပဒေကြမ်းအတွက် လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို ၁-၂-၂၀၁၈ ရက်နဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်း အတွက် လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို ၁၃-၂-၂၀၁၈ ရက်ထက် နောက်မကျဘဲ လွှတ်တော်သို့တင်သွင်းနိုင်ရေး လျာထားဆောင်ရွက်ရန်ဖြစ်ပါကြောင်း ကြိုတင်အသိပေးအပ်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။ အခမ်းအနားမှူး။။ အားလုံး ထွက်ခွာနိုင်ကြပါပြီခင်ဗျာ။</speech>
</bill>
<bill>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များ ခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော စာရင်းအင်းဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စာရင်းအင်း ဥပဒေကြမ်းကို ၂၁-၁၁-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် ဆဋ္ဌမပုံမှန်အစည်း အဝေး ဒသမနေ့မှာ အတည်ပြုခဲ့ပြီး နိုင်ငံတော်သမ္မတလက်မှတ်ရေးထိုး ထုတ်ပြန်နိုင်ဖို့အတွက် ပေးပို့ခဲ့ ပါတယ်။ အဆိုပါဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတရုံးရဲ့ ၂၉-၁၁-၂၀၁ရ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြည်ထောင်စုလွှတ်တော် နာယကထံသို့ ပြန်လည် ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="1235">ဒေါ်ကျိန်ငိုက်မန်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌ၊ ပြည်ထောင်စုအဆင့် အဖွဲ့အစည်းဝင် ပုဂ္ဂိုလ်များ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာအပေါင်းနှင့်ပြည့်စုံပါစေလို့ ကျွန်မ ဦးစွာ နှုတ်ခွန်းဆက်သလိုက်ပါတယ်ရှင်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ တာဝန်ပေးအပ်မှု အရ နိုင်ငံတော်သမ္မတ သဘောထားမှတ်ချက်ဖြင့် ပြန်လည်ပေးပို့လာသော စာရင်းအင်း ဥပဒေကြမ်းနှင့် စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ချင်းပြည်နယ်၊ မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ်၊ ဥပဒေကြမ်းပူးပေါင်းကော်မတီဝင်ဖြစ်သူ ကျွန်မ ဒေါ်ကျိန်ငိုက်မန်မှ ဖတ်ကြားတင်ပြသွားမှာ ဖြစ်ပါတယ်ရှင်။ စာရင်းဥပဒေကြမ်းကို ပြည်ထောင်စုလွှတ်တော်တွင် ၂၀၁ရ ခုနှစ်၊ နိုဝင်ဘာလ ၂၁ ရက်နေ့တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုးထုတ်ပြန်နိုင်ရန် ပေးပို့ခဲ့ရာ နိုင်ငံတော်သမ္မတက သဘောထားမှတ်ချက် (၂)ချက်ဖြင့် ၂၀၁ရ ခုနှစ်၊ နိုဝင်ဘာလ ၂၉ ရက်နေ့တွင် ပြန်လည်ပေးပို့လာခဲ့ပါတယ်။ ဤဥပဒေကြမ်းနှင့်စပ်လျဉ်း၍ နိုင်ငံတော်သမ္မတ၏ သဘောထားမှတ်ချက်အပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရန်အတွက် ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာ တင်ပြနိုင်ရန် ပြည်ထောင်စုလွှတ်တော် နာယကကြီးက ၂၀၁ရ ခုနှစ်၊ နိုဝင်ဘာလ ၃၀ ရက်နေ့တွင် ဥပဒေကြမ်းပူးပေါင်းကော်မတီကို တာဝန်ပေးအပ်ခဲ့ပါတယ်။ သို့ဖြစ်ပါ၍ဥပဒေကြမ်းပူးပေါင်းကော်မတီသည် ၂၀၁၈ ခုနှစ်၊ ဇန်နဝါရီလ ၉ ရက်နေ့တွင် ပြည်သူ့ ငွေစာရင်းပူးပေါင်းကော်မတီ၊ စီမံကိန်းနှင့်ဘဏ္ဍာရေးဝန်ကြီးဌာန၊ ပြည်ထောင်စုရှေ့နေချုပ်ရုံးနှင့် ပြည်ထောင်စု စာရင်းစစ်ချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်အဖွဲ့ဝင်များနှင့် အစည်းအဝေးကျင်းပခဲ့ပြီး နိုင်ငံတော်သမ္မတ၏ သဘောထားမှတ်ချက်ကို လေ့လာစိစစ်ခဲ့ကြပါတယ်။ အစည်းအဝေးတွင် ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည် ပေးပို့လာသော စာရင်းဥပဒေကြမ်းနှင့် စပ်လျဉ်း၍ ဥပဒေကြမ်း၏ အပိုဒ် ၁၈ ကို နိုင်ငံတော်သမ္မတ၏ သဘောထားမှတ်ချက်အတိုင်းလည်းကောင်း၊ အပိုဒ် ၃၃ ကို နိုင်ငံတော်သမ္မတ၏ သဘောထားမှတ်ချက် နှင့်အညီ ပြင်ဆင်၍လည်းကောင်း ပြဋ္ဌာန်းသင့်ပါကြောင်း လေ့လာတွေ့ရှိရပါတယ်ရှင်။ ဥပဒေကြမ်းပူးပေါင်း ကော်မတီက ယင်းအတိုင်းသဘောတူသည့် အချက်များကို နောက်ဆက်တွဲပါ ကန့်လန့်ဖြတ်ဇယားဖြင့် ပြုစုတင်ပြထားပါတယ်ရှင်။ သို့ပါ၍ နိုင်ငံတော်သမ္မတ၏သဘောထားမှတ်ချက် ပြန်လည်ပေးပို့လာသော စာရင်းဥပဒေကြမ်း နှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံ တင်ပြအပ်ပါတယ်ရှင်။ ပြည်ထောင်စုလွှတ်တော်ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင် ပါတယ်ရှင်။ ဇယားကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ စာရင်းအင်းဥပဒေကြမ်းကို ၁၉-၁-၂၀၁၈ ရက်(သောကြာနေ့)မှာ ဆွေးနွေးဆုံးဖြတ်ရန် လျာထား ပါတယ်။ ဒါကြောင့် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ သက်တ ယ် အ ဆက်ဆက် S5 အက် (အင်းဝ) ညနေ ၄ နာရီ (၁၆၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည် စာရင်းပေးပို့နိုင်ကြောင်း ကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော ပြည်ထောင်စုစာရင်းစစ်ချုပ် ဥပဒေကို ပြင်ဆင်သည့်ဥပဒေကြမ်း(၂၀၁၇)နှင့် စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုစာရင်းစစ်ချုပ်ဥပဒေကို ပြင်ဆင်သည့် ဥပဒေကြမ်း(၂၀၁၇)ကို ၁၆-၁၁-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် ဆဋ္ဌမပုံမှန်အစည်းအဝေး အဋ္ဌမနေ့မှာ အတည်ပြုခဲ့ပြီး နိုင်ငံတော်သမ္မတ လက်မှတ်ရေးထိုး ထုတ်ပြန်နိုင်ဖို့အတွက် ပေးပို့ခဲ့ပါတယ်။ အဆိုပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတရုံး ရဲ့ ၂၄-၁၁-၂၀၁ရ ရက်စွဲပါ စာအမှတ်၊ ၅(၁)/၁/သမ္မတရုံးဖြင့် ပြည်ထောင်စုလွှတ်တော် နာယကထံသို့ ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="1298">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော်နာယက၊ ပြည်သူ့လွှတ်တော်ဥက္ကဋ္ဌနဲ့ ပြည်ထောင်စုဝန်ကြီးများ၊ ပြည်ထောင်စု လွှတ်တော်ကိုယ်စားလှယ်များ အားလုံးကို မင်္ဂလာပါလို့ ဦးစွာနှုတ်ခွန်းဆက်ပါတယ်။ ကျွန်မက မွန်ပြည်နယ် မဲဆန္ဒနယ်အမှတ်(၂)က အမျိုးသားလွှတ်တော်ကိုယ်စားလှယ် ဥပဒေကြမ်းပူးပေါင်းကော်မတီ အဖွဲ့ဝင် ဒေါ်နွယ်နွယ်အောင် ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ တာဝန်ပေးအပ်ချက်အရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော ပြည်ထောင်စု စာရင်းစစ်ချုပ် ဥပဒေကိုပြင်ဆင်သည့် ဥပဒေကြမ်း (၂၀၁၇)နှင့် စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ပြည်ထောင်စု လွှတ်တော်ကို တင်သွင်းသွားမှာ ဖြစ်ပါတယ်။ ပြည်ထောင်စုစာရင်းစစ်ချုပ်ဥပဒေကို ပြင်ဆင်သည့်ဥပဒေကြမ်း(၂၀၁၇)ကို ပြည်ထောင်စု လွှတ်တော်က ၁၆-၁၁-၂၀၁ရ ရက်နေ့တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုး ထုတ်ပြန်နိုင်ရန်ပေးပို့ခဲ့ရာ နိုင်ငံတော်သမ္မတက သဘောထားမှတ်ချက် ၈ ချက်နဲ့ ၂၄-၁၁-၂၀၁ရ ရက်နေ့မှာ ပြန်လည်ပေးပို့လာခဲ့ပါတယ်။ အဲဒီဥပဒေကြမ်းနဲ့ စပ်လျဉ်းပြီးတော့ နိုင်ငံတော်သမ္မတရဲ့ သဘောထားမှတ်ချက်အပေါ်မှာ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ဖို့အတွက် ဥပဒေကြမ်းပူးပေါင်းကော်မတီရဲ့ သဘောထား မှတ်ချက် အစီရင်ခံစာတင်ပြနိုင်ရန် ပြည်ထောင်စုလွှတ်တော် နာယက က ၂၇- ၁၁-၂၀၁ရ ရက်နေ့မှာ တာဝန်ပေးအပ်ခဲ့ပါသည်။ ဒါကြောင့်မို့လို့ ဥပဒေကြမ်းပူးပေါင်းကော်မတီဟာ ၈-၁-၂၀၁၈ ရက်နေ့မှာ ပြည်သူ့ငွေစာရင်း ပူးပေါင်းကော်မတီ၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီး ဌာန၊ ပြည်ထောင်စုရှေ့နေချုပ်ရုံးနှင့် ပြည်ထောင်စုစာရင်းစစ်ချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စု လွှတ်တော်ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များနှင့် အစည်းအဝေးကျင်းပခဲ့ပြီး နိုင်ငံတော်သမ္မတရဲ့ သဘောထားမှတ်ချက်ကို လေ့လာစိစစ်ခဲ့ကြပါတယ်။ အဲဒီအစည်းအဝေးမှာ ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာတဲ့ ဥပဒေကြမ်းနဲ့စပ်လျဉ်းပြီးတော့ နိုင်ငံတကာစံနှုန်းမီ စာရင်းစစ်ဆေးခြင်းစနစ် ပီပြင်စွာ ပေါ်ထွန်းလာစေရေး၊ ပြည်သူ့ဘဏ္ဍာငွေများ လေလွင့်ဆုံးရှုံးမှုမရှိစေရေး၊ လုပ်ငန်းစီမံကိန်းများရဲ့ အရအသုံး စာရင်းများသာမက လုပ်ငန်းဆောင်ရွက်မှုများကိုပါ ထိရောက်အောင်မြင်စွာ ဆောင်ရွက်နိုင်ခြင်း ရှိ မရှိကို စစ်ဆေးနိုင်စေရေးတို့အတွက် ဥပဒေကြမ်းရဲ့ အပိုဒ် ၂ ပုဒ်မ ၅၊ အပိုဒ် ၃ ပုဒ်မ ၁၁ ပုဒ်မခွဲ(ဂ)၊ ပုဒ်မခွဲ(ဃ)၊ ပုဒ်မခွဲ(င)၊ ပုဒ်မခွဲ(ဆ)၊ ပုဒ်မခွဲ(ဇ) ပုဒ်မခွဲငယ်(၁)၊ ပုဒ်မခွဲ(ဗ)၊ အပိုဒ် ရ ပုဒ်မ ၃၆-ခ တို့ကို ပြည်ထောင်စု လွှတ်တော်က အတည်ပြုခဲ့တဲ့အတိုင်း ဆက်လက်အတည်ပြု ဆောင်ရွက်သင့်ပါကြောင်းနဲ့ ဥပဒေကြမ်းရဲ့ အပိုဒ် ၃ ပုဒ်မ ၁၁ ပုဒ်မခွဲ(စ)၊ အပိုဒ် ရ ပုဒ်မ ၃၆-ဂ တို့ကို နိုင်ငံတော်သမ္မတရဲ့ သဘောထားမှတ်ချက်နှင့် အညီ ပြင်ဆင်ပြဋ္ဌာန်းသင့်ပါကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီက ညှိနှိုင်း သဘောတူညီခဲ့တဲ့ အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားဖြင့် ပြုစုပြီးတော့ လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ဒါကြောင့်မို့လို့ နိုင်ငံတော်သမ္မတရဲ့ သဘောထားမှတ်ချက်နဲ့ ပြန်လည်ပေးပို့လာသော ပြည်ထောင်စု စာရင်းစစ်ချုပ်ဥပဒေကို ပြင်ဆင်သည့်ဥပဒေကြမ်း (၂၀၁၇)နဲ့စပ်လျဉ်းပြီးတော့ ပြည်ထောင်စုလွှတ်တော် ဆိုင်ရာနည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါတယ်။ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာမိတ္တူ ကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုစာရင်းစစ်ချုပ်ဥပဒေကို ပြင်ဆင်သည့်ဥပဒေကြမ်း (၂၀၁၇)ကို ၁၉-၁-၂၀၁၈ ရက် (သောကြာနေ့)မှာ ဆွေးနွေးဆုံးဖြတ်ရန် လျာထားပါတယ်။ ဒါကြောင့် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်များရှိပါက အပိုဒ်၊ အပိုဒ်ခွဲ အလိုက် ပြည့်စုံစွာဖော်ပြပြီး ၁၇-၁-၂၀၁၈ ရက် (ဗုဒ္ဓဟူးနေ့) ညနေ ၄ နာရီ (၁၆၀၀နာရီ) နောက်ဆုံး ထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှပေးပို့ထားသော အာဆီယံအဖွဲ့ဝင်နိုင်ငံများတွင် တိရစ္ဆာန်ကျန်းမာရေးနှင့် တိရစ္ဆာန်မှ လူသို့ကူးစက်နိုင်သောရောဂါများ ကာကွယ်နိုင်ရန် ပူးပေါင်းဆောင်ရွက်ရေး ဗဟိုဌာနထူထောင်ရေး သဘောတူညီချက်အား အတည်ပြုပါဝင်ရန်နှင့် နှစ်စဉ်ကြေးထည့်ဝင်ရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အာဆီယံ အဖွဲ့ဝင်နိုင်ငံများတွင် တိရ စာန်ကျန်းမာရေးနှင့် တိရစာန်မှ လသိကစက်နိုင်သောရောဂါများ ကာကွယ်နိုင်ရန် ပူးပေါင်းဆောင်ရွက်ရေးဗဟိုဌာန ထူထောင်ရေးသဘောတူညီချက်တွင် အတည်ပြုပါဝင်ရန်နဲ့ နှစ်စဉ်ကြေး ထည့်ဝင်ရန်ကိစ္စတို့နဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတ ထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၇- ၁၂-၂၀၁ရ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ အဆိုပါကိစ္စနဲ့စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ရှင်းလင်း တင်ပြဖို့ ဖြစ်ပါတယ်။</speech>
<speech><agency id="11">ဒေါက်တာအောင်သူ(ပြည်ထောင်စုဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံပါစေကြောင်း ဦးစွာပထမ ဆုတောင်းအပ်ပါတယ်။ ကျွန်တော်ကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ပြည်ထောင်စုဝန်ကြီး ဒေါက်တာအောင်သူ ဖြစ်ပါတယ်။ အာဆီယံအဖွဲ့ဝင်နိုင်ငံများမှာ တိရစ္ဆာန်ကျန်းမာရေးနှင့် တိရစ္ဆာန်မှ လူသို့ကူးစက်နိုင်တဲ့ ရောဂါ များကို ကာကွယ်နိုင်ဖို့ရာအတွက် ပူးပေါင်းဆောင်ရွက်ရေးဗဟိုဌာန ထူထောင်ရေး သဘောတူညီချက်ကို Ratification ပြုလုပ်ခွင့်ပြုပါရန်နှင့် နှစ်စဉ်ကြေးထည့်ဝင်ခွင့်ပြုပါရန်နှင့်စပ်လျဉ်းပြီး ရှင်းလင်းဆွေးနွေး တင်ပြသွားမှာဖြစ်ပါတယ်။ အာဆီယံအဖွဲ့ဝင်နိုင်ငံများမှာ တိရစ္ဆာန်ကျန်းမာရေးနှင့် တိရစ္ဆာန်မှ လူသို့ ကူးစက်နိုင်တဲ့ ရောဂါများ ကာကွယ်နိုင်ဖို့ရာအတွက် ပူးပေါင်းဆောင်ရွက်ရေးဗဟိုဌာန ထူထောင်ရေး 20603322eqja (ASEAN Coordinating Centre for Animal Health and Zoonoses; ACCAHZ) ကို Ratification ပြုလုပ်ခွင့်ပြုပါရန်နှင့် နှစ်စဉ်ကြေးထည့်ဝင်နိုင်ရန် စီစဉ်ဆောင်ရွက်လျက်ရှိပါတယ်။ ACCAHZ သဘောတူညီချက်ကို လက်မှတ်ရေးထိုးဖို့ရာအတွက် ထိုင်းနိုင်ငံ၊ ချင်းမိုင်မြို့မှာ ကျင်းပ ပြုလုပ်တဲ့ (၁၃)ကြိမ်မြောက် အစည်းအဝေးမှာ ဆုံးဖြတ်ခဲ့ပြီးဖြစ်ပါတယ်။ ACCAHZ သဘောတူညီချက်ကို လက်မှတ်ရေးထိုးရန်အတွက် ၉-၇-၂၀၁၅ ရက်နေ့မှာ ကျင်းပတဲ့ ပြည်ထောင်စုအစိုးရအဖွဲ့ အစည်းအဝေး အမှတ်စဉ် (၁၄/၂၀၁၅) မှ ခွင့်ပြုချက်အရ ၂၀၁၆ ခုနှစ်၊ အောက်တိုဘာလ ရ ရက်နေ့မှာ စင်္ကာပူနိုင်ငံမှာ ကျင်းပပြုလုပ်တဲ့ (၃၈) ကြိမ်မြောက် အာဆီယံလယ်ယာစိုက်ပျိုးရေးနှင့် သစ်တောဝန်ကြီးများ အစည်းအဝေးမှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီးမှ ACCAHZ သဘောတူညီချက်ကို လက်မှတ်ရေးထိုးခဲ့ပါတယ်။ အဆိုပါသဘောတူညီချက်မှာ အာဆီယံအဖွဲ့ဝင်နိုင်ငံအားလုံးမှ စာချုပ်အတည်ပြုကြောင်း စာရွက် စာတမ်းကို လက်ခံရရှိပြီး ရက်ပေါင်း ၃၀ အကြာမှာ အသက်ဝင်မှာဖြစ်တဲ့အတွက် မြန်မာနိုင်ငံအနေနဲ့ အဆိုပါစာချုပ်နဲ့ပတ်သက်ပြီး Ratification ပြုလုပ်ပြီး အာဆီယံအတွင်းရေးမှူးချုပ်ရုံးကို ပေးပို့ရမှာ ဖြစ်ပါတယ်။ ACCAHZ သဘောတူညီချက်ရဲ့ ရည်ရွယ်ချက်က အရှေ့တောင်အာရှနိုင်ငံများမှာရှိတဲ့ ပြည်သူများရဲ့ ကျန်းမာရေးအတွက် အစားအစာ ဘေးကင်းလုံခြုံရေး၊ တိရစ္ဆာန်ကျန်းမာရေး စောင့်ရှောက်မှု၊ တိရစ္ဆာန်မှ လူကိုကူးစက်နိုင်တဲ့ရောဂါများကို ကာကွယ်ထိန်းချုပ်မှု၊ ပြည်သူများအတွက် ကျန်းမာပြီးတော့ ပျော်ရွှင်နိုင်ရေးတို့အတွက်ပဲ ဖြစ်ပါတယ်။ သဘောတူညီချက်ပါလုပ်ငန်းများကို အကောင်အထည်ဖော် ဆောင်ရွက်ခြင်းအားဖြင့်ရရှိမယ့် အကျိုးကျေးဇူးများကတော့ အောက်ပါအတိုင်းဖြစ်ပါတယ်။ (က) အာဆီယံအဖွဲ့ဝင်နိုင်ငံများအကြား၊ အာဆီယံဆွေးနွေးဖက်အဖွဲ့ဝင် အဖွဲ့အစည်းများ၊ ဖွံ့ဖြိုးရေး မိတ်ဖက်အဖွဲ့အစည်းများ၊ နိုင်ငံတကာနှင့်သတင်း တိရစာန်ကန်းမာရေးနှင့် တိရစာန်မစားစက်ရောဂါများ အတွက် ပူးပေါင်းဆောင်ရွက်နိုင်ခြင်း၊ (ခ) ဒေသတွင်းဖွံ့ဖြိုးရေးလုပ်ငန်းများ၊ နယ်စပ်ဖြတ်ကျော် ကူးစက် ရောဂါများနှင့် တိရစ္ဆာန်ကျန်းမာရေးနှင့် တိရစ္ဆာန်ကူးစက်ရောဂါကာကွယ်ခြင်း၊ ထိန်းချုပ်ခြင်း၊ အမြစ်ပြတ် ရှင်းလင်းခြင်းလုပ်ငန်းများကို အကောင်အထည်ဖော်ဆောင်ရွက်မယ့် နည်းဗျူဟာ လုပ်ငန်းများအတွက် အာဆီယံမွေးမြူရေးဆိုင်ရာ အလုပ်အမှုဆောင်အဖွဲ့နှင့် အာဆီယံနှင့်ဆက်နွယ်တဲ့ အဖွဲ့အစည်းများ မူဝါဒ များနှင့် နည်းပညာပိုင်းဆိုင်ရာအကြံပေးမှုများကို အထောက်အပံ့ပေးသွားနိုင်ခြင်း၊ (ဂ) အာဆီယံဒေသတွင်းမှာ ရုတ်တရက်ဖြစ်ပေါ်လာတဲ့ ကူးစက်ရောဂါများအပါအဝင် နယ်စပ်ဖြတ်ကျော် ကူးစက်ရောဂါများနှင့် တိရစ္ဆာန်ကူးစက်ရောဂါများကို ရောဂါကာကွယ်ခြင်း၊ ထိန်းချုပ်ခြင်း၊ အမြစ်ပြတ်ရှင်းလင်းခြင်းလုပ်ငန်းများ လုပ်ဆောင်ရမည့် တိရစ္ဆာန်ဆေးကုလုပ်ငန်းများအတွက် အခွင့်အလမ်းများကို မြှင့်တင်ပေးနိုင်ခြင်း၊ (ဃ) အာဆီယံအဖွဲ့ဝင်နိုင်ငံများအကြား၊ အာဆီယံအဖွဲ့ဝင်နိုင်ငံများနှင့် ၎င်း၏ မိတ်ဖက်အဖွဲ့အစည်းများအကြား တိရစ္ဆာန်ကျန်းမာရေးနှင့် ကူးစက်ရောဂါများမှာ သတင်းအချက်အလက်များ အပြန်အလှန်မျှဝေခြင်းနှင့် လုပ်ငန်းလက်တွေ့လုပ်ဆောင်နေမှုများကို သိရှိနိုင်ရန်အတွက် သတင်းအချက်အလက်များ ပံ့ပိုးပေးနိုင်ခြင်း၊ (င) နယ်စပ်ဖြတ်ကျော်ကူးစက်ရောဂါများနှင့် တိရစ္ဆာန်ကူးစက်ရောဂါများ ရောဂါကာကွယ်ပေးနိုင်ခြင်း၊ ထိန်းချုပ်ခြင်း၊ အမြစ်ပြတ်ရှင်းလင်းခြင်းလုပ်ငန်းများ ဆောင်ရွက်တဲ့နေရာမှာ ပိုမိုအောင်မြင်စေရန်နှင့် အာဆီယံဖွံ့ဖြိုးမှုမိတ်ဖက်အဖွဲ့အစည်းများ၊ အလှူရှင်များရဲ့ အကူအညီများကို ကမ်းလှမ်းပြီး အောင်မြင်စွာ ဆောင်ရွက်နိုင်ခြင်းတို့ပဲဖြစ်ပါတယ်။ သဘောတူညီချက်မှာ အာဆီယံအဖွဲ့ဝင်နိုင်ငံများမှ အချိုးကျထည့်ဝင်ကြေးအဖြစ် တစ်နှစ်လျှင် အမေရိကန်ဒေါ်လာ ၃၅,၀၀၀ ကိုထည့်ဝင်ရမှာဖြစ်ပါတယ်။ ပထမလေးနှစ်အတွက်တော့ မိမိတို့ ၃ နိုင်ငံဖြစ်တဲ့ ကမ္ဘောဒီးယားနိုင်ငံ၊ လာအိုနိုင်ငံနှင့် မြန်မာနိုင်ငံတို့အတွက်ကိုတော့ နှစ်စဉ်ကြေးအဖြစ်နဲ့ အမေရိကန် ဒေါ်လာ ၂၉,၂၀၀ ကို ထည့်ဝင်ရမှာဖြစ်ပြီး အာဆီယံအဖွဲ့ဝင်နိုင်ငံများအနေနဲ့ သဘောတူညီမှု စတင် အသက်ဝင်သည့်နေ့မှစပြီး ၆ လအတွင်း မိမိတို့နိုင်ငံအလိုက် နှစ်စဉ်ထည့်ဝင်ကြေးများကို စတင်ပေးသွင်း ရမှာဖြစ်ပါတယ်။ ဒါ့အပြင် ACCAHZ ရုံးကို အာဆီယံအဖွဲ့ဝင်နိုင်ငံများအနက်မှ နိုင်ငံတစ်ခုမှာ တည်ထောင် ရမှာဖြစ်ပြီး ရုံးစိုက်ရာ အိမ်ရှင်နိုင်ငံဟာ ၄ နှစ်တစ်ကြိမ် အလှည့်ကျ တာဝန်ယူရမှာပဲ ဖြစ်ပါတယ်။ ပထမ ၄ နှစ်အတွက် တာဝန်ယူဆောင်ရွက်ရမည့်နိုင်ငံကတော့ မလေးရှားနိုင်ငံဖြစ်ပြီး နောက် ၄ နှစ်အတွက် ထိုင်းနိုင်ငံမှ တာဝန်ယူဆောင်ရွက်မှာဖြစ်ပါသည်။ ထိုင်းနိုင်ငံမှ အိမ်ရှင်အဖြစ် တာဝန်ယူဆောင်ရွက်ပြီးတဲ့ နောက်မှာတော့ အခြားအာဆီယံအဖွဲ့ဝင်နိုင်ငံများမှ စိတ်ပါဝင်စားမှုရှိပြီး တာဝန်ယူနိုင်တဲ့ အရည်အချင်း ရှိတယ်ဆိုလို့ရှိရင် အိမ်ရှင်နိုင်ငံအဖြစ်နဲ့ ဆောင်ရွက်နိုင်မည်ဖြစ်ကာ အုပ်ချုပ်မှုအဖွဲ့ဟာ အာဆီယံလယ်ယာ စိုက်ပျိုးရေးနှင့် သစ်တောဆိုင်ရာဝန်ကြီးများရဲ့ အတည်ပြုချက်များနှင့်အတူ အိမ်ရှင်နိုင်ငံကို ထောက်ခံချက် ပေးနိုင်ကြောင်း သဘောတူညီချက်မှာပါရှိပါတယ်။ ဒါကြောင့် မြန်မာနိုင်ငံအနေနဲ့လည်း အိမ်ရှင်နိုင်ငံအဖြစ်ဆောင်ရွက်ရန် တာဝန်ရှိလာနိုင်ပါတယ်။ သဘောတူညီချက်အရ ရုံးခန်းဖွင့်လှစ်မည့် အိမ်ရှင်နိုင်ငံဟာ အောက်ဖော်ပြပါ အဓိက လိုအပ်ချက်များကိုလည်း ထည့်သွင်းစဉ်းစားရမည်ဖြစ်ပါတယ်။ (က) အာဆီယံအဖွဲ့ဝင်နိုင်ငံများရဲ့ သဘောတူညီမှုအပေါ်မှာ မူတည် ပြီးတော့ သံတမန်ရေးရာ၊ နိုင်ငံတကာရေးရာနှင့် နည်းပညာပိုင်းဆိုင်ရာလိုအပ်ချက်များ၊ (ခ) အခြေခံ အဆောက်အအုံထောက်ပံ့မှု၊ (ဂ) ရုံးဖွင့်လှစ်မည့် အိမ်ရှင်နိုင်ငံမှထောက်ပံ့မှု (လူအင်အား)၊ (ဃ) အချက်အခြာ ကျတဲ့နေရာ၊ (င) နေထိုင်ကုန်ကျစရိတ်များ ဖြစ်ပါတယ်။ သို့ဖြစ်တဲ့အတွက် အာဆီယံအဖွဲ့ဝင်နိုင်ငံများမှာ တိရစ္ဆာန်ကျန်းမာရေးနှင့် တိရစ္ဆာန်မှ လူသို့ကူးစက် နိုင်တဲ့ ရောဂါများကာကွယ်နိုင်ရန် ပူးပေါင်းဆောင်ရွက်ရေး ဗဟိုဌာနထူထောင်ရေး သဘောတူညီချက်ကို Ratification ပြုလုပ်ခွင့်ပြုနိုင်ရေးနှင့် နှစ်စဉ်ထည့်ဝင်ကြေး ထည့်ဝင်ခွင့်ပြုနိုင်ရေးတို့အတွက် ပြည်ထောင်စု လွှတ်တော်ဆိုင်ရာ ဥပဒေပုဒ်မ ၆၁ ပုဒ်မခွဲ(က)ရဲ့ နောက်ဆက်တွဲဇယား ၁ အမှတ်စဉ် ၆ နှင့် ၈ တို့ပါ ပြဋ္ဌာန်းချက်များအရ ပြည်ထောင်စုလွှတ်တော်၏ အတည်ပြုချက် ရယူပေးနိုင်ပါရန်အတွက် ပြည်ထောင်စု လွှတ်တော် နာယကကြီးမှတစ်ဆင့် ရှင်းလင်းတင်ပြအပ်ပါတယ်။ အားလုံးကို ကျေးဇူးအထူးတင်ရှိပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ၁၉-၁-၂၀၁၈ ရက်(သောကြာနေ့)မှာ ဆွေးနွေးဆုံးဖြတ်ရန် လျာထား ပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၁၇-၁-၂၀၁၈ ရက်(ဗုဒ္ဓဟူးနေ့) ညနေ ၄ နာရီ(၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပထမနေ့ ရပ်နားကြောင်းနှင့် ဒုတိယနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၈)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ပထမနေ့ကို ရပ်နား ပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ ဒုတိယနေ့ကို မနက်ဖြန် ၂၀၁၈ ခုနှစ်၊ ဇန်နဝါရီလ ၁၆ ရက် (အင်္ဂါနေ့) နံနက် ၁၀:ဝဝ နာရီ ကျင်းပပြုလုပ်မည်ဖြစ်ကြောင်း နှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး ပထမနေ့ အစည်းအဝေးကို ညနေ ၁၅:၃၅ နာရီတွင် ရပ်နားပါသည်။</speech>
</postface>
</transcript>
</doc>
