<doc>
<docinfo>
<docno>02-06-02.xml</docno>
<pdf>02-06-02.pdf</pdf>
<term value="02">ဒုတိယအကြိမ်</term>
<session value="06" />
<sittingday value="02" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ဒုတိယနေ့မှတ်တမ်း</title>
<date value='23-10-2017'>၁၃၇၉ ခုနှစ်၊ တန်ဆောင်မုန်းလဆန်း ၄ ရက် (၂၀၁ရ ခုနှစ်၊ အောက်တိုဘာလ ၂၃ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး ဒုတိယနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးရဲ့ ဒုတိယနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ဒုတိယနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၈ရ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၈၉.၀ရ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒုတိယနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ဒုတိယနေ့ အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး ဒုတိယနေ့ ၂၃-၁၀-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးချင်းဖေလင်း မံစီ၊ - ဦးစောတင်ဝင်း ကြာအင်းဆိပ်ကြီး၊ - ဦးစံခင် ကန်ပက်လက်၊ ဦးကျော်ဌေး လေရှီး၊ ဦးမြင့်ထွန်း တန့်ဆည်၊ - ဦးမောင်မောင် ထီးချိုင့်၊ - ဦးမင်းနောင် ပင်လည်ဘူး၊ - ဦးအောင်စိုး သရက်ချောင်း၊ - ဦးစိုးပိုင်ဌေး မြိတ်၊ - ဦးဘုန်းမြင့်အောင် - ဒေါ်မြခွာညိုဦး - ဦးကျော်တင် - ဦးမင်းသိန်း တောင်တွင်းကြီး၊ - ဦးရွှေကို ကျောက်ပန်းတောင်း၊ ဒိုက်ဦး၊ ရွှေတောင်၊ - ဦးငြိမ်းသစ်(ခ) ဦးသောင်းထွန်း ဦးခင်မောင်စိုး - ဒေါက်တာလင်းလင်းကျော် - ဒေါ်မာမာခိုင် - ဦးလှထွန်းကျော် - ဦးထွန်းမြင့် - ဒေါက်တာစိန်မြအေး - ဦးစိုးသူရထွန်း - ဦးကျော်ဆွေဝင်း(ခ) ဦးအာလူး - ဦးကျော်မြင့် - သူရဦးသက်ဆွေ - ဦးစိုင်းဖိုးမြတ် - ဦးစိုင်းဆမ် - ဒေါ်နန်းခင်စော - ဒေါ်ပြုံးကေသီနိုင် - ဦးခွန်သန်းထူး - ဒေါက်တာဒေါ်သန်းငွေ - ဦးခွန်မောင်သောင်း - ဦးစိုင်းဆိုင်မိုင်း - ဦးစိန်ဝင်း - ဦးသိန်းထွန်း - ဒုတိယဗိုလ်မှူးကြီးမိုးကျော် - ဒုတိယဗိုလ်မှူးကြီးမောင်ဘို - ဒုတိယဗိုလ်မှူးကြီးစိုင်းအိုက်လှ - ဗိုလ်မှူးလွင်မောင်စိုး - ဒေါ်ရှီလာနန်တောင်(ခ) အမ်နန်တောင် - ဦးခင်မောင်မြင့် မဟာအောင်မြေ၊ ဝမ်းတွင်း၊ မြစ်သား၊ သထုံ၊ မောင်တော၊ ဗဟန်း၊ ဒလ။ ကွမ်းခြံကုန်း၊ ကော့မှူး၊ တိုက်ကြီး၊ ကိုကိုးကျွန်း၊ မူဆယ်၊ မိုင်းယန်း၊ ကွန်ဟိန်း၊ ကလော၊ တောင်ကြီး၊ ပင်လောင်း၊ မိုင်းကိုင်၊ မအူပင်၊ ကျောင်းကုန်း၊ တပ်မတော်၊ တပ်မတော်၊ တပ်မတော်၊ တပ်မတော်၊ ကချင်-၂၊ ကချင်-၉၊ ကယား -၅၊ - ဒေါ်ရှားမူ - ဦးစိုင်းသန်းနိုင် ဦးစောလှားဖောင်ခွာ ကရင်-၁၂၊ - ဦးစောမိုးမြင့်(ခ) ဆင်မြူရယ် ကရင်-၁၊ - ဦးဝင်းအောင် စစ်ကိုင်း-၃။ စစ်ကိုင်း-၅၊ - ဦးခင်မောင်ဝင်း စစ်ကိုင်း-၇၊ - ဦးတင်မောင်ဝင်း စစ်ကိုင်း-၁၀၊ - ဦးညီညီထွေး(ခ) ဦးကိုကိုလေး စစ်ကိုင်း-၁၁၊ - ဦးဇော်မင်း စစ်ကိုင်း-၆၊ - ဦးဥက္ကာမင်း တနင်္သာရီ-၈၊ - ဦးအောင်ဝင်း တနင်္သာရီ-၁၊ - ဦးသက်နိုင်စိုး တနင်္သာရီ-၂၊ - ဒေါ်စန်းစန်းမြင့် ပဲခူး-၄၊ - ဒေါ်မြတ်သီတာထွန်း မွန်-၅၊ - ဒေါ်သီရိရတနာ - ဦးခင်ဇော်ဦး - ဦးလင်းတင်ဌေး - ဦးကျော်သန်း ရခိုင်-၁၀၊ - ဦးတက်ထွန်းအောင် ရခိုင်-၂၊ - ဦးရဲမြင့်စိုး ရန်ကုန်-၇၊ - ဦးစိုင်းလုံစံခတ် ရှမ်း-၇၊ - ဗိုလ်မှူးမင်းအောင်ဖြိုး တပ်မတော် နှင့် - ဗိုလ်မှူးသက်မင်းဦး တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြု ထားသူ ရ ဦးရှိပြီး ယနေ့ခွင့်ပန် ကြားသူ ၆၅ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၇၂ ဦးဖြစ်ပါတယ်။ ခွင့်မဲ့ပျက်ကွက်သူ မရှိ ပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၆၅ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ဒုတိယနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယနေ့ ခွင့်ပန်ကြား၍ ခွင့်ပြုထားသူ ရ ဦး၊ ယနေ့ခွင့်ပန်ကြား၍ ခွင့်ပြုထားသူ ၆၅ ဦးဖြစ်တဲ့အတွက် ခွင့်ပြုထားသူ စုစုပေါင်း ၇၂ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်ကိုယ်စားလှယ်များ၏ (၁၃၇)ကြိမ်မြောက် နိုင်ငံတကာပါလီမန်များညီလာခံနှင့် ဆက်စပ်အစည်းအဝေးများသို့ တက်ရောက်ခဲ့သည့်ခရီးစဉ်ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော် ဒုတိယဥက္ကဋ္ဌ ဦးတီခွန်မြတ် ခေါင်းဆောင်တဲ့ မြန်မာလွှတ်တော်ကိုယ်စားလှယ်အဖွဲ့ဟာ ရုရှား ဖက်ဒရေးရှင်းနိုင်ငံ၊ စိန့်ပီတာစဘတ်မြို့မှာ ကျင်းပပြုလုပ်တဲ့ (၁၃၇)ကြိမ်မြောက် နိုင်ငံတကာပါလီမန်များ picså 137th Inter- Parliamentary Union (IPU) Assembly ndodhaopš:3260:op:08 တက်ရောက်ရန် ၁၃-၁၀-၂၀၁ရ ရက်မှ ၂၀-၁၀-၂၀၁ရ ရက်ထိ သွားရောက်ခဲ့တဲ့ခရီးစဉ်ကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတရုံးမှ ပေးပို့သော ကချင်ပြည်နယ်၊ ချင်းပြည်နယ်၊ စစ်ကိုင်းတိုင်းဒေသကြီး၊ ပဲခူးတိုင်းဒေသကြီးနှင့် မွန်ပြည်နယ်တို့အတွင်း ကျေးရွာ၊ ကျေးရွာအုပ်စု၊ ရပ်ကွက်များနှင့် မြို့များ အမည်ပြောင်းလဲ ပြင်ဆင်ဖွဲ့စည်းခြင်း၊ တိုးချဲ့ခြင်း၊ ပယ်ဖျက်ခြင်းနှင့် ဧရိယာပြင်ဆင်ဖွဲ့စည်းခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကချင် ပြည်နယ်၊ ချင်းပြည်နယ်၊ စစ်ကိုင်းတိုင်းဒေသကြီး၊ ပဲခူးတိုင်းဒေသကြီးနဲ့ မွန်ပြည်နယ်တို့အတွင်းရှိ ကျေးရွာ၊ ကျေးရွာအုပ်စု၊ ရပ်ကွက်များနဲ့ မြို့များ အမည်ပြောင်းလဲပြင်ဆင်ဖွဲ့စည်းခြင်း၊ တိုးချဲ့ခြင်း၊ ပယ်ဖျက်ခြင်း၊ ဧရိယာ ပြင်ဆင် ဖွဲ့စည်းခြင်းတို့နဲ့စပ်လျဉ်းပြီး ပြည်ထောင်စုလွှတ်တော်မှာ မှတ်တမ်းတင်နိုင်ဖို့အတွက် နိုင်ငံတော် သမ္မတရုံးရဲ့ ၁၇-၁၀-၂၀၁ရ ရက်စွဲပါ စာအမှတ်၊ ၅၀၈(၈၆)/၁၂/သမ္မတရုံးဖြင့် ပေးပို့ထားပြီး ယင်းစာမိတ္တူ ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ နောက်ဆက်တွဲဖြင့် ဖော်ပြထားပါသည်။ အဆိုပါ တိုးချဲ့ ပြင်ဆင်ဖွဲ့စည်းခြင်းများကို တင်ပြပါမယ်။ - ကချင်ပြည်နယ်၊ မိုးညှင်းခရိုင်၊ မိုးညှင်းမြို့နယ်၊ လုံးတုံကျေးရွာအုပ်စု အတွင်းရှိ လုံးတုံ ကျေးရွာကို ရပ်ကွက်(၄)ရပ်ကွက်ပါဝင်တဲ့ အင်းတော်ကြီးမြို့အဖြစ် တိုးချဲ့ပြင်ဆင်ဖွဲ့စည်းပြီး ကျေးရွာအုပ်စု တစ်အုပ်စု အမည်ပြောင်းလဲပြင်ဆင်ဖွဲ့စည်းခြင်း၊ ကျေးရွာ ၈ ရွာ တိုးချဲ့ ဖွဲ့စည်း ခြင်းနဲ့ ကျေးရွာ ၁၈ ရွာ ပယ်ဖျက်ခြင်း၊ - ချင်းပြည်နယ်၊ မတူပီခရိုင်၊ ပလက်ဝမြို့နယ်၊ ပလက်ဝမြို့တွင် ရပ်ကွက် တစ်ရပ်ကွက် တိုးချဲ့ ဖွဲ့စည်းခြင်း၊ ကျေးရွာအုပ်စု ၃ အုပ်စုကို နယ်နိမိတ်ဧရိယာ ပြင်ဆင်ဖွဲ့စည်းပြီး ကျေးရွာအုပ်စု တစ်အုပ်စု၊ ကျေးရွာနှစ်ရွာ ပယ်ဖျက်ခြင်းနဲ့ ဖလမ်းခရိုင်၊ ဖလမ်းမြို့နယ်တွင် ရပ်ကွက် (၄)ရပ်ကွက် တိုးချဲ့ ဖွဲ့စည်းခြင်း၊ ရပ်ကွက် နှစ်ရပ်ကွက်နဲ့ ကျေးရွာအုပ်စု ၈ အုပ်စု ဧရိယာပြင်ဆင်ဖွဲ့စည်းပြီး ကျေးရွာအုပ်စု တစ်အုပ်စုနဲ့ ကျေးရွာ ရ ရွာ ပယ်ဖျက်ခြင်း၊ စစ်ကိုင်းတိုင်းဒေသကြီး၊ ကသာခရိုင်၊ ပင်လည်ဘူးမြို့နယ်၊ ကောလင်းမြို့နယ်၊ ရွှေဘိုခရိုင်၊ တန့်ဆည်မြို့နယ်တို့တွင် မြို့၊ ရပ်ကွက်၊ ကျေးရွာအုပ်စုနဲ့ ကျေးရွာများ တိုးချဲ့ခြင်း၊ ပယ်ဖျက် ခြင်းနဲ့ ဧရိယာပြင်ဆင်ဖွဲ့စည်းခြင်း၊ ပဲခူးတိုင်းဒေသကြီး၊ ပြည်ခရိုင်၊ ပေါင်းတည်မြို့နယ်၊ ကျောက်တံခါးကျေးရွာအုပ်စုတွင် ကျေးရွာ ၃ ရွာ တိုးချဲ့ ဖွဲ့စည်းခြင်းနဲ့ - မွန်ပြည်နယ်၊ မော်လမြိုင်ခရိုင်၊ ကျိုက်မရောမြို့နယ်တွင် ရပ်ကွက် နှစ်ရပ်ကွက် တိုးချဲ့ဖွဲ့စည်းပြီး ကျေးရွာ ၆ ရွာ ပယ်ဖျက်ခြင်းနဲ့ သထုံခရိုင်၊ ဘီးလင်းမြို့နယ်၊ တဘက်ကျေးရွာအုပ်စုတွင် ဒေါင်းရွာ ကျေးရွာတစ်ရွာ တိုးချဲ့ဖွဲ့စည်းခြင်း တို့ဖြစ်ပါတယ်။ အထက်ပါ ကျေးရွာ၊ ကျေးရွာအုပ်စု၊ ရပ်ကွက်များနဲ့ မြို့များ အမည်ပြောင်းလဲ ပြင်ဆင် ဖွဲ့စည်းခြင်း၊ တိုးချဲ့ခြင်း၊ ပယ်ဖျက်ခြင်း၊ ဧရိယာပြင်ဆင်ဖွဲ့စည်းခြင်းတို့ကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော မြန်မာနိုင်ငံ၏ ဘဏ္ဍာရေးနှစ် ပြောင်းလဲပြင်ဆင်သတ်မှတ်သည့် ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ မြန်မာနိုင်ငံရဲ့ လက်ရှိကျင့်သုံးနေသော ဘဏ္ဍာရေးနှစ်ဖြစ်တဲ့ ဧပြီလ ၁ ရက်မှ မတ်လ ၃၁ ရက်ထိ(အစား) အောက်တိုဘာလ ၁ ရက်မှ စက်တင်ဘာလ ၃၀ ရက်ထိ ပြောင်းလဲပြင်ဆင် သတ်မှတ်မှုကို ၂၀၁၈-၂၀၁၉ ဘဏ္ဍာရေးနှစ်မှ စတင်ဆောင်ရွက်မည့်ကိစ္စနဲ့စပ်လျဉ်းပြီး ၁၇-၁၀-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၄ ဦး ရှိပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဒေါ်ချိုချို၊ အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင့်။ ကျွန်မကတော့ နိုင်ငံတော်သမ္မတထံမှ ပေးပို့ ထားတဲ့ မြန်မာနိုင်ငံရဲ့ ဘဏ္ဍာရေးနှစ် ပြောင်းလဲပြင်ဆင်သတ်မှတ်တဲ့ ကိစ္စနဲ့စပ်လျဉ်း၍ အပြုသဘောနဲ့ ထောက်ခံဆွေးနွေးသွားမယ့် ပဲခူးတိုင်းဒေသကြီး အုတ်တွင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဖြစ်ပါတယ်။ နာယကကြီးရှင့်။ မြန်မာနိုင်ငံရဲ့ ဘဏ္ဍာရေးနှစ်ကို ဧပြီလ ၁ ရက်မှ မတ်လ ၃၁ ရက်အစား အောက်တိုဘာလ ၁ ရက်နေ့မှ စက်တင်ဘာ ၃၀ ရက်နေ့အထိ ပြောင်းလဲပြင်ဆင်သတ်မှတ်မှုကို ၂၀၁၈-၂၀၁၉ ခု ဘဏ္ဍာရေး နှစ်မှစတင်၍ ဆောင်ရွက်ရာတွင် ၆ လစာ တစ်ဖြတ်နဲ့ နောက် ၁၂ လစာတစ်ဖြတ် ဆွဲရမှာဖြစ်ပြီး အထွေထွေ ရွေးကောက်ပွဲအပြင် အစိုးရဟောင်းရဲ့ ဘတ်ဂျက် ၆ လစာကို နောက်အစိုးရက ဒဏ်ခံရမှာဖြစ်ပါတယ်။ ဒါပေမယ့် ကမ္ဘာပေါ်မှာရှိတဲ့ နိုင်ငံ ၂၂ရ နိုင်ငံတို့မှာ ကာလသတ်မှတ်မှုများကို အဓိကအားဖြင့် ၄ မျိုး ခွဲခြား ထားပြီး ကမ္ဘာ့ငွေကြေးအဖွဲ့အစည်း IMF အဖွဲ့ဝင်ကမ္ဘာ့နိုင်ငံပေါင်း ၇၀ ရာခိုင်နှုန်းနီးပါးဟာ ဇန်နဝါရီလ ၁ ရက်နေ့မှ ဒီဇင်ဘာလ ၃၁ ရက်နေ့အထိ ပြက္ခဒိန်နှစ်အတိုင်းသတ်မှတ်ပြီး ယူကေနိုင်ငံအပါအဝင် ၎င်း ကိုလိုနီဖြစ်ခဲ့ဖူးတဲ့ နိုင်ငံအချို့ဖြစ်တဲ့ စင်ကာပူ၊ အာရှနိုင်ငံ၊ အိန္ဒိယ စသည်တို့ကတော့ ဧပြီလ ၁ ရက်နေ့မှ မတ်လ ၃၁ ရက်ကို သတ်မှတ်ခဲ့ပါတယ်။ ကမ္ဘာ့တောင်ပိုင်းနိုင်ငံများဖြစ်တဲ့ သြစတြေးလျနိုင်ငံအပါအဝင် ကတော့ ဇူလိုင်လ ၁ ရက်နေ့မှ ဇွန်လ ၃၀ ရက်နေ့အထိ သတ်မှတ်ကြပြီး ယူအက်စ်၊ ထိုင်း၊ လာအိုနိုင်ငံ များကတော့ အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့ကို သတ်မှတ်ကြတာဖြစ်တဲ့အတွက် မြန်မာနိုင်ငံက ပြောင်းလဲပြင်ဆင်သတ်မှတ်မယ့် အောက်တိုဘာ ၁ ရက်နေ့မှ စက်တင်ဘာ ၃၀ ရက်နေ့ အထိ သတ်မှတ်တဲ့နိုင်ငံပေါင်းဟာ ၁၂ နိုင်ငံရှိပါတယ်။ နာယကကြီးရှင့်။ ကျွန်မဆွေးနွေးလိုတာကတော့ ကျွန်မတို့မြန်မာနိုင်ငံရဲ့ ရာသီဥတုအနီးကပ်ဆုံး တူညီနေတဲ့ အိမ်နီးချင်းနိုင်ငံတွေဖြစ်တဲ့ ထိုင်းနဲ့ လာအိုတို့မှာ ဘဏ္ဍာရေးနှစ်ကို အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိ သတ်မှတ်ထားတဲ့အတွက်ကြောင့် မြန်မာနိုင်ငံအနေဖြင့်လည်း အောက်တိုဘာလ ၁ ရက်နေ့မှ စက်တင်ဘာ ၃၀ ရက်နေ့အထိ ပြောင်းလဲသတ်မှတ်လိုက်ခြင်းဖြင့် မြန်မာနိုင်ငံရဲ့ ရာသီဥတုနဲ့ မိုးရွာသွန်းမှုများကြောင့် လုပ်ငန်းများဆောင်ရွက်ရတဲ့အခါမှာ ဇွန်လမှ နိုဝင်ဘာလအထိ လုပ်ငန်းများ ရပ်ဆိုင်းထားစရာမလိုဘဲ ပွင့်လင်းကာလတွင် လုပ်ငန်းများကိုနှောင့်နှေးမှုမရှိဘဲ လုပ်ကိုင်နိုင်မည်ဖြစ်သလို ဘတ်ဂျက်ပိတ်ချိန်ဟာ အားလပ်ရက်နဲ့ နီးကပ်ရင် လူများအလုပ်လုပ်ချိန် နည်းပါးခြင်းတွေလည်း ဖြစ်လာမှာ ဖြစ်တဲ့အတွက်ကြောင့်မိုလို့ ဒီအခက်အခဲကိုလည်း ကျော်လွှားနိုင်မှာဖြစ်ပါတယ်။ ဘဏ္ဍာရေးနှစ်ကုန်ဆုံး ချိန်ကို မီအောင်ဆိုပြီး ီးစီးအောင် လုပ်ငန်းတွေကိုတွန်းလို့ရတဲ့အတွက် အရည်အသွေးမမီတာတွေ ရှိရင် လုပ်ငန်းများမပြီးစီးလို့ နောင်ဘတ်ဂျက်ကိုကူးပြီးလုပ်ရတာ ရှိခြင်းများကိုလည်း လျော့နည်းစေမှာ ဖြစ်ပါတယ်။ နာယကကြီးရှင်။ အခုလိုဘဏ္ဍာရေးနှစ်ကို အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့ သတ်မှတ်ခြင်းမျိုး မြန်မာနိုင်ငံမှာ ၁၉၄၅ မှ ၁၉၇၃ အထိ သတ်မှတ်ခဲ့ပြီး ၁၉၇၄ ခုနှစ်ကျမှ ဧပြီလ ၁ ရက်မှ မတ်လ ၃၁ ရက်နေ့ကို ပြန်လည်ပြင်ဆင် သတ်မှတ်ခဲ့တာဖြစ်ပါတယ်။ အဲဒြီလ ၁ ရက်နေ့မှ မတ်လ ၃၁ ရက်နေ့အထိ ပြန်လည်ပြင်ဆင် သတ်မှတ်ခြင်းဟာ တောင်သူလယ်သမားများ လယ်ယာ စိုက်ပျိုးရေးလုပ်ငန်းများ မစတင်မီ စိုက်ပျိုးစရိတ်ထုတ်ချေးပေးနိုင်ရေးအတွက် ဖြစ်သည်ဟုဆိုပေမယ့် တကယ်တမ်းမှာတော့ တောင်သူလယ်သမားများရဲ့ လက်ဝယ်ကို စိုက်ပျိုးစရိတ်ချေးငွေတွေဟာ အကြောင်း အမျိုးမျိုးကြောင့် သြဂုတ်လနဲ့ စက်တင်ဘာလလောက်မှသာ ရရှိနေကြရပါတယ်။ အခြားနိုင်ငံတွေမှာ ဆိုရင်လည်း ဘဏ္ဍာရေးနှစ်ကို အမြဲတမ်းပြောင်းလဲနေမှုများ ရှိတဲ့အတွက် မြန်မာနိုင်ငံအနေနဲ့ ရာသီဥတု အခြေအနေ၊ လုပ်ငန်းလုပ်ဆောင်မှုအခြေအနေ၊ အားလပ်ရက်နဲ့နီးမှု မနီးမှုစတဲ့အချက်များအပေါ်မူတည်ပြီး ပြောင်းလဲသင့်ပါတယ်။ ဥပမာပြရမယ်ဆိုရင် အရှေ့တီမောနိုင်ငံဟာ ၂၀၀၉ ခုနှစ်မှာ ဘဏ္ဍာရေးနှစ်ကို ဇူလိုင်လ ၁ ရက်နေ့မှ ဇွန်လ ၃၀ ရက်နေ့အစား တီမောနိုင်ငံရဲ့ ရာသီဥတုနဲ့ ယဉ်ကျေးမှုအရ ဇန်နဝါရီလ ၁ ရက်နေ့အထိ သတ်မှတ်ရခြင်းဟာ အရှေ့တီမောရဲ့ အဓိကထောက်ပံ့သူ သြစတြေးလျကြောင့်ဖြစ်ပါတယ်။ ဒါပေမယ့် တီမောနိုင်ငံမှာ မိုးတွင်းအလုပ်လုပ်ရာမှာ ခက်တဲ့အတွက်ကြောင့်လည်းကောင်း၊ ဥပဒေပြုရေး အရလည်းကောင်း၊ ခရစ္စမတ်မတိုင်မီ အပြီးပြဋ္ဌာန်းလိုတဲ့အတွက် ၎င်းတို့အတွက် အကောင်းဆုံးဖြစ်တဲ့ ဇန်နဝါရီလ ၁ ရက်နေ့မှ ဒီဇင်ဘာလ ၃၁ ရက်နေ့ကို ပြောင်းလဲပြင်ဆင်သတ်မှတ်ခဲ့ခြင်းဖြစ်ပါတယ်။ ထို့အတူ အိန္ဒိယနိုင်ငံမှာလည်း ဘဏ္ဍာရေးနှစ်ကို ဧပြီလ ၁ ရက်နေ့မှ မတ်လ ၃၁ ရက်နေ့အစား ဇန်နဝါရီလ ၁ ရက် နေ့မှ ဒီဇင်ဘာ ၃၁ ရက်သို့ ၂၀၁၈ ခုနှစ်တွင် ပြောင်းတော့မည်ဖြစ်ပါတယ်။ နာယကကြီးရှင်။ အခုလိုမြန်မာနိုင်ငံရဲ့ ဘဏ္ဍာရေးနှစ်ကို ပြောင်းလဲပြင်ဆင်သတ်မှတ်လိုက်ခြင်းဖြင့် နိုင်ငံတကာအလေ့အကျင့်များနဲ့ တစ်သားတည်းဖြစ်သွားခြင်း၊ မုတ်သုံရာသီအတွက် လုံလောက်စွာ ပြင်ဆင် နိုင်ခြင်း၊ စိုက်ပျိုးရေးကိန်းဂဏန်းများပိုမိုသုံးနိုင်မည်ဖြစ်ခြင်း၊ ဆောက်လုပ်ရေးလုပ်ငန်းများ မုတ်သုံကို ရှောင်နိုင်ခြင်း၊ ပြည်သူ့ဘဏ္ဍာငွေများလုပ်ငန်းများ အကောင်အထည်မဖော်ရဘဲ ဘဏ်များတွင် ပိတ်မိနေခြင်းမှ ကာကွယ်နိုင်ခြင်း၊ လပတ်အလိုက် ဘဏ္ဍာငွေသုံးစွဲမှုများ ပိုမိုညီညွတ်မျှတနိုင်ခြင်း စတဲ့အားသာချက်များ ရရှိမှာဖြစ်တဲ့အတွက်ကြောင့်မို့လို့ အခုလိုဘဏ္ဍာရေးနှစ်ကို ဧပြီလ ၁ ရက်မှ မတ်လ ၃၁ အစား အောက်တိုဘာလ ၁ ရက်မှ စက်တင်ဘာ ၃၁ ရက်နေ့အထိ ပြောင်းလဲပြင်ဆင် သတ်မှတ်ခြင်းကို ထောက်ခံလိုက်ရပါတယ်ရှင်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးခင်ချို၊ လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲ့မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ကျွန်တော် ဆွေးနွေးတင်ပြမယ့် အကြောင်းအရာကတော့ နိုင်ငံတော်သမ္မတရုံးက ၂၉-၉-၂၀၁ရ ရက်စွဲပါစာအမှတ်၊ ၃(၁)/၁/သမ္မတရုံးရဲ့ ထုတ်ပြန်ပေးပို့ခဲ့တဲ့ မြန်မာနိုင်ငံရဲ့ ဘဏ္ဍာရေးနှစ်ကို ၂၀၁၈-၂၀၁၉ ဘဏ္ဍာနှစ်က စပြီးတော့ အောက်တိုဘာလ ၁ ရက်နေ့ကစ၍ စက်တင်ဘာလ ၃၀ ရက်နေ့အထိအဖြစ် ပြောင်းလဲပြင်ဆင် သတ်မှတ်ရေးကိစ္စနဲ့ပတ်သက်ပြီး ဆွေးနွေးတင်ပြ အကြံပြု မှာဖြစ်ပါတယ်။ ယခင် ၁၉၇၃- ၁၉၇၄ ခုနှစ်အထိ ကျွန်တော်တို့နိုင်ငံရဲ့ ဘဏ္ဍာနှစ်ကို ယခုပြောင်းလဲမယ့် အောက်တိုဘာလ ၁ ရက်ကနေ စက်တင်ဘာလ ၃၀ ရက် အထိ သတ်မှတ်ခဲ့ကြောင်းနဲ့ ၁၉၇၄-၁၉၇၅ ဖွဲ့စည်းပုံအခြေခံဥပဒေသစ်အရ လွှတ်တော်သက်တမ်းနဲ့ ညီအောင် ဧပြီလ ၁ ရက်ကနေ မတ်လ ၃၁ ရက်နေ့အထိ ပြောင်းလဲသတ်မှတ်ခဲ့ကြောင်း သိရပါတယ်။ ဘဏ္ဍာနှစ်သတ်မှတ်မှုအနေနဲ့ပတ်သက်လို့ လေ့လာကြည့်တဲ့အခါမှာ ဧပြီလ ၁ ရက်ကနေ မတ်လ ၃၁ ရက်နေ့အထိ သတ်မှတ်ကျင့်သုံးတဲ့ နိုင်ငံပေါင်း ၃၃ နိုင်ငံ၊ ဇူလိုင်လ ၁ ရက်နေ့ကနေ ဇွန်လ ၃၀ ရက်နေ့ အထိ သတ်မှတ်ကျင့်သုံးတဲ့နိုင်ငံပေါင်း ၂၀၊ အောက်တိုဘာလ ၁ ရက်ကနေ စက်တင်ဘာလ ၃၀ ရက်နေ့ အထိ သတ်မှတ်ကျင့်သုံးသော နိုင်ငံပေါင်း ၁၂ နိုင်ငံ၊ ပြက္ခဒိန်နှစ် ဇန်နဝါရီလ ၁ ရက်နေ့မှ ဒီဇင်ဘာလ ၃၀ ရက် နေ့အထိ သတ်မှတ်ကျင့်သုံးသော နိုင်ငံပေါင်း ၁၆၄ နိုင်ငံနှင့် အခြားပုံစံနှင့်ကျင့်သုံးသောနိုင်ငံက ၅ နိုင်ငံ ရှိကြောင်းသိရှိရပါတယ်။ အာဆီယံနိုင်ငံတွေအနေနဲ့ကတော့ ဧပြီလ ၁ ရက်နေ့ကနေ မတ်လ ၃၁ ရက်နေ့ အထိ လက်ရှိကျင့်သုံးနေတာကတော့ မြန်မာ၊ ဘရူနိုင်းနှင့် စင်ကာပူနိုင်ငံတို့က ကျင့်သုံးနေပြီးတော့ ထိုင်းနဲ့ လာအိုကတော့ အောက်တိုဘာလ ၁ ရက်ကနေ စက်တင်ဘာလ ၃၀ အထိ ကျင့်သုံးနေပြီးတော့ ကျန်နိုင်ငံ ၅ နိုင်ငံ ကတော့ ပြက္ခဒိန်နှစ် ဇန်နဝါရီလ ၁ ရက်ကနေ ဒီဇင်ဘာလ ၃၀ အထိ ကျင့်သုံးကြောင်းသိရပါတယ်။ ကျင့်သုံးနေတဲ့ ဧပြီလ ၁ ရက်ကနေ မတ်လ ၃၁ ရက်နေ့ အထိ ကာလနှင့်ပတ်သက်ပြီး နှစ်စ ဧပြီလမှာ ရုံးပိတ်ရက်များခြင်း၊ မိုးရာသီကာလပြီးဆုံးချိန် အောက်တိုဘာလမှ မတ်လအထိ တည်ဆောက်ရေးလုပ်ငန်း ကာလ ၆ လပဲရှိခြင်းနှင့် ဖြည့်စွက်ရန်ပုံငွေတွေတွက်ချက်ဖို့ အခက်အခဲရှိခြင်း စတဲ့အားနည်းချက်တွေ ရှိကြောင်းနှင့် ပြောင်းလဲဆောင်ရွက်မည့် ဘဏ္ဍာနှစ်မှာတော့ ဒီအခက်အခဲတွေပြေလည်နိုင်မယ်လို့ သိရပါတယ်။ ကျွန်တော့အနေနဲ့ ဆွေးနွေးတင်ပြချင်တာကတော့ လက်ရှိကျင့်သုံးနေတဲ့ ဘဏ္ဍာရေးနှစ်နဲ့ ပြောင်းလဲ ဆောင်ရွက်မည့်ဘဏ္ဍာနှစ် သတ်မှတ်ကာလအတွက် ရှိလာနိုင်မည့် အကျိုးအပြစ်များနှင့်ပတ်သက်ပြီး အကြံပြုဆွေးနွေး တင်ပြမှာဖြစ်ပါတယ်။ နာယကကြီးခင်ဗျား။ ဘဏ္ဍာရေးနှစ်ဆိုတာ နိုင်ငံတစ်နိုင်ငံရဲ့ စီမံကိန်းလုပ်ငန်းတွေအတွက် Short Term, Medium Term . Long Term Plan 60367:ages qećà GDP 6oz ozdąjoseos. နိုင်ငံရဲ့ရငွေသုံးငွေ၊ ကြွေးမြီအပ်ငွေများ တွက်ချက်ခန့်မှန်း ဆောင်ရွက်နိုင်ဖို့ နှစ်ကာလတစ်ခုသတ်မှတ်ခြင်း ဖြစ်တယ်လို့ယူဆပါတယ်။ ကျွန်တော်တို့နိုင်ငံဟာ စိုက်ပျိုးရေးနိုင်ငံဖြစ်တဲ့အတွက်ကြောင့်မို့လို့ စီမံကိန်း ကိန်းဂဏန်းနဲ့ GDP တွက်ချက်ဖို့အတွက် စိုက်ပျိုးမှု၊ ရိတ်သိမ်းမှု၊ ထွက်ရှိမှုကို တွက်ချက်တဲ့အခါမှာ ပြောင်းလဲလိုက်တဲ့ ဘဏ္ဍာနှစ်အတွက် စိုက်ပျိုးတဲ့ စိုက်ပျိုးမှုနဲ့ ထွက်ရှိမှုဟာ ဘဏ္ဍာနှစ် ၂ နှစ် ခွနေမှာဖြစ်တဲ့ အတွက်ကြောင့် အခက်အခဲရှိနိုင်တယ်လို့ ယူဆမိပါတယ်။ ပညာရေးကဏ္ဍအနေနဲ့ အခြေခံပညာစာသင်နှစ်ဟာလည်းပဲ ဘဏ္ဍာနှစ် ၂ နှစ် ခွပြီးပါဝင်နေမှာ ဖြစ်တာတွေ့ရှိရပါတယ်။ အခွန်အကောက်များနှင့်ပတ်သက်လို့ ဝင်ငွေခွန်ဥပဒေအရ ဝင်ငွေနှစ်ကုန်ဆုံး ပြီးတဲ့ ဇွန်လကုန်မှ ကြေညာလွှာတွေ တင်သွင်းရမှာဖြစ်တဲ့အတွက်ကြောင့် ဝင်ငွေနှစ်၊ စည်းကြပ်နှစ် ကောက်ခံကာလ အခွန်ရငွေတွေအတွက်လည်းပဲ ပြန်လည်ချိန်ကိုက်စိစစ်ဖို့ လိုအပ်မယ်လို့ယူဆရပါတယ်။ အချို့ဌာန၊ အဖွဲ့အစည်းတွေရဲ့ လုပ်ငန်းအနှစ်ချုပ်တွေဟာ ပြက္ခဒိန်နှစ်ကို အခြေခံရေးဆွဲနေကြတာဖြစ်တဲ့ အတွက် လုပ်ငန်းကာလနှစ်နဲ့ ဘဏ္ဍာနှစ် ၂ ခု သီးခြားစီဖြစ်လာနိုင်ပါတယ်။ ကြွေးမြီနဲ့ပတ်သက်ပြီး နှစ်ဟောင်းအတွင်းက ချေးငွေတွေယူခဲ့ပေမယ့်လည်း ကြွေးကျန်ငွေနဲ့ အတိုးငွေတွေ တွက်ချက်လျာထားဖို့ အတွက်လည်းပဲ ကြိုတင်ပြီးတော့ ပြန်လည်စိစစ်ပြင်ဆင် ဆောင်ရွက်ရမယ်လို့လည်းယူဆရပါတယ်။ နိုင်ငံတော်က တောင်သူများကို ထုတ်ချေးပေးတဲ့ မိုးရာသီနှင့် ဆောင်းရာသီစိုက်ပျိုးစရိတ် ချေးငွေ ထုတ်ချေးကာလ၊ ပြန်လည်ကောက်ခံရမည့် ကာလနဲ့ပတ်သက်လို့ ဘဏ္ဍာနှစ်တစ်နှစ်အတွင်းဆောင်ရွက်ဖို့ မရနိုင်တဲ့အတွက် ဒါတွေကိုလည်း ကြိုတင်တွက်ချက် ဆောင်ရွက်သင့်တယ်လို့ထင်မိပါတယ်။ ၁၉၇၃၁၉၇၄ ခုနှစ် ှာ နိုင်ငံရဲ့ လှည့်လည်သုံးစွဲနေတဲ့ ငွေကြေးပမာဏ၊ ကြွေးမြီပမာဏ၊ GDP စီမံကိန်းလျာထားချက်၊ ဝန်ကြီးဌာန၊ ဦးစီးဌာန၊ ရုံးဌာနအရေအတွက်၊ လုပ်ငန်းသဘာဝမတူသော ဝန်ထမ်း အရေအတွက် အနေအထား အတော်လေးနည်းပါးတဲ့အတွက် ဘဏ္ဍာနှစ်တစ်ခုကနေ တခြားပုံစံ ဘဏ္ဍာနှစ် တစ်ခု ပြောင်းလဲဆောင်ရွက်တဲ့အခါမှာ အခက်အခဲသိပ်မရှိနိုင်ပေမယ့် လက်ရှိဘဏ္ဍာနှစ် ဧပြီလ ၁ ရက်နေ့ ကနေ အောက်တိုဘာလ ၁ ရက်ကို ပြောင်းလဲတဲ့အခါမှာလက်ရှိနိုင်ငံရဲ့ လည်ပတ်သုံးစွဲနေတဲ့ငွေကြေး တန်ဖိုးပမာဏ၊ ကြွေးမြီပမာဏ၊ ဗဟိုအဖွဲ့အစည်း ၁၁ ခုနဲ့ ဝန်ကြီးဌာန ၂၂ ခု အပါအဝင်မှာရှိတဲ့ ရုံးဌာန ပေါင်း ၁၆၀ ကျော်တို့ရဲ့ စီမံကိန်းလုပ်ငန်း၊ GDP ရငွေ၊ သုံးငွေ၊ ကြွေးမြီအပ်ငွေများကို ် ပြောင်းလဲလုပ်ဆောင်နိုင်ဖို့အတွက်လည်းပဲ ထည့်သွင်းစဉ်းစား ဆောင်ရွက်ဖို့လိုမယ်လို့လည်း ယူဆရပါတယ်။ ဘဏ္ဍာနှစ်တစ်နှစ်ရဲ့ ရသုံးမှန်းခြေစာရင်းတွေကို ပြည်ထောင်စုလွှတ်တော်က အတည်ပြု ပေးရမှာ ဖြစ်တဲ့အတွက်ကြောင့်မို့ ဘဏ္ဍာနှစ်ရဲ့ အစကို အောက်တိုဘာလ ၁ ရက်မှာ စတင်ရမှာဖြစ်လို့ လွှတ်တော်ကို တင်ပြရတဲ့ကာလ၊ လွှတ်တော်က အတည်ပြုရမယ့်ကာလ၊ အဲဒီအခက်အခဲတွေ ရှိလာမယ်ဆိုလို့ရှိရင် တည်ဆောက်ရေးလုပ်ငန်းကာလအတွက် အဆင်မပြေ အခက်အခဲတွေ မကြုံလာနိုင်အောင် ကြိုတင်စဉ်းစား ဆောင်ရွက်သင့်ကြောင်း ဆွေးနွေးတင်ပြရင်း နိဂုံးချုပ်လိုက်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးသန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ဒီမူဝါဒကို ပြင်ဆင်တဲ့မူဝါဒကို ထောက်ခံတဲ့အပိုင်းကနေ ဆွေးနွေးသွားမှာ ဖြစ်ပါတယ်။ အစိုးရသစ်ရဲ့ Oustanding တစ်ခုလည်းဖြစ်ပါတယ်။ ဒါအစိုးရသစ်လက်ထက်မှာ ပြန်ပြီးတော့ ထွက်ရှိလာမယ့် လုပ်ငန်းစဉ်မူဝါဒ အသစ်တစ်ခုလည်းဖြစ်တဲ့အတွက် ဒါကြိုဆိုရမှာဖြစ်ပါတယ်။ အဲဒီတော့ ကျွန်တော်တို့ရဲ့ အရင်ကာလက ဘတ်ဂျက် Error တွေကိုတော့ ဒီနေရာမှာမဆွေးနွေးဘဲနဲ့ ဒီ ဘတ်ဂျက်နဲ့ ပတ်သက်ပြီးတော့ဖြစ်လာမယ့် (Institutional approach)ကို ကျွန်တော် ဆွေးနွေးသွားမှာ ဖြစ်ပါတယ်။ အရင်တုန်းကဆိုရင် ဘတ်ဂျက် ၄ လမှာ အတိုးထိုင်ရနေရတာမျိုး၊ ပြီးတော့ ဘတ်ဂျက် ၆ လ တည်ဆောက်ရေး ၆ လအတွင်းမှာ ဖုတ်မီးပူတိုက် တည်ဆောက်နေရတာမျိုး၊ ပြီးတော့မှ စာရင်းစစ်ချုပ်အစီရင်ခံစာတွေ မပါ ခဲ့တာ မျိုးတွေကို ကျွန်တော်တို့ ကျော်လွှားနိုင်မှာဖြစ်ပါတယ်။ ဒါအရင်တုန်းက ဘတ်ဂျက် Period နဲ့ ပတ်သက် ပြီးတော့ထွက်လာခဲ့တဲ့ error တွေဖြစ်ပါတယ်။ အခုမူဝါဒနဲ့ လိုက်လျောညီထွေဖြစ်စေမယ့် (Institutional approach)ကို ကျွန်တော် Power Point နဲ့ ရှင်းပြခွင့်ပြုပါ။ Power Point ပြပါခင်ဗျား။ အဲဒီတော့ ကျွန်တော်တို့နိုင်ငံမှာ မူဝါဒတွေပြောင်းလဲလိုက်တာနဲ့အမျှ လူနဲ့ Institution တစ်ခုလုံးက မပြောင်းလဲလာတာကို ကျွန်တော်တို့ ခဏခဏ တွေ့တွေ့နေရတာဖြစ်ပါတယ်။ အဲဒီတော့ မြန်မာနိုင်ငံမှာ မူဝါဒတွေပြောင်းပေမယ့် လူနဲ့ Institutional အားနည်းချက်ကနေပြီးတော့ မူဝါဒအရွှေ့ကို ကောင်းကောင်းကြီး ဒုက္ခပေးနေပါတယ်။ လူနဲ့ပတ်သက်လို့ရှိရင် လူဟောင်းတွေ၊ အကျင့်စရိုက်ဟောင်းတွေ ခေါက်ရိုးကျိုး နေတဲ့သူတွေ၊ မီးကြိုးမောင်းပျက်တွေ၊ အတိတ်အစွဲ မကျွတ်တဲ့သူတွေ ဖြစ်ပါတယ်။ ဒါကလူတွေနဲ့ ပတ်သက်ပါတယ်။ Institution ကို ကျွန်တော်ရှင်းပြပါမယ်။ ဒီဇယားမှာ ကျွန်တော်တို့ ဒါဟာအပေါ်က Executive ဖြစ်ပါတယ်။ ဒါဟာပေါ်လစီကိုရွှေ့ရတဲ့ Executive saca gulosaðill sås Executive a caroo Body aposs Management Body ဖြစ်ပါတယ်။ ကျွန်တော်တို့နိုင်ငံမှာ Body ကြီးက အရမ်းကြီးပါတယ်။ အဲဒီ Body မှာ ပထမ ၆ ဆင့်က ဒါအရာထမ်းတွေ၊ အရာရှိပိုင်းတွေ ဖြစ်ပါတယ်။ အောက်ကဝန်ထမ်းတွေ ရိုးရိုးဝန်ထမ်းတွေဖြစ်ပါတယ်။ အဲဒီဝန်ထမ်းတွေမှာ အဝါရောင် ပြထားတာတွေက ကျွန်တော်တို့က သူရဲ့ ဒါရိုက်တာ၊ ညွှန်မှူး Level sacens Vertical, Horizontal Links gulosofii Sculenemoos:o) Power Point D နှိပ်လိုက်ပါ။ နောက်တစ်ချက်နှိပ်ပါ။ အဲဒီတော့ ကျွန်တော်တို့နိုင်ငံမှာ မူဝါဒကကောင်းပေမယ့် ဒီမူဝါဒကိုရွှေ့တဲ့ Institution ထဲမှာပါတဲ့ လူတွေ၊ Mechanism တွေဟာ ပြဿနာအမြဲတမ်းဖြစ်နေပါတယ်။ ကျွန်တော်တို့နိုင်ငံမှာ မူဝါဒကိုရွှေ့အောင် Y esodas pas 228. Institution on aamclosos Vertical Link cops: golos côui Horizontal Link လည်းရှိပါတယ်။ ဒီ Vertical Link ဆိုတာက ဒါဌာနဆိုင်ရာအဆင့်တူတဲ့ ရာထူး၊ ရာခံတွေကို ပြောတာပါ။ Vertical Link ဆိုတာ ဒေါင်လိုက်ကို ပြောတာဖြစ်ပါတယ်။ Horizontal Link ဆိုတာက ညွှန်မှူးတွေ ၊ ညွှန်မှူး Level တွေကိုပြောတာပါ။ Vitical ဆိုတာက PS ကနေအောက်ဆုံးအထိ AD အထိ ရှိပါတယ်။ အဲဒီ Body က ကျွန်တော်တို့ရဲ့ မူဝါဒကို ရွှေ့အောင်မလုပ်နိုင်ဘူး။ အပေါ်က Executive အစိုးရ အဖွဲ့က Policy ကို ချပေမယ့် လက်ရှိမှာ ဒီ Body ကနေပြီးတော့ ကျွန်တော်တို့မူဝါဒကို အမြဲတမ်း မရွေ့အောင် ကန့်လန့်လိုက်အောင် အမြဲတမ်းဖြစ်နေပါတယ်။ အဲဒီတော့ ဒီအချက်ကြောင့် အခုကျွန်တော်တို့ ဘတ်ဂျက် Year cose:neodosoli cose:oposodesopos osgoscòpodcode:croscooppil še Institutionalize ကို ကျွန်တော်တို့ ဘယ်လိုချိန်းမလဲ၊ ဘယ်လို Reform လုပ်မလဲဆိုတာက တစ်ခါတည်းစဉ်းစားရမှာ ဖြစ်ပါတယ်။ ဒီပွဲမှာ တစ်ခါတည်းရှင်းရမှာဖြစ်ပါတယ်။ ဒီ Management body ကိုရှင်းဖို့အတွက်က Procurement Law Gozi Standard of Procedure 6021 KPI caTolosuši Key Performance Annex 6031 Administrated Procedure cozi Public Information cozi 31 m Asymmetric cộ ခေါ်တဲ့ Market failure ဖြစ်နေတဲ့ အချက်တွေပါ။ ဒီအချက်တွေဟာ ဒီ Body မှာ အမြဲတမ်းရှိနေပါတယ်။ ဒီပြဿနာကိုရှင်းရမှာ ဖြစ်ပါတယ်။ ဒီဟာတွေကိုရှင်းဖို့အတွက် ကျွန်တော်တို့က Delegation နဲ့သွားမလား။ Decentralize d. 33:609:aços Esalga os 33:900$ Flow of authority o 20:99068 ပါတယ်။ ဒါကြောင့်မို့လို့ ကျွန်တော်တို့က ဒီမူဝါဒကိုပြောင်းပြီဆိုတာနဲ့ ဒီ Institution ကို တစ်ခါတည်း စဉ်းစားရမှာဖြစ်ပါတယ်။ ဒါကြောင့်မို့လို့ ဒီ Institution ကို စဉ်းစားပေးပါ။ ပါဝင်ထည့်ပြီးတော့ ဘယ်လို ရှင်းမလဲဆိုတာကို ကျွန်တော်တို့ ကိုင်တွယ်ရမှာဖြစ်တဲ့အတွက် ကျွန်တော်က ဒီ Institutional approach တာနဲ့ သူနဲ့ Relevant ဖြစ်နေတဲ့ ဒီ Election တို့ အစိုးရအပြောင်းအလဲတို့မှာ ဘာတွေ ပြင်ဆင်ထားတယ် ဘာတွေကိုင်တွယ်ထားတယ်ဆိုတာကို အစိုးရအနေနဲ့လည်း ခိုင်မာတဲ့လုပ်ထုံးလုပ်နည်းတွေနဲ့ နည်းတွေ ရှိပြီးသားဖြစ်မယ်လို့တော့ ကျွန်တော်ထင်ပါတယ်။ ဒီအတွက်တော့ ကျွန်တော်သံသယ မရှိပါဘူး။ အဲဒီတော့ နောက်ဆုံးအနေနဲ့ အားသာချက်က ဘာတွေဖြစ်လာမလဲဆိုရင် တောင်ပေါ်ဒေသတွေရဲ့ ပြဿနာ၊ အခုဆိုတည်ဆောက်ရေးမှာ ၈ လ စောင့်လို့ရပါတယ်။ ကျန်တဲ့ ၄ လကို ကျွန်တော် စာရင်း ကောင်းကောင်းစစ်လို့ရပါတယ်။ ဒီအချို့ အားသာချက်တွေက ကျွန်တော်တို့နိုင်ငံမှာဖြစ်နေတဲ့ Corruption အကျင့်ပျက်ခြစားမှုနှင့် Institutionalize မဖြစ်တဲ့ပြဿနာကို ကျွန်တော်တို့ ရှင်းလို့ရမှာဖြစ်ပါတယ်။ ဒါကြောင့်မို့လို့ ဒီမူဝါဒကို ကျွန်တော် အပြည့်အဝထောက်ခံပါတယ်။ တစ်ဆက်တည်းမှာလည်း ဒီမူဝါဒကို 08$:9029 Institutional Administrated body r ouốce approach oozulowa oss ကိုလည်း စဉ်းစားပေးပါလို့ ဒါပြည်ထောင်စုလွှတ်တော်ကနေတဆင့် ကျွန်တော်တိုက်တွန်း အကြံပြုရင်း နိဂုံးချုပ်ပါတယ်။</speech>
<speech type="speaker">ဗိုလ်မှူးသောင်းထိုက်စိုး တပ်မတော်သားပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးသောင်းထိုက်စိုး(တပ်မတော်သား ပြည်သူ့လွှတ်တော်ကိုယ်စားလှယ်)</mp>လေးစား အပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးကို မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ တပ်မတော်သားပြည်သူ့လွှတ်တော်ကိုယ်စားလှယ် ဗိုလ်မှူးသောင်းထိုက်စိုး ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတထံမှ ပေးပို့ထားသော မြန်မာနိုင်ငံ၏ ဘဏ္ဍာရေးနှစ် ပြောင်းလဲပြင်ဆင်သတ်မှတ်သည့် ကိစ္စနှင့်စပ်လျဉ်း၍ အကြံပြုဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျား။ နာယကကြီးခင်ဗျား။ ဘတ်ဂျက်ဆိုတာ သတ်မှတ်ချိန်ကာလ တစ်နည်းအားဖြင့် ဘဏ္ဍာရေးနှစ် တစ်နှစ်အတွက် ရငွေ၊ ဝင်ငွေနဲ့ သုံးငွေ အသုံးစရိတ်တို့ကို ခန့်မှန်းဖော်ပြခြင်းဖြစ်ပါတယ်။ ရငွေသည် ဝင်ငွေနဲ့ ကွာခြားသလို ပေးငွေကလည်း အသုံးစရိတ်နဲ့ ကွာခြားပါတယ်။ ဘတ်ဂျက်ကို ဖော်ပြရာမှာ မည်မျှရ၍ မည်မျှသုံးစွဲသည်ကို တိကျမှု၊ စုစည်းမှုနဲ့ လွယ်ကူစွာနားလည်နိုင်သည့် ခွဲခြမ်းစိတ်ဖြာမှုများဖြင့် ဖော်ပြခြင်းဖြစ်ပါတယ်။ ဘတ်ဂျက်ရေးဆွဲရာမှာ အများအားဖြင့် အဖွဲ့အစည်းနှစ်မျိုးက ရေးဆွဲကြကြောင်း ပထမတစ်မျိုး M60s? Public Sector Budget(Government Budget) caros Calaman sosyode. ဒုတိယတစ်မျိုးကတော့ Corporate/ Personal Budget ပုဂ္ဂိုလ်ရေးရာ ဘတ်ဂျက်ဆိုပြီးတော့ လေ့လာ တွေ့ရှိရပါတယ်။ အဲဒီနှစ်ဖွဲ့ကလည်း သဘောသဘာဝအားဖြင့်လည်းကောင်း၊ လုပ်ငန်းစဉ်နဲ့ လုပ်ထုံး လုပ်နည်းများအရလည်းကောင်း ကွာခြားကြကြောင်း လေ့လာတွေ့ရှိရပါတယ်။ လက်ရှိမြန်မာနိုင်ငံရဲ့ ဘတ်ဂျက်ကို Power Point မှာ တင်ပြထားတဲ့အတိုင်း အပိုင်း ၃ ပိုင်း ပိုင်းခြားထားပါတယ်။ ဘဏ္ဍာရေးနှစ် သတ်မှတ်ရာမှာ ရန်ပုံငွေခွဲဝေခြင်း၊ အသေးစိတ်ခန့်မှန်းခြေစာရင်း ရေးဆွဲခြင်း၊ တင်ဒါခေါ်ယူခြင်းကိစ္စများဟာ ပြင်ဆင်ချိန်ကာလလိုအပ်၍ ဆောင်ရွက်ချိန် Budget Estimate အရ သုံးလါတယ်။ ပစ္စည်းဝယ်ယူစုဆောင်းခြင်း၊ စက်ယန္တရား၊ လုပ်သားစုဆောင်း ခြင်းကို ၂ လ၊ ၃ လ ါတယ်။ ပြင်ဆင်ခြင်း စုဆောင်းခြင်းအပိုင်း ကြာမြင့်ချိန်ပေါ်မူတည်ပြီး ပွင့်လင်းရာသီ ကာလ တည်ဆောက်ရေးလုပ်ငန်းများ ဆောင်ရွက်ရာမှာ အနည်းဆုံး ၅ လမှ အများဆုံး ၈ လ ခန့်ထိ ဆောင်ရွက်နိုင်ကြောင်း တွေ့ရှိရပါတယ်။ အစိုးရတစ်ရပ်ရဲ့ ဘဏ္ဍာရေးနှစ်သတ်မှတ်မှုကို လေ့လာရာမှာ သမိုင်းကြောင်း၊ နိုင်ငံရေး၊ စီပွားရေး၊ အများပြည်သူရုံးပိတ်ရက်၊ ရာသီဥတုအခြေအနေများအပြင် အခြားသော အမျိုးသားအကျိုး စီးပွားဆိုင်ရာ အဆောက်အအုံများနှင့် လုပ်ငန်းစဉ်များက လွှမ်းမိုးလျက်ရှိပါတယ်။ လွှတ်တော်မှ ဘတ်ဂျက် အား ထိန်းညှိစောင့်ကြည့်ရန် လုံလောက်ရန်လိုအပ်သလို အစိုးရတစ်ရပ်၏ ဘဏ္ဍာရေးနှစ်သည် လွှတ်တော်၏ လုပ်ငန်းစဉ်များနှင့်လည်း ကိုက်ညီရန်လိုအပ်ကြောင်း လေ့လာတွေ့ရှိရပါတယ်။ မြန်မာနိုင်ငံရဲ့ ဘဏ္ဍာရေးနှစ်ပြောင်းလဲမှုကို လေ့လာကြည့်မယ်ဆိုရင် ဒုတိယကမ္ဘာစစ်မတိုင်မီက ဘဏ္ဍာရေးနှစ်ကို ဧပြီလ ၁ ရက်မှ မတ်လ ၃၁ ရက်နေ့ထိ သတ်မှတ်ကျင့်သုံးခဲ့ကြောင်း၊ ၁၉၄၈ ခုနှစ်မှစ၍ ဘဏ္ဍာရေးနှစ်ကို အောက်တိုဘာ ၁ ရက်မှ စက်တင်ဘာ ၃၀ ရက်ထိ သတ်မှတ်ကျင့်သုံးခဲ့ကြောင်း တွေ့ရှိရပါတယ်။ ၁၉၇၄ ခုနှစ် မှစတင်ကာ ဘဏ္ဍာရေးနှစ်ကို ဧပြီ ၁ ရက်မှ မတ်လ ၃၁ ရက် နေ့ထိ ပြောင်းလဲပြင်ဆင်ခဲ့ပြီး ယနေ့အထိ ကျင့်သုံးလျက်ရှိပါတယ်။ နာယကကြီးခင်ဗျား။ ၁၉၇၄ ခုနှစ်တွင် ဘဏ္ဍာရေးနှစ် ပြောင်းလဲသတ်မှတ် ဆောင်ရွက်ရခြင်း ကတော့ မြန်မာနိုင်ငံရဲ့ စီးပွားရေးဟာ စိုက်ပျိုးရေးကိုသာ အားပြု ရသည်နှင့်အညီ လယ်ယာလုပ်ငန်းနှင့် အဆင်ပြေဆုံးဖြစ်ခြင်း၊ အစိုးရအဖွဲ့အစည်းအသီးသီး၏ လုပ်ငန်းဆောင်ရွက်လုပ်ကိုင်ရာမှာ လွယ်ကူအဆင်ပြေမှု ရှိခြင်း၊ ချမှတ်ထားတဲ့ စီးပွားရေးရည်မှန်းချက်၊ ငွေရေးကြေးရေးနှင့် ဘဏ္ဍာရေးမူဝါဒများ အကောင်အထည်ဖော် ရာမှာ အဆင်ပြေချောမွေ့ပြီး လိုက်လျောညီထွေ ရှိစေရန်အတွက်ဖြစ်ကြောင်း သိရှိရပါတယ်။ ဘဏ္ဍာရေး နှစ်ကို ဧပြီ ၁ ရက်မှ မတ်လ ၃၁ ရက်ထိ သတ်မှတ်ကျင့်သုံးလျက်ရှိတဲ့နိုင်ငံပေါင်း ၃၃ နိုင်ငံ ရှိပြီး အာဆီယံ အဖွဲ့ဝင်နိုင်ငံများဖြစ်တဲ့ Brunei, Singapore, Myanmar အပါအဝင် ၃ နိုင်ငံ၊ ကမ္ဘာ့ အင်အားကြီးနိုင်ငံများဖြစ်တဲ့ Japan နှင့် India တို့လည်း ကျင့်သုံးလျက်ရှိကြောင်း၊ ပြောင်းလဲလိုတဲ့ ဘဏ္ဍာရေးနှစ် ကျင့်သုံးတဲ့နိုင်ငံ ၁၂ နိုင်ငံသာရှိကြောင်း သိရှိရပါတယ်။ နိုင်ငံပေါင်း ၁၅၆ နိုင်ငံမှာ ပြက္ခဒိန်နှစ်ကို ကျင့်သုံးနေတဲ့အတွက် Fiscal Year Global Standard နှင့်အညီ International Practices အရ လုပ်ကိုင်သင့်သလား၊ နိုင်ငံအနည်းစုလုပ်ကိုင်တဲ့ Fiscal Year အတိုင်း ဆောင်ရွက်သင်သလား၊ ဆီလျော်မှုရှိရဲ့လားဆိုတာ စဉ်းစားသင်ပါတယ်။ ၂၀၁၆-၂၀၁ရ ဘဏ္ဍာရေးနှစ် အတည်ပြုပြီး သုံးစွဲခွင့်ရငွေစုစုပေါင်း ၂၁.၅၅၀.၈၁ ကျပ်ဘီလီယံရှိပြီး ဝန်ကြီးဌာနများရဲ့ တည်ဆောက်ရေး လုပ်ငန်းများအတွက် လျာထားခွင့်ပြုငွေမှာ ၁,၆၃၅.၇၉၃ ကျပ်ဘီလီယံဖြစ်တဲ့အတွက် ဘတ်ဂျက်ခွင့်ပြုငွေ ၇.၆ ရာခိုင်နှုန်းသာရှိပြီး တည်ဆောက်ရေးလုပ်ငန်း အများစုကိုတော့ ကုမ္ပဏီများကသာ ဆောင်ရွက်နေခြင်း ဖြစ်ပါတယ်။ သို့ဖြစ်ပါ၍ ဘတ်ဂျက်ရဲ့ ၉၂.၄ ရာခိုင်နှုန်းကို အခြားကဏ္ဍများတွင် အသုံးပြုနေတဲ့အတွက် တည်ဆောက်ရေးကို အကြောင်းပြုပြီး ဘတ်ဂျက်ကာလ ပြောင်းလဲလိုခြင်းမှာ ဆီလျော်မှုမရှိကြောင်း တွေ့ရှိ ရတဲ့အတွက် ပြန်လည်စဉ်းစား သုံးသပ်ရန်လိုအပ်ကြောင်း အကြံပြုလိုပါတယ်။ နာယကကြီးခင်ဗျား။ လက်ရှိကျင့်သုံးနေသော ဘဏ္ဍာရေးနှစ်သတ်မှတ်ချက်ရဲ့ အားသာချက်တွေ ကတော့ (၁) သုံးလပတ်အလိုက် ဘဏ္ဍာငွေသုံးစွဲမှု ညီညွတ်မျှတစွာ သုံးစွဲနိုင်ခြင်း၊ (၂) ဆောက်လုပ်ရေး လုပ်ငန်းကို ၂ ပိုင်း ခွဲခြားပါက ပြင်ဆင်ခြင်း၊ စုဆောင်းခြင်းပြုလုပ်တဲ့ကာလ ၆ လနှင့် လုပ်ငန်းဆောင်ရွက် သည့်ကာလ ၆ လ ရှိခြင်းတို့သည် အချိုးညီခြင်း၊ (၃) ဘတ်ဂျက်စတင်ချိန်မှာ သင်္ကြန်ရုံးပိတ်ရက်နှင့် နီးကပ်နေသည်ဟုဆိုသော်လည်း နောက်ဆုံးပြဋ္ဌာန်းထားသော ရုံးပိတ်ရက်များအရ သင်္ကြန်ရုံးပိတ်ရက်သည် ၅ ရက်မှ ရ ရက်အတွင်းသာဖြစ်၍ တစ်နှစ်တာ အလုပ်လုပ်ရက်များနှင့် နှိုင်းယှဉ်ပါက ပြောပလောက်သည့် ကာလမဟုတ်ခြင်း၊ (၄) နှစ် ၄၀ ကျော် ကျင့်သုံးခဲ့ပြီး ဘတ်ဂျက်ရေးဆွဲခဲ့သော ဝန်ထမ်းများအတွက် လုပ်ငန်းများ အဆင်ပြေချောမွေ့အောင် ဆောင်ရွက်နိုင်ခြင်း၊ (၅) နိုင်ငံလူဦးရေရဲ့ ၇၀ ရာခိုင်နှုန်းသော တောင်သူ လယ်သမားများအတွက် စိုက်ပျိုးချိန်မတိုင်မီ စိုက်ပျိုးစရိတ်ချေးငွေများ တ်ပေးနိုင်ခြင်း၊ (၆) လက်ရှိဘဏ္ဍာရေးနှစ်ဟာ မြန်မာနိုင်ငံအားထောက်ပံ့ပေးတဲ့ ဂျပန်နိုင်ငံနှင့် ဘဏ္ဍာရေးနှစ်တူညီ၍ ထောက်ပံ့ ကူညီမှုများ ရရှိနိုင်ခြင်း၊ (၇) ပြည်ထောင်စု၏ဘဏ္ဍာငွေအရအသုံး ရေးဆွဲဖော်ပြခြင်းဆိုင်ရာ ဥပဒေကို ပြင်ဆင်ရန် မလိုအပ်ခြင်း စတဲ့အားသာချက်များကို တွေ့ရှိရမှာဖြစ်ပါတယ်။ လွန်ခဲ့သောဆယ်စုနှစ်များအတွင်း အမေရိကန်၊ နယူးဇီလန်၊ ဖီဂျီ၊ တီမောလက်စ်တေစတဲ့ နိုင်ငံ အနည်းငယ်သာ ဘဏ္ဍာရေးနှစ်ကိုပြောင်းလဲခဲ့ကြပါတယ်။ ဘဏ္ဍာရေးနှစ်ပြောင်းလဲရခြင်းကြောင့် ဘတ်ဂျက် ဆိုင်ရာလုပ်ငန်းများ ပြုပြင်ပြောင်းလဲရေးအတွက် ကုန်ကျစရိတ်များရှိခြင်း၊ စာရင်းအင်းစနစ်ပြောင်းလဲ ရခြင်း၊ ဝန်ထမ်းများနှင့် အဖွဲ့အစည်းများအား ဘဏ္ဍာရေးနှင့်ပတ်သက်သည့် သင်တန်းများ၊ စာရင်းစစ် သင်တန်းများ၊ ဘတ်ဂျက်ပြင်ဆင်ခြင်းနှင့် ရေးဆွဲခြင်းဆိုင်ရာသင်တန်းများ ပို့ချရခြင်း စတဲ့လုပ်ငန်းများ ဆောင်ရွက်ရမှာဖြစ်လို့ မိမိတို့နိုင်ငံအနေဖြင့် အထက်ပါအချက်များနှင့်စပ်လျဉ်း၍ အသင့်ဖြစ်ပြီလားလို့ မေးခွန်းထုတ်ရမှာဖြစ်ပါတယ်။ နာယကကြီးခင်ဗျား။ ဧပြီလ ၁ ရက်နေ့တွင် စတင်တဲ့ ဘဏ္ဍာရေးနှစ်ဟာ လက်ရှိ ၄၃ နှစ်ကျော် ကာလအတွင်း ကျင့်သုံးလာခဲ့ပြီး ဝယ်ယူရေးနှင့် တည်ဆောက်ရေးလုပ်ငန်းများ၊ စီမံကိန်းရည်မှန်းချက် များ၊ အခြားသောကဏ္ဍနယ်ပယ်အသီးသီးမှာလည်း အောင်မြင်စွာ အကောင်အထည်ဖော် ဆောင်ရွက်နိုင်မှု ရှိတာကို တွေ့ရှိရပါတယ်။ သို့ဖြစ်ပါ၍ နိုင်ငံတော်သမ္မတထံမှ ပေးပို့ထားသော မြန်မာနိုင်ငံ၏ ဘဏ္ဍာရေးနှစ် ပြောင်းလဲပြင်ဆင် သတ်မှတ်သည့်ကိစ္စအား နိုင်ငံတော်၏ နိုင်ငံရေး၊ စီးပွားရေး၊ လူမှုရေး၊ ဖွံ့ဖြိုးတိုးတက်ရေး ကိစ္စများနှင့် ဆက်နွယ်နေပြီး နိုင်ငံတော်နှင့် နိုင်ငံသားတို့၏ အကျိုးစီးပွားဖြစ်သည့်အတွက် အဆောတလျင် အတည် မပြုသင့်ပါကြောင်းနှင့် ဘက်ပေါင်းစုံမှ ပြန်လည်စဉ်းစား သုံးသပ်သင့်ပါကြောင်း အကြံပြုရင်း နိဂုံးချုပ် လိုက်ပါတယ်။</speech>
<speech><mp id="1304">ဦးမျိုးဝင်း(မဲဆန္ဒနယ်အမှတ်-၈၊ မွန်ပြည်နယ်)</mp>အားလုံးကို မင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၈)က အမျိုးသားလွှတ်တော် ကိုယ်စားလှယ် ဦးမျိုးဝင်းဖြစ်ပါတယ်။ နာယကကြီးခင်ဗျာ။ အခု ကျွန်တော်တို့ ဆွေးနွေးနေကြတဲ့ ဘတ်ဂျက်နှစ် အသစ်ပြောင်းဖို့ကိစ္စအပေါ် သဘောတွေ့သူရှိသလို အခက်အခဲနဲ့ အခွင့်အရေးတွေကိုစိုးရိမ်ပြီး သဘောမတွေ့သူတွေလည်း ရှိနိုင် ပါတယ်။ ဒါပေမယ့် ကျွန်တော်တို့ စဉ်းစားရမှာက အသစ်နဲ့အဟောင်း ဘယ်ဟာကတိုင်းပြည်ကို ပိုကောင်း စေနိုင်မလဲ။ နိုင်ငံအကျိုးရှိမယ်ဆိုရင် ဝိုင်းဝန်းအဖြေရှာပြီး ပြောင်းလဲရမှာဖြစ်ပါတယ်။ ကျွန်တော့အား Power Point သုံးစွဲခွင့်ပြုပါရန် ခွင့်တောင်းခံအပ်ပါတယ်။ နာယကကြီးခင်ဗျား။ ကျွန်တော့ရှေ့က ကိုယ်စားလှယ်တော်ကြီးဆွေးနွေးသွားသလို ဧပြီမှာစတဲ့ ဘတ်ဂျက်နှစ်ရဲ့ အဓိကရည်ရွယ်ချက်က လယ်သမားတွေ စိုက်စရိတ်ချေးငွေ အဆင်ပြေအောင်လို့ဆိုပါတယ်။ ဒါပေမယ့် သင်္ကြန်လွန်တာနဲ့ အလုပ်ခွင်ပြင်ဖို့ ငွေလိုနေပြီဖြစ်တဲ့ တောင်သူတွေဆီကို ဒီချေးငွေက သင်္ကြန် ပိတ်ရက်နဲ့ ဌာနဆိုင်ရာလုပ်ငန်းတွေကြောင့် ောက်ပါဘူး။ ဒါကြောင့် အစိုးရချေးငွေမရခင် အပြင် ကြွေးကစနေပါပြီ။ တစ်ခါစပါးပေါ်တဲ့ နတ်တော်၊ ပြာသို စပါးဈေးမကောင်းသေးခင်ဘဏ်က အကြွေးပြန်လိုက်ပါပြီ။ ပေးစရာရှိတော့ ရတဲ့ဈေးနဲ့ရောင်းရပြန်ပါတယ်။ ဒါကြောင့် လယ်သမားတွေအတွက် တကယ်မှာတော့ အဆင်မပြေပါဘူး။ တကယ်လို့ အောက်တိုဘာကိုပြောင်းရင် စိုက်စရိတ်ကို း နိုင်မှာဖြစ်လို့ ထုတ်ချေးတဲ့ကိစ္စ အဆင်ပြေသွားပါမယ်။ ဒါပေမယ့် ဒီငွေကို ဘယ်ကောက်မလဲ။ ဒါကိုဖြေရှင်းနိုင်မယ့် အစီအမံတစ်ခုတော့ လိုပါတယ်။ ဒီတော့ခြုံကြည့်ရင် အဟောင်းကအထုတ်ရော၊ အသွင်းရော အဆင်မပြေပါဘူး။ အသစ်က အထုတ်အဆင်ပြေပေမယ့် အသွင်းအတွက်က အဖြေရှာရမှာ ဖြစ်ပါတယ်။ ကျန်တဲ့သားငါး၊ သစ်တော၊ သတ္တုကဏ္ဍတွေအတွက်ကတော့ ပြောင်းတာက ပိုပြီးအားသာတာ တွေ့ရပါတယ်။ ဖေဖော်ဝါရီလ၊ မတ်လဆိုတာ လုပ်ငန်းအရှိန်ကောင်းတုန်း ကာလဖြစ်ပါတယ်။ ဒါပေမယ့် ဒီဘတ်ဂျက်နှစ်အရ စာရင်းချုပ်ရပြီဖြစ်ပါတယ်။ ဒါပေမယ့် အလုပ်တွေကတန်းလန်းပါ။ ပြောင်းလိုက်ရင်တော့ လုပ်ငန်းပြီးချိန်နဲ့ ဘတ်ဂျက်ပိတ်ချိန် အံကိုက်နေပြီး လုပ်ငန်းပိုင်းဆိုင်ရာ အချက် အလက်တွေ အတိအကျရနိုင်တာမို့ ဒီကဏ္ဍအတွက်ကတော့ လုံးဝအားသာစေမှာဖြစ်ပါတယ်။ ဒုတိယအချက်ကတော့ ကိုယ့်နိုင်ငံရာသီဥတုနဲ့ မဆီလျော်တဲ့ ဘတ်ဂျက်နှစ်ကြောင့် လုပ်ငန်း နှောင့်နှေးရတာတွေပါ။ ဥပမာ ၂၀၁၇-၂၀၁၈ ဘတ်ဂျက်နဲ့လုပ်မယ့် ကျွန်တော်တို့မြို့က မြေထိန်းနံရံဟာ အခုဘတ်ဂျက်ကျပြီးလို့ ရ လနီးပါးကြာသည့်တိုင် ဘယ်ကိုလမ်းသလားနေသလဲတော့ မသိပါဘူး။ တုတ်တုတ်မျှ မလှုပ်သေးပါဘူး။ စာသင်ကျောင်းတွေဆိုလည်း စာသင်ခန်းအခက်အခဲနဲ့ အကြောင်းအမျိုးမျိုးကြောင့် နွေကျောင်းပိတ်ရက်နီးမှ လုပ်ငန်းစနိုင်ပါတယ်။ ဘတ်ဂျက်ပိတ်ခါနီးပြီဆိုတော့ ီး တက်သုတ်ရိုက် ဆောက်ရပါတယ်။ တကယ်လို့ စက်တင်ဘာမှ ဘတ်ဂျက်ကုန်တယ်ဆိုရင်တော့ နွေရာသီ ၃ လမှာ အပူအပင်မရှိ ဆောက်နိုင်ပါတယ်။ ပြင်ထိန်းလုပ်ငန်းတွေကိုလည်း အလွယ်တကူလုပ်နိုင်မှာဖြစ်တဲ့အပြင် တစ်မိုးတွင်းလုံး စာရင်းအဟောင်းတွေကို စာရင်းချုပ်နိုင်မှာဖြစ်ပါတယ်။ ဒါကြောင့် အောက်တိုဘာ ဘတ်ဂျက်က ဒီအတွက် အများကြီးအားသာချက်ရှိပါတယ်။ တတိယအချက်က ကာလဒေသနဲ့ လိုက်လျောညီထွေရှိမှုပါ။ ကျွန်တော်တို့နိုင်ငံဟာ ဗုဒ္ဓဘာသာဝင် အများစုနိုင်ငံဖြစ်တာနဲ့အညီ ဝါတွင်း ၃ လဆိုတာ ရှိပါတယ်။ နယ်တွေမှာဆိုရင် အရေးကြီးအလုပ်တွေမှ အပ ဝါတွင်းလွန်မှ လုပ်ငန်းခွင်ထဲ အပြည့်အဝဝင်ကြပါတယ်။ ကုန်သည်ပွဲစားတွေနဲ့ စီးပွားရေးလုပ်ငန်း အများစုဆိုရင်လည်း မိုးကုန်မှ လုပ်ငန်းရာသီအသစ်တစ်ခုကို စတင်ပြီး နောက်မိုးကျရင် လုပ်ငန်းသိမ်း ဒါကြောင့် ဘတ်ဂျက်နှစ်အသစ်ပြောင်းခြင်းက မြန်မာနိုင်ငံရဲ့ စီးပွားရေးနဲ့ရော လူနေမှုစနစ်နဲ့ပါ ပိုပြီး အံဝင်ခွင်ကျဖြစ်ပါတယ်။ စတုတ္ထအချက်က နိုင်ငံရပ်ခြားနဲ့ ဘဏ္ဍာရေးချိတ်ဆက်မှုပါ။ ကူးပြောင်းစကာလမှာ အလုပ်နည်းနည်း ရှုပ်နိုင်ပေမယ့် ပုံမှန်ဘတ်ဂျက်နှစ်ဖြစ်သွားပြီဆိုရင် အသစ်ဖြစ်ဖြစ်၊ အဟောင်းဖြစ်ဖြစ် အတူတူပါပဲ။ ဘာကြောင့်လဲဆိုရင် နိုင်ငံအများစုဟာ ကျွန်တော်တို့ရဲ့ အသစ်နဲ့ရော အဟောင်းနဲ့ပါမတူတဲ့ ပြက္ခဒိန်နှစ် ဘတ်ဂျက်ကိုသာ အသုံးပြုနေကြလို့ဖြစ်ပါတယ်။ တကယ်တော့ နိုင်ငံတွေဟာ သူ့နိုင်ငံနဲ့သူ အဆင်ပြေစေမယ့် ဘတ်ဂျက်ကို ဖန်တီးလုပ်ဆောင်နေကြတာပါ။ ဥပမာ စင်ကာပူနိုင်ငံစီးပွားရေးဟာ နိုင်ငံတကာနဲ့ချိတ်ဆက် ထားတာများတော့ ကုမ္ပဏီတွေနဲ့ဝန်ထမ်းတွေ အခွန်ဆောင်ရာမှာ အဆင်ပြေစေဖို့ Income Tax Year ကို ပြက္ခဒိန်နှစ်အတိုင်းယူပါတယ်။ Fiscal year ကတော့ ဧပြီမှစပါတယ်။ ဂျပန်လည်း ဒီအတိုင်းပါပဲ။ ထိုင်း လည်း Fiscal year က အောက်တိုဘာမှာစပေမယ့် အခွန်ဆောင်တာက ပြက္ခဒိန်နှစ်နဲ့ပါ။ ဒါကြောင့် နိုင်ငံတကာနဲ့ချိတ်ဆက်ရင် မလွဲမသွေ တွေ့ကြုံရမယ့်အရာမျှသာ ဖြစ်ပါတယ်။ ဒီအတွက် အားသာချက် အားနည်းချက်ဆိုတာ မရှိပါဘူး။ နာယကကြီးခင်ဗျား။ ဘတ်ဂျက်နှစ်ပြောင်းလိုက်ရင် အရင်အစိုးရဆွဲထားတဲ့ ဘတ်ဂျက်နှစ်ရဲ့ ၆ လစာကို နောက်အစိုးရကဆက်ကိုင်ရလို့ အခက်တွေ့စေတယ်ဆိုတဲ့ကိစ္စကိုလည်း ဖြည့်စွက်ဆွေးနွေး လက်ရှိအစိုးရဟာ ယခင်အစိုးရဆွဲထားခဲ့တဲ့ ၂၀၁၆-၁ရ ဘတ်ဂျက်နှစ် တစ်နှစ်စာလုံးကို ကိုင်ပြီး လုပ်ငန်းတွေကို အကောင်အထည်ဖော်ခဲ့ရတာ ဖြစ်ပါတယ်။ ဒါတင်မက ဝန်ကြီးဌာန ၃၈ ခုကနေ ၂၂ ခုကိုလည်း ပြောင်းခဲ့ရပါသေးတယ်။ အရင်အစိုးရဘတ်ဂျက်ကို တစ်နှစ်စာလုပ်ပေးရလို့ အခက်တွေ့ တယ်ဆိုပြီး ညည်းညူသံလဲမကြားခဲ့ရပါဘူး။ တကယ်ဆို ဘတ်ဂျက်နှစ်အသစ်က ၆ လစာပဲဆိုတော့ ပိုတောင်ထိန်းညှိမှုရှိတဲ့အပြင် သက်သာဦးမှာဖြစ်ပါတယ်။ ကိုယ့်ဘတ်ဂျက်ကိုဆွဲဖို့ ကျွန်တော်တို့လို တစ်နှစ်လည်း စောင့်စရာမလိုတော့ပါဘူး။ ဒါကြောင့် အားလုံးကိုခြုံငုံသုံးသပ်ရရင် ဘတ်ဂျက်နှစ်ပြောင်းလဲ သတ်မှတ်ခြင်းဟာ မြန်မာနိုင်ငံရဲ့ စီးပွားရေးအတွက် အားသာချက်ပိုများတာ တွေ့ရပါတယ်။ ပြဿနာ ဆိုတာ ကြောက်ရမယ့်အရာမဟုတ်ဘဲ ဖြေရှင်းရမယ့်အရာသာဖြစ်ပါတယ်။ ဒါပေမယ့် ဒီအချက်တစ်ခု တည်းနဲ့ ဘတ်ဂျက်လေလွင့်မှုပြဿနာကို အပြီးတိုင်ဖြေရှင်းနိုင်လိမ့်မှာ မဟုတ်ပါဘူး။ ဒီဘတ်ဂျက်ရာသီနဲ့ အတူ အစိုးရယန္တရားအဆင့်ဆင့်က တစ်ပါတည်းလိုက်ပါ တာထွက်နိုင်အောင် ပြင်ဆင်ထားကြဖို့လည်း အရေးကြီးပါတယ်။ ပြီးခဲ့တဲ့ကာလတွေလိုပဲ လုပ်ဆောင်ချက်တွေ နှေးကွေးနေရင်တော့ ဘာမှထူးလာမှာ မဟုတ်ပါဘူး။ ဒီအပြင် လုပ်ထုံးလုပ်နည်းတွေ စနစ်တကျမှန်ကန်ဖို့နဲ့ အကျင့်ပျက်မှုတွေကို ကာကွယ် ထိန်းညှိနိုင်ဖို့ စတာတွေဟာလည်းပဲ လိုအပ်နေဆဲပဲဆိုတာတင်ပြရင်း ဘတ်ဂျက်နှစ်ပြောင်းလဲရန်ကိစ္စအပေါ် ထောက်ခံဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဖေသန်း မြေပုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1523">ဦးဖေသန်း(မြေပုံမဲဆန္ဒနယ်၊ ရခိုင်ပြည်နယ်)</mp>အားလုံးမင်္ဂလာပါခင်ဗျာ။ ကျွန်တော်ကတော့ မြေပုံမဲဆန္ဒနယ် ပြည်သူ့လွှတ်တော်ကိုယ်စားလှယ်၊ ဦးဖေသန်း ဖြစ်ပါတယ်။ ကျွန်တော့အနေနဲ့ ဘဏ္ဍာရေးနှစ် ပြောင်းလဲသတ်မှတ်ခြင်းနှင့်ပတ်သက်ပြီး အကြံပြု ဆွေးနွေးသွားမှာ ဖြစ်ပါတယ်။ လေးစားရတဲ့ ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့ လက်ရှိကျင့်သုံးနေတဲ့ ဘဏ္ဍာရေးနှစ်အနေနဲ့ဆိုရင် ဧပြီလ ၁ ရက်နေ့ကနေပြီးတော့ မတ်လ ၃၁ ရက်နေ့ ကာလအတွင်း ဖြစ်ပါတယ်။ အဲဒီမှာ ကျွန်တော်တို့ဘတ်ဂျက်ကို ပထမဆုံး(BE)ကို ဘတ်ဂျက်ကိုရေးဆွဲတဲ့အခါမှာ ဇန်နဝါရီလ၊ ဖေဖော်ဝါရီလ၊ မတ်လ ဒီ ၃ လကို ကျွန်တော်တို့ ပြည်ထောင်စုလွှတ်တော်က အတည်ပြုခဲ့ရပါတယ်။ ကုန်ခဲ့တဲ့ လွှတ်တော် ဆိုရင် ကျွန်တော်တို့ စတုတ္ထအကြိမ်လွှတ်တော်မှာ ဇန်နဝါရီလ ၃၀ ရက်နေ့ကနေပြီးတော့ မတ်လ ၁ရ ရက်နေ့ အထိ ဒီ BE ဘတ်ဂျက်ကို အတည်ပြုခဲ့ရပါတယ်။ ထို့အတူ RE ဘတ်ဂျက်ကိုကျရင် ကျွန်တော်တို့က အခု ကျင်းပနေတဲ့ အောက်တိုဘာလ၊ နိုဝင်ဘာလ ဒီဆဋ္ဌမအကြိမ်အစည်းအဝေးမှာ ကျွန်တော်တို့လုပ်ကြရပါတယ်။ တကယ်လို့ ဒီ အောက်တိုဘာလ ၁ ရက်နေ့ကနေပြီးတော့ စက်တင်ဘာလ ၃၀ ရက်နေ့အထိ ဘတ်ဂျက်ကို ကျွန်တော်တို့ ဘဏ္ဍာရေးနှစ်ကို ပြောင်းလဲသတ်မှတ်မယ်ဆိုရင် ကျွန်တော်တို့ BE ကို ဆွဲရမှာက ဇူလိုင်လ၊ သြဂုတ်လ၊ စက်တင်ဘာလဖြစ်လာပါမယ်။ RE ကျတော့ ဧပြီလ၊ မေလ၊ ဇွန်လ ဖြစ်လာပါမယ်။ အဲဒီအပေါ်မှာ ကျွန်တော်တို့က ဘဏ္ဍာရေးနှစ်ရဲ့ အပြောင်းအလဲပေါ်မှာမူတည်ပြီးတော့ ဒီလွှတ်တော်ကို ကျွန်တော်တို့ ကျင်းပရတာဖြစ်ပါတယ်။ အဲဒီတော့ ကျွန်တော်တို့မှာ ဒီပြောင်းလဲဖြစ်မယ်ဆိုရင် အဲဒီလိုပြောင်းလဲလိုက်မယ်ဆိုင်ရင် ပထမဆုံး BE ဘတ်ဂျက်ကို ၂၀၂၀-၂၀၂၁ မှာဆိုရင် BE ဘတ်ဂျက်ကို အစိုးရဟောင်းကရေးဆွဲပြီးတော့ RE ဘတ်ဂျက် ကျတော့ အစိုးရသစ်ကရေးဆွဲရမှာ ဖြစ်ပါတယ်။ ဒီတော့ ကျွန်တော်တို့က ၂၀၂၀-၂၀၂၁ ဘဏ္ဍာရေးနှစ်က ကျွန်တော်တို့အတွက် နည်းနည်းအကြပ်အတည်း တွေ့နိုင်ပါတယ်။ ဘာလို့လဲဆိုတော့ ၂၀၂၀-၂၀၂၁ ဘဏ္ဍာရေးနှစ်မှာ အထွေထွေရွေးကောက်ပွဲကြီးရှိတဲ့အပြင် အစိုးရအပြောင်းအလဲလည်းရှိပါတယ်။ အထွေထွေရွေးကောက်ပွဲဟာ ပုံမှန်လုပ်နေကျအတိုင်းဆိုရင် နိုဝင်ဘာမှာ ကျွန်တော်တို့ လုပ်ပါတယ်။ နိုဝင်ဘာဆိုတော့ ရှေ့ကို Campaign ကာလသည် ဒီမဲဆွယ်စည်းရုံးရေးကာလဟာ စက်တင်ဘာလ၊ အောက်တိုဘာလဖြစ်ပါတယ်။ အဲဒီမှာကျွန်တော်တို့ လွှတ်တော်ခေါ်ဖို့ ဘယ်လိုမှမဖြစ်နိုင်ပါဘူး။ အရှေ့ကို တိုးပြီးတော့ လုပ်မယ်ဆိုရင်လည်းပဲ ဇွန်လ၊ ဇူလိုင်လ၊ သြဂုတ်လ ဒီ ၃ လမှာ ကျွန်တော်တို့ လုပ်ရမှာပါ။ အဲဒါကျရင်တော့ ၂၀၁၉-၂၀၂၀ ဘဏ္ဍာရေးနှစ်မှာ RE နဲ့သွားပြီးတော့ တစ်ထပ်တည်းကျနေပါတယ်။ တစ်ဆက်တည်းဖြစ်သွားနိုင်ပါတယ်။ အဲဒီလိုကြောင့် ကျွန်တော်တို့မှာ အားနည်းချက်ရှိပါတယ်။ နောက် Campaign ကာလမှာလည်းမလုပ်နိုင်ဘဲနဲ့ ဒီရှေ့ကို ကြိုလုပ်မယ်ဆိုရင် ကျွန်တော်တို့မှာ ဒါဟာ လွှတ်တော်ကိုယ်စားလှယ်တွေအနေနဲ့ လွှတ်တော်ကြီးအနေနဲ့ အဲဒါကိုလုပ်နိုင်မယ်၊ မလုပ်နိုင်မယ်ကို စဉ်းစားပြီးတော့ ကျွန်တော်တို့ လုပ်စေချင်ပါတယ်။ နောက်တစ်ချက်က ၂၀၂၀ ဧပြီလမှာဆိုရင် အစိုးရသစ်တက်တော့မှာပါ။ အစိုးရသစ်မတက်ခင် ကျွန်တော်တို့က ဇန်နဝါရီလ၊ ဖေဖော်ဝါရီလ၊ မတ်လမှာ ကျွန်တော်တို့က လွှတ်တော်ကို ပြန်ခေါ်ရပါမယ်။ အဲဒီလွှတ်တော်ကိုပြန်ခေါ်ပြီးတော့ အစိုးရသစ်ကို ကျွန်တော်တို့ တာဝန်ပေးတဲ့အခါမှာ ဧပြီလမှာ ထမ်းဆောင်တဲ့အစိုးရသစ်ဟာ အဲဒီ ၂၀၂၀-၂၀၂၁ RE နဲ့ထိပ်တိုက်တိုးပါမယ်။ RE နဲ့ထိပ်တိုက်တိုးတဲ့ အခါမှာ ကျွန်တော်တို့လွှတ်တော်ကို ဆက်ပြီးတော့ကျင်းပရမည့် သဘောထားတွေလည်းရှိပါတယ်။ အဲဒီ အစိုးရသစ်အနေနဲ့လည်း ရက် ၁၀၀ စီမံကိန်း ဘာညာရှိဦးမယ်။ အဲဒီဟာကို လုပ်နေမယ်ဆိုရင် ကျွန်တော်တို့ အဆင်မပြေနိုင်ဘူးလို့ ကျွန်တော့အနေနဲ့ ယူဆပါတယ်။ အဲဒီဟာအတွက် ကျွန်တော်က ကြိုတင်စဉ်းစား နိုင်အောင်အတွက် တင်ပြခြင်းလည်းဖြစ်ပါတယ်။ နောက်တစ်ခုက ဘဏ္ဍာရေးနှစ်ကို ပြောင်းလဲသတ်မှတ်ပေးမယ်ဆိုရင် ဒီအောက်တိုဘာလ ၁ ရက် နေ့က စက်တင်ဘာလ ၃၀ ရက်နေ့အထိ သတ်မှတ်ပေးမယ်ဆိုရင် ကျွန်တော်တို့ဒီ တင်ဒါလုပ်ငန်းတွေဟာ မိုးတွင်းကာလကို ရှောင်နိုင်ပြီးတော့ ပွင့်လင်းရာသီမှာ အားသွန်ခွန်စိုက်လုပ်နိုင်တယ်လို့ စီမံ/ဘဏ္ဍာ ဝန်ကြီးဌာနက သုံးသပ်တာကို ကျွန်တော်တို့ တွေ့ရှိရပါတယ်။ ဒါပေမယ့် လက်ရှိတ်ဂျက်အသစ် စတဲ့ လက်ရှိရ လပိုင်းလောက်ရှိပါတယ်။ အခုချိန်အထိ တင်ဒါလုပ်ငန်းတွေဟာ နယ်တွေမှာ မပြီးမပြတ်သေးပါဘူး။ ကျွန်တော်တို့ ရခိုင်ပြည်နယ်မှာဆိုရင် ပညာရေးဌာန အချို့ကျန်ပါသေးတယ်။ ကျန်းမားရေးဌာနဆိုရင် လုံးဝကို တင်ဒါလုပ်ငန်းမပေးရသေးပါဘူး။ နောက် ရ လလောက်ရှိပြီ။ ဒီအပေါ်မှာ အဲဒီလိုကြာတယ်ဆိုရင် တကယ်လို့ အောက်တိုဘာလကစမယ်ဆိုရင် ကျွန်တော်တို့ ပွင့်လင်းရာသီမှာ အဲဒီလို ရ လလောက် ်းလိုက်မယ်ဆိုရင် ကျွန်တော်တို့ မိုးရာသီကို ရောက်သွားပါလိမ့်မယ်။ အဲဒါ ဆိုရင် တင်ဒါအကျိုးဆက်တွေက ပိုပြီးတော့ ရည်မှန်းထားသလိုမဖြစ်ဘဲ ပိုပြီးတော့မလုပ်နိုင်တဲ့ အတိုင်း အတာမျိုး ဖြစ်သွားပါလိမ့်မယ်။ အဲဒါကြောင့် တင်ဒါလုပ်ငန်းတွေကို ပြီးပြီးပြတ်ပြတ် မြန်မြန်ဆန်ဆန် လုပ်ဖို့က အရေးကြီးတယ်ဆိုတဲ့အကြောင်းကိုလည်း ကျွန်တော့အနေနဲ့ တင်ပြလိုပါတယ်။ အဲဒါကို ခြုံငုံ သုံးသပ်ပြမယ်ဆိုရင် ကျွန်တော်တို့က ဘဏ္ဍာနှစ်အသစ် သတ်မှတ်ဖို့ဟာကို အများအားဖြင့် ကောင်းတဲ့ လက္ခဏာများရှိသလို အားနည်းချက်များစွာရှိပါတယ်။ အဲဒီအကြပ်အတည်းကို ကျွန်တော်တို့ ကျော်လွှား နိုင်အောင်အတွက် ဆင်ခြင်သုံးသပ်နိုင်ဖို့အတွက် လေးစားစွာ တင်ပြရခြင်းဖြစ်ပါတယ်။ ကျေးဇူးတင် ပါတယ်။</speech>
<speech type="speaker">ဒုတိယဗိုလ်မှူးကြီးသောင်းစိန် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးသောင်းစိန်(တပ်မတော်သား ပြည်သူ့လွှတ်တော်ကိုယ်စားလှယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးကိုမင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီးသောင်းစိန် ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတထံမှပေးပို့ထားသော မြန်မာနိုင်ငံ၏ ဘဏ္ဍာရေးနှစ်ပြောင်းလဲ ပြင်ဆင်သတ်မှတ်တဲ့ကိစ္စနဲ့စပ်လျဉ်းပြီး အကြံပြု ဆွေးနွေးသွားမှာ ဖြစ်ပါတယ်။ Power Point သုံးစွဲခွင့် ပြုပါခင်ဗျာ။ နာယကကြီးခင်ဗျာ။ ဘဏ္ဍာရေးနှစ် သတ်မှတ်ပြဋ္ဌာန်းခြင်းသည် သက်ဆိုင်ရာနိုင်ငံအစိုးရများ၏ လုပ်ငန်းစဉ်သာဖြစ်ပြီး မိမိနိုင်ငံ၏ ရာသီဥတု၊ လက်ရှိအခြေအနေတို့နှင့် လိုက်လျောညီထွေဖြစ်အောင် ပြဋ္ဌာန်းကြပါတယ်။ ဘဏ္ဍာရေးနှစ် ပြောင်းလဲသတ်မှတ်မယ်ဆိုပါက အကြောင်းပြချက်ကောင်းများရှိရန် လိုအပ်တယ်။ မိမိတို့၏ စီးပွားရေးမူဝါဒ၊ ရည်မှန်းချက်၊ လုပ်ငန်းသဘောသဘာဝများနဲ့ကိုက်ညီရန် လိုအပ်ပါတယ်။ ဘဏ္ဍာရေးနှစ် ပြောင်းလဲသတ်မှတ်ခြင်းဟာ အခြားနိုင်ငံများအနေဖြင့် အဆင်ပြေသော် လည်း မိမိနိုင်ငံအနေဖြင့် အဆင်ပြေချောမွေ့မှုရှိနိုင် မရှိနိုင်ကို သေချာစွာတွက်ချက်ပြီးမှသာ ပြင်ဆင် သတ်မှတ် ဆောင်ရွက်သင့်ကြောင်း အကြံပြုလိုပါတယ်။ နာယကကြီးခင်ဗျာ။ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် ဗဟိုအဖွဲ့အစည်းများ၊ ပြည်ထောင်စု ဝန်ကြီးဌာနများနှင့် ၁၇-၇-၂၀၁ရ ရက်နေ့မှာ ဘဏ္ဍာရေးနှစ် ပြောင်းလဲပြင်ဆင်သတ်မှတ်နိုင်ရေးကိစ္စကို ညှိနှိုင်းဆွေးနွေးသုံးသပ်ခဲ့ကြောင်း သိရပါတယ်။ မိမိတို့နိုင်ငံအနေဖြင့် ၄၃ နှစ်ခန့် ကျင့်သုံးနေခဲ့တဲ့ ဘဏ္ဍာရေး နှစ်ကို ဝန်ကြီးဌာနအဖွဲ့အစည်းအားလုံးနဲ့ တစ်ရက်တည်း ညှိနှိုင်းဆွေးနွေးသုံးသပ်ခဲ့ပြီး ဘဏ္ဍာရေးနှစ် ပြောင်းလဲပြင်ဆင် သတ်မှတ်မည်ဆိုတဲ့ကိစ္စဟာ ပြန်လည်သုံးသပ်ရန်လိုအပ်ကြောင်း အကြံပြု ဆွေးနွေးလို ပါတယ်။ အမှန်ကတော့ ယခုကဲ့သို့ နိုင်ငံတော်အတွက် အရေးကြီးလှတဲ့စနစ်တစ်ခုကို ပြောင်းလဲကျင့်သုံး မယ်ဆိုရင် ပြင်ပမှ ကျွမ်းကျင်တဲ့ စီးပွားရေးပညာရှင်၊ ဝန်ကြီးဌာနအသီးသီးမှ ဘတ်ဂျက်ရေးဆွဲရာမှာ တာဝန်ရှိသူများ၊ ဘတ်ဂျက်ကို ကိုင်တွယ်အသုံးပြုသည့် ဦးစီးဌာနအသီးသီးမှ တာဝန်ရှိသူများ၊ အငြိမ်းစား ယူသွားကြတဲ့ အတွေ့အကြုံရှိသူ ဝန်ထမ်းဟောင်းများနှင့် အခြားသောပညာရှင်များပါဝင်ပြီး အပြန်အလှန် အကျေအလည် ဝိုင်းဝန်းစဉ်းစားသုံးသပ်ပြီးမှသာ ဆောင်ရွက်သင့်ပါတယ်။ ကမ္ဘာပေါ်မှာ နိုင်ငံပေါင်း ၂၂ရ နိုင်ငံ ရှိတဲ့အနက်မှာ ယခု ပြင်ဆင်သတ်မှတ်လိုတဲ့ ဘဏ္ဍာရေးနှစ် ကျင့်သုံးတဲ့နိုင်ငံမှာ ၃ နိုင်ငံ၊ ရာခိုင်နှုန်းအားဖြင့် ၅,၂၈ ရာခိုင်နှုန်းသာရှိကြောင်း တွေ့ရပါတယ်။ ဘဏ္ဍာနှစ်ကို ကျင့်သုံးသည့်နိုင်ငံ အနည်းဆုံးဖြစ်ကြောင်းလည်းတွေ့ရပါတယ်။ ဒါကြောင့် ပြန်လည်ဆန်းစစ်ရန် လိုအပ်ကြောင်း အကြံပြုလိုပါတယ်။ နာယကကြီးခင်ဗျာ။ မြန်မာနိုင်ငံရဲ့ ပြည်ပချေးငွေဟာ ၃၁-၃-၂၀၁ရ ရက်နေ့မှာ ပြည်ပကြွေးမြီ လက်ကျန်အမေရိကန်ဒေါ်လာ သန်းပေါင်း ၉,၅၃၀.၂၅၂ သန်းရှိတဲ့အနက် မိမိနိုင်ငံ လက်ရှိကျင့်သုံးလျက် ရှိသော ဘဏ္ဍာနှစ်နဲ့ကိုက်ညီသည့် ဂျပန်နှင့် အိန္ဒိယပေးဆပ်ရန်ကြွေးမြီ ၂,၁၈၂. ၄၁၂ သန်း၊ ပြောင်းလဲ ကျင့်သုံးလိုတဲ့ ဘဏ္ဍာနှစ်နဲ့ကိုက်ညီတဲ့ ထိုင်းနိုင်ငံပေးဆပ်ရန်ကြွေးမြီ အမေရိကန်ဒေါ်လာ ၃၅.၉၀ရ သန်း ရှိကြောင်း စိစစ်တွေ့ရတဲ့အတွက် ကြွေးမြီပေးရန်များသော နိုင်ငံများရဲ့ ဘဏ္ဍာရေးနှစ်နဲ့ ်ညှိပြီး ဆက်လက်ကျင့်သုံးသင့်ကြောင်း အကြံပြုလိုပါတယ်။ မိမိတို့နိုင်ငံကဲ့သို့ ကျင့်သုံးလျက်ရှိသော ဘရူနိုင်း၊ စင်ကာပူ၊ အိန္ဒိယနိုင်ငံများရဲ့ ဘဏ္ဍာနှစ်သတ်မှတ်ချက်ရဲ့ အားနည်းချက်၊ အားသာချက်များကိုလည်း လေ့လာ သင့်ပါကြောင်း အကြံပြုလိုပါတယ်။ နာယကကြီးခင်ဗျာ။ ဘတ်ဂျက်ကာလ ပြောင်းလဲပြင်ဆင်သတ်မှတ်မယ်ဆိုပါက အစိုးရတစ်ရပ် အနေနှင့် ဒုတိယသက်တမ်းကာလကို ဆက်လက်တာဝန်ထမ်းဆောင်ရရင် အခက်အခဲမရှိနိုင်သော်လည်း အစိုးရအသစ် တစ်ခုခုတက်လာပါက ယခင်အစိုးရ ရေးဆွဲအတည်ပြုထားသည့် ဘတ်ဂျက်ကိုပြင်ဆင်ခြင်း၊ ဝန်ကြီးဌာနများ ပြင်ဆင်ဖွဲ့စည်းခြင်းပြုလုပ်လာပါက လက်ရှိအစိုးရ လွှဲပြောင်းစဉ်ကထက်ပင် လုပ်ငန်း အကောင်အထည်ဖော်ဆောင်ရွက်မှုများ နှောင့်နှေးကြန့်ကြာလာနိုင်ကြောင်းကိုလည်း သုံးသပ်ရန် လိုအပ် ပါတယ်။ လက်ရှိအစိုးရအနေဖြင့် သက်တမ်းတစ်နှစ်ခွဲသာရှိပြီး ၂၀၁၆-၂၀၁ရ ဘတ်ဂျက်ကို ပြင်ဆင် ရေးဆွဲခြင်း၊ ၂၀၁၆-၂၀၁ရ RE ဘတ်ဂျက်နှင့် ၂၀၁၇-၂၀၁၈ BE ဘတ်ဂျက်တို့ကိုသာ ရေးဆွဲခဲ့ရပြီး ခွဲဝေ ဘဏ္ဍာများကို သုံးစွဲနေရတဲ့အတွက် အသုံးပြုသည့်တိုတောင်းနေသေးကြောင်း တွေ့ရပါတယ်။ ဒါကြောင့် လက်ရှိအစိုးရအနေဖြင့် ၂၀၁၈-၂၀၁၉ ဘဏ္ဍာနှစ်အတွက် ကိုယ်တိုင်စိတ်တိုင်းကျ ရေးဆွဲ အတည်ပြုမည့်ဘတ်ဂျက်ကို ကိုင်တွယ်အသုံးပြုပြီး အားသာချက်၊ အားနည်းချက်များကို ဝိုင်းဝန်း သုံးသပ် အဖြေရှာပြီးမှသာ ဘဏ္ဍာရေးနှစ် ပြောင်းလဲရန် သင့် မသင့်ကို စဉ်းစားဆုံးဖြတ်သင့်ကြောင်း အကြံပြု လိုပါတယ်။ နာယကကြီးခင်ဗျာ။ အစိုးရအနေဖြင့်လည်း ဘဏ္ဍာရေးနှစ် ပြောင်းလဲမှုကိုဆောင်ရွက်နေမယ့် အစား အတည်ပြုထားသည့် စီမံကိန်းကြီးများအတွက် ခွင့်ပြုဘဏ္ဍာငွေများအတိုင်း မှန်ကန်စွာအသုံးပြုရေး၊ Quality Control လို့ခေါ်တဲ့ အရည်အသွေးထိန်းညှိရေး၊ တင်ဒါခေါ်ယူတဲ့အပိုင်းမှာလည်း ပွင့်လင်း မြင်သာမှုရှိပြီး အမြန်ဆုံးရွေးချယ်အတည်ပြုနိုင်ရေး၊ ကုမ္ပဏီများသို့ ငွေထုတ်ပေးတဲ့အပိုင်းမှာလည်း ကြန့်ကြာမှုမရှိစေရေးတို့ကို စီမံဆောင်ရွက်သင့်ကြောင်း အကြံပြုလိုပါတယ်။ မိမိတို့နိုင်ငံထက် ရာသီဥတု ကြမ်းတမ်းဆိုးဝါးတဲ့ နိုင်ငံများစွာ ရှိပါတယ်။ အဲဒီနိုင်ငံတွေမှာ တည်ဆောက်ရေးဆိုင်ရာစီမံကိန်းတွေကို အောင်မြင်အောင် ဘယ်လိုအကောင်အထည်ဖော်နေသလဲဆိုတာကို သွားရောက်လေ့လာပြီး အဖြေရှာသင့် ပါတယ်။ မြန်မာနိုင်ငံမှာ မိုးရာသီကာလဟာ ဇွန်လမှ အောက်တိုဘာလဆန်းအထိ လေးလကျော်ကြာမြင့် ကြောင်း တွေ့ရပါတယ်။ ယနေ့ကမ္ဘာကြီးဟာ ရာသီဥတုပြောင်းလဲမှုများကို ဆိုးဝါးစွာ ရင်ဆိုင်ကြုံတွေ့ နေရတာဖြစ်ပါတယ်။ ရာသီဥတုပြောင်းလဲမှုကြောင့် မုတ်သုံမိုးဟာလည်း ်တော့တာကို တွေ့ရမှာ ဖြစ်ပါတယ်။ ဒါကြောင့် မိုးရာသီအကြောင်းပြုပြီး တည်ဆောက်ရေးလုပ်ငန်းတွေ နှောင့်နှေးရတယ်။ အရည်အသွေး မပြည့်ဝဘူးလို့ ခေါင်းစဉ်တပ်နေတာဟာ လျော်ကန်မှုမရှိကြောင်းနဲ့ တိုးတက်နေတဲ့ တည်ဆောက်ရေး လုပ်ငန်းဆိုင်ရာ နည်းပညာ၊ အထောက်အကူပစ္စည်း၊ ကျွမ်းကျင်လုပ်သားနှင့် လူအင်အား များလုံလောက်စွာ ရရှိမှု၊ ခေတ်မီယာဉ်ယန္တရားများကို ဟန်ချက်ညီညီအသုံးပြုခြင်းဖြင့် ကျော်လွှားနိုင်အောင် စီမံဆောင်ရွက်ဖို့ လိုပါတယ်။ လက်ရှိကျင့်သုံးနေတဲ့ ဘတ်ဂျက်ကာလနဲ့ ပြောင်းလဲကျင့်သုံးလိုတဲ့ ဘတ်ဂျက်ကာလ ၂ ခုစလုံးဟာ ပြက္ခဒိန်နှစ် ၂ ခုလုံးနဲ့ သက်ဆိုင်နေတာ တွေ့ရမှာဖြစ်ပါတယ်။ ဘဏ္ဍာရေးနှစ်တွေ ဘယ်လိုပဲပြောင်းပြောင်း၊ ဘဏ္ဍာငွေဘယ်လောက်ပဲခွင့်ပြု နေပါစေ ဝန်ကြီးဌာနအသီးသီးက ကိုင်တွယ်အသုံးပြုနေသူတွေ၊ စီမံကိန်းကြီး များကို တာဝန်ယူတည်ဆောက်ရတဲ့ ကုမ္ပဏီတွေ၊ သက်ဆိုင်ရာအစိုးရ ဝန်ထမ်းများရဲ့ နိုင်ငံတော်နဲ့ ပြည်သူ အပေါ်မှာထားရှိတဲ့ စိတ်ကောင်းစေတနာ၊ တာဝန်ယူကြီးကြပ်ရသူတို့ရဲ့ ဖြောင့်မတ်မှန်ကန်တဲ့ ရပ်တည်ချက် ကသာ အဓိကကျတာကို တွေ့ရမှာဖြစ်ပါတယ်။ နိဂုံးချုပ်အားဖြင့် ၄၃ နှစ်ကြာ ကျင့်သုံးခဲ့တဲ့ ဘဏ္ဍာရေးနှစ်ကို မဖြစ်မနေ ပြောင်းလဲကျင့်သုံးမယ် ဆိုပါက တိုင်းဒေသကြီးနဲ့ ပြည်နယ်အစိုးရများ၊ ဝန်ကြီးဌာနများအပြင် လက်ရှိအသုံးပြုနေတဲ့ ဘဏ္ဍာရေး နှစ်ရဲ့ အားသာချက်၊ အားနည်းချက်များကို သက်ဆိုင်သူများ၊ အဖွဲ့အစည်းများ၊ စိတ်ပါဝင်စားသူများဖြင့် ေးနွေး ဝိုင်းဝန်းအဖြေရှာပြီးမှသာ ဆောင်ရွက်သင့်ပါကြောင်းနှင့် ရေရှည်အသုံးပြုခဲ့သည့် စနစ် တစ်ခုကို အလောသုံးဆယ်ပြောင်းလဲရန် မသင့်ပါကြောင်း အကြံပြု ဆွေးနွေးရင်းနဲ့ နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် ဝန်ကြီးများနှင့် ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန် ကောင်းတောင်းရင်း ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီးဖြစ်ပါတယ်။ နိုင်ငံတော်သမ္မတထံမှ ပေးပို့ ထားသော မြန်မာနိုင်ငံ၏ဘဏ္ဍာရေးနှစ် ပြောင်းလဲပြင်ဆင် သတ်မှတ်မှုကိစ္စနဲ့ပတ်သက်ပြီး ထောက်ခံ ဆွေးနွေးသွားမှာဖြစ်ပါတယ်။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးကျင်းပတဲ့ ၁၇-၁၀-၂၀၁ရ ရက်နေ့တွင် မြန်မာနိုင်ငံ၏ဘဏ္ဍာရေးနှစ် ပြောင်းလဲပြင်ဆင် သတ်မှတ်ခြင်းကိစ္စအား စီမံကိန်းနှင့် ဘဏ္ဍာရေးဝန်ကြီးဌာနမှ ဒုတိယဝန်ကြီးအနေဖြင့် ပြည်ထောင်စုအစိုးရအဖွဲ့ကိုယ်စား ရှင်းလင်း တင်ပြခဲ့ပြီး၊ လွှတ်တော်ကိုယ်စားလှယ်များမှလည်း ယနေ့ဆွေးနွေးခဲ့ပြီး ဖြစ်တဲ့အတွက် ကျွန်တော့အနေဖြင့် အတိုချုပ်ဆွေးနွေးသွားမှာဖြစ်ပါတယ်။ ဘဏ္ဍာရေးနှစ်တစ်နှစ်မှာ ရငွေပိုင်းနဲ့ အသုံးစရိတ်ပိုင်း နှစ်ပိုင်းပါဝင်တဲ့အနက် ြောင်းလဲ သတ်မှတ်ခြင်းအတွက် အသုံးစရိတ်များကိုသာ အလေးပေး ရှင်းလင်းသွားသည်ကို တွေ့ရှိရပါတယ်။ ရငွေ များနဲ့ပတ်သက်ပြီး အကျိုးသက်ရောက်မှုကိုလည်း ရှင်းလင်းတင်ပြစေလိုပါတယ်။ ဘဏ္ဍာရေးနှစ် ပြောင်းလဲ သတ်မှတ်မှုနဲ့ လိုက်လျောညီထွေမယ့် စာရင်းနှစ်များကိုလည်း ပြောင်းလဲဆောင်ရွက်ရမည်ဖြစ်ပါတယ်။ လက်တွေ့မြေပြင် လက်ကျန်ကောက်ယူရသော ပုံသေပိုင်ပစ္စည်းများ၊ ကုန်ပစ္စည်းလက်ကျန် ကိစ္စများ ကိုလည်း ထည့်သွင်းစဉ်းစားရန် လိုအပ်ပါမယ်။ အများပိုင်ကုမ္ပဏီများအနေဖြင့် လိုအပ်ပါက နှစ်ပတ်လည် အစည်းအဝေးများကို နောက်ထပ် ၆ လ ရွှေ့ဆိုင်း၍ ၁ နှစ်နဲ့ ၆ လ စုပေါင်းပြီးတော့ တစ်ကြိမ်တည်း ဖြစ်စေ၊ သီးခြားစီ (၂) ကြိမ်ဖြစ်စေ ကျင်းပပြီး အစုပေါ်အမြတ်ဝေစုများ ခွဲဝေမှုကိစ္စများကိုလည်း ဆောင်ရွက် ကြရမှာဖြစ်ပါတယ်။ အခွန်စည်းကြပ်မှုဆိုင်ရာအတွက် ပြောင်းလဲတဲ့ကာလ အကူးအပြောင်းစပ်ကြား ကွာဟတဲ့ကာလ ၆ လအတွက် အခွန်ဝန်ထမ်းများ၏စာရင်းများကို မည်ကဲ့သို့ဆောင်ရွက်စေ၍ မည်ကဲ့သို့ စည်းကြပ်မှုပြုမည်ကို ရှင်းလင်းတိကျစွာ အသိပေးဆောင်ရွက်စေရပါမယ်။ ဘဏ္ဍာရေးနှစ်ကာလအတွင်းတွင် ယခင်ထုတ်ပြန်ထားတဲ့ ညွှန်ကြားချက်များ၊ ပြဋ္ဌာန်းထားတဲ့ ဘဏ္ဍာရေးစည်းမျဉ်းများကို လိုက်နာဆောင်ရွက်ရန် အလွန်အရေးကြီးပါတယ်။ ဒုတိယအကြိမ် ပြည်သူ့ လွှတ်တော် ပဉ္စမပုံမှန်အစည်းအဝေး ၂၅-၅-၂၀၁ရ ရက်နေ့တွင် ပြည်သူ့လွှတ်တော်ကိုယ်စားလှယ်တစ်ဦးမှ ၂၀၁၇-၂၀၁၈ ဘဏ္ဍာရေးနှစ်အတွက် ခွင့်ပြုပြီးငွေလုံးငွေရင်း အသုံးစရိတ်များကို အကုန်အစင်သုံးစွဲ နိုင်ရေး အတွက် ဘဏ္ဍာရေးနှစ်အတွင်း ာက်လုပ်ခြင်း၊ ဝယ်ယူခြင်းများကို လအလိုက် ဆောင်ရွက်မည့် အစီအစဉ်များကိုချမှတ် ဆောင်ရွက်မှုကိုသိလိုကြောင်း မေးမြန်းခဲ့ရာ သက်ဆိုင်ရာဝန်ကြီးဌာနက ဘဏ္ဍာရေး နှစ်အတွင်းမှာ ငွေလုံးငွေရင်းအသုံးစရိတ်များအတွက် ခွင့်ပြုထားတဲ့လုပ်ငန်းများကို ်ဒါခေါ်ယူ ဆောင်ရွက်ကြရန် ပြည်ထောင်စုအစိုးရအဖွဲ့ရုံးက ပြည်ထောင်စုအဆင့် တိုင်းဒေသကြီး/ ပြည်နယ်အဖွဲ့အစည်း များအားလုံးကို ၂၀၁၆ ခုနှစ်၊ ဇွန်လမှာ ညွှန်ကြားချက် ထုတ်ခဲ့ပြီးဖြစ်ကြောင်း၊ ဘဏ္ဍာရေးနှစ်အတွင်း ပြီးစီးမည့်လုပ်ငန်းများကို စံချိန် စံညွှန်း ပြည့်မီစွာ ပြီးစီးနိုင်ရေးဆောင်ရွက်စေခြင်း၊ စီမံကိန်းစိစစ်ရေးနှင့် တိုးတက်မှုအစီရင်ခံရေးဦးစီးဌာနမှာလည်း လစဉ်စစ်ဆေးပေးသွားခြင်း၊ သက်ဆိုင်ရာ ဌာနများအနေဖြင့် ပထမ ၃ လပတ်ဖြစ်တဲ့ ဧပြီလ၊ မေလ၊ ဇွန်လများတွင် တင်ဒါခေါ်ယူမှုလုပ်ငန်းများကို ပြီးစီးအောင် ဆောင်ရွက်ခြင်း၊ ဒုတိယ ၃ လပတ် ဇူလိုင်လ၊ ဩဂုတ်လ၊ စက်တင်ဘာလများမှာ တည်ဆောက်ရေးလုပ်ငန်း များကိုစတင်ခြင်း၊ ပစ္စည်းလက်ခံခြင်း၊ တတိယ ၃ လပတ်နဲ့ စတုတ္ထ ၃ လပတ်တို့မှာ လုပ်ငန်းများ အပြီးသတ် ပြီးတော့ ငွေပေးချေမှုများပြီးစီးအောင် ဆောင်ရွက်စေခြင်း၊ လုပ်ငန်းပမာဏကြီးမားတဲ့ တည်ဆောက်ရေး၊ ဝယ်ယူရေးကိစ္စများကို ီးစီးအောင် ဆောင်ရွက်ခြင်းနဲ့ ငွေပေးချေမှုများကိုလည်း ဘဏ္ဍာနှစ်အတွင်း မှာ ပြီးပြတ်အောင်ပေးချေခြင်းတို့ကို ဗဟိုအဖွဲ့အစည်းများနှင့် ပြည်ထောင်စုဝန်ကြီးဌာနများ၊ တိုင်းဒေသကြီး/ ပြည်နယ်အစိုးရအဖွဲ့များက ကွပ်ကဲကြပ်မတ် ဆောင်ရွက်နိုင်မှုအတွက် နိုင်ငံတော်သမ္မတရုံးနဲ့ ပြည်ထောင်စု အစိုးရအဖွဲ့ရုံးတို့ကလည်း စောင့်ကြည့်ကြပ်မတ်လျက်ရှိကြောင်း၊ နိုင်ငံတော်သမ္မတရုံးကလည်း တင်ဒါ လုပ်ထုံးလုပ်နည်းဆိုင်ရာ ညွှန်ကြားချက်အဖြစ်နဲ့ ညွှန်ကြားချက်အမှတ်(၁/၂၀၁၇)ကို ၁၀-၄-၂၀၁ရ ရက်နေ့က ထုတ်ပြန်ထားရှိကြောင်း ဖြေကြားခဲ့ပါတယ်။ မိမိအနေနဲ့ ပြစ်တင်ဝေဖန်နေခြင်းမဟုတ်ပါ။ အပြုသဘောနဲ့ ဆွေးနွေးခြင်းဖြစ်ပါတယ်။ တိုင်းဒေသကြီး/ပြည်နယ်အချို့ရှိ ငွေလုံးငွေရင်းအသုံးစရိတ်များအတွက် တင်ဒါခေါ်ယူမှုလုပ်ငန်းများ ယနေ့ထိ မပြီးပြတ်သေးကြောင်း ကြားသိရပါတယ်။ သို့ပါ၍ ပ်ငန်းများ ပြီးစီးဆောင်ရွက်ရန် and soarmanninn sensum forfos mario fefemmes... အချို့မြို့နယ်များ၌ အဆောက်အဦလမ်းပိုင်းများ စသည့်လုပ်ငန်းများ လုပ်ဆောင်မှုတွင် လွှတ်တော် ကိုယ်စားလှယ်များ၊ ဆောက်လုပ်ရေးအင်ဂျင်နီယာများ၊ စည်ပင်အင်ဂျင်နီယာ၊ ကျေးလက်ဦးစီးအင်ဂျင် နီယာ၊ မြို့မိမြို့ဖ စတဲ့အဖွဲ့များပါဝင်တဲ့အဖွဲ့များနဲ့ ပူးပေါင်းဆောင်ရွက်ခဲ့သဖြင့် အရည်အသွေးမီသော လုပ်ငန်းများဖြစ်ပေါ်ခဲ့သလို၊ အဖွဲ့ဖြင့်မဆောင်ရွက်ဘဲ သက်ဆိုင်ရာဌာနများမှသာ ဆောင်ရွက်ကြသဖြင့် လုပ်ငန်းများမအောင်မြင်ခြင်း၊ ြီးခြင်း စသည့်အခက်အခဲများကို တွေ့မြင်ကြားသိနေရပါတယ်။ ဘဏ္ဍာရေးနှစ် ပြောင်းလဲသတ်မှတ်တဲ့အခါမှာ ဘဏ္ဍာငွေအရအသုံးများအတွက် အဖွဲ့ဖြင့်ပူးပေါင်းဆောင်ရွက် စေခြင်း၊ ပွင့်လင်းမြင်သာစွာ လုပ်ကိုင်စေခြင်းဖြင့် နိုင်ငံတော်သမ္မတထံမှပေးပို့ထားသော ၂၀၁၇-၂၀၁၈ ဘဏ္ဍာနှစ်ကို အောက်တိုဘာလ ၁ ရက်နေ့မှ စက်တင်ဘာလ ၃၁ ရက်နေ့ဟု ပြောင်းလဲပြင်ဆင် သတ်မှတ် ခြင်းကို အလေးအနက် အထူးထောက်ခံပါကြောင်း အကြံပြုဆွေးနွေးအပ်ပါတယ်။ အားလုံးကို ကျေးဇူးတင် ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များရှင်။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">ဦးအောင်မင်း ဇလွန်မဲဆန္ဒနယ် ဆက်လက်ဆွေးနွေးဖို့ဖြစ်ပါတယ်။</speech>
<speech><mp id="1606">ဦးအောင်မင်း(ဇလွန်မဲဆန္ဒနယ်၊ ဧရာဝတီတိုင်းဒေသကြီး)</mp>ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ပြည်ထောင်စုအဆင့် အဖွဲ့အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များ အားလုံးကို လေးစားစွာ ဂါရဝပြု အပ်ပါတယ်။ ကျွန်တော် ကတော့ ဇလွန်မြို့နယ်၊ ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး နိုင်ငံတော်သမ္မတက သဝဏ်လွှာပေးပို့လာတဲ့ ဘဏ္ဍာရေးနှစ် ပြင်ဆင်ပြောင်းလဲသတ်မှတ်ရေးနဲ့စပ်လျဉ်းပြီး ထောက်ခံအကြံပြု ဆွေးနွေးသွားမှာဖြစ်ပါတယ်။ နာယကကြီးခင်ဗျာ။ မြန်မာနိုင်ငံရဲ့ ဘဏ္ဍာရေးနှစ် သတ်မှတ်မှုသမိုင်းကြောင်းကိုကြည့်ရင် ဒုတိယ ကမ္ဘာစစ်မတိုင်မီက ဧပြီလမှ မတ်လအထိလည်းကောင်း၊ ၁၉၄၅ ခုနှစ်တွင် အောက်တိုဘာလမှ စက်တင်ဘာ လအထိလည်းကောင်း ပြောင်းလဲသတ်မှတ်ခဲ့ပြီး ၁၉၇၄ ခုနှစ်တွင် လယ်ယာလုပ်ငန်းကို ဦးစားပေး ပြီးတော့ ဧပြီလမှ မတ်လအထိ ပြောင်းလဲသတ်မှတ်ခဲ့ပါတယ်။ ဒီနေ့ ဒီော့ တည်ဆောက်ရေးနဲ့ လိုခြင်းဖြစ်၍ နိုင်ငံတော်ရဲ့ လူမှုစီးပွားဖွံ့ဖြိုးတိုးတက်ရေးအတွက် အခြေခံအဆောက်အဦတွေကို အရှိန် အဟုန်ဖြင့် တည်ဆောက်နေတဲ့ ဒီနေ့ဒီလိုက်လျောညီထွေဖြစ်တဲ့အတွက် ထောက်ခံတင်ပြရခြင်း ဖြစ်ပါတယ်။ ဒီလိုပြောင်းလဲလိုက်တဲ့အတွက်လည်း စိုက်ပျိုးရေးလုပ်ငန်းတွေကို ထိခိုက်မှုမရှိနိုင်ပါဘူး။ ဘာဖြစ်လဲဆိုတော့ ကျွန်တော်တို့နိုင်ငံအနေနဲ့ ၁၉၄၅ ခုနှစ်ကနေပြီးမှ ၁၉၇၃ ခုနှစ် အထိ ဘဏ္ဍာရေးနှစ် သတ်မှတ်ချက်ဟာ အောက်တိုဘာလမှ စက်တင်ဘာလအထိ သတ်မှတ်ပြီးတော့ အစိုးရအဖွဲ့ရဲ့ လုပ်ငန်းတွေ၊ နိုင်ငံတော်ဖွံ့ဖြိုးတည်ဆောက်ရေးလုပ်ငန်းတွေကို အောင်မြင်စွာ အကောင်အထည်ဖော် ဆောင်ရွက်နိုင်ခဲ့ လို့ပဲဖြစ်ပါတယ်။ ဒီအပြင် ကျွန်တော်တို့ရဲ့ အိမ်နီးချင်းဖြစ်တဲ့ ကမ္ဘာမှာ ဆန်အများဆုံးတင်ပို့နေတဲ့ ထိုင်း နိုင်ငံရဲ့ ဘဏ္ဍာရေးနှစ်ဟာလည်း အောက်တိုဘာလကနေ စက်တင်ဘာလအထိ ဖြစ်တယ်ဆိုတာကို တွေ့ရှိ ရမှာဖြစ်ပါတယ်။ နာယကကြီးခင်ဗျား။ ကျွန်တော့အနေနဲ့ ဖြည့်စွက်အကြံပြုလိုတဲ့အချက် ၂ ချက် ရှိပါတယ်။ ပထမ အချက်ကတော့ ဘဏ္ဍာရေးနှစ်ဆိုသည်မှာ အစိုးရ၏ဘဏ္ဍာငွေအရအသုံးကိစ္စရပ်တွေ လျာထားအကောင် အထည်ဖော်ဖို့ သတ်မှတ်ချက်တစ်ခုဆိုလည်း မှန်ပါတယ်။ ဒါပေမယ့် ဒီထက်ပိုမိုလေးနက် ပါတယ်။ အစိုးရဘဏ္ဍာငွေဆိုတာ ပြည်သူ့ဘဏ္ဍာငွေတွေပဲ ဖြစ်ပါတယ်။ ဒါကြောင့်အစိုးရရဲ့ ဘဏ္ဍာရေးနှစ် အပေါ်အခြေခံပြီး ပြည်သူတွေကလည်း သူတို့ရဲ့ လူမှုစီးပွားကိစ္စရပ်တွေကို ချိန်ကိုက်ဆောင်ရွက်နေကြတယ် ဆိုတာကိုလည်း သတိပြုဖို့လိုအပ်ပါတယ်။ ဒါကြောင့် ဘဏ္ဍာရေးနှစ် သတ်မှတ်တဲ့ှတ်ကာလ ပြောင်းလဲသတ်မှတ်တဲ့အစိုးရဌာနဆိုင်ရာများနည်းတူ ပြည်သူတွေကလည်း တစ်ချို့ ကိစ္စရပ် တွေမှာ လိုက်ပါပြောင်းလဲရမယ့် အချက်တွေရှိပါတယ်။ အဲဒီလို ပြောင်းလဲတဲ့အခါမှာ ငွေကြေးကုန်ကျမှုတွေ ရှိလာနိုင်ပါတယ်။ ဥပမာအားဖြင့် အခွန်ထမ်းကုမ္ပဏီတွေ ပြည်သူတွေအနေနဲ့ ဘဏ္ဍာရေးနှစ်ချုပ် အစီရင် ခံစာတွေ ပြုစုတဲ့အခါမှာ Audit Firm တွေ ငှားရမ်းပြီး ပြုစုရမှာဖြစ်ပါတယ်။ ဒီကုန်ကျစရိတ်တွေ ရှိပါတယ်။ အလားတူပဲ ဌာနဆိုင်ရာတွေမှာလည်း ကုန်ကျစရိတ်တွေရှိပါတယ်။ အဲဒီလို ကုန်ကျစရိတ်တွေ၊ စိန်ခေါ်မှုတွေအတွက် ထည့်သွင်းစဉ်းစားပြီး ကြိုတင်စီစဉ် ဆောင်ရွက်ထားဖို့လိုအပ်ပါကြောင်း အကြံပြု လိုပါတယ်။ လေးစားအပ်ပါသော နာယကကြီးခင်ဗျာ။ ဒုတိယအကြံပြုလိုတဲ့ အချက်ကတော့ ဘဏ္ဍာရေးနှစ် ပြောင်းလဲလိုက်တဲ့အတွက် တည်ဆောက်ရေးနဲ့ ဝယ်ယူရေးလုပ်ငန်းတွေကို တစ်ဆက်တည်း ပွင့်လင်း ရာသီကာလ ၈ လခန့် ရနိုင်တဲ့အခြေအနေမှာ ဒီလုပ်ငန်းတွေကို စနစ်တကျ စီစဉ်ဆောင်ရွက်နိုင်ဖို့ အရေးကြီးပါတယ်။ ဘာဖြစ်လို့လဲဆိုတော့ နိုင်ငံတော်သမ္မတရုံးရဲ့ ညွှန်ကြားချက်အမှတ်(၁/၂၀၁၇)အရ အစိုးရဌာနတွေက တင်ဒါခေါ်ယူတဲ့နေရာမှာ တင်ဒါလုပ်ငန်းစဉ် (၈)ရပ် ရှိပါတယ်။ အဲဒီအနက် တင်ဒါ လုပ်ငန်းစဉ် ရ ခုကို ဆောင်ရွက်ပြီးမှသာလျင် တည်ဆောက်ရေးနဲ့ ဝယ်ယူရေးလုပ်ငန်းတွေကို စတင် ဆောင်ရွက်နိုင်မှာဖြစ်ပါတယ်။ ၁၈-၈-၂၀၁၅ ရက်နေ့ ပြည်သူ့လွှတ်တော် အစည်းအဝေးမှာ ထိုစဉ်က ဘဏ္ဍာရေးဝန်ကြီးဌာန ဒုတိယဝန်ကြီးက ဖြေကြားထားချက် တစ်ခုရှိပါတယ်။ ဒါဘာလဲ ဆိုရင် ၂၀၁၅၂၀၁၆ ခု ဘဏ္ဍာရေးနှစ် ပထမ ၃ လပတ်အတွင်းမှာ ဝန်ကြီးဌာန ၃၀ ရှိတဲ့အနက် ၈ ခုသာလျှင် တင်ဒါ ခေါ်ယူမှုလုပ်ငန်းတွေ ပြီးစီးပြီးတော့ ကျန် ၂၂ ခုက တင်ဒါလုပ်ငန်းစဉ်တွေ ဆောင်ရွက်ဆဲသာ ဖြစ်ပါကြောင်း ဆွေးနွေးဖြေကြားထားတာကို မှတ်တမ်းတင်ထားတာ ရှိပါတယ်။ အခု ၂၀၁၇-၂၀၁၈ ခုနှစ်မှာလည်း အောက်တိုဘာလအထိ ဒါ ရ လရှိနေပြီဖြစ်ပေမယ့်လည်း ဒီနေ့အထိ တင်ဒါခေါ်ယူနေဆဲ ဌာနတွေရှိနေ တာကို တွေ့ရှိရပါတယ်။ ဒါကြောင့် ပွင့်လင်းရာသီတွေကို အပြည့်အဝ အသုံးချနိုင်ဖို့ဆိုလို့ရှိရင် ဌာနဆိုင်ရာ တွေဟာ တည်ဆဲညွှန်ကြားချက်တွေနဲ့အညီ စနစ်တကျ လိုက်နာလုပ်ဆောင်ဖို့ လိုအပ်ပါကြောင်း အကြံပြု အပ်ပါတယ်။ လေးစားအပ်ပါသော နာယကကြီးခင်ဗျာ။ အချုပ်အားဖြင့် ဘဏ္ဍာရေးနှစ်ဆိုတာ ကာလသတ်မှတ်ချက် တစ်ခုပဲဖြစ်ပါတယ်။ ဒါကြောင့် ကမ္ဘာ့နိုင်ငံအဖွဲ့အစည်းအားလုံးတွေဟာ မိမိတို့ရဲ့ ပကတိအခြေအနေနဲ့ လိုက်လျောညီထွေဖြစ်တဲ့ ကာလတွေကို သတ်မှတ်ဆောင်ရွက်ကြခြင်းပဲ ဖြစ်ပါတယ်။ အဓိက ကတော့ အကောင်အထည်ဖော်ဆောင်ရွက်မယ့် အဖွဲ့ အစည်းတွေ၊ ဌာနတွေ၊ လူတွေရဲ့ ခိုင်မာအားကောင်းဖို့၊ စွမ်းဆောင်ရည်မြင့်မားဖို့နဲ့ တာဝန်ယူ၊ တာဝန်ခံမှုစနစ်ဖြင့် ပြည့်ပြည့်ဝဝ ကြိုးပမ်းဆောင်ရွက်ကြမယ် ဆိုရင် ရည်မှန်းချက်တွေကို အောင်မြင်အောင် ဆောင်ရွက်နိုင်မှာဖြစ်ပါကြောင်း တင်ပြရင်း နိုင်ငံတော်သမ္မတက သဝဏ်လွှာပေးပို့လာသော ဘဏ္ဍာရေးနှစ်ပြောင်းလဲသတ်မှတ်မှုကို ထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးလားလ်မင်းထန် ချင်းပြည်နယ် မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1238">ဦးလားလ်မင်းထန်(မဲဆန္ဒနယ်အမှတ်-၁၀၊ ချင်းပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုအဆင့် အဖွဲ့အစည်းဝင်များ၊ လွှတ်တော် ကိုယ်စားလှယ်များနဲ့ ဧည့်သည်တော်များအားလုံးကို ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ရှေးဦးစွာ နှုတ်ခွန်းဆက်အပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၁၀)မှ အမျိုးသား လွှတ်တော်ကိုယ်စားလှယ် ဦးလားလ်မင်းထန် ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိုင်ငံတော်သမ္မတထံမှ ၂၉-၉-၂၀၁ရ ရက်နေ့တွင် ပြည်ထောင်စုလွှတ်တော် နာယကထံသို့ပေးပို့သည့် မြန်မာနိုင်ငံ၏ဘဏ္ဍာရေးနှစ် ပြောင်းလဲပြင်ဆင် သတ်မှတ်သည့် ကိစ္စနှင့်စပ်လျဉ်း၍ ထောက်ခံဆွေးနွေးသွားမှာဖြစ်ပါတယ်။ ကမ္ဘာပေါ်ရှိ နိုင်ငံပေါင်း စုစုပေါင်း ၂၂ရ နိုင်ငံတွေရဲ့ ဘဏ္ဍာရေးနှစ်သတ်မှတ်တာတွေကို လေ့လာကြည့်မယ်ဆိုလို့ရှိရင် ၄ မျိုးတွေ့ရှိရပါတယ်။ ဘဏ္ဍာရေးနှစ်ကို ပြက္ခဒိန်နှစ်အတိုင်း ဇန်နဝါရီလမှ ဒီဇင်ဘာလ ၃၁ ရက်နေ့အထိ သတ်မှတ်သော နိုင်ငံတွေက အများစုဖြစ်ပြီးတော့မှ စုစုပေါင်း ၁၅၆ နိုင်ငံရှိပါတယ်။ ဒုတိယအများဆုံးကတော့ ယခု လက်ရှိ ကျွန်တော်တို့ မြန်မာနိုင်ငံက ကျင့်သုံးနေတဲ့ ဧပြီလ ၁ ရက်နေ့မှ မတ်လ ၃၁ ရက်နေ့အထိ ကျင့်သုံးတဲ့ နိုင်ငံ ၃၃ နိုင်ငံရှိပါတယ်။ တတိယအမျိုးအစားကတော့ ဇူလိုင်လ ၁ ရက်နေ့ကနေ ဇွန်လ ၃၀ ရက်နေ့အထိ သတ်မှတ်တဲ့နိုင်ငံ ၂၀ ရှိပါတယ်။ နောက်ဆုံးစတုတ္ထ အမျိုးအစားကတော့ လာမယ့်နှစ်မှာ ကျွန်တော်တို့ မြန်မာနိုင်ငံက စတင်ပြောင်းလဲကျင့်သုံးရန် အဆိုပြုထားတဲ့ အောက်တိုဘာလ ၁ ရက်နေ့ကနေ စက်တင်ဘာလ ၃၀ ရက်နေ့အထိ သတ်မှတ်သည့် နိုင်ငံက ၁၂ နိုင်ငံရှိပါတယ်။ မည်သို့ပင်ဆိုစေကာမူ ကိုယ့်နိုင်ငံရဲ့ ရေမြေ သဘာဝ၊ ရာသီဥတုနဲ့ကိုက်ညီသော ဘဏ္ဍာရေးနှစ်ကို အသုံးပြုတာက နိုင်ငံတော်၏ ဖွံ့ဖြိုးတိုးတက်မှုကို ပိုမိုမြန်ဆန်စေပြီးတော့မှ အထောက်အကူပြုလာနိုင်မည်ဟု ယူဆပါတယ်။ လေးစားအပ်ပါသော နာယကကြီးခင်ဗျား။ မြန်မာနိုင်ငံဟာ လွတ်လပ်ရေးမရမီ ၁၉၄၅ ခုနှစ်မှ ၁၉၇၄ ခုနှစ်အထိ ဘဏ္ဍာရေးနှစ်ကို အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိ ၂၈ နှစ် ကြာ ကျင့်သုံးခဲ့ဖူးပါတယ်။ အဲဒီအခက်အခဲမရှိဘဲနဲ့ အဆင်ပြေခဲ့တာကို သိရှိရပါတယ်။ ၁၉၇၃ ခုနှစ် ပြည်သူ့လွှတ်တော် အစည်းအဝေးဆုံးဖြတ်ချက်ဖြင့် ယခုလက်ရှိကျင့်သုံးနေသော ဘဏ္ဍာရေးနှစ် အတိုင်း ပါတယ်.. နောက်က ပါတီအစိုးရက မြန်မာနိုင်ငံစိုက်ပျိုးရေးနိုင်ငံအဖြစ် အကောင်အထည်ဖော်ရန် အားခဲနေတဲ့တဲ့ အတွက် တောင်သူလယ်သမားများအား စိုက်ပျိုးရာသီချေးငွေအတွက် အဆင်ပြေစေရန်အတွက် ဘဏ္ဍာရေး နှစ်ကို ပြောင်းလဲသတ်မှတ်ပေးတာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ယခုအခြေအနေအရဆိုလို့ရှိရင် ကျွန်တော်တို့ မြန်မာ နိုင်ငံဟာ တည်ဆောက်ရေးကာလကို အသားပေးလုပ်ဆောင်ရန် လိုအပ်လာပါသဖြင့် ပြောင်းလဲလာသော ခေတ်စနစ်နဲ့ ညီညွတ်မှုရှိအောင် ဘဏ္ဍာရေးနှစ်ကို ပြန်ပြီးပြောင်းလဲသတ်မှတ်ရန် လိုအပ်လာပြီဖြစ်ပါတယ်။ ကျွန်တော်တို့ မြန်မာနိုင်ငံရဲ့ ဘဏ္ဍာရေးနှစ်ကို ကြည့်မယ်ဆိုလို့ရှိရင် ဝန်ကြီးဌာနများ၏ ငွေလုံးငွေရင်း အသုံးစရိတ်နဲ့ ရင်းနှီးမြှုပ်နှံမှုကို ဧပြီလ ၁ ရက်နေ့မှ ဘဏ္ဍာရေးနှစ်ကို စတင်ချပေးသောကြောင့် သင်္ကြန် ရက်ရှည်ရုံးပိတ်ရက်နှင့် တိုက်ဆိုင်နေပြီးတော့မှ မေလ ဒုတိယပတ်လောက်မှပဲ ကျွန်တော်တို့နိုင်ငံ မုတ်သုံ ရာသီ စတင်ပြန်ဝင်လာတာဖြစ်တဲ့အတွက် တည်ဆောက်ရေးလုပ်ငန်းတွေအတွက် အဆင်မပြေ ဖြစ်နေတာကို တွေ့ရပါတယ်။ အောက်တိုဘာလလောက်မှာပဲ ဆောက်လုပ်ရေးလုပ်ငန်းတွေကို စတင်လုပ်ဆောင်နိုင်တာ ဖြစ်ပါတယ်။ ဒီကြားထဲမှာ ၆ လလောက် အလဟဿ ဆုံးသွားတာကို တွေ့ရပါတယ်။ ကျွန်တော်တို့ မြန်မာနိုင်ငံဟာ မိုးရာသီက လေးလခွဲခန့်ရှိပြီးတော့မှ (အာဆီယံနိုင်ငံ) အရှေ့တောင် အာရှနိုင်ငံများထဲမှာ မိုးအများဆုံးဒေသထဲမှာ ပါဝင်ပါတယ်။ အထူးသဖြင့် ချင်းပြည်နယ်၊ ရခိုင်ပြည်နယ်၊ ကချင်ပြည်နယ်မြောက်ပိုင်း၊ စစ်ကိုင်းတိုင်းဒေသကြီးအထက်ပိုင်း၊ တနင်္သာရီတိုင်းဒေသကြီးတို့လို မိုးများတဲ့ ဒေသဆိုလို့ရှိရင် နိုဝင်ဘာလပထမပတ်လောက်မှာပဲ ဆောက်လုပ်ရေးလုပ်ငန်းကို စတင်လုပ်ကိုင်နိုင်တာ ဖြစ်ပါတယ်။ အဲဒါကြောင့် တကယ့်ဆောက်လုပ်ရေးလုပ်ငန်းတွေကို လုပ်ဆောင်ရမယ့်လခန့်သာ နေတာဖြစ်ပါတယ်။ ကျွန်တော့မဲဆန္ဒနယ်ဖြစ်သော ချင်းပြည်နယ်၏ တည်ဆောက်ရေးလုပ်ငန်း များကို ဥပမာအနေနဲ့ပြောရမယ်ဆိုလို့ရှိရင်တော့ နိုင်ငံတော်၏ ငွေလုံးငွေရင်း၊ ရင်းနှီးမြှုပ်နှံမှု ဘဏ္ဍာငွေကို ဧပြီလမှာ စတင်ပြီးချပေးထားပါတယ်။ မေလနောက်ဆုံးပတ်လောက်မှာ ပြည်နယ်အစိုးရက ပစ္စည်း တင်ဒါ၊ လုပ်ငန်းတင်ဒါကို စတင်ခေါ်လေ့ရှိပါတယ်။ အဲဒီတော့ တင်ဒါချပေးထားတာ ဇူလိုင်လလောက်မှာ စတင်ချပေးထားပါတယ်။ မိုးရွာသီဖြစ်တဲ့အတွက်ကြောင့် လမ်းပန်းဆက်သွယ်ရေးခက်ခဲပြီး ပစ္စည်းသယ်ယူဖို့ အတွက်သော်လည်းကောင်း၊ ဆောက်လုပ်ရေးလုပ်ငန်းများ စတင်ဖို့သော်လည်းကောင်း အဆင်မပြေ ဖြစ်နေပါတယ်။ တကယ့်တကယ်လုပ်ငန်းစတင်နိုင်တာက နိုဝင်ဘာလ ပထမပတ်အထိ ရောက်သွားတတ် ပါတယ်။ တည်ဆောက်ရေးလုပ်ငန်းအတွက် တင်ဒါအောင်မြင်တဲ့ ကုမ္ပဏီတွေက တကယ်လုပ်မယ့်စုပေါင်း နိုဝင်ဘာကနေ မတ်လအထိ ၅ လ ခန့်သာ ါတယ်။ ကုမ္ပဏီတွေဟာ ပွင့်လင်းရာသီ ရောက်လာတာနဲ့အမျှ ဒီ ၅ လ အတောအတွင်းကို အသည်းအသန်လုပ်ကြပါတယ်။ အလုအယက် အတွင်းမှာ လုပ်ငန်းပြီးစီးနိုင်အောင် လုပ်ကြတဲ့အခါမှာ တည်ဆောက်ရေးလုပ်ငန်းတွေ အရည်အသွေး မပြည့်မီတာတွေကို တွေ့ရပါတယ်။ ဘဏ္ဍာရေးနှစ် ကုန်ဆုံးမယ့် ၃၁ ရက် နေ့မှာ လုပ်ငန်း ပြီးစီးကြောင်း အပ်နှံရေးအတွက် ပြီးလွယ်စီးလွယ် လုပ်ခဲ့ကြသဖြင့် မကြာခင်မှာ ပျက်စီး တာတွေကို ကျွန်တော့ မဲဆန္ဒနယ်တွေမှာ သာဓကများစွာရှိခဲ့ပါတယ်။ ဒါကြောင့်မို့လို့ ယခုလက်ရှိ ကျင့်သုံးနေတဲ့ စနစ်ဟာ လုပ်ငန်းအကောင်အထည်ဖော်မှုအားနည်းပြီးမှ မြန်မာနိုင်ငံနဲ့ သဟဇာတသိပ်မဖြစ်တော့တာကို တွေ့ရပါတယ်။ နာယကကြီးခင်ဗျား။ နိဂုံးချုပ်အနေနဲ့ တင်ပြချင်တာကတော့ နိုင်ငံတော်သမ္မတထံမှ ၂၉-၉-၂၀၁ရ ရက်နေ့တွင် ပြည်ထောင်စုလွှတ်တော် နာယကထံသို့ ပေးပို့သည့် မြန်မာနိုင်ငံဘဏ္ဍာရေးနှစ် ပြောင်းလဲ ပြင်ဆင်သတ်မှတ်ရန် ကိစ္စနဲ့စပ်လျဉ်း၍ မြန်မာနိုင်ငံရဲ့ ရေမြေသဘာဝရာသီဥတုနှင့် အသင့်တော်ဆုံး ဖြစ်နေတဲ့အတွက်ကြောင့် အပြည့်အဝ ထောက်ခံပါကြောင်း ဆွေးနွေးရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးထွန်းထွန်း ပွင့်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1460">ဦးထွန်းထွန်း(ပွင့်ဖြူမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စု အဆင့်ဝန်ကြီးများနှင့် ဧည့်သည်တော်များအားလုံး မင်္ဂလာပါလို့ ဦးစွာပဏာမ ဂါရဝပြုနှုတ်ခွန်းဆက်သ အပ်ပါတယ်။ ကျွန်တော်ကတော့ မကွေးတိုင်းဒေသကြီး ပွင့်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းထွန်း ဖြစ်ပါတယ်။ လေးစားအပ်ပါသော လွှတ်တော် နာယကကြီးခင်ဗျား။ ကမ္ဘာ့နိုင်ငံများ၏ ဘဏ္ဍာရေးနှစ် သတ်မှတ် များနှင့် မြန်မာနိုင်ငံ၏ ဘဏ္ဍာရေးနှစ်သတ်မှတ်ခဲ့မှုအစဉ်အလာကို လေ့လာသုံးသပ်၍ လက်ရှိကျင့်သုံး နေသော မြန်မာနိုင်ငံ၏ ဘဏ္ဍာရေးနှစ်ဖြစ်သည့် ဧပြီလ ၁ရက်မှ မတ်လ ၃၁ ရက်အစား အောက်တိုဘာလ ၁ ရက်မှ စက်တင်ဘာ ၃၀ ရက်အထိ ၂၀၁၈-၂၀၁၉ ဘဏ္ဍာနှစ်မှစတင်၍ ပြောင်းလဲပြင်ဆင် သတ်မှတ် ခြင်းအား ကြိုဆိုထောက်ခံ ဆွေးနွေးသွားမှာ ဖြစ်ပါတယ်။ လေးစားအပ်ပါသော လွှတ်တော် နာယကကြီးခင်ဗျား။ ကမ္ဘာ့နိုင်ငံ ၂၂ရ နိုင်ငံတွင် ဘဏ္ဍာနှစ်ကာလ သတ်မှတ်မှုများမှာ အဓိကအားဖြင့် (၄) မျိုးခွဲခြားထားတာကို တွေ့ရှိရပါတယ်။ ဇန်နဝါရီ ၁ ရက်မှ ဒီဇင်ဘာလ ၃၁ ရက်ထိ ပြက္ခဒိန်နှစ်အတိုင်း သတ်မှတ်သည့် ၁၅၆ နိုင်ငံရှိပြီး၊ ဧပြီ ၁ရက်မှ မတ်လ ၃၁ ရက်အထိ သတ်မှတ်သည့်နိုင်ငံ ၃၃ နိုင်ငံရှိပါတယ်။ ဇူလိုင် ၁ ရက်မှ ဇွန် ၃၀ ရက်အထိ သတ်မှတ်သည့်နိုင်ငံ ၂၀ ရှိပြီး အောက်တိုဘာ ၁ ရက်မှ စက်တင်ဘာ ၃၀ရက်အထိ သတ်မှတ်သည့်နိုင်ငံ ၁၂ နိုင်ငံရှိကြောင်းကိုလည်း ဒုတိယဝန်ကြီးမှ ရှင်းလင်းပြောကြားပြီး ဖြစ်ပါတယ်။ ကျွန်တော်တို့ မြန်မာနိုင်ငံ၏ ဘဏ္ဍာနှစ်သတ်မှတ်ခဲ့သည့် သမိုင်းကြောင်းကိုလေ့လာပါက ဒုတိယ ကမ္ဘာစစ်မတိုင်မီက ဘဏ္ဍာနှစ်ဟာ ဧပြီ ၁ ရက်မှ မတ်လ ၃၁ ရက်အထိဖြစ်ပြီး ဒုတိယကမ္ဘာစစ်ပြီးနောက် မြန်မာနိုင်ငံအား ဗြိတိသျှတို့ပြန်လည်အုပ်ချုပ်သည့် ၁၉၄၅ ခုနှစ်မှ လွတ်လပ်ရေးရရှိသည့်ဏ္ဍာနှစ်ကို အောက်တိုဘာ ၁ ရက်မှ စက်တင်ဘာ ၃၀ ရက်အထိ သတ်မှတ်ခဲ့ပါတယ်။ လွတ်လပ်ရေး ရရှိပြီးသည့်လည်း ၁၉၇၃ ခုနှစ်အထိ အောက်တိုဘာ ၁ ရက်မှ စက်တင်ဘာ ၃၀ ရက်အထိ ကိုသာ ဘဏ္ဍာနှစ်အဖြစ် ဆက်လက်သတ်မှတ်ခဲ့ပါတယ်။ ၁၉၇၄ ခုနှစ်မှစ၍ ပြည်သူ့လွှတ်တော်ကာလတွင် ဘဏ္ဍာနှစ်ကို ဧပြီ ၁ ရက်မှ မတ်လ ၃၁ရက်အထိ ပြန်လည်ပြင်ဆင် သတ်မှတ်ခဲ့ခြင်းဖြစ်ပါသည်။ လေးစားအပ်ပါသော လွှတ်တော် နာယကကြီးခင်ဗျား။ လက်ရှိကျင့်သုံးနေတဲ့ ဘဏ္ဍာရေးနှစ် ရေးဆွဲစဉ်က ကျွန်တော်တို့နိုင်ငံဟာ လယ်ယာစိုက်ပျိုးရေးကို အဓိကဆောင်ရွက်ခဲ့တဲ့ နိုင်ငံဖြစ်တဲ့အတွက် တောင်သူလယ်သမားများအား စိုက်ပျိုးစရိတ်ချေးငွေထုတ်ချေးရာတွင် အဆင်ပြေစေရန်အတွက် ဖြစ်တယ် ဆိုတာကိုသိရှိရပါတယ်။ သို့သော်လည်း လက်ရှိကျင့်သုံးလျှက်ရှိတဲ့ ဘဏ္ဍာနှစ်ဟာ အားနည်းချက်များ ရှိပါတယ်။ ဧပြီလ ၁ ရက်နေ့မှ ဘဏ္ဍာနှစ်စတင်ပြီး စတင်တဲ့ကာလမှ သင်္ကြန်ရုံးပိတ်ရက် ရက်ရှည်ပိတ်ခြင်း၊ ရုံးပိတ်ရက်ပြန်ဖွင့်ပြီး လုပ်ငန်းများစတင်ဆောင်ရွက်တဲ့အခါမှာ မိုးတွင်းကာလနဲ့တိုး၍ နိုင်ငံတော်၏ ဖွံ့ဖြိုးရေးလုပ်ငန်းများ၊ ဆောက်လုပ်ရေးလုပ်ငန်းများ၊ တည်ဆောက်ရေးလုပ်ငန်းများဟာ မိုးတွင်းကာလနှင့် ဆောင်ရွက်၍မရခဲ့ပါ။ မိုးရွာသီကာလကျော်လွန်မှသာ လုပ်ငန်းများစတင် ဆောင်ရွက်နိုင်သဖြင့် လုပ်ငန်း ဆောင်ရွက်ချိန်နည်းပါးခဲ့ပါတယ်။ အဲဒီလိုလုပ်ငန်းဆောင်ရွက်ချိန် နည်းပါးသဖြင့် လုပ်ငန်းအရည်အသွေး မကောင်းမွန်ခြင်း ဘဏ္ဍာငွေများလေလွင့်မှုများခြင်း၊ လုပ်ငန်းမပြီးပြတ်၍ ဘဏ္ဍာငွေများကို ပြန်လည် အပ်ခြင်း ဖြစ်ပေါ်ခဲ့ပါတယ်။ လေးစားအပ်ပါသော လွှတ်တော် နာယကကြီးခင်ဗျား။ လက်ရှိဘဏ္ဍာနှစ်ကို ပြင်ဆင်သတ်မှတ်ပါက အားသာချက်များရှိမည်ဖြစ်ကြောင်းကို စီမံကိန်းနှင့် ဒုတိယဝန်ကြီးနှင့် ရှေ့ကလွှတ်တော်ကိုယ်စားလှယ် အများစုက ရှင်းလင်းခဲ့ပြီးဖြစ်ပါတယ်။ သို့သော်လည်း ဒီနေရာမှာ သတိထားရမှာက ဝန်ကြီးဌာနများက တိုက်ရိုက်ကိုင်တွယ် ဆောက်ရွက်မည့်လုပ်ငန်းများမှာ ပြဿနာမရှိသော်လည်း ပုဂ္ဂလိကလုပ်ငန်းတွေ၊ ကုမ္ပဏီတွေကို တင်ဒါဆောင်ရွက်မည့် လုပ်ငန်းများဖြစ်တဲ့ လမ်းတံတား၊ စာသင်ကျောင်း၊ ဆေးရုံ၊ ဆေးပေးခန်း၊ အဆောက်အဦများ ဆောင်ရွက်တဲ့နေရာမှာ သတိထားရမှာဖြစ်ပါတယ်။ တင်ဒါစီစစ်တဲို့ သတ်မှတ်တဲ့ကာလအတွင်း စနစ်တကျပြီးစီးအောင် ဆောင်ရွက်ဖို့ လိုပါတယ်။ ယခုလက်ရှိ ဘဏ္ဍာရေးနှစ်မှာ တင်ဒါကြေညာတာ၊ တင်ဒါစိစစ်တာ၊ တင်ဒါဖွင့်တာ တင်ဒါ အောင်တဲ့ကုမ္ပဏီတွေနှင့် စာချုပ်ချုပ်တဲ့ကာလဟာ ၆ လ၊ ရ လ ဝန်းကျင် ကြာတာကိုတွေ့ရပါတယ်။ လက်ရှိဘဏ္ဍာနှစ် ၂၀၁၇-၂၀၁၈ ဘဏ္ဍာနှစ်မှာ စာသင်ကျောင်းတွေ၊ ဆေးရုံတွေ၊ ဆေးပေးခန်းတွေ စတဲ့ အဆောက်အဦတွေဟာ လက်ရှိဆောင်ရွက်နိုင်တာတွေကို တွေ့ရှိရပါတယ်။ အဲဒီလိုသာ ၆ လ၊ ရ လ ကြာမယ်ဆိုရင် ပြင်ဆင်ပြောင်းလဲသတ်မှတ်မယ့် ဘဏ္ဍာနှစ်မှာ လုပ်ငန်းတွေဟာ မိုးနဲ့တည့်တည့် တိုးမှာ သေချာပါတယ်။ ဒါကြောင့်မို့လို တင်ဒါစိစစ်တဲ့အခါ စနစ်တကျစိစစ်ဖို့လိုအပ်ကြောင်း ကျွန်တော်အနေနဲ့ အကြံပြု ချင်ပါတယ်။ နောက်တစ်ချက်ကတော့ တောင်သူလယ်သမားများအတွက် စိုက်ပျိုးစရိတ် ချေးငွေကိစ္စပါ။ လက်ရှိဘဏ္ဍာနှစ်က တောင်သူလယ်သမားတွေကို အခြေခံဆွဲထားတဲ့ ဘဏ္ဍာနှစ်ဖြစ်တဲ့အတွက် တောင်သူ လယ်သမားများအတွက် စိုက်ပျိုးစရိတ်ချေးငွေ အဆင်ပြေကြပါတယ်။ ပြင်ဆင်ပြောင်းလဲသတ်မှတ်တဲ့ ဘဏ္ဍာနှစ်ကိုကြည့်မယ်ဆိုရင် ဘဏ္ဍာနှစ်ကုန်မယ့်မယ့်လက စက်တင်ဘာလ ၃၀ ဆိုတော့ စိုက်ပျိုး စရိတ်ချေးငွေ ပြန်ဆပ်ရမယ့်လက July လ၊ August လမှာ ပြန်ဆပ်ရမှာဖြစ်ပါတယ်။ အဲဒီောင်သူလယ်သမားတွေအတွက် အရင်းအနှီးလိုအပ်တဲ့ တယ်။ လယ်စရိတ်၊ သွင်းအားစုတွေ ထည့်သွင်းရင်နှီးရတဲ့ တဲ့အတွက် တောင်သူလယ်သမားတွေအပေါ်မှာ ဝန်ထုပ် ဝန်ပိုးမဖြစ်အောင် တောင်သူလယ်သမားများ၏ စိုက်ပျိုးစရိတ်ချေးငွေကာလကိုလည်း ထည့်သွင်း စဉ်းစားသင့်ပါတယ်လို့ ကျွန်တော့အနေနဲ့ အကြံပြုချင်ပါတယ်။ သို့ဖြစ်ပါ၍ နိုင်ငံတော်သမ္မတမှ ပေးပို့သော မြန်မာနိုင်ငံ၏ ဘဏ္ဍာရေးနှစ် ပြောင်းလဲပြင်ဆင်သတ်မှတ်ခြင်းအား ကြိုဆိုထောက်ခံပါကြောင်း ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးသောင်းအေး ပျော်ဘွယ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1498">ဦးသောင်းအေး(ပျော်ဘွယ်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံး နှလုံးစိတ်ဝမ်း အေးချမ်းကြပါစေလို့ ဆုမွန်တောင်း ပါတယ်။ ကျွန်တော် ပျော်ဘွယ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသောင်းအေး ဖြစ်ပါတယ်။ ကျွန်တော့အနေနဲ့ မြန်မာနိုင်ငံရဲ့ ဘဏ္ဍာရေးနှစ်ပြောင်းလဲ ပြင်ဆင်သတ်မှတ်တဲ့ကိစ္စနဲ့ပတ်သက်ပြီး ဆွေးနွေး တင်ပြပါမယ်။ Power Point နှင့် တင်ပြခွင့်ပြုပါခင်ဗျာ။ သက်ဆိုင်ရာဝန်ကြီးဌာနက တင်ပြလာတဲ့ မြန်မာနိုင်ငံ ဘဏ္ဍာရေးနှစ်ကို အောက်တိုဘာလ ၁ ရက် နေ့ကနေပြီး စက်တင်ဘာ ၃၁ ရက်နေ့အထိ ပြင်ဆင်ကျင့်သုံးပါက ရရှိနိုင်တဲ့ အားသာချက် ၄ ချက်နဲ့ အားနည်းချက် ၃ ချက်ရှိကြောင်း တင်ပြထားပါတယ်။ အရေအတွက်အားဖြင့်ကြည့်ရင် အားသာချက်က များပြီးတော့ အားနည်းချက်က နည်းနေတာတွေ့ရပေမယ့် အနှစ်သာရအားဖြင့်ကြည့်မယ်ဆိုရင် လွန်စွာ ကွာခြားနေကြောင်း တွေ့ရပါတယ်။ အားသာချက်ဆိုတာတွေက သမာရိုးကျကိစ္စတွေသာဖြစ်နေပြီးတော့ အားနည်းသွားမယ့် အချက်တွေကတော့ နိုင်ငံတော်ရဲ့ စီးပွားရေး၊ လူမှုရေးအပြင်အုပ်ချုပ်ရေး၊ ဥပဒေပြုရေး တွေပါ ရှုပ်ထွေးနေတဲ့အခြေအနေဖြစ်နေကြောင်း တွေ့ရပါတယ်။ နာယကကြီးခင်ဗျာ။ ပထမအချက်ကို နှိုင်းယှဉ်ကြည့်မယ်ဆိုရင် အားသာချက်ဟာ တည်ဆောက်ရေး၊ ဝယ်ယူရေးအလုပ်တွေ တစ်ဆက်တစ်စပ်တည်း ပွင့်လင်းရာသီမှာ ၈ လခန့်လုပ်နိုင်တယ်လို့ ဆိုပါတယ်။ ဒီလိုတည်ဆောက်ရေး၊ ဝယ်ယူရေးအလုပ်တွေ အဆင်ပြေဖို့အတွက် အားနည်းချက်က ၂၀၁၅ ခုနှစ်က ပြဋ္ဌာန်းထားတဲ့ ပြည်ထောင်စုလွှတ်တော် ဥပဒေအမှတ်(၄၂)ကို ပြင်ဆင်ပေးရမယ့်သဘောဖြစ်နေပါတယ်။ လုပ်ငန်းတွေ၊ လူတွေ အဆင်ပြေဖို့အတွက် ဥပဒေကိုပြင်ဆင်ပေးရမယ့် အနေအထားဖြစ်တဲ့အတွက် ဆန်စဉ်ရာ ကျည်ပွေ့လိုက်မှာလားလို့ မေးခွန်းထုတ်စရာ ဖြစ်နေပါတယ်။ တကယ်ဆို ဥပဒေကိုပြင်ဆင်တာထက် လုပ်ဆောင်ရမယ့် ဝယ်ယူတည်ဆောက်ရေးကိစ္စတွေကို ဥပဒေဘောင်အတွင်းကပဲ ဖြစ်မြောက် အောင်မြင်အောင် ဆောင်ရွက်ရမှာ ဖြစ်ပါတယ်။ စီမံချက်ဆွဲ နည်းဗျူဟာချမှတ်ပြီးတော့ ကြိုးစားလုပ်ဆောင်သင့်ကြောင်း တင်ပြလိုပါတယ်။ အားသာချက်မှာပါတဲ့ နံပါတ် ၂ နှစ်သစ်ကူးရုံးပိတ်ရက်ကိစ္စဟာလည်းပဲ ဒီအစိုးရလက်ထက်မှာပဲ မြန်မာ့နှစ်သစ်ကူးသင်္ကြန်ရက် ရုံးပိတ်ရက်ကာလကို ၅ ရက်လို့ လျှော့ချပြီးဖြစ်ပါတယ်။ ဒါကြောင့်မို့လို့ ဒီအားသာမှုဟာ အကျုံးမဝင်တော့ကြောင်း တွေ့ရပါတယ်။ နံပါတ် ၃ အားသာချက်ဖြစ်တဲ့ ပွင့်လင်း ရာသီမှာ လုပ်ငန်းတွေ အရှိန်အဟုန်မြှင့်တင်ခြင်းဆိုတာကလည်း လုပ်ငန်းလုပ်သူတွေအတွက်သာ သက်ဆိုင်တဲ့ ကိစ္စဖြစ်ပါတယ်။ ယနေ့ကမ္ဘာမှာ ရာသီဥတုဖောက်ပြန်နေမှုဟာ နိုင်ငံတိုင်းကြုံတွေ့နေရပါတယ်။ ပွင့်လင်း ရာသီဆိုတာ ဘယ်ကာလလို့တောင် ပြောရမှာခက်နေသလိုဖြစ်နေပါတယ်။ အခု အောက်တိုဘာလ အလယ်ပိုင်း ရောက်လာပါပြီ။ ကျွန်တော်တို့ ပျော်ဘွယ်မြို့နယ်အပါအဝင် မန္တလေးတိုင်းဒေသကြီး မိုးခေါင်ရပ်ဝန်း ဒေသမှာ မိုးတွေရွာ ရေတွေကြီးလို့ သီးနှံတွေပျက်၊ ြပ်တွေပျက်၊ ဝါတွေပျက်၊ ပဲတွေပျက် ဒုက္ခရောက်နေသလို တံတားတွေလည်းကျိုး၊ လမ်းတွေရေတိုက်စားလို့ သွားလာမှုခက်နေပါပြီ။ ဒါတွေကို ဥပဒေပြင်ဆင်ခြင်း၊ ဘဏ္ဍာရေးနှစ်ပြောင်းလဲခြင်းဖြင့် လုပ်သွားဖို့သင့်သလား၊ လက်တွေ့ပြည်သူတွေရဲ့ အကျိုးဖြစ်ထွန်းအောင် လုပ်မလားဆိုတာ အလေးထားစဉ်းစားဖို့သင့်ကြောင်း တင်ပြလိုပါတယ်။ နောက်တစ်ချက်ကတော့ အားသာချက်က ၃ လပတ်အလိုက် ဘဏ္ဍာငွေသုံးစွဲမှု ညီညွတ်မျှတ လာနိုင်တယ်လို့ဆိုပါတယ်။ ဒီအချက်ကလည်းပဲ နိုင်ငံတော်ရဲ့ မေခရိုစီးပွားရေးကို တိုးတက်ပြောင်းလဲစေ နိုင်တဲ့အဓိကအားသာချက်တစ်ခုလို့ မဆိုနိုင်ပါဘူး။ ဘဏ္ဍာငွေသုံးစွဲတာ သုံးလပတ်မှမဟုတ်ဘူး တစ်ရက်တည်း သုံးစွဲလို့ မမျှတရင်လည်း မမျှတသလို ဖြစ်လာမှာဖြစ်ပါတယ်။ ဒါကြောင့်မို့လို့ ငွေကြေးမူဝါဒဘဏ္ဍာရေး စည်းမျဉ်းတွေ စနစ်တကျကိုင်တွယ် ထိန်းသိမ်းကြပ်မတ် ဆောင်ရွက်တတ်ဖို့ပဲ လိုပါတယ်။ နာယကကြီးခင်ဗျာ။ အားနည်းချက်တွေကို ကြည့်မယ်ဆိုရင်တော့ ပြည်ပမှ ချေးငွေရယူရာမှာ ဘဏ္ဍာရေးနှစ်နဲ့ မကိုက်ညီလို့ရှိရင် ညှိနှိုင်းရတာတွေ လုပ်ရမှာဖြစ်ပါတယ်။ အခုပြောင်းလဲမယ့် ဘဏ္ဍာရေးနှစ် စနစ်ကျင့်သုံးနေတဲ့ နိုင်ငံဟာ ကမ္ဘာပေါ်မှာ နိုင်ငံပေါင်း ၂၂၀ ကျော်ရှိတဲ့အနက်မှာ ၁၂ နိုင်ငံပဲရှိပါတယ်။ ဒီထဲမှာ အမေရိကန်ပါပါတယ်။ အာဆီယံထဲမှာ လာအိုနဲ့ ထိုင်းပဲပါပါတယ်။ ဒီဘဏ္ဍာရေးနှစ်မကိုက် ညီတဲ့နိုင်ငံပေါင်းများစွာ ရှိနေတဲ့အတွက် ပြည်ပအကူအညီရယူတိုင်း ိနှိုင်းရမယ့် ကိစ္စတွေရှိနေမှာ ဖြစ်ပါတယ်။ IMF, World Bank အပါအဝင် ပြည်ပအကူအညီယူရမယ့် အဖွဲ့အစည်းတွေနဲ့ ပြန်လည် ညှိနှိုင်းရမယ့်လုပ်ငန်းဟာ နိုင်ငံအတွက် ဝန်ထုပ်ဝန်ပိုးတစ်ခု ဖြစ်လာမှာပါ။ ဒါတွေကို ပြင်ဆင်မယ်ဆိုရင် ပြည်ထောင်စုလွှတ်တော်က အတည်ပြု ပြည်ပနိုင်ငံက အဖွဲ့အစည်းတွေနဲ့ တွေ့ဆုံညှိနှိုင်း၊ စီမံကိန်းတင်ပြ၊ သုံးသပ်၊ MOU ထိုး၊ လက်တွေ့အကောင်အထည်ဖော် ဒီလိုတွေလုပ်ရမှာဖြစ်တဲ့အတွက် လက်ရှိအစိုးရ သက်တမ်းမှာတောင် ပြီးစီးနိုင်ပါ့မလားလို့ စဉ်းစားစရာဖြစ်ပါတယ်။ ဒါကြောင့် ဒီအားနည်းချက်က နိုင်ငံတော်ရဲ့ ဖွံ့ဖြိုးရေးအတွက် အခက်အခဲဖြစ်စေကြောင်း အလေးထားတင်ပြလိုပါတယ်။ နာယကကြီးခင်ဗျာ။ နောက်ဆုံးအားနည်းချက်မှာ ပြောင်းလဲလာမယ့်ဘဏ္ဍာရေးနှစ်အရ အစိုးရဟောင်း မှ အစိုးရအသစ်ကို တာဝန်လွှဲပြောင်းရင် လက်ရှိအစိုးရ ရေးဆွဲလုပ်ဆောင်နေတဲ့ ဘတ်ဂျက်၊ လွှဲပြောင်း ရမယ့် ၆ လပဲရှိတာဖြစ်ပါတယ်။ အခုလို အစိုးရဟောင်းကိုင်တွယ်အသုံးပြုနေရတဲ့ ဘဏ္ဍာငွေ ထဲကနေ နှစ်ဝက်စာ ဘဏ္ဍာငွေလွှဲပြောင်းယူရန်ကိစ္စဟာ စိတ်ကူးလွယ်သလောက် လက်တွေ့ မလွယ်ကူ ပါဘူး။ ရှုပ်ထွေးတဲ့ Accounting System တွေ ဖြစ်စေမှာ ဖြစ်ပါတယ်။ ဒါ့အပြင် နိုင်ငံရေးနှစ် သတ်မှတ် ချက်အရ မတ်လမှာ တာဝန်လွှဲပြောင်းယူရမယ့်အစိုးရ ဘဏ္ဍာရေးလုပ်ငန်းတွေကို ဒီနှစ်ရဲ့ အောက်တိုဘာလ ၁ ရက်ကနေပြီးတော့ ၆ လတိုင် မကိုင်တွယ်ဘူးဆိုရင် ဖြစ်ပေါ်လာမယ့် အကျိုးဆက် ဆိုးကျိုးတွေ ဖြစ်လာ နိုင်ပါတယ်။ ဒါကို အလေးထား စဉ်းစားဖို့လိုအပ်ကြောင်း တင်ပြလိုပါတယ်။ လေးစားအပ်သော နာယကကြီးခင်ဗျာ။ မြန်မာနိုင်ငံရဲ့ ဘဏ္ဍာရေးနှစ် ပြင်ဆင်ပြောင်းလဲမယ့် သက်ဆိုင်ရာဝန်ကြီးဌာနရဲ့ တင်ပြချက်အပေါ်ခြုံငုံကြည့်မယ်ဆိုရင် အားသာချက်တွေဟာ ပုဂ္ဂလိက၊ ကန်ထရိုက် ဝယ်ယူရေးအဖွဲ့၊ တင်ဒါအဖွဲ့ စတဲ့လုပ်ငန်းရှင်များအတွက် ဆောက်လုပ်ရေးလုပ်ငန်းများ အဆင်ပြေစေဖို့သာ ဦးစားပေးထားတာ တွေ့ရပါတယ်။ နိုင်ငံတော်ရဲ့ ဘဏ္ဍာငွေခွဲဝေသုံးစွဲမှုဟာ ဆောက်လုပ်ရေးလုပ်ငန်း တစ်ခုတည်းအတွက် မဟုတ်ဘူးဆိုတာ အားလုံးသိပါတယ်။ ဒါကြောင့် ဒီအားသာချက်လောက်နဲ့ ဘဏ္ဍာရေး နှစ်ကို ပြောင်းလဲဖို့မသင့်ဘူးလို့ တင်ပြလိုပါတယ်။ တစ်ဘက်က အားနည်းချက်တွေကို ကြည့်မယ်ဆိုရင်တော့ တင်ပြပါအတိုင်း ကျွန်တော်တို့အချက် ၄ ချက် တွေ့ရမှာဖြစ်ပါတယ်။ နိုင်ငံတော်မှာ မက်ခရိုအစီအစဉ်တို့ အတွက် မေခရိုစီးပွားရေးလုပ်ငန်းကြီးတစ်ခုလုံးမှာပါတဲ့ မူဝါဒတွေ၊ ဥပဒေပြုဖို့တွေ၊ ပြင်ဆင်ထိန်းကျောင်း ညှိနှိုင်း ပြုပြင်ပြောင်းလဲရမယ့် သဘောဖြစ်တဲ့အတွက် ပြည်သူများရဲ့ အကျိုးစီးပွားကို အဟန့်အတား ဖြစ်စေနိုင်ကြောင်း သုံးသပ်တွေ့ရပါတယ်။ နောက်ဆုံးတစ်ချက်တင်ပြလိုတာကတော့ နိုင်ငံတော်အတိုင်ပင်ခံပုဂ္ဂိုလ် စက်တင်ဘာ ၁၉ ရက်နေ့က ပြောခဲ့တဲ့ မိန့်ခွန်းမှာပါ။ “ကျွန်မတို့အနေနဲ့ အများမျှော်လင့်ထားတဲ့ အရာများကိုကျော်လွှားနိုင်ဖို့ ၁၈ လ ဆိုတဲာ့ အင်မတန်တိုတောင်းတဲ့ကာလဖြစ်တယ်” လို့ တင်ပြထားတဲ့အတိုင်း တိုတောင်းသေးတဲ့အပြင် အစိုးရအသစ်စတင်ဖွဲ့စည်းတုန်းကလည်းပဲ ဝန်ကြီးအရေအတွက်ကို လျှော့ချပြီး ဝန်ကြီးဌာအချို့ ပေါင်းစည်းဖွဲ့စည်းလိုက်တဲ့အတွက် လုပ်ငန်းအသီးသီးရဲ့ အခြေအနေအမှန်ကို သိရှိဖို့ ခက်ခဲပါတယ်။ ပြည်သူတွေအနေနဲ့လည်း ငွေကြေးအကြပ်အတည်း အလုပ်အကိုင်အခက်အခဲ၊ ရာသီဥတု ဖောက်ပြန်မှုတွေ ကြုံတွေ့နေရတဲ့အတွက် အခုနိုင်ငံတော်ဘဏ္ဍာရေးနှစ် ပြောင်းလဲပြင်ဆင် သတ်မှတ်ခြင်းကို မသင့်သေးဘူးလို့ ဆိုလိုပါတယ်။ ဒါကြောင့်နိုင်ငံတော်အတွင်းမှာ ပြောင်းလဲပြင်ဆင်မယ့် အောက်တိုဘာလ ၁ ရက်နေ့က စက်တင်ဘာလ ၃၁ ရက်နေ့အထိ ဘဏ္ဍာရေးနှစ် အားသာချက်အဆိုတွေဟာ ပေးဆပ်ရမယ့် အားနည်းချက်များနဲ့ နှိုင်းယှဉ် ကြည့်မယ်ဆိုရင် လွန်စွာတန်ဖိုး ကွာခြားနေပြီးတော့ ပြုပြင်ပါက ပေးဆပ်ရမယ့်စရိတ်စကများက အကျိုး အမြတ်ထက် ကြီးမားနေကြောင်း တွေ့ရှိရပါတယ်။ ဒါ့အပြင်အစိုးရသစ် သက်တမ်းကာလ တိုတောင်းနေဆဲ ကာလဖြစ်နေပါသေးတယ်။ ဒါကြောင့်မို့လို့ နိုင်ငံတော်သမ္မတက ပေးပို့ထားတဲ့ မြန်မာနိုင်ငံဘဏ္ဍာရေးနှစ် ပြောင်းလဲ ပြင်ဆင်တဲ့ကိစ္စရပ်နဲ့ ပတ်သက်ပြီးတော့ ပြန်လည်သုံးသပ် စဉ်းစားသင့်ပါကြောင်း အကြံပြု တင်ပြရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးဦးထွန်းမောင် ပုဏ္ဏားကျွန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1519">ဦးဦးထွန်းမောင် (ပုဏ္ဏားကျွန်းမဲဆန္ဒနယ်၊ ရခိုင်ပြည်နယ်)</mp>အားလုံး မင်္ဂလာပါခင်ဗျာ။ ကျွန်တော်ကတော့ ရခိုင်ပြည်နယ်၊ ပုဏ္ဏားကျွန်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဦးထွန်းမောင် ဖြစ်ပါတယ်။ ကျွန်တော်ဆွေးနွေးမှာက မြန်မာနိုင်ငံရဲ့ ဘဏ္ဍာရေးနှစ် ပြောင်းလဲပြင်ဆင် သတ်မှတ်ချက် ကိစ္စနဲ့စပ်လျဉ်း၍ အကြံပြု ဆွေးနွေးသွားမှာ ဖြစ်ပါတယ်။ ကမ္ဘာ့နိုင်ငံပေါင်း ၂၂ရ နိုင်ငံမှာ အောက်တိုဘာ ၁ ရက်မှ စက်တင်ဘာ ၃၀ အထိ သတ်မှတ်ထားတဲ့ နိုင်ငံပေါင်းက ၁၂ နိုင်ငံပဲ ရှိပါတယ်။ ဇူလိုင်လ ၁ ရက်မှ ဇွန်လ ၃၀ အထိ ကျင့်သုံးတဲ့နိုင်ငံက ၂၀ ရှိပြီး တော့ မြန်မာနိုင်ငံလို ဧပြီလ ၁ ရက်မှ မတ်လ ၃၁ ရက်အထိ ကျင့်သုံးတဲ့နိုင်ငံက ၃၃ နိုင်ငံ ရှိပါတယ်။ ဇန်နဝါရီလ ၁ ရက်မှ ဒီဇင်ဘာ ၃၁ ရက်အထိ ကျင့်သုံးတဲ့နိုင်ငံက ၁၅၆ နိုင်ငံ ရှိပါတယ်။ ယခုမြန်မာနိုင်ငံ ကျင့်သုံးနေတဲ့ ဧပြီလ ၁ ရက်မှ မတ်လ ၃၁ ရက်အထိစနစ်ကို ၁၉၇၄ ခုနှစ်ကစပြီး ကျင့်သုံးခဲ့ပါတယ်။ ယခုဆိုရင် နှစ်ပေါင်း ၃၃ နှစ်ကြာခဲ့ပါပြီ။ ဒါပေမယ့် ဧပြီလဘတ်ဂျက်ရဲ့ အားနည်းချက်တွေက ဘဏ္ဍာရေးနှစ် စတင်ချိန်က နှစ်သစ်ကူးရုံးပိတ်ရက်နဲ့ တိုက်ဆိုင်နေပါတယ်။ နိုင်ငံရေးတည်ဆောက်ရေး လုပ်ငန်းများ ကိုလည်း မိုးကုန်မှဆောင်ရွက်ရပါတယ်။ ပြည်ပချေးငွေရယူရာမှာလည်း ဘတ်ဂျက်နှစ်နဲ့ မကိုက်ညီတဲ့ အတွက် ညှိနှိုင်းယူနေရပါတယ်။ အထွေထွေရွေးကောက်ပွဲ ကျင်းပတဲ့နှစ်မှာ နောက်တက်လာမယ့် အစိုးရသစ်အတွက် လက်ရှိအစိုးရမှ ဘတ်ဂျက်ရေးဆွဲပေးရခြင်းတို့ ရှိနေပါတယ်။ နာယကကြီးခင်ဗျာ။ ဘဏ္ဍာရေးနှစ်ကို အောက်တိုဘာ ၁ ရက်မှ စက်တင်ဘာ ၃၀ ရက်သို့ ပြောင်းလဲ လိုက်ပါက အားသာချက်များအနေနဲ့ ပွင့်လင်းရာသီ ၈ လခန့်မှာ တည်ဆောက်ရေးလုပ်ငန်းများကို စနစ်တကျ ီး လုပ်ကိုင်နိုင်မှာဖြစ်ပါတယ်။ နှစ်သစ်ကူးရုံးပိတ်ရက်နဲ့လည်း တိုက်ဆိုင်မှုမရှိတော့ဘဲ ဘတ်ဂျက် ကုန်ခါနီး မိုးရာသီမှာလုပ်ငန်းများ အပြီးသတ်နိုင်ခြင်းတို့ကို ဆောင်ရွက်နိုင်မှာဖြစ်ပါတယ်။ ဘဏ္ဍာရေးနှစ်ကို ပြောင်းလဲသတ်မှတ်လိုက်ပါက ၂၀၁၅ ခုနှစ်က ရေးဆွဲပြဋ္ဌာန်းခဲ့တဲ့ ပြည်ထောင်စုရဲ့ ဘဏ္ဍာငွေအရအသုံး ဆိုင်ရာဥပဒေပါ ဘတ်ဂျက်ရေးဆွဲတင်ပြရမယ့် ဇယားများနဲ့ ကိုက်ညီမှုမရှိတော့ဘဲ ပြန်လည်ပြင်ဆင်ရမှာ ဖြစ်ပါတယ်။ ပြည်ပချေးငွေယူထားတဲ့ နိုင်ငံများနဲ့လည်း ပြန်လည်ညှိနှိုင်းရမှာ ဖြစ်ပါတယ်။ ဗဟိုအဖွဲ့ အစည်းများ၊ ဝန်ကြီးဌာနများနဲ့ ရုံးဌာနပေါင်း ၁၆၀ ကျော်တို့မှာလည်း များပြားတဲ့ လုပ်ငန်းတာဝန်တွေကို ပြန်လည်ပြင်ဆင်လုပ်ကိုင်ကြရမှာဖြစ်ပါတယ်။ အခက်အခဲပေါင်း မြောက်မြားစွာကို ဖြေရှင်းကျော်လွှား ရမှာဖြစ်ပါတယ်။ အခက်အခဲများကြားထဲက စွန့်စားပြီး လွှတ်တော်က အတည်ပြုလိုက်လျှင် ၂၀၁၈-၂၀၁၉ ဘဏ္ဍာနှစ်မှာ စတင်ပြုလုပ်မယ်လို့ သိရပါတယ်။ နာယကကြီးခင်ဗျာ။ ယခု ၂၀၁၆-၂၀၁ရ ဘဏ္ဍာရေးနှစ်ဟာ ဧပြီလမှ အောက်တိုဘာလအထိ ရ လ ကလင်တန် တက်တက်က တကယ် ကယ် တတ် အပါအဝင် ရခိုင်ပြည်နယ်မှာ တည်ဆောက်ရေးလုပ်ငန်းတွေအများစုဟာ အခုတောင် စတင်လုပ်ကိုင် ရသေးပါဘူး။ တင်ဒါခေါ်ယူထားပြီး တင်ဒါအောင်စာရင်းတွေတောင် အခုမှထုတ်ပြန်နိုင်တာ သိရပါတယ်။ နှစ်ထပ်ကျောင်းဆောင်တွေ၊ နှစ်ထပ်ဆေးရုံတွေ သတ်မှတ်ထားတဲ့ စံချိန်စံညွှန်းမီအောင် စာချုပ်ပါနှစ်များ အတွင်း မပျက်စီးဘဲ ခိုင်ခံ့စွာ တည်ဆောက်နိုင်ပါ့မလား၊ ဘဏ္ဍာနှစ်အတွင်း ပြီးစီးနိုင်ပါ့ မလားဆိုတာ မေးခွန်းထုတ်စရာဖြစ်နေပါတယ်။ သက်ဆိုင်ရာဝန်ကြီးဌာနများရဲ့ စီမံခန့်ခွဲမှုတွေဟာ အလွန်အားနည်း နေကြောင်း တွေ့မြင်နေရပါတယ်။ နာယကကြီးခင်ဗျာ။ ယခုကျန်ရှိတဲ့ ၅ လအတွင်းမှာ မြို့နယ်တိုင်းမှာရှိတဲ့ တည်ဆောက်ရေး လုပ်ငန်းတွေ ီးစီးနိုင်ဖို့အတွက် ဆောက်လုပ်ရေးဝန်ကြီးဌာနက ထုတ်ပြန်ထားတဲ့ ဆောက်လုပ်ရေး ဆိုင်ရာ လုပ်ငန်းလမ်းညွှန်အတိုင်း သက်ဆိုင်ရာဝန်ကြီးဌာနအားလုံးက ကွင်းဆင်းကြီးကြပ်ဆောင်ရွက် ပေးဖို့လိုအပ်နေပါတယ်။ သက်ဆိုင်ရာ လွှတ်တော်ကိုယ်စားလှယ်များနဲ့ CSO အဖွဲ့အစည်းများကလည်း မျက်ခြည်ပြတ်မခံဘဲ ကြီးကြပ်စောင့်ကြည့်ဖို့ လိုအပ်နေကြောင်း အကြံပြုတင်ပြအပ်ပါတယ်။ ယခုကျင့်သုံး နေတဲ့ ဘဏ္ဍာရေးစနစ်ကို အောက်တိုဘာ ၁ ရက်မှ စက်တင်ဘာ ၃၀ ရက်အထိ ပြောင်းလဲပြင်ဆင် သတ်မှတ် လိုက်မယ်ဆိုပါက အခက်အခဲများစွာကို ရင်ဆိုင်ကျော်လွှား၍ အောင်မြင်စွာ ဆောင်ရွက်နိုင်မှာမဟုတ်ဟု ယူဆမိပါ၍ ဘဏ္ဍာရေးနှစ်ပြောင်းလဲခြင်းကိစ္စကို ပြန်လည်စဉ်းစားသင့်ပါကြောင်း ဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံရဲ့ ဘဏ္ဍာရေးနှစ်ပြောင်းလဲ ပြင်ဆင်သတ်မှတ်မယ် ကိစ္စရပ်နဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်ဆောင်ရွက်မည့် နေ့ရက်ကို ကြိုတင်အသိပေး ဆောင်ရွက်မည်ဖြစ်ကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေ စာရင်း၏ လိုငွေအား ဖြည့်ဆည်းရန်အတွက် မြန်မာနိုင်ငံတော်ဗဟိုဘဏ်မှ ချေးငွေရယူရန် ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်းနဲ့ လိုငွေကို ဖြည့်ဆည်းနိုင်ဖို့အတွက် မြန်မာနိုင်ငံတော်ဗဟိုဘဏ်မှ ချေးငွေရယူရန်ကိစ္စနဲ့စပ်လျဉ်းပြီး ၁၇-၁၀-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော် ကိုယ်စားလှယ် ၆ ဦး ရှိပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးစွာ ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင် (ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စလတ်တော် နာယကကြီး၊ ပြည်ထောင်စလတ် ကိယ်စားလယ်များ စာရောက်လာတတ် ပြည်ထောင်စုဝန်ကြီးများ၊ ပြည်ထောင်စုအဆင့် အဖွဲ့ အစည်းဝင်များနှင့် ဧည့်သည်တော်များအားလုံး မင်္ဂလာပါရှင်။ ကျွန်မကတော့ ရန်ကုန်တိုင်းဒေသကြီး၊ ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင် ဖြစ်ပါတယ်။ ကျွန်မအနေနဲ့ ပြည်ထောင်စုသမ္မတမြန်မာနိုင်ငံတော် နိုင်ငံတော် သမ္မတရုံးမှ ၂၀၁ရ ခုနှစ်၊ စက်တင်ဘာလ ၂၉ ရက် နေ့စွဲနဲ့ ပြည်ထောင်စုလွှတ်တော် နာယကထံ ပေးပို့ လာတဲ့ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုအစိုးရ အပ်ငွေစာရင်းရဲ့ လိုငွေဖြည့်ဆည်းဖို့ မြန်မာ နိုင်ငံတော်ဗဟိုဘဏ်မှ ချေးငွေရယူရန်ကိစ္စနှင့်စပ်လျဉ်းပြီး ဆွေးနွေးသွားမှာ ဖြစ်ပါတယ်ရှင်။ နာယကကြီးရှင့်။ မြန်မာနိုင်ငံတော်ဗဟိုဘဏ်ဥပဒေ ပုဒ်မ ၉၁ ပုဒ်မခွဲ(ခ)ပါ ပြဋ္ဌာန်းချက်အရ အများဆုံးသက်တမ်း ၉၂ ရက်သာရှိတဲ့ အစိုးရငွေချေးသက်သေခံလက်မှတ်များနဲ့ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် ပြည်ထောင်စုအစိုးရကိုယ်စား စီမံကိန်းနဲ့ ဘဏ္ဍာရေးဝန်ကြီးဌာနမှ မြန်မာကျပ်ငွေ ၁,၂၀၀ ဘီလီယံထက်မပိုတဲ့ ချေးငွေပမာဏနဲ့ ဘတ်ဂျက်လိုငွေရဲ့ တစ်စိတ်တစ်ပိုင်းကို ဖြည့်ဆည်းပေးသွား မယ်လို့ သိရပါတယ်။ ဒီလို မြန်မာနိုင်ငံတော်ဗဟိုဘဏ်မှ ငွေချေးယူခြင်းကို အစိုးရငွေတိုက်လက်မှတ်များ လေလံတင်ရောင်းချတဲ့ ပျမ်းမျှဈေးကွက်အတိုးနှုန်းနဲ့ မြန်မာနိုင်ငံတော်ဗဟိုဘဏ်မှ ငွေထုတ်ချေးပေး သွားမယ်လို့ သိရပါတယ်ရှင့်။ အဆိုပါစာအရ ၎င်းချေးငွေပမာဏဟာ နောက်ထပ်ဘဏ္ဍာငွေ ခွဲဝေသုံးစွဲရေး ဥပဒေကြမ်းတင်သွင်းတဲ့အခါ အပြောင်းအလဲရှိနိုင်တယ်လို့လည်း ဖော်ပြပါရှိပါတယ်။ နာယကကြီးရှင့်။ တစ်ဘက်မှာလည်း ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ ပုဒ်မ ၂၃၀ ပုဒ်မခွဲ(ဂ)ပါ ပြဋ္ဌာန်းချက်များနဲ့အညီ နောက်ထပ်ခွဲဝေပေးမယ့် အသုံးစရိတ်နဲ့စပ်လျဉ်းပြီး ဘဏ္ဍာရေးကော်မရှင်ရဲ့ ထောက်ခံတင်ပြချက်စာတစ်စောင်ကို ပြည်ထောင်စုလွှတ်တော်သို့ တင်ပြတောင်းခံ ထားတာတွေ့ရပါတယ်။ ဘဏ္ဍာရေးကော်မရှင်ရဲ့ ထောက်ခံတင်ပြချက်အရ ပြည်ထောင်စုအဆင့် ဌာန၊ အဖွဲ့အစည်းများသို့ နောက်ထပ်ခွဲဝေပေးမယ့် အသုံးစရိတ်ကျပ် ၂,၅၄၄.၇၃ရ ဘီလီယံ ပိုမိုရရှိတဲ့ ပြည်ပ အကူအညီရငွေချေးငွေတို့နဲ့ ဆက်နွယ်ထားတဲ့ လုပ်ငန်းအသုံးစရိတ် ကျပ် ၂၅၂,၀၀၉ ဘီလီယံနဲ့ တိုင်း ဒေသကြီး/ ပြည်နယ်အဆင့် ဌာန၊ အဖွဲ့အစည်းများရဲ့ နောက်ထပ်ထောက်ပံ့ငွေ ကျပ် ၁၅.၃၄၄ ဘီလီယံ စုစုပေါင်းခွင့်ပြုပေးနိုင်ရန် ထောက်ခံတင်ပြထားလို့ ၂၀၁၇-၂၀၁၈ ခုဘဏ္ဍာနှစ်အတွက် မူလခန့်မှန်းခြေပါ အသုံးစရိတ်များအပြင် နောက်ထပ်ခွဲဝေပေးရမယ့်အသုံးစရိတ် မြန်မာကျပ်ငွေ ၂၈၁၂.၀၉ ဘီလီယံရှိကြောင်း တွေ့ရှိရပါတယ်ရှင်။ နာယကကြီးရှင့်။ ဖွံ့ဖြိုးဆဲတိုင်းပြည်များမှာ ရုပ်ပိုင်းဆိုင်ရာအခြေခံအဆောက်အအုံနှင့် ပညာရေး၊ ကျန်းမာရေးတို့လို လူမှုရေးအခြေခံအဆောက်အအုံများ လိုအပ်ချက် မြင့်မားတဲ့အတွက် ဘတ်ဂျက်လိုငွေနဲ့ တိုင်းပြည်တည်ဆောက်ရေးကို အကောင်အထည်ဖော်ဆောင်ရွက်ရတာဟာ ဖွံ့ဖြိုးဆဲတိုင်းပြည်များအတွက် မဖြစ်မနေရွေးချယ်မှု တစ်ရပ်ဖြစ်ပါတယ်။ တစ်ဖက်မှာလည်း တိုင်းပြည်ရဲ့ ဘတ်ဂျက်လိုငွေကို ဘယ်လို နည်းလမ်းတွေနဲ့ ဖြည့်ဆည်းပေးမှာလဲ ဆိုတာက အရေးကြီးတဲ့ကိစ္စ တစ်ခုဖြစ်လာပါတယ်ရှင်။ ဘာကြောင့် လည်းဆိုတော့ ဘတ်ဂျက်လိုငွေကို မြန်မာနိုင်ငံတော် ဗဟိုဘဏ်က ငွေကြေးရိုက်နှိပ် ထုတ်ဝေတဲ့နည်းလမ်းနဲ့ ဖြည့်ဆည်းခြင်းဟာ ငွေကြေးဖောင်းပွမှု ဖိအားကိုများစေပြီး Purchasing Powerprity လို့ခေါ်တဲ့ မြန်မာ ကျပ်ငွေရဲ့ သုံးစွဲနိုင်စွမ်းလျော့ပါးလာတာကြောင့် ပြည်သူများအကြားမှာ လူနေမှုအဆင့် နိမ့်ကျသွားတဲ့ အကျိုးဆက်ကို ခံစားရနိုင်ပါတယ်။ နာယကကြီးရှင့်။ ကာလလတ်ကြွေးမြီစီမံခန့်ခွဲမှု မဟာဗျူဟာအရ ဘတ်ဂျက်လိုငွေ ဖြည့်ဆည်းမှုကို သက်တမ်းရှည်ပြီး အတိုးနှုန်းနည်းတဲ့ ပြည်ပချေးငွေနဲ့ ဖြည့်ဆည်းခြင်းအပြင် အများပြည်သူစုဆောင်း ငွေနဲ့ ဖြည့်ဆည်းဖို့ အစိုးရငွေတိုက်လက်မှတ်နဲ့ ငွေတိုက်စာချုပ် လေလံတင်ရောင်းချခြင်းတို့ကို ဦးစားပေး အဖြစ် သတ်မှတ်ထားပြီး မြန်မာနိုင်ငံတော်ဗဟိုဘဏ်မှ ချေးယူခြင်းကို နောက်ဆုံးဖြည့်ဆည်းရန် နည်းလမ်း အနေနဲ့ သတ်မှတ်ထားတာကို သိရှိခဲ့ရပါတယ်။ ၎င်းကာလလတ်ကြွေးမြီ စီမံခန့်ခွဲမှုမဟာဗျူဟာအရ ၂၀၁၆-၂၀၁ရ ဘဏ္ဍာနှစ်မှာ ဘတ်ဂျက်လိုငွေရဲ့ ၄၀ရာခိုင်နှုန်းနှင့် ၂၀၁၇-၂၀၁၈ ဘဏ္ဍာနှစ်မှာ ဘတ်ဂျက် လိုငွေရဲ့ ၃၀ရာခိုင်နှုန်းကို မြန်မာနိုင်ငံတော်ဗဟိုဘဏ်ချေးငွေနဲ့ ဖြည့်ဆည်းဖို့ လျာထားခဲ့ကြောင်း သိရှိရ ပါတယ်။ နာယကကြီးရှင့်။ အချုပ်အားဖြင့်ပြောရရင် အထက်ကဆွေးနွေးခဲ့တဲ့အတိုင်း ဘဏ္ဍာရေးကော်မရှင်ရဲ့ ထောက်ခံတင်ပြချက်မှာ ၂၀၁၇-၂၀၁၈ ဘဏ္ဍာနှစ်အတွက် မူလခန့်မှန်းခြေပါ အသုံးစရိတ်များအပြင် နောက်ထက်ခွဲဝေပေးရမယ့် အသုံးစရိတ် မြန်မာကျပ်ငွေ ၂,၈၁၂.၁၉ ဘီလီယံရှိနေပြီး မြန်မာနိုင်ငံတော် ဗဟိုဘဏ်မှထုတ်ချေးပေးမယ့် မြန်မာကျပ်ငွေ ၁,၂၀၀ ဘီလီယံထက်မပိုတဲ့ ပမာဏဟာလည်း နောက်ထပ် ဘဏ္ဍာငွေခွဲဝေသုံးစွဲရေးဥပဒေကြမ်း တင်သွင်းတဲ့အခါ အပြောင်းအလဲရှိနိုင်တယ်လို့ ဖော်ပြပါရှိပါတယ်။ အဲဒါကြောင့် ၂၀၁၇-၂၀၁၈ ဘဏ္ဍာနှစ်ကုန်တဲ့ဘတ်ဂျက်လိုငွေဖြည့်ဆည်းဖို့ မြန်မာနိုင်ငံတော် ဗဟိုဘဏ်ရဲ့ နောက်ဆုံးအပြီးသတ် ငွေစက္ကူ ရိုက်နှိပ်ရတဲ့ပမာဏဟာ မူလလျာထားချက်ဖြစ်တဲ့ ဘတ်ဂျက် လိုငွေရဲ့ ၃၀ ရာခိုင်နှုန်းအတွင်း ကျရောက်ပါသလားဆိုတာကို မေးမြန်းရင်း နိဂုံးချုပ်အပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချို ဖြစ်ပါတယ်။ ၂၀၁၇-၂၀၁၈ ခုနှစ် ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်း၏ လိုငွေအား ဖြည့်ဆည်းရန်အတွက် မြန်မာနိုင်ငံတော်ဗဟိုဘဏ်မှ ချေးငွေရယူရန် ကိစ္စနှင့်စပ်လျဉ်းပြီး ထောက်ပြဆွေးနွေးသွားမှာ ဖြစ်ပါတယ်။ ဒီနေရာမှာ ကျွန်မဆွေးနွေး ချင်တာကတော့ ပြည်ထောင်စုရဲ့ အရအသုံးခန့်မှန်းခြေငွေစာရင်းမှာ လိုငွေပြတိုင်း ပြည်တွင်းပြည်ပက ချေးယူနေတာကိုပဲ အားကိုးနေမယ့်အစား နိုင်ငံတော်ရဲ့ ဝင်ငွေကို ပြည်ထောင်စုဘဏ္ဍာရန်ပုံငွေထဲကို ပြည့်ဝစွာရောက်ရှိစေဖို့ လိုအပ်ပါတယ်။ တိုင်းပြည်တစ်ပြည် ရေရှည်ဖွံ့ဖြိုးတိုးတက်ဖို့ဆိုရင် ချေးငွေတွေကို ပဲအားကိုးနေရတာမျိုး မဖြစ်သင့်ပါဘူး။ နာယကကြီးရှင်။ ချေးယူနိုင်တဲ့ပမာဏ ၅,၂၀၀ ဘီလီယံမှာ ပြည်ပကနေချေးယူဖို့ လျာထားချက်က ၁,၇၀၀ ဘီလီယံကျော်ဖြစ်ပြီး၊ ပြည်တွင်းကနေချေးယူဖို့ လျာထားချက်ကတော့ ၃,၄၀၀ ဘီလီယံကျော် ဖြစ်ပါတယ်။ ပြည်တွင်းက ချေးယူတဲ့နေရာမှာ ငွေတိုက်စာချုပ်များရောင်းချခြင်းကို ၄၀ ရာခိုင်နှုန်း၊ ငွေတိုက် လက်မှတ်များရောင်းချခြင်းကို ၃၀ ရာခိုင်နှုန်း သတ်မှတ်လျာထားတဲ့အတွက် ဗဟိုဘဏ်ကထုတ်ချေးမယ့် ချေးငွေဟာကျပ် ၁,၀၀၀ ဘီလီယံကျော် လျာထားရခြင်းဖြစ်ကြောင်း သိရပါတယ်။ ၂၀၁ရ ခုနှစ်၊ နောက်ထပ် ဘဏ္ဍာငွေခွဲဝေသုံးစွဲရေးဥပဒေကြမ်းကို အတည်ပြုတဲ့အခါမှာ လိုငွေတိုးလာပါကလည်း ပြည်တွင်းချေးယူမှု အပြောင်းအလဲရှိနိုင်ကြောင်း တင်ပြထားတာကိုလည်း တွေ့ရှိရပါတယ်။ နာယကကြီးရှင်။ ပြည်ထောင်စုရဲ့ အရအသုံးခန့်မှန်းခြေငွေစာရင်းမှာ လိုငွေဖြစ်ပေါ်တိုင်း ထိုလိုငွေ တွေကို ဖြည့်ဆည်းပေးနိုင်ဖို့ ဒီလိုပဲ ပြည်တွင်းပြည်ပကနေ ငွေချေးတဲ့အလုပ်ကိုပဲ လုပ်နေကြတော့ ရန်ပုံငွေရဲ့ ဝင်ငွေတွေမှာ အခွန်အကောက်မှရရှိတဲ့ဝင်ငွေ၊ အခွန်အကောက်မဟုတ်တဲ့ဝင်ငွေ၊ အခြားဝင်ငွေ ဆိုပြီး ၃ မျိုးရှိရာမှာ အခွန်အကောက်မှရရှိတဲ့ဝင်ငွေတွေကတော့ အမြတ်ခွန်၊ ဝင်ငွေခွန်နဲ့ ကုန်သွယ်ခွန် တို့ဖြစ်ပါတယ်။ အခွန်ဆိုတာဟာ နိုင်ငံတစ်နိုင်ငံရဲ့ စီးပွားရေးကဏ္ဍဖွံ့ဖြိုးတိုးတက်စေဖို့နဲ့ အထောက်အပံ့ ကောင်းကောင်းပေးနိုင်တဲ့ အခန်းကဏ္ဍတစ်ရပ် ဖြစ်ပါတယ်။ မြန်မာနိုင်ငံအနေဖြင့်လည်း နိုင်ငံအတွက် ညီညွတ်မျှတတဲ့ အရအသုံးငွေကြေးစနစ်ဖြစ်ပေါ်စေဖို့ ငွေကြေးလည်ပတ်မှုမှန်ကန်စေရန်နဲ့ ငွေကြေး ဖောင်းပွမှုမပေါ်ပေါက်စေရန် အခွန်များကို ရည်ရွယ်ကောက်ခံခြင်းဖြစ်ပါတယ်။ အခွန်မှတစ်ဆင့် ပြည်တွင်း စားသုံးမှု၊ ရင်းနှီးမြှုပ်နှံမှုနဲ့ စုဆောင်းမှုတို့ကို ထိန်းညှိရန် ကုန်ဈေးနှုန်းတည်ငြိမ်မှုအတွက် အထောက်အပံ့ ဖြစ်စေရန်၊ ဓနအင်အားမျှတစေရန်၊ စီးပွားရေးဖွံ့ဖြိုးတိုးတက်မှုအတွက် အထောက်အကူပြုစေရန် ရည်ရွယ်ချက်များနဲ့ ကောက်ခံခြင်းဖြစ်ပါတယ်။ ဒါကြောင့် တိုင်းပြည်ဖွံ့ဖြိုးတိုးတက်ရေးအတွက် ဘက်စုံ ဖော်ဆောင်နေတဲ့အခွန်ငွေအပြည့်အဝရရှိရေး၊ အခွန်ထမ်း၊ အခွန်ငွေအပြည့်အဝပေးဆောင်ရေး၊ အခွန်ရှောင်၊ အခွန်လျော့ဆောင်ခြင်းများမရှိစေရေးစသည်တို့ကို အလေးပေးလုပ်ဆောင်ခြင်းဖြင့် အခွန်ငွေ အပြည့်အဝရရှိရေး ကြိုးပမ်းလုပ်ဆောင်ရန်လိုအပ်သလို ပြည်သူ့အခွန်များ ပြည်ထောင်စုဘဏ္ဍာရန်ပုံငွေ ထဲကို ပြည့်ဝစွာရောက်ရှိရေးအတွက် တာဝန်ကိုလုပ်ပိုင်ခွင့်ထင်ပြီး အကျင့်ပျက်ခြစားနေဆဲဖြစ်တဲ့ အခွန် ဝန်ထမ်းအချို့ကိုလည်း ထိရောက်စွာအရေးယူဖို့ လိုအပ်ပါတယ်။ နာယကကြီးရှင်။ အခွန်မဟုတ်တဲ့ဝင်ငွေတွေကတော့ သဘာဝသယံဇာတတူးဖော် ထုတ်လုပ်ခြင်း ကရတဲ့ ဝင်ငွေကအဓိကဆိုပေမယ့် သဘာဝသယံဇာတတူးဖော်ထုတ်လုပ်မှုကဏ္ဍကရရှိတဲ့ဝင်ငွေရဲ့ တစ်ဝက် ကျော်ကျော်ပဲ ပြည်ထောင်စုဘဏ္ဍာရန်ပုံငွေထဲထည့်ဝင်ပြီး၊ ကျန်တစ်ဝက်နီးပါးကတော့ သက်ဆိုင်ရာ နိုင်ငံတော်စီးပွားရေးလုပ်ငန်းများရဲ့ အခြားရန်ပုံငွေထဲကို ရောက်သွားတာကို ထူးဆန်းစွာတွေ့ရပါတယ်ဟု ၁၉-၁၀-၂၀၁ရ နေ့က ပြည်သူ့လွှတ်တော်မှာ ဒဂုံမဲဆန္ဒနယ်မှ ဒေါက်တာသက်သက်ခိုင်ရဲ့ အဆိုမှာ ဖော်ပြ ထားတာကိုတွေ့ရှိရပါတယ်။ ဒါကြောင့် အခွန်မဟုတ်တဲ့ဝင်ငွေတွေကို ပြည်ထောင်စုဘဏ္ဍာရန်ပုံငွေထဲကို ပြည့်ဝစွာရောက်ရှိပြီး တိုင်းပြည်နဲ့လူမျိုး အမှန်တကယ်အကျိုးရှိအောင် ပွင့်လင်းမြင်သာစွာ တာဝန်ယူမှု၊ တာဝန်ခံမှုရှိရှိနဲ့ သုံးစွဲရမှာဖြစ်ပါတယ်။ နာယကကြီးရှင်။ ပြည်သူ့ဘဏ္ဍာငွေ မရှိမဲ့ ရှိမဲ့လေးနဲ့ တည်ဆောက်ရေးလုပ်ငန်းတွေဖြစ်တဲ့ လမ်း တံတားနဲ့ အခြားအဆောက်အဦများအတွက် ဘတ်ဂျက်ခွဲဝေသတ်မှတ်တာမှာ ဒေသပေါက်ဈေးနဲ့ တွက်ချက် ထားပုံဟာ လွန်စွာမှ မချိမဆုံဖြစ်နေပြီး၊ တစ်ဦးတစ်ယောက်ကောင်းစားရေး၊ တစ်စုတစ်ဖွဲ့ ကောင်းစားရေး အတွက် လုပ်ဆောင်နေသလားလို့တောင် ထင်မှတ်ရပါတယ်။ ဥပမာပြရမယ်ဆိုရင် ကျွန်မ မဲဆန္ဒနယ်ဖြစ်တဲ့ အုတ်တွင်းမြို့နယ်မှာ တိုင်းဒေသကြီးအစိုးရရန်ပုံငွေနဲ့ လမ်းတံတားများ တည်ဆောက်ရေးအတွက် အရှည် ၄ ဖာလုံ၊ အကျယ် ၁၂ ပေ၊ အမြင့် ၁၂ ပေရှိတဲ့ ကျောက်ချောလမ်းအတွက် သိန်း ၁ ထောင် သတ်မှတ်ထား ခြင်းဟာ ဒေသပေါက်ဈေးနဲ့တွက်ကြည့်ရင် လွန်စွာများပြီး ပြည်သူ့ဘဏ္ဍာရန်ပုံငွေများ အလဟဿဆုံးရှုံးမှု များကို ဖြစ်ပေါ်စေပါတယ်။ ဒါကြောင့် နိဂုံးချုပ်အားဖြင့် နှစ်စဉ်ပြည်ထောင်စုရဲ့ အရအသုံးခန့်မှန်းခြေငွေစာရင်းမှာ လိုငွေ ဖြစ်တဲ့အခါတိုင်း ၎င်းလိုငွေကိုဖြည့်ဆည်းပေးနိုင်ဖို့ ပြည်တွင်းပြည်ပကငွေချေးယူမှုကို နည်းနိုင်သမျှ နည်းစေရန်အတွက် ပြည်ထောင်စုဘဏ္ဍာ ရန်ပုံငွေထဲကို ဝင်ရောက်လာမယ့် ဝင်ငွေတွေကို ပြည့်ဝစွာ ရောက်ရှိရေးဟာ လွန်စွာအရေးကြီးသလို ပြည်သူ့ဘဏ္ဍာငွေများ အလဟဿမဖြစ်စေရေးအတွက် ဘတ်ဂျက် ခွဲဝေသတ်မှတ်ရာမှာ တိကျမှန်ကန်ပြီး လေလွင့်မှုမရှိစေရေးနှင့် လုပ်ငန်းများ အကောင်အထည်ဖော်တဲ့ အခါမှာလည်း အရည်အသွေးပြည့်ဝဖို့၊ အဂတိများကင်းစေဖို့ သက်ဆိုင်ရာဝန်ကြီးဌာနမှ ကြီးကြပ်ကွပ်ကဲဖို့ အကြံပြု အပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဦးသန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါခင်ဗျာ။ ကျွန်တော့ကို Power Point အသုံးပြုခွင့်ပေးပါ။ ဒီဗဟိုဘဏ်ကနေ ငွေချေးတဲ့ကိစ္စဟာ မူဝါဒချိတ်ဆက်မှုနဲ့ မူဝါဒသက်ရောက်မှုဆိုပြီးတော့ အများကြီး ရှိတဲ့အတွက် ကျွန်တော့ကို းငယ်တိုးပေးဖို့လည်း မေတ္တာရပ်ခံပါတယ်။ ကြိုတင်ပြီးတော့။ အဲဒီတော့ ဒါဟာဘတ်ဂျက်လိုငွေရယ်၊ ဗဟိုဘဏ်ကချေးယူတာရယ် Money Supply ဖြစ်လာ ossos czlcoss Selected Monthly Economic Indicators m6$ nascoss Data o Base လုပ်ထားတာဖြစ်ပါတယ်။ အဓိကကတော့ M2 ဟာ တစ်ဖြည်းဖြည်းများလာပါတယ်။ ၂၀၁၃၊ ၂၀၁၄၊ ၂၀၁၅၊ ၂၀၁၆၊ ၂၀၁ရ မှာ M2 စုစုပေါင်းငွေကြေးပမာဏဟာ ၃ရ ရာခိုင်နှုန်းအထိ တက်လာပါပြီ။ ၂၆ ရာခိုင်နှုန်း ကနေပြီးတော့။ အဲဒီမှာ အနီရောင်လေးနဲ့တားထားတာ စုစုပေါင်းငွေကြေးပမာဏ ဖြစ်ပါတယ်။ နောက် Power Point တစ်ခုကိုပြပါ။ ဗဟိုဘဏ်ကနေပြီးတော့ ငွေသားအနေနဲ့ ဘီလီယံ ၁,၂၀၀ ချေးတယ်။ လက်မှတ်အနေနဲ့ ဘီလီယံ ၁,၂၀၀ ၀ယ်မယ်။ အားလုံးပေါင်း ဘီလီယံ ၂,၄၀၀ ၀ယ်မယ်။ အစီရင်ခံစာမှာ ဒီငွေကြေးဟာ သာမန်အသုံးစရိတ်မှာ ဘယ်လောက်သုံးမလဲ။ ငွေလုံးငွေရင်း အသုံးစရိတ်မှာ ဘယ်လောက်သုံးမလဲ ဆိုတာတော့ တကယ်တော့ ဒီမှာဖော်ပြသင့်ပါတယ်။ တိကျတဲ့ စရိတ်တွေ၊ ရငွေတွေကို ဖော်ပြသင့်ပါတယ်။ အဲဒီတော့ ဒီ ဘီလီယံ ၂,၄၀၀ ဆိုတဲ့ ဗဟိုဘဏ်က ချေးတဲ့ငွေတွေဟာ သီအိုရီမှာ အခွန်ရဲ့ ၁၅ ရာခိုင်နှုန်းကိုပဲ ဗဟိုဘဏ်ကနေ Financing လုပ်ရတာဖြစ်ပါတယ်။ အဲဒီတော့ အခွန်ရဲ့ ၁၅ ရာခိုင်နှုန်းပဲဆိုရင် ၂၀၁၇-၂၀၁၈ မှာ ဘဏ္ဍာရေးနှစ်မှာ အခွန်က ၆,၄၈၀ ဘီလီယံပဲရှိပါတယ်။ အဲဒီတော့ အဲဒါနဲ့ ၁၅ ရာခိုင်နှုန်း သွားတွက် လိုက်လို့ရှိရင် ၉၇၂.၁ရ ဘီလီယံပဲ ကျွန်တော်တို့ ချေးခွင့်ရှိပါတယ်။ Financing အနေနဲ့။ ဒါသီအိုရီပါ။ ကျော်လို့မရဘူး။ အဲဒီတော့ ၁၉၉၀ ဗဟိုဘဏ်ဥပဒေမှာလည်း ချေးငွေနဲ ပတ်သက်ပြီးတော့ ကန့်သတ်ချက်တွေ ထားထားတာရှိပါတယ်။ ဥပမာ (၁၈၄) သက်တမ်းပဲထားရမယ်။ ထုတ်ချေးငွေဟာ ယခင်ဘဏ္ဍာရေးနှစ်ရဲ့ ၂၀ ရာခိုင်နှုန်း မကျော်ရဘူးလို့ ဆိုထားပါတယ်။ ၂၀၁၃ ဗဟိုဘဏ် ဥပဒေမှာတော့ ဒီအချက်တွေ တစ်ချက်မှ ပါမထားပါဘူး။ ၉၂ ရက် သက်တမ်းဆိုတာပဲ ရေးထားပါတယ်။ ဘယ်လိုပြန်ရွေးရမယ့်ရက် စုစုပေါင်းရငွေရဲ့ ဘယ်နှစ်ရာခိုင်နှုန်းကို ချေးရမယ်ဆိုတာ ဗဟိုဘဏ်ဥပဒေမှာ မပါပါဘူး။ ဒါကြောင့်မို့လို့ ဗဟိုဘဏ်ရဲ့ ဥပဒေထက် ဘတ်ဂျက်ရဲ့ ဥပဒေဟာ တကယ်တော့ ဘတ်ဂျက် ဥပဒေက ၅၂ ဘီလီယံထိ ချေးယူခွင့်ရှိတယ်လို့ ပြောထား ပေမယ့် ငွေကြေးမူဝါဒကို အခြေခံတဲ့ဟာကိုတော့ ကျွန်တော်တို့ အမှန်အတိုင်းပြောရင် မလွှမ်းမိုးသင့်ပါဘူး။ အဲဒီတော့ ငွေကြေးမူဝါဒက ပြဿနာတက်လာ တာနဲ့ Financial Policy ဖြစ်လာတယ်။ Trade Policy တက်လာတယ်။ FE Policy သွားပြီးတော့ Policy Link 6ozm zps:/8:cos? Impact Goclosufill Soos Power Point odąbolu 3locos mais cossos parcoumpopolosqne Revenue m ၆,၂၁၉၊ အားလုံးပေါင်း ၆,၄၈၁ ရငွေရှိပါတယ်။ အဲဒီDeficit လိုငွေဟာ ၂၀၁၄-၂၀၁၅ မှာ ၇၉၂၊ ၂၀၁၅-၂၀၁၆ မှာ ၃,၀၀၀ ကျော်သွားပါတယ်။ ၂၀၁၆ မှာ ၄,၀၀၀ ကျော်လာပါပြီ။ အခု ၂၀၁၇-၂၀၁၈ မှာ ၄,၁၀၀ လောက် Deficit ဖြစ်ဖို့များနေပါတယ်။ ဒီလို Deficit ဖြစ်တဲ့Enter တစ်ချက်နှိပ်ပါ။ ကျွန်တော်တို့ Financing ကနေပြီးတော့ ဘီလီယံ ၁,၂၀၀ ကို ချေးမှာဖြစ်ပါတယ်။ နောက် T Bill ကနေပြီးတော့ ဘီလီယံ ၁,၂၀၀ ချေးမှာဖြစ်ပါတယ်။ အဲဒီတော့ Money Supply ဟာ ဘယ်လောက်ဖြစ်သွားသလဲဆိုတာကို ပြန်ကြည့်မယ်ဆိုရင် ကျွန်တော်တို့ ၆၉၁ တုန်းက ၁၈ ဘီလီယံ၊ ၇၇၀ မှာ Money Supply ဟာ ၂၅၊ ၂၆၈ မှာ ၂၈၊ ၂,၉၆၆ မှာ ၃၆ ဘီလီယံ၊ ၅၂၀ မှာ ဘီလီယံ ၄၀ တက်လာတယ်။ ဒီနှစ်မှာ Money Supply ဘယ်လောက်ဖြစ်လာမလဲဆိုတာကို ကျွန်တော်တို့ တိတိကျကျ ပြောလို့မရသေး ပါဘူး။ ကျွန်တော်တို့ဟာ နောက်ဆုံးမှာ Cash in hand ကို ကျွန်တော် သွားကြည့်တဲ့ ဗဟိုဘဏ်ရဲ့ အစီရင်ခံစာမှာ သွားကြည့်တဲ့၁,၆၀၃ ရှိပါတယ်။ နောက်တစ်ခုက ၁,၅၉၄ ဆိုတာရှိပါတယ်။ ဒါဟာဗဟိုဘဏ်ရဲ့ အစီရင်ခံစာမှာ ဖော်ပြထားတာရှိပါတယ်။ အဲဒီတော့ ဘတ်ဂျက်လိုငွေကို Financing လုပ်တာနဲ့အမျှ Money Supply တက်လာလို့ရှိရင် Inflation က 8.9 ကို မှန်းထားပါတယ်။ တကယ်တော့ ဒီထက်လည်း ပိုရင် ပိုလာနိုင်ပါတယ်။ အဲဒီလိုပဲ FE Rate က ၁,၃၅၅ ကိုလည်း ကျော်သွားနိုင်ပါတယ်။ ဒီ Foreign Exchange Policy မှာလည်း လာပြီးတော့ Impact ဖြစ်ပါတယ်။ အဲဒီလိုဖြစ်တဲ့အတွက် Trade Deficit က ဘယ်လောက်ဖြစ်မလဲ ဆိုတာ။ Enter တစ်ချက်နှိပ်ပေးပါ။ လောလောဆယ်က ၂ ရာခိုင်နှုန်း USD ကို ကျော်နေပါပြီ။ ပြီးခဲ့တဲ့ အစိုးရက ၂၀၁၄-၂၀၁၅ တုန်း က ၄ ဘီလီယံ USD ။ ၂၀၁၅-၂၀၁၆ တုန်းက ၅ ဘီလီယံရှိပါတယ်။ အဲဒီတော့ ကျွန်တော်တို့သာ Financing လုပ်သလောက် Trade Visible ဖြစ်လာတယ်။ Money Supply က တက်တက်လာတယ်။ Inflation ကတက်တက်လာတယ်။ ဒီ ဘဏ္ဍာရေးပေါ်လစီ၊ ငွေကြေးပေါ်လစီ၊ Trade Policy, Foreign Exchange Policy အရ Link ဖြစ်နေပါတယ်။ ဒါကို ကျွန်တော်တို့ စိုးရိမ်ရပါတယ်။ ဒါကြောင့်မို့လို့ ဒီအချက်ကို ကျွန်တော်သက်ဆိုင်ရာ အစီရင်ခံစာ မြောက်မြားစွာကနေပြီးတော့မှ စုစည်းပြီးတော့ တင်ပြ ရတာဖြစ်ပါတယ်။ ဒါကတော့ ခုနက Cash Financing လုပ်တာနဲ့အမျှ Money Supply ဘယ်လိုတက်လာတယ် ဆိုတာကို ကျွန်တော်ဒီမှာ။ နှိပ်ပါနှိပ်ပါ တောက်လျှောက်နှိပ်သွားပါခင်ဗျား။ ဒီ ၂၀၁ရ မှာ ဘယ်လောက် ဖြစ်မလဲဆိုတာ ကျွန်တော်တို့ခန့်မှန်းရ ခက်ပါသေးတယ်။ နောက် Power Point တစ်ခုပြပါ။ အဲဒီတော့ ကျွန်တော်တို့ ဗဟိုဘဏ်ကနေပြီးတော့ Financing လုပ်နေတာတွေကို လျှော့ချဖို့ အတွက် ဒါကျွန်တော် အကြံပြုထားတဲ့ အချက်တွေ ဖြစ်ပါတယ်။ CB Financing လုပ်ဖို့ကို ကျွန်တော်တို့ တွေကို ဖော်ထုတ် သင့်ပါတယ်။ ဥပမာ- EIDI အစီရင်ခံစာ ကျွန်တော်တို့ ဒီဖတ်ရသေးပါဘူး။ နောက် SOE Reform၊ နောက်နိုင်ငံပိုင် စီးပွားရေးလုပ်ငန်းတွေကနေ ကျွန်တော်တို့ ပြန်စိစစ်သင့်ပါတယ်။ opdalosdi 07198 Tax Base of ons:c8323:373:18:cos?clusosugu Tax Base il ဆွေးနွေးရန် သတ်မှတ်ချိန် ပြည့်သဖြင့် မိုက်ပိတ်သွားပါသည်။</speech>
<speech type="speaker">တစ်မိနစ် ထပ်ပေးလိုက်ပါ။</speech>
<speech><mp id="1320">ဦးသန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>Power Point Collossalondamne malecossom Tax Reform coposugli oggi cosso aos Tax Base ချဲ့မယ်ဆိုရင် ဓာတ်ဆီခွန်ချဲ့လို့ရပါတယ်။ Point of Sale ကျွန်တော်တို့ Tax ကိုသုံးလို့ရပါတယ်။ ဒါမျိုး 603m Tax Base 3əc$$an Suncozoaia qulosum os MW83269:03:08 Tax Management System ကို ကျွန်တော်တို့ပြောင်းရမှာပါ။ အဲဒီမှာ အလေအလွင့်ဖြစ်နေတာပါ။ နောက်ပြီးတော့ အကျိုး ရှိတဲ့ အသုံးစရိတ်တွေကို သုံးစွဲသင့်ပါတယ်။ နောက်ပြီးတော့ Multi Credit Extension Policy ကို ကျွန်တော်တို့ ချဖို့သင့်ပါတယ်။ အခုဆိုရင် SME တွေ၊ လယ်ယာကဏ္ဍတွေ၊ ဝန်ဆောင်မှုတွေအတွက် ဘာချေးငွေပေါ်လစီမှ မရှိသေးပါဘူး။ နောက်တစ်ခုက နိုင်ငံခြားဘဏ်တွေကို ကျွန်တော် ဒီထက်ပိုပြီးတော့ Level အလိုက် လုပ်ဖို့သင့် ပါတယ်။ နောက်ဆုံးအချက်ကတော့ အမှန်ရင်းနှီးမြှုပ်နှံမှု ဖြစ် မဖြစ်ကို ကျွန်တော်တို့ Review ပြန်လုပ် သင့်ပါတယ်။ အဲဒါကတော့ နိုင်ငံခြားရင်းနှီးမြှုပ်နှံမှုတွေ ဘယ်လောက်၊ ဘယ်လောက်ဝင်လာတယ်လို့ ပြောပေမယ့် စာရွက်ထဲက ရင်းနှီးမြှုပ်နှံမှုနဲ့ တကယ်ရင်းနှီးမြှုပ်နှံမှုက ဘယ်လောက်လဲ ဆိုတာကို သုံးသပ် Review လုပ်ရမှာဖြစ်ပါတယ်။ ကျွန်တော်က ဒီပြဿနာတွေကို ဖြေရှင်းဖို့အတွက် အကြံပေးခြင်းဖြစ်ပါတယ်။ အဲဒီတော့ ဗဟိုဘဏ်ရဲ့ ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ် (မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ်ပဲ ဖြစ်ပါတယ်။ ကျွန်မ အနေနဲ့ ဒီဗဟိုဘဏ်က နှစ်စဉ်နှစ်တိုင်းပဲပေါ့နော်။ ကျွန်မတို့ လွှတ်တော်မှာလည်း ဒီ်ပြီဆိုရင် အစိုးရအပ်ငွေစာရင်းရဲ့ လိုငွေတွေကို ချေးယူဖို့အတွက် ဒါဟာလုပ်ထုံးလုပ်နည်းတစ်ခုပဲ ဖြစ်ပါတယ်။ အဲဒီ လိုပဲ ကိုယ်စားလှယ်တော်ကြီးတွေကလည်း လုပ်ရိုးလုပ်စဉ်အတိုင်းပဲ လိုအပ်တာတွေကို ထောက်ပြတယ်။ ဆွေးနွေးတယ်။ ဒါပေမယ့် ကျွန်မ ပြီးခဲ့တဲ့လွှတ်တော်သက်တမ်းရဲ့ ဆွေးနွေးတာ ပြန်ပြီးလေ့လာကြည့်တဲ့ အခါမှာ သိပ်ပြီးတော့မှ ဖောက်ထွက်ပြီးတော့မှ ကြီးမားတဲ့ပြောင်းလဲမှုတွေမရှိပါဘူး။ ဒါကြောင့်မို့လို့လည်း နှစ်စဉ်နှစ်တိုင်း ကိုယ်စားလှယ်တော်တွေက အမျိုးမျိုးပေါ့နော် ဆွေးနွေးနေကြတာပဲ ဖြစ်ပါတယ်။ အဲဒီတော့ ကျွန်မတို့နိုင်ငံဟာ အခုမှ ဒီမိုကရေစီကို ကူးပြောင်းခါစဖြစ်တယ်။ သူများတွေထက် အများကြီးနောက်ကျတယ်။ ဒါပေမယ့် တစ်ခါတလေကျလို့ရှိရင် ကျွန်မတို့ သီအိုရီတစ်ခုရှိပါတယ်။ ထက် အများကြီးနောက်ကျတာ သူများအတွေ့အကြုံကိုယူပြီးတော့ ကျွန်မတို့က တိုးတက်လို့ရတယ်။ အဲဒီတော့ ဒီနေရာမှာတော့ ကျွန်မတို့က ဒီဗဟိုဘဏ်ရဲ့ ချေးငွေကို ယူမယ်ဆိုရင် ကျွန်မတို့ အဲဒီပိုက်ဆံတွေ သူတို့ကပြောတဲ့ ၂,၄၀၀ ဘီလီယံ ဘယ်ကနေရလဲဆိုတော့ ထုံးစံအတိုင်းပါပဲ။ ငွေစက္ကူ ထုတ်မှာပဲ ဖြစ်ပါတယ်။ အဲဒီတော့ ငွေစက္ကူ ထုတ်မယ်ဆိုရင် ခုနတုန်းက ကိုယ်စားလှယ်ဒေါ်သက်သက်ခိုင် ပြောသလိုပဲ ငွေကြေး ဖောင်းပွမှုတွေဖြစ်မယ်။ အခြေခံစားကုန်သောက်ကုန်တွေဈေးတက်မယ်။ အခြေခံဆင်းရဲသား ပြည်သူလူထု ကလည်း ပိုပြီးတော့မှ ဒုက္ခကျရောက်မှာဖြစ်ပါတယ်။ ဒါကြောင့်မို့လို ကျွန်မအနေနဲ့ ဒီနေရာမှာပေါ့ အားလုံးသုတေသနလည်း လုပ်ထားတဲ့အပြင် မြန်မာ နိုင်ငံကို ၂၀၁၂ ခုနှစ်က ကမ္ဘာကျော်စီးပွားရေးပညာရှင် အောက်စဖို့တက္ကသိုလ်က ပါမောက္ခပိုကိုလီယံနာက မြန်မာပြည်တိုးတက်ဖို့ဆို ထောင်ချောက် ၆ ခု အဲဒါဆွေးနွေးထားတယ်။ နောက်ပြီးတော့မှ အခြေခံပြောင်းလဲ တိုးတက်ဖို့ဆိုရင်တဲ့ အဓိကကတော့ ကျွန်မတို့ Mobile banking စနစ်ပေါ့။ Mobile banking စနစ်ကနေ ပြီးတော့မှ ငွေကြေးကို မိုဘိုင်းကနေတစ်ဆင့် ငွေကြေးကို အခြေခံနဲ့ ဝန်ဆောင်မှုလုပ်ငန်းတွေ ပြောင်းလဲ ဖို့ရယ်၊ လျှပ်စစ်မီးရရှိဖို့နဲ့ နောက်တစ်ခုကကျတော့ လူငယ်တွေကို အလုပ်အကိုင်အခွင့်အလမ်း တိုးတက် ဖို့ပေါ့။ အဲဒီထဲက Idea တစ်ခုဖြစ်တဲ့ Mobile bank စနစ်ကို ကျွန်မတို့ ဗဟိုဘဏ်အနေနဲ့ အစိုးရအနေနဲ့ ဘယ်လိုများတိုးချဲ့လုပ်နိုင်မလဲ။ ဘာလို့ဒါကိုဆွေးနွေးရလဲဆိုရင် ကျွန်မတို့ ဒါကို လွန်ခဲ့တဲ့နှစ်အနည်းငယ် အတွင်းမှာပဲ ကျွန်မတို့ရဲ့ ဆက်သွယ်ရေးကဏ္ဍ အကြီးအကျယ်ကို ပြောင်းလဲလာပါတယ်။ ဒီဆက်သွယ်ရေး ကဏ္ဍကို Levelization လုပ်လိုက်တယ်။ ဖြေလျှော့မှုတွေပေးလိုက်တဲ့ အတွက်ကြောင့်မို့လို့ နိုင်ငံတကာက ဆက်သွယ်ရေးအော်ပရေတာတွေ ဝင်လာတယ်။ ဝင်လာပြီးတော့ ကျေးလက်နေ ဝေးလံတဲ့တောင်ပေါ်ဒေသမှာ ရှိတဲ့ ကျေးလက်တောင်သူတွေ၊ နောက်အခါမှ ကျွန်မတို့နိုင်ငံ ရပ်ခြား ရွှေ့ပြောင်းပြီးတော့မှ အလုပ်လုပ်နေတဲ့ အလုပ်သမားမိသားစုတွေ၊ နောက်အခါမှာ ခေါင်းရွက်ဗျပ်ထိုး ဈေးသည်တွေကအစ ကလေးသူငယ် လူငယ်တွေ အမျိုးသမီးတွေပါမကျန် ကျွန်မတို့ဆီမှာ လူတိုင်း မိုဘိုင်းဖုန်းကို လက်ကိုင်ထားနိုင်ပါတယ်။ အဲဒါနဲ့ အမျှ ကျွန်မတို့ အခုဆိုလို့ရှိရင် ကျွန်မတို့ Mobile Application တွေလည်း အများကြီး ပေါ်ထွက်ပါတယ်။ ဒါဟာတိုးတက်လာတဲ့ အိုင်တီနည်းပညာနဲ့အတူ ကျွန်မတို့နိုင်ငံအတွက် စဉ်းစားရမယ့် ဒီကနေပြီးတော့မှ လွတ်မြောက်ဖို့အတွက် ကျွန်မတို့ ရှာကြံရမယ့် နည်းလမ်းတစ်ခုဖြစ်ပါတယ်။ ဒါကြောင့်မို့လို့ ဒီ Mobile banking စနစ်ပေါ့။ အဲဒီကနေတစ်ဆင့် Financial management system တွေတိုးလာမယ်။ နောက်တစ်ခုကျတော့ ငွေကြေးဝန်ဆောင်မှုလုပ်ငန်းတွေ ကျွန်မတို့ တိုးချဲ့နိုင်မယ် aộne apop:melopor mai scos Cash Base Society moglo:cosCash Slip Society o သွားနိုင်မှာ ဖြစ်ပါတယ်။ ဥပမာ ကျွန်မတို့နိုင်ငံမှာ တောင်သူလယ်သမားတွေဟာ ငွေချေးချိန်ရောက်ပြီဆိုရင် သန်းနဲ့ချီရှိပါတယ်။ ကျွန်မတို့မြို့မှာဆိုရင် ဒါလမ်းပန်းဆက်သွယ်ရေးသိပ်မခက်ပါဘူး။ သို့သော် မြို့ကို လာဖို့အတွက် ဝေးလံတဲ့တောင်သူတစ်ယောက်က အနည်းဆုံးစရိတ် ၃ သောင်းလောက်ကုန်မှရောက်တယ်။ စားစရိတ်၊ နေစရိတ်၊ သွားစရိတ် အဲဒီအပြင် ညနေကျတစ်နေ့လုံးစောင့်တယ်။ စောင့်တော့ဘဏ်က ပိုက်ဆံ ကုန်သွားပြီတဲ့ ပြန်သွားပြန်ရော။ တစ်ခါ နောက်တစ်ခေါက်လာပြန်ရော အရမ်းကိုကုန်ပါတယ်။ သူတို့ရတဲ့ ပိုက်ဆံနဲ့ အတိုးပေးရတာနဲ့ ဒီလိုမျိုးငွေထုတ်ဖို့လာတာပေါ့နော်။ ဒါဆိုရင် ကျွန်မတို့ Mobile banking စနစ် ခုနက လူတိုင်းကို Mobile ဖုန်းတွေက Application သွားမယ်ဆိုရင် ကျွန်မတို့က ဒီဝန်ဆောင်မှုပေးနိုင်တဲ့ အေဂျင်စီတွေကိုထားနိုင်ရင် ကျေးလက်မှာလည်း ထားလို့ရပါတယ်။ ဒါတွေဟာ ဘယ်ကတွေ့ကြုံတုန်းဆိုတော့ ပါကစ္စတန်နိုင်ငံ၊ အိန္ဒိယနိုင်ငံ ဒီလိုနိုင်ငံတွေမှာ အတွေ့အကြုံတွေ အများကြီးရှိပါတယ်။ ဒါတွေကို လေ့လာပြီးတော့ ကျွန်မတို့နိုင်ငံဟာ လက်တွေ့ကျတဲ့ ပြောင်းလဲမှု အဓိကအားဖြင့် အခြေခံပြည်သူတွေ တောင်သူလယ်သမား၊ အလုပ်သမား၊ အမျိုးသမီးလူငယ် တွေရဲ့ဘဝပေါ့နော်။ ဒီဟာကို တိုးတက်ချင်တယ်ဆိုရင်တော့ ကျွန်မတို့ ဒီငွေကြေးဝန်ဆောင်မှုလုပ်ငန်း တွေကို ပုံစံတစ်မျိုးပြောင်းပြီးတော့မှ အခုစီးပွားရေးပညာရှင်တွေနဲ့ ပြောထားတဲ့ Mobile banking စနစ်ကို ပြောင်းလဲဖို့အတွက် ကျွန်မတို့ သုတေသနတွေလည်း ဆောင်ရွက်ထားတာရှိပါတယ်။ ကမ္ဘာ့ဘဏ်ကလည်း သုတေသနတွေ ဆောင်ရွက်ထားတာရှိပါတယ်။ ဒါတွေကို အစိုးရနဲ့ ဗဟိုဘဏ်ကနေပြီးတော့မှ သေသေချာချာ ကျွန်မတို့လေ့လာပြီးတော့မှ ဒီဝန်ဆောင်မှုစနစ်တွေကို သုံးမယ်ဆိုရင် ကျွန်မတို့ အများကြီးပဲ ဒီငွေသားကိုသုံးနေတဲ့စနစ်ကနေပြီးတော့ ငွေသားမဟုတ်ဘဲနဲ့ ဒါမိုဘိုင်းဖုန်းကမှ တစ်ဆင့်သုံးနိုင်တဲ့အတွက်ကြောင့်မို့လို့ ကျွန်မတို့ ငွေဖောင်းပွမှု လျော့နည်းဖို့အတွက် ငွေစက္ကူတွေကျွန်မတို့ အများကြီးထုတ်စရာမလိုပါဘူး။ အဲဒီလိုပဲ အစိုးရဌာနတွေ တစ်ခုနဲ့တစ်ခု ကျွန်မတို့ e-government ကလည်း ကျွန်မတို့ အခုဆောင်ရွက်နေတယ်။ သို့သော်လည်း မအောင်မြင်သေးပါဘူး။ နောက်တစ်ခါ ကျွန်မတို့မှာ One stop service centre တွေ ရှိပါတယ်။ အဲဒါတွေက ရင်းနှီးမြှုပ်နှံမှုမှာလည်းရှိတယ်။ ကျွန်မတို့ တခြားနိုင်ငံ တခြားနေရာတွေမှာလည်း ဥပမာဆိုရင် ကျွန်မတို့ ဒီမှတ်ပုံတင်လုပ်တာကအစ ကျွန်မတို့ One stop service centre တွေမှာ ကျွန်မတို့ အခုဆိုရင် အခက်အခဲ တွေအများကြီးရှိပါတယ်။ ကွန်ပျူတာတွေနဲ့ သို့သော်လည်း ကျွန်မတို့ မိုဘိုင်း service ကိုသာ သုံးနိုင်မယ် ဆိုရင် အများကြီးပဲအကျိုးရှိမယ်။ အဲဒီလိုပဲ အခွန်မှာလည်း ကျွန်မတို့ဒီ မိုဘိုင်းအပလီကေးရှင်းတွေကသာ အခွန်ကို လူတိုင်းပေးနိုင်မယ်ဆိုရင် ကျွန်မတို့ လွယ်လွယ်ကူကူနဲ့ရသလို အလွဲသုံးစားမှုတွေ၊ အဂတိ လိုက်စားမှုတွေလည်း ကာကွယ်နိုင်မှာဖြစ်ပါတယ်။ ဒါကြောင့်မို့လို့ ကျွန်မအနေနဲ့ကတော့ ဒီဗဟိုဘဏ်ကနေပဲ နှစ်စဉ်ပေါ့။ ဒီဘီလီယံ ထောင်နဲ့ချီပြီး တော့မှ ချေးယူပြီးတော့ ငွေစက္ကူတွေ ရိုက်ထုတ်ပြီးတော့မှ ဒီလိုမျိုးပေါ့နော်။ Circle ကြီးပေါ့။ အဆိုး သံသရာကြီးလည်တာကနေ ရုံးထွက်ဖို့ဆိုရင် ကျွန်မတို့ ဆန်းသစ်တဲ့တီထွင်မှုရှိတဲ့ နည်းလမ်းကနေ တခြား သူလည်းတီထွင်ပြီးသားပါ။ ကျွန်မတို့ အသစ်တီထွင်စရာလည်းမလိုပါဘူး။ ဒီလိုနည်းလမ်းတွေကို ဖောက်ထွက် နိုင်တဲ့နည်းလမ်းတွေကို စဉ်းစားပြီးတော့မှ ကျွန်မတို့နိုင်ငံရဲ့ ငွေကြေးစနစ်ပြောင်းလဲဖို့ ကျွန်မတို့ ပြည်သူ တွေရဲ့ဘဝတိုးတက်ဖို့၊ နောက်တစ်ခါ နောင်နှစ်များမှာလည်း ကျွန်မတို့ဒီဗဟိုဘဏ်ကနေပြီးတော့မှ ငွေသား တွေကို ချေးယူတဲ့ဟာတွေနည်းပါးဖို့အတွက် ကျွန်မအနေနဲ့ အကြံပြု ဆွေးနွေးရင်းနဲ့ နိဂုံးချုပ်လိုက်ပါတယ်။ ကျေးဇူးတင်ပါတယ်။</speech>
<speech type="speaker">ဒေါက်တာအေးမောင် အမ်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="121">ဒေါက်တာအေးမောင် (အမ်းမဲဆန္ဒနယ်၊ ရခိုင်ပြည်နယ်)</mp>မင်္ဂလာပါခင်ဗျ။ ကျွန်တော် အမ်းမဲဆန္ဒနယ်က ဒေါက်တာအေးမောင် ဖြစ်ပါတယ်။ အဲဒီတော့ ပြီးခဲ့တဲ့ အစီအစဉ်လေးမှာ အောက်တိုဘာ ၁ ရက်နေ့ကနေ စပြီးတော့နော်။ ဒါ ဘဏ္ဍာရေးနှစ်ကို ပြောင်းမယ်ဆိုတာလေးကို ကြားရပါတယ်။ အဲဒီတော့ ကျွန်တော်ဆွေးနွေးချင်တာက ချုံပြီးဆွေးနွေးချင်တာပါ။ အဲဒီတော့ ကြွေးတင်ရင်ဘုရင်ဆပ်လိမ့်မယ် ဆိုတာကို ကျွန်တော်တို့ ငယ်ငယ်တုန်းကကြားဖူးပါတယ်။ အဲဒီတော့ ဘုရင်ကပိုက်ဆံချေးမယ်။ ဘုရင်အဆက်ဆက်က ပြောင်းမယ်။ နောက်ဆုံးဒီကြွေးကို လူထုကပဲဆပ်ရပါတယ်။ ဒါလေးကအခြေခံလေးပါ။ အဲဒီတော့ ကျွန်တော်တို့ဒီ မြန်မာနိုင်ငံရဲ့ ဖြစ်စဉ်လေးတွေကို ပြန်ကြည့်တဲ့အခါမှာပြီးခဲ့တဲ့ ဒီမိုကရေစီခေတ်ဦး၊ ဦးနု လက်ထက်မှာ ပြည်တော်သာစီမံကိန်း၊ လူတစ်ဦးတိုက်တစ်လုံးနှင့် ကားတစ်စီးရမယ်ဆိုတဲ့ ကြွေးကြော် သံလေးနဲ့ လူထုကိုမက်လုံးပေးခဲ့ကြတာရှိပါတယ်။ အဲဒီတော့ လွတ်လပ်ရေးရစ အဖိနှိပ်ခံနင်းပြားဘဝကနေ ချမ်းသာချင်ကြတဲ့လူထု၊ သခင်မျိုးဟေ့တို့ဗမာလို့ ကြွေးကြော်ခဲ့ကြတဲ့လူထု၊ ဟိုတုန်းကတော့ ဆင်းရဲတွင်း ကနေ ဒီစနစ်ကြောင့် ဒီခေတ်ကြောင့် ချမ်းသာကြတော့မယ်ဆိုတဲ့သဘောနဲ့ ထောက်ခံခဲ့ကြတာရှိပါတယ်။ အဲဒီလိုပဲ ဒီမိုကရေစီခေတ်ဦးကိုပြောင်းတဲ့အခါမှာ နိုင်မှချမ်းသာမည်။ ပြောင်းလဲချိန်တန်ပြီဆိုပြီး စည်းရုံး ကြတာရှိပါတယ်။ ဒါလေးပဲ ခေတ်စနစ်နဲ့အတူ ပြောင်းသင့်ပြောင်းထိုက်တဲ့ စိတ်ပိုင်းရုပ်ပိုင်းဘဝတွေကို ပြောင်းဖို့ ယ်ဆိုတာတွေ လက်ခံပါတယ်။ သို့သော်လည်းပဲ ကျွန်တော်တို့ ခုနောက်ပိုင်းမှာကြားရပါတယ်။ ကမ္ဘာကို ဗမာကဦးဆောင်မယ်လို့။ နှစ်ပေါင်းနှစ်ဆယ်အတွင်းမှာ စင်္ကာပူကိုကျော်တက်တော့မယ်ဆိုတဲ့ ဥစ္စာအားလုံးသည် အခြေခံက နိုင်ငံရေးရဲ့ ဘဝကို စီးပွားရေးကပြဋ္ဌာန်းတယ်ဆိုတဲ့ Hidden Agenda ထဲကလာတာ ဖြစ်တယ်လို့သုံးသပ်ပါတယ်။ အဲဒါကြောင့် စီးပွားရေးဘဝဖွံ့ဖြိုးတိုးတက်ဖို့အတွက်ကို အင်မတန်အရေးကြီးတယ်ဆိုတဲ့ပေါ်လစီ နိုင်ငံတစ်ခုမှာ အရေးကြီးပါတယ်။ အဲဒါကြောင့် ကျွန်တော်တို့အစိုးရရဲ့ စီးပွားရေးပေါ်လစီ ဘယ်လောက်ထိ အခြေခိုင်မာ သလဲ။ ဘယ်လောက်အထိ တိတိကျကျ ပြတ်ပြတ်သားသားနဲ့ Resources Sectors တွေကို အခြေခံပြီးမှ ဘယ်လိုဖွံ့ဖြိုးတိုးတက်အောင် လုပ်မလဲဆိုတဲ့ year by year plan တွေ ဘယ်လိုရှိသလဲဆိုတာ အရေးကြီး csolosusn såsoalos monetary policy oi mal cosso coscoop fiscal policy ogons ဒီစီးပွားရေးလုပ်ငန်းတစ်ခုလုံးကို ဘယ်လို control လုပ်မယ်ဆိုတာတွေနဲ့ အကုန်လုံးချိတ်ဆက်နေပါတယ်။ အဲဒီတော့ ကျွန်တော်တို့ပြောကြပါတယ်။ ခုနက ကမ္ဘာ့ဘဏ် ကျွန်တော်တို့ အကြွေးတွေအများကြီးရှိပါတယ်။ အဲဒီတော့ မြန်မာနိုင်ငံရဲ့ အကြွေးတွေကိုပြန်ကြည့်ရင် ၂၀၁၆-၂၀၁ရ မှာ နိုင်ငံခြားပြည်ပက ၁၀,၆၅၃ ဘီလီယံကျပ်ရှိပါတယ်။ GDP ရဲ့ ၁၃.၁ ရာခိုင်နှုန်းဖြစ်ပါတယ်။ အဲဒီတော့ ပြည်တွင်းအကြွေးကိုပြန်ကြည့်ရင် ၁၆,၃၃၄ ကျပ်ဘီလီယံ GDP ရဲ့ ၂၀.၁ ရာခိုင်နှုန်းရှိပါတယ်။ အဲဒီတော့ GDP တစ်ခါမှန်ဖို့လိုပါတယ်။ အဲဒီတော့ GDP များ ကိန်းဂဏန်းဖောင်းပွနေခဲ့လို့ရှိရင် အခုလိုငွေနှင့် GDP အချိုးသည် ၅ ရာခိုင်နှုန်း အောက်မှာ ကျွန်တော်တို့ထားရပါတယ်။ အခု ကျွန်တော်တို့ ၄.၅၃ ရာခိုင်နှုန်းလို့ပြောတယ်။ ၄.၅၂ ရာခိုင်နှုန်း လို့လည်းပြောတယ်။ တကယ်လို့များ ၅ ရာခိုင်နှုန်း ကျော်သွားခဲ့လို့ရှိရင် ဆိုတဲ့ဥစ္စာလေးကို ကျွန်တော်တို့ စီးပွားရေးပညာရှင်တွေပြန်သုံးသပ်ရမယ့် ရောက်နေပါပြီ။ sà31eme najęcossos saa malecossosao:qm Oposlo:cope:ouf Treasury Bills de ပတ်သက်တဲ့ကဏ္ဍ၊ အဲဒါကိုပြန်ကြည့်ရင် monetary policy က အင်မတန် ခိုင်ခိုင်မာမာရှိဖို့လိုတယ် ဆိုတဲ့ကဏ္ဍကို မီးမောင်းထိုးပြလာပါတယ်။ ကျွန်တော်တို့ရဲ့ monetary policy၊ စီးပွားရေး လုပ်ငန်း တစ်ခုလုံးကို ထိန်းချုပ်နိုင်အောင် ကျွန်တော်တို့ ချပြီးပြီလား။ ကျွန်တော်တို့ရဲ့ ငွေကြေးလွတ်လပ်ခွင့် ဈေးကွက်ကို ဖန်တီးထားပြီးပြီလား။ ခုနက ဘဏ်တွေ၊ ပုဂ္ဂလိကဘဏ်တွေ ဒီမှာ Deposit ထားတာ တွေရှိတယ်။ ကျွန်တော်တို့ ပြည်ပကိုရောက်တိုင်း အင်မတန်ရင်နာရပါတယ်။ မြန်မာနိုင်ငံသုံးငွေ ပြည်ပမှာ လဲလို့ကို မရဘူး။ ဘတ်၊ တကာ၊ ရူပီး၊ ရမ်မင်ဘီ အားလုံးရတယ်။ ကျွန်တော်တို့ မြန်မာငွေ ပြည်ပမှာလဲလို့ မရဘူး။ စံလင်း၊ မောင်ကောင်းခေတ်က ဘာလို့ရခဲ့လဲ။ ကျွန်တော်တို့၏ Treasury policy ဟာ ခိုင်ခိုင်မာမာ မရှိဘူးလား။ အဲဒီတော့ Treasury policy နဲ့ ခုနက ကျွန်တော်တို့ ဒီငွေကြေးဈေးကွက်၊ ကျွန်တော်တို့ 3329869@o Market Economyi al cossos 332cu6$oo Stock Exchange Market ပျက်နေတယ်။ ကျွန်တော်တို့ ပြန်ကြည့်လို့ရှိရင် ဒီတော်တော်များများဟာ FMI Stock Share က လွဲပြီးရင် နည်းနည်းလေးမဟုတ်ပါဘူး။ ကျွန်တော်တို့ သီလဝါက Share တော်တော်များများဟာ တော်တော်လေး Index အောက်ကို ရောက်နေပါတယ်။ အဲဒါကြောင့် Treasury ဈေးကွက်ဖန်တီးဖို့ဥစ္စာမှာ ကျွန်တော်တို့ ဖန်တီးမှု သည် မလုပ်နိုင်ဘူး။ အဲဒီတော့ ဈေးကွက်ပျက်နေတယ်။ အဲဒီတော့ ကျွန်တော်တို့ဘက်က ပြန်စဉ်းစား တဲ့အခါမှာ Fiscal policy နဲ့ ပြန်များခုခံပြီးတော့ ဒီဟာကို အထောက်အပံ့ပေးနိုင်မလားဆိုတဲ့အခါမှာ Fiscal policy og moosaalos 3aq Deficit Budget 31 3369:e8:closul Blog malecossos. Goosodáulosofii Deficit Budget 208 Productive Sectors cozma 327:60:oanosquiloso လိုတယ်။ အဲဒီတော့ ကျွန်တော်တို့ ပြန်ပြီးစာအုပ်ကိုလှန်ကြည့်ပါတယ်။ အဲဒီတော့ အများဆုံးသည်ကာကွယ်ရေး နှင့်ပတ်သက်ပါတယ်။ ဒုတိယအများဆုံးသည် ပညာရေးနှင့်ပတ်သက်ပါတယ်။ တတိယက ပြည်ထဲရေးနှင့် ပတ်သက်ပါတယ်။ ပြီးမှ နယ်စပ်ရေးနှင့်ပတ်သက်ပါတယ်။ ကာကွယ်ရေးတို့၊ လုံခြုံရေးတို့၊ နယ်စပ်ရေး တို့သည် အခုကျွန်တော်တို့ ရင်ဆိုင်နေရတဲ့ အချုပ်အခြာအာဏာ၊ နိုင်ငံတော်ရဲ့ အမျိုးသားလုံခြုံမှုနှင့် ပတ်သက်တယ်ဆိုတဲ့အခါမှာ ထောက်ခံပါတယ်။ ကျွန်တော်တို့ရဲ့ ခုနက Fiscal policy ပြန်ကြည့်တဲ့အခါမှာ ကျွန်တော်ခုနက တင်ပြသလိုပါ။ ကျွန်တော်တို့ဟာ Agro- based နိုင်ငံလား။ စက်မှုလက်မှုလုပ်ငန်းတွေကို တိုးတက်အောင်လုပ်နိုင်မယ့် နိုင်ငံလားဆိုတာကို ပြန်ပြီးသုံးသပ်ပြီးမှ တိတိကျကျ ကျွန်တော်တို့ရဲ့ ဒီဘတ်ဂျက် ရငွေသုံးငွေတွေကို ဘယ်လိုစီမံခန့်ခွဲမလဲ။ အဲဒီစီမံခန့်ခွဲတဲ့ဥစ္စာကို ဘယ်လိုဖွံ့ဖြိုးတိုးတက်အောင်လုပ်မလဲ ဆိုတဲ့ အဓိကမူရင်းသည် အစိုးရတစ်ရပ်ရဲ့ စီပွားရေးမူဝါဒကို စီမံခန့်ခွဲနိုင်တဲ့ အစိုးရရဲ့ ဒီ Fiscal policy နဲ့ ပတ်သက်ပါတယ်။ အဲဒါကြောင့် Fiscal policy ကို ပြန်ပြီး ခိုင်ခိုင်မာမာဖြစ်အောင် အစိုးရအနေနဲ့ ပြန်ပြီး သုံးသပ်ဖို့ ကျွန်တော်တို့ဘက်ကတော့ တင်ပြလိုပါတယ်။ နောက်ဆုံးအနေနဲ့ ကျွန်တော်တို့ရဲ့ ဒီ ၁,၂၀၀ ဘီလီယံ ချေးပြီးကာမှ ဒီဘက်က ကျွန်တော်တို့ရဲ့ ငွေကြေးဈေးကွက်မှာ ထုတ်ရောင်းမယ့်ဥစ္စာသည် လက်ရှိအနေအထားမှာ ပြီးခဲ့တဲ့အစိုးရထက် Inflation Rate ဟာ ၁၄ ရာခိုင်နှုန်း လောက်ရှိနေတယ်ဆိုတဲ့ အခြေအနေကို သုံးသပ်လို့ရှိရင် ဒီ Auction Rate သည် ၁၄ ရာခိုင်နှုန်း၊ လက်ရှိ Inflaction မှာ ၁၀.၉ ရာခိုင်နှုန်းရှိတဲ့ ငွေကြေးဖောင်းပွမှုထက်များတဲ့ နှုန်းလေးနဲ့ ကျွန်တော်တို့ရဲ့ ဒီ Bills တွေကို ရောင်းနိုင်အောင်ကြိုးစားပါလို့ တင်ပြရင်းနိဂုံးချုပ်ပါတယ်။ ကျေးဇူးတင် ပါတယ်။</speech>
<speech type="speaker">ဦးဦးထွန်းမောင် ပုဏ္ဏားကျွန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1519">ဦးဦးထွန်းမောင် (ပုဏ္ဏားကျွန်းမဲဆန္ဒနယ်၊ ရခိုင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်း ဆက်သဂါရဝပြုအပ်ပါတယ်။ ကျွန်တော်ကတော့ ရခိုင်ပြည်နယ်၊ ပုဏ္ဏားကျွန်းမဲဆန္ဒနယ်က ပြည်သူ့လွှတ်တော် ကိုယ်စားလှယ် ဦးဦးထွန်းမောင် ဖြစ်ပါတယ်။ ကျွန်တော်ဆွေးနွေးမှာက ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုအစိုးရ၏ အပ်ငွေစာရင်းရဲ့လိုငွေအား ဖြည့်ဆည်းရန်အတွက် မြန်မာနိုင်ငံဗဟိုဘဏ်မှ ငွေကျပ် ဘီလီယံ ၁,၂၀၀ ချေးငွေရယူရန်ကိစ္စနှင့်စပ်လျဉ်း၍ ဆွေးနွေးမှာဖြစ်ပါတယ်။ နာယကကြီးခင်ဗျာ။ ၂၀၁၇-၂၀၁၈ ဘဏ္ဍာရေးနှစ်၊ ပြည်ထောင်စုအစိုးရအပ်ငွေစာရင်းရဲ့ လိုငွေကို ဖြည့်ဆည်းစစ်ဆေးဖို့ တာဝန်ရှိလာတဲ့အခါ ပြည်ပချေးငွေတွေနဲ့ ဖြည့်ဆည်းသင့်ပါတယ်။ ဘာကြောင့်လဲ ဆိုတော့ ပြည်ပချေးငွေတွေဟာ အတိုးသက်သာတဲ့အတွက်ကြောင့် ဖြစ်ပါတယ်။ ပြည်ပချေးငွေတွေ ချေးလို့မရတဲ့အခါမှာ ပြည်တွင်းချေးငွေဖြစ်တဲ့ နိုင်ငံတော်ဗဟိုဘဏ်က ချေးယူဖို့ ဆုံးဖြတ်ခဲ့တာဖြစ်တယ်လို့ ယူဆပါတယ်။ ၂၀၁၆ ခုနှစ် ပြည်ထောင်စုဘဏ္ဍာငွေ အရအသုံးဆိုင်ရာဥပဒေပုဒ်မ ရ နဲ့ ပြည်သူ့ ကြွေးမြီစီမံခန့်ခွဲမှုဥပဒေပုဒ်မ ၃ တို့အရ အစိုးရအဖွဲ့ဟာ ပြည်တွင်းကဖြစ်စေ၊ ပြည်ပကဖြစ်စေ ပြည်ထောင်စု လွှတ်တော်ရဲ့ အတည်ပြုချက်နဲ့ ချေးယူနိုင်ကြောင်း ပြဋ္ဌာန်းပါရှိပါတယ်။ မြန်မာနိုင်ငံတော်ဗဟိုဘဏ် ဥပဒေပုဒ်မ ၉၁ အရ ဗဟိုဘဏ်အနေနဲ့ ပြည်ထောင်စုလွှတ်တော်ရဲ့ ခွင့်ပြုချက်ဖြင့် အစိုးရအဖွဲ့သို့ ငွေထုတ် ချေးနိုင်ပါတယ်။ ဒါကြောင့် ဥပဒေအရ မြန်မာနိုင်ငံတော်ဗဟိုဘဏ်က ချေးယူဖို့တင်ပြလာတာ ဖြစ်ပါတယ်။ နာယကကြီးခင်ဗျာ။ ယခုချေးယူဖို့တင်ပြသလို လွန်ခဲ့တဲ့နှစ် ၂၀၁၆-၂၀၁ရ ဘဏ္ဍာရေးနှစ်၊ ပြည်ထောင်စု အစိုးရအပ်ငွေစာရင်းရဲ့ လိုငွေအား ဖြည့်ဆည်းရန် ၂၀၁၆ ခုနှစ်၊ သြဂုတ်လ ၃၀ ရက်နေ့မှာ စုစုပေါင်း ငွေကျပ် ၁,၂၃၆ ဘီလီယံကိုလည်း မြန်မာနိုင်ငံတော်ဗဟိုဘဏ် ပြည်ထောင်စုလွှတ်တော်ရဲ့ ခွင့်ပြုချက်နဲ့ ချေးယူ ဖြည့်ဆည်းခဲ့ပြီးဖြစ်ပါတယ်။ ငွေချေးတယ်ဆိုတာ ပြန်ဆပ်ရမယ့်သဘောဖြစ်ပါတယ်။ လွန်ခဲ့တဲ့ နှစ်က ဗဟိုဘဏ်ကချေးငွေကို ပြန်ဆပ်လိုက်ပြီးပြီလား၊ မဆပ်ရသေးဘူးလားဆိုတာကို ရှင်းရှင်းလင်းလင်း မသိရပါဘူး။ ရှင်းပြပေးစေချင်ပါတယ်။ ယခုနှစ် ဗဟိုဘဏ်က ငွေကျပ်ဘီလီယံ ၁,၂၀၀ ချေးယူရန်ကိုလည်း ပြည်ထောင်စုလွှတ်တော်မှ ခွင့်ပြု ပေးရမှာဖြစ်ပါတယ်။ နာယကကြီးခင်ဗျာ။ မြန်မာနိုင်ငံတော်ဗဟိုဘဏ်မှလည်း လုပ်ထုံးလုပ်နည်းဥပဒေအတိုင်း အစိုးရ ငွေတိုက်လက်မှတ်များ၊ အစိုးရငွေတိုက်စာချုပ်များကို ဝယ်ယူခြင်းဖြင့် လိုငွေကျပ် ဘီလီယံ ၁,၂၀၀ ကို ချေးပေးမှာဖြစ်ပါတယ်။ ဤကဲ့သို့ T-Bill နဲ့ T-Bone များကို ဝယ်ယူဖြည့်ဆည်းခြင်းဟာ ပြည်တွင်းငွေ ဖောင်းပွမှုကိုမဖြစ်စေကြောင်း လေ့လာသိရှိရပါတယ်။ ပြည်သူတွေ၊ ဘဏ်တွေ၊ လက်ထဲမှာရှိနေတဲ့ ငွေပို ငွေလျှံတွေကို သင့်တော်တဲ့အတိုးပေးပြီးတော့ ချေးယူတဲ့သဘောဖြစ်ကြောင်းတွေ့ရပါတယ်။ ဒီလိုဗဟိုဘဏ်မှ နှစ်စဉ်ငွေချေးယူရမှုကို လျှော့ချနိုင်ဖို့အတွက် အစိုးရငွေတိုက်လက်မှတ် T-Bill တွေကို ဈေးအပြိုင်အဆိုင်နဲ့ ရောင်းပေးခဲ့ကြောင်းနဲ့ ဗဟိုဘဏ်ကချေးယူငွေကို တစ်နှစ်ထက်တစ်နှစ် တဖြည်းဖြည်း လျှော့ချသွားမယ့် ပုံစံကိုလည်း သက်ဆိုင်ရာဘဏ္ဍာရေးဝန်ကြီးဌာနမှ ရွေးချယ်ထားတယ်လို့ဆိုပါတယ်။ IMF ရဲ့ လေ့လာတွေ့ရှိချက်အရ ဗဟိုဘဏ်မှ ချေးယူခြင်းနဲ့ပတ်သက်ပြီးတော့ ဖွံ့ဖြိုးပြီးနိုင်ငံများ မှာသာ ဗဟိုဘဏ်မှချေးယူရငွေနည်းပြီးတော့ ဖွံ့ဖြိုးဆဲနိုင်ငံအတော်များများမှာ ဗဟိုဘဏ်မှ ချေးယူရဆဲ ဖြစ်ပါတယ်။ မြန်မာနိုင်ငံကဲ့သို့ အဆင်းရဲဆုံးနိုင်ငံဆိုရင် ဗဟိုဘဏ်မှ နှစ်စဉ် ဘီလီယံပေါင်းများစွာ ချေးနေ ရဦးမှာဖြစ်ကြောင်း သုံးသပ်မိပါတယ်။ နာယကကြီးခင်ဗျာ။ နိုင်ငံတော်ရဲ့ ရသုံးငွေစာရင်းမှာ သုံးငွေများနေ၍ လိုငွေပြနေခြင်းဖြစ်တဲ့ အတွက် သုံးငွေများကိုလည်း လျှော့ချရမှာဖြစ်ပါတယ်။ ဖွံ့ဖြိုးပြီးတိုင်းနဲ့ ပြည်နယ်များမှာ သုံးငွေကို လျှော့ချပြီး အခြားတစ်ဘက်ကရငွေဖြစ်တဲ့ ဝင်ငွေများလည်း အပြည့်အဝတိုးလာအောင် ဆောင်ရွက်ဖို့ လိုအပ်နေပါတယ်။ လွန်ခဲ့တဲ့နှစ်က ပြည်ထောင်စုလွှတ်တော်မှာ ဗဟိုဘဏ်ကချေးငွေနဲ့ ဆွေးနွေးခဲ့တဲ့အခါမှာ ကိုယ်စားလှယ်တွေရဲ့ အကြံပြုချက်တွေကို သက်ဆိုင်ရာဝန်ကြီးဌာနက ကတိပြုခဲ့တာတွေ ဆောင်ရွက်ပြီး မပြီး ရှင်းလင်းပေးဖို့ လိုအပ်ပါတယ်။ ဘတ်ဂျက်လိုငွေ လျှော့ချဖို့၊ ပြည်တွင်း၊ ပြည်ပချေးငွေများ ပြန်လည်ပေးဆပ်နိုင်ဖို့အတွက် အခွန်ရှောင်သူများအား အရေးယူဆောင်ရွက်ခြင်း၊ အရက်၊ ဆေးလိပ်၊ စီးကရက်တို့ကို အခွန်တိုးမြှင့် ကောက်ခံခြင်း၊ သယံဇာတတူးဖော်ရေးလုပ်ငန်းများမှ ရသင့်ရထိုက်တဲ့ နိုင်ငံတော်ရဲ့ ဝင်ငွေများ၊ မရဘဲ ကျန်များကိုလည်း အပြည့်အဝရရှိရေး ကြိုးပမ်းဆောင်ရွက်ခြင်းကို အောင်မြင်စွာလုပ်ဆောင်နိုင်ဖို့ အလွန် အားနည်းနေကြောင်း တင်ပြအပ်ပါတယ်။ ဒါတွေကို သက်ဆိုင်ရာမှ အမြန်ဆုံး အရေးယူဆောင်ရွက်ပါမှ ဗဟိုဘဏ်မှချေးငွေကို လျှော့ချနိုင်မှာဖြစ်ကြောင်းတင်ပြရင်း နိဂုံးချုပ်အပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်းရဲ့ လိုငွေအား ဖြည့်ဆည်းနိုင်ဖို့အတွက် မြန်မာနိုင်ငံတော်ဗဟိုဘဏ်မှ ချေးငွေရယူရန်ကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို မနက်ဖြန်ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန် လျာထားပါကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို တစ်နာရီခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</motion>
</section>
<section value="Report">
<report>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များ ခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>၂၀၁၅-၂၀၁၆ ဘဏ္ဍာနှစ် ငွေကြေးမူဝါဒ အကောင်အထည်ဖော်ဆောင်ရွက်ချက် အစီရင်ခံစာနှင့် ငွေရေးကြေးရေးစနစ် တည်ငြိမ်မှုအခြေအနေ အစီရင်ခံစာတို့နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၅-၂၀၁၆ ဘဏ္ဍာနှစ်ငွေကြေးမူဝါဒ အကောင်အထည်ဖော်ဆောင်ရွက်ချက် အစီရင်ခံစာနှင့် ငွေရေးကြေးရေးစနစ်တည်ငြိမ်မှု အခြေအနေ အစီရင်ခံစာတို့နဲ့စပ်လျဉ်းပြီး ၁၇-၁၀-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြ ခဲ့ပြီးဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၃ ဦး ရှိပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် (၆)မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးစွာ ဦးသန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>။ လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော် ဒီအဆိုကို ဆွေးနွေးတဲ့နေရာမှာ Power Point တင်ပြခွင့်ပြုပါရန် မေတ္တာရပ်ခံပါတယ်။ ကျွန်တော်တို့ ဒီဗဟိုဘဏ်ရဲ့ မူဝါဒနဲ့ပတ်သက်တဲ့ အစီရင်ခံစာမျိုးဟာ ပထမဆုံးဆိုရင် ဖြစ်သင့် တာကတော့ လွှတ်တော်ရေးရာကော်မတီမှာ တင်သွင်းပြီးတော့ ဆွေးနွေးသင့်ပါတယ်။ အဲဒီတော့ လွှတ်တော် ရေးရာမှာဆိုရင် ဒါဟာနိုင်ငံတကာရဲ့ practice လည်းဖြစ်ပါတယ်။ ယခင်အစိုးရလက်ထက်တုန်းက ဒီလိုမျိုး ဆွေးနွေးခဲ့တာမျိုးတွေ ကျွန်တော် ကြားသိခဲ့ရဖူးပါတယ်။ အဲဒီလိုဆွေးနွေးတဲ့နေရာမှာ ကျွန်တော်တို့ သိသလောက်ဆိုရင် ပြည်သူ့လွှတ်တော်မှာဆိုရင် ဘဏ်များနှင့် ငွေရေးကြေးရေးကော်မတီ၊ စီးပွားရေး ကော်မတီ၊ စက်မှုလက်မှုကော်မတီ၊ ကုန်သွယ်ရေးကော်မတီများရှိခဲ့ရင်လည်း ဒီကော်မတီတွေ ပူးပေါင်း ပြီးတော့ ဒီအစီရင်ခံစာကို ဆွေးနွေးပြီးတော့မှ ပြည်ထောင်စုလွှတ်တော်မှာတင်ခဲ့လို့ရှိရင် ပိုပြီးတော့ချောမွေ့တဲ့ လုပ်ငန်းစဉ်တစ်ခုနဲ့ လွှတ်တော်ရဲ့ Institution ကိုလည်း ပိုပြီးတော့ ခိုင်မာမှာဖြစ်ပါတယ်။ အခုကတော့ ပြည်ထောင်စုလွှတ်တော်မှာ တစ်ခါတည်းတင်ပြီးတော့မှ ၄ ရက်လောက်းတော့ ဆွေးနွေးရတဲ့ အတွက် ကျွန်တော်မှာလည်း ကျွန်တော်တို့အတွက်ကတော့ နည်းနည်းအားနည်းချက် ရှိနိုင်ပါတယ်။ အဲဒီတော့ ဗဟိုဘဏ်ရဲ့ အစီရင်ခံစာတစ်ခုလုံးကိုပြောလို့ရှိရင် ဗဟိုဘဏ်ရဲ့ Tools ဟာ ၃ ခု ရှိပါတယ်။ အတိုးနှုန်းရယ် ၊ အနည်းဆုံးသီးသန့်ငွေကြေးရယ်၊ လွတ်လပ်တဲ့ ဈေးကွက်လုပ်ဆောင်ချက်ရယ် ဒီ ၃ ခုပ် ဗဟိုဘဏ်ရဲ့ Tools ဖြစ်ပါတယ်။ အဲဒီတော့ အစီရင်ခံစာတစ်ခုလုံးကိုလည်း ပြန်ပြီးတော့ အစီရင် ခံစာဟာ ဂဏန်းတွေကို စာဖြင့်ရေးထားတဲ့အတွက် ရှည်သွားတာပဲရှိတာ။ ဒီဇယားလေးကြည့်လိုက်တာနဲ့ ဒီဇယားမှာရှိတဲ့ Data ကို ကြည့်လိုက်တာနဲ့ ဒီအစီရင်ခံစာမှာ အကုန်လုံးဟာပြီးသွားပြီ။ အဲဒီတော့ အဲဒါ မျိုးလေးဆိုတော့ ဒီအစီရင်ခံစာတစ်ခုလုံးကို အနှစ်ချုပ်လိုက်လို့ရှိရင် အရေးကြီးတဲ့ကိန်းဂဏန်းတွေဟာ 316030losolosusin puos ocuaroon ngozi Trade Deficit ngozi Currend Acount Deficit ဖြစ်တာတွေ၊ Reseved Money ဖြစ်နေတာတွေ၊ FE အကြောင်းတွေ၊ Money Supply အကြောင်းတွေ၊ Deposit Option 33cmpê:6031 Inflation səcm:cozi Total Loan saema:coz suncozog နှိုင်းယှဉ်လိုက်လို့ရှိရင် ဒီ Report တွေနဲ့ ဒီအစီရင်ခံစာရဲ့ အနှစ်ချုပ်ဟာ ဒါလေးကြည့်လိုက်တာနဲ့ Monetary Policy နားလည်တဲ့သူ တချို့နားလည်တဲ့သူဆိုရင် သိပြီးသားဖြစ်ပါတယ်။ အဲဒါကို စာအဖြစ်နဲ့ ရေးတဲ့ အတွက် အစီရင်ခံစာကြီးက အရမ်းရှည်နေတာ ဖြစ်ပါတယ်။ အဲဒီတော့ ဒီထက်ပိုဆိုးတာ ဒီကိန်းဂဏန်း 603M36$ Policy Impact Gozı Policy Solution Framework coz Duoqdosus a odzaqn.6oz ကိုတော့ ဒီထဲမှာမတွေ့ရပါဘူး။ အဲဒီတော့ ဒီအစီရင်ခံစာက ၂၀၁၅-၂၀၁၆ ခုနှစ်က ငွေကြေးအစီရင်ခံစာ ဖြစ်တဲ့အတွက် တစ်နှစ်ခွဲနောက်ကျနေပြီဖြစ်ပါတယ်။ ဒါကြောင့် ဒီအစီရင်ခံစာရဲ့ ကိန်းဂဏန်းအချို့ကို အသိပေး အစီရင်ခံစာ အဆင့်လောက်ပဲရှိတယ်လို့ ကျွန်တော့အနေနဲ့ သတ်မှတ်သလိုဖြစ်နေပါတယ်။ ဒါနောက်ကျတဲ့အတွက် နောက်များမှာဆိုရင် တစ်နှစ် ဘဏ္ဍာရေးနှစ်ထက် နောက်မကျစေဘဲ ခပ်သွက်သွက် အစီရင်ခံစာ တင်ပြနိုင်မယ်ဆိုရင် ပိုပြီးတော့ ကောင်းလိမ့် မယ်လို့ ကျွန်တော့အနေနဲ့ ဆွေးနွေးရခြင်းဖြစ်ပါတယ်။ အဲဒီတော့ Policy Impact လို့ ဖြစ်ခဲ့လို့ရှိရင် ကျွန်တော်တို့ ဘယ်လိုကုစားနိုင်မလဲ၊ ဘယ်လို ကာကွယ်နိုင်မလဲ၊ ပြီးတော့ Strong Coordination mechanism ခိုင်မာတဲ့ ပူးပေါင်းဆောင်ရွက်မှု mechanism ကို ဆောင်ရွက်ထားတာလဲဆိုတာတွေကိုလည်း ဒီထဲမှာတော့မတွေ့ရပါဘူး။ ဥပမာ ပြောရ မယ်ဆိုရင် သီးသန့်ငွေကြေး ၁၅ ကနေပြီးတော့ ၂၃ ရာခိုင်နှုန်းကိုတိုးတာ၊ စုစုပေါင်းငွေကြေးပမာဏက ၂၃ ကနေ ၂၆ ကိုတိုးတာ၊ အဲဒီအတွက် Deposit Option က ၂၀၁၄-၂၀၁၅ မှာ ၁၂၁ ဘီလီယံနုတ်ယူတယ်။ ၂၀၁၅-၂၀၁၆ မှာ (၂၃)ကြိမ်နဲ့ ၅,၆၈၃ ဘီလီယံ နုတ်သိမ်းခဲ့တယ်လို့ ဆိုထားပါတယ်။ ဒီအတွက်ကြောင့် ငွေကြေးဈေးကွက်၊ ဘဏ်ရဲ့ ချေးငွေပမာဏ၊ စုဆောင်းမှုပမာဏ၊ ငွေကြေးရဲ့ ရင်းနှီးမြှုပ်နှံမှု စတဲ့အကျိုး သက်ရောက်မှုတွေကိုဖော်ပြဖို့ ပိုပြီးတော့သင့်လျော်ပါတယ်။ တစ်ကယ်တော့ Inflation ဟာ ဘတ်ဂျက် လိုငွေရဲ့ ၄,၀၁၀ ဘီလီယံကို ဗဟိုဘဏ်ကနေပြီးတော့ ၉၁ ရာခိုင်နှုန်း ဖြည့်ဆည်းထားတယ်။ အဲဒီအတွက် Inflation ဟာ ၉၉.၉ ရာခိုင်နှုန်း တက်သွားတယ်။ Money Supply ဟာ ၂၆ ရာခိုင်နှုန်း ဖြစ်လာတယ်။ ၃၆,၀၄၀ ဘီလီယံ ဖြစ်ခဲ့တယ်။ ၂၀၁၆ ခုနှစ်မှာ FE ဟာ ၁,၃၁၁ အထိ အမြင့်ဆုံးကိုဖြစ်ပြီးတော့ ပျမ်းမျှဟာ ၁,၂၀၀ ကျော်မှာရှိခဲ့တယ်။ ဒါကြောင့်မို့ ကုန်သွယ်ရေးလိုငွေဟာ ၄ ဘီလီယံကနေပြီးတော့ ၅ ဘီလီယံ ဖြစ်ပေါ်ခဲ့တယ်။ သွင်းကုန်မှာဆိုရင် ရင်းနှီးမြှုပ်နှံမှုကုန်စည်ဟာ ၈,၄၀၁ (အမေရိကန်ဒေါ်လာသန်း) ဖြစ်ခဲ့တယ်။ ဒါကြောင့်မို့လို့ Reseved Money ဟာ (RM)ဟာ သွင်းကုန်ရဲ့ ငါးလစာ ၅.၆ လစာ စိုးရိမ်စရာ ဖြစ်ခဲ့တယ်။ နိုင်ငံပိုင်ရဲ့ Reseved Money ဟာလည်း သွင်းကုန်ရဲ့ ၂.၈ လစာသာ ဖြစ်ခဲ့တယ်။ ဒီလိုတွေကို ဒီမှာလည်း ဒီဇယားမှာ၊ ဒီအစီရင်ခံစာမှာ ဖော်ပြပြီးဖြစ်ပါတယ်။ အဲဒီတော့ အဲဒီအတွက် Balance of Payment ဟာ အမေရိကန် ဒေါ်လာ ၄,၀၀၆ သန်း ဖြစ်ခဲ့တယ်။ နောက်ပြီးတော့ ဝန်ဆောင်မှု Balance of Payment မှာ ကုန်သွယ်မှု ကနေပြီးတော့ ၄၀၀၆ သန်း၊ ဝန်ဆောင်မှုကနေပြီးတော့ ၁,၀၄၃ သန်း၊ တစ်ခုက IC ကနေပြီးတော့ ၂,၁၀၄ သန်း (အမေရိကန်ဒေါ်လာ) အပြင်ကိုစီးထွက်ခဲ့တယ်။ အဲဒီတော့ ဒီအချက် တွေဟာ ထုတ်လုပ်မှုကဏ္ဍ အပေါ်မှာ များစွာစိုးရိမ်စရာကောင်းတဲ့ အချက်တွေဖြစ်ပါတယ်။ ပြည်တွင်းဈေးကွက်ကို အမေရိကန် ဒေါ်လာ သန်းပေါင်း ၇,၅၁၃ အထိ ဖြုန်းအားရှိနေတာကို ဘယ်လိုကာကွယ်မလဲ ဆိုတာကို ခုနက တွေ့ရတဲ့ Data အချက်အလက်တွေကနေပြီးတော့ သုံးသပ်အစီရင်ခံစာကို ဒီအစီရင်ခံစာမှာ ထည့်သွင်းဖော်ပြမယ် ဆိုရင် ဒါတော်တော်ကောင်းလိမ့်မယ့် အချက်တွေလို့ထင်ပါတယ်။ ၂၀၁၅-၂၀၁၆ ခုနှစ်မှာ Money Supply ဟာ သန်းပေါင်း ၃၆၀,၀၄၀ ဖြစ်ပါတယ်။ တကယ်တော့ အစီရင်ခံစာရဲ့ စာမျက်နှာ ၂၆ မှာ ဖော်ပြထားတာက ကျွန်တော်တို့ စီးပွားရေးအရပြောလို့ရှိရင် Supply Side Economic looulosâu Money Injuction 6o3lodcuous als cossos Eco ou 389:602 Value of Money Money Income of Value of Investment coz sodorusossell: Gozo 83087songs တွက်ပေးဖို့ မျှော်လင့်ရမှာ ဖြစ်ပါတယ်။</speech>
<speech type="speaker">ဦးခင်ချို၊ လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ ကျွန်တော် ကတော့ ကရင်ပြည်နယ် လှိုင်းဘွဲ့ မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ကျွန်တော်ဆွေးနွေးတင်ပြမယ့် အကြောင်းအရာကတော့ ၂၀၁၅-၂၀၁၆ ဘဏ္ဍာနှစ် ငွေကြေးမူဝါဒအကောင် အထည်ဖော်မှုနှင့် ငွေကြေးစနစ်တည်ငြိမ်မှုဆိုင်ရာ အစီရင်ခံစာအပေါ် ဆွေးနွေးတင်ပြမှာဖြစ်ပါတယ်။ ပထမအနေနဲ့ ငွေကြေးတည်ငြိမ်ရေးအခြေအနေနဲ့ပတ်သက်ပြီးတော့ တင်ပြချင်ပါတယ်။ မြန်မာနိုင်ငံမှာ ငွေရေးကြေးရေးကဏ္ဍအတွက် နိုင်ငံပိုင်ဘဏ် ၄ မျိုးအပါအဝင် နိုင်ငံသားနှင့် နိုင်ငံခြားသားပိုင် ငွေရေး ကြေးရေးအဖွဲ့အစည်းပေါင်း ၅၉၀ ရှိကြောင်းသိရပါတယ်။ ဒီအစီရင်ခံစာမှာ ဖော်ပြချက်တွေအရ ငွေကြေး တည်ငြိမ်မှုအနေနဲ့ နှိုင်းယှဉ်စိစစ်မှုအချိုး ၁၅ မျိုးနှင့် ယခင် ၂၀၁၄-၂၀၁၅ ဘဏ္ဍာနှစ် အခြေအနေနှင့် နှိုင်းယှဉ် စိစစ်ဖော်ပြထားတဲ့ အခြေအနေအရ ပုံစံ ၄ မျိုး ဖော်ပြထားတာကိုတွေ့ရပါတယ်။ နှိုင်းယှဉ်စိစစ်မှုတွေအရ ပထမပုံစံဖြစ်တဲ့ နိုင်ငံပိုင်နှင့် ပုဂ္ဂလိကပိုင်နှစ်မျိုးလုံး ယခင်နှစ်ထက်တိုးတက်လာမှု အခြေအနေမှာ ချေးငွေ၊ အပ်ငွေ၊ မတည်ရင်းနှီးငွေ၊ ငွေဖြစ်လွယ်တဲ့ရပိုင်ခွင့်များ၊ ပုံသေနှင့် ရပိုင်ခွင့်အချိုး၊ ငွေတိုက်စာချုပ်မပါတဲ့ ငွေဖြစ်လွယ်တဲ့အချိုး၊ ချေးငွေနှင့် အပ်ငွေအချိုး၊ ချေးငွေစုစုပေါင်းရပိုင်ခွင့်နှင့် အချိုးတို့ဖြစ်တာ တွေ့ရပြီးတော့ ဒုတိယပုံစံဖြစ်တဲ့ နိုင်ငံပိုင်နှင့် ပုဂ္ဂလိကပိုင်ဘဏ်နှစ်မျိုးလုံး ယခင်နှစ်ထက် ကျဆင်းသွားတဲ့အခြေအနေ တွေက မတည်ငွေရင်းလုံလောက်မှုအချိုး ရပိုင်ခွင့်များအပေါ်ပြန်ရချက်၊ ရင်းနှီးမြှုပ်နှံမှုများအပေါ် ပြန်ရချက် နှင့် Liquidity လို့ခေါ်တဲ့ ငွေဖြစ်လွယ်မှုအချိုးတို့ ဖြစ်တာတွေ့ရပါတယ်။ တတိယပုံစံဖြစ်တဲ့ ပုဂ္ဂလိကဘဏ်တွေပဲ ယခင်နှစ်ထက် တိုးတက်လာတဲ့အခြေအနေကတော့ ရပိုင်ခွင့်များ(Asset)တွေ၊ အသားတင်ဝင်ငွေ(Net Income)နဲ့ဖြစ်ပြီးတော့ ၊ စတုတ္ထပုံစံဖြစ်တဲ့ နိုင်ငံပိုင် ဘဏ်များသာ ယခင်နှစ်ထက်တိုးတက်လာတဲ့ အခြေအနေတွေကတော့ ငွေသားကိုင်ထားမှုနှင့် ရပိုင်ခွင့် အချိုးတို့ဖြစ်တာတွေ့ရပါတယ်။ ဒီအချိုးပိုင်းတွေကို စိစစ်လေ့လာချက်တွေကြည့်တဲ့အခါမှာ နိုင်ငံပိုင် ကဏ္ဍနှင့် ပုဂ္ဂလိကပိုင်ကဏ္ဍနှစ်မျိုးလုံး တိုးတက်လာတဲ့ အနေအထားကတော့ စိစစ်ချက် ၈ မျိုးမှာ တိုးတက်မှု ရှိတဲ့အတွက်ကြောင့် သာမန်အားဖြင့် ၅၀ ရာခိုင်နှုန်းကျော်ကျော် ငွေကြေးတည်ငြိမ်မှုရှိတဲ့သဘော၊ ငွေကြေး ခိုင်မာမှုရှိတဲ့သဘောလို့ သုံးသပ်နိုင်ပေမယ့် ခိုင်မာတည်ငြိမ်တဲ့သဘောနှင့်ပတ်သက်လို့ နိုင်ငံခြားငွေဈေးနှုန်း ပြောင်းလဲမှု၊ နှိုင်းယှဉ်မှုစိစစ်ချက်တွေ၊ ထည့်သွင်းဖော်ပြနိုင်မယ်ဆိုရင် နိုင်ငံရဲ့ ငွေရေးကြေးရေးတည်ငြိမ်မှု၊ ခိုင်မာမှုအတွက် စိစစ်သုံးသပ်ဖို့ အထောက်အကူအများကြီးရနိုင်တယ်လို့ အကြံပြုလိုပါတယ်။ အစီရင်ခံစာမှာ ဖော်ပြထားတဲ့ အချိုးစိစစ်မှုတွေနဲ့ပတ်သက်ပြီးတော့ ထွက်ပေါ်လာတဲ့ရလဒ်တွေ အနေအထားအပေါ်မှာ မူတည်ပြီး အချိုးတွေရဲ့ အားသာချက်၊ အားနည်းချက်တွေအရ နိုင်ငံရဲ့ ငွေရေးကြေးရေး တည်ငြိမ်မှုအနေ အထားကို ဗဟိုဘဏ်ရဲ့ ထင်မြင်သုံးသပ်ချက်တွေ ရေးသားဖော်ပြပေးနိုင်မယ်ဆိုရင် ပိုမိုကောင်းမွန်တဲ့ အစီရင်ခံစာဖြစ်လာမယ်လို့ အကြံပြုလိုပါတယ်။ ငွေကြေးမူဝါဒအကောင်အထည်ဖော်မှု အစီရင်ခံစာအနေနဲ့ ပတ်သက်လို့ ငွေကြေးမူဝါဒအကောင် အထည်ဖော်မှုမှာ ၂၀၁၅-၂၀၁၆ ယခင်နှစ်ထက် စီးပွားရေးတိုးတက်မှုနှုန်း ၁ ရာခိုင်နှုန်း ကျဆင်းပြီးတော့ ငွေကြေးဖောင်းပွမှုနှုန်း ၁.၆ ရာခိုင်နှုန်းတိုးလာခြင်း၊ ဘတ်ဂျက်လိုငွေလျာထားချက် ၄၀ ရာခိုင်နှုန်းအစား ၉၁.၆ ရာခိုင်နှုန်းကို ဗဟိုဘဏ်ကဖြည့်ပေးရခြင်း၊ ငွေလဲနှုန်းအရ မြန်မာငွေတန်ဖိုးကျဆင်းလာမှုအရ ပို့ကုန် အတွက် ကောင်းမွန်တဲ့အနေအထားဖြစ်ပေမယ့် ပို့ကုန်တိုးမလာခြင်း စတဲ့အခြေအနေတွေရှိကြောင်း သိရပါတယ်။ စီးပွားရေး၊ ဘဏ္ဍာရေးနှင့် ငွေရေးကြေးရေးအခြေအနေတွေကို ယခင်နှစ်နှင့် နှိုင်းယှဉ် လေ့လာကြည့်တဲ့အခါမှာ စီးပွားရေးတိုးတက်မှုမှာ ကျဆင်းသွားပြီးတော့ ဝန်ထမ်းလစာနှုန်းနှင့် အစိုးရအဖွဲ့ လွှတ်တော်ကိုယ်စားလှယ်များဆိုင်ရာ ထောက်ပံ့ငွေတွေ နှုန်းထားတိုးမြှင့်ပေးလိုက်တဲ့အတွက်ကြောင့် ဗဟိုဘဏ်ရဲ့ လိုငွေဖြည့်ဆည်းမှုအရ ငွေကြေးဖောင်းပွမှုနှုန်း မြင့်မားလာတာတွေ့ရပါတယ်။ ငွေဖောင်းပွမှု တွေမှာတော့ သွားလာရေးခက်ခဲတဲ့ ချင်း၊ ကယားနှင့် ရခိုင်ပြည်နယ်တွေမှာ ငွေကြေးဖောင်းပွမှုအများဆုံး ဖြစ်ပေါ်ကြောင်း သိရပါတယ်။ အာဆီယံနိုင်ငံတွေထဲမှာလည်း ငွေကြေးဖောင်းပွမှု ဒုတိယအများဆုံးဖြစ်တဲ့ အင်ဒိုနီးရှားထက်ကို မြန်မာနိုင်ငံက ၃ ဆလောက် ပိုပြီးတော့ဖောင်းပွလာကြောင်း သိရပါတယ်။ လိုငွေနှင့် GDP အချိုးဟာ လည်းပဲ ယခင်နှစ်ထက်ပိုလာကြောင်းနှင့် ကုန်သွယ်မှုလိုငွေလည်း ယခင်နှစ်ထက်တိုးလာကြောင်း သိရ ပါတယ်။ ကုန်သွယ်မှုလိုငွေ များလာတဲ့အတွက်ကြောင့် ပြည်ပငွေပေးငွေယူရှင်းတမ်းအရလည်း လိုငွေ ဖြစ်ပေါ်လာကြောင်းသိရပါတယ်။ နိုင်ငံခြားငွေလဲနှုန်းအနေနဲ့လည်း မြန်မာငွေတန်ဖိုးကျဆင်းမှု ပိုများ လာတဲ့အခြေအနေမှာ ပို့ကုန်အတွက် အခြေအနေကောင်းဖြစ်ပေမယ့် ပို့ကုန်သိသိသာသာ တိုးလာမှု မရှိခြင်း ဖြစ်ပေါ်ရတဲ့အကြောင်းလည်း သိရပါတယ်။ အစီရင်ခံစာပါဖော်ပြချက်တွေအရ ၂၀၁၅-၂၀၁၆ ဘဏ္ဍာရေးနှစ်ဟာ ၂၀၁၄-၂၀၁၅ ဘဏ္ဍာရေးနှစ်ထက် ငွေကြေးဆိုင်ရာအားနည်းချက်တွေ ပိုများတာတွေ့ရတဲ့ အတွက်ကြောင့် ဒီလိုဖြစ်ရတဲ့အကြောင်းအရင်းတွေကို စိစစ်လေ့လာသုံးသပ်ဝေဖန်ပြီး လာမယ့် ဘဏ္ဍာနှစ် တွေမှာ ကြိုတင်ကာကွယ်ပြီး သင်ခန်းစာယူပြုပြင်ထိန်းသိမ်းဆောင်ရွက်နိုင်မှုတွေ၊ လေ့လာကြိုတင်ပြင်ဆင် ထားသင့်ကြောင်းတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာသက်သက်ခိုင် ဒဂုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင် (ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ကြွရောက်လာကြတဲ့ ပြည်ထောင်စုဝန်ကြီးများ၊ ပြည်ထောင်စုအဆင့်အဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာ ပါရှင်။ ကျွန်မကတော့ ရန်ကုန်တိုင်းဒေသကြီး ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာ သက်သက်ခိုင်ဖြစ်ပါတယ်။ ကျွန်မအနေနဲ့ မြန်မာနိုင်ငံတော်ဗဟိုဘဏ်မှ ပြည်ထောင်စုလွှတ်တော်သို့ တင်သွင်းတဲ့ ၂၀၁၅-၂၀၁၆ ဘဏ္ဍာနှစ်အတွက် ငွေကြေးမူဝါဒအကောင်အထည်ဖော် ဆောင်ရွက်ချက် အစီရင်ခံစာရဲ့ အခန်း ၄ မှာပါဝင်တဲ့ ကုန်သွယ်မှုအခြေအနေ၊ နိုင်ငံခြားငွေပေးငွေယူစာရင်းအခြေအနေနဲ့ နိုင်ငံခြားငွေလဲလှယ်နှုန်းတို့အပေါ်မှာ ဆွေးနွေးသွားမှာ ဖြစ်ပါတယ်ရှင်။ ၂၀၁၅-၂၀၁၆ ဘဏ္ဍာနှစ်ရဲ့ ကုန်သွယ်မှုအခြေအနေ၊ နိုင်ငံခြားငွေပေးငွေယူစာရင်း အခြေအနေ၊ နိုင်ငံခြားငွေလဲလှယ်နှုန်း အခြေအနေတို့ကို လေ့လာခြင်းဟာ ၂၀၁၆ ခုနှစ်၊ ဧပြီလ ၁ ရက်မှာ စတင် အသက်ဝင်တဲ့ အစိုးရသစ်အတွက် ကုန်သွယ်မှုနဲ့ နိုင်ငံခြားငွေရှာဖွေခြင်းနဲ့ဆိုင်တဲ့ ပေးထားချက်တွေကို လေ့လာတာလည်း ဖြစ်ပါတယ်ရှင့်။ နာယကကြီးရှင့်။ ၂၀၁၅-၂၀၁၆ ဘဏ္ဍာနှစ်မှာ ကုန်သွယ်မှုလိုငွေ အမေရိကန်ဒေါ်လာ ၅.၄၂၉ ဘီလီယံ ရှိခဲ့ပြီး ၂၀၁၄-၂၀၁၅ ဘဏ္ဍာနှစ်ထက်စာရင် ၃၂ ရာခိုင်နှုန်း မြင့်တက်ခဲ့တယ်လို့ အစီရင်ခံစာမှာ ဖော်ပြပါရှိပါတယ်။ ကုန်သွယ်မှုလိုငွေပေါ်ပေါက်ရခြင်းဟာ ပို့ကုန်တန်ဖိုးထက် သွင်းကုန်တန်ဖိုးမြင့်တက်ပြီး တစ်နည်းအားဖြင့်ပြောရရင် နိုင်ငံခြားငွေ ရှာဖွေနိုင်မှုထက် နိုင်ငံခြားငွေသုံးစွဲမှုက ပိုမိုများပြားနေလို့ ဖြစ်ပါတယ်။ အဲဒီလို မိမိနိုင်ငံမှ ရှာဖွေနိုင်တဲ့ နိုင်ငံခြားငွေပမာဏထက် ပိုမိုသုံးစွဲဖို့ လိုအပ်တဲ့ နိုင်ငံခြား ငွေများကို မြန်မာငွေနဲ့ပေးဝယ်နေရတာကြောင့် အမေရိကန်ဒေါ်လာနဲ့ မြန်မာကျပ်ငွေလဲလှယ်မှုနှုန်း မြင့်တက်ဖို့ ဖိအားများစေပါတယ်။ တစ်ဘက်မှာလည်း မြန်မာနိုင်ငံတော်ဗဟိုဘဏ်မှ ဘတ်ဂျက်လိုငွေရဲ့ တစ်စိတ်တစ်ပိုင်းကို ဖြည့်ဆည်းပေးနေရတာကြောင့် မြန်မာကျပ်ငွေဖောင်းပွမှုဖိအားကို များစေပါတယ်ရှင့်။ နာယကကြီးရှင့်။ ၂၀၁၅ ခုနှစ်၊ ဒီဇင်ဘာလမှာ အမေရိကန်ဗဟိုဘဏ်က အတိုးနှုန်းမြှင့်တင်ခဲ့ တာကြောင့် အမေရိကန်ဒေါ်လာအားကောင်း ခိုင်မာလာတဲ့အတွက် အခြားနိုင်ငံခြား ငွေကြေးများကဲ့သို့ မြန်မာငွေကျပ်တန်ဖိုးလည်း အထိုက်အလျောက်ကျဆင်းခဲ့ကြောင်းသိရပါတယ်။ ဒါပေမယ့်လည်း မြန်မာ နိုင်ငံရဲ့ အဓိကကုန်သွယ်ဖက်နိုင်ငံများနဲ့ နှိုင်းယှဉ်လိုက်ရင် မြန်မာကျပ်ငွေဖောင်းပွမှုနှုန်း ပိုမိုမြင့်မားလာ တာကြောင့် မြန်မာကျပ်ငွေတန်ဖိုး ကျဆင်းခြင်းကြောင့် ရရှိနိုင်တဲ့ ပို့ကုန်ယှဉ်ပြိုင်နိုင်စွမ်းမှာ ထိုက်သင့် သလောက်မရရှိသေးကြောင်း တွေ့ရှိရပါတယ်။ ၂၀၁၅-၂၀၁၆ ဘဏ္ဍာနှစ်ရဲ့ သွင်းကုန်တန်ဖိုးမှာ ၂၀၁၄၂၀၁၅ ဘဏ္ဍာနှစ်ထက် အမေရိကန်ဒေါ်လာ ၅၅ သန်းသာ လျော့နည်းခဲ့ပေမယ့်လည်း ပို့ကုန်တန်ဖိုးဟာ ယခင်နှစ်ကထက် အမေရိကန်ဒေါ်လာ ၁၂.၅၄၂ ဘီလီယံ လျော့နည်းခဲ့လို့ ကုန်သွယ်မှုပမာဏ ယခင်နှစ်က ထက်စာရင် အမေရိကန်ဒေါ်လာ ၁၂.၅၈ ဘီလီယံခန့် လျော့နည်းခဲ့ရပါတယ်။ မြန်မာနိုင်ငံရဲ့ အဓိက ကုန်သွယ်ဘက်နိုင်ငံများမှာ တရုတ်၊ ထိုင်း၊ အိန္ဒိယ၊ စင်ကာပူနဲ့ ဂျပန်နိုင်ငံတို့ဖြစ်ပြီး ကုန်သွယ်မှုမိတ်ဖက် နိုင်ငံ အနည်းငယ်သာရှိလို့ ကုန်သွယ်မှု မိတ်ဖက်နိုင်ငံများ ပိုမိုများပြားလာအောင် ဆောင်ရွက်ဖို့လိုအပ် နေသေးကြောင်း တွေ့ရှိရပါတယ်ရှင့်။ နာယကကြီးရှင်။ နိုင်ငံခြားငွေပေးငွေယူစာရင်းအခြေအနေကို ကြည့်လိုက်ရင်လည်း အသက်တင် စီးထွက်ငွေဟာ ကုန်သွယ်မှုကဏ္ဍမှ အမေရိကန်ဒေါ်လာ ၄ ဘီလီယံကျော်၊ ဝန်ဆောင်မှုကဏ္ဍမှ အမေရိကန် ဒေါ်လာ ၁.၄ ဘီလီယံကျော်နဲ့ ပုဂ္ဂလိက ကဏ္ဍမှ ပြည်ပလွှဲပို့ငွေ အမေရိကန်ဒေါ်လာ ၂.၁ ဘီလီယံကျော် ရှိလို့ သာမန်စာရင်းမှာ လိုငွေ အမေရိကန်ဒေါ်လာ ၃.၃ ဘီလီယံကျော်ပေါ်ပေါက်ခဲ့ရတယ်လို့ သိရပါတယ်။ တစ်ချိန်တည်းမှာပဲ နိုင်ငံခြားချေးငွေပြန်လည်ပေးဆပ်ဖို့ များပြားတဲ့ကာလလည်းဖြစ်လို့ ၂၀၁၅-၂၀၁၆ ဘဏ္ဍာနှစ်မှာ အမေရိကန်ဒေါ်လာနဲ့ မြန်မာကျပ်ငွေ ဈေးကွက်ငွေလဲလှယ်နှုန်း အတက်အကျ မြင့်မားပြီး တစ်နှစ်အတွင်း မြန်မာကျပ်ငွေတန်ဖိုး ၁၁ ရာခိုင်နှုန်း ကျဆင်းခဲ့ကြောင်းလည်း သိရပါတယ်ရှင်။ မြန်မာ နိုင်ငံတော်ဗဟိုဘဏ်မှ နိုင်ငံခြားသုံးငွေစီးဆင်းမှု လွယ်ကူချောမွေ့စေနိုင်ဖို့၊ နိုင်ငံခြားငွေလဲလှယ်နှုန်း အတက်အကျ မြင့်မားခြင်းများကို ရှောင်ရှားနိုင်ဖို့ နိုင်ငံခြားသုံးငွေ ဈေးပြိုင်လေလံကတစ်ဆင့် အမေရိကန် ဒေါ်လာကို ပုဂ္ဂလိကဘဏ်များနဲ့ ရောင်းဝယ်ဆောင်ရွက်ပေးနေပေမယ့်လည်း ၂၀၁၅-၂၀၁၆ ဘဏ္ဍာနှစ် အတွင်း အသားတင်ရောင်းချမှုပမာဏ အမေရိကန်ဒေါ်လာ ၉၈ သန်းရှိခဲ့ကြောင်း ဖော်ပြထားတာလည်း တွေ့ရှိရပါတယ်ရှင်။ နာယကကြီးရှင့်။ အချုပ်အားဖြင့်ပြောရရင် ၂၀၁၅-၂၀၁၆ ဘဏ္ဍာရေးနှစ်အတွင်းမှာရှိတဲ့ ကုန်သွယ်မှု အခြေအနေ နိုင်ငံခြားငွေပေးငွေယူစာရင်းအခြေအနေ နိုင်ငံခြားငွေလဲလှယ်နှုန်း အခြေအနေများအရ မြန်မာကျပ်ငွေ အားကောင်းခိုင်မာဖို့ မြန်မာနိုင်ငံရဲ့ နိုင်ငံခြားငွေ ရှာဖွေနိုင်စွမ်း မြင့်တက်ဖို့ လိုအပ်ပါတယ်။ နိုင်ငံခြားငွေ ရှာဖွေနိုင်စွမ်းမြင့်တက်ဖို့ ပို့ကုန်ကဏ္ဍမြင့်တက်ဖို့ လိုအပ်ပါတယ်။ ပို့ကုန်ကဏ္ဍမြင့်တက်ဖို့ ဆိုရင် နိုင်ငံတကာဈေးကွက်ကို ထိုးဖောက်နိုင်တဲ့ ကုန်ပစ္စည်းသို့မဟုတ် ဝန်ဆောင်မှုများကို ပြည်တွင်းမှာ ထုတ်လုပ်နိုင်ဖို့ လိုအပ်ပါတယ်။ ဒီအခြေအနေတွေကို အစိုးရအသစ်အနေနဲ့ ဓမ္မဓိဋ္ဌာန်ကျကျ ရှုမြင် သုံးသပ်ပြီး ထိထိရောက်ရောက် မြေတောင်မြှောက်နိုင်ဖို့ တိကျရေရာတဲ့ ကုန်ထုတ်လုပ်မှုနဲ့ ကုန်သွယ်ရေး မူဝါဒတွေကို ချမှတ်ပြီး အစွမ်းကုန်အကောင်အထည်ဖော်ဖို့ လိုအပ်နေပြီဖြစ်ကြောင်း တိုက်တွန်းပြောကြားရင်း နိဂုံးချုပ်အပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၅-၂၀၁၆ ဘဏ္ဍာနှစ် ငွေကြေး မူဝါဒအကောင်အထည်ဖော် ဆောင်ရွက်ချက် အစီရင်ခံစာနှင့် ငွေရေးကြေးရေးစနစ် တည်ငြိမ်မှုအခြေအနေ အစီရင်ခံစာတို့နဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနဲ့ လွှတ်တော်က မှတ်တမ်းတင်ခြင်းအစီအစဉ်တို့ကို မနက်ဖြန် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
<report>
<title>မြန်မာနိုင်ငံရင်းနှီးမြှုပ်နှံမှုကော်မရှင်၏ ၂၀၁၆ ခုနှစ်၊ ဧပြီ ၁ ရက်မှ ၂၀၁ရ ခုနှစ်၊ မတ်လ ၃၁ ရက်အထိ ဆောင်ရွက်ခဲ့သော လုပ်ငန်းဆောင်ရွက်မှု အစီရင်ခံစာနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၆ ခုနှစ်၊ ဧပြီ ၁ ရက်မှ ၂၀၁ရ ခုနှစ်၊ မတ်လ ၃၁ ရက်အထိ ဆောင်ရွက် ခဲ့တဲ့ လုပ်ငန်းဆောင်ရွက်မှု အစီရင်ခံစာနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော် ကိုယ်စားလှယ် ရ ဦးရှိပါတယ်။ လွှတ်တော်ကိုယ်စားလှယ်တစ်ဦးချင်းအနေနဲ့သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးစွာ ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး၊ အုတ်တွင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဖြစ်ပါတယ်။ ကျွန်မအနေနဲ့ မြန်မာ နိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၆-၂၀၁ရ ဘဏ္ဍာရေးနှစ်တွင် ဆောင်ရွက်ခဲ့တဲ့လုပ်ငန်းဆောင်ရွက်မှု အစီရင်ခံစာနဲ့ ပတ်သက်ပြီး နိုင်ငံခြားရင်းနှီးမြှုပ်နှံမှု ပိုမိုဖွံ့ဖြိုးတိုးတက်စေရေးအတွက် အပြုသဘောနဲ့ ထောက်ပြဆွေးနွေးအကြံပြုသွားမှာဖြစ်ပါတယ်။ နာယကကြီးရှင်။ နိုင်ငံခြားရင်းနှီးမြှုပ်နှံမှုများ စီးဝင်လာမှုဟာ တိုင်းပြည်ရဲ့ စီးပွားရေးဖွံ့ဖြိုး တိုးတက်မှုကို အထောက်အကူပြုတဲ့အတွက် နိုင်ငံတော်ရဲ့ ပြောင်းလဲလာတဲ့ စီးပွားရေးမူဝါဒများနဲ့ လိုက်လျော ညီထွေဖြစ်အောင် နိုင်ငံခြားရင်းနှီးမြှုပ်နှံမှုများ ပိုမိုစီးဝင်လာစေရန် မျှော်မှန်းပြီးတော့ ယခင်ပြဋ္ဌာန်းထားတဲ့ နိုင်ငံခြားရင်းနှီးမြှုပ်နှံမှုဥပဒေနဲ့ မြန်မာနိုင်ငံသားများ ရင်းနှီးမြှုပ်နှံမှုဥပဒေ ၂ ခုအားပေါင်းပြီး အသစ်ပြန်လည် ရေးဆွဲခဲ့တဲ့ ပြည်ထောင်စုသမ္မတမြန်မာနိုင်ငံတော် ရင်းနှီးမြှုပ်နှံမှုဥပဒေကို ၂၀၁၆ ခုနှစ်၊ အောက်တိုဘာလ ၁၈ ရက်နေ့မှာ ပြဋ္ဌာန်းပြီး ရင်းနှီးမြှုပ်နှံမှုမူဝါဒများ၊ နည်းဥပဒေများ ထုတ်ပြန်ပေးခဲ့ပါတယ်။ မြန်မာနိုင်ငံ ရင်းနှီးမြှုပ်နှံမှုကော်မရှင်အနေနဲ့ ပြည်တွင်းပြည်ပရင်းနှီးမြှုပ်နှံမှု လုပ်ငန်းများအား စိစစ်ခွင့်ပြုတဲ့နေရာမှာ ကောင်းမွန်တဲ့ ရည်ရွယ်ချက်များ ချမှတ်ဆောင်ရွက်လျက်ရှိတာကို တွေ့ရတဲ့အတွက် ၎င်းရည်မှန်းချက်များ အားလုံး အောင်မြင်စွာ အကောင်အထည်ဖော်နိုင်ဖို့ လိုအပ်ပါတယ်။ နိုင်ငံခြားရင်းနှီးမြှုပ်နှံမှုမှာ ၁၉၈၈ ခုနှစ်၊ နိုဝင်ဘာ ၃၁ ရက်မှ ၂၀၁၇၊ မတ်လ ၃၁ ရက်နေ့ထိ လုပ်ငန်းအရေအတွက် ၁၂၄၆ ခုကို ရင်းနှီးမြှုပ်နှံမှုတန်ဖိုး အမေရိကန်ဒေါ်လာ ၇၀,၃၅၀.၈၉၅ သန်း ခွင့်ပြုခဲ့ပြီး၊ ခွင့်ပြုခဲ့တဲ့ လုပ်ငန်းများအနက် လုပ်ငန်း ၂၈၀ ခုကို ရင်းနှီးမြှုပ်နှံမှု ခွင့်ပြုမိန့်ပယ်ဖျက်ပြီး တန်ဖိုးအားဖြင့် အမေရိကန်ဒေါ်လာ ၁၀,၇၃၉.၃၇၃ သန်း ပယ်ဖျက် ခဲ့တဲ့အတွက်ကြောင့် လက်ရှိလုပ်ငန်း ၉၆၆ ခုမှာ အမေရိကန်ဒေါ်လာ ၅၉,၆၁၁.၅၂၂ သန်းဖြင့် လုပ်ငန်းများ ဆောင်ရွက်လျက်ရှိကြောင်း ဖော်ပြထား တာကိုတွေ့ရှိရပါတယ်။ လက်ရှိအစိုးရလက်ထက် ၂၀၁၆-၂၀၁ရ ဘဏ္ဍာနှစ်မှာ စုစုပေါင်းလုပ်ငန်း ၁၃၈ ခု အား ရင်းနှီးမြှုပ်နှံမှုပမာဏ အမေရိကန်ဒေါ်လာ ၅,၁၇၂.၂၂ရ သန်းနဲ့ ဆောင်ရွက်ရန်ခွင့်ပြုခဲ့ပြီး၊ ဆောင်ရွက်ဆဲဖြစ်တဲ့ လုပ်ငန်း ၇၁ ခုအား ရင်းနှီးမြှုပ်နှံမှုပမာဏ အမေရိကန် ဒေါ်လာ ၁,၄၇၇.၅၈၅ သန်း ထပ်မံတိုးမြှင့်ခွင့်ပြုပေးတဲ့အတွက် စုစုပေါင်းရင်းနှီးမြှုပ်နှံမှု တိုးမြှင့်ခြင်းများ အပါအဝင် ရင်းနှီးမြှုပ်နှံမှု ပမာဏဟာ အမေရိကန်ဒေါ်လာ ၆,၆၄၉.၈၁၂ သန်းခန့်ဖြစ်ကြောင်း သိရပါတယ်။ နာယကကြီးရှင်။ နိုင်ငံခြားရင်းနှီးမြှုပ်နှံမှုမှာ ကိန်းဂဏန်းတိုးတက်မှုကို စာရွက်ပေါ်ကဟာတွေ ကိုပဲ ကြည့်လို့မရပါဘူး။ စက်ရုံတွေ အမှန်တကယ်ဝင်လာဖို့ အရေးကြီးပါတယ်။ စက်ရုံတွေ စဆောက်ပြီ ဆိုကာမှ ပြည်တွင်းက အလုပ်သမားတွေ၊ ဆောက်လုပ်ရေးလုပ်သားတွေ ဝင်ငွေရ၊ အလုပ်အကိုင်အခွင့် အလမ်းတွေရရှိမှာဖြစ်တဲ့အတွက် လုပ်ငန်းတွေ စပြီးလည်ပတ်တော့မှသာ စီးပွားရေးကို တိုက်ရိုက်သွားပြီး သက်ရောက်မှာ ဖြစ်ပါတယ်။ ဒါကြောင့် နိုင်ငံခြားရင်းနှီးမြှုပ်နှံမှုအနေနဲ့ ကိန်းဂဏန်းထက် တကယ့်လက်တွေ့ အကောင်အထည်ဖော်နိုင်ဖို့ အရေးကြီးပါတယ်။ မြန်မာနိုင်ငံမှာ ရင်းနှီးမြှုပ်နှံရာမှာ နိုင်ငံခြားရင်းနှီးမြှုပ်နှံသူ တစ်ဦးအနေနဲ့ နိုင်ငံခြားမတည်ငွေရင်း ရာခိုင်နှုန်းပြည့်ဖြင့် ရင်းနှီးမြှုပ်နှံမှု၊ နိုင်ငံခြားသားနှင့် နိုင်ငံသား များ၏ မတည်ငွေရင်း အချိုးတစ်ခုခုဖြင့် ဖက်စပ်နိုင်ငံခြားရင်းနှီးမြှုပ်နှံမှု၊ အစိုးရနှင့် ပုဂ္ဂလိကကုမ္ပဏီများ ကြားတွင် BOT စာချုပ်များသာမက အခြားဖက်စပ်သဘောတူစာချုပ် တစ်မျိုးမျိုးတို့ဖြင့် နိုင်ငံခြားရင်းနှီး မြှုပ်နှံမှုများ ပြုလုပ်ခွင့်ပေးထားပါတယ်။ ဒါကြောင့် ပြည်ပမှရင်းနှီးမြှုပ်နှံမှု၊ နိုင်ငံတော်အစိုးရနဲ့ ပြည်တွင်း လုပ်ငန်းရှင်များ ပူးပေါင်းပြီးလုပ်ငန်းကြီးများကို အကောင်အထည်ဖော်သင့်ပါတယ်။ နိုင်ငံခြားရင်းနှီး မြှုပ်နှံမှုတွေကို လက်ခံနိုင်ဖို့အတွက် အစိုးရအနေနဲ့ မဟာဗျူဟာစီမံချက်ချမှတ်ပြီးတော့ စနစ်တကျချည်းကပ် ဆောင်ရွက်တာမျိုးတွေလုပ်သင့်ပါတယ်။ ဘာကြောင့်လဲဆိုရင် ရင်းနှီးမြှုပ်နှံသူဆိုတာ တကယ်တမ်းမှာတော့ စီးပွားရေးသမားတွေဖြစ်တဲ့အတွက် အကျိုးအမြတ်ရတဲ့နေရာ အားသာချက်အများဆုံးဖြစ်ပြီးတော့ အန္တရာယ် အနည်းဆုံးဖြစ်တဲ့နိုင်ငံမှာ ရင်းနှီးမြှုပ်နှံမှုတွေ ပုံအောပြီးလုပ်ကြမှာဖြစ်ပါတယ်။ ဒါကြောင့် အနီးဆုံး ပြိုင်ဘက်နိုင်ငံတွေရဲ့ အနေအထားကို သေသေချာချာ ဆန်းစစ်လေ့လာ သုံးသပ်ဖို့လိုပါတယ်။ မြန်မာ နိုင်ငံရဲ့ ပြုပြင်ပြောင်းလဲမှုများ၊ နိုင်ငံရေး၊ စီးပွားရေးအခြေအနေများကို စောင့်ကြည့်နေတဲ့ နိုင်ငံခြား ကုမ္ပဏီများစွာ ရှိနေကြပြီး နိုင်ငံခြားရင်းနှီးမြှုပ်နှံမှုများ ပိုမိုဝင်ရောက်လာရေးအတွက် ပွင့်လင်းလွယ်ကူ မြန်ဆန်တဲ့ ငွေပေးချေမှုစနစ်နဲ့ ငွေလွှဲစနစ် ဖွံ့ဖြိုးလာရန်လည်း လွန်စွာအရေးကြီးပါတယ်။ စီးပွားရေး တိုးတက်မှု လုပ်ဆောင်မှုနဲ့အတူ ပူးတွဲလုပ်ဆောင်သင့်တဲ့အရာကတော့ တရားမဝင်ကုန်သွယ်မှု တားဆီး တိုက်ဖျက်ရေးပဲ ဖြစ်ပါတယ်။ တရားမဝင်ကုန်သွယ်မှုဆိုတာ မှောင်ခိုကုန်သွယ်ခြင်းအပြင် ပစ္စည်းအတု တင်သွင်းခြင်း၊ အတုအပလုပ်ဆောင်ခြင်း၊ တရားဝင်ကုန်သွယ်နဲ့ တရားမဝင်ကုန်သွယ်မှုကလည်း အပြိုင် ဆောင်ရွက်ခြင်းနဲ့ ကျသင့်တန်ဖိုးအောက် ဖော်ပြခြင်းတို့ ဖြစ်ပါတယ်။ တရားမဝင်ကုန်သွယ်မှုတွေကြောင့် နိုင်ငံတွင်းလုပ်ငန်းစုများ ယှဉ်ပြိုင်နိုင်မှုအားနည်းခြင်း၊ အသေးစား၊ အလတ်စားလုပ်ငန်းများ တိုးတက်မှု နှောင့်နှေးစေခြင်းနဲ့ ပြည်ပမှရင်းနှီးမြှုပ်နှံမှုများကိုလည်း အဟန့်အတားဖြစ်စေသောကြောင့် ဖြစ်ပါတယ်။ လက်ရှိကဏ္ဍမှာ နိုင်ငံတော်တစ်ခွင်၌ ပြည်တွင်းပြည်ပရင်းနှီးမြှုပ်နှံမှုများ အထူးလိုအပ်နေတဲ့ သမယဖြစ်ပါတယ်။ ရင်းနှီးမြှုပ်နှံမှု တိုးပွားများပြားလာခြင်းဟာ ၎င်းနိုင်ငံရဲ့ စီးပွားရေးဖွံ့ဖြိုးတိုးတက်ဖို့ အသက်ပဲဖြစ်ပါတယ်။ နာယကကြီးရှင်။ နိဂုံးချုပ်အားဖြင့် တစ်နိုင်ငံလုံးရဲ့ ရင်းနှီးမြှုပ်နှံမှု ရာခိုင်နှုန်း ၈၀ ကျော် ပိုင်ဆိုင် ထားတဲ့ ရန်ကုန်တိုင်းဒေသကြီးရဲ့ တိုးမဝင်သာတဲ့အခြေအနေကြောင့် အခြားတိုင်းနဲ့ ပြည်နယ်ဒေသတွေ မှာလည်း ရင်းနှီးမြှုပ်နှံမှုတွေ ပြုလုပ်သင့်ပါတယ်။ အဲဒီလို ရင်းနှီးမြှုပ်နှံမှုတစ်ခုခုကို ခွင့်ပြုတော့မယ်လို့ စဉ်းစားတဲ့အခါတိုင်းမှာလည်း ဒေသခံပြည်သူတွေရဲ့ သဘောထား မည်သို့ရှိထားသည်ကိုလည်း ထည့်သွင်း စဉ်းစားစေချင်ပါတယ်။ တိုင်းဒေသကြီးအတွင်း ရင်းနှီးမြှုပ်နှံကြမယ့်ကိစ္စများအရေးနဲ့ ပတ်သက်လျှင်လည်း ရင်းနှီးမြှုပ်နှံမှုကြောင့် ဒေသခံပြည်သူများရဲ့ ရှိရင်းစွဲအကျိုးစီးပွားများ မထိခိုက်စေရေး၊ ဖွံ့ဖြိုးနေသော ဒေသအကျိုးစီးပွားများ အနှောက်အယှက် အဟန့်အတားမဖြစ်စေရေး၊ ယင်းဒေသရဲ့ သဘာဝပတ်ဝန်းကျင် ထိခိုက်ပျက်စီးမယ့်အရေး၊ ဂေဟစနစ်ပျက်စီးယိုယွင်းမယ့်အရေး၊ တည်ရှိပြီးသား လူနေမှုဘဝဝန်းကျင်နှင့် ယဉ်ကျေးမှုဓလေ့ထုံးတမ်း ယုံကြည်ကိုးကွယ်မှုများ ထိပါးနှောက်ယှက်ခံရမည့် အရေးစသည်များကိုလည်း သက်ဆိုင်ရာအစိုးရအဖွဲ့က ကြိုတင်သိမြင်ကာကွယ်ဟန့်တားပေးဖို့ လိုအပ်ပါကြောင်းအကြံပြု ဆွေးနွေး အပ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဆက်လက်ပြီး ဦးသန်းစိုး(ဘောဂဗေဒ) ရန်ကုန်တိုင်းဒေသကြီးမဲဆန္ဒနယ် အမှတ်(၄)ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ဘောဂဗေဒ) (မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>လေးစားအပ် ပါသော နာယကကြီးနှင့်တကွ အားလုံးမင်္ဂလာပါ။ ကျွန်တော်အစီရင်ခံစာနှင့် ပက်သတ်ပြီးတော့ မူလက ပြောသလိုပဲ လွှတ်တော်ရဲ့ ကော်မတီရေးရာတွေကနေပြီးတော့မှ ကနဦးဆွေးနွေးပြီးတော့မှ ထွက်လာတဲ့ အဖြေတွေ ပြန်လည်သုံးသပ်မှုတွေကနေပြီးတော့ ပြည်ထောင်စုလွှတ်တော်မှာ အစီရင်ခံစာ တင်လို့ရှိရင် ပိုမိုခိုင်မာတဲ့ အစီရင်ခံစာတွေ ဖြစ်လိမ့်မယ်လို့ ကျွန်တော့အနေနဲ့ မျှော်လင့်ပါတယ်။ နောက်တစ်ခုက လွှတ်တော်ကို အစီရင်ခံစာ တင်သွင်းတဲ့ဟာ တော်တော်များများဟာ တော်တော်ကို အလွယ်တကူ နိုင်လွန်းပါတယ်။ အစီရင်ခံစာရဲ့ Format လည်းမကျတာတွေ၊ ဒါတွေက ကျွန်တော်တို့ ပြီးခဲ့တဲ့နှစ်၊ ဒီနှစ် အခုလည်း ပြောနေရပါတယ်။ အဲဒီတော့ နိုင်ငံတကာမှာ Investment report တွေကို ဘယ်လို အစီရင်ခံစာ လဲဆိုတာ ပြီးရင် ကျွန်တော်ရှင်းပြပါမယ်။ ကျွန်တော် ထပ်ပြောပါမယ်။ နောက်တစ်ခုက အစီရင်ခံစာတွေမှာ ကိန်းဂဏန်း တွေကို စာအဖြစ်နဲ့ ရေးထားတာပဲရှိပါတယ်။ တကယ်တော့ တော်ရုံတန်ရုံလူက ကိန်းဂဏန်းတွေကို စာအဖြစ် ရေးတဲ့ဟာဖြစ်တဲ့အတွက် ကိန်းဂဏန်းတွေကို cooperative analysis လုပ်ဖို့အတွက် အရမ်းခက်ခဲပါတယ်။ ဒါကြောင့်မို့လို့ ကျွန်တော်ကို power point အသုံးပြုခွင့်ပေးပါ။ ဒါဟာ Investment နဲ့ပတ်သက်ပြီး Sector အလိုက် နိုင်ငံတကာရင်းနှီးမြှုပ်နှံမှုတွေဝင်လာတဲ့ ပမာဏတွေဖြစ်ပါတယ်။ ဒါဟာ ကျွန်တော်ရဲ့ ကြိုးစားအားထုတ်မှုနဲ့ ကျွန်တော်ရဲ့ လေ့လာမှုတွေနဲ့ လုပ်နေရတာ ဖြစ်ပါတယ်။ ခက်ခက်ခဲခဲကို ဒီ data တွေရှာရတာဖြစ်ပါတယ်။ ဒီဟာတွေဟာ ဝန်ကြီးဌာနမှာ ရှိပြီးသား။ အဲဒီတော့ မြန်မာနိုင်ငံကို ရင်းနှီးမြှုပ်နှံမှုအစီရင်ခံစာတွေ တင်လို့ရှိရင် data တွေဟာ Comparative နှိုင်းယှဉ်ပြီးတော့ သုံးသပ်ရမှာဖြစ်တယ်။ ဒီလို data တွေပဲ အစီရင်ခံစာမှာ ထည့်သွင်းဖို့သင့်ပါတယ်။ Manufacturing မှာဆိုရင် ၂၀၁၃-၂၀၁၄ မှာတက်လာတယ်၊ ၂၀၁၄-၂၀၁၅ မှာ တက်လာတယ်၊ ၂၀၁၅-၂၀၁၆ မှာ တက်လာတယ်၊ ၂၀၁၇-၂၀၁၈ မှာ တက်လာတယ်။ ဒီဟာကိုကြည့်ခြင်း အားဖြင့် ကျွန်တော်တို့ရဲ့ Productive sector မှာ ဘာတွေဖြစ်နေသလဲဆိုတာ ခန့်မှန်းလို့ရပါတယ်။ Power မှာဆိုရင် ၂၀၁၁-၂၀၁၂ မှာ တက်လာတယ်။ ဒါပေမဲ့ နောက်နှစ်တွေမှာ တောက်လျှောက်ကျသွားတယ်။ နောက်ပြီးတော့ ရေနံနှင့်သဘာဝဓာတ်ငွေ့မှာဆိုရင် တစ်ဖြည်းဖြည်းနဲ့ တက်လာတယ်။ ဒီဘက်နှစ်မှာ ကျွန်တော်တို့ မတွေ့ရသေးဘူး။ နောက်တစ်ခုက နံပါတ် ၈ Communication မှာဆိုရင် ဒီလိုဒီလို တက်လာတယ်ဆိုတာ ကြည့်ခြင်းအားဖြင့် နိုင်ငံနှင့် စီးပွားရေး policy နှင့် စီးပွားရေးမူဝါဒကို ကြည့်လို့ရှိရင် ဒါတွေကို ကြည့်ခြင်းအားဖြင့် ကျွန်တော်တို့ ဘယ်ကိုသွားနေတယ်၊ ဘာတွေဖြစ်နေတယ်ဆိုတာ ခန့်မှန်း လို့ရမှာ ဖြစ်ပါတယ်။ ဒါမျိုးလေးတွေတော့ အစီရင်ခံစာမှာ ထည့်ပေးဖို့လိုပါလိမ့်မယ်။ နောက်တစ်ခုပြပါ။ ဒါကတော့ အာဆီယံမှာ ကျွန်တော်တို့နိုင်ငံရဲ့ Country အလိုက် ကြည့်တဲ့နေရာမှာ စင်္ကာပူက ကျွန်တော်တို့ နိုင်ငံရဲ့ ထိပ်ဆုံးမှာရောက်နေပါတယ်။ အဲဒီတော့ အာဆီယံဟာ၂၀၁၁-၂၀၁၂ ကနေပြီးတော့ ၁၂ရာခိုင်နှုန်းကနေပြီးတော့ တစ်ဖြည်းဖြည်းနဲ့ ၈၅ ရာခိုင်နှုန်းအထိ၂၀၁၆-၂၀၁ရ မှာ ကျွန်တော်တို့ရဲ့ FDI ကို ၈၅ ရာခိုင်နှုန်းလောက်ထိ လွှမ်းမိုးလာ ပါတယ်။ အဓိက ရင်းနှီးမြှုပ်နှံမှု ပထမနိုင်ငံကတော့ စင်ကာပူ ဖြစ်ပါတယ်။ ဒီ ၂၀၁၆-၂၀၁ရ မှာဆိုတော့ ၃၈၂၀.၇၆ အထိ တက်လာပါတယ်။ အဲဒီတော့ ကျွန်တော်တို့ရဲ့ ရင်းနှီးမြှုပ်နှံမှုဟာ ဘယ်နိုင်ငံတွေအပေါ်မှာ အားပြုနေတယ်ဆိုတာ ဒီအချက်ကို သိလိုက်ရင် စီးပွားရေးမူဝါဒရေးဆွဲတာပဲဖြစ်ဖြစ်၊ Investment policy ကို ခန့်မှန်းတာပဲဖြစ်ဖြစ် သုံးသပ်လို့ရပါတယ်။ အဲဒီတော့ နံပါတ် (၁၀)။ တရုတ်ဟာ တဖြည်းဖြည်းနဲ့ ကျသွားပါတယ်။ တရုတ်ဟာ နံပါတ်(၁၀) မှာ ရှိပါတယ်။ အဲဒီတော့နိုင်ငံအလိုက် ဟောင်ကောင်၊ နောက်ပြီးတော့ ကိုရီးယား၊ အဲဒီတော့ ကျွန်တော်နိုင်ငံရဲ့ ဒီအချက်ကို ကြည့်ခြင်းအားဖြင့်လည်း နိုင်ငံတကာဆက်ဆံရေး၊ မကြာခင်ကပဲ ကျွန်တော်တို့နိုင်ငံကို Sanction လုပ်မယ်တို့၊ ဘာလုပ်မယ်တို့ ပြောသော်ငြားလည်း ကျွန်တော်တို့ နိုင်ငံကို ရင်းနှီးမြှုပ်နှံမှုများ woosom ASEAN 8. East-Asia è gulosušili osmus Sanction wooulačné osoozledicos နိုင်မလဲ။ ဒီလို data ကို ကြည့်ခြင်းအားဖြင့် ကျွန်တော်တို့က ခန့်မှန်းလို့ရပါတယ်။ အဲဒီတော့ ဒီလိုအချက် တွေကို ဘာဖြစ်လို့ မထည့်ရတာလဲ။ ဘာဖြစ်လို့ comparative မလုပ်ရတာလဲဆိုတာ ကျွန်တော် စဉ်းစား လို့မရပါဘူး။ နောက်များမှာ အစီရင်ခံစာတွေ ထည့်ပေးလို့ရှိရင် ဒါဟာဧရိယာအလိုက်၊ Sector အလိုက်၊ Regional sarpos 33qp:08: Golosusin Power Point suodoseapolu ဒါကတော့ လွယ်လွယ် လေးပါ။ ကျွန်တော်တောင်မှ ကိုယ်တိုင်လုပ်ချင်စိတ်တွေ ပေါက်လာပါတယ်။ နံပါတ် ၁ က Main Sector အလိုက် ဘာတွေလုပ်ထားတာလဲ။ ဒီရင်းနှီးမြှုပ်နှံမှုနဲ့ ပတ်သက်ပြီး Strong Coordination Mechanism သူတို့ရဲ့ စိန်ခေါ်မှုတွေက ဘာတွေလဲ။ အခွင့်အလမ်းတွေက ဘာလဲ။ နောက်မှာဘာတွေ ရင်းနှီး မြှုပ်နှံမလဲ။ မြန်မာနိုင်ငံရဲ့ Investment Outlook ကဘာလဲ။ ဒါလေးတွေတော့ ပြည့်စုံအောင် ထည့်ပေး သင့်ပါတယ်။ ဒါဟာ လွယ်လွယ်လေးပါ။ Internet မှာ Download လုပ်လိုက်လို့ရှိရင် နိုင်ငံတကာမှာ ဒီ Format တွေနဲ့ပဲ သွားနေတာဖြစ်ပါတယ်။ အခုက အစီရင်ခံစာက တစ်မျိုးကြီးဖြစ်နေတာပေါ့နော်။ ဒါအသေးစိတ်ကို ထပ်ပြပါမယ်။ နောက်တစ်ချက် Power Point အဲဒီတော့ Main Sector အလိုက် သွားမယ်ဆိုရင် အများကြီး ရှိနေပါသေးတယ်။ ကျွန်တော် Industrial gs Doccubos Manufacturing goosufocosos soos Service gs Oscosi Primary မှာ ဘယ်လောက်၊ secondary မှာ ဘယ်လောက်၊ Tastery မှာ ဘယ်လောက်၊ ဒီဟာလေးတော့ ခွဲပြီးတော့ပြလိုက်လို့ရှိရင် ကျွန်တော်တို့ဟာ နိုင်ငံခြားရင်းနှီးမြှုပ်နှံတဲ့သူတွေအတွက် investment Trust ကိုလည်း ရပြီးသားဖြစ်ပါတယ်။ ဒါကြီးကို ကျွန်တော်တို့ လွှတ်တော်အနေနဲ့လည်း ပိုပြီးတော့ ဆွေးနွေးနိုင်မှာ ဖြစ်ပါတယ်။ ဒါမျိုးတွေကို နောက်များမှာ အစီရင်ခံစာမှာ ထည့်ပေးဖို့ လိုအပ်ပါတယ်။ ဒါကခုနက ကျွန်တော် saopusailo: 69:003:0spolu sector investment Sustain isoil. Region Gozen sposice ရင်းနှီးမြှုပ်နှံမှု မဖြစ်တာလဲ။ အဲဒီက ချို့ယွင်းချက်က ဘာလဲ၊ ဒါမျိုးတွေကို ဒီထဲမှာ ထည့်သင့်ပါတယ်။ နောက်ပြီးတော့ ရင်းနှီးမြှုပ်နှံမှု Sustain ဖြစ်အောင် ခုနက တရုတ်ကလာတယ်၊ နောက်ပိုင်းမလာဘူး။ ဘယ်နိုင်ငံကလာတယ်။ နောက်ပိုင်းမလာဘူး။ ဒါတွေကို ဘယ်လိုကာကွယ်မလဲ။ ဘယ်လိုလုပ်မလဲ။ ဒါမျိုးတွေ ထည့်ရေးသင့်တာဖြစ်ပါတယ်။ အဲဒီတော့ နောက်များမှာ ဒီအစီရင်ခံစာ တွေကို ရေးမယ်ဆိုရင် အစီရင်ခံစာတိုင်းက ဒီအတိုင်းဖြစ်နေပါတယ်။ အဲဒီတော့ နောက်များမှာ ဒီအစီရင်ခံစာ တွေကို ရေးမယ်ဆိုရင် အစီရင်ခံစာလေးကို Format ကျအောင် ရေးပြီးတော့မှ ပြည်ထောင်စုလွှတ်တော်မှာ လာရောက်ပြီးတော့ တင်ကြပါလို့ပြောကြားရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးခင်ချို၊ လှိုင်းဘွဲ့မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲ့မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမယ့် အကြောင်းအရာကတော့ မြန်မာနိုင်ငံရင်းနှီးမြှပ်နှံမှုကော်မရှင်ရဲ့ ၂၀၁၆-၂၀၁ရ ဘဏ္ဍာနှစ်၊ လုပ်ငန်းအစီရင်ခံစာအပေါ် ဆွေးနွေးတင်ပြသွားမှာဖြစ်ပါတယ်။ ပြောင်းလဲလာတဲ့ စီးပွားရေး မူဝါဒနဲ့အညီ နိုင်ငံခြားရင်းနှီးမြှုပ်နှံမှုဥပဒေနဲ့ မြန်မာနိုင်ငံသား ရင်းနှီးမြှုပ်နှံမှုဥပဒေ ၂ ခု ပေါင်းပြီးတော့ မြန်မာနိုင်ငံ ရင်းနှီးမြှုပ်နှံမှုဥပဒေနဲ့ ရင်းနှီးမြှုပ်နှံမှုမူဝါဒကို ၂၀၁၆ ခုနှစ်အတွင်းမှာ ပြည်ထောင်စုလွှတ်တော်ကနေပြီးတော့ အတည်ပြုနိုင်ခဲ့ပြီးတော့ စီမံဘဏ္ဍာဝန်ကြီးဌာနက ဘဏ္ဍာရေးဆိုင်ရာ စည်းမျဉ်းများကို အမိန့်ကြော်ငြာစာ အသက်(၁/၂) ကက်စက်ခဲပါတယ်....၀င်လက်မတင်ကယ်လက် ၉ ချက်ချမှတ်ပြီးတော့ ပြည်တွင်း၊ ပြည်ပနိုင်ငံခြား ရင်းနှီးမြှုပ်နှံမှုလုပ်ငန်းများကို စိစစ်ခွင့်ပြုခဲ့တဲ့အခါမှာ ၃၁-၃-၂၀၁ရ ရက်နေ့အထိ လုပ်ငန်းအရေအတွက် ၁,၂၄၆ ခု၊ ရင်းနှီးငွေ USD ၇၀,၃၅၀.၈၉၅ သန်း ခွင့်ပြုခဲ့ရာမှာ အကြောင်းအမျိုးမျိုးကြောင့် လုပ်ငန်း ဆက်လက်မဆောင်ရွက်နိုင်တဲ့ လုပ်ငန်း ၂၈၀ ၊ ရာခိုင်နှုန်း အနေနဲ့ ၂၂.၄ရ ရာခိုင်နှုန်း၊ ရင်းနှီးငွေတန်ဖိုး USD ၁၀,၇၃၉.၃၃ သန်း၊ ရာခိုင်နှုန်းအနေနဲ့ ၁၅.၂ရ ရာခိုင်နှုန်းနဲ့ ပယ်ဖျက်ခဲ့ရလို့ လုပ်ငန်း ၉၆၆ ခုပဲ ကျန်ရှိ ကြောင်းနဲ့ ၂၀၁၆-၂၀၁ရ မှာ လုပ်ငန်းသစ် ၁၃၈ ခု၊ ရင်းနှီးငွေ USD ၅,၁၇၂.၂၂ရ သန်းနဲ့ လုပ်ငန်းဟောင်း ၇၁ ခုကို ထပ်တိုးရင်းနှီးငွေ USD ၁,၄၇၇.၅၈၅ သန်း ခွင့်ပြုခဲ့ကြောင်း သိခဲ့ရပါတယ်။ လုပ်ငန်းသစ် ၁၃၈ ခု ဆီကနေပြီးတော့ မြေငှားခနဲ့ အခွန်ခ တစ်နှစ် USD ၃၂၀.၂၇၁ သန်း ရရှိကြောင်းသိရပြီး ရင်းနှီးမြှုပ်နှံမှု လုပ်ငန်းတွေ ခွင့်ပြုပေးတဲ့အခါမှာ မြန်မာနိုင်ငံ ရင်းနှီးမြှုပ်နှံမှုကော်မရှင်ရဲ့ ရည်ရွယ်ချက် ၉ ချက်ထဲက ပြည်သူတို့အတွက် အလုပ်အကိုင်၊ အခွင့်အလမ်း၊ လူသားအရင်းအမြစ်ဖွံ့ဖြိုးမှု၊ စွမ်းဆောင်ရည်မြင့်မားတဲ့ ထုတ်လုပ်မှု၊ ဝန်ဆောင်မှု၊ ကုန်သွယ်မှုကဏ္ဍ ဖွံ့ဖြိုးလာရေး၊ စိုက်ပျိုးရေး၊ မွေးမြူရေး၊ စက်မှုကဏ္ဍ ဖွံ့ဖြိုးရေးနဲ့ သဘာဝပတ်ဝန်းကျင်နဲ့ လူမှုပတ်ဝန်းကျင် မထိခိုက်ရေးရည်မှန်းချက်တွေဟာ လက်တွေ့မှာ အများကြီးအားနည်းနေသေးကြောင်းတွေ့ရလို့ ဒါတွေကို ဖြည့်ဆည်းဆောင်ရွက်ပေးနိုင်ဖို့ နည်းလမ်းရှာဖွေသင့်တယ်လို့ အကြံပြုချင်ပါတယ်။ ရင်းနှီးမြှုပ်နှံမှုများနဲ့ပတ်သက်လို့ ဖွံ့ဖြိုးမှုနည်းပါးနေသေးတဲ့ ဒေသကို ရ နှစ်၊ အသင့်အတင့်ဖွံ့ဖြိုးမှု ရှိတဲ့ဒေသကို ၅ နှစ်နဲ့ ဖွံ့ဖြိုးမှုရှိတဲ့ဒေသကို ၃ နှစ်အထိ ဝင်ငွေခွန် ကင်းလွတ်ခွင့်ပြုပေမယ့် မဖွံ့ဖြိုးတဲ့ ဒေသတွေမှာ သယံဇာတထုတ်ယူမှုတစ်ခုကိုပဲ အများဆုံးရင်းနှီးမြှုပ်နှံကြလို့ အခွန်ကင်းလွတ်ခွင့်ဥပဒေနဲ့ ရင်းနှီးမြှုပ်နှံတဲ့လုပ်ငန်းသဘာဝကိုက်ညီမှု ရှိ မရှိလည်း ပြန်လည်စိစစ်သင့်တယ်လို့ ယူဆရပါတယ်။ ရင်းနှီး မြှုပ်နှံတဲ့လုပ်ငန်းအမျိုးအစား ၁၁ ခုဖြစ်တဲ့ ရေနံ၊ သဘာဝဓာတ်ငွေ့၊ စွမ်းအင်၊ ကုန်ထုတ်လုပ်မှု၊ ပို့/ဆက်၊ သတ္တုတွင်း၊ ဟိုတယ်/ခရီးသွား၊ အိမ်ခြံမြေ၊ မွေးမြူရေး၊ စိုက်ပျိုးရေး၊ စက်မှုဇုန်နဲ့ အခြားစတဲ့လုပ်ငန်း တွေမှာ ၃၀-၉-၂၀၁၆ ထိ ရေနံနှင့်သဘာဝဓာတ်ငွေ့နဲ့ ထုတ်လုပ်မှုက ရင်းနှီးမြှုပ်နှံမှုအများဆုံးနဲ့ စွမ်းအင်က ဒုတိယနဲ့ ထုတ်လုပ်မှုကဏ္ဍက တတိယအများဆုံးဖြစ်ပြီးတော့ မွေးမြူရေးက အဆင့် ၈နဲ့ စိုက်ပျိုးရေးက အဆင့် ၉ ပဲရှိတာတွေ့ရပါတယ်။ နိုင်ငံခြားရင်းနှီးမြှုပ်နှံမှုအနေနဲ့ နိုင်ငံ ၄၅ နိုင်ငံရှိတဲ့ အထဲက တရုတ်၊ စင်ကာပူနဲ့ ထိုင်းနိုင်ငံတွေဟာ ရင်းနှီးမြှုပ်နှံမှု အများဆုံးလုပ်တဲ့ နိုင်ငံတွေဖြစ်ပြီးတော့ ဒီနိုင်ငံ ၃ ခုရဲ့ ရင်းနှီးမြှုပ်နှံမှုပမာဏဟာ နိုင်ငံခြားရင်းနှီးမြှုပ်နှံမှုပမာဏအားလုံးရဲ့ ၆၆ ရာခိုင်နှုန်း လောက်ရှိကြောင်း သိရပါတယ်။ ပြည်တွင်း နိုင်ငံသားရင်းနှီးမြှုပ်နှံမှုတွေနဲ့ ၃၁-၃-၂၀၁ရ ထိ လုပ်ငန်း ၁၂၄ ခု ရင်းနှီးမြှုပ်နှံငွေ USD ၈၆၅၀.၄၃၉ သန်း၊ ကျပ်ငွေ ၁၃,၁၉၁ ဘီလီယံ ကျော်ကျော်ခွင့်ပြုခဲ့ပြီးတော့ အကြောင်းအမျိုးမျိုးကြောင့် လုပ်ငန်းမဆောင်ရွက်နိုင်လို့ ပယ်ဖျက်လိုက်တဲ့ လုပ်ငန်း ၂၇၃ ခု၊ ရာခိုင်နှုန်းအားဖြင့်တော့ ၂၂ ရာခိုင်နှုန်း ရှိပြီးတော့ ရင်းနှီးငွေ USD ၄၇၇.၄၅ရ နဲ့ ကျပ်ငွေ ၅၈၃ ဘီလီယံကျော်ကျော်၊ ရာခိုင်နှုန်းအားဖြင့်တော့ ၅ ရာခိုင်နှုန်းလောက် တွေ့ရပါတယ်။ လုပ်ငန်း ၉၆၈ ခု၊ ကျန်ရှိပြီးတော့ ဒီ ၂၀၁၆-၂၀၁ရ ဘဏ္ဍာနှစ်အတွင်း ခွင့်ပြုခဲ့တဲ့ လုပ်ငန်းအသစ် ၅၁ ခုမှာ ရင်းနှီးငွေ USD ၇၇၀.၃၂၅ သန်းနဲ့ ကျပ်ငွေ ၁,၄၅၉ ဘီလီယံခန့် ရှိပြီးတော့ နှစ်ဟောင်း ၁၈ ခုရဲ့ ရင်းနှီးငွေထပ်တိုးမှု USD ၂၂.၂၁၈ သန်းနဲ့ ကျပ်ငွေ ၁၁၄ ဘီလီယံခန့် ခွင့်ပြုခဲ့ကြောင်း သိရပါတယ်။ ရင်းနှီးမြှုပ်နှံမှုတွေအနေနဲ့ ၃၀-၉-၂၀၁၆ ထိ လုပ်ငန်း ၁၁ မျိုးမှာ အိမ်ခြံမြေကုန်ထုတ်လုပ်မှုနဲ့ ပို့ဆောင်ရေးနှင့် ဟိုတယ်/ခရီးသွားလုပ်ငန်းတွေမှာ ရင်းနှီးမြှုပ်နှံမှုအများဆုံးနဲ့ စိုက်ပျိုးရေးနဲ့ မွေးမြူရေးက အဆင့် ၉၊ ၁၀ မှာပဲရှိတာတွေ့ရပါတယ်။ စိုက်ပျိုးရေးနဲ့ မွေးမြူရေးကဏ္ဍ ပိုမိုရင်းနှီးမြှုပ်နှံလာဖို့ နည်းလမ်း ရှာဖွေသင့်တယ်လို့ အကြံပြုချင်ပါတယ်။ နောက်ဆုံးအနေနဲ့ ရင်းနှီးမြှုပ်နှံမှုလုပ်ငန်းတွေ ခွင့်ပြုတဲ့အခါမှာ ရည်ရွယ်ချက် ၉ ချက်အပြင်ကို 5-E CVRD လို့ခေါ်တဲ့Effective mess နဲ့ မူလရည်မှန်းထားတဲ့အတိုင်း အောင်မြင်အောင်ဆောင်ရွက်နိုင်မှု Efficiency လို့ခေါ်တဲ့ လူအင်အား၊ ပစ္စည်းအင်အား၊ ငွေအင်အား ပြည့်ပြည့်စုံစုံရှိမှု၊ Economy လို့ခေါ်တဲ့ နိုင်ငံတော်အတွက် စီးပွားရေးတွက်ခြေကိုက်မှု၊ Ethics လို့ခေါ်တဲ့ လိုက်နာရမယ့်ကျင့်ဝတ်တွေ စောင့်ထိန်းနိုင်မှု၊ Environmental Impact လို့ခေါ်တဲ့ သဘာဝပတ်ဝန်းကျင် ထိခိုက်နိုင်မှု၊ Compliance ဥပဒေ စည်းမျဉ်းလုပ်ထုံးလုပ်နည်း ညွှန်ကြားချက်တွေလိုက်နာနိုင်မှု၊ Value for Money လို့ခေါ်တဲ့ နိုင်ငံတော်က ပေးလိုက်ရတာနဲ့အညီ တန်ရာတန်ကြေးပြန်ရနိုင်မှု၊ Regional Development လို့ခေါ်တဲ့ ဒေသဖွံ့ဖြိုးရေးဆောင်ရွက်ပေးနိုင်မှုစတဲ့ စံနှုန်းတွေနဲ့လည်းပဲ စစ်ဆေးကြီးကြပ် ခွင့်ပြုသင့်ပါကြောင်း အကြံပြုရင်း နိဂုံးချုပ်လိုက်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီးမဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ်(မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါရှင်။ ကျွန်မကတော့ ပဲခူးတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ်ဖြစ်ပါတယ်။ ကျွန်မအနေနဲ့ ဒီရင်းနှီးမြှုပ်နှံမှုကော်မရှင်ရဲ့ အစီရင်ခံစာကို အပြုသဘော အကြံပြု ဆွေးနွေးသွားမှာဖြစ်ပါတယ်။ ခုနတုန်းက ကိုယ်စားလှယ်ကြီး ဦးသန်းစိုးပြောသွားသလိုပါပဲ။ ကျွန်မတို့ ဒီအစီရင်ခံစာတစ်ခုဟာ နိုင်ငံတော်အဆင့်ဖြစ်တဲ့အပြင် ဒီအစီရင်ခံစာအပေါ်မူတည်ပြီးတော့ နိုင်ငံတကာရင်းနှီးမြှုပ်နှံသူတွေကလည်း ဒီအပေါ်မှာ လေ့လာသုံးသပ်မှာဖြစ်တဲ့ အတွက်ကြောင့်မို့လို့ အစီရင်ခံစာ ဒီထက်ပိုပြီးတော့ ပြည့်စုံပြီးတော့ ပေါ့နော်။ သိသာမြင်လွယ်တဲ့ ပုံပြဂရပ်တွေ၊ ဇယားတွေနဲ့ ဖော်ပြသင့်ပါတယ်။ ဒီအစီရင်ခံစာရဲ့ ပထမ အပိုဒ်မှာ ဖော်ပြထားတဲ့ အစီရင်ခံစာကို မြန်မာနိုင်ငံရင်းနှီးမြှုပ်နှံမှုဥပဒေပုဒ်မ ၂၄(စ)နဲ့အညီ ခွင့်ပြုတဲ့ ရင်းနှီးမြှုပ်နှံမှုလုပ်ငန်းတွေနဲ့ ဆောင်ရွက်ဖြည့်ဆည်းမှုတိုးတက်ဖြစ်ပေါ်မှု အခြေအနေတွေကို မြန်မာနိုင်ငံ ရင်းနှီးမြှုပ်နှံမှုနည်းဥပဒေ ၁၄၈ နဲ့အညီ တင်သွင်းရတာ ဖြစ်တဲ့အတွက်ကြောင့်မို့လို့ ကျွန်မအနေနဲ့ ဒီနည်းဥပဒေ ၁၄၈ မှာပါတာလေးကို တင်ပြချင်ပါတယ်။ ဒီနည်းဥပဒေ ၁၄၈ မှာဆိုလို့ရှိရင် ဒီအစီရင်ခံစာမှာပေါ့။ ဒီအောက်ပါအချက်များပါဝင်ရပါမယ်။ (က) ကတော့ ရင်းနှီးမြှုပ်နှံမှုစီးဝင်မှုအခြေအနေ အဲဒီတော့ ဒီမှာ တင်ပြထားတာ ရင်းနှီးမြှုပ်နှံမှု စီးဝင်မှု အခြေအနေဆိုရာမှာ ကျွန်မတို့က ရင်းနှီးမြှုပ်နှံမှုကော်မရှင် ကနေပြီးတော့မှ သတ်မှတ်ပေးလိုက်တဲ့ အတည်ပြု ပေးလိုက်တဲ့ ရင်းနှီးမြှုပ်နှံမှုပမာဏက ဘယ်လောက်။ အခု ၂၀၁၆-၂၀၁ရ ခုနှစ် အစီရင်ခံစာ တင်သွင်းတဲ့ ကာလအတွင်းမှာ တရားဝင် အမှန်တကယ်စီးဝင်လာတာ ဘယ်လောက်၊ အဲဒီအတွက်ကို ကျန်ရှိနေတာက ဘယ်လောက်ပေါ့နော်။ အဲဒီအတွက် ကျွန်မတို့က အကျိုးအမြတ် ဘယ်လောက်ကိုဆိုရင် ကျွန်မတို့က နိုင်ငံအလိုက်သော်လည်းကောင်း၊ Sector အလိုက်သော်လည်းကောင်း ဒါမျိုးတွေကို ကျွန်မတို့က အသေးစိတ် မဟုတ်ရင်တောင်မှ ကျွန်မတို့ကအကျဉ်းချုပ်ပေါ့ ဥပမာအမြတ်ငွေရခဲ့တာ တင်ပြထားပါတယ်။ အဲဒီအမြတ်ငွေတွေဟာ ဘယ်လောက်ကတော့၊ ဘယ် Sector ကအမြတ်ငွေရတာလဲ။ ဒါကိုသိမှသာ ကျွန်မတို့ ဒီလိုမျိုးဘတ်ဂျက်ရေးဆွဲတာပဲဖြစ်ဖြစ်၊ တခြားစီမံချက်တွေ ရေးဆွဲတဲ့အခါမှာလည်း ကျွန်မတို့က နိုင်ငံတကာ ချေးငွေယူတာမှာဖြစ်ဖြစ်ပေါ့။ ကျွန်မတို့ လွှတ်တော်ကိုယ်စားလှယ်များအနေနဲ့ပေါ့။ arros, monosobom miffiones in annonfini အခါမှာ အမျိုးသားစီမံကိန်းတွေ ရေးဆွဲတဲ့အခါမှာ ချေးငွေပဲဖြစ်စေပေါ့။ ဒီနိုင်ငံခြားနဲ့ လုပ်တဲ့စာချုပ်တွေကို ဖြစ်စေ ကျွန်မတို့လွှတ်တော်အများစုဟာ ပြည်ထောင်စုလွှတ်တော်ကနေပြီးတော့မှ အတည်ပြုတာဖြစ်တဲ့ အတွက်ကြောင့်မို့လို့ ဒီလိုအစီရင်ခံစာမျိုးဟာ ကျွန်မတို့ကို သတင်းအချက်အလက်ပေးဖို့ ဆုံးဖြတ်မှုကို အထောက်အကူပြုတဲ့ အစီရင်ခံစာမျိုးဖြစ်ဖို့လိုပါတယ်။ ဒါကြောင့်မို့လို့ ကျွန်မတို့က ဒီလိုမျိုး ရင်းနှီးမြှုပ်နှံမှုစီးဝင်မှုအခြေအနေမှာ ခုနတုန်းကတင်ပြသွား သလိုပဲ ဘယ်တိုင်းမှာတော့ ဘယ်လောက်၊ ဥပမာဆိုရင် ကျွန်မတို့ ပဲခူးတိုင်းမှာဆိုရင် ဒါနိုင်ငံတကာလေဆိပ် ရှိတယ်။ အဲဒီအတွက် နိုင်ငံခြားရင်းနှီးမြှုပ်နှံမှုဝင်ချင်တယ်။ သို့သော်လည်းပဲ ကျွန်မတို့မှာ ဖြစ်နေတာက အဲဒီ ရင်းနှီးမြှုပ်နှံမှုဝင်ဖို့ မြေနေရာမရှိပါဘူးရှင့်။ မြေနေရာတွေအားလုံးပဲ သူ့နေရာနဲ့သူ ဖြစ်သွားပါပြီ။ အဲဒီလိုမျိုး အခြေအနေလေးပေါ့နော်။ နောက်တစ်ခါ ကျွန်မတို့ဒီမှာ အပိုင်း ၂ မှာဆိုလို့ရှိရင် ကျွန်မတို့ ဖွံ့ဖြိုးရေးဇုန် တွေပေါ့။ ဖွံ့ဖြိုးတိုးတက်မှု ဇုန်အမျိုးအစားတွေသတ်မှတ်တယ်။ အဲဒါဆိုလို့ရှိရင် အဲဒီလို သတ်မှတ်တဲ့ဇုန်တွေမှာ ဘယ်လိုလုပ်ငန်းတွေ၊ ဘယ်လို Sector တွေက၊ ဘယ်နိုင်ငံတွေက ဘယ်လိုဝင်လည်း ရင်းနှီးမြှုပ်နှံမှုလုပ်တဲ့ မြန်မာနိုင်ငံသားရင်းနှီးမြှုပ်နှံမှုလုပ်တဲ့ မြှုပ်နှံသူတွေကလည်း ဘယ်လိုနေရာမှာ ဝင်တယ်ပေါ့နော်၊ စသည်ဖြင့် ဘယ်လိုမျိုးပေါ့ အကျိုးရှိတယ်။ သက်ရောက်မှုတွေရှိတယ်။ အဲဒီဒေသမှာရှိတဲ့ ပြည်သူတွေအတွက်ရော ကျွန်မတို့က ဒီရင်းနှီးမြှုပ်နှံမှုအခြေအနေတွေ အကျိုးအမြတ်တွေကို ဘယ်လိုခွဲဝေထားသလဲဆိုတာကို တော်တော်ကို အရေးကြီးပါတယ်။ အဲဒီအခါကျလို့ရှိရင် ကျွန်မတို့နိုင်ငံကို ဖက်ဒရယ်ကို သွားမယ်လို့ပြောတယ်။ အခုကတည်းက ကျွန်မတို့က ဗဟိုကနေပြီးတော့မှ ကျွန်မတို့ရတဲ့ အကျိုးအမြတ်တွေကို တိုင်းဒေသကြီးပြည်နယ်တွေရဲ့ ရင်းနှီး မြှုပ်နှံမှုအလိုက် ခွဲဝေပေးဖို့ကို အခုထဲကနေပြီးတော့မှ ကျွန်မတို့ စီစဉ်ပြီးတော့မှ ကျွန်မတို့ အစီရင်ခံစာ မှာလည်း တင်ပြဖို့လိုပါတယ်။ နောက်တစ်ခါမှာ ကျွန်မတို့ဒီ နည်းဥပဒေပုဒ်မ ၁၄၈ မှာဆိုလို့ရှိရင် ရင်းနှီး မြှုပ်နှံမှုကြီးကြပ်တဲ့ဌာနခွဲနဲ့ ရင်းနှီးမြှုပ်နှံမှုအကူအညီပေးရေးကော်မတီရဲ့ လုပ်ငန်းဆောင်ရွက်ချက်များ အကျဉ်းချုပ်နဲ့ တစ်နေရာတည်းမှာ တစ်စုတစ်စည်းတည်း အလုံးစုံဝန်ဆောင်မှုပေးခြင်းဖြင့် ဆောင်ရွက်ချက် များအပါအဝင် ကော်မရှင်၏ လုပ်ငန်းဆောင်ရွက်ချက်များကို ဖော်ပြပေးမယ်လို့ပြောပါတယ်။ အဲဒါနဲ့ ပတ်သက်ပြီးတော့လည်း အစီရင်ခံစာမှာဖော်ပြတာ အားနည်းပါတယ်။ အဲဒီအပြင် (ဂ)မှာတော့ ရင်းနှီးမြှုပ်နှံသူရဲ့ တိုင်ကြားချက်များအတွက် နစ်နာဖြေရှင်းချက်များ အကျဉ်းချုပ်ဆိုတော့ ဒီနေရာမှာ ကျွန်မတို့ကနိုင်ငံတကာမှာပဲဖြစ်ဖြစ်၊ ပြည်တွင်းမှာဖြစ်ဖြစ် ရင်းနှီးမြှုပ်နှံလို့ ရှိရင် ကျွန်မတို့မှာ အတည်ပြုလိုက်တာတွေရှိလို့ ကျွန်မတို့ ပယ်ချလိုက်တာတွေရှိပါတယ်။ ခွင့်မပြုပေး လိုက်တာရှိပါတယ်။ ဒါဆိုရင် ဘယ်အချက်တွေကြောင့်မို့လို့ ခွင့်ပြုမှုမပေးလဲ၊ ဒီဟာကိုသိတယ်ဆိုရင် ကျွန်မတို့ ရှေ့ဆက်လက်ပြီးတော့ ဆုံးဖြတ်ရမှာတွေ၊ ဆောင်ရွက်ရမှာတွေ ကျွန်မတို့ သိရှိနိုင်မှာဖြစ်ပါတယ်။ နောက်တစ်ခု တိုင်ကြားချက်တွေ၊ နစ်နာချက်တွေအတွက် ကျွန်မတို့က ဒါလေးတွေကို တင်ပြမယ်ဆိုလို့ရှိရင် ကျွန်မတို့အနေနဲ့ ဒါတွေဆက်လက် ဆောင်ရွက်ရမှာတွေသိနိုင်ပါတယ်။ အဲဒီလိုပဲ လိုအပ်တာတွေကိုလည်း စီစဉ်ဆောင်ရွက်နိုင်မှာ ဖြစ်ပါတယ်။ (ဃ)မှာတော့ ရင်းနှီးမြှုပ်နှံသူများအပေါ်ချမှတ်ထားတဲ့ စီမံခန့်ခွဲရေးဆိုင်ရာ ပြစ်ဒဏ်များစာရင်းပေါ့။ ကျွန်မတို့ အခုလိုပဲပေါ့နော်။ ဒီရင်းနှီးမြှုပ်နှံမှုတွေမှာလည်း ရှိပါတယ်။ ရွှေတွင်းတွေပေါ့။ သတ္တုတွင်းတွေမှာ ကျွန်မတို့က ရင်းနှီးမြှုပ်နှံတယ်။ ဒါပေမယ့်လည်း ပြစ်မှုကျူးလွန်တာ ကျွန်မတို့ မဲဆန္ဒနယ်မှာ ရှိပါတယ်။ အဲဒီအတွက် ဘယ်လိုမျိုးပြစ်ဒဏ်တွေယူတယ်ဆိုတာလည်း ဒီအစီရင်ခံစာမှာ ကျွန်မတို့မတွေ့ရပါဘူး။ ဒါကြောင့်မို့လို့ နောက်တစ်ခုကျတော့ ရင်းနှီးမြှုပ်နှံမှုမှာဆိုလို့ရှိရင် သူရဲ့ ကန့်သတ်ချက်တွေရှိပါတယ်။ တားမြစ်ချက်တွေရှိတယ်။ နောက်တစ်ခါ စည်းမျဉ်းစည်းကမ်းတွေ ရှိပါတယ်။ အဲဒါတွေမှာ ကျွန်မတို့က စိန်ခေါ်မှုတွေရှိပါတယ်။ ဒီအစီရင်ခံစာမှာဆိုရင် ရင်းနှီးမြှုပ်နှံမှုကော်မရှင်တွေအနေနဲ့ သတ်မှတ်ထားတဲ့ ရည်ရွယ်ချက်တွေ အရမ်းကောင်းပါတယ်။ အဲဒီ ရည်ရွယ်ချက်တွေကို အောင်မြင်မှုအတွက် ဘယ်လိုမျိုး စိန်ခေါ်မှုတွေ တားမြစ်ချက်တွေ၊ အကန့်အသတ်တွေရှိနေသလဲ။ ဘယ်လို ဥပဒေတွေကတော့ ကျွန်မတို့ အတွက် စိန်ခေါ်မှုတွေဖြစ်နေလဲ စသည်ဖြင့်ဒါတွေကိုလည်း နှိုင်းယှဉ်ပြီးတော့မှ ဖော်ပြတဲ့အခါမှာ ကျွန်မတို့ လွှတ်တော်ကြီးအနေနဲ့ လိုအပ်တဲ့ဥပဒေတွေကို ပြင်ဆင်ရေးဆွဲ အသစ်ပြဋ္ဌာန်းနိုင်မှာ ဖြစ်ပါတယ်။ နောက် တစ်ခုကျတော့ ကျွန်မတို့ ဒီလိုမျိုးရင်းနှီးမြှုပ်နှံမှု အသစ်တွေပေါ့။ ဒီ ၂၀၁၆-၂၀၁ရ မှာတော့ ဘယ်လိုရင်းနှီးမြှုပ်နှံမှုအသစ်တွေ ဒီမှာတော့ လုံးပေါင်းပဲဖော်ပြထား တာမို့လို့ အတည်ပြုပေးလိုက်တဲ့ ရင်းနှီးမြှုပ်နှံမှုလုပ်ငန်းတွေက ဘယ်နှစ်ခုကတော့ လုပ်ငန်းအသစ်တွေ ဖြစ်တယ်ဆိုတာ ကျွန်မတို့မသိရပါဘူး။ ဒါကြောင့်မို့လို့ ဘယ်လိုလုပ်ငန်း အသစ်တွေ၊ နောက်တစ်ခါမှာ ဘယ်လိုနေရာ ဒေသတွေမှာဆိုလည်း ကျွန်မတို့ နှစ်အလိုက်ပေါ့။ ခွဲခြားဖော်ပြသလို ကျွန်မတို့နှစ်အလိုက် ရင်းနှီးမြှုပ်နှံမှု စီးဝင်မှုအခြေအနေကိုလည်း နှိုင်းယှဉ်ဖော်ပြပြီးတော့ ဒီနှစ်မှာတော့ ကျွန်မတို့က ဘယ်လုပ်ငန်း ပေါ့။ ဥပမာဆိုရင် ခုနတုန်းက ဆွေးနွေးခဲ့သလိုပေါ့။ ပို့ဆောင်ရေးနဲ့ ဆက်သွယ်ရေးကဏ္ဍက ကျွန်မတို့ အတွက် အရမ်းကိုပြောင်းလဲတဲ့ ရင်းနှီးမြှုပ်နှံမှု။ အဲဒီရင်းနှီးမြှုပ်နှံမှုပြောင်းလဲတဲ့အပြင် ကျွန်မတို့က တခြားဆက်စပ် ရင်းနှီးမြှုပ်နှံမှုလုပ်ငန်းတွေပေါ့။ ခုနတုန်းက ကျွန်မတို့ဆွေးနွေးခဲ့တဲ့ မိုဘိုင်းပေါ့။ ဒီဝန်ဆောင်မှု လုပ်ငန်းတွေကိုလည်း ဘယ်လိုမျိုးတိုးတက်အောင်လုပ်သလဲ အဲဒီနေရာမှာ မြန်မာနိုင်ငံအနေနဲ့ ရင်းနှီး မြှုပ်နှံသူတွေ ဘယ်လိုဝင်နိုင်သလဲ စသည်ဖြင့်ပေါ့နော် ကျွန်မတို့ ထူးခြားတဲ့ အချက်အလက်တွေကို အစီရင်ခံစာတင်ပြပြီးတော့မှ ပုံပြတွေ၊ နှိုင်းယှဉ်ဇယားတွေနဲ့ တင်ပြပေးပါလို့ ကျွန်မအနေနဲ့ အကြံပြု ဆွေးနွေးရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ်မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1208">ဒေါက်တာခွန်ဝင်းသောင်း (မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော့ရဲ့ ဆွေးနွေး ချက်ကို Power Point အသုံးပြုခွင့်ပြုဖို့ တောင်းခံအပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၁၁) မှ အမျိုးသားလွှတ်တော်ကိုယ်စားလှယ် ဒေါက်တာခွန်ဝင်းသောင်း ဖြစ်ပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ MIC လုပ်ဆောင်ခဲ့တဲ့ အစီရင်ခံစာရဲ့ နောက်ဆုံးစာမျက်နှာ အပိုဒ် ၁၆ မှာ ယင်းကော်မရှင်အနေဖြင့် ပြည်တွင်းပြည်ပရင်းနှီးမြှုပ်နှံမှုပမာဏများကို တိုးတက်မြင့်မားလာစေရေး အတွက် သတ်မှတ်ပေးထားသည့် လုပ်ငန်းတာဝန်များအပေါ်အခြေခံပြီး ဖြစ်နိုင်ချေရှိသည့် ပြည်တွင်း ပြည်ပ အစိုးရဌာနများ၊ ကုမ္ပဏီအဖွဲ့အစည်းများဖြင့် ရင်းနှီးပွင့်လင်းစွာ တွေ့ဆုံဆွေးနွေးခဲ့ပြီး အမြန်အကောင် အထည်ဖော်နိုင်ရေးအတွက် ကြိုးပမ်းဆောင်ရွက်လျက်ရှိပါတယ်ဆိုတာနဲ့ ပတ်သက်လို့ လက်ရှိအခြေ ရင်းနှီးမြှုပ်နှံမှုတစ်ခုက အခက်အခဲဖြစ်လာလို့ MIC ကို တင်ပြတဲ့အခါတိုင်း ဆိုင်ရာဝန်ကြီး ဌာနကို ရည်ညွန်းရာမှာ ၂ ပတ်အတွင်း ဌာနအနေနဲ့ MIC ကို အကြောင်းပြန်ကြားပေးပါ။ တကယ်လို့ အကြောင်းပြန်ကြားမပေးခဲ့ရင် MIC အနေနဲ့ လုပ်ထုံးလုပ်နည်းဥပဒေနဲ့အညီ ဆက်လက် ဆောင်ရွက် မည်ဖြစ်ကြောင်း အသိပေးအပ်ပါသည်ဆိုတဲ့ တောင်းဆိုမှုမျိုးကို လုပ်ငန်းရှင်တွေက လိုလားတာပါ။ MIC ရဲ့ ဥပဒေအရအကာအကွယ်ကို လုံးဝမျှော်လင့်ထားတဲ့ ရင်းနှီးမြှုပ်နှံသူတွေအနေနဲ့ အခက်အခဲဖြစ်လာရင် ဘယ်သူ့ကိုအားကိုးအဖြေရှာရမှန်း မသိဖြစ်နေပါတယ်။ ဒါကြောင့်မို့ အပိုဒ် ၃(ခ) မှာ ဖော်ပြထားတဲ့ ရင်းနှီးမြှုပ်နှံမှုလုပ်ငန်းစဉ်များကို ဥပဒေနှင့်အညီ အကာအကွယ်ပေးရန်ဆိုတဲ့ ဆောင်ရွက်ချက်ဟာ အားနည်းနေတယ်ဆိုတဲ့ ဝေဖန်သံတွေအပြင် MIC နဲ့ဆိုင်ရာဝန်ကြီးဌာနရဲ့ လုပ်ပုံကိုင်ပုံတွေဟာ အရင်ခေတ်လိုပဲ Red Tape ကြိုးနီစနစ်ဆန်ဆန် မလိုအပ်ပဲ အရမ်းကြန့်ကြာလွန်းနေတယ်လို့ နိုင်ငံသားရင်းနှီးမြှုပ်နှံသူတွေကြားမှာ သုံးသပ်နေတဲ့ အဆင့်တစ်ခု ဆိုတာ သတိပြုသင့်ပါတယ်။ တချို့ကိစ္စတွေမှာ ရင်းနှီးမြှုပ်နှံသူက ဥပဒေနှင့်အညီ တင်ပြလာရင် နိုင်ငံတော်သမ္မတက တိုက်ရိုက်တာဝန်ပေးခြင်းခံရတဲ့ MIC အနေနဲ့ ဆုံးဖြတ်ပေးပိုင်ခွင့်ရှိသင့်ပါတယ်။ နိုင်ငံရော၊ ပြည်သူပါ အမှန်အကျိုးရှိမယ်ဆိုရင် မြှုပ်နှံလုပ်ကိုင်သူတွေဘက်က မားမားမတ်မတ် ရပ်တည်ရဲရပါမယ်။ ခုတော့ ရင်းနှီးမြှုပ်နှံသူရဲ့ အရေးကြီးကိစ္စတွေကို တင်ပြရာမှာ ၂ လ လည်းမပြီး၊ ၆ လလည်းမပြတ်နဲ့ ရင်းနှီး မြှုပ်နှံပြီးသားသူတွေအနေနဲ့ ဆုပ်လည်းစူး၊ စားလည်းရူးနေမြဲဆိုပေမယ့် ပန်းသတင်းလေညှင်းဆောင်၊ လူသတင်း လူချင်းဆောင်ဆိုသလို၊ လုပ်ငန်းသတင်း လုပ်ငန်းရှင်အချင်းချင်းဆောင်ဆိုတော့ နောက်ဝင် ပြဿနာတွေကို ဖြေရှင်းရာမှာ MIC အဖွဲ့မှာ ရှေ့နေချုပ်ရုံးလည်းပါတာမို့ ခုံသမာဓိလို အဆုံးအဖြတ်ပေး တာဝန်ယူခဲ့ရင် ငွေကုန်လုပ်ငန်းနှောင့်နှေးမှုတွေလည်း သက်သာစေပါတယ်။ ကနဦးရင်းနှီး မြှုပ်နှံမှုမှာတောင် အကာအကွယ်မရတော့ သန်း ၁၀၀၊ ၂၀၀ ရင်းမယ့်သူက ၂၀၊ ၃၀ နဲ့တင် Pending လုပ် ဆိုင်းငံ့လိုက်ကြပါတယ်။ ခုဆိုရင် တနင်္သာရီတိုင်းဒေသကြီး နိုင်ငံခြားရင်းနှီးမြှုပ်နှံမှုတစ်ခုက မူလသန်း ၇၀ ရင်းနှီးဖို့ ရည်ရွယ်ခဲ့ပေမယ့် အရင်အစိုးရက အကာအကွယ်မပေးခဲ့လို့ မြှုပ်နှံမှုတွေ ရပ်ဆိုင်းထားခဲ့ရာက အခုအစိုးရ လက်ထက်မှာ မျှော်လင့်ချက်အပြည့်နဲ့ ထပ်မံရင်းနှီးမြှုပ်နှံဖို့ ကြိုးစားခဲ့တာ ခုထိလျောလျောရှူရှူ မဖြစ် သေးလို့ နိုင်ငံတော်ကချုပ်ဆိုထားတဲ့ စာချုပ်ကိုပဲ နိုင်ငံတော်က ကတိကဝတ်တွေ မဖြည့်ဆည်းပေးနိုင် တာကို ရင်းနှီးမြှုပ်နှံသူတွေဘက်က နားမလည်နိုင်တာမို့ ကော်မရှင်အနေနဲ့ ပြန်လည်သုံးသပ်ဖို့လိုပါမယ်။ လိုအပ်လို့ လုပ်ငန်းတွေ ယာယီရပ်နားခဲ့ရင်လည်း လုပ်ငန်းရှင်တွေရော နိုင်ငံတော်နဲ့ မှီခိုလုပ်သား တွေပါ သုံးဦးသုံးဖလှယ် မနစ်နာရအောင် အစီအမံတွေပြုလွယ်ပြင်လွယ်တဲ့ ညွှန်ကြားမှုတွေ အရေးတကြီး လိုအပ်ပါတယ်။ အဲဒီလိုမဟုတ်ဘဲ နိုင်ငံတော်အဆင့်နဲ့ အကောင်အထည်ဖော် ဆောင်ရွက်ခဲ့တာတောင် ခိုင်မာမှုမရှိဘူးလို့ မှတ်ယူသွားရင် ယုံကြည်စိတ်ချစရာ အာမခံချက်မရှိတဲ့ သဘောဖြစ်ပြီး ပြည်တွင်း၊ ပြည်ပ ရင်းနှီးမြှုပ်နှံမှုတွေအပေါ် ဆိုးကျိုးသက်ရောက်နိုင်ပါတယ်။ မနက်ဖြန် အင်္ဂါနေ့မှာ ပြုလုပ်မယ့် ပြင်သစ် စက်မှုကုန်သည်ကြီးများအသင်းက ဒီအခြေအနေကို နားစွင့်နေတယ်ဆိုတာကို MIC အနေနဲ့ အထူးသတိ ချပ်စေလိုပါတယ်။ ဒါ့အပြင် အစီရင်ခံစာရဲ့ ဒုတိယစာမျက်နှာမှာ အပိုဒ် ၃(ခ) အရ ဥပဒေနဲ့အညီ အကာအကွယ် ပေးရန်ဆိုပေမယ့် ရင်းနှီးမြှုပ်နှံမှုဥပဒေရဲ့ ပုဒ်မ ၅၂ နဲ့ ပုဒ်မ ၅၅ အတိုင်း အကာအကွယ်မရတဲ့ ကုမ္ပဏီတွေ ရှိနေသေးသလို ဥပဒေမှာ ပြည်တွင်း၊ နိုင်ငံခြားမခွဲမခြားဘူးဆိုတာထားဦးတော့ ဌာနဆိုင်ရာအချင်းချင်း ငဲ့ညှာပြီးတော့ ကြန့်ကြာနေတာကို ပြည်တွင်းကိုပဲ ဦးစားပေးနေတယ်လို့ ရင်းနှီးမြှုပ်နှံသူတွေဘက်က အထင်မှားပြီး မမြှုပ်နှံတော့ရင် ပြည်သူတွေအတွက် အလုပ်အကိုင်အခွင့်အလမ်းတွေ ရှိလာတော့မှာ မဟုတ်ပါဘူး။ MIC အနေနဲ့ လူသားအရင်းအမြစ်ဖွံ့ဖြိုးဖို့အတွက် ဘယ်လုပ်ငန်းမျိုးက လုပ်သားမြောက်မြားစွာ ကို အကျိုးပြုလဲ၊ နိုင်ငံခြားပညာရှင်တွေလာပြီး ပြန်သွားတဲ့အခါ ပြည်တွင်းလုပ်သားတွေ ဘယ်နှစ်ယောက် ပညာရသွားလဲ။ ဥပမာ- ဆောက်လုပ်ရေး၊ ဆက်သွယ်ရေးလုပ်ငန်းတွေ၊ သွင်းကုန်အစားထိုးလုပ်ငန်းမျိုး တွေဆို ဦးစားပေးခွင့်ပြု ကူညီတာမျိုးဖြစ်သင့်ပြီး နိုင်ငံတကာနဲ့ EU ကအစ ပင်လယ်စာကို ပိုမိုစားသုံးလို့ မွေးမြူရေးအပြင် ဖမ်းဆီးထုတ်လုပ်ရေးကိုပါ ရင်းနှီးမှုလုပ်ငန်းတွေမှာ ဖွံ့ဖြိုးတိုးတက်လာအောင် အာရုံစိုက်အားပေးသင့်ပါတယ်။ နိုင်ငံတကာအသိုက်အဝန်းနဲ့ ယှဉ်တွဲဖို့အတွက်ဆိုရင် လွတ်လပ်စွာ လုပ်ကိုင်ခွင့်ပေးရပါမယ်။ ဟိုလူနဲ့တော့ လုပ်စေ၊ ဒီလူနဲ့ဆို မလုပ်နဲ့ ဒါမျိုးလည်း မဖြစ်သင့်ပါ။ လေးစားအပ်ပါသော နာယကကြီးခင်ဗျား။ နောက်ဆုံးအနေနဲ့ ဒီအစီရင်ခံစာနဲ့ ပတ်သက်ပြီး မြန်မာနိုင်ငံရင်းနှီးမြှုပ်နှံမှုကော်မရှင်ကို အကြံပြုလိုတာကတော့ တိုင်းနဲ့ပြည်နယ်တွေမှာ MIC ရုံးခွဲတွေ ရှိပေမယ့် ဗဟိုကတာဝန်အရှိဆုံးသူတွေအနေနဲ့ ကွင်းဆင်းလေ့လာစစ်ဆေးသင့်ပါတယ်။ အချို့ ရင်းနှီး မြှုပ်နှံမှုတွေမှာ ပါမစ်မကျခင်ကတည်းက လုပ်ငန်းစတာတွေကို မလွန်ဆန်နိုင်လို့ အထက်ဌာနကို သတင်း မပို့ရဲတာတွေ၊ သတင်းမရောက်ခဲ့တာတွေအပြင် တိုင်းရင်းသား၊ နိုင်ငံခြားသားတန်းတူ အကာအကွယ် ရအောင် ယှဉ်ပြိုင်ခွင့်ရအောင် အထူးဂရုစိုက်ပေးစေလိုပါတယ်။ ဒါမှသာ နိုင်ငံခြားရင်းနှီးမြှုပ်နှံမှုတွေ ပိုမိုမျှော်လင့်နိုင်မှာပါ။ ဥပဒေကို လက်တစ်လုံးခြား၊ လုပ်နေတဲ့ လုပ်ရပ်တွေ ။ ဥပမာ- အစိုးရမြေကို ၅ နှစ်အထက် အသုံး ပြုရင် ဥပဒေအရ MIC ကို ဖြတ်ကို ဖြတ်ရမယ်။ (၅ နှစ် + ၅ နှစ်) ၂ ခါခွဲပေးရုံနဲ့ လုပ်ငန်းရှင်နဲ့ ဌာနတို့ ပူးပေါင်းပြီး MIC ကို ရှောင်တဲ့ကိစ္စတွေကို ယုန်ကလေးနှာစေးနေသလို မဖြစ်သင့်တော့ပါဘူး။ MIC အနေနဲ့ ယခုအကြံပြုချက်အားလုံးကို သုံးသပ်စစ်ဆေးပြုပြင်လိုက်မယ်ဆိုရင် ပြည်တွင်း သာမက ပြည်ပကပါ MIC ကို ပိုမိုအားကိုးလာပြီး ရင်းနှီးမြှုပ်နှံမှုတွေ တိုးပွားလာကာ နိုင်ငံတော်နဲ့ နိုင်ငံသားတို့ရဲ့ အခွင့်အလမ်းတွေ၊ လူသားအရင်းအမြစ်စွမ်းဆောင်ရည်တွေ မြင့်မားလာမယ့်အပြင် ထုတ်လုပ်မှု၊ ဝန်ဆောင်မှု၊ ကုန်သွယ်မှုကဏ္ဍများ အမှန်တကယ် စည်ဝေလာနိုင်ပါကြောင်း တင်ပြဆွေးနွေးရင်း နိဂုံးချုပ် ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဦးစိုးစံသက်ထွန်း မြင်းမူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1385">ဦးစိုးစံသက်ထွန်း (မြင်းမူမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါ။ ကျွန်တော်ကတော့ မြန်မာနိုင်ငံ ရင်းနှီးမြှုပ်နှံမှုကော်မရှင်ရဲ့ တစ်နှစ်တာလုပ်ငန်းဆောင်ရွက်မှု အစီရင်ခံစာကို ပြည်သူ့လွှတ်တော် ရင်းနှီး မြှုပ်နှံမှုနှင့် စက်မှုလက်မှုဖွံ့ဖြိုးတိုးတက်ရေးကော်မတီကိုယ်စား ဆွေးနွေးသွားမယ့် မြင်းမူမဲဆန္ဒနယ်က ဦးစိုးစံသက်ထွန်း ဖြစ်ပါတယ်။ ကော်မရှင်ရဲ့ အစီရင်ခံစာမှာ အပိုဒ် ၁ရ ခုပါရှိပြီးတော့ ဖော်ပြချက်များဟာ ယေဘုယျဆန်လွန်းတဲ့ အတွက် လွှတ်တော်ကိုယ်စားလှယ်များအနေနဲ့ ကော်မရှင်ရဲ့ လုပ်ငန်းဆောင်ရွက်မှု၊ တိုးတက်မှုတွေကို အကဲဖြတ်သုံးသပ်နိုင်ဖို့အတွက် ပြီးပြည့်စုံတဲ့အချက်အလက်တွေ ထည့်သွင်းဖော်ပြဖို့လိုပါတယ်။ နိုင်ငံခြား ရင်းနှီးမြှုပ်နှံမှု၊ နိုင်ငံသားရင်းနှီးမြှုပ်နှံမှုဆိုပြီး အမျိုးအစားအလိုက်ခွဲခြားဖော်ပြပြီး ရင်းနှီးမြှုပ်နှံမှုတွေကို ကဏ္ဍအလိုက်၊ ဒေသအလိုက်၊ နိုင်ငံအလိုက် ခွဲခြားဖော်ပြခြင်းများ ပြုလုပ်ပေးသင့်ပါတယ်။ တစ်ဖန် အလုပ်အကိုင် အခွင့်အလမ်းဖြစ်ပေါ် ဖန်တီးမှုကိုလည်း ပြည်ပနှင့်ပြည်တွင်းလုပ်သားဖန်တီးနိုင်မှု၊ လုပ်ငန်း ကဏ္ဍအလိုက် လုပ်သားဖန်တီးနိုင်မှုတွေကို ခွဲခြားဖော်ပြဖို့လိုကြောင်း အကြံပြုလိုပါတယ်။ သို့မှသာ ရင်းနှီးမြှုပ်နှံမှုကြောင့် ရရှိလာတဲ့ အလုပ်အကိုင်အခွင့်အလမ်းဟာ နိုင်ငံသူနိုင်ငံသားတွေအပေါ်မှာ ဘယ်လောက်အထိ အကျိုးပြုစေတယ်ဆိုတာကို သုံးသပ်နိုင်မှာဖြစ်ပါတယ်။ အစီရင်ခံစာရဲ့ အပိုဒ် ၅ နှင့် အပိုဒ် ၁၁ မှာ ၁၉၈၈ ခုနှစ်နောက်ပိုင်း သက်တမ်းကုန်ဆုံးခြင်း၊ လုပ်ငန်းရပ်ဆိုင်းခြင်း၊ လုပ်ငန်းဆက်လက် ဆောင်ရွက်မှု မပြုခြင်းတို့ကြောင့် နိုင်ငံခြားရင်းနှီးမြှုပ်နှံမှု ၂၈၀ ခုနှင့် နိုင်ငံသားရင်းနှီးမြှုပ်နှံမှု လုပ်ငန်း ၂၇၃ ခု တို့ရှိတယ်လို့ဖော်ပြထားပါတယ်။ စုစုပေါင်း အမေရိကန်ဒေါ်လာ ၁၁.၂၁၆ ဘီလီယံနဲ့ မြန်မာ ကျပ်ငွေ ၅၈၃.၃၉၁ ဘီလီယံအထိရှိနေပါတယ်။ ရင်းနှီးမြှုပ်နှံမှုများ တိုးမြှင့်ဝင်ရောက်ဖို့လိုအပ်နေတဲ့ အခု ဒီလုပ်ငန်းတွေ ဘာကြောင့်ဒီလိုဖြစ်ရတယ်ဆိုတာကို အကြောင်းပြချက်များနှင့် ထည့်သွင်းဖော်ပြ သင့်ပါတယ်။ ဒါ့အပြင် လက်ရှိလုပ်ကိုင်နေတဲ့ လုပ်ငန်းတွေမှာ ဥပဒေများကို လိုက်နာမှုမရှိလို့ အရေးယူ ဆောင်ရွက်ထားခြင်းရှိ မရှိ။ ရှိတယ်ဆိုရင် ဘယ်လိုအရေးယူမှုတွေ ပြုလုပ်နေသလဲဆိုတာကို ထည့်သွင်း ဖော်ပြဖို့လိုပါတယ်။ သို့မှသာ လွှတ်တော်အနေနဲ့ ရင်းနှီးမြှုပ်နှံမှုလုပ်ငန်းများ လက်တွေ့ဆောင်ရွက်ရာမှာ ဥပဒေနဲ့အံဝင်ခွင်ကျမှုရှိ မရှိနဲ့ အားနည်းချက်၊ အားသာချက်များကို သုံးသပ်နိုင်မှာဖြစ်ပါတယ်။ ပြည်ပ ရင်းနှီးမြှုပ်နှံမှုလုပ်ငန်းများကို ပိုမိုတိုးမြှင့်ဆောင်ရွက်ရန် Investment Promotion အစီအစဉ်များကို ပြည်တွင်းသာမက ပြည်ပတွင်ပါ မည်သို့စီစဉ်ဆောင်ရွက်ထားကြောင်း၊ လိုအပ်တဲ့သတင်းအချက်အလက် များရယူနိုင်ရန် ရင်းနှီးမြှုပ်နှံမှုဆိုင်ရာ သတင်းအချက်အလက်ကွန်ရက် ထူထောင်ထားခြင်းရှိ မရှိ။ ရင်းနှီး မြှုပ်နှံမှုများ စတင်ဝင်ရောက်ဆောင်ရွက်တဲ့အခါ လုပ်ငန်းစဉ်များ ပိုမိုချောမွေ့မြန်ဆန်အောင် မည်သို့စီစဉ် ထားကြောင်း စတာတွေကို အစီရင်ခံစာရဲ့ အစိတ်အပိုင်းတစ်ရပ်အနေနဲ့ ဖော်ပြသင့်ကြောင်း အကြံပြု လိုပါတယ်။ နာယကကြီးခင်ဗျား။ ၂၀၁၆-၂၀၁ရ ခုနှစ်ရဲ့ မြန်မာနိုင်ငံရင်းနှီးမြှုပ်နှံမှု အခြေအနေများကို လေ့လာ ကြည့်တဲ့အခါ ဒေသအလိုက် ရင်းနှီးမြှုပ်နှံမှုများရဲ့ ၉၅ ရာခိုင်နှုန်းနီးပါးဟာ ရန်ကုန်တိုင်းဒေသကြီးနဲ့ မန္တလေးတိုင်းဒေသကြီးမှာရှိနေပြီး ကချင်ပြည်နယ်၊ ချင်းပြည်နယ်တို့မှာတော့ လုံးဝရင်းနှီးမြှုပ်နှံမှုမရှိတာကို တွေ့ရပါတယ်။ ကဏ္ဍအလိုက် ရင်းနှီးမြှုပ်နှံမှုမှာလည်း နိုင်ငံရဲ့ အဓိက အသက်သွေးကြောကဏ္ဍများဖြစ်တဲ့ မွေးမြူရေးနှင့်ရေလုပ်ငန်းကဏ္ဍမှာ ၁.၆ ရာခိုင်နှုန်း၊ လယ်ယာစိုက်ပျိုးရေးကဏ္ဍမှာတော့ နိုင်ငံခြားရင်းနှီး မြှုပ်နှံမှု လုံးဝမရှိတာ တွေ့ရပါတယ်။ နိုင်ငံသားရင်းနှီးမြှုပ်နှံမှုမှာလည်း မွေး/ရေလုပ်ငန်းမှာ ၀.၆ရ ရာခိုင်နှုန်း၊ လယ်ယာစိုက်ပျိုးရေးကဏ္ဍမှာ ၀.၀၉ ရာခိုင်နှုန်းသာရှိတာကို တွေ့ရပါတယ်။ ဒါကြောင့် အစီရင်ခံစာအပိုဒ် ၃ ပါဖော်ပြထားတဲ့ ရည်ရွယ်ချက်များ အောင်မြင်အောင် အကောင်အထည်ဖော်နိုင်ဖို့အတွက် ပြင်ဆင် ပြောင်းလဲရန်လိုအပ်တဲ့ မြေအသုံးချမှုမူဝါဒ၊ သွင်းကုန်မူဝါဒ၊ အခွန်အကောက်ဆိုင်ရာ မူဝါဒများပြောင်းလဲရန် ကြိုတင်အကောင်အထည်ဖော်ဆောင်ရွက်သင့်တဲ့ အခြေခံအဆောက်အအုံဆိုင်ရာလုပ်ငန်းများ တည်ဆောက်ရန် စတာတွေကို ကော်မရှင်ရဲ့ လက်တွေ့ဆောင်ရွက်နေရတဲ့ အတွေ့အကြုံများနဲ့ချိန်ညှိကာ အစိုးရအဖွဲ့ထံကို စဉ်ဆက်မပြတ်တင်ပြဖို့ လိုအပ်ပါတယ်။ သို့မှသာ နိုင်ငံအတွင်းရင်းနှီးမြှုပ်နှံမှုများ ဖွံ့ဖြိုးတိုးတက်လာစေဖို့ ကဏ္ဍဒေသ ညီမျှဖို့၊ အားနည်းချက်၊ အားသာချက်များကို ်တစ်ပြေးညီ သုံးသပ်ဆောင်ရွက်နိုင်မှာဖြစ်ပါတယ်။ မြန်မာနိုင်ငံရင်းနှီးမြှုပ်နှံမှု ဥပဒေသစ်အရ ခွင့်ပြုခဲ့တဲ့လုပ်ငန်းတွေမှာ ဦးစားပေးမြှင့်တင်ဖို့အတွက် ကဏ္ဍအလိုက် ကင်းလွတ်ခွင့်၊ သက်သာခွင့် ပြုထားတဲ့အချက်တွေဟာ ကွဲကွဲပြားပြားရှိဖို့လည်း လိုအပ်ပါတယ်။ ဥပမာ-အဆောက်အဦ တည်ဆောက်ရေးလုပ်ငန်းတွေမှာ ဟိုတယ်နှင့်ခရီးကဏ္ဍကနေ ကင်းလွတ်ခွင့်၊ သက်သာခွင့်ရယူပြီး ဈေးဝယ်စင်တာတွေ၊ လူနေအိမ်ရာတွေ၊ ရုံးခန်းငှားရမ်းတာတွေ၊ ဂေါက်ကွင်းတွေ ရောနှောပါဝင်နေတာကို တွေ့ရပါတယ်။ ဒါတွေကို ဘယ်လိုကင်းလွတ်ခွင့်၊ သက်သာခွင့်တွေ ခွဲခြားခွင့်ပြု ဆောင်ရွက်ထားတာကို ပြည်ထောင်စုလွှတ်တော်ကို ရှင်းလင်းတင်ပြဖို့ အကြံပြုလိုပါတယ်။ ဒါ့အပြင် မြန်မာနိုင်ငံရင်းနှီးမြှုပ်နှံမှု ကော်မရှင်၊ တိုင်းဒေသကြီး/ပြည်နယ်ရင်းနှီးမြှုပ်နှံမှုကော်မတီများက ခွင့်ပြုခဲ့တဲ့ ရင်းနှီးမြှုပ်နှံမှုလုပ်ငန်း များဟာ သက်ဆိုင်ရာ ဒေသအုပ်ချုပ်ရေးအဖွဲ့အစည်းများ၊ ဒေသခံပြည်သူများကို ကြိုတင်အသိပေး ပေါင်းစပ်ညှိနှိုင်းဆောင်ရွက်ခြင်းကိုလည်း အားနည်းမှုမရှိဖို့လိုပါတယ်။ မြန်မာနိုင်ငံရင်းနှီးမြှုပ်နှံမှုဥပဒေ အခန်း(၁၀)၊ ပုဒ်မ ၄၆ မှာ ကော်မရှင်သည် နိုင်ငံတော်နှင့်နိုင်ငံသားတို့၏ လုံခြုံရေးအခြေအနေ၊ စီးပွားရေး အခြေအနေ၊ သဘာဝပတ်ဝန်းကျင်အခြေအနေနဲ့ လူမှုအကျိုးစီးပွားကို ကြီးမားစွာအကျိုးသက်ရောက်မှု ဖြစ်စေနိုင်သော ရင်းနှီးမြှုပ်နှံမှုလုပ်ငန်းများကို ခွင့်ပြုမိန့်ထုတ်ပေးရန် ဆောင်ရွက်သည့်အခါအစိုးရအဖွဲ့မှ တစ်ဆင့် ပြည်ထောင်စုလွှတ်တော်သို့ တင်ပြအတည်ပြုချက်ရယူရမယ်လို့ ပြဌာန်းထားပါတယ်။ သို့ပါ၍ လူမှုအကျိုးစီးပွားသဘာဝပတ်ဝန်းကျင် အခြေအနေများကို ထိခိုက်နစ်နာနေမှုများကြောင့် ဒေသခံများ၏ ကန့်ကွက်တင်ပြမှုများ ပေါ်ပေါက်နေသောလုပ်ငန်းများကို စိစစ်ရာမှာ ပုဒ်မ ၄၆ ပါ ပြဋ္ဌာန်းချက်အတိုင်း အတိအကျလိုက်နာဆောင်ရွက်ဖို့ တိုက်တွန်းအပ်ပါတယ်။ နိဂုံးချုပ်အားဖြင့် ရင်းနှီးမြှုပ်နှံမှုကဏ္ဍများကို နိုင်ငံတစ်ဝန်းလုံးမှာ အခြေခံအဆောက်အအုံများ အပါအဝင် ပညာရပ်နယ်ပယ်အသီးသီးတို့၌ ဖွံ့ဖြိုးတိုးတက်စေရန်ဆိုတဲ့ ရည်ရွယ်ချက်ကို အလေးထားပြီးတော့ အစီရင်ခံစာ အပိုဒ် ၃ ပါ ရည်ရွယ်ချက် ၉ ရပ်ကို အောင်မြင်အောင် ဆောင်ရွက်သင့်ပါကြောင်း ကော်မတီ ကိုယ်စား အကြံပြု ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးအောင်မင်း ဇလွန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1606">ဦးအောင်မင်း (ဇလွန်မဲဆန္ဒနယ်၊ ဧရာဝတီတိုင်းဒေသကြီး)</mp>ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ပြည်ထောင်စုအဆင့်အဖွဲ့အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များအား လေးစားစွာဂါဝရပြုပါတယ်။ ကျွန်တော်ကတော့ ဇလွန်မဲဆန္ဒနယ်၊ ပြည်သူ့ လွှတ်တော် ကိုယ်စားလှယ် ဦးအောင်မင်းဖြစ်ပြီး မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၆ ခုနှစ်၊ ဧပြီ ၁ ရက်မှ ၂၀၁ရ ခုနှစ်၊ မတ်လ ၃၁ ရက်အထိ လုပ်ငန်းဆောင်ရွက်ခဲ့မှု အစီရင်ခံစာနှင့်စပ်လျဉ်းပြီး ဖြည့်စွက်ဆွေးနွေးသွားမှာ ဖြစ်ပါတယ်။ ဒီနေ့ကျွန်တော်တို့ ပြည်ထောင်စုလွှတ်တော်ကိုယ်စားလှယ်များ ဆွေးနွေးကြတဲ့ အဓိကအချက် အများစုဟာ အစီရင်ခံစာမှာပါရှိတဲ့ အစီရင်ခံစာပုံစံနဲ့ အစီရင်ခံစာမှာပါတဲ့ သတင်းအချက်အလက်ပဲဖြစ်ပါတယ်။ ဒီအစီရင်ခံစာမှာပါတဲ့ သတင်းအချက်အလက်ကို ရင်းနှီးမြှုပ်နှံသူတွေ လေ့လာသိရှိဖို့လိုသလို မြန်မာ နိုင်ငံရဲ့စီးပွားရေးကို ခွဲခြမ်းစိတ်ဖြာလေ့လာတဲ့သူတွေလည်း သိရှိဖို့လိုပါတယ်။ အလားတူပဲ ကျွန်တော်တို့ရဲ့ ပြည်သူပြည်သားတွေကလည်း ဒါတွေကိုသိရှိဖို့ လိုအပ်တဲ့အချက်အလက်တွေလည်း ရှိပါတယ်။ အဲဒီတော့ ကျွန်တော့ရဲ့ဖြည့်စွက်ဆွေးနွေးချက်မှာတော့ အစီရင်ခံစာ မြန်မာနိုင်ငံရင်းနှီးမြှုပ်နှံမှုကော်မရှင်က ခွင့်ပြုလိုက်တဲ့ လုပ်ငန်းတွေ၊ လာရောက်ရင်းနှီးမြှုပ်နှံမှုလုပ်ငန်းတွေနဲ့ ပတ်သက်ပြီးတော့ ပြည်သူတွေကသိရှိသင့်တဲ့ အချက်အလက်တွေကို ဖော်ပြဖို့ဆိုပြီး အဲဒီရှုထောင့်ဘက်ကနေ ဆွေးနွေးသွားမှာဖြစ်ပါတယ်။ ဥပမာအားဖြင့် ရင်းနှီးမြှုပ်နှံမှုလုပ်ငန်းတွေအတွက် ကျွန်တော်တို့ အခွန်ကင်းလွတ်ခွင့်တွေ ပြုကြရပါတယ်။ ကခွင့်ပြုခဲ့တဲ့ ရင်းနှီးမြှုပ်နှံမှုတွေကြောင့် နှစ်စဉ်ခွင့်ပြုခဲ့တဲ့ အခွန်ကင်းလွတ်ခွင့်တွေ ဘယ်လောက်ရှိသလဲ။ ဒါကျွန်တော်တို့ သိသင့်ပါတယ်။ နာယကကြီးခင်ဗျား။ ကျွန်တော့ကို Power Point သုံးစွဲခွင့်ပြုဖို့ ပန်ကြားအပ်ပါတယ်။ ဒီ Slide က အာဆီယံနိုင်ငံများရဲ့ ရင်းနှီးမြှုပ်နှံမှုအတွက် ခွင့်ပြု ပေးတဲ့ အခွင့်အရေးတွေပဲဖြစ်ပါတယ်။ နှိုင်းယှဉ်ထား ခြင်းဖြစ်ပါတယ်။ အခွင့်အရေး ၆ ခုနဲ့ မြန်မာနိုင်ငံက ၅ ခု ကင်းလွတ်ခွင့်ပြုထားတာ တွေ့ရှိရမှာဖြစ်ပါတယ်။ အခု Slide ကတော့ မြန်မာနိုင်ငံရင်းနှီးမြှုပ်နှံမှုကော်မရှင်က ခွင့်ပြုခဲ့တဲ့ လုပ်ငန်းတွေရဲ့ တည်ဆောက် ရေးကာလမှာသွင်းလာတဲ့ ရင်းနှီးမြှုပ်နှံမှုဆိုင်ရာ ပစ္စည်းတွေအတွက် အကောက်အခွန်နဲ့ ကုန်သွယ် လုပ်ငန်းခွန် ကင်းလွတ်ခွင့်ပေးခဲ့တဲ့ ပမာဏပဲဖြစ်ပါတယ်။ ၂၀၁၄-၂၀၁၅ ခုနှစ်မှာ စုစုပေါင်းတန်ဖိုး ၁၂၃.၆ ကျပ် ဘီလီယံခွင့်ပြုခဲ့ပြီး ၂၀၁၅-၂၀၁၆ မှာဆိုလို့ရှိရင် ၂၉၁.ရ ဘီလီယံအထိ ဒါကင်းလွတ်ခွင့်ပြု ခဲ့ရတာပဲ ဖြစ်ပါတယ်။ ဒီကင်းလွတ်ခွင့်ထဲမှာ Tax Holiday လို့ခေါ်တဲ့ ဝင်ငွေခွန်ကင်းလွတ်ခွင့်ပြုရတဲ့ ပမာဏ မပါသေးပါဘူး။ ကော်မရှင်ရဲ့ ခွင့်ပြုချက်အရ ရင်းနှီးမြှုပ်နှံမှုလုပ်ငန်း တစ်ရပ်ဟာ ဝင်ငွေခွန် ကင်းလွတ်ခွင့်ကို အနည်းဆုံး ၃ နှစ် ရရှိခဲ့ပါတယ်။ ဒီ Slide ကတော့ မြန်မာနိုင်ငံရဲ့ စုစုပေါင်းသွင်းကုန်တန်ဖိုးအပေါ်မှာ Capital Goods လို့ခေါ်တဲ့ ရင်းနှီးမြှုပ်နှံမှုဆိုင်ရာကုန်ပစ္စည်းတွေ တင်သွင်းမှု အချိုးအစားကို ဖော်ပြထားခြင်းပဲ ဖြစ်ပါတယ်။ အဲဒီတော့ သွင်းကုန်စုစုပေါင်းတန်ဖိုးအပေါ်မှာ ရင်းနှီးမြှုပ်နှံမှုဆိုင်ရာကုန်ပစ္စည်းတွေ ပါဝင်မှုဟာ ၂၀၁၄-၂၀၁၅ ခုနှစ်မှာ ၃ရ ရာခိုင်နှုန်းလောက်ရှိပြီးတော့ ၂၀၁၅-၂၀၁၆ ခုနှစ်မှာတော့ ၄၂ ရာခိုင်နှုန်းလောက် ရှိတာကို တွေ့ရှိရမှာဖြစ်ပါတယ်။ ဒီရင်းနှီးမြှုပ်နှံမှုဆိုင်ရာကုန်ပစ္စည်းတင်သွင်းမှုပမာဏထဲမှာ MIC ရဲ့ ခွင့်ပြုချက်နဲ့ ဆောင်ရွက်တဲ့ လုပ်ငန်းတွေရဲ့ တင်သွင်းမှုကတော့ ၂၀၁၅-၂၀၁၆ ခုနှစ်မှာ အမေရိကန် ဒေါ်လာသန်းပေါင်း ၄,၀၀၀ ခန့်ပါဝင်တယ်လို့ ခန့်မှန်းရရှိခဲ့ပါတယ်။ ကျွန်တော့ ဆွေးနွေးချက်က အဓိက အားဖြင့် မြန်မာနိုင်ငံရင်းနှီးမြှုပ်နှံမှုကော်မရှင်က ခွင့်ပြုလိုက်တဲ့ ရင်းနှီးမြှုပ်နှံမှုလုပ်ငန်းတွေ နိုင်ငံတော်ရဲ့ စီးပွားရေးမှာ ဘယ်လောက်အကျိုးသက်ရောက်မှု ရှိသလဲဆိုတာကို ပြည်သူတွေသိရှိသင့်တဲ့ အချက်ပဲ ဖြစ်ပါတယ်။ အခုတင်ပြတဲ့ အစီရင်ခံစာကတော့ ကျွန်တော်တို့ဟာ MIC ကနေပြီးတော့မှ ခွင့်ပြုချက် ပေးခဲ့တဲ့ Permit မှာပါတဲ့ အချက်အလက်တွေပဲဖြစ်ပါတယ်။ အမှန်တကယ်ကျွန်တော်တို့ စီးဝင်လာတဲ့ ရင်းနှီးမြှုပ်နှံမှု တွေ တကယ်ထုတ်လုပ်လာပြီးတော့ ကျွန်တော်တို့ရဲ့ GDP မှာ ဘယ်လောက်ပါဝင်နေသလဲ။ ကျွန်တော် တို့ရဲ့ ပို့ကုန်မှာဘယ်လောက်ပါဝင်နေသလဲ။ အလုပ်အကိုင်အခွင့်အလမ်းနဲ့ ပတ်သက်လာရင် တကယ်ခန့်အပ် လိုက်တဲ့အတွက် ကျွန်တော်တို့ နိုင်ငံသူနိုင်ငံသားတွေဟာ ဘယ်လောက်အလုပ်အကိုင်တွေ ရရှိခဲ့ပါသလဲ ဆိုတဲ့ အချက်အလက်တွေဟာလည်း ပြည်သူတွေသိရှိသင့်တဲ့ အချက်လေးတွေပဲဖြစ်ပါတယ်။ အဲဒီတော့ ဒီနေ့ကျွန်တော်တို့ ပြည်ထောင်စုလွှတ်တော် ကိုယ်စားလှယ်များရဲ့ ဆွေးနွေးချက်ဟာ MIC အစီရင်ခံစာရဲ့ Ideal ပေါ့။ စံပြပုံစံတစ်ခုဖြစ်အောင် ဝိုင်းဝန်းဆွေးနွေးကြခြင်းပဲ ဖြစ်ပါတယ်။ ဘာကြောင့်လဲဆိုတော့ ဒီအစီရင်ခံစာမှာပါတဲ့ အချက်အလက်တွေဟာ ကျွန်တော်တို့ရဲ့ စီးပွားရေးကို ထင်ဟပ် နေတာဖြစ်တဲ့အတွက် နိုင်ငံတော်က ဘာကြောင့်ဒီလို နိုင်ငံခြားရင်းနှီးမြှုပ်နှံမှုတွေ၊ ပြည်တွင်းရင်းနှီး မြှုပ်နှံမှုတွေကို အခွင့်အရေးပေးခဲ့ရသလဲ။ ဘာကြောင့်ဒီလိုအခွင့်အရေးတွေပေးသလဲဆိုတာ ပြည်သူတွေ ပွင့်လင်းမြင်သာစွာ သိဖို့လိုအပ်တဲ့ အချက်အလက်တွေပဲဖြစ်ပါကြောင်း ဆွေးနွေးရင်း နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံရင်းနှီးမြှုပ်နှံမှု ကော်မရှင်ရဲ့ ၂၀၁၆ ခုနှစ်၊ ဧပြီ ၁ ရက်မှ ၂၀၁ရ ခုနှစ်၊ မတ်လ ၃၁ ရက်အထိ ဆောင်ရွက်ခဲ့တဲ့ လုပ်ငန်းဆောင်ရွက်မှု အစီရင်ခံစာနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စု အဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနဲ့ လွှတ်တော်က မှတ်တမ်းတင်ခြင်းအစီအစဉ်တို့ကို မနက်ဖြန်ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒုတိယနေ့ ရပ်နားကြောင်းနှင့် တတိယနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆဋ္ဌမ ပုံမှန်အစည်းအဝေး ဒုတိယနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးရဲ့ တတိယနေ့ကို မနက်ဖြန် ၂၀၁ရ ခုနှစ်၊ အောက်တိုဘာလ ၂၄ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ဒုတိယနေ့ အစည်းအဝေးကို မွန်းလွဲ ၁၄:၃၅ နာရီတွင် ရပ်နားပါသည်။</speech>
</postface>
</transcript>
</doc>
