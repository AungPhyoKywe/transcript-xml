<doc>
<docinfo>
<docno>02-13-12.xml</docno>
<pdf>02-13-12.pdf</pdf>
<term value="02">ဒုတိယအကြိမ်</term>
<session value="13" />
<sittingday value="12" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ ဝါခေါင်လဆန်း ၁၅ ရက် (၂၀၁၉ ခုနှစ်၊ သြဂုတ်လ ၁၅ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၃)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ကို နံနက် ၁၀:ဝဝ နာရီင် ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေးရဲ့ (၁၂)ရက်မြောက်နေ့အစီအစဉ် စတင်ပါ ယနေ့အစည်းအဝေးသို့ ဒေါ်အေးမြမြမျိုး ကျောက်တန်းမဲဆန္ဒနယ် ပြည်သူ့လွှတ်တော် ကိုယ်စားလှယ်၏ ဧည့်သည် ၃ရ ဦး၊ ဦးခင်မောင်သန်း တောင်ငူမဲဆန္ဒနယ် ပြည်သူ့လွှတ်တော်ကိုယ်စားလှယ်၏ ဧည့်သည် ၄၂ ဦးအပါအဝင် ၈၈ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး (၁၂)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၅၇၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၆,၇၆ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး (၁၂)ရက်မြောက်နေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1308">ဒေါ်သီရိရတနာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး (၁၂)ရက်မြောက်နေ့ ၁၅-၈-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ်မဲဆန္ဒနယ် အမှတ်(၁၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီအဖွဲ့ဝင်ဖြစ်သူ ကျွန်မ ဒေါ်သီရိရတနာက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဒေါ်ခင်စန်းလှိုင် ပုလဲ၊ - ဒေါက်တာလှိုင်မြင့်ဟန် ကန့်ဘလူ၊ - ဒေါ်အေးအေးမူ(ခ) ဒေါ်မီး - ဦးမောင်မြင့် မင်းကင်း၊ - ဦးခင်မောင်သန်း တောင်ငူ၊ - ဦးခင်အေး နတ်တလင်း၊ - ဒေါ်နီနီဒွန်း ပေါက်ခေါင်း၊ - စောသလေးစော ရွှေကျင်၊ - ဦးကျော်မျိုးမင်း မိုးညို၊ - ဦးကံမြင့် - ဦးစစ်အေး တောင်သာ၊ - ဦးကျော်တင့် - ဦးအောင်ကြည်သိန်း - ဒေါ်မိကွန်ချမ်း - ဒေါက်တာခင်ဆောင် - ဦးစိုးသူရထွန်း - ဒေါ်အေးမြမြမျိုး - ဒေါ်ပြီးကေသီနိုင် - ဦးလူတယ်ဟုန်(ခ) ဦးအောင်ရွှေ - ဦးတင်အေး - ဦးအောင်မင်း - ဦးမင်းဆွေနိုင် - ဦးကျော်သန်း - ဒေါ်လွီဇာ - စောချစ်ဦး - ဦးစိုင်းသန်းနိုင် - နန်းနီနီအေး - စောမှာဖောင်ကွာ - မန်းဝင်းခိုင်သန်း - ဦးဗွန်ဟေး - ဒေါ်ကျိန်ငိုက်မန် - ဦးအောင်ဝင်း - ဦးဥက္ကာမင်း - ဒေါက်တာမိုးမြင့်အောင် - ဒေါ်စန်းစန်းမြင့် - ဦးပြူးလွင် - ဦးအောင်ကြည်ညွန့် - ဦးကျော်မြင့်ဦး - ဦးမျိုးဝင်း - ဦးလင်းတင်ဌေး ချောင်းဆုံ၊ ပေါင်၊ ကျိုက်ထို၊ ကွမ်းခြံကုန်း၊ ကျောက်တန်း၊ ကလာ၊ လောက်ကိုင်၊ မက်မန်း၊ ဇလွန်၊ ကချင်-၆၊ ကယား-၈၊ ကယား-၆ ကရင်-၃၊ ကရင်-၅၊ ကရင်-၆၊ ကရင်-၁၂၊ ကရင်-၈၊ ချင်း-၁ ချင်း-၇၊ တနင်္င်္သာရီ-၁။ တနင်္သာရီ-၈၊ ပဲခူး-၄၊ မကွေး-၁၂၊ မန္တလေး-၁၀၊ မွန်-၈၊ - ဦးခင်ဇော်ဦး မွန်-၃၊ - ဒေါ်မြတ်သီတာထွန်း မွန်-၅၊ - ဦးခင်မောင်လတ် ရခိုင်-၃၊ - ဒေါက်တာစိုင်းဆိုင်ကျောက်ဆမ် ရှမ်း-၆ - ဦးကျော်နီနိုင် ရှမ်း-၁၁၊ - ဦးသိမ်းဆွေ ဧရာဝတီ-၁၀၊ - ဦးကြည်ဝင်း ဧရာဝတီ-၁၂၊ - ဗိုလ်ချုပ်ဝင်းသိန်း တပ်မတော် နှင့် - ဗိုလ်မှူးချုပ်တင်ဆွေ တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၃၈ ဦးရှိပြီး၊ ယနေ့ ခွင့်ပန် ကြားသူ ၄၉ ဦး ဖြစ်ပါတယ်။ စုစုပေါင်း ခွင့်ပန်ကြားသူ ၈ရ ဦးဖြစ်ပြီး ခွင့်မဲ့ပျက်ကွက်သူမရှိပါကြောင်းနဲ့ ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၄၉ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၃၈ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၉ ဦး ဖြစ်တဲ့အတွက် ခွင့်ပြုထားသူ စုစုပေါင်း ၈ရ ဦးရှိပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် ပြည်ထောင်စု တရားစီရင်ရေးဥပဒေကို စတုတ္ထအကြိမ်ပြင်ဆင်သည့် ဥပဒေကြမ်းကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား၊ ပြည်ထောင်စု တရားစီရင်ရေးဥပဒေကို စတုတ္ထအကြိမ်ပြင်ဆင်သည့် ဥပဒေကြမ်းကို အမျိုးသားလွှတ်တော်မှာ စတင်ဆွေးနွေး ခဲ့ပြီး လွှတ်တော်နှစ်ရပ်သဘောတူညီတဲ့ ဥပဒေကြမ်းအဖြစ် ၁၄-၈-၂၀၁၉ ရက်မှာ ပြည်ထောင်စုလွှတ်တော်သို့ ပေးပို့ထားပါတယ်။ အဆိုပါဥပဒေကြမ်းကို နိုင်ငံတော်သမ္မတက လက်မှတ်ရေးထိုးထုတ်ပြန်နိုင်ဖို့အတွက် ၁၄-၈-၂၀၁၉ ရက်တွင် ပေးပို့ထားပါကြောင်းနဲ့ ပြည်ထောင်စုလွှတ်တော်ဆိုင်ရာနည်းဥပဒေ ၈၁ အရ ပြည်ထောင်စု လွှတ်တော်က အတည်ပြုသည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</bill>
<bill>
<title>ဒေါက်တာမောင်သင်း မိတ္ထီလာမဲဆန္ဒနယ် အပါအဝင် ပြည်ထောင်စုလွှတ်တော် ကိုယ်စားလှယ် ၁၄၅ ဦး တင်ပြထားသော ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနှင့်စပ်လျဉ်း၍ လေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ လွှတ်တော်သို့ ဖတ်ကြားတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒေါက်တာ မောင်သင်း မိတ္ထီလာမဲဆန္ဒနယ်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦး တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနဲ့ စပ်လျဉ်းပြီး ၂၉-၅-၂၀၁၉ ရက်က ကျင်းပပြုလုပ်တဲ့ ပြည်ထောင်စုလွှတ်တော်(၁၂)ကြိမ်မြောက် ပုံမှန်အစည်းအဝေး (၁၁)ရက်မြောက်နေ့မှာ လွှတ်တော်သို့ အသိပေးတင်ပြခြင်းနဲ့ ယင်းဥပဒေမူကြမ်းကို လေ့လာစိစစ်နိုင်ဖို့အတွက် ပြည်သူ့လွှတ်တော်နဲ့ အမျိုးသားလွှတ်တော်တို့က ဥပဒေကြမ်းကော်မတီဝင်များအားလုံးပါဝင်တဲ့ ပူးပေါင်းကော်မတီဖွဲ့စည်းခြင်း တို့ကို ဆောင်ရွက်ခဲ့ပြီး ဖြစ်ပါတယ်။ ယခုဥပဒေမူကြမ်းနဲ့ စပ်လျဉ်းပြီး လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ပူးပေါင်းကော်မတီဝင် တစ်ဦးအား ဖိတ်ခေါ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ လေ့လာစိစစ်ရေးပူးပေါင်းကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်ကြီးများ အားလုံး၊ ယနေ့အစည်းအဝေးကို တက်ရောက်လာတဲ့ ပြည်ထောင်စုအဆင့် အဖွဲ့အစည်းဝင်များနဲ့ လေ့လာသူ ပြည်သူများအားလုံးကို မင်္ဂလာပါလို့ ဦးစွာ နှုတ်ခွန်းဆက်သအပ်ပါတယ်။ ပြည်ထောင်စုသမ္မတ မြန်မာ နိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနဲ့စပ်လျဉ်းပြီးတော့ ကျွန်တော်တို့ လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ကော်မတီ အတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုးကနေပြီးတော့ လွှတ်တော်ကို တင်ပြသွားမှာ ဖြစ်ပါတယ်။ နာယကကြီးခင်ဗျာ။ Power Point အသုံးပြုခွင့်ပြုပါရန် လေးစားစွာ တင်ပြအပ်ပါတယ်။ ကျွန်တော်တို့ ဒီအစီရင်ခံစာကို လွှတ်တော်ကို တင်သွင်းခဲ့တဲ့ အစီအစဉ်ကတော့ မိတ္ထီလာမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာမောင်သင်းအပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦးကနေပြီးတော့ ဖွဲ့စည်းပုံအခြေခံဥပဒေပုဒ်မ ၄၃၃၊ ပုဒ်မ ၄၃၅ နဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ တို့အရ ပြီးခဲ့တဲ့ မတ်လ ၁၅ ရက်နေ့မှ လွှတ်တော်ကို တင်သွင်းလာတာဖြစ်ပါတယ်။ အဲဒီတော့ ကျွန်တော်တို့ ၂၉ ရက် ၅ လမှာ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၂) ကြိမ် မြောက် ပုံမှန်အစည်းအဝေး (၁၁)ရက်မြောက်နေ့မှာတော့ နာယကကြီးကနေပြီးတော့ ဒီလိုတင်သွင်းလာ ကြောင်းကို လွှတ်တော်ကို အသိပေးတင်ပြခဲ့ပါတယ်။ နောက်ပြီးတော့ ကျွန်တော်တို့ လွှတ်တော်ကြီးကနေပြီးတော့ ဒီဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်တဲ့ ဥပဒေမူကြမ်း၊ လေ့လာစိစစ်ရေးပူးပေါင်းကော်မတီ၊ ဒီကော်မတီမှာ ပြည်သူ့လွှတ်တော်မှာ ဖွဲ့စည်းထားတဲ့ ဥပဒေကြမ်းကော်မတီဝင် ၁၅ ဦးစလုံး၊ အမျိုးသားလွှတ်တော်မှာ ဖွဲ့စည်းထားတဲ့ ဥပဒေကြမ်း ကော်မတီဝင် ၁၅ ဦးစလုံး၊ စုစုပေါင်း ကိုယ်စားလှယ်ဦးရေ ၃၀ နဲ့ အမိန့်ကြော်ငြာစာအမှတ်(၄၁/၂၀၁၉)နဲ့ ဖွဲ့စည်းတာဝန်ပေးအပ်ခဲ့တာ ဖြစ်ပါတယ်။ ဒီအမိန့်ကြော်ငြာစာမှာ ဖော်ပြထားတာကတော့ ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်ကို ဒီနေ့မှာ နောက်ဆုံးထားပြီးတော့ ပြည်ထောင်စုလွှတ်တော်ကို အစီရင်ခံတင်ပြရမယ်ဆိုတာကို ဖော်ပြထားပါတယ်။ အဲဒီတော့ ကျွန်တော်တို့ ကော်မတီရဲ့ လေ့လာစိစစ် တွေ့ရှိချက်တွေကို ဆက်လက်တင်ပြပါမယ်။ ကျွန်တော်တို့က ဒီဥပဒေကြမ်းအပေါ်မှာ စိစစ်သုံးသပ်တဲ့အခါမှာ ဒီဥပဒေကြမ်းနဲ့ အလားသဏ္ဌာန် တူညီတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းတစ်ရပ်ကို ကျောင်းကုန်း မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသိန်းထွန်း အပါအဝင် လွှတ်တော်ကိုယ်စားလှယ် များက ၁၉-၂-၂၀၁၉ ရက်နေ့မှာ ပြည်ထောင်စုလွှတ်တော်ကို တစ်ကြိမ် တင်သွင်းခဲ့ပါတယ်။ အဲဒီအခါ မှာလည်း ကျွန်တော်တို့ဒီ လွှတ်တော်နှစ်ရပ်စလုံးက ဥပဒေကြမ်းကော်မတီ နှစ်ရပ်စလုံးနဲ့ ပူးပေါင်းဖွဲ့စည်း ထားတဲ့ ကော်မတီက မှတ်ချက်ပြုတင်ပြခဲ့တာရှိပါတယ်။ ဒါကတော့ ဖွဲ့စည်းပုံအခြေခံဥပဒေပါ ပြဋ္ဌာန်းချက် များနဲ့ ပြည်ထောင်စုလွှတ်တော်ဆိုင်ရာ နည်းဥပဒေပြဋ္ဌာန်းချက်များမှာ ဖွဲ့စည်းပုံအခြေခံဥပဒေကို ပြင်ဆင်တဲ့ ဥပဒေမူကြမ်းနဲ့ စပ်လျဉ်းပြီးတော့ ပြင်ဆင်တဲ့လုပ်ငန်းစဉ် နှစ်ရပ် အပြိုင်တင်သွင်းလာတဲ့အခါမှာ သီးခြား ဆောင်ရွက်ရန် လုပ်ငန်းစဉ်များ ဖော်ပြထားခြင်းမရှိတဲ့အတွက် လွှတ်တော်ရဲ့ အဆုံးအဖြတ် ရယူဆောင်ရွက် သင့်ပါတယ်လို့ ကျွန်တော်တို့ တင်ပြခဲ့ပါတယ်။ အဲဒီတင်ပြခဲ့တဲ့အတိုင်းပဲ လွှတ်တော်ကြီးက လွှတ်တော်ရဲ့ အဆုံးအဖြတ် ရယူဆောင်ရွက်ပေးခဲ့ပါတယ်။ လွှတ်တော်ရဲ့ အဆုံးအဖြတ် ရယူဆောင်ရွက်ခဲ့တဲ့နေရာမှာကတော့ ဘယ်လိုအဆုံးအဖြတ် ရယူခဲ့လဲဆိုတော့ ယင်းဥပဒေမူကြမ်းကို ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈) ခုနှစ် ပြင်ဆင်ရေးပူးပေါင်းကော်မတီ၏ လုပ်ငန်းစဉ်များတွင် တစ်ပေါင်းတည်း လေ့လာစိစစ် ဆောင်ရွက်သွားရန် ဆိုပြီးတော့ ၁၄-၅-၂၀၁၉ ရက်နေ့မှာ ကျင်းပပြုလုပ်တဲ့ ပြည်ထောင်စုလွှတ်တော်ကြီးက အတည်ပြုခဲ့ပါတယ်။ ကျွန်တော်တို့ ပူးပေါင်းကော်မတီဝင်များရဲ့ အကြံပြုတင်ပြချက်များကို ဆက်လက်ပြီးတော့ တင်ပြပါမယ် ခင်ဗျာ။ နာယကကြီးခင်ဗျာ။ ပူးပေါင်းကော်မတီဝင် ကျောက်ဖြူမဲဆန္ဒနယ်က ပြည်ထောင်စုလွှတ်တော် ကိုယ်စားလှယ်တော်ကြီး ဦးဘရှိန်က ယခုတင်သွင်းလာတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်းဟာ ပြင်ဆင်တဲ့ ဥပဒေမူကြမ်းတစ်ခုရဲ့ ရေးထုံးနဲ့ ညီညွတ်ခြင်းမရှိတဲ့အတွက် လွှတ်တော်က လက်ခံဆွေးနွေးရန် မသင့်ကြောင်း အကြံပြုတင်ပြခဲ့ပါတယ်။ ပူးပေါင်းကော်မတီဝင်များဖြစ်တဲ့ ကျိုင်းတုံ မဲဆန္ဒနယ်က ပြည်ထောင်စုလွှတ်တော်ကိုယ်စားလှယ် ဦးစတီဖန်၊ ဗိုလ်မှူးချုပ်မောင်မောင်၊ ဗိုလ်မှူးချုပ်တင့်လွင် တို့ကတော့ ဒီဥပဒေမူကြမ်းကို ဖွဲ့စည်းပုံအခြေခံဥပဒေ အခန်း ၁၂ ပါ ပြဋ္ဌာန်းချက်များ၊ လွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ လွှတ်တော်တွင် ဆက်လက်ဆွေးနွေး ဆောင်ရွက်သင့်ပါကြောင်း အကြံပြု တင်ပြခဲ့ပါတယ်။ ကျန်တဲ့ပူးပေါင်းကော်မတီဝင်တွေ အားလုံးကတော့ ပထမတင်ပြခဲ့တဲ့အတိုင်းပါပဲ။ ဦးသိန်းထွန်း ကျောင်းကုန်းမဲဆန္ဒနယ်က ဖေဖော်ဝါရီလ ၁၉ ရက်နေ့မှာ ပြည်ထောင်စုလွှတ်တော်ကို တင်သွင်း ခဲ့တဲ့ ပြင်ဆင်တဲ့ဥပဒေမူကြမ်းအပေါ် လွှတ်တော်က အဆုံးအဖြတ်ပြုခဲ့တဲ့ လုပ်ငန်းစဉ်အတိုင်းသာ ဆောင်ရွက် သင့်ကြောင်း အကြံပြုတင်ပြခဲ့ပါတယ်။ နာယကကြီးခင်ဗျာ။ ပူးပေါင်းကော်မတီရဲ့ သဘောထားမှတ်ချက်ကို တင်ပြပါမယ်။ သို့ဖြစ်ပါ၍ ဒေါက်တာမောင်သင်း မိတ္ထီလာမဲဆန္ဒနယ်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၅ ဦးက တင်သွင်းလာတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းကို ပြည်ထောင်စု လွှတ်တော်က ဦးသိန်းထွန်း ကျောင်းကုန်းမဲဆန္ဒနယ်က ၁၉-၂-၂၀၁၉ ရက်မှာ ပြည်ထောင်စုလွှတ်တော်သို့ တင်သွင်းခဲ့သော ပြင်ဆင်သည့် ဥပဒေမူကြမ်းအပေါ် ၁၄-၅-၂၀၁၉ ရက်နေ့မှာ အတည်ပြုဆုံးဖြတ်ခဲ့တဲ့ အတိုင်း ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်း ကော်မတီက ဆက်လက်ဆောင်ရွက်မယ့် ဥပဒေမူကြမ်းရေးဆွဲရေးလုပ်ငန်းစဉ်များတွင် တစ်ပေါင်းတည်း ထည့်သွင်းစိစစ်ဆောင်ရွက်သင့်ပါတဲ့ အတွက်ကြောင့်မို့လို့ ကျွန်တော်တို့ ပူးပေါင်းကော်မတီရဲ့ အစီရင် ခံစာကို လွှတ်တော်က အဆုံးအဖြတ်ပြု အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို အထူးပဲ ကျေးဇူးတင်ရှိပါတယ်ခင်ဗျာ။ အထက်ပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လေ့လာ စိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော် ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ အဆိုပါအစီရင်ခံစာအပေါ် ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၁၉-၈-၂၀၁၉ ရက် (တနင်္လာနေ့) ညနေ ၄ နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည် စာရင်းပေးပို့နိုင်ကြောင်း ကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော မြေသိမ်းဥပဒေကြမ်းနှင့် စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ မြေသိမ်းဥပဒေကြမ်းနဲ့စပ်လျဉ်းပြီး ဥပဒေကြမ်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၉-၈-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီနေ့လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက် အပေါ် ပြင်ဆင်ချက် တစ်စုံတစ်ရာမရှိတဲ့အတွက် လွှတ်တော်ရဲ့ သဘောထားမေးမြန်း အတည်ပြုသွားမှာ ဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်နဲ့ ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက်ဇယားကိုလည်း ကိုယ်စားလှယ်များထံ ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၂၂ အပိုဒ်ခွဲ(က) မှစပြီး အဆိုပြုတင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော နာယကကြီးခင်ဗျား။ ဥပဒေကြမ်းပူးပေါင်းကော်မတီရဲ့ ကိုယ်စား ကျွန်တော်ဒေါက်တာမြတ်ဉာဏစိုး ကပဲ အဆိုပြုတင်ပြသွားမှာ ဖြစ်ပါတယ်။ နိုင်ငံတော်သမ္မတကြီးက သဘောထားမှတ်ချက်နဲ့ ပြန်လည် ပေးပို့လာတဲ့ အပိုဒ်၊ အပိုဒ်ခွဲများအနက်မှ ဥပဒေကြမ်းရဲ့ အပိုဒ် ၂၂ အပိုဒ်ခွဲ(က)ကိုတော့ နိုင်ငံတော်သမ္မတရဲ့ သဘောထားမှတ်ချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ် ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်းရဲ့ အပိုဒ် ၂၂ အပိုဒ်ခွဲ(က)သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဥပဒေကြမ်းရဲ့ အပိုဒ် ၂၆ အပိုဒ်ခွဲ(ခ) ကိုတော့ နိုင်ငံတော်သမ္မတရဲ့ သဘောထားမှတ်ချက်နဲ့အညီ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြုတင်ပြ</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၆ အပိုဒ်ခွဲ(ခ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၃၂ ကိုတော့ လိုအပ်ခြင်းမရှိတဲ့အတွက် နိုင်ငံတော် သမ္မတရဲ့ သဘောထားမှတ်ချက်နဲ့အညီ လွှတ်တော်က ပယ်ဖျက်အတည်ပြုပေးနိုင်ပါရန် အဆိုပြုတင်ပြ အပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃၂ ကို နိုင်ငံတော်သမ္မတ၏ သဘောထားမှတ်ချက်နှင့်အညီ ပယ်ဖျက်ရန်ဖြစ်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၄၄ အပိုဒ်ခွဲ(ခ)ကိုတော့ နိုင်ငံတော်သမ္မတရဲ့ သဘောထားမှတ်ချက်အတိုင်း လွှတ်တော်က အတည်ပြုပေးနိုင်ပါရန် အဆိုတင်သွင်းအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄၄ အပိုဒ်ခွဲ(ခ)သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဥပဒေကြမ်းရဲ့ အပိုဒ် ၄၄ အပိုဒ်ခွဲ(ဃ)ကိုတော့ နိုင်ငံတော်သမ္မတရဲ့ သဘောထားမှတ်ချက်နဲ့အညီ ပြင်ဆင်ထားတဲ့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄၄ အပိုဒ်ခွဲ(ဃ) သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဥပဒေကြမ်းရဲ့ အပိုဒ် ၄ရ ရဲ့ ခြေဆင်း၊ အပိုဒ် ၄၉ ရဲ့ ခြေဆင်း၊ အပိုဒ် ၄၉ အပိုဒ်ခွဲ(ခ)၊ အပိုဒ် ၅၂ အပိုဒ်ခွဲ(ခ) နှင့် အပိုဒ် ၆၉ အပိုဒ်ခွဲ(ခ)တို့ကိုတော့ နိုင်ငံတော်သမ္မတရဲ့ သဘောထားမှတ်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အဆိုမှာ ဥပဒေကြမ်း၏ အပိုဒ် ၄ရ ခြေဆင်း၊ အပိုဒ် ၄၉ ခြေဆင်း အပိုဒ်ခွဲ(ခ)၊ အပိုဒ် ၅၂ အပိုဒ်ခွဲ(ခ)နှင့် အပိုဒ် ၆၉ အပိုဒ်ခွဲ(ခ)တို့သည် နိုင်ငံတော် သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည် ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြေသိမ်းဥပဒေကြမ်းနဲ့ စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၉ နဲ့အညီ နိုင်ငံတော်သမ္မတထံသို့ ပြန်လည်ပေးပို့သွား မည်ဖြစ်ကြောင်း အသိပေးကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၇-၂၀၁၈ ဘဏ္ဍာရေးနှစ် ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေပါ ပြည်ထောင်စု၏ အရအသုံးခန့်မှန်းခြေငွေစာရင်းများနှင့်စပ်လျဉ်းသည့် စစ်ဆေးတွေ့ရှိချက်အစီရင်ခံစာနှင့် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ (၁၁/၂၀၁၉)နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အလင်းနှစ် စက်တင်စ၏ အကာအရအသုံးဆိုင်ရာလအပါယ်ကောင်စ၏ အရသုံးခန်မင်း ငွေစာရင်းများနှင့်စပ်လျဉ်းတဲ့ စစ်ဆေးတွေ့ရှိချက်အစီရင်ခံစာနဲ့စပ်လျဉ်းပြီး ၇-၈-၂၀၁၉ရက်က ကျင်းပ ပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ပြည်ထောင်စုစာရင်းစစ်ချုပ်က ရှင်းလင်းတင်ပြ ခြင်းနဲ့ ယင်းအစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ ဖတ်ကြားတင်ပြခြင်းတို့ကို ဆောင်ရွက်ခဲ့ပြီး ဖြစ်ပါတယ်။ အထက်ပါ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာနဲ့စပ်လျဉ်းပြီး ဆွေးနွေးဖို့ အမည် စာရင်းပေးထားတဲ့ လွှတ်တော်ကိုယ်စားလှယ် ၂၉ ဦးရှိပါတယ်။ ဒီနေ့မှာ လွှတ်တော်ကိုယ်စားလှယ် ၁၉ ဦး ဆွေးနွေးဖို့လျာထားပြီး ပြည်ထောင်စုဝန်ကြီးဌာန ၁၅ ခုအပေါ် ဆွေးနွေးလိုကြောင်း တင်ပြထားတဲ့အတွက် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များကို ဖိတ်ကြားထားပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးခင်ချို လှိုင်းဘွဲမဲဆန္ဒနယ် စတင်ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို(လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင် ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက စာရင်းစစ်ချုပ်ရုံးရဲ့ ၂၀၁၇-၂၀၁၈ ရသုံးစစ်ဆေးချက်များအပေါ်မှာ JPAC ရဲ့ (၁၁/၂၀၁၉) အစီရင်ခံစာပါ လေ့လာတွေ့ရှိချက်များအပေါ် ဆွေးနွေးတင်ပြမှာဖြစ်ပါတယ်။ ရသုံးစာရင်းစစ်ဆေးမှုတွေအရ သာမန်ငွေလုံးနဲ့ ကြွေးမြီတို့ပါရှိပြီးတော့ သာမန်ရငွေမှာ အခွန်အကောက် ရငွေ၊ နိုင်ငံပိုင်အဖွဲ့ အစည်းတွေက ထည့်ဝင်ငွေ၊ ပြည်တွင်း ပြည်ပက ထောက်ပံ့ငွေတွေ ပါဝင်ပါတယ်။ စစ်ဆေးတွေ့ရှိချက်တွေအရ အကြံပြုလိုတာကတော့ အခွန်အကောက်ရငွေများမှာ အားနည်းချက်တွေ အနေနဲ့ ခေတ်နဲ့မညီတော့တဲ့ ကျပ်ဆယ်ဂဏန်း၊ ရာဂဏန်းရှိတဲ့ အခွန်အကောက်နှုန်းထားတွေ ပြန်လည် ပြင်ဆင်ဖို့ ဥပမာ ဆက်သွယ်ရေးရဲ့ လှိုင်းနှုန်းစဉ် နှုန်းထားတွေ၊ ကုန်သွယ်ရေးဦးစီးဌာနရဲ့ သွင်းကုန်လိုင်စင် ကြေးဟာ ကျပ် ၂၅၀ ကနေ အများဆုံး ကျပ် ၅၀,၀၀၀ ပဲ ရနိုင်တဲ့ အနေအထားတွေ၊ လပြည့်ဝန်းပလာဇာကို ၁၉၉၀ ခုနှစ်လောက်က ငှားထားတဲ့နှုန်းတွေနဲ့ လက်ရှိထိ မပြင်ဆင်ဘဲ နှုန်းဟောင်းနဲ့ပဲ ကောက်ခံနေ တာတွေ၊ ၂၀၁၆-၂၀၁ရ အစီရင်ခံစာက လှိုင်းတက်စည်သွပ်စက်ရုံရဲ့ ၃၂၁.၀၅ ဧကကို တစ်ဧကကျပ် ၆,၂၃၀ နဲ့ နှစ် ၃၀၊ ဝမ်းတွင်း ရွှေတောင်ခြံ ၈၆၆.၂ရ ဧကကို တစ်ဧက ၅.၂၉၀ ကျပ်နဲ့ နှစ် ၂၀၊ အုတ်တွင်း ပျော့ဖတ်စက်ရုံ ၂၉၁.၉ ဧကကို တစ်ဧက ၂,၂၈၄ ကျပ်နဲ့ နှစ် ၆၀ ငှားထားတာတွေ၊ ပြီးတော့ ဟိုတယ်နှင့် ခရီးသွားလုပ်ငန်း လိုင်စင်နှုန်းထား တစ်ဝက်လျှော့ပေးပေမယ့် လိုင်စင်လုပ်သူ အရေအတွက်ဟာ တိုးမလာဘဲနဲ့ ယခင်နှစ်ရဲ့ တစ်ဝက်လောက် နည်းသွားတာတွေ၊ အခွန်နှစ်ဟောင်းကြွေးကျန်တွေ လက်ကျန်တွေနည်းအောင် ကြိုးစားကောက်ခံဖို့နဲ့ ဥပဒေဖျက်သိမ်းပြီး အမြတ်ခွန်ကြွေးကျန်ဟာ လွန်ခဲ့တဲ့ နှစ် ၄၀ ကျော်လောက်က ကြွေးကျန် ကျန်နေတာ၊ မရနိုင်တာတွေ၊ (၃၅/၂၀၁၇) အခန်း (၂၀)က ပြဋ္ဌာန်း ချက်တွေနဲ့ ရှင်းလင်းဆောင်ရွက်ဖို့လိုပြီးတော့ ကုန်သွယ်ခွန်၊ အထူးကုန်စည်ခွန်နဲ့ ဝင်ငွေခွန်တွေ ရသင့် ရထိုက်တာ ပြည့်ပြည့်ဝဝရနိုင်ဖို့၊ ဌာန၊ အဖွဲ့အစည်းတွေရဲ့ ပူးပေါင်းကူညီမှုရယူဖို့ ဥပမာ အိမ်၊ ခြံ၊ မြေ ရောင်းဝယ်ဆောက်လုပ်မှုတွေအတွက် စည်ပင်၊ အိုးအိမ်၊ ဒေသန္တရအုပ်ချုပ်ရေးအဖွဲ့တွေလို အဖွဲ့တွေ၊ ယာဉ်၊ စက် ရောင်းဝယ်မှုတွေအတွက် က.ည.န၊ ပို့/ဆက်၊ ရေကြောင်း၊ ကုန်သွယ်ရေးဦးစီးဌာန စတာတွေနဲ့ ပူးပေါင်းဆောင်ရွက်သင့်ပြီးတော့ အခွန်ကြွေးကျန်တွေမှာ ဥပမာအနေနဲ့ တာပိန်(၁) ရေအားလျှပ်စစ် စက်ရုံက ၁၀ နှစ်ကျော်လောက် ရစရာရှိတဲ့ Surplus Free Power RMB ၆.၃ သန်း ကိုလည်း အမြန်ဆုံး ရအောင်ဆောင်ရွက်ဖို့လိုပါတယ်။ ထည့်ဝင်ငွေများနဲ့ပတ်သက်လို့ စီမံ/ဘဏ္ဍာက သတ်မှတ်ထားသလို ၃ လတစ်ကြိမ် ထည့်ဝင်နိုင်ရေး ဌာန၊ အဖွဲ့အစည်းများရဲ့ ရနိုင်မယ့် ခန့်မှန်းအသားတင်အမြတ်ရဲ့ ၂၀ ရာခိုင်နှုန်း ထည့်ဝင်ရမယ့် ရန်ပုံငွေကို အနီးစပ်ဆုံး တွက်ချက်လျာထားဖို့နဲ့ ပိုပေးမိလို့ အနုတ် ၅၀ စာရင်းမဖြစ်အောင် ဂရုပြုဆောင်ရွက်ကြဖို့နဲ့ ပြည့်ပြည့်ဝဝ သတ်မှတ်ကာလအတွင်း ထည့်ဝင်ကြဖို့လိုပါတယ်။ ထည့်ဝင်ငွေနဲ့ ဝင်ငွေခွန်တိုးလာဖို့က အရှုံးဖြစ်ပေါ်နေတဲ့လုပ်ငန်းတွေ၊ ရပ်ဆိုင်းထားတဲ့စက်ရုံတွေကို အကျိုးရှိရှိဆောင်ရွက်ဖို့နဲ့ အမြန်ဆုံးပြုပြင် ဆောင်ရွက်သင့်ပါတယ်။ ထုတ်လုပ်မှုတွေ လျာထားချက်ပြည့်မီအောင်လည်းပဲ ကြိုတင်တွက်ချက် လေ့လာ ထားသင့်ပါတယ်။ ဥပမာ ကြေးနီမက်ထရစ်တန် ၄,၅၀၀ ကျော် လျာထားပေမယ့် ၃၀၀ ပဲ ရောင်းရတာ၊ PVC Wire ခွေ ၂၉,၀၀၀ ကျော် လျာထားပေမယ့် အခွေ ၅၀၀ ကျော်ပဲရောင်းရတာ၊ ဘိလပ်မြေ တန် ၁၀၀,၀၀၀ လျာထားပေမယ့် တန် ၄,၆၀၀ ကျော်ပဲ ရောင်းရတာတွေဟာ စီမံကိန်းလျာထားချက်အပြင် နိုင်ငံ့ဝင်ငွေ လျာထားချက်ကို ထိခိုက်နိုင်တာ တွေ့ရပါတယ်။ ထောက်ပံ့ကူညီမှုတွေနဲ့ပတ်သက်လို့ IRM အစီအစဉ်၊ IFAD, LIFT, JICA, ADB, World Bank စတဲ့ နိုင်ငံခြားအဖွဲ့ အစည်းတွေရဲ့ အကူအညီရရှိမှုနဲ့ပတ်သက်လို့ စိုက်ပျိုးပညာပေးသင်တန်းမလုပ်နိုင်တာ၊ ငါး လုပ်ငန်းရေခဲစက်ရုံမဆောက်နိုင်တာ၊ ခွာနာလျှာနာလုပ်ငန်း တင်ဒါတွေမလုပ်နိုင်တာ၊ လုပ်ငန်းဒီဇိုင်း ပုံစံတွေ ပြောင်းသွားတာ၊ ယာဉ်ယန္တရားစက်တွေ ယ်နိုင်တာ၊ ရောဂါကာကွယ်ရေးဆိုင်ရာလုပ်ငန်း အပြည့်အဝမဆောင်ရွက်နိုင်တာတွေကြောင့် ထောက်ပံ့ကူညီမှုတွေ လျာထားချက်အတိုင်း အပြည့်အဝ မရလို့ နိုင်ငံအတွက်နစ်နာမှုတွေလိုမျိုး မဖြစ်ပေါ်အောင် သက်ဆိုင်ရာ ဌာန၊ အဖွဲ့အစည်းများရဲ့ သတ်မှတ် စည်းမျဉ်းစည်းကမ်းတွေကို ကြိုတင်လေ့လာပြီးတော့ ထောက်ပံ့ကူညီမှုတွေ အပြည့်အဝရအောင် ဆောင်ရွက်ဖို့ လိုပါတယ်။ ကြွေးမြီရငွေနဲ့ပတ်သက်လို့ ပြည်တွင်းအနေနဲ့ စီးပွားရေးဘဏ်နဲ့ စိုက်ဘဏ်တွေက ထုတ်ချေးထားတဲ့ ငွေတွေကို သတ်မှတ်ချိန်အမီ အရင်း၊ အတိုး အပြည့်အဝကောက်ခံကြဖို့နဲ့ သတ်မှတ်ဒဏ်ကြေးကိုလည်း တိတိကျကျ တွက်ချက်ကောက်ခံရန်နဲ့ ကြွေးကျန်တွေကိုလည်း ထိထိရောက်ရောက်ကောက်ခံဖို့ လိုပါတယ်။ ပြီးတော့ BOT, PPP စနစ်နဲ့ ဆောင်ရွက်တဲ့ စီမံကိန်းလုပ်ငန်းတွေအတွက် နိုင်ငံတော်က တာဝန်ယူ ချေးပေးရတဲ့ငွေတွေ၊ စိုက်ထုတ်ပေးရတဲ့ အတိုးအရင်းငွေတွေ ဥပမာ China EXIM Bank ချေးငွေလို အရင်းအတိုး၊ ဒဏ်ငွေတွေကို ကောက်ခံရတဲ့နေ့နဲ့ စိုက်ထုတ်ပေးချေရတဲ့နေ့နှစ်နေ့မှာ နိုင်ငံခြားငွေလဲနှုန်း အမြင့်ဆုံးရှိတဲ့နှုန်းနဲ့ တွက်ချက်ကောက်ခံဖို့လိုပါတယ်။ ဥပမာ သောက်ရေခပ်(၂) ရေအားလျှပ်စစ်စီမံကိန်းက ရစရာရှိတဲ့ စိုက်ထုတ်ပေးထားတဲ့အရင်း USD ၅.၂ သန်းကျော်နဲ့ အတိုး ၂.ရ သန်းလို ချေးငွေမျိုးတွေ။ နောက် ငွေလုံးငွေရင်းရငွေများနဲ့ပတ်သက်လို့ ဌာန၊ အဖွဲ့အစည်းတိုင်းမှာရှိတဲ့ ယာဉ်၊ စက်၊ ပရိဘောဂ၊ အဆောက်အဦများကို အမြဲလေ့လာဆန်းစစ်ပြီးတော့ ပြုပြင်သုံးစွဲလို့မရနိုင်တာတွေကို နိုင်ငံတော်အတွက် ဝင်ငွေရအောင် လေ့လံတင်ရောင်းချနိုင်အောင် ဆောင်ရွက်ကြဖို့လိုပါတယ်။ ဥပမာ ပညာရေးဌာနက ဖျက်သိမ်းဖို့လိုတဲ့ ကျောင်းအဆောက်အဦတွေလို ကိစ္စမျိုးတွေမှာ လေလံပစ်ပြီးတော့ ဝင်ငွေရအောင် ဆောင်ရွက်ဖို့ အကြံပြုလိုပါတယ်။ သုံးငွေများနဲ့ပတ်သက်လို့တော့ Consultant တို့၊ Expert တို့ ှားနိုင်မှု၊ တင်ဒါလုပ်ငန်းတွေ ဈေးနှုန်းမအောင်မြင်မှု၊ ချေးငွေစာချုပ် ုပ်နိုင်မှု၊ နိုင်ငံတကာ လုပ်ထုံးလုပ်နည်း၊ စည်းမျဉ်း စည်းကမ်းတွေ နားမလည်မှု၊ လုပ်ငန်း Suvey တိတိကျကျမလုပ်နိုင်မှု စတာတွေကြောင့် ချေးငွေအပြည့်အဝ မသုံးနိုင်မှုမျိုးတွေ နောင်မဖြစ်ပေါ်အောင် ကြိုတင်ဆောင်ရွက်ထားသင့်ပါတယ်။ ဥပမာအနေနဲ့ NEP စီမံကိန်းကို ၁၆-၉-၂၀၁၅ မှာ စီမံကိန်းစတင်ပေမယ့် ၂၃-၁၁-၂၀၁ရ ရက်နေ့မှာမှ တင်ဒါစာချုပ်ချုပ် ဆိုနိုင်လို့ ၂ နှစ်ကျော်လောက် ကြန့်ကြာနေတာတွေ၊ လမ်းတံတားလုပ်ငန်းမှာ ပဲခူးဂျိုင်း၊ အတ္တရံတံတား စီမံကိန်းလုပ်ငန်းမှာ ၂၅.၉၈၆ ဘီလီယံ၊ မအူပင်-ကျိုက်လတ်-ဖျာပုံလမ်းမှာ ကျပ် ၁၁၃.၁၈၅ ဘီလီယံ၊ ဆိပ်ကမ်းအာဏာပိုင်မှာ ၃၆.၃၀၈ ဘီလီယံတို့ လျာထားမှု လျော့နည်းရရှိတာတွေ၊ ပြီးတော့ ဆောက်လုပ်ရေး လုပ်ငန်း လှည့်ပတ်ရန်ပုံငွေ၊ ဘတ်ဂျက်ငွေနဲ့ အထပ် ၁၈ ထပ်ပါတဲ့ ဧရာဝဏ်အထပ်မြင့်အဆောက်အဦ ၄၉ လုံး၊ အခန်း ၁၃,၅၂၄ ခန်းစီမံကိန်းမှာ Foundation ကို လုပ်ငန်းအားလုံး တစ်ပြိုင်တည်းလုပ်ထားလို့ မနိုင်ဝန်ဖြစ်နေပြီးတော့ ကျပ်ဘီလီယံ ၂၄၀ ကျော် ကုန်ကျခံရပြီး အိမ်ရာ ၃ လုံး၊ ၈၂၈ ခန်း ဆောက်လုပ် ပြီးလို့ ၅၃၃ ခန်းပဲ ရောင်းရတာကြောင့် အခန်း ၃၀၀ လောက် ကျန်နေတာ၊ ပြီးတော့ ဆက်လုပ်ဖို့ရှိတဲ့ အိမ်ရာ ၄၆ လုံး၊ ၁၂,၆၉၆ ခန်းအတွက် ဝယ်လိုအားမရှိဘူးဆိုရင် နိုင်ငံတော်က ရန်ပုံငွေဆက်ပြီးသုံးစွဲဖို့ ဝန်ထုပ်ဝန်ပိုးဖြစ်နေပြီးတော့ ဆက်ပြီးမလုပ်ရင်လည်းပဲ ၄၆ လုံးအတွက် Foundation ချထားပြီးဖြစ်လို့ ရင်းနှီးငွေတွေ အလဟဿဖြစ်နိုင်ချေရှိလို့ ဘယ်လိုဆက်လက်ဆောင်ရွက်မလဲဆိုတာကို ရှင်းပြစေချင် ပါတယ်။ ပြီးတော့ လုပ်ငန်းအပ်နှံမှုက ဆောက်လုပ်ထားတဲ့လုပ်ငန်း ၂,၅၈၀ မှာ ၁၃၁ ခုပဲ ပြီးသေးကြောင်းနဲ့ လုပ်ငန်းသစ် ၂၄၃ ခုမှာ ၃၅ ခုပဲ ပြီးစီးအပ်နှံနိုင်သေးလို့ လက်ရှိအခြေအနေ ရှင်းလင်းချပြစေလိုပါတယ်။ နောက်ဆုံးတင်ပြချင်တာကတော့ ရငွေများ လျာထားချက်ပြည့်မီအောင် ဆောင်ရွက်ကြဖို့နဲ့ နိုင်ငံခြား ချေးငွေစီမံကိန်းလုပ်ငန်းတွေကို ထိထိရောက်ရောက် အောင်မြင်အောင်ဆောင်ရွက်ကြဖို့၊ အသုံးစရိတ်များ ကိုလည်း ထိထိရောက်ရောက် အကျိုးရှိရှိသုံးစွဲကြဖို့၊ ရငွေ၊ အပ်ငွေ။ ဆွေးနွေးရန်သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဆက်လက်ပြီး နော်လှလှစိုး ရန်ကုန်တိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1326">နော်လှလှစိုး (မဲဆန္ဒနယ်အမှတ်-၁၀၊ ရန်ကုန်တိုင်းဒေသကြီး)</mp>အားလုံးမင်္ဂလာပါ။ ကျွန်မကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော် နော်လှလှစိုး ဖြစ်ပါတယ်။ Power Point အသုံးပြုခွင့်ပြုပါ။ ကျွန်မအနေနဲ့ အစီရင်ခံစာ အပိုင်း (၄)မှာ ပါရှိတဲ့ အစိုးရကြွေးမြီနဲ့ပတ်သက်ပြီးတော့ ဆွေးနွေးလိုပါတယ်။ စုစုပေါင်းကြွေးမြီဟာ ပြည်ပဒေါ်လာသန်းပေါင်း ၁၀,၂၀၀.၁ရ ဖြစ်ပါတယ်။ ၎င်းကတော့ အပြည်ပြည်ဆိုင်ရာအဖွဲ့အစည်းများ World Band, ADB စတဲ့ချေးငွေတွေဟာ ၁,၇၈၈.၀၀၄ သန်း ဖြစ်ပြီး တော့ နှစ်နိုင်ငံအစိုးရကြားချေးငွေကတော့ ၈,၄၁၂.၁၆၆ သန်း တို့ပဲဖြစ်ပါတယ်။ ကျွန်မအကြံပြုချင်တာ (Development Loans), Booriad:G¢o3: 8:605? qdo co??620ɔłon Commercial Loans များကို ခွဲခြားဖော်ပြရုံမက Loan Majority နဲ့ Loan Terms များကိုလည်း ချေးယူတဲ့စီမံကိန်းများနှင့်တကွ အတိအကျ ဖော်ပြသင့်ပါတယ်။ သို့မှသာ ပြည်သူများကို အကျိုးပြုတဲ့ချေးငွေနဲ့ ချေးငွေလိုချင်တဲ့ အတွက်ကြောင့် ချေးရတဲ့ချေးငွေကြား ပိုမိုကွဲပြားစေမှာဖြစ်ပါတယ်။ လွှတ်တော်ရဲ့ ထိန်းကျောင်းမှု ကိုလည်း ပိုမိုထိရောက်ရန် ၎င်းအချက်များကို ထည့်သွင်းဖော်ပြပေးစေလိုပါတယ်။ ဒါကတော့ အတိုးနှုန်းမြင့်မားတဲ့ တရုတ်ပြည်သူ့သမ္မတနိုင်ငံရဲ့ ချေးငွေကိစ္စပဲဖြစ်ပါတယ်။ စုစုပေါင်း ၅,၁၁၈.၃၅၂ သန်း ဖြစ်နေတဲ့အတွက်ကြောင့် ပြည်ပကြွေးမြီရဲ့ စုစုပေါင်း ထက်ဝက်ခန့်ဖြစ်နေတာကို တွေ့ရပါတယ်။ ဒီအတိုးနှုန်းကတော့ ၂.၅ မှ ၄.၅ ရာခိုင်နှုန်း ဖြစ်တဲ့အတွက်ကြောင့် မြင့်မားတဲ့ အတိုးနှုန်း ဖြစ်နေပါတယ်။ ချေးယူတဲ့ဌာနများကတော့ လျှပ်စစ်နှင့် စွမ်းအင်ဝန်ကြီးဌာန၊ စက်မှုဝန်ကြီးဌာန၊ စိုက်ပျိုးရေးနှင့် ဆည်မြောင်းဝန်ကြီးဌာနတို့ကနေပြီးတော့ ချေးငွေအများဆုံး ယူထားတာကိုတွေ့ရပါတယ်။ အားနည်းချက်များကတော့ ဒီစီမံကိန်းတွေ အလျင်မမီခြင်း၊ နိုင်ငံခြားငွေလဲလှယ်မှုကြောင့် ကျပ်ငွေဖြင့် အတိုးပေးရငွေများလာခြင်း၊ ဈေးကွက်နှင့် အံမဝင်အရှုံးပေါ်ခြင်း၊ မူဝါဒအကောင်အထည်ဖော်ရန် ချေးယူ သော်လည်း ငွေခေါင်းကွဲပြီးတော့ မူဝါဒလည်းအကောင်အထည်မပေါ်ခြင်း စတဲ့အားနည်းချက်များ ရှိနေ ပါတယ်။ စီးပွားရေးအတွက် တွက်ခြေကိုက်မှုကို ဆက်လက်ပြီးတော့ ငွေချေးမယ်ဆိုပါက အောက်ပါ အချက်များကို သတိပြုရမှာဖြစ်ပါတယ်။ Business Plan များပါဝင်မှု၊ ဘက်ပေါင်းစုံမှ သုံးသပ်ထားတဲ့ Risk Analysis နဲ့ Risk Mitigation Plan ပါဝင်မှု၊ နိုင်ငံတော်ရဲ့ ကြွေးမြီစီမံခန့်ခွဲမှု၊ အစီအမံဖြင့် အံဝင်မှု၊ ချေးငွေကြီးကြပ်မှု အစီအမံတင်ပြနိုင်မှုစတဲ့ ကြိုတင်လုပ်ဆောင်ရမယ့် Due diligence အစီအမံများကို တင်ပြစေသင့်ပါတယ်။ နိုင်ငံတော်မှ လက်ရှိကျင့်သုံးနေတဲ့ Project Bank Template များနဲ့လည်း ပေါင်းစပ်ရမှာ ဖြစ်ပါတယ်။ ဒါကတော့ တရုတ်နိုင်ငံမှာချေးယူထားတဲ့ ကြွေးမြီနိုင်ငံများ ဖြစ်ပါတယ်။ အဲဒီမှာဆိုလို့ရှိရင် ကျွန်မတို့ ပါဝင်တဲ့ ၃ နိုင်ငံကဆိုလို့ရှိရင် မြန်မာနိုင်ငံရဲ့ အိမ်နီးနားချင်း ၃ နိုင်ငံဖြစ်ပါတယ်။ အဲဒီစာတမ်း အရ ဆိုလို့ရှိရင် နိုင်ငံရဲ့ GDP ၃၀ ရာခိုင်နှုန်းနဲ့ အထက် တရုတ်ပြည်သူ့သမ္မတနိုင်ငံမှာ ကြွေးမြီတင်ရှိနေတဲ့ နိုင်ငံတွေဖြစ်ပါတယ်။ လက်ရှိော့ မြန်မာနိုင်ငံအနေနဲ့ ပြည်ပကြွေးမြီနဲ့ GDP အချိုးဟာ ၁၅.၄ ရာခိုင်နှုန်းပဲရှိသေးတဲ့အတွက်ကြောင့် စိုးရိမ်ဖွယ်အနေအထားမှာ မရှိသေးပေမယ့်လည်း စာရင်းစစ်ချုပ် အစီရင်ခံစာအရ ချေးငွေအပေါ်မှာ အကျိုးအမြတ်ဖော်ဆောင်နိုင်မှု၊ ချေးငွေနဲ့ပြုလုပ်တဲ့ စီမံကိန်းများကို ကြီးကြပ်နိုင်မှု၊ ချေးငွေသက်တမ်းအတွင်း ပြီးမြောက်ဖော်ဆောင်မှုများတွင် အားနည်းနေမှုများလည်း ရှိနေတာကို တွေ့ရပါတယ်။ ဒါကတော့ သီရိနိုင်ငံဟာ မကြာသေးမီက ၎င်းတိုင်းပြည်ဖွံ့ဖြိုးရန် ရည်ရွယ်ပြီးတော့ ချေးငှား ထားတဲ့ ချေးငွေကိုပြန်မဆပ်နိုင်တဲ့အတွက်ကြောင့် Hambantota ဆိပ်ကမ်းကို တရုတ်ကုမ္ပဏီထံမှာ ၉၉ နှစ်ကြာ အငှားစာချုပ်နဲ့ ပေးအပ်လိုက်ရတာ ဖြစ်ပါတယ်။ သို့ပါသောကြောင့် နိုင်ငံတော်အစိုးရအနေနဲ့လည်း ထပ်မံပြီးတော့ လုပ်ဆောင်ရန် ပြင်ဆင်ထားတဲ့ China-Myanmar Economic Corridor မှာပါဝင်တဲ့ စီးပွားရေးပူးပေါင်းလုပ်ငန်းများကိုဖြစ်စေ၊ BRI အစီအစဉ်နဲ့ပြုလုပ်မယ့် ကူမင်း-မန္တလေး-နေပြည်တော် ကျောက်ဖြူ-ရန်ကုန် မီးရထားလမ်း၊ ကျောက်ဖြူရေနက်ဆိပ်ကမ်းနဲ့ စက်မှုဇုန်လုပ်ငန်းများ၊ မြို့သစ် စီမံကိန်း၊ စွမ်းအင်စီမံကိန်းများမှာ ကြိုတင်အစီအမံများ၊ ပတ်သက်စပ်ဆိုင်သူများနဲ့ တင်ကြိုဆွေးနွေးခြင်း၊ မဟာဗျူဟာမြောက် သဘာဝပတ်ဝန်းကျင်နဲ့ လူမှုဝန်းကျင်စစ်တမ်းများ၊ ရာသီဥတုပြောင်းလဲမှုဆိုင်ရာ ထည့်သွင်းစဉ်းစားချက်များ၊ ငြိမ်းချမ်းရေးအတွက်တွေပါ ထည့်သွင်းစဉ်းစားရမှာ ဖြစ်ပါတယ်။ ထို့အပြင် အကျင့်ပျက်ခြစားမှုများနဲ့ ချေးငွေလိုချင်လို့ ချေးတဲ့ချေးငွေများ ဖြစ်ပေါ်မလာစေရေး အတွက် ဝန်ကြီးဌာနနဲ့ တွဲဖက်လုပ်ကိုင်မယ့် ပြည်တွင်းပြည်ပ ကုမ္ပဏီများရဲ့ ဆက်စပ်ပတ်သက် အကျိုး ခံစားခွင့်ရှိသူများစာရင်း၊ Mini Factory Owner List များနဲ့ပါဝင်ပတ်သက်မယ့် Political Export ဖက်စပ် များကိုလည်း ကြိုတင်ဖော်ထုတ်ထားတဲ့အပြင် သင့်လျော်တဲ့ Conflict of Interest မူဝါဒများကိုလည်း ကြိုတင်ချမှတ်ထားရမှာ ဖြစ်ပါတယ်။ ကျွန်မတို့နိုင်ငံဟာ နိုင်ငံတော်ရဲ့ အကြွေး၊ သင့်တင့်မျှတတဲ့ အတိုးနှုန်းဆိုတာက လုပ်ငန်းအရှိန်အဟုန်တက်နေတဲ့အတွက် လုပ်ငန်း Change ရန်အတွက် မဖြစ်မနေ အရေးကြီးသလို ဖွံ့ဖြိုးရန်တာဆူနေတဲ့မြန်မာနိုင်ငံ၊ ငြိမ်းချမ်းရန်ပြင်ဆင်မှုများလုပ်နိုင်တဲ့ နိုင်ငံအတွက် စနစ်တကျ မျှတဖို့ဟာ အရေးကြီးပါတယ်။ ပြည်သူ့ဘဏ္ဍာစီမံခန့်ခွဲမှုဟာဆိုလို့ရှိရင် နိုင်ငံရဲ့ အသက်လည်း ဖြစ်ပါတယ်။ အမြော်အမြင်ကြီးတဲ့ရည်မှန်းချက်၊ စေ့စပ်သေချာတဲ့ စစ်ဆေးမှု၊ ထိရောက်တဲ့အကောင်အထည် ဖော်နိုင်စွမ်းရှိပါက ကြွေးမြီဟာ နိုင်ငံတစ်နိုင်ငံအတွက် တိုးတက်တဲ့အနာဂတ်ရဲ့ အားကိုယူခြင်းဖြစ်ပါတယ်။ အသွားနှစ်ဖက်ရှိတဲ့ ဓားလည်းဖြစ်ပါတယ်။ အကြွေးယူမှန်ပါက အနာဂတ်မှာ ဖွံ့ဖြိုးမည်ဖြစ်ပေမယ့်လည်း အကြွေးယူမှားပါက အနာဂတ်ပျောက်ဆုံးပြီးတော့ စီးပွားရေးရာ ဆုံးရှုံးသွားမှာဖြစ်ပါကြောင်း ဆွေးနွေး လိုက်ပါတယ်။ ကျေးဇူးတင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ်(မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုအဖွဲ့ အစည်းဝင်များ၊ လွှတ်တော်ကိုယ်စားလှယ် များနှင့် ဧည့်သည်တော်များအားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး အမှတ်(၃) မဲဆန္ဒနယ်မြေ ကိုယ်စားပြု အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ်ပဲဖြစ်ပါတယ်။ ကျွန်မအနေနဲ့ ပြည်ထောင်စု စာရင်းစစ်ချုပ်ရဲ့ အစီရင်ခံစာနဲ့ပတ်သက်ပြီးတော့မှ ထောက်ခံအကြံပြု ဆွေးနွေးသွားမှာဖြစ်ပါတယ်ရှင့်။ နာယကကြီးရှင့်။ ပြည်ထောင်စုဘဏ္ဍာရန်ပုံငွေအတွင်းမှာရှိတဲ့ နိုင်ငံတော်ပိုင်စီးပွားရေး အဖွဲ့အစည်း ရငွေမှာ စီမံကိန်းနှင့် ဘဏ္ဍာရေးဝန်ကြီးဌာန ငွေရေးကြေးရေးအဖွဲ့ အစည်းများအောက်မှာရှိတဲ့ မြန်မာ့ လယ်ယာဖွံ့ဖြိုးရေးဘဏ်မှာ ၂၀၁၇-၂၀၁၈ ဘဏ္ဍာနှစ်မှာ အသားတင်အရှုံးငွေကျပ် ၅၃.၄၄ရ ဘီလီယံ ဖြစ်ပေါ်ခဲ့လို့ နိုင်ငံတော်ကို ဒီနှစ်မှာထည့်ဝင်ငွေ မပေးသွင်းနိုင်ဘဲနဲ့ ယခင်နှစ်ပေးရန်ကျန်ရှိတဲ့ ကျပ် ၉.၇၈၂ ဘီလီယံကိုသာ ပေးဆောင်ခဲ့အတွက်ကြောင့်မို့လို့ ဒီနေ့ ၂၀၁၇-၂၀၁၈ ဘဏ္ဍာနှစ်မှာဆိုလို့ရှိရင် မြန်မာ့ စီးပွားရေးဘဏ်က လယ်ယာဖွံ့ဖြိုးရေးဘဏ်ကို ချေးငွေတစ်ဆင့် ပေးတာဖြစ်ပါတယ်။ အဲဒီအတွက် မြန်မာ့ စီးပွားရေးဘဏ်ဟာ နိုင်ငံတော်ကိုပေးရန် အကြွေးကျပ် ၄၅.၂၇၁ ဘီလီယံရှိပါတယ်။ ဒါဟာ နိုင်ငံပိုင်စီးပွားရေး အဖွဲ့အစည်းတွေကနေပြီးတော့ နိုင်ငံတော်ကို ထည့်ဝင်ရမယ့် ဝင်ငွေရဲ့ ၁၅ ရာခိုင်နှုန်းရှိတဲ့အတွက် ကြောင့်မို့လို့ ဒါဟာတော်တော် မြင့်မားတဲ့အချိုးရှိပါတယ်။ ကျွန်မမဲဆန္ဒနယ်မှာဆိုလို့ရှိရင် မြန်မာ့လယ်ယာဖွံ့ဖြိုးရေးဘဏ် တစ်မြို့နယ်မှာဆိုရင် သိန်းပေါင်း ၂၀၀၀ ကျော် အကြွေးမပေးနိုင်ပါဘူး။ အဲဒါဟာလည်း ပြီးခဲ့တဲ့ ခေတ်အဆက်ဆက်က ပြဿနာတွေနဲ့ အများကြီးပဲပေါ့။ ဒါကြောင့်မို့လို့ ကျွန်မအနေနဲ့ ဒီသက်ဆိုင်တဲ့ မြန်မာ့လယ်ယာဖွံ့ဖြိုးရေး ဘဏ်နဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနဲ့ ဒီကြွေးကျန်တွေကို ပြန်လည်ပြီးတော့မှ ာက်ခံနိုင်ပြီးတော့ နိုင်ငံတော်ရဲ့ ဘတ်ဂျက်ငွေထဲကို ထည့်ဝင်နိုင်ဖို့အတွက် ကျွန်မအနေနဲ့ ဆွေးနွေးလိုပါတယ်။ ဒုတိယအချက်အနေနဲ့ကတော့ ပြည်ပအကူအညီရငွေများဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ် အတွင်းမှာ ပြည်ထောင်စုဌာန၊ အဖွဲ့အစည်းတွေရဲ့ ပြည်ပအကူအညီရငွေ လျာထားချက်နဲ့ မတ်လအပြီးသတ် အမှန်အကောင်အထည်ဖော်နိုင်မှုအခြေအနေနဲ့ ပတ်သက်ပြီးတော့မှ အဓိကအားဖြင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ပတ်သက်ပြီး ကျွန်မဆွေးနွေးချင်ပါတယ်။ ဘာကြောင့်လဲဆိုလို့ရှိရင် ဒီဝန်ကြီး ဌာနကဆိုရင် ပြုပြင်ပြီးခန့်မှန်းခြေ ကျပ် ၁၅၁.၁၀၆ ဘီလီယံအနက် မတ်လအပြီးသတ်ရငွေမှာ ကျပ် ၉၆.၈၃ရ ဘီလီယံသာ အကောင်အထည်ဖော်နိုင်တဲ့အတွက်ကြောင့်မို့လို့ ပြုပြင်ပြီးခန့်မှန်းခြေအပေါ်မှာ ၆၄.၀၈ ရာခိုင်နှုန်းသာ အကောင်အထည်ဖော်ဆောင်ရွက်နိုင်ခဲ့ပါတယ်။ ဒါကြောင့်မို့လို့ ၄၀ ရာခိုင်နှုန်းလောက်က အကောင်အထည်ဖော် ဆောင်ရွက်နိုင်ခြင်းမရှိပါဘူး။ ဒါဟာအလွန်ပဲကြီးမားတဲ့ စီမံခန့်ခွဲမှုအားနည်းချက် တွေပဲ ဖြစ်ပါတယ်။ အဲဒီအတွက် နိုင်ငံတော်ရဲ့ ဘတ်ဂျက်လိုငွေကို အများကြီးပဲ နစ်နာစေခဲ့ပါတယ်ရှင့်။ အဲဒီမှာဆိုလို့ရှိရင် ကျွန်မတို့ ဒီလိုမျိုးဆောင်ရွက်နိုင်တာ ဘာကြောင့်လဲဆိုလို့ရှိရင် ပြည်ထောင်စုဝန်ကြီးရုံး တွေမှာ IFAD ရဲ့ထောက်ပံ့ငွေနဲ့ဆောင်ရွက်တဲ့ Farm Project လုပ်ငန်းတွေမှာ စိုက်ပျိုးစီးပွားအသိပညာပေး စင်တာတွေမှာ သင်တန်းပေးဖို့အတွက် မြို့နယ်တွေ ထပ်မံတိုးချဲ့နိုင်ခြင်းမရှိဘူးဆိုတာ ကျွန်မက မေးခွန်း မေးချင်ပါတယ်။ ဒါဆိုလို့ရှိရင် အစတုန်းကတော့ ဒီချေးငွေတွေဆိုတာ သေသေချာချာ စီမံကိန်းထဲမှာ Plan တွေ အများကြီးဆွဲပြီးတော့မှ ဆောင်ရွက်ကြတာ။ ဘာကြောင့်မို့လို့ ဒီမြို့နယ်တွေမှာ ဒီ Center တွေ ဆောင်ရွက်ခြင်း မရှိနိုင်တာ။ မြေပြင်အနေအထားအရဆိုလို့ရှိရင် ကျွန်မတို့မြို့နယ်တွေမှာဆိုလို့ရှိရင် အရမ်းကိုပဲ လိုအပ်ပါတယ်။ အဲဒီအပြင် ကျွန်မရဲ့ မြို့နယ် ဝေါမြို့နယ်ဆိုလို့ရှိရင် စိုက်ပျိုးအသိပညာပေးစင်တာကို တစ်နေရာမှာ တစ်ရွာမယ် ကျွန်မတို့ ဖွင့်ခွင့်ပေါ့နော် ကျပေမယ့် ဘတ်ဂျက်ကို ဘယ်လိုရွှေ့ပြောင်းလိုက်ပြီးတော့ နောက်တစ်ရွာမှာ ဖွင့်တဲ့အတွက်ကြောင့်မို့လို့ ဒေသခံတွေမှာ အငြင်းပွားမှုတွေ ဖြစ်ပါတယ်။ အဲဒီလို ကိစ္စတွေပဲရှိနေပါတယ်။ ဒီလို Center တွေ၊ မြို့နယ်တွေ တိုးချဲ့ဖို့သတ်မှတ်ပြီးတော့မှ ဘာကြောင့်မသတ်မှတ်နိုင်တာလဲ။ အဲဒီအတွက် ဒါဟာ ကျွန်မတို့က စီမံခန့်ခွဲမှုနဲ့ကြိုတင်ဆန်းစစ်မှု အားနည်းတယ်လို့ ထင်ပါတယ်။ ဒါကြောင့်မို့လို့ ဒီနေရာ အတွက်ဆိုရင် ဘတ်ဂျက်က အများကြီးပဲ နစ်နာသွားပါတယ်။ နောက်တစ်ခါ အဲဒီ Center တွေမှာလည်း ကျွမ်းကျင်သူတွေ ဖိတ်လို့မရဘူးလို့ ပြောပါတယ်။ ဒါဆိုလို့ရှိရင် အစတုန်းက စီစဉ်တုန်းက ဘယ်နိုင်ငံတွေက ဘယ်လိုတွေ၊ ကျွမ်းကျင်သူတွေ ဖိတ်တယ်ဆိုတာ ချိတ်ဆက်ထားတာမဟုတ်ဘူးလား။ ကျွန်မတို့ ပြည်ပချေးငွေအကူအညီရယူတဲ့အခါမှာ စီမံချက်တွေကို သေသေချာချာတင်ပြရတာဖြစ်ပါတယ်။ နောက်တစ်ခုကလည်း ကျွန်မတို့ ဒီမှာဆိုလို့ရှိရင် ပြည်သူ့ငွေစာရင်း ပူးပေါင်းကော်မတီကဆိုလို့ရှိရင် ပြည်ပအကူအညီရငွေကြွေးမြီတွေနဲ့ပတ်သက်ပြီးတော့မှ ်မှတ် ထားတဲ့ စည်းမျဉ်းစည်းကမ်းအတိုင်း လုပ်ငန်းစဉ်နဲ့ဆောင်ရွက်ဖို့ ကျွန်မတို့ရဲ့နှစ်စဉ်၊ နှစ်လတ်၊ နှစ်လယ် အစီရင်ခံစာတွေမှာ အမြဲတမ်းပဲ ထောက်ပြပြီးတော့မှ သဘောထားမှတ်ချက်တွေပေးခဲ့ပါတယ်။ သို့သော် လည်းပဲ နှစ်တိုင်းနှစ်တိုင်းပဲ အလားတူဖြစ်ရပ်တွေက ဆက်လက်ပြီးတော့ပဲ ဖြစ်ပေါ်တဲ့အတွက်ကြောင့်မို့လို့ ကျွန်မတို့အနေနဲ့ ဒါကိုထပ်မံပြီးတော့မှ တိုက်တွန်းလိုပါတယ်။ ဘယ်လိုအားနည်းချက်တွေကြောင့် ဖြစ် တာလဲ။ ဒီဟာတွေဟာ ကျွန်မတို့ စီမံခန့်ခွဲမှုအလွဲတွေလား။ ဒါမှမဟုတ် လုပ်ငန်းမကျွမ်းကျင်လို့လား။ ဘာကြောင့်လဲ။ ဒါကိုကျွန်မတို့ ဖြေရှင်းဖို့ လိုပါတယ်။ နောက်တစ်ခါကျွန်မတို့ ချေးယူရငွေပြင်ပမှာဆိုလို့ရှိရင်လည်း ဒီစီမံကိန်းရဲ့ Work Plan အတိုင်း အကောင်အထည်ဖော်နိုင်မှုမရှိတဲ့ ဌာနတွေထဲက စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနဲ့ ပတ်သက်ပြီး ဆွေးနွေးလိုပါတယ်။ ဒီစိုက်ပျိုးရေးဦးစီးဌာနမှာဆိုလို့ရှိရင် IFAD က No objection အကြောင်းကြားစာ ောက်လို့ဆိုပြီး။ ကျွန်မကတော့ ဒီချေးငွေပေးတဲ့ ဌာနတွေက No objection စာနောက်ကျတယ်ဆိုတာ ကျွန်မတို့ ချေးငွေရယူတဲ့သူတွေဘက်က သတင်းအချက်အလက် (Documents) တွေ မှန်မှန်ို့နိုင်မှသာ နောက်ကျတဲ့ဟာမျိုးဖြစ်ပါတယ်။ ဒါကြောင့်မို့လို့ ဒီလိုနောက်ကျတဲ့အတွက် ကြောင့်မို့လို့ ခုနကပြောတဲ့ စိုက်ပျိုးရေး Center တွေမှာ ပေးမယ့်လုပ်ငန်းတွေ၊ ဆက်စပ်လုပ်ငန်းတွေ၊ နောက်တစ်ခါစံပြကွက် ၇၁၀ မှာလည်း ၂၉၁ ကွက်ကိုသာ စိုက်ပျိုးနိုင်လို့ ရည်မှန်းချက်ရဲ့ ၂ရ ရာခိုင်နှုန်းသာ အကောင်အထည် ဖော်နိုင်ပါတယ်။ တကယ်တော့ မြေပြင်မှာ ကျွန်မတို့ တောင်သူတွေဟာ ဒီစံပြကွက် တွေကို အရမ်းပဲအားကိုးပါတယ်။ ဒါကြောင့်မို့လို့ ဒီလို ၂ရ ရာခိုင်နှုန်းပဲ အကောင်အထည်ဖော်တယ်ဆိုတာ တော်တော်လေးကိုပဲ ကျွန်မတို့ အားနည်းမှုရှိနေပါတယ်။ ဒါကြောင့် ဒါကိုလည်း အဖြေရှာပြီးတော့ ဘာကြောင့် ဒီလိုမျိုး ၂ရ ရာခိုင်နှုန်းကိုပဲ အကောင်အထည်ဖော်နိုင်လဲ။ ဒါဘတ်ဂျက်အတွက် အများကြီးထိခိုက်ပါတယ်။ နောက်တစ်ခါ ဆည်မြောင်းဦးစီးဌာန ကလည်း စနစ်တကျ လယ်ယာမြေဧက ၂၀၀၀ လျာထားခဲ့တယ်။ အဲဒီထဲကမှ ၈၁၂.၃ ဧကပဲ အကောင်အထည်ဖော်နိုင်ခဲ့တယ်။ အဲဒါဘာကြောင့်လဲဆိုရင် တောင်သူတွေရဲ့ သဘောတူညီမှု မရဘူးဆိုတော့ ကျွန်မတို့ ဒီချေးငွေတွေရယူကတည်းက သဘောတူညီမှုတွေရယူဖို့ ကြိုတင်ဆောင်ရွက်ဖို့လိုပါတယ်။ နောက်တစ်ခါမှာ ကမ္ဘာ့ဘဏ်ချေးငွေနဲ့ ဆောင်ရွက်တဲ့အခါမှာ သင်ရိုးညွှန်းတမ်းတွေ၊ တောင်သူတွေ လို့ဆိုတာ ဒါဟာတကယ်တော့ စီမံခန့်ခွဲမှုရဲ့ အလွဲအမှားတွေ၊ အားနည်းချက်တွေပဲဖြစ်ပါတယ်။ ဒါကြောင့် ကျွန်မအနေနဲ့ နောက်ဆုံးဆွေးနွေးလိုတာကတော့ ပြည်ထောင်စုစာရင်းစစ်ချုပ်ရဲ့ အစီရင်ခံစာမှာ ဖော်ပြတဲ့အချက်တွေဟာ ကျွန်မတို့နိုင်ငံရဲ့ ဘတ်ဂျက်လိုငွေ အများကြီးပဲ အထောက်အပံ့ဖြစ်ပါတယ်။ အဲဒါဟာ ဘာကြောင့်လဲဆိုရင် ဌာနတွေရဲ့ စီမံခန့်ခွဲမှု အလွဲအမှားတွေနဲ့ အားနည်းချက်တွေကြောင့် အဓိက ဖြစ်တယ်လို့ ဒီအစီရင်ခံစာကို သုံးသပ်ဆွေးနွေးရင်းနဲ့ ကျွန်မအနေနဲ့ ဒါတွေကြိုပြင်နိုင်ဖို့အတွက် အကြံပြုတိုက်တွန်းလိုက်ပါတယ်။ ကျေးဇူးအများကြီးတင်ပါတယ်။</speech>
<speech type="speaker">ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုရဲ့ အရအသုံးခန့်မှန်းခြေငွေစာရင်းများနှင့် စပ်လျဉ်းသည့် ပြည်ထောင်စုစာရင်းစစ်ချုပ်ရဲ့ စစ်ဆေးတွေ့ရှိချက် အစီရင်ခံစာအပေါ် အစိုးရဝန်ကြီးဌာနများ၏ ဘတ်ဂျက် တောင်းခံသုံးစွဲမှုသည် ဘဏ္ဍာရေးဆိုင်ရာ စည်းကမ်းသတ်မှတ်ချက်များအတိုင်း လိုက်နာဆောင်ရွက်မှု အားနည်းတဲ့အတွက်ကြောင့် စီမံကိန်းလုပ်ငန်း အများအပြား မူလရည်မှန်းချက်အတိုင်း ဆောင်ရွက်နိုင်ခြင်း မရှိဖြစ်နေမှုပေါ်မှာ ဆွေးနွေးသွားမှာဖြစ်ပါတယ်။ လေးစားအပ်ပါသော နာယကကြီးရှင့်။ အမျိုးသားစီမံကိန်း ရင်းနှီးမြှုပ်နှံမှုလျာထားချက်များအရ နိုင်ငံပိုင်အခန်းမှ ရင်းနှီးမြှုပ်နှံမှုလျာထားချက်အတွက် အကောင်အထည်ဖော်ဆောင်ရွက်ရာမှာ လုပ်ငန်း စီမံကိန်းတစ်ခုလုံးရဲ့ ပြီးစီးမှုအပေါ် အခြေခံဖော်ပြခြင်းမဟုတ်ဘဲ ၂၀၁၇-၂၀၁၈ ဘဏ္ဍာရေးနှစ် လုပ်ငန်း စီမံကိန်းရဲ့ လုပ်ငန်းရပ်အတွက် ဘတ်ဂျက်ခွင့်ပြုငွေအပေါ် အသုံးစရိတ် သုံးစွဲမှုစိစစ်ချက်အရ ရာနှုန်းပြည့် လုံးဝအကောင်အထည် ဖော်ဆောင်နိုင်မှုမရှိတဲ့ စီမံကိန်း ၁၁ ခုနဲ့ ၅၀ ရာခိုင်နှုန်းအောက်သာ သုံးစွဲအကောင် အထည်ဖော်နိုင်တဲ့ လုပ်ငန်း ၁၅ ခု၊ စုစုပေါင်း စီမံကိန်းလုပ်ငန်းပေါင်း ၂၆ ခုရှိကြောင်း ဖော်ပြထားတာကို တွေ့ရှိရပါတယ်။ ရာနှုန်းပြည့် လုံးဝအကောင်အထည်မဖော်နိုင်တဲ့ စီမံကိန်း ၁၁ ခုမှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန လက်အောက်မှာရှိတဲ့ စီမံကိန်း ၅ ခု၊ ပို့ဆောင်ရေးနှင့် ဆက်သွယ်ရေးဝန်ကြီးဌာန လက်အောက်မှာရှိတဲ့ စီမံကိန်း ၅ ခု၊ လျှပ်စစ်နှင့် စွမ်းအင်ဝန်ကြီးဌာနလက်အောက်မှာရှိတဲ့ စီမံကိန်း ၁ ခု ဖြစ်ပြီးတော့ ၅၀ ရာခိုင်နှုန်းအောက်သာ သုံးစွဲအကောင်အထည်ဖော်နိုင်တဲ့ စီမံကိန်း ၁၅ ခုတွင် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနလက်အောက်ရှိ စီမံကိန်း ၅ ခု၊ ပို့ဆောင်ရေးနှင့် ဆက်သွယ်ရေး ဝန်ကြီးဌာနလက်အောက်ရှိ စီမံကိန်း ၈ ခု၊ လျှပ်စစ်နှင့် စွမ်းအင်ဝန်ကြီးဌာနလက်အောက်ရှိ စီမံကိန်း ၁ ခု၊ စီမံကိန်းနှင့် ဘဏ္ဍာရေးဝန်ကြီးဌာန လက်အောက်ရှိ စီမံကိန်း ၁ ခုဖြစ်ကြောင်း တွေ့ရှိရပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနှင့် ပို့ဆောင်ရေးနှင့် ဆက်သွယ်ရေးဝန်ကြီးဌာနတို့ရှိ စီမံကိန်းတွေဟာ အများဆုံးဖြစ်နေတာကို တွေ့ရှိရပါတယ်။ လေးစားအပ်ပါသော နာယကကြီးရှင်။ ဤကဲ့သို့ စီမံကိန်းလုပ်ငန်းတွေကို လုံးဝအကောင်အထည် မဖော်နိုင်မှုနဲ့ ၅၀ ရာခိုင်နှုန်းအောက်သာ အကောင်အထည်ဖော်နိုင်တဲ့ လုပ်ငန်းတွေကြောင့် အဆိုပါ စီမံကိန်းတွေအတွက် လျာထားတဲ့ ဘတ်ဂျက်ငွေတွေကို ဘယ်လိုအသုံးပြုထားလဲဆိုတာ မေးခွန်းထုတ် စရာဖြစ်လာရပါတယ်။ စာရင်းစစ်ချုပ်ရဲ့ အစီရင်ခံစာ စာမျက်နှာ ၁၁၂ မှာ ဖော်ပြထားတဲ့ သမဝါယမဦးစီး ဌာနရုံးချုပ်က ဗဟိုသမဝါယမအသင်းသို့ EXIM Bank ချေးငွေထုတ်ချေးမှုတွင် ဗဟိုသမဝါယမအသင်း အဆင့်ဆင့်မှ အသင်းသားတောင်သူတွေကို အတိုးနှုန်း ၁၈ ရာခိုင်နှုန်းဖြင့် ထပ်ဆင့်ထုတ်ချေးခဲ့တဲ့အတွက် ပြည်သူတွေအတွက် အတိုးနှုန်းသက်သာတဲ့ ချေးငွေမဖြစ်ဘဲ ဗဟိုသမဝါယမအသင်းအနေဖြင့် အတိုးနှုန်း နှစ်ခု ကွာခြားခြင်းမှ အကျိုးခံစားခွင့်အချို့ ရရှိခဲ့ကြောင်းတွေ့ရှိရတဲ့အတွက် အခုလို အကောင်အထည် မဖော်နိုင်တဲ့ လုပ်ငန်းတွေအတွက် အသုံးပြုရန်လျာထားတဲ့ ချေးငွေတွေ၊ ဘတ်ဂျက်ခွင့်ပြုငွေတွေကို မည်သည့်နေရာတွေမှာ အသုံးပြုနေသည်ကို သိလိုပါသောကြောင့် မေးမြန်းရခြင်း ဖြစ်ပါတယ်။ အခုလိုမျိုး အကောင်အထည်မဖော်နိုင်တဲ့အတွက်ကြောင့် နိုင်ငံရေးဖွံ့ဖြိုးရေးတိုးတက်မှု နောက်ကျရသလို ရန်ပုံငွေကို ပြန်အပ်ရတဲ့အတွက်ကြောင့် အဆိုပါငွေကို အခြားနေရာတွေမှာလည်း မသုံးလိုက်နိုင်တဲ့အတွက်ကြောင့် နိုင်ငံအတွက် များစွာနစ်နာရတယ်လို့ သုံးသပ်မိပါတယ်။ ထို့အတွက်ကြောင့် အဆိုပါဌာနတွေအနေနဲ့ လာမယ့်ဘဏ္ဍာရေးနှစ်များမှာ ယခုကဲ့သို့ မဖြစ်ရအောင် တာဝန်ယူမှု၊ တာဝန်ခံမှုအပြည့်ဖြင့် ဆောင်ရွက်သွားရန်လိုအပ်သလို အခြားဝန်ကြီးဌာန၊ အဖွဲ့အစည်းများ အနေဖြင့်လည်း ယခုတင်ပြပါဖြစ်စဉ်မျိုး မဖြစ်သင့်ပါကြောင်း တိုက်တွန်းအပ်ပါတယ်။ လေးစားအပ်ပါသော နာယကကြီးရှင်။ နိုင်ငံတော်သမ္မတရုံးရဲ့ တင်ဒါလုပ်ထုံးလုပ်နည်း (၁/၂၀၁၇)နဲ့ ညီညွတ်မှုမရှိဘဲ သုံးစွဲထားတဲ့ ဌာနတွေကတော့ နယ်စပ်ရေးရာဝန်ကြီးဌာန၊ လျှပ်စစ်နှင့် စွမ်းအင်ဝန်ကြီး ဌာန၊ စီမံကိန်းနှင့်ဘဏ္ဍာရေးဝန်ကြီးဌာနတို့ဖြစ်ကြောင်း ပြည်ထောင်စုစာရင်းစစ်ချုပ် အစီရင်ခံစာအရ တွေ့ရှိရပါတယ်။ ထို့အတွက်ကြောင့် အဆိုပါဌာနတွေအနေနဲ့လည်း မည်သည့်အတွက်ကြောင့် ညွှန်ကြားချက် အတိုင်း မလိုက်နာဘဲ ဆောင်ရွက်ခဲ့တဲ့အပေါ်မှာ ရှင်းလင်းတင်ပြရန် လိုအပ်ပါတယ်။ နောင်ဘဏ္ဍာနှစ် များမှာ ယခုကဲ့သို့ မလိုက်နာမှု ဖြစ်စဉ်မျိုးမရှိရအောင် ဆောင်ရွက်ဖို့လည်း လိုအပ်သလို ဌာန၊ အဖွဲ့အစည်း အားလုံးအနေနဲ့လည်း သမ္မတရုံးရဲ့ ညွှန်ကြားချက်ကို တိကျစွာ လိုက်နာဆောင်ရွက်သွားကြရန် တိုက်တွန်း အပ်ပါတယ်။ အဘယ့်ကြောင့်ဆိုသော် သမ္မတရုံးရဲ့ ညွှန်ကြားချက်ဆိုတာ နိုင်ငံရဲ့ အမြင့်ဆုံးအဖွဲ့အစည်းက ညွှန်ကြားထားတာဖြစ်လို့ ဒီလိုညွှန်ကြားချက်တွေကို တိကျစွာမလိုက်နာဘဲ ဆောင်ရွက်ခဲ့ကြတဲ့ တာဝန် ရှိသူတွေကို ထိရောက်တဲ့ ပညာပေးမှုများ ပြုလုပ်ရန်လိုအပ်သလို ညွှန်ကြားချက်အတိုင်း လိုက်နာ ဆောင်ရွက်မှသာ အဂတိလိုက်စားမှု၊ မလျော်သြဇာသုံးမှု၊ မမှန်မကန်ဆောင်ရွက်မှုများ လျော့နည်းပပျောက် သွားမှာဖြစ်ပါတယ်။ လေးစားအပ်ပါသော နာယကကြီးရှင်။ နိဂုံးချုပ်အားဖြင့် ကျပ် ၅၀ ဘီလီယံကျော်ကို သတ်မှတ် ကာလကျော်လွန်မှ ပြန်လည်အပ်နှံ၍ နိုင်ငံအတွက် လိုအပ်တဲ့ အခြားစီမံကိန်းအတွက် သုံးစွဲနိုင်မှုမရှိကြောင်း ဖော်ပြထားတာကိုလည်း တွေ့ရှိရပါတယ်။ စီမံကိန်းနှင့်ဘဏ္ဍာရေးဝန်ကြီးဌာနမှ ဝန်ကြီးဌာနအသီးသီးကို သက်ဆိုင်ရာ ဘဏ္ဍာနှစ်မကုန်မီ ပိုလျှံငွေတွေကို ပြန်လည်အပ်နှံရန် နှစ်ကြိမ်ခန့်နှိုးဆော်ခဲ့ပြီးကြောင်း သိရ ပါတယ်။ နှိုးဆော်ပေမဲ့ အခုလို ဘီလီယံ ၅၀ ကျော်ပြန်အပ်တဲ့ ဌာနတွေအနေနဲ့ ညွှန်ကြားချက်ကို တိကျစွာ လိုက်နာမှု အားနည်းကြောင်း တွေ့နေရတာဖြစ်သလို ဒီအားနည်းမှုတွေကလည်း ယခင်နှစ်အဆက်ဆက်မှ ယခုရှိနေတာဖြစ်ပါတယ်။ ဒီလိုပိုလျှံငွေ နောက်ကျစွာ ပြန်အပ်တဲ့အထဲမှာ အဆိုးဆုံးကတော့ ဖြည့်စွက်ရန်ပုံငွေမှာ ပြန်လည်အပ်နှံမှုဟာ အဆိုးဆုံးဖြစ်တယ်လို့ သုံးသပ်မိပါတယ်။ ဘဏ္ဍာရေးစည်းမျဉ်း အရသော်လည်းကောင်း၊ ဘဏ္ဍာငွေအရအသုံးဆိုင်ရာ ဥပဒေအရသော်လည်းကောင်း ဖြည့်စွက်ခွင့်ပြုငွေ တောင်းခံတဲ့ ဌာနတွေအနေနဲ့ တောင်းခံငွေကို ကုန်စင်အောင် သုံးစွဲရမှာဖြစ်ပေမယ့်လည်း တောင်းခံပြီးမှ မသုံးစွဲဖြစ်၍ ပြန်လည်အပ်နှံတယ်ဆိုတာဟာ လုပ်ထုံးလုပ်နည်းဥပဒေများကို ချိုးဖောက်သည်ဟု သုံးသပ် မိပါတယ်။ ဒီလိုပြန်အပ်တဲ့ အဖွဲ့အစည်းများအနေနဲ့ သတ်မှတ်လုပ်ထုံးလုပ်နည်းနဲ့အညီ တိကျစွာ အရေးယူ ဆောင်ရွက်သွားရန် လိုအပ်ပါတယ်။ အခုလို ပြန်လည်အပ်နှံထားတဲ့ အဖွဲ့အစည်းတွေကို မှတ်သားထားပြီး လာမယ့်ဘဏ္ဍာနှစ်များတွင် ဖြည်စွက်ခွင့်ပြုငွေ တောင်းခံလာပါက ခွင့်ပြုသွားရန်မသင့်ပါကြောင်း သုံးသပ် တင်ပြအပ်ပါတယ်။ သို့မှသာ နောင်ဘဏ္ဍာရေး လုပ်ထုံးလုပ်နည်းများကို ဌာနများအနေနဲ့ လိုက်နာကျင့်သုံးမည်ဟု ယုံကြည်ကြောင်း ပြည်ထောင်စုစာရင်းစစ်ချုပ်ရဲ့ အစီရင်ခံစာကို ထောက်ခံဆွေးနွေးလိုက်ရပါတယ်။ ကျေးဇူး တင်ပါတယ်ရှင်။</speech>
<speech type="speaker">ဦးထွန်းထွန်းဦး မန္တလေးတိုင်းဒေသကြီး မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1288">ဦးထွန်းထွန်းဦး(မဲဆန္ဒနယ်အမှတ်-၂၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်က ပြည်သူ့ငွေစာရင်း ပူးပေါင်းကော်မတီရဲ့ အစီရင်ခံစာ (၁၁/၂၀၁၉)ထဲက ပြည်ပချေးငွေများ ရယူထားသည့်အတိုင်း အပြည့်အဝ အကောင်အထည်မဖော်နိုင်သော စီမံကိန်းများအပိုင်းကို အကြံပြုဆွေးနွေးသွားမှာ ဖြစ်ပါတယ်။ Power Point နှင့် တင်ပြခွင့်ပြုပါခင်ဗျာ။ အစီရင်ခံစာရဲ့ စာမျက်နှာ ၁၁၄ မှာ ရေအားလျှပ်စစ်အကောင်အထည် ဖော်ရေးဦးစီးဌာနက EXIM Bank of China ထံမှ ချေးငွေနဲ့ အကောင်အထည်ဖော်နေတဲ့ အထက်ရဲရွာ စီမံကိန်း၊ သူဌေးစီမံကိန်း၊ အထက်ကျိုင်းတောင်း စီမံကိန်းတွေအကြောင်း ဖော်ပြထားပါတယ်။ ဒီ စီမံကိန်း တွေဟာ နိုင်ငံရဲ့ မဟာဗျူဟာမြောက်ဆောင်ရွက်ဆဲ လုပ်ငန်းစီမံကိန်းကြီးများ ဖြစ်ကြပါတယ်။ ဒီစီမံကိန်း(၃)ခုပေါင်းရဲ့ စက်တပ်ဆင်အင်အားဟာ ၄၄၂ MW ရှိတဲ့အတွက် နှစ်စဉ်ပျမ်းမျှ ဓာတ်အား လိုအပ်ချက် ၁၃ ရာခိုင်နှုန်းခန့်ကို လိုအပ်နေတဲ့ ကျွန်တော်တို့နိုင်ငံအတွက် အမြန်ဆုံးအကောင်အထည်ဖော် ဆောင်ရွက်ရမယ့် လုပ်ငန်းများ ဖြစ်ပါတယ်။ သို့ပေမယ့် ဒီစီမံကိန်းများဟာ မူလက ၂၀၁၇၊ ၂၀၁၈၊ ၂၀၁၉ တွေမှာ ပြီးစီးရန်လျာထားခဲ့ပေမယ့် မပြီးစီးဘဲနဲ့ ၂၀၂၀၊ ၂၀၂၁၊ ၂၀၂၂၊ ၂၀၂၄၊ ၂၀၂၅ အထိ ပြောင်းလဲလျာထား ဆောင်ရွက် နေရပါတယ်။ လေးစားအပ်ပါသော နာယကကြီးခင်ဗျာ။ ဒီလို ြီးစီးလို့ ကာလကြာမြင့်လာတာနဲ့အမျှ နိုင်ငံခြားငွေလဲလှယ်နှုန်း မြင့်မားလာခြင်း၊ သုံးစွဲရတဲ့ စက်သုံးဆီဈေးနှုန်းများ မြင့်တက်လာခြင်း၊ လုပ်အားခနဲ့ ပစ္စည်းဈေးနှုန်းများ တိုးမြင့်လာခြင်း၊ စက်ပစ္စည်းများကို ထိန်းသိမ်းထားသိုရတဲ့ စရိတ်တွေတိုးလာခြင်း တို့ကြောင့် စီမံကိန်းရဲ့ ရင်းနှီးမြှုပ်နှံမှု တန်ဖိုးဟာ များစွာမြင့်တက်သွားပါတယ်။ အဆိုးဆုံးအချက်ကတော့ စီမံကိန်းကြန့်ကြာသွားတဲ့အတွက် တရုတ် EXIM Bank ချေးငွေသက်တမ်း ကုန်သွားပြီးတော့ ချေးငွေများ ထုတ်ယူရန် ကျန်ရှိသွားတဲ့ကိစ္စ ဖြစ်ပါတယ်။ ကျန်တဲ့ငွေပမာဏနဲ့ညီမျှတဲ့ စက်ပစ္စည်းတန်ဖိုးတွေကို နိုင်ငံတော်ဘဏ္ဍာငွေကပဲ မဖြစ်မနေ စိုက်ထုတ်သုံးစွဲ ဝယ်ယူရပါတော့မယ်။ ဒီစီမံကိန်းတွေ ကြန့်ကြာ နေတာဟာ နိုင်ငံတော်ဘဏ္ဍာငွေကနေ စီမံကိန်းအတွက် သတ်မှတ်လျာထားဘတ်ဂျက်အတိုင်း အပြည့်အဝ မရရှိဘဲ အဆိုပြုတင်ပြတောင်းခံမှုရဲ့ ၅၀ ရာခိုင်နှုန်းခန့်သာ နှစ်စဉ်ခွဲဝေ ရရှိနေလို့ဖြစ်ကြောင်း အစီရင်ခံစာ ထဲမှာ ဖော်ပြထားပါတယ်။ လေးစားအပ်ပါသော နာယကကြီးခင်ဗျာ။ ဒီစီမံကိန်းတွေအတွက် တရုတ် EXIM Bank ကနေ ငွေချေးတဲ့အခါမှာ စီမံကိန်းအတွက် အသုံးပြုမယ့် စက်ပစ္စည်းတွေကို တရုတ်ကုမ္ပဏီတွေဆီက ဝယ်ယူဖို့ အတွက်သာ ချေးပေးခြင်းဖြစ်ပါတယ်။ စီမံကိန်းရဲ့ တည်ဆောက်မှုလုပ်ငန်းတွေဖြစ်တဲ့ တမံလုပ်ငန်း၊ ဥမင် လိုဏ်လုပ်ငန်း အစရှိတဲ့ Civil Work လုပ်ငန်းတွေအတွက်ကိုတော့ နိုင်ငံတော်ဘဏ္ဍာငွေကသာ ကျခံသုံးစွဲ ဆောင်ရွက်နေရတာ ဖြစ်ပါတယ်။ ရေအားလျှပ်စစ်လုပ်ငန်းကြီးတွေဟာ သူ့အဆင့်လိုက်၊ အပိုင်းလိုက် Civil Work လုပ်ငန်းနဲ့ စက်ပစ္စည်းတပ်ဆင်တဲ့ လုပ်ငန်းနဲ့က ချိန်သားကိုက် ဆောင်ရွက်ရပါတယ်။ စီမံကိန်း ကာလဘယ်လောက်မှာ သတ်မှတ် Civil Work က ဘယ်လောက်ပြီးရမယ်။ အဲဒီတော့မှ တပ်ဆင်မယ့် စက်ပစ္စည်းတွေကို တရုတ်ကုမ္ပဏီတွေဆီက ပို့ပေးမယ်။ ဒီလို Loan Agreement Procedure တွေကို စချေးယူစဉ်ကတည်းက စာချုပ်ထဲမှာထည့်သွင်းချုပ်ဆိုရပါတယ်။ သတ်မှတ်ကာလရန်ပုံငွေ အပြည့်အဝ မရလို့ Civil Work လုပ်ငန်းတွေ ြီးတော့ သူ့အဆင့်အတွက် လိုအပ်တဲ့စက်ပစ္စည်းတွေ မမှာယူ နိုင်ဖြစ်ပြီး ချေးငွေသက်တမ်းကုန်တဲ့အထိကို ထုတ်ယူရန်ကျန်ရှိနေရတာ ဖြစ်ပါတယ်။ ရေအားလျှပ်စစ်စီမံကိန်း Vc$:obda 98620?gos?uSaone Feasibility Report 6oz Financal Analysis 603 32633aap လေ့လာတွက်ချက် စိစစ်ပြီးမှ Work Plan အတိုင်း ရေးဆွဲအကောင်အထည်ဖော် ဆောင်ရွက်ရတာ ဖြစ်ပါတယ်။ Power Point မှာ အထက်ရဲရွာစီမံကိန်းရဲ့ ဇယားကိုဖော်ပြထားပါတယ်။ လုပ်ငန်းကာလ ကြန့်ကြာ သွားတဲ့အတွက် ရင်းနှီးမြှုပ်နှံမှုတန်ဖိုး များစွာမြင့်တက်သွားတာကို ဘယ်ဘက်မှာတွေ့ရှိနိုင်ပါတယ်။ ယာဘက်ကတောင်းခံရန်ပုံငွေနဲ့ ရရှိရန်ပုံငွေဇယားကို ကြည့်နိုင်ပါတယ်။ အရင်အစိုးရလက်ထက် နောက်ဆုံး ချထားပေးသွားခဲ့တဲ့ ၂၀၁၆-၂၀၁ရ ဘတ်ဂျက်ဟာ ၃၀ ရာခိုင်နှုန်းခန့် ပဲရှိပါတယ်။ ကျွန်တော်တို့ တာဝန်ယူပြီး ဘတ်ဂျက်စပေးရတဲ့ ၂၀၁၇-၂၀၁၈ ကနေ အတတ်နိုင်ဆုံး တိုးမြှင့်ချထားပေးခဲ့ပြီး ၂၀၁၉-၂၀၂၀ ဘတ်ဂျက် ဆိုရင် ဘီလီယံ ၇,၀၀၀ ကျော် ၈၀ ရာခိုင်နှုန်းခန့်ထိ ပေးနိုင်မယ်လို့ လျာထားထားပါတယ်။ ဆိုလိုချင်တာက နိုင်ငံ့တာဝန်ရှိသူတွေဟာ ပြည်ပချေးငွေနဲ့ စီမံကိန်းတွေကို အကောင်အထည်ဖော် ဆောင်ရွက်တော့မယ် ဆိုရင် စီမံကိန်း Work Plan အတိုင်း သူ့အဆင့်အလိုက် ဆောင်ရွက်နိုင်အောင် လျာထားရန်ပုံငွေ ဖြည့်တင်းပေးနိုင်ဖို့ အစကတည်းက အမြော်အမြင်ရှိရှိနဲ့ ကြိုတင်စီမံဆောင်ရွက်ထားဖို့ လိုအပ်တယ် ဆိုတာကို မီးမောင်းထိုးပြလိုခြင်းဖြစ်ပါတယ်။ အဲဒီလိုမှမလုပ်နိုင်ဘူးဆိုရင် Timing တွေလွဲ၊ လုပ်ငန်း Schedule တွေ Out ပြီးတော့ နိုင်ငံတော်အတွက် အလွန်နစ်နာပါတယ်။ တရုတ် EXIM Bank က ချေးရတာဟာ အတိုးနှုန်းက များလာသလို အခုလြိီုးတဲ့ ဆိုးကျိုးတွေနဲ့ပါကိုဆိုရင် နိုင်ငံက မိအေးနှစ်ခါနာ သလို ဖြစ်နေပါတယ်။ လေးစားအပ်ပါသော နာယကကြီးခင်ဗျာ။ ဒီလိုပြဿနာများ မကြုံတွေ့အောင် နောင်မှာ လျှပ်စစ် ဓာတ်အားထုတ်လုပ်မှုလုပ်ငန်းတွေကို နိုင်ငံတော်ပိုင်သက်သက်မဟုတ်ဘဲ ပြည်တွင်းပြည်ပ ပုဂ္ဂလိက လုပ်ငန်းရှင်တွေကို လုပ်သာကိုင်သာရှိအောင် ဖန်တီးပေးပြီး သူတို့ကို သီးခြားဖြစ်စေ၊ နိုင်ငံတော်နဲ့ ဖက်စပ် ဖြစ်စေ လုပ်ကိုင်စေပြီး ဥပဒေနှင့်အညီ ထိန်းကျောင်းကြပ်မတ် စီမံဆောင်ရွက်သင့်ပါတယ်။ အခုဆိုရင် မီတာခနှုန်းထားတွေကိုလည်း တိုးမြှင့်ထားတော့ ရင်းနှီးမြှုပ်နှံဖို့အတွက် စိတ်ဝင်စားလာကြပါပြီ။ ဒီလို လုပ်မယ်ဆိုရင် နိုင်ငံတော်ဘတ်ဂျက်ထဲက တောင်းခံစရာမလိုဘဲ လျှပ်စစ်ဓာတ်အားတွေရရှိလာမှာ ဖြစ်ပါတယ်။ အချုပ်အားဖြင့်ဆိုရင် နောင်မှာ နိုင်ငံတော်အနေနဲ့ ဓာတ်အားစနစ်နဲ့ ပို့လွှတ်ရေးအပိုင်းကိုသာ နိုင်နင်းအောင် တာဝန်ယူဆောင်ရွက်ပြီးတော့ ဓာတ်အားထုတ်လုပ်မှုအပိုင်းကိုတော့ Regulatary Body အနေနဲ့သာ ကြပ်မတ်ထိန်းသိမ်း ဆောင်ရွက်နိုင်အောင် တဖြည်းဖြည်း ကြိုးပမ်းလုပ်ဆောင်ပါလို့ အကြံပြုတိုက်တွန်းရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးခင်ဝင်း မကွေးတိုင်းဒေသကြီး မဲဆန္ဒနယ်အမှတ် (၂) ဆွေးနွေးဖို့ဖြစ်ပါတယ်။</speech>
<speech><mp id="1277">ဦးခင်ဝင်း(မဲဆန္ဒနယ်အမှတ်-၂၊ မကွေးတိုင်းဒေသကြီး)</mp>လေးစားအပ်ပါသော နာယကကြီး နှင့်တကွ အားလုံးကို မင်္ဂလာပါလို့ နှုတ်ခွန်းဆက်သပါတယ်ခင်ဗျ။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးခင်ဝင်း ဖြစ်ပါတယ်။ ကျွန်တော် ဒီ ၂၀၁၇၂၀၁၈ ဘဏ္ဍာရေးနှစ် ပြည်ထောင်စုရသုံးခန့်မှန်းခြေငွေစာရင်းနှင့် စပ်လျဉ်းပြီးတော့ စာရင်းစစ်ချုပ်ရဲ့ အစီရင်ခံစာအပေါ်မှာ သုံးသပ်ထားတဲ့(၁၁/၂၀၁၉)ထဲက စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန၊ သမဝါယမဦးစီးဌာန၊ ကျေးလက်ဖွံ့ဖြိုးရေးနဲ့ ဆင်းရဲမွဲတေမှုလျှော့ချရေး၊ အသေးစားငွေရေးကြေးရေး ဆောင်ရွက်တဲ့ EXIM Bank of China မှ ချေးငွေ US သန်း ၄၀၀ ချေးယူခြင်းနဲ့ပတ်သက်ပြီးတော့ ကျွန်တော် အကြံပြုဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ ဒီ USD သန်း ၄၀၀ ကို အတိုးနှုန်း ၄.၅ ရာခိုင်နှုန်းဆိုတာက စောစောကလည်း ပြောသွားကြပါတယ်။ ကျွန်တော်တို့ချေးတဲ့ ချေးငွေထဲမှာ ဒီအတိုးဟာအကြီးဆုံးပါပဲ။ ဒါချေးတာလည်း နိုင်ငံတော်ကနေပြီးတော့ တာဝန်ယူချေးပေးရတာပါ။ ဗဟိုသမအသင်းကနေ ချေးတာမဟုတ်ပါဘူးခင်ဗျာ။ အဲဒီချေးရတဲ့ငွေကို ၃၁-၁၂-၂၀၁၃ ကနေပြီးတော့ ၇-၈-၂၀၁၅ ရက်နေ့တွေမှာ ဗဟိုသမဝါယမအသင်းက နေပြီးတော့ ထုတ်ချေးခဲ့ပါတယ်။ ဒါဟာ တကယ်တော့ ဗဟိုသမအသင်းကနေပြီးတော့ သမဝါယမအသင်း အဆင့်ဆင့်ကို ဒီပြန်ချေးလိုက်တဲ့တကယ့်တောင်သူများ ဆင်းရဲမွဲတေမှု လျှော့ချချင်တဲ့သူများဆီကို ရောက်တဲ့အခါကျတော့အတိုးက ၁၈ ရာခိုင်နှုန်း ဖြစ်နေပါပြီ။ ပြည်သူတွေ မသက်သာပါဘူး။ အတိုးနှုန်း၊ ကောက်ခံမှုအပေါ် ဗဟိုသမအသင်းကနေပြီးတော့ အကျိုးခံစားခွင့်တွေ ရနေပါတယ်။ ဒီနေရာမှာတွေးရ မှာကလည်း EXIM Bank က ချေးစဉ်က တစ်ဒေါ်လာကို ၁,၀၂၅ ကျပ်လောက်ရှိပြီးတော့ ဒီနေ့ တစ်ဒေါ်လာကို ၁,၅၀၀ နဲ့ ဖြစ်နေတဲ့အတိုးပြန်ဆပ်တာ ကျွန်တော်တို့အနေနဲ့ အတော်လည်း နစ်နာနေပါပြီ။ နာယကကြီးခင်ဗျာ။ အဓိက ကျွန်တော်ပြောချင်တာက သမဝါယမဦးစီးဌာနရုံးချုပ်ကနေပြီးတော့ ဗဟိုသမဝါယမအသင်း EXIM Bank ချေးငွေထုတ်ချေးမှု၊ ဗဟိုသမဝါယမအသင်းမှ သမဝါယမဦးစီးဌာနသို့ အရင်းအတိုးပေးဆပ်မှုကို ပြည်ထောင်စုစာရင်းစစ်ချုပ် ဥပဒေပုဒ်မ ၁၁(ဘ) အရစစ်ဆေးခဲ့တယ်။ စစ်ဆေး လို့ရပါတယ်။ သို့သော်လည်း ဗဟိုသမဝါယမအသင်းကနေ သမအသင်းအဆင့်ဆင့်ကို ထုတ်ချေးရာ မှာတော့ ၃၀-၉-၂၀၁၃ နေ့က ထုတ်ပြန်ခဲ့တဲ့ သမဝါယမနည်းဥပဒေ အပိုဒ် ၆၆ သမဝါယမအသင်းများ၏ စာရင်းများကို တစ်နှစ်လျှင် အနည်းဆုံးတစ်ကြိမ် စစ်ဆေးရာတွင် သက်ဆိုင်ရာ သမဝါယမဦးစီးဌာနမှ စာရင်းစစ်တွင်ဖြစ်စေ၊ အစိုးရအသိအမှတ်ပြု စာရင်းစစ်ကျွမ်းကျင်သူ သို့မဟုတ် အဖွဲ့အစည်းဖြင့်ဖြစ်စေ၊ သက်ဆိုင်ရာ သမဝါယမအသင်းဆန္ဒနှင့်အညီ အသင်းစာရင်းစစ်ကို စစ်ဆေးရမည်လို့ ဆိုထားပါတယ်။ အပိုဒ် ၆ရ မှာကျတော့ သမဝါယမအသင်းများ၏ စာရင်းများရေးသွင်းခြင်း၊ နှစ်ချုပ်စာရင်းရေးဆွဲခြင်းနှင့် စာရင်းစစ်ဆေးခြင်းသည် သက်ဆိုင်ရာသမဝါယမအသင်းများ၏ တာဝန်သာဖြစ်သည်လို့ ဆိုထားတဲ့အတွက် လုပ်ချင်ရာလုပ်တော့လို့ ပြောနေတဲ့သဘောဖြစ်ပါတယ်။ စာရင်းစစ်ချုပ်နဲ့ လုံးဝကိုမသက်ဆိုင်တော့ဘူး ဆိုတဲ့အခြေအနေ ဖြစ်နေပါတယ်။ ကျွန်တော်တို့ ၁၉၈၈ မတိုင်ခင်က သမဝါယမအသင်းတွေကို စာရင်းစစ်ချုပ်ကနေပြီးတော့ စစ်ဆေး ခဲ့ရပါတယ်။ ဒီနေ့အဲဒီလို မစစ်ဆေးခဲ့ရတဲ့အတွက် ကျွန်တော်တို့ ဘာတွေဖြစ်နေပြီလဲ။ ဒီအစီရင်ခံစာထဲမှာကို ပြောထား၊ ရေးထားပါတယ်။ ရမည်းသင်းခရိုင် သမဝါယမဦးစီးဌာနမှာ ဦးစီးအရာရှိက ငွေကျပ် ၂,၅၈၈ ဘီလီယံ အလွဲသုံးစားပြုတယ်။ ဒါဟာသိတဲ့နေရာပါ။ တချို့ မသိတဲ့နေရာတွေ ဖုံးထားတာတွေ၊ ဖိထားတာတွေ၊ ကာကွယ်ထားတာတွေ အများကြီးပဲ။ မြို့နယ်တွေ၊ တိုင်းတွေ၊ ခရိုင်တွေ၊ မြို့နယ်တွေတင် မဟုတ်ပါဘူး။ ရပ်/ကျေးသမအသင်းတွေမှာအထိ စား/ထွေ၊ စိုက်/ထွေ၊ လည်/ထွေ၊ နောက်တစ်ခါ လယ်လုပ်သားသမ ဆိုတာ ဒီလိုအဆင့်ဆင့်ထုတ်ပြီးတော့ ချေးလိုက်လုပ်နေတာတွေက ဒီနေ့ ၈၀ ရာခိုင်နှုန်းလောက်က ပျက်စီး နေပါပြီ။ ဒါကို ကျွန်တော် စောစောက ကျွန်တော်ပြောခဲ့တဲ့ သမဝါယမဥပဒေအပိုဒ် ၆၆၊ ၆ရ ကို ဒီနည်းပဒေကို ကျွန်တော်တို့ ဝန်ကြီးဌာနအနေနဲ့ဖျက်ပေးပါ။ တကယ်လို့များ ဖျက်ဖို့သေးတယ် ဆိုလို့ရှိရင် ဖျက်ရမှာကြာနေရင် ကျွန်တော်တို့ ရ ဒါကို အမိန့်ညွှန်ကြားချက်နဲ့ စာရင်းစစ်ချုပ် စစ်ပိုင်ခွင့်ပေးပါလို့ပြောရင်းနဲ့ ကျွန်တော် နိဂုံးချုပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဦးရန်လင်း ကျိုက်လတ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1621">ဦးရန်လင်း(ကျိုက်လတ်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ယနေ့ပြည်ထောင်စုလွှတ်တော်အစည်းအဝေးကို ကြွရောက် လာသူအားလုံးကို မင်္ဂလာပါလို့ ဦးစွာဂါဝရပြု နှုတ်ဆက်ပါတယ်။ ကျွန်တော်က ဧရာဝတီတိုင်းဒေသကြီး ကျိုက်လက်မဲဆန္ဒနယ်က ပြည်ထောင်စုလွှတ်တော်ကိုယ်စားလှယ် ဦးရန်လင်း ဖြစ်ပါတယ်။ ကျွန်တော့ အနေနဲ့ ပြည်ထောင်စုစာရင်းစစ်ချုပ်ရဲ့ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုရဲ့ အရအသုံးခန့်မှန်းခြေ ငွေစာရင်းများနဲ့စပ်လျဉ်းတဲ့ တွေ့ရှိချက် အစီရင်ခံစာကိုလည်းကောင်း၊ တစ်ခါ ပြည်ထောင်စုလွှတ်တော်၊ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်အစီရင်ခံစာကိုလည်းကောင်း ဆွေးနွေးအကြံပြု ထောက်ခံသွားမှာ ဖြစ်ပါတယ်။ နာယကကြီးခင်ဗျား။ Power Point အသုံးပြု၍ ဆွေးနွေးခွင့်ပြုပါရန် ပန်ကြားအပ်ပါတယ်။ Slide Pleasell အဲဒီတော့ စာရင်းစစ်ချုပ်က ဘာတွေတင်ပြထားသလဲဆိုရင် သူရဲ့ ဥပဒေအရ စစ်တဲ့အခါမှာ နိုင်ငံတော်ရဲ့ အရအသုံးစာရင်းတွေကို စစ်ပါတယ်တဲ့။ စစ်တဲ့အခါမှာ ရရှိမယ့်ပိုက်ဆံတွေဟာ စနစ်တကျ မှန်မှန်ရရဲ့လား။ သုံးတဲ့ငွေတွေကိုရော ထိထိရောက်ရောက်နဲ့ မှန်မှန်ကန်ကန်သုံးရဲ့ လား။ ဒီဟာတွေကို စစ်ပါတယ်ဆိုပါတယ်။ စစ်တဲ့အခါမှာလည်း အများလက်ခံကျင့်သုံးနေသော စိစစ်ရေးစံများနဲ့အညီ၊ နောက်တစ်ခါ လက်ရှိကျင့်သုံးနေတဲ့ စစ်ဆေးရေးနည်းစနစ်များနဲ့သာ စစ်ဆေးခဲ့ပါတယ်လို့ပြောပါတယ်။ နောက်တစ်ချက်က လုံခြုံရေးနှင့်ဆိုင်သော ပုံနှိပ်လုပ်ငန်းများကိုစစ်ဆေးခြင်း မပြုနိုင်ပါဘူးလို့လည်း ဆိုပါတယ်။ အဲဒီလုံခြုံရေးနဲ့ ဆိုင်တဲ့ ပုံနှိပ်လုပ်ငန်းများကို ဘယ်သူက စစ်ဆေးပါသလဲ။ တစ်ခါက ကျွန်တော်တို့ အရင်တုန်းထဲက တင်ပြ ထားတဲ့ Third Party Auditing လို့ခေါ်တဲ့ ကြားခံအဖွဲ့အစည်းက စစ်ဆေးခြင်းကိုလည်း မနှစ်ကတည်းက ကျွန်တော်တို့ တင်ပြထားတာ အခုထိ ဘာမှဆောင်ရွက်ထားတာ မတွေ့ရပါဘူး။ ထို့အတူ တစ်နှစ်လုံးမှ တစ်ခါပဲစစ်ပြီးတော့မှ ကနေ့မပြီးပြတ်သေးတဲ့ ချို့ယွင်းတာတွေကို ထောက်ပြနိုင်မယ့်အစား Internal Audit တွေ ထားပြီးတော့ ၃ လ တစ်ခါ၊ ၂ လ တစ်ခါ စစ်ပြီးတော့မှ လုပ်ငန်းတွေ သည်လောက်ပြီးပြီ။ သည်လောက်လိုသေးတယ်။ သည်လောက်ကျန်သေးတယ်စသည်ဖြင့် တစ်ချိန်လုံး မီးမောင်းထိုးပြီး သတိ ပေးနေလို့ရှိရင် သည်လောက်ဆိုးဆိုးဝါးဝါး ဖြစ်လာမယ်မထင်ဘူးလို့ ယုံကြည်ပါတယ်။ ကျွန်တော့်အနေနဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ ရသုံးငွေနဲ့ပတ်သက်ပြီးတော့မှ ဆက်လက်ပြီးတော့မှ Gəg:69:05lga olosuši Next Slide Pleasell အဲဒီတော့ အဲဒီမှာ ပြည်ပအကူအညီရငွေတွေထဲက ၆၄ ရာခိုင်နှုန်းကျော်ကျော်ပဲ ပြီးတယ်။ အဲဒီမှာ စီမံကိန်း ၁၈ ခု၊ နောက်တစ်ခါ ၅ ခုဟာ လုံးဝမလုပ်နိုင်ဘူး။ ရ ခုဟာ ၅၀ ရာခိုင်နှုန်းအောက် ခုနက ကျွန်တော် ပြောသလို Internal Audit များရှိရင် အဲဒီ ၅ ခုက မစနိုင်သေးဘူးလား။ မစနိုင်သေးဘူးလားလို့ တစ်ချိန်လုံး သတိပေးနေရင် ဒီလိုအဖြစ်မျိုး ဖြစ်မယ်လို့ မထင်ပါဘူး။ နောက်ပြည်တွင်းချေးယူရငွေနဲ့ ပတ်သက်လို့ ဆိုင်ရာပိုင်ရာအနေနဲ့ မှတ်ချက်ထဲမှာ ဘာပါလဲဆိုရင် လယ်သမားအများစုဟာ ဒီ Two Step Loan ငွေကို ကျယ်ကျယ်ပြန့်ပြန့် မသိရှိကြသေးဘူးလို့ ဆိုပါတယ်။ ဘယ်သူမှာများ ကျယ်ကျယ်ပြန့်ပြန့် သိရှိဖို့ တာဝန်ရှိပါသလဲ။ နောက် ပိုလျှံငွေတွေ ရှိပါတယ်။ အဲဒီတော့ ပိုလျှံငွေတွေဟာ ၂၉၆ ဘီလီယံ တောင်းပြီးတော့မှ ၂၈၂ ဘီလီယံပဲ သုံးပါတယ်။ ဘာ့ကြောင့် ပိုလျှံသလဲဆိုရင် RE မှာ ထပ်ပြီးတော့ လျာထားချက်တွေများသွား လို့လို့ ဆိုပါတယ်။ ကျွန်တော်တို့ တော်တော်လေး လျာထားချက်တွေကို စိစစ်ဖို့လိုကြောင်းပြပါတယ်။ နောက်တစ်ခါ ရုံးချုပ်အနေနဲ့တင်ဒါ (၁/၂၀၁၇)နဲ့ ညီညွတ်မှုမရှိတဲ့ လုပ်ငန်းတွေကိုလည်း တွေ့ရပါတယ်။ ရုံးချုပ်က ဒါတောင်မှ ဒီစည်းမျဉ်းနဲ့ မညီဘူးဆိုရင် သူ့အောက်မှာ ဦးစီးထားတဲ့ ဦးစီးကွပ်ကဲရတဲ့ဌာနတွေ အတွက် စဉ်းစားစရာ ဖြစ်ပါတယ်။ နောက်ငွေတွေကို ထုတ်ထားပြီးတော့ ပေးချေတဲ့ရက်တွေ ကွာခြားတာကိုလည်း တွေ့ရပါတယ်။ ၆ လ လောက်အထိ ကွာခြားတာ တွေ့ရပါတယ်။ အဲဒီတော့ ငွေတွေကို ထုတ်ထားပြီး ဘာလုပ်ထားသလဲ။ စဉ်းစားစရာ ဖြစ်ပါတယ်။ နောက်ငွေလုံးငွေရင်းတွေမှာလည်းပဲ ပိုမိုလျာထားမိလို့ ပိုလျှံတယ်လို့ဆိုပါတယ်။ နောက်သာမန်အသုံးစရိတ်ထဲမှာ ဆိုရင်လည်းပဲ ၁၀၀ ရာခိုင်နှုန်းပြန်အပ်တဲ့ လုပ်ငန်းတွေကို တွေ့ရပါတယ်။ ဒါကြောင့်မို့လို့ ကျွန်တော်တို့ ငွေစာရင်းပူးပေါင်းအဖွဲ့ (၇)အနေနဲ့ စိုက်/ မွေး/ဆည်ဝန်ကြီးဌာနရဲ့ ဘတ်ဂျက်ကို စစ်တဲ့အခါမှာ သင်တန်းတွေ၊ တက္ကသိုလ်တွေ၊ သုတေသနလုပ်ငန်းများကို ဦးစားပေးပြီးတော့မှ ဖြတ်တောက်ခြင်း မပြုဘဲ ထားခဲ့ပါတယ်။ ဒါပေမဲ့ ဒီနေရာမှာ တချို့ သင်တန်းကျောင်းတွေ မလုပ်နိုင်ခဲ့ပါဘူး။ Workshop နဲ့ Training တွေ မလုပ်နိုင်ခဲ့ပါဘူး။ နောက်တောင်သူတွေ တိုးတက်အောင်ဖြစ်ပေါ်မယ့် စနစ်ကျလယ်ယာမြေတွေ မဖော် ထုတ်ခဲ့နိုင်ပါဘူး။ ဒါကြောင့်မို့လို့ ကျွန်တော်တို့ ပေးကားပေး၏ တောင်သူတွေ မရဖြစ်ရပါတယ်။ ဒီလိုလုပ်ငန်း များကို ဝန်ကြီးဌာနအနေနဲ့သေချာစွာ အထူးသဖြင့် တောင်သူများရမယ့် လုပ်ငန်းများကို သေချာစွာဆောင်ရွက်ဖို့ တိုက်တွန်းလိုပါတယ်။ ဒီထဲမှာ ကောင်းကွက်အနေနဲ့ အခွန်အကောက်ရမှုတွေ စိုက်ပျိုးရေးဝန်ကြီးဌာန အနေနဲ့ ပိုလာပါတယ်။ ၃၀၀ ရာခိုင်နှုန်း ဖြစ်ပါတယ်။ သို့သော်လည်းပဲ ကျွန်တော်တို့ လွှတ်တော်က ဆုံးဖြတ်ထားတဲ့ လယ်ယာမြေအခွန်အခတွေ တိုးကောက်ရင် ဒါထက်ပိုရမှာ ဖြစ်ပါတယ်။ ပါလာတာ မတွေ့ရပါဘူး။ နောက်ဆုံးအနေနဲ့ တစ်ခု ကျန်ပါသေးတယ်။ အဲဒီတော့ ဒါသည် ကျွန်တော်တို့ ငွေစာရင်းပူးပေါင်းကော်မတီရဲ့ အကြံပေးချက် ရာထူးတိုးမြှင့်မှုမှာ ဘဏ္ဍာရေးစည်းမျဉ်းတွေ မေးမယ်ဆိုတာ သဘောလုံးဝမတူပါဘူး။ ငွေစာရင်းဌာနဟာ သီးခြားရှိပါတယ်။ ကျန်တဲ့လုပ်ငန်းဌာနများ၊ ကျန်တဲ့အတတ်ပညာရှင်တွေ ဖြစ်ပါတယ်။ အဲဒါကြောင့်မို့လို့ ရာထူးတိုးမြှင့်မှုကို ဘဏ္ဍာရေးစည်းမျဉ်းတွေထည့်တာ သဘောမတူ။ ဆွေနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တ ရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ မူလအစီအစဉ်ကို ဆက်လက်ဆောင်ရွက် သွားမှာဖြစ်ပါတယ်။ နော်ခရစ္စထွန်း (ခေါ်) ဒေါက်တာအာကာမိုး ကရင်ပြည်နယ် မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1224">နော်ခရစ္စထွန်း(ခေါ်) ဒေါက်တာအာကာမိုး(မဲဆန္ဒနယ်အမှတ်-၇၊ ကရင်ပြည်နယ်)</mp>လေးစား အပ်တဲ့ ပြည်ထောင်စုလွှတ်တော် နာယကကြီးနဲ့ ပြည်ထောင်စုအဆင့်အဖွဲ့ဝင်များ၊ ပြည်ထောင်စုလွှတ်တော် ကိုယ်စားလှယ်များ အားလုံးမင်္ဂလာပါ။ ကျွန်မအနေနဲ့ ပြည်ထောင်စုစာရင်းစစ်ချုပ်ရဲ့ စစ်ဆေးတွေ့ရှိချက် အပေါ်(၁၁/၂၀၁၉) ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာကို ထောက်ခံဆွေးနွေးသွားမှာ ဖြစ်ပါတယ်။ နိုင်ငံဖွံ့ဖြိုးတိုးတက်ဖို့ ပြည်ထောင်စုရဲ့ အခွန်အကောက်ရငွေ၊ ပြည်ထောင်စုရဲ့ အရအသုံးခန့်မှန်းခြေ ငွေစာရင်းနဲ့ အမျိုးသားစီမံကိန်းရဲ့ အကောင်အထည်ဖော်နိုင်မှုတွေဟာ ချိတ်ဆက်ပြီး အချိုးညီညီမြင့်တက်ဖို့ လိုအပ်ပါတယ်။ ၂၀၁၇-၂၀၁၈ ပြည်ထောင်စုရဲ့ အရအသုံးခန့်မှန်းခြေငွေစာရင်းနဲ့ ပတ်သက်လို့ ပြည်ထောင်စု စာရင်းစစ်ချုပ်ဥပဒေပုဒ်မ ၁၁(ခ)နဲ့ ပုဒ်မ ၁၁(ထ)အရ နိုင်ငံတော်ရဲ့ အရအသုံးစာရင်းတွေကို စစ်ဆေးတဲ့ အခါမှာ အရအသုံးခန့်မှန်းခြေငွေစာရင်းပါ ရငွေတွေကို ပြည်ထောင်စုအဆင့် အဖွဲ့အစည်းဝင်တွေက ပြည့်ဝစွာ ရရှိရန် ဆောင်ရွက်ထားမှုမရှိတာတွေ တွေ့ရတဲ့အပြင် သုံးစွဲခွင့်ပြုထားတဲ့ ငွေကြေးတွေကိုလည်း ထိရောက်စွာ အသုံးပြုတာကို တွေ့ရပါတယ်။ နာယကကြီးရှင့်။ Power Point အသုံးပြုခွင့်ပေးဖို့ မေတ္တာရပ်ခံပါတယ်။ အစီရင်ခံစာအရ ၂၀၁၇၂၀၁၈ ဘဏ္ဍာရေးနှစ်ရဲ့ ရငွေဟာ ကျပ် ၅,၂၀၀ ဘီလီယံဖြစ်တဲ့အတွက် ၂၀၁၆-၂၀၁ရ ဘဏ္ဍာရေးနှစ်ထက် ကျပ် ၂၀၀ ဘီလီယံ ပိုခဲ့တဲ့အပြင် ဖြည့်စွက်နောက်ထပ်ဘဏ္ဍာရငွေမှာ ကျပ် ၂၀၀ ပိုလာတဲ့အတွက် စုစုပေါင်း ၅,၄၀၀ ဘီလီယံ ဖြစ်ပါတယ်။ အဲဒီအတွက် နောက်ထပ်ဘဏ္ဍာရငွေဟာ သတ်မှတ်ချက် ၁၀ ရာခိုင် နှုန်းကို ကျော်လွန်ပြီး မူလခန့်မှန်းသုံးငွေရဲ့ ၁၂.၀၁ ရာခိုင်နှုန်း ရှိခဲ့ပါတယ်။ သာမန်အသုံးစရိတ်နဲ့ ငွေလုံး ငွေရင်း အသုံးစရိတ်လျာထားမှု ပိုမိုခဲ့တဲ့အတွက်ကြောင့် ဘတ်ဂျက်လိုငွေနဲ့ GDP အချိုးဟာ ၂၀၁၆-၂၀၁ရ ထက် ပိုမိုမြင့်တက်ခဲ့ပါတယ်။ အဲဒီအတွက် ပြည်ထောင်စုအဆင့် အဖွဲ့ဝင်တွေအနေနဲ့ ရငွေကိုတိုးတက် ရှာဖွေဖို့ လိုသလို ပြည်ပအကူအညီနဲ့ ကြွေးမြီရငွေတွေကို အပြည့်အဝရရှိဖို့ လိုအပ်ပါတယ်။ အဲဒီအပြင် ငွေစာရင်း ခေါင်းစဉ်အလိုက် လျာထားမှုရေးဆွဲတဲ့နေရာမှာ အကောင်အထည်ဖော်နိုင်မှုနဲ့ နီးစပ်ဖို့လို olosulil Next Slide II ပြည်ထောင်စုရဲ့ အခွန်အကောက်ရငွေနဲ့ပတ်သက်လို့ အစီရင်ခံစာမှာ တာဝန်ခံဝန်ကြီးဌာနအနေနဲ့ နိုင်ငံတော်ရဲ့ စီးပွားရေးမူဝါဒ၊ ပြည်ပကုန်သွယ်ရေးဈေးကွက်နဲ့ ဈေးနှုန်းအခြေအနေ၊ အခွန်အခြေ ကျယ်ပြန့်ရေး၊ အခွန်ပညာပေးရေးလုပ်ငန်းများ တိုးတက်မြှင့်တင်ရေးနဲ့ အခွန်ပြည့်ဝစွာ ကောက်ခံရရှိရေးက ပိုမိုကြိုးပမ်းဖို့လိုနေတယ်လို့ ဖော်ပြထားပါတယ်။ အခွန်အကောက်ရငွေနဲ့ GDP အချိုးဟာလည်း ၂၀၁၆jooq moond 6Y3928:33:05 602.90losofil Next Slide i အမျိုးသားစီမံကိန်းအကောင်အထည်ဖော်မှုနဲ့ ဘဏ္ဍာအလိုက် အကောင်အထည်ဖော်တဲ့နေရာမှာ သက်ဆိုင်ရာဝန်ကြီးဌာနတွေရဲ့ စွမ်းဆောင်ရည်မြင့်မားစွာနဲ့ အချက်အလက်ပြည့်စုံစွာ ပံ့ပိုးပေးဖို့လိုသလို အမျိုးသားစီမံကိန်းအတွက် ကဏ္ဍအလိုက်စီမံကိန်းတွေ၊ ဒေသန္တရစီမံကိန်းတွေအတွက် နိုင်ငံပိုင်ကဏ္ဍ၊ သမဝါယမပိုင်ကဏ္ဍ၊ ပုဂ္ဂလိကပိုင်ကဏ္ဍကို ပီပီပြင်ပြင်ရေးဆွဲရန်လိုအပ်ကြောင်း အစီရင်ခံစာမှာ ဖော်ပြထား ပါတယ်။ အဲဒီအတွက် ၂၀၁၇-၂၀၁၈ ရဲ့ ပြည်တွင်းထုတ်လုပ်မှုနဲ့ ဝန်ဆောင်မှုတန်ဖိုးဟာ ၂၀၁၆-၂၀၁ရ ထက် အနည်းငယ်ပဲ မြင့်တက်ခဲ့တာတွေ့ရပါတယ်။ Next Slide ။ စာရင်းစစ်ချုပ်ရဲ့ အစီရင်ခံစာအရ ဌာန၊ အဖွဲ့အစည်းတွေနဲ့ တည်ဆဲဘဏ္ဍာရေးစည်းမျဉ်း၊ လုပ်ထုံး လုပ်နည်းတွေ၊ ညွှန်ကြားချက်တွေ လိုက်နာမှုအားနည်းတယ်ဆိုတာကို တွေ့ရတယ်လို့ဆိုပါတယ်။ အားနည်း ချက်များစွာရှိနေတဲ့ ပြည်ထောင်စုအဆင့် အဖွဲ့အစည်းတွေအထဲက စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနနဲ့ပတ်သက်ပြီး အဓိကထားဆွေးနွေးချင်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနအနေနဲ့ ၂၀၁၇-၂၀၁၈ ဘဏ္ဍာရေးနှစ်ကျော်လွန်သုံးစွဲမှုတွေရှိခဲ့ပြီး ခွင့်ပြုငွေ ၇.၅၅၃ ဘီလီယံ ကျပ်မှာ ၆.၈၁၃ ဘီလီယံအမှန် သုံးစွဲခဲ့တဲ့အတွက်ကြောင့် ၉.၈ ရာခိုင်နှုန်း လျော့နည်းသုံးစွဲခဲ့ပါတယ်။ ဖြည့်စွက်ခွင့်ပြုငွေမှာ ၈၁.၂၃၆ ဘီလီယံရှိပြီး ၁၆.၄၆၆ ဘီလီယံ ပြန်လည်အပ်နှံခဲ့ပါတယ်။ နိုင်ငံခြားငွေ အရအသုံး စာရင်းမှာလည်း ပြုပြင်ပြီးခန့်မှန်းခြေ USD ၀.၈၃၃ သန်း အရရှိခဲ့ပေမယ့် အမှန်ရငွေက ၁.၀၂၄ သန်း ရရှိခဲ့ပြီး ၁၂.၂၆၉ သန်း သုံးခဲ့တဲ့အတွက်ကြောင့် USD ၁၁.၂၄၅ သန်း ပိုသုံးခဲ့ပါတယ်။ ပြည်ပကြွေးမြီ USD ၇၆၅.၉၉ရ သန်းလည်း ပေးဆပ်ရန်ကျန်ရှိနေပါတယ်။ Next Slide ။ ၁၀၀ ရာခိုင်နှုန်း အကောင်အထည်မဖော်နိုင်တဲ့ စီမံကိန်း ၅ ခုရှိခဲ့ပြီး ၅၀ ရာခိုင်နှုန်းအောက် အကောင် အထည်မဖော်နိုင်တဲ့ စီမံကိန်း ၅ ခုကိုလည်း Slide ပါအတိုင်း တွေ့ရမှာဖြစ်ပါတယ်။ အဲဒီအထဲမှာ IFAD ချေးငွေနဲ့ ထောက်ပံ့ငွေစီမံကိန်းဧရိယာ တစ်ခုဖြစ်တဲ့ ကျွန်မတို့ရဲ့ မဲဆန္ဒနယ်လည်း အခုထိအကောင်အထည် ဖော်ဆောင်ရွက်ခြင်းမရှိသေးပါဘူး။ Next Slide ။ အဲဒီအပြင် ကျေးလက်ဖွံ့ဖြိုးတိုးတက်ရေးနဲ့ ဆင်းရဲမှုလျှော့ချရေးအတွက် China EXIM Bank ကနေ ပြီးတော့ USD သန်း ၄၀၀ ကို အတိုးနှုန်း ၄.၅ နဲ့ ချေးပြီး အတိုးနှုန်း ၁၈ ရာခိုင်နှုန်းနဲ့ ပြည်သူကို အဆင့်ဆင့် ပြန်လည်ချေးယူခဲ့တဲ့နေရာမှာ အတိုးနှုန်းသက်သာတဲ့ ချေးငွေမဖြစ်ဘဲ ချေးငွေမဆုံးရှုံးရေး၊ သက်ဆိုင်ရာ ဌာနရဲ့ ချေးငွေပေးဆပ်မှုလုပ်ငန်း အကောင်အထည်ဖော်မှုအပေါ် ကြီးကြပ်မှု၊ ကွပ်ကဲမှု အားကောင်းအောင် ဆောင်ရွက်ဖို့လိုနေပါတယ်။ ရေအသုံးချမှုစီမံခန့်ခွဲမှုကဏ္ဍရဲ့ အိန္ဒိယချေးငွေ USD ၁၉၈.၉၆ သန်း ချေးတဲ့ နေရာမှာ ချေးယူရန်ကျန်ရှိနေသေးပြီး ချေးငွေသက်တမ်း ကျော်လွန်နေတဲ့အတွက် စာချုပ်ပြင်ဆင်ရန် ညှိနှိုင်းခြင်း၊ ပြန်လည်ရေးဆွဲခြင်းတွေ လုပ်ဆောင်နေရပါတယ်။ Next Slide ။ ဆက်လက်ပြီး စီမံ/ဘဏ္ဍာဝန်ကြီးဌာနရဲ့ ပိုလျှံငွေ ပြန်လည်အပ်နှံခြင်းနဲ့ ပတ်သက်တဲ့ မြန်မာ့ စီးပွားရေးဘဏ်နဲ့ မြန်မာ့လယ်ယာဖွံ့ဖြိုးရေးဘဏ်နဲ့ ပတ်သက်ပြီး နိုင်ငံခြားငွေလဲလှယ်နှုန်း ပြောင်းလဲခြင်းကြောင့်နဲ့ လျာထားချက်လျော့နည်း ပေးဆပ်ခဲ့ခြင်းကြောင့် အစီရင်ခံစာမှာ ဖော်ပြထားပါတယ်။ JICA နှစ်ဆင့်ချေးငွေဟာ စိုက်ပျိုးရေး၊ မွေးမြူရေးနဲ့ အသေးစား၊ အလတ်စားစီးပွားရေးလုပ်ငန်းတွေအတွက် နှစ်ရှည်နဲ့ သက်သာတဲ့ချေးငွေဆိုပေမယ့် အမှန်တကယ်အကောင်အထည်ဖော် ဆောင်ရွက်နိုင်မှုမရှိတဲ့ အတွက် ၂၀၁၉ ခုနှစ်၊ ဖော်ဖော်ဝါရီအထိ ၅၁.၃ ရာခိုင်နှုန်းပဲ ဆောင်ရွက်နိုင်တယ်လို့ဆိုပါတယ်။ တောင်သူတွေ ကျယ်ကျယ်ပြန့်ပြန့် မသိရှိဘူးလို့ဆိုပေမယ့် လက်တွေ့မှာချေးယူဖို့ စည်းနှောင်မှုများစွာနဲ့ ခက်ခဲတင်းကြပ်နေပါတယ်။ များပြားတဲ့ အချက်အလက်တောင်းခံမှုနဲ့ ်ကြာမှု၊ ရှိနိုင်မှု တွေက ပြည်သူအတွက် အကူအညီမဖြစ်ပါဘူး။ စိုက်ပျိုးရေး၊ မွေးမြူရေးနဲ့ ၉၀ ရာခိုင်နှုန်းရှိတဲ့ SME လုပ်ငန်းရှင် အခြေခံပြည်သူတွေအတွက် အလှမ်းဝေးနေပါတယ်။ မွေးမြူရေးလုပ်ငန်းတွေအတွက် အခုထိ။ ဆွေးနွေးရန် သတ်မှတ်ချိန် ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးမြင့်ကြည် ကသာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1402">ဦးမြင့်ကြည်(ကသာမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါလို့ နှုတ်ခွန်းဆက်သရင်းနဲ့ အားလုံးလည်း ကျန်းမာ ကြပါစေ၊ ချမ်းသာကြပါစေလို့ ဆုတောင်းမေတ္တာပို့ပါတယ်။ ကျွန်တော်ကတော့ ကသာမဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးမြင့်ကြည် ဖြစ်ပြီးတော့မှ ပြည်ထောင်စုစာရင်းစစ်ချုပ်ရုံးမှပေးပို့သော ၂၀၁၇၂၀၁၈ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ ပြည်ထောင်စု၏ အရအသုံး ခန့်မှန်းခြေငွေစာရင်းများနှင့် စပ်လျဉ်းသည့် စစ်ဆေးတွေ့ရှိချက်အစီရင်ခံစာနှင့် ပြည်သူ့ငွေစာရင်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁၁/၂၀၁၉) အစီရင်ခံစာမှာပါတဲ့ အပိုင်း(၄) ကျွန်တော်တို့ အစိုးရရဲ့ ကြွေးမြီများနဲ့ ပတ်သက်တဲ့ကိစ္စလေးတွေကို ကျွန်တော် ဆွေးနွေးသွားမှာ ဖြစ်ပါတယ်။ ပထမဦးဆုံးပြောလိုတာက ဒီအစီရင်ခံစာကို ပြုစုပေးတဲ့ ကျွန်တော်တို့ ငွေစာရင်းပူးပေါင်းကော်မတီ အဲဒီ ငွေစာရင်းပူးပေါင်းကော်မတီကိုလည်း အင်မတန်ကျေးဇူးတင်ပါတယ်လို့ ကျွန်တော် ဒီနေရာကနေ ပြီးတော့မှ ပြောလိုပါတယ်။ လေးစားအပ်ပါသော နာယကကြီးခင်ဗျာ။ ကျွန်တော်တို့ အဲဒီကြွေးမြီအပိုင်းမှာ အဓိက ကျွန်တော်တို့ အပြောများနေတဲ့ EXIM Bank အဲဒီ ကျွန်တော်တို့ တရုတ်ဘဏ်ပေါ့နော်။ အဲဒီကနေပြီးတော့ ချေးတဲ့ငွေတွေနဲ့ လုပ်ငန်းတွေဆောင်ရွက်တဲ့နေရာမှာ ဥပမာဆိုကြရင် အစီရင်ခံစာမှာပါတဲ့အတိုင်းဆိုရင် ရေအားလျှပ်စစ် အကောင်အထည်ဖော်ရေး ဦးစီးဌာနကနေပြီးတော့မှ ပိုက်ဆံချေးပေးရတယ်။ အဲဒီချေးပေးလိုက်ရတဲ့ ပိုက်ဆံသည် သိတဲ့အတိုင်း EXIM Bank ကတော့ ကျွန်တော်တို့ အတိုးမနည်းဘူး သူကအတိုးများတယ်။ 4.5 လောက်ရှိမယ်။ အဲဒီမှာ ဘာဖြစ်သလဲဆိုတော့ ဒီအကောင်အထည်ဖော်တဲ့ ကုမ္ပဏီတွေ၊ ဒီကုမ္ပဏီတွေက ဥပမာ ဆိုကြပါစို့။ ဒီအစီရင်ခံစာမှာပါတဲ့အတိုင်းဆိုရင် သောက်ရေခပ်(၂) ဒါက ကျွန်တော်တို့ ရွှေစွမ်းအင်ကုမ္ပဏီ ကနေပြီးတော့မှ အကောင်အထည်ဖော်တဲ့နေရာမှာ နိုင်ငံတော်ကိုပေးစရာရှိတဲ့ တစ်နည်းအားဖြင့် ဌာနက ချေးပေးထားတဲ့ ကျွန်တော်တို့ ချေးငွေတွေကို ပြန်ပြီးတော့ပေးရမယ့်ကိစ္စ တစ်နည်းအားဖြင့် ကျွန်တော်တို့ ပြည်သူအားလုံးရဲ့ ပိုက်ဆံတွေပါပဲ။ ဒါတွေကို ပြန်မပေးနိုင်သေးတဲ့အခါကျတော့ ဌာနကလည်း (၁၀)ကြိမ် လောက် ကျွန်တော်တို့ အရပ်သဘောပြောရမယ်ဆိုရင်တော့ အကြွေးတောင်းစာပေါ့ဗျာ။ ဗဟိုဘဏ်ကလည်း (၆)ကြိမ်လောက် ဒီလိုခဏခဏ စာတွေပေးနေရပါတယ်တဲ့။ နောက်တစ်ခါ ကျွန်တော်တို့ ဘီလူးချောင်း(၃)ကျတော့ ကျွန်တော်တို့ အနာဂတ်စွမ်းအင် သူကလည်း ကျွန်တော်တို့ ဌာနကပဲ စိုက်ပေးထားရတဲ့ ချေးငွေတွေဖြစ်ပါတယ်။ ဘီလူးချောင်း(၃) စီမံကိန်းကလည်း အခုထက်ထိ ကျွန်တော်တို့ အကြွေးနဲ့ပတ်ပြီးတော့မှ နိုင်ငံတော်က စိုက်ထားမြဲ စိုက်ထားရဆဲ ဖြစ်ပါတယ်တဲ့။ နောက်ကျွန်တော်တို့ ကြွေးမြီစာရင်းမှာမပါတဲ့ စွမ်းအင်သစ်အိုအေစစ်ဖွံ့ဖြိုးတိုးတက်ရေးကုမ္ပဏီက BOT နဲ့ ဆောင်ရွက်တဲ့ ကုမ္ပဏီတွေပါပဲ အားလုံးဟာ။ ဆိုတော့ သူ့မှာလည်း ကျွန်တော်တို့ ဌာနကနေပြီးတော့မှ စိုက်ထုတ်ပေးထားတဲ့ ၂၀၁၆ လောက်ကတည်းက ဌာနကနေပြီး စိုက်ထားတဲ့ပိုက်ဆံ အခု ၂၀၁၉ ရှိသွားပြီ။ နောက် ၃ နှစ်ကျော်လောက်တဲ့အထိ ပြန်မဆပ်နိုင်သေးဘူး။ ဘယ်သူမဆို အဲဒီလို ကျွန်တော်တို့ ငွေစိုက်ထုတ် ပေးတဲ့လူကိုတော့ ဘယ်ကြွေးမြီနဲ့မဆို သဘောကျမှာအမှန်ပဲ ဖြစ်ပါတယ်လို့ ကျွန်တော်ပြောပါရစေ။ နောက်တစ်ခု ကျွန်တော် ပြောချင်တာကတော့ ဒီ EXIM Bank ကချေးတဲ့ ချေးငွေနဲ့ပတ်သက်ပြီးမှ သမဝါယမပြောသွားကြပါပြီ။ သမဝါယမမှာ ရုံးချုပ်သမဝါယမဦးစီးဌာန ကနေပြီးတော့မှ တာဝန်ယူ ပြီးတော့ချေးတယ်။ ၄.၅ ရာခိုင်နှုန်း ရှိတယ်။ အဲဒီချေးငွေတွေကို ဗဟိုသမဝါယမအသင်း၊ ဗဟိုသမဝါယမ အသင်းကနေပြီးတော့မှ တိုင်းဒေသကြီးသမဝါယမအသင်းစုတို့၊ ပြည်နယ်သမဝါယမအသင်းစုတို့ကနေ ပြီးတော့မှ အခြေခံအထိ မြို့နယ်စသဖြင့် အခြေခံထိရောက်သွားတယ်။ ရောက်သွားတော့ ခုနက ၁၈ ရာခိုင်နှုန်း ဒီလိုပြောတယ်။ တကယ်တမ်းကျတော့ အောက်ခြေမှာဆင်းကြည့်လိုက်လို့ရှိရင် ဒီတောင်သူ တွေဟာ ချေးသားလိုက်ရတယ်။ သူတို့ ပြန်ဆပ်တဲ့နေရာမှာ အခက်အခဲဖြစ်တော့ တခြားငွေကြေး တတ်နိုင်တဲ့ လူတွေက အရန်သင့်စောင့်နေပါတယ်။ သူတို့ဆီက ၅ ကျပ်တိုး၊ ရ ကျပ်တိုး၊ ၁၀ တိုး ဒီလိုနဲ့ ယူပြီးတော့ ပြန်ပြီးတော့ ်ပေးရတယ်။ သို့သော် အပေါ်တက်လာတဲ့နေရာကျတော့ အားလုံး ရာခိုင်နှုန်း ၉၀ ကျေပြီ။ ၉၅ ရာခိုင်နှုန်းကျေပြီ။ စသဖြင့် ဒီလိုစာရင်းတွေ ပေါ်လာတာပေါ့။ တကယ်တမ်း အောက်ခြေလက်တွေ့မှာကျတော့ အင်မတန် ဆိုးရွားပါတယ်။ နောက်တစ်ခု ကျွန်တော်တို့ ဒီ CB Bank မပေါ်ခင်မှာ သမဝါယမဘဏ်မပေါ်ခင်မှာ ကျွန်တော်တို့ ဟိုတုန်းက မ.ဆ.လခေတ်တုန်းက ကျွန်တော်တို့ တောင်သူလယ်သမားသမဝါယမဘဏ်ဆိုတာ ရှိပါတယ်။ နောက်တစ်ခုက ကျွန်တော်တို့ ဝန်ထမ်းတွေ၊ သမဝါယမဝန်ထမ်းတွေအတွက် စီစဉ်ပေးတဲ့ သမဝါယမ မြှင့်တင်ရေးဘဏ် ဒါလည်းရှိပါတယ်။ ဝန်ထမ်းတွေအတွက်ကတော့ သမဝါယမမြှင့်တင်ရေးဘဏ်ကနေ ပြီးတော့မှ ပိုက်ဆံချေးပေးတယ်။ ပိုက်ဆံစုကြတယ်။ အဲဒီမှာ ငွေစုငွေချေးဘဏ်အပေါ် လုပ်ပြီးတော့ ဝန်ထမ်းတွေစုကြတာပါ။ စုတော့ အနှစ် ၂၀ ကျော်သွားပြီ။ တစ်နေ့ကလည်း ကျွန်တော်တို့ ကိုယ်စားလှယ် တစ်ယောက် ရန်ကုန်တိုင်းကကိုယ်စားလှယ်တစ်ယောက် တင်ပြပါတယ်။ ကျွန်တော်တို့ လွှတ်တော်မှာ အဲဒီစာရင်းတွေက အခုထက်ထိမရှိဘူး။ မရှိတော့ ဒီဥစ္စာက ဌာနကကိုင်ထားတာ။ မြို့နယ်သမဝါယမဦးစီး ဌာနတွေမှာ ဒီစာရင်းတွေရှိနိုင်တယ်။ ရှိလည်းရှိရမယ်။ အဲဒီတော့ ဒီလိုတွေ ဖြစ်ပျက်နေတဲ့ကိစ္စဟာ တကယ်တမ်း ကျတော့ လက်ခံနိုင်ဖွယ်မရှိပါဘူး။ တိုင်းပြည်အတွက် နစ်နာတာပါပဲ။ အဲဒီတော့ ကျွန်တော်တို့ စာရင်းစစ်ချုပ်အစီရင်ခံစာမှာလည်း အကြံပေးချက်တွေ၊ သဘောထား မှတ်ချက်တွေ ဘာတွေပါပါတယ်။ သို့သော် ကျွန်တော့်အမြင်ကတော့ ဒါနဲ့တင်မလုံလောက်ဘူး။ သမဝါယမ ဥပဒေ ၉၂ သမဝါယမဥပဒေကို ပြန်ပြင်တဲ့ ထိထိရောက်ရောက်ကိုင်တွယ်နိုင်တဲ့ ဥပဒေတစ်ရပ်လိုနေပြီလို့ ကျွန်တော်အကြံပြုရင်းနဲ့ နိဂုံးချုပ်ပါတယ်။ အားလုံး ကျေးဇူးတင်ပါတယ်ခင်ဗျာ။</speech>
<speech type="speaker">ဒေါက်တာ ခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1208">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်အသီးသီးရဲ့ ဥက္ကဋ္ဌ၊ ဒု-ဥက္ကဋ္ဌများ၊ လွှတ်တော် ကိုယ်စားလှယ်များ ပြည်ထောင်စုအဆင့် ပုဂ္ဂိုလ်များနှင့် ဧည်တော်များအားလုံးမင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ (၁၁/၂၀၁၉)အစီရင်ခံစာအပိုဒ်-၂၊ စာမျက်နှာ ၈၆ ပါ အခွန်ကောက်ခံတဲ့ နှုန်းထားများ ခေတ်နှင့်ဆီလျော်မှုမရှိတာနှင့်ပက်သက်ပြီး ဆွေးနွေးအကြံပြုဖို့ Power Point အသုံးပြုခွင့် တောင်းခံအပ်တယ်။ ပြည်ထောင်စုစာရင်းစစ်ချုပ်ရုံးအနေနဲ့ ခေတ်နဲ့ဆီလျော်တဲ့ ရသင့်ရထိုက်သော အခွန်အကောက် ရငွေများ အပြည့်အဝရရှိဖို့ ပို့ဆောင်ဆက်သွယ်ရေးဝန်ကြီးဌာနနှင့် စီးပွားကူးသန်းရောင်းဝယ်ရေးဝန်ကြီး ဌာနတို့အနေနှင့် ကောက်ခံငွေနှုန်းထားများ ဆီလျော်သင့်မြတ်မှုရှိစေရေး ဆောင်ရွက်သင့်တယ်လို့ အကြံပြု ထားတာကို ပို့ဆောင်ဆက်သွယ်ရေးဝန်ကြီးဌာနဘက်က ပြန်လည်ရှင်းလင်းရာမှာ ဆက်သွယ်ရေးပစ္စည်း များရဲ့ လွှင့်အားအနိမ့်၊ အမြင့် အခကြေးငွေကောက်ခံခြင်းနှင့်ပတ်သက်ပြီး ၁၉၆၀ ပြည့်နှစ်ရဲ့ သတ်မှတ် နှုန်းထားတွေကို ပယ်ဖျက်နိုင်ဖို့ ကြိုးစားနေတယ်လို့ ဆိုထားပါတယ်။ ဒါနဲ့ပတ်သက်ပြီး ပြည်ထောင်စု စာရင်းစစ်ချုပ်အနေနဲ့ သက်ဆိုင်ရာ အခြား အခြားသော ဌာနအချို့တွေမှာလည်း နိုင်ငံတော်က ရသင့်တဲ့ ငှားရမ်းခတွေ၊ အခွန်အခတွေ နစ်နာနေတာကို ပြုပြင်ဆောင်ရွက်ဖို့ တစ်လက်စတည်း ထောက်ပြစေချင် ပါတယ်။ ဥပမာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ ခေတ်နဲ့မညီတော့တဲ့ မြေခွန် နှုန်းထားသတ်မှတ်ခြင်းတို့ကို ကချင်၊ ကယား၊ ရခိုင်ပြည်နယ်နဲ့ ပဲခူးနှင့် မန္တလေးတိုင်းဒေသကြီးတွေမှာ ပြုပြင်ရေးဆွဲထားပြီး ကျန်တဲ့ ပြည်နယ်၊ တိုင်းဒေသကြီးတွေမှာ ဆက်လက်ကြိုးစား လုပ်ဆောင်နေသလို အခွန်ငှားရမ်းခပြုပြင်သင့်တဲ့ အခြားဌာနများကိုလည်း အလျဉ်းသင့်လို့ အကြံပြုရရင် ယခု ကျန်းမာရေး နှင့် အားကစားဝန်ကြီးဌာနအနေနှင့် ရန်ကုန်တိုင်းဒေသကြီး၊ ဒဂုံမြို့နယ် အမျိုးသားရေကူးကန်ဝင်းထဲမှာ ရှိတဲ့ အိုလံပစ်ဟိုတယ်ကို ငှားရမ်းထားတာနှင့် တာမွေမြို့နယ် ဦးချစ်မောင်အိမ်ရာရှိ ဌာနပိုင်တိုက်ခန်း ၂၃ ခန်းကို အိုလံပစ်ကော်မတီထံ ၃၀-၄-၂၀၁၂ မှ ၃၀-၄-၂၀၂၂ ခုနှစ်အထိ တစ်လ ၁၀ သိန်းနှုန်း ငှားရမ်းထား ပေမယ့် ကော်မတီကနေပြီး Art Wave Training Company ထံ တစ်ဆင့်ပြန်ငှားရမ်းခကို တွက်ကြည့်ရင် တစ်လဒေါ်လာ ၉၀၀၀ နှုန်းနှင့် ၁၀ နှစ်စာ ၉၁၆.၈ သန်း ကွာဟနေတာကို ၂၀၁၃-၂၀၁၄ ၀န်းကျင် ဒေါ်လာ ပေါက်ဈေးအရ သိရပါတယ်။ Power Point မှာပါတဲ့ Comer အမှတ်အသားလေးက ဒသမ ဖြစ်ပါတယ်။ စာရိုက်သူ သေချာမစိစစ်မိခဲ့လို့ ဖြစ်တာပါ။ ခုဈေးနဲ့ဆိုရင်ကွာဟမှုက ၁.၃ ဘီလီယံကျော် ရှိနိုင်ပါတယ်။ ဒါ့အပြင် ဟိုတယ်နှင့် ခရီးသွားဝန်ကြီးဌာနအနေနှင့်လည်း ကရဝိတ်ခန်းမ မြေနှင့်အဆောက်အဦ ငှားရမ်းခြင်း သက်တမ်း နှစ် ၂၀ ဟာ ၃၀-၄-၂၀၁၉ မှာ ပြည့်တော့မှာဖြစ်လို့ လုပ်ငန်းရှင်တွေအနေနဲ့ ဆက်လက် ငှားရမ်းလာတဲ့အခါ ငှားရမ်းခနှုန်းထားများကို ခေတ်နှင့်လျော်ညီအောင် ပြုပြင်သင့်ရင် ပြုပြင်နိုင်ဖို့ အကြံပြုလိုပါတယ်။ ၊ နောက်ပြီး ပြန်ကြားရေးနှင့် ပြည်သူ့ဆက်ဆံရေးဝန်ကြီးဌာနအနေနှင့်လည်း အသံထုတ်လွှင့်ခြင်း ဝန်ဆောင်မှုလုပ်ငန်း ဆောင်ရွက်နေတဲ့ ရေဒီယို FM လုပ်ငန်းရှင်တွေအနေနဲ့ ယခင်အစိုးရလက်ထက် ထုတ်ပြန်ခဲ့တဲ့ဥပဒေတွေမှာ လုပ်ငန်းလိုင်စင်ကို ကောင်စီမှာ လျှောက်ထားရမယ်လို့ ပြဋ္ဌာန်းထားတာမို့ ယနေ့ထိ ကောင်စီမဖွဲ့ သေးနိုင်တာကို ရုပ်မြင်သံကြားနှင့် အသံလွှင့်ဦးစီးဌာနအနေနဲ့ အစိုးရထံ မတင်ပြ ခဲ့ကြလို့ ဘယ်သူကမှ တရားဝင်လိုင်စင်မလျှောက်ကြသေးဘဲ လိုင်စင်ဆောင်ချင်ပေမယ့် မဆောင်ကြ ခြင်းကြောင့် နိုင်ငံရဲ့ အခွန်ဘဏ္ဍာ နစ်နာနေရခြင်းဟာ ဌာနရဲ့ အားနည်းချက်တစ်ခုပဲလို့ အကြံပြုချင်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ အစီရင်ခံစာရဲ့ စာမျက်နှာ ၆၂ စာပိုဒ် ၁၀၀ ပါ ရေအားလျှပ်စစ် အကောင်ထည်ဖော်ရေးဦးစီးဌာနအနေနဲ့ စီမံကိန်း ၂ ခုကို EXIM Bank of China ဆောင်ရွက်ခဲ့ရာမှာ အထက်ကျိုင်းတောင်းအတွက် USD ၂၉.၉ သန်း ချေးငွေစာချုပ် ချုပ်ခဲ့ပြီး ၉.၅ သန်းသာ ထုတ်ယူနိုင်ခဲ့သလို သဌေးစီမံကိန်းအတွက် USD ၅၉.၄ သန်း ချေးယူဖို့ စာချုပ်ချုပ်ခဲ့ပေမယ့် ၄၉.၃၅ရ သန်းပဲ ထုတ်ယူနိုင်ခဲ့တာကြောင့် ချေးငွေသက်တမ်းကို တိုးမြှင့်ခွင့်မရတော့လို့ တိုင်းရင်းသားကုမ္ပဏီတွေနဲ့ ဆက်လုပ်နိုင်ဖို့ ဆွေးနွေးခဲ့ရတယ်လို့ဆိုပါတယ်။ ဒါဆိုရင် စီမံကိန်းနှစ်ခုစလုံးရဲ့ တည်ဆောက်ချိန် ၁၀ နှစ်ကျော် ကြာနေပြီဖြစ်လို့ ချေးငွေများထုတ်ယူဖို့ ပျက်ကွက်ခြင်းကို တာဝန်ယူမှုလုံးဝမရှိဘဲ နိုင်ငံတော် ဘတ်ဂျက်တွေ ထပ်မံတောင်းခံပြီးဆောင်ရွက်နေမှုဟာဆိုင်ရာ ဝန်ကြီးဌာနရဲ့ တာဝန်ယူမှု၊ တာဝန်ခံမှု အားနည်းနေတာကို မေးခွန်းထုတ်စရာ ဖြစ်နေပါတယ်။ နောက်များမှာ ရေအားလျှပ်စစ် စီမံကိန်းကနေ စီမံကိန်းအချို့ကို FDI နဲ့ BOT Model အသုံးပြုပြီး တည်ဆောက်မယ်ဆိုရင် သတ်မှတ်ချိန်တွင်း စီမံကိန်းပြီးစီးမှုကို Developer အနေနဲ့ တာဝန်ယူရလို့ တွင်းပြီးစီးနိုင်ပြီး နိုင်ငံတော်ရဲ့ ဘတ်ဂျက်တွေကိုလည်း သက်သာမှာဖြစ်တဲ့အပြင် အခြားလိုအပ်တဲ့ ပညာရေး၊ ကျန်းမာရေးတွေမှာ ပိုပြီး အသုံးပြုနိုင်မှာဖြစ်ပါတယ်။ သတ်မှတ်း စီမံကိန်းမပြီးခဲ့လျှင်လည်း PPA/Concession စတဲ့ စာချုပ်စာတမ်းများနဲ့ အစိုးရမှကြပ်မတ်ပြီး လျော်ကြေးပေးစေခြင်း နိုင်ငံပိုင်အဖြစ် ပြန်လည်သိမ်းယူခြင်း စတာတွေဆောင်ရွက်နိုင်ပါတယ်။ Private Sector နဲ့ ပတ်သက်လို့ ဓာတ်အားခနှုန်းထားကွာဟမှုကို လွန်ခဲ့ ပြီးတဲ့ လွှတ်တော်ထဲ တင်ပြခဲ့ရာမှာ နိုင်ငံပိုင်စက်ရုံများရဲ့ Operation နဲ့ Generation Cost အပေါ်မှာပဲ မူတည်ပြီး ဓာတ်အားခနှုန်းထားကို တွက်ချက်ထားတာဖြစ်ပြီး စီမံကိန်းတစ်ခုလုံးရဲ့ ကုန်ကျစရိတ် မဟုတ်ဘူးလို့ ယူဆမိပါတယ်။ စီမံကိန်းမှာ အသုံးပြုတဲ့ ဝန်ထမ်းတွေရဲ့ လစာတွေ၊ သုံးခဲ့တဲ့ဘဏ္ဍာငွေများကို နိုင်ငံတော်ကို ပြန်မသွင်းရတာတွေ၊ စီမံကိန်းဘတ်ဂျက်များကြောင့် ဖြစ်ပေါ်လာမယ့်ငွေကြေးဖောင်းပွမှု ရာခိုင်နှုန်းတွေ ကိုလည်း ထည့်သွင်းသင့်သလို Private Sector ရင်းနှီးမြှုပ်နှံသူများထံကရရှိမယ့် Income Tax ၂၅ ရာခိုင်နှုန်း၊ Commercial Tax jo poezideo. With holding Tax 2 Percent saz$3əəqp:o Private Sector 603 ဆီကနေရရှိနိုင်ပြီး သတ်မှတ်ကာလပြီးဆုံးပါက လုပ်ငန်းရဲ့ ရာနှုန်းပြည့်ကို နိုင်ငံတော်က ရရှိပိုင်ဆိုင်နိုင် မယ်ဆိုတာကိုလည်း ထည့်သွင်းစဉ်းစားသင့်တာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နောက်ဆုံးအနေနဲ့ တင်ပြ လိုတာကတော့ တိုးတက်တဲ့နိုင်ငံတိုင်းမှာ အစိုးရက 10 Percent နဲ့ FDI က 90 Percent ပါဝင်တဲ့ လျှပ်စစ် မူဝါဒမျိုးကျင့်သုံးလို့ လက်တွေ့ကျကျ အောင်မြင်နေတာတွေ ကိုယ့်ပတ်ဝန်းကျင်မှာရှိနေပါလျက်နဲ့ ငါ့လှေ ငါထိုး ပဲခူးရောက်ရောက်ဆိုပြီး တယူမသန်သင့်တော့ပါပဲ မူမှန်တဲ့အကျင့်ကောင်းတွေကို လွယ်ကူမြန်ဆန် စွာ ပြုပြင်ပြောင်းလဲဖို့ လိုအပ်နေပါကြောင်း ဆိုင်ရာဌာနအသီးသီးကို စေတနာဖြင့် အကြံပြုတိုက်တွန်းရင်း ပြည်သူ့ငွေစာရင်းပူးပေါင်းကော်မတီရဲ့ (၁၁/၂၀၁၉) အစီရင်ခံစာဆွေးနွေးမှုကို နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဝင်းထွဋ် ဖျာပုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1619">ဦးဝင်းထွဋ် (ဖျာပုံမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ အားလုံးကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ဖျာပုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းထွဋ် ဖြစ်ပါတယ်။ ကျွန်တော့အနေနဲ့ ၂၀၁၇၂၀၁၈ ဘဏ္ဍာနှစ် ပြည်ထောင်စုစာရင်းစစ်ချုပ်ရုံးရဲ့ အစီရင်ခံစာအပေါ်မှာ ပြည်သူ့ငွေစာရင်းပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၁၁/၂၀၁၉)ပါ အချက် ၂ ချက်ကို အဓိကအကြံပြု ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပေးပါရန် မေတ္တာရပ်ခံအပ်ပါတယ်။ အစီရင်ခံစာအပိုဒ် ၅၂၊ ၂၀၁၇-၂၀၁၈ ဘဏ္ဍာရေးနှစ်အတွင်း ချေးယူရငွေ ဖော်ပြပါဇယားမှာပါရှိတဲ့ မြန်မာ့လယ်ယာဖွံ့ဖြိုးရေးဘဏ်ရဲ့ JICA ချေးငွေဖြင့် စိုက်ပျိုးရေးနဲ့ ကျေးလက်ဒေသဖွံ့ဖြိုးရေး နှစ်စဉ် ချေးငွေစီမံကိန်း လျာထားချက်အတိုင်း ပြည့်မီအောင်အကောင်အထည်ဖော် ဆောင်ရွက်နိုင်မှုမရှိခြင်းကို ဆွေးနွေးသွားမှာဖြစ်ပါတယ်။ ချေးငွေဆိုင်ရာ အချက်အလက်များဖြစ်ပါတယ်။ ဂျပန်ယန်း ၁၅.၁၃၅ ဘီလီယံ ဖြစ်ပြီးတော့ မြန်မာကျပ် ၁၈၀ ဘီလီယံခန့် ရှိပါတယ်။ ၂၀၁၇-၂၀၁၈ ဘဏ္ဍာနှစ်မှာ စတင်ပါတယ်။ အတိုးနှုန်း ၈ ရာခိုင်နှုန်း ဖြစ်ပါတယ်။ ချေးငွေအပေါ် အကောင်အထည်ဖော်နိုင်မှု ဖြစ်ပါတယ်။ ၂၀၁၇-၂၀၁၈ ပြုပြင်ပြီးခန့်မှန်းခြေအပေါ်မှာ ၅၁.၃ ရာခိုင်နှုန်းသာ အကောင်အထည်ဖော် ဆောင်ရွက်နိုင်တာ တွေ့ရပါတယ်။ ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်နဲ့ အကြံပြုချက်မှာ ကျေးလက်နေတောင်သူ ဦးကြီးများ ပိုမိုကျယ်ကျယ်ပြန့်ပြန့် သိရှိအောင် ဆောင်ရွက်နိုင်ဖို့အတွက် အကြံပြုထားတာကို တွေ့ရှိရ ပါတယ်။ ထပ်မံဖြည့်စွက်ဆွေးနွေးလိုတဲ့ သုံးသပ်ချက်များမှာ လုပ်ထုံးလုပ်နည်းအရ လျှောက်လွှာလက်ခံတဲ့ နေ့မှစပြီးတော့ ချေးငွေထုတ်တဲ့အထိ ရက်ပေါင်း ၃၀ သတ်မှတ်ထားပေမယ့် မြေပြင်အခြေအနေမှာ တစ်လခွဲမှ ၃ လခန့် အထိကြာမြင့်နေပါတယ်။ စိုက်/ဘဏ်ဝန်ထမ်းများမှာပုံမှန် မိုး၊ နွေ စိုက်ပျိုးစရိတ် ချေးငွေစိစစ်ခြင်း၊ ထုတ်ချေးခြင်း၊ ပြန်ဆပ်ငွေလက်ခံခြင်းများကို ပုံမှန်အတိုင်းဆောင်ရွက်နေရတဲ့အတွက် လုပ်ငန်းတာဝန်တွေများပြားပြီးတော့ JICA Two Steps Loan ကို ်အာရုံ မစိုက်နိုင်ခြင်း၊ မြေပြင်မှာ အစုအဖွဲ့ ချေးငွေ ချေးယူမှုနည်းပါးပြီးတော့ ချေးငွေအမျိုးအစားများအား ချဲ့ထွင်ရန်လိုအပ်ခြင်း။ ချေးငွေလုပ်ငန်းစဉ် ရှုပ်ထွေးများပြားခြင်း၊ အမှန်တကယ် လုပ်ငန်းအကောင်အထည် ဖော်ရာမှာ အခက်အခဲရှိခြင်း၊ ထောက်ခံစာအဆင့်အဆင့်အတွက် ဆောင်ရွက်ရခြင်း၊ အထွေထွေကုန်ကျ စရိတ်အချို့ရှိခြင်း၊ လက်တွေ့မှာ ရင်းနှီးမြှုပ်နှံမှုမှ ပြန်ရချက်မှာ တစ်နှစ်ချင်း အရစ်ကျပေးသွင်းရတဲ့ အရင်းနဲ့ အတိုးကို ပေးဆပ်ရန်မပြည့်မီခြင်း၊ ကုမ္ပဏီများမှ ယာဉ်နဲ့ စက်ဝယ်ယူရာမှာ လက်ငင်းဝယ်ဈေးနှုန်းနဲ့ ချေးငွေအစီအစဉ်ဖြင့်ဝယ်ယူတဲ့ ဈေးနှုန်းဟာ ဈေးနှုန်းကွာဟချက်ရှိနေခြင်း။ စီမံကိန်းရဲ့ ရည်ရွယ်ချက်များ ဖြစ်ပါတယ်။ စီမံကိန်းရဲ့ မျှော်မှန်းအကျိုးရလဒ်ဖြစ်ပါတယ်။ အချက် ၅ ချက်ဖော်ပြထားပါတယ်။ ကျွန်တော့ အနေနဲ့ ခေတ်မီဘဏ်လုပ်ငန်းကဏ္ဍ ပေါ်ထွန်းလာရေးဆိုတဲ့အချက်ကို အလေးထားဆွေးနွေးသွားမှာ ဖြစ်ပါတယ်။ ချေးငွေစည်းကမ်းချက်နဲ့ ချေးငွေအာမခံ တင်သွင်းခြင်းဖြစ်ပါတယ်။ အချက် ၈ ချက်ဖော်ပြထား ပါတယ်။ ရပ်ကွက်၊ ကျေးရွာ အုပ်စု၊ အုပ်ချုပ်ရေးမှုးရဲ့ ထောက်ခံချက်၊ ရပ်ကွက်၊ ကျေးရွာအုပ်စု ချေးငွေ စိစစ်ရေးအဖွဲ့ရဲ့ ထောက်ခံချက်၊ မြို့နယ် လယ်ယာမြေစီမံခန့်ခွဲရေးနဲ့ စာရင်းအင်းဦးစီးဌာနတို့ရဲ့ ထောက်ခံ ချက်တို့ လိုအပ်ပါတယ်။ ချေးငွေအတွက် အာမခံရယူမှု ဖြစ်ပါတယ်။ အချက် ၅ ချက်တောင်းခံထားပါတယ်။ ဖော်ပြပါ 3əqjodąp:32g£ ca:cgosezsqlë:92culos Gaoségodqod Credit Examination Data Sheet System 8. Overall Evaluation Process 602015 JICA G. 928:020?samp3aa3e, Gmoighioson 602.9 ပါတယ်။ ချေးငွေလုပ်ငန်းစဉ်နဲ့ ပါဝင်တဲ့အဖွဲ့အစည်းများရဲ့ ဆက်သွယ်မှုဖြစ်ပါတယ်။ ဘယ်ဘက်မှာ Project Management Unit နဲ့ ဘဏ်လုပ်ငန်းအဆင့်ဆင့် တည်ရှိပြီးတော့ ညာဘက်မှာ ဦးဆောင်ကော်မတီ ကနေပြီးတော့ မြို့နယ်ချေးငွေကြီးကြပ်ရေးအဖွဲ့အထိ အဆင့်ဆင့်ဖွဲ့စည်းထားရှိတာကို တွေ့ရပါတယ်။ ချေးငွေချေးယူတဲ့ အဆင့်တိုင်းမှာ ကြီးကြပ်ရေးအဖွဲ့များကို တင်ပြအတည်ပြုချက် ရယူရပါတယ်။ Next မြို့နယ်ချေးငွေ ကြီးကြပ်ရေးအဖွဲ့ ဖြစ်ပါတယ်။ အဖွဲ့ဝင် ၈ ဦးနဲ့ ဖွဲ့စည်းထားပါတယ်။ ခရိုင်နဲ့ တိုင်းဒေသကြီး ပြည်နယ်များမှာလည်း အလားတဖွဲ့ စည်းထားပါတယ်။ စီမံကိန်းနဲ့ ဘဏာရေးဝန်ကြီးဌာနရဲ့ အမိန့် ကြော်ငြာစာအမှတ်(၈၆/၂၀၁၇)အရ အဆိုပါ ကြီးကြပ်ရေးကော်မတီအဖွဲ့များကို တင်ပြအတည်ပြုချက် ရယူရခြင်းဟာ တာဝန်ခံမှုကို အားနည်းစေပြီးတော့ လုပ်ငန်းစဉ်ကို နှောင့်နှေးကြန့်ကြာစေပါတယ်။ အကြံပြုချက်များဖြစ်ပါတယ်။ ခေတ်မီဖွံ့ဖြိုးရေးဘဏ်လုပ်ငန်းပေါ်ထွန်းရေး ရည်မှန်းချက်အတွက် JICA ရဲ့ နည်းပညာအကူအညီကို ရယူပြီးတော့ တာဝန်ယူ၊ တာဝန်ခံမှုရှိတဲ့ ဘဏ်လုပ်ငန်းအဖြစ် အကောင် အထည်ဖော်သင့်ပါတယ်။ မြို့နယ်ဘဏ်ခွဲများမှာ ဖွံ့ဖြိုးရေးချေးငွေဌာနခွဲများ သီးခြားဖွင့်ပြီးတော့ ရုံးချုပ်ရှိ ဖွံ့ဖြိုးရေးချေးငွေဌာန PMU တို့နဲ့ တိုက်ရိုက်ချိတ်ဆက် ဆောင်ရွက်ခြင်းဖြင့် စွမ်းဆောင်ရည်ပိုမို ကောင်းမွန်လာမှာ ဖြစ်ပါတယ်။ ချေးငွေပြန်လည်ပေးဆပ်ရာမှာ အတိုးသာပေးရတဲ့ ဆိုင်းငံကာလ ၁ နှစ် ထားရှိသင့်ပါတယ်။ လယ်ယာမြေပြုပြင်ခြင်း၊ မျိုးစေ့များထုတ်လုပ်ခြင်းအတွက် ကာလတိုချေးငွေ ၃ နှစ် ဆောင်ရွက်သင့်ပါတယ်။ စက်ပစ္စည်းရောင်းချတဲ့ ကုမ္ပဏီများကို မှတ်ပုံတင်ခြင်း၊ Complaint Center ထားရှိခြင်း၊ အရည်အချင်းပျက်ယွင်းသူအဖြစ်သတ်မှတ်ခြင်း အစရှိတဲ့လုပ်ငန်းတွေအပြင် စက်နဲ့ယာဉ်တို့ရဲ့ ဈေးနှုန်းတွေကို စိစစ်ခြင်း၊ မှန်ကန်တဲ့သတင်းအချက်အလက်နဲ့ ပွင့်လင်းမြင်သာစွာ ရွေးချယ်ဝယ်ယူ ခွင့်ရှိစေရေး ကြီးကြပ်ပေးရန်လိုအပ်ကြောင်း အကြံပြုဆွေးနွေးအပ်ပါတယ်။ ဒုတိယအချက်အနေနဲ့ အစီရင်ခံစာအပိုဒ် ၁၈၈ ပါ ဆောက်လုပ်ရေးဝန်ကြီးဌာန၊ မြို့ပြနဲ့ အိမ်ရာ ဖွံ့ဖြိုးရေးဦးစီးဌာနရဲ့ မပြီးစီးသေးတဲ့ ဧရာဝဏ်အထပ်မြင့် အိမ်ရာစီမံကိန်းကို ဆွေးနွေးလိုပါတယ်။ အစီရင်ခံစာပါ သုံးသပ်တွေ့ရှိချက်များမှာ အထက်ပါစီမံကိန်းဟာ ရန်ပုံငွေကျပ် ၂၄၂.၄၈ ဘီလီယံ ရင်းနှီးမြှုပ်နှံထားပါတယ်။ ၁၈ ထပ်အဆောက်အဦ ၄၉ လုံးမှာ ၅ လုံးသာပြီးပြီးတော့ ကျန်အလုံးများမှာ Foundation g. Bored Pile c$:22:007 Gaoɔegoooo:olos afiliados pačcosdosos nos ခွဲဝေရန်ပုံငွေနဲ့ Infrastructure လုပ်ငန်းတွေကို ဆောင်ရွက်နေပါတယ်။ ပြီးစီးတဲ့အခန်းတွေကို ရောင်းချ ရာမှာ စုစုပေါင်းရင်းနှီးမြှုပ်နှံမှု တန်ဖိုးရဲ့ ၁၀.၈ရ ရာခိုင်နှုန်းသာ ပြန်လည်ရရှိခဲ့ပါတယ်။ ဝန်ကြီးဌာန အနေနဲ့ ဖြေကြားပေးစေလိုသည်မှာ PPP ဖြင့် အကောင်အထည်ဖော်ရမည့်အစား မည်သည့်အတွက် ဌာနမှ ကိုယ်တိုင်ဆောင်ရွက်သည်ကိုလည်းကောင်း၊ မည်သို့သောဘဏ္ဍာငွေ လျာထားချက်များဖြင့် ဌာနရဲ့ လှည့်ပတ်ရန်ပုံငွေကို ရင်းနှီးမြှုပ်နှံရသည်ကိုလည်းကောင်း၊ စီမံကိန်းကို Phase by Phase အကောင်အထည် ဖော်ရမယ့်အစား မည်သို့သော စီမံခန့်ခွဲမှုဖြင့် Foundation နဲ့ Bored Pile တူးခြင်းလုပ်ငန်းများကို ဆောင်ရွက်ခဲ့ရသည်ကိုလည်းကောင်း၊ စီမံကိန်းရဲ့ တာဝန်ယူမှု၊ တာဝန်ခံမှုနဲ့ နိုင်ငံတော်ရဲ့ ဘဏ္ဍာငွေများ နစ်နာဆုံးရှုံးမှုမရှိစေရေး မည်သို့ဆက်လက်ဆောင်ရွက်မည်ကိုလည်းကောင်း တင်ပြသင့်ပါတယ်။ နိဂုံးချုပ်အနေဖြင့် စီမံကိန်းတစ်ခုလုံးအား Financial Audit သာမက Bored Pile များ ခံနိုင်ရည် O cao:Qè:1 Bored Pile Structure Integrity Assessment qp:Project Valuation qp: ဆောင်ရွက်သင့်ကြောင်း အကြံပြုဆွေးနွေးရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျ။</speech>
<speech type="speaker">ဦးကျော်ထွေး ရန်ကုန်တိုင်းဒေသကြီး မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1324">ဦးကျော်ထွေး (မဲဆန္ဒနယ်အမှတ်-၈၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ရန်ကုန်တိုင်း ဒေသကြီး မဲဆန္ဒနယ်အမှတ်(၈)က အမျိုးသားလွှတ်တော်ကိုယ်စားလှယ် ဦးကျော်ထွေး ဖြစ်ပါတယ်။ ကျွန်တော့အနေနဲ့ ပြည်ထောင်စုစာရင်းစစ်ချုပ်ရဲ့ အစီရင်ခံစာနဲ့စပ်လျဉ်းပြီးတော့ အပြုသဘောဆောင် ဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ Power Point အသုံးပြုခွင့်ပေးပါခင်ဗျာ။ ပြည်ထောင်စုစာရင်းစစ်ချုပ်ဥပဒေ ပုဒ်မ ၁၁ ပုဒ်မခွဲ(ဈ) ပုဒ်မခွဲငယ် (၃) နဲ့ (၅) မှာ စီမံကိန်းလုပ်ငန်းများကို အကောင်အထည်ဖော် ဆောင်ရွက် ရာတွင် လေလွင့်ပြုန်းတီးမှု၊ ယိုဖိတ်မှု၊ ပျက်စီးမှု၊ နစ်နာဆုံးရှုံးမှု၊ အလွဲသုံးစားမှု ရှိ မရှိ စစ်ဆေးခြင်း ဆိုတာနဲ့ ဝန်ထမ်းများ အဂတိကင်းစွာ လုပ်ကိုင်ဆောင်ရွက်မှု၊ ငွေကြေးနှင့် ပစ္စည်းများကို အကျိုးရှိစွာ အသုံးပြုနိုင်မှု စသည်တို့ကို စစ်ဆေးခြင်းလို့ ဖော်ပြ ပါရှိပါတယ်။ အခုကျွန်တော်တို့ လွှတ်တော်ကြီးကို တင်သွင်းလာတဲ့ ပြည်ထောင်စုစာရင်းစစ်ချုပ်ရဲ့ အစီရင်ခံစာဟာ ပြည်ထောင်စုအစိုးရအဖွဲ့အစည်းတွေရဲ့ နှစ်အလိုက် ဆောင်ရွက်ချက်အသေးစိတ်တွေ၊ အားနည်းချက်၊ အားသာချက်တွေကို တိုက်တွန်းအကြံပြု ချက်တွေ၊ သဘောထားမှတ်ချက်တွေကို တော်တော်ပြည့်ပြည့်စုံစုံပါရှိတဲ့အတွက် ကြိုဆိုထိုက်တဲ့ အစီရင် ခံစာတစ်စောင်လို့ ပြောရမှာဖြစ်ပါတယ်။ သို့သော် ကျွန်တော်တင်ပြခဲ့တဲ့ ပြည်ထောင်စုစာရင်းစစ်ချုပ်ရဲ့ စစ်ဆေးရန်တာဝန်မှာ စီမံကိန်း လုပ်ငန်းများ အကောင်အထည်ဖော်ဆောင်ရွက်မှုနဲ့စပ်လျဉ်းပြီး အလွဲသုံးစားမှု ရှိ မရှိ စစ်ဆေးခြင်းနဲ့ ဝန်ထမ်းများ အဂတိကင်းစွာ လုပ်ကိုင်ဆောင်ရွက်မှု ရှိ မရှိ စစ်ဆေးခြင်းဆိုတာ ပါရှိပေမယ့် အခုအစီရင် ခံစာမှာ အဲဒီကိစ္စနဲ့ပတ်သက်ပြီးတော့ စစ်ဆေးတွေ့ရှိမှု ၁ ခုသာ ဖော်ပြပါရှိတာ တွေ့ရပါတယ်။ အဲဒါကတော့ အစီရင်ခံစာရဲ့ စာမျက်နှာ ၅၅ အပိုဒ် ၈၃ မှာပါတဲ့ ပြည်ထဲရေးဝန်ကြီးဌာနရဲ့ ဟိုပင်ခရိုင် ရဲတပ်ဖွဲ့မှူးရုံးမှာ ကျပ် ၀.၄၁ရ ဘီလီယံ အလွဲသုံးစားမှုကို တွေ့ရတာပါ။ ဒါပေမယ့် အဲဒီကိစ္စ တစ်ခုပဲ အလွဲသုံးစားမှု ဖြစ်ခဲ့ တာလား၊ စစ်ဆေးပေါ်ပေါက်ခဲ့တာလား၊ ဒါမှမဟုတ် ဒီတစ်ခုပဲ တွေ့ရှိတာလား၊ ဒီတစ်ခုပဲ ဖော်ပြရဲတာလား စတာတွေကတော့ စဉ်းစားမေးမြန်းစရာဖြစ်ပါတယ်။ နာယကကြီးခင်ဗျား။ သက်ဆိုင်ရာဦးစီးဌာနများအနေနဲ့ ပြည်သူ့ဘဏ္ဍာငွေနဲ့ နှစ်စဉ်စီမံကိန်း လုပ်ငန်းများ အကောင်အထည်ဖော် ဆောင်ရွက်ကြရာမှာ အလွဲသုံးစားမှုမရှိ၊ အဂတိတွေ ရာနှုန်းပြည့် ကင်းနေမယ်ဆိုရင်တော့ တိုင်းပြည်အတွက် အင်မတန်မှ ကျေနပ်ပီတိဖြစ်စရာ ဖြစ်မှာပါ။ ဒါပေမယ့်လည်း ဥပမာအနေနဲ့ပြောရရင် ကျွန်တော်တို့စာရင်းစစ်ချုပ်အစီရင်ခံစာနဲ့ တိုက်ရိုက်မသက်ဆိုင်ဘူး ဆိုပေမယ့်လည်း ကျွန်တော့ရဲ့ မဲဆန္ဒနယ်တစ်ခုဖြစ်တဲ့ ရန်ကုန်တိုင်းဒေသကြီး ဒလမြို့နယ်၊ ညောင်ချောင်းကျေးရွာမှာ YCDC ဘတ်ဂျက်နဲ့ တည်ဆောက်ထားတဲ့ တံတားတစ်စင်းရဲ့ ၂၀၁၈-၂၀၁၉ စီမံကိန်းမူလ လျာထားချက်က သယ်လက တင်ဆက်က တကယ် ဝယ် လွှတ်တော်ကိုယ်စားလှယ်တို့ ကွင်းဆင်းစစ်ဆေးတဲ့အခါမှာ အမှန်တကယ်ကုန်ကျငွေဟာ ၃၆၅ သိန်း လောက်သာ ရှိမှန်းသိရပါတယ်။ အဲဒီတော့ ပိုလျှံငွေ ၃၉၁ သိန်းကို ပြန်အပ်သင့်ကြောင်း ပြောတဲ့အခါမှာ ပိုငွေကို ဌာနကို ပြန်အပ်လို့မရပါဘူးဆိုပြီး အခြားလုပ်ငန်းတွေအတွက် သုံးလိုက်တယ်လို့ တင်ပြမှုတွေ အရ သိရပါတယ်။ ဒီလိုဖြစ်စဉ်မျိုးတွေ ပြည်ထောင်စုတစ်ဝန်းမှာ ဌာနများစွာ၊ နေရာများစွာ ဘယ်လောက် ရှိနေနိုင်မယ်ဆိုတာကို သတိပြုပြီး သေသေချာချာ စဉ်းစားရမှာဖြစ်ပါတယ်။ လေးစားရတဲ့ နာယကကြီးခင်ဗျာ။ ကျွန်တော်တို့ တိုင်းပြည်ရဲ့ အဂတိလိုက်စားမှု ညွှန်းကိန်းဟာ ကမ္ဘာ့အဆင့်သတ်မှတ်ချက်အရ ၁၇၅ နိုင်ငံမှာ ၁၃၂ အဆင့်ကိုရောက်နေတယ်လို့ Transperancy International ရဲ့ ၂၀၁၈ မှာ ဖော်ပြခံရသလို ကမ္ဘာပေါ်မှာ အဂတိလိုက်စားမှု အဆိုးဝါးဆုံးနိုင်ငံအဖြစ် နှစ်တိုင်း ကင်ပွန်းတပ်ခံနေရတာ အားလုံးအသိပဲဖြစ်ပါတယ်။ ဒါ့အပြင် မကြာခင်က ကျွန်တော်တို့ လွှတ်တော်ကြီးကို တင်သွင်းခဲ့တဲ့ မြန်မာနိုင်ငံ အဂတိလိုက်စားမှုတိုက်ဖျက်ရေးကော်မရှင် အစီရင်ခံစာမှာ ကော်မရှင် ဥက္ကဋ္ဌကြီးကိုယ်တိုင် အဂတိလိုက်စားမှုဟာ ကျွန်တော်တို့နိုင်ငံမှာ အရင်လို ပိုနေမြဲ ကျားနေမြဲ အရှိန်အဟုန်ကောင်းကောင်းနဲ့ ဆက်လက်ရှင်သန်လျက်ရှိနေပါတယ်လို့ ရှင်းလင်းပြောကြားသွားတာ အားလုံးကြားပြီး ဖြစ်ပါတယ်။ ဒါတော်တော်စိတ်မကောင်းစရာ ကိစ္စပါ။ နာယကကြီးခင်ဗျာ။ အစီရင်ခံစာထဲက အဆိုပါ စာမျက်နှာ ၂၁ အပိုဒ် ၃၄ နဲ့ စာမျက်နှာ ၂၂ အပိုဒ် ၃၆(က)မှာပါတဲ့ သောက်ရေခပ်(၂) စီမံကိန်းအတွင်း ဖြစ်ပေါ်ခဲ့တဲ့ချေးငွေ အစီရင်ခံစာ ၂၁ မှာက ဖော်ပြထား တာက USD ၂.၆ သန်းပါ။ စာမျက်နှာ ၂၂ မှာကျတော့ ၁၈.၅ သန်းဆိုပြီးတော့ ဖော်ပြထားတာ အဲဒီချေးငွေနဲ့ပတ်သက်ပြီးတော့ မတူကွဲပြားမှုတွေကို သက်ဆိုင်ရာဝန်ကြီးဌာနနဲ့ စာရင်းစစ်ချုပ် အနေနဲ့ ပြန်လည်ရှင်းလင်းဖော်ပြပေးစေချင်ပါတယ်။ ဒီစီမံကိန်းဟာ ကျွန်တော်တို့ BOT လို့ သိထားခဲ့ရာ ကနေ အခုတော့ ချေးငွေတွေကို နိုင်ငံတော်ကစိုက်ဆပ်နေရတယ်ဆိုတာကိုလည်း အများပြည်သူ နားလည် ရှင်းလင်းအောင် ရှင်းပြစေချင်ပါတယ်။ နိုင်ငံတော်ကို ကုမ္ပဏီက အကြွေးလာပေးစေဖို့ (၁၀)ကြိမ်လောက် အကြောင်းကြားပြီး ပေးဆပ်မယ့်အစီအစဉ်တွေကိုတောင် မနည်းညှိနှိုင်းနေရတယ်ဆိုတော့ အတော်ပဲ စိတ်မောစရာကောင်းလှပါတယ်။ ဒါ့အပြင် လတ်တလောအနေနဲ့ ကျွန်တော်တို့ အထူးတလည်သိလိုတာက ပြည်သူကြားမှာသတင်းကျယ်ပြန့်စွာ ဖြစ်ပေါ်နေပြီး အဂတိကော်မရှင်ကလည်း မေးမြန်းစစ်ဆေးနေတယ် ဆိုတဲ့ လျှပ်စစ်နှင့်စွမ်းအင်ဝန်ကြီးဌာနရဲ့ Meter Box များ တင်ဒါခေါ်ယူမှုကိစ္စကိုလည်း သက်ဆိုင်ရာ ဝန်ကြီးဌာနအနေနဲ့ ပြည်ထောင်စုလွှတ်တော်ကတစ်ဆင့် ပြည်သူတစ်ရပ်လုံး နားလည်လက်ခံနိုင်အောင် ရှင်းလင်းဖော်ပြပေးသင့်ပြီလို့ တိုက်တွန်းလိုပါတယ်။ ဒါကြောင့် ပြည်ထောင်စုစာရင်းစစ်ချုပ်အနေနဲ့ စာရင်းစစ်ချုပ်ဥပဒေ ပုဒ်မ ၁၁ မှာ ဖော်ပြ ထားချက်နဲ့အညီ သေသေချာချာ စိစစ်ဆောင်ရွက်ပေးဖို့ ကျွန်တော့်အနေနဲ့ မေတ္တာရပ်ခံလိုပါတယ်။ ဒါမှသာ မိမိကိုအပ်နှင်းထားတဲ့တာဝန်ကို ကျေပွန်အောင်ဆောင်ရွက်ရာ ရောက်သလို ပြည်သူ့ဘဏ္ဍာ တစ်ကျပ် တစ်ပြားကစလို့ လေလွင့်ဆုံးရှုံးမှုမရှိဘဲ ထိရောက်အကျိုးရှိတဲ့ စီမံကိန်းတွေကို အကောင်အထည်ဖော် နိုင်မှာ ဖြစ်ပါတယ်။ ဒါကြောင့် နောင်တင်သွင်းလာမယ့် အစီရင်ခံစာတွေမှာ ပြည်သူ့ဘဏ္ဍာအလွဲသုံးစား လုပ်မှု၊ အဂတိတရားမကင်းတဲ့ ဆောင်ရွက်မှုတွေကိုလည်း အထူးတလည် စုံစမ်းဖော်ထုတ်စစ်ဆေးပြီး အစီရင်ခံစာမှာ ပြည့်ပြည့်စုံစုံ ထည့်သွင်းဖော်ပြပေးဖို့ အကြံပြုတိုက်တွန်းရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးတင်ထွန်းနိုင် ဆိပ်ကြီး/ခနောင်တိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1554">ဦးတင်ထွန်းနိုင်(ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရတဲ့ ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါ။ ၂၀၁၇-၂၀၁၈ ဘဏ္ဍာရေးနှစ်၊ ဘတ်ဂျက်အရအသုံး တွေနဲ့ စပ်လျဉ်းပြီး ပြည်ထောင်စုစာရင်းစစ်ချုပ်အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို ဒီကနေ့မှာ ကျွန်တော့်အနေနဲ့ ထောက်ပြ ဆွေးနွေးသွားမှာဖြစ်ပါတယ်။ PowerPoint သုံးစွဲနိုင်ရန် ခွင့်တောင်းခံအပ်ပါတယ်။ လေးစားအပ်တဲ့ နာယကကြီးခင်ဗျား။ အစီရင်ခံစာ စာမျက်နှာ ၄၅ မှာ အိန္ဒိယနိုင်ငံ EXIM Bank ကနေပြီးတော့ ချေးငွေနဲ့ဆောင်ရွက်မယ့် ရဲနွယ်နှင့် ကွန်းချောင်းဆည်ရေသောက်စနစ် စီမံကိန်းတွေအတွက် မူလရည်ရွယ်တဲ့အတိုင်း ချေးငွေရယူမဆောင်ရွက်နိုင်ခဲ့တဲ့ အကြောင်းရင်းကို တောင်သူများနှင့် ညှိနှိုင်းဖို့ အခက်အခဲရှိတဲ့အတွက် စာချုပ်ပြင်ဆင်ချုပ်ဆို နေရပါတယ်လို့ ဖော်ပြပါရှိပါတယ်။ ဒီအကြောင်းပြချက်ဟာ ပြည့်စုံမှန်ကန်တဲ့ အကြောင်းပြချက်တစ်ခု မဖြစ်နိုင်သလို အဖြစ်မှန်ကို ထင်ဟပ်ခြင်းမရှိတဲ့ အကြောင်း ပြချက် တစ်ခုလို့ ယုံကြည်မိပါတယ်။ အစီရင်ခံစာ စာမျက်နှာ ၁၁၆ မှာတော့ စာချုပ်သက်တမ်းဟာ ၂၀၁၆-၂၀၁ရ ခုနှစ်မှာ ကုန်ဆုံး သွားတဲ့အတွက် သက်တမ်းတိုးဖို့နဲ့ စီမံကိန်းအသေးစိတစာရင်း ပြန်လည်ရေးဆွဲနေကြောင်းနဲ့ အတိုင်ပင်ခံ စရိတ် အမေရိကန်ဒေါ်လာ ၆.၉၅၈ သန်းကိုတော့ ပေးချေပြီးဖြစ်ကြောင်း ဖော်ပြထားတာ တွေ့ရပါတယ်။ လေးစားရတဲ့ နာယကကြီးခင်ဗျား။ ဒီချေးငွေနဲ့စပ်လျဉ်းပြီး ၂၀၁ရ ခုနှစ်၊ ၂ လပိုင်း ၂ရ ရက်နေ့က ကျင်းပတဲ့ ပြည်ထောင်စုလွှတ်တော် စတုတ္ထပုံမှန်အစည်းအဝေး ဒသမနေ့အစည်းအဝေးမှာ ကျွန်တော် ကျယ်ကျယ်ပြန့်ပြန့် ဆွေးနွေးခဲ့ဖူးပါတယ်။ တကယ်တော့ ဒီချေးငွေဟာ ယခင်နိုင်ငံတော်သမ္မတရဲ့ ၂၀၁၁ ခုနှစ်၊ မေလက သွားရောက်ခဲ့တဲ့ အိန္ဒိယနိုင်ငံခရီးစဉ်မှာ သဘောတူညီချက်ရခဲ့တဲ့ EXIM Bank of India က ချေးမယ့် ဒေါ်လာသန်း ၅၀၀ ရဲ့ အစိတ်အပိုင်းတစ်ခုသာဖြစ်ပါတယ်။ အဲဒီထဲမှာ ဆည်ရေသောက် စီမံကိန်း ၁၈ ခုနဲ့ တူးမြောင်းတွေအဆင့်မြှင့်တင်မယ့် စီမံကိန်း ၁၆ ခု၊ စုစုပေါင်း စီမံကိန်း ၃၄ ခုအတွက် ဒေါ်လာသန်း ၂၀၀ ခန့် ကနဦးလျာထားသဘောတူခဲ့တယ်လို့ သိရပါတယ်။ သို့သော် အဲဒီလို နှစ်ဦးနှစ်ဘက် သဘောတူပြီးတဲ့နောက်မှာ ဆည်မြောင်းနှင့် ရေအသုံးချရေးဦးစီးဌာနက ချေးငွေမရခင် လုပ်ငန်းတွေကို ကြိုတင်ဆောင်ရွက်ခဲ့ပါတယ်။ အကျိုးဆက်အနေနဲ့ အကောင်အထည်ဖော်ပြီးသား လုပ်ငန်းတွေအတွက် ချေးငွေပေးစရာမလိုအပ်တော့ဘူးဆိုတဲ့ ဆုံးဖြတ်ချက်နဲ့ EXIM Bank ကနေ ချေးငွေကို ဆိုင်းငံ့ပစ်ခဲ့တယ်လို့ သိရပါတယ်။ အဲဒီနောက် ပြန်လည်ညှိနှိုင်းမှုတွေအရ စီမံကိန်း ၃၄ ခုကနေပြီးတော့ စီမံကိန်းလုပ်ငန်း ၁၈ ခုသာ အကောင်အထည်ဖော်တော့မယ်ဆိုပြီး ၂၀၁၅ ခုနှစ်မှာ ချေးငွေပမာဏ အတိအကျပြောရရင် ဒေါ်လာ ၁၉၈.၉၆ သန်းကို EXIM Bank ဘက်ကနေ Line of Credit ဖွင့်ပေးခဲ့ပါတယ်။ Power Point မှာ ချေးငွေနဲ့ အကောင်အထည်ဖော်မယ့်လုပ်ငန်း စီမံကိန်းအရေအတွက် စုစုပေါင်း ၁၈ ခုရှိကြောင်းတွေ့ရပြီး ဆောင်ရွက်ဆဲ စီမံကိန်း(Ongoing) ၁၆ ခုနဲ့ ၂ ခုကတော့ တူးမြောင်းလုပ်ငန်းတွေ ပြန်လည်မွမ်းမံ အဆင့်မြှင့် တင်ခြင်းအတွက်လို့ မူလသဘောတူထားတဲ့ စီမံကိန်းအရေအတွက်ထက် လျော့နည်းပြောင်းလဲသွား တာကိုတွေ့ရမှာပါ။ လေးစားရတဲ့ နာယကကြီးခင်ဗျား။ ဒါတင်ပဲလားဆိုတော့ မဟုတ်ပြန်ပါဘူး။ ကျွန်တော်တို့ ပြည်ထောင်စုလွှတ်တော်ကို တင်ပြတောင်းခံလာတဲ့ ၂၀၁၇-၂၀၁၈ ဘဏ္ဍာနှစ်၊ BE ဘတ်ဂျက်မှာ ချေးငွေနဲ့ အကောင်အထည်ဖော်မယ့် လုပ်ငန်းစီမံကိန်းခေါင်းစဉ် ထပ်မံပြောင်းလဲသွားပြန်ပါတယ်။ ရရှိလာမယ့် ချေးငွေထဲက ဒေါ်လာ ၈၁.၃ သန်းနဲ့ညီမျှတဲ့ ငွေကျပ် ၉၆ ဘီလီယံ ကျော်ကို ဆည်မြောင်းစနစ်ဖွံ့ ဖြိုးရေး ခေါင်းစဉ်တပ်ပြီး ထွန်စက်အစီးပေါင်း ၃,၄၀၀ ၀ယ်ယူဖို့ လျာထားတင်ပြ တောင်းခံလာပါတယ်။ အဲဒီကိစ္စကို ကျွန်တော်ကိုယ်တိုင် ဒီ ပြည်ထောင်စုလွှတ်တော်ကြီးမှာ ငြင်းပယ်တဲ့အဆိုတင်သွင်းရင်း ပယ်ဖျက်ခဲ့ရ ပါတယ်။ ကျန်တဲ့ငွေထဲက ကျပ်ငွေ ရရ ဘီလီယံကိုတော့ အခုအစီရင်ခံစာမှာ ဖော်ပြပါရှိတဲ့ ရဲနွယ်နှင့် ကွန်းချောင်း ဆည်ရေသောက်စနစ်စီမံကိန်းအတွက် သုံးစွဲမယ်လို့ လျာထားပြီး ငွေကျပ် ၄၄ ဘီလီယံ တင်ပြတောင်းခံလာတဲ့အတွက် ကျွန်တော်တို့ ပြည်ထောင်စုလွှတ်တော်ကြီးက တစ်ကျပ် တစ်ပါး အဖြတ် အတောက်မရှိဘဲ ခွင့်ပြုပေးခဲ့ပါတယ်။ အဲဒီခွင့်ပြုငွေထဲမှာ အတိုင်ပင်ခံစရိတ် လျာထားငွေအနေနဲ့ ဒေါ်လာ ၆.၉၅၈ သန်းနဲ့ ညီမျှတဲ့ ကျပ်ငွေ ၉.၄၃၂ ဘီလီယံပါရှိပြီး ချေးငွေနဲ့ ပေးလိုက်ရပြီဖြစ်ပါတယ်။ ဆောင်ရွက်မယ့်စီမံကိန်းတွေကတော့ ကျွန်တော်တင်ပြခဲ့သလို အခုထိ ဟိုပြောင်း ဒီပြောင်းနဲ့ ဘာစီမံကိန်းမှ စလုံးရေးတောင် မစနိုင်သေးတဲ့အတွက် တိုင်းပြည်အတွက် အင်မတန် ကြီးမားတဲ့ဆုံးရှုံးမှု ဖြစ်ပေါ်လျက် ရှိပါတယ်။ ဒါထက်ဆိုးတာက အတိုင်ပင်ခံစရိတ်အဖြစ် ပေးလိုက်ရတဲ့ ဒေါ်လာ ၆.၉၅၈ သန်းအတွက် အတိုးအရင်း အခုဆို ပြန်ဆပ်နေရတာပဲဖြစ်ပါတယ်။ လေးစားရတဲ့ နာယကကြီးခင်ဗျား။ ဒီဖြစ်စဉ်ကို ပြန်ပြောင်းအောက်မေ့ ရှင်းလင်းတင်ပြနေရတာဟာ ချေးငွေစာချုပ် ပြန်လည်ပြင်ဆင်ချုပ်ဆိုနေရခြင်း၊ ချေးငွေသက်တမ်း ကုန်သွားရခြင်းရဲ့ အဓိကအကြောင်းရင်းဟာ အခုစာရင်းစစ်ချုပ်အစီရင်ခံစာမှာ ဖော်ပြထားသလို တောင်သူတွေနဲ့ ညှိနှိုင်းနေရတာ အဆင်မပြေလို့၊ ခက်ခဲလို့ဆိုတာမဟုတ်ဘဲ ဌာနရဲ့ စီမံခန့်ခွဲမှုဆိုင်ရာ အလွဲအမှားတွေနဲ့ ချေးငွေမရခင် လုပ်ငန်းစီမံကိန်း တွေကို ကြိုတင်အကောင်အထည်ဖော်ခဲ့ခြင်းကြောင့်သာ ဖြစ်တယ်ဆိုတာ ထင်ရှားပေါ်လွင်စေချင်လို့ တင်ပြနေရခြင်း ဖြစ်ပါတယ်။ ပြည်ထောင်စုစာရင်းစစ်ချုပ်အနေနဲ့ ဘတ်ဂျက်တွေကို စိစစ်ရာမှာ မှန်မှန်ကန်ကန် စစ်ဆေးစိစစ်နိုင်ဖို့ သိပ်အရေးကြီးသလို မှားယွင်းပျက်ကွက် အားနည်းခဲ့တဲ့ စီမံခန့်ခွဲမှု ဆိုင်ရာ အလွဲအမှားတွေရဲ့ နောက်ကွယ်က အဓိကအကြောင်းရင်းကိုလည်း မှန်မှန်ကန်ကန် စိစစ် ဖော်ထုတ်နိုင်ဖို့ သိပ်ကိုလိုအပ်ပါတယ်။ ဒါမှသာ ကျွန်တော်တို့အနေနဲ့ သင်ခန်းစာ ယူစရာရှိတာယူမယ်။ အရေးယူစရာရှိရင်လည်းယူပြီး ပြည်သူ့ဘဏ္ဍာလေလွင့်ပြုန်းတီးနစ်နာနေတာတွေကို ပြန်လည်တည့်မတ် ထိန်းကျောင်းရင်း ကုစားနိုင်မှာဖြစ်ပါကြောင်း တင်ပြရင်းနဲ့ပဲ ကျွန်တော့ရဲ့ ဆွေးနွေးမှုကို နိဂုံးချုပ်လိုက် ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမြမင်းဆွေ မကွေးတိုင်းဒေသကြီး မဲဆန္ဒနယ်အမှတ်(၉)ဆွေးနွေးဖို့ဖြစ်ပါတယ်။</speech>
<speech><mp id="1283">ဦးမြမင်းဆွေ(မဲဆန္ဒနယ်အမှတ်-၉၊ မကွေးတိုင်းဒေသကြီး)</mp>ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုလွှတ်တော်ကြီး တစ်ရပ်လုံးကို မင်္ဂလာပါလို့ နှုတ်ခွန်းဆက်သဂါရဝပြု ပါတယ်။ ကျွန်တော်ကတော့ မကွေးတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးမြမင်းဆွေ ဖြစ်ပါတယ်။ အစီရင်ခံစာပါ လျှပ်စစ်နဲ့ စွမ်းအင်ဝန်ကြီးဌာနနဲ့ ဆောက်လုပ်ရေး ဝန်ကြီးဌာနတို့ရဲ့ စစ်ဆေးတွေ့ရှိချက်များနဲ့ပတ်သက်ပြီးတော့ ဆွေးနွေးသွားမှာဖြစ်ပါတယ်။ အစီရင်ခံစာရဲ့ စာမျက်နှာ ၂၁ အပိုဒ် ၃၄(က)ပါအတိုးရငွေအပိုင်းမှာ လျှပ်စစ်နဲ့စွမ်းအင်ဝန်ကြီး ဌာနအနေနဲ့ သောက်ရေခပ်(၂) စီမံကိန်းအကောင်အထည်ဖော်ခဲ့တဲ့ ရွှေစွမ်းအင်ကုမ္ပဏီအတွက် စိုက်ထုတ် ပေးထားတဲ့ ကျပ် ၃.ရ ဘီလီယံ မရရှိသေးတဲ့ကိစ္စဖြစ်ပါတယ်။ ရှေ့ကကိုယ်စားလှယ်ကြီးများလည်း ဆွေးနွေး ခဲ့ကြပါတယ်။ ဒီကြွေးကျန်တွေပေးဆပ်ရန် (၁၀)ကြိမ် အကြောင်းကြားထားပြီးတော့ ညှိနှိုင်းဆောင်ရွက် နေတယ်လို့ ဖော်ပြထားပါတယ်။ နိုင်ငံတော်က ရရန်ရှိတဲ့ အရင်းတွေ၊ အတိုးတွေ များစွာဆုံးရှုံးနေကြ ရတာဟာ ဒီဌာနအနေဖြင့် ထိရောက်ပြတ်သားတဲ့ အရေးယူဆောင်ရွက်မှုတွေမလုပ်ခဲ့လို့ အခုလိုဆုံးရှုံးမှု တွေ ဖြစ်နေရတယ်လို့ ဆွေးနွေးလိုပါတယ်။ ၂၀၀၉ ခုနှစ်ကစတင်ခဲ့တဲ့ ဒီစီမံကိန်းရဲ့ ကြွေးကျန်တွေနဲ့ ပတ်သက်ပြီးတော့ ယခင်အစီရင်ခံစာတွေမှာလည်း အကြိမ်ကြိမ် တင်ပြခဲ့ပြီးဖြစ်ပါတယ်။ ဒီလိုကြွေးကျန် ဖြစ်မှုတွေ နှစ်စဉ်ပါဝင်နေတာဟာ ဌာနရဲ့ တာဝန်ခံမှု၊ တာဝန်ယူမှု၊ ပုဂ္ဂလိကကုမ္ပဏီတွေကို ထိန်းကျောင်း နိုင်မှုအပိုင်းတွေမှာ လွန်စွာအားနည်းတယ်လို့ သုံးသပ်ရမှာဖြစ်ပါတယ်။ ဌာနက ပြန်လည်ရှင်းလင်းတဲ့အခါမှာ ဒီလအလိုက်ပြန်ဆပ်ပါမယ်ဆိုတဲ့ ဒီအကြွေးကျန်တွေကို အမှန်တကယ်ဆပ်ရဲ့လား။ အမှန်တကယ်ပဲရရဲ့ လားဆိုတာကို ပြည်ထောင်စုလွှတ်တော်ကြီးမှာ ပြန်လည်ရှင်းလင်း ဆွေးနွေးစေလိုပါတယ်။ နောက်တစ်ခုက ထုတ်ချေးငွေအပိုင်းဖြစ်ပါတယ်။ စာမျက်နှာ ၃၂ အပိုဒ် ၄၈၊ ၄၉၊ ၅၀ မှာဖော်ပြ ထားပါတယ်။ လျှပ်စစ်နှင့် စွမ်းအင်ဝန်ကြီးဌာန ရေအားလျှပ်စစ်အကောင်အထည်ဖော်ရေးဦးစီးဌာနဟာ ၂၀၁၇-၂၀၁၈ ဘဏ္ဍာရေးနှစ် ထုတ်ချေးငွေကျပ် ၁၃.၃၉ ဘီလီယံရရှိမယ်လို့ ခန့်မှန်းထားခဲ့ပေမယ့် မတ်လ အပြီးသတ်ရခဲ့တာက ကျပ် ၁၀.၈၇၄ ဘီလီယံသာ ဖြစ်ပါတယ်။ စာရင်းစစ်ချုပ်ရဲ့ အကြံပြုချက်မှာ ဌာနက BOT ကုမ္ပဏီများကိုယ်စား စိုက်ထုတ်ပေးရတဲ့ အရင်းအတိုးတွေကို နှစ်အတွင်း ပြန်လည်ပေးဆပ်ခြင်းမရှိခဲ့တဲ့ အတွက် နိုင်ငံတော်က များစွာနစ်နာဆုံးရှုံးနေရတယ်ဆိုတာကို ဖော်ပြထားပါတယ်။ နိုင်ငံတော်ကပေးနေရတဲ့ ဒီလျှပ်စစ်ယူနစ်ကြေးတွေကိုတော့ အပြည့်အဝ ပေးဆောင်နေရပြီးတော့ ကုမ္ပဏီဘက်က ပေးဖို့ကျန်တဲ့ကြွေးကျန်တွေ ပြန်လည်ပေးဆပ်မှုမရှိတာ ဖြစ်ပါတယ်။ အဲဒါကြောင့် ဒီဟာက စာချုပ်စာတမ်းအားနည်းချက်လား။ နှစ်ဖက်လုပ်ဆောင်ခဲ့တဲ့သူတွေရဲ့ တာဝန်မဲ့မှုလားဆိုတာကို မေးခွန်းထုတ်ရမှာ ဖြစ်ပါတယ်။ ဒီကိစ္စနဲ့ပတ်သက်ပြီးတော့ ၂၀၁၅-၂၀၁၆ ကတည်းက စာရင်းစစ်ကန့်ကွက် ချက်တွေ တင်ပြခဲ့ပေမယ့် အခုချိန်ထိ ဒီမရရှိသေးတာကတော့ ဝန်ကြီးဌာနအနေနဲ့ လွန်စွာတာဝန်မဲ့တယ် လို့ပဲ သုံးသပ်ရမှာဖြစ်ပါတယ်။ နောက်ဆောက်လုပ်ရေးဝန်ကြီးဌာနနဲ့ပတ်သက်ပြီးတော့ ဆွေးနွေးလိုပါတယ်။ အစီရင်ခံစာ စာမျက်နှာ ၄၉ မှာ အဖွဲ့ အစည်းများရဲ့ ရင်းနှီးငွေအပိုင်းဖြစ်ပါတယ်။ မြို့ပြနဲ့ အိမ်ရာဖွံ့ဖြိုးရေးဦးစီးဌာနအနေဖြင့် အမြတ်ဝေစုခွဲဝေမှုနဲ့ ပတ်သက်ပြီးတော့ ၂၀၁၄-၂၀၁၅ ကတည်းက အမြတ်ဝေစု ၃၂.၅ ဘီလီယံမှာ ကုမ္ပဏီက ၂၂.၈ ဘီလီယံ ထုတ်ယူသွားပြီးတော့ ဌာနကရရှိမယ့်အမြတ် ၉.၈ ဘီလီယံမှာ ၄.၈ ဘီလီယံသာ ရရှိပြီးတော့ ကျန်တဲ့ ၅ ဘီလီယံက အခုထိမရရှိသေးပါဘူး။ ၂၀၁၄-၂၀၁၅ ကတည်းက ဒီရရမယ့် အမြတ် ဝေစုတွေက ခုထိမရရှိသေးတာဟာ နိုင်ငံတော်ဘက်က များစွာနစ်နာတယ်ဆိုတာကို သိရှိနိုင် ပါတယ်။ ဒါကို ဌာနအနေနဲ့ အပြည့်အဝ တာဝန်ယူဖို့ကိုလည်း ဆွေးနွေးလိုပါတယ်။ စာရင်းစစ်အစီရင်ခံစာမှာလည်း နိုင်ငံတော်ဘက်က ရင်းနှီးမြှုပ်နှံထားတဲ့ ငွေတွေနဲ့ပတ်သက်ပြီးတော့ ရင်းနှီးမြှုပ်နှံမှုလုပ်ငန်းအကောင်အထည် ဖော်မှုတွေကို ပြန်လည်စိစစ်သင့်တယ်လို့ ဖော်ပြထားပါတယ်။ ဒါကြောင့် နိုင်ငံတော်က ရင်းနှီးမြှုပ်နှံထားတဲ့ ဝန်ကြီးဌာန အသီးသီးနဲ့ပတ်သက်ပြီးတော့ ကျွန်တော်တို့ စာရင်းစစ်ချုပ်အနေနဲ့ သီးခြားစာရင်းစစ်ဆေး ပြီးတော့ ကျွန်တော်တို့ ပြည်ထောင်စုလွှတ်တော်ကြီးကို အစီရင်ခံစာ တင်သွင်းသင့်ပါတယ်။ ဒါမှသာ ကျွန်တော်တို့ ပြည်သူတွေ၊ နိုင်ငံတော်ရဲ့ နစ်နာမှုတွေ၊ အလွဲသုံးစားလုပ်မှုတွေသည် ဝင်ငွေတွေကို သိရှိနိုင်မှာဖြစ်ပါတယ်။ နောက်ဆွေးနွေးလိုတာကတော့ မြို့ပြနဲ့ အိုးအိမ်ဌာနက လှည့်ပတ်သုံးစွဲငွေကျပ် ဘီလီယံ ၁၀၀ ကိစ္စ ဖြစ်ပါတယ်။ ဒီငွေတွေဟာ ၂၀၁၄-၂၀၁၅ ကတည်းက မြို့ပြနဲ့အိမ်ရာဖွံ့ဖြိုးရေးဦးစီးဌာနက လှည့်ပတ်ရန်ပုံငွေ အဖြစ်နဲ့ သုံးစွဲခဲ့တာဖြစ်ပါတယ်။ ဒီကျပ်ဘီလီယံ ၁၀၀ ကို ပြည်ထောင်စုစာရင်းစစ်ချုပ် ၂၀၁၆-၂၀၁ရ အစီရင်ခံစာမှာ ပြည်တွင်းထုတ်ချေးငွေ အတိုးမဲ့ထုတ်ချေးခြင်းဖြစ်သဖြင့် နိုင်ငံတော်သို့ နှစ်စဉ်ပေးသွင်း သည့် အမြတ်ငွေပမာဏသည် ငွေတိုက်စာချုပ်နှင့် ငွေတိုက်လက်မှတ်အပေါ် ပေးရမယ့်အတိုး ၉ ရာခိုင်နှုန်း၊ ၈ ရာခိုင်နှုန်းတို့ကို ကာမိစေရန်လိုအပ်ကြောင်း ဖော်ပြထားပါတယ်။ ခုချိန်ထိ ဒီအရင်း၊ အတိုးတွေ ဆောင်ရွက်နိုင်ခြင်းမရှိခြင်းဟာ မြို့ပြနဲ့ အိမ်ရာဖွံ့ဖြိုးရေးဦးစီးဌာနအနေဖြင့် ဘယ်လောက်ထိ တာဝန် မဲ့တယ်ဆိုတာကို မှန်းဆနိုင်ပါတယ်။ နိုင်ငံတော်ရဲ့ဘဏ္ဍာငွေတွေ ဘယ်လောက်ထိဆုံးရှုံးနေတယ် ဆိုတာ ကိုလည်း သိရှိနိုင်မှာဖြစ်ပါတယ်။ နောက်ဆုံးဆွေးနွေးလိုတာက အစီရင်ခံစာရဲ့ ပြန်လည်စိစစ်သင့်တဲ့ စီမံကိန်းများထဲက မြို့ပြနဲ့ အိမ်ရာဖွံ့ဖြိုးရေးဦးစီးဌာနက တာဝန်ယူတည်ဆောက်နေတဲ့ ဧရာဝဏ်စီမံကိန်း ဖြစ်ပါတယ်။ စီမံကိန်းက ၂၀၁၃-၂၀၁၄ ခုနှစ်ထဲကနေပြီး စတင်ခဲ့တာဖြစ်ပြီးတော့ ခုချိန်ထိ လက်စမသတ်နိုင်တဲ့ စီမံကိန်းကြီး ဖြစ်ပါတယ်။ အစီရင်ခံစာစာမျက်နှာ ၁၀၄ အရ လှည့်ပတ်ရန်ပုံငွေမှ ၁၉၉.၃ ဘီလီယံ၊ နိုင်ငံတော်ဘဏ္ဍာ ငွေမှ ၄၃.၂ ဘီလီယံ၊ စုစုပေါင်း ၂၄၂.၅ ဘီလီယံ သုံးစွဲပြီးဖြစ်ပါတယ်။ နိုင်ငံတော်က ပြန်ရတဲ့ဟာက ၂၆.၄ ဘီလီယံ သာရှိတဲ့အတွက် နိုင်ငံတော်က ၂၂၀ ဘီလီယံနီးပါးလောက် နစ်နာနေပါတယ်။ နိုင်ငံတော်ရဲ့ ဘဏ္ဍာငွေတွေ တစ်နည်းအားဖြင့် ပြည်သူတွေရဲ့ အခွန်တွေကို အလဟဿ ဖြုန်းတီးနေကြတာလားလို့တောင် မေးခွန်း ထုတ်ရမလိုဖြစ်နေပါတယ်။ ဒီကိစ္စနဲ့ပတ်သက်ပြီးတော့လည်း ရှင်းလင်းဆောင်ရွက်ပေးပါလို့ တောင်းဆို ရင်းနဲ့ပဲ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာကို အကြံပြုဆွေးနွေးလိုက်ရပါတယ်။ ကျေးဇူး တင်ပါတယ်။</speech>
<speech type="speaker">ဒေါက်တာခင်စိုးစိုးကြည် ပြည်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1440">ဒေါက်တာခင်စိုးစိုးကြည် (ပြည်မဲဆန္ဒနယ်၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး၊ ပြည်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာခင်စိုးစိုးကြည် ဖြစ်ပါတယ်။ ပြည်သူ့ ငွေစာရင်းပူးပေါင်းကော်မတီရဲ့ စာရင်းစစ်ချုပ်အစီရင်ခံစာအပေါ်မှာ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကိုပါဝင်ပြီးတော့ ထောက်ပြဆွေးနွေးသွားမှာ ဖြစ်ပါတယ်။ ပထမဦးစွာ စီမံ/ဘဏ္ဍာ ဝန်ကြီးဌာနရဲ့ လက်အောက်မှာရှိတဲ့ အချက် (၂)ချက်ကို ဆွေးနွေးလိုပါတယ်။ ပထမကတော့ အပိုဒ် ၅၃(ခ)မှာ ဖော်ပြထားတဲ့ မြန်မာ့လယ်ယာဖွံ့ဖြိုးရေးဘဏ်ရဲ့ JICA ချေးငွေနဲ့ပတ်သက်ပြီး ဆွေးနွေးလို ပါတယ်။ အရှေ့က ဖျာပုံမဲဆန္ဒနယ်မှာ ဦးဝင်းထွဋ်က အသေးစိတ်ဆွေးနွေးသွားပြီဖြစ်တဲ့အတွက် လိုတဲ့ အချက်တွေကိုပဲ တင်ပြဆွေးနွေးသွားပါမယ်။ ဒီ JICA ရဲ့ Two Step Loan ချေးငွေကို ကျွန်မတို့ ပြည်ထောင်စုလွှတ်တော်ကြီးကနေ ၂၀၁၆ ခုနှစ်၊ ဒီဇင်ဘာ ၁၃ ရက်နေ့မှာ အတည်ပြုခဲ့ပါတယ်။ ဒါပေမယ့် ရှေ့ပြေးစီမံကိန်းကိုတော့ ၂၁-၇-၂၀၁ရ ရက်နေ့ မှာ စတင်နိုင်ခဲ့တာ ဖြစ်ပါတယ်။ ယခု ၂၀၁၉ ဖေဖော်ဝါရီလအထိ ချေးငွေ ၁၈၀ ဘီလီယံမှာ ၇၀.၅၁၆ ဘီလီယံသာ ထုတ်ချေးနိုင်ပါတယ်။ ရည်မှန်းထားတာရဲ့ ၅၁.၃ ရာခိုင်နှုန်းသာ ဆောင်ရွက်တာကို တွေ့ရှိ ရပါတယ်။ ဒါကိုဦးစီးဌာနက ပြန်လည်ဖြေရှင်းတာကတော့ တောင်သူလယ်သမားတွေ ကျယ်ကျယ်ပြန့်ပြန့် မသိလို့ပါဆိုတဲ့ အချက်တစ်ချက်တည်းကိုသာ ဖော်ပြထားတာ ဖြစ်ပါတယ်။ ဒါကို ကျွန်မက ရှင်းလင်း တင်ပြချင်ပါတယ်။ ဒီအချက်တစ်ချက်တည်းကြောင့်သော ကျွန်မတို့ ရည်မှန်းချက်ရဲ့ တစ်ဝက်ကျော်သာ အကောင်အထည်ဖော်နိုင်တာ မဟုတ်ပါဘူး။ မြေပြင်မှာ တောင်သူတွေဟာ သိသင့်သိထိုက်သလောက် JICA Two Step Loan စီမံကိန်းကို သိပါတယ်။ သို့သော်လည်းပဲ ဦးဝင်းထွဋ် တင်ပြတဲ့အချက်တွေအပြင် ပထမကနဦးပေးဆပ်ရမယ့် ၃၀ ရာခိုင်နှုန်းကလည်း တောင်သူတွေအတွက် ဝန်ထုပ်ဝန်ပိုးဖြစ်စေပါတယ်။ သိန်း ၅၀၀ လောက်တန်တဲ့ Combine harvester တစ်ခုကို ဝယ်မယ်ဆိုရင် down payment က ကျွန်မတို့က ကနဦးပေးချေရမှာ သိန်း ၁၅၀ ဟာ ကျွန်မတို့ရဲ့ လယ်ဧက ၂၀ ပိုင်တဲ့ တောင်သူတွေအတွက် တောင်မှ ဝန်ထုပ်ဝန်ပိုးဖြစ်တာ အဓိကအချက် တစ်ချက်ဖြစ်ပါတယ်။ ပြီးတော့ ချေးငွေသက်တမ်း နှစ်တို ဟာ ၃ နှစ်ဖြစ်ပြီး နှစ်ရှည် ၅ နှစ်အတွင်းမှာ အတိုးအရင်းပေါင်း ၃ နှစ်အတွင်း၊ ၅ နှစ်အတွင်း ပြန်ဆပ်ဖို့ ဆိုတာ ဘယ်လိုတွက်တွက် မဖြစ်နိုင်တဲ့ကိစ္စ ဖြစ်ပါတယ်။ ထွက်နှုန်း ကျွန်မတို့ရဲ့ စပါးဈေး၊ သွင်းအားစုတန်ဖိုးတွေနဲ့ မည်သူမဆို တွက်ကြည့်မယ်ဆိုရင် ဒါဟာလည်း မဖြစ်နိုင်ပါဘူး။ အခက်အခဲဆုံး တစ်ချက်ကတော့ အစုအဖွဲ့နဲ့ ချေးရမယ့် ကျွန်မတို့ရဲ့ လုပ်ကွက် ငယ်တောင်သူတွေအတွက်ပဲ ဖြစ်ပါတယ်။ ဒီအစုအဖွဲ့ကို ဘယ်လိုဖွဲ့ရမှာလဲ၊ ဘယ်လိုစီမံခန့်ခွဲ မှာလဲ၊ ဘယ်လို Proposal တင်မှာလဲဆိုတာကို ဌာနကနေပြီးတော့မှ ရှင်းရှင်းလင်းလင်း ပြည်သူကို ဒါဟာပညာပေးခြင်း အလွန်အားနည်းနေတာကို တွေ့ပါတယ်။ ဒါကြောင့်မိုလို့ ဒီ Two Step Loan ကို တောင်သူတွေအတွက် သာ တကယ်အကျိုးရှိစေချင်တယ်ဆိုရင်တော့ JICA နဲ့လည်း ပြန်လည်ပြီးတော့ ဆွေးနွေးရပါမယ်။ ကျွန်မတို့တောင်သူတွေ တကယ်လက်လှမ်းမီနိုင်တဲ့ ချေးငွေမျိုး ဒါအတိုးနှုန်းပြီးတဲ့အခါ သက်တမ်း ဒါတွေကို ပြန်လည်ပြီးတော့ စိစစ်ပေးဖို့ အကြံပြုလိုပါတယ်။ ဆက်လက်ပြီးတော့ SME ချေးငွေကိုလည်း ကျွန်မ ဆွေးနွေးလိုပါတယ်။ ဆက်လက်ပြီးတော့ SME ချေးငွေမှာလည်း ကျွန်မတို့က လုပ်ထုံးလုပ်နည်းတွေကို၊ လုပ်ငန်းစဉ် တွေကို အတည်တကျ ဖြစ်အောင် ဆောင်ရွက်နေရလို့ ၂၀၁၇-၂၀၁၈ မှာ ထုတ်ယူပြီးတော့ ချေးပေး နိုင်ခြင်းမရှိဘူးလို့ အပိုဒ် ၄၃ (ဃ)(၁)မှာ ဖော်ပြထားပါတယ်။ ဒီလို နောက်ကျချေးပေး ပေမယ့်လည်း ယခုာ့ SME ချေးငွေဟာ လုပ်ငန်းရှင်တွေအတွက် ကျွန်မတို့ဟာ ရွှေပြည်တော် မျှော်တိုင်းဝေး ဖြစ်နေတုန်းပါပဲ။ သွားရောက်ပြီးတော့ လျှောက်လွှာတင်တယ်ဆိုရင် ရန်ကုန်-မန္တလေး ရုံးချုပ်ဧရိယာနဲ့ အဝိုင်းအဝန်းမှာရှိတာပဲ လျှောက်လွှာတင်လို့ရတယ်ဆိုတဲ့အချက် ကျွန်မတို့ သိရပါတယ်။ ပြီးတဲ့အခါကျတော့ တကယ့်ကျေးလက်မှာရှိတဲ့ ဆီစက်ပိုင်ရှင်တွေ၊ ဆန်စက်ပိုင်ရှင်တွေ၊ မွေးမြူရေး ပိုင်ရှင်တွေဟာ ကျွန်မတို့ရဲ့ ပိုင်ဆိုင်မှုဂရန်တင်ပြပါဆိုတာဟာ ကျေးလက်ဒေသမှာ ဂရန်ဟာ အခုဂရန်ရှိ တဲ့လူ လုပ်ငန်းရှင်တော်တော် နည်းပါတယ်။ ဒီအချက်ကစလို့ တွေ့ကြုံရတဲ့အခက်အခဲတွေ များစွာရှိ ပါတယ်။ ပြီးတော့ PFI လို့ခေါ်တဲ့ ကျွန်မတို့ ဒီပုဂ္ဂလိကဘဏ် ၆ ခုကလည်း ကျွန်မတို့ရဲ့ SME ကို စိတ်ဝင် စားခြင်း အလွန်အားနည်းတာကို တွေ့ရပါတယ်။ ဒါကြောင့်မို့လို့ ကျွန်မတို့ရဲ့ SME လုပ်ငန်းတွေဟာ တကယ် ဖွံ့ဖြိုးတိုးတက်ဖို့ဆိုရင်တော့ ဒီအချက်တွေကိုလည်း ပြန်လည်ပြီးတော့ ဆန်းစစ်ပေးဖို့ အကြံပြုလိုပါတယ်။ နောက်တစ်ခုကတော့ ကျွန်မ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနကို အရှေ့ကလည်း ဆွေးနွေးသွားခဲ့ကြပါတယ်။ ဒါလည်း ကျွန်မ ဆွေးနွေးလိုပါတယ်။ ပြည်ပချေးငွေနဲ့ ကျွန်မတို့က IFAD, LIFT, AFD, JICA ဩစတြေးလျ အစရှိတဲ့ ကျွန်မတို့ ချေးငွေတွေအများကြီးမှာမှ အပိုဒ် ၄၂ ဇယားကို ကြည့်မယ်ဆိုရင် ၆၂.၀၈ ရာခိုင်နှုန်းသာ အကောင်အထည်ဖော်နိုင်တာကို တွေ့ရပါတယ်။ အပိုဒ် ၄၃ မှာ ဘာကြောင့်ဒီလောက်ပဲ အကောင်အထည်ဖော်နိုင်လဲလို့ တင်ပြထားတဲ့နေရာမှာ ကျွန်မတို့ Knowledge center ဆိုတဲ့ အသိပညာပေးစခန်းတွေ တည်ဆောက်တာ တစ်ဝက်ကျော်လောက်ပဲ အကောင်အထည်ဖော် နိုင်ပါတယ်။ ဆည်မြောင်းနှင့် ရေအသုံးချရေးဦးစီးဌာနရဲ့ သင်တန်းတွေဖွင့်ဖို့အတွက် ဒါကျွန်မတို့က ပညာရှင် ဖိတ်ခေါ်လို့မရဘူး။ စူးစမ်းလေ့လာတိုင်းတာမှုတွေ ဆောင်ရွက်ဖို့ အခက်အခဲတွေဖြစ်တယ်။ ပြီးတော့ စပါး၊ ငါး စီမံကိန်းမှာဆိုရင် ငွေတွေအကုန်လုံး ပြန်အပ်လိုက်ရတယ်။ ငါးလုပ်ငန်းဦးစီးကလည်း ရေခဲစက်ရုံစက်လို ၁၀ လုံး တည်ဆောက်မှာကို မတည်ဆောက်နိုင်တဲ့ အတွက် ပြန်အပ်ရတယ်။ မွေးမြူရေးနဲ့ ကုသရေးဦးစီးဌာနရဲ့ ခွာနာလျှာနာထိန်းချုပ်မှုစီမံချက်ဟာ အလွန်ပဲ အရေးကြီးပါတယ်။ ဒါလည်း အပြည့်အဝ သုံးစွဲနိုင်ခြင်းကို မတွေ့ရပါဘူး။ ဒါကြောင့်မိုလို့ ဒီကိစ္စတွေဟာ ဘာတွေများခက်ခဲနေတာလဲ။ နဂိုစပြီးတော့ စီမံကိန်းတင်ကတည်းက ဒါတွေကို အတိအကျ Data နဲ့ မတင်ခဲ့ဘူးလား။ ဘာကြောင့်လဲ။ ဒီအချက်တွေကို ပြန်လည်ရှင်းလင်းစေလိုပါတယ်။ ဘာကြောင့်လဲ ဆိုတော့ စိုက်ပျိုးရေးနိုင်ငံဖြစ်တဲ့ ကျွန်မတို့နိုင်ငံမှာ ဒီအခြေခံအချက်တွေကိုတောင် ချေးငွေယူထားရဲ့ သားနဲ့ အကောင်အထည်မဖော်နိုင်ဘူးဆိုတာ ကျွန်မတို့ရဲ့ တောင်သူတွေနဲ့ နိုင်ငံအတွက် အလွန်ပဲနစ်နာလှပါတယ်။ ဒါအပြင် စနစ်ကျလယ်ယာဧက ၂၀၀၀ မှာ ၈၂၁.၃ ဧကပဲ ဖော်ထုတ်နိုင်တယ်ဆိုတာ ဒါ ပြည်ထောင်စု နယ်မြေအတွက် လျာထားတဲ့ချေးငွေနဲ့ လျာထားတာလား။ ကျွန်မမေးလိုပါတယ်။ ကျွန်မတို့ တိုင်းနဲ့ ပြည်နယ်တွေမှာတော့ တစ်မြို့နယ်ကို ဧက ၁၀၀ ရဖို့ဆိုတာဟာ တကယ့်ကို အခက်အခဲကြားက ညှိနှိုင်း ပြီးတော့မှ တိုင်းဒေသကြီးအစိုးရနဲ့ စနစ်ကျလယ်ယာကို အကောင်အထည်ဖော်ရတာပါ။ ဒီလိုသာ ပြည်ထောင်စုမှာ အကောင်အထည်အဖော်နိုင်ဘူးဆိုရင် ပြည်ထောင်စုရဲ့ ဒီချေးငွေနဲ့ စနစ်တကျ လယ်ယာမြေ ဖော်တာကို ကျွန်မတို့ တိုင်းဒေသကြီး၊ ပြည်နယ်တွေကို နောင်နှစ်ဘတ်ဂျက်တွေမှာ ခွဲဝေပေးဖို့ ကျွန်မတောင်းဆိုလိုပါတယ်။ နောက်ဆုံးအနေနဲ့ ကျွန်မ ပို့ဆောင်ဆက်သွယ်ရေးဝန်ကြီးဌာနရဲ့ ရေအရင်းအမြစ်နဲ့ မြစ်ချောင်း များဖွံ့ဖြိုးရေးဦးစီးဌာနက ဆောင်ရွက်တဲ့ ဒါ ဧရာဝတီမြစ်ဝှမ်းဘက်စုံစီမံခန့်ခွဲမှု စီမံကိန်းအကြောင်းကို ဆွေးနွေးလိုပါတယ်။ ဒီမှာ ကျွန်မတို့က ချေးငွေ USD သန်း ၁၀၀ နဲ့ ကမ္ဘာ့ဘဏ်ကချေးပြီး ၅ နှစ်အတွင်း ဆောင်ရွက်ရမှာဖြစ်ပေမယ့် ၂၀၁၇-၂၀၁၈ အထိ ၃ နှစ်အတွင်းမှာ USD ၉.၀၆၂ သန်းသာ သုံးစွဲနိုင်တဲ့ အတွက် ၁၀ ရာခိုင်နှုန်းပြည့်အောင်တောင် အကောင်အထည်မဖော်နိုင်ပါဘူး။ ဧရာဝတီမြစ်တစ်လျှောက် ထိန်းသိမ်းစရာ၊ သောင်တူးစရာ၊ မြစ်ကြောင်းဖြောင့်စရာ၊ ကမ်းထိန်းနံရံဆောင်ရွက်စရာတွေ များစွာရှိပါတယ်။ ကျွန်မတို့ဘတ်ဂျက်တင်လိုသော်လည်း နိုင်ငံတော်ကို ဒါ ဘတ်ဂျက်အနေအထားကိုသိပြီး မတင်ခဲ့ကြ ပါဘူး။ ဒါဆိုရင် ကျန်တဲ့ ၂ နှစ်အတွင်းမှာ ကျန်တဲ့ ၉၀ ရာခိုင်နှုန်းကို ဘယ်လိုစီမံဆောင်ရွက်မယ်ဆိုတာကို သိလိုတဲ့အတွက် ဖြေရှင်းဖြေကြားပေးဖို့ ဆွေးနွေးရင်း နိဂုံးချုပ်လိုက်ရပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဒေါက်တာဝင်းမြင့် ပဲခူးတိုင်းဒေသကြီး မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1274">ဒေါက်တာဝင်းမြင့် (မဲဆန္ဒနယ်အမှတ်-၁၁၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲ မင်္ဂလာအပေါင်းနဲ့ ပြည့်စုံပြီး ကောင်းကျိုး လိုရာဆန္ဒများ ပြည့်ဝပါစေကြောင်း ဦးစွာပထမ ဆုတောင်းမေတ္တာပို့သအပ်ပါတယ်။ ကျွန်တော်ကတော့ ပဲခူးတိုင်းဒေသကြီး၊ မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါက်တာဝင်းမြင့် ဖြစ်ပါတယ်။ ပြည်ထောင်စုစာရင်းစစ်ချုပ်ရဲ့ ၂၀၁၇-၂၀၁၈ ပြည်ထောင်စုဘဏ္ဍာငွေ အရအသုံးခန့်မှန်းခြေ ငွေစာရင်းနဲ့ စပ်လျဉ်းပြီးတော့ စိစစ်တွေ့ရှိချက် အစီရင်ခံစာနဲ့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၁၁/၂၀၁၉)နဲ့ ပတ်သက်ပြီးတော့ အကြံပြု ဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ အခွန်အမျိုးအစားအလိုက်သော်လည်းကောင်း၊ ဝန်ကြီးဌာန၊ အဖွဲ့အစည်းများ အလိုက်သော်လည်းကောင်း ပြည်ထောင်စုအခွန် ရရှိငွေထဲမှာ စိုက်ပျိုးရေး၊ မွေးမြူရေးနဲ့ ဆည်မြောင်း ဝန်ကြီးဌာနက ၁.၅၀၄ ကျပ်ဘီလီယံ ခန့်မှန်းထားထားသော်လည်းပဲ လက်တွေ့မှာ ၄.၆၀ရ ရရှိတဲ့ အတွက်ကြောင့် ရာခိုင်နှုန်းအားဖြင့် ၃၀၆.၁၁ ရာခိုင်နှုန်း ရှိတာကိုတွေ့ရှိရပါတယ်။ တစ်ဆက်တည်းမှာပဲ ၂၀၁၈-၂၀၁၉ ပထမ ၆ လပတ် အောက်တိုဘာလမှ မတ်လအထိ ပြည်ထောင်စုအခွန် ရရှိငွေထဲမှာလည်းပဲ စိုက်/မွေး/ဆည်ဝန်ကြီးဌာန၊ ငါးလုပ်ငန်းဦးစီးဌာနက ကျပ်သန်းပေါင်း ၁,၄၂၅.၀၆၅ လျာထားထားသော် လည်းပဲ လက်တွေ့မှာ ၃,၄၈၄.၃၀ရ ရရှိတဲ့အတွက်ကြောင့် ရရှိတဲ့ရာခိုင်နှုန်းဟာ ၂၄၄.၅ ရာခိုင်နှုန်းဖြစ်ပြီး တော့ တစ်နိုင်ငံလုံးမှာ ရာခိုင်နှုန်းအများဆုံး ဖြစ်တာကို တွေ့ရှိရပါတယ်။ ဒါကတော့ ပြည်ထောင်စုရဲ့ ရရှိတဲ့ ဘဏ္ဍာငွေပါ။ အဲဒီလိုရရှိတာကလည်းပဲ ပင်လယ်ပြင် ငါးလုပ်ငန်းရှင်တွေရဲ့ ငါးစိုခွန်၊ လှေခွန်၊ ကိရိယာ ခွန်နဲ့ ပင်လယ်လုပ်သား မှတ်ပုံတင်ကြေးတွေ ပြည့်စုံစွာ ရရှိလို့ပဲဖြစ်ပါတယ်။ တစ်ခါ ငါးလုပ်ငန်းဦးစီးဌာန အနေနဲ့ ပြည်ထောင်စုဘတ်ဂျက်မှာ မပါသော်လည်းပဲ တိုင်းနဲ့ပြည်နယ်မှာ ရရှိတဲ့အခွန်ငွေတွေဟာ အခုနှစ် မှာ ကျပ်ဘီလီယံပေါင်း ၁၀ နီးပါး ရရှိမယ်လို့သိရပါတယ်။ ကျွန်တော်တို့ မိုးညိုမြို့မှာလည်းပဲ အင်းပေါင်း ၇၅ အင်းရှိပြီးတော့ အခွန်ငွေသိန်းပေါင်း ၃,၀၀၀ ကျော် ရရှိပြီးတော့ ပဲခူးတိုင်းတစ်တိုင်းလုံးမှာ အခုလက်ရှိ ၂.၃ ဘီလီယံ ရရှိပြီးဖြစ်သလို နှစ်ကုန်မှာ ၂.၆ သန်း မှန်းထားပါတယ်။ ဧရာဝတီတိုင်းကတော့ ၅ ဘီလီယံ နီးပါးရရှိမယ်လို့ သိရှိရတဲ့အတွက်ကြောင့် အားလုံးပေါင်း ၁၀ ဘီလီယံနီးပါး ရရှိမှာပါ။ နောက်တစ်ခါ ကျွန်တော်တို့ ပြည်ထောင်စုရဲ့ ပိုလျှံရန်ပုံငွေတွေ ပြန်လည်ပေးအပ်တဲ့ ဌာနနဲ့ အဖွဲ့ အစည်းတွေကို ကြည့်လို့ရှိရင် ၇၅ ရာခိုင်နှုန်းကနေ ၉၆ ရာခိုင်နှုန်းအထိ ပြန်လည်ပေးပို့တဲ့အထဲမှာ စိုက်/ မွေး/ဆည်ဝန်ကြီးဌာန၊ ငါးလုပ်ငန်းဦးစီးဌာန ပါဝင်နေပါတယ်။ သို့သော်လည်းပဲ ဒါ နိုင်ငံခြားကူညီ ထောက်ပံ့မှုချေးငွေတွေနဲ့ လုပ်မယ့်ကိစ္စဖြစ်တယ်လို့လည်း သိရပါတယ်။ တစ်ခါ ၃၅ ကနေပြီးတော့ ၇၄ ရာခိုင် နှုန်းအထိ ပြန်လည်ပြီးတော့ ပိုလျှံငွေပေးအပ်တဲ့အထဲမှာ ပညာရေးဝန်ကြီးဌာန၊ စက်မှုနည်းပညာမြှင့်တင် ရေးနဲ့ ပူးပေါင်းဆောင်ရွက်ရေးဦးစီးဌာနလည်း ပါတာကို တွေ့ရပါတယ်။ ပညာရေးဝန်ကြီးဌာနအနေနဲ့ ၁၃၀.၅၄ ဘီလီယံ ပြန်လည်အပ်နှံတာကိုလည်း တွေ့ရှိရပါတယ်။ နာယကကြီးခင်ဗျာ။ ကျွန်တော်တို့ အမျိုးသားလွှတ်တော်မှာ ၁၀-၇-၂၀၁ရ ရက်နေ့က အဆို တင်သွင်းပြီးတော့ ၂၈-၈-၂၀၁ရ မှာ အောင်မြင်ခဲ့တဲ့ ငါးလုပ်ငန်းဆိုင်ရာတက္ကသိုလ် (Fishery University) ကြီးကို အခုပထမနှစ်သင်တန်းတွေပေးပြီးတော့ ဒုတိယနှစ်သင်တန်းတွေအတွက် အသုတ်တွေကို ခေါ်ယူမှာဖြစ်သလို ကျွန်တော်တို့ Master တန်းတွေအတွက်လည်း ပြင်ဆင်နေကြောင်း သိရှိရပါတယ်။ bocUSapiù University, Institute, Faculty 3220 39007003:{8:60v? Fishery and Aquaculture Department ကိုတောင် မပေးနိုင်သေးတဲ့အတွက်ကြောင့် ကျွန်တော်တို့ ရန်ကုန်တက္ကသိုလ်ရဲ့ Zoo Department အောက်မှာ ဆောင်ရွက်နေရပါတယ်။ အဲဒါကတော့ အင်မတန်မှမဖြစ်သင့်တဲ့ ကိစ္စဖြစ်တဲ့ အတွက်ကြောင့် သီးခြား Department ဖွင့်လှစ်ပေးဖို့ အမြန်လိုအပ်နေပါပြီ။ ဒီအဆိုကို လက်ခံတုန်းက လည်းပဲ ကျွန်တော်တို့ စိုက်/မွေး/ဆည်ဝန်ကြီးဌာနက လက်ခံပြီးတော့ အကောင်အထည်ဖော်တဲ့အခါမှာ ပညာရေးဝန်ကြီးဌာနကနေပြီးတော့ ဆောင်ရွက်နေရပါတယ်။ သို့သော်လည်းပဲ ငါးလုပ်ငန်းဦးစီးဌာန GIZ နဲ့ MYSAT တို့ကနေပြီး များစွာ ကူညီထောက်ပံ့ပေးပါတယ်။ နာယကကြီးခင်ဗျာ။ ဒီငါးလုပ်ငန်း၊ ရေလုပ်ငန်းကနေပြီးတော့ ၂၀၁ရ ခုနှစ်မှာ နိုင်ငံခြားငွေ အမေရိကန်ဒေါ်လာသန်းပေါင်း ၆၅၀ ရရှိပြီးတော့ ပြီးခဲ့တဲ့နှစ်ကတော့ ၇၁၇.၁ရ သန်း ရပါတယ်။ ဒီနှစ် မှာတော့ ကျွန်တော်တို့ သန်းပေါင်း ၇၂၀ ရရှိလို့နေပါတယ်။ ဒါကြောင့်မို့လို့ ဒီလိုဝင်ငွေတွေ အများကြီး ရှာပြီးတော့ အလုပ်အကိုင်အခွင့်အလမ်းတွေ အများကြီးရှာပေးတဲ့ ဒီ sector ကြီးဟာ အင်မတန်ကြီးတဲ့ အတွက်ကြောင့် ဒီတက္ကသိုလ်ကြီးကို ဒီကဝင်ငွေတွေနဲ့လည်း ပံ့ပိုးပေးသင့်ပါတယ်။ အဲဒီလိုမှ မဟုတ်ဘဲနဲ့ ကျွန်တော်တို့ဝင်ငွေကို မရှာနိုင်သော်လည်းပဲ ကျွန်တော်တို့ ဘတ်ဂျက်ငွေတွေကို၊ ပိုလျှံငွေတွေကို အများကြီး ပြန်လည်ပေးအပ်ထားတဲ့ ပညာရေးဝန်ကြီးဌာနအနေနဲ့လည်း ပံ့ပိုးနိုင်ပါတယ်။ နိုင်ငံတော်ရဲ့ အတိုင်ပင်ခံပြောသလို လုပ်ချင်တဲ့ဆန္ဒနဲ့ စေတနာပဲရှိဖို့လိုပါတယ်။ ကျွန်တော်တို့ နိုင်ငံတော်ဖွဲ့စည်းပုံ အခြေခံဥပဒေမှာရော၊ နိုင်ငံတော်ရဲ့ အတိုင်ပင်ခံကရော ဒီအသက်မွေးဝမ်းကျောင်းလုပ်ငန်းတွေကို၊ ပညာရပ် တွေကို ဦးစားပေးသင်ကြားရမယ်ဆိုတဲ့ မိန့်ကြားချက်အရ ကျွန်တော်တို့ လွှတ်တော်ကြီးက အဆိုတင်သွင်း အတည်ပြုထားတဲ့ ဒီတက္ကသိုလ်ကြီးအမြန်ပြီးစီးအောင် ပြည်ထောင်စုရဲ့ ရသုံးမှန်းခြေငွေစာရင်း ဘတ်ဂျက်မှာ ထည့်သွင်းပြီးတော့ အမြန်ဆုံးအကောင်အထည်ဖော်ပေးဖို့ အကြံပြုတိုက်တွန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ဝင့်ဝါထွန်း ရှားတောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1367">ဒေါ်ဝင့်ဝါထွန်း(ရှားတောမဲဆန္ဒနယ်၊ ကယားပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါရှင်။ ကျွန်မကတော့ ကယားပြည်နယ် ရှားတော မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ဝင့်ဝါထွန်း ဖြစ်ပါတယ်ရှင့်။ ပြည်သူ့ငွေစာရင်းပူးပေါင်း ကော်မတီရဲ့ အစီရင်ခံစာ (၁၁/၂၀၁၉)အား ထောက်ခံဆွေးနွေးသွားမှာ ဖြစ်ပါတယ်။ ကျွန်မဆွေးနွေးမယ့် အပိုင်းကတော့ (၃)ပိုင်းရှိပါမယ်။ စီမံကိန်းနှင့် ဘဏ္ဍာရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန၊ ကျန်းမာရေးနှင့် အားကစားဝန်ကြီးဌာနတို့နှင့် ပတ်သက်ပြီးတော့မှ ပြည်တွင်းပြည်ပချေးယူ ရငွေနှင့် ငွေလုံးငွေရင်းအသုံးစရိတ်များအပေါ် ဆွေးနွေးသွားမှာဖြစ်ပါတယ်ရှင်။ Power Point အသုံး ပြုခွင့်ပေးပါရန် ခွင့်တောင်းခံအပ်ပါတယ်ရှင်။ ပထမဦးစွာ ကျွန်မတို့ စီမံကိန်းနှင့် ဘဏ္ဍာရေးဝန်ကြီးဌာန၊ မြန်မာ့လယ်ယာဖွံ့ဖြိုးရေးဘဏ်မှ တာဝန်ယူဆောင်ရွက်တဲ့ JICA 2 Step Loan နဲ့ပတ်သက်ပြီးတော့မှ ကျွန်မတို့ ကျိုးကြောင်းဖော်ပြချက် အနေနဲ့ မြန်မာ့လယ်ယာဖွံ့ဖြိုးရေးဘဏ်၏ ချေးယူရငွေမှာ JICA ချေးငွေဖြင့် စိုက်ပျိုးရေးနှင့် ကျေးလက် ဒေသဖွံ့ဖြိုးရေး နှစ်ဆင့်ချေးငွေစီမံကိန်း MYP 18 ဖြင့် တိုင်းဒေသကြီး၊ ပြည်နယ် ၁၅ ခုဆောင်ရွက်ရန် လျာထားခဲ့သော်လည်း တိုင်းဒေသကြီး၊ ပြည်နယ် ၁၁ ခုတွင်သာ ရှေ့ပြေးစီမံကိန်းကို ၂၁-၇-၂၀၁ရ ရက် နေ့မှ စတင်ဆောင်ရွက်နိုင်ခဲ့ပြီး တောင်သူလယ်သမားအများစု ကျယ်ကျယ်ပြန့်ပြန့် မသိရှိသေးခြင်းနှင့် Project အတွက် အကြံပေးခန့်ထားနိုင်မှု မရှိသေးခြင်းတို့ကြောင့် လျာထားချက် မပြည့်မီရခြင်း၊ Nexti ဒီ JICA ချေးငွေနဲ့ပတ်သက်ပြီးတော့မှ ကျွန်မတို့ ကိုယ်စားလှယ်များကလည်း ပြည့်ပြည့်စုံစုံ ဆွေးနွေးပြီးသားဖြစ်တဲ့အတွက်ကြောင့်မို့လို့ အကျယ်ပြန့်ပြီး မဆွေးနွေးလိုတော့ပါဘူး။ သို့သော်လည်း ကျွန်မတို့ ဒီ JICA ချေးငွေနဲ့ပတ်သက်ပြီးတော့မှ ဆောင်ရွက်ချက်တွေကို လေ့လာကြည့်လိုက်တဲ့အခါမှာ ၂၀၁၉ ခုနှစ်၊ ဖေဖော်ဝါရီလအထိ ဆောင်ရွက်နိုင်မှုအခြေအနေအနေနဲ့ မြို့နယ်ပေါင်း ၁၄၈ ခုမှာရှိတဲ့ ကျွန်မတို့ တောင်သူ ၁,၈၁၄ ဦးအတွက် ကျွန်မတို့ ချေးငွေဘီလီယံပေါင်း ၇၀.၅၁၆ ဘီလီယံကို ထုတ်ချေး နိုင်ခဲ့ပြီးတော့မှ ရည်မှန်းချက်ရဲ့ ၅၁.၃ ရာခိုင်နှုန်းကိုပဲ ဆောင်ရွက်နိုင်ခဲ့ပါတယ်။ ဒီလိုဆောင်ရွက်နိုင်မှု အခြေအနေကို ကျိုးကြောင်းဖော်ပြချက်အနေနဲ့ တောင်သူများ ကျယ်ကျယ်ပြန့်ပြန့် မသိရှိခြင်းဆိုတဲ့ အချက်ဟာ အင်မတန်မှမဖြစ်သင့်တဲ့ ကျိုးကြောင်းဖော်ပြချက်လို့ မြင်ပါတယ်ရှင့်။ ကျွန်မတို့ ပြည်ထောင်စု လွှတ်တော်ကြီးမှာရှိတဲ့ ကိုယ်စားလှယ်များဟာ မိမိတို့နိုင်ငံမှာရှိတဲ့ စီးပွားရေးမူဝါဒအပါအဝင် ကျွန်မတို့ နိုင်ငံရဲ့ ဘတ်ဂျက်လိုငွေတွေ ဖြည့်ဆည်းဖို့၊ ကုန်သွယ်မှုလိုငွေပမာဏတွေ ညီညွတ်မျှတဖို့၊ ကျွန်မတို့ တောင်သူလယ်သမားတွေရဲ့ ဘဝမြှင့်တင်ဖို့၊ ကျွန်မတို့ လယ်ယာထွက်ကုန်တွေရဲ့ အရည် အသွေးမြှင့်တင် ဖို့နဲ့ ကျွန်မတို့ အမျိုးမျိုးသော ဆွေးနွေးမှုတွေ၊ မေးမြန်းမှုတွေ၊ အဆိုတွေကို တင်သွင်းပြီးတော့မှ အတည်ပြု ခဲ့ပြီးသား ဖြစ်ပါတယ်။ ဒီဖော်ပြချက်ဟာ ကျွန်မတို့ လွှတ်တော်ကိုယ်စားလှယ်များရဲ့ တင်ပြချက်၊ ပြည်သူများရဲ့ လိုအပ် ချက်ကို ပြက်ရယ်ပြုနေတဲ့ ကျိုးကြောင်းဖော်ပြချက် တစ်ချက်ဖြစ်တယ်လို့ မြင်တာဖြစ်တဲ့အတွက်ကြောင့် မို့လို့ ကျွန်မတို့ ဒီ JICA 2 Step Loan နဲ့ပတ်သက်ပြီးတော့မှ ဆောင်ရွက်နေမှုလုပ်ငန်းစဉ်တွေမှာ ဘယ်လို အားနည်းချက်၊ အားသာချက်တွေ ရှိနေတာလဲ၊ ဘယ်လိုပြုပြင်ဆောင်ရွက်ရမလဲဆိုတာ စနစ်တကျ စိစစ်ပြီးတော့မှ ပြန်လည်ပြုပြင် ဆောင်ရွက်သင့်ပါကြောင်း အကြံပြုဆွေးနွေးလိုပါတယ်ရှင့်။ Next၊ ဒါကတော့ ကျွန်မတို့ ရည်ရွယ်ချက်ဖြစ်ပါတယ်။ အရှေ့မှာ ကျွန်မတို့ ကျယ်ကျယ်ပြန့်ပြန့် ဆွေးနွေးပြီးသားဖြစ်တဲ့အတွက်ကြောင့်မို့လို့ ကျွန်မ အကျယ်တဝင့် မဆွေးနွေးတော့ပါဘူး။ ဒါကတော့ ကျွန်မတို့ ဒုတိယအပိုင်းအနေနဲ့ ဆွေးနွေးလိုတဲ့အပိုင်း ဖြစ်ပါတယ်။ ဒုတိယအပိုင်း အနေနဲ့ဆိုလို့ရှိရင် ကျွန်မတို့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနကနေပြီးတော့မှ ကျွန်မတို့ ပြည်ပကချေးယူရငွေတွေကို စီမံကိန်းအတွက် ထုတ်ယူထားရတယ်။ ဒါပေမယ့် ကျွန်မတို့ စီမံကိန်း လုပ်ငန်းတွေကို ရာခိုင်နှုန်းပြည့် မဆောင်ရွက်နိုင်တဲ့အတွက်ကြောင့်မို့လို့ ချေးငွေလက်ကျန်တွေ ကျန်ရှိ နေတဲ့ အခြေအနေကို ဖော်ပြတာဖြစ်ပါတယ်။ ဒီအခါမှာလည်း အင်မတန်မှဝမ်းနည်းစရာ ကောင်းပါတယ်။ အဲဒါ ဘာကိုဆိုလိုချင်တာလဲဆိုရင် ကျွန်မတို့နိုင်ငံရဲ့ အစိုးရသစ်ဟာ ဘတ်ဂျက်လိုငွေနဲ့ စဉ်ဆက်မပြတ် ကျွန်မတို့ရုန်းကန်နေရတဲ့ အခြေအနေတစ်ခုဖြစ်ပါတယ်။ ဒီလိုအခြေအနေတစ်ရပ်အပေါ်မှာ ချေးငွေတွေကို ထုတ်ယူထားပြီးတော့မှ သုံးစွဲနိုင်ခြင်းမရှိဘဲနဲ့ လက်ကျန်အနေနဲ့ထားရှိခြင်းဟာ အတိုးတွေကို ကျွန်မတို့က ထပ်ဆင့်ပေးနေရတာ ဖြစ်တဲ့အတွက်ကြောင့်မို့လို့ ကျွန်မတို့ ဘတ်ဂျက်လိုငွေကို ပိုမိုမြင့်မားအောင် ထောက်ပံ့ပေးနေတဲ့ အချက်လေးတွေဖြစ်နေတယ်ဆိုတာကို ကျွန်မဆွေးနွေးလိုတာ ဖြစ်ပါတယ်။ ထို့အတူပဲ ကျွန်မတို့ JICA 2 Step Loan မှာ ပါဝင်နေတဲ့ ကျွန်မတို့ တောင်သူလယ်သမားတွေရဲ့ ဘဝမြှင့်တင်ရန်အတွက် ဆောင်ရွက်နိုင်မယ့်အခြေအနေတွေကို ထောက်ပံ့ပေးနိုင်တဲ့ လုပ်ငန်းစဉ်တွေ ကိုလည်း ဆောင်ရွက်နေရတဲ့ လုပ်ငန်းဖြစ်ပါတယ်။ ဒီလိုမျိုး ချိတ်ဆက်နေရတဲ့ လုပ်ငန်းစဉ်တွေအပေါ်မှာ တစ်ဖက်ကအားနည်းချက်ရှိရင် တစ်ဖက်မှာလည်း အပြန်အလှန် အားနည်းချက်ရှိမှာ ဖြစ်တဲ့အတွက်ကြောင့် မို့လို့ ဒီအခြေအနေအပေါ်မှာလည်း သက်ဆိုင်ရာ ဝန်ကြီးဌာနအနေနဲ့ ကျွန်မတို့ ပြန်လည်စိစစ်ပြီးတော့မှ စနစ်တကျ စီစဉ်ဆောင်ရွက်သင့်ပါတယ်လို့ အကြံပြုဆွေးနွေးလိုပါတယ်ရှင့်။ ဒါ ကျွန်မတို့ ပြည်ထောင်စုစာရင်းစစ်ချုပ်ရဲ့ သုံးသပ်ချက်ဖြစ်ပါတယ်။ ဒါကတော့ ကျွန်မတို့ တတိယပိုင်းအနေနဲ့ ဆွေးနွေးလိုတာဖြစ်ပါတယ်။ ကျွန်မတို့ ကျန်းမာရေးနှင့် အားကစားဝန်ကြီးဌာနရဲ့ ငွေလုံးငွေရင်းဘတ်ဂျက်မှာ အသုံးမပြုနိုင်ဘဲ ပိုလျှံရန်ပုံငွေတွေကို ပြန်လည် အပ်ရတဲ့ကိစ္စရပ်ဖြစ်ပါတယ်။ ကျွန်မတို့အစိုးရသစ် စတင်တာဝန်ယူတဲ့ ကာလကနေစပြီးတော့မှ လူ့စွမ်းအား အရင်းအမြစ်နဲ့ နိုင်ငံတော်တည်ထောင်မယ်။ လူ့သယံဇာတနဲ့ နိုင်ငံတော်ကို တည်ဆောက်မယ်ဆိုတဲ့ မူဝါဒနဲ့ ရည်မှန်းချက်ကို မျှော်ရည်ပြီးတော့မှ ကျန်းမာရေးနှင့် အားကစားဝန်ကြီးဌာနရဲ့ အသုံးစရိတ်၊ ပညာရေးရဲ့ အသုံးစရိတ်တွေကို ကျွန်မတို့ တိုးမြှင့်ပြီးတော့ လျာထားခဲ့ပါတယ်။ မည်သို့ပင် တိုးမြှင့်ထား ပါသော်လည်း ယခုကဲ့သို့ဖြစ်စဉ်များ ဖြစ်နေပါမယ်ဆိုလို့ရှိရင် ကျွန်မတို့ရဲ့ ရည်ရွယ်ချက်၊ ရည်မှန်း ချက်တွေ ပေါက်မြောက်အောင်မြင်နိုင်ဖို့ရာအတွက် များစွာအဟန့်အတား ဖြစ်နေမှာဖြစ်ပါတယ်။ ဒီလို များစွာ အဟန့်အတားဖြစ်နေမှာ ဖြစ်တဲ့အတွက်ကြောင့်မို့လို့လဲ ကျွန်မအနေနဲ့ အကြံပြုချင်တာက ဒီမှာ ပါတဲ့အချက်ဆိုလို့ရှိရင် အင်မတန်မှ ဝမ်းနည်းစရာကောင်းပါတယ်။ ၂၀၁၆-၂၀၁ရ မှာ ဘဏ္ဍာငွေ ခွင့်ပြုပြီးသားကိစ္စရပ်ကို ပြန်လည်တင်ပြတယ်။ ၂၀၁၄-၂၀၁၅ မှာ ဘဏ္ဍာငွေရရှိပြီးသားကိစ္စရပ်ကို ပြန်လည်တင်ပြတယ်။ ကျွန်မတို့ ၂၀၁၈-၂၀၁၉ ဘဏ္ဍာနှစ် အမျိုးသား စီမံကိန်းဥပဒေရဲ့ ပုဒ်မ ၁၃ မှာဆိုလို့ရှိရင် ကျွန်မတို့ သက်ဆိုင်ရာ ကိုယ်စားလှယ်များအပါအဝင် တာဝန် ရှိသူပုဂ္ဂိုလ်များနဲ့ သက်ဆိုင်ရာ၊ ဌာနဆိုင်ရာ အဖွဲ့အစည်းအသီးသီးက ပေါင်းစပ်ညှိနှိုင်းဆောင်ရွက်ရမယ်။ ဒီလိုပေါင်းစပ်ညှိနှိုင်းဆောင်ရွက်မှု မရှိဘူးဆိုလို့ရှိရင် ကျွန်မတို့ စည်းမျဉ်းစည်းကမ်းများနဲ့အညီ အပြစ်ပေး အရေးယူရမယ်ဆိုတဲ့ ကိစ္စရပ်ပါပါတယ်။ ဒီလို ဘာလို့ထည့်သွင်းထားတာလဲဆိုတော့ ဒီလိုအချက်တွေ ဖြစ်မှာကြောက်လို့ ကျွန်မတို့ ထည့်သွင်းတာဖြစ်ပါတယ်။ ဒီအတွက်ကြောင့်မို့လို့ ကျွန်မတို့ ပြည်ထောင်စု လွှတ်တော် နာယကကြီးကို ပန်ကြားလိုတာက ၂၀၁၉-၂၀၂၀ အပါအဝင် နောင်လာမယ့် စီမံကိန်းနဲ့ပတ်သက်တဲ့ ဥပဒေတိုင်းမှာ ဒီအချက်ကို မဖြစ်မနေ ထည့်သွင်းပေးစေချင်ပါတယ်။ ထို့အတူ ကျွန်မ ကျန်းမာရေးဝန်ကြီး ဌာနကို မေးမြန်းချင်တာက ဒီကိစ္စရပ်နဲ့ပတ်သက်ပြီးတော့မှ တာဝန်ရှိတဲ့ ပုဂ္ဂိုလ်များကို မည်ကဲ့သို့အရေးယူ ဆောင်ရွက်ထားပါသလဲဆိုတာကိုလည်း ရှင်းလင်းပေးစေချင်ပါတယ်။ ဒီလိုဖြစ်တာဖြစ်တဲ့အတွက်ကြောင့်မို့လို့ ကျွန်မတို့နိုင်ငံမှာ ဘယ်လောက်ပဲကောင်းမွန်တဲ့ ခေါင်းဆောင် ကောင်းရှိနေပါစေဦး၊ မူဝါဒကောင်းတွေ ရှိနေပါစေဦး၊ ကျွန်မတို့ရဲ့ နိုင်ငံမှာ တာဝန်ရှိကြတဲ့ ပုဂ္ဂိုလ်တစ်ဦးစီ၊ တစ်ဦးစီရဲ့ တာဝန်ယူမှု၊ တာဝန်ခံမှုနဲ့သာ မဆောင်ရွက်ဘူးဆိုရင် ကျွန်မတို့နိုင်ငံဟာ ရွှေပြည်တော် သဘောထားမှတ်ချက် ၂၂၆၊ ၂၂၇၊ ၂၂၈ တို့ကို ကျွန်မ သဘောတူထောက်ခံပါကြောင်းနဲ့ သက်ဆိုင်ရာဌာန၊ အဖွဲ့ အစည်းများက လေးစားလိုက်နာပေးပါရန် မေတ္တာရပ်ခံပန်ကြားရင်း နိဂုံးချုပ်အပ်ပါတယ်ရှင်။ ကျေးဇူးအများကြီးတင်ပါတယ်။</speech>
<speech type="speaker">ဦးဘမျိုးသိန်း ရန်ကုန်တိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1321">ဦးဘမျိုးသိန်း(မဲဆန္ဒနယ်အမှတ်-၅၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော်နာယကကြီး၊ ပြည်ထောင်စုအဆင့်အဖွဲ့အစည်းဝင်များနဲ့ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များအားလုံးမင်္ဂလာပါခင်ဗျာ။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၅)က အမျိုးသားလွှတ်တော်ကိုယ်စားလှယ် ဦးဘမျိုးသိန်း ဖြစ်ပါတယ်။ အခု ကျွန်တော် ကတော့ ဒီပြည်ထောင်စုစာရင်းစစ်ချုပ်ရဲ့ အစီရင်ခံစာတွေ့ရှိချက်အပေါ်မှာ ပြည်သူ့ငွေစာရင်းပူးပေါင်း ကော်မတီရဲ့ လေ့လာတွေ့ရှိချက်နှင့်သဘောထားမှတ်ချက် အစီရင်ခံစာအမှတ်စဉ်(၁၁/၂၀၁၉)ကို ဆွေးနွေးမှာ ဖြစ်ပါတယ်။ နာယကကြီးခင်ဗျား။ အစီရင်ခံစာမှာပါရှိတဲ့ အပိုင်း(၁) ပြည်ထောင်စု၏ အရအသုံးမှန်းခြေ ငွေစာရင်း အကောင်အထည်ဖော်မှုရဲ့ ငွေလုံးငွေရင်းအသုံးစရိတ်နဲ့ပတ်သက်ပြီး ဆွေးနွေးမှာဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး၊ ဆည်မြောင်းနဲ့ ရေအသုံးချမှုစီမံခန့်ခွဲရေးဦးစီးဌာနရဲ့ ဒါးက မြစ်ရေတင်စီမံကိန်းနဲ့ မဒန်းရေလှောင်တမံတို့ဖြစ်ပါတယ်။ ဒါးကမြစ်ရေတင်စီမံကိန်းကို အမှန်တကယ် ဆောင်ရွက်နိုင်မှုမရှိဘဲ ရန်ပုံငွေတောင်းခံခြင်း၊ ငွေလုံးငွေရင်းအသုံးစရိတ်များ လျာထားရာတွင် မြေပြင် အခြေအနေနှင့် နေရာဒေသအခြေအနေ ကြိုတင်လေ့လာမှုမရှိခြင်း၊ လုပ်ငန်းနှင့်လျာထားငွေ လိုက်လျော ညီထွေမှုမရှိခြင်းလို့ သုံးသပ်ထားပါတယ်။ ကိစ္စကတော့ ဒါးကမြစ်ရေတင်စီမံကိန်း မြေယာလျော်ကြေး ပေးတဲ့ကိစ္စဖြစ်ပါတယ်။ မြေယာလျော်ကြေးကို မြေသိမ်းခံတောင်သူများက လက်မခံခြင်းဖြစ်ပါတယ်။ နာယကကြီးခင်ဗျား။ နောက်တစ်ခုကတော့ မဒန်းရေလှောင်တမံဖြစ်ပါတယ်။ ငွေလုံးငွေရင်း အသုံး စရိတ်များအား အမှန်လိုအပ်မှုမရှိဘဲ လျာထားတောင်းခံပြီး သုံးစွဲနိုင်မှုမရှိခြင်း၊ အမှန်သုံးစွဲနိုင်မှုမှာလည်း ၃၀ ရာခိုင်နှုန်းခန့်သာ ရှိခြင်းဖြစ်ပြီးတော့ ကိစ္စကတော့ တူးမြောင်းနယ်နိမိတ်မှာပါဝင်တဲ့ တောင်သူများကို မြေယာလျော်ကြေးပေးရန်ဖြစ်ပါတယ်။ ဒီကိစ္စမှာ ၅-၂-၂၀၁၈ ရက်နေ့က ၂၀၁၂ ခုနှစ်၊ လယ်ယာမြေဥပဒေ၊ နည်းဥပဒေနဲ့အညီ လျော်ကြေးတွက်ချက်ပြီး အဆင့်ဆင့်တင်ပြရာ အတည်ပြုချက် မကျသေးလို့လို့ ဖြစ်ပါတယ်။ မြေယာလျော်ကြေး၊ နစ်နာကြေးပေးရန် တောင်သူများနှင့်ညှိနှိုင်းရာ ကြန့်ကြာနေလို့ လို့ဆိုပါတယ်။ နာယကကြီးခင်ဗျား။ မဒန်းရေလှောင်တမံစီမံကိန်းဟာ နေပြည်တော်လယ်ဝေးမြို့နယ်မှာရှိပါတယ်။ စီမံကိန်းစတင်ခဲ့တာက ဘဏ္ဍာရေးနှစ်က ၂၀၀၄-၂၀၀၅ ခုနှစ်ဖြစ်ပါတယ်။ စီမံကိန်းခန့်မှန်းတန်ဖိုးက ကျပ် သန်းပေါင်း ၃၉,၇၀၀ ဖြစ်ပါတယ်။ ၂၀၁၈-၂၀၁၉ ခုနှစ်ထိ ရရှိခဲ့တဲ့ရန်ပုံငွေက ကျပ်သန်းပေါင်း ၂၂,၄၆၃.၉၉ သန်းဖြစ်ပါတယ်။ ၂၀၀၄-၂၀၀၅ ခုနှစ်မှာ စီမံကိန်းစတင်ပါတယ်။ တာတမံပြီးတာက ၂၀၀၉ ခုနှစ် ဖြစ်ပါတယ်။ တူးမြောင်းတူးရန်စတင်တာက ၂၀၁၁ ခုနှစ်ဖြစ်ပါတယ်။ စီမံကိန်းရဲ့ အကျိုးပြုဧရိယာ ဧက ၈၀၀၀ ဖြစ်ပါတယ်။ လျှပ်စစ်ဓာတ်အား ၂၅ ကီလိုဝပ်ဖြစ်ပါတယ်။ ဒီတူးမြောင်းဖောက်ရာမှာပါဝင်တဲ့ လယ်မြေဧကပေါင်းက ၉၄.၄ရ ဧကဖြစ်ပြီးတော့ ဆုံးရှုံးနစ်နာတဲ့ တောင်သူပေါင်းက ၁၆၈ ဦးဖြစ်ပါတယ်။ နစ်နာဆုံးရှုံးခဲ့တဲ့ တောင်သူများကို ၂၀၁၂ ခုနှစ် လယ်ယာမြေဥပဒေ အတည်မဖြစ်ခင် တည်ဆဲဥပဒေများနဲ့ ဆောင်ရွက်ပြီး နစ်နာကြေး၊ လျော်ကြေးပေးခဲ့ခြင်း မရှိပါဘူး။ ၂၀၁၂ ခုနှစ်၊ လယ်ယာမြေဥပဒေ အတည်ပြုပြီးနောက် ၂၀၁၆-၂၀၁၇၊ ၂၀၁၇-၂၀၁၈ တို့မှာလည်း မပေးနိုင်ခဲ့ပါဘူး။ ၂၀၁၆-၂၀၁ရ နဲ့ ၂၀၁၇-၂၀၁၈ တို့မှာ ပြည်ထောင်စု လွှတ်တော်မှာ တင်ပြပြီး လျော်ကြေးငွေ တောင်းခံတယ်။ မပေးနိုင်လို့ နိုင်ငံတော်ကို ပြန်အပ်ရပါတယ်လို့ သိရပါတယ်။ နာယကကြီးခင်ဗျား။ ကျွန်တော်က ဒါတွေကတော့ တစ်ဆက်တည်းပဲ ကျွန်တော်ဆက်ပြောချင် တာကတော့ ဒီလိုကိစ္စမျိုးဟာ နေပြည်တော်ကောင်စီမှာ အလားတူ ကိစ္စမျိုး ၁၀ ခုလောက်ရှိပါတယ်။ ဆည်တွေ၊ တာတမံတွေ၊ တူးမြောင်းတွေကိစ္စမှာ မြေလျော်ကြေး မပေးနိုင်သေးပါဘူး။ ဒီဆည်၊ တာတမံတွေ တူးမြောင်းတွေက ၁၉၉၀ နောက်ပိုင်း ၂၀၁၂ ခုနှစ်၊ လယ်ယာမြေဥပဒေမပေါ်ခင်ကတည်းက တည်ဆောက် ခဲ့တာ ဖြစ်ပါတယ်။ တည်ဆဲဥပဒေများနဲ့လည်း တောင်သူများကို မြေယာလျော်ကြေးပေးရန် ကျန်ရှိ နေပါတယ်။ ၂၀၁၂ လယ်ယာမြေဥပဒေ ထွက်ပြီးတဲ့နောက်မှာလည်း တောင်သူများကို မြေယာလျော်ကြေး အခုချိန်ထိ ပေးဖို့ကျန်နေပါသေးတယ်ခင်ဗျား။ အလားတူ ဖြစ်ရပ်မျိုးတွေ မြေယာလျော်ကြေးပေးရန်တွေ အများကြီးရှိပါသေးတယ်။ ဒီထဲက ကျွန်တော် ဥပမာအနေနဲ့ ပြောရမယ်ဆိုလို့ရှိရင် ဧရာဝတီတိုင်း၊ အင်္ဂပူ မြို့နယ်၊ အင်ကညင်ဆည်ဖြစ်ပါတယ်။ မြောင်းလက်တံတားတဲ့ကိစ္စမှာ ၂၀၁၂ ခုနှစ်၊ လယ်ယာမြေ ဥပဒေ မထွက်ခင်ကတူးခဲ့တဲ့ မြောင်းလက်တံဧရိယာမှာပါတဲ့ တောင်သူများကို လျော်ကြေး၊ နစ်နာကြေး မပေး ပါဘူး။ ၂၀၁၂ ခုနှစ်၊ လယ်ယာမြေဥပဒေ အတည်ပြုပြီးနောက် တူးဖော်ခဲ့တဲ့ မြောင်းဧရိယာမှာပါတဲ့ တောင်သူများကိုသာ လျော်ကြေးပေးပါတယ်။ ဒါဟာ ဒီဆည်ရဲ့ တူးမြောင်းပဲ ဖြစ်ပါတယ်။ ၂၀၁၂ ခုနှစ်၊ လယ်ယာမြေဥပဒေ အတည်မပြုခင် တည်ဆဲဥပဒေများနဲ့အညီ ဆောင်ရွက်ပေးနိုင်ခြင်းလည်းမရှိဘူး။ အဲဒါဟာ ကျွန်တော် ဥပမာအနေနဲ့ တင်ပြခြင်းဖြစ်ပါတယ်ခင်ဗျား။ နာယကကြီးခင်ဗျား။ နိဂုံးချုပ်အားဖြင့် (၁၁/၂၀၁၉)အစီရင်ခံစာမှာ ဌာနရဲ့ ဖော်ပြချက်ပေါ့။ အကြောင်းရင်း ဖော်ပြချက်ကတော့ တူးမြောင်းနယ်နိမိတ်အတွင်းပါဝင်သည့် လယ်ယာမြေများအတွက် တောင်သူများ၏ အကျိုးစီးပွားကို ရှေးရှု၍ စောစီးစွာ အကျိုးခံစားခွင့်ရရှိနိုင်ရေး ဆိုတဲ့အတိုင်း မြေယာ လျော်ကြေးပေးရန် ကျန်ရှိနေတဲ့အမှုများကို အမြန်ဆုံးဆောင်ရွက်ပေးလိုပါကြောင်း အစီရင်ခံစာအမှတ် (၁၁/၂၀၁၉)ကို ဆွေးနွေးတင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဆွေးနွေးဖို့ ကျန်ရှိတဲ့ လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၉-၈-၂၀၁၉ ရက်မှာ ကျင်းပပြုလုပ်မယ့် ပြည်ထောင်စု လွှတ်တော် အစည်းအဝေးတွင် ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၂) ရက်မြောက်နေ့ ရပ်နားကြောင်းနှင့် (၁၃)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၀)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၃)ကြိမ် မြောက်ပုံမှန်အစည်းအဝေး (၁၂)ရက်မြောက်နေ့ အစီအစဉ်ကို ရပ်နားပါမယ်။ အစည်းအဝေး (၁၃)ရက်မြောက် နေ့ကို ၂၀၁၉ ခုနှစ်၊ သြဂုတ်လ ၁၉ ရက် (တနင်္လာနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး (၁၂)ရက်မြောက်နေ့ အစည်းအဝေးကို မွန်းလွဲ ၁၂:၅၀ နာရီတွင် ရပ်နားပါသည်။</speech>
</postface>
</transcript>
</doc>
