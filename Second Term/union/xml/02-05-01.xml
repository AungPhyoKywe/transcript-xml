<doc>
<docinfo>
<docno>02-05-01.xml</docno>
<pdf>02-05-01.pdf</pdf>
<term value="02">ဒုတိယအကြိမ်</term>
<session value="05" />
<sittingday value="01" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ပထမနေ့မှတ်တမ်း</title>
<date>၁၃၇၉ ခုနှစ်၊ ကဆုန်လပြည့်ကျော် ၈ ရက် (၂၀၁ရ ခုနှစ်၊ မေလ ၁၈ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး ပထမနေ့ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ ပထမနေ့ အစီအစဉ် စတင်ပါတော့မယ်။ ဒီကနေ့ စတင်ကျင်းပမယ့် ပဉ္စမပုံမှန်အစည်းအဝေးများမှာ အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ကျွန်တော် ဦးကျော်စိုးက ဆောင်ရွက်သွားမှာ ဖြစ်ပါတယ်ခင်ဗျား။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ပထမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၆၁၀ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၂.၅၆ ရာခိုင်နှုန်းရှိပြီး ထက်ဝက်ကျော် တက်ရောက်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၁၉ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပထမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး ပထမနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="935">ဒေါ်မြတ်သီတာထွန်း(ကော်မတီဝင်၊ ကိုယ်စားလှယ်များစိစစ်ရေးကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးရှင့်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ပထမနေ့ ၁၈-၅-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ်မဲဆန္ဒနယ် အမှတ် (၅)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီဝင်ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးလာမာလေး ဆော့လော်၊ - ဦးမိုးရွှေ ပူတာအို၊ - ဦးတင့်စိုး ဖားကန့်၊ - ဦးချင်းဖေလင်း မံစီ၊ - ဦးဝင်းမြင့်အောင် ဒီပဲယင်း၊ - ဦးအောင်စိုး သရက်ချောင်း၊ - ဦးသက်လွင်(ခ) ဦးပေါခင် မြင်းခြံ၊ - ဦးသန်းစိုး သာစည်၊ - ဦးမောင်သိန်းခိုင် စစ်တွေ၊ - ဦးဦးလှစော မြောက်ဦး၊ - ဦးအောင်ကျော်ဇံ ပေါက်တော၊ - သူရဦးသက်ဆွေ ကိုကိုးကျွန်း၊ - ဦးမြင့်လွင် ပုဇွန်တောင်၊ - ဒေါ်ခင်မို့မို့အောင် - ဒေါက်တာဝေဖြိုးအောင် - ဦးတင်ဝမ်း - ဦးစိုင်းစံသိန်း - ဦးခွန်မောင်သောင်း - ဒေါ်နန်းခမ်းအေး - ဦးခွန်အောင်ကျော် - ဦးစိုင်းဆိုင်မိုင်း - ဒေါ်နန်းခင်စော ဦးခွန်သန်းထူး - ဒေါက်တာထွန်းလင်းမောင် - ဦးဝင်းထွဋ် - ဒုတိယဗိုလ်မှူးကြီးဒေါ်စိုးစိုးမြင့် - ဗိုလ်မှူးထင်လင်းဦး - ဒေါ်ရှီလာနန်တောင်(ခ) အမ်နန်တောင် - ဦးရယ်(ခ)ဦးမြင့်သန်းထွန်း - ဦးကျော်သန်း - ဦးစောချစ်ဦး - ဒေါ်ခင်ဆွေလွင် - ဦးဝင်းအောင် - ဦးကိုကိုနိုင် - ဒေါက်တာမိုးမြင့်အောင် - ဦးပြူးလွင် - ဦးခင်အောင်မြင့် - ဦးအေးမင်းဟန် - ဦးလှမြင့်(ခ) ဦးလှမြင့်သန်း - ဦးကျော်သန်း - ဦးကျော်ကျော် - ဒေါက်တာမြတ်ဉာဏစိုး - ဦးကျော်ထွေး - ဦးခွန်သိန်းဖေ - ဦးစိုင်းဝမ်းလှိုင်းခမ်း မိုးနဲ၊ ပင်လောင်း၊ နမ္မတူ၊ ဟိုပုန်း၊ မိုင်းကိုင်၊ ကွန်ဟိန်း၊ ဆီဆိုင်၊ ကြံခင်း၊ ဖျာပုံ၊ တပ်မတော်သား၊ တပ်မတော်သား၊ ကချင်-၂၊ ကယား-၁။ ကယား -၈၊ ကရင်-၃။ စစ်ကိုင်း-၃။ စစ်ကိုင်း-၈၊ ပဲခူး-၂။ မကွေး-၁၂၊ မန္တလေး-၈၊ မွန်-၁၊ မွန်-၁၁၊ ရခိုင်-၁၀၊ ရခိုင်-၄၊ ရန်ကုန်-၃။ ရန်ကုန် -၈၊ ရှမ်း-၉၊ ရှမ်း-၃၊ - ဦးညီစိန် - ဦးမောင်မောင်အုန်း ဧရာဝတီ-၅၊ - ဒေါ်အိအိပြုံး ဧရာဝတီ-၈ နှင့် - ဦးသိမ်းဆွေ ဧရာဝတီ-၁၀ တို့ဖြစ်ပါတယ်။ ယနေ့ ခွင့်ပန်ကြားသူ ၄၉ ဦးဖြစ်တဲ့အတွက် ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြား သူများကို ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြပန်ကြားအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးကို တက်ရောက် ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၉ ဦး ဖြစ်ပြီး ခွင့်မဲ့ ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက က နှုတ်ခွန်းဆက်စကားပြောကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးသို့ တက်ရောက်လာကြတဲ့ ပြည်ထောင်စုလွှတ်တော် ကိုယ်စားလှယ်များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနဲ့ ပြည့်ဝ ကြပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ မကြာမီကာလက ကျင်းပပြီးစီးခဲ့တဲ့ ကြားဖြတ်ရွေးကောက်ပွဲမှာ မဲဆန္ဒရှင်ပြည်သူများက ရွေးကောက် တင်မြှောက်ပေးခဲ့တဲ့ ပြည်သူ့လွှတ်တော်နဲ့ အမျိုးသားလွှတ်တော်ကိုယ်စားလှယ် ၁၂ ဦးကိုလည်း လှိုက်လှဲစွာ ကြိုဆိုပါကြောင်း ပြည်ထောင်စုလွှတ်တော်ကိုယ်စား ပြောကြားလိုပါတယ်။ ပြည်ထောင်စုလွှတ်တော် ကိုယ်စားလှယ်များအနေနဲ့ လွှတ်တော်အစည်းအဝေးများ ရပ်နားထားစဉ်ကာလမှာ မိမိတို့ရဲ့ နယ်မြေဒေသ အလိုက် ဖွံ့ဖြိုးတိုးတက်ရေးနဲ့ ပြည်သူအကျိုးပြုလုပ်ငန်းများမှာ တတ်စွမ်းသမျှ ပူးပေါင်းပါဝင် ဆောင်ရွက် နိုင်ခဲ့ကြသလို နိုင်ငံသားပြည်သူများရဲ့ ဘဝနဲ့ ဆန္ဒအသံများကိုလည်း မြင်တွေ့ကြားသိခဲ့ကြပြီး ဖြစ်သည့် အတွက် ပဉ္စမပုံမှန်အစည်းအဝေးကာလမှာ ရလဒ်ကောင်းတွေ ပိုမိုရရှိလိမ့်မယ်လို့ မျှော်လင့်ပါတယ်။ ယနေ့စတင်ကျင်းပတဲ့ ပြည်ထောင်စုလွှတ်တော် ပဉ္စမပုံမှန်အစည်းအဝေးကာလဟာ ဒုတိယအကြိမ် ပြည်ထောင်စုအစိုးရအဖွဲ့ရဲ့ သက်တမ်းတစ်နှစ်ကျော်ကာလ ဒုတိယနှစ်သက်တမ်းရဲ့ အစပိုင်းလည်းဖြစ်ပါတယ်။ လွှတ်တော်ကိုယ်စားလှယ်များအနေနဲ့ ဒီကာလအတွင်းမှာ ထိုက်သင့်တဲ့ လွှတ်တော်ဆိုင်ရာ အတွေ့အကြုံ ကောင်းများ ရရှိကြပြီလို့ယုံကြည်ပါတယ်။ ဒီအတွေ့အကြုံကောင်းများကို နိုင်ငံသူ နိုင်ငံသားများရဲ့ လူမှုစီးပွား ဘဝဖွံ့ဖြိုးတိုးတက်ရေးအတွက် လွှတ်တော်ကိုယ်စားလှယ်များအနေနဲ့ ကောင်းစွာအသုံးချနိုင်ဖို့လည်း တိုက်တွန်း မှာကြားလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ယခုကျင်းပမယ့် ပဉ္စမပုံမှန်အစည်းအဝေး ကာလအတွင်း နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့လာသော ဥပဒေဆိုင်ရာ အထောက်အကူပေးရေးဥပဒေကို ပြင်ဆင်သည့်ဥပဒေကြမ်း အပါအဝင် ပြည်ထောင်စုလွှတ်တော်မှာ ဆောင်ရွက်ဆဲကျန်ရှိတဲ့ ဥပဒေကြမ်းများကို ဆွေးနွေးအဆုံးအဖြတ်ရယူခြင်း၊ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ သီးသန့်ရန်ပုံငွေမှ ခွဲဝေသုံးစွဲခဲ့တဲ့ကိစ္စ၊ အရှေ့တောင်အာရှ သဘာဝဘေးအန္တရာယ် စီမံခန့်ခွဲမှုဆိုင်ရာ စီမံကိန်းများကို အကောင်အထည်ဖော်ရန်အတွက် ကမ္ဘာ့ဘဏ်ထံမှ ချေးငွေအမေရိကန် ဒေါ်လာ ၁၂၅ သန်းချေးယူရန်ကိစ္စ၊ အာရှဒေသသစ်တောပူးပေါင်းဆောင်ရွက်မှု အဖွဲ့အစည်း တည်ထောင်ခြင်း ဆိုင်ရာ သဘောတူစာချုပ်မှာ မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စများ အပါအဝင် ပြည်ထောင်စု အစိုးရအဖွဲ့မှပေးပို့ထားတဲ့ အစီရင်ခံစာများကို ဆွေးနွေးခြင်း၊ အတည်ပြုခြင်းများကို ဆောင်ရွက်သွားမှာ ဖြစ်ပါတယ်။ ဒါ့အပြင် လွှတ်တော်အသီးသီးမှာ ကျန်ရှိနေတဲ့ ဆောင်ရွက်ဆဲဥပဒေကြမ်းများအနက်မှ မဖြစ်မနေ ဦးစားပေးဆောင်ရွက်ပေးရမယ့် ဥပဒေကြမ်းများကိုလည်း အတည်ပြုပြဋ္ဌာန်းနိုင်ရေး ဆက်လက် ဆောင်ရွက် သွားကြရဦးမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ်မှာ ပြည်ထောင်စု လွှတ်တော်ဆိုင်ရာ ဖွံ့ဖြိုးရေးရန်ပုံငွေများနဲ့ ဒေသဖွံ့ဖြိုးရေးလုပ်ငန်းများ ဆောင်ရွက်ခဲ့တဲ့ မြို့နယ်ပေါင်း ၃၂၅ မြို့နယ်အနက် ယနေ့အထိ ၂၂၃ မြို့နယ်မှ လုပ်ငန်းပြီးစီးကြောင်းတင်ပြခဲ့ပြီး ၁၀၃ မြို့နယ် တင်ပြရန် ကျန်ရှိနေသေးကြောင်း တွေ့ရှိရပါတယ်။ ဒါကြောင့် ကျန်ရှိတဲ့ မြို့နယ်များအနေနဲ့ ဆောလျင်စွာ ပေးပို့ကြဖို့နဲ့ ပိုလျှံငွေများကို သက်ဆိုင်ရာ မြန်မာ့စီးပွားရေးဘဏ်ခွဲများမှတစ်ဆင့် နေပြည်တော်ရှိ ငွေတိုက်ဦးစီးဌာနသို့ ြန်လည်အပ်နှံကြဖို့ ထပ်မံအသိပေး ပြောကြားလိုပါတယ်။ ဒါ့အပြင် ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေမှာ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေကို ခွင့်ပြုခဲ့ပြီးဖြစ်တဲ့ အတွက် ၂၀၁၇-၂၀၁၈ ခု၊ ဘဏ္ဍာရေးနှစ်မှာ မြို့နယ်အလိုက် ဒေသဖွံ့ဖြိုးရေးလုပ်ငန်းများကို စတင် ဆောင်ရွက်နိုင်ဖို့ ဥပဒေ၊ လုပ်ထုံးလုပ်နည်းများနဲ့အညီ လုပ်ငန်းဆောင်ရွက်ခွင့်နဲ့ အဆိုပြုချက်များကို င်ပြဆောင်ရွက်ကြဖို့လည်း ပြောကြားလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုလွှတ်တော် ပဉ္စမပုံမှန် အစည်းအဝေး ကျင်းပဆဲကာလမှာ ပြည်ထောင်စုငြိမ်းချမ်းရေးညီလာခံ (၂၁)ရာစုပင်လုံ ဒုတိယအစည်းအဝေးကို ၂၄-၅-၂၀၁ရ ရက်မှာ စတင်ကျင်းပပြုလုပ်မှာ ဖြစ်ပါတယ်။ နိုင်ငံတော်၏ အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်ကလည်း (၂၁)ရာစုပင်လုံတွင် တိုင်းရင်းသား ခေါင်းဆောင်တွေနဲ့ ပြည်သူအားလုံး ဝိုင်းဝန်းကြိုးပမ်း ဆောင်ရွက်သွားကြမယ်ဆိုရင် ပြည်သူတွေ မျှော်လင့် တောင့်တနေကြတဲ့ ငြိမ်းချမ်းရေးကို မလွဲမသွေ မုချရရှိမယ်လို့ အခိုင်အမာယုံကြည်ကြောင်း ပြောကြား သွားတာလည်း အားလုံးသိရှိပြီး ဖြစ်ပါတယ်။ ဒီ(၂၁)ရာစုပင်လုံဟာ ဖက်ဒရယ်ပြည်ထောင်စု ထူထောင်တဲ့အခါ အခြေခံမူတွေ ချမှတ်နိုင်ဖို့နဲ့ ပြည်ထောင်စုကြီးကို အခိုင်မာဆုံး၊ အကောင်းဆုံး၊ အငြိမ်းချမ်းဆုံးဖြစ်အောင် ဖော်ဆောင်ပေးမယ့် အရေးကြီးတဲ့ ညီလာခံကြီးဖြစ်ပါတယ်။ ဒါကြောင့် ဒီညီလာခံကြီး အောင်မြင်အောင် ဆောင်ရွက်နိုင်ဖို့ဆိုရင် ပြည်ထောင်စုအစိုးရအဖွဲ့၊ လွှတ်တော်၊ တပ်မတော်၊ တိုင်းရင်းသားလက်နက်ကိုင် အဖွဲ့အစည်းများ၊ နိုင်ငံရေး ပါတီများ ပါဝင်သည့်အဖွဲ့နဲ့ အရပ်ဘက်အဖွဲ့အစည်းများမှ ကိုယ်စားလှယ်များအနေနဲ့ မိမိတို့ကျရာကဏ္ဍ အသီးသီးမှာ ပူးပေါင်းပါဝင်ပြီး ဆက်လက်လုပ်ဆောင်သွားကြရမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်သူ့ကိုယ်စားလှယ်များနဲ့ ဖွဲ့စည်းထားတဲ့ ပြည်သူအားလုံးကိုကိုယ်စားပြုတဲ့ ပြည်ထောင်စုလွှတ်တော်ဟာ နိုင်ငံတော်အတွင်း မှီတင်းနေထိုင်ကြတဲ့ ပြည်သူတစ်ရပ်လုံးရဲ့ အကျိုးစီးပွားကို အဓိကထားပြီး ဥပဒေပြုရေးအပါအဝင် အခြားသော လွှတ်တော် ဆိုင်ရာ လုပ်ငန်းတာဝန်များကို ဥပဒေနဲ့အညီ ဆောင်ရွက်နေတဲ့ အဖွဲ့အစည်းတစ်ရပ် ဖြစ်ပါတယ်။ လွှတ်တော်ကိုယ်စားလှယ်များအနေနဲ့ နိုင်ငံတော်နဲ့ နိုင်ငံသားပြည်သူများအားလုံးအတွက် ထာဝရတည်တံ့ ခိုင်မြဲတဲ့ ဖက်ဒရယ်ပြည်ထောင်စုနိုင်ငံ ပေါ်ထွန်းလာရေး ပြည်သူနဲ့အတူ လက်တွဲကြိုးပမ်း ဆောင်ရွက် သွားကြပါစို့လို့ပြောကြားရင်း နိဂုံးချုပ်အပ်ပါတယ်။</speech>
<title>နိုင်ငံတော်သမ္မတထံမှ ပေးပို့ထားသော စီးပွားရေးနှင့် ကူးသန်းရောင်းဝယ်ရေးဝန်ကြီးဌာန ဒုတိယဝန်ကြီးခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန ဒုတိယဝန်ကြီးအဖြစ် ဦးအောင်ထူးအား ခန့်အပ်တာဝန်ပေးခြင်းနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၉-၄-၂၀၁ရ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထားပါတယ်။ အထက်ပါ ဒုတိယဝန်ကြီး ခန့်အပ်တာဝန်ပေးခြင်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>ပြည်ထောင်စုလွှတ်တော်နာယက၊ ကော်မရှင် ဥက္ကဋ္ဌနှင့် လွှတ်တော်ကိုယ်စားလှယ်များ၏ ပြည်ပခရီးစဉ်များကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး မတိုင်မီကာလအတွင်း ပြည်ထောင်စုလွှတ်တော် နာယက၊ ကော်မရှင် ဥက္ကဋ္ဌနဲ့ လွှတ်တော်ကိုယ်စားလှယ်များရဲ့ ပြည်ပ ခရီးစဉ်များကို တင်ပြပါမယ် ပြည်ထောင်စုလွှတ်တော် နာယက မန်းဝင်းခိုင်သန်း ခေါင်းဆောင်သည့် ကိုယ်စားလှယ်အဖွဲ့ ဖိလစ်ပိုင်နိုင်ငံ၊ မနီလာမြို့မှာ ကျင်းပပြုလုပ်တဲ့ အာဆီယံနိုင်ငံခေါင်းဆောင်များနှင့် အာဆီယံ ပါလီမန်များညီလာခံ ကိုယ်စားလှယ်များ မျက်နှာစုံညီတွေ့ဆုံပွဲအတွက် အကြိုညှိနှိုင်း အစည်း 3360:(AIPA- Preparatory Meeting for the ASEAN-AIPA Leaders’ Interface). အာဆီယံနိုင်ငံခေါင်းဆောင်များနှင့် အာဆီယံပါလီမန်များညီလာခံ ကိုယ်စားလှယ်များ မျက်နှာ စုံညီတွေ့ဆုံပွဲ (ASEAN- AIPA Leader’s Interface)သို့ တက်ရောက်ရန် ၂၇-၄-၂၀၁ရ ရက်မှ ၃၀-၄-၂၀၁ရ ရက်ထိ သွားရောက်ခဲ့တဲ့ခရီးစဉ်၊ ပြည်ထောင်စုလွှတ်တော်ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင် ဥက္ကဋ္ဌ သူရဦးရွှေမန်း ဦးဆောင်သည့် ကိုယ်စားလှယ်အဖွဲ့ တရုတ်ပြည်သူ့သမ္မတ နိုင်ငံလုံးဆိုင်ရာ အမျိုးသားပြည်သူ့ကွန်ဂရက်ရဲ့ ဖိတ်ကြားချက်အရ တရုတ်ပြည်သူ့သမ္မတ နိုင်ငံသို့ ၂၃-၄-၂၀၁ရ ရက် မှ ၂၉-၄-၂၀၁ရ ရက်ထိ သွားရောက်ခဲ့တဲ့ ချစ်ကြည်ရေးခရီးစဉ်နဲ့ ကာတာနိုင်ငံ၊ နိုင်ငံခြားရေးဝန်ကြီးဌာနရဲ့ ဖိတ်ကြားချက်အရ ဒိုဟာမြို့၌ ကျင်းပပြုလုပ်တဲ့ (၁၇)ကြိမ်မြောက် ဒိုဟာဖိုရမ်သို့ တက်ရောက်ရန် ၁၃-၅-၂၀၁ရ ရက်မှ ၁၇-၅-၂၀၁ရ ရက်ထိ သွားရောက်ခဲ့တဲ့ခရီးစဉ်၊ ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီ ဒုတိယဥက္ကဋ္ဌ ပြည်သူ့လွှတ်တော် ကိုယ်စားလှယ် ဦးအောင်မင်း ခေါင်းဆောင်သည့် ကိုယ်စားလှယ်အဖွဲ့ ဥရောပပါလီမန်ရဲ့ ဖိတ်ကြားချက်အရ ဘယ်လ်ဂျီယံနိုင်ငံ၊ ဘရပ်ဆဲ(လ်)မြို့သို့ ၂၃-၄-၂၀၁ရ ရက်မှ ၂၈-၄-၂၀၁ရ ရက်ထိ သွားရောက်ခဲ့တဲ့ လွှတ်တော်လေ့လာရေးခရီးစဉ်၊ ပြည်ထောင်စုလွှတ်တော် အာဆီယံပါလီမန်များညီလာခံဆိုင်ရာ ပူးပေါင်းကော်မတီ အဖွဲ့ဝင် ပြည်သူ့လွှတ်တော်ကိုယ်စားလှယ် ဦးနိုင်ထူးအောင် ခေါင်းဆောင်သည့် ကိုယ်စားလှယ်အဖွဲ့ AIPA အတွင်းရေးမှူးချုပ်ရုံးရဲ့ ဖိတ်ကြားချက်အရ လာအိုနိုင်ငံ၊ ဗီယင်ကျန်းမြို့မှာ ကျင်းပ ပြုလုပ်တဲ့ ဒုတိယအကြိမ် အာဆီယံပါလီမန်များညီလာခံ၏ ဆက်သွယ်ဆောင်ရွက်မှုဆိုင်ရာ 32600:00$qos (2nd Workshop on AIPA Communication Master Plan and Corporate Design)နှင့် AIPA အမှတ်တံဆိပ်ဒီဇိုင်း ရေးဆွဲရေး အလုပ်ရုံဆွေးနွေးပွဲသို့ တက်ရောက်ရန် ၃-၄-၂၀၁ရ ရက်မှ ၆-၄-၂၀၁ရ ရက်ထိ သွားရောက်ခဲ့တဲ့ခရီးစဉ်၊ ပြည်ထောင်စုလွှတ်တော် လွှတ်တော်များဖွံ့ဖြိုးတိုးတက်ရေးဆိုင်ရာ ပေါင်းစပ်ညှိနှိုင်းရေးအဖွဲ့ အဖွဲ့ဝင် ပြည်သူ့လွှတ်တော်ကိုယ်စားလှယ် ဦးဖြိုးဇေယျာသော် ခေါင်းဆောင်သည့် ကိုယ်စားလှယ် အဖွဲ့ ဟန်းဆိုက်ဒယ်ဖောင်ဒေးရှင်း (Hanns Seidel Foundation)ရဲ့ ဖိတ်ကြားချက်အရ ဂျာမနီနိုင်ငံ၊ လွှတ်တော်နှစ်ရပ်နှင့် ဘာဗေးရီးယားပြည်နယ် လွှတ်တော်များသို့ ၂၂- ၄-၂၀၁ရ ရက်မှ ၃၀-၄-၂၀၁ရ ရက်ထိ သွားရောက်ခဲ့တဲ့ လေ့လာရေးခရီးစဉ်နဲ့ ပြည်ထောင်စုလွှတ်တော် နိုင်ငံတကာပါလီမန်များအဖွဲ့ဆိုင်ရာပူးပေါင်းကော်မတီ ဥက္ကဋ္ဌ အမျိုးသား လွှတ်တော်ကိုယ်စားလှယ် ပါမောက္ခဒေါက်တာသန်းဝင်း ခေါင်းဆောင်သည့် ကိုယ်စားလှယ် အဖွဲ့ ဗီယက်နမ် အမျိုးသားလွှတ်တော်ဥက္ကဋ္ဌ မစ္စစ်ငုယင်တီကင်ငန်း (H.E. Mrs Nguyen Thi Kim Ngan)နဲ့ IPU အထွေထွေအတွင်းရေးမှူးချုပ်တို့ရဲ့ ဖိတ်ကြားချက်အရ ဗီယက်နမ် နိုင်ငံ၊ ဟိုချီမင်းမြို့မှာ ကျင်းပပြုလုပ်တဲ့ အာရှ-ပစိဖိတ်ဒေသဆိုင်ရာ ဆွေးနွေးပွဲသို့ တက်ရောက်ရန် ၁၀-၅-၂၀၁ရ ရက်မှ ၁၄-၅-၂၀၁ရ ရက်ထိ သွားရောက်ခဲ့တဲ့ လေ့လာရေးခရီးစဉ်တို့ ဖြစ်ပါတယ်။ အဆိုပါ ပြည်ပခရီးစဉ်များကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>ပြည်ထောင်စုလွှတ်တော်ကိုယ်စားလှယ်များစိစစ်ရေးကော်မတီတွင် အတွင်းရေးမှူးနှင့်အဖွဲ့ဝင်များ ပြောင်းလဲတာဝန်ပေးအပ်ခြင်းကို တင်ပြခြင်း နှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီကို ၁၁-၂-၂၀၁၆ ရက်က ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး စတုတ္ထနေ့မှာ လွှတ်တော်ရဲ့ သဘောတူညီချက်ရယူပြီး အဖွဲ့ဝင် ၁၅ ဦးနဲ့ အတည်ပြုဖွဲ့စည်းခဲ့ပြီး ဖြစ်ပါတယ်။ ပြည်သူ့လွှတ်တော်နဲ့ အမျိုးသားလွှတ်တော် အခွင့်အရေးကော်မတီဝင်များ ပြောင်းလဲဖွဲ့စည်းမှု အရ အထက်ပါဖွဲ့စည်းထားတဲ့ လွှတ်တော်ကိုယ်စားလှယ်များ စိစစ်ရေးကော်မတီ အဖွဲ့ဝင်များအနက် အတွင်းရေးမှူး ဦးမင်းဦး ပဲခူးတိုင်းဒေသကြီးမဲဆန္ဒနယ်အမှတ်(၆) အစား ဦးမောင်မောင်လတ် စစ်ကိုင်းတိုင်း ဒေသကြီး မဲဆန္ဒနယ်အမှတ်(၉) အမျိုးသားလွှတ်တော်ကိုယ်စားလှယ်အား အတွင်းရေးမှူး အဖြစ် လည်းကောင်း၊ ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် အစား ဒေါက်တာဦးစောနိုင် တောင်ဥက္ကလာပမဲဆန္ဒနယ် ပြည်သူ့လွှတ်တော်ကိုယ်စားလှယ်နဲ့ မန်းထွန်းကြိုင် ဧရာဝတီတိုင်းဒေသကြီး မဲဆန္ဒနယ်အမှတ်(၆) အစား စောမှာဖောင်ကွာ ကရင်ပြည်နယ် မဲဆန္ဒနယ်အမှတ်(၁၂) အမျိုးသားလွှတ်တော်ကိုယ်စားလှယ်တို့အား အဖွဲ့ဝင်များအဖြစ် ပြောင်းလဲတာဝန်ပေးအပ်ခြင်းကို ပြည်ထောင်စုလွှတ်တော်ရုံးရဲ့ ၁၇- ၅-၂၀၁ရ ရက်စွဲပါ အမိန့်ကြော်ငြာစာအမှတ် (၂၆/၂၀၁၇)ဖြင့် ထုတ်ပြန်ပြီး ဖြစ်ပါတယ်။ အဆိုပါပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီတွင် အတွင်းရေးမှူးနဲ့ အဖွဲ့ဝင်များ ပြောင်းလဲတာဝန်ပေးအပ်ခြင်းကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတရုံးမှ ပေးပို့သော မန္တလေးတိုင်းဒေသကြီး၊ ရှမ်းပြည်နယ် နှင့် ဧရာဝတီတိုင်း ဒေသကြီးအတွင်းရှိ မြို့၊ ကျေးရွာအုပ်စုနှင့် ကျေးရွာများ ပြင်ဆင်ဖွဲ့စည်းခြင်းနှင့် ပယ်ဖျက်ခြင်းတို့ကိုတင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မန္တလေး တိုင်းဒေသကြီး၊ ရှမ်းပြည်နယ်နဲ့ ဧရာဝတီတိုင်းဒေသကြီးအတွင်းရှိ မြို့၊ ကျေးရွာအုပ်စုနှင့် ကျေးရွာများ ပြင်ဆင်ဖွဲ့စည်းခြင်း၊ ပယ်ဖျက်ခြင်းတို့နဲ့ စပ်လျဉ်းပြီး ပြည်ထောင်စုလွှတ်တော်၌ မှတ်တမ်းတင်နိုင်ရန် နိုင်ငံတော်သမ္မတရုံးရဲ့ ၂-၅-၂၀၁ရ ရက်စွဲပါစာအမှတ်၊ ၅၀၈(၆၁)/၁၂/သမ္မတရုံးဖြင့် ပေးပို့ထားပြီး ယင်း မိတ္တူများကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အဆိုပါ ပြောင်းလဲပြင်ဆင် ဖွဲ့စည်းခြင်းများကို တင်ပြပါမယ်- ရှမ်းပြည်နယ်၊ လွိုင်လင်ခရိုင်၊ ကျေးသီးမြို့နယ်အတွင်း ကျေးရွာအုပ်စု တစ်အုပ်စု၊ ကျေးရွာ ၆၂ ရွာ တိုးချဲ့ ပြင်ဆင်ဖွဲ့စည်းခြင်း၊ ကျေးရွာအုပ်စု တစ်အုပ်စု ဧရိယာပြင်ဆင် ဖွဲ့စည်းခြင်းနှင့် ကျေးရွာ ၁၄၆ ရွာ ပယ်ဖျက်ခြင်း၊ မန္တလေးတိုင်းဒေသကြီး၊ ကျောက်ဆည်ခရိုင်၊ မြစ်သားမြို့နယ်အတွင်းရှိ ကူမဲကျေးရွာအုပ်စု အား ရပ်ကွက် ၅ ရပ်ကွက်ပါဝင်တဲ့ ကူမဲမြို့အဖြစ် တိုးချဲ့ပြင်ဆင် ဖွဲ့စည်းခြင်းနှင့် မိတ္ထီလာ ခရိုင်၊ မိတ္ထီလာမြို့နယ် အိုင့်ကြီးလည်ကျေးရွာအုပ်စုအတွင်းရှိ ကျေးရွာ တစ်ရွာ တိုးချဲ့ပြင်ဆင် ဖွဲ့စည်းခြင်း၊ ဧရာဝတီတိုင်းဒေသကြီး၊ ဟင်္သာတခရိုင်၊ အင်္ဂပူမြို့နယ်တွင် ရပ်ကွက် ၄ ရပ်ကွက်ပါဝင်တဲ့ မဲဇလီကုန်းမြို့ တိုးချဲ့ပြင်ဆင်ဖွဲ့စည်း၍ ကျေးရွာအုပ်စု တစ်အုပ်စုနဲ့ ကျေးရွာ ၁၃ ရွာ ပယ်ဖျက်ခြင်းတို့ဖြစ်ပါတယ်။ အထက်ပါမြို့၊ ကျေးရွာအုပ်စု၊ ကျေးရွာများ ပြင်ဆင်ဖွဲ့စည်းခြင်းနဲ့ ပယ်ဖျက်ခြင်းတို့ကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ကြိုတင်မမျှော်မှန်းနိုင်သောသဘာဝဘေး အန္တရာယ်များ အတွက်၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါသီးသန့်ရန်ပုံငွေမှ ကျပ်၁ဘု၁၂သန်း ခွဲဝေသုံးစွဲခဲ့သည့် ကိစ္စရပ်နှင့်စပ်လျဉ်း၍ ပြည်ထောင်စု အဆင့်အဖွဲ့အစည်းဝင်များက ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ သီးသန့်ရန်ပုံငွေမှ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ကြိုတင်မမျှော်မှန်းနိုင်သော သဘာဝဘေးအန္တရာယ်များအတွက် ကျပ် ၁၁,၃၃၃၁၂၂ သန်း ခွဲဝေသုံးစွဲခဲ့တဲ့ ကိစ္စအပါအဝင် ပြည်ထောင်စုအစိုးရအဖွဲ့ရဲ့ ထောက်ခံချက်အရ ဒုတိယ အကြိမ်ပြည်ထောင်စုလွှတ်တော် စတုတ္ထပုံမှန်အစည်းအဝေးတွင် ဆွေးနွေးအတည်ပြုခဲ့တဲ့ လုပ်ငန်း အကြောင်း အရာ ၄ ခုတို့နဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတ ရုံးရဲ့ ၂၂-၃-၂၀၁ရ ရက်စွဲပါစာအမှတ်၊ ၃(၁)/၁/ သမ္မတရုံးဖြင့် ပေးပို့ထားပြီး မိတ္တူကို ကိုယ်စားလှယ်များထံ ကြို တင် ဖြန့်ဝေထားပါတယ်။ အဆိုပါကိစ္စရပ်များအနက်မှ လွှတ်တော်က မှတ်တမ်းတင်ရန်ကျန်ရှိပြီး စိုက်ပျိုးရေး၊ မွေးမြူ ရေးနှင့် ဆည်မြောင်းဝန်ကြီးဌာနမှ ကြိုတင်မမျှော်မှန်းနိုင်သော သဘာဝဘေးအန္တရာယ်များအတွက် ခွဲဝေ သုံးစွဲခဲ့သည့် ကျပ် ၁၁,၃၃၃.၁၂၂ သန်းနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင် များက လွှတ်တော်သို့ ရှင်းလင်းတင်ပြမှာ ဖြစ်ပါတယ်။ ဦးစွာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျား။ ၂၀၁၆ ခုနှစ် မှာဖြစ်ပွားခဲ့တဲ့ သဘာဝဘေးအန္တရာယ်ကြောင့် ပျက်စီးဆုံးရှုံးမှုရှိခဲ့တဲ့ ရေဘေး ကာကွယ်ရေးတာတမံများ ပြန်လည်ပြုပြင်ရေး၊ ပျက်စီးဆုံးရှုံးခဲ့တဲ့သီးနှံများ ပြန်လည်စိုက်ပျိုးရေးနှင့် ပျက်စီးခဲ့တဲ့ကျေးလက် လမ်း တံတားများ ပြန်လည်ပြင်ဆင်ရေးတို့အတွက် သီးသန့်ရန်ပုံငွေနှင့် အကောင်အထည်ဖော် ဆောင်ရွက်သွားနိုင်ရေး အတွက် အမျိုးသားသဘာဝဘေးအန္တရာယ်ဆိုင်ရာ စီမံခန့်ခွဲရေးကော်မတီက နိုင်ငံတော်သမ္မတရုံးသို့ တင်ပြ ခဲ့ပါတယ်။ ယင်းတင်ပြချက်ပေါ်အခြေခံပြီး နိုင်ငံတော်သမ္မတရုံးရဲ့ ညွှန်ကြားချက်နှင့်အညီ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ လိုအပ်တဲ့ရန်ပုံငွေပမာဏကို တိုင်းဒေသကြီး/ပြည်နယ် အစိုးရအဖွဲ့များနှင့် ညှိနှိုင်းပြီး လုပ်ထုံးလုပ်နည်းများနှင့်အညီ ၂၀၁ရ ဇန်နဝါရီလ ၁၉ ရက်နေ့မှာ ကျင်းပ ပြုလုပ်သော ပြည်ထောင်စုအစိုးရအဖွဲ့ အစည်းအဝေးအမှတ်စဉ် (၂/၂၀၁၇) သို့ တင်ပြခဲ့ပါတယ်။ စုစုပေါင်း လိုအပ်တဲ့ရန်ပုံငွေမှာ ကျပ်သန်းပေါင်း ၁၁,၃၃၃.၁၂၂ သုံးစွဲခွင့်ပြုရန် ဖြစ်ပါတယ်။ အဆိုပါလုပ်ငန်းများ အကောင်အထည်ဖော်နိုင်ဖို့အတွက် စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနမှ သီးသန့်ရန်ပုံငွေသုံးစွဲနိုင်ဖို့ ပြည်ထောင်စုအစိုးရအဖွဲ့ကို တင်ပြခဲ့စဉ်က ရေဘေးကာကွယ်ရေး တာတမံများ ပြန်လည်ပြုပြင်ရေးနှင့် ကြိုတင်ကာကွယ်ရေးလုပ်ငန်းများ ဆောင်ရွက်ရန်အတွက် ကျပ် သန်းပေါင်း ၄,၁၉၀.၆ရရ သန်း ဖြစ်ပါတယ်။ သီးနှံပျက်စီးဆုံးရှုံးမှုအတွက် သီးနှံများ ပြန်လည် စိုက်ပျိုးရန် နှင့် အစားထိုးစိုက်ပျိုးနိုင်ရေးအတွက် တောင်သူလယ်သမားများအား ထောက်ပံ့ကြေးပေးရန် ကျပ်သန်း ပေါင်း ၄,၆၇၁.၁၅၅ သန်းဖြစ်ပါတယ်။ ပျက်စီးဆုံးရှုံးခဲ့တဲ့ ကျေးလက်၊ လမ်းတံတားများ ပြင်ဆင် ရန် အတွက် ကျပ်သန်းပေါင်း ၂,၄၇၁.၃ သန်းဖြစ်ပါတယ်။ ရေဘေးကာကွယ်ရေးတာတမံများ ပြန်လည် ပြုပြင်ရေးနှင့် ကြိုတင်ကာကွယ်ရေးဆိုင်ရာလုပ်ငန်းများနှင့်စပ်လျဉ်းပြီး ဆည်မြောင်းနှင့် ရေအသုံးချမှု စီမံခန့်ခွဲရေးဦးစီးဌာနမှ တာဝန်ယူအကောင်အထည်ဖော်ဆောင်ရွက်ခဲ့ပါတယ်။ ပဲခူးတိုင်းဒေသကြီးအတွင်း လုပ်ငန်း ၁ ခုနှင့် ဧရာဝတီတိုင်းဒေသကြီးအတွင်း လုပ်ငန်း ၁ရ ခု၊ စုစုပေါင်းလုပ်ငန်း ၁၈ ခု ဆောင်ရွက်ခဲ့ခြင်း ဖြစ်ပါတယ်။ အဆိုပါလုပ်ငန်းတွေအတွက် ရန်ပုံငွေကျပ် ၄.၁၉၁ ဘီလီယံ သုံးစွဲခဲ့ပြီး ယခုအခါ လုပ်ငန်းများ အားလုံးပြီးစီးပြီး ဖြစ်ပါတယ်။ အထက်ဖော်ပြပါလုပ်ငန်းတွေအနက်မှ ပဲခူးတိုင်းဒေသကြီးအတွင်း ရေဘေးကာကွယ်ရေးဧရိယာ ၇၄,၅၀၉ ဧကနှင့် ဧရာဝတီတိုင်းဒေသကြီးအတွင်း ရေဘေးကာကွယ်ရေးဧရိယာ ၈၁၃,၃၃၈ ဧက၊ စုစုပေါင်း ၈၈၇,၈၄ရ ဧကကို အကျိုးပြုစေခဲ့ပါတယ်။ လုပ်ငန်းအကောင်အထည်ဖော်ရာမှာလည်းပဲ သတ်မှတ်စံချိန်စံညွှန်း ပြည့်မီရေးကို သက်ဆိုင်ရာတိုင်းဒေသကြီး အစိုးရအဖွဲ့များရဲ့ စီမံခန့်ခွဲကြီးကြပ်မှုဖြင့် အကောင်အထည်ဖော် ဆောင်ရွက်ခဲ့ပြီး လုပ်ထုံးလုပ်နည်းများနှင့်အညီ ဌာနအတွင်းစာရင်းစစ်နှင့် ဗဟိုစာရင်းစစ်ဆေးရေး အဖွဲ့များရဲ့ ပုံမှန်စစ်ဆေးမှုများကို ခံယူဆောင်ရွက်သွားရန်ကိုလည်း စီစဉ်ဆောင်ရွက်ထားရှိပါကြောင်း တင်ပြအပ်ပါတယ်။ သဘာဝဘေးကြောင့် ပျက်စီးဆုံးရှုံးခဲ့တဲ့ သီးနှံများပြန်လည်စိုက်ပျိုးရေးနှင့် သီးနှံများ အစားထိုးစိုက်ပျိုးနိုင်ရေးနှင့်စပ်လျဉ်းပြီး နေပြည်တော်ကောင်စီနယ်မြေ၊ ကချင်ပြည်နယ်၊ ချင်းပြည်နယ်၊ စစ်ကိုင်းတိုင်းဒေသကြီး၊ ပဲခူးတိုင်းဒေသကြီး၊ မကွေးတိုင်းဒေသကြီး၊ မန္တလေးတိုင်းဒေသကြီး၊ ရန်ကုန်တိုင်း ဒေသကြီး၊ ရှမ်းပြည်နယ်နှင့် ဧရာဝတီတိုင်းဒေသကြီး၊ တိုင်းဒေသကြီး/ပြည်နယ် ၁၀ ခုတို့မှာ ဖြစ်ပေါ်ခဲ့တဲ့ စုစုပေါင်းသီးနှံပျက်စီးဧက ၄၃၈,၉၂၄ ဧကအတွက် ကျပ်သန်းပေါင်း ၄,၆၇၁.၁၅၅ ခွင့်ပြုမှုရရှိခဲ့ပါတယ်။ ပြန်လည်စိုက်ပျိုးတဲ့သီးနှံများအတွက် သီးနှံမျိုးစေ့ကို အဓိကအခြေခံထားပြီး ထောက်ပံ့ကြေးပေးရန် ပေးနိုင်ရေးကို သက်ဆိုင်ရာတိုင်းဒေသကြီး ပြည်နယ်အစိုးရအဖွဲ့များရဲ့ စီမံခန့်ခွဲကြီးကြပ်မှုဖြင့် စိုက်ပျိုးရေး ဦးစီးဌာနမှ တာဝန်ယူဆောင်ရွက်ခဲ့ခြင်းဖြစ်ပါတယ်။ အလားတူ ပျက်စီးဆုံးရှုံးခဲ့တဲ့ ကျေးလက်လမ်း တံတားများပြင်ဆင်ရန်အတွက် တိုင်းဒေသကြီး ၅ ခုမှာ လုပ်ငန်းပေါင်း ၄၃ ခုကို ဆောင်ရွက်ပေးခဲ့ပါတယ်။ ဆောင်ရွက်ခဲ့တဲ့လုပ်ငန်းများအနေနဲ့ လုပ်ငန်းအရေအတွက်အားဖြင့် ချင်းပြည်နယ်တွင် လုပ်ငန်း ၂၉ ခု၊ စစ်ကိုင်းတိုင်းဒေသကြီးတွင် ၂ ခု၊ မကွေးတိုင်းဒေသကြီးတွင် ၂ ခု၊ မန္တလေးတိုင်း ဒေသကြီး တွင် ၃ ခုနှင့် ဧရာဝတီတိုင်းဒေသကြီးမှာ ရ ခုတို့ ဖြစ်ပါတယ်။ ကျေးလက်လမ်းတံတားပြုပြင်ရေးလုပ်ငန်းမှာ စုစုပေါင်း လမ်းအရှည် ၅၈ မိုင်၊ ၅.၂၁ ဖာလုံနှင့် စုစုပေါင်း တံတား ၃၄ စင်း ဆောင်ရွက်ခဲ့ခြင်းဖြစ်ပါတယ်။ ချင်းပြည်နယ်၊ မန္တလေးတိုင်းဒေသကြီးနှင့် မကွေးတိုင်းဒေသကြီးမှာ လုပ်ငန်းများ ရာနှုန်းပြည့်ပြီးစီးပြီး ဖြစ်ပါတယ်။ စစ်ကိုင်းတိုင်းဒေသကြီးမှာ ၉၈ ရာခိုင်နှုန်းနှင့် ဧရာဝတီတိုင်းဒေသကြီးမှာ ၉၀ ရာခိုင်နှုန်း ပြီးစီးပြီးဖြစ်ပါတယ်။ အဆိုပါဆောင်ရွက်ဆဲလုပ်ငန်းများကိုလည်းပဲ ၂၀၁ရ ယခုမေလအတွင်းမှာ ပြီးစီးအောင် ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ သို့ဖြစ်ပါ၍ ကြိုတင်မမျှော်မှန်းနိုင်တဲ့ သဘာဝဘေးအန္တရာယ်အတွက် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါသီးသန့်ရန်ပုံငွေမှ ခွဲဝေသုံးစွဲခဲ့သည့် စုစုပေါင်းကျပ်သန်း ၁၁,၃၂၆.၇၉၈၊ ၁၁.၃၂၆ ဘီလီယံကို ပြည်ထောင်စုလွှတ်တော်မှ မှတ်တမ်းတင်ပေးနိုင်ပါရန် တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာပါ။ ပြည်ထောင်စုအစိုးရအဖွဲ့ အစည်းအဝေး အမှတ်စဉ်(၂/၂၀၁၇)က ခွင့်ပြုခဲ့သော စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနက သီးသန့် ရန်ပုံငွေမှ သုံးစွဲခဲ့သည့် ကိစ္စနှင့်စပ်လျဉ်း၍ ကျွန်တော် စီမံကိန်းနှင့်ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်းက ဖြည့်စွက်ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျာ။ သီးသန့်ရန်ပုံငွေဆိုသည်မှာ ပြည်ထောင်စုရဲ့ အရအသုံးခန့်မှန်းခြေ ငွေစာရင်းမှာ ကြိုတင်မမျှော်မှန်းနိုင်သော သဘာဝဘေးအန္တရာယ်ကျရောက်မှုကဲ့သို့သော အရေးပေါ်ကိစ္စရပ်များအတွက် သုံးစွဲနိုင်ရန်နှင့် ဘဏ္ဍာရေးနှစ်အတွင်း ဘတ်ဂျက်လျာထားမှုတွင် ပါဝင်ခဲ့ခြင်းမရှိသော်လည်း မဖြစ်မနေ သုံးစွဲရန် လိုအပ်လာမှုများအတွက် ပြည်ထောင်စုအစိုးရက သုံးစွဲနိုင်ရန် သီးသန့်လျာထားပေးသော အသုံး စရိတ်တစ်ရပ် ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန ရသုံးမှန်းခြေငွေစာရင်းဦးစီးဌာနတွင် သီးသန့်ရန်ပုံငွေခေါင်းစဉ်ဖြင့် လျာထားရပြီးတော့ သုံးစွဲခွင့်ပြုတဲ့အခါမှာ သုံးစွဲတဲ့ဝန်ကြီးဌာန သို့မဟုတ် တိုင်းဒေသကြီး/ပြည်နယ်ကို လွှဲပြောင်းသုံးစွဲစေခြင်း ဖြစ်ပါတယ်။ သီးသန့်ရန်ပုံငွေမှ လွှဲပြောင်းကျခံသုံးစွဲခြင်းနဲ့စပ်လျဉ်းပြီး ၂၀၁၆ ခုနှစ် ပြည်ထောင်စု၏ ဘဏ္ဍာငွေ အရအသုံးဆိုင်ရာ ဥပဒေအပိုင်း ၄ သီးသန့်ရန်ပုံငွေ ပုဒ်မ ၂ရ ပုဒ်မခွဲ(က) ပုဒ်မခွဲငယ်(၁)မှာ ကြိုတင် မမျှော်မှန်းနိုင်သော သဘာဝဘေးအန္တရာယ်များအတွက် အသုံးစရိတ်ဖြစ်ခြင်းဟုလည်းကောင်း၊ ပုဒ်မ ၂ရ ပုဒ်မခွဲ(ခ)မှာ သီးသန့်ရန်ပုံငွေမှ ကျခံသုံးစွဲခြင်းကို ပြည်ထောင်စုအစိုးရအဖွဲ့၏ ဆုံးဖြတ်ချက်အရသာ တင် တကယ် တင် ၂၁ . S၏ တ အရအသုံးဆိုင်ရာ ဥပဒေကို ပြင်ဆင်သည့် ဥပဒေပုဒ်မ ၂ရ ပုဒ်မခွဲ(က) ပုဒ်မခွဲငယ်(၂)မှာ ဘဏ္ဍာရေးနှစ် အတွင်း မသုံးစွဲလျှင်မဖြစ်သည့် အထူးကိစ္စရပ်ဖြစ်ပါက ပြည်ထောင်စုအစိုးရအဖွဲ့၏ ထောက်ခံချက်အရ ပြည်ထောင်စုလွှတ်တော်၏ အတည်ပြုချက်ဖြင့် ခွင့်ပြုသော အသုံးစရိတ်ဖြစ်ခြင်း ဟုလည်း ပြဋ္ဌာန်းထား ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက တင်ပြခဲ့သော သီးသန့်ရန်ပုံငွေမှ တောင်းခံသည့် အသုံးစရိတ်များသည် ၂၀၁၆ ခုနှစ် မိုးရာသီတွင် မြန်မာနိုင်ငံအတွင်း ဖြစ်ပွားခဲ့သော သဘာဝဘေးအန္တရာယ်ကြောင့် ပျက်စီးခဲ့သည့် တာတမံများ၊ လမ်းတံတားများ ပြန်လည်ပြုပြင်ရန်နှင့် သီးနှံများပျက်စီးမှုအတွက် အစားထိုးပြန်လည်စိုက်ပျိုးခြင်း၊ ရာသီချိန်နှင့် လိုက်လျောညီထွေသော သီးနှံ များ ပြောင်းလဲ စိုက်ပျိုးခြင်းတို့အတွက် သီးနှံအလိုက် ထောက်ပံ့ခြင်းတို့ကို သုံးစွဲခဲ့ခြင်း ဖြစ်ပါသဖြင့် ကြိုတင်မမျှော်မှန်းနိုင်သော သဘာဝဘေးအန္တရာယ်များအတွက် အသုံးစရိတ်မှာ အကျုံးဝင်မှုရှိပါတယ်။ ၂၀၁၆ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေ ပုဒ်မ ၂ရ ပုဒ်မခွဲ (ဂ)တွင် ပြည်ထောင်စု အစိုးရအဖွဲ့သည် သီးသန့်ရန်ပုံငွေမှ ကျခံသုံးစွဲခဲ့သည့်ကိစ္စရပ်များကို ကိစ္စတစ်ရပ်ချင်းကျိုးကြောင်းဖော်ပြချက် များနှင့်အတူ အနီးကပ်ဆုံးကျင်းပသော ပြည်ထောင်စုလွှတ်တော် အစည်းအဝေးသို့ တင်ပြရမည်ဟု ပြဋ္ဌာန်း ထားပါတယ်။ သို့ဖြစ်ပါ၍ ပြည်ထောင်စုအစိုးရအဖွဲ့၏ ဆုံးဖြတ်ချက်ဖြင့် စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနက၂၀၁၆ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေပါ သီးသန့်ရန်ပုံငွေမှ ကျပ် ၁၁,၃၃၃.၁၂၂ သန်း သုံးစွဲဆောင်ရွက်ခဲ့ခြင်းကို ပြည်ထောင်စုလွှတ်တော်က မှတ်တမ်းတင်ပေးနိုင်ပါရန် လေးစားစွာတင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေပါ သီးသန့်ရန်ပုံငွေမှ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနဆိုင်ရာ လုပ်ငန်းတစ်ခုအတွက် စုစုပေါင်း ကျပ်သန်း ၁၁,၃၃၃.၁၂၂ (ကျပ်သန်း တစ်သောင်း တစ်ထောင်သုံးရာ သုံးဆယ့်သုံး ဒသမတစ်နှစ်နှစ်)ခွဲဝေသုံးစွဲထားမှုကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</motion>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော ဥပဒေဆိုင်ရာ အထောက်အကူပေးရေးဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏လေ့လာတွေ့ရှိချက်နှင့် သဘောထား မှတ်ချက်အစီရင်ခံစာဖတ်ကြားတင်ပြခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်စတုတ္ထပုံမှန်အစည်းအဝေးက အတည်ပြုခဲ့တဲ့ ဥပဒေဆိုင်ရာအထောက်အကူပေးရေး ဥပဒေကို ပြင်ဆင်သည့် ဥပဒေကြမ်းကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့အတွက် ၁၅-၃-၂၀၁ရ ရက်က ပေးပို့ခဲ့ရာမှာ နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၂၃-၃-၂၀၁ရ ရက်စွဲပါစာအမှတ်၊ ၅(၁)/၁/သမ္မတရုံးဖြင့် သဘောထားမှတ်ချက်ဖြင့် ပြန်လည်ပေးပို့ထား ပါတယ်။ အထက်ပါဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="869">ဦးသိန်းလွင်(အဖွဲ့ဝင် ၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု ဝန်ကြီးများ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ကချင် ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီဝင် ဦးသိန်းလွင် ဖြစ်ပါတယ်။ ကျွန်တော့အနေနဲ့ ဥပဒေကြမ်းပူးပေါင်းကော်မတီ၏ တာဝန်ပေးချက်အရ ဥပဒေဆိုင်ရာ အထောက် အကူပေးရေးဥပဒေကို ပြင်ဆင်သည့်ဥပဒေကြမ်းနှင့်ပတ်သက်၍ ကော်မတီ၏ လေ့လာတွေ့ရှိချက်နှင့် အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။ နိုင်ငံတော်သမ္မတကသဘောထားမှတ်ချက်ဖြင့် ပြန်လည်ပေးပို့လာသော ဥပဒေဆိုင်ရာအထောက်အကူပေးရေး ဥပဒေကိုပြင်ဆင်သည့်ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ရက်စွဲ၊ ၂၀၁ရ ခုနှစ်၊ မေလ ၅ ရက် ၁။ ဥပဒေဆိုင်ရာအထောက်အကူပေးရေးဥပဒေကို ပြင်ဆင်သည့်ဥပဒေကြမ်းကို ပြည်ထောင်စုလွှတ်တော် တွင် ၁၅-၃-၂၀၁ရ ရက်တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုးထုတ်ပြန်နိုင်ရန် ပေးပို့ခဲ့ရာ နိုင်ငံတော်သမ္မတက သဘောထားမှတ်ချက် (၂)ချက်ဖြင့် ၂၃-၃-၂၀၁ရ ရက်တွင် ပြန်လည်ပေးပို့ လာခဲ့ပါသည်။ ယင်းဥပဒေကြမ်းနှင့်စပ်လျဉ်း၍ နိုင်ငံတော်သမ္မတ၏ သဘောထားမှတ်ချက်များအပေါ် ပြည်ထောင်စု လွှတ်တော်တွင် ဆွေးနွေးဆုံးဖြတ်နိုင်ရေး ပြည်ထောင်စုလွှတ်တော် နာယက က ၂၄-၃-၂၀၁ရ ရက်တွင် ဥပဒေကြမ်းပူးပေါင်းကော်မတီသို့ သဘောထားမှတ်ချက် အစီရင်ခံစာတင်ပြရန် တာဝန်ပေးအပ်ခဲ့ပါသဖြင့် ၂-၅-၂၀၁ရ ရက်တွင် ပြည်ထောင်စုတရားလွှတ်တော်ချုပ် တရားသူကြီး၊ ပြည်ထောင်စုတရားလွှတ်တော် ချုပ်ရုံးနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များနှင့် အစည်းအဝေးကျင်းပပြီး နိုင်ငံတော်သမ္မတ၏ သဘောထားမှတ်ချက်များကို လေ့လာစိစစ်ခဲ့ကြပါသည်။ ယင်းအစည်းအဝေးတွင် ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ သည် မြန်မာစာအရေးအသား မှန်ကန်မှုရှိစေရန် ပေးပို့လာသည့် နိုင်ငံတော်သမ္မတ၏ သဘောထားမှတ်ချက် များနှင့်စပ်လျဉ်း၍ ပြင်ဆင်သည့်ဥပဒေကြမ်း၏ အပိုဒ် ၅ အပိုဒ်ခွဲ(က)၊ အပိုဒ် ရ အပိုဒ်ခွဲ(က)နှင့် အပိုဒ် ၁၂ အပိုဒ်ခွဲ(ခ)တို့ကို ပယ်ဖျက်၍လည်းကောင်း၊ ဥပဒေကြမ်း၏ အပိုဒ် ၅ အပိုဒ်ခွဲ(ခ)၊ အပိုဒ် ၈ အပိုဒ်ခွဲ(က)နှင့် အပိုဒ် ၁၀ အပိုဒ်ခွဲ(က)တို့ကို ပြင်ဆင်၍လည်းကောင်း နိုင်ငံတော်သမ္မတ၏ သဘောထားမှတ်ချက်နှင့်အညီ ပြင်ဆင်ပြဋ္ဌာန်းသင့်ကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် အပိုဒ်၊ အပိုဒ်ခွဲများကို ကန့်လန့်ဖြတ် ဇယားဖြင့် ပြုစုတင်ပြအပ်ပါသည်။ သို့ပါ၍ နိုင်ငံတော်သမ္မတ၏ သဘောထားမှတ်ချက်ဖြင့် ပြန်လည်ပေးပို့လာသော ဥပဒေဆိုင်ရာ အထောက်အကူပေးရေးဥပဒေကို ပြင်ဆင်သည့်ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါသည်။ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ ဇယားကို နောက်ဆက်တွဲဖြင့်ဖော်ပြထားပါသည်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက် အပါအဝင် ဥပဒေကြမ်းပူးပေါင်း ကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်း ဆွေးနွေးလိုတဲ့ လွှတ်တော် ကိုယ်စားလှယ်များရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြပြီး ၂၂-၅-၂၀၁ရ ရက် (တနင်္လာနေ့) မွန်းလွဲတစ်နာရီ (၁၃၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အရှေ့တောင်အာရှသဘာဝ ဘေးအန္တရာယ် စီမံခန့်ခွဲမှုဆိုင်ရာ စီမံကိန်းကို အကောင်အထည်ဖော်ရန်အတွက် ကမ္ဘာ့ဘဏ်ထံမှ ချေးငွေအမေရိကန်ဒေါ်လာ ၁၂၄ သန်းနှင့် ထောက်ပံ့ငွေ အမေရိကန်ဒေါ်လာ ၁ သန်းကိစ္စနှင့်စပ်လျဉ်း၍ စီမံကိန်းနှင့်ဘဏ္ဍာရေး ဝန်ကြီးဌာနက လွှတ်တော်သို့ ရှင်းလင်းတင်ပြခြင်း ။</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စီမံကိန်းနှင့် ဘဏ္ဍာရေးဝန်ကြီးဌာနနဲ့ ရန်ကုန်မြို့တော်စည်ပင်သာယာရေးကော်မတီတို့အတွက် အရှေ့တောင်အာရှ သဘာဝဘေးအန္တရာယ် စီမံခန့်ခွဲမှုဆိုင်ရာစီမံကိန်းကို အကောင်အထည်ဖော်ရန် ကမ္ဘာ့ဘဏ်ထံမှ ချေးငွေ အမေရိကန်ဒေါ်လာ ၁၂၄ သန်းနဲ့ ထောက်ပံ့ငွေ အမေရိကန်ဒေါ်လာ တစ်သန်း၊ စုစုပေါင်းအမေရိကန်ဒေါ်လာ ၁၂၅ သန်း ချေးယူရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော် သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၆-၃-၂၀၁ရ ရက်စွဲပါ စာအမှတ်၊ ၃(၁)/၁/သမ္မတရုံးဖြင့် ပေးပို့ထားပြီး မိတ္တူကို ကိုယ်စားလှယ်များထံ ကြိုတင်ဖြန့်ဝေထား ပါတယ်။ အဆိုပါ ပြည်ပချေးငွေရယူရေးနဲ့စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်း တင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော်နာယက၊ ပြည်သူ့လွှတ်တော်ဥက္ကဋ္ဌနှင့် ဖိတ်ကြားထားသော ပြည်ထောင်စုအဆင့် ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး မင်္ဂလာအပေါင်းနှင့် ပြည့်စုံပါစေကြောင်း ဆုတောင်း မေတ္တာပို့သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနနှင့် ရန်ကုန်မြို့တော်စည်ပင်သာယာရေးကော်မတီတို့ကိုယ်စား အရှေ့တောင် အာရှ သဘာဝဘေးအန္တရာယ်ကြောင့် ဆုံးရှုံးနိုင်ခြေစီမံခန့်ခွဲမှုစီမံကိန်း (Southeast Asia Disaster Risk Management Project-SEADRM) saozos mozosasco quople andas ရှိသောချေးငွေ အမေရိကန်ဒေါ်လာ ၁၂၄ သန်း ရယူနိုင်ရေး ကိစ္စနှင့်စပ်လျဉ်း၍ ရှင်းလင်းတင်ပြမှာ ဖြစ်ပါတယ်။ ပါဝါပွိုင့် အသုံးပြုခွင့်ပြုပါရန် တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ကမ္ဘာ့ဘဏ်ထံမှရယူမည့် ချေးငွေအမေရိကန်ဒေါ်လာ ၁၂၄ သန်းနှင့်အတူ ထောက်ပံ့ငွေ အမေရိကန် ဒေါ်လာ ၁ သန်း၊ စုစုပေါင်း အမေရိကန်ဒေါ်လာ ၁၂၅ သန်းဖြင့် အရှေ့တောင် အာရှသဘာဝဘေးအန္တရာယ်ကြောင့် ဆုံးရှုံးနိုင်ခြေစီမံခန့်ခွဲမှုစီမံကိန်းကို ဆောင်ရွက်မှာ ဖြစ်ပါတယ်။ အဓိကအားဖြင့် ရန်ကုန်မြို့တော် စည်ပင်သာယာရေးကော်မတီက အကောင်အထည်ဖော် ဆောင်ရွက်မှာဖြစ်ပြီး စီမံကိန်းနှင့် ဘဏ္ဍာရေးဝန်ကြီးဌာနမှလည်း စီမံကိန်း၏ အစိတ်အပိုင်းတစ်ခုကို ပါဝင် အကောင်အထည်ဖော်ဆောင်ရွက် ပေးမှာဖြစ်ပါတယ်။ အကောင်အထည်ဖော်ဆောင်ရွက်မည့် စီမံကိန်း လုပ်ငန်းများဟာ အောက်ပါအတိုင်း ဖြစ်ပါတယ်။ လုပ်ငန်းအပိုင်း(၁)မှာ အရှေ့တောင်အာရှ သဘာဝ ဘေးအန္တရာယ်ဆိုင်ရာ အာမခံရန်ပုံငွေ ထူထောင်တဲ့နေရာမှာ ပါဝင်ဆောင်ရွက်ခြင်း၊ အပိုင်း(၂) မြို့ပြရေကြီး ရေလျှံမှု အန္တရာယ်များအားစီမံခန့်ခွဲခြင်း၊ အပိုင်း(၃) အများ ပြည်သူ့ဝန်ဆောင်မှုအဆောက်အအုံများ ပိုမိုဘေးကင်းလုံခြုံမှုရှိစေရန် ဆောင်ရွက်ခြင်း၊ အပိုင်း(၄) အသိပညာ ပေးခြင်းနှင့် စီမံကိန်းစီမံခန့်ခွဲခြင်း၊ အပိုင်း(၅) အရေးပေါ်တုံ့ပြန်ခြင်းတို့ ဖြစ်ပါတယ်။ နာယကကြီးခင်ဗျား။ လုပ်ငန်းအပိုင်း(၁)ကို စီမံကိန်းနှင့် ဘဏ္ဍာရေးဝန်ကြီးဌာနက တာဝန်ယူ အကောင် အထည်ဖော်ဆောင်ရွက်မှာ ဖြစ်ပါတယ်။ ဒီအပိုင်းအတွက် လျာထားသောချေးငွေမှာ အမေရိကန်ဒေါ်လာ ၂၀ သန်း ဖြစ်ပါတယ်။ ဒီအပိုင်းမှာ အရှေ့တောင်အာရှသဘာဝဘေးအန္တရာယ်ဆိုင်ရာ အာမခံရန်ပုံငွေ (Southeast Asia Disaster Risk Insurance Facility-SEADRIF) Opaosempozê ulocaosègos qsaozas ရန်ပုံငွေထည့်ဝင်ခြင်း၊ အဆိုပါရန်ပုံငွေကို စီမံခန့်ခွဲဆောင်ရွက်နိုင်ရေးအတွက် လိုအပ်သော လုပ်ထုံးလုပ်နည်းများ၊ စည်းမျဉ်းစည်းကမ်းများ ရေးဆွဲပြင်ဆင်ချမှတ်ခြင်းတို့ကို ဆောင်ရွက်မှာဖြစ်ပါတယ်။ SEADRIF ဆိုသည်မှာ ဒေသအတွင်း နိုင်ငံများပူးပေါင်း၍ ရန်ပုံငွေတစ်ရပ်ထူထောင်ပြီး နိုင်ငံတကာရှိ အာမခံအဖွဲ့အစည်းများသို့ ပြန်လည်အာမခံထားခြင်းအားဖြင့် ဒေသအတွင်းမှာ သဘာဝဘေးအန္တရာယ်များ ကျရောက်ခဲ့ပါက အရေးပေါ် တုံ့ပြန်မှုဆိုင်ရာ လုပ်ငန်းများအတွက် ရန်ပုံငွေအလွယ်တကူရရှိနိုင်ရန် ရည်ရွယ်ဆောင်ရွက်ခြင်း ဖြစ်ပါတယ်။ အဆိုပါရန်ပုံငွေကို ထူထောင်ထားခြင်းအားဖြင့် ဖော်ပြပါအကျိုးကျေးဇူးများကို ရရှိစေမှာဖြစ်ပါတယ်။ ၎င်းတို့မှာ (က) နိုင်ငံအလိုက် သဘာဝဘေးအန္တရာယ်အမျိုးအစားကွဲပြားမှုများကို စုစည်းအကဲဖြတ်နိုင်ခြင်း၊ (ခ) ဒေသအတွင်းအရေးပေါ်အရန် ရန်ပုံငွေ ထူထောင်ထားရှိနိုင်ခြင်း၊ (ဂ) ရန်ပုံငွေတိုးပွားလာစေရန် လှူဒါန်း ငွေများအပါအဝင် ကူညီထောက်ပံ့ငွေများရရှိလာနိုင်ခြင်း၊ (ဃ) နိုင်ငံတကာအာမခံအဖွဲ့အစည်းများတွင် ရင်းနှီးမြှုပ်နှံထားခြင်းအားဖြင့် သဘာဝဘေးအန္တရာယ်ကြောင့် ဆုံးရှုံးနိုင်မှုများအား ကာကွယ်စောင့်ရှောက် ရာတွင် အထောက်အကူဖြစ်စေခြင်းတို့ဖြစ်ပါတယ်။ အထက်ပါလုပ်ငန်းများကို ဆောင်ရွက်ရာမှာ ဂျပန်နိုင်ငံမှ အမေရိကန်ဒေါ်လာ ၁ သန်း တန်ဖိုးရှိတဲ့ ထောက်ပံ့ပေးခြင်းအားဖြင့် ပါဝင်ကူညီဆောင်ရွက်မှာ ဖြစ်ပါတယ်။ နာယကကြီးခင်ဗျား။ ရန်ပုံငွေကို ပူးပေါင်းဆောင်ရွက်တဲ့ နိုင်ငံများက ပိုင်ဆိုင်ပြီးတော့ စီမံခန့်ခွဲမှု အဖွဲ့ထားရှိပြီး တည်ထောင်သွားမှာဖြစ်ပါတယ်။ အဖွဲ့ဝင်နိုင်ငံများအနေနဲ့ ၃ နှစ်တစ်ကြိမ် ထည့်ဝင်ကြေး တယ်. တက်ဘလက် နှင့် လာအိုနိုင်ငံတို့က စတင်ပူးပေါင်း အကောင်အထည်ဖော်မည့် အစီအစဉ်ဖြစ်ပါတယ်။ သတ်မှတ်သည့် ကာလ ၃ နှစ်အတွင်း ဘေးအန္တရာယ်ကျရောက်သည့် အခြေအနေပေါ်မှာမူတည်ပြီး အာမခံလျော်ကြေး ရရှိနိုင်မှုများကို သတ်မှတ်ပေးထားမှာ ဖြစ်ပါတယ်။ ဘေးအန္တရာယ်များကို အသေးစား၊ အလတ်စား၊ ပြင်းထန်သော ဘေးအန္တရာယ်၊ အလတ်စားနှင့် ပြင်းထန်သော ဘေးအန္တရာယ် ဆက်တိုက်ဖြစ်ပွားခြင်း စသည်ဖြင့် ခွဲခြားပြီး သတ်မှတ်သွားမှာ ဖြစ်ပါတယ်။ ဘေးအန္တရာယ်ကျရောက်လာပါက ကြိုတင်သဘော တူညီထားတဲ့ တိုင်းတာမှုဆိုင်ရာ စံနှုန်းများဖြင့် တိုင်းတာပြီးတော့ ထည့်ဝင်ငွေထက်ပိုမို၍သော်လည်းကောင်း၊ ထည့်ဝင်ငွေရဲ့ တစ်စိတ်တစ်ဒေသသော်လည်းကောင်း ပြန်လည်ရရှိမှာ ဖြစ်ပါတယ်။ အကယ်၍ ၃ နှစ် အတွင်းမှာ သဘာဝဘေးအန္တရာယ် ကျရောက်မှုမရှိခဲ့ဘူးဆိုရင်တော့ မိမိထည့်ဝင်ထားတဲ့ ပမာဏရဲ့ ၅၀% ကို တတိယနှစ်အကုန်မှာ ပြန်လည်ထုတ်ယူရရှိမှာ ဖြစ်ပါတယ်။ ဥပမာအားဖြင့် အမေရိကန်ဒေါ်လာ ၁၅ သန်း ထည့်ဝင်ထားပါက ၃ နှစ်အတွင်းမှာ အသေးစား ဖြစ်ပေါ်ခဲ့ရင် ကျွန်တော်တို့ ၇.၅ ပြန်ရမှာ ဖြစ်ပါတယ်။ အလတ်စားဖြစ်ခဲ့ရင်တော့ ၁၉ သန်းအထိ ရရှိမှာ ဖြစ်ပြီးတော့ အကြီးစားပြင်းထန်အဆင့် ဖြစ်ခဲ့လို့ရှိရင်တော့ ကျွန်တော်တို့ ၃၆၃ နဲ့ အလတ်စားနဲ့ အကြီးစား တွေကို ပြင်းထန်ဆက်တိုက်ဖြစ်တဲ့ အနေအထားမျိုး ဆိုလို့ရှိရင်တော့ ကျွန်တော်တို့ အများဆုံး ၉၃.၈ သန်း အထိ ပြန်လည်ရရှိနိုင်ကြောင်းကို တွက်ချက်ထား ပါတယ်။ ဒါကလည်း ပဏာမတိုင်းတာ တွက်ချက်မှုများ ဖြစ်ပြီးတော့ ပညာရှင်များနဲ့ အသေးစိတ် အကဲဖြတ်မှုများပြုလုပ်ပြီးတော့ ဆက်လက် ဆောင်ရွက်သွားဖို့ ရှိပါတယ်။ စီမံကိန်းလက်စွဲထဲမှာ အဖွဲ့ဝင်နိုင်ငံ များက ကျွန်တော်တို့ ညှိနှိုင်းပြီးမှ ကျွန်တော် သတ်မှတ်ရမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ မြန်မာနိုင်ငံအနေနဲ့ သဘာဝဘေးအန္တရာယ် ကြုံတွေ့ နိုင်မှုနဲ့ ပတ်သက်ပြီး ထိခိုက်လွယ်တဲ့ နိုင်ငံစာရင်းမှာ ပါဝင်နေသည်ကို လေ့လာသိရှိရပါတယ်။ လွန်ခဲ့သော ၂၅ နှစ်တာ ကာလအတွင်းမှာ မြန်မာနိုင်ငံဟာ သဘာဝဘေးအန္တရာယ် ၂၄ ခု ကြုံတွေ့ခဲ့ရပြီး လူဦးရေ ၄ သန်း ထိခိုက်ကာ တန်ဖိုးအားဖြင့် အမေရိကန်ဒေါ်လာ ၄.ရ ဘီလီယံ ဆုံးရှုံးခဲ့ရပါသည်။ ဘဏ္ဍာရေးအကဲဖြတ်ချက် တစ်ခုအရ တစ်နှစ်ကို ခန့်မှန်းခြေ အမေရိကန်ဒေါ်လာ ၁၈၄ သန်း (GDP ရဲ့ ၀.၉%)ခန့်အထိ ဆုံးရှုံးနိုင်ခြေ ကမ္ဘာ့ဘဏ် Disaster Risk Management Team ရဲ့ ဆန်းစစ်ချက်အရ ၁၉၉၁ ခုနှစ်က ၂၀၁၅ ခုနှစ်အတွင်းမှာ ဖြစ်ပွားခဲ့တဲ့ သဘာဝဘေးအန္တရာယ်များဟာ ရေကြီးရေလျှံမှု (၁၂)ကြိမ်၊ ဆိုင်ကလုန်းမုန်တိုင်း တိုက်ခတ်မှု (၅)ကြိမ်၊ မြေငလျင်လှုပ်ခတ်ခြင်း (၃) ကြိမ်နှင့် မြေပြိုမှု (၁)ကြိမ်တို့ ဖြစ်ကြောင်း တွေ့ရှိရ ပါတယ်။ မြန်မာနိုင်ငံအနေနဲ့ ရေကြီးခြင်း၊ မုန်တိုင်း၊ ငလျင်၊ မြေပြိုမှုနှင့် တောမီး စတဲ့သဘာဝဘေးများ ကြုံတွေ့ရတဲ့အခါမှာ ၎င်းတို့အပေါ်မှာ အရေးပေါ်တုံ့ပြန်မှုများကို အလျင်အမြန် ဆောင်ရွက်ရန်လိုအပ်လျက် ရှိပါတယ်။ ယခုကဲ့သို့ SEADRIF ရန်ပုံငွေမှာ ပါဝင်ခြင်းအားဖြင့် သဘာဝ ဘေးအန္တရာယ်များ ကြုံတွေ့ ရတဲ့အခါမှာ အာမခံလျော်ကြေးငွေကို လျင်မြန်စွာရရှိနိုင်တဲ့ အကျိုးကျေးဇူး ရရှိမှာဖြစ်ပါတယ်။ ရန်ပုံငွေ ထူထောင်ပြီးနောက်ပိုင်း မိတ်ဖက် အလှူရှင်နိုင်ငံများထံမှလည်း ကူညီထည့်ဝင် ပေးမှုများ ရရှိနိုင်ကြောင်း ကိုလည်း သိရှိရပါတယ်။ လေးစားရပါသော နာယကကြီးခင်ဗျား။ ရန်ပုံငွေထူထောင်မှုအတွက် ကြိုတင်ပြင်ဆင်မှုများကို ဆောင်ရွက်ရာမှာ နည်းပညာပိုင်းဆိုင်ရာ အကူအညီများအတွက်ကို ဂျပန်နိုင်ငံက ကူညီပံ့ပိုးမှာဖြစ်ပြီးတော့ အမေရိကန်ဒေါ်လာ ၁ သန်း တန်ဖိုးရှိတဲ့ အထောက်အပံ့များ ထောက်ပံ့ပေးမှာဖြစ်ပါတယ်။ Southeast Asia Disaster Risk Insurance Facility gaozoda sadocaccop:m oopgołeczaloe pool ဗြိတိန်စတဲ့ အလှူရှင်နိုင်ငံများကလည်း ရင်းနှီးမြှုပ်နှံမှုအတွက်ကို အလှူငွေများထည့်ဝင်ဖို့ စိတ်ပါဝင်စား နေကြောင်းလည်း သိရှိရပါတယ်။ ရန်ပုံငွေစတင်တည်ထောင်ဖို့အတွက် ကြိုတင်ပြင်ဆင်မှုများ ဆောင်ရွက် နိုင်ရန် ဂျပန်နိုင်ငံ၊ ကမ္ဘောဒီးယားနိုင်ငံ၊ လာအိုနိုင်ငံနှင့် မြန်မာနိုင်ငံတို့က ကိုယ်စားလှယ်များပါဝင်တဲ့ Regional Technical Working Group ဖွဲ့စည်းဖို့အတွက် နားလည်မှု စာချွန်လွှာတစ်ရပ်ကို ၂၀၁ရ ခုနှစ်၊ မေလ ၅ ရက်နေ့ ဂျပန်နိုင်ငံ၊ ယိုကိုဟားမားမြို့မှာ မြန်မာနိုင်ငံက ပါဝင်လက်မှတ်ရေးထိုးခဲ့ပြီး ဖြစ်ပါတယ်။ ဆက်လက်ပြီးတော့ ကမ္ဘာ့ဘဏ်၊ ဂျပန်နိုင်ငံနှင့် မြန်မာ၊ ကမ္ဘောဒီးယား၊ လာအိုနိုင်ငံတို့ကဦးဆောင်ပြီးတော့ အဆိုပါရန်ပုံငွေထူထောင်နိုင်ရေး လုပ်ငန်းစဉ်များကို ဆောင်ရွက်သွားရန် စီစဉ်ထားရှိပါတယ်။ လေးစားအပ်ပါသော နာယကကြီးခင်ဗျား။ ဆက်လက်ပြီး ရန်ကုန်မြို့တော်စည်ပင်သာယာရေး ကော်မတီက အကောင်အထည်ဖော်ဆောင်ရွက်မည့် လုပ်ငန်းအပိုင်း (၂)၊ (၃)၊ (၄) တို့နှင့်စပ်လျဉ်းပြီး ရှင်းလင်းတင်ပြပါမယ်။ စုစုပေါင်း အမေရိကန်ဒေါ်လာ ၁၀၄ သန်း ဖြစ်ပါတယ်။ လုပ်ငန်းအပိုင်း(၂)မှာ မြို့ပြရေကြီးရေလျှံမှုအန္တရာယ်များကို စီမံခန့်ခွဲခြင်း (Urban Flood Risk Management) ဖြစ်ပါတယ်။ အမေရိကန်ဒေါ်လာ ရရ သန်း သုံးစွဲပြီးတော့ ရန်ကုန်မြို့တော်စည်ပင်သာယာရေးကော်မတီ နယ်နိမိတ် အတွင်းမှာ ရေကြီးရေလျှံမှု လျော့နည်းပပျောက်စေရေးအတွက် ကမ္ဘာ့ဘဏ်ရဲ့ လုပ်ထုံးလုပ်နည်းများနှင့် အညီ နိုင်ငံတကာအဆင့်မီ ဆောင်ရွက်သွားမှာဖြစ်ပါတယ်။ ရန်ကုန်မြို့တော်စည်ပင်သာယာရေးကော်မတီ အနေနဲ့ ရန်ကုန်မြို့တော်အတွင်းမှာ ရေကြီးရေလျှံမှု လျော့နည်းပပျောက်ဖို့ ကောင်းမွန်သည့် ရေစီးရေလာ စနစ်ရရှိရေးအတွက်ကို ၂၀၁၄ ခုနှစ်က စ၍ပင် ကြိုတင် လေ့လာဆန်းစစ်ခဲ့ပါတယ်။ ၎င်းဆန်းစစ်ချက်များကို အခြေခံပြီးတော့ ရန်ကုန်မြို့တွင်း ၆ မြို့နယ်အတွက် မူလရှိပြီး ရေမြောင်းစနစ်နဲ့ မြစ်ထွက်ပေါက်များ အကြားမှာ ထပ်မံလိုအပ်လာနိုင်တဲ့ မြေအောက်မြောင်းများ၊ ရေသိုလှောင်နိုင်သောနေရာများ၊ လိုအပ်သော အရွယ်အစားရှိ ခေတ်မီမြစ်ထွက်ပေါက် ရေတံခါးများ တည်ဆောက်ခြင်း၊ မြစ်ထွက်ပေါက်များတွင် အလိုအလျောက်ရေထိန်းတံခါးများ၊ စွမ်းအားမြင့် ရေမှုတ်၊ ရေစုပ်စက်များ၊ အမှိုက်စစ်ဇကာများ၊ အရန် မီးစက် စသည်တို့ပါဝင်တဲ့ စနစ်တစ်ခုလုံးနဲ့ ချိတ်ဆက်အသုံး ပြုနိုင်ရန်အတွက် နိုင်ငံတကာအဆင့်မီ အလိုအလျောက် စောင့်ကြည့်လေ့လာ ထိန်းချုပ်သည့်စနစ်များ တပ်ဆင်အသုံးပြုခြင်းတို့ကို ဆောင်ရွက် သွားမှာဖြစ်ပါတယ်။ ထို့အပြင်နောင်အနာဂတ်မှာ ထပ်မံအကောင်အထည်ဖော်ရန် ကျန်ရှိနေသော မြို့နယ်များအတွက်လည်း လိုအပ်သောသတင်းအချက်အလက်၊ မိုးရေချိန်၊ လိုအပ်သည့် အသေးစိတ်ပုံစံများနှင့် တင်ဒါဆိုင်ရာအချက် အလက်များ ကြိုတင်ပြင်ဆင်နိုင်ရန် ပညာရှင်များငှားရမ်း၍ အစီအမံများ ပြုလုပ်ထားခြင်းနှင့် မြို့ပြ စီမံကိန်းဖွံ့ဖြိုးတိုးတက်လာခြင်းကြောင့် မိုးရေများ ရေမြောင်းအတွင်းကို လျင်မြန်များပြားစွာ စီးဆင်း လာခြင်းကို လျှော့ချနိုင်ရန်နှင့် မိုးရေကို ပြန်လည်အသုံးပြုနိုင်ရန် လိုအပ်သည့် စည်းမျဉ်းစည်းကမ်းများ ချမှတ်နိုင်ရန် ပညာရှင်များအကူအညီဖြင့် ဆောင်ရွက်ခြင်းများ ပါဝင်မှာဖြစ်ပါတယ်။ လေးစားအပ်ပါသော နာယကကြီးခင်ဗျား။ လုပ်ငန်းအပိုင်း(၃)မှာတော့ အများပြည်သူဝန်ဆောင်မှု အဆောက်အအုံများ ဘေးကင်းလုံခြုံရေးအတွက် ပြုပြင်မွမ်းမံခြင်း (Safer Public Facilities) ဖြစ်ပါတယ်။ ခိုင်မာတဲ့စီမံခန့်ခွဲမှု ရရှိရေးအတွက် အမေရိကန်ဒေါ်လာ ၂၂ သန်းဖြင့် ဆောင်ရွက်ရန် လျာထားပါတယ်။ ဒီအပိုင်းမှာ ပထမဦးစားပေးလုပ်ငန်းအဖြစ် ဂျိုးဖြူရေလှောင်တမံရဲ့ ရေယူအဆောက်အအုံ၊ ဒုတိယ ဦးစားပေးအနေဖြင့် ဗိုလ်တထောင်မြို့နယ်ရှိ လေမှုတ်စက်ရုံ၊ တတိယဦးစားပေးအနေဖြင့် မရမ်းကုန်း မြို့နယ်ရှိ ရေကူးရေတွန်းစက်ရုံ၊ စတုတ္ထဦးစားပေးအနေဖြင့် ဗိုလ်ချုပ်အောင်ဆန်းဈေးနှင့် ပဉ္စမဦးစားပေး အနေဖြင့် သိမ်ကြီးဈေး အေရုံနှင့် ဘီရုံစသည့်အများပြည်သူနှင့် သက်ဆိုင်သော အခြေခံ အဆောက်အအုံ များကို ပြုပြင်မွမ်းမံခြင်း (Retrofitting)နှင့် မြို့တော်နယ်နိမိတ်အတွင်း အဆောက်အအုံ ဆိုင်ရာ သတင်းအချက်အလက်ဆိုင်ရာ (Database) တည်ဆောက်ခြင်း၊ အဓိကကျသော အခြေခံအဆောက် အအုံများရဲ့ ဘေးအန္တရာယ်ခံနိုင်မှုစွမ်းရည် (Risk Assessment) စိစစ်အကဲဖြတ်ခြင်းစတဲ့ အဆောက်အအုံ ဆိုင်ရာ အခြေခံအချက်အလက်များ ထိန်းသိမ်းခြင်းနှင့် သက်ဆိုင်ရာဝန်ထမ်းများအား စွမ်းဆောင်ရည် မြှင့်တင် ပေးခြင်းတို့အတွက် အကောင်အထည်ဖော်ဆောင်ရွက်မှာ ဖြစ်ပါတယ်။ လုပ်ငန်းအပိုင်း(၄)ဟာ အသိပညာ ပေးခြင်းနဲ့ စီမံကိန်းကို စီမံခန့်ခွဲခြင်း (Knowledge and Project Management) အပိုင်း ဖြစ်ပါတယ်။ ဒီအပိုင်းအတွက် အမေရိကန်ဒေါ်လာ ၅သန်း လျာထားပါတယ်။ ရန်ကုန်မြို့တော်စည်ပင်သာယာရေးကော်မတီက ဆောင်ရွက်မည့်လုပ်ငန်းများ ရေရှည်တည်တံ့ခိုင်မြဲ စေရန် ဝန်ထမ်းများနှင့် အဖွဲ့အစည်းဆိုင်ရာတို့အား စွမ်းရည်မြှင့်တင်ခြင်း၊ အသိပညာဖလှယ်မှုများ ပြုလုပ်ခြင်း၊ စီမံကိန်းစီမံခန့်ခွဲခြင်း၊ ပေါင်းစပ်ညှိနှိုင်း ဆောင်ရွက်ခြင်း၊ နည်းပညာဆိုင်ရာ ပေါင်းစပ် ညှိနှိုင်းခြင်း၊ ဘေးကင်းလုံခြုံရေး အကောင်အထည်ဖော် ဆောင်ရွက်ခြင်း၊ စီမံကိန်းရှိပစ္စည်းဝယ်ယူရေး၊ ငွေရေးကြေးရေး စီမံခန့်ခွဲရေးတို့ စနစ်တကျရှိစေရန် ဆောင်ရွက်ခြင်းနှင့်၊ စီမံကိန်းကို စောင့်ကြည့်လေ့လာ ခြင်းနှင့် အကဲဖြတ်ခြင်း စသည်တို့ကို ဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ချေးငွေသဘောတူညီချက်အရ ဆိုင်းငံ့ကာလက ၆ နှစ်၊ ပြန်ဆပ်ကာလ ၃၂ နှစ်၊ စုစုပေါင်း ချေးငွေသက်တမ်းဟာ ၃၈ နှစ်ဖြစ်ပါတယ်။ အတိုးမဲ့ချေးငွေ ဖြစ်ပြီးတော့ ဝန်ဆောင်ခအဖြစ်နဲ့တော့ တစ်နှစ်ကို ၀.၇၅ ရာခိုင်နှုန်း ပေးရမှာဖြစ်ပါတယ်။ ဝန်ဆောင်ခကို တစ်နှစ်ကို နှစ်ကြိမ်နှုန်းနဲ့ ပေးရမှာဖြစ်ပြီးတော့ အရင်းပေးဆပ်ငွေများကိုတော့ ဆိုင်းငံ့ကာလ ကုန်ဆုံးပြီးချိန်ကနေ စပြီးတော့ တစ်နှစ်ကို နှစ်ကြိမ်နှုန်းအဖြစ်နဲ့ ပေးဆပ်ရမှာဖြစ်ပါတယ်။ သက်သာသောချေးငွေ ဟုတ် မဟုတ် သိရှိနိုင်ရန်အတွက် Grant Element တွက်ချက်ခဲ့ရာမှာ ၆၁.၆၂ ရာခိုင်နှုန်း ရရှိပါတယ်။ ကမ္ဘာ့ဘဏ်နှင့် အပြည်ပြည်ဆိုင်ရာငွေကြေးရန်ပုံငွေတို့ရဲ့ စံနှုန်းသတ်မှတ်ချက်အရ Grant Element တန်ဖိုး ၃၅ ရာခိုင်နှုန်း အထက်ရှိပါက သက်သာသောချေးငွေ ဖြစ်ပြီးတော့ ၃၅ ရာခိုင်နှုန်းအောက် ဖြစ်ခဲ့ရင်တော့ သက်သာမှုမရှိတဲ့ ချေးငွေလို့ သတ်မှတ်ပါတယ်။ သို့ဖြစ်တဲ့အတွက်ကြောင့် အရှေ့တောင်အာရှ သဘာဝဘေးအန္တရာယ်ကြောင့် ဆုံးရှုံးနိုင်ခြေစီမံခန့်ခွဲမှုစီမံကိန်းအတွက် ရယူတဲ့ချေးငွေဟာ သက်သာမှုရှိသောချေးငွေ ဖြစ်ပါတယ်။ ချေးငွေမျိုးကို ကမ္ဘာ့ဘဏ်က အခြားနိုင်ငံများမှာ ဆောင်ရွက်မှုအခြေအနေများကို လေ့လာခဲ့ရာမှာ ကမ္ဘာကြီး ပူးနွေးလာမှုနှင့်အတူ သဘာဝဘေးအန္တရာယ် ကျရောက်မှုများပြားလာပြီးတော့ ကမ္ဘာ့ဘဏ်အနေနဲ့ သဘာဝ ဘေးအန္တရာယ်ဆိုင်ရာများအတွက် ၂၀၁၂ ကနေ ၂၀၁၆ ခုနှစ် အတွင်းမှာ နိုင်ငံပေါင်း ၈၆ နိုင်ငံမှာ အမေရိကန် ဒေါ်လာ ၂၆.ရရ ဘီလီယံတန်ဖိုးကို တိုက်ရိုက် သို့မဟုတ် သွယ်ဝိုက်သောနည်းအားဖြင့် ထုတ်ချေးခဲ့သည်ကို သိရှိရပါတယ်။ မြို့ပြကြံ့ခိုင်ရေး အစီအစဉ်များအတွက်လည်း နိုင်ငံပေါင်း ၄၁ နိုင်ငံမှာ စီမံကိန်း ၉၁ ခုနှင့် ဆောင်ရွက်လျက်ရှိကြောင်း တွေ့ရှိရပါတယ်။ လေးစားအပ်ပါသော နာယကကြီးခင်ဗျား။ ၂၀၁၆ ခုနှစ်၊ သြဂုတ်လ ၁၉ ရက်နေ့မှာ ကျင်းပ ပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေးတတိယနေ့မှာ အတည်ပြုခဲ့တဲ့ ကာလလတ်ကြွေးမြီ စီမံခန့်ခွဲမှု မဟာဗျူဟာ အပိုဒ် ၃၁ အရ ပြည်ပချေးငွေရယူခြင်းအတွက်ကို ပြည်ထောင်စု အစိုးရအဖွဲ့ရဲ့ ခွင့်ပြုချက်နှင့် ပြည်ထောင်စုလွှတ်တော်ရဲ့ အတည်ပြုချက်တို့ဖြင့် နှစ်နိုင်ငံဖွံ့ဖြိုးမှုမိတ်ဖက် အဖွဲ့အစည်းများနှင့် အပြည်ပြည်ဆိုင်ရာ ငွေကြေးအဖွဲ့အစည်းများထံမှ သက်သာသော ချေးငွေများကို ဦးစားပေးရမည်ဖြစ်ပါသည်ဟု ဖော်ပြချက်နှင့်လည်း ကိုက်ညီပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ချေးငွေပြန်လည်ပေးဆပ်မှု အစီအစဉ်ကို ဆက်လက် တင်ပြပါ့မယ်။ ရန်ကုန်မြို့တော် စည်ပင်သာယာရေးကော်မတီက ချေးငွေအမေရိကန်ဒေါ်လာ ၁၀၄ သန်းနှင့် ဆောင်ရွက်မည့် လုပ်ငန်းများအတွက် ချေးငွေပြန်လည်ပေးဆပ်တဲ့နေရာမှာ ရန်ကုန်မြို့တော် ရေပေးဝေမှု တိုးမြှင့်ရေးစီမံကိန်းက ၂၀၂၁-၂၀၂၂ ဘဏ္ဍာရေးနှစ်ကစပြီးတော့ တစ်နှစ်လျင် ရေဂါလန် သန်း ၄၀ ဖြန့်ဝေ နိုင်မှာဖြစ်သည့်အတွက် သီလဝါအထူးစီးပွားရေးဇုန်သို့ ရေတစ်ဂါလန် ၄ ကျပ်နှုန်းဖြင့် တစ်ရက်လျှင် ရောင်းချမည့် ရေဂါလန် ၁၀ သန်းအတွက် တစ်နှစ်အတွက် ဝင်ငွေ ၁၄.၆ ဘီလီယံ ကျပ်မှ ထုတ်နုတ်ပေးဆပ် သွားမည် ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနက ဆောင်ရွက်မည့်ချေးငွေ အမေရိကန်ဒေါ်လာ ၂၀ သန်း အတွက်ကတော့ ပြည်ထောင်စုဘဏ္ဍာရန်ပုံငွေကနေ နှစ်အလိုက် ထည့်သွင်းတင်ပြ တောင်းခံ ပြီးတော့ ပေးဆပ်သွားမှာ ဖြစ်ပါတယ်။ ၂၀၁၆ ခုနှစ်ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေ ပုဒ်မ ၁၀ နှင့် ပြည်သူ့ကြွေးမြီစီမံခန့်ခွဲမှု ဥပဒေပုဒ်မ ၃ တို့မှာ ပြည်ထောင်စုအစိုးရအဖွဲ့အနေနဲ့ ပြည်ထောင်စု လွှတ်တော်ရဲ့ အတည်ပြုချက်ဖြင့် လုပ်ငန်းစီမံကိန်းတစ်ရပ်ရပ်အတွက် ပြည်ထောင်စုအစိုးရဌာနတစ်ခုခု ကို ပြည်ပမှ ငွေချေးယူခွင့်ပြုနိုင်သည်ဟု ပြဋ္ဌာန်းထားပါတယ်။ လေးစားအပ်ပါသော နာယကကြီးခင်ဗျား။ သို့ဖြစ်ပါ၍ အရှေ့တောင်အာရှ သဘာဝ ဘေးအန္တရာယ်ကြောင့် ဆုံးရှုံးနိုင်ခြေစီမံခန့်ခွဲမှုစီမံကိန်း အကောင်အထည်ဖော်ဆောင်ရွက်နိုင်ရေးအတွက် ကမ္ဘာ့ဘဏ်ထံမှ သက်သာမှု ရှိသောချေးငွေ အမေရိကန်ဒေါ်လာ ၁၂၄ သန်း ရယူရန်ကိစ္စကို ပြည်ထောင်စုလွှတ်တော်မှ ဆွေးနွေး သုံးသပ်၍ အတည်ပြုပေးနိုင်ပါရန် စီမံကိန်းနှင့်ဘဏ္ဍာရေးဝန်ကြီးဌာနနှင့် ရန်ကုန်မြို့တော် စည်ပင်သာယာရေး ကော်မတီတို့ကိုယ်စား လေးစားစွာဖြင့် တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ချေးယူငွေနှင့် စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၂၂-၅-၂၀၁ရ ရက် (တနင်္လာနေ့) မွန်းလွဲတစ်နာရီ (၁၃၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်းနဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၃-၅-၂၀၁ရ ရက်တွင် ဆောင်ရွက်ရန်လျာထားပါကြောင်း ကြေညာပါတယ်။</speech>
</motion>
<motion>
<title>ဆိုင်ရာ သဘောတူစာချုပ်ကို မြန်မာနိုင်ငံမှပါဝင်လက်မှတ်ရေးထိုးရန်ကိစ္စနှင့်စပ်လျဉ်း၍ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ အာရှဒေသသစ်တောပူးပေါင်းဆောင်ရွက်မှု အဖွဲ့အစည်းတည်ထောင်ခြင်းဆိုင်ရာ သဘောတူစာချုပ်ကို မြန်မာနိုင်ငံမှ ပါဝင်လက်မှတ်ရေးထိုးရန်ကိစ္စနဲ့စပ်လျဉ်းပြီး နိုင်ငံတော်သမ္မတရုံးရဲ့ ၂၃-၃-၂၀၁ရ ရက်စွဲပါ စာအမှတ်၊ ၃(၁)/၁/သမ္မတရုံးဖြင့် ပြည်ထောင်စုလွှတ်တော် နာယကထံသို့ ပေးပို့ထား ပါတယ်။ ယင်းကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="26">ဦးအုန်းဝင်း(ပြည်ထောင်စုဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီး နှင့်တကွ လွှတ်တော် ကိုယ်စားလှယ်တော်များ၊ ပြည်ထောင်စုအဆင့်ဝန်ကြီးများ မင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်ကတော့ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ ပြည်ထောင်စုဝန်ကြီး ဦးအုန်းဝင်း ဖြစ်ပါတယ်။ မြန်မာနိုင်ငံအနေနဲ့ အာရှဒေသ သစ်တောပူးပေါင်းဆောင်ရွက်မှုအဖွဲ့ (Asian Forest Cooperation Organization-AF.CO) sago@salos oesopas cosaozos 3296300 wocosq:ccle:caoségosa အဖွဲ့အစည်းတည်ထောင်ခြင်းဆိုင်ရာ သဘောတူစာချုပ် (AFoCO Agreement) မှာ လက်မှတ်ရေးထိုး နိုင်ရန်အတွက် ပြည်ထောင်စုလွှတ်တော်ရဲ့ အတည်ပြုချက် ရယူနိုင်ရန်အတွက် တင်ပြခြင်း ဖြစ်ပါတယ်။ ကျွန်တော့ကို Power Point တင်ပြခွင့်ပြုပါခင်ဗျာ။ ဦးစွာ AFoCO အဖွဲ့ဖြစ်ပေါ်လာပုံကို အနည်းငယ် ရှင်းလင်း တင်ပြလိုပါတယ်။ အာဆီယံ-ကိုရီးယား wocosma y:cula:caoségoda Woonoppeqjos (Agreement on the ASEAN-Korea Forest Congration - AFCO) ထိ ၂ စ် ဝင်လယ အင်အား တောသီမာ အာဆီယံအဝင် နိုင်ငံများနဲ့ ကိုရီးယားသမ္မတနိုင်ငံတို့ကနေပြီးတော့ နိုင်ငံခြားရေးဝန်ကြီးများက လက်မှတ်ရေးထိုးခဲ့ပြီးတော့ ၅-၈-၂၀၁၂ ကနေစပြီးတော့ အသက်ဝင်ပြီးတော့ ၄-၈-၂၀၁၆ ရက်နေ့မှာ ရပ်ဆိုင်းခဲ့ပါတယ်။ AFoCO သဘော တူညီချက်ကာလအတွင်းမှာ မြန်မာနိုင်ငံမှာ စီမံကိန်း(၃)ခု ဆောင်ရွက်နိုင်ခဲ့ပါတယ်။ နံပါတ် (၁) သစ်တောသယံဇာတများ ဆန်းစစ်လေ့လာခြင်းဆိုင်ရာ စွမ်းဆောင်ရည်မြှင့်တင်ခြင်းနဲ့ ရာသီဥတုပြောင်းလဲမှု အကျိုးဆက်များ လျော့ပါးသက်သာစေရေး ပြည်သူလူထုပူးပေါင်းဆောင်ရွက်မှု တိုးမြှင့်ရေးစီမံကိန်း”ကိုတော့ သစ်တောဦးစီးဌာန၊ သစ်တောသုတေသနဌာနနဲ့ (၂၁) လကြာ ကာလကြာ တာဝန်ယူ ဆောင်ရွက်ခဲ့ပါတယ်။ စီမံကိန်းရန်ပုံငွေ အမေရိကန် ဒေါ်လာ ၁၀၉,၁၁၂ ဖြစ်ပါတယ်။ နံပါတ် (၂) အနေနဲ့ မြန်မာနိုင်ငံမှာ ရေဝေရေလဲဒေသများ ထိန်းသိမ်းခြင်းဖြင့် သဘာဝအခြေခံခရီးသွားလုပ်ငန်း ဖွံ့ဖြိုးတိုးတက်ရေး စီမံကိန်းကိုတော့ သစ်တောဦးစီးဌာန၊ ရေဝေရေလဲဒေသ အုပ်ချုပ်ရေးဌာနမှ တာဝန် ယူပြီးတော့ ရှမ်းပြည်(တောင်ပိုင်း)၊ တောင်ကြီးခရိုင်၊ ပင်းတယမြို့နယ်၊ ဓနုကိုယ်ပိုင်အုပ်ချုပ် ခွင့်ရဒေသ၊ ပွေးလှကန် ရေဝေရေလဲဧရိယာမှာ ကျွန်တော်တို့ ၂၀၁၄ ဧပြီလကနေပြီးတော့ ၂၀၁၅ မေလအထိ ဆောင်ရွက်ခဲ့ပါတယ်။ စီမံကိန်းရန်ပုံငွေကတော့ အမေရိကန်ဒေါ်လာ ၆၄,၀၀၀ ဖြစ်ပြီးတော့ မြန်မာနိုင်ငံ ဘက်က In-kind အနေနဲ့ ထည့်ဝင်ငွေကတော့ အမေရိကန်ဒေါ်လာနဲ့ တွက်မယ်ဆိုလို့ရှိရင်တော့ ၁၀၀,၄၀၀ ဖြစ်ပါတယ်။ နံပါတ်(၃) အနေနဲ့ ၂၀၁၃ အောက်တိုဘာလမှာ စင်ကာပူနိုင်ငံမှာ ကျင်းပခဲ့တဲ့ တတိယအကြိမ်မြောက် အာဆီယံ-ကိုရီးယား သစ်တောကဏ္ဍပူးပေါင်းဆောင်ရွက်မှု အုပ်ချုပ်မှုကောင်စီ အစည်းအဝေးကနေပြီးတော့ အာဆီယံအဖွဲ့ဝင်နိုင်ငံများ သဘောတူဆုံးဖြတ်ချက်နဲ့ ပြည်ထောင်စုသမ္မတမြန်မာနိုင်ငံ၊ ပြည်ထောင်စုအစိုးရ အဖွဲ့အစည်းအဝေးအမှတ်စဉ် (၁၃/၂၀၁၄)ရဲ့ သဘောတူခွင့်ပြုချက်အရ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ သစ်တောဦးစီးဌာနနဲ့ပေါင်းပြီးတော့ ကိုရီးယားသစ်တောဌာနတို့ ပေါင်းပြီးတော့ အာဆီယံ-ကိုရီးယား သစ်တောကဏ္ဍပူးပေါင်းဆောင်ရွက်မှု ဒေသအဆင့်လေ့ကျင့်ပညာပေးရေး သင်တန်းကျောင်း တည်ထောင်ခြင်းစီမံကိန်းကို ၂၀၁၄ ခုနှစ်ကနေ ပြီးတော့ ၂၀၂၃ အထိ ဆောင်ရွက်လျက်ရှိပါတယ်။ စီမံကိန်းရန်ပုံငွေကတော့ အမေရိကန်ဒေါ်လာ ၆,၆၀၇,၈၃၁ ဒေါ်လာဖြစ်ပါတယ်။ စီမံကိန်းကာလ အတွင်းမှာ အာရှဒေသအတွင်းအဆင့်သင်တန်းကျောင်း တည်ထောင်ဖွင့်လှစ်ပြီးတော့ အဖွဲ့ဝင်နိုင်ငံများ ကနေပြီးတော့ သင်တန်းသားများကို စွမ်းဆောင်ရည်မြှင့်တင်ခြင်းဆိုင်ရာ သင်တန်းများ၊ အလုပ်ရုံ ပူးပေါင်းဆောင်ရွက်သွားမှာ ဖြစ်ပါတယ်။ ယခုကာလအတွင်းမှာ သင်တန်းကျောင်းကိုတော့ တည်ဆောက်လျက် ရှိပါတယ်။ သင်တန်းကျောင်းကို ၂၀၁၅ ခုနှစ်၊ နိုဝင်ဘာလ ၁ ရက်နေ့ကနေပြီးတော့ တည်ဆောက်ပြီးတော့ ကျွန်တော်တို့ ၂၀၁ရ ဒီဇင်ဘာလအတွင်းမှာ ပြီးပါမယ်။ အာဆီယံ-ကိုရီးယား သစ်တောကဏ္ဍပူးပေါင်းဆောင်ရွက်မှုအဖွဲ့ဟာ ၄-၈-၂၀၁၆ ရက်နေ့မှာ သက်တမ်း ကုန်တဲ့အတွက်ကြောင့်မို့လို့ ယခင်က ရည်မှန်းထားတဲ့အတိုင်း အာရှတစ်ခုလုံး လွှမ်းခြုံ ရန်အတွက် အာရှ 6369dcony:cule:casse godą (Asian Forest Cooperation Organization - AF.CO) ဖွဲ့စည်းတည်ထောင်နိုင်ရန် ဆုံးဖြတ်ခဲ့ပါတယ်။ အာရှဒေသပူးပေါင်းဆောင်ရွက်မှုမှာ ဆောင်ရွက်နိုင်ရန် အတွက် အာရှဒေသသစ်တော ပူးပေါင်းဆောင်ရွက်မှုအဖွဲ့ သဘောတူညီချက် (Agreement on the Establishment of the Asian Forest Cooperation Organization) ✓ wodposcq:00:1999 ဖြစ်ပါတယ်။ သဘောတူစာချုပ်ရဲ့ ရည်ရွယ်ချက်ကတော့ ရာသီဥတုပြောင်းလဲမှုရဲ့ သက်ရောက်မှုများကို ဖြေရှင်းဖို့အတွက် ရေရှည်တည်တံ့တဲ့ သစ်တောစီမံအုပ်ချုပ်မှုများ မူဘောင်အတွင်းမှာ ကောင်းမွန်တဲ့ နည်းပညာနဲ့ မူဝါဒများကို ခိုင်မာတဲ့လုပ်ငန်းစဉ်များအဖြစ် ပြောင်းလဲအကောင်အထည်ဖော်ပြီးတော့ ဒေသအတွင်းမှာ သစ်တောလုပ်ငန်းများကို ပူးပေါင်းဆောင်ရွက်ရန် မြှင့်တင်သွားနိုင်ဖို့ ဖြစ်ပါတယ်။ သဘောတူညီချက်အရ ရေရှည်တည်တံ့တဲ့ သစ်တောစီမံအုပ်ချုပ်ခြင်း၊ ဇီဝမျိုးစုံမျိုးကွဲများ ထိန်းသိမ်းခြင်း၊ ရာသီဥတုပြောင်းလဲမှု လျှော့ချခြင်း၊ သဲကန္တာရဖြစ်ထွန်းမှု၊ မြေအတန်းအစား ကျဆင်းမှုနဲ့ သစ်တောနဲ့ ဆက်စပ်နေတဲ့ သဘာဝဘေးအန္တရာယ်များ လျှော့ချခြင်း၊ သုတေသနပြုလုပ်ခြင်းနဲ့ ပညာရပ် များဖလှယ်ခြင်း၊ စွမ်းဆောင်ရည်မြှင့်တင်ခြင်း စတဲ့လုပ်ငန်းများမှာ ပူးပေါင်းဆောင်ရွက်သွားမှာ ဖြစ်ပါတယ်။ အာရှသစ်တောဆိုင်ရာ ပူးပေါင်းဆောင်ရွက်မှုအဖွဲ့ (AFoCO)ဟာ ရာသီဥတုပြောင်းလဲမှုရဲ့ သက်ရောက်မှု များကို ဖြေရှင်းနိုင်ရန်အတွက် အာရှဒေသမှာ အောက်ပါလုပ်ငန်းစဉ် (၅)ရပ်ကို ပိုမိုတိုးမြှင့်ပြီးတော့ ဆောင်ရွက်သွားမှာ ဖြစ်ပါတယ်နံပါတ်(၁) အနေနဲ့ ရေရှည်တည်တံ့တဲ့ သစ်တောစီမံ အုပ်ချုပ်ခြင်း၊ ဇီဝမျိုးစုံမျိုးကွဲများ ထိန်းသိမ်းခြင်း၊ ဂေဟဗေဒစနစ်များအား ထိန်းသိမ်းခြင်း၊ သစ်တောပြန်လည်ထူထောင်ခြင်းနဲ့ သစ်တော စိုက်ခင်းထူထောင်ခြင်း ဖြစ်ပါတယ်။ နံပါတ်(၂) အနေနဲ့ ရာသီဥတုပြောင်းလဲမှု လျော့နည်းသက်သာစေခြင်းနဲ့ ရာသီဥတုပြောင်းလဲမှုနဲ့ လိုက်လျောညီထွေပြုမှုခြင်းလုပ်ငန်းများ၊ သစ်တောပြုန်းတီးခြင်းနဲ့ သစ်တောအတန်း အစားများ ကျဆင်ခြင်းမှ ကာဗွန်ထုတ်လွှတ်မှု လျှော့ချခြင်း လုပ်ငန်းများကို အထောက် အပံ့ပေးခြင်း၊ နံပါတ်(၃) အနေနဲ့သစ်တောပြုန်းတီးခြင်းနဲ့ သစ်တောအတန်းအစား ကျဆင်းခြင်း၊ သဲကန္တာရ ဖြစ်ထွန်းခြင်း၊ မြေအတန်းအစား ကျဆင်းခြင်းနဲ့ သစ်တောနဲ့ ဆက်စပ်နေတဲ့ သဘာဝ ဘေးအန္တရာယ်များကို လျှော့ချခြင်း ဖြစ်ပါတယ်။ နံပါတ်(၄) အနေနဲ့ သုတေသနနဲ့ ဖွံ့ဖြိုးတိုးတက်မှုလုပ်ငန်းများ/ အတွေ့အကြုံ များ မျှဝေခြင်း၊ နည်းပညာများ လွှဲပြောင်းပေးခြင်း၊ ဝန်ထမ်းနဲ့ သုတေသီများအတွက် ပညာရေးဖလှယ်ခြင်း အစီအစဉ်များမှ တစ်ဆင့် ဆက်စပ်ပတ်သက်သူများရဲ့ စွမ်းဆောင်ရည်များကို မြှင့်တင် ပေးခြင်း ဖြစ်ပါတယ်။ နံပါတ်(၅) အနေနဲ့ကတော့ သစ်တောနဲ့ဆက်စပ်တဲ့ အဖွဲ့အစည်းများရဲ့ နိုင်ငံတကာ သဘော တူညီချက်အရ လက်ရှိအကောင်အထည်ဖော် ဆောင်ရွက်နေတဲ့ လုပ်ငန်းစဉ်ရဲ့ အဖွဲ့ အစည်းများကြားမှာ အဖွဲ့ဝင်နိုင်ငံများအချင်းချင်း အဖွဲ့အစည်းများအချင်းချင်း ပူးပေါင်းဆောင်ရွက်မှုဖြစ်ပါတယ်။ ကျွန်တော်ခုနကတင်ပြခဲ့တဲ့ အဆိုပါ AFoCO သဘောတူညီချက်မှာ ကိုရီးယားသမ္မတနိုင်ငံနဲ့ အတူ အာဆီယံအဖွဲ့ဝင် (၁၀)နိုင်ငံ ဘူတန်၊ ကာဇတ်စတန်၊ တီမောလက်စ်တေနဲ့ မွန်ဂိုလီးယားနိုင်ငံတို့မှာ ပါဝင်လက်မှတ်ရေးထိုးကြမှာ ဖြစ်ပြီးတော့ အင်ဒိုနီးရှား၊ ဗီယက်နမ်၊ ကမ္ဘောဒီးယား၊ တီမောလက်စ်တေ၊ ဘူတန်နဲ့ ကိုရီးယားသမ္မတနိုင်ငံတို့ကတော့ လက်မှတ်ရေးထိုးခဲ့ပြီး ဖြစ်ပါတယ်။ ယခုနှစ် မေလ (၈)ရက် နေ့မှာတော့ ဘရူနိုင်းဒါရုဆလမ်နိုင်ငံက လက်မှတ်ရေးထိုးခဲ့ပါတယ်။ ထည့်ဝင်ကြေးအနေနဲ့ကတော့ ကိုရီးယားသမ္မတနိုင်ငံက နှစ်စဉ်လုပ်နေတဲ့ လုပ်ငန်းကြီးရဲ့ စုစုပေါင်းကုန်ကျစရိတ်ရဲ့ ၈၀ ရာခိုင်နှုန်းကိုတော့ ထည့်ဝင်မှာဖြစ်ပြီးတော့ ကျန်အဖွဲ့ဝင်နိုင်ငံများအနေနဲ့ ကတော့ နှစ်စဉ်လုပ်ငန်းကို လည်ပတ်နေတဲ့ စုစုပေါင်းကုန်ကျစရိတ်ရဲ့ ၁ ရာခိုင်နှုန်းကိုသော်လည်းကောင်း သို့မဟုတ် အမေရိကန်ဒေါ်လာ ၃၀,၀၀၀ ထက်မနည်းတဲ့ ပုံသေသတ်မှတ်တဲ့ပမာဏကိုသော်လည်းကောင်း ထည့်ဝင်ရမှာ ဖြစ်ပါတယ်။ လိုအပ်တဲ့ ကျန်ငွေကြေးများကိုတော့ အခြားရန်ပုံငွေအရင်းအမြစ်များမှ ထောက်ပံ့မှာ ဖြစ်ပါတယ်။ အဆိုပါ သဘောတူစာချုပ်ကို လက်မှတ်ရေးထိုးခြင်းအားဖြင့် အာရှဒေသသစ်တောပူးပေါင်း ဆောင်ရွက်မှုအဖွဲ့ တည်ထောင်ရာမှာ ရရှိမယ့် အကျိုးကျေးဇူးများကတော့ ကျွန်တော်တင်ပြပါမယ်။ နံပါတ်(၁) မြန်မာနိုင်ငံရဲ့ သစ်တောလုပ်ငန်းများ ဖွံ့ဖြိုးတိုးတက်ရေးကို ပိုမိုတိုးမြှင့် ဆောင်ရွက်နိုင်မှာ ဖြစ်ပါတယ်။ (၂) သစ်တောစီမံအုပ်ချုပ်မှုကဏ္ဍမှာ ဆန်းသစ်တဲ့ နည်းပညာများနဲ့ မူဝါဒများ အတွေ့အကြုံ ကောင်းများကို ရရှိနိုင်ပါတယ်။ နံပါတ်(၃) နိုင်ငံတကာအစိုးရ အဖွဲ့အစည်းများအကြားမှာ ဆက်ဆံရေး ပိုမိုနီးကပ်ပြီး ကောင်းမွန်လာမှာ ဖြစ်ပါတယ်။ နံပါတ်(၄) သုတေသနနဲ့ ဖွံ့ဖြိုးရေးလုပ်ငန်းများအတွက် အဖွဲ့ဝင်နိုင်ငံများအကြား နည်းပညာအတွေ့အကြုံ များကို ဖလှယ်နိုင်မှာ ဖြစ်ပါတယ်။ နံပါတ်(၅) အကောင်အထည်ဖော် ဆောင်ရွက်နေတဲ့ ကျွန်တော်တို့ ဒီလုပ်ငန်းမှာ ပြည်တွင်းပြည်ပ ပညာရှင်များ သင်တန်းသားများပါဝင်တဲ့ အာရှဒေသအတွင်းအဆင့် သင်တန်းကျောင်းဖြစ်လာပြီးတော့ ဒေသခံပြည်သူများနဲ့ ဝန်ထမ်းများရဲ့ စွမ်းဆောင်ရည်မြှင့်တင်လာခြင်း၊ ပြည်ပကျွမ်းကျင်သူများ အကူအညီနဲ့ ဆောင်ရွက်နိုင်ခြင်း၊ နံပါတ်(၆) ဆောင်ရွက်သွားမယ့် လုပ်ငန်းစဉ်များမှာ သစ်တောပြုန်း တီးခြင်းနဲ့ သစ်တောအတန်းအစားများ ကျဆင်းခြင်း၊ သဲကန္တာရ ဖြစ်ထွန်းခြင်း၊ မြေအတန်းအစား ကျဆင်းခြင်းတို့ကနေပြီးတော့ ကာကွယ်ပြီးတော့ သစ်တောနဲ့ ဆက်စပ်နေတဲ့ သဘာဝဘေးအန္တရာယ်များ လျှော့ချခြင်းတို့ ပါဝင်တဲ့ မြန်မာနိုင်ငံရဲ့ သစ်တောများကို ပြန်လည်ကုစားသွားမှာ ဖြစ်ပါတယ်။ နံပါတ်(၇) အနေနဲ့ ရှေ့ဆက်လုပ်ကိုင်မယ့် စီမံကိန်းလုပ်ငန်း ကိစ္စအရပ်ရပ်အတွက် နိုင်ငံတော်ရဲ့ ထည့်ဝင်ငွေဟာ ၁ ရာခိုင်နှုန်းသာ ရှိပြီးတော့ ပြန်လည်ရရှိနိုင်မယ့် အကျိုးကျေးဇူးများဟာဖြင့် ထည့်ဝင်ငွေထက် ကျော်လွန် ကြောင်းကို တွေ့ရှိရပါတယ်။ ကျွန်တော့အနေနဲ့ ဆက်လက်တင်ပြချင်တာကတော့ မြန်မာနိုင်ငံမှာ သစ်တောပညာကို နိုင်ငံ တကာကနေ အထူးသဖြင့်အာရှကနေပြီးတော့ လွန်ခဲ့တဲ့ နှစ်ပေါင်း ၈၀ ကျော်ကနေ လာပြီးတော့ သင်ယူ လျက်ရှိပါတယ်။ ၁၉၉၈ ခုနှစ်မှာ စတင်တည်ထောင်ခဲ့တဲ့ မြန်မာနိုင်ငံသစ်တောကျောင်းမှာ နှစ်ပေါင်း ၅၀ အတွင်းမှာ အာရှဒေသကနေပြီးတော့ သင်တန်းသားများ လာပြီးတော့ နှစ်ရှည်လများ တက်ရောက်ခဲ့ပါတယ်။ ဒီအတိုင်းပဲ ၁၉၂၃ ခုနှစ်မှာ ဒီရန်ကုန်တက္ကသိုလ်အောက်မှာ ဖွင့်လှစ်ခဲ့တဲ့ သစ်တောပညာ ဌာနမှာလည်းပဲ ကျွန်တော်တို့ သစ်တောပညာဘွဲ့ကို ၁၉၆၂ ခုနှစ်အထိ လာပြီးတက်ရောက်ခဲ့ပါတယ်။ ဒီလို ကျွန်တော်တို့ အရင်အတည်းကရှိခဲ့ပြီးတဲ့ နိုင်ငံ့ရဲ့ အင်မတန်ကောင်းမွန်တဲ့ ပုံရိပ်ကို ကျွန်တော်တို့ အခုလို အာရှဒေသမှာ ရှိတဲ့ နိုင်ငံတွင်းဟာ နိုင်ငံမှာရှိတဲ့ အဖွဲ့ဝင်များကလာပြီး ကျွန်တော်တို့ဆီမှာ ရက်တို၊ ရက်လတ်၊ ရက်ရှည် သင်တန်းများ တက်ရောက်ခြင်းများဖြင့် နိုင်ငံ့ပုံရိပ်ကလည်း ပိုမိုကောင်းမွန်လာမှာ ဖြစ်တယ်လို့ ကျွန်တော် တင်ပြလိုပါတယ်။ AFoCO မှာ မြန်မာနိုင်ငံက အဖွဲ့ဝင် ဝင်ရောက်ရေးအတွက် အာရှဒေသသစ်တောပူးပေါင်း ဆောင်ရွက်မှုအဖွဲ့အစည်း တည်ထောင်ခြင်းဆိုင်ရာ သဘောတူစာချုပ် လက်မှတ်ရေးထိုးမယ့်ကိစ္စနဲ့ ပတ်သက် ပြီးတော့ ၂၀၁၆ ခုနှစ်၊ ဒီဇင်ဘာလ ၂၂ ရက်နေ့မှာ ကျင်းပတဲ့ ပြည်ထောင်စုအစိုးရအဖွဲ့ အစည်းအဝေး အမှတ်စဉ် (၁၈/၂၀၁၆)ကနေပြီး သဘောတူခွင့်ပြုပြီး ဖြစ်ပါတယ်။ သို့ဖြစ်ပါ၍ မြန်မာနိုင်ငံအနေနဲ့ အာရှဒေသသစ်တော ပူးပေါင်းဆောင်ရွက်မှုအဖွဲ့ (Asian Forest Cooperation Organization-AFoCO) မှာ အဖွဲ့ဝင်အဖြစ် ဝင်ရောက်နိုင်ရန် အာရှဒေသ သစ်တော ပူးပေါင်းဆောင်ရွက်မှု အဖွဲ့အစည်းဆိုင်ရာ သဘောတူစာချုပ် (AFoCO Agreement)မှာ လက်မှတ်ရေးထိုး နိုင်ရန်အတွက် ပြည်ထောင်စုလွှတ်တော်မှ အတည်ပြုပေးပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာအပါအဝင် သဘောတူစာချုပ်မိတ္တူ ကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။</speech>
<title>အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၂-၅-၂၀၁ရ ရက် (တနင်္လာနေ့) မွန်းလွဲတစ်နာရီ (၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်းနဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၃-၅-၂၀၁ရ ရက်မှာ ဆောင်ရွက်ရန် လျာထားပါကြောင်း ကြေညာပါတယ်။</title>
</motion>
<motion>
<title>နိုင်ငံတော်သမ္မတထံမှ ပေးပို့ထားသော အိန္ဒိယသမုဒ္ဒရာဒေသတွင်း ဆိပ်ကမ်းနိုင်ငံများ၏စစ်ဆေးပိုင်ခွင့်ဆိုင်ရာ နားလည်မှုစာချွန်လွှာတွင် မြန်မာနိုင်ငံမှ အဖွဲ့ဝင်အဖြစ် အတည်ပြု ပါဝင်ရန်ကိစ္စနှင့်စပ်လျဉ်း၍ ပို့ဆောင်ရေးနှင့်ဆက်သွယ်ရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၇) ဖြစ်ပါတယ်။ လွှတ်တော်ကိုယ်စားလှယ်များ ခင်ဗျား။ နိုင်ငံတော်သမ္မတထံမှ ပေးပို့ထားတဲ့ အိန္ဒိယသမုဒ္ဒရာဒေသတွင်း ဆိပ်ကမ်းနိုင်ငံများ၏ စစ်ဆေး ပိုင်ခွင့် ဆိုင်ရာ နားလည်မှုစာချွန်လွှာတွင် မြန်မာနိုင်ငံမှ အဖွဲ့ဝင်အဖြစ် အတည်ပြုပါဝင်ရန်ကိစ္စနဲ့ စပ်လျဉ်းပြီး နိုင်ငံတော်သမ္မတရုံးရဲ့ ၄-၄-၂၀၁ရ ရက်စွဲပါစာအမှတ်၊ ၃ (၁) ၁ / သမ္မတရုံးဖြင့် ပြည်ထောင်စုလွှတ်တော် နာယကထံသို့ ပေးပို့ထားပါတယ်။ ယင်းကိစ္စနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့်ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော်နာယကကြီးနှင့်တကွ ပြည်သူ့လွှတ်တော်ဥက္ကဋ္ဌကြီးနှင့် လွှတ်တော် ကိုယ်စားလှယ်ကြီးများအားလုံး၊ ပြည်ထောင်စုအဆင့်အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေကြောင်း ဆုမွန်ကောင်းတောင်းအပ်ပါတယ်ခင်ဗျာ။ နိုင်ငံတော်သမ္မတ ထံမှ ပေးပို့ထားတဲ့ အိန္ဒိယသမုဒ္ဒရာဒေသတွင်း ဆိပ်ကမ်းနိုင်ငံများရဲ့ စစ်ဆေးပိုင်ခွင့်ဆိုင်ရာ နားလည်မှု osalecos Indian Ocean MoU on Port State Control os e osecco saosa loloans ကိစ္စနှင့်စပ်လျဉ်းပြီးတော့ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဒုတိယဝန်ကြီး ကျွန်တော် ဦးကျော်မျိုးက ရှင်းလင်းတင်ပြမှာ ဖြစ်ပါတယ်။ နာယကကြီးခင်ဗျား။ မြန်မာနိုင်ငံဟာ ကုလသမဂ္ဂနဲ့ အပြည်ပြည်ဆိုင်ရာရေကြောင်းအဖွဲ့ချုပ် (IMO)ရဲ့ အဖွဲ့ဝင်တစ်နိုင်ငံဖြစ်သည်နှင့်အညီ မြန်မာနိုင်ငံရဲ့ ရေကြောင်းဘက်ဆိုင်ရာလုပ်ငန်းများကို အပြည်ပြည်ဆိုင်ရာကွန်ဗင်းရှင်းများ နိုင်ငံတကာစံသတ်မှတ်ချက်များ၊ လုပ်ထုံးလုပ်နည်းများနှင့်အညီ ပို့ဆောင်ရေးနှင့်ဆက်သွယ်ရေးဝန်ကြီးဌာန၊ ရေကြောင်းပို့ဆောင်မှုညွှန်ကြားမှုဦးစီးဌာနက အကောင်အထည် ဖော်ဆောင်ရွက် လျက်ရှိပါတယ်။ ဆိပ်ကမ်းကို ပိုင်ဆိုင်စီရင်သော Port State လို့ခေါ်တဲ့ ဆိပ်ကမ်းနိုင်ငံ တစ်နိုင်ရဲ့ Port State Control လို့ခေါ်တဲ့ စစ်ဆေးပိုင်ခွင့်အရ စစ်ဆေးခြင်းနဲ့စပ်လျဉ်းတဲ့ တာဝန်ရှိမှုနဲ့ လုပ်ပိုင်ခွင့်များကို သက်ဆိုင်ရာ အပြည်ပြည်ဆိုင်ရာ ကွန်ဗင်းရှင်းများမှာ ပြဋ္ဌာန်းထားပြီးဖြစ်ပါတယ်။ Port State Control ဆိုတာဟာ နိုင်ငံတစ်နိုင်၏ ဆိပ်ကမ်းမှာရောက်ရှိနေတဲ့ အခြားနိုင်ငံမှာ မှတ်ပုံတင်ထားသော သင်္ဘောများကို Port State Control Officer လို့ခေါ်တဲ့ ဆိပ်ကမ်းစစ်ဆေးရေးမှူး များက ရေယာဉ်မှူးနဲ့သင်္ဘောသားများရဲ့ ကျွမ်းကျင်မှုလက်မှတ်များ၊ သင်္ဘောရဲ့ ပကတိအခြေအနေများ၊ တပ်ဆင်ထားတဲ့စက်ကိရိယာများရဲ့အရည်အသွေးများ၊ ကျန်းမာရေးဆိုင်ရာအစီအမံများ၊ ဝန်တင်ဆောင်မှုနဲ့ သင်္ဘောအသုံးပြုမှုများ စသည်တို့နဲ့သက်ဆိုင်တဲ့ အပြည်ပြည်ဆိုင်ရာကွန်ဗင်းရှင်းများရဲ့ ပြဋ္ဌာန်းချက်များနဲ့ ကိုက်ညီခြင်းရှိ မရှိ စစ်ဆေးခြင်းပင် ဖြစ်ပါတယ်။ Port State Control ကို ပင်လယ်ဆိပ်ကမ်းရှိတဲ့နိုင်ငံများ ဒေသအလိုက်စုဖွဲ့ပြီး နားလည်မှု စာချွန်လွှာ MoU အသီးသီး ရေးထိုးအကောင်အထည်ဖော်ဆောင်ရွက်ကြရာ ကမ္ဘာမှာလက်ရှိPort State Control MoU အဖွဲ့အစည်းပေါင်း ၉ ခုရှိပါတယ်။ ပါဝါပွိုင့်ဖြင့်တင်ပြခွင့်ပြုပါခင်ဗျာ။ ဒီဟာကတော့ ကမ္ဘာမှာရှိတဲ့ Port State Control MoU အဖွဲ့အစည်းအားလုံးပေါင်း ၉ ခု Qulosal 000605amcos? European and North Atlantic 63001 Gpodosdam Asia-Pacific 63001 6$vodosal Latin American 63001 Caribbean 63001 Mediterranean 63001 Black Sea 63001 West and Central Africa 63001 Persian vèww6n2.630v4. Indian wezp63008 ဖြစ်ပါတယ်။ အဲဒီမှာ ကျွန်တော်တို့ MoU အသီးသီးမှာပါဝင်တဲ့ နိုင်ငံ၊ အတည်ပြုပါဝင်ထားပြီးတဲ့ နိုင်ငံ အရေအတွက်များကိုလည်း ဖော်ပြထားပါတယ်ခင်ဗျာ။ ဒါကတော့ကျွန်တော်တို့ မြေပုံနဲ့ပြသတာပါ။ ခုနကပြောတဲ့ MoU တွေကို အရောင်နဲ့ကျွန်တော် တို့က ကမ္ဘာတစ်ဝှမ်းမှာ ကျွန်တော်တို့က သက်ဆိုင်တဲ့ ပင်လယ်ကမ်းခြေရှိတဲ့နိုင်ငံတွေကနေ ပါဝင်ထားတဲ့ အနေအထားကို ဖော်ပြတာဖြစ်ပါတယ်။ ဒီမှာကြည့်မယ်ဆိုရင် ဥပမာ သြစတြေးလျလိုနိုင်ငံမျိုး၊ ကနေဒါလို နိုင်ငံမျိုးဟာဆို အစင်းကြောင်းတွေနဲ့ပြထားတဲ့ သြစတြေးလျဆိုသူက ဒီဘက်က Indian Ocean အပြင် ကို ဟိုဘက်က Pacific Ocean နဲ့ သမုဒ္ဒရာနှစ်ခုလုံးနဲ့ စပ်ဆက်နေတဲ့အတွက် သူက MoU ၂ ခု စလုံးမှာ ပါဝင်တာဖြစ်ပါတယ်။ ထိုနည်းလည်းကောင်းပဲ ကနေဒါနိုင်ငံအနေနဲ့ကလည်း သမုဒ္ဒရာနှစ်ခုနဲ့ စပ်ဆက်တဲ့ အတွက်ကို သူ့ကိုအရောင် ၂ မျိုးနဲ့ပြထားတာဖြစ်ပါတယ်။ တင်ပြထားတဲ့အတိုင်း ဆိပ်ကမ်းမရှိတဲ့ ကုန်းတွင်းပိုင်းနိုင်ငံများမှအပ ပင်လယ်ကမ်းရိုးတန်း နိုင်ငံအများစုက မိမိတို့အဒေသအလိုက် သက်ဆိုင်တဲ့ Port State Control MoU တစ်ခုခုကို ဝင်ရောက် ထားကြပြီးဖြစ်ပါတယ်။ မြန်မာနိုင်ငံရဲ့ ပထဝီအနေအထားအရ အိန္ဒိယသမုဒ္ဒရာတစ်ခုတည်းနဲ့ ထိစပ်လျက် joogaozas Indian Ocean MoU ozcloens loulosus.nl Indian Ocean MoU gs consi ပါဝင်ထားတဲ့နိုင်ငံများစာရင်းကတော့ တင်ပြထားတဲ့အတိုင်းဖြစ်ပါတယ်။ အားလုံးပေါင်းက ဒီ MoU ကို လက်ခံအတည်ပြုထားတဲ့နိုင်ငံပေါင်း ၁ရ နိုင်ငံရှိပါတယ်။ MoU မှာ ကြည့်မယ်ဆိုရင်တော့ MoU မှာ ဖော်ပြထားတဲ့နိုင်ငံပေါင်းက ၂၁ နိုင်ငံရှိပါတယ်။ ဒီဟာစုဖွဲ့ထားတဲ့ နိုင်ငံအရေအတွက်ပါ။ Indian Ocean နဲ့ ပတ်သက်တဲ့ဟာ ဒီမှာ ကျွန်တော်တို့ မြန်မာ နိုင်ငံအပါအဝင် ၄ နိုင်ငံကတော့ ဒီ MoU ကို လက်ခံ အတည်ပြုခြင်း မပြုရသေးဘူး ဖြစ်ပါတယ်။ မြန်မာနိုင်ငံအနေနဲ့ Indian Ocean MoU မှာ အဖွဲ့ဝင်အဖြစ်ပါဝင်ပါက နှစ်စဉ်ကြေး အမေရိကန် ဒေါ်လာ ၇.၉၅၀ ထည့်ဝင်ရမှာဖြစ်ပါတယ်။ အဲဒီနှစ်စဉ်ကြေးထည့်ဝင်ရေးနဲ့ပတ်သက်ပြီး စီမံကိန်းနဲ့ဘဏ္ဍာရေး ဝန်ကြီးဌာနကဌာနရဲ့ နှစ်အလိုက် ဘတ်ဂျက်လျာထားချက်မှာ ထည့်သွင်းသတ်မှတ်ရန် လိုအပ်မည် ဖြစ်ကြောင်းနဲ့ မြန်မာနိုင်ငံမှ Indian Ocean MoU သို့ အဖွဲ့ဝင်အဖြစ် ဝင်ရောက်မည့်ကိစ္စအပေါ် ကန့်ကွက်ရန်မရှိပါကြောင်း သဘောထားမှတ်ချက်ပြန်ကြားထားပါတယ်။ ပြည်ထောင်စုရှေ့နေချုပ်ရုံးကလည်း Indian Ocean MoU ဟာ ဒေသဆိုင်ရာ နားလည်မှု စာချွန်လွှာဖြစ်သောကြောင့် ပြည်ထောင်စုလွှတ်တော်သို့ တင်ပြ၍ အတည်ပြုချက်ရယူရန်လိုအပ်မည် ဖြစ်ပါကြောင်း သဘောထားပြန်ကြားထားပါတယ်။ နာယကကြီးခင်ဗျား။ ဆိပ်ကမ်းတစ်ခုမှာ Port State Control အရ အစစ်ဆေးခံပြီးတဲ့ သင်္ဘော တစ်စင်းဟာ သတ်မှတ်ကာလ ၆ လအတွင်း အခြားနိုင်ငံဆိပ်ကမ်းတစ်ခုမှာ ထပ်မံစစ်ဆေးခံရခြင်းမှ ကင်းလွတ်ခွင့်ရှိပါတယ်။ အဲဒီလို တစ်နိုင်ငံရဲ့ စစ်ဆေးမှုကို အခြားတစ်နိုင်ငံက အသိအမှတ်ပြုခြင်းဟာ Port State Control MoU တစ်ခုမှာ ပါဝင်တဲ့နိုင်ငံအချင်းချင်းသာ အပြန်အလှန် အသိအမှတ်ပြုခြင်း ဖြစ်တဲ့ အတွက် မြန်မာနိုင်ငံဆိပ်ကမ်းများသို့ ဝင်ရောက်တဲ့သင်္ဘောများ စစ်ဆေးခြင်းကို Indian Ocean MoU အခြားနိုင်ငံများက အသိအမှတ်ပြုရန်အတွက် မြန်မာနိုင်ငံအနေနဲ့ MoU တွင် ပါဝင်လိုခြင်း ဖြစ်ပါတယ်။ မြန်မာနိုင်ငံအနေနဲ့ Indian Ocean MoU တွင်ပါဝင်ခြင်းဖြင့် အခြားအဖွဲ့ဝင်နိုင်ငံများနဲ့ ပူးပေါင်းဆောင်ရွက်ပြီး သတင်းအချက်အလက်များ ဖလှယ်နိုင်မှာဖြစ်တဲ့အပြင် အဖွဲ့ဝင်နိုင်ငံများအားလုံးနဲ့ တူညီတဲ့စနစ်ကို တစ်ပြေးညီကျင့်သုံးနိုင်ပြီး နည်းပညာများ ပြောင်းလဲတဲ့အခါ ချက်ချင်းသိရှိညှိနှိုင်း ဆောင်ရွက်နိုင်မှာဖြစ်ပါတယ်။ အဲဒါအပြင် အရည်အသွေးမမီတဲ့ သင်္ဘောတွေ မြန်မာနိုင်ငံသို့ ဝင်ရောက်ခြင်း မှ တားဆီးနိုင်မယ့်အပြင် ဝင်ရောက်လာတဲ့ သင်္ဘောများကို စနစ်တကျစစ်ဆေးနိုင်ခြင်း၊ မြန်မာနိုင်ငံရဲ့ ဆိပ်ကမ်းစစ်ဆေးရေးမှူးများကို အခြားအဖွဲ့ဝင်နိုင်ငံများနဲ့ ညှိနှိုင်းပူးပေါင်းပြီး အရည်အချင်းနဲ့ အတွေ့ အကြုံ တိုးတက်လာစေရန်နှင့် သင်တန်းများပါဝင်တက်ရောက်စေနိုင်ခြင်း၊ မြန်မာနိုင်ငံဟာ အခြားနိုင်ငံ များနဲ့ တန်းတူ အပြည်ပြည်ဆိုင်ရာကွန်ဗင်းရှင်းများကို လိုက်နာအကောင်အထည်ဖော်ကြောင်း သိသာ ထင်ရှားစေခြင်း စတဲ့အကျိုးကျေးဇူးများ ရရှိမှာဖြစ်ပါတယ်။ နာယကကြီးခင်ဗျာ။ Port State Control ကို ကျင့်သုံးရာ၌ အပြည်ပြည်ဆိုင်ရာကျင့်ထုံး စည်းမျဉ်းများနဲ့အညီ ပြည့်ဝစွာ လိုက်နာဆောင်ရွက်နိုင်ရေးအတွက် အိန္ဒိယသမုဒ္ဒရာအတွင်း ဆိပ်ကမ်း နိုင်ငံများရဲ့ စစ်ဆေးပိုင်ခွင့်ဆိုင်ရာနားလည်မှုစာချွန်လွှာ Indian Ocean MoU on Port State Control တွင် မြန်မာနိုင်ငံမှ အတည်ပြုပါဝင်နိုင်ရေး ကိစ္စနဲ့စပ်လျဉ်းပြီး ပြည်ထောင်စုလွှတ်တော်မှ ဆွေးနွေးအတည်ပြု ပေးနိုင်ပါရန် လေးစားစွာတင်ပြအပ်ပါတယ်။ အားလုံးကိုကျေးဇူးတင်ပါတယ်ခင်ဗျား။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာအပါအဝင် စာချုပ်မိတ္တူကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၂၂-၅-၂၀၁ရ ရက် (တနင်္လာနေ့) မွန်းလွဲတစ်နာရီ (၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်းနဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၃-၅-၂၀၁ရ ရက်တွင် ဆောင်ရွက်သွားမည် ဖြစ်ကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော်နာယက က အစည်းအဝေး ပထမနေ့ရပ်နားကြောင်းနှင့် ဒုတိယနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ပထမနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ ဒုတိယနေ့ကို ၂၀၁ရ ခုနှစ်၊ မေလ ၂၃ ရက်(အင်္ဂါနေ့) နံနက် ၁၀ နာရီ ကျင်းပပြုလုပ်မည် ဖြစ်ကြောင်းနှင့် ယနေ့ အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး ပထမနေ့ အစည်းအဝေးကို ညနေ ၁၄:၅၀ နာရီ ရပ်နားပါသည်။</speech>
</postface>
</transcript>
</doc>
