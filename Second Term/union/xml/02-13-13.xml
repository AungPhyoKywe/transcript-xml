<doc>
<docinfo>
<docno>02-13-13.xml</docno>
<pdf>02-13-13.pdf</pdf>
<term value="02">ဒုတိယအကြိမ်</term>
<session value="13" />
<sittingday value="13" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့မှတ်တမ်း</title>
<date value='19-08-2019'>၁၃၈၁ ခုနှစ်၊ ဝါခေါင်လပြည့်ကျော် ၄ ရက် (၂၀၁၉ ခုနှစ်၊ သြဂုတ်လ ၁၉ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ကို နံနက် ၁၀:ဝဝ နာရီင် ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေးရဲ့ (၁၃)ရက်မြောက်နေ့အစီအစဉ် စတင်ပါ ယနေ့အစည်းအဝေးသို့ မန္တလေးတက္ကသိုလ် နိုင်ငံတကာဆက်ဆံရေးပညာဌာနမှ ဆရာ၊ ဆရာမ များနဲ့ကျောင်းသား၊ ကျောင်းသူ ၁၅၀ ဦး၊ ဦးထွန်းထွန်းဝင်း ရမည်းသင်းမဲဆန္ဒနယ် ပြည်သူ့လွှတ်တော် ကိုယ်စားလှယ်၏ ဧည့်သည် ၆၆ ဦးအပါအဝင် ဧည့်သည် ၂၇၉ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၅၈၅ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၉.၀၄ ရာခိုင်နှုန်းရှိပြီး သုံးပုံ တစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ အစီအစဉ်ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး (၁၃)ရက်မြောက်နေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး (၁၃)ရက်မြောက်နေ့ ၁၉-၈-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကယားပြည်နယ် ဖားဆောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီအဖွဲ့ဝင်ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးဝင်းမောင် မိုးမောက်၊ - ဦးဇာနည်မင်း ရွှေကူ၊ - ဦးလဂန်ဇယ်ဂျိုး ဝိုင်းမော်၊ - ဦးအာမိုးဆီ ခေါင်လန်ဖူး၊ - ဦးအေးမောင် ဘောလခဲ၊ - ဦးကျင့်ရှင်းထန် တီးတိန်၊ - ဦးဌေးငွေ မြောင်၊ - ဦးဝမ်းလှ နန်းယွန်း၊ - ဦးအောင်သန်းစိန် - ဒေါက်တာဒေါ်ပြီး အင်းတော်၊ - ဦးမျိုးဇော်အောင် - ဦးအောင်စိုး - ဦးခင်အေး - ဒေါ်နီနီဒွန်း - ဦးခင်မောင်သန်း - ဦးနိုင်ထူးအောင် - ဒေါက်တာစိုင်းလှသိန်း - ဦးကျော်တင့် - ဦးစစ်အေး - ဦးအောင်ကြည်သိန်း - ဒေါက်တာခင်ဆောင် - ဒေါက်တာအောင်ထွန်းနိုင်(ခ) ဦးချိန်ဝင်း - ဦးဘရှိန် - ဦးနေမျိုးထက် - ဒေါ်စုစုလွင် - ဦးစိုးသူရထွန်း - ဦးအေးနိုင် - ဦးနေဖူးဗဆွေ - ဦးအောင်ဝင်း - ဒေါ်အေးမြမြမျိုး - ဒေါ်ဇင်မာအောင် - ဒေါ်ဖြူဖြူသင်း - ဦးခွန်မောင်သောင်း - ဒေါက်တာစိုင်းမောက်ခမ်း - ဦးတိုးသောင် - ဦးအောင်ကျော်ဦး(ခ) ဦးကျော်ဦး - ဦးစိုင်းအောင်ကျော် - ဦးအောင်မင်း - ဦးဂျေယောဝူ သရက်ချောင်း၊ နတ်တလင်း၊ ပေါက်ခေါင်း၊ တောင်ငူ၊ နွားထိုးကြီး၊ ချမ်းမြသာစည်။ တောင်သာ၊ ချောင်းဆုံ၊ ကျိုက်ထို၊ ရေး၊ ကျောက်ဖြူ၊ ကျောက်တံတား၊ သုံးခွ၊ ကွမ်းခြံကုန်း၊ ဒဂုံမြို့သစ်(တောင်ပိုင်း)၊ ပန်းဘဲတန်း၊ မှော်ဘီ၊ ကျောက်တန်း၊ ရန်ကင်း၊ မင်္ဂလာတောင်ညွန့်၊ ပင်လောင်း၊ မိုးမိတ်၊ မိုင်းတုံ၊ ကျေးသီး၊ ဇလွန်၊ ကချင်-၁။ - ဦးဇယ်ခေါင် ကချင်-၃၊ - ဒေါ်လွီဇာ ကယား-၆၊ - ဦးစိုင်းသာစိန် ကယား-၁၀၊ ဦးစောမွှာဖောင်ကွာ ကရင်-၁၂၊ - ဦးစောသန်းထွဋ် ကရင်-၂ - ဦးမာန်လောမောင်း ချင်း-၈၊ - ဒေါက်တာလင်းဝေဖြိုးလတ် တနင်္သာရီ-၅၊ - ဦးဥက္ကာမင်း တနင်္သာရီ-၈၊ - ဒေါက်တာမိုးမြင့်အောင် ပဲခူး-၁ - ဒေါ်စန်းစန်းမြင့် - ဦးစိုင်းသီဟ မွန်-၇၊ - ဦးမျိုးဝင်း မွန်-၈၊ - ဦးခင်ဇော်ဦး မွန်-၃၊ - ဒေါ်မြတ်သီတာထွန်း မွန်-၅၊ - ဒေါက်တာဌေးကြွယ် ရန်ကုန်-၁၊ - ဒေါက်တာစိုင်းဆိုင်ကျောက်ဆမ် ရှမ်း-၆၊ - ဦးစိုင်းဝမ်းလှိုင်းခမ်း ရှမ်း-၃၊ - ဦးစိုင်းအုန်းကျော် ရှမ်း-၄၊ - ဦးစခင်ဇော်လင်း ဧရာဝတီ-၂၊ - ဦးကြည်ဝင်း ဧရာဝတီ-၁၂၊ - ဗိုလ်မှူးကြီးစိုးရွှေ တပ်မတော်၊ - ဗိုလ်မှူးပြည့်ဖြိုးဟန် တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၁ ဦးရှိပြီး၊ ယနေ့ ခွင့်ပန်ကြားသူ ၆၁ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၇၂ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၆၁ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၁၁ ဦး၊ ယနေ့ခွင့်ပန်ကြား၍ ခွင့်ပြုထားသူ ၆၁ ဦး ဖြစ်တဲ့အတွက် ခွင့်ပြုထားသူ စုစုပေါင်း ၇၂ ဦးရှိပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Report">
<report>
<title>အမျိုးသားပညာရေးမူဝါဒကော်မရှင်၏ ၆ လတာကာလ(၂၀၁၈ ခုနှစ်၊ အောက်တိုဘာလ ၁၀ ရက်နေ့မှ ၂၀၁၉ ခုနှစ်၊ ဧပြီလ ၉ ရက်နေ့အထိ) လုပ်ငန်းဆောင်ရွက်ခဲ့မှုအစီရင်ခံစာနှင့်စပ်လျဉ်း၍ လွှတ်တော် ကိုယ်စားလှယ်များ၏ ဆွေးနွေးချက်များအပေါ် သက်ဆိုင်ရာကော်မရှင်နှင့် ပညာရေးဝန်ကြီးဌာန တို့က ပြန်လည်ရှင်းလင်း ဆွေးနွေးခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား ပညာရေးမူဝါဒကော်မရှင်ရဲ့ ၆ လတာကာလ(၂၀၁၈ ခုနှစ်၊ အောက်တိုဘာလ ၁၀ ရက်နေ့မှ ၂၀၁၉ ခုနှစ်၊ ဧပြီလ ၉ ရက်နေ့အထိ) လုပ်ငန်းဆောင်ရွက်ခဲ့မှု အစီရင်ခံစာနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၉-၈-၂၀၁၉ ရက်နဲ့ ၁၃-၈-၂၀၁၉ ရက်တို့တွင် ကျင်းပပြုလုပ်ခဲ့တဲ့ ပြည်ထောင်စု လွှတ်တော် အစည်းအဝေးများမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်နဲ့စပ်လျဉ်းပြီး ဦးစွာ အမျိုးသားပညာရေး မူဝါဒကော်မရှင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="41">ဒေါက်တာမျိုးကြွယ်(ဥက္ကဋ္ဌ၊ အမျိုးသားပညာရေးမူဝါဒကော်မရှင်)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများ၊ ဒုတိယဝန်ကြီးများနှင့် ပြည်ထောင်စု လွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ အမျိုးသားပညာရေးမူဝါဒ ကော်မရှင် ဥက္ကဋ္ဌ ဒေါက်တာမျိုးကြွယ် ဖြစ်ပါတယ်။ အမျိုးသားပညာရေးမူဝါဒကော်မရှင်ရဲ့ ပဉ္စမ ၆ လပတ် အစီရင်ခံစာအပေါ် ပြည်ထောင်စုလွှတ်တော်ကိုယ်စားလှယ်များ၏ ဆွေးနွေးချက်များကို မာတိကာတွင် ဖော်ပြထားတဲ့အတိုင်း ပြန်လည်ရှင်းလင်း တင်ပြသွားမှာဖြစ်ပါတယ်။ Power Point အသုံးပြုခွင့်ပြုပါရန် ခွင့်ပန်အပ်ပါတယ်ခင်ဗျာ။ ပထမဦးစွာ ကော်မရှင်ရဲ့ ပဉ္စမ ၆ လပတ် အစီရင်ခံစာကို ပြည်ထောင်စုလွှတ်တော်ကိုယ်စားလှယ်ကြီး ၄၃ ဦးက စိတ်ပါဝင်စားစွာ ဆွေးနွေးအကြံပြုသွားကြတဲ့အတွက်ကြောင့် ကျေးဇူးတင်ရှိပါကြောင်း ပြောကြား လိုပါတယ်။ ကိုယ်စားလှယ်တော်ကြီး ၄၃ ဦးရဲ့ အမည်စာရင်းကို Power Point တွင် ပြသထားပါတယ်။ ကိုယ်စားလှယ်တော်ကြီးများရဲ့ ဆွေးနွေးချက်တွေမှာ တူညီတာတွေ၊ နီးစပ်တာတွေ ပါရှိတဲ့အတွက်ကြောင့် ကော်မရှင်၊ ကော်မတီများနှင့် သက်ဆိုင်သောကိစ္စများကို အကြောင်းအရာ၊ ခေါင်းစဉ်အုပ်စု စုစည်းပြီး ဆွေးနွေးဖြေကြားသွားပါမယ်။ ပထမခေါင်းစဉ်အုပ်စုဖြစ်တဲ့ ပါမောက္ခချုပ်များကော်မတီ ဗဟိုအလုပ်အမှုဆောင်အဖွဲ့ပြင်ဆင်ခြင်းနှင့် ပတ်သက်၍ လွှတ်တော်ကိုယ်စားလှယ်ကြီး (၄)ဦးက ဆွေးနွေးပါတယ်။ ဆွေးနွေးရာမှာ ဗဟိုအလုပ်အမှုဆောင်အဖွဲ့ကို (၂၁)ဦးနဲ့ ဖွဲ့စည်းရာမှာ တိုင်းဒေသကြီးနဲ့ ပြည်နယ် (၁၅)ခုမှ ကိုယ်စားပြု အနည်းဆုံး တစ်ဦးစီ ပါဝင်ဖွဲ့စည်းသင့်ကြောင်း အကြံပြုချက်နှင့်စပ်လျဉ်းပြီး လက်ရှိ ပါမောက္ခချုပ်များကော်မတီကို အမျိုးသားပညာရေးမူဝါဒကော်မရှင်က တက္ကသိုလ်၊ ကောလိပ် များမှ ပါမောက္ခချုပ်များ၊ ကျောင်းအုပ်ကြီးများရဲ့ သဘောဆန္ဒအရ ရွေးချယ်တင်မြှောက်ခဲ့ခြင်းဖြစ်ပြီး ဗဟိုအလုပ် အမှုဆောင်အဖွဲ့ဝင် (၂၁)ဦးကိုမူ အလုပ်အမှုဆောင်အဖွဲ့ဝင်များ၏ဆန္ဒအရ ရွေးချယ်တင်မြှောက်မှုနှင့် ပညာရပ်သဘောသဘာဝအရ ရွေးချယ်တင်မြှောက်ခဲ့ခြင်း ဖြစ်ပါကြောင်းနှင့် ခိုင်ရွေးချယ်တင်မြှောက် ပွဲနှင့် စည်းကမ်းများတွင် တိုင်းဒေသကြီးများရဲ့ ကိုယ်စားပြု အနည်းဆုံး ကိုယ်စားလှယ် (၁)ဦးကျစီ ပါဝင်ဖွဲ့စည်းရေးကို ထည့်သွင်းဆောင်ရွက်သွားမည်ဖြစ်ကြောင်း တင်ပြအပ်ပါတယ်။ နာယကကြီးခင်ဗျား။ ဒုတိယခေါင်းစဉ်အုပ်စုဖြစ်တဲ့ အခြေခံပညာရေးကဏ္ဍ အခြေခံပညာကျောင်းများ ကျောင်းသားပျံ့နှံ့မှုအခြေအနေကို ပြည်ထောင်စုလွှတ်တော် ကိုယ်စားလှယ်တော်ကြီး ၂၄ ဦး ဆွေးနွေးချက် များကို ပြန်လည်ရှင်းလင်းမှာ ဖြစ်ပါတယ်။ အစီရင်ခံစာတွင် ဖော်ပြထားသည့် အချက်အလက်များမှာ လေ့လာတွေ့ရှိချက်များကိုသာ တင်ပြ ခြင်းဖြစ်ပြီး မူဝါဒပိုင်းဆိုင်ရာ သုံးသပ်အကြံပြုတဲ့အခါတွင် ဝေးလံခေါင်ဖျား ဒေသရှိကလေးများရဲ့ ပညာ သင်ယူမှုအခွင့်အလမ်းများ သာတူညီမျှမှုရှိရေးကို အလေးထား ဆောင်ရွက်သွားမည်ဖြစ်ကြောင်းကို ကော်မရှင် အနေနှင့် သဘောတူလက်ခံထားပြီးဖြစ်ကြောင်း ဖြေကြားလိုပါတယ်။ ဤကိစ္စနှင့်ပတ်သက်၍ သွားရေး လာရေး ဆက်သွယ်လွယ်ကူသောဒေသများတွင် မလိုအပ်ဘဲ ကျောင်းများဖွင့်ခြင်း၊ အဆင့်တိုးခြင်း မပြုလုပ်ရေး၊ မြို့တစ်မြို့အတွင်းရှိ ကျောင်းတစ်ခုနှင့် တစ်ခုအကြား ကျောင်းသားဦးရေ ကွာဟမှုကို ထိန်းညှိသွားရေးနှင့် ဆရာခွဲဝေခန့်ထားမှုတို့ကို ခွဲဝေချထားရေးတို့အတွက် အထောက်အကူပြုရန်သာ လေ့လာသုံးသပ် တင်ပြခြင်းဖြစ်ပါတယ်။ ကျောင်းအသစ်ဖွင့်လှစ်ခြင်း၊ ကျောင်းအဆင့်တိုးခြင်းသည် cost efficient, cost effective ဖြစ်ရန် တစ်ခုတည်း မဟုတ်ပါကြောင်းနှင့်၊ ကျောင်းသားများအားလုံး သာတူညီမျှ အခွင့်အရေးရရှိမှု(equity) ရရှိရန် ဝေးလံခေါင်ဖျားဒေသများ၌ ကျောင်းသားနည်းလွန်းသည့်ကျောင်းများကို မြေပြင်အခြေအနေ အရ လေ့လာဆန်းစစ်ရန်ဖြစ်ပါကြောင်း၊ တစ်နိုင်ငံလုံးအနေဖြင့် ကွင်းဆင်းရာမှာ အမျိုးသားပညာရေးမူဝါဒ ကော်မရှင်အနေဖြင့် သီးခြားဖွဲ့စည်းပုံဖြင့် ရပ်တည်ရသောအဖွဲ့ မဟုတ်သေးပါ၍ ငွေအင်အား၊ လူအင်အား အခက်အခဲရှိပါကြောင်း၊ သို့ဖြစ်ပါ၍ အမျိုးသားပညာရေးမူဝါဒကော်မရှင်ကို လွတ်လပ်သော အဖွဲ့ အစည်း အဖြစ်နှင့် ဖွဲ့စည်းပုံအတည်ပြုပြီး လူအင်အားဖြည့် ခန့်ထားပေးနိုင်ပါရန် လိုအပ်ပါကြောင်း တင်ပြအပ် ပါတယ်။ ဆက်လက်၍ အခြေခံပညာကဏ္ဍသင်ရိုးညွှန်းတမ်းဆိုင်ရာ ကိုယ်စားလှယ်တော်ကြီးများရဲ့ ဆွေးနွေး ချက်ကို တင်ပြပါမယ်။ ဆွေးနွေးရာတွင် သင်ရိုးသစ်အပိုင်းနဲ့ပတ်သက်တဲ့ ပြင်ဆင်စရာတွေ၊ ဖြည့်စွက် စရာတွေ၊ ကြိုတင်ညှိနှိုင်း ဆောင်ရွက်စရာတွေကို ကောင်းမွန်ပြည့်စုံစေလိုတဲ့ စေတနာနဲ့ အကြံပြုဆွေးနွေး ကြောင်းတွေ့ရှိရပါတယ်။ သင်ရိုးညွှန်းတမ်းသစ်နဲ့ KG+12 အခြေခံပညာစနစ်သစ်ကို အမျိုးသားပညာရေးမဟာဗျူဟာ စီမံကိန်း (၂၀၁၆-၂၀၂၁)ကို လမ်းညွှန်အဖြစ် ကိုင်စွဲပြီးတော့ အမျိုးသားပညာရေးမူဝါဒကော်မရှင်အနေဖြင့် မူဝါဒချမှတ်ပေးခြင်း၊ လိုအပ်သည်များကို ညွှန်ကြားချက်ထုတ်ပြန်ပေးခြင်း၊ ဝန်ကြီးဌာနနှင့် ဖွံ့ဖြိုးမှုမိတ်ဖက် အဖွဲ့အစည်းများနှင့် ညှိနှိုင်းဆောင်ရွက်ခြင်းလုပ်ငန်းများ ဆောင်ရွက်လျက်ရှိပါတယ်။ အမျိုးသားသင်ရိုးညွှန်းတမ်းကော်မတီကတော့ ကော်မရှင်ကချမှတ်ထားတဲ့ မူဝါဒကိုအခြေခံပြီးတော့ ဝန်ကြီးဌာနကတင်ပြလာတဲ့ သင်ရိုးသစ်ပြဋ္ဌာန်းစာအုပ်များကို သတ်မှတ်ချက်များနဲ့ကိုက်ညီမှုရှိအောင် စိစစ်၊ အကြံပြု၊ ညှိနှိုင်း၊ ဆုံးဖြတ်၊ အတည်ပြုတဲ့လုပ်ငန်းကို ဆောင်ရွက်ပါတယ်။ ဝန်ကြီးဌာနပိုင်းအနေနဲ့ သင်ရိုးညွှန်းတမ်း၊ သင်ရိုးမာတိကာနှင့် ကျောင်းသုံးစာအုပ်ကော်မတီကို အခြေခံပညာတာဝန်ပေးအပ် ရေးသားပြုစုစေပြီး အမျိုးသားသင်ရိုးညွှန်းတမ်းကော်မတီရဲ့ အတည်ပြုချက် အရ စာအုပ်များပုံနှိပ်ခြင်း၊ ဆရာ၊ ဆရာမများသင်တန်းပေးခြင်း၊ ပြန်လည်သင်ကြားခြင်း စသည်တို့ကို ဆောင်ရွက် အကောင်အထည်ဖော်ရပါတယ်။ အခုလိုစေတနာထားဆွေးနွေးတဲ့ ကိုယ်စားလှယ်တော်ကြီးများအားလုံးရဲ့ ပြင်ဆင်စရာ၊ ဖြည့်စွက် စရာ၊ ပိုမိုကောင်းမွန်အောင် ကြိုတင်ညှိနှိုင်းစရာ အကြောင်းအရာတွေကို ကော်မတီများ၊ ဝန်ကြီးဌာနနှင့် ဖွံ့ဖြိုးမှုမိတ်ဖက်အဖွဲ့ အစည်းများနဲ့ ညှိနှိုင်းဆောင်ရွက်သွားမှာဖြစ်ပါကြောင်း ဖြေကြားအပ်ပါတယ်။ ဆက်လက်ပြီးတော့ တတိယခေါင်းစဉ်အုပ်စုဖြစ်တဲ့ ဆရာအတတ်ပညာရေးကဏ္ဍကို ဆွေးနွေးကြတဲ့ လွှတ်တော်ကိုယ်စားလှယ်တော်ကြီး (၅)ဦးရှိပါတယ်။ ဆရာများရဲ့ အရည်အသွေး တိုးတက်မြင့်မားရေး အရေးကြီးကြောင်း အကြံပြုဆွေးနွေးသွားတဲ့ လွှတ်တော်ကိုယ်စားလှယ်ကြီးများကို ကျေးဇူးအထူး တင်ရှိပါတယ်။ ကော်မရှင်အနေဖြင့် ပညာရေးဝန်ကြီးဌာနမှ တာဝန်ရှိသူများ၊ ဖွံ့ဖြိုးမှုမိတ်ဘက် အဖွဲ့ အစည်းများနှင့် ပူးပေါင်းပြီးတော့ ဆရာအတတ်ပညာဖွံ့ဖြိုးတိုးတက်ရေး မူဘောင်တစ်ရပ်ကို ရေးဆွဲ ရာတွင် ပါဝင်ဖြည့်ဆည်း အကြံပြုလျက်ရှိပါတယ်။ ထိုမူဘောင်ကိုအခြေပြုလျက် ဆရာများရဲ့ အရည်အသွေး မြှင့်တင်ရေးလုပ်ငန်းစီမံချက်(Action Plan)တစ်ခုကို ရေးဆွဲအကောင်အထည်ဖော်ရန်လည်း တိုက်တွန်း ဆောင်ရွက်သွားမည်ဖြစ်ပါတယ်။ နာယကကြီးခင်ဗျား။ စတုတ္ထခေါင်းစဉ်အုပ်စုဖြစ်တဲ့ နည်းပညာ၊ သက်မွေးပညာရေးနှင့် လေ့ကျင့်ရေး ကဏ္ဍ ဆွေးနွေးချက်များကို တင်ပြပါမယ်။ ဤကဏ္ဍနှင့်ပတ်သက်၍ ကိုယ်စားလှယ်တော်ကြီး (၁၃)ဦးက ဆွေးနွေးအကြံပြုသွားပါတယ်။ သက်မွေးပညာကဏ္ဍနှင့်စပ်လျဉ်း၍ ဆွေးနွေးရာတွင် သက်မွေးပညာကို ဒုတိယတန်းစားပညာရေး လို့ ရှုမြင်သုံးသပ်နေကြတဲ့ လူထုရဲ့ သဘောထားအမြင်ကိုပြောင်းစေဖို့က ရနိုင်သမျှနည်းပေါင်းစုံနဲ့ မီဒီယာ များကတစ်ဆင့် ပညာပေးလှုံ့ဆော်ရမှာဖြစ်ပါတယ်။ တစ်ဖက်မှာလည်း သက်မွေးပညာသင်တန်းတွေ၊ ကျောင်းတွေကို နယ်ပယ်ပေါင်းစုံမှာ တိုးချဲ့ဖွင့်လှစ်ပေးရမှာ ဖြစ်ပြီးတော့ အကျိုးရှိရှိ လက်တွေ့ အသုံးချ နိုင်ကြောင်းကိုလည်း အခိုင်အမာ သက်သေပြရမှာဖြစ်ပါတယ်။ ဒီလိုဆောင်ရွက်ပေးခြင်းအားဖြင့် အရည် အသွေးပြည့်ဝပြီး ဈေးကွက်လိုအပ်ချက်နဲ့ကိုက်ညီတဲ့ TVET ကျွမ်းကျင်သူတွေ အရေအတွက် တိုးပွားလာမှာ ဖြစ်ပါတယ်။ TVET ကဏ္ဍမှာ အစိုးရနှင့်ပုဂ္ဂလိက ပူးပေါင်းဆောင်ရွက်ခြင်းကို တိုးမြှင့်လျက် ဥပမာ နိုင်ငံတော် အစိုးရအနေနဲ့ အထည်ချုပ်လုပ်ငန်းတို့ ဘဏ္ဍာငွေ ကန့်သတ်ချက်ဘောင်အတွင်းက ကူညီပံ့ပိုးပြီးတော့ University - Industry q:colê:caosègodcqoscope: gulosušil GIZ I KOICA 1 JICA QEcosmosag. အစည်းများနဲ့လည်း နိုင်ငံတော်အစိုးရက ပူးပေါင်းဆောင်ရွက်နေတာကို တွေ့ရှိနိုင်ပါတယ်။ ကိုယ်စားလှယ်တော်တစ်ဦးအကြံပြုတဲ့ သွားတုကျွမ်းကျင်ပညာနဲ့ ဆေးခန်းအထောက်အကူပြု သင်တန်းကို နိုင်ငံတော်အစိုးရမှ တိုးချဲ့ဖွင့်လှစ်ရုံသာမက ပုဂ္ဂလိကကဏ္ဍနှင့်ပူးပေါင်း၍ဖြစ်စေ၊ ပုဂ္ဂလိက ကဏ္ဍမှ ကျယ်ကျယ်ပြန့်ပြန့် ဆောင်ရွက်နိုင်ရန် ကူညီပံ့ပိုးပေးရေးအတွက်လည်း သက်ဆိုင်ရာသို့ (မူဝါဒချမှတ်) အကြံပြုတင်ပြသွားပါမယ်။ ခရီးသည်နှင့် လုပ်ငန်းသုံးမော်တော်ယာဉ် ပြုပြင်ထိန်းသိမ်းနည်း သင်တန်းကျောင်းများကိုလည်း ပြည်နယ်၊ တိုင်းဒေသကြီးများတွင် တိုးချဲ့ဖွင့်လှစ်နိုင်ရေးကိုလည်း အကြံပြုတင်ပြသွားပါမယ်။ အသက်မွေးပညာနဲ့ ပတ်သက်လို့ ကိုယ်တိုင်ကိုယ်ကျ ပါဝင်ဆောင်ရွက်ဖူးသူ ကိုယ်စားလှယ်တော် ကြီးတစ်ဦးက TVET နှင့်ပတ်သက်တဲ့ ကော်မရှင်ရဲ့ အကြံပြုချက်များကို ယေဘုယျဆန်တယ်ဆိုပြီးတော့ ပြောဆိုသွားတာတွေ့ရပါတယ်။ TVET Law စတင်ရေးဆွဲခဲ့စဉ်က ပါဝင်ခဲ့ပြီးတော့ ယနေ့အထိ ဥပဒေ မထွက်လာသေးတာကို မူဝါဒကော်မရှင်ကို အမြန်ရေးဆွဲဖို့ အကြံပြုသွားတာတွေ့ရပါတယ်။ တကယ်တော့ အမျိုးသားပညာရေးမူဝါဒကော်မရှင်မှာ ဥပဒေရေးဆွဲဖို့ တာဝန်မရှိပါ။ ပညာရေးဝန်ကြီးဌာနက ပညာရှင် များ ရေးဆွဲထားတဲ့ဥပဒေကို အကြံပြုချက်တောင်းခံတာပဲရှိပါတယ်။ ကော်မရှင်အနေနဲ့ သက်ဆိုင်ရာ ပညာရှင်များနဲ့ အကြိမ်ကြိမ် ညှိနှိုင်းပြီးတော့ ပြင်ဆင်ဖြည့်စွက်ကြတဲ့ TVET Law Final Draft ကို ပညာရေး ဝန်ကြီးဌာနကို ၂၀၁ရ ခုနှစ်၊ သြဂုတ်လကတည်းက ပေးပို့ခဲ့ပြီးဖြစ်ပါတယ်။ Accreditation နဲ့ပတ်သက် (8:60s? 603G$:003:09 Local (ɔa National coal International cosao od 60:z$:08 @: ရရင် NAQAC ဟာ နိုင်ငံတွင်းပညာရေး အဆင့်အတန်းမျိုးစုံမှ ကျောင်းသားအားလုံးအတွက် Quality Assurance o ospo$urqoup Bag.3oops:lgdodzadzadomoệ 322 :300:3220ệ National Level အဖွဲ့အစည်းဖြစ်ပါတယ်။ Engineering Accreditation ကိစ္စကတော့ မြန်မာနိုင်ငံအင်ဂျင်နီယာကောင်စီမှာလည်း တာဝန် ရှိပြီးတော့ ပြည်ပ Accord များနှင့်လည်း လိုအပ်သလို ဆောင်ရွက်လျက်ရှိတာကို သိရှိရပါတယ်။ NAQAC က 69:2003:09 Standards and Criteria qp:M605? Washington Accord de cupos Bologna Process စသည်ဖြင့် တစ်မျိုးတည်းသာ ယူထားခြင်းမဟုတ်ဘဲ မိမိနိုင်ငံအတွက် ဆီလျော်သင့်တော်မည့် Standards and Criteria များကို နိုင်ငံတကာကျင့်ထုံးများအားမှီငြမ်းလျက် ရေးဆွဲထားခြင်းဖြစ်ပါကြောင်း ဖြေကြားလိုပါတယ်။ နာယကကြီးခင်ဗျား။ ပဉ္စမခေါင်းစဉ်ဖြစ်တဲ့ အဆင့်မြင့်ပညာရေးနဲ့ပတ်သက်၍ တက္ကသိုလ်နှင့် လူမှုအဖွဲ့အကြား ပူးပေါင်းဆောင်ရွက်မှုကို ပြည်ထောင်စုလွှတ်တော် ကိုယ်စားလှယ်တော်ကြီး (၄)ဦးရဲ့ ဆွေးနွေးချက်များအပေါ် ပြန်လည်ရှင်းလင်းမှာဖြစ်ပါတယ်။ အဆင့်မြင့်ပညာမှာ ဘယ်ပညာရေးနဲ့ နိုင်ငံစီးပွားဖြစ်မလဲ။ ဘယ်တက္ကသိုလ်တွေက ဘယ်လူမှု အဖွဲ့အစည်းနဲ့ ဘယ်လိုသင်ရိုးညွှန်းတမ်းတွေ သင်ကြားမလဲ။ ဘယ်လိုလူမှုအဖွဲ့အစည်းနဲ့ ပူးပေါင်းပြီး သုတေသနလုပ်ငန်း တိုးချဲ့မယ်ဆိုတာကို ဆန်းစစ်ဖို့လိုပါတယ်ဟု အကြံပြုချက်ကိုလည်း တက္ကသိုလ်များ ကနေပြီးတော့ အလေးထားပြီတော့ ဆောင်ရွက်သွားကြမှာဖြစ်ပါတယ်။ ။| Community Engaged University ကို """"လူမှုအဖွဲ့အစည်းပူးပေါင်းတက္ကသိုလ်""""လို့ အတိုချုံး ပြုချက်ကို ကော်မရှင်အနေနဲ့ ကျေးဇူးတင်ပါတယ်။ ခေတ်အခြေအနေအရ အပြောင်းအလဲတွေဟာ စိတ်ဝင်စားမှု များပြားမြင့်တက်လာတဲ့ စီးပွားရေးစီမံခန့်ခွဲမှု၊ နိုင်ငံခြားဘာသာစကား၊ သတင်းဆက်သွယ်ရေးနည်းပညာ စတာတွေကို ကျယ်ကျယ်ပြန့်ပြန့် သင်ကြားနိုင်တဲ့ မူဝါဒချမှတ်သင့်ကြောင်း၊ တက္ကသိုလ်အလိုက် မတူ ကွဲပြားတဲ့ဘာသာရပ်တွေကို သင်ကြားနိုင်ဖို့ ကြိုးပမ်းသင့်ကြောင်း၊ ဒေသအလိုက် တက္ကသိုလ်တွေက ဆောင်ရွက်တဲ့သုတေသနတွေဟာ ဆိုင်ရာဒေသဖွံ့ဖြိုးရေးအတွက် အထောက်အကူပြုစေမည့် ကိစ္စရပ်များကို ရွေးချယ်သင့်ကြောင်း၊ တက္ကသိုလ်တွေနှင့် လူမှုအဖွဲ့အစည်းတွေ ထိရောက်စွာ ပူးပေါင်းဆောင်ရွက်ပြီး လွတ်လပ်စွာစီမံခန့်ခွဲခွင့်ကို အကောင်အထည်ဖော် ဆောင်ရွက်သင့်ကြောင်း စတဲ့အကြံပြုချက်များကို တက္ကသိုလ်များက ဆောင်ရွက်ရမည့် ရှေ့လုပ်ငန်းစဉ်အဖြစ်မှတ်ယူပြီး တက္ကသိုလ်တည်ရှိရာ ဖွံ့ဖြိုးတိုးတက်ရေး အတွက် လူမှုအဖွဲ့အစည်းများနှင့် ပိုမိုပူးပေါင်းဆောင်ရွက်ကာ ဒေသအဖွဲ့အစည်းကို ပံ့ပိုးနိုင်မည် ဖြစ်ပါကြောင်း ရှင်းလင်းတင်ပြအပ်ပါတယ်။ ဆက်လက်ပြီး ရာသီဥတုပြောင်းလဲခြင်း ဘာသာရပ်ကို မြန်မာနိုင်ငံတက္ကသိုလ်များမှာ အားဖြည့် ပေါင်းစည်း ထည့်သွင်းသင်ကြားပို့ချရေးကို ကိုယ်စားလှယ်တော်ကြီး (၉)ဦးက ဆွေးနွေးခဲ့ပါတယ်။ ထိုသို့ ဆွေးနွေးရာမှာ အခု မြန်မာနိုင်ငံဟာ ရာသီဥတုကြောင့် ဆိုးရွားစွာခံရတဲ့ နိုင်ငံတစ်နိုင်ငံ ဖြစ်ကြောင်း၊ ဒါကြောင့်မို့လို့ ဒီသင်ကြားမှုကို အမြန်ဆုံးအကောင်အထည်ဖော်ဖို့ တိုက်တွန်းသင့်ကြောင်း အကြံပြုထားပါတယ်။ ရာသီဥတုပြောင်းလဲခြင်းနှင့်အတူ ပြောင်းလဲခြင်းရဲ့ အကျိုးသက်ရောက်မှုများကို ခံနိုင်ရည်ရှိစွာ နေနိုင်မယ်လို့ယုံကြည်ပါကြောင်း၊ ရာသီဥတုပြောင်းလဲခြင်း ဘာသာရပ်တစ်ခုအဖြစ် သင်ကြား နိုင်ရေးကို ထည့်သွင်းစဉ်းစားရာတွင် ကျွမ်းကျင်အတတ်ပညာသင်မှု (Soft Skill) ကိုပါ ထည့်သွင်းပို့ချပေးဖို့ တိုက်တွန်းကြောင်း စသည်ဖြင့် ဆွေးနွေးချက်များကို ကော်မရှင်အနေနဲ့ ထောက်ခံပါကြောင်း ရှင်းလင်း တင်ပြအပ်ပါတယ်။ ကိုယ်စားလှယ်တော်ကြီးများ ဆွေးနွေးသွားတဲ့ ရာသီဥတုနှင့်ပတ်သက်သော ဘာသာရပ် Hydrology, Climatology, Agrometeorology, 6şɔnd Development Study (g.:205500998), Statistics စတဲ့ဘာသာရပ်များကို ဘာသာရပ် ပေါင်းစည်းသင်ကြားပေးသောတက္ကသိုလ် (Comprehensive University) များ ပြုလုပ်တဲ့အခါမှာ ကျောင်းသား၊ ကျောင်းသူများ တက်ရောက်လိုပါက တက်ရောက်နိုင်ရန် အဓိက (Major)ဘာသာ၊ သာမန်(Minor) သို့မဟုတ် စိတ်ကြိုက်ဘာသာများအဖြစ် သင်ယူနိုင်အောင် ဆောင်ရွက် နိုင်မည်ဖြစ်ပါတယ်။ ဆက်လက်၍ အဆင့်မြင့်ပညာကဏ္ဍ၊ တက္ကသိုလ်များ၊ သုတေသနဌာနသို့ သွားရောက်တာနဲ့ ပတ်သက်လို့ ကိုယ်စားလှယ်တော်ကြီး (၄)ဦးက ဆွေးနွေးပါတယ်။ တက္ကသိုလ်အသီးသီးရှိ သုတေသန ဓာတ်ခွဲခန်းအခြေအနေကိုလည်း လေ့လာသုံးသပ်သင့်ကြောင်း၊ ရလဒ်တွေဟာ အမှန်တကယ် စွမ်းဆောင် ရည်ရှိရဲ့လား။ သုတေသနရလဒ်ကောင်းတွေကို ဘာတွေထပ်ပြီးတော့ ဖြည့်ဆည်းပေးရဦးမှာလဲ။ သုတေ သနဆိုင်ရာဒေသဖွံ့ဖြိုးရေးအတွက် မူဝါဒကောင်းတွေ ဘယ်လိုချမှတ်မှာလဲဆိုတာ အလွန်အရေးကြီးတဲ့ ကိစ္စဖြစ်ကြောင်း ဆွေးနွေးချက်နှင့်ပတ်သက်၍ ဆက်လက်ပြီးတော့ တက္ကသိုလ်များကို ဆက်လက် ဆောင်ရွက်သွားပြီးတော့ လေ့လာပြီးအကြံပြုမည်ဖြစ်ပါကြောင်း တင်ပြအပ်ပါတယ်။ စိုက်ပျိုးရေးသုတေသနဦးစီးဌာနမှာ စပါးတစ်မျိုးတည်း လုပ်တာမဟုတ်ဘဲနဲ့ စီးပွားရေးအရ အရေးကြီးသည့် အခြားသီးနှံများကိုလည်း သုတေသန ပြုလုပ်ဆောင်ရွက်လျက်ရှိပါကြောင်း ဖြည့်စွက် တင်ပြလိုပါတယ်။ ငါးမွေးမြူရေးပညာရပ်နှင့်ပတ်သက်၍ ရန်ကုန်တက္ကသိုလ်တွင် ငါးလုပ်ငန်းဆိုင်ရာ ဘာသာရပ်သင်တန်းကို ၂၀၁၈-၂၀၁၉ ခုနှစ် ပညာသင်နှစ်မှစ၍ သင်ကြားနေပြီဖြစ်ပါကြောင်း တင်ပြ အပ်ပါတယ်။ နာယကကြီးခင်ဗျား။ ဆဋ္ဌမခေါင်းစဉ်ဖြစ်တဲ့ လူတိုင်းအကျုံးဝင် ပညာရေးကဏ္ဍနှင့်စပ်လျဉ်း၍ ကိုယ်စားလှယ်တော်ကြီး (၅)ဦးက ဆွေးနွေးပါတယ်။ ၂၀၁၆ ခုနှစ်၊ ဇူလိုင်လ ရ ရက်ကစပြီး ပညာရေးဝန်ကြီး ဌာနမှာ ကျောင်းပြင်ပနှင့် တစ်သက်တာပညာရေးဦးစီးဌာန (Department of Alternative Education) ပေါ်ပေါက်လာပြီးကတည်းက ၂၀၁၄ ခုနှစ် သန်းခေါင်စာရင်းပါ နောက်ဆက်တွဲ အစီရင်ခံစာအရ စာမတတ်သူ ၃.၅ သန်းကို သတ်မှတ်ချက် ၃ မျိုးနဲ့ စာတတ်မြောက်ရေးလုပ်ငန်းကို ဆောင်ရွက်နေ ပါတယ်။ လွှတ်တော်ကိုယ်စားလှယ်တော်ကြီးများရဲ့ အကြံပြုပြောကြားချက်ဟာ ကောင်းမွန်တဲ့ အကြံ ပြုချက်ဖြစ်လို့ သက်ဆိုင်ရာဦးစီးဌာနက ဆောင်ရွက်စေရန် ကျွန်တော်တို့ အကြံပြုမည်ဖြစ်ပါကြောင်း တင်ပြအပ်ပါတယ်။ ကျောင်းပြင်ပနှင့် တစ်သက်တာပညာရေးဦးစီးဌာနဟာ ဆင်းရဲချို့တဲ့တဲ့ကလေးများ၊ စစ်ဘေးရှောင် ကလေးများ၊ လမ်းမပေါ်ကကလေးများ စသည်ဖြင့် လုပ်နေတဲ့ကလေးများအတွက် ဒုတိယပညာသင်ယူမှု အခွင့်အရေးအဖြစ် ၂၀၁၈-၂၀၁၉ ပညာသင်နှစ်တွင် ကျောင်းပြင်ပ မူလတန်းပညာရေး (Non- Formal Primary Education- NFPE) ကို ၈၁ မြို့နယ်နှင့် ၂၀၁၉-၂၀၂၀ ပညာသင်နှစ်တွင် ၈၆ မြို့နယ်တို့တွင် လည်းကောင်း၊ ၂၀၁၈-၂၀၁၉ ပညာသင်နှစ်တွင် ရန်ကုန်တိုင်းဒေသကြီး ဒလမြို့နယ်နှင့် ၂၀၁၉-၂၀၂၀ ပညာသင်နှစ်တွင် ရန်ကုန်တိုင်းဒေသကြီး ဒလ၊ လှိုင်သာယာမြို့နယ်များတွင် စမ်းသပ်ဆောင်ရွက်လျက် ရှိပါတယ်။ မြန်မာနိုင်ငံစာတတ်မြောက်မှု အထောက်အကူပြုပင်မဌာန (Myanmar Literacy Resource Centre - MLRC)ကလည်း ၂၀၀၈-၂၀၀၉ ပညာသင်နှစ်ကစပြီးတော့ ကျောင်းပြင်ပမူလတန်းပညာရေး (Non- Formal Primary Education- NFPE)ကို ပဲခူးတိုင်းဒေသကြီး၊ ဧရာဝတီတိုင်း၊ မွန်ပြည်နယ်နှင့် ရခိုင်ပြည်နယ်တို့မှာ စမ်းသပ်ဆောင်ရွက်ခဲ့တာ ၈၆ မြို့နယ် ပြီးသွားပြီးတော့ ၂၀၁၆-၂၀၁ရ ကနေ ၂၀၁၈၂၀၁၉ အထိ ဆက်လက်ဆောင်ရွက်နေပါတယ်။ ကျောင်းပြင်ပ ပညာရေးမှအောင်မြင်ပြီး ဆက်လက်ကြိုးစားမှုကြောင့် ၂၀၁၅-၂၀၁၆ ကနေပြီးတော့ ၂၀၁၈-၂၀၁၉ ပညာသင်နှစ်အထိ တက္ကသိုလ်ဝင်တန်းအောင်မြင်သူပေါင်း ၆၁ ဦးအထိရှိလာပြီး အဆင့်မြင့် ပညာ၊ နည်းပညာနှင့် ပညာရေးကောလိပ်များကို ဆက်လက်သင်ယူနေကြပါတယ်။ ကျောင်းပြင်ပ အစီ အစဉ်အရ အတန်းပညာကို သင်ယူစေသည်သာမဟုတ်ဘဲ စက္ကူ အိတ်လုပ်ခြင်း၊ အခြေခံအပ်ချုပ်ပညာ၊ သရက်သီးသနပ်ပြုလုပ်ခြင်း၊ ပန်းပွင့်ပန်းခိုင်ပြုလုပ်ခြင်း စသည်တို့ကို လုပ်ငန်းကျွမ်းကျင်မှုအလိုက်၊ ဒေသအလိုက် ဝင်ငွေတိုးလုပ်ငန်းများ ဆောင်ရွက်နိုင်စေရန် ပူးတွဲသင်ကြားလျက်ရှိပါကြောင်း တင်ပြအပ်ပါတယ်။ ကွင်းဆင်းတွေ့ရှိချက်အရ ကျောင်းသားအရေအတွက် အလွန်နည်းပါးသောကျောင်းများ ဒေသ အခြေအနေအရ ဆက်ဖွင့်ရန်လိုအပ်ပါက ဆက်ဖွင့်ရန်ဖြစ်ပြီး မဖြစ်နိုင်မှသာ ကျောင်းပြင်ပမူလတန်း ပညာရေးဖြင့် ဆောင်ရွက်သွားမည်ဖြစ်ကြောင်း တင်ပြလိုပါတယ်။ ဆက်လက်၍ သတ္တမခေါင်းစဉ်ဖြစ်တဲ့ ပုဂ္ဂလိကပညာရေးကဏ္ဍအပေါ် ဆွေးနွေးသွားသူ ကိုယ်စား လှယ်တော်ကြီး (၁၁)ဦးရှိပါတယ်။ ပုဂ္ဂလိကကျောင်းများ ကြီးကြပ်ရေးအတွက် မူဝါဒချမှတ်ဖို့ အကြံပြု သူများရှိပါတယ်။ ကြီးကြပ်ရေးအဖွဲ့ကို တရားဝင်ဖွဲ့စည်းထားပြီး ဖြစ်ပါတယ်။ စည်းမျဉ်းစည်းကမ်းများကို သတ်မှတ်ရေးဆွဲထားပြီးတော့ လိုအပ်သည်များ ပြင်ဆင်ဖြည့်စွက်ကာ ပုဂ္ဂလိကသင်တန်းကျောင်းဥပဒေကို အမျိုးသားပညာရေး ကော်မရှင်မှ ပညာရေးဝန်ကြီးဌာနသို့ ၂၀၁ရ ခုနှစ်၊ ဇွန်လ ၉ ရက်နေ့ကတည်းက ပညာရေးဝန်ကြီးဌာနကို ပေးပို့ပြီးဖြစ်ပါတယ်။ ဥပဒေရေးဆွဲတဲ့အဖွဲ့က Final Draft ကို ကော်မရှင်ထံသို့ ၂၀၁၈ ခုနှစ်၊ ဖေဖော်ဝါရီလ ၂ရ ရက်နေ့မှာ ပြန်လည်ပို့ထားပါတယ်။ ကိုယ်ပိုင်ကျောင်းဥပဒေသည် နိုင်ငံတကာသင်ရိုးနှင့် သင်ကြားသောကျောင်းများကို လွှမ်းခြုံခြင်း မရှိတဲ့အတွက်ကြောင့် ကိုယ်စားလှယ်အချို့က ဆွေးနွေးပါတယ်။ ကိုယ်ပိုင်ကျောင်းဥပဒေမှာ အခြေခံ ပညာအဆင့်အတွက် ဖြစ်ပါတယ်။ ပုဂ္ဂလိကကျောင်းဥပဒေ ထွက်ပေါ်လာတဲ့အခါ နိုင်ငံတကာသင်ရိုးနှင့် သင်ကြားပို့ချတဲ့ အခြေခံ၊ အဆင့်မြင့်၊ ပုဂ္ဂလိကကျောင်းများအားလုံး လွှမ်းခြုံသွားမှာဖြစ်ပါတယ်။ အရည် အသွေးစိစစ်ရန်ကိစ္စ၊ ဘွဲ့လက်မှတ်အဆင့်အတန်း၊ အရည်အသွေးအာမခံမှု၊ နိုင်ငံတကာကျောင်းများနှင့် အမှန်တကယ်ချိတ်ဆက်ထားခြင်း ရှိ မရှိ အစရှိတဲ့အချက်များအားလုံးကို ပါဝင်စိစစ်မှာ ဖြစ်ပါတယ်။ MIC အနေဖြင့် အခြေခံ၊ အဆင့်မြင့်၊ ပုဂ္ဂလိကကျောင်းများကို ရင်းနှီးမြှုပ်နှံမှု ရှုထောင့်ကကြည့်ပြီး ပညာရေးဝန်ဆောင်မှုကုမ္ပဏီအဖြစ် မှတ်ပုံတင်ခွင့်ပြုထားခြင်း ဖြစ်ပါတယ်။ အမျိုးသားပညာရေးမူဝါဒ ကော်မရှင်ရဲ့ တာဝန်က သက်ဆိုင်ရာကျောင်းများကို ဥပဒေနှင့် ကိုက်ညီမှုရှိ မရှိ စိစစ်ပြီးတော့ အသိ အမှတ်ပြုပေးဖို့ဖြစ်ပါတယ်။ ကော်မရှင်ရဲ့ အစီရင်ခံစာ စာမျက်နှာ ၄၈ မှာရှိတဲ့ MIC က ပညာရေးဝန်ဆောင်မှု လုပ်ငန်း (၁၀)ကျောင်းကိုပဲ ဖိတ်တယ်ဆိုတာ မဟုတ်ပါကြောင်း ဖြေကြားပါရစေ။ အစီရင်ခံစာ ၄၈ တွင် ဖော်ပြထားသည့် ပုဂ္ဂလိကကျောင်းများနှင့် တွေ့ဆုံပွဲ၌ MIC တွင် မှတ်ပုံတင်ထားသောကျောင်းများနှင့် ဖွင့်လှစ်လျက်ရှိသော အဆင့်မြင့်ပညာ ပုဂ္ဂလိကကျောင်းများကို ဖိတ်ကြားထားခဲ့ကြောင်းကို slide တွင် ဖော်ပြထားပါတယ်။ ပုဂ္ဂလိကကျောင်းများတွင် အခြေခံ၊ အဆင့်မြင့်ပညာ၊ TVET များ ပါဝင်ပါသဖြင့် ကိုယ်စားလှယ်တော်ကြီးများ ဆွေးနွေးသည့် PPP လုပ်ငန်းများကို ဆောင်ရွက်လျက် ရှိပါကြောင်းကိုလည်း တင်ပြအပ်ပါတယ်။ ပညာရေးဝန်ကြီးဌာနမှ ဦးစီးရေးဆွဲပြီးအကြံပြုရန် ပေးပို့လာချက်အပေါ် သက်ဆိုင်သူ ဥပဒေ ပညာရှင် ဆရာ၊ ဆရာမများ ဆောင်ရွက်အကောင်အထည်ဖော်ခြင်းနှင့် သက်ဆိုင်သူများကို အခုဥပဒေ ရေးဆွဲတဲ့ ဆွေးနွေးချက်များကဲ့သို့ ဖိတ်ကြားဆွေးနွေးခဲ့ပြီးတော့ ပုဂ္ဂလိကကျောင်းဥပဒေမူကြမ်း သဘောထားမှတ်ချက်ကို အမျိုးသားပညာရေးမူဝါဒကော်မရှင်မှ ၉-၆-၂၀၁ရ နေ့တွင် ပညာရေး ဝန်ကြီးဌာနသို့ ပြန်လည် ပေးပို့ခဲ့ပါတယ်။ မူဝါဒကော်မရှင်ရဲ့ ဥပဒေပါလုပ်ငန်းတာဝန်များသည် မူဝါဒချမှတ်ခြင်း၊ အကြံပြုခြင်း၊ အသိအမှတ်ပြုခြင်း၊ လိုအပ်သောကော်မတီ၊ ကောင်စီများ ဖွဲ့စည်းတာဝန်ပေးခြင်း၊ စီမံကိန်း အကောင်အထည်ဖော်မှုများကို အကဲဖြတ်သုံးသပ် အကြံပြုခြင်း၊ လမ်းညွှန်ခြင်း၊ ပေါင်းစပ်ညှိနှိုင်းပေးခြင်းများ လုပ်ရမည်ဖြစ်ပါတယ်။ ဥပဒေအတိုင်း ပုဂ္ဂလိကကျောင်းများ မှတ်ပုံတင်ရေး၊ ကြီးကြပ်ရေးတို့အတွက် သက်ဆိုင်သော မူဝါဒများ ဥပဒေပေါ်ထွက်လာပြီး မှတ်ပုံတင်သောအခါမှာ ကြီးကြပ်သော၊ အရည်အသွေးအာမခံနဲ့ အသိအမှတ် ပြုရေးတို့ကို ဆောင်ရွက်သောအခါမှသာလျှင် ကိစ္စရပ်တစ်ခုချင်းအတွက် ဖြစ်သင့်သည့်၊ ဖြစ်နိုင်သည့် အချက်အလက်ပေါ်မူတည်ပြီးတော့ ရေးဆွဲရမယ့် မူဝါဒလမ်းညွှန်များ (Guidelines)ကို ဆိုလိုခြင်းဖြစ်ပါတယ်။ ဒါကြောင့်မို့လို့ ကျောင်းဖွင့်ခြင်း၊ မှတ်ပုံတင်ခြင်းပြုသည့်အဆင့်တွင်ပင် အရည်အသွေး အာမခံခြင်းမပြုနိုင် ဲ့အဆင့်များ ဖြစ်ပါတယ်။ မြန်မာနိုင်ငံတွင် နှစ်ပေါင်းများစွာက ပုဂ္ဂလိကကျောင်း ပညာရေးနှင့် ပတ်သက်၍ ထိန်းချုပ်မှုများ၊ ကြီးကြပ်ကွပ်ကဲမှုများ၊ အားပေးမြှင့်တင်မှုများ မလုပ်ဆောင် ခဲ့နိုင်သော်လည်း ယခုအခါ အမျိုးသားပညာရေးမူဝါဒကော်မရှင်ရဲ့ စတင်ညှိနှိုင်း ဆောင်ရွက်မှုများဖြင့် စတင်သက်ဝင်လှုပ်ရှားလာပြီးတော့ ကိုယ်စားလှယ်တော်ကြီးများရဲ့ အကြံပြုချက်ပါအတိုင်း အမိန့် ကြော်ငြာစာ ထုတ်ပြန်ခွင့်ရှိသည့် ကော်မရှင်၊ ကော်မတီတို့ဖြင့် လုပ်ပိုင်ခွင့်အတွင်း ပုဒ်မ ၆၉(ခ)အရ ယခင် ထုတ်ပြန်သည့် အမိန့်ကြော်ငြာစာများကဲ့သို့ အမိန့်၊ အမိန့်ကြော်ငြာစာ၊ ညွှန်ကြားချက်များနှင့် လုပ်ထုံး လုပ်နည်းများကိုထုတ်ပြန်၍ ဆက်လက်ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ နာယကကြီးခင်ဗျား။ အဋ္ဌမခေါင်းစဉ်အုပ်စုဖြစ်တဲ့ အမျိုးသားသင်ရိုးညွှန်းတမ်းကော်မတီရဲ့ ဆောင်ရွက် ချက်များနှင့်စပ်လျဉ်း၍ ဆွေးနွေးချက်များကို ပြန်လည်ရှင်းလင်းတင်ပြပါမယ်။ ကိုယ်စားလှယ်တော်ကြီး (၁၈)ဦးက ဆွေးနွေးခဲ့ပါတယ်။ နိုင်ငံ့ရေးရာများနဲ့ပတ်သက်တဲ့ အကြောင်းအရာများကို အထက်တန်းအဆင့် Grade 12 သမိုင်းသင်ရိုးတွင် ကိုလိုနီခေတ်မှ ၂၀၁၀ ခုနှစ်အထိသင်ကြားရန်လည်းကောင်း၊ သင်္ချာဘာသာရပ် ဒုတိယတန်း အခန်း(၂) ောအခန်း(၇) စသည်တို့ဖြင့်လည်းကောင်း Grade 1 မှ Grade 11 အထိ အတန်းတိုင်း၌ စာရိတ္တပြုစုသင်ကြားရေးတို့ကိုလည်းကောင်း၊ ဒီမိုကရေစီနိုင်ငံတော်ကြီး တည်ဆောက်နိုင်ရန် သင်ရိုးညွှန်းတမ်းတွင် အကြံပြုခြင်းနှင့်စပ်လျဉ်း၍ အခြေခံပညာကျောင်းများတွင် လည်းကောင်း၊ Grade 6 ယာဉ်အန္တရာယ်ကင်းရှင်းရေးနှင့်ပတ်သက်၍ Grade 3, Grade 4 နှင့် Grade 7 တို့တွင် ထည့်သွင်းဆောင်ရွက်ရမည်ကိုလည်းကောင်း၊ တိုင်းရင်းသားတို့ရဲ့ ရိုးရာယဉ်ကျေးမှုဆိုင်ရာ၊ ဝတ်စား ဆင်ယဉ်မှု စသည်တို့ နားလည်မှုလွဲမှားနိုင်တဲ့ တိုင်းရင်းသားတို့ရဲ့ ဘာသာစကား၊ အယူအဆတို့နှင့် စပ်လျဉ်း၍ သင်ရိုးညွှန်းတမ်း၌ ထည့်သွင်းပြဋ္ဌာန်းရန်ရှိပါက နယ်စပ်ရေးရာဝန်ကြီးဌာန၊ သမိုင်းသုတေသန ဦးစီးဌာနနဲ့ အတည်ပြုချက်တို့ယူပြီးမှ ရေးဆွဲပြုစုထားခြင်းဖြစ်ပါကြောင်း၊ နောက် ပဉ္စမတန်းသင်ရိုး ဟောင်းမှ မြန်မာ့သစ်တောသည် သင်ရိုးသစ် Grade 6 တွင် ပါဝင်ခြင်းမရှိတော့ပါကြောင်း၊ အခြေခံပညာ အထက်တန်းအဆင့် Grade 12 သမိုင်းသင်ရိုးသစ်တွင် ကိုလိုနီခေတ် မှ ၂၀၁၀ အထိ သင်ကြားရန် သမိုင်း ပညာရှင်များ၊ သမိုင်းဘာသာရပ်သင်ရိုးညွှန်းတမ်း အဖွဲ့ဝင်များနှင့် ညှိနှိုင်းတိုင်ပင်ပြီး ထည့်သွင်းပြဋ္ဌာန်း သွားရန် အစီအစဉ်ရှိပါကြောင်း၊ ဆရာကြီးမင်းသုဝဏ်ရဲ့ ကဗျာစာပေများနဲ့ပတ်သက်၍ KG+12 စနစ်သစ် သင်ရိုး မြန်မာစာဘာသာရပ်၌ ထည့်သွင်းရေးဆွဲထားကြောင်း၊ Grade 1, Grade 2, Grade 3, Grade 6 တို့တွင် သင်ကြားလျက်ရှိပါကြောင်းနှင့် Grade 10 တွင် ထည့်သွင်းရန် စီစဉ်လျက်ရှိပါကြောင်း၊ ရာသီဥတု ပြောင်းလဲခြင်းကြောင့် ဖြစ်ပေါ်လာနိုင်သော သဘာဝဘေးအန္တရာယ်ကို ကျောင်းသား၊ ကျောင်းသူများရဲ့ အသက်အရွယ်နဲ့ ဉာဏ်ရည်ဖွံ့ဖြိုးမှုအပေါ်မူတည်ပြီး Grade 1 မှ Grade 11 အထိ သင်ရိုးညွှန်းတမ်း အသစ်တွင် အဆင့်ဆင့်ရေးဆွဲပြဋ္ဌာန်းထားပါကြောင်း၊ သင်ရိုးညွှန်းတမ်းအသစ် ရေးဆွဲတဲ့အခါမှာ ၅ နှစ် တစ်ခါ ပြန်လည်စိစစ်ရန်နှင့် တစ်နှစ်တစ်ခါ ပြင်ဆင်ရန်လိုအပ်ပါကလည်း ပြင်ဆင်ရမည်ဖြစ်ပါကြောင်း၊ ပြန်လည်စိစစ်ခြင်း၊ အစားထိုးခြင်း၊ ပယ်ဖျက်ခြင်း၊ ဆက်လက်အသုံးပြုခြင်း ဆိုပြီး R လေးလုံးဖြင့် ပြင်ဆင် သွားမည်ဖြစ်ကြောင်း တင်ပြအပ်ပါတယ်။ အမျိုးသားသင်ရိုးညွှန်းတမ်းကော်မတီမှ အသေးစိတ် တင်ပြ ချက်ကို ဲ့ညှာသောအားဖြင့် ကျွန်တော်တို့ Power Point နှင့် ရုံးခန်းမှာ ကျွန်တော်တို့ ပေးထားပြီး ဖြစ်ပါတယ်။ နာယကကြီးခင်ဗျား။ နဝမခေါင်းစဉ်ဖြစ်တဲ့ အမျိုးသားပညာရေးအဆင့်အတန်းနှင့် အရည်အသွေး အာမခံမှု အကဲဖြတ်ရေးကော်မတီနှင့်ပတ်သက်၍ ပြည်ထောင်စုလွှတ်တော် ကိုယ်စားလှယ်တော်ကြီး (၆)ဦးရဲ့ ဆွေးနွေးချက်များကို ပြန်လည်ရှင်းပြပါ့မယ်။ NAQAC UsAccreditation aệ Quality Assurance soqp:cao@goslē:28 Engineering နယ်ပယ်တစ်ခုတည်းတွင်သာ ဆောင်ရွက်နေခြင်းမဟုတ်ဘဲ အဆင့်မြင့်ပညာရေးကို သင်ကြားပေးနေသည့် တက္ကသိုလ်၊ ကောလိပ်ကျောင်းများအားလုံးအတွက် Institutional Level ကို ဆောင်ရွက်နေခြင်း ဖြစ်ပါတယ်။ Accreditation နှင့် Quality Assurance ပြုလုပ်နိုင်ရန်အတွက် အမျိုးသားပညာရေးအဆင့်အတန်းနှင့် အရည်အသွေးအာမခံမှု အကဲဖြတ်ရေးကော်မတီဟာ အမျိုးသားအဆင့် Standards and Criteria တို့ကို ရေးဆွဲလျက်ရှိပါတယ်။ ထိုသို့ရေးဆွဲရာတွင် International Good Practices များဖြစ်သည့် ဥရောပ၊ အမေရိကန်နှင့် အာရှနိုင်ငံများမှ ကောင်းမွန်သည့်စံနှုန်းကိုလေ့လာ၍ မှီငြမ်းရေးဆွဲပါတယ်။ မြန်မာနိုင်ငံရဲ့ အခြေအနေနှင့်ကိုက်လျော်မည့် စံနှုန်းများကိုလည်း ထည့်သွင်းရေးဆွဲပါတယ်။ ထိုကြောင့်မို့လို့ အဆင့်မြင့်ပညာရေးဆိုင်ရာ Standards and Criteria ဟာ နောက်ဆုံးမူကြမ်း အဆင့်သို့ရောက်ရှိနေပြီးတော့ မြန်မာနိုင်ငံအတွင်းရှိ ကောလိပ်နှင့် တက္ကသိုလ်များမှ တာဝန်ရှိသူများက ၂ နေရာ ခွဲ၍ Dissemination Workshop များပြုလုပ်၍ သူတို့ရဲ့ အကြံပြုချက်များနှင့် ဖြည့်စွက်ချက်များကို စိစစ်၍ ပြန်လည်အချောသတ် ရေးဆွဲနေပြီဖြစ်ပါတယ်။ :qègaosalilo:olm Institutional Level Gệ Accreditation aệ Quality Assurance og များကို ဆောင်ရွက်နိုင်မည် ဖြစ်ပါတယ်။ ဒါကြောင့်မို့လို့ ၎င်းတို့ကို သက်ဆိုင်ရာ နည်းပညာတက္ကသိုလ်၊ အစိုးရစက်မှုလက်မှုသိပ္ပံများ၊ တက္ကသိုလ်များနှင့် အင်ဂျင်နီယာကောင်စီမှတစ်ဆင့် ဆက်လက်လုပ်ဆောင် သွားမည်ဖြစ်ပါကြောင်း တင်ပြအပ်ပါတယ်။ ပုဂ္ဂလိကကျောင်းများရဲ့ အရည်အသွေးအာမခံမှုနဲ့စပ်လျဉ်း၍ ၂၀၁၉ ခုနှစ်၊ ဇွန်လအတွင်းမှာ ပညာရေးဝန်ကြီးဌာန၊ အမျိုးသားပညာရေးမူဝါဒကော်မရှင်နဲ့ NAQAC တို့ပေါင်းပြီးတော့ အဆင့်မြင့်ပညာ ပုဂ္ဂလိကကျောင်းများ ညှိနှိုင်းပူးပေါင်းဦးစီးကော်မတီနှင့် အဆင့်မြင့်ပညာကျောင်းများ ပညာအရည်အသွေး စစ်ဆေးအကဲဖြတ်ရေးကော်မတီတို့ကို ဖွဲ့စည်းထားပြီး ဖြစ်ပါတယ်။ အဆင့်မြင့်ပညာပုဂ္ဂလိကကျောင်းများမှ တာဝန်ခံများနှင့် ၂၀၁၉ ခုနှစ်အတွင်း (၂)ကြိမ် တွေ့ဆုံ ခဲ့ပြီးတော့ ထိုကျောင်းများရဲ့ အရည်အသွေး၊ အဆင့်အတန်းအကဲဖြတ်ခြင်းနှင့် ၎င်းကျောင်းများမှ ထုတ်ပေး သော ဘွဲ့၊ ဒီဂရီ၊ ဒီပလိုမာများကို စစ်ဆေးအတည်ပြုနိုင်မည့် အစီအစဉ်များကို ရှင်းလင်းပြောကြား ခဲ့ပါတယ်။ ၎င်းတို့ဆန္ဒနှင့် လိုအပ်ချက်များကိုလည်း မေးမြန်းခဲ့ပါတယ်။ qĖ:og gosdəệ NAQAC « Glosaosas(|003:6307 60:28:qp:08 Situational Analysis ပြုလုပ်နိုင်ရန်အတွက် ၂၀၁၉ ခုနှစ်၊ သြဂုတ်လ ပထမအပတ်တွင် ပေးပို့ထားပြီးဖြစ်ပါကြောင်း တင်ပြအပ် ပါတယ်။ အရည်အသွေးပြည့်ဝသော ပုဂ္ဂလိကကျောင်းများနှင့်စပ်လျဉ်း၍ အဆိုပါကျောင်းများကို အရည် အသွေး၊ အဆင့်အတန်း စစ်ဆေးအကဲဖြတ်ရာတွင် တစ်ဆင့်ပြီးတစ်ဆင့် ဆောင်ရွက်သွားရန် အစီအစဉ် ရေးဆွဲထားပြီးဖြစ်ပါတယ်။ ကော်မတီအနေဖြင့် ပညာရေးဝန်ကြီးဌာနအောက်ရှိ ပုဂ္ဂလိကအဆင့်မြင့် ပညာကျောင်းများ ဖွင့်လှစ်တည်ထောင်ခွင့်ရရှိရန် စိစစ်ရေးနှင့် မှတ်ပုံတင်ရေးကော်မတီ၊ ပုဂ္ဂလိကကျောင်း များ ကြီးကြပ်ရေးအဖွဲ့တို့နှင့်ပူးပေါင်းကာ ခိုင်ခိုင်မာမာ ကျယ်ကျယ်ပြန့်ပြန့်လုပ်ဆောင်ပြီး ကျောင်းများရဲ့ မှန်ကန်မှုကိုအတည်ပြုစစ်ဆေးခြင်း (Verification)နှင့် ခိုင်လုံသည့် အထောက်အထားအပေါ်မူတည်၍ အသိအမှတ်ပြုခြင်း(Validation)တို့ကို ဆက်လက်ဆောင်ရွက်သွားရန် စီမံချက်များ ဆောင်ရွက်ထားရှိပြီး ဖြစ်ပါတယ်။ လုပ်ငန်းများပြီးစီးပါက ပြည်သူလူထုသို့ သတင်းထုတ်ပြန်အသိပေးမည်ဖြစ်ပြီး အမျိုးသား ပညာရေးမူဝါဒကော်မရှင်နှင့် ပညာရေးဝန်ကြီးဌာနတို့မှတစ်ဆင့် ပြည်ထောင်စုလွှတ်တော်သို့လည်း အသိပေး တင်ပြမည်ဖြစ်ပါတယ်။ သို့ပါ၍ အမျိုးသားပညာရေးအဆင့်အတန်းနှင့် အရည်အသွေးအာမခံမှုအကဲဖြတ်ရေးကော်မတီရဲ့ ပုဂ္ဂလိကအဆင့်မြင့်ကျောင်းများဆိုင်ရာ ရည်ရွယ်ချက်များ၊ အရည်အသွေးစစ်ဆေးအကဲဖြတ်ရေးအစီအစဉ် များကို လိုအပ်သလို ဆက်လက်ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ ကိုယ်စားလှယ် တော်ကြီးများခင်ဗျား။ အမျိုးသားပညာရေးမူဝါဒကော်မရှင်ဟာ ဆန္ဒ၊ ဒေါသ၊ ဘယာ၊ မောဟဆိုတဲ့ အဂတိ တရားလေးပါး ကင်းရှင်းစွာနဲ့ နိုင်ငံတော်ရဲ့ ပညာရေးအဆင့်အတန်း တိုးတက်မြင့်မားလာစေရေးအတွက် ကိုယ်ကျိုးမဖက်ဘဲ စေတနာအပြည့်နဲ့ ကိုယ်စွမ်းဉာဏ်စွမ်းရှိသမျှ အားသွန်ခွန်စိုက် ကြိုးပမ်းဆောင်ရွက် လျက်ရှိပါကြောင်းပြောကြားရင်း နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဆက်လက်ပြီး ပညာရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="16">ဒေါက်တာမျိုးသိမ်းကြီး (ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဆင့် အဖွဲ့အစည်းဝင်များ၊ အမျိုးသားပညာရေးမူဝါဒကော်မရှင် ဥက္ကဋ္ဌနှင့် ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းပို့သအပ်ပါတယ်။ ကျွန်တော်ကတော့ ပညာရေးဝန်ကြီးဌာန၊ ပြည်ထောင်စုဝန်ကြီး ဒေါက်တာမျိုးသိမ်းကြီး ဖြစ်ပါတယ်။ အမျိုးသားပညာရေးမူဝါဒကော်မရှင်၏ ပဉ္စမ(၆)လတာကာလအတွင်း လုပ်ငန်းဆောင်ရွက်ခဲ့မှု အစီရင်ခံစာ များအပေါ် ကိုယ်စားလှယ်များ၏ ဆွေးနွေးအကြံပြုချက်များနှင့်စပ်လျဉ်း၍ ရှင်းလင်းတင်ပြခွင့်ပြုပါရန် နှင့် Power Point အသုံးပြု တင်ပြခွင့် ပြုပါရန်လေးစားစွာ တင်ပြအပ်ပါတယ်ခင်ဗျား။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပညာရေးဝန်ကြီးဌာနအနေနဲ့ အမျိုးသားပညာရေးမူဝါဒကော်မရှင်ရဲ့ အစီရင်ခံစာအပေါ် ကိုယ်စားလှယ်(၄၃)ဦးတို့မှ ဘက်ပေါင်းစုံမှ ထောက်ပြ ဆွေးနွေးအကြံပြုချက်တွေအပေါ် ဝမ်းမြောက်ဝမ်းသာကြိုဆိုပါကြောင်းနှင့် အရည်အသွေးရှိတဲ့ ပညာရေး ဖြစ်လာစေဖို့အတွက် ယခုလို ပညာရေးဝန်ကြီးဌာနနှင့် အမျိုးသားပညာရေးမူဝါဒကော်မရှင်တို့အပေါ် သုံးသပ် ဆွေးနွေး အကြံပြုချက်များအား အထူးပင်ကျေးဇူးတင်ရှိပါကြောင်း ဦးစွာတင်ပြအပ်ပါတယ်။ Next Slide Please ဒါကတော့ ကျွန်တော်တို့ အမျိုးသားပညာရေးဥပဒေတွေ ဖြစ်ပါတယ်။ Next Slider ဒါကတော့ လွှတ်တော်ကိုယ်စားလှယ်များရဲ့ ပညာရေးနဲ့ပတ်သက်ပြီး ပြည်သူတွေကို ကတိပေးခဲ့တဲ့ အတိုင်း NESP အမျိုးသားပညာရေးမဟာဗျူဟာစီမံကိန်း(၂၀၁၆-၂၀၂၁)မှာ ဦးစားပေးလုပ်ငန်း ၁၂ ရပ် အနေနဲ့ ဦးစားပေးအကောင်အထည်ဖော် ဆောင်ရွက်လျက်ရှိပါကြောင်း တင်ပြအပ်ပါတယ်။ Next Slider Next Slider ပထမဦးစွာ အခြေခံပညာကဏ္ဍနဲ့ပတ်သက်ပြီးတော့လည်းပဲ ဒါပညာရေးဝန်ကြီးဌာနအနေနဲ့ အမျိုးသားပညာရေးမူဝါဒကော်မရှင်ရဲ့ တာဝန်နဲ့လုပ်ပိုင်ခွင့်တွေအရ ကျွန်တော်တို့ ဒါအကဲဖြတ် သုံးသပ်ခြင်း၊ အကြံပြုခြင်း၊ Next Slide ညှိနှိုင်းဆောင်ရွက်ခြင်း၊ ဒီမူဝါဒတွေချမှတ်ပေးခြင်း၊ ပေါင်းစပ် ညှိနှိုင်းပေးခြင်းနဲ့ အနည်းဆုံး ၆ လ တစ်ကြိမ်လည်းပဲ ပြည်ထောင်စုလွှတ်တော်နဲ့ ပြည်ထောင်စုအစိုးရ အဖွဲ့ ကို တင်ပြပေးတာအတွက်လည်း ပညာရေးဝန်ကြီးဌာနအနေနဲ့ အထူးကျေးဇူးတင်ရှိပါကြောင်း တင်ပြအပ်ပါတယ်။ ဆက်လက်ပြီး အခြေခံပညာကဏ္ဍနဲ့ စပ်လျဉ်းပြီးတော့လည်းပဲ ပညာရေးဝန်ကြီးဌာနအနေနဲ့ အမျိုးသားပညာရေးမဟာဗျူဟာစီမံကိန်းပါ အခြေခံပညာအခွင့်အလမ်း၊ အရည်အသွေးနှင့် အကျုံးဝင်မှု ကဏ္ဍမှာ ကျောင်းနေအရွယ်ကလေးတိုင်း အခြေခံပညာသင်ယူမှုအခွင့်အလမ်း ရရှိစေဖို့လို့အတွက် ဦးစားပေး ဆောင်ရွက်ခဲ့ပြီး ကျေးလက်ဒေသများ၊ ဝေးလံခက်ခဲဒေသများ၊ အကြောင်းအမျိုးမျိုးကြောင့် ပညာရေးနှင့် အလှမ်းဝေးနေသောကလေးများ ပညာသင်ယူမှုအခွင့်အလမ်း ရရှိစေဖို့အတွက်ကို ကျောင်းအဆင့်တိုးမြှင့် ပေးရာမှာ သက်ဆိုင်ရာ ကျောင်းအဆင့်အလိုက် ကျောင်းသားဦးရေ သတ်မှတ်မှုအရလည်းကောင်း၊ ဝေးလံ ခက်ခဲ၊ သွားလာရေးခက်ခဲတဲ့ ဒေသတွေမှာ ခရီးမိုင်သတ်မှတ်ချက်တွေအရလည်းကောင်း မူတွေချမှတ်ပြီး ကျောင်းအဆင့်တိုးမြှင့်ပေးလျက်ရှိကြောင်း တင်ပြအပ်ပါတယ်။ Next Slider အမျိုးသားပညာရေးမူဝါဒကော်မရှင်ရဲ့ အစီရင်ခံစာအပေါ် ကိုယ်စားလှယ်များရဲ့ ဆွေးနွေးအကြံပြု ချက်နှင့်စပ်လျဉ်းပြီး ပညာရေးဝန်ကြီးဌာနအနေနဲ့ အခြေခံပညာကဏ္ဍ၊ နည်းပညာနှင့် သက်မွေး ပညာရေး နှင့် လေ့ကျင့်ရေးကဏ္ဍ၊ အဆင့်မြင့် ပညာကဏ္ဍဆိုပြီး ၃ ပိုင်းခွဲပြီး ရှင်းလင်းတင်ပြခွင့်ပြုပါရန် တင်ပြအပ် ပါတယ်။ Next Slidell ဒါကတော့ အလယ်တန်း၊ အထက်တန်းကိုလည်း ကျောင်းလိုအပ်ချက်အပေါ်မှာ မူတည်ပြီး အားနည်းတဲ့ဒေသတွေအပေါ်မှာ ဦးစားပေးတိုးမြှင့် ဖွင့်လှစ်ပေးလျက်ရှိကြောင်း တင်ပြအပ်ပါတယ်။ ဒါကတော့ ကျွန်တော်တို့ ကျောင်းအဆင့်တိုးတဲ့ သတ်မှတ်ချက်တွေ ဖြစ်ပါတယ်။ Next Slider ပထမဦးစွာ အခြေခံပညာကဏ္ဍနဲ့ပတ်သက်ပြီးတော့လည်းပဲ ဒါပညာရေးဝန်ကြီးဌာနအနေနဲ့ အမျိုးသားပညာရေးမူဝါဒကော်မရှင်ရဲ့ တာဝန်နဲ့လုပ်ပိုင်ခွင့်တွေအရ ကျွန်တော်တို့ ဒါအကဲဖြတ် ဒါကတော့ အလယ်တန်းကျောင်းခွဲ၊ အလယ်တန်းကျောင်း၊ အထက်တန်းကျောင်းခွဲ၊ အထက်တန်း ကျောင်းတစ်ခုကိုပဲ သတ်မှတ်ကျောင်းသားဦးရေပြည့်မီခြင်း သို့မဟုတ် တစ်ဆင့်မြင့်ကျောင်းနဲ့ ကျွန်တော်တို့ ခရီးအကွာအဝေးသည် ၁၀ မိုင်ဆိုပြီး သတ်မှတ်ထားပါကြောင်း တင်ပြအပ်ပါတယ်။ Next Slider ဆက်လက်ပြီး အခြေခံပညာကဏ္ဍနဲ့ စပ်လျဉ်းပြီးတော့လည်းပဲ ပညာရေးဝန်ကြီးဌာနအနေနဲ့ အမျိုးသားပညာရေးမဟာဗျူဟာစီမံကိန်းပါ အခြေခံပညာအခွင့်အလမ်း၊ အရည်အသွေးနှင့် အကျုံးဝင်မှု ကဏ္ဍမှာ ကျောင်းနေအရွယ်ကလေးတိုင်း အခြေခံပညာသင်ယူမှုအခွင့်အလမ်း ရရှိစေဖို့လို့အတွက် ဦးစားပေး ဒါကတော့ ၂၀၁၈-၂၀၁၉ ပညာသင်နှစ်မှာ အလယ်တန်းကျောင်းတွေ အများဆုံး ကျွန်တော်တို့ ကျောင်းအဆင့်တိုးပေးခဲ့ကြောင်း တင်ပြအပ်ပါတယ်။ ယခု ၂၀၁၉-၂၀၂၀ ပညာသင်နှစ်မှာတော့ ဒါ ဒေသတွေမှာ အထက်တန်းကျောင်းတွေ ပိုမိုလိုအပ် လာတာဖြစ်တဲ့အတွက် အထက်တန်းကျောင်းတွေကို ပိုမိုပြီးတော့ အဆင့်တိုးမြှင့်ဖွင့်လှစ်ပေးလျက်ရှိကြောင်း တင်ပြအပ်ပါတယ်။ ဒီလိုအဆင့်တိုးမြှင့် ဖွင့်လှစ်ပေးလိုက်တဲ့အတွက်ကြောင့်မို့လို့ ကျွန်တော်တို့ ကျောင်းတွေမှာ ဆိုလို့ရှိရင် ထပ်ကျော့ကျောင်းသားတွေ လျော့နည်းလာပြီးတော့ ကျောင်းထွက်သူဦးရေတွေ ကျွန်တော်တို့ ဒါလျော့နည်းလာပါတယ်။ အထူးသဖြင့် အလယ်တန်း၊ အထက်တန်းကျောင်းသား၊ ကျောင်းသူတွေ တိုးတက်လာတာကို ကျွန်တော်တို့ ဒါဒီပုံတွေမှာ တွေ့ရှိရမှာ ဖြစ်ပါတယ်။ Next Slide Please Next Slider ကျောင်းသားတွေ များနေတာ ဖြစ်တဲ့အတွက်ကြောင့်မို့လို့ ကျွန်တော်တို့ အခု အလယ်တန်းမှာ ပိုမိုသင်ယူခွင့် အခွင့်အလမ်းပိုမိုပြီးတော့ ရရှိတဲ့အတွက် အလယ်တန်းကျောင်းမှာ ဆက်လက်ပြီး တက်ရောက်လာကြတဲ့ အတွက်ကြောင့်မို့လို့ ကျွန်တော်တို့ ဒါမူလတန်းမှာတော့ ကျောင်းသားဦးရေ လျော့သွားပါတယ်။ သူသည် တစ်နှစ်ကို Some Such 20-40 ကျွန်တော်တို့ လူဦးရေနဲ့ သန်းခေါင်စာရင်း ၂၀၁၄ ခုနှစ် အရဆိုလို့ရှိရင် တစ်နှစ်ကို ကျွန်တော်တို့ဒါ မွေးဖွားတဲ့ကလေးဦးရေသည် ကိုးသိန်းဝန်းကျင်ပဲ ရှိပါတယ်။ ကိုးသိန်းဝန်းကျင်ပဲ ရှိတဲ့အတွက် အတန်း ၅ တန်းဖြစ်တဲ့အတွက်ကြောင့်မို့လို့ အမှန်မှာတော့ ၄.၅ သန်းပဲ ရှိရမှာဖြစ်ပါတယ်။ ဒါကြောင့်မို့လို့ ဒါသည် အခုထပ်ကျော့တွေနဲ့ ကျွန်တော်တို့ သက်လွန် ကျောင်းသားတွေ လျော့နည်းတယ်ဆိုတာတောင်မှ ပိုပြီးတော့ ရှိနေသေးတယ်ဆိုတာကို တွေ့ရမှာ ဖြစ်ပါတယ်။ အလယ်တန်းနဲ့ အထက်တန်း ကျောင်းသား/ကျောင်းသူ ဦးရေကတော့ ကျွန်တော်တို့ နှစ်စဉ် သိသိသာသာ တိုးမြင့်လာလျက်ရှိကြောင်း တင်ပြအပ်ပါတယ်။ Next Slide Please ကျောင်းအဆင့်တိုးမြှင့်ပေးလျက်ရှိကြောင်း တင်ပြအပ်ပါတယ်။ ဒါ ကိုယ်ပိုင် ကျောင်းတွေနဲ့ ပတ်သက်ပြီးတော့မှ ပညာရေးဝန်ကြီးဌာနအနေနဲ့ ပြဋ္ဌာန်းထားရှိပြီးဖြစ်တဲ့ ကိုယ်ပိုင် ကျောင်းမှတ်ပုံတင်ဥပဒေ၊ နည်းဥပဒေတွေနဲ့အညီ မှတ်ပုံတင်ခြင်း၊ ကျောင်းဖွင့်လှစ်လုပ်ကိုင်ခွင့်၊ ဆရာ မှတ်ပုံတင် စိစစ်ခွင့်ပြုခြင်း၊ အဆင့်အလိုက်ကျောင်းများတွင် ရှိရမည့်အင်္ဂါရပ်များ၊ စာရင်းမှတ်တမ်းများ၊ ငွေကြေးဆိုင်ရာ ကိစ္စရပ်များ၊ ကာယ၊ ဉာဏ၊ စာရိတ္တ၊ ရသ၊ သက်မွေး ဘက်စုံ ဖွံ့ဖြိုးစေမယ့် သင်ကြား သင်ယူမှုလုပ်ငန်းတွေကိုလည်း သက်ဆိုင်ရာ တိုင်းဒေသကြီး၊ ပြည်နယ်ပညာရေးမှူးရုံးများမှ ပညာရေး အရာရှိများက ဥပဒေ၊ နည်းဥပဒေ ပြဋ္ဌာန်းချက်များနဲ့ အညီ အခါအားလျော်စွာ စစ်ဆေး ကြပ်မတ် ဆောင်ရွက်လျက်ရှိကြောင်း တင်ပြအပ်ပါတယ်။ ဆက်လက်ပြီး ၂၀၁၈ခုနှစ်၊ သြဂုတ်လ ၁၃ ရက်နေ့မှာ ကျင်းပခဲ့တဲ့ ပညာရေးဝန်ကြီးဌာန၊ စီမံခန့်ခွဲရေးကော်မတီ အစည်းအဝေးအမှတ်စဉ် (၁၆/၂၀၁၈)မှာလည်းပဲ ရန်ကုန်အရှေ့ပိုင်းတက္ကသိုလ် ပါမောက္ခချုပ် ဒေါက်တာကျော်ကျော်ခေါင် ဥက္ကဋ္ဌအဖြစ် ပါဝင်တဲ့ အဖွဲ့ဝင် ၁ရ ဦးပါဝင်သော ကိုယ်ပိုင် သို့မဟုတ် ပုဂ္ဂလိကကျောင်းများ ကြီးကြပ်ရေးအဖွဲ့နဲ့ အခြေခံပညာဦးစီးဌာနမှ အဖွဲ့ဝင် ၅ ဦး ဖြည့်စွက်ကာ ၂၂ ဦးပါဝင်သော ကြီးကြပ်ရေးအဖွဲ့မှလည်း အမျိုးသားပညာရေးမူဝါဒကော်မရှင်နဲ့ ပူးပေါင်းလျက် စိစစ် ကြပ်မတ် ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ Next Slider ဒါကတော့ လွှတ်တော်ကိုယ်စားလှယ်ကြီးတွေ ပြည်သူတွေကို ကတိပေးခဲ့တဲ့အတိုင်း ပညာရေးဝန်ကြီး ဌာနအနေနဲ့ ကျောင်းနေအရွယ်ကလေးတိုင်း မူလတန်းပညာသင်ယူခွင့်ရရှိပြီးတော့မှ အလယ်တန်း၊ အထက်တန်း ဆက်လက်ပညာသင်ယူခွင့် ရရှိအောင် ဆောင်ရွက်ပေးလျက်ရှိကြောင်း တင်ပြအပ်ပါတယ်။ ဦးစီးကော်မတီကိုလည်း ဒါ ဖွဲ့စည်းဖို့အတွက် ပြင်ဆင်လျက် ရှိပါတယ်။ အဆင့်မြင့်ပညာ ပုဂ္ဂလိကကျောင်းများ ဖွင့်လှစ်တည်ထောင်ခွင့်ရရှိဖို့လို့အတွက် မှတ်ပုံတင်ရေးနဲ့ စိစစ်ရေးကော်မတီကိုလည်း ဖွဲ့စည်းဖို့ စီစဉ်လျက် ရှိပါကြောင်းနဲ့ ပုဂ္ဂလိကကျောင်းများ ကြီးကြပ်ရေးအဖွဲ့ကိုတော့ ဖွဲ့စည်းပြီးပါကြောင်းနဲ့ အဆင့်မြင့်ပညာ ပုဂ္ဂလိကကျောင်းများ ပညာအရည်အသွေး စစ်ဆေးအကဲဖြတ် ကော်မတီကိုတော့ NAQAC ကနေပြီးတော့မှ ဖွဲ့စည်းပြီးတော့ ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ ဆက်လက်ပြီး ဆရာ၊ ဆရာမခန့်ထားရေးနဲ့ ဆရာ၊ ကျောင်းသားအချိုး မညီမျှမှုကိစ္စနဲ့စပ်လျဉ်းပြီး ပညာရေးဝန်ကြီးဌာနအနေနဲ့ တိုင်းဒေသကြီး၊ ပြည်နယ်အသီးသီးမှာရှိတဲ့ ပညာရေးကောလိပ်များမှ ဆရာ အတတ်သင်တန်း(DTED) သင်တန်းဆင်းသူများ၊ ရန်ကုန်ပညာရေးတက္ကသိုလ်၊ စစ်ကိုင်းပညာရေးတက္ကသိုလ်နဲ့ တိုင်းရင်းသားလူမျိုးများဖွံ့ဖြိုးရေးတက္ကသိုလ်များမှ ပညာရေးဘွဲ့ (B.Ed)ဘွဲ့ ရရှိသူတွေကို အခြေခံပညာ ဆရာ၊ ဆရာမများအဖြစ် နှစ်စဉ် လိုအပ်တဲ့ကျောင်းတွေမှာ ခန့်ထားလျက်ရှိပါတယ်။ သို့သော် ကျောင်းအသစ် တိုးမြှင့်ဖွင့်လှစ်တဲ့ ကျောင်းသားဦးရေ တိုးတက်လာတာဖြစ်တဲ့အတွက် နှစ်စဉ်သင်တန်းဆင်း ဆရာ၊ ဆရာမ ဦးရေနဲ့တော့ ကျွန်တော်တို့ လုံလောက်မှုမရှိသေးပါကြောင်း တင်ပြအပ်ပါတယ်။ သို့သော် ဒေသအသီးသီးမှ ဘွဲ့ရလူငယ်တွေကို PPTT ကျောင်းသားသင်တန်းအဖြစ် လျှောက်ထားရန် သတင်းစာမှခေါ်ယူပြီး သက်ဆိုင်ရာ မြို့နယ်အလိုက်ပဲ ကျွန်တော်တို့ဒါ ကျောင်းသား၊ ဆရာလိုအပ်ချက်အရစိစစ်ပြီး စာမေးပွဲဖြေဆိုအောင်မြင်သူ တွေကို သက်ဆိုင်ရာပညာရေးကောလိပ်တွေမှာ ဆရာအတတ်ပညာသင်တန်း တက်ရောက်စေပြီး နှစ်စဉ် ခန့်ထားပေးခြင်းများ ဆောင်ရွက်လျက်ရှိပါတယ်။ ဆရာ၊ ဆရာမတွေရဲ့ ရာထူးတိုးပြောင်းကိစ္စတွေကိုလည်း သတ်မှတ်လုပ်သက်ပြည့်မီပါက ဆန္ဒပြုလျှောက်ထားစေပြီး ဆန္ဒပြုဒေသ၊ ဘာသာရပ်ကိုက်ညီမှုနဲ့ လုပ်သက် ရမှတ်၊ တန်းစီဇယားတို့အရ နေရာလစ်လပ်မှုအပေါ်မူတည်ပြီး သက်ဆိုင်ရာ တိုင်းဒေသကြီး၊ ပြည်နယ်နဲ့ ဒေသခံမြို့နယ်တွေကို ကျွန်တော်တို့ ဒါကို ဦးစားပေးပြီး သတ်မှတ်မူဘောင်နဲ့အညီ ရာထူးတိုးပြောင်း ခန့်ထားဆောင်ရွက်ကြောင်း တင်ပြအပ်ပါတယ်။ ကျောင်းသားနည်းပြီး ဆရာများနေတဲ့ကျောင်းတွေကို သက်ဆိုင်ရာ တိုင်းဒေသကြီး၊ ပြည်နယ် အလိုက် စိစစ်ပြီး ကျောင်း(Sanction)များ လွှဲပြောင်းအသုံးပြုခြင်း သို့မဟုတ် ဆရာ၊ ကျောင်းသားအချိုး အရ လိုအပ်တဲ့ကျောင်းတွေကို တွဲဖက်တာဝန်ပေးခြင်း၊ ဘာသာရပ်လိုအပ်ချက်အရလည်း လိုအပ်တဲ့ ကျောင်းတွေကို တာဝန်ပေးခြင်း၊ ပြောင်းရွှေ့ခန့်ထားပေးခြင်းတွေကိုလည်း သက်ဆိုင်ရာ မြို့နယ်၊ ခရိုင်၊ တိုင်းဒေသကြီး၊ ပြည်နယ်အစီအစဉ်နဲ့ ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ ဆက်လက်ပြီး KG+ 12 တန်း သင်ရိုးညွှန်းတမ်းကိစ္စနှင့်စပ်လျဉ်းပြီး ပညာရေးဝန်ကြီးဌာနအနေနဲ့ KG+12 ပညာရေးစနစ်ကို ၂၀၁၆-၂၀၁ရ ပညာသင်နှစ်ကစတင်ပြီး အကောင်အထည်ဖော် ဆောင်ရွက် လျက်ရှိတဲ့အခါမှာ ၂၀၁၈-၂၀၁၉ ပညာသင်နှစ်အထိ KG, Grade-1, Grade-2 အတန်းတွေမှာ သင်ရိုးသစ်နဲ့ ကျောင်းသုံးဖတ်စာအုပ်အသစ်တွေနဲ့ လေ့ကျင့်သင်ကြားပေးလျက်ရှိပြီး ယခု ၂၀၁၉-၂၀၂၀ ပညာသင်နှစ်မှာ Grade-3 နဲ့ အလယ်တန်းတစ်တန်းဖြစ်တဲ့ Grade-6 တွေမှာ သင်ရိုးသစ် ကျောင်းသုံးဖတ်စာအုပ်တွေနဲ့ သင်ကြားသင်ယူမှု နည်းလမ်းအသစ်တွေနဲ့ သင်ထောက်ကူပစ္စည်းများ ပံ့ပိုးပေးပြီး သင်တန်းပေးလေ့ကျင့် ဆောင်ရွက်လျက်ရှိကြောင်း တင်ပြအပ်ပါတယ်။ ထို့အတူ ပြောင်းလဲလာသော သင်ရိုးညွှန်းတမ်းအသစ်များအား သင်ကြားသည့်ဆရာ၊ ဆရာမတွေ ကိုလည်း သင်ရိုးသစ်ဆရာအတတ်ပညာသင်တန်းတွေကိုလည်းပဲ နွေရာသီကာလတွေမှာ ပေးပြီးတော့မှ သင်ကြားသင်ယူမှုပစ္စည်းတွေကိုလည်း အသုံးပြုသင်ကြားတတ်စေရန်၊ လေ့ကျင့်ပေးပြီး သဘောတရားနှင့် လက်တွေ့ကို ချိတ်ဆက်ဆောင်ရွက်တတ်စေရန်၊ ပြန်လည်သုံးသပ်တဲ့ အလေ့အကျင့်များရရှိစေရန် ဗဟို အဆင့်၊ တိုင်းဒေသကြီး၊ ပြည်နယ်အဆင့်၊ ခရိုင်၊ မြို့နယ်အဆင့် စသဖြင့် လေ့ကျင့်သင်တန်းပေးခဲ့ပြီး အခြေခံပညာကျောင်းတွေမှာ သင်ကြားသင်ယူ လေ့ကျင့်ရေးလုပ်ငန်းတွေကို ဆောင်ရွက်လျက်ရှိကြောင်း တင်ပြအပ်ပါတယ်။ ဆက်လက်ပြီးကျွန်တော်တို့ JICA Creating ကနေပြီးတော့မှ မူလတန်း သင်ရိုးညွှန်းတမ်း ပြုပြင် ပြောင်းလဲမှုမှာ အကူအညီအထောက်အပံ့ပေးတဲ့အခါမှာ မနှစ်ကဆိုရင် Grade-2 ကျောင်းသုံး ဖတ်စာအုပ် အသစ်ကို ကျွန်တော်တို့ အသုံးပြုတဲ့အခါမှာ တစ်နှစ်က ၂၀၁ရ ခုနှစ်မှာ Grade-2 ကျောင်းသုံး ဖတ်စာအုပ် အဟောင်း သင်္ချာကျောင်းသုံးဖတ်စာအုပ်တွေကို ကျောင်းသားကျောင်းသူတွေ ဘယ်လောက်၊ ကျွန်တော်တို့ Traditional Question Type Gozi mziệcossos, Critical Thinking Gozuloo Question Type Gozo ဘယ်လောက် ကျောင်းသား၊ ကျောင်းသူတွေ ဖြေဆိုနိုင်တယ်။ Grade-2 ကျောင်းသုံး ဖတ်စာအုပ်အသစ် ဖြစ်တဲ့ သင်္ချာကျောင်းသုံးဖတ်စာအုပ်မှာ ဘယ်လောက်ကျောင်းသား၊ ကျောင်းသူတွေ စိတ်ဝင်စားတယ် ဆိုတာကိုလည်း ကျွန်တော်တို့ ဒါလေ့လာဆန်းစစ် အကဲဖြတ်ဆောင်ရွက်ခဲ့ကြောင်း တင်ပြအပ်ပါတယ်။ Next Slide Pleasell အဲဒီတော့ ကျွန်တော်တို့ တနင်္သာရီ၊ လွိုင်ကော်၊ မကွေး၊ ညောင်ချို (၄)မြို့နယ်မှာ ကျွန်တော်တို့ ဒါကျောင်းသုံးဖတ်စာအုပ် အဟောင်းအတွက် ကျောင်းသားကျောင်းသူ ၄၈၅၃ ဦးနဲ့ ကျောင်းသုံး ဖတ်စာအုပ် အသစ်အတွက် ကျောင်းသားကျောင်းသူ ၅၅၆၃ ဦးကို ကျွန်တော်တို့ ဒါကွင်းဆင်းစစ်ဆေးခဲ့ပါကြောင်း တင်ပြအပ်ပါတယ်။ ဒီလိုစစ်ဆေးတဲ့ ရလဒ်အရ ဖြေဆိုနိုင်တယ်။ Grade-2 ကျောင်းသုံးဖတ်စာအုပ် အသစ်နဲ့ဖြေဆိုတဲ့ ကျောင်းသားကျောင်းသူတွေဟာ ရမှတ် gale:60v? Gệoɔ:(@:60?G Gmpê:35:1 empê:260zuso Traditional Type è. Critical Thinking ပါတဲ့ New Type Question တွေကိုလည်း Grade-2 ကျောင်းသုံးဖတ်စာအုပ်အသစ်နဲ့ ဆိုတဲ့ ကျောင်းသား၊ ကျောင်းသူတွေဟာ ရမှတ်ပိုမိုရရှိပြီးတော့မှ ကျောင်းသား၊ ကျောင်းသူတွေ အများစုကလည်း ကျောင်းသုံး ဖတ်စာအုပ်အသစ်ကို ပိုမိုကြိုက်နှစ်သက်ကြောင်း တွေ့ရှိရကြောင်း တင်ပြအပ်ပါတယ်။ Next Slide Please Next Slider ပြီးရင် ကျွန်တော်တို့ ဘယ်ဘာသာကို ကျောင်းသား၊ ကျောင်းသူတွေ အကြိုက်ဆုံးလဲလို့ ကျွန်တော်တို့ စာရင်းကောက်တဲ့အခါမှာ မြန်မာစာကို ကျွန်တော်တို့ ကျောင်းသား၊ ကျောင်းသူအများစုက အကြိုက်ဆုံး ဖြစ်ပြီး ပန်းချီကို ဒုတိယအကြိုက်ဆုံး ဖြစ်ပါတယ်။ အင်္ဂလိပ်စာကို တတိယအကြိုက်ဆုံးဖြစ်ပြီး ကာယ ပညာကို စတုတ္ထမြောက် အကြိုက်ဆုံးဘာသာရပ်ဖြစ်ပြီးတော့မှ သင်္ချာကို ကျောင်းသား၊ ကျောင်းသူတွေကလည်း ကြိုက်နှစ်သက်ကြောင်း တင်ပြအပ်ပါတယ်။ ဆက်လက်ပြီး Next Slide Please။ ဒါကတော့ ကျွန်တော်တို့ ကျောင်းသား၊ ကျောင်းသူတွေသည် ပိုမိုစိတ်ဝင်စားလာသလို Positive Attitude တွေကို ပိုမိုကောင်းမွန်လာသလို ကျောင်းသုံးဖတ်စာအုပ်တွေကိုလည်း ပိုမိုသုံးလာတယ်။ ဆရာ ဆရာမတွေကလည်းပဲ Assessment Skill တွေ ပိုမိုကောင်းမွန်လာတာဖြစ်တဲ့အတွက် သင်ယူမှုရလဒ်တွေ ပိုမိုကောင်းမွန်လာပါကြောင်း တင်ပြအပ်ပါတယ်။ ဆက်လက်ပြီး တိုင်းရင်းသားစာပေ သင်ကြားရေးနဲ့ပတ်သက်ပြီး ၂၀၁၆ ခုနှစ်၊ ဧပြီလမှ စတင်ပြီး ပြည်ထောင်စုငြိမ်းချမ်းရေး၊ အမျိုးသားပြန်လည်သင့်မြတ်ရေး၊ တိုင်းရင်းသားဘာသာစကား၊ စာပေ၊ အနုပညာ၊ ရိုးရာယဉ်ကျေးမှုနှင့် တန်ဖိုးများထိန်းသိမ်းမြှင့်တင်ခြင်းတို့ကို အကောင်အထည်ဖော် ဆောင်ရွက်ဖို့လို့အတွက် တိုင်းရင်းသားဘာသာစကား စာပေသင်ကြားမှု အစီအစဉ်တွေကိုလည်း အမျိုးသားပညာရေးဥပဒေ၊ ပြင်ဆင်တဲ့ဥပဒေ၊ မူဝါဒ၊ ရည်မှန်းချက်များနဲ့ အကောင်အထည်ဖော် ဆောင်ရွက်ပေးလျက်ရှိကြောင်း တင်ပြအပ်ပါတယ်။ ဒီလိုဆောင်ရွက်တဲ့နေရာမှာ တိုင်းရင်းသားဘာသာစကား သင်ရိုးစာအုပ်များကို သက်ဆိုင်ရာစာပေနှင့် ယဉ်ကျေးမှုအဖွဲ့ များ၊ တိုင်းရင်းသားလူမျိုးများရေးရာဝန်ကြီးဌာနတို့နှင့် ပူးပေါင်း ဆောင်ရွက်ပြီး ပုံနှိပ်ထုတ်ဝေကာ သက်ဆိုင်ရာဒေသ တိုင်းရင်းသားစာပေနှင့် ယဉ်ကျေးမှုအဖွဲ့ အသီးသီးရဲ့ တင်ပြတောင်းဆိုမှုအပေါ် သက်ဆိုင်ရာတိုင်းဒေသကြီး၊ ပြည်နယ်အစိုးရအဖွဲ့တွေရဲ့ သဘောထားမှတ်ချက် တွေနဲ့အညီ သက်ဆိုင်ရာတိုင်းရင်းသားစာပေတွေကို သင်ကြားပေးလျက်ရှိကြောင်း တင်ပြအပ်ပါတယ်။ ဆက်လက်ပြီး နည်းပညာနှင့် သက်မွေး၊ ပညာရေးနှင့် လေ့ကျင့်ရေးကဏ္ဍမှာ သင်တန်းဖွင့်လှစ်မှု ဆိုင်ရာ ကိစ္စနှင့်စပ်လျဉ်းပြီး GTHS, GTI ကျောင်းများ တိုးချဲ့ဖွင့်လှစ်ခြင်း၊ သက်မွေးပညာဘာသာရပ်များ တိုးချဲ့သင်တန်းပေးခြင်း၊ လိုအပ်သောဒေသတွေမှာ နည်းပညာ၊ သက်မွေးပညာနှင့် လေ့ကျင့်ရေး (TVET) ကျောင်းတွေကို ခရိုင်အလိုက် တိုးချဲ့ဖွင့်လှစ်ဆောင်ရွက်ဖို့ စီစဉ်လျက်ရှိကြောင်း တင်ပြအပ်ပါတယ်။ TVET သင်တန်းကျောင်းတွေမှာလည်း ကျောင်းအရည်အသွေး စံသတ်မှတ်ချက်များထားရှိခြင်း၊ သင်ရိုးညွှန်းတမ်းနှင့် သင်ကြားရေး ဆရာ၊ ဆရာမများ အရည်အသွေးပြည့်မီစေခြင်း၊ သင်ထောက်ကူပစ္စည်းများ ဖြည့်ဆည်းခြင်း၊ သင်ကြားရေး ဆရာ၊ ဆရာမများခန့်ထားခြင်း စတာတွေကိုလည်း ပုဂ္ဂလိကနှင့် ပူးပေါင်းဆောင်ရွက်မှု၊ နိုင်ငံ တကာနှင့် ပူးပေါင်းဆောင်ရွက်မှုမြှင့်တင်ခြင်း၊ လိုအပ်သောမူဝါဒများ ချမှတ်ခြင်းတွေကိုလည်း ဆောင်ရွက် လျက်ရှိကြောင်း တင်ပြအပ်ပါတယ်။ အဆင့်မြင့်ပညာကဏ္ဍနဲ့ ပတ်သက်ပြီး ဆရာ၊ ဆရာမတွေရဲ့ ရာထူးတိုး ပြောင်းကိစ္စနှင့် စပ်လျဉ်းပြီး အဆင့်မြင့်ပညာဦးစီးဌာနအနေနဲ့ ရာထူးတိုး/ပြောင်းရွှေ့ခြင်းတွေကို သတ်မှတ်မူတွေအတိုင်း ဆောင်ရွက် လျက်ရှိပါတယ်။ ပြည်ထောင်စုဝန်ကြီးအနေနဲ့ ပညာရေးကောလိပ် ဆရာ၊ ဆရာမ ကိုယ်စားလှယ်တွေ၊ ဆရာသမဂ္ဂကိုယ်စားလှယ်တွေကို တွေ့ဆုံခဲ့ပြီး အဆင့်မြင့်ပညာဦးစီးဌာနက တာဝန်ရှိသူတွေကလည်း ဆရာ၊ ဆရာမတွေရဲ့ ရာထူးတိုး ပြောင်းရွှေ့ မူတွေကို ပွင့်လင်းမြင်သာစွာ ဆောင်ရွက်နိုင်ဖို့လို့ အတွက် ဆရာ၊ ဆရာမတွေနဲ့ တွေ့ဆုံပြီး ရာထူးတိုးပြောင်းရွှေ့ရေးဆွဲရေးမူတွေကို ညှိနှိုင်းဆောင်ရွက် လျက်ရှိ ပါကြောင်း တင်ပြအပ်ပါတယ်။ ဆက်လက်ပြီး ပညာရေးကောလိပ်များအား လေးနှစ်သင် ပညာရေးဒီဂရီကောလိပ်များအဖြစ် အဆင့်တိုးမြှင့်ဆောင်ရွက်ရာမှာ လက်ရှိကျောင်းဆောင်များရဲ့ ဆံ့အားအရ လက်ခံသွားဖို့လို့အတွက် စီစဉ် ဆောင်ရွက်လျက်ရှိပြီး ဘွဲ့ရသူတွေကို လုပ်ငန်းခွင်အကြို မူလတန်းဆရာအတတ်ပညာသင်တန်းအဖြစ်ဖြင့် ဆရာအတတ် ပညာပေးမည့်သင်တန်းမှာ သင်တန်းသားဦးရေ ပိုမိုတိုး၍ခေါ်ယူရန် စီစဉ်ဆောင်ရွက်လျက် ရှိပါကြောင်းနဲ့ PPTT သင်တန်းကာလကိုလည်း ပိုမိုတိုးမြှင့်ရန် စီစဉ်ဆောင်ရွက်လျက်ရှိပါကြောင်း တင်ပြ အပ်ပါတယ်။ ဘွဲ့ရအထွေထွေလုပ်သားတွေကို မူလတန်းပြအဖြစ် တိုက်ရိုက်ခန့်ထား၍ မဖြစ်နိုင်ပါဘူး။ ကျွန်တော်တို့ ပညာရေးအရည်အသွေး မြင့်မားအောင်ဆောင်ရွက်ဖို့ဆိုတာသည် ဆရာ၊ ဆရာမတွေရဲ့ အရည်အသွေးပေါ်မှာ အများကြီးမူတည်တာဖြစ်တဲ့အတွက် အတော်ဆုံးသူတွေဟာ ဆရာ၊ ဆရာမလုပ်ဖို့လို့ အတွက် အရေးကြီးပါတယ်။ ဒါကြောင့်မို့လို့ ဘွဲ့ရတစ်ယောက်အနေနဲ့ PPTT ဝင်ခွင့်ကို ယှဉ်ပြိုင်ဖြေဆိုပြီး သင်တန်းအောင်မြင်ပြီးဆုံးပါက မူလတန်းပြဆရာအဖြစ် ခန့်ထားပေးရန် ဆက်လက်စီစဉ်ဆောင်ရွက်ပေး သွားမည် ဖြစ်ပါကြောင်း လေးစားစွာ တင်ပြအပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားပညာရေးမူဝါဒကော်မရှင်ရဲ့ ၆ လတာကာလ(၂၀၁၈ ခုနှစ်၊ အောက်တိုဘာလ ၁၀ ရက်နေ့မှ ၂၀၁၉ ခုနှစ်၊ ဧပြီလ ၉ ရက်နေ့အထိ) လုပ်ငန်းဆောင်ရွက်ခဲ့မှု အစီရင်ခံစာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်၊ သက်ဆိုင်ရာ ကော်မရှင်နဲ့ ပညာရေးဝန်ကြီးဌာနတို့ရဲ့ ပြန်လည်ရှင်းလင်း တင်ပြချက်များကို လွှတ်တော်က မှတ်တမ်း တင်ကြောင်း ကြေညာပါတယ်။</speech>
</report>
<report>
<title>ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၇-၂၀၁၈ ဘဏ္ဍာရေးနှစ် ပြည်ထောင်စု၏ဘဏ္ဍာငွေအရအသုံး ဆိုင်ရာဥပဒေပါ ပြည်ထောင်စု၏ အရအသုံးခန့်မှန်းခြေငွေစာရင်းများနှင့်စပ်လျဉ်းသည့် စစ်ဆေးတွေ့ရှိချက် အစီရင်ခံစာနှင့် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ(၁၁/၂၀၁၉)နှင့်စပ်လျဉ်း၍ လွှတ်တော်ကိုယ်စားလှယ်များက ဆက်လက်ဆွေးနွေးခြင်း၊</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၇-၂၀၁၈ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရ အသုံးဆိုင်ရာဥပဒေပါ ပြည်ထောင်စု၏ အရအသုံးခန့်မှန်းခြေငွေစာရင်းများနှင့်စပ်လျဉ်းတဲ့ စစ်ဆေးတွေ့ရှိ ချက်အစီရင်ခံစာနှင့် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁၁/၂၀၁၉)တို့နဲ့စပ်လျဉ်းပြီး ကျန်ရှိတဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ဆက်လက်ဆောင်ရွက်သွားမှာ ဖြစ်ပါတယ်။ ဦးဇုန်လှယ်ထန်း ချင်းပြည်နယ် မဲဆန္ဒနယ်အမှတ်(၄) စတင်ဆွေးနွေးဖို့ဖြစ်ပါတယ်။</speech>
<speech><mp id="38">ဦးဇုန်လှယ်ထန်း(မဲဆန္ဒနယ်အမှတ်-၄၊ ချင်းပြည်နယ်)</mp>လေးစားအပ်တဲ့ နာယကကြီးနှင့် ပြည်ထောင်စုအဆင့်အဖွဲ့အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော် များအားလုံးကို မင်္ဂလာပါလို့ ဦးစွာနှုတ်ခွန်းဆက်သအပ်ပါတယ်။ နာယကကြီးခင်ဗျား။ ကျွန်တော်တို့ ဒီပြည်ထောင်စုစာရင်းစစ်ချုပ်၏ ၂၀၁၇-၂၀၁၈ ဘဏ္ဍာရေးနှစ်၊ ပြည်ထောင်စု၏ အရအသုံးခန့်မှန်းခြေငွေစာရင်းများနှင့် စပ်လျဉ်းသည့် စစ်ဆေးတွေ့ရှိချက်အစီရင်ခံစာ အပေါ် လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၁၁/၂၀၁၉)ကို လေ့လာတဲ့ အပိုဒ် ၂၃၀ ခု ရှိပါတယ်။ အဲဒီမှာ ကျွန်တော်တို့ အဓိကကတော့ ဒီ ဌာနဆိုင်ရာနှင့် အဖွဲ့အစည်းများ အနေဖြင့် တည်ဆဲဘဏ္ဍာရေးစည်းမျဉ်းများ၊ လုပ်ထုံးလုပ်နည်းများ၊ ညွှန်ကြားချက်များအပေါ် လိုက်နာမှု အားနည်းခြင်းများပေါ့နော်။ စည်းကမ်းစည်းမျဉ်း မကျနမှု၊ ငွေကြေးအလွဲသုံးစားမှုများ၊ လေလွင့်ဆုံးရှုံးမှုများ အပေါ် ထောက်ပြတဲ့အချက်တွေ အဓိကတွေ့ရပါတယ်။ ဒီ အပိုဒ် ၈၆ တစ်ခုတည်းမှာတောင်မှ ၁၂ ချက်နဲ့ ထောက်ပြပါတယ်။ ဥပမာ အဲဒီထဲက တစ်ခုမှာတော့ ဒီ တင်ဒါလုပ်ထုံးလုပ်နည်းများနှင့် ညီညွတ်မှုမရှိခြင်း အစရှိသဖြင့်ပေါ့နော် ထောက်ပြတာ တွေ့ရပါတယ်။ ဒီအချက်ပေါ်မှာ ကြားဖြတ်ပြီးတော့ ကျွန်တော် တင်ပြချင်တာကတော့ ဒီလုပ်ထုံးလုပ်နည်းများနှင့် မညီတဲ့ အပြင်မှာ ဒီလုပ်ငန်းစဉ်က ငွေထုတ်တဲ့အခက်အခဲပေါင်းများစွာ ကြုံတွေ့နေရကြောင်းကိုလည်း တင်ပြချင်ပါတယ်။ ဒီဥပဒေနဲ့မညီညွတ်တဲ့ တီ/ကော်ပေါ့နော်။ အဆင့်ဆင့်ကို ဖွဲ့ပြီးတော့ သူတို့ကျေးရွာ အုပ်စုကနေ မြို့နယ် တီ/ကော်၊ ခရိုင်တီ/ကော် စသည်ဖြင့် လုပ်ငန်းစဉ်တွေက ဖြတ်ကျော်ရတဲ့အခက်အခဲပေါင်းများစွာ ကြုံတွေ့နေရကြောင်းကို ပထမဆုံး တင်ပြလိုပါတယ်။ ကျွန်တော်တို့နိုင်ငံမှာ Ease of Doing Business မှာပေါ့နော်။ ကျွန်တော်တို့ ကမ္ဘာမှာအနိမ့်ကျဆုံး ဖြစ်နေသေးတာကိုလည်း တွေ့ရှိရပါတယ်။ အဲဒါကြောင့် ဒီလိုမျိုး မလိုလားအပ်တဲ့၊ ဥပဒေနဲ့မညီတဲ့ တီ/ကော် တွေကိုလည်း ပယ်ဖျက်ဖို့ ကျွန်တော်ဆွေးနွေးလိုပါတယ်။</speech>
<speech type="speaker">ဦးဇုန်လှယ်ထန်း။ လွှတ်တော်ကိုယ်စားလှယ်ကြီးများခင်ဗျား။ မိမိနဲ့ သက်ဆိုင်တဲ့ ဆွေးနွေးတဲ့ Subject ကိုပဲ အဓိကထားပြီး ဆွေးနွေးပါ။</speech>
<speech><mp id="38">ဦးဇုန်လှယ်ထန်း(မဲဆန္ဒနယ်အမှတ်-၄၊ ချင်းပြည်နယ်)</mp>ဟုတ်ကဲ့ပါ။ ကျေးဇူးတင်ပါတယ်။</speech>
<speech type="speaker">လွှတ်တော်ရေးရာကိစ္စတွေ ဆွေးနွေးမယ်ဆိုလို့ရှိရင်လည်း ဒါကိုယ်စားလှယ် တော်ကြီး အသိပဲဖြစ်ပါတယ်။ လွှတ်တော်တိုင်းမှာ လွှတ်တော်အခွင့်အရေးကော်မတီဆိုတာ ရှိပါတယ်။ မိမိရဲ့ အခွင့်အရေး ထိခိုက်နစ်နာဆုံးရှုံးမယ်ဆိုလို့ရှိရင် အဲဒီလွှတ်တော်အခွင့်အရေးကော်မတီကို တင်ပြလို့ရ ပါတယ်။ အဲဒီကနေတစ်ဆင့် သတ်မှတ်ထားတဲ့ လုပ်ထုံးလုပ်နည်းနဲ့အညီ ဆောင်ရွက်ဖို့ဖြစ်ပါတယ်။ ဒီလို အစည်းအဝေးကြီးမှာ သက်ဆိုင်ရာဘာသာရပ်ကိုပဲ၊ Subject Matter နဲ့ပတ်သက်ပြီးပဲ ဆွေးနွေးဖို့ သတိ ပေးလိုပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို ၃၀ မိနစ်ခန့် ခေတ္တ ရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ် ဦးဇုန်လှယ်ထန်း ဆွေးနွေးခဲ့တဲ့ကိစ္စနဲ့ ပတ်သက်၍ စာရင်းစစ်ချုပ်အစီရင်ခံစာနဲ့ သက်ဆိုင်မှုမရှိသော ဆွေးနွေးချက်များကို လွှတ်တော်မှတ်တမ်းမှ ကောက်နုတ်ပယ်ဖျက်မည်ဖြစ်ကြောင်း ကြေညာပါတယ်။</speech>
<speech type="speaker">အစီအစဉ်(၆)ကို ဆက်လက်ဆောင်ရွက်သွားမှာ ဖြစ်ပါတယ်။ ဆက်လက်ပြီး ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့ အားလုံး မင်္ဂလာပါလို့ ဂါဝရပြု နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီး ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၁၁/၂၀၁၉)ကို အကြံပြုဆွေးနွေး ထောက်ခံသွားမှာဖြစ်ပါတယ်။ စာရင်းစစ်ချုပ်ရဲ့ အစီရင်ခံစာကို ၃၀-၁-၂၀၁၉ ရက်နေ့တွင် ပြည်ထောင်စုလွှတ်တော် နာယကထံ ပေးပို့ခဲ့ပြီး ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာကို ၇-၈-၂၀၁၉ ရက်နေ့တွင် ပြည်ထောင်စု လွှတ်တော်သို့ တင်ပြခဲ့တဲ့အတွက် ကာလအားဖြင့် ၆ လ ကြာမြင့်တာ တွေ့ရပါတယ်။ Power Point ဖြင့် ရှင်းလင်းခွင့်ပြုရန် တင်ပြပါတယ်။ အစီရင်ခံစာမှာပါတဲ့ အပိုင်း(၅)ပိုင်းကို တင်ပြတဲ့အခါမှာ နံပါတ်(၁) ပြည်ထောင်စုစာရင်းစစ်ချုပ်ရဲ့ သုံးသပ်ချက်တစ်ခုတည်းဖော်ပြခြင်း၊ (၂) ပြည်ထောင်စုစာရင်းစစ်ချုပ်၏ သုံးသပ်ချက်များနှင့် ဌာနဆိုင်ရာ များ၏ ရှင်းလင်းချက်၊ (၃) အထက်ဖော်ပြပါအချက်များအပေါ် ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်နှင့် အကြံပြုချက်များဆိုပြီးတော့ ပုံစံ(၃) မျိုးဖြင့် တင်ပြထားပါတယ်။ အစီရင်ခံစာ မြင့်စေရန် နံပါတ်(က) စာရင်းစစ်ချုပ်၏ ရသုံးမှန်းခြေအစီရင်ခံစာသည် စစ်ဆေးတွေ့ရှိချက်သာမက ဌာနဆိုင်ရာများရဲ့ အရေးယူဆောင်ရွက်ချက်များကိုပါ အစီရင်ခံစာပြုစုချိန်တွင် မီသလောက်ပြုစုတင်ပြပြီး တင်ပြခြင်းမပြုနိုင်သေးတဲ့ အရေးယူဆောင်ရွက်ချက်များကို ပုံမှန်အနှစ်ချုပ် အစီရင်ခံစာထုတ်ပြန်သည့် ဆက်လက်တင်ပြပေးရန်၊ နံပါတ်(ခ) စာရင်းစစ်ချုပ်ရုံးမှ ဌာနဆိုင်ရာတို့ရဲ့ အရေးယူ ဆောင်ရွက်မှုကို ပြည့်ပြည့်စုံစုံတင်ပြခြင်းဖြင့် စာရင်းစစ်ချုပ်ရဲ့ တွေ့ရှိချက်နဲ့ သုံးသပ်ချက်အပေါ်မှာ လိုအပ်ချက်တွေ တွေ့ရှိပါက ငွေစာရင်းပူးပေါင်းကော်မတီက သုံးသပ်အကြံပြုနိုင်သဖြင့် အစီရင်ခံစာကို တွင်း တင်ပြနိုင်မှာဖြစ်ပါတယ်။ နံပါတ် (ဂ) ဌာနဆိုင်ရာများရဲ့ ပြုပြင်မည့် အရေးယူဆောင်ရွက် ချက်များကို စဉ်ဆက်မပြတ် စောင့်ကြည့်စစ်ဆေးရန်မှာ စာရင်းစစ်ရုံးအဆင့်ဆင့်၏ တာဝန်သာဖြစ်တယ်လို့ တင်ပြလို ပါတယ်။ ဒုတိယအချက်အနေဖြင့် အစီရင်ခံစာရဲ့အပိုင်း(၂)မှာပါဝင်တဲ့ ပြည်ထောင်စုရဲ့ သုံးငွေများနဲ့ပတ်သက်ပြီး ဆွေးနွေးလိုပါတယ်။ Power Point တွင် တင်ပြထားတဲ့အတိုင်း ၂၀၁၇-၂၀၁၈ ခု ဘဏ္ဍာရေးနှစ်ရဲ့ ပိုလျှံ ပြန်အပ်ငွေ ကျပ်သန်းပေါင်း ၂၅,၇၇၉,၉၁ ဖြစ်ကြောင်း တွေ့ရှိရပါတယ်။ ဖော်ပြပါ ပိုလျှံငွေများ အပ်ငွေတွေကို ခေါင်းစဉ်အလိုက်ခွဲခြားပြီး ပြုစုတင်ပြသင့်ပါတယ်။ နံပါတ် (၁) စာရင်းစစ်မှ လက်ခံနိုင်တဲ့၊ ယူဆရတဲ့ ပြန်အပ်ငွေက ဘယ်လောက်ရှိကြောင်း၊ တင်ဒါများခေါ်ယူမှု၊ အတည်ပြု မှုများ ဆောင်ရွက်မှုများ အားနည်းသဖြင့် ပြန်အပ်ငွေကဘယ်လောက်ဖြစ်ကြောင်း၊ ရသုံးမှန်းခြေ ရေးဆွဲ တင်ပြစဉ်ကနှင့် အကောင်အထည်ဖော်တဲ့အခါမှာ လုပ်ထုံးလုပ်နည်းများ၊ ညွှန်ကြားချက်များအတိုင်း မလိုက်နာမှုကြောင့် ပြန်အပ်ငွေက ဘယ်လောက်။ နောက်အချက်ကတော့ အခြားဖော်ပြရန်အချက်များ ဖြစ်ပါတယ်။ အဲဒါကြောင့် ပိုလျှံပြန်အပ်ငွေ မည်မျှရှိကြောင်းဖော်ပြပေးရန် အကြံပြုလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပိုလျှံပြန်အပ်ငွေများ ရှိနေသလို တစ်ဖက်မှာလည်း သုံးစွဲသင့်တဲ့သုံးငွေက မသုံးရတဲ့ ဥပမာ (၁)ခုကို တင်ပြပါမယ်။ ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေသုံးစွဲမှုဟာ တစ်မြို့နယ်အတွက် ဖွံ့ဖြိုးရေးရန်ပုံငွေ ကျပ် သန်း ၁၀၀ အစား ကျပ် သန်း ၁၅၀ အထိ တိုးမြှင့်သုံးစွဲခွင့်ပြုရန် လွှတ်တော်ကိုယ်စားလှယ်များမှ တင်ပြဆွေးနွေး တောင်းခံခဲ့ရာ ဘဏ္ဍာရေး ၂ နှစ် ရှိခဲ့ပါပြီ။ ယခု ပြည်ထောင်စုလွှတ်တော်တွင် တင်ပြမယ့် ၂၀၁၉-၂၀၂၀ ခု ဘဏ္ဍာရေးနှစ် ရသုံးမှန်းခြေငွေစာရင်းမှာလည်း ယခင်နှစ်များကကဲ့သို့ တစ်မြို့နယ်မှာ ကျပ် သန်း ၁၀၀ သာပါရှိလာပါတယ်။ အကယ်၍ တိုးမြှင့်လျာထားခွင့်ပြုခဲ့လျှင် ကျေးရွာ၊ ရပ်ကွက်များအတွက် ထိရောက်သော၊ အကျိုးရှိသော လိုအပ်သောအသုံးစရိတ်များ ရရှိနိုင်ခြင်း၊ လွှတ်တော်ကိုယ်စားလှယ်များနှင့် ပြည်သူများ ပူးပေါင်းဆောင်ရွက် ရသဖြင့် ပွင့်လင်းမြင်သာမှု၊ အားကိုးလာမှု၊ ရင်းနှီးမှုပိုမိုရရှိလာခြင်းတို့ကြောင့် ဖွံ့ဖြိုးရေးရန်ပုံငွေကို တိုးမြှင့် လျာထားခွင့်ပြုသင့်ပါတယ်။ ကျပ်သန်း ၅၀ တိုးမြှင့်ပေးပါက တစ်နိုင်ငံလုံးအတွက် ဘတ်ဂျက်မှာ ကျပ်သန်း ၁၅,၈၅၀ သာ တိုးမည်ဖြစ်ပါတယ်။ ယခု ဘဏ္ဍာရေးနှစ် ပြန်အပ်ငွေ ကျပ် ၂၅ သိန်းနဲ့ နှိုင်းယှဉ်ရင် ၁ ရာခိုင်နှုန်း တောင်မပြည်တဲ့ ၀.၆၃ ရာခိုင်နှုန်း မျှသာရှိပါတယ်။ တတိယအချက်အနေဖြင့် တင်ပြရလျှင် ဘဏ္ဍာငွေအရအသုံးဆိုင်ရာ လျာထားချက်များကို အမှန် အကောင်အထည်ဖော်နိုင်မှုနှင့် နီးစပ်စေရန်အတွက် လိုက်နာဆောင်ရွက်ရန်ကိစ္စနဲ့ ပတ်သက်ပြီးတော့ ၁၃-၆-၂၀၁၉ ရက်စွဲဖြင့် နိုင်ငံတော်သမ္မတရုံးမှ ဖော်ပြပါအချက်များကို အလေးထားဆောင်ရွက် သွားရန်၊ လက်အောက်ဌာနများကို အဆင့်ဆင့်ညွှန်ကြားသွားရန် ဖြည့်စွက်ဖော်ပြအပ်ပါတယ်လို့ ထုတ်ပြန် ထားပါတယ်။ အဲဒီမှာ နံပါတ် (၁) ကတော့ စီမံကိန်းအကောင်အထည်ဖော်မှု။ နံပါတ်(၂) က ရငွေအကောင်အထည်ဖော်မှု။ အဲဒါကတော့ ကျွန်တော်တို့ သုံးငွေကို လျာထားချက်အပေါ်မှာ ဆောင်ရွက်ရန်အတွက် (၆)ချက် ပါတယ်။ (၂)ချက်ကို တင်ပြပါမယ်။ အမှတ်စဉ်(၂)မှာ အသုံးစရိတ် မလုံလောက်မှာစိုးမိသော ပိုမိုခန့်မှန်းပြီး လျာထားချက်အတိုင်းမသုံးစွဲနိုင်တဲ့ ပိုလျှံငွေ ပြန်အပ်ခြင်းမဖြစ်စေရန်၊ အမှတ်စဉ်(၅)ကတော့ သုံးငွေသုံးစွဲ တာမှာ မြန်မာနိုင်ငံ၏ ဘဏ္ဍာရေးစီမံခန့်ခွဲမှုစည်းမျဉ်း (၃၅/၂၀၁၇)နဲ့ ကျွန်တော်တို့ရဲ့ တင်ဒါလုပ်ထုံးလုပ်နည်း (၁/၂၀၁၇)တို့နဲ့အညီ တိကျစွာလိုက်နာဆောင်ရွက်ရန်လို့ ပါရှိပါတယ်။ မည်သို့ပင် ညွှန်ကြားချက်များ ထုတ်ပြန် နေသော်လည်း ပိုလျှံငွေများ ပြန်အပ်မှုများမှာ လျော့နည်းမသွားဘဲ နှစ်စဉ်တိုးမြှင့်နေကြောင်း ယခုအစီရင် ခံစာမှာလည်း ဖော်ပြပါရှိတာကို တွေ့ရပါတယ်။ ခွင့်ပြုပြီး အသုံးစရိတ်များ မသုံးဖြစ်၍ ပိုလျှံပြန်အပ်ငွေများ ဖြစ်ပေါ်လာမှုများအပေါ် တာဝန်ရှိတဲ့ ဘတ်ဂျက်ရေးဆွဲ တင်ပြသူများ၊ လုပ်ငန်းအကောင်အထည်ဖော်မှု အားနည်းသူများကို စိစစ်ဖော်ထုတ်ပြီး အရေးယူသင့်က အရေးယူပေးပါရန် သို့မဟုတ် ပိုလျှံပြန်အပ်ငွေများ နည်းပါးလာစေရေးအတွက် စီမံဘဏ္ဍာဝန်ကြီးဌာနနဲ့ အစိုးရဌာန၊ အဖွဲ့အစည်းများမှ ပူးပေါင်းဆောင်ရွက် ပေးရန် လိုအပ်နေသေးကြောင်း အကြံပြုဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးလှဆန်း မကွေးတိုင်းဒေသကြီးမဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1276">ဦးလှဆန်း(မဲဆန္ဒနယ်အမှတ်-၁၊ မကွေးတိုင်းဒေသကြီး)</mp>ပြည်ထောင်စုလွှတ်တော် နာယကကြီးခင်ဗျား။ အားလုံးကို မကွေးတိုင်းဒေသကြီး မဲဆန္ဒနယ်အမှတ်(၁) အမျိုးသားလွှတ်တော် ကိုယ်စားလှယ် ကျွန်တော် ဦးလှဆန်းမှ မင်္ဂလာပါလို့ နှုတ်ခွန်းဆက်သအပ်ပါတယ်။ ယနေ့ပြည်ထောင်စု စာရင်းစစ်ချုပ်၏ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုအရအသုံးခန့်မှန်းခြေ ငွေစာရင်းများနှင့် စပ်လျဉ်းသည့် စစ်ဆေးတွေ့ရှိချက် အစီရင်ခံစာအပေါ် လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ် (၁၁/၂၀၁၉)နှင့် ပြည်သူ့ငွေစာရင်းပူးပေါင်းကော်မတီရဲ့ ပြည်ထောင်စုလွှတ်တော်သို့ တွေ့ရှိချက်၊ တင်ပြချက်၊ ဆွေးနွေးချက်များသည် နိုင်ငံသူ၊ နိုင်ငံသားအားလုံး သိရှိစေရန်၊ အမှားအမှန်ကို ထောက်ပြဝေဖန်နိုင်ရန်ဖြစ်တယ်လို့ ယူဆမိပါတယ်။ ကျွန်တော်တို့ ပြည်ထောင်စုလွှတ်တော် ကိုယ်စားလှယ်များသည် မိမိမြင်နိုင်စွမ်းရှိသလောက် သတ်မှု ပေးရသလောက် ဆွေးနွေးတင်ပြသွားကြတာ အားလုံးအသိပါပဲ။ သက်ဦးဆံပိုင်ဘုရင်များ အာဏာရှင်များ အကြောင်းပြုပြီးတော့ ရှေးလူကြီးသူမများသုံးစွဲခဲ့တဲ့ ဆိုရိုးစကားရှိခဲ့ပါတယ်။ “မင်းဘဏ္ဍာ ကိုယ့်ဟာမှတ်ပါလို့” ဆိုရိုးစကားရဲ့ အဓိပ္ပာယ်က မသုံးဖြုန်းစေချင်လို့ ပြောဆိုဆုံးမခဲ့ပါတယ်။ ယနေ့သွား နေတဲ့ နိုင်ငံရေး၊ စီးပွားရေးလမ်းကြောင်း အစိုးရမင်းပိုင်ပစ္စည်း မဟုတ်ပါ။ ပြည်သူ ပြည်သား၊ နိုင်ငံသူ/ နိုင်ငံသားပိုင်ဖြစ်ကြောင်းသိစေရန် ယနေဲ့သို့ ရှင်းလင်းပြသနိုင်စေရေးတွေ ဖြစ်ပေါ်လာရတယ် ဆိုတာ အားလုံးအသိပါပဲ။ ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့ ပြည်ထောင်စုလွှတ်တော်ကိုယ်စားလှယ် များ ပြည်ထောင်စုလွှတ်တော်ဖွံ့ဖြိုးရေးရန်ပုံငွေ သိန်း ၁,၀၀၀ ဆိုတာ သန်း ၁၀၀၊ သန်း ၁၀၀ ဆိုတာ ၀.၁ ဘီလီယံ ငွေကြေးသုံးစွဲတာတောင်မှ တိုင်းဒေသကြီး၊ ပြည်နယ်လွှတ်တော်ကိုယ်စားလှယ် ၂ ယောက် အမျိုးသားလွှတ်တော်၊ ပြည်သူ့လွှတ်တော်ကိုယ်စားလှယ်ပေါင်း ၄ ယောက်နှင့် မြို့နယ်စီမံခန့်ခွဲရေးကော်မတီ အဖွဲ့ဝင်များ အကြံပြုချက်ဆောင်ရွက်ရပါတယ်။ ပေးအပ်သည့် PRT ငွေဖြင့် မှန် မမှန်၊ အလုပ် လုပ် မလုပ် ကွင်းဆင်းပြီး စစ်ဆေးကြရပါတယ်။ ငွေစာရင်းအရတော့ အခုတွေ့နေရပါပြီ။ ပေါ်လွင်သုံးစွဲနေပါပြီ။ မြေပြင်အနေအထား ဆောင်ရွက်မှု ရှိ မရှိ။ ပြည်ထောင်စုစာရင်းစစ်ချုပ်မှ သက်ဆိုင်ရာ တိုင်းဒေသကြီး အသီးသီး စာရင်းစစ်အဖွဲ့အစည်းများထံသို့ ကြပ်မတ်ညွှန်ကြားပေးဖို့ အကြံပြုတိုက်တွန်း တင်ပြဆွေးနွေး အပ်ပါတယ်။ ကျွန်တော်တို့ လွှတ်တော်ကိုယ်စားလှယ်အသီးသီးကလည်း မိမိမဲဆန္ဒနယ်မြေအတွင်း ခွင့်ပြုရရှိသော လုပ်ငန်းတာဝန်များကိုလည်း ကြပ်မတ်ပေးစေလိုပါတယ်။ ဥပမာ- စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန စစ်ကိုင်းတိုင်းဒေသကြီး ကလေးရာဇဂြိုဟ်ဆည်ပြုပြင်ထိန်းသိမ်းရေးဘဏ္ဍာငွေ ၂၀၁၉-၂၀၂၀ ဘဏ္ဍာနှစ်မှာ တောင်းဆိုမှုအတွက် သက်ဆိုင်ရာဒေသ လွှတ်တော်ကိုယ်စားလှယ်များ၏ တင်ပြချက်အရ သဘောထားမှတ်ချက်တွေ့ရှိချက်အပေါ် အခြေပြုပြီးတော့ စိစစ်ရေးကော်မတီမှ ခွင့်ပြုချက်မပေးခဲ့ပါဘူး။ ပြည်ထောင်စုလွှတ်တော် နာယကကြီးခင်ဗျား။ ကျွန်တော်တင်ပြဆွေးနွေးလိုတာက ပြီးခဲ့တဲ့အတိတ် ဆောင်ရွက်ချက်ကိုအခြေခံပြီး လက်ရှိပစ္စုပ္ပန်တည့်တည့်မှာ အခြေအနေသုံးသပ်လျက် လာမည့်အနာဂတ် ၂၀၁၉-၂၀၂၀ ဘဏ္ဍာနှစ်မှာ ပုံဖော်ဆောင်ရွက်ကြမည်ဆိုလျှင် ပြည်ထောင်စုဝန်ကြီးဌာနအားလုံး အမှား နည်းနိုင်သမျှ နည်းပါလိမ့်မယ်။ ပြည်ထောင်စုဝန်ကြီးဌာနများ ဘတ်ဂျက်တောင်းခံမှုတွင် “ရင်လောက်မှန်းမှ ဒူးလောက်တင်”ဆိုတဲ့ စကားအသုံးအနှုန်းပြောရမလို ဖြစ်တည်နေပါပြီ။ ဘတ်ဂျက်တင်တဲ့ သူကတင်တယ်။ ဘတ်ဂျက်ဖြတ်သူက ဖြတ်တယ်။ ၎င်းလမ်းစဉ်အတိုင်း ဆောင်ရွက်ကြတာ အစိုးရဝန်ကြီးဌာနများမှ အမှန်တကယ် ကုန်ကျမည့်ငွေထက်ပိုမို၍ တောင်းခံ။ ဘတ်ဂျက်က အပြည့်အတိုင်းကျလာတော့ မလုပ်နိုင်၊ မဆောင်ရွက် နိုင်ကြလို့ ငွေပိုငွေလျှံ များနေသည်များလည်း တွေ့နိုင်ပါသဖြင့် ပြည်ထောင်စုစာရင်းစစ်ချုပ်၏ သုံးသပ်ချက် ဖြစ်သော မဖြစ်မနေ အမှန်တကယ်သုံးစွဲရမည့်ငွေကိုသာ အတိအကျ တွက်ချက်တောင်းခံသုံးစွဲလိုပါကြောင်း တင်ပြမှုကို ထောက်ခံဆွေးနွေးလိုပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော့်ရှေ့မှာ ဆွေးနွေးခဲ့ ကြသော လွှတ်တော်ကိုယ်စားလှယ်ကြီးများကလည်း အချက်အလက် ပြည့်စုံစွာဖြင့် ထောက်ပြဆွေးနွေး သွားကြသော SME ငွေချေးခြင်းကိစ္စ၊ Two Step Loan ငွေချေးခြင်းကိစ္စ၊ သမဝါယမဘဏ် EXIM Bank တရုတ်ချေးငွေဖြင့် ငွေချေးခြင်းကိစ္စ၊ လယ်တစ်ဧကပုံစံ(၇)ပေးပြီးတော့ စိုက်ပျိုးစရိတ်ချေးငွေ တောင်သူများအား ငွေချေးခြင်းမှာ ၁၀ ဧကအထိသာ ငွေချေးခြင်းကိစ္စ၊ ဘဏ်အတိုးနှုန်းများတဲ့ကိစ္စ ၎င်းကိစ္စရပ်များသည် ပြည်သူ ပြည်သား၊ နိုင်ငံသူ နိုင်ငံသားများအပေါ် တိုက်ရိုက်အကျိုး/ အပြစ်များစေသော ကိစ္စရပ်များ ဖြစ်ပါ၍ ပြန်လည်သုံးသပ် ဆောင်ရွက်ပေးစေလိုပါကြောင်း အဓိကထားတင်ပြ ဆွေးနွေးအပ်ပါတယ်။ ကျွန်တော့မဲဆန္ဒနယ်မြေ Two Step Loan ငွေချေးခြင်းကိစ္စ ထွန်စက်တစ်စီးဝယ်တော့ ၃၀ ရာခိုင်နှုန်း ငွေသွင်းရမည်ဆိုပါ၍ ၎င်း ၃၀ ရာခိုင်နှုန်းကို အပြင်က အတိုးကြီးပေးပြီးသွင်း၊ ဌာနကိုလည်း သတ်မှတ် အတိုးပေးရတော့ အဆင်မပြေဖြစ်တဲ့ အတွေ့အကြုံများ ကြားသိခဲ့ရပါတယ်။ ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုစာရင်းစစ်ချုပ်၏ ၂၀၁၇-၂၀၁၈ ဘဏ္ဍာ ရေးနှစ် ပြည်ထောင်စု၏ အရအသုံးခန့်မှန်းခြေငွေစာရင်းများနှင့် စပ်လျဉ်းသည့် စစ်ဆေးတွေ့ရှိချက် အစီရင်ခံစာအပေါ် လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအား သက်ဆိုင်ရာ ပြည်ထောင်စု ဝန်ကြီးဌာနများအနေဖြင့် မိမိဝန်ကြီးဌာနအပေါ် ဖြစ်တည်နေမှုများအား လေ့လာသိရှိပြီးလည်း ဖြစ်လိမ့် မယ်လို့ထင်ပါတယ်။ ပြည်ထောင်စုဝန်ကြီး၊ ဒု-ဝန်ကြီးမှသည် အကောင်အထည်ဖော် ဆောင်ရွက်နေကြသော အရာထမ်း၊ အမှုထမ်းများအားလုံး မိမိအမှားရှိခဲ့သည်ရှိသော် တစ်ဦးချင်းအသိစိတ်ဖြင့် ထမ်းရွက်ကြပါသော နိုင်ငံသူ နိုင်ငံသားများ အောင်မြင်နိုင်ရေး၊ နိုင်ငံသူ နိုင်ငံသားများ အကျိုးများဖြစ်စေမည်ဖြစ်ပါ၍ ပူးပေါင်း ပါဝင်ဆောင်ရွက်ပေးကြရန် မေတ္တာရပ်ခံရင်း ကျွန်တော်၏ ဆွေးနွေးမှုအား အဆုံးသတ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးအောင်ထူးမြင့် အောင်လံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1468">ဦးအောင်ထူးမြင့်(အောင်လံမဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနဲ့ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော် ကတော့ ပြည်ထောင်စုစာရင်းစစ်ချုပ်ရဲ့ ၂၀၁၇-၂၀၁၈ ဘဏ္ဍာရေးနှစ်၊ ပြည်ထောင်စုအရအသုံး ခန့်မှန်းခြေ ငွေစာရင်းများနဲ့ စပ်လျဉ်းတဲ့ စစ်ဆေးတွေ့ရှိချက် အစီရင်ခံစာအပေါ် ပြည်ထောင်စုလွှတ်တော် ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ အမှတ်စဉ် (၁၁/၂၀၁၉) ကို မူသဘော အကြံပြုထောက်ခံဆွေးနွေးမယ့် အောင်လံမြို့နယ်က ပြည်သူ့လွှတ်တော်ကိုယ်စားလှယ် ဦးအောင်ထူးမြင့် ဖြစ်ပါတယ်။ နာယကကြီးခင်ဗျာ။ ၂၀၁၇-၂၀၁၈ ပြည်ထောင်စုစာရင်းစစ်ချုပ်ရဲ့ အစီရင်ခံစာနဲ့ ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာများဟာ ပြည်ထောင်စု အဆင့်အဖွဲ့ အစည်းများ၊ ပြည်ထောင်စုဝန်ကြီးဌာနများ၊ အစိုးရအဖွဲ့ အစည်းများနဲ့ နေပြည်တော်ကောင်စီ တို့ရဲ့ ဘဏ္ဍာရေးရန်ပုံငွေ အရအသုံးစာရင်းများအပေါ်မှာ ပြည့်ပြည့်စုံစုံဥပဒေနဲ့အညီ စစ်ဆေးပြီး ပွင့်ပွင့် လင်းလင်း မခြွင်းမချန် တိုင်းပြည်အကျိုးရှေးရှုတင်ပြထားတာတွေ့ရလို့ ဝမ်းမြောက်ကြောင်းနှင့် ထောက်ခံ ပါကြောင်း ပြောကြားလိုပါတယ်။ စစ်ဆေးတွေ့ရှိချက် အစီရင်ခံစာ အစီရင်ခံစာ စစ်ဆေးတဲ့နေရာမှာ အများလက်ခံ ကျင့်သုံးနေသော စစ်ဆေးရေးစနစ်များနှင့်အညီ လက်ရှိကျင့်သုံးနေသော စစ်ဆေးရေးနည်းစနစ်များနဲ့ စစ်ဆေးကြောင်း ဖော်ပြထားပြီး အစီရင်ခံစာကို အပိုင်းကြီး ၅ ပိုင်းနဲ့ တင်ပြထားတာတွေ့ရပါတယ်။ ယေဘုယျအားဖြင့်တော့ ဘဏ္ဍာရေးရှင်းတမ်း စစ်ဆေးခြင်းလို့ သုံးသပ်ရမှာ ဖြစ်ပါတယ်။ ကျွန်တော့်အနေနဲ့ အကြံပြုလိုတာ ကတော့ လုပ်ငန်းဆောင်ရွက်မှု စစ်ဆေးခြင်း (Performance Audit) ကို ထည့်သွင်း စစ်ဆေးသင့်ပါကြောင်း အကြံပြုလိုပါတယ်။ ဒီကနေ့ ကမ္ဘာမှာ ကျင့်သုံးနေတဲ့ Modern Audit ပုံစံတွေမှာ 3E+CPL ဖြစ်တဲ့ Economy, Efficiency, Effectiveness, Compliance à Gozel oopge:08630:995 (gooogaozas sasco စစ်ဆေးမှလည်း ထိရောက်မှာ ဖြစ်ပါတယ်။ ဘာကြောင့် ကျွန်တော်ဒီလို အကြံပြုရလဲဆိုရင် နိုင်ငံတော် သမ္မတက ထုတ်ပြန်ထားတဲ့ ဆောက်လုပ်ရေးလုပ်ငန်းများ ဆောင်ရွက်ရာမှာ လိုက်နာဆောင်ရွက်ရမယ့် (၁/၂၀၁၇) နဲ့အညီ ဆောင်ရွက်ရမယ့် လုပ်ငန်းများ တင်ဒါစနစ်၊ ကန်ထရိုက်စနစ်နဲ့ ဆောင်ရွက်မှုတွေမှာ ညွှန်ကြားချက်နဲ့မညီဘဲနဲ့ ဌာနက တိုက်ရိုက်ဆောင်ရွက်နေတဲ့အတွက် လုပ်ငန်းတွေ ကြန့်ကြာတာ၊ ြီးတာ၊ စံချိန်စံညွှန်းစစ်ဆေး ကြီးကြပ်ရမယ့် လူတွေက ကိုယ်တိုင်ဝင်လုပ်နေတော့ အရည်အသွေး မမီတာတွေကို တွေ့နေရလို့ဖြစ်ပါတယ်။ ပြီးခဲ့တဲ့ တနင်္ဂနွေနေ့က ကျွန်တော့်မဲဆန္ဒနယ်ကို ကျွန်တော် ပြန်ပါတယ်။ ပြန်တဲ့အခါကျတော့ ကျွန်တော် ဌာနနှစ်ခုနဲ့တွေ့ပါတယ်။ အဲဒီတော့ ပညာရေးဝန်ကြီးဌာနက မြို့နယ်ပညာရေးမှူးနဲ့ လက်ရှိဆောက်လုပ်နေတဲ့ ကန်ထရိုက်များအဖွဲ့နဲ့ နောက်တစ်ခါ ကျွန်တော်တို့ ကျေးလက်လမ်းဦးစီးဌာနနဲ့ ကျွန်တော် တွေ့ပါတယ်။ တွေ့တဲ့အခါကျတော့ ကျွန်တော်တို့ ပြီးစီးမှု ရာခိုင်နှုန်း အချို့ လုပ်ငန်းတွေက ၁၀ ရာခိုင်နှုန်း၊ အများဆုံးမှာ ကျွန်တော်တို့က ၄၀၊ ၄၅၊ ၅၀ ရာခိုင်နှုန်း လောက်ပဲ ပြီးပါတယ်။ ကျွန်တော်တို့ ဘတ်ဂျက်ကုန်ဖို့ တစ်လကျော်ကျော်ပဲ လိုပါတော့တယ်။ ဒါဆိုရင် ဒီအပေါ်မှာ ခုနက ကျွန်တော်ပြောခဲ့တဲ့ စစ်ဆေးမှုတွေကတော့ တိတိကျကျ ဆောင်ရွက်ဖို့လိုလာပြီ။ ဒါကြောင်မိလိ ကန်တော်တို့ ၂၀၁၈-၂၀၁၉ ဘဏ္ဍာရေးနှစ်အထိ အခလက်ရှိဆောင်ရွက်နေတဲ့အထိ အဲဒီ ကိစ္စတွေ ရှိနေတာဖြစ်တော့ လာမယ့်အစီရင်ခံစာမှာ ဒီကိစ္စတွေကို ထည့်သွင်းပြီးတော့ အကြံပြုပေးပါလို့ ကျွန်တော် ဒါစာရင်းစစ်ချုပ်ကို အကြံပြုတိုက်တွန်းလိုပါတယ်။ အဲဒီတော့ ဒီလိုဆောင်ရွက်နိုင်ဖို့အတွက်ဟာလည်းပဲ ပြည်ထောင်စုစာရင်းစစ်ချုပ်ဥပဒေကို ပြင်ဆင်တဲ့ ၂၀၁၈ ဥပဒေအခန်း ၅ အပိုဒ် ၃၄(ခ)မှာ သက်ဆိုင်ရာ ဝန်ထမ်းအဖွဲ့အစည်းများ၏ လုပ်ငန်း အကောင်အထည်ဖော် ဆောင်ရွက်မှုများသည် ပြည်သူအတွက် အမှန်တကယ် အကျိုးသက်ရောက်မှု ရှိ မရှိ စစ်ဆေးခြင်းဟု တာဝန်နဲ့လုပ်ပိုင်ခွင့်မှာ အတိအကျပြဋ္ဌာန်းထားတာဖြစ်တဲ့အတွက် ဆောင်ရွက်လို့ ရပါတယ်။ ဒါကြောင့် ဆောင်ရွက်ပေးပါရန် ကျွန်တော် တိုက်တွန်းအပ်ပါတယ်။ နောက်ဒုတိယအချက်အနေနဲ့ ကျွန်တော်တင်ပြလိုတာကတော့ စာရင်းစစ်ချုပ်ရဲ့ အစီရင်ခံစာမှာ ခုနက ကျွန်တော်တို့ ဦးဘိုကြီးတင်ပြသွားတဲ့ ကျွန်တော်တို့ မူလစစ်ဆေးမယ်၊ တွေ့ရှိချက်များကို သက်ဆိုင်ရာ ဝန်ကြီးဌာနတွေနဲ့ ကျွန်တော်တို့ ချပြပြီးတော့ညှိမယ်။ သက်ဆိုင်ရာ ဝန်ကြီးဌာနတွေက ပြန်လည်ရှင်းလင်း မယ်။ ဒီအပေါ်မှာမှ ကျွန်တော်တို့က ခြုံငုံပြီးတော့ စာရင်းစစ်ချုပ်ရဲ့ အကြံပြုချက်ဆိုတာ ထွက်လာပါမယ်။ အဲဒီအတွက် အခုလက်ရှိတင်ပြထားတဲ့ အကြံပြုချက်၊ စာရင်းစစ်ချုပ်အစီရင်ခံစာမှာဆိုရင် အခန်း ၅ ခန်းမှာ အကြံပြုချက်ပေါင်း ၄ရ ချက် အကြံပြုထားပါတယ်။ အဲဒီတော့ ကျွန်တော်တို့ တင်ပြလိုခြင်းက နယ်တွေက အခြေခံရုံးတွေရဲ့ စာရင်းစစ်ဆေးမှုပုံစံမှာတော့ ဒီလိုအကြံပြုချက် ထွက်ပြီဆိုရင် ဒီအကြံပြုချက်ပါ အားနည်း ချက်များကို တစ်လအတွင်းမှာ ဆောင်ရွက်ပြီးစီးမှုကို ပြန်လည်တင်ပြရမယ်။ အဲဒီတင်ပြတဲ့ တင်ပြချက် များကို နောက်လာမယ့်နှစ် အစီရင်ခံစာကျတော့ ဒီဥစ္စာတွေ ယခင်နှစ် အစီရင်ခံစာအပေါ်မှာ ဆောင်ရွက် ပြီးစီးမှု များကို သုံးသပ်ခြင်းဆိုတဲ့ အခန်းကဏ္ဍတစ်ခုပါတယ်။ ဆိုတော့ ကျွန်တော်တို့ ဆိုလိုချင်တာက ကျွန်တော် တင်ပြချင်တာကတော့ ဒါကြောင့်မို့လို့ အခု ကျွန်တော်တို့ လွှတ်တော်ကနေပြီးတော့ အစိုးရအဖွဲ့ ကို Check and Balance လုပ်တဲ့နေရာမှာ အစီရင်ခံစာ တင်တယ်။ ကျွန်တော်တို့ လွှတ်တော်အတွင်းမှာ ဆွေးနွေးကြတယ်။ ဒီမှာတင် ရပ်မသွားဘဲနဲ့ ဒီအစီရင်ခံစာပါ အကြံပြုချက်များကို ဆောင်ရွက်ပြီးတယ် မပြီးဘူးကို ခုနက ကျွန်တော် တင်ပြခဲ့သလို နောင်လာမယ့် ခုနက အစီရင်ခံစာမှာ တင်ပြခြင်း၊ သို့တည်းမဟုတ် ကြားဖြတ်အစီရင်ခံစာ တင်ပြပြီးတော့ malợcossos. Check and Balance qdode$283 Checking osdiaosas: suposode. Check, Recheck, Counter Check နဲ့ ကျွန်တော်တို့တိုင်းပြည် တိုးတက်အောင် ဆောင်ရွက်ကြပါစို့လို့ ကျွန်တော် အကြံပြုတိုက်တွန်းရင်းနဲ့ နိဂုံးချုပ်အပ်ပါတယ်။ အားလုံးကို လေးစားကျေးဇူးတင်ပါတယ်။</speech>
<speech type="speaker">ဦးခင်မျိုးဝင်း တနင်္သာင်္သာရီတိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1264">ဦးခင်မျိုးဝင်း (မဲဆန္ဒနယ်အမှတ်-၁၂၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ တနင်္သာရီတိုင်း ဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးခင်မျိုးဝင်းဖြစ်ပါတယ်။ အမျိုးသား စီမံကိန်းဥပဒေအပေါ် အကောင်အထည်ဖော်မှုနဲ့ပတ်သက်ပြီး လျှပ်စစ်ကဏ္ဍနှင့် သားငါးကဏ္ဍကို ဆွေးနွေး သွားမှာဖြစ်ပါတယ်။ PowerPoint အသုံးပြုခွင့် တောင်းခံအပ်ပါတယ်။ လျှပ်စစ်ကဏ္ဍအနေနဲ့ စီမံကိန်းရည်မှန်းချက်အပေါ် ၉၉.၃ ရာခိုင်နှုန်း အကောင်အထည်ဖော်ကာ ပုံမှန်ဈေးနှုန်းများအရ ၆.၃ ရာခိုင်နှုန်း တိုးတက်ခဲ့တယ်လို့ ဆိုထားပါတယ်။ လျှပ်စစ်ကဏ္ဍနှင့်ပတ်သက်၍ အပိုဒ် ၁၉၈(ဃ) ရေအားလျှပ်စစ်အကောင်အထည်ဖော်ရေးဦးစီးဌာနမှ တရုတ် EXIM Bank ချေးငွေဖြင့် ဆောင်ရွက်လျက်ရှိသော စီမံကိန်းများဟာ မူလသတ်မှတ်ထားသော ီးစီးမှုမရှိ၍ စီမံကိန်းကာလ ထပ်မံတိုးမြှင့်နေသည်မှာ အစဉ်အလာတစ်ရပ်လိုဖြစ်နေ၍ တာဝန်ယူမှု၊ တာဝန်ခံမှုရှိအောင် စစ်ဆေး ထိန်းကျောင်းဖို့ လိုအပ်ပါတယ်။ နှစ်ကာလကြာမြင့်လာတဲ့အတွက် စီမံကိန်း စရိတ်ပိုမိုလာပြီး စီမံကိန်း ခန့်မှန်းခြေစာရင်း ပိုမိုများပြားလာပါတယ်။ ချေးယူရမည့်သက်တမ်း ကုန်ဆုံးသွားတဲ့အတွက် တရုတ် EXIM Bank ချေးငွေ ထပ်မံထုတ်ယူ၍ မရတော့ဘဲ စီမံကိန်းဆက်လက် အကောင်အထည်ဖော်နိုင်ရန် နိုင်ငံတော်ဘဏ္ဍာငွေကပဲ မဖြစ်မနေစိုက်ထုတ်နေရပါတယ်။ အဲဒီလို နိုင်ငံခြားချေးငွေ၊ နိုင်ငံတော်ဘဏ္ဍာ ငွေတွေ စိုက်ထုတ်ပြီး အရင်းအနှီးကြီးမားပြီး မဟာဗျူဟာမြောက် နိုင်ငံပိုင်ရေအားလျှပ်စစ်ထုတ်လုပ်မှု စီမံကိန်းတွေ လုပ်ဆောင်နေတဲ့အတွက် နိုင်ငံပိုင်စက်ရုံများရဲ့ လျှပ်စစ်ဓာတ်အားထုတ်လုပ်မှုကုန်ကျစရိတ် တစ်ယူနစ်တန်ဖိုးဟာ ၁၀ ကျပ်သာ ကုန်ကျမည်ဖြစ်ကြောင်း၊ ပုဂ္ဂလိက ရင်းနှီးမြှုပ်နှံမှုက ထုတ်လုပ်သော လျှပ်စစ်ဓာတ်အားများ ဝယ်ယူလျှင် တစ်ယူနစ်ကို ၁၀၁ ကျပ်ခန့် ကုန်ကျမည်ဖြစ်၍ စီးပွားရေးအတွက် တွက်ခြေကိုက်ရန် နိုင်ငံအတွက်မလွယ်ကူဘူးဆိုပြီး လျှပ်စစ်နှင့် စွမ်းအင်ဝန်ကြီးက ပြည်ထောင်စုလွှတ်တော်မှာ လာရောက်ရှင်းပြသွားပါတယ်။ ဓာတ်အားခနှုန်းထားများတွက်ချက်ရာတွင် နိုင်ငံပိုင်စက်ရုံများ၌ ထုတ်လုပ်မှု ကုန်ကျစရိတ်ကိုသာ တွက်ချက်ထားပြီး စီမံကိန်းတစ်ခုလုံး၏ ကုန်ကျစရိတ်ကို တွက်ချက်ထားမှုမရှိကြောင်း တွေ့ရပါတယ်။ အထူးသဖြင့် ယခုလုပ်ဆောင်နေသော နိုင်ငံပိုင်ရေအားလျှပ်စစ်စီမံကိန်းများတွင် တရုတ်ချေးငွေ EXIM လိုမည်ဖြစ်ပါတယ်။ ပုဂ္ဂလိက ရင်းနှီးမြှုပ်နှံသူများထံမှ နိုင်ငံတော်က ရရှိမည့်အခွန်အခများဖြစ်သော Income Tax ၂၅ ရာခိုင်နှုန်း၊ Commercial Tax ၅ ရာခိုင်နှုန်း၊ Withholding Tax ၂ ရာခိုင်နှုန်း စသည့် အခွန်အခများကို ပုဂ္ဂလိက ရင်းနှီးမြှုပ်နှံသူများအား စီမံကိန်းလုပ်ပိုင်ခွင့်ပေးသည့် ကာလတလျှောက် ရရှိမည်ဖြစ်ပါတယ်။ ထိုကာလပြီးဆုံးပါကလည်း အဆိုပါစီမံကိန်းအား နိုင်ငံတော်က ၁၀၀ ရာခိုင်နှုန်း ပိုင်ဆိုင်မည်ဖြစ်ပါတယ်။ ထိုကဲ့သို့ ပုဂ္ဂလိကရင်းနှီးမြှုပ်နှံဆောင်ရွက်သူများထံမှ ရရှိလာမည့် အခွန်အခါ များနှင့် အကျိုးကျေးဇူးများကိုလည်း ထည့်တွက် စဉ်းစားရမည်ဖြစ်ပါတယ်။ သို့မှသာ နိုင်ငံတော်အစိုးရမှ အကောင်အထည်ဖော်သော စီမံကိန်းများနှင့် ပုဂ္ဂလိကရင်းနှီးမြှုပ်နှံမှု အကောင်အထည်ဖော်သော စီမံကိန်း များကို ပိုမိုတိကျသေချာစွာ နှိုင်းယှဉ်နိုင်မည်ဖြစ်ပါတယ်။ ပုဂ္ဂလိကရင်းနှီးမြှုပ်နှံမှုများကသာ ပိုမိုသက်သာပြီး တာဝန်ယူမှု၊ တာဝန်ခံမှုရှိလျှင် နိုင်ငံတော်ပိုင် ရေအားလျှပ်စစ်စီမံကိန်းများ ထပ်မံတည်ဆောက်မည့်အစား အဆိုပါဘဏ္ဍာငွေများကို နိုင်ငံတော်၏ အခြား လိုအပ်သော ပညာရေး၊ ကျန်းမာရေးနှင့် အခြားတည်ဆောက်ရေးလုပ်ငန်းများ၌ ပိုမိုသုံးစွဲနိုင်မည် ဖြစ်ပါတယ်။ တာဝန်ရှိတဲ့ဌာနအနေနဲ့ FDI ကိစ္စတွေမှာ ရင်းနှီးမြှုပ်နှံကြသူတွေရဲ့ ယုံကြည်မှု တည်ဆောက်ရမယ့်အစား MOU ထိုးစဉ်ကတည်းက သေသေချာချာမစိစစ်ခဲ့ကြဘဲ ခုတစ်မျိုး၊ နောင်ခါတစ်မျိုးနဲ့ ကတိတွေဖျက်၊ လုပ်ငန်း တွေကို လက်ဝါးကြီးအုပ် ဝင်ရောက်စီမံခန့်ခွဲနေတဲ့ အလယ်ပေါင်းလောင်း လျှပ်စစ်စီမံကိန်းကိစ္စတွေလို ပြည်ပရင်းနှီးမြှုပ်နှံမှုတွေရဲ့ ယုံကြည်မှုတွေကျဆင်းပြီး ကိုယ်လည်း မနိုင်ဝန်ထမ်းရာရောက်တာမို့ စီမံကိန်း တိုင်းမှာ အစကောင်းမှ အနှောင်းသေချာမှာမို့ ဒီလိုမှားယွင်းတဲ့ လွဲချော်မှုတွေကို ပြုပြင်နိုင်ဖို့ အကြံပြု လိုပါတယ်။ သားငါးကဏ္ဍအနေနဲ့ စီမံကိန်းရည်မှန်းချက်အပေါ် ၁၀၀.ရ ရာခိုင်နှုန်း အကောင်အထည်ဖော်နိုင် ခဲ့ပြီး ၃.ရ ရာခိုင်နှုန်း တိုးတက်ခဲ့တယ်လို့ တင်ပြထားပါတယ်။ ဒီနေရာမှာ အိမ်နီးချင်း ထိုင်း၊ ဗီယက်နမ် နိုင်ငံထက် ငါးသယံဇာတ ပိုမိုကြွယ်ဝပြီး ပိုမိုထွက်ရှိထုတ်ယူနေတဲ့ မြန်မာနိုင်ငံရဲ့ သားငါးကဏ္ဍမှ ထွက်ရှိတဲ့ တန်ဖိုးဟာ ထိုင်း၊ ဗီယက်နမ်ထက် ၁၀ ဆခန့် နည်းနေတာကို တွေ့ရှိရတဲ့အတွက် ဘာတွေအားနည်း နေတယ်ဆိုတာကို အစီရင်ခံစာမှာဖော်ပြသင့်ပါတယ်။ သားငါးကဏ္ဍရဲ့ တစ်စိတ်တစ်ပိုင်းဖြစ်တဲ့ ပင်လယ် ငါးဖမ်းခြင်းကိစ္စကို ဒီထက်ပိုမိုဖွံ့ဖြိုးတိုးတက်လာအောင် လွှတ်တော်ကနေ အကြိမ်ကြိမ်အကြံပြုတင်ပြခဲ့တဲ့ Jacopo Vessel Monitoring System(VMS) os aoq$60:2$: Illegal, Unreported and Unregulated Fishing IUU မဖြစ်အောင် ကာကွယ်ရန်မေးခွန်းနဲ့ စစ်ဆေးရေးဂိတ်များပါရှိသော ငါးတင်၊ ငါးချ ဆိပ်ကမ်းပေါ် တင်ဆောင်စစ်ဆေးပြီးမှ သယ်ဆောင်ရန်အဆိုအား ပြည်ထောင်စုအစိုးရမှ အကောင်အထည်ဖော် ဆောင်ရွက်ရန် အမျိုးသားလွှတ်တော်တွင် ၂၀၁ရ ခုနှစ်ကတည်းက ကတိဖြစ်ခဲ့ပြီးဖြစ်ပါတယ်။ ယခုအခါ ကမ်းဝေးငါးဖမ်းသင်္ဘောများ၌ ငါးဖမ်းရာသီအမီ စက်တင်ဘာလတွင် VMS စနစ် အပြီး တပ်ဆင်ရန် ၆ လ ဘတ်ဂျက်မှာ တောင်းခံကတည်းက ခွင့်ပြုထားပြီးဖြစ်သော်လည်း စီမံကိန်းကာလကို ထပ်မံတိုးမြှင့်ရန် စီစဉ်နေခြင်းမှာ ဥပဒေလုပ်ထုံးလုပ်နည်းနှင့် ညီညွတ်လားဆိုတာကို စစ်ဆေးသင့်ပါကြောင်း အကြံပြုလိုပါတယ်။ ငါးဖမ်းသင်္ဘောများ၌ VMS စနစ် တပ်ဆင်ပြီးသော်လည်း ငါးသယံဇာတ ထုတ်ကုန် များကို နိုင်ငံတကာသို့ တင်ပို့နိုင်ရန်အတွက် IUU မဖြစ်အောင် စစ်ဆေးရေးဂိတ်များရှိသော ငါးတင်၊ ငါးချ ဆိပ်ကမ်းများတွင် တင်ချစစ်ဆေးပြီးမှ ပို့ဆောင်ရန် လိုအပ်ပါတယ်။ တင်ချစစ်ဆေးနိုင်ရန်အတွက် မြန်မာ တစ်နိုင်ငံလုံး၏ ကမ်းဝေးငါးဖမ်းသင်္ဘော ၃ ပုံ ၂ ပုံခန့် ရှိသော တနင်္သာရီတိုင်း မြိတ်မြို့တွင် လွန်ခဲ့သော ၂၀၀၀ ခုနှစ်ကတည်းက ငါးလုပ်ငန်းဦးစီးဌာနနှင့် အကျိုးတူပူးပေါင်းဆောင်ရွက်ထားသော နိုင်ငံတကာ အဆင့်မီ အပြည်ပြည်ဆိုင်ရာငါးလေလံဈေးကြီး အကောင်အထည်ဖော်လည်ပတ်နိုင်ရန် နိုင်ငံခြားရင်းနှီး မြှုပ်နှံငွေ ဒေါ်လာသန်း ၂၀ ထပ်မံသွင်းခွင့်ပြုရန် တောင်းခံနေသည်မှာ ၃ နှစ်ကျော်ပြီ ဖြစ်သော်လည်း ယခုချိန်အထိ သွင်းခွင့်မရရှိခြင်းမှာ ငါးလုပ်ငန်း ရေရှည်ဖွံ့ ဖြိုးတိုးတက်မှုကို အနှောင့်အယှက်ပြုနေတဲ့ လွဲမှားတဲ့ပုံဖော်မှုတွေကို ပြုလုပ်နေတဲ့ သက်ဆိုင်ရာ ဝန်ကြီးဌာနကို ဥပဒေနှင့်အညီ ထိန်းကျောင်း ကြပ်မတ်ဆောင်ရွက်သင့်ပါကြောင်း အစီရင်ခံစာနှင့်ပတ်သက်၍ တင်ပြလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နောက်ဆုံးအနေနဲ့ အထူး တင်ပြလိုတာကတော့ ပုဂ္ဂလိက ရင်းနှီးမြှုပ်နှံမှုနှင့် ပတ်သက်၍ နိုင်ငံတကာမှ လာရောက်ရင်းနှီးမြှုပ်နှံ ကြမည့်သူတွေကို တွန့်ဆုတ်သွားစေမယ့် ဌာနရဲ့ ရှင်းလင်းပြောကြားချက်များဟာ MSDP မှာပါတဲ့ FDI တွေကို ရင်းနှီးမြှုပ်နှံအောင် ဖိတ်ခေါ်နေပါတယ်ဆိုတဲ့ နိုင်ငံရဲ့ အကြီးအကဲများချမှတ်ထားတဲ့ မူဝါဒများကို မအောင်မြင်အောင် သတိလက်လွတ်ပြောဆိုလိုက်လေသလားလို့ ထင်မှတ်စရာရှိတာမို့ အထူးဆင်ခြင် သင့်ပါကြောင်း ပြောကြားရင်း ဆွေးနွေးမှုကို နိဂုံးချုပ်လိုက်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဒေါ်ယဉ်မင်းလှိုင် ဂန့်ဂေါမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1473">ဒေါ်ယဉ်မင်းလှိုင်(ဂန့်ဂေါမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးပဲ မင်္ဂလာပါရှင်။ ကျွန်မကတော့ ဂန့်ဂေါမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ယဉ်မင်းလှိုင် ဖြစ်ပါတယ်။ ကျွန်မက ဒီကနေ့ ငွေစာရင်းပူးပေါင်း ကော်မတီရဲ့ အစီရင်ခံစာ(၁၁/၂၀၁၉)နဲ့ ပတ်သက်ပြီးတော့ အကြံပြုဆွေးနွေးသွားမှာ ဖြစ်ပါတယ်။ Power Point အသုံးပြုခွင့်ပေးပါရှင်။ နာယကကြီးရှင်။ ရှေ့က ကိုယ်စားလှယ်ကြီး ဦးဝင်းထွဋ် ဆွေးနွေးသွားခဲ့တဲ့အတိုင်းပါပဲ အစီရင်ခံစာ အပိုဒ် ၁၈၈(င)မှာ ဆောက်လုပ်ရေးဝန်ကြီးဌာန၊ မြို့ပြနှင့် အိမ်ရာဖွံ့ဖြိုးရေးဦးစီးဌာနရဲ့ ၂၀၁၃-၂၀၁၄ ဘဏ္ဍာရေးနှစ်မှ စတင်ခဲ့တဲ့ ဧရာဝဏ်အဆင့်မြင့်အိမ်ရာစီမံကိန်းဟာ နိုင်ငံတော်ရဲ့ လှည့်ပတ်ရန်ပုံငွေမှ ၁၉၉.၂ရရ ဘီလီယံ ရင်းနှီးဆောင်ရွက်ခဲ့ပြီး ပြည်ထောင်စုဘဏ္ဍာရန်ပုံငွေမှ Infra အတွက် ၄၃.၂၀၃ ဘီလီယံ၊ စုစုပေါင်း ၂၄၂.၄၈ ဘီလီယံ ရှိပါတယ်။ စီမံကိန်းရည်မှန်းချက်အရ အဆောက်အဦး ၄၉ လုံးမှာ ၃ လုံးသာ ပြီးစီးခဲ့ပြီးတော့ ရောင်းချရငွေက ရင်းနှီးမှုတန်ဖိုးရဲ့ ၁၀.၈ရ ရာခိုင်နှုန်းသာ ပြန်ရထားတာ ဖြစ်ပါတယ်။ တစ်ခါ အပိုဒ် ၂၂၁(ခ)နဲ့ (ဂ)မှာ ၂၀၁၄-၂၀၁၅ မှာ တန်ဖိုးနည်း၊ တန်ဖိုးမျှတအိမ်ရာလုပ်ငန်းများ အတွက် ငွေကျပ် ၁၀၀ ဘီလီယံကို လှည်ပတ်ရန်ပုံငွေအဖြစ် ထုတ်ယူသုံးစွဲခဲ့ပြီး ၂၀၁၇-၂၀၁၈ အထိ နိုင်ငံတော်ကို အတိုးရော အရင်းပါ ပြန်မသွင်းနိုင်သေးတဲ့အပြင် ပြည်တွင်းအတိုးမဲ့ချေးငွေတွေဖြစ်လို့ စာရင်းစစ်ချုပ်ရဲ့ အစီရင်ခံစာမှာ ငွေတိုက်စာချုပ်နဲ့ ငွေတိုက်လက်မှတ်အတိုးနှုန်း ၉၀၀ နှုန်း၊ ၈၀၀ နှုန်းတို့ ကာမိစေသင့်ကြောင်း ရေးသားထားတာပါရှိပါတယ်။ အခုလာမယ့် ဆောင်ရွက်ဆဲအိမ်ရာစီမံကိန်းတွေ အတွက် ၂၀၁၉-၂၀၂၀ ဘဏ္ဍာရေးနှစ်မှာလည်း ၁၀ ဘီလီယံ ထပ်မံတောင်းခံထားတာကို တွေ့ရှိရပါတယ်။ နာယကကြီးရှင်။ ကျွန်မတို့နိုင်ငံလို ဖွံ့ဖြိုးတိုးတက်ဆဲနိုင်ငံတွေမှာ တိုင်းပြည်ရဲ့ အခြေခံအဆောက် အအုံတွေ ဆောင်ရွက်ကြတဲ့အခါ ပုဂ္ဂလိကပါဝင်တဲ့ PPP စနစ်ကို နိုင်ငံတကာမှာ ကျင့်သုံးဆောင်ရွက်ကြ ပါတယ်။ ဒီလိုဘာကြောင့် လုပ်ရသလဲဆိုတော့ နိုင်ငံတော်ရဲ့ ကျခံသုံးစွဲရမယ့် ဝန်ထုပ်ဝန်ပိုးကို လျော့ကျ စေတဲ့အပြင် private က ရင်းနှီးမြှုပ်နှံဆောင်ရွက်တဲ့အခါ သူတို့ရဲ့ ရင်းနှီးငွေကို ကုန်ကျသလောက် ထိရောက်အောင်၊ အကျိုးရှိအောင် ဆောင်ရွက်လေ့ရှိကြလို့ ဖြစ်ပါတယ်။ Value for Money တက်စေခြင်း ဖြစ်ပါတယ်။ နိုင်ငံတော်က ဆောင်ရွက်တဲ့အခါမှာတော့ အလေအလွင့်များပြီးတော့ ထိရောက်အကျိုးရှိမှု နည်းတတ်လို့ဖြစ်ပါတယ်။ အခု ဒီလိုအိမ်ရာစီမံကိန်းတွေဟာ နိုင်ငံတော်က မြေကိုသာရင်းနှီးမြှုပ်နှံပြီး ပုဂ္ဂလိကလုပ်ငန်းရှင်တွေကို စနစ်တကျ PPP စနစ်နဲ့ ရင်းနှီးမြှုပ်နှံဆောင်ရွက်စေမယ်ဆိုရင် အလုပ်အကိုင်တွေ တိုးပွားလာမယ့်အပြင် ီးစီးအောင်မြင်အောင် ဆောင်ရွက်နိုင်ကြမှာဖြစ်ပါတယ်။ နိုင်ငံတော်ဘက်က ထိရောက်တဲ့ စည်းမျဉ်းစည်းကမ်းတွေ ဥပဒေ၊ နည်းဥပဒေတွေနဲ့ စာချုပ်ခိုင်ခိုင်မာမာ ချုပ်ဆိုဆောင်ရွက်ရင် နိုင်ငံတော်၊ ပြည်သူနဲ့ ပုဂ္ဂလိကလုပ်ငန်းရှင်တွေ သုံးဦးသုံးဖလှယ် အဆင်ပြေမှာဖြစ်လို့ လက်ရှိအခြေအနေ အနေအထားကို Independent Body တွေနဲ့ အသေးစိတ်စစ်ဆေးပြီးတော့ သေချာစွာစစ်ဆေးပြီးတော့မှ ရပ်တန့်စေပြီး PPP စနစ်နဲ့ ဆောင်ရွက်ပြီးတော့ အိမ်ရာနဲ့ Infra ကို ပူးတွဲဆောင်ရွက်တဲ့စနစ် ဖော်ဆောင် သင့်ကြောင်းကို အကြံပြုလိုပါတယ်။ ဒီလိုပဲ ရန်ကုန်-မန္တလေး အမြန်လမ်းဟာလည်း BOT စနစ်နဲ့ ပီပီပြင်ပြင် BOT ပီပီသသ ဆောင်ရွက် မယ်ဆိုရင် နှစ်စဉ် ၁၀ ဘီလီယံဝန်းကျင် သုံးစွဲနေရတဲ့ နိုင်ငံတော်ဘဏ္ဍာငွေသက်သာပြီး နိုင်ငံတကာ အဆင့်မီလမ်းဖြစ်အောင် တွန်းအားပေးနိုင်မှာဖြစ်ကြောင်း အကြံပြုတင်ပြလိုပါတယ်။ နာယကကြီးရှင်။ ဆက်လက်ပြီးတော့ စီမံ/ဘဏ္ဍာဝန်ကြီးဌာနရဲ့ နေပြည်တော်မော်ကွန်းတိုက် အဆောက်အဦများနဲ့ပတ်သက်တဲ့ အစီရင်ခံစာပါ အပိုဒ် ၁၈၈(ဃ)နဲ့ပတ်သက်ပြီးတော့ ဆွေးနွေးလိုပါတယ်။ နိုင်ငံတော်သမ္မတရုံးဘတ်ဂျက်နဲ့ အဆောက်အဦ ၅ လုံး စတင်တည်ဆောက်ခဲ့ပြီး ယခုဆောင်ရွက်ဆဲ ၁ လုံး၊ ရပ်တန့်ထားတာ ၁ လုံး ကျန်ရှိဆဲဖြစ်ပါတယ်။ ဧရာမအဆောက်အဦကြီးတွေဖြစ်ပြီး အမှန်တကယ် သုံးစွဲရန် မဟုတ်တဲ့၊ မရှိမဖြစ်လိုအပ်ချက်မဟုတ်တဲ့ စီမံကိန်းတွေဖြစ်ပါတယ်။ လုပ်လက်စမို့ ဆက်လုပ်ရန်ဆိုပြီး ၂၀၁၉-၂၀၂၀ မှာ ၂ ဘီလီယံ ထပ်မံတောင်းခံထားပါတယ်။ ပြင်ဆင်ထိန်းသိမ်းစရိတ်က နှစ်စဉ် လိုအပ်လာဦးမှာဖြစ်လို့ အစီရင်ခံစာမှာပါရှိတဲ့အတိုင်း ပြန်လည်ဆန်းစစ်သင့်တဲ့ စီမံကိန်းတစ်ရပ် ဖြစ်နေပါတယ်။ ဒါမော်ကွန်းတိုက်အဆောက်အအုံဖြစ်ပါတယ်။ အပိုဒ် ၁၈၈(က)မှာ ပါရှိတဲ့ နေပြည်တော် ဘူတာကြီးကလည်း ဒီကိစ္စနဲ့ အလားတူဖြစ်နေလို့ ပြန်လည်ဆန်းစစ်သင့်တယ်ဆိုတဲ့ စာရင်းစစ်ချုပ်ရဲ့ အကြံပြုချက်ကို ထောက်ခံဆွေးနွေးအပ်ပါတယ်။ လေးစားအပ်ပါသော နာယကကြီးရှင် အစီရင်ခံစာအပိုဒ် ၁၉၆(စ)မှာပါတဲ့ EXIM Bank ချေးငွေ ကနေ ဗဟိုသမဝါယမအသင်းက ၄.၅ ရာနှုန်းနဲ့ ချေးပြုပြီး တောင်သူအသင်းသားများထံ ၁၈ ရာနှုန်းနဲ့ ထုတ်ချေးငွေမှ အကျိုးခံစားခွင့်ရယူခဲ့ခြင်းဟာလည်း လုံးဝမဖြစ်သင့်တဲ့ကိစ္စလို့ ရှုမြင်မိပါတယ်။ အတတ် နိုင်ဆုံး တောင်သူတွေသက်သာစေရန် အတိုးနှုန်းကို လျှော့ချပေးသင့်ပြီး ဗဟိုသမဝါယမအသင်းအနေနဲ့ ပြည်သူတွေအတွက် ပေးတဲ့ချေးငွေကနေ အကျိုးမခံစားသင့်ကြောင်း အစီရင်ခံစာကို ထောက်ခံဆွေးနွေး အပ်ပါတယ်။ နိဂုံးချုပ်အနေနဲ့ အစီရင်ခံစာအပိုဒ် ၁၈၈(ခ)နဲ့ (ဂ)မှာပါရှိတဲ့ ပညာရေးနဲ့ ကျန်းမာရေး အဆောက် အအုံများကို ဆောက်လုပ်ရေးဝန်ကြီးဌာနသို့ အပ်နှံဆောင်ရွက်စေခြင်းသည် ကျွန်မတို့ အကြိမ်ကြိမ် ထောက်ပြ ခဲ့သလိုပဲ ဆောက်လုပ်ရေးဝန်ကြီးဌာနကို Regulatory Body အဖြစ်သာ စီမံကြီးကြပ်စေခြင်းဖြစ်လို့ ၎င်း ဝန်ကြီးဌာနက ကိုယ်တိုင်ဆောင်ရွက်ခြင်း၊ Sub-Contract ပေးခြင်းများဟာ ယခုအစီရင်ခံစာမှာ ပါရှိသလိုပဲ ောင်အထည်ဖော်နိုင်မှုအားနည်းစေပြီး ကျွန်မတို့ရည်ရွယ်ခဲ့တဲ့ ဦးတည်ချက်နဲ့ လုံးဝလွဲချော် နေတယ်ဆိုတာကို ပြောကြားရင်းနဲ့ အစီရင်ခံစာ(၁၁/၂၀၁၉)ကို အကြံပြုထောက်ခံ ဆွေးနွေးလိုက်ရ ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဦးစိုးသိန်း ကယားပြည်နယ် မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="252">ဦးစိုးသိန်း(မဲဆန္ဒနယ်အမှတ်-၉၊ ကယားပြည်နယ်)</mp>လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များ အားလုံးမင်္ဂလာပါ။ ကျွန်တော်ကတော့ ကယားပြည်နယ်မှ အမျိုးသားလွှတ်တော် ကိုယ်စားလှယ် ဦးစိုးသိန်း ဖြစ်ပါတယ်။ နာယကကြီးခင်ဗျာ။ ပြည်ထောင်စုစာရင်းစစ်ချုပ်ရဲ့ ၂၀၁၇-၂၀၁၈ ဘဏ္ဍာနှစ်၊ ပြည်ထောင်စုရဲ့ အရအသုံးခန့်မှန်းခြေငွေစာရင်းများနဲ့ စပ်လျဉ်းတဲ့ စစ်ဆေးတွေ့ရှိချက် အစီရင်ခံစာပါ ငွေလုံးငွေရင်းအပိုင်း ကို အကြံပြု ဆွေးနွေးသွားပါမယ်။ နာယကကြီးခင်ဗျာ။ ဦးစွာ ပြည်ထောင်စုစာရင်းစစ်ချုပ် ဦးမော်သန်းနဲ့အဖွဲ့ကို အသိအမှတ်ပြု ချီးကျူးပါကြောင်း၊ အဆိုပါစစ်ဆေးတွေ့ရှိချက် အစီရင်ခံစာ တစ်နှစ်ထက်တစ်နှစ် ပို၍ပို၍ပြည့်စုံလာ ကြောင်း၊ အဆိုပါအစီရင်ခံစာပါ သုံးသပ်ချက်တွေကို ဝန်ကြီးဌာန၊ အဖွဲ့အစည်း တာဝန်ရှိသူများက အကြိမ်ကြိမ် ဖတ်ရှုလိုက်နာသင့်ကြောင်း ဆွေးနွေးလိုပါတယ်။ နောက်တစ်ပိုင်းက ပြည်သူ့ငွေစာရင်းပူးပေါင်းကော်မတီရဲ့ သုံးသပ်ချက်များလည်း ထပ်လောင်းအကြံပြုချက်တွေဖြစ်လို့ သက်ဆိုင်ရာဌာနတွေက အလေးအနက်ထား လိုက်နာကျင့်သုံးရမယ်လို့လည်း ပြောချင်ပါတယ်။ နာယကကြီးခင်ဗျာ။ အဓိကထား ဆွေးနွေးလိုတာကတော့ အစီရင်ခံစာ စာပိုဒ် ၉၈၊ ၁၂၂ ငွေလုံး ငွေရင်းကိစ္စဖြစ်ပါတယ်။ မူလခန့်မှန်းခြေ ဘတ်ဂျက်လိုငွေနဲ့ GDP အချိုးဟာ ၄.၃ရ ရာခိုင်နှုန်းဖြစ်ပြီးတော့ မတ်လအပြီးသတ်မှ ၂.၆၃ ရာခိုင်နှုန်း ဖြစ်ပါတယ်။ တကယ်ဖြစ်သင့်တာက သိပ်မကွာဟဖို့ဖြစ်တဲ့ လက်ခံ နိုင်တဲ့ အတိုင်းတာကတော့ လက်ခံနိုင်ရမှာလို့ နားလည်ပါတယ်။ နာယကကြီးခင်ဗျာ။ ဝန်ကြီးဌာနများ ရှင်းလင်းစဉ်က ကျန်းမာရေးနှင့် အားကစားဝန်ကြီးဌာန ဝန်ကြီး ဒေါက်တာမြင့်ထွေး တစ်ယောက်တည်းသာ Current နဲ့ Capital ကို ဘယ်လိုစဉ်းစားပြီး လျာထားခဲ့ ကြောင်း ရှင်းလင်းပြောကြားခဲ့ပါတယ်။ Capital ရာခိုင်နှုန်း ဘယ်လောက်ရှိအောင် စဉ်းစားခဲ့တယ် ဆိုတာလည်း သတိပြုမိရမှာဖြစ်တယ်။ ကျန်ဝန်ကြီးဌာနတော်တော်များများက စဉ်းစားတာမကြားမိဘူး။ သို့သော်လည်း စဉ်းစားရင်လည်း စဉ်းစားမှာပေါ့။ နာယကကြီးခင်ဗျာ။ တချို့က လုပ်ချင်တာလျာထား Current နဲ့ Capital ဆက်စပ်မှု မစဉ်းစား။ ပိုတော့ပြန်အပ်မယ်။ Capital က တကယ်တော့ National Planning နဲ့ ဆက်စပ်တယ်။ Economic growth လျာထားချက်နဲ့ ဆက်နွယ်နေတယ်။ ဒီတော့မပြီးဘဲနဲ့ လျာထား။ မပြီးတာတွေပြန်အပ်။ အကျင့် ပါနေတော့ growth ကလည်း ဘယ်မီတော့မလဲ။ ရ ဖြစ်ရမယ့်အစား ၆.၈ ဖြစ်တော့တာပေါ့။ (နာယကကြီးခင်ဗျာ။ နောက်တစ်ချက်က မပြီးနိုင်တာတွေလျာထားတော့ အမှန်တကယ်လိုအပ်တဲ့ ဝန်ကြီးဌာန၊ အဖွဲ့ အစည်းတွေက ဘတ်ဂျက်ဖြတ်တောက်ခံရပြန်တယ်။ နှစ်ကုန်တော့ နှစ်ဌာနလုံးနစ်နာ ရတယ်။ ဒီတော့ နိုင်ငံတော်နစ်နာတာပဲ။ သို့ပေမယ့် Capital မှာ ပြည်ပချေးငွေနဲ့ ပတ်သက်တဲ့ကိစ္စတွေ M60s? zoals mosqansolosuši Doner Country Good Mope: Process Procedure 603 169 တာကို ကျွန်တော်တို့ နားလည်ပါတယ်။ ဒါပေမယ့် ပညာရေးဝန်ကြီးဌာန Capital တွေအများကြီး လျာထားတယ်။ မပြီးလို့ဆိုပြီး အများကြီးပြန်အပ်တယ်။ ဘီလီယံ ၁၀၀ ကျော်ရှိတယ်။ ပိုလို့ပြန်အပ်တယ်ပြောရုံနဲ့ ခွင့်မလွှတ် သင့်ဘူး။ အထက်ကတင်ပြခဲ့သလို National Planning ကို ထိခိုက်တယ်။ Economic growth ကို ထိခိုက်တယ်။ ဆောက်လုပ်ရေးဝန်ကြီးဌာန အပ်နှံပြီးပြီ။ သူ့ဝန်ကြီးဌာနတာဝန်ပဲဆိုပြီးတော့ မလုပ်သင့် ပါဘူး။ ၆ လ၊ ၉ လ တန်သည်။ Monitoring တာတွေလုပ်ရမယ်။ တွန်းတွန်းတိုက်တိုက်လုပ်ရမယ်။ ပေါင်းစပ်ညှိနှိုင်းလုပ်ရမယ်။ ကိုယ့်ဝန်ကြီးဌာနကိစ္စလို့ ခံယူမယ်ဆိုရင် ဒီထက်ပိုတိုးတက်မယ်လို့ တင်ပြ လိုတယ်။ နာယကကြီးခင်ဗျာ။ ဒါကြောင့် ဘတ်ဂျက်တွေအများကြီး ပိုပိုလိုလိုတောင်း။ ပြီးတော့မသုံးနိုင်။ ပြန်အပ်ရင်ပြီးတာပဲဆိုတဲ့ အတွေးအခေါ်တွေ ပြင်ဆင်သင့်ပါတယ်။ ပြန်အပ်တဲ့ အကြောင်းအရာတွေ ကြည့်ရင် စာပိုဒ် ၉၈၊ စာပိုဒ် ၁၂၂ မှာ ငွေလုံးငွေရင်းပြန်အပ်ငွေဟာ ၁.၁ ထရီလီယံ ရှိတယ်။ ကျွန်တော် တို့သုံးတဲ့ဘတ်ဂျက်က အကြမ်းအားဖြင့် ၂၀ ထရီလီယံ ရှိတယ်။ ပြန်အပ်တာ အလွန်များပါတယ်။ ထို့အတူပဲ ဖြည့်စွက်ခွင့်ပြုတော့ ပြန်ထပ်တောင်းပြန်ရော။ လွှတ်တော်က ခွင့်ပြုပြန်တယ်။ ဒီတော့ ၂.၄ ထရီလီယံမှာ ၂၆ရ ဘီလီယံ ပြန်အပ်ပြန်တယ်။ ဒီတော့ လွှတ်တော်ကချည်းပဲ သူတို့ခွင့်ပြုပေးတယ်။ သို့သော်လည်း သူတို့က ထိရောက်အောင် အသုံးမပြုဘူးဆိုတာ တွေ့ရပါတယ်။ နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီအနေနဲ့ စိစစ်တဲ့မူဝါဒနဲ့ အစိုးရဘက်က ဒုသမ္မတ(၂)ဦးရဲ့ စိစစ်တဲ့မူဝါဒတွေသာ တစ်ထပ်တည်းကျမယ်ဆိုရင် ပိုပြီးလွယ်ကူပြီး သက်သာစွာ စိစစ်နိုင်မယ်လို့ ကျွန်တော် ယုံကြည်ပါတယ်။ သို့ပေမယ့်လည်း ဘတ်ဂျက်စိစစ်ချိန်ရောက်ရင် ပူးပေါင်း ကော်မတီအနေနဲ့ 24/7 ပဲ။ ပင်ပန်းကြီးစွာ လုပ်မြဲလုပ်နေရတာ ယနေ့တိုင်တွေ့ရတုန်း ဖြစ်ပါတယ်။ ဒါကြောင့် နာယကကြီးခင်ဗျာ။ ငွေလုံးငွေရင်းသုံးစွဲမှုအပေါ် ပြည်ထောင်စုစာရင်းစစ်ချုပ်ရဲ့ အစီရင်ခံစာ သုံးသပ်ချက်၊ ပူးပေါင်းကော်မတီရဲ့ အစီရင်ခံစာသုံးသပ်ချက်အပေါ်မှာ သက်ဆိုင်ရာဝန်ကြီးဌာန၊ အဖွဲ့ အစည်းတွေ အားလုံးက လေးလေးနက်နက် လိုက်နာကြဖို့ အလေးအနက်ထား အကြံပြုတင်ပြအပ် အားလုံးကို အားကောင်းပါတယ်။</speech>
<speech type="speaker">ဒေါက်တာစိန်မြအေး ဒလမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1553">ဒေါက်တာစိန်မြအေး(ဒလမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ကြွရောက်လာသူအားလုံးကို မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ ဒလမဲဆန္ဒနယ်မြေက ပြည်သူ့လွှတ်တော်ကိုယ်စားလှယ် ဒေါက်တာစိန်မြအေး ဖြစ်ပါတယ်။ နာယကကြီးခင်ဗျား။ ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီရဲ့ (၁၁/၂၀၁၉) အစီရင် ခံစာကို အားရကျေနပ်မိပါကြောင်း ရှေးဦးစွာပြောကြားလိုပါတယ်။ နာယကြီးခင်ဗျား။ Power Point ဖြင့် ဆက်လက်ဆွေးနွေးခွင့်ပြုပါရန် တောင်းခံအပ်ပါတယ်။ ဒီလိုအားရကျေနပ်မိပေမယ့်လည်း အစီရင်ခံစာကပေးတဲ့ သင်ခန်းစာများအနက် နောင်လာမယ့် ဘဏ္ဍာနှစ် များမှာ ပြုပြင်နိုင်စေဖို့ ပုံပါအစီရင်ခံစာ စာမျက်နှာ ၁ရ မြန်မာ့အသံနှင့်ရုပ်မြင်သံကြားဌာနနှင့် ဆက်စပ် လုပ်ကိုင်နေတဲ့ ရုပ်သံလွှင့်ကုမ္ပဏီတွေရဲ့ အခွန်ငှားရမ်းခ ကျပ် ၃.၂၅ ဘီလီယံကို မကောက်ခံ နိုင်ခဲ့တဲ့ ကိစ္စကို နမူနာပြဆွေးနွေးလိုပါတယ်။ စာချုပ်ပါစည်းကမ်းချက်များအရ ၃ လကာလ အပြီး ၁၅ ရက် အတွင်း ငှားရမ်းခပေးသွင်းရမှာဖြစ်ပေမယ့် ပေးသွင်းရမယ့် ၃.၂၅ ဘီလီယံအစား တစ်လကို ဒဏ်ကြေး ၁ ရာခိုင်နှုန်း၊ တစ်နှစ်ကို ၁၂ ရာခိုင်နှုန်းသာ ပေးဆောင်ခွင့်ပြုပေးခဲ့ပါတယ်။ ဒါဟာ ၃.၂၅ ဘီလီယံကို လှည့်သုံးဖို့ အခွင့် အရေးပေးလေသလားလို့ ထင်မြင်ယူဆစရာ ဖြစ်လာပါတယ်။ ဘာကြောင့်လဲဆိုရင် ၂၀၁ရ ခုနှစ်၊ ဖေဖော်ဝါရီလမှာ အပေါင်အာမခံနဲ့ ငွေချေးရတဲ့ ချေးငွေအပေါ် အစိုးရဘဏ်အတိုးနှုန်းက ၁၃ ရာခိုင်နှုန်း ဖြစ်ပါတယ်။ ၂၀၁၉ ခုနှစ်ရောက်မှသာ အပေါင်ပေးတစ်နှစ်ကို အတိုး ၁၂ ရာခိုင်နှုန်း၊ အခြားနည်းဖြင့် ၁၆ ရာခိုင်နှုန်း ပေးရမှာဖြစ်ပါတယ်။ ပုံမှာကြည့်ရင် ဒဏ်ကြေး ဆောင်လျှင် ငွေတစ်ရာမှာ အစိုးရက တစ်လကို ၈ ပြား၊ တစ်နှစ်ကို ၉၆ ပြား နစ်နာပါတယ်။ ၃.၂၅ ဘီလီယံ အပေါ်မှာ နစ်နာသွားတဲ့ပမာဏကို တာဝန်ရှိပုဂ္ဂိုလ်များနှင့် လွှတ်တော် ကိုယ်စားလှယ်များ တွက်ကြည့်နိုင်ပါတယ်။ ကျပ် ၃၂.၅ ကျော်ပါတယ်။ အဲဒီတန်ဖိုးဟာ အာမခံမလို၊ ဘာမှမလိုဘဲရတဲ့ ဝန်ကြီးဌာနက ကုမ္ပဏီကိုပေးတဲ့ အခွင့်အရေးဖြစ်ပါတယ်။ ဒါ့အပြင် ကုမ္ပဏီက ၃.၂၅ ဘီလီယံကို ရင်းပြီး အခြားလုပ်ငန်းကို လှည့်လုပ်မယ်ဆိုရင် သားရွှေအိုးထမ်းရုံ တင်မက၊ ကျောက်သံပတ္တမြားအိုးပါ အစစ်ရတဲ့ အခွင့်အရေးဖြစ်သွားပါပြီ။ ဒါကြောင့် ဒဏ်ကြေးတိုးမလား၊ အကြေသွင်းမလား အမြန်ဆုံးဖြတ်ရန် ပြည်သူ့ဘဏ္ဍာနစ်နာဆုံးရှုံးမှုအတွက် သက်ဆိုင်ရာဌာနမှာ တာဝန် ရှိနေပါပြီ။ ပြန်ကြားရေးဝန်ကြီးဌာနက ဒီကိစ္စနှင့်ပတ်သက်လို့ စာချုပ်တွေကို Review လုပ်မယ်။ စာချုပ် တွေကို ပြင်ဆင်ချုပ်ဆိုမယ်။ ဝင်ငွေပေးသွင်းပြီးရင် ရငွေတွေပြည့်မီအောင် ဆောင်ရွက်မယ်ဆိုပြီး ရှင်းလင်း တင်ပြခဲ့ပါတယ်။ လက်ခံပါတယ်။ ဒါပေမယ့် အခုဘယ်အဆင့်အထိ ဘယ်လိုဖြေရှင်း ဆောင်ရွက် ပြီးပြီဆိုတာကတော့ ဖြေကြားပေးစေလိုပါတယ်။ နာယကကြီးခင်ဗျား။ အစီရင်ခံစာ စာမျက်နှာ ၃၉ ပါ ပြည်ပချေးယူရငွေနှင့်ပတ်သက်လို့ နမူနာ တစ်ခုကို ဆက်လက်ဆွေးနွေးလိုပါတယ်။ ရေအရင်းအမြစ်နှင့် မြစ်၊ ချောင်းများဖွံ့ဖြိုးတိုးတက်ရေးဦးစီး ဌာနက AIR BM ခေါ် ဧရာဝတီ မြစ်ဝှမ်းဘက်စုံ စီမံခန့်ခွဲရေးစီမံကိန်းကို ကမ္ဘာ့ဘဏ်ချေးငွေ USD သန်း ၁၀၀ နဲ့ ၅ နှစ်အတွင်း ဆောင်ရွက်ရမယ့်ကိစ္စမှာ ၂၀၁၇- ၂၀၁၈ အထိ ၃ နှစ်အတွင်း USD ၉.၆ သန်းသာ သုံးစွဲ နိုင်ခဲ့တဲ့ကိစ္စပဲ ဖြစ်ပါတယ်။ ပြည်ထောင်စုစာရင်းစစ်ချုပ်ကတော့ စီမံကိန်းအတိုင်း အကောင်အထည်မဖော် နိုင်ခြင်းကြောင့် စီမံကိန်း၏မူလရည်ရွယ်ချက်ကို ထိခိုက်နေတယ်လို့ဆိုထားပါတယ်။ ဒါပေမယ့် မဖော်ပြ ထားနိုင်တဲ့အကျိုးဆက်တွေ ရှိလာနိုင်ပါတယ်။ ဧရာဝတီမြစ်ဝှမ်းက ပြည်သူလူထုအနေနဲ့ နွေမှာသောင်ထွန်း၊ မိုးမှာရေတွေကြီး သဘာဝဘေး ဒဏ်တွေ ခံနေရတာပါ။ သူတို့ရဲ့ ဒုက္ခတွေဟာ မခန့်မှန်းနိုင်တဲ့ ဆုံးရှုံးမှုတွေပဲဖြစ်ပါတယ်။ ကမ္ဘာ့ဘဏ်လို အဖွဲ့အစည်းဟာ PFS ခေါ် အကြိုရှေ့ပြေးစီမံကိန်း ဖြစ်မြောက်နိုင်စွမ်းနဲ့ FS ခေါ် စီမံကိန်းဖြစ်မြောက်နိုင်စွမ်း တွေ အသေအချာလုပ်ခဲ့မယ်လို့ ကျွန်တော်နဲ့ ပြည်ထောင်စုလွှတ်တော်ကြီးတစ်ခုလုံးက နားလည်ကြပါတယ်။ မန္တလေးရေလမ်းကောင်းသွားလို့ ပခုက္ကူ ရေလမ်း သောင်တူးဖော်ရေးလုပ်ငန်းကိုသာ လုပ်ကိုင်နိုင်ခဲ့ကြောင်း ရှင်းလင်းတာဟာ ထန်းရွက်နဲ့ကာသလို ဖြစ်နေသလားလို့ ထင်မြင်ယူဆနိုင်ပါတယ်။ ဒါကြောင့် AIR BM စီမံကိန်းကို မည့်ကဲ့သို့ ဆက်လက်စီမံ ဆောင်ရွက်မယ်ဆိုတာကို မရှင်းလင်းနိုင်ရင်တော့ သဘာဝဘေးဒဏ်သင့် ပြည်သူများရဲ့ ဒဏ်သင့်နိုင်ပါကြောင်း နာယကကြီးမှတစ်ဆင့် အသိပေးတင်ပြလိုပါတယ်။ နာယကကြီး ခင်ဗျာ။ နောက်ဆုံးနမူနာအနေနဲ့ အစီရင်ခံစာ စာမျက်နှာ ၈၆ အပိုဒ် ၁၄၆(ဃ)ပါ ဆက်သွယ်ရေးညွှန်ကြားမှုဦးစီးဌာနရဲ့ ခေတ်နဲ့ဆီလျော်မှုမရှိတဲ့ အခွန်နှုန်းထားများနဲ့ပတ်သက်ပြီး ထပ်မံ ဆွေးနွေးလိုပါတယ်။ ပုံမှာတွေ့တဲ့အတိုင်း ကောက်ခံတဲ့ အခွန်နှုန်းထားတွေဟာ ၁၉၆၀ ခုနှစ် ရွှေ ၁ ကျပ်သား ၁၅၀၊ ၂၀၀ ကျပ် ဈေး ပေါက်တဲ့စ်ပါတယ်။ လွှင့်အားပမာဏ 2KW အထက်အတွက် ကျပ် ၁၅၀ ပဲ ကောက်ခံနေအုံးမယ်ဆိုရင် ရွှေတစ်ကျပ်သား ၁၂ သိန်းကျော်နေပြီဖြစ်တဲ့ ယခုတာဝန်ရှိသူများ အနေနဲ့ ဘယ်လောက်ဖြစ်သင့်သလဲဆိုတာ မသိကြတော့ဘူးလားလို့ မေးခွန်းထုတ်စရာ ဖြစ်လာပါတယ်။ ၁၉၆၀ ကနေ့ ၅၉ နှစ်ကြာမှ စာရင်းစစ်ချုပ်က ခေတ်နဲ့မညီဘူး နည်းတယ်လို့ပြောတာကို ထောက်ခံလိုပေမယ့် ၅၉ နှစ်မေ့သွားလို့ နှစ်နာသွားရတဲ့ အခွန်ငွေတွေဟာ ပြည်သူ့အတွက်ရရှိရမယ့် ဘဏ္ဍာငွေတွေပါ။ အတိအကျ တွက်ကြည့်လျှင် ရင်နင့်စရာဖြစ်ကြောင်း မှန် မမှန် စဉ်းစားကြည့်နိုင်ပါတယ်။ သက်ဆိုင်ရာဝန်ကြီးဌာနကတော့ ဒီကိစ္စနဲ့ပတ်သက်ပြီး ကုစားဖို့ စီစဉ်ဆောင်ရွက်တဲ့နေရာမှာ တိကျခိုင်မာစွာ ဖော်ပြထားတာကိုတော့ မတွေ့ရပါဘူး။ ဒါကြောင့် ပြည်ထောင်စုအခွန်အကောက်ဥပဒေနဲ့အညီ အခွန်ပေး ဆောင်နေရတဲ့ အခွန်ထမ်းများကို လေးစားသောအားဖြင့် နောင်မှာ မည်သို့ကောက်ခံမည်ဆိုသည်ကို ယခုထက် တိတိကျကျ ထပ်မံရှင်းလင်း ဖော်ပြပေးစေလိုပါကြောင်း နာယကကြီးမှတစ်ဆင့် အကြံပေးလို ပါတယ်။ နာယကကြီးခင်ဗျာ။ ပြည်ထောင်စု၏ ဘဏ္ဍာငွေများကို ရယူသုံးစွဲအကောင်အထည်ဖော်မယ့် သူများအနေနဲ့ ပြည်ထောင်စုစာရင်းစစ်ချုပ်ရဲ့ သုံးသပ်အကြံပြုချက်များ၊ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက်များကို တိကျစွာလိုက်နာရန် လိုအပ်သလို နိုင်ငံတော်ပိုင်ပစ္စည်း၊ နိုင်ငံ့ဘဏ္ဍာများ အလေအလွင့်ဆုံးရှုံးမှု၊ အလွဲသုံးစားမှုဖြစ်ပေါ်ခြင်းနှင့် မိမိတို့အား ပေးအပ်ထားသော တာဝန်နှင့် ဝတ္တရားများ ကျေပွန်အောင်မဆောင်ရွက်နိုင်ခြင်းဟာ နိုင်ငံ့ဝန်ထမ်းဥပဒေ တာဝန်နှင့်လုပ်ပိုင်ခွင့်များ အခန်း(၄) ပုဒ်မ ၁၀(ဃ)နဲ့ (င)မှာ တိကျစွာ ပြဋ္ဌာန်းထားတဲ့အတွက် ငြိစွန်းနိုင်ပါကြောင်း အားလုံးကို အသိပေးရင်း အစီရင် ခံစာအား ထောက်ခံအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးသန်းစိုး(ခေါ်) သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ် အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ခေါ်)ဦးသန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ဒီအစီရင်ခံစာနဲ့ ပတ်သက် ပြီးတော့ ရငွေသုံးငွေ၊ ကြွေးမြီ၊ ပိုလျှံအပ်ငွေ၊ စီမံကိန်း၊ အခွန် အပိုင်း ၆ ပိုင်း ဆွေးနွေးမှာဖြစ်တဲ့အတွက် ကျွန်တော့်ကို းငယ်တိုးမြင့်ပေးဖို့ မေတ္တာရပ်ခံပါတယ်။ Power Point သုံးစွဲခွင့်ပြုပါ။ အဲဒီတော့ ကျွန်တော်တို့ ရငွေအပိုင်းမှာ ဒေါင်လိုက်မှာရှိတဲ့ ခေါင်းစဉ်တွေဟာ သာမန်ရငွေ၊ အတိုး ရငွေ၊ ထောက်ပံ့ရငွေ၊ ပြည်ပအကူအညီ၊ ငွေလုံးငွေရင်းရငွေ၊ ထုတ်ချေးငွေ၊ ချေးငွေပြင်ပရင်းနှီးငွေ ဒါဟာ ရငွေပိုင်းမှာရှိတဲ့ ခေါင်းစဉ်တွေဖြစ်ပါတယ်။ ဒီခေါင်းစဉ်တွေနဲ့ပတ်သက်ပြီးတော့ ဝန်ကြီးဌာနတွေက မဆောင်ရွက်နိုင်တဲ့ ဝန်ကြီးဌာနဟာ ၁၆ ခုလောက်ရှိပါတယ်။ ဒါကြောင့်မို့လို့ ဒီအပိုင်းတွေကို အသေးစိတ် ဆိုတာကတော့ အစီရင်ခံစာမှာပါပြီးသားဖြစ်တဲ့အတွက် အဲဒီအစီရင်ခံစာကို ဖတ်ပြီးတော့မှ ကျွန်တော် ဒီအတိုင်းပဲ တင်ထားတဲ့အတိုင်းပဲ သက်ဆိုင်ရာဝန်ကြီးဌာန ၁၆ ခုက ကျွန်တော်တို့ဆီကို လာရှင်းပေးပါ။ ပြည်ထောင်စုမှာ။ ဘာဖြစ်လို့လဲဆိုတော့ ကိုယ်စားလှယ်တွေမဆွေးနွေးခဲ့တဲ့ ဝန်ကြီးဌာနအပိုင်းတွေကို တချို့က ပြီးခဲ့တဲ့ ၂ နှစ်၊ ၃ နှစ် ရှိသွားပြီ။ ဝန်ကြီးဌာနတွေက လာမရှင်းတာဖြစ်ပါတယ်။ အဲဒီတော့ သာမန်ရငွေမှာ ဝန်ကြီးဌာန ၅ ခုရှိပါတယ်။ အဝါရောင်လိုင်းနဲ့ ၁၆ ဘီလီယံ၊ ၁၃ ဘီလီယံ ဒါအတိုးရငွေမှာ ဝန်ကြီးဌာနက လျှပ်စစ်/စွမ်းအင် ဝန်ကြီးဌာနနှစ်ခုရှိပါတယ်။ အထောက်အပံ့ ရငွေမှာ အစိမ်းရောင်နဲ့ စီမံ/ဘဏ္ဍာဖြစ်ပါတယ်။ နောက်ပြည်ပအကူအညီမှာ လုံးဝမသုံးနိုင်တာ ဝန်ကြီးဌာန ရ ခု လောက်ရှိပါတယ်။ ဒါအနီရောင်တွေနဲ့ ဒါကိုကြည့်လိုက်လို့ရှိရင် သက်ဆိုင်ရာဝန်ကြီးဌာနအားလုံးဟာ ငွေစာရင်းခေါင်းစဉ်အလိုက် အကုန်လုံး Error ဖြစ်နေတယ်ဆိုတာကို ပေါ်ပါတယ်။ ဒါကြောင့်မို့ ဒီဟာတွေကို ကျွန်တော်တို့မှာ လာရှင်းပေးပါ။ အဲဒီတော့ ဒီသာမန်ရငွေ၊ ရငွေပိုင်းမှာဆိုရင် ပထမဆုံးဗိုလ်စွဲတာကတော့ ဒီလျှပ်စစ်ဝန်ကြီးဌာနဖြစ်ပါတယ်။ ဒုတိယက ဒီဇယားမှာ ဖော်ပြထားပြီးဖြစ်ပါတယ်။ ဒါကြောင့်မို့လို့ ဒါတွေအကုန်လုံးကို ကျွန်တော်တို့ ဒီမှာလာရှင်းပေးပါလို့။ ဥပမာဆိုကြပါစို့။ ကျွန်တော်တို့ နောက် Power Point Golul ဒါသာမန်ရငွေပိုင်းမှာဆိုရင် ဒါဒီထဲက အချက်လေးတွေကို ကျွန်တော် ပြောပြထားတာ ဖြစ်ပါတယ်။ ဘဏ္ဍာရေးစည်းမျဉ်းနဲ့မညီတာ ပြည်ထဲရေး၊ နောက်စိုက်ပျိုးရေး၊ တင်ဒါကိစ္စမညီတာ၊ ပညာရေးမှာ တင်ဒါကိစ္စမညီတာ၊ လူကယ်ပြန်မှာ မညီတာ ဒါတွေကို တာဝန်ခံမှုနဲ့ရှင်းပေးပါ။ ဒီထောက်ပံ့ရငွေပိုင်း မှာလည်း ကျွန်တော်တို့ ထောက်ပံ့မှာ ဒီလောက်ရခဲ့ပြီးတော့ တကယ်သုံးတာ ဒီလောက်ပဲဖြစ်တဲ့အတွက် ၅၄ရ ဘီလီယံ နည်းခဲ့ပါတယ်။ ဒါလေးကိုလည်း ကျွန်တော်တို့ ပြန်ပြီးတော့ရှင်းပေးပါ။ နောက် ပြည်ပအကူအညီမှာလည်း ၆၅၂ ဘီလီယံမှာ ၂၂၀ ပဲ သုံးခဲ့တဲ့အတွက် ကျန်ခဲ့တဲ့ ၄၃၁ ဘီလီယံ ဒါမျိုး ကိုလည်း ဒီဟာနဲ့ပတ်သက်ပြီးတော့ သက်ဆိုင်ရာ ပြည်ပအကူအညီမှာဆိုရင် သက်ဆိုင်ရာ ပညာရေး။ ခုနက Power Point ပြပါ။ ကျန်းမာရေး၊ စိုက်ပျိုးရေး၊ စီမံကိန်း/ဘဏ္ဍာရေး၊ ဆောက်လုပ်ရေးဝန်ကြီးဌာန တွေကနေပြီးတော့မှ စာပိုဒ်အမှတ် ၄၃ မှာဖော်ပြထားတဲ့အတိုင်း ရှင်းလင်းပေးပါလို့ ဒါကျွန်တော် သာမန် ရငွေနဲ့ ပတ်သက်ပြီးတော့ ဆွေးနွေးပါတယ်။ နောက် Power Point ပြပါ။ ငွေလုံးနဲ့ပတ်သက်ပြီးတော့မှ အပြည့်အဝမဆောင်ရွက်နိုင်တဲ့ ဝန်ကြီးဌာနတွေက နယ်စပ်၊ စိုက်ပျိုးရေး၊ ပို့ဆောင်၊ သယံဇာတ၊ လျှပ်စစ်၊ ကျန်းမာရေး၊ ပြန်ကြားရေး၊ ဆောက်လုပ်ရေး၊ ဘဏ္ဍာဖြစ်ပါတယ်။ တကယ်မလိုအပ်ဘဲနဲ့ လျာထားတောင်းခံတဲ့ ဝန်ကြီးဌာတွေရဲ့ စိုက်ပျိုးရေး၊ ကျန်းမာရေးဝန်ကြီး ဌာနတွေပါ။ ဒါတွေကိုလည်း ကျွန်တော်တို့ ပြန်ပြီးတော့ရှင်းပေးပါ။ တင်ဒါလုပ်ထုံးလုပ်နည်းနဲ့ မညီတဲ့ နယ်စပ်၊ စည်ပင်၊ လျှပ်စစ်၊ စီမံ/ဘဏ္ဍာ၊ သာသနာရေးနှင့် ယဉ်ကျေးမှု၊ နောက်ပြန်ကြားရေး၊ ငွေလုံး ငွေရင်းအသုံးစရိတ် Performance Bank Guarantee နဲ့ မဆောင်ရွက်ခဲ့တဲ့ ပြည်ထဲရေး၊ စိုက်ပျိုးရေး၊ ပို့ဆောင်ရေး၊ စီးပွား/ကူးသန်း၊ ဒါတွေကို ကျွန်တော်တို့ပြည်သူက ရွေးချယ်တင်မြှောက်ထားတဲ့ ကိုယ်စားလှယ် တွေကို ရှင်းလင်းခြင်းအားဖြင့် ပြည်သူလူထုအပေါ်မှာလည်း တာဝန်ခံမှု၊ တာဝန်ယူမှုရှိစွာနဲ့ ရှင်းလင်းတဲ့ သဘောတရားကို ပိုမိုပွင့်လင်းစွာ မြင်ရမှာဖြစ်ပါတယ်။ ဒါကိုရှင်းလင်းဖို့ ကျွန်တော့်အနေနဲ့ တောင်းဆို ပါတယ်။ အဲဒီတော့ ငွေလုံးနဲ့ပတ်သက်ပြီးတော့ ခေါင်းစဉ်အလိုက် ကြည့်ရအောင်။ နောက် Power Point ပြပါ။ ဒါငွေလုံးနဲ့ပတ်သက်ပြီးတော့မှ ပိုသုံးခဲ့တဲ့ အမှန်စာရင်းကွာတာ၊ ဘဏ္ဍာရေးစည်းမျဉ်းနဲ့ မညီ ညွတ်တာ၊ ထောက်ပံ့ငွေမှာ လျော့နည်းသုံးစွဲတာ၊ ပြန်လည်အပ်နှံတဲ့ငွေတွေဟာ ကြွေးမြီးနဲ့ ပြည်တွင်း ပြည်ပထဲမှာ Cross နဲ့ အဝါရောင် လိုင်းတားထားတဲ့ဟာက သက်ဆိုင်ရာ ဝန်ကြီးဌာနအားလုံးရဲ့ ပြန်လည်အပ်နှံတဲ့နေရာမှာ စိုက်ပျိုးရေး၊ လျှပ်စစ်စွမ်းအင်၊ ပညာရေး၊ ကျန်းမာရေး၊ ဒီ Cross Dimension လုပ်ထားတဲ့ဟာ ပြည်ထဲရေး၊ ဒါတွေဟာ ပြန်လည်အပ်နှံတဲ့ဟာတွေ ဖြစ်ပါတယ်။ အဲဒီမှာမှ ၇၅ နဲ့ ၉၆ ရာခိုင်နှုန်း မဆောင်ရွက်နိုင်တဲ့ ဝန်ကြီးဌာနက ဒီဘက်မှာဖြစ်ပါတယ်။ ၃၅ နဲ့ ၇၄ မှာ ဝန်ကြီးဌာန ၄ ခု ဖြစ်ပါတယ်။ ကြွေးမြီပြန်လည်အပ်မယ့် ဝန်ကြီးဌာနက ၅ ခုဖြစ်ပါတယ်။ အဲဒီ ၅ ခုက အရှေ့ဘက်မှာ နိုင်ငံခြားရေး ဝန်ကြီးဌာနကို ကြည့်လိုက်လို့ရှိရင် ဒါခေါင်းစဉ်နဲ့အညီ ငွေလုံးမှာ မဆောင်ရွက်နိုင်ခဲ့တာကို ကျွန်တော့် အနေနဲ့ အကျဉ်းချုပ်ပြီးတော့ ဖော်ပြရခြင်းဖြစ်ပါတယ်။ နောက်ထပ် Power Point ပြပါ။ အဲဒီတော့ ကျွန်တော်တို့ဆီမှာ ပြန်လည်အပ်နှံမယ့်ငွေဟာ ၁,၂၇၉ ဘီလီယံနဲ့ ငွေလုံးဟာ ၁,၁၅၀ ကြွေးမြီက ၈၂၉ ဘီလီယံ၊ စုစုပေါင်း ၂,၅၁၄ ဘီလီယံဆိုတာ နည်းတဲ့ငွေပမာဏမဟုတ်ပါဘူး။ ဘာဖြစ်လို့ ပြန်လည်အပ်နှံတဲ့ ငွေတွေများတာဟာ ဘာကိုသက်ရောက်စေလဲဆိုတော့ ပြင်ပမှာ စီးပွားရေးတိုးတက် မှုတွေ၊ အလုပ်အကိုင်အခွင့်အလမ်းတွေ၊ ပုဂ္ဂလိကကဏ္ဍတွေမှာ အများကြီး နှောင့်နှေးစေပါတယ်။ ပြန်လည် အပ်နှံတဲ့ငွေကိစ္စတွေ နောက်ငွေလုံးငွေရင်းနဲ့ ပတ်သက်ပြီးတော့မှ ကြန့်ကြာတဲ့ကိစ္စတွေဟာ စီးပွားရေးကို သွားပြီးတော့ Growth ကိုသွားပြီးတော့ Impact ဖြစ်ပါတယ်။ ဒါကြောင့်မို့လို့ ဒီဟာလည်း သက်ဆိုင်ရာ ဝန်ကြီးဌာနတွေအနေနဲ့ ရှင်းလင်းပေးပါ။ နောက်စီမံကိန်း၊ စီမံကိန်းမှာ ဒါကျွန်တော် အသေးစိတ်မပြောတော့ပါဘူး။ စိုက်ပျိုးရေးဝန်ကြီး ဌာနက ၅ ခုရှိပါတယ်။ စီမံကိန်းတန်ဖိုးက ၅ရ ဘီလီယံ ဖြစ်ပါတယ်။ ပို့ဆောင်ဆက်သွယ်ရေးကလည်း စီမံကိန်း ၅ ခုဖြစ်ပါတယ်။ စီမံကိန်းတန်ဖိုးက ၅၃ ဘီလီယံ ဖြစ်ပါတယ်။ လျှပ်စစ်က စီမံကိန်းတစ်ခု ဖြစ်ပါတယ်။ တန်ဖိုးက ၁၁ ဘီလီယံ ဖြစ်ပါတယ်။ စုစုပေါင်းတန်ဖိုးက ၁၂၁ ဘီလီယံ ရှိပါတယ်။ ဒါကိုလည်း သက်ဆိုင်ရာ ဝန်ကြီးဌာန ၃ ခုကနေ စီမံကိန်း ၁၁ ခုကိုရှင်းပေးပါ။ နောက် ၅၀ ရာခိုင်နှုန်းအောက် အကောင် အထည်ဖော်တဲ့ ဝန်ကြီးကလည်း မပြတ်အင်းပါပဲ။ ဆက်လယ် ဆစစ်သင်၏ ဝန်ကြီး ဌာနက ၅ ခု ကျွန်တော်တို့ တွေ့ရပါတယ်။ နေပြည်တော်ဘူတာကြီး၊ ပညာရေးဝန်ကြီးဌာနမှာရှိတဲ့ Project မော်ကွန်းတိုက်ဆောက်လုပ်ရေးတို့ ဖြစ်ပါတယ်။ ဒါကိုလည်း တစ်ခုချင်းပြန်ပြီးတော့ ရှင်းပြပေးပါ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">နိဂုံးချုပ်ပါ။ ကိုယ်စားလှယ်များအားလုံးဟာ တန်းတူညီမျှတဲ့ အခွင့်အရေးပဲ ပေးထားပါတယ်။</speech>
<speech type="speaker">ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1162">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါရှင်။ ကျွန်မအနေနဲ့ ၂၀၁၇-၂၀၁၈ ဘဏ္ဍာရေးနှစ်နဲ့ စပ်လျဉ်းပြီး ဘဏ္ဍာငွေအရအသုံးအကောင်အထည်ဖော်မှုဆိုင်ရာ ပြည်ထောင်စုစာရင်းစစ်ချုပ်ရဲ့ အစီရင် ခံစာအပေါ် မူဝါဒရေးရာသဘောတရားကို အပြုသဘောနဲ့ ဆွေးနွေးသွားမှာဖြစ်ပါတယ်။ Power Point နဲ့ တင်ပြခွင့်ပြုပါရှင်။ နာယကကြီးရှင်။ ကျွန်မတို့ တိုင်းပြည်ရဲ့ Budget Cycle ဟာ အဆင့်လေးဆင့်ရှိပါတယ်။ အားလုံး သိတဲ့အတိုင်း ပြည်ထောင်စုအစိုးရ၊ ဝန်ကြီးဌာနအသီးသီးက သက်ဆိုင်ရာဘတ်ဂျက်နှစ်အတွက် မိမိတို့ရဲ့ အရအသုံးကိစ္စရပ်တွေကို ရည်မှန်းပြင်ဆင်လျာထားကြပါတယ်။ အဲဒါဟာ ပထမအဆင့်ဖြစ်ပြီးတော့ အစိုးရ အဖွဲ့က ပေးပို့လာတဲ့ လျာထားချက်တွေကို ကျွန်မတို့ ပြည်ထောင်စုလွှတ်တော်ကြီးက အသေးစိတ်စိစစ် လေ့လာပြီး ဖြတ်တောက်လျှော့ချသင့်တဲ့ အသုံးစရိတ်တွေကို လိုအပ်သလို လျှော့ချဖြတ်တောက်ပြီး အတည်ပြုပေးရပါတယ်။ အဲဒီလို ကျွန်မတို့ စိစစ်အတည်ပြုပေးလိုက်တဲ့ ဘတ်ဂျက်ကို အစိုးရဝန်ကြီးဌာန၊ ဦးစီးဌာန၊ အဖွဲ့အစည်းအသီးသီးအနေနဲ့ မိမိတို့ရည်ရွယ်ထားတဲ့ စီမံကိန်းတွေ အကောင်အထည်ဖော်ရာမှာ ကိုင်တွယ်စီမံခန့်ခွဲ သုံးစွဲကြရပါတယ်။ ဒီလိုစီမံခန့်ခွဲသုံးစွဲတဲ့အခါမှ သက်ဆိုင်ရာ ဘဏ္ဍာရေးစည်းမျဉ်း စည်းကမ်းတွေ၊ လုပ်ထုံးလုပ်နည်းတွေ၊ ဘဏ္ဍာရေးကျင့်စဉ်တွေနဲ့အညီ ဆောင်ရွက်ကြရဲ့လား၊ မဆောင်ရွက် ဘူးလားဆိုတာအပြင် ဆောင်ရွက်မှုတွေကရော တိုင်းပြည်အတွက် အမှန်တကယ် အကျိုးရှိရဲ့လား၊ အလွဲ သုံးစားမှု၊ လေလွင့်မှု၊ ပြုန်းတီးမှုတွေ ရှိနေသလားဆိုတာကို အသေးစိတ်စိစစ်ဖော်ထုတ်ပြီး ပြည်ထောင်စု စာရင်းစစ်ချုပ်က လွှတ်တော်ကြီးကို အစီရင်ခံစာပေးပို့ ရှင်းလင်းတင်ပြရတာပဲဖြစ်ပါတယ်။ နာယကကြီးရှင်။ ဒီအဆင့် ၄ ဆင့်လုံး အစိုးရ၊ လွှတ်တော်၊ စာရင်းစစ် သူ့နေရာနဲ့သူ၊ သူ့ကဏ္ဍနဲ့သူ တာဝန်ကိုယ်စီ ကျေမှသာသုံးစွဲလိုက်တဲ့ ပြည်သူ့ဘဏ္ဍာငွေ တစ်ကျပ်တစ်ကစလို့ အမှန်တကယ် အကျိုးရှိ ထိရောက်တဲ့သုံးစွဲမှုတွေကို ကျွန်မတို့ အာမခံဖော်ဆောင်နိုင်မှာဖြစ်ပါတယ်။ အခုအစီရင်ခံတင်ပြလာတဲ့ ၂၀၁၇-၂၀၁၈ ဘဏ္ဍာနှစ်၊ ပြည်ထောင်စုစာရင်းစစ်ချုပ်ရဲ့ အစီရင်ခံစာကို လေ့လာကြည့်တဲ့အခါမှာ မူလ လျာထားတဲ့အတိုင်း မသုံးစွဲနိုင်လို့ ပိုလျှံငွေဘီလီယံပေါင်းများစွာ ပြန်အပ်တာ၊ ဘဏ္ဍာရေးစည်းမျဉ်း စည်းကမ်းနဲ့အညီ သုံးစွဲဆောင်ရွက်မှုမရှိတာ၊ တင်ဒါစည်းမျဉ်းစည်းကမ်းအတိုင်း ကျင့်သုံးလိုက်နာမှု အားနည်းတာ စတဲ့ကိစ္စရပ်ပေါင်းများစွာ တွေ့ရတဲ့အတွက် ကျွန်မတို့ မျှော်လင့်တဲ့ ထိရောက်အကျိုးရှိသော ပြည်သူ့ဘဏ္ဍာ သုံးစွဲမှုမျိုးကတော့ အလှမ်းဝေးနေဆဲလို့ ဆိုရမှာပဲ ဖြစ်ပါတယ်ရှင့်။ နာယကကြီးရှင့်။ ၂၀၁၈ ခုနှစ်၊ ပြည်ထောင်စုလွှတ်တော်ဥပဒေအမှတ်(၂) အဖြစ် ပြင်ဆင်ပြဋ္ဌာန်း လိုက်တဲ့ ပြည်ထောင်စုစာရင်းစစ်ချုပ်ဥပဒေကို လေ့လာကြည့်လို့ရှိရင် ပြည်ထောင်စုစာရင်းစစ်ချုပ်ရဲ့ တာဝန်နဲ့ လုပ်ပိုင်ခွင့်တွေကို ပုဒ်မ ၁၁ မှာ အသေးစိတ်ဖော်ပြထားတာကို တွေ့ရပါတယ်။ အဲဒီပုဒ်မမှာ ပုဒ်မခွဲ(က) ကနေ (ရ)အထိ ပုဒ်မခွဲပေါင်း ၂ရ ခုပါရှိပါတယ်။ ဒါဟာ စာရင်းစစ်ချုပ်ကိုလိုအပ်နေတဲ့ လက်နက်တွေ တပ်ဆင်ပေးလိုက်တာပဲဖြစ်ပါတယ်။ ဒါပေမယ့် အခုတင်ပြလာတဲ့ အစီရင်ခံစာကို လေ့လာကြည့်တဲ့အခါမှာ ပြည်ထောင်စုစာရင်း စစ်ချုပ်အနဲ့ မိမိတို့တပ်ဆင်ပေးလိုက်တဲ့ လက်နက်တချို့ကိုသာ အသုံးပြုနိုင်တဲ့ သဘောတွေ့ရှိရပါတယ်။ အထူးသဖြင့် ပုဒ်မခွဲ(ဆ)မှာ ဖော်ပြပါရှိတဲ့ ပြည်ထောင်စုအဖွဲ့အစည်းများ၊ ပြည်ထောင်စုဝန်ကြီးဌာနများ၊ အစိုးရဌာနများ၊ အစိုးရအဖွဲ့ အစည်းများနှင့် နေပြည်တော်ကောင်စီတို့၏ စီမံကိန်းလုပ်ငန်းအကောင် အထည်ဖော် ဆောင်ရွက်မှုများသည် ပြည်သူတို့အတွက် အမှန်တကယ် အကျိုးသက်ရောက်မှုရှိ မရှိ စစ်ဆေးခြင်းဆိုတဲ့အပိုင်းကို ဒီအစီရင်ခံစာမှာ မယ်မယ်ရရ ကျွန်မတို့ မတွေ့ရသလို ပုဒ်မခွဲ(ဈ) ပုဒ်မခွဲငယ် (၃) နဲ့ (၅)နဲ့စပ်လျဉ်းတဲ့ စီမံကိန်းလုပ်ငန်းတွေကို အကောင်အထည်ဖော် ဆောင်ရွက်တဲ့နေရာမှာလည်း လေလွင့် ပြုန်းတီးမှု၊ ယိုဖိတ်မှု၊ နစ်နာဆုံးရှုံးမှု၊ အလွဲသုံးစားမှု၊ ဝန်ထမ်းများ အဂတိကင်းစွာ လုပ်ကိုင်ဆောင်ရွက်မှု ရှိ မရှိ စစ်ဆေးခြင်းဆိုတဲ့ ကိစရပ်စောကိလည်း ဒီအစီရင်ခံစာမှာ ပြည့်ပြည့်စုံစုံ ဖော်ပြနိုင်တာကို ကျွန်မတိ မတွေ့ရပါဘူး။ ဒါ့အပြင် ပုဒ်မခွဲ(င)မှာဖော်ပြထားတဲ့ သက်ဆိုင်ရာအစိုးရဌာန၊ အစိုးရအဖွဲ့အစည်းများ၏ ဖွဲ့စည်းပုံနှင့် ဖွဲ့စည်းပုံအင်အားတို့ဟာ ထမ်းဆောင်တဲ့ လုပ်ငန်းတာဝန်နှင့် လျော်ကန်မျှတမှုရှိ မရှိ စစ်ဆေးခြင်းဆိုတာနဲ့ ပတ်သက်ပြီးတော့လည်း ဒီအစီရင်ခံစာမှာ လုံးကောက်ဖော်ပြထားတာကိုလည်း မတွေ့ရပြန်ပါဘူး။ နာယကကြီးရှင်။ ဥပဒေက အပ်နှင်းထားတဲ့ ဒီလုပ်ငန်းတာဝန်တွေနဲ့စပ်လျဉ်းတဲ့ အပိုင်းကို အစီရင် ခံစာမှာ မတွေ့ရတာဟာ ပြည်ထောင်စုစာရင်းစစ်ချုပ်အနေနဲ့ စိစစ်ဖို့ လက်လှမ်းမမီခဲ့တာလား။ စိစစ်စရာ မလိုတာလား။ စိစစ်ဖို့ ကြီးမားတဲ့စိန်ခေါ်မှု အဟန့်အတားတွေရှိနေတာလားဆိုတာကို ကျွန်မတို့ ရှင်းရှင်း လင်းလင်းသိဖို့လိုပါတယ်။ လေးစားရပါသော နာယကကြီးရှင့်။ ဆက်လက်ပြီးတော့ အစီရင်ခံစာတင်သွင်းတဲ့ ကာလအပိုင်း အခြားကို ဆွေးနွေးလိုပါတယ်။ အခုတင်သွင်းလာတဲ့ အစီရင်ခံစာဟာ ၂၀၁၇-၂၀၁၈ ဘဏ္ဍာရေးနှစ် အတွက် သာဖြစ်နေပါတယ်။ လက်ရှိ ၂၀၁၈-၂၀၁၉ ဘဏ္ဍာရေးနှစ်ဟာ ဆောင်ရွက်ဆဲဘဏ္ဍာရေးနှစ်ဖြစ်လို့ သူနဲ့ သက်ဆိုင်တဲ့ အစီရင်ခံစာကို မတင်သွင်းနိုင်ဘူးဆိုတာကို ကျွန်မတို့ နားလည်ပါတယ်။ သို့သော်လည်း ကြားထဲမှာရှိတဲ့ ၂၀၁၈ Mini Budget နဲ့ဆိုင်တဲ့ စစ်ဆေးတွေ့ရှိချက်ကိုတော့ဖြင့် လွှတ်တော်ကို င်ပြနိုင်သင့်တယ်လို့ ကျွန်မတို့ ယူဆပါတယ်။ ကျွန်မတို့အနေနဲ့ အစိုးရရဲ့ စီမံကိန်းဆောင်ရွက်ချက်တွေကို စ်ပြေးညီ သိခွင့်ရမှသာ လွှတ်တော်ရဲ့ ထိန်းကျောင်းတည့်မတ်မှုက ပိုမိုခိုင်မာအားကောင်းစေမှာ ဖြစ်ပါတယ်။ ခပ်လှမ်းလှမ်း အတိတ် ကာလရဲ့ စစ်ဆေးတွေ့ရှိချက်တွေကို သိခွင့်ရတာ အကျိုးမယုတ်ဘူးဆိုပေမယ့်လို့ တချို့ကိစ္စရပ်တွေဟာ မှ သိရတဲ့အတွက် သင်ခန်းစာယူရုံကလွဲလို့ ပြန်လည်ကုစားဖို့ အခက်အခဲရှိပါတယ်။ အနီးစပ်ဆုံး ဘဏ္ဍာနှစ်က အဖြစ်အပျက်တွေကို သိရရင်တော့ န်လည်ကုစားနိုင်တဲ့ အနေအထားရှိပါတယ်။ ပြည်သူ့ဘဏ္ဍာသုံးစွဲမှုနဲ့ဆိုင်တဲ့ ကိစ္စရပ်တွေဆိုတာ ုသရမယ့်ကိစ္စရပ်မျိုး မဖြစ်သင့်ပါဘူး။ နိဂုံးချုပ်အားဖြင့် လေးစားရပါသော နာယကကြီးရှင့်။ ပြည်ထောင်စုစာရင်းစစ်ချုပ်ဥပဒေပုဒ်မ ၁၁ ပုဒ်ခွဲ(က)မှာ ပြည်ထောင်စုလွှတ်တော် အစည်းအဝေးတွင်ဖြစ်စေ၊ ပြည်သူ့လွှတ်တော် သို့မဟုတ် အမျိုးသား လွှတ်တော် အစည်းအဝေးတွင်ဖြစ်စေ နိုင်ငံတော်၏ အရအသုံးစာရင်းများ စစ်ဆေးခြင်း၊ လုပ်ငန်းအကောင် အထည်ဖော်ဆောင်ရွက်မှုများ စစ်ဆေးခြင်းတို့နှင့်စပ်လျဉ်း၍ တစ်နှစ်လျှင် အနည်းဆုံးတစ်ကြိမ် တင်ပြခြင်း နှင့် ထူးခြားသောအခြေအနေကို အခါအားလျော်စွာ တင်ပြခြင်းလို့ပါရှိပါတယ်။ ဒါကြောင့်စာရင်းစစ်ချုပ်အနေနဲ့ အနည်းဆုံး တစ်နှစ်တစ်ကြိမ် တင်ပြနိုင်တယ်ဆိုတဲ့အခြေအနေကို ကျေနပ်တင်းတိမ်အားရမနေသင့်ဘဲ လိုအပ်ရင်လိုအပ်သလို တင်ပြအစီရင်ခံနိုင်ဖို့ ကြိုးစားအားထုတ်သင့် ပါတယ်။ ထူးခြားတဲ့အခြေအနေတွေကိုလည်း ဥပဒေကအပ်နှင်းထားတဲ့ အခါအားလျော်စွာ တင်ပြပေးဖို့ အကြံပြုလိုပါတယ်။ ဒါမှသာ ဒီကနေ့လွှတ်တော်ကိုယ်စားလှယ်ကြီးတွေ ဒီနေ့ပြည်ထောင်စုလွှတ်တော်ကြီး ထဲမှာ ထောက်ပြဆွေးနွေးနေသလို တိုင်းပြည်အတွက် အမှန်တကယ် အကျိုးရှိထိရောက်တဲ့ ဘတ်ဂျက် သုံးစွဲမှုတွေ ဖြစ် မဖြစ်ဆိုတာကို ကျွန်မတို့ ပြည်ထောင်စုလွှတ်တော်ကြီးက ရှိခွင့်ရရှိပြီး လိုအပ်သလို ထိန်းကျောင်းတည့်မတ် ကုစားနိုင်မှာဖြစ်ပါကြောင်း ပြောကြားရင်းနဲ့ ကျွန်မရဲ့ ဆွေးနွေးမှုကို နိဂုံးချုပ်အပ် ပါတယ်ရှင့်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး ကျန်ရှိတဲ့ အစီအစဉ်များကို ၂၁-၈-၂၀၁၉ ရက်တွင် ကျင်းပပြုလုပ်မယ့် ပြည်ထောင်စုလွှတ်တော်အစည်းအဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</report>
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်း များ၏ ပထမ ၆ လပတ် အခွန်ရငွေ စာရင်းများနှင့် ၎င်းအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့်သဘောထားမှတ်ချက်အစီရင်ခံစာ(၁၂/၂၀၁၉)တို့နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများရဲ့ ပထမ ၆ လပတ် အခွန်ရငွေ စာရင်း များနဲ့ စပ်လျဉ်းပြီး ၉-၈-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြား တင်သွင်းခြင်းကို ဆောင်ရွက်ခဲ့ပြီး ဖြစ်ပါတယ်။ အထက်ပါ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာနဲ့စပ်လျဉ်းပြီး ဆွေးနွေးဖို့ အမည် စာရင်းပေးထားတဲ့ လွှတ်တော်ကိုယ်စားလှယ် ၁ရ ဦးရှိပါတယ်။ ဒီနေ့မှာ လွှတ်တော်ကိုယ်စားလှယ် ရ ဦး ဆွေးနွေးဖို့လျာထားပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဒေါက်တာသက်သက်ခိုင် ဒဂုံမဲဆန္ဒနယ် စတင် ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင်(ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အားလုံးမင်္ဂလာပါရှင်။ ကျွန်မကတော့ ရန်ကုန်တိုင်းဒေသကြီး ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင် ဖြစ်ပါတယ်။ ကျွန်မအနေနဲ့ ၂၀၁၈-၂၀၁၉ ဘဏ္ဍာနှစ်၊ ပထမ ၆လပတ် ပြည်ထောင်စု၏ အခွန်ရငွေအစီရင်ခံစာအား အကြံပြု ဆွေးနွေး သွားမှာ ဖြစ်ပါတယ်။ ဒီအစီရင်ခံစာမှာ ပြည်ထောင်စုဝန်ကြီးဌာန၊ အဖွဲ့အစည်းများရဲ့ ငွေစာရင်းခေါင်းစဉ် အလိုက် လျာထားချက်နဲ့ အခွန်ကောက်ခံရရှိမှုများကို ရာခိုင်နှုန်းဖြင့် လျာထားချက်ကို ပြည့်မီကျော်လွန် အောင် ကောက်ခံနိုင်တဲ့ အခွန် ၁၁ မျိုးနဲ့ လျာထားချက် ပြည့်မီခြင်းမရှိတဲ့ အခွန် ၁၁ မျိုးအတွက် ဘာကြောင့် မပြည့်မီရတာလဲဆိုတဲ့ ရှင်းလင်းချက်တွေနဲ့တကွ တင်ပြထားတာကို တွေ့ရပါတယ်။ တဖန် ပြည်သူ့ငွေ စာရင်းပူးပေါင်းကော်မတီရဲ့ အစီရင်ခံစာအမှတ်စဉ်(၁၂/၂၀၁၉)မှာ ပြည်ထောင်စု၏ အခွန်အကောက်ရငွေ နဲ့ GDP အချိုးဟာ ၂၀၁၆-၂၀၁ရ ဘဏ္ဍာနှစ်၊ အမှန်စာရင်းမှာ ၈.၉၃ရာခိုင်နှုန်းရှိရာက ၂၀၁၈-၂၀၁၉ ဘဏ္ဍာနှစ်၊ ပြုပြင်ပြီးခန့်မှန်းခြေစာရင်းမှာ ၇.၃ရ ရာခိုင်နှုန်းသို့ ကျဆင်းနေကြောင်းနဲ့ ပြည်ထောင်စု၏ သုံးငွေနဲ့အခွန် ရငွေအချိုးဟာ ၂၀၁၆-၂၀၁ရ ဘဏ္ဍာနှစ်မှာ ၃၇.၆ ရာခိုင်နှုန်း ရှိရက ၂၀၁၈-၂၀၁၉ ဘဏ္ဍာနှစ်မှာ ၂၈.၆၉ ရာခိုင်နှုန်းကို ကျဆင်းသွားခြင်းတို့ကြောင့် အစိုးရအနေနဲ့ အခွန်ထမ်းပြည်သူများ ဝန်ထုပ်ဝန်ပိုး မဖြစ်စေဘဲ အခွန်ငွေတိုးတက်ရရှိဖို့ အခွန်စနစ်ပြုပြင်ပြောင်းလဲရေးကို ထိထိရောက်ရောက် ဆောင်ရွက်နိုင်ဖို့ ာက်နေပါတယ်။ နာယကကြီးရှင်။ စီးပွားရေးဖွံ့ဖြိုးတိုးတက်မှ အခွန်ထမ်းပြည်သူတွေရဲ့ အခွန်ထမ်းဆောင်နိုင်စွမ်းတွေ တိုးတက်မှာဖြစ်ပြီး အခွန်စနစ်ပြုပြင်ပြောင်းလဲခြင်းအားဖြင့်လည်း စီးပွားရေးဖွံ့ဖြိုးတိုးတက်မှုကို နှိုးဆွ နိုင်တာဖြစ်လို့ အခွန်စနစ်ပြုပြင်ပြောင်းလဲခြင်းများကို မဟာဗျူဟာကျကျ ဆောင်ရွက်နိုင်ဖို့ လိုအပ်လျက် ရှိပါတယ်။ ဥပမာအားဖြင့် ဈေးကွက်ပြိုလဲခြင်းရဲ့ ဆိုးကျိုးများကို အခွန်နှုန်းထားများ ပြောင်းလဲခြင်းအားဖြင့် အစိုးရက ဖြေရှင်းပေးခြင်း၊ လူမှုရေးအရအကျိုးရှိမယ့် လုပ်ငန်းတွေကို အခွန်လျော့ပေါ့ပေးခြင်း၊ အများ ပြည်သူရဲ့ လူနေမှုစရိတ်မြင့်တက်စေတဲ့ လုပ်ငန်းများကို အခွန်နည်းလမ်းများဖြင့် ထိန်းကျောင်းခြင်းများ ဆောင်ရွက်နိုင်ပါတယ်။ စီးပွားရေးလုပ်ငန်းအပေါ် အခွန်စည်းကြပ်ခြင်းကို ပြုပြင်ပြောင်းလဲရာမှာ ဒေသ တွင်းနဲ့ ကမ္ဘာ့ဈေးကွက်သို့ ဝင်ရောက်ဖို့ အိမ်နီးချင်းနိုင်ငံတွေနဲ့ ယှဉ်ပြိုင်နိုင်မှု တိုးတက်စေနိုင်ခြင်း၊ ပြည်တွင်း ပြည်ပရင်းနှီးမြှုပ်နှံမှုများအတွက် စရိတ်စကကို နည်းသထက်နည်းအောင် အခွန်နည်းလမ်းအားဖြင့် ကူညီခြင်း၊ ရင်းနှီးမြှုပ်နှံခြင်းနဲ့ စီးပွားရေးလုပ်ငန်းများအတွက် လုပ်သာကိုင်သာရှိတဲ့ စီးပွားရေးဝန်းကျင်တစ်ရပ်ဖြစ် စေခြင်း စတဲ့အချက်များကို အလေးထားစဉ်းစားရမှာ ဖြစ်ပါတယ်။ အခွန်စနစ်ဟာ စီးပွားရေးလုပ်ငန်းတွေရဲ့ ဆုံးဖြတ်ချက်များဖြစ်တဲ့ ဘယ်မှာရင်းနှီးမြှုပ်နှံမှာလဲ၊ ဘာကိုရင်းနှီးမြှုပ်နှံမှာလဲ၊ ဘယ်လောက်ရင်းနှီးမြှုပ်နှံမှာလဲ၊ ဘယ်လိုပုံစံနဲ့ ရင်းနှီးမြှုပ်နှံမှာလဲ၊ မတည် ရင်းနှီးငွေကို ဘယ်လိုနည်းလမ်းနဲ့ ဖြည့်ဆည်းမှာလဲ၊ အမြတ်ငွေတွေကို ဘယ်လိုစာရင်းသွင်းမှာလဲ။ ဝင်ငွေတွေကို ဘယ်လိုဖြန့်ဝေမှာလဲ၊ ဘယ်တော့ရင်းနှီးမြှုပ်နှံမှာလဲဆိုတဲ့ ဆုံးဖြတ်ချက်များအပေါ်များစွာ လွှမ်းမိုးပြီး ာတာနှင့်အမျှ ထုတ်လုပ်မှုပမာဏနဲ့ဈေးတွေကို ပြောင်းလဲစေနိုင်ပါတယ်။ ကြောင့် အခွန်နှုန်းထားနဲ့ ကောက်ခံတဲ့ပုံစံတွေဟာ စီးပွားရေးလုပ်ငန်းများရဲ့ ဆုံးဖြတ်ချက်ချခြင်းအပေါ် သက်ရောက်မှု အနည်းဆုံးဖြစ်စေသင့်ပါတယ်။ အခွန်နည်းလမ်းအားဖြင့် ပြည်တွင်းပြည်ပရင်းနှီးမြှုပ်နှံ မှုကို ပိုမိုဆွဲဆောင်နိုင်ပြီး မတည်ငွေရင်းမြင့်တက်ခြင်း၊ ကုန်ထုတ်စွမ်းအားတိုးတက်ခြင်းနဲ့ အလုပ်အကိုင် အခွင့်အလမ်း ပေါများလာတဲ့အတွက် တိုင်းပြည်ဖွံ့ဖြိုးမှုအလားအလာတိုးတက်စေပြီး လူနေမှုအဆင့် အတန်း မြင့်မားခြင်းဆိုတဲ့ ကောင်းကျိုးရလဒ်တွေ ဖြည့်တင်းပေးနိုင်မှာ ဖြစ်ပါတယ်။ နာယကကြီးရှင်။ အစိုးရတစ်ရပ်အနေနဲ့ ပြည်သူ့ဘဏ္ဍာများနဲ့ အခွန်ထမ်းပြည်သူများရဲ့ လိုအပ် ချက်ကိုထင်ဟပ်တဲ့ ပြည်သူ့ဝန်ဆောင်မှုကို ပေးနိုင်မှသာ အခွန်ထမ်းပြည်သူတွေရဲ့ အခွန်ထမ်းဆောင်လို စိတ်ကို နှိုးဆွနိုင်မှာ ဖြစ်ပါတယ်။ မူဝါဒချမှတ်သူများနဲ့ အကျုံးဝင်သက်ဆိုင်သော အခွန်ထမ်းများအကြား ဘယ်ကဏ္ဍကို ဘာတွေအပေါ် ဘယ်လောက်အခွန်ချမှတ်ပြီး ဘယ်လိုအခွန်ဆောင်ခိုင်းမှာလဲဆိုတဲ့ အပြန် အလှန် ဆွေးနွေးမှုတွေကတစ်ဆင့် အခွန်ပြုပြင်ပြောင်းလဲခြင်းများကို ပြုလုပ်ရခြင်း အကျိုးအကြောင်းကို အခွန်ထမ်း ပြည်သူများ သိရှိနားလည်မှသာ အစိုးရနဲ့ ပြည်သူလူထုကြားမှာ နက်ရှိုင်းတဲ့ နားလည်ယုံကြည်မှု ကျယ်ကျယ်ပြန့်ပြန့်ရှိပြီး အခွန်စနစ်ပြုပြင်ပြောင်းလဲရေး ရေရှည်မှာ အောင်မြင်မှာဖြစ်ပါတယ်။ အဲဒါကြောင့် အခွန်ထမ်းပြည်သူတွေ လိုလိုလားလား အခွန်ဆောင်လာချင်စိတ်ရှိအောင်နဲ့ တိုင်းပြည်စီးပွားရေး ဖွံ့ဖြိုးတိုးတက်ဖို့ အောက်ပါပြုပြင်ပြောင်းလဲရေးများကို ဆောင်ရွက်ဖို့ ဆွေးနွေးလိုပါတယ်။ ကျယ်ပြန့်သော အခွန်စီမံခန့်ခွဲခြင်း၊ ပြုပြင်ပြောင်းလဲရေးကို စတင်ဆောင်ရွက်ဖို့ အခွန်စီမံခန့်ခွဲခြင်း၊ လုပ်ထုံးလုပ်နည်းဥပဒေ ပြဋ္ဌာန်းပြီးဖြစ်လို့ အခွန်စနစ်လွယ်ကူစေခြင်း၊ အခွန်ဝင်ငွေပမာဏနည်းပြီး အလုပ်ပိုစေသော အခွန် အမျိုးအစားများကို ပယ်ဖျက်ခြင်း၊ အခွန်ထမ်းအခြေချဲ့ထွင်ခြင်း၊ ဥပဒေအသက်ဝင်မှုနဲ့ ဥပဒေလိုက်နာမှု အားကောင်းလာစေခြင်း တို့အတွက် ခေတ်မီအခွန်ရုံးများ ဖြစ်လာရန် ဘက်စုံလွှမ်းခြုံသော ချဉ်းကပ်မှုဖြင့် ဆောင်ရွက်သင့်ပါတယ်။ အခွန်ဆိုင်ရာလေ့ကျင့်သင်ကြားပေးခြင်းအပြင် အခွန်ထမ်းမှတ်ပုံတင်ခြင်းနဲ့ အခွန်ထမ်းဆိုင်ရာ မှတ်ပုံတင်အမှတ်များ ထုတ်ပေးခြင်း၊ အခွန်စာရွက်စာတမ်း အမှုတွဲခြင်း၊ အခွန်ငွေ ပေးသွင်းခြင်းများကို ပိုမိုလွယ်ကူသော ခေတ်မီ Online စနစ် တည်ထောင်ခြင်းအားဖြင့် အကျင့်ပျက် ခြစားခြင်းကို လျှော့ချနိုင်တဲ့အပြင် အခွန်ထမ်းဝန်ဆောင်မှု ပိုမိုကောင်းမွန်စေမှာ ဖြစ်ပါတယ်။ နာယကကြီးရှင်။ အချုပ်အားဖြင့် ပြောရရင် ဒီအစီရင်ခံစာမှာ လျာထားချက်တွေက ဘယ်လောက် ကျိုးကြောင်းဆီလျော်သလဲ၊ လျာထားချက်တွေ ပြည့်မီအောင် ဘယ်လိုဆောင်ရွက်နေသလဲ၊ အခွန်ထမ်း ပြည်သူတွေရဲ့ အခွန်ဆောင်နိုင်စွမ်းနဲ့ အခွန်ပေးသွင်းချင်စိတ်ကို ဘယ်လိုမြှင့်တင်မလဲ၊ အခွန်ဆိုင်ရာ ပြုပြင် ပြောင်းလဲမှုအနေနဲ့ ဘာတွေလုပ်နိုင်ခဲ့သလဲ၊ အခွန်ဆိုင်ရာ ပြုပြင်ပြောင်းလဲမှုကြောင့် ဘယ်အကျိုးရလဒ်တွေ ရပြီလဲ ဆိုတဲ့အချက်တွေကို ပါဝင်သင့်ကြောင်း အလေးအနက် တိုက်တွန်းရင်း နိဂုံးချုပ်အပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးမြင့်ဦး သနပ်ပင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1169">ဦးမြင့်ဦး(သနပ်ပင်မဲဆန္ဒနယ်၊ ပဲခူးတိုင်းဒေသကြီး)</mp>ပြည်ထောင်စုလွှတ်တော် နာယကကြီး နှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး၊ သနပ်ပင်မဲဆန္ဒနယ်က ပြည်ထောင်စုလွှတ်တော်ကိုယ်စားလှယ် ဦးမြင့်ဦးဖြစ်ပါတယ်။ ပြည်ထောင်စုလွှတ်တော် ပြည်သူ့ငွေစာရင်း ပူးပေါင်းကော်မတီရဲ့ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုဝန်ကြီးဌာန၊ အဖွဲ့အစည်းများရဲ့ ပထမ ၆ လပတ် အခွန်ရငွေများနဲ့ စပ်လျဉ်းတဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို အကြံပြုထောက်ခံ ဆွေးနွေးသွားမှာပဲဖြစ်ပါတယ်။ လေးစားအပ်ပါသော နာယကကြီးခင်ဗျား။ အစီရင်ခံစာ အပိုဒ် ၁၄ မှာ ပြည်ထောင်စုရဲ့ အခွန် အကောက်ရငွေ လျာထားချက်များ သတ်မှတ်ရာမှာ နှစ်အတွင်းရရှိနိုင်မယ့် အခွန်ဘဏ္ဍာငွေများကို အပြည့်အဝ ထည့်သွင်းလျာထားရန်လိုအပ်ကြောင်းကို သဘောထားမှတ်ချက် ပြုထားပါတယ်။ အစီရင်ခံစာ အပိုဒ် ၁၀ မှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန လယ်ယာမြေစီမံခန့်ခွဲရေးနှင့် စာရင်းဦးစီးဌာနက စည်းကြပ်ကောက်ခံတဲ့ မြေလွတ်၊ မြေလပ်နှင့် မြေရိုင်းများ လုပ်ပိုင်ခွင့်ရရှိထားသူများထံက ကောက်ခံ ရရှိတဲ့အခွန်နဲ့ စပ်လျဉ်းပြီးတော့ ဖော်ပြထားချက် အပိုဒ်(ဂ)နဲ့ (ဃ)မှာ Power Point သုံးခွင့်ပြုပါ။ (ဂ)မှာ ဖော်ပြထားတာကို ဖတ်လိုက်လို့ရှိရင် ၂၀၁၈-၂၀၁၉ ဘဏ္ဍာရေးနှစ်မှာ လုပ်ငန်းရှင် ၃,၄၀၀ ဦး ရှိတယ်၊ ဧရိယာက ၅၀၀,၀၀၀ ကျော်ရှိတယ်၊ ကျပ်ငွေလျာထားတဲ့သန်းက ၁,၃၉၈.၈၆ သန်းရှိတယ်လို့ လျာထားပါတယ်။ တကယ်ပြည်ထောင်စုရဲ့ အခွန်အကောက်ဥပဒေမှာကျတော့ အများကြီးလျော့နည်း ပြီးတော့သွားတာကို တွေ့ရမှာဖြစ်ပါတယ်။ Power Point မှာ ပြထားတဲ့အတိုင်း ဖြစ်ပါတယ်။ ပြည်ထောင်စုရဲ့ အခွန်အရပ်ရပ်ကို စီမံကိန်းလျာထားသတ်မှတ်ရာမှာ ယခင်အစဉ်အလာအတိုင်းပဲ အခွန်ထမ်းဦးရေ၊ အခွန် ငွေကို လျှော့ပြီးတော့ထားတာ၊ မြှုပ်ထားတာတွေဟာ အခုဖြစ်နေဆဲပဲဖြစ်ပါတယ်။ လျာထားချက်မပြည့်မီလို့ ရှိရင်တော့ ပြည့်မီအောင်လို့ ပြန်ပြီးတော့ ဖြည့်တာမျိုးတွေရှိပါတယ်။ ဒါတွေဟာ Corruption ပဲ ဖြစ်ပါတယ်။ လျာထားချက် လျှော့ပြီးတော့ ရာခိုင်နှုန်းကျော်လွန်အောင် လုပ်နိုင်တယ်ဆိုတာကလည်း နာမည်ကောင်း ရတယ်၊ ဂုဏ်ပြုခံရတယ်။ အဲဒီအစဉ်အလာကလည်း အရိုးစွဲနေဆဲပဲ ဖြစ်ပါတယ်။ နာယကကြီးခင်ဗျား။ အဲဒီလို အခွန်လျာထားချက်တွေကို လျှော့ထား၊ မြှုပ်ထားလို့မရအောင် ဗဟို စာရင်းအင်းအဖွဲ့က အခွန်ဆိုင်ရာအချက်အလက်တွေကို ကောက်ခံတဲ့အခါမှာ ပြည့်ပြည့်စုံစုံ၊ မှန်မှန်ကန်ကန် ကောက်ခံနိုင်ဖို့ လိုအပ်ပါတယ်။ အခွန်ဝန်ထမ်းတွေ မလုံလောက်လို့ရှိရင်လည်း တိုးပြီးတော့ ခန့်ဖို့ လိုအပ်မှာ ဖြစ်ပါတယ်။ အခွန်စာရင်းတွေကို ခန့်မှန်းပေးတာတွေ ဘာတွေလည်း ဖြစ်နိုင်ပါတယ်။ အခွန်ဝန်ထမ်းတွေ မလုံလောက်တဲ့အခါကျတော့ ဒေသအခွန်ဝန်ထမ်းတွေကို အချက်အလက်တွေ တောင်းတဲ့အခါမှာ စာရင်း တွေကို ခန့်မှန်းပေးတာ၊ လျှော့ပေးတာတွေလည်း ဖြစ်နိုင်ပါတယ်။ ဒါကတော့ ကျွန်တော်တို့ ပဲခူးတိုင်းရဲ့ ငါးမွေးမြူရေးကန်များစာရင်းကို ဥပမာပေးပြီးတော့ ပြောနေတာဖြစ်ပါတယ်။ အဲဒီစာရင်းမှာ ဖော်ပြထားတာကို ကြည့်လိုက်လို့ရှိရင် စုစုပေါင်းဧကဟာ ၃၁,၁၆၀.၇၉ရ ဧက ရှိသော်လည်း လ/ယ-၃၀ ရရှိတဲ့ စာရင်းဟာဆိုလို့ရှိရင် ၇,၀၀၀ ကျော်ပဲရှိတာကို တွေ့ရမှာဖြစ်ပါတယ်။ အဲဒီတော့ ဒီ အလားတူပဲ ကျွန်တော်တို့ တစ်တိုင်းပြည်လုံးမှာဆိုလို့ရှိရင် အများကြီး ရှိပါတယ်။ ကျွန်တော်တို့ ပဲခူးတိုင်းမှာ ပြန်ပြီးတော့ကြည့်လို့ရှိရင် ဒီထက် ၂ ဆမက ငါးကန်ဧကတွေ ရှိသော်လည်း ဒီလို အခြားနည်းသုံးစွဲခွင့်တွေမရတဲ့အခါမှာ စာရင်းအင်းတွေကို အတိအကျဖော်လို့ မရတာကို တွေ့ရပါတယ်။ Nextiနောက်အစီရင်ခံစာ ၁၆ မှာတော့ အခွန်ရငွေနဲ့ GDP အချိုးကွာဟနေတာကို ဖော်ပြထားတာ တွေ့ရပါတယ်။ ပြည်ထောင်စုရဲ့ အခွန်အကောက်ရငွေဟာ တိုးတက်နေပေမယ့်လည်း အခွန်ရငွေနဲ့ GDP အချိုးကျဆင်းနေတာ၊ ပြည်ထောင်စုရဲ့ စုစုပေါင်းသုံးငွေမှာ အခွန်ရငွေပါဝင်မှုအချိုးအစား ကျဆင်းနေတာ တို့ဟာ အခွန်ရငွေ တိုးတက်ရရှိရေးဆောင်ရွက်သွားရန် ကြပ်မတ်ပြီးတော့ ဆောင်ရွက်ဖို့ လိုအပ်ကြောင်းကို ဖော်ပြနေတာပဲဖြစ်ပါတယ်။ အဲဒီလို အခွန်တိုးမြှင့်ကောက်ခံဖို့ ဆောင်ရွက်တဲ့အခါမှာလည်း တည်ဆဲဥပဒေ ပြဋ္ဌာန်းချက်များနဲ့အညီပဲ အပြည့်အဝရရှိရေးကို ဆောင်ရွက် သင့်ပြီးတော့ အခွန်တိုးကောက်တာမျိုးကို မဆောင်ရွက်သင့်ဘူးလို့ အကြံပြုထားတာကိုလည်း ထောက်ခံအပ်ပါတယ်။ ဒါလည်း GDP နဲ့ အခွန်ရငွေနဲ့ သုံးငွေအချိုးကို ဖော်ပြထားတာဖြစ်ပါတယ်။ ကျွန်တော်တို့ ၂၀၁၄၂၀၁၅ ကနေပြီးတော့ ၂၀၁၈-၂၀၁၉ မှာ အများကြီး ကျသွားတာကို တွေ့ရမှာဖြစ်ပါတယ်။ နာယကကြီးခင်ဗျား။ ဆက်လက်ပြီးတော့ Nexti အကြံပြုဆွေးနွေးလိုတာ ၄ ချက် ရှိပါတယ်။ အဲဒါကတော့ အခွန်ဆိုင်ရာအချက်အလက်များကို မှန်မှန်ကန်ကန်၊ ပြည့်ပြည့်စုံစုံ၊ တိတိကျကျ ကောက်ခံ နိုင်ရေးကို ဆောင်ရွက်သင့်ပါတယ်။ နံပါတ်(၂) အချက်ကတော့ ပြည်ထောင်စုရဲ့ အခွန်အကောက်ရငွေ များကို တစ်နှစ်အတွင်းမှာ ရနိုင်တဲ့ အခွန်ဘဏ္ဍာငွေများကို အပြည့်အဝရရှိနိုင်ရေးကို ကြပ်ကြပ်မတ်မတ်နဲ့ ဆောင်ရွက်သွားသင့်ပါတယ်။ နံပါတ်(၃) အချက်ကတော့ အခွန်ရငွေနဲ့ GDP အချိုး တက်လာအောင် ဆောင်ရွက်တဲ့အခါမှာ အခွန်တိုးကောက်တာမျိုးမဟုတ်ဘဲနဲ့ မှန်မှန်ကန်ကန်၊ ပြည့်ပြည့်ဝဝ အခွန်မရှောင် နိုင်အောင် ဆောင်ရွက်သင့်ပါတယ်။ နံပါတ်(၄) အချက်ကတော့ အခွန်ထမ်းတဲ့ အခွန်ထမ်းတွေကိုယ်တိုင်က အခွန်စနစ်ကို သေချာနားလည်ပြီးတော့ အခွန်ထားတာဟာ ဂုဏ်ယူစရာပဲ၊ အခွန်ဆောင်တာဟာ ဂုဏ်ယူ စရာပဲဆိုတဲ့ အခွန်ရဲ့ ပြုပြင်ပြောင်းလဲမှုကို တိုးမြှင့်ပြီးတော့ အရှိန်အဟုန်နဲ့ ပညာပေးဆောင်ရွက်သင့် ပါကြောင်း အကြံပြုဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးအုန်းခင် ပုလောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1423">ဦးအုန်းခင်(ပုလောမဲဆန္ဒနယ်၊ တနင်္သာရီတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါလို့ ဂါရဝပြုပါတယ်ခင်ဗျာ။ ကျွန်တော်ကတော့ တနင်္သာရီတိုင်းဒေသကြီး၊ ပုလောမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအုန်းခင် ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စုဝန်ကြီးဌာနနဲ့ အဖွဲ့အစည်းများရဲ့ ပထမ (၆) လပတ် အခွန်ရငွေ များနဲ့ ၎င်းအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် (၁၂/၂၀၁၉)ကို ဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ ပြည်ထောင်စု၏ အခွန်အကောက်ရငွေမှာ စီမံကိန်းနှင့် ဘဏ္ဍာရေးဝန်ကြီးဌာနက ပြည်တွင်းခွန်များဦးစီးဌာနက အခွန် ၅ မျိုး ကောက်ခံတာရှိပြီးတော့ ၂၀၁၆-၂၀၁ရ ကနေပြီးတော့ ၂၀၁၈-၂၀၁၉ ထိမှာ ပြည်ထောင်စုအခွန်ရငွေရဲ့ အဓိကဖြစ်နေတာကို တွေ့ရှိရပါတယ်။ ဒီနေရာမှာ ကျွန်တော် အဓိကတင်ပြဆွေးနွေးချင်တာက မူလခန့်မှန်းထားတာရယ် ကောက်ခံရငွေကို နှိုင်းယှဉ်ကြည့်တဲ့အခါကျတော့ ၁၀၇.၂၉ ရာခိုင်နှုန်းလို့ ဖော်ပြထားတော့ တိုးတက်တယ်လို့ဆိုလိုတာ တူပါတယ်။ ဒါဟာတိုးတက်တယ်လို့ ထင်ရပေမယ့် လူဦးရေရဲ့ နှစ်စဉ်တိုးတဲ့ရာခိုင်နှုန်းနဲ့ နှိုင်းယှဉ်မယ်ဆိုရင် နှစ်စဉ်တိုးတက်လာတဲ့ ငွေကြေး ဖောင်းပွမှုနှုန်းတွေပါ ထည့်တွက်လိုက်မယ်ဆိုလို့ရှိရင်တော့ စာမဖွဲ့လောက်ဘူးလို့ ဖြစ်သွားနိုင်ပါတယ်။ ဒါပေမယ့် လုပ်ငန်းလိုင်စင်ခွင့်ပြုမိန့်ရဖို့ အနည်းဆုံး တစ်နှစ်မက။ လေးစားရပါသော နာယကကြီးခင်ဗျာ။ ဝင်ငွေခွန်များများရဖို့ တစ်နည်းအားဖြင့်ဆိုလို့ရှိရင် တိုးပြီးရဖို့ ဖြစ်နိုင်တဲ့နည်းတွေ၊ အခြေအနေတွေ၊ အချက်လက်တွေစဉ်းစားဖို့ လိုပါလိမ့်မယ်။ အခွန်ငွေကို တိုးပြီး ကောက်မှာလား။ အခွန်ရှောင်နေတဲ့သူတွေ ရှာဖွေဖော်ထုတ်မှာလား။ အခွန်ထမ်းသစ်ဦးရေကို တိုးတက် လာအောင် မွေးမြူမှာလား။ လုပ်ငန်းအသစ်တွေကို လုပ်သာကိုင်သာရှိအောင် ဖန်တီးပေးမှာလား။ စသည်ဖြင့် စဉ်းစားဖို့လိုပါတယ်။ ဒါတွေကလည်း သက်ဆိုင်ရာဌာနတွေကတောင် ဝိုင်းဝန်းပူးပေါင်း ဆောင်ရွက်ပေးမှရမယ့် အရာတွေဖြစ်ပါတယ်။ ဒီနေရာမှာ အခွန်ထမ်းသစ် လုပ်ငန်းရှင်ဆိုတာကလည်း လူတွေနေ့စဉ် မွေးနေသလိုပဲ လုပ်ငန်းရှင်အသစ်တွေကလည်း နေ့စဉ်လို ပေါ်ထွက်နေတယ်ဆိုတာကို အသိပေးလိုခြင်း ဖြစ်ပါတယ်။ လုပ်ငန်းရှင်အသစ်တွေ တိုးတက်လာအောင် မွေးထုတ်မှုနဲ့ လုပ်သာကိုင်သာဖြစ်အောင် ကူညီပံ့ပိုးပေးမယ့် နည်းလမ်းကို သုံးဖို့တိုက်တွန်းလိုပါတယ်။ နာယကကြီးခင်ဗျာ။ ကျွန်တော်တို့တိုင်းကို ဥပမာပြုလိုပါတယ်။ လုပ်ငန်းရှင်အသစ်ဖြစ်လာဖို့ ကျွန်တော်တို့ဒေသမှာ ပင်လယ်မှာထက် ကုန်းထဲမှာက မြေနေရာပေါသလို အခြေအနေနဲ့ အကြောင်းလည်း ကောင်းနေပါတယ်။ စိုက်ပျိုးရေး၊ သတ္တုတွင်းကဏ္ဍတွေမှာ လုပ်နေကြတဲ့ လုပ်ငန်းရှင်အသစ်တွေ များစွာ ရှိလာနေပါတယ်။ လိုင်းကြေးကောက်တဲ့အဖွဲ့တွေကတော့ လိုင်စင်ရှိတဲ့သူတွေကို လိုင်းကြေးနည်းနည်း သာကောက်ပါတယ်။ မရှိရင် ၅ ဆ၊ ၆ ဆလောက် တိုးကောက်ပါတယ်။ လူတွေတော်တော်များဟာ လည်းပဲ တရားဝင်လက်ခ် လပ်လိုကြပါတယ်။ ဒါပေမယ် လပ်ငန်းလိုင်စင် တရားဝင်ခင်ခင် ဆိုရင် အနည်းဆုံး တစ်နှစ်မက ကြန့်ကြာတတ်ပါတယ်။ ကျွန်တော်တို့ မြို့နယ်မှာ လုပ်ငန်းလုပ်လိုသူတွေဟာ မြို့နယ်အဆင့်မှာ အားလုံးပြီးစီးအောင် လုပ်ပြီးတော့ အထက်အဆင့်ကို တင်ပြထားမယ်ဆိုရင် ပုဒ်မလေးနဲ့ ငြိနေလို့ မပြီးနိုင် မစီးနိုင်ဖြစ်နေကြတာတွေက လက်တွေ့မျက်မြင်အခြေအနေတွေပါ။ ဒါကြောင့် အထက်အဆင့်မှာရှိနေတဲ့ ပုဒ်မလေးကို ဖြုတ်ရင်လည်းဖြုတ်၊ မဖြုတ်ရင်လည်း ပြောင်း၊ ဒါမှမဟုတ်ရင် ပြင်လိုက်မှအဆင်ပြေမယ်လို့ ထင်ပါတယ်။ လုပ်ငန်းရှင်အသစ်တွေ တိုးပွားလာဖို့ သက်ဆိုင်ရာ တွေက စိတ်ကောင်းဝင်ပြီး ကူညီပေးဖို့လိုနေပြီလို့ထင်ပါတယ်။ ဒါမှလုပ်ငန်းရှင်အသစ်တွေဆီက ဝင်ငွေအခွန် အသစ်တွေ ထပ်မံတိုးပွားပြီး ရရှိမှာဖြစ်ပါတယ်။ ဒီနေရာမှာဖုံးကွယ်နေတဲ့ လုပ်ငန်းရှင်တွေကိုလည်း ရှာဖွေ ဖော်ထုတ်ပြီး အခွန်ကောက်နိုင်ဖို့ ကြံဆောင်ကြိုးစားကြဖို့နဲ့ ဖုံးကွယ်ပြီးတော့ အခွန်တိမ်းရှောင်နေသူ များနဲ့ အခွန်ပေးရသက်သာအောင် မတရားတဲ့နည်းတွေနဲ့ ပြုလုပ်ကြံစည် အားပေးနေသူများကိုလည်း ထိန်းချုပ်ဖို့ နည်းလမ်းသစ်များ ရှာဖွေကြရမှာဖြစ်ပါတယ်။ နောက်တစ်ခုက မြေခွန်ကိစ္စပါ။ ကျွန်တော်တို့တိုင်းမှာ မြေခွန်တိုးတက်အောင် ကောက်ခံဖို့ နယ်တွေမှာ သဘောထားတောင်းခံပြီးတော့ လွှတ်တော်မှာ မေးခွန်းမေးမြန်းပါတယ်။ တိုင်းလုပ်ပိုင်ခွင့်ပဲလို့ သိရပါတယ်။ တိုင်းကို ထပ်မံအသိပေးပါတယ်။ တိုင်းက အခုာကိုကြောက်နေမှန်းမသိလို့ ရဲဆေးတင်ပေးဖို့ လည်း ဒီနေရာကနေ အကြံပြုဆွေနွေးလိုပါတယ်။ နောက်ဆုံးဆွေးနွေးချင်တာကတော့ နိုင်ငံကြီးသားပီသချင်သူတွေက အခွန်ဆောင်ဖို့ အဆင်သင့် ရှိနေကြပါပြီ။ အခွန်ထမ်းမယ့်လုပ်ငန်းရှင် အသစ်များဘက်ကို အကူအညီပေးပြီး မြန်ဆန်စွာနဲ့ပဲ အခွန်ဆောင် လုပ်ငန်းရှင်များဖြစ်လာအောင် ကူညီပံ့ပိုးသင့်ကြောင်း အကြံပြုတိုက်တွန်း ဆွေးနွေးလိုက်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဦးသန်းစိုး(ခေါ်)သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ် အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ခေါ်)ဦးသန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော့ကို Power Point တင်ပြ ခွင့်ပြုပါ။ အဲဒီတော့ ကျွန်တော်တို့ အခွန်နဲ့ပတ်သက်ပြီးတော့ အပြင်မှာကြားနေရတဲ့ စကားလုံးတွေအရ ဆိုရင် Power Point မှာ ကျွန်တော်တို့ နှစ်အလိုက် ကျွန်တော်တို့နိုင်ငံဟာ အခွန်အကောက်ပမာဏ တိုးမြင့် ရရှိလာပါတယ်။ GDP လည်း တိုးလာပါတယ်။ သူတို့ရဲ့ ကျွန်တော်တို့နိုင်ငံရဲ့ သာမန်ရငွေလည်း တိုးလာ ပါတယ်။ ဒါပေမယ့် GDP နဲ့ အခွန်ရငွေအချိုးလေးကို ပြန်နှိုင်းယှဉ်ရင် 7.3 ဖြစ်သွားတာတော့ ရှိတာပေါ့။ တကယ်တော့ နှစ်အလိုက်အခွန်ရငွေကို ခန့်မှန်းကြည့်မယ်ဆိုရင် အများကြီးတိုးလာပါတယ်။ ဒါကောင်းမွန်တဲ့ လက္ခဏာ ဖြစ်ပါတယ်။ အဲဒီလိုပဲ အခွန်နဲ့ပတ်သက်ပြီးတော့ ကျွန်တော်တို့နိုင်ငံမှာ ၂၀၁၄ မှာ ပြည်ထောင်စု အခွန်အကောက်ဥပဒေ၊ ၂၀၁၅ မှာ ကုန်သွယ်လုပ်ငန်းခွန် ၂၈မျိုးကို ကင်းလွတ်ခွင့်ပေးခဲ့တယ်။ ၂၀၁၆ မှာ အထူးကုန်စည်ခွန်ပြဋ္ဌာန်းခဲ့တယ်။ ဒီနှစ်မှာဆိုရင် ကျွန်တော်တို့ ရတနာခွန်ဆိုပြီးတော့ သီးသန့်ပြဋ္ဌာန်း လာတာတွေ့ရပါတယ်။ ဒါကြောင့်မို့လို့ ကျွန်တော်တို့နိုင်ငံမှာ အခွန်နဲ့ပတ်သက်ပြီးတော့ ပြုပြင်ပြောင်းလဲမှု တွေ အများကြီးလုပ်ခဲ့တာဟာ ဒါအားလုံးအသိဖြစ်ပါတယ်။ အဲဒီတော့ အခွန်နဲ့ပတ်သက်ပြီးတော့ ကျွန်တော်တို့ ပြန်လည်စဉ်းစားရန်မှာ နောက် Power Point ပြပါ။ အခွန်ဟာ အခွန်နဲ့ပတ်သက်ပြီးတော့ ကျွန်တော်တို့ ၃ မျိုး ရှိပါတယ်။ အခွန်ရဲ့ နယ်ပယ်ရယ်၊ အခွန်ရဲ့ နှုန်းထားရယ်၊ အခွန်နဲ့ပတ်သက်တဲ့ စီမံခန့်ခွဲမှု။ အဲဒီတော့ အဲဒီ ၃ မျိုးစလုံးမှာ ကျွန်တော်တို့ တိုးတက်မှု တွေ အများကြီးရပါတယ်။ ဥပမာ- အခွန်နယ်ပယ်မှာဆိုရင် အထူးကုန်စည်ခွန်တိုးချဲ့တာတွေ၊ နောက် တယ်လီဖုန်းသုံးစွဲတဲ့အခွန်တွေ တိုးချဲ့တာတွေက ဒါကောင်းမွန်တဲ့ လက္ခဏာပါ။ အဲဒီလိုပဲ အခွန်နှုန်းထား မှာလည်း ကျွန်တော်တို့ ဒီအထူးကုန်စည်ခွန်တွေမှာ အရက်တို့၊ စီးကရက်တို့၊ ဘီယာတို့က တဖြည်းဖြည်းနဲ့ နည်းလာတာကို လျော့နည်းပြီးတော့ ကောက်ခံတာဖြစ်ပါတယ်။ ဒါလူတွေရဲ့ အခွန်ဆောင်နိုင်တဲ့ ပမာဏ ကို တဖြည်းဖြည်းနဲ့ ကျွန်တော်တို့ Adjust ဖြစ်လာတာဖြစ်ပါတယ်။ အဲဒီတော့ ဝင်ငွေခွန်မှာလည်း ဒီအတိုင်းပါပဲ။ ၄၈ သိန်းမကျော်ရင် ကျွန်တော်တို့ အခွန်မထမ်းရပါဘူး။ နောက် ဖမ်းဆီးတဲ့ပစ္စည်းတွေမှာလည်း အရင်တုန်းက သိန်း ၁၀၀ ပါ။ အခု ဖမ်းဆီးတဲ့ပစ္စည်းတွေ၊ မူးယစ်ဆေးဝါးနဲ့ သတင်းပေးတဲ့ပစ္စည်းတွေမှာ အကန့်အသတ်မရှိဘဲနဲ့ ကျွန်တော်တို့ ကင်းလွတ်ခွင့်တွေ အဲဒီတော့ ကျွန်တော်တို့ဆီမှာ နောက်ပြီးတော့ Stock Shareနဲ့ပတ်သက်တဲ့ အခွန်ငွေတွေ၊ လှူဒါန်းငွေနဲ့ပတ်သက်တဲ့ အခွန်ငွေတွေ ကျွန်တော်တို့ ကုန်သွယ်လုပ်ငန်းခွန်၊ ဝင်ငွေခွန်၊ အထူးကုန်စည် ခွန်နဲ့ပတ်သက်ပြီးတော့ ကျွန်တော်တို့ အခွန်နဲ့ပတ်သက်ပြီးတော့ ကင်းလွတ်ခွင့်တွေ အများကြီးလည်း ပေးထားပါတယ်။ နှုန်းထားတွေလည်း အများကြီးလည်း ကျွန်တော်တို့ လျှော့ထားပါတယ်။ ဒါကြောင့်မို့လို့ ကျွန်တော်တို့နိုင်ငံဟာ အခွန်ရငွေဟာ ပိုပြီးတော့များလာပါတယ်။ ဒါကြောင့် ကျွန်တော်တို့ နိုင်ငံက အခွန်နဲ့ ပတ်သက်ရင် တိုးတက်တဲ့ Progress တော်တော်လေးကို ကောင်းမွန်တဲ့လက္ခဏာလို့ ကျွန်တော် သုံးသပ်လို့ ရပါတယ်။ ဘာကိုကြည့်လို့ရတာလဲဆိုရင် ကျွန်တော်တို့ ဒါ အောက်ကဇယားမှာ ဒီ ၂၀၁၆-၂၀၁ရ မှာ ၂၀၁၅-၂၀၁၆ မှာ ကုန်သွယ်လုပ်ငန်းခွန်ပဲ ကျွန်တော်တို့ ကောက်ခဲ့တာပါ။ ၂၀၁၅-၂၀၁၆ မှာလည်း ကောက်ခဲ့တာ ဖြစ်ပါတယ်။ ဒါပေမယ့် ၂၀၁၆-၂၀၁ရ မှာ ကုန်သွယ်လုပ်ငန်းခွန်ထဲကနေပြီးတော့ အထူးကုန်စည်ခွန် ခွဲလိုက်တဲ့ကျွန်တော်တို့ ရလာတဲ့ပမာဏဟာ ၅၆ ဘီလီယံ၊ ၉၄ ဘီလီယံ၊ ၁၆၄ ဘီလီယံ တဖြည်းဖြည်းများလာပါတယ်။ အဲဒီလိုပဲ ဒီနှစ်မှာဆိုရင် အထူးကုန်စည်ခွန်ဟာ ကြည့်လိုက်ရင် ဒီအစီရင်ခံစာအရဆိုရင် ၂၁၁ ဘီလီယံ၊ ၁၀၃ ဘီလီယံ၊ ၆၆ ဘီလီယံ စီးကရက်မှာ ၆၆ ဘီလီယံ၊ အရက်မှာ ၁၀၃ ဘီလီယံ၊ ဘီယာမှာ ၂၁၁ ဘီလီယံအထိ ကျွန်တော်တို့ တိုးတက်ရပါတယ်။ ဒါဟာ တစ်ဖက်က အခွန်နှုန်းထားကို လျှော့လိုက်တာနဲ့ ရလာတဲ့အခွန် ပမာဏကို ကျွန်တော်တို့ များလာတာဖြစ်ပါတယ်။ ဒါ Label card နဲ့ သုံးလို့ရှိရင် သုံးလို့ရပါတယ်။ ဒါ သီအိုရီပဲ။ အဲဒီတော့ ကျွန်တော်တို့မှာ တိုးတက်ပြောင်းလဲမှုတွေ အများကြီးရှိပါတယ်။ အဲဒီတော့ တစ်ခုစိုးရိမ်တာက ကျွန်တော်တို့ ဘဏ္ဍာရေးနှစ် ပြောင်းလာတယ်။ အခွန်နှစ် ပြောင်းလာ တဲ့ကျွန်တော်တို့ရဲ့ အခွန်နှစ် မပြောင်းတုန်းက ဒုတိယ ၆ လပတ်က အခွန်အများကြီးရတာ ဖြစ်ပါတယ်။ တတိယ အခု ပထမနှစ်မှာတုန်းက ဒီပြောင်းလဲတဲ့ကျွန်တော်တို့ မပြောင်းခင်က အခွန်လောက်ကို ကျွန်တော်တို့ရရှိဖို့တော့ အခွန်ဦးစီးဌာနတွေ၊ အခွန်နဲ့ပတ်သက်တဲ့ သက်ဆိုင်ရာ ဝန်ကြီး တွေအနေနဲ့တော့ ပြန်လည်ဖိဖိစီးစီး ဆောင်ရွက်သင့်ပါတယ်။ အဲဒီတော့ပြောချင်တာက အရင်နှစ်တုန်းက အခွန်ဆောင်တဲ့ကာလဟာ ဒီဇင်ဘာ၊ ဇန်နဝါရီ၊ ဖေဖော်ဝါရီ၊ မတ် ၃ လ ဖြစ်ပါတယ်။ ဒါ ဒုတိယ ၆ လပါ။ ကျွန်တော်တို့ ဘဏ္ဍာရေးနှစ်ပြောင်းတဲ့ပထမလဖြစ်သွားပါတယ်။ ပထမ ၆ လပတ်ဖြစ်သွားတဲ့ အတွက် ဒီ ၆ လပတ်ကတော့ အမှန်အကန်ကို ဒီထက်ပိုရသင့်ပါတယ်။ ဒါလေးကိုတော့ ထူးခြားချက် အနေနဲ့ ကျွန်တော် ဆွေးနွေးလိုပါတယ်။ နောက် အခွန်ကြွေးကျန်လေး ကျွန်တော့ကို Power Point ပြပါ။ ကျွန်တော် ဆွေးနွေးလိုတဲ့အပိုင်းက ဒါ အခွန်ကြွေးကျန်ပါ။ အဓိကကတော့ လျှပ်စစ်ရဲ့ အခွန် ကြွေးကျန်ပဲဖြစ်ပါတယ်။ တာပိန်က လျှပ်စစ်က အခွန်ကြွေးကျန်ဟာ ကျွန်တော်တို့ သိသလောက်ဆိုရင် ၂၀၁၈-၂၀၁၉ တုန်းက 4.5 ဘီလီယံ၊ ၂၀၁၅-၂၀၁၆ မှာ 2.1 ဘီလီယံ၊ စုစုပေါင်း 6.7 ဘီလီယံ ကျန်နေ ပါတယ်။ ဒီကျန်တဲ့ငွေကို အမှန်အကန်ကောက်ပေးပါ။ နောက်တစ်ခုက ယူနစ်သန်းပေါင်း ၁၀၀.၁၃၂ သန်းနဲ့ ပတ်သက်ပြီးတော့မှလည်း ကျွန်တော်တို့ မရသေးပါဘူး။ နောက် Surplus Power Free ထဲကနေပြီးတော့မှ ယွမ် ၆.၂၉ မရသေးပါဘူး။ အဲဒါကို ဒါ ကျွန်တော်ထင်တယ် ကျွန်တော်တို့ သိသလောက် ၂၀၁၅-၂၀၁၆ ထဲက ဒီစာရင်းတွေပါနေတာ။ ၂၀၁၆-၂၀၁ရ ပါတယ်။ ဒီနှစ် ၂၀၁၇-၂၀၁၈ လည်းပါလာပြန်ပြီ။ ၂၀၁၈-၂၀၁၉ လည်းပါလာပြန်ပြီ။ ဒါနဲ့ပတ်သက်ပြီးတော့ တိတိကျကျ ကောက်ပေးပါ။ ဒီဟာ အရေးကြီး ပါတယ်။ ကျွန်တော်တို့နိုင်ငံအတွက် ဝင်ငွေအများကြီးလိုနေတဲ့အတွက် ဖြစ်ပါတယ်။ နောက် (၃)နဲ့ (၄) M60s? Premium 60:6021 Down Payment cozi o zasc:z$602 ondoos:ous?607 အမှန်အကန်ကောက်ပေးပါ။ နောက် BOT နဲ့ပတ်သက်တဲ့ ဓာတ်အားခဆိုရင် ကျွန်တော်တို့ ၃ ဆ ပေးရပါတယ်။ BOT ကို ၃ ဆ ပေးရတယ်။ ကျွန်တော်တို့ အစိုးရကနေပြီးတော့ ပြန်ရမယ့်ငွေကြေးကျတော့ ခုနက မြင်တဲ့အတိုင်းပဲ။ ရရန်ရှိတဲ့ပိုက်ဆံတွေက အများကြီးကျန်နေပါတယ်။ ဒါကိုတော့ တာဝန်ခံမှု၊ တာဝန်ယူမှုရှိရှိနဲ့ ကောက်ပေးပါ။ နောက်ဆုံးအပိုင်းကိုပြပါ။ နောက်ဆုံး Power Point အဲဒီတော့ ရာနှုန်းပြည့် ဒါကတော့ အစီရင်ခံစာမှာလည်း ပါပြီးပါပြီ။ အဲဒီတော့ ကျွန်တော် ဆွေးနွေး လိုတာက ကုန်သွယ်လုပ်ငန်းခွန်နဲ့ ဝင်ငွေခွန်ဟာ ဆက်စပ်ပါတယ်။ ကုန်သွယ်လုပ်ငန်းခွန်များလေ ဝင်ငွေခွန် ကလည်း တက်လာရမှာ ဖြစ်ပါတယ်။ ဒီနှစ်ခုက Reasonable ဖြစ် မဖြစ်ကိုလည်း ကျွန်တော် စဉ်းစားမိပါ တယ်။ ဒါကြောင့်မို့ ကုန်သွယ်လုပ်ငန်းခွန်နဲ့ ဝင်ငွေခွန်ကို ကောက်တဲ့နေရာမှာ ကျွန်တော်တို့ Computer System တွေ၊ ခေတ်မီနည်းပညာတွေနဲ့ ကောက်လို့ရှိရင် ဒီနှစ်ခုက ထိန်းချုပ်ထားလို့ရှိရင် ကျွန်တော်တို့ နိုင်ငံဝင်ငွေ ဒီထက်မကပိုရမှာပါလို့ ဆွေးနွေးရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဒေါ်ချိုချိုဝင်း မော်လိုက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1412">ဒေါ်ချိုချိုဝင်း(မော်လိုက်မဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနဲ့တကွ အားလုံးပဲ မင်္ဂလာပါရှင်။ ကျွန်မကတော့ စစ်ကိုင်းတိုင်း ဒေသကြီး မော်လိုက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဝင်းဖြစ်ပါတယ်။ ကျွန်မ အနေနဲ့ ၂၀၁၈-၂၀၁၉ ဘဏ္ဍာနှစ်၊ ပြည်ထောင်စုရဲ့ အခွန်ရငွေအစီရင်ခံစာအပေါ် ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ်(၁၂/၂၀၁၉)ကို သတ်ချက်ကြောင့် အချို့ကို ထောက်ပြဆွေးနွေးသွားမှာဖြစ်ပါတယ်။ ကျွန်မတို့ မြန်မာနိုင်ငံမှာ ၂၀၀၈ ဖွဲ့စည်းပုံအခြေခံဥပဒေအရ အခွန်ဥပဒေကို နှစ်စဉ် ရေးဆွဲပြဋ္ဌာန်း ကြရပြီးတော့မှ အခွန်နှုန်းထားများကိုလည်း နှစ်စဉ် ပြောင်းလဲလျက်ရှိပါတယ်။ အခွန်ဥပဒေအရ အခွန် နှုန်းထားများကို သတ်မှတ်ရာမှာလည်း ဝန်ကြီးဌာနအလိုက် သက်ဆိုင်ရာ ကုန်စည်နဲ့ ဝန်ဆောင်မှု အမျိုးအစားများအပေါ် နှုန်းထားပြင်ဆင်သတ်မှတ်ခြင်း၊ အခွန်လျှော့ခြင်း၊ အခွန်ပြန်လည်စည်းကြပ်ခြင်း တို့ကို ဆောင်ရွက်ကြပါတယ်။ ဒီလိုဆောင်ရွက်တဲ့နေရာမှာ အခွန်ထမ်းပြည်သူများရဲ့ အသံကို အလေးထား ဆောင်ရွက်တာကိုလည်း တွေ့ရှိရပါတယ်။ အခွန်ဥပဒေရေးဆွဲစဉ်အခါတိုင်း တူညီတဲ့ သဘောထားကတော့ အခွန်ထမ်းပြည်သူများ အခွန်ထမ်းဆောင်လိုစိတ်ရှိရေး၊ အခွန်ရှောင်သူ နည်းပါးလာစေရေးတို့အတွက် အခွန်နှုန်းထားများကို လျှော့ပေါ့ပေးရန်၊ ဖြေလျှော့ပေးရန်နှင့် Tax Base ကို ချဲ့ထွင်ရန်ဆိုပြီးတော့မှ ဆွေးနွေးကြပါတယ်။ ကဏ္ဍအလိုက် Tax Base ကို မည်သည့်အတိုင်းအတာအထိ ဆောင်ရွက်နိုင်ပါသလဲ။ မည်သို့ ဆက်လက်ဆောင်ရွက်မလဲဆိုတာကိုလည်း ဖော်ပြသင့်ပါတယ်။ အခွန်အစီရင်ခံစာအရ တိုးလာတာ၊ လျော့သွားတာနဲ့ ဘာကြောင့် တိုးရတယ်၊ ဘာကြောင့် လျော့ရတယ်ဆိုတာလောက်နဲ့တော့ အစီရင်ခံစာ ပြည့်စုံလုံလောက်မှု မရှိနိုင်ပါဘူးရှင့်။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက် အစီရင်ခံစာ အရ မေးခွန်းထုတ်စရာများ၊ ညှိနှိုင်းဆွေးနွေးစရာများ၊ ပြုပြင်ပြောင်းလဲစရာများ များစွာတွေ့ရှိရပါတယ်။ နာယကကြီးရှင့်။ အစီရင်ခံစာအရ အချို့ ကဏ္ဍတွေမှာ ၂၀၁၈-၂၀၁၉၊ ပထမ ၆ လပတ် အခွန် ရငွေဟာ ပထမ ၆ လပတ်လျာထားချက်ကိုသာမက မူလလျာထားချက်ကိုပါ ရာခိုင်နှုန်းများစွာ ကျော်လွန် နေတာကို တွေ့ရှိရပါတယ်။ Power Point အသုံးပြုခွင့်ပြုပါရှင့်။ သစ်တောဦးစီးဌာနကို ကြည့်မယ်ဆိုရင် မူလလျာထားချက်နည်းပါးလွန်း၍သာ အမှန်ရငွေ ရာခိုင်နှုန်း အဆမတန်များနေခြင်း ဖြစ်ပါတယ်။ တရားမဝင်သစ်တောထွက်ပစ္စည်း ရောင်းချမှုတွေဟာလည်း အင်မတန်များပြားနေပါတယ်။ အခွန်ကောက်ခံမှုပုံစံဟာလည်း ပကတိအမှန်နဲ့ ကိုက်ညီမှုမရှိတာတွေ များပါတယ်။ လူနေအိမ်တွေဆောက်တယ်၊ ပရိဘောဂတွေလုပ်တယ်၊ လှေနဲ့ မော်တော်တွေ ရိုက်တယ် ဒါတွေဟာ ဒါတွေအတွက် ကုန်ကြမ်းအများစုကတော့ ခိုးသစ်တွေပဲ ဖြစ်ပါတယ်။ ဒါကြောင့်မို့ တစ်နိုင်တစ်ပိုင် သစ်ထုတ်ခွင့်နဲ့ ပြည်တွင်းဈေးကွက်ကို တရားဝင်ဖြစ်အောင် ဖော်ဆောင်သင့်ပါတယ်။ သို့မှသာ တိုင်းပြည် ဘဏ္ဍာအခွန် ဒီထက်တိုးမှာဖြစ်ပြီးတော့မှ ဒီလိုရာခိုင်နှုန်းများစွာ ကျော်လွန်ပေမယ့်လည်း အဲဒီကဏ္ဍတွေကို ကြည့်မယ်ဆိုရင် အခွန်ရှောင်မှု၊ အခွန်ဆုံးရှုံးမှုတွေများစွာ ရှိနိုင်ပါသေးတယ်။ ဓာတ်သတ္တုခွန်နဲ့ပတ်သက် ပြီးတော့ တော်တော်နားလည်ရခက်ပါတယ်။ အစိုးရသစ်လက်ထက်မှာ လမ်းတွေ၊ တံတားတွေ၊ ကျောင်းတွေ၊ ဆေးရုံတွေ၊ ဝန်ထမ်းအိမ်ရာတွေ၊ တက္ကသိုလ်တွေ၊ အစိုးရဌာနရုံးတွေ အရှိန်အဟုန်နဲ့ နိုင်ငံတစ်ဝန်း သိသိသာသာ တိုးချဲ့ဆောက်လုပ်နေတာ အားလုံးအမြင်ပဲ ဖြစ်ပါတယ်ရှင့်။ လူနေအိမ်ခြေ၊ တိုက်တာ အဆောက်အဦတွေဟာလည်း မျှ တိုးတက်နေတာကို နေပြည်တော်မှာတင် ကြည့်လို့တောင်မှ ရပါတယ်။ ဒီလုပ်ငန်းတွေမှာ မရှိမဖြစ်လိုအပ်တဲ့ အုတ်၊ သဲ၊ ကျောက်ကနေရတဲ့အခွန်ဟာ မူလလျာထားချက်ရော၊ ပထမ ၆ လပတ် လျာထားချက်ရော၊ အမှန်တကယ် ကောက်ခံရရှိမှုရော အင်မတန်မှ နည်းပါးလွန်း နေတာကို တွေ့ရှိရပါတယ်။ တရားမဝင်ဘဲ ကျောက်ထုတ်လုပ်နေမှုများ၊ လိုင်စင်လျှောက်ထားသော်လည်း ကြန့်ကြာနေပြီး တရားမဝင်လုပ်ကိုင်နေတဲ့ အုတ်ဖိုများကို စနစ်တကျ တရားဝင်ဖြစ်အောင် ဆောင်ရွက် ပေးရန် လိုအပ်ပါတယ်။ ဓာတ်သတ္တုခွန်နဲ့ပတ်သက်ပြီး နိုင်ငံတော်အစိုးရမှ ပြန်လည်သုံးသပ် ဆောင်ရွက် သင့်ပါတယ်။ ရေခွန်၊ မြေခွန်နဲ့ပတ်သက်ပြီး ကိုလိုနီခေတ်နှုန်းထားများကို ခေတ်နဲ့လျော်ညီစွာ ပြင်ဆင်ကောက်ခံသင့်ပါကြောင်း ထပ်လောင်းတင်ပြအပ်ပါတယ်။ ဟိုတယ်/ခရီးနဲ့ ပတ်သက်ပြီး မူလလျာထားချက်နဲ့ ပထမလျာထားချက်များဟာ အလွန်ကွာဟ နေပြီးတော့မှ အကောင်အထည်ဖော်မှုဟာ အလွန်အားနည်းနေတာကို တွေ့ရှိရပါတယ်။ အားနည်းရခြင်း ကတော့ ခရီးသွားလုပ်ငန်းဥပဒေသစ်အရ ဦးစီးဌာနက လိုင်စင်ထုတ်ပေးခြင်းမရှိတော့ဘဲ သက်ဆိုင်ရာ ပြည်နယ်၊ တိုင်းဒေသကြီးအလိုက် ခရီးသွားလုပ်ငန်းကော်မတီများမှ ခရီးသွားလုပ်ငန်းလိုင်စင်များကို ဆက်လက်ဆောင်ရွက်သွားမှာဖြစ်ပြီးတော့မှ ၎င်းကော်မတီများမှ လိုင်စင်ခွင့်ပြုခြင်း လုပ်ငန်းများ မဆောင်ရွက်သေးတဲ့အတွက်ကြောင့်လို့ ဆိုပါတယ်။ ဒီလိုအကြောင်းပြချက်အရဆိုလို့ရှိရင် တာဝန်ရှိသူ အချင်းချင်း လုပ်ငန်းတာဝန် လွှဲပြောင်းယူမှုမရှိလို့လား၊ ဗဟိုကော်မတီမှ လမ်းညွှန်မှုအားနည်းလို့လားဆိုတာ မေးခွန်းထုတ်ရမှာဖြစ်ပါတယ်။ တိုင်းပြည်ဖွံ့ဖြိုးတိုးတက်အောင် အဖက်ဖက်က ကြိုးစားဆောင်ရွက်နေရတဲ့ အခြေခံလိုအပ်ချက်များစွာ ဖြည့်ဆည်းနေရတဲ့ျက်လိုငွေ နှစ်စဉ်ပြနေတဲ့းမှာ သက်ဆိုင်ရာဝန်ကြီးဌာနများမှ အချင်းချင်းညှိနှိုင်း ဆွေးနွေးပြီးတော့မှ ပူးပေါင်းချိတ်ဆက်ဆောင်ရွက်ဖို့ လိုအပ်မှာဖြစ်ပါတယ်။ လေးစားအပ်ပါသော နာယကကြီးရှင့်။ ဆက်လက်ဆွေးနွေးလိုတာကတော့ MIC မှ အကောက်ခွန် ကင်းလွတ်ခွင့်ကြောင့် အခွန်ရငွေစီမံချက်များ လျော့နည်းသွားရပြီး သွင်းကုန်ခွန်များ လျော့နည်းသွား ရတယ်လို့ ဆိုပါတယ်။ ဒါဆို ဝန်ကြီးဌာနတစ်ခုရဲ့ အခွန် စီမံကိန်းလျာထားချက်ကို ထိခိုက်ပြီး တိုင်းပြည် ဘဏ္ဍာကို လျော့နည်းစေတာကို သတိပြုရမှာဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန အနေဖြင့် အခွန်စနစ်များကို ပြုပြင်ပြောင်းလဲဆောင်ရွက်နေတာလည်း မှန်ပါတယ်။ ဒီပြောင်းလဲမှုရဲ့ အကျိုး သက်ရောက် မှုကို ပြန်လည်ဆန်းစစ်ပြီး လွှတ်တော်သို့ အစီရင်ခံပေးပို့သင့်ပါတယ်။ အခွန်ထမ်း ပြည်သူ ကိုယ်တိုင် အခွန်ကြေညာလွှာတင်ခြင်းကိစ္စ ထင်သလောက်ခရီးပေါက်ပါသလား၊ e-Payment စတင် အကောင်အထည်ဖော်မှု ဘယ်အတိုင်းအတာအထိ ရောက်ရှိနေပါပြီလဲ စသည်ဖြင့် ပြုပြင်ပြောင်းလဲမှု များအပေါ် ထိရောက်တဲ့အကျိုးဖြစ်ထွန်းမှုနဲ့ ရှေ့အလားအလာကောင်းများဖြစ်ပေါ်ရေးကို ဝန်ကြီးဌာန အနေနဲ့ အခွန်ဇာစ်မြစ်အထိ အောင်မြင်အောင် ဆောင်ရွက်သင့်ပါတယ်။ အခွန်လျာထားချက်များ အပေါ်မှာ အကောင်အထည်ဖော်မှုအပိုင်းမှာလည်း အခွန်ကြွေးကျန်များ ရောထွေးပါဝင်နေမှုများရှိပါတယ်။ ဝန်ကြီးဌာနအနေနဲ့ အခွန်ကြွေးကျန်များကို စနစ်တကျ သီးခြားဖော်ပြသင့်ပါတယ်။ ဒါမှသာ အခွန် တိုးမြှင့်မှု အမှန်ရမှာဖြစ်ပြီးတော့မှ အခွန်ကြွေးကျန်ရရှိရေးကိုလည်း ပြတ်ပြတ်သားသား ဆောင်ရွက် သင့်ပါတယ်။ နာယကကြီးရှင့်။ နိဂုံးချုပ်အနေဖြင့် အခွန်ဘဏ္ဍာဆိုတာ တိုင်းပြည်ရဲ့ အသက်သွေးကြောတမျှ အလွန်အင်မတန် အရေးကြီးပါတယ်။ စနစ်တစ်ခုကို ပြုပြင်ပြောင်းလဲ ဖော်ဆောင်တယ်ဆိုတာ လက်တွေ့ ကောင်းကျိုးဖြစ်ထွန်းမှုကို ရည်ရွယ်ပြီးတော့ ဆောင်ရွက်တာဖြစ်တဲ့အတွက် အားနည်းချက်၊ အားသာချက် တွေအပေါ်မှာ အခြေပြုပြီး တိုင်းပြည်ဘဏ္ဍာ မှန်မှန်ကန်ကန် ရရှိတိုးပွားရေး၊ ဝန်ကြီးဌာနများနဲ့ အခွန်ထမ်း နိုင်ငံသူ၊ နိုင်ငံသားများအားလုံး တာဝန်ရှိပါကြောင်း ဆွေးနွေးလိုက်ရပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော်နာယကကြီး၊ အမျိုးသားလွှတ်တော်ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များနှင့် ပြည်ထောင်စုအဆင့် အဖွဲ့ အစည်းဝင်များအားလုံး ကျန်းမာချမ်းသာကြပါစေကြောင်း ဆုတောင်း မေတ္တာ ပို့လျက် ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး ချောက် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီးဖြစ်ပါတယ်။ ကျွန်တော့်အနေဖြင့် ပြည်ထောင်စု အစိုးရအဖွဲ့ရုံးက ပေးပို့လာသော ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စုဝန်ကြီးဌာန၊ အဖွဲ့အစည်း များရဲ့ ပထမ ၆ လပတ် အခွန်ရငွေစာရင်းများနဲ့ စပ်လျဉ်းပြီးတော့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်၊ သဘောထားမှတ်ချက်အစီရင်ခံစာ အမှတ်စဉ်(၁၂/၂၀၁၉)အပေါ် ထောက်ခံဆွေးနွေး အကြံပြုသွားမှာ ဖြစ်ပါတယ်။ Power Point ဖြင့် ရှင်းလင်းတင်ပြခွင့်ပြုပါရန် တင်ပြပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ၂၀၁၈-၂၀၁၉ ဘဏ္ဍာနှစ်၊ ပြည်ထောင်စုဝန်ကြီးဌာန၊ အဖွဲ့အစည်းများရဲ့ ပထမ ၆ လပတ် အခွန်ရငွေစာရင်းများအစီရင်ခံစာ၊ ၂၀၁၈-၂၀၁၉ ဘဏ္ဍာနှစ်၏ ပထမ ၆ လပတ် ဘဏ္ဍာငွေအရအသုံးဆိုင်ရာ အစီရင်ခံစာ၊ ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စုရဲ့ နောက်ထပ်ဘဏ္ဍာငွေ ခွဲဝေသုံးစွဲခြင်းဥပဒေတို့ကို ပြည်ထောင်စုလွှတ်တော်သို့ ပေးပို့ခြင်း၊ ဆွေးနွေးခြင်း၊ အတည်ပြုခြင်းများနဲ့ ပတ်သက်ပြီးတော့ အကြံပြုဆွေးနွေးသွားမှာ ဖြစ်ပါတယ်။ အဲဒီ Power Point မှာပြထားတဲ့အတိုင်း ဖြစ်နေပါတယ်။ Power Point မှာဖော်ပြတဲ့အတိုင်း အစီရင်ခံစာ ၃ ခုရဲ့ ပြည်ထောင်စုသို့ ပေးပို့သည့်နေ့များ၊ ပြည်ထောင်စုလွှတ်တော်မှ အတည်ပြုသည့် နေ့များကိုကြည့်လျှင် လုပ်ငန်းဖြစ်စဉ် အစီအစဉ်မကျကြောင်း တွေ့မြင်ရပါတယ်။ ဥပမာ- ယခု ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စုဝန်ကြီးဌာန၊ အဖွဲ့အစည်းများရဲ့ ပထမ ၆ လပတ် အခွန်ငွေစာရင်းများကို ဖတ်ရှုဆွေးနွေးအတည်ပြုပြီး ဆွေးနွေးချက်များကို ဆက်လက် ဆောင်ရွက်ရန် အကောင်အထည်ဖော်ရမည်မှာ ဘဏ္ဍာရေးနှစ်တစ်နှစ် ၁၂ လ ရှိတဲ့အနက် တစ်လသာသာ သာကျန်ပါတော့တယ်။ ဒါကြောင့်မို့လို့ င့် တိုတောင်းနေပါတယ်။ သို့ပါ၍ ဘဏ္ဍာနှစ်တစ်နှစ်၏ ဝန်ကြီးဌာန၊ အဖွဲ့အစည်းများ ပထမ ၆ လပတ်အခွန်ရငွေများကို ဦးစွာတင်ပြဆွေးနွေးခြင်း၊ ပထမ ၆ လပတ် ဘဏ္ဍာငွေအရအသုံးစာရင်းများကို တင်ပြဆွေးနွေးခြင်းတို့ ဆောင်ရွက်ပြီးမှ ကိုယ်စားလှယ်များ၏ အကြံပြုဆွေးနွေးချက်များအပေါ် ဌာနဆိုင်ရာများမှ လိုအပ်လျှင် ဆက်လက်ပြုပြင်ဆောင်ရွက်ပြီး ဘဏ္ဍာနှစ်တစ်နှစ်၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းကို ဆွေးနွေးအတည်ပြုပေးလျှင် ပိုမိုပြည့်စုံသော ရငွေသုံးငွေများ ဖြစ်စေလိုတဲ့ သဘောဖြင့် အကြံပြုဆွေးနွေးရခြင်း ဖြစ်ပါတယ်။ အစိုးရ ဌာနများရဲ့ အားနည်းချက်များ ရှိတယ်လို့ ထောက်ပြနေခြင်း မဟုတ်ပါ။ ဒါကြောင့် မိမိရဲ့ တင်ပြချက်ကို လက်ခံမည်ဆိုပါက တာဝန်ရှိသူအားလုံးက ဥပဒေစည်းမျဉ်း၊ စည်းကမ်းဘောင်များအတွင်းမှာ ဝိုင်းဝန်း ပူးပေါင်းဆောင်ရွက်ပေးပါရန် အကြံပြုဆွေးနွေးအပ်ပါတယ်။ ဒုတိယအချက်အနေနဲ့ကတော့ Power Point တွင် တင်ပြထားတဲ့ နိုင်ငံတော်သမ္မတရုံးရဲ့ ၁၃-၆-၂၀၁၉ ရက်စွဲပါ ထုတ်ပြန်ချက်ဖြစ်ပါတယ်။ အပိုင်း ၃ ပိုင်းတင်ပြထားပါတယ်။ အဲဒီမှာ ပထမအပိုင်းကတော့ Nexti ဒုတိယအပိုင်းဖြစ်တဲ့ ရငွေလျာထားချက်အပေါ် ဆောင်ရွက်ရန်ကို ကျွန်တော်တင်ပြပါမယ်။ ရငွေများ လျာထားချက်ပြည့်မီစေရန် ၃ လပတ် စိစစ်ပြီး သုံးသပ်ဆောင်ရွက်ဟု ဖော်ပြပါရှိပါတယ်။ အမှန်တကယ် ဆောင်ရွက်မှု ရှိ မရှိ ဌာနဆိုင်ရာအကြီးအကဲများမှ အရေးယူဆောင်ရွက် သင့်ပါတယ်။ နံပါတ် (၂) ရငွေများကို အစိုးရဌာနများအနေဖြင့် ယခုအစီရင်ခံစာမှာ လျာထားချက်များထက် ရငွေများပိုမိုရရှိရခြင်း အကြောင်းရင်း များကိုသာ ရှင်းလင်းဖော်ပြပါရှိပါတယ်။ နောင်အစီရင်ခံစာများတွင် ယခုထုတ်ပြန် ညွှန်ကြားချက်များအတိုင်း ဆောင်ရွက်သည် မဆောင်ရွက်သည်ကို အရေးယူဆောင်ရွက်မှုများ၊ မှတ်ချက်များ၊ သုံးသပ်ချက်များတွင် ဖော်ပြသင့်ပါတယ်။ Power Point ပိတ်လို့ရပါပြီ။ နောက်အချက်အနေဖြင့် အကြံပြုတင်ပြရလျှင် ဘဏ္ဍာရေးနှစ်တစ်နှစ်၏ ရသုံးမှန်းခြေစာရင်း များတွင် သုံးငွေများမှာ မှန်ကန်စွာ သုံးစွဲရေး၊ ထိရောက်သော သုံးငွေများ ဖြစ်စေရန် လိုအပ်သလို ရငွေ တွေလည်း ရသင့်ရထိုက်တဲ့ အခွန်များ ရရှိရန်အရေးကြီးပါတယ်။ မြို့နယ်တစ်ခုမှာ သက်ဆိုင်ရာ ရပ်ကွက် အုပ်ချုပ်ရေးမှူး၊ ဌာနဆိုင်ရာများ၊ ပြည်သူများနှင့်အတူ စီးပွားရေးလုပ်ငန်းများ၊ အရောင်းဆိုင်များ၊ စားသောက်ဆိုင်များ၊ ရုပ်ရှင်အနုပညာသည်များ စသည့် အခွန်ထမ်းဆောင်ရမည့် အခွန်ထမ်းစာရင်းတွေကို အမည်တွေကို ကောက်ယူသင့်ပါတယ်။ ပေးဆောင်ရမည့်အခွန် သင့်ငွေများကို ကောက်ယူတာမဟုတ် ပါဘူး။ အမည်လုပ်ငန်းစာရင်းများကိုသာ ကောက်ယူစာရင်းပြုစုရန် ဖြစ်ပါတယ်။ စီးပွားရေးလုပ်ငန်း သေးငယ်တဲ့ လေထိုးဆိုင်၊ ကွမ်းယာဆိုင် စတဲ့ဟာကိုမဆိုလိုပါဘူး။ ဝင်ငွေကောင်းကောင်းရရှိနေတဲ့ လုပ်ငန်းကြီး များကိုဆိုလိုပါတယ်။ ၎င်းစာရင်းများကို ပြည်တွင်းအခွန်ဦးစီးဌာန၊ စည်ပင်သာယာရေးအဖွဲ့များနှင့် ဆက်သွယ် ဆောင်ရွက်ရန် အကြံပြုအပ်ပါတယ်။ နောက်ဆုံးအချက်အနေဖြင့် တိုင်းပြည်အတွက် အခွန်များ အပြည့်အဝရရှိစေရန် နိုင်ငံတကာ အဖွဲ့အစည်းများထံမှ ပံ့ပိုးမှုများ၊ နည်းစနစ်များ၊ အကူအညီများဖြင့် ပံ့ပိုးမှုများပေးနေတာ၊ ပူးပေါင်း ဆောင်ရွက်နေတာ တွေ့ရလို့ကြိုဆိုပါတယ်။ ဒါ့အပြင် ပြည်သူများထံမှ အခွန်ကောက်ခံနေသလို ကုမ္ပဏီကြီး များထံမှာလည်း အခွန်များကောက်ခံတဲ့အခါမှာ အခွန်များ အပြည့်အဝရရှိပါတယ်လို့ ပွင့်လင်းမြင်သာစွာ အားလုံးသိရှိလက်ခံလာစေရေးအတွက် ၂၀၁၈-၂၀၁၉ ဘဏ္ဍာနှစ်ကာလများတွင် ဆက်လက်ဆောင်ရွက် သင့်သည်ကို အကြံပြုပါမယ်။ ပြည်ထောင်စုစာရင်းစစ်ချုပ်ဥပဒေကို ပြင်ဆင်သည့်ဥပဒေကြမ်း ၂၀၁ရ ပုဒ်မ ၁၁ ပုဒ်မခွဲ (ည)မှာ လက်မှတ်ရ ပြည်သူ့စာရင်းကိုင်နှင့် ကိုယ်ပိုင်စာရင်းကိုင် လုပ်ငန်းလုပ်ကိုင်သူတို့က စစ်ဆေးထားတဲ့ ပုဂ္ဂလိကလုပ်ငန်းများ၏ စာရင်းတွေကို နိုင်ငံတော်သို့ ပေးဆောင်ရမည့် အခွန်အခါ များနှင့် စပ်လျဉ်း၍ လိုအပ်ပါက စစ်ဆေးခြင်းဟု ပါရှိပါသဖြင့် အချို့ကုမ္ပဏီကြီးများရဲ့ စာရင်းတွေကို ပြည်ထောင်စုစာရင်းစစ်ချုပ်မှ ကောက်နုတ်စိစစ်ပြီး ပြည်ထောင်စုလွှတ်တော်သို့ အစီရင်ခံစာတင်ပြနိုင်ရေး သက်ဆိုင်ရာ အဖွဲ့အစည်းများ၊ ဝန်ကြီးဌာနများနှင့် ညှိနှိုင်းဆောင်ရွက်ပေးပါလို့ အကြံပြုဆွေးနွေးတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးထွန်းထွန်း ပွင့်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1460">ဦးထွန်းထွန်း(ပွင့်ဖြူမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီး များနှင့် ဧည့်သည်တော်များအားလုံး မင်္ဂလာပါလို့ ဦးစွာပဏာမ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး ပွင့်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးထွန်းထွန်းဖြစ်ပြီး ပြည်သူ့ငွေစာရင်းပူးပေါင်းကော်မတီ၏ ၂၀၁၈-၂၀၁၉ ပြည်ထောင်စုဝန်ကြီးဌာန၊ အဖွဲ့အစည်းများ၏ ပထမ ၆ လပတ် အခွန်အရငွေစာရင်းနှင့်စပ်လျဉ်း၍ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ် (၁၂/၂၀၁၉)ကို အကြံပြုထောက်ခံ ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်သူ့ငွေစာရင်းပူးပေါင်းကော်မတီ၏ သဘောထား မှတ်ချက်မှာ ပြည်ထောင်စု၏ အခွန်အကောက်ရငွေ တိုးတက်နေသည်ဆိုသော်လည်း အခွန်ရငွေနှင့် GDP အချိုး ကျဆင်းနေတယ်လို့ ဖော်ပြထားပါတယ်။ ၂၀၁၄-၂၀၁၅ ခုနှစ်မှသာ အခွန်ရငွေနှင့် GDP အချိုးဟာ ၁၀ ရာခိုင်နှုန်းဖြစ်ခဲ့ပြီး ကျန်နှစ်များမှာ ၁၀ ရာခိုင်နှုန်းအောက်မှာ ရှိနေပါတယ်။ ၂၀၁၈-၂၀၁၉ မှာ အခွန်ရငွေနှင့် GDP အချိုးဟာ ၇.၃ ရာခိုင်နှုန်းဟု ဖော်ပြထားတာ တွေ့ရှိရပါတယ်။ မြန်မာနိုင်ငံ၏ အခွန်နှင့် GDP အချိုးဟာ အာဆီယံဒေသတွင်း နိုင်ငံများနှင့်နှိုင်းယှဉ်လျှင် နိမ့်ကျလျက်ရှိပါတယ်။ အလားတူ အခွန် အကောက်ရငွေကို ပြည်ထောင်စုသုံးငွေနှင့် နှိုင်းယှဉ်ပါက ၂၀၁၄-၂၀၁၅ ခု၊ ဘဏ္ဍာရေးနှစ်တွင် စုစုပေါင်း သုံးငွေ၏ ၃၇.၀၃ ရာခိုင်နှုန်းမှ ၂၀၁၈-၂၀၁၉ မှာ ဘဏ္ဍာရေးနှစ်မှာ ၂၈.၆၉ ရာခိုင်နှုန်း ကျဆင်းသွားတာကို ဖော်ပြထားတဲ့အတွက် အခွန်ရငွေ တိုးတက်ဖို့အတွက် သက်ဆိုင်ရာဝန်ကြီးဌာနမှ စနစ်တကျ စီမံဆောင်ရွက် သင့်ပါတယ်။ နာယကကြီးခင်ဗျား။ ၂၀၁၈-၂၀၁၉ ဘဏ္ဍာရေးနှစ် ပထမ ၆ လပတ် လျာထားချက် ပြည့်မီခြင်း မရှိသော အခွန် ၁၀ မျိုးရှိတာကို ဖော်ပြထားပါတယ်။ ကုန်သွယ်လုပ်ငန်းခွန်မှာ နိုင်ငံတော်ပိုင် စီးပွားရေး အဖွဲ့အစည်းများဖြစ်တဲ့ စက်မှုဝန်ကြီးဌာန၏ အကြီးစားစက်မှုလုပ်ငန်း၊ လျှပ်စစ်နှင့်စွမ်းအင်ဝန်ကြီးဌာန၏ မြန်မာ့ရေနံနှင့် သဘာဝဓာတ်ငွေ့လုပ်ငန်း၊ မြန်မာ့ရေနံဓာတုဗေဒလုပ်ငန်း၊ ရန်ကုန်လျှပ်စစ်ဓာတ်အားပေး ကော်ပိုရေးရှင်း၊ သမဝါယမပိုင်ကဏ္ဍတွင် သမဝါယမပိုင် ပြည်တွင်းထုတ်လုပ်မှုလျော့နည်းပေးသွင်းခြင်းလို့ ဖော်ပြထားပါတယ်။ ဒါတွေဟာ လုံးဝမဖြစ်သင့်တဲ့ ကိစ္စတွေပါ။ နိုင်ငံတော်ပိုင်စီးပွားရေးအဖွဲ့ အစည်းတွေ အနေနဲ့ ပိုပြီးကြိုးစားကာ စံပြဖြစ်အောင် ဆောင်ရွက်ဖို့လိုပါတယ်။ စီမံ/ဘဏ္ဍာဝန်ကြီးဌာနအနေနဲ့ ဝင်ငွေခွန်နှင့် အောင်ဘာလေသိန်းဆုခွန်များမှာ လျာထားချက် ပြည့်မီကျော်လွန်သော်လည်း ကုန်သွယ်လုပ်ငန်းခွန်၊ အထူး ကုန်စည်ခွန်နှင့် တံဆိပ်ခေါင်းခွန်တို့တွင် လျာထားချက် မပြည့်မီတာကို ရှင်းလင်းထားတာကို တွေ့ရပါတယ်။ ဒီနေရာမှာ ၂၀၁၉ ခုနှစ်၊ မတ်လအတွင်း ကျင်းပပြုလုပ်ခဲ့တဲ့ ကျောက်မျက်ပြပွဲမှာ အခွန်ငွေများ တွက်ချက် ပေးနိုင်မှုမရှိသေးကြောင်း ရှင်းပြထားပါတယ်။ ဘာကြောင့် ွက်ချက်နိုင်တာ၊ မပေးသွင်းနိုင် တာကိုလည်း ရှင်းလင်းသင့်ပါတယ်။ နာယကကြီးခင်ဗျား။ ရေခွန်နဲ့ပတ်သက်ပြီး ကောက်ခံရရှိမှု လျော့နည်းတာတွေကို တွေ့ရပါတယ်။ ဒီနေရာမှာလည်း ရေခွန်ပြေစာမှာ တောင်သူအမည်တွေ လွဲမှားနေတာတွေ၊ ကွင်းအမှတ်၊ ဦးပိုင်အမှတ်တွေ လွဲမှားနေတာတွေ၊ တောင်သူအမည်စာရင်းတွေ ထပ်နေတာတွေကြောင့် စည်းရုံးပြီးကောက်ခံနေရတယ်လို့ ပြောရပါတယ်။ လျော့နည်းနေတာကိုလည်း အကြောင်းပြထားပါတယ်။ ဒါတင် မကသေးပါဘူး။ မကွေးတိုင်းမှာ လွန်ခဲ့တဲ့ ၄၊ ၅၊ ၁၀ နှစ်က ရေခွန်ကြွေးကျန်တွေ ယနေ့မရရှိသေးတာကို တိုင်းဒေသကြီး ဝန်ကြီးချုပ်ကိုယ်တိုင် မကြာခဏပြောနေတဲ့အသံတွေ ကြားနေရပါတယ်။ အမှန်တကယ်တော့ ကောက်တဲ့ ဌာန လွဲနေတယ်လို့ ယူဆပါတယ်။ ရေအသုံးချရေးနှင့် ဆည်မြောင်းဦးစီးဌာနမှ မကောက်ဘဲ အထွေထွေ အုပ်ချုပ်ရေးဦးစီးဌာနက တိုက်ရိုက်ကောက်ခံမယ်ဆိုရင် အခုလိုကြွေးကျန်တာ၊ အမည်လွဲမှားတာ လျော့နည်းတာ မဖြစ်လောက်ပါဘူး။ မြေလွတ်၊ မြေလပ်၊ မြေရိုင်းများ လုပ်ပိုင်ခွင့်၊ အသုံးပြုခွင့် ရရှိသူများထံမှ ကောက်ခံ ရရှိတဲ့ အခွန်လျော့နည်းတာဟာ လျာထားဧကအတိုင်း ကောက်ခံရရှိခြင်းမရှိဘူးလို့ ဖော်ပြထားပါတယ်။ မြေပြင်မှာတော့ ပိုမိုခွင့်ပြုပြီး လုပ်ကိုင်ခွင့်တွေချမှတ်နိုင်သော်လည်း အခွန်ရရှိမှု လျော့နည်းခြင်းဟာ လုံးဝ သဘာဝမကျပါဘူး။ နာယကကြီးခင်ဗျား။ အစိုးရ၏ အသုံးစရိတ်များကို ကျခံနိုင်ရန် ဝင်ငွေရှာဖွေရာတွင် အဓိကအကျဆုံး နည်းလမ်းဟာ အခွန်စည်းကြပ်ကောက်ခံခြင်း ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် အခွန်စည်းကြပ်မှုနှင့်ပတ်သက်၍ ရသင့်ရထိုက်သော အခွန်ငွေအပြည့်အဝရရှိစေရန် ခေတ်စနစ်နဲ့လျော်ညီသော အခွန်စနစ်ဖြစ်ပေါ်ဖို့ လိုအပ်ပါတယ်။ ဒီလို ဖြစ်ပေါ်လာဖို့ဆိုရင် ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက် အပိုဒ် ၁၄ မှာ ဖော်ပြထားတဲ့အတိုင်း ပြည်ထောင်စု၏ အခွန်အကောက်ရငွေ လျာထားချက်များ သတ်မှတ်ရာတွင် နှစ်အတွင်းရရှိနိုင်မည့် အခွန်ဘဏ္ဍာငွေများကို အပြည့်အဝထည့်သွင်း လျာထားရန်၊ အခွန်နှုန်းထားများကို တိုးမြှင့်ကောက်ခံခြင်းထက် တည်ဆဲဥပဒေပြဋ္ဌာန်းချက်များနဲ့အညီ အပြည့်အဝရရှိနိုင်ရေး ကြိုးပမ်းဆောင်ရွက်ရန်၊ မိမိတို့နိုင်ငံ၏ လိုအပ်ချက်နှင့် ကိုက်ညီမည့် နည်းပညာနှင့် နိုင်ငံတကာ ကျင့်စဉ်ကောင်းများကို အခြေခံ၍ အခွန်စီမံအုပ်ချုပ်ရေးကို ခေတ်မီအောင် ဆောင်ရွက်ရန်၊ အခွန်ထမ်းများကို ၎င်းတို့၏တာဝန်နှင့်ပတ်သက်၍ အသိပညာပေးရန်၊ အခွန်ထမ်းဝန်ဆောင်မှုပေးခြင်းနှင့် အရေးယူမှုအစီအစဉ်များကို ညီမျှအောင်ဆောင်ရွက်ရန်၊ ဝန်ထမ်းများ၏ တစ်ဦးချင်း စွမ်းဆောင်ရည်နှင့် ဌာနစွမ်းဆောင်ရည် တိုးတက်စေရန်၊ အခွန်စာရင်းများ စနစ်တကျစစ်ဆေးပြီး အကျင့်ပျက်ဝန်ထမ်းများအား ဝန်ထမ်းစည်းမျဉ်းစည်းကမ်းများနှင့်အညီ အပြစ်ပေးအရေးယူရန်၊ ဝန်ထမ်းအင်အားလိုအပ်ချက်နှင့် ဘတ်ဂျက် လိုအပ်ချက်များကို နိုင်ငံတော်အစိုးရမှ လုံလောက်အောင် ထောက်ပံ့ပေးသင့်ပါကြောင်းအကြံပြုရင်း ပြည်သူ့ ငွေစာရင်းပူးပေါင်းကော်မတီ၏ အစီရင်ခံစာအမှတ်စဉ် (၁၂/၂၀၁၉)ကို ထောက်ခံအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဆွေးနွေးဖို့ ကျန်ရှိတဲ့ လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၁-၈-၂၀၁၉ ရက်မှာ ကျင်းပပြုလုပ်မယ့် ပြည်ထောင်စု လွှတ်တော် အစည်းအဝေးတွင် ဆက်လက်ဆောင်ရွက်ရန်လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၃) ရက်မြောက်နေ့ ရပ်နားကြောင်းနှင့် (၁၄)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၃)ကြိမ် မြောက်ပုံမှန် အစည်းအဝေး (၁၃) ရက်မြောက်နေ့ အစီအစဉ်ကို ရပ်နားပါမယ်။ အစည်းအဝေး (၁၄)ရက် မြောက်နေ့ကို ၂၀၁၉ ခုနှစ်၊ သြဂုတ်လ ၂၁ ရက် (ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ် မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး (၁၃)ရက်မြောက်နေ့ အစည်းအဝေးကို မွန်းလွဲ ၁၃:ဝ၅ နာရီတွင် ရပ်နားပါသည်။</speech>
</postface>
</transcript>
</doc>
