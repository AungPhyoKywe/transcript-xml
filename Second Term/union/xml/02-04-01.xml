<doc>
<docinfo>
<docno>02-04-01.xml</docno>
<pdf>02-04-01.pdf</pdf>
<term value="02">ဒုတိယအကြိမ်</term>
<session value="04" />
<sittingday value="01" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ပထမနေ့မှတ်တမ်း</title>
<date value='30-01-2017'>၁၃၇၈ ခုနှစ်၊ တပို့တွဲလဆန်း ၃ ရက် (၂၀၁ရ ခုနှစ်၊ ဇန်နဝါရီလ ၃၀ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး ပထမနေ့ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ ပထမနေ့ အစီအစဉ် စတင်ပါတော့မယ်။ ဒီကနေ့ စတင်ကျင်းပမယ့် စတုတ္ထပုံမှန်အစည်းအဝေးများမှာ အခမ်းအနားမှူး အဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ကျွန်တော် ဦးကျော်စိုးက စတင်ဆောင်ရွက်သွားမှာ ဖြစ်ပါတယ်ခင်ဗျား။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ပထမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေစုစုပေါင်း ၆၄ရ ဦးရှိပြီး ဒီကနေ့အစည်းအဝေးကို ၅၇၁ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၈၈.၂၅ ရာခိုင်နှုန်းရှိပြီး ထက်ဝက်ကျော်တက်ရောက်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၁၉နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေး အထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ပထမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး ပထမနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး ပထမနေ့ ၃၀-၁-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီးမဲဆန္ဒနယ် အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဦးမိုးရွှေ ပူတာအို၊ - ဦးတင့်စိုး ဖားကန့်၊ - ဒေါ်နန်းထွေးသူ ဖားဆောင်း၊ ဦးခမ်ခန့်ထန် တွန်းဇံ၊ - ဦးကျော်ဌေး လေရှီး၊ - ဦးနေစိုးအောင် ဝန်းသို၊ - ဦးမျိုးဇော်အောင် ကောလင်း၊ - ဦးဉာဏ်ထွန်း ဇီးကုန်း၊ - ဦးခင်အေး နတ်တလင်း၊ - ဦးကျော်ကြီး မင်းလှ၊ ဦးအောင်တင်လင်း နတ်မောက်၊ - ဦးနေထက်ဝင်း ဆင်ပေါင်ဝဲ၊ - ဦးရဲထွန်းဝင်း - ဒေါ်မာမာခိုင် သထုံ၊ - ဦးဦးလှစော မြောက်ဦး၊ - ဦးမောင်သိန်းခိုင် ရသေ့တောင်၊ မင်္ဂလာတောင်ညွန့်၊ ကွမ်းခြံကုန်း၊ အင်းစိန်၊ မြောက်ဥက္ကလာပ၊ သာကေတ၊ ကွန်ဟိန်း၊ တောင်ကြီး၊ - ဦးဖေသန်း - ဒေါ်ခင်စောဝေ - ဒေါ်ဖြူဖြူသင်း - ဦးစိုးသူရထွန်း - ဦးမောင်မောင်ဦး - ဒေါက်တာသန်းဝင်း - ဦးဌေးဝင်းအောင်(ခ) ပြုံးချို - ဒေါက်တာဝေဖြိုးအောင် - ဒေါ်နန်းခင်စော - ဒေါက်တာဒေါ်သန်းငွေ - ဦးစိုင်းစန်သိန်း - ဦးခွန်အောင်ကျော် - ဦးစိုင်းဆိုင်မိုင်း - ဦးစိုင်းသီဟကျော် ဦးစိုင်းမောင်ပွင့်(ခ) ဦးအောင်ပွင့် - ဦးစိုင်းထွန်းအောင် - ဦးစိုင်းငေါင်းဆိုင်ဟိန်း ဦးစိုင်းဘသိန်း - ဦးစိုင်းဦးခမ်း - ဦးစိုင်းသန့်ဇင် - ဒေါ်နန်းမိုး - ဦးတိုးသောင် - ဦးအောင်မြင့်ရှိန် - ဦးဇော်မင်းသိန်း - ဒေါက်တာစိုးမိုးသူ - ဗိုလ်မှူးမိုးမြင့်အောင် - ဗိုလ်မှူးထင်လင်းဦး - ဦးသိန်းလွင် ဦးနိုင်ကိုကို ဟိုပုန်း၊ မိုင်းကိုင်၊ မိုင်းရယ်၊ တန့်ယန်း၊ ကျောက်မဲ၊ မောက်မယ်၊ လင်းခေး၊ သိန္နီ၊ သီပေါ၊ မန်တုံ၊ မိုးမိတ်၊ မဘိမ်း၊ လေးမျက်နှာ၊ မြောင်းမြ၊ တပ်မတော်သား၊ တပ်မတော်သား၊ ကချင်-၁၀၊ ကချင်-၁၂၊ - ဦးစိုးသိန်း - ဒေါ်ရှားမူ - ဦးစောချစ်ဦး - ဦးစောမှားဖောင်ခွာ - ဦးဇွန်ဟေး - ဦးဝင်းအောင် - ဦးကိုကိုနိုင် - ဦးတင်မောင်ဝင်း - ဦးဥက္ကာမင်း - ဦးဟန်ဝင်းသိန်း ဦးစိုးသိန်း(ခ) ဦးမောင်စိုး - ဦးခင်မျိုးဝင်း - ဒေါ်ရွှေရွှေစိန်လတ် - ဦးဝင်းကြိုင် - ဒေါက်တာဝင်းမြင့် - ဦးမောင်မောင်ဆွေ - ဦးကျော်မြင့်ဦး - ဦးစိုးအောင် - ဦးနိုင်သီဟ - ဦးလှမြင့်(ခ) ဦးလှမြင့်သန်း - ဒေါ်မြတ်သီတာထွန်း - ဦးအေးသာအောင် - ဦးခင်မောင်လတ် ဦးကျော်ကျော် - ဒေါ်ထုမေ - ဒေါက်တာဌေးကြွယ် - ဦးညီစိန် - ဒေါက်တာစိုင်းဆိုင်ကျောက်ဆမ် - ဦးစိုင်းဝင်းလှိုင်းခမ်း ကယား -၉၊ ကယား-၅၊ ကရင်-၃၊ ကရင်-၁၂၊ ချင်း-၁၊ စစ်ကိုင်း-၃။ စစ်ကိုင်း-၈၊ စစ်ကိုင်း-၁၀၊ တနင်္သာရီ-၈၊ တနင်္သာရီ-၄၊ တနင်္သာရီ-၁၀၊ တနင်္သာရီ-၁၂၊ ပဲခူး-၃၊ ပဲခူး-၁၀၊ ပဲခူး-၁၁၊ မန္တလေး -၉၊ မန္တလေး-၁၀၊ မန္တလေး-၁၁၊ မွန်-၇၊ မွန်-၅၊ ရခိုင်-၆၊ ရခိုင်-၃၊ ရခိုင်-၄။ ရခိုင်-၁၁၊ ရန်ကုန်-၁၊ ရှမ်း-၅၊ - ဗိုလ်မှူးဇော်ထွန်း တပ်မတော်သား တို့ဖြစ်ကြပါတယ်။ ယနေ့ ပြည်ထောင်စုလွှတ်တော် အစည်းအဝေးသို့ တက်ရောက်နိုင်ခြင်းမရှိတဲ့အတွက် ခွင့်ပန်ကြားသူ ပြည်ထောင်စုလွှတ်တော် ကိုယ်စားလှယ် ၇၆ ဦးရှိပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော် ကိုယ်စားလှယ်များအား ခွင့်အဖြစ် သတ်မှတ်ခွင့်ပြုပေးနိုင် ပါရန် ပြည်ထောင်စုလွှတ်တော် နာယကကြီးအား လေးစားစွာ တင်ပြပန်ကြားအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးကို တက်ရောက် ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခုခွင့်ပန်ကြား၍ ခွင့်ပြုထားသူ ၇၆ ဦး ဖြစ်ပြီး ခွင့်မဲ့ ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက က နှုတ်ခွန်းဆက်စကားပြောကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ၂၀၁ရ ခုနှစ်၊ နှစ်သစ်မှာ လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာ ပါစေကြောင်း ဦးစွာ နှုတ်ခွန်းဆက်သလိုက်ပါတယ်။ ဒီနေ့ဟာဆိုရင် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ ပထမနေ့ ဖြစ်ပါတယ်။ ယနေ့အစည်းအဝေးကို လွှတ်တော်ကိုယ်စားလှယ်များ အားလုံးနီးပါးတက်ရောက်ကြပြီး ပြန်လည်ဆုံတွေ့ခွင့်ရတဲ့အတွက် ဝမ်းမြောက်ဝမ်းသာဖြစ်ရပါကြောင်း ထပ်လောင်းပြောကြားလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ယနေ့ စတင်ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးကာလမှာ ပြည်ထောင်စုအစိုးရအဖွဲ့နဲ့ ပြည်ထောင်စု လွှတ်တော်အနေနဲ့ ဖွဲ့စည်းပုံအခြေခံဥပဒေပါ တာဝန်များနဲ့အညီ နိုင်ငံတော်အတွက်မဖြစ်မနေ ဆောင်ရွက် ပေးရမယ့် ၂၀၁၇-၂၀၁၈ ဘဏ္ဍာနှစ်အမျိုးသားစီမံကိန်းဥပဒေကြမ်း၊ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကြမ်းနဲ့ ၂၀၁ရ ခုနှစ်၊ ပြည်ထောင်စု၏ အခွန်အကောက်ဆိုင်ရာဥပဒေကြမ်းတို့ကို ဆွေးနွေးညှိနှိုင်း ဆုံးဖြတ်အတည်ပြုပေးကြရမှာဖြစ်တဲ့အတွက် ဘဏ္ဍာရေးနှစ် တစ်နှစ်အတွင်း သတ်မှတ် လျာထားတဲ့ ရက်/ က် ဦးစားပေးဆောင်ရွက်ကြရမယ့် အစည်းအဝေးကာလတစ်ရပ် ဖြစ်ပါတယ်။ ဒါကြောင့် ကိုယ်စားလှယ်များအနေနဲ့ ယခင်ပုံမှန်အစည်းအဝေးကာလများထက် ပိုမိုများပြားတဲ့ အလုပ်တာဝန်များနဲ့ ကြုံတွေ့ကြရမှာ ဖြစ်ပါတယ်။ ဒီလိုလုပ်ငန်းတာဝန်များကို ့အောင်မြင်စွာ ပြီးမြောက်နိုင်ဖို့ဆိုရင် အလုပ်ရဲ့ အရေးကြီးမှုအပေါ်မူတည်ပြီး အကျိုးရှိသထက်ရှိအောင် စနစ်တကျ စီမံအသုံးပြုနိုင်ဖို့နဲ့ အားလုံးကလည်း သတ်မှတ်ထားတဲ့ ဥပဒေ၊ နည်းဥပဒေများ အတိုင်း ပူးပေါင်းပါဝင်ဖို့ လိုအပ်ကြောင်း ပြောကြားလိုပါတယ်။ ပြည်ထောင်စုလွှတ်တော်ကိုယ်စားလှယ်များခင်ဗျား။ ယခု ပုံမှန်အစည်းအဝေးကာလမှာ ဆောင်ရွက် ကြရမယ့် အဆိုပါလုပ်ငန်းတာဝန်များဟာ နိုင်ငံတော်ဖွံ့ဖြိုးတိုးတက်ရေးအတွက် အဓိကကျတဲ့အတွက် ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့် ဌာန၊ အဖွဲ့အစည်းများ၊ ကျွမ်းကျင် ပညာရှင်များနဲ့ ကျွန်တော်တို့ရဲ့ ပြည်သူလူထုကိုယ်စားလှယ်များက သေသေချာချာ ညှိနှိုင်းဆွေးနွေးကြဖို့ လိုအပ်မှာဖြစ်ပါတယ်။ ဆွေးနွေးညှိနှိုင်းမှုနဲ့ ဖြစ်ပေါ်လာတဲ့ အခွန်အကောက်ဆိုင်ရာဥပဒေနဲ့ လိုက်လျော ညီထွေမှုရှိတဲ့ အမျိုးသားစီမံကိန်းဥပဒေ၊ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေများပေါ်ထွက် လာရေးကို အချိတ်အဆက်မိမိနဲ့ ပွင့်လင်းမြင်သာစွာ ဆောင်ရွက်ကြရမယ့်ြစ်ပါတယ်။ ဒါကြောင့် သက်ဆိုင်သူအားလုံးက စေတနာမှန်၊ လုပ်နည်းလုပ်ဟန် မှန်ကန်စွာဖြင့် အားထုတ်ကြိုးပမ်း ဆောင်ရွက်ကြဖို့ ပြောကြားလိုပါတယ်။ အထက်ပါ ဥပဒေကြမ်းများနဲ့စပ်လျဉ်းပြီး ဥပဒေဆိုင်ရာသုံးသပ်ချက် အစီရင်ခံစာနဲ့ ငွေကြေးဆိုင်ရာ သုံးသပ်ချက် အစီရင်ခံစာများတင်သွင်းကြရာမှာ အထောက်အကူပြုနိုင်ဖို့အတွက် “၂၀၁၇-၂၀၁၈ ဘဏ္ဍာနှစ် နိုင်ငံတော်၏ အမျိုးသားစီမံကိန်း ဥပဒေကြမ်း၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းနဲ့ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းများ၌ ပါဝင်သည့် စီမံကိန်းလုပ်ငန်းများနှင့် ရငွေသုံးငွေများ စိစစ်ရေးပူးပေါင်းအဖွဲ့”ကိုလည်း ယခင်ဖွဲ့စည်းမှုကိုအခြေခံပြီး အဖွဲ့ (၁၇)ဖွဲ့ ဖွဲ့စည်းပေးထားပြီးဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်သူများကိုယ်စား ပြည်ထောင်စုအစိုးရ အဖွဲ့က ချမှတ်ဆောင်ရွက်နေတဲ့ လုပ်ငန်းစီမံကိန်းတွေ အမြန်အကောင်အထည်ဖော်ဖို့၊ ရရှိလာတဲ့ အကျိုး ကျေးဇူးတွေကို ပြည်သူများနဲ့ လက်ငင်းရေရှည် ခံစားရဖို့အတွက် ရည်မှန်းချက်ထားပြီး အမျိုးသားစီမံကိန်း ဥပဒေကြမ်းကို လေ့လာစိစစ်ကြရမှာ ဖြစ်ပါတယ်။ နိုင်ငံတော်ရဲ့ ထုတ်လုပ်မှုနှင့် ဝန်ဆောင်မှုတန်ဖိုးများကို တိုးတက်လာဖို့အတွက် လွှတ်တော်ကိုတင်ပြလာတဲ့ စီမံကိန်းများဟာ ပြည်သူအများစုကို ဗဟိုပြုရဲ့လား ဆိုတာကိုလည်း ဝိုင်းဝန်းစဉ်းစားအဖြေရှာ ဆောင်ရွက်ကြရမှာ ဖြစ်ပါတယ်။ နောက်တစ်ပိုင်းကတော့ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းကို ဆက်လက် ဆောင်ရွက်ရမှာဖြစ်ပါတယ်။ ပြည်ထောင်စုအစိုးရအဖွဲ့က တင်သွင်းလာတဲ့ အမျိုးသားစီမံကိန်းဥပဒေကြမ်းကို လွှတ်တော်က ဆွေးနွေးအတည်ပြုပြီးတဲ့အခါ အဆိုပါစီမံကိန်းဥပဒေနဲ့ ယခုနှစ်အတွက် အခွန်အခကောက်ခံမှု နှုန်းထားများ၊ သတ်မှတ်ချက်များနှင့်အညီ ရေးဆွဲထားတဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းကို လက်တွေ့ဆောင်ရွက်ရမယ့် စီမံကိန်းဥပဒေနဲ့ ကိုက်ညီမှုရှိ မရှိကို ညီညီညွတ်ညွတ်နဲ့ ပူးပေါင်း ပါဝင်ဆွေးနွေးပြီး ပြည်ထောင်စုလွှတ်တော်က အတည်ပြု ပေးရမှာ ဖြစ်ပါတယ်။ ပြည်ထောင်စု၏ဘဏ္ဍာငွေအရအသုံးဆိုင်ရာ ဥပဒေကြမ်းဟာ အခွန်အကောက်ဆိုင်ရာဥပဒေအရ ရရှိမည့်အခွန်အခများ အပါအဝင် ဝင်ငွေအရပ်ရပ်နဲ့ အမျိုးသားစီမံကိန်းဥပဒေအရ ဘယ်စီမံကိန်း အကောင် အထည်ဖော်ဖို့ ဘယ်လောက်သုံးမယ်ဆိုတာတွေကို ကိန်းဂဏန်းများနဲ့ ပြန်လည်ရေးသားခြင်းသာ ဖြစ်ပါတယ်။ ဒါကြောင့် Budget ဥပဒေကြမ်းဟာ အမျိုးသားစီမံကိန်းဥပဒေနဲ့ကိုက်ညီမှု ရှိ မရှိ၊ ပြည်သူများ၏ လိုအပ်ချက်နှင့် ကိုက်ညီမှု ရှိ မရှိတို့ကို ပြည်ထောင်စုလွှတ်တော်က အဓိကထား စိစစ်ပေးရမှာဖြစ်သလို နိုင်ငံတော်ရဲ့ ရင်းနှီးမြှုပ်နှံမှုနဲ့ စီးပွားရေးတိုးတက်မှုနှုန်းဟာ ကျေနပ်ဖွယ်ရာ ဖြစ်သင့်ဖြစ်ထိုက်တဲ့ အနေ အထားမှာရှိရဲ့လားဆိုတာကို အလေးထား စဉ်းစားလုပ်ဆောင်ကြရမှာ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ လာမယ့်ဘဏ္ဍာရေးနှစ်အတွက် မဖြစ်မနေ ဆောင်ရွက်ပေးရမယ့် လုပ်ငန်းများအပြင် လွှတ်တော်အသီးသီးမှာ ကျန်ရှိနေတဲ့ ဆောင်ရွက်ဆဲဥပဒေကြမ်း များထဲက ဦးစားပေးပြဋ္ဌာန်းသင့်တဲ့ ဥပဒေကြမ်းများ ဆွေးနွေးအတည်ပြုနိုင်ရေးနဲ့ အစည်းအဝေးကာလ အတွင်း ပေါ်ပေါက်လာတဲ့ အခြားအရေးကြီးတဲ့ လွှတ်တော်ဆိုင်ရာလုပ်ငန်းများကိုလည်း ဆက်လက် ဆောင်ရွက်သွားကြရမှာ ဖြစ်ပါတယ်။ ဒါ့အပြင် ၂၀၁၆-၂၀၁ရ ခု ဘဏ္ဍာနှစ်အတွက် ဆောင်ရွက်ဆဲဖြစ်တဲ့ ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေများကို သက်ဆိုင်ရာ တိုင်းဒေသကြီး/ပြည်နယ်များအတွင်း မြို့နယ်များအလိုက် ခွဲဝေသုံးစွဲကြတဲ့နေရာမှာ ပြည်ထောင်စုလွှတ်တော်က သတ်မှတ်ထုတ်ပြန်ထားတဲ့ ဥပဒေ၊ လုပ်ထုံးလုပ်နည်း များ၊ ပြည်ထောင်စုအစိုးရအဖွဲ့က ထုတ်ပြန်ထားတဲ့ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ သုံးစွဲရာမှာ လိုက်နာရမယ့် ဘဏ္ဍာရေး လုပ်ထုံးလုပ်နည်းများနဲ့အညီ စနစ်တကျ မှန်ကန်စွာသုံးစွဲကြဖို့နဲ့ လုပ်ငန်းများကို သတ်မှတ်ကာလအတွင်း ပြီးစီးအောင်မြင်အောင် ဆောင်ရွက်ကြဖို့ တိုက်တွန်းမှာကြား လိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ယနော့ ပြည်ထောင်စုလွှတ်တော် ကိုယ်စားလှယ်များအနေနဲ့ နိုင်ငံတော်နဲ့ နိုင်ငံသား ပြည်သူများအပေါ် မှန်ကန်တဲ့ စိတ်ရင်းစေတနာ ထားရှိပြီး အမြော်အမြင် ကြီးမားစွာဖြင့် လုပ်ကိုင်ဆောင်ရွက်ပေးနိုင်မှု အရည်အချင်းများကို မှတ်ကျောက် တင်ခံရမယ့် ဖြစ်ပါတယ်။ ဒါကြောင့် မိမိတို့ရဲ့ မှန်ကန်တဲ့ စိတ်ကောင်းစေတနာနဲ့ အရည်အချင်း များကိုအသုံးပြုပြီး ပြည်ထောင်စုကြီး အကျိုးစီးပွားအတွက် ပူးပေါင်းဆောင်ရွက်နိုင်ကြပါစေ။ မိမိတို့ နိုင်ငံတော်နဲ့ နိုင်ငံသားများသာမက နိုင်ငံတကာက အလေးထားတဲ့ ဥပဒေပြု လွှတ်တော် အသီးသီးအဖြစ် ရပ်တည်နိုင်စေရေးအတွက် ပြည်ထောင်စုလွှတ်တော် ကိုယ်စားလှယ်များအားလုံးက သန့်ရှင်းတဲ့ စေတနာ၊ မှန်ကန်တဲ့ လုပ်နည်းလုပ်ဟန်များဖြင့် မိမိတို့ရဲ့ ကိုယ်စီတာဝန်ကျေပွန်မှုများကို ထုတ်ဖော်ပြသနိုင်ကြ ပါစေကြောင်း ဆုမွန်ကောင်းတောင်းရင်း ကြိုဆိုနှုတ်ခွန်းဆက်သအပ်ပါတယ်။</speech>
<title>နိုင်ငံတော်သမ္မတ ဦးထင်ကျော် ဦးဆောင်သော မြန်မာကိုယ်စားလှယ်အဖွဲ့ တက်ရောက်ခဲ့သည့် ပြည်ပ ခရီးစဉ်မှတ်တမ်းများကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု သမ္မတမြန်မာနိုင်ငံတော်၊ နိုင်ငံတော်သမ္မတ ဦးထင်ကျော် ဦးဆောင်တဲ့ မြန်မာကိုယ်စားလှယ်အဖွဲ့ရဲ့ ပြည်ပ ခရီးစဉ်များနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၈-၁၂-၂၀၁၆ ရက်စွဲပါစာအမှတ်၊ ၃(၁)/၁/သမ္မတရုံးနဲ့ စာအမှတ်၊ ၃(၂)/၁/သမ္မတရုံးတို့ဖြင့် သဝဏ်လွှာ ပေးပို့ထားပါတယ်။ အဲ့ဒီခရီးစဉ်များကတော့ ဗီယက်နမ်ဆိုရှယ်လစ်သမ္မတနိုင်ငံ၊ ဟနွိုင်းမြို့၌ကျင်းပတဲ့ (၇)ကြိမ်မြောက် ဧရာဝတီ-ကျောက်ဖယား-မဲခေါင် စီးပွားရေးပူးပေါင်းဆောင်ရွက်မှုမဟာဗျူဟာ (The Ayeyawady-Chao Phraya-Mekong Economic Cooperation Strategy-ACMECS) •838: အစည်းအဝေး၊ (၈)ကြိမ်မြောက် ကမ္ဘောဒီးယား၊ လာအို၊ မြန်မာ၊ ဗီယက်နမ်(CLMV) ထိပ်သီးအစည်းအဝေးများ တက်ရောက်ရန်နဲ့ ဗီယက်နမ်ဆိုရှယ်လစ်သမ္မတနိုင်ငံ သမ္မတမစ္စတာထရန်ဒိုင်ကွမ် (Mr. Tran Dai Quang)ရဲ့ ဖိတ်ကြားချက်အရ ၂၅-၁၀-၂၀၁၆ ရက်မှ ၂၈-၁၀-၂၀၁၆ ရက်ထိ သွားရောက်ခဲ့တဲ့ခရီးစဉ်၊ ထိုင်းနိုင်ငံ၊ ဘန်ကောက်မြို့၌ ကျင်းပပြုလုပ်တဲ့ ထိုင်းနိုင်ငံဘုရင်မင်းမြတ် ဘူမိဘောအဒူရာဒက်ရှ်(Bhumibol Adulyadej) နတ်ရွာစံခြင်းအတွက် ဝမ်းနည်းကြောင်း အထိမ်းအမှတ်တရားဝင် အခမ်းအနားသို့ ၉-၁၁-၂၀၁၆ ရက်တွင် နေ့ချင်းပြန်သွားရောက်ခဲ့တဲ့ ခရီးစဉ်တို့ ဖြစ်ပါတယ်။ အထက်ပါ နိုင်ငံတော်သမ္မတရဲ့ ပြည်ပခရီးစဉ်များကို ပြည်ထောင်စုလွှတ်တော်က မှတ်တမ်း တင်ကြောင်း ကြေညာပါတယ်။</speech>
<title>ပြည်ထောင်စုလွှတ်တော်က အတည်ပြုသည်ဟုမှတ်ယူရမည့် သက်ကြီးရွယ်အိုများ ဆိုင်ရာဥပဒေကြမ်းကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သက်ကြီး ရွယ်အိုများဆိုင်ရာဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောတူညီတဲ့ ဥပဒေကြမ်းအဖြစ် ၂၁-၁၂-၂၀၁၆ ရက်မှာ ပြည်ထောင်စုလွှတ်တော်သို့ ပေးပို့ခဲ့တဲ့အတွက် ပြည်ထောင်စု လွှတ်တော်က အတည်ပြုသည်ဟုမှတ်ယူပြီး ဆောင်ရွက်ခဲ့မှုအရ ၃၀-၁၂-၂၀၁၆ ရက်မှာ နိုင်ငံတော်သမ္မတက ဥပဒေအဖြစ် လက်မှတ်ရေးထိုး ထုတ်ပြန်ပြီးဖြစ်ပါတယ်။ အဆိုပါ သက်ကြီးရွယ်အို များဆိုင်ရာ ဥပဒေကြမ်းကို ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ လွှတ်တော်က မှတ်တမ်း တင်ကြောင်း ကြေညာပါတယ်။</speech>
<title>ပြည်ထောင်စုလွှတ်တော် နိုင်ငံတကာပါလီမန်များအဖွဲ့ဆိုင်ရာပူးပေါင်းကော်မတီတွင် ဥက္ကဋ္ဌတာဝန် ပြောင်းလဲတာဝန်ပေးအပ်ခြင်းနှင့် စပ်လျဉ်း၍ လွှတ်တော်သို့ တင်ပြခြင်း</title>
<speech type="speaker">အစီအစဉ် (၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စုလွှတ်တော် နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီကို ၁-၃-၂၀၁၆ ရက်က ကျင်းပပြုလုပ်တဲ့ ပြည်ထောင်စုလွှတ်တော် ပထမပုံမှန်အစည်းအဝေး ဆဋ္ဌမနေ့မှာ လွှတ်တော်ရဲ့ သဘော တူညီချက်ရယူပြီး အဖွဲ့ဝင် ၁၆ ဦးနဲ့ ဖွဲ့စည်းခဲ့ပါတယ်။ အဆိုပါ ပူးပေါင်းကော်မတီကို စတင်ဖွဲ့စည်းခဲ့စဉ်က အမျိုးသားလွှတ်တော် နိုင်ငံတကာဆက်ဆံရေး ကော်မတီရဲ့ ဥက္ကဋ္ဌဖြစ်သူကို ပူးပေါင်းကော်မတီဥက္ကဋ္ဌအဖြစ် တာဝန်ပေးအပ်ခဲ့တာ ဖြစ်ပါတယ်။ အမျိုးသား လွှတ်တော်မှာ ပြောင်းလဲတာဝန်ပေးအပ်မှုအရ နိုင်ငံတကာပါလီမန်များဆိုင်ရာ ပူးပေါင်းကော်မတီ ဥက္ကဋ္ဌ တာဝန်ကို ချင်းပြည်နယ်၊ မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးဇုန်လှယ်ထန်းအစား မန္တလေးတိုင်းဒေသကြီးမဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဒေါက်တာသန်းဝင်းအား ပြောင်းလဲတာဝန်ပေးအပ်ထားပါတယ်။ အထက်ပါ ပြည်ထောင်စုလွှတ်တော် နိုင်ငံတကာပါလီမန်များအဖွဲ့ဆိုင်ရာ ပူးပေါင်းကော်မတီဥက္ကဋ္ဌ ပြောင်းလဲတာဝန်ပေးအပ်မှုနှင့်စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<title>တိုင်းဒေသကြီး၊ ပြည်နယ်များအတွင်းရှိ ရပ်ကွက်၊ ကျေးရွာအုပ်စုနှင့်ကျေးရွာများ တိုးချဲ့ပြင်ဆင်ခြင်းနှင့် အမည်ပြောင်းလဲပြင်ဆင်ဖွဲ့စည်းခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တိုင်း ဒေသကြီး၊ ပြည်နယ်အချို့မှာ ရပ်ကွက်၊ ကျေးရွာအုပ်စု၊ ကျေးရွာများ တိုးချဲ့ ပြင်ဆင်ခြင်းနှင့် အမည် ပြောင်းလဲပြင်ဆင် ဖွဲ့စည်းခြင်းတို့နဲ့စပ်လျဉ်းပြီး ပြည်ထောင်စုလွှတ်တော်၌ မှတ်တမ်းတင်နိုင်ရန် နိုင်ငံတော် သမ္မတရုံးရဲ့ ၂၆-၁၂-၂၀၁၆ ရက်စွဲပါစာအမှတ်၊ ၅၀၈(၃၆)/၁၂/သမ္မတရုံးနဲ့ ၂၃-၁-၂၀၁ရ ရက်စွဲပါစာအမှတ်၊ ၅၀၈(၄၂)/၁၂/သမ္မတရုံးတို့ဖြင့် ပေးပို့ထားပြီး မိတ္တူများကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ အဆိုပါ ပြောင်းလဲပြင်ဆင် ဖွဲ့စည်းခြင်းများကို တင်ပြပါမယ် - စစ်ကိုင်းတိုင်းဒေသကြီးအတွင်း ရွှေဘိုခရိုင်၊ တန့်ဆည်မြို့နယ်၊ ရွာမုံတောင် ကျေးရွာအုပ်စု အတွင်းရှိ တောကျင်ကျေးရွာကို တောဂျင်ကျေးရွာအဖြစ် အမည်ပြောင်းလဲပြီး တောင်ကျေးရွာနဲ့ တောင်ဟုန်ကျေးရွာ ကျေးရွာနှစ်ခုကို စုစည်း၍ တောဂျင်ကျေးရွာအုပ်စုအဖြစ်လည်းကောင်း၊ ခန္တီးခရိုင်၊ ခန္တီးမြို့နယ်အတွင်းရှိ ဟတ္တိကျေးရွာအုပ်စု၊ လင်းဖားကျေးရွာအုပ်စု၊ အရှေ့ကောက်တောင်း ကျေးရွာအုပ်စုနှင့် ပါဆောင်ကျေးရွာအုပ်စုတို့တွင် ကျေးရွာတစ်ရွာစီ တိုးချဲ့ ပြင်ဆင်ဖွဲ့စည်းခြင်း၊ - မန္တလေးတိုင်းဒေသကြီးအတွင်း မြင်းခြံခရိုင်၊ တောင်သာမြို့နယ်တွင် ကျေးရွာအုပ်စု ၆ အုပ်စု၊ မြင်းခြံမြို့နယ်တွင် ကျေးရွာအုပ်စု တစ်အုပ်စုနဲ့ ကျေးရွာတစ်ရွာ၊ ကျောက်ဆည်ခရိုင်၊ တံတားဦး မြို့နယ်တွင် ကျေးရွာအုပ်စု တစ်အုပ်စုနဲ့ ကျေးရွာ ၄ ရွာ၊ မြစ်သားမြို့နယ်တွင် ကျေးရွာအုပ်စု တစ်အုပ်စုနဲ့ ကျေးရွာနှစ်ရွာ၊ ရမည်းသင်းခရိုင်၊ ပျော်ဘွယ်မြို့နယ်တွင် ကျေးရွာတစ်ရွာ၊ ပြင်ဦးလွင်ခရိုင်၊ ပြင်ဦးလွင်မြို့နယ်တွင် ကျေးရွာအုပ်စု တစ်အုပ်စုနှင့် ကျေးရွာ ၃ ရွာတို့ အမည် ပြောင်းလဲ ပြင်ဆင်ဖွဲ့စည်းခြင်း၊ ကျောက်ဆည်ခရိုင်၊ ကျောက်ဆည်မြို့နယ်တွင် ကျေးရွာအုပ်စု တစ်အုပ်စုနဲ့ ကျေးရွာ ၉ ရွာ တိုးချဲ့ဖွဲ့စည်းခြင်း နဲ့ ပြင်ဦးလွင်ခရိုင်၊ မိုးကုတ်မြို့နယ် ကသဲကျေးရွာ အုပ်စုတွင် အောင်မြေလာနဲ့ အောင်သစ်လွင် ကျေးရွာ နှစ်ရွာ တိုးချဲ့ပြင်ဆင်ဖွဲ့စည်းခြင်း၊ - ရခိုင်ပြည်နယ်အတွင်း စစ်တွေခရိုင်၊ စစ်တွေမြို့နယ်၊ ရွာသစ်က ကျေးရွာအုပ်စုအတွင်းရှိ အောင်မင်္ဂလာကျေးရွာကို အောင်မင်္ဂလာမြောက်ရပ်ကွက်အဖြစ် ပြင်ဆင်ဖွဲ့စည်းခြင်းတို့ဖြစ်ပါတယ်။ အထက်ပါရပ်ကွက်၊ ကျေးရွာအုပ်စုနဲ့ ကျေးရွာများ ပြင်ဆင်ဖွဲ့စည်းခြင်းတို့ကို ပြည်ထောင်စုလွှတ်တော် ဆိုင်ရာ ဥပဒေ ပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော ဥပဒေဘာသာပြန်ကော်မရှင်ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၁၀)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဥပဒေ ဘာသာပြန်ကော်မရှင်ဥပဒေကို ပြင်ဆင်သည့် ဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၁၉-၁၂-၂၀၁၆ ရက်မှာ ပေးပို့ထားပါတယ်။ အဆိုပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ပြည်ထောင်စု လွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနဲ့တကွ ယနေ့အစည်းအဝေးသို့ ကြွရောက်လာကြတဲ့ ပြည်ထောင်စုဝန်ကြီး၊ ဒုတိယဝန်ကြီးနဲ့ ဒုတိယရှေ့နေချုပ်တို့အပါအဝင် ပြည်ထောင်စုလွှတ်တော် ကိုယ်စားလှယ်များ အားလုံးမင်္ဂလာပါ။ လွှတ်တော်နှစ်ရပ်သဘောကွဲတဲ့ ဥပဒေတစ်ရပ်ဖြစ်တဲ့ ဥပဒေဘာသာပြန်ကော်မရှင်ဥပဒေကြမ်းနဲ့ စပ်လျဉ်းပြီးတော့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက် အစီရင်ခံစာကို ဥပဒေကြမ်း ပူးပေါင်းကော်မတီရဲ့ ကိုယ်စား ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ အတွင်းရေးမှူး ကျွန်တော် ဒေါက်တာမြတ်ဉာဏစိုး ကနေပြီးတော့ ရှင်းလင်းတင်ပြသွားမှာ ဖြစ်ပါတယ်။ ဒီဥပဒေကြမ်းဟာဆိုရင် ကျွန်တော်တို့ ပြည်သူ့လွှတ်တော်ဘက်မှာ စပြီးတော့ ဆွေးနွေးခဲ့တာ ဖြစ်ပါတယ်။ ပြင်ဆင်ချက်များနဲ့ အတည်ပြုပြီးတော့ အမျိုးသားလွှတ်တော်သို့ ပေးပို့လာပါတယ်။ အမျိုးသား လွှတ်တော်မှာလည်း ဆွေးနွေးတဲ့အခါမှာ ပြင်ဆင်ချက်အချို့နဲ့အတည်ပြုနိုင်ခဲ့ပြီးတော့ ပြည်သူ့လွှတ်တော် ဘက်ကို ပြန်လည်ပေးပို့ခဲ့ပါတယ်။ ဒီလိုပြန်လည်ပေးပို့လိုက်တဲ့အခါမှာတော့ လွှတ်တော်နှစ်ရပ် အယူ အဆမတူတဲ့ အချက် ၆ ချက် ပေါ်ထွက်လာပါတယ်။ ဒီဟာကို ပြည်ထောင်စုလွှတ်တော်မှာ ဆွေးနွေး ဆုံးဖြတ်သင့်တယ်ဆိုပြီးတော့ ပြည်သူ့လွှတ်တော် ကိုယ်စားလှယ်တစ်ဦးကနေပြီးတော့ အဆိုတင်သွင်းခဲ့တဲ့ အတွက်ကြောင့်မို့လို့ ယနေ့ ပြည်ထောင်စုလွှတ်တော်မှာ ဆွေးနွေးဖို့အကြောင်းရင်း ဖြစ်လာတာဖြစ်ပါတယ်။ ခုနကတင်ပြခဲ့သလိုပါပဲ။ သဘောကွဲလွဲတဲ့ လွှတ်တော်နှစ်ရပ် သဘောထားချင်းမတူညီတဲ့ အချက် ၆ ချက်ရှိပါတယ်။ ဒီ ၆ ချက်မှာ ဒုတိယမြောက်အချက်မှာတော့ ပြင်ပဥပဒေပညာရှင် တစ်နည်းအားဖြင့် ပြောရရင် ပြင်ပရှေ့နေတစ်ယောက်ကို ဥပဒေဘာသာပြန်ကော်မရှင်မှာ ထည့်သွင်းဖွဲ့စည်းသင့် မသင့်နဲ့ စပ်လျဉ်းတဲ့ အငြင်းပွားချက်ဖြစ်ပါတယ်။ ကျန်တဲ့ ၅ ချက်စလုံးကတော့ ဥပဒေဘာသာပြန်ကော်မရှင်ကို ဖွဲ့စည်းတဲ့အခါမှာ သတ်မှတ်ထားရှိသင့်တဲ့ လူဦးရေအရေအတွက်ပေါ်မှာပဲ အငြင်းအခုန်ဖြစ်ခဲ့တာ ဖြစ်ပါတယ်။ ကျွန်တော်တို့ ဥပဒေကြမ်းပူးပေါင်းကော်မတီဟာဆိုရင် ဒီအချက် ၆ ချက်ကို စိစစ်တဲ့အခါမှာ ပြည်သူ့ လွှတ်တော်က အတည်ပြု ပြဋ္ဌာန်းချက်တွေ၊ အမျိုးသားလွှတ်တော်က အတည်ပြုပြဋ္ဌာန်းချက်တွေ ဒီဥပဒေဟာ ပြင်ဆင်တဲ့ဥပဒေဖြစ်တဲ့အတွက်ကြောင့်မို့လို့ မူလဥပဒေပါ ပြဋ္ဌာန်းချက်တွေကို အလေးအနက် သုံးသပ်ခဲ့ ပါတယ်။ အဖြစ်သင့် အဖြစ်ထိုက်ဆုံးသော အခြေအနေမျိုးဖြစ်အောင် စဉ်းစားဆောင်ရွက်ခဲ့တယ် ဆိုတာကို လွှတ်တော်ကို ဦးစွာပန်ကြားတင်ပြလိုပါတယ်။ ပထမဦးဆုံး သဘောကွဲလွဲချက်ကတော့ ဥပဒေကြမ်းရဲ့ အပိုဒ် ၂ မှာပါတဲ့ မူလဥပဒေ ပုဒ်မ ၄(ဂ)ကို အစားထိုးတာဖြစ်ပါတယ်။ ဒီနေရာမှာ ပြည်သူ့လွှတ်တော်ကတော့ ပြည်ထောင်စုရှေ့နေချုပ်က အမည် စာရင်းပေးပို့တဲ့သူ ငါးဦးလို့ အတည်ပြုထားပါတယ်။ အမျိုးသားလွှတ်တော်ကတော့ ပြည်ထောင်စု ရှေ့နေချုပ်က အမည်စာရင်းပေးပို့သူ တစ်ဦးလို့ပဲ ငါးဦးနဲ့ တစ်ဦး ဒီလိုဝိဝါဒကွဲနေတာ ဖြစ်ပါတယ်။ ကော်မတီအနေနဲ့ကတော့ ပြည်ထောင်စုရှေ့နေချုပ်က အမည်စာရင်းပေးတဲ့အခါမှာ ဥပဒေဘာသာပြန် လုပ်ငန်းကို ကျွမ်းကျင်တဲ့သူဖြစ်သင့်တယ်။ ဒါကြောင့်မို့လို့ ပြည်ထောင်စုရှေ့နေချုပ်က အမည်စာရင်း ပေးသော ဥပဒေဘာသာပြန်လုပ်ငန်း ကျွမ်းကျင်သူ နှစ်ဦးဆိုပြီးတော့ ကျွန်တော်တို့ ပြည်ထောင်စု လွှတ်တော်ကြီးက ပြင်ဆင်အတည်ပြုပေးဖို့အတွက် တင်ပြလိုပါတယ်။ သဘောကွဲလွဲချက်(၂)က ရှေးဦးတင်ပြခဲ့သလိုပါပဲ။ အမျိုးသားလွှတ်တော်ကတော့ တရားလွှတ်တော် ရှေ့နေလုပ်သက် တစ်ဆယ်နှစ်နှင့်အထက် ရှိသူတစ်ဦးဆိုပြီးတော့ ပြင်ပဥပဒေပညာရှင် တစ်နည်းအားဖြင့် ပြင်ပရှေ့နေတစ်ဦး ဒီဥပဒေဘာသာပြန် ကော်မရှင်မှာပါဝင်နိုင်အောင်လို့ အတည်ပြု ပြဋ္ဌာန်းထားတာ ဖြစ်ပါတယ်။ ဒီအချက်မှာလည်း ပြင်ပဥပဒေပညာရှင် ဖြစ်ထိုက်ပေမယ့် ဥပဒေဘာသာပြန်လုပ်ငန်း ကျွမ်းကျင်တဲ့သူ ဖြစ်သင့်တယ်ဆိုပြီးတော့ ဥပဒေဘာသာပြန်လုပ်ငန်း ကျွမ်းကျင်သည့် တရားလွှတ်တော် ရှေ့နေနှစ်ဦးဆိုတဲ့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ကို ပြည်ထောင်စုလွှတ်တော်ကြီးက အတည်ပြု ပေးနိုင်ဖို့ လေးစားစွာ တင်ပြလိုပါတယ်။ သဘောကွဲလွဲချက်အမှတ်(၃)၊ (၄)၊ (၅)ကတော့ ကျွန်တော်တို့ ဥပဒေဘာသာပြန်ကော်မရှင်မှာ ပါဝင်သင့်တဲ့ တက္ကသိုလ်အသီးသီးက ဥပဒေပညာရပ်၊ အင်္ဂလိပ်စာ၊ မြန်မာစာပညာရပ်၊ ဒီပညာရပ် ၃ ခုက လက်ရှိတာဝန်ထမ်းဆောင်ဆဲ ဒါမှမဟုတ် အငြိမ်းစားပါမောက္ခ သို့မဟုတ် ကထိကတွေ ပါဝင်နိုင်ဖို့ ဖွဲ့စည်းခြင်းဆိုင်ရာ ပြဋ္ဌာန်းချက်ဖြစ်ပါတယ်။ ပြည်သူ့လွှတ်တော်ကတော့ တစ်ဦးစီလို့ ပြဋ္ဌာန်းခဲ့ပြီးတော့ အမျိုးသားလွှတ်တော်ကတော့ နှစ်ဦးစီလို့ ပြဋ္ဌာန်းခဲ့တာ ဖြစ်ပါတယ်။ ဒီအခါမှာ တစ်ဦးနဲ့တစ်ဦးလည်း တိုင်ပင်ပြီးတော့ ဆောင်ရွက်နိုင်မယ်။ နောက်တစ်ခါ ပူးပေါင်းပြီးတော့လည်း ဆောင်ရွက်နိုင်မယ့် အနေ အထားတွေရှိအောင်လို့ နှစ်ဦးဆိုတာကတော့ ပိုသင့်တော်ပါတယ်လို့ ကျွန်တော်တို့ ဥပဒေကြမ်းပူးပေါင်း ကော်မတီက ဒီလိုပဲသဘောထား ရရှိဆောင်ရွက်ခဲ့တာဖြစ်ပါတယ်။ သဘောကွဲလွဲချက်(၅) မှာကတော့ မြန်မာစာဌာနမှာ ဖွဲ့စည်းတဲ့အသုံးအနှုန်းကိုလည်း ရှေ့မှာပါခဲ့တဲ့ ဥပဒေပညာရပ်နဲ့ အင်္ဂလိပ်စာဘာသာရပ် များက အသုံးအနှုန်းနဲ့ တစ်ညီတစ်ညွတ်တည်းဖြစ်စေဖို့အတွက် ၄(စ) တက္ကသိုလ်၊ ကောလိပ် မြန်မာစာ ဌာနများမှ တာဝန်ထမ်းဆောင်ဆဲ သို့မဟုတ် အငြိမ်းစားပါမောက္ခ၊ ကထိက နှစ်ဦးကို အဖွဲ့ဝင်ဆိုပြီးတော့ ပြဋ္ဌာန်းသင့်ပါကြောင်း တင်ပြလိုပါတယ်။ သဘောကွဲလွဲချက်(၆)မှာကလည်း ကော်မရှင်ရဲ့ လုပ်ငန်းကော်မတီကို ဖွဲ့စည်းတဲ့အခါမှာ လူဦးရေ ပိုင်းဆိုင်ရာ အငြင်းပွားမှုသာ ဖြစ်ပါတယ်။ ဒီကွဲလွဲချက်ကိုတော့ ပြည်သူ့လွှတ်တော်က ပြဋ္ဌာန်းခဲ့တဲ့ ပြဋ္ဌာန်းချက်ဟာ သင့်လျော်တဲ့အတွက်ကြောင့်မို့လို့ ပြည်သူ့လွှတ်တော်ရဲ့ ပြဋ္ဌာန်းချက်အတိုင်းပဲ ပြည်ထောင်စု လွှတ်တော်ကြီးက ဆုံးဖြတ်အတည်ပြုပေးနိုင်ဖို့ လေးစားစွာ တင်ပြအပ်ပါတယ်။ လွှတ်တော်နှစ်ရပ်သဘောကွဲလွဲတဲ့ အချက် (၆)ချက်အပေါ်မှာ ကျွန်တော်တို့ဆက်စပ်ပြီးတော့ ခုန တင်ပြခဲ့သလိုပါပဲ။ မူလဥပဒေ၊ ပြင်ဆင်တဲ့ဥပဒေပါ ပြဋ္ဌာန်းချက်တွေနဲ့ ချိန်ထိုးပြီးတော့ စဉ်းစားကြည့်တဲ့ အခါမှာ မူလဥပဒေပါ ပြဋ္ဌာန်းချက်တစ်ရပ်ကိုလည်း ကျွန်တော်တို့ပြင်ဆင်ဖို့ အကြောင်းတရား ပေါ်ပေါက် လာပါတယ်။ ဒါကြောင့်မို့လို့ ပြည်ထောင်စုလွှတ်တော်ဆိုင်ရာနည်းဥပဒေ ၉၈ အရ ကျွန်တော်တို့ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီကနေပြီးတော့ အကြံပြုချက်အနေနဲ့ တင်ပြလိုပါတယ်။ အဲဒါကတော့ အပိုဒ် ၂ ပါမူလဥပဒေပုဒ်မ ၄ ပုဒ်မခွဲ (ခ) ပါဖော်ပြထားတဲ့ ဖွဲ့စည်းခြင်းဆိုင်ရာ ပြဋ္ဌာန်းချက်ဖြစ်ပါတယ်။ မူလဥပဒေမှာတော့ ပြည်ထောင်စုတရားသူကြီးချုပ်ကနေပြီးတော့ အမည်စာရင်းပေးပို့သူ ဒီလိုပဲပြဋ္ဌာန်း ပါတယ်။ သို့သော်ငြားလည်း ဒါဟာဥပဒေဘာသာပြန် ကော်မရှင်ဖြစ်တာနဲ့အညီ ဘာသာပြန်လုပ်ငန်း ကျွမ်းကျင်တဲ့ ပုဂ္ဂိုလ်တွေဖြစ်သင့်တယ်ဆိုပြီးတော့ ကျွန်တော်တို့ ဥပဒေကြမ်းပူးပေါင်းကော်မတီအနေနဲ့ ကတော့ ၄(ခ) ပြည်ထောင်စုတရားသူကြီးချုပ်က အမည်စာရင်းပေးသော ဥပဒေဘာသာပြန် လုပ်ငန်း ကျွမ်းကျင်သူနှစ်ဦးကို အဖွဲ့ဝင်အဖြစ် ထည့်သွင်းဖွဲ့စည်းသင့်ပါကြောင်း လွှတ်တော်ကို လေးစားစွာ တင်ပြ လိုပါတယ်။ ဒီစိစစ်လေ့လာတွေ့ရှိချက်များအပေါ်မှာ အခြေပြုပြီးတော့ လွှတ်တော်နှစ်ရပ် သဘောကွဲလွဲတဲ့ အချက်တွေအနက်မှ ဥပဒေကြမ်းရဲ့ အပိုဒ် ၂ မူလဥပဒေပုဒ်မ ၄ ပုဒ်မခွဲ(ဃ)၊ ပုဒ်မခွဲ(င) တို့ကို အမျိုးသား လွှတ်တော်ရဲ့ အတည်ပြုချက်အတိုင်း ထားရှိပေးဖို့၊ ဥပဒေကြမ်းရဲ့ အပိုဒ် ၃ ကို ပြည်သူ့လွှတ်တော်ရဲ့ အတည်ပြုချက်အတိုင်း ထားရှိပေးဖို့၊ ဥပဒေကြမ်းရဲ့ အပိုဒ် ၂ မှာပါရှိတဲ့ မူလဥပဒေပုဒ်မ ၄ ပုဒ်မခွဲ(ဂ)နဲ့ အမျိုးသားလွှတ်တော်က အသစ်ဖြည့်စွက်ထားတဲ့ ဥပဒေကြမ်းရဲ့ အပိုဒ် ၂ ပါ မူလဥပဒေပုဒ်မ ၄ ပုဒ်မခွဲ(ဃ)နဲ့ တစ်ခါ မူလဥပဒေပုဒ်မ ၄ ပုဒ်မခွဲ(စ) တို့ကိုတော့ ပြင်ဆင်ပြီးတော့ အတည်ပြုပေးဖို့ တင်ပြလိုပါတယ်။ လွှတ်တော်နှစ်ရပ်က အတည်ပြုထားခဲ့တဲ့ ဥပဒေကြမ်းရဲ့ အပိုဒ် ၂ ပါ မူလဥပဒေပုဒ်မ ၄ ပုဒ်မခွဲ(ခ)ကို ပြည်ထောင်စုတရားသူကြီးချုပ်ကနေပြီးတော့ အမည်စာရင်း ပေးပို့ရမယ့် ဥပဒေဘာသာပြန်ကျွမ်းကျင်သူ နှစ်ဦးဆိုတဲ့ စကားရပ်ကိုတော့ ပြည်ထောင်စုလွှတ်တော်ဆိုင်ရာ နည်းဥပဒေ ၉၈ နဲ့အညီ ပြည်ထောင်စု လွှတ်တော်က ပြင်ဆင်အတည်ပြု ဆောင်ရွက်သင့်ပါကြောင်း ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီအနေနဲ့ လွှတ်တော်ကို လေးစားစွာ အစီရင်ခံတင်ပြအပ်ပါတယ်။ အားလုံးကို အထူးပဲကျေးဇူး တင်ရှိပါတယ်ခင်ဗျား။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘောကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်များရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၁-၂-၂၀၁ရ ရက် (ဗုဒ္ဓဟူးနေ့) ညနေ ၄ နာရီ(၁၆၀၀ နာရီ) နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
<bill>
<title>၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနှင့်စပ်လျဉ်း၍ ပြည်ထောင်စုအစိုးရ အဖွဲ့ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့တင်သွင်းခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ကသာ တင်သွင်းခွင့်ရှိပြီး ပြည်ထောင်စုလွှတ်တော်၌သာ ဆွေးနွေးဆုံးဖြတ်ရမယ့် ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းကို လွှတ်တော်သို့ တင်သွင်းမှာဖြစ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၉၄၊ ၉၅ နဲ့အညီ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနဲ့ ပြည့်စုံပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဖွဲ့စည်းပုံအခြေခံဥပဒေ ပုဒ်မ ၁၀၀ ပုဒ်မခွဲ(ခ)မှာ နိုင်ငံတော်၏ အမျိုးသားစီမံကိန်း၊ နှစ်စဉ်အရအသုံးခန့်မှန်းခြေငွေစာရင်းနှင့် အခွန်အကောက်ဆိုင်ရာ ဥပဒေကြမ်းများကို သတ်မှတ်ထားတဲ့ နည်းလမ်းများနှင့်အညီ ပြည်ထောင်စုလွှတ်တော်မှာ ဆွေးနွေး ဆုံးဖြတ်ရမည်ဟု ပြဋ္ဌာန်းထားပါတယ်။ အဆိုပါပြဋ္ဌာန်းချက်နှင့်အညီ ၂၀၁ရ ခုနှစ်၊ ပြည်ထောင်စုရဲ့ အခွန်အကောက်ဥပဒေမူကြမ်းကို ပြည်ထောင်စုအစိုးရအဖွဲ့ ကိုယ်စား ကျွန်တော်မှ ပြည်ထောင်စု လွှတ်တော်သို့ ရှင်းလင်းတင်သွင်းမှာ ဖြစ်ပါတယ်။ Power Point အသုံးပြုခွင့်ပြုပါရန်လည်း ပန်ကြားအပ်ပါတယ်။ ဖွဲ့စည်းပုံအခြေခံဥပဒေနဲ့အညီ နှစ်စဉ် ပြည်ထောင်စု၏အခွန်အကောက်ဥပဒေ တင်သွင်းမှုနဲ့စပ်လျဉ်း၍ ၂၅-၂-၂၀၁၄ ရက်နေ့တွင် ကျင်းပ ပြုလုပ်သော ပထမအကြိမ် ပြည်ထောင်စုလွှတ်တော် နဝမပုံမှန်အစည်းအဝေး (၁၇)ရက်မြောက်နေ့မှာ ပထမ ဦးဆုံးအကြိမ်အဖြစ်နဲ့ စတင်တင်သွင်းခဲ့ပါတယ်။ ယခုအခါမှာ ပြည်ထောင်စုလွှတ်တော်က အတည်ပြု ပြဋ္ဌာန်းပေးခဲ့တဲ့ နှစ်စဉ် အခွန်အကောက်ဥပဒေပေါင်း ၃ ခုရှိပြီ ဖြစ်ပါတယ်။ ယနေ့တင်သွင်းမည့် ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေသည် စတုတ္ထမြောက် နှစ်စဉ် အခွန်အကောက်ဥပဒေ ဖြစ်သကဲ့သို့ ဒုတိယအကြိမ်မြောက် ပြည်ထောင်စုလွှတ်တော်အနေဖြင့် ပထမဦးဆုံး အတည်ပြု ပြဋ္ဌာန်းပေးရမည့် နှစ်စဉ် အခွန်အကောက်ဥပဒေ ဖြစ်ပါတယ်။ အခွန်ဆိုင်ရာဥပဒေသည် နိုင်ငံတော်အတွက် အခွန်ရရှိရေး တစ်ဘက် တည်းကို ကြည့်ရန်မဟုတ်ဘဲ ဘက်ပေါင်းစုံမှ ချဉ်းကပ်သုံးသပ်၍ သိမ်မွေ့စွာဆောင်ရွက်ရတဲ့ ဥပဒေ တစ်ရပ်ဖြစ်ပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီးများကလည်း နိုင်ငံတော်အတွက် အခွန် ရရှိရေးနှင့် အခွန်ထမ်းပြည်သူများဘက်မှလည်း အခွန်တာဝန်ကို ဝန်ထုပ်ဝန်ပိုး မဖြစ်စေဘဲ ထမ်းဆောင် နိုင်စေမည့်အခွန်နှုန်းများ ဖြစ်စေရေးတို့ကို ဝိုင်းဝန်းသုံးသပ် ဆွေးနွေးပေးကြပါရန် ဦးစွာ ရှင်းလင်းတင်ပြ လိုပါတယ်။ နိုင်ငံတော်ရဲ့ အခွန်ဘဏ္ဍာရေးမူဝါဒကို ချမှတ်တဲ့နေရာမှာ အခွန်အကောက်မူဝါဒနှင့် အသုံးစရိတ် မူဝါဒတို့ ပါဝင်ပါတယ်။ အခွန်အကောက်မူဝါဒသည် ဘဏ္ဍာရေးမူဝါဒ၏ အဓိကလက်နက်တစ်ခုပဲ ဖြစ်ပါတယ်။ နိုင်ငံတော်အနေဖြင့် အခွန်ကောက်ခံမှုကို စနစ်တကျဆောင်ရွက်ပြီး ပြည်သူ့ဘဏ္ဍာရေးစီမံခန့်ခွဲမှုကို ထိန်းသိမ်း ဆောင်ရွက်သွားရမှာ ဖြစ်ပါတယ်။ နိုင်ငံတော်တွင် စစ်မှန်သည့်ပါတီစုံဒီမိုကရေစီစနစ်ကို ဖော်ဆောင်လျက် ရှိရာ နိုင်ငံတော်အတွက် လိုအပ်သော အသုံးစရိတ်အား အခွန်အကောက်မှရငွေကို အဓိကအားထားပြီး ဆောင်ရွက်ကြရမှာ ဖြစ်ပါတယ်။ သို့ဖြစ်ပါ၍ အခွန်အကောက်မူဝါဒများချမှတ်သည့်အခါမှာ နိုင်ငံတော်ရဲ့ ရငွေတည်ငြိမ်မှု (Revenue Stability) ဖြစ်စေမည့် အခွန်မူဝါဒများကို ချမှတ်ဆောင်ရွက်လျက်ရှိပါတယ်။ ရငွေတည်ငြိမ်မှုဖြစ်စေမည့် အခွန်မူဝါဒကို ချမှတ်ဆောင်ရွက်ရာတွင် သီအိုရီအပေါ် အခြေခံ၍လည်းကောင်း၊ နိုင်ငံတကာအတွေ့အကြုံများအပေါ် အခြေခံ၍လည်းကောင်း၊ နိုင်ငံတကာအဖွဲ့အစည်းများဖြစ်သော အပြည်ပြည် ဆိုင်ရာငွေကြေးရန်ပုံငွေ အဖွဲ့၊ ကမ္ဘာ့ဘဏ်၊ အမေရိကန်ဘဏ္ဍာရေးဌာန နည်းပညာဆိုင်ရာ အထောက် အကူပြု အဖွဲ့ စသည့်အဖွဲ့အစည်းများ၏ ဘဏ္ဍာရေးနှင့် နည်းပညာပိုင်းဆိုင်ရာ အကြံဉာဏ်များအပေါ်မှာ အခြေခံ၍လည်းကောင်း လိုအပ်သည့်လေ့လာမှုများပြုလုပ်ခဲ့ပြီး မိမိတို့ အတွေအကြုံ များကိုပါ အခြေခံ၍ ပေါင်းစပ်ဆောင်ရွက်သွားမှာ ဖြစ်ပါတယ်။ အနာဂတ်ကာလတွင် အခွန်အခြေခံကို ပိုမိုကျယ်ပြန့်စွာဖြင့် တစ်နိုင်ငံလုံးအတိုင်းအတာဖြင့် ပါဝင် ဆောင်ရွက်နိုင်မည့် အခွန်စနစ်ဖြစ်သော (All Inclusive Tax System) တစ်ခုဖြစ်သော တန်ဖိုးဖြည့်အခွန် (Value Added Tax) စနစ်နဲ့ အခွန်ဆိုင်ရာ လိုက်နာဆောင်ရွက်မှု ရှင်းလင်းလွယ်ကူနိုင်မည့် အခွန်ထမ်း mosoga 3əzso38:080poso (Self Accessment System-SAS) of close:comičaj: ပြည်တွင်းအခွန်များဦးစီးဌာနအနေဖြင့် ၂၀၁၆ ခုနှစ်မှ ၂၀၂၀ ခုနှစ်အထိ (၅)နှစ်တာကာလအတွင်း ဆောင်ရွက်မည့် အခွန်ဆိုင်ရာမဟာဗျူဟာအစီအစဉ်များကို များနဲ့ လိုက်လျောညီထွေစွာ ပြုပြင် ပြောင်းလဲဆောင်ရွက်နိုင်ရန် ရေးဆွဲချမှတ်ထားပြီးဖြစ်ပါတယ်။ မဟာဗျူဟာအရရောက်ရှိရမည့် မျှော်မှန်းချက် ပန်းတိုင်(Vision)၊ အဆိုပါမျှော်မှန်းချက်ပန်းတိုင်ကို ရောက်ရှိရေးအတွက် အောင်မြင်စွာ အကောင်အထည် ဖော်ဆောင်ရွက်နိုင်ရန် ဆောင်ရွက်ရမည့် လုပ်ငန်းတာဝန်များ (Mission)နှင့် အဆိုပါလုပ်ငန်းတာဝန် များကို အကောင်အထည်ဖော် ဆောင်ရွက်နိုင်ရန် အဓိကရည်မှန်းချက် (Goals)တို့ကို ချမှတ်ဆောင်ရွက်လျက် ရှိပါတယ်။ လေးစားအပ်ပါသော နာယကကြီးခင်ဗျာ။ အဆိုပါမဟာဗျူဟာ မူဝါဒရည်မှန်းချက်များကို အခြေခံပြီး ၂၀၁၆ ခုနှစ်၊ ပြည်ထောင်စု၏ အခွန်အကောက်ဥပဒေကို လက်တွေ့လိုက်နာ ကျင့်သုံးဆောင်ရွက်ခဲ့ရာမှာ တွေ့ရှိခဲ့ရတဲ့ အားနည်းချက်များ၊ အားသာချက်များ၊ လုပ်ငန်းဆက်စပ်ဌာနအသီးသီးရဲ့ သဘောထား မှတ်ချက်များ၊ ကုန်သည်စက်မှုအသင်းချုပ်နှင့် ညီနောင်အသင်းအဖွဲ့များရဲ့ အကြံပြု တင်ပြချက်များကို ပေါင်းစပ်ပြီး ၂၀၁ရ ခုနှစ်၊ ပြည်ထောင်စုရဲ့ အခွန်အကောက်ဥပဒေကြမ်းကို ပြုစုရေးဆွဲခဲ့ပါတယ်။ ဥပဒေမူကြမ်း ပြုစုရာမှာ အခွန်ထမ်းပြည်သူများ ထိရောက်စွာလိုက်နာ ဆောင်ရွက်နိုင်ရန်အတွက် ပြင်ဆင်ပြဋ္ဌာန်းချက်များ နည်းနိုင်သမျှနည်းစေရန်နှင့် နိုင်ငံတော်၏ လက်ရှိစီးပွားရေးအခြေအနေနှင့် လိုက်လျောညီထွေ ဖြစ်အောင် ပြင်ဆင်သင့် ပြင်ဆင်ထိုက်သော အခွန်နှုန်းများ၊ ကင်းလွတ်ခွင့်များ၊ သက်သာခွင့်များ ပါဝင်နိုင်ရန် ဆောင်ရွက်ခဲ့ပါတယ်။ ၂၀၁၆-၂၀၁ရ ဘဏ္ဍာနှစ် မူလခန့်မှန်းခြေစာရင်းအရ အခွန်အရပ်ရပ် ကောက်ခံရန် လျာထားချက် ကျပ်ဘီလီယံပေါင်း ၆,၂၁၉.၇၅၉ ရှိခဲ့ပါတယ်။ ယခု ၂၀၁ရ ခုနှစ်၊ ပြည်ထောင်စုရဲ့ အခွန်အကောက် ဥပဒေဖြင့် ၂၀၁၇-၂၀၁၈ ဘဏ္ဍာနှစ်အတွက် အခွန်အရပ်ရပ် ကောက်ခံရန် မူလလျာထားချက် အဖြစ် ကျပ် ဘီလီယံပေါင်း ၆,၄၈၁,၀၀၉ သတ်မှတ်ကောက်ခံသွားမှာ ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန အနေဖြင့် တာဝန်ယူကောက်ခံရမည့် အခွန်အကောက် ၆ မျိုးအတွက် ၂၀၁၇-၂၀၁၈ ဘဏ္ဍာရေးနှစ် မူလ ကောက်ခံရန် လျာထားချက် ကျပ်ဘီလီယံပေါင်း ၅,၄၀၆.၇၈၈ ဖြစ်ရာ အခွန်အရပ်ရပ်ကောက်ခံရန် လျာထားချက်စုစုပေါင်းရဲ့ ၈၃.၄၃ ရာခိုင်နှုန်းခန့်ပါဝင်ပါတယ်။ လျာထားချက်ပြုလုပ်ရာမှာ လက်ရှိစီးပွားရေး အခြေအနေ၊ ယခုတင်သွင်းမည့် အခွန်အကောက်ဥပဒေကြမ်းပါ အခွန်နှုန်းများ၊ အခွန်ကျသင့်မှု တိုးတက် လာမည့်အခြေအနေ၊ အခွန်ဆိုင်ရာ ကင်းလွတ်ခွင့်၊ သက်သာခွင့်စသည်တို့ကို ချိန်ဆပြီး သင့်တင့် မျှတအောင် လျာထားပေးခြင်း ဖြစ်ပါတယ်။ နာယကကြီးခင်ဗျား။ ၂၀၁ရ ခုနှစ်၊ ပြည်ထောင်စုရဲ့ အခွန်အကောက်ဥပဒေကြမ်းနှင့် ပတ်သက်၍ ဆက်လက်တင်ပြပါမယ်။ ဥပဒေကြမ်းမှာ အခန်းပေါင်း (၉)ခန်း၊ ပုဒ်မပေါင်း (၃၈) ခုပါရှိပါတယ်။ ၂၀၁၆ ခုနှစ်၊ ပြည်ထောင်စုရဲ့ အခွန်အကောက်ဥပဒေကိုအခြေခံပြီး စကားရပ်များ အစားထိုးပြင်ဆင် ဖြည့်စွက်ခြင်း၊ အထူးကုန်စည်ခွန်အခွန်နှုန်းအချို့ကို ပြင်ဆင်ခြင်း (၁၁)ရပ်၊ အထူးကုန်စည်ခွန်ကျသင့်မည့် ကုန်စည်များ အား ထပ်မံဖြည့်စွက်ခြင်း (၃)ရပ်၊ ပြည်ပသို့တင်ပို့ရောင်းချခြင်းအတွက် အထူးကုန်စည်ခွန် ကျသင့်သည့် အထူး ကုန်စည်အမျိုးအစားများအား ပြင်ဆင်ဖြည့်စွက်ခြင်း (၅)ရပ်၊ ကုန်သွယ်လုပ်ငန်းခွန် ကင်းလွတ်ခွင့် ပြင်ဆင်ခြင်း (၅)ရပ်၊ သက်သာခွင့်ပြင်ဆင်ခြင်း (၁)ရပ်နှင့် အသစ်ဖြည့်စွက်ခြင်း (၁)ရပ်၊ ဝင်ငွေခွန်ကင်းလွတ် ခွင့်ပြုခြင်းနှင့်ပတ်သက်၍ ဖြည့်စွက်ခြင်း (၁)ရပ်၊ ပယ်ဖျက်ခြင်း (၁)ရပ်နှင့် ပြဋ္ဌာန်းချက် အသစ်ဖြည့်စွက်ချက် (၁)ရပ်တို့ဖြင့် ဆောင်ရွက်ထားပါကြောင်း တင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ အထူးကုန်စည်ခွန် အခွန်နှုန်းအချို့အား ပြင်ဆင်ခြင်း (၁၁)ရပ်၊ အထူးကုန်စည်ခွန်ကျသင့်မည့် ကုန်စည်များအား ထပ်မံ ဖြည့်စွက်ခြင်း (၃)ရပ်၊ ပြည်ပသို့ တင်ပို့ရောင်းချခြင်းအတွက် အထူးကုန်စည်ခွန်ကျသင့်သည့် အထူး ကုန်စည် အမျိုးအစားများအား ပြင်ဆင်ဖြည့်စွက်ခြင်း (၅)ရပ်တို့နှင့်စပ်လျဉ်း၍ ဆက်လက် ရှင်းလင်းတင်ပြပါမယ်။ အထူးကုန်စည်များဖြစ်တဲ့ အရက်၊ စီးကရက်၊ ဝိုင်အမျိုးမျိုးတို့ရဲ့ ပြောင်းလဲလာသော တန်ဖိုးများ အပေါ်မှာ အခွန်ကောက်ခံရာမှာ လက်ရှိစီးပွားရေးအခြေအနေ၊ ကျန်းမာရေးရှုထောင့်၊ မရှိမဖြစ် ကုန်ပစ္စည်းရှုထောင့် တို့မှသုံးသပ်၍ သင့်လျော်သော အခွန်ရာခိုင်နှုန်းများဖြင့် ကောက်ခံနိုင်ရန်ရည်ရွယ်ပြီး နှုန်းထားများ ပြင်ဆင်ထားပါတယ်။ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက သဘာဝသစ်တော များအား ကာကွယ်ထိန်းသိမ်းရန်နှင့် အနားပေးရန်အတွက် ၂၀၁၄ ခုနှစ်၊ ဧပြီလမှစ၍ သစ်အလုံးလိုက် ပြည်ပ တင်ပို့မှုကို ရပ်ဆိုင်းခဲ့ပြီး ၂၀၁၆-၂၀၁ရ ဘဏ္ဍာရေးနှစ်မှာ သစ်ထုတ်လုပ်ခြင်းအား တစ်နှစ်ရပ်ဆိုင်းမည် ဖြစ်သဖြင့် ၂၀၁ရ ခုနှစ်၊ ပြည်ထောင်စုရဲ့ အခွန်အကောက်ဥပဒေမှာ ကျွန်းနှင့် သစ်မာသစ်လုံးများအား အထူးကုန်စည်ခွန်ဇယားမှ ပယ်ဖျက်ပေးပါရန် အကြံပြုချက်များ ရရှိခဲ့ပါတယ်။ သို့ရာတွင် ၂၀၁၇-၂၀၁၈ ဘဏ္ဍာရေးနှစ်မှာ ပြည်တွင်းသစ်ထုတ်လုပ်ခြင်းကို ပြန်လည်ဆောင်ရွက်မည်ဖြစ်ကြောင်း သိရှိရသဖြင့် အထူးကုန်စည်အဖြစ် သတ်မှတ်ထားတဲ့ ကျွန်းနှင့် သစ်မာသစ်လုံးများ၊ တစ်ဆယ်လက်မပတ်လည်နှင့် အထက် ကျွန်းနှင့် သစ်မာသစ်ခွဲသားများ ဟူသောစကားရပ်အစား သစ်လုံး၊ သစ်ခွဲသားများဟူ၍ စကားရပ် ပြောင်းလဲပြင်ဆင်ထားပြီး ယခင်အခွန်နှုန်းများအစား ၅ ရာခိုင်နှုန်းသို့ လျှော့ချသတ်မှတ်တင်ပြထား ပါတယ်။ အလားတူ ကျောက်စိမ်းနှင့် အခြားကျောက်မျက်ရတနာများတွင် စိန်သည် ပြည်တွင်းမှ ထွက်ရှိခြင်း မဟုတ်သည့်အတွက် ပယ်ဖျက်ထားပြီး ကျန်ကျောက်မျက်ရတနာများမှာ အမျိုးအစားအလိုက် သဘောသဘာဝ မတူညီသဖြင့် သီးခြားစီခွဲ၍ အခွန်နှုန်းများကို လျှော့ချသတ်မှတ်ထားပါတယ်။ GoScossusêxp:qệuodwng waĉm saop: mozo saloo Double Cab 4 Door Pickup မှအပ ၁၈၀၀ CC အထက် ဗင်ကားများ၊ ဆလွန်း၊ ဆီဒင်နှင့်ဝက်ဂွန်ကားများ၊ ကူပေး(Coupe) ကားများ ကိုသာ သတ်မှတ်ထားရာမှ အင်ဂျင်ပါဝါနှင့် အလွှာ(၄)ဆင့် သတ်မှတ်၍ အခွန်နှုန်းများ ပြောင်းလဲသတ်မှတ် ထားပါတယ်။ ထို့အပြင် ပြည်သူပြည်သားများ၏ အလွန်အကျွံသုံးစွဲခြင်းကို အခွန်နှုန်းဖြင့် ကန့်သတ် နိုင်ရန်အတွက် အထူးကုန်စည်တွင် ဇိမ်ခံပစ္စည်း (Luxury) များဖြစ်သော လျှပ်စစ်နှင့် အီလက်ထရောနစ် ပစ္စည်းအချို့၊ အလှကုန်ပစ္စည်းများ၊ ကားအလှဆင်ပစ္စည်းများကို ထပ်မံဖြည့်စွက်ထားပါတယ်။ ကုန်သွယ်လုပ်ငန်းခွန်ကင်းလွတ်ခွင့်ပြင်ဆင်ခြင်း (၅)ရပ်မှာ ကုန်သွယ်လုပ်ငန်းခွန် ကင်းလွတ်ခွင့် ပြုသည့် ကုန်စည်အမျိုးအစားပေါင်း ၈၆ မျိုးမှ ကုန်စည်အမှတ်စဉ် ၃ မျိုးတွင် ပါဝင်သည့် ဂျုံစေ့၊ ဂျုံမှုန့် အနု၊ အကြမ်း၊ ဂျုံဖွဲနု၊ ဂျုံဖွဲကြမ်း၊ ငါး၊ ပုစွန်စသည့် ရေထွက်ပစ္စည်းများကို အခြေခံထုတ်လုပ်သည့် တန်ဖိုးမြှင့်ထုတ်ကုန်များ၊ ဆပ်ပြာမှုန့်ပြုလုပ်မည့် ကုန်ကြမ်း၊ ဆပ်ပြာပြုလုပ်မည့် ကုန်ကြမ်း၊ ဆပ်ပြာကြမ်း၊ ဆပ်ပြာဆီပြုလုပ်မည့်ကုန်ကြမ်းတို့ကို ပယ်ဖျက်ခြင်းနှင့် ကုန်စည်အမျိုးအစား အသစ် ၄ မျိုး ဖြည့်စွက် ခြင်းကို ဆောင်ရွက်ထားပါတယ်။ အခွန်မကျသင့်စေမည့် ဝန်ဆောင်မှု အမျိုးအစား ၂၉ မျိုးတွင် အမျိုးအစား သစ် ၃ မျိုးကို အသစ်ထပ်မံဖြည့်စွက်ခြင်း၊ ရွှေသည် အခြား ဆန်၊ ဆီ၊ ပဲ စသည့် စားသုံးကုန်များကဲ့သို့ စားသုံး၍ကုန်ဆုံးမှုမရှိဘဲ အဆင့်ဆင့်လည်ပတ်သုံးစွဲနေသော သဘောသဘာဝရှိသည့်အတွက် သီးခြားကဏ္ဍ တစ်ခုအဖြစ် လျော့ပေါ့ပေးပါရန် ရွှေလုပ်ငန်းရှင်များအသင်း၏ တင်ပြချက်အား လက်ခံစဉ်းစားပြီး အခွန် ရာခိုင်နှုန်း ပြင်ဆင်ခြင်းတို့ကို ဆောင်ရွက်ခဲ့ပါတယ်။ ထို့အပြင် ပြည်တွင်းပြည်ပအဖွဲ့အစည်းများက လှူဒါန်းငွေ၊ ထောက်ပံ့ငွေ၊ ချေးငွေတို့ဖြင့် ဆောင်ရွက်သည့် လုပ်ငန်းများနှင့် စပ်လျဉ်းသည့် ကုန်သွယ်လုပ်ငန်းခွန် ကိစ္စများအတွက် စီမံကိန်းနှင့်ဘဏ္ဍာရေးဝန်ကြီးဌာနသည် ကုန်သွယ်လုပ်ငန်းခွန် ကင်းလွတ်ခွင့် သို့မဟုတ် သက်သာခွင့်ပြုနိုင်ကြောင်းကိုလည်း ကင်းလွတ်ခွင့်များမှာ ထပ်မံဖြည့်စွက်ထားပါတယ်။ ကုန်သွယ်လုပ်ငန်းခွန်ဆိုင်ရာ သက်သာခွင့် ပြောင်းလဲခြင်း (၁)ရပ်နှင့် အသစ်ဖြည့်စွက်ချက် (၁)ရပ် အနေဖြင့် ကုန်သွယ်လုပ်ငန်းခွန်မစည်းကြပ်ထိုက်သည့် ရောင်းရငွေပမာဏနှင့် ပတ်သက်ပြီး လက်ရှိင့် လိုက်လျောညီထွေရှိစေရန် Threshold နှုန်းထားများကို ယခင် ကျပ်သိန်း ၂၀၀ အစား ကျပ်သိန်း ၅၀၀ အဖြစ် နိုင်ငံတကာ အဖွဲ့အစည်းများ၏ အကြံပြုချက်များအပေါ်သုံးသပ်၍ ပြောင်းလဲသတ်မှတ် ထားပါတယ်။ အကောက်ခွန်လုပ်ထုံးလုပ်နည်း စံသတ်မှတ်ချက်များနှင့်အညီ အလျင်အမြန် ပေးပို့ထုတ်ယူ လိုသည့် ကုန်စည်များအပေါ် အခွန်အခများ ကင်းလွတ်ခွင့်ပြုနိုင်သည့် အကောက်ခွန်ဦးစီးဌာန၏ အနိမ့်ဆုံး တန်ဖိုး သတ်မှတ်ချက်အတိုင်း ပြည်ပမှ တင်သွင်းမှုအတွက် ကုန်သွယ်လုပ်ငန်းခွန် မကျသင့်စေရန် အကောက်ခွန်ဦးစီးဌာန၏ အကြံပြုချက်အရ ထပ်မံအစားထိုးတင်ပြထားပါတယ်။ ဝင်ငွေခွန်ကင်းလွတ်ခွင့်ပြုခြင်းနှင့်ပတ်သက်၍ ဖြည့်စွက်ခြင်း (၁)ရပ်အနေဖြင့် စီမံကိန်းနှင့် ဘဏ္ဍာရေးဝန်ကြီးဌာနက ဝင်ငွေခွန်ကင်းလွတ်ခွင့်နှင့် သက်သာခွင့်များကို ခွင့်ပြုနိုင်သည့်ကိစ္စရပ်များ အတွက် ဖြည့်စွက်ဖော်ပြထားပါတယ်။ ကင်းလွတ်ခွင့်ပယ်ဖျက်ခြင်း (၁)ရပ်မှာ ဝင်ငွေခွန်ကင်းလွတ်ခွင့် ပြုခဲ့သည့် နိုင်ငံ့ဝန်ထမ်း အငြိမ်းစားယူသည့်အခါ ရရှိသည့်ပင်စင်နှင့် ကရုဏာကြေးတို့ကို ၂၀၁၆ ခုနှစ်၊ ဝင်ငွေခွန်ဥပဒေကို ပြင်ဆင်သည့်ဥပဒေဖြင့် မူလဝင်ငွေခွန်ဥပဒေတွင် ထည့်သွင်းပြဋ္ဌာန်းထားပြီး ဖြစ်သဖြင့် ပယ်ဖျက်ရခြင်းဖြစ်ပါတယ်။ အသစ်ဖြည့်စွက် ပြဋ္ဌာန်းချက်အဖြစ်အခွန်ပေးဆောင်ရခြင်း၏ ရည်ရွယ်ချက်နှင့် ထိုက်သင့်သော အကျိုးခံစားခွင့်၊ ကင်းလွတ်ခွင့်၊ သက်သာခွင့်များကို ပြည်သူများ သိရှိနိုင်စေရန်သော်လည်းကောင်း၊ အခွန်ရငွေ၏ တစ်ရာခိုင်နှုန်းကို ဘဏ္ဍာငွေအရအသုံးဆိုင်ရာ ဥပဒေတွင် ပြည်တွင်းအခွန်များ ဦးစီးဌာန၏ သာမန်အသုံးစရိတ်အဖြစ် ခွင့်ပြုပေးနိုင်ရန်နှင့် အဆိုပါခွင့်ပြုထားသော သာမန်အသုံးစရိတ်မှ လုပ်ငန်း တာဝန်ကျေပွန်သည့် အခွန်ဝန်ထမ်းများကို ပြည်ထောင်စုအစိုးရအဖွဲ့၏ သဘောတူညီချက်ဖြင့် ဆုကြေး အဖြစ် ပေးအပ်နိုင်ရန် ထပ်မံအစားသွင်း ဖြည့်စွက်ပြဋ္ဌာန်းထားခြင်း ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ နိဂုံးချုပ်အားဖြင့် နိုင်ငံတော်အတွက် ရသင့်ရထိုက်သည့် အခွန်ဝင်ငွေ အပြည့်အဝရရှိရေး၊ သင့်တင့်မျှတပြီး ပြည်သူအများ လိုက်နာထမ်းဆောင်နိုင်သော အခွန်နှုန်းထားများ ဖြစ်စေရေး၊ ပြည်သူအများ အခွန်ဆိုင်ရာ အသိပညာ၊ ဗဟုသုတတိုးပွားပြီး လိုလားစွာ အခွန်ထမ်းဆောင်လာစေရန် ကြိုးပမ်းဆောင်ရွက်ရေး၊ နိုင်ငံတကာ စံနှုန်း များနှင့်လျော်ညီသော အခွန်စနစ်ဖြစ်ပေါ်လာရေး၊ အခွန်တိမ်းရှောင်မှုများ ပပျောက်ရေးတို့အတွက် ဆက်လက် ကြိုးပမ်းဆောင်ရွက်သွားမည် ဖြစ်ပါတယ်။ ယင်းသို့ဆောင်ရွက်ရာတွင် အခွန်ဝန်ထမ်းများ၏ စိတ်ထားနှင့် ခံယူချက်၊ လုပ်ဆောင်ချက်များ ပြုပြင်ပြောင်းလဲရေး၊ ဆပေးဒဏ်ပေးစနစ်ကို ထိရောက်စွာ ကျင်သုံး ဆောင်ရွက်ရေး၊ အခွန်ပညာပေးမှုများ ပိုမိုလုပ်ဆောင်ရေး၊ နိုင်ငံတကာအဆင့်မီ အခွန်စနစ် ဖြစ်ပေါ်လာ စေရေးတို့အတွက် တာဝန်ရှိသည့် ဌာန/အဖွဲ့အစည်းများက ကြိုးပမ်းဆောင်ရွက်သွားမှာဖြစ်ပြီး အခွန်ထမ်း ပြည်သူများဘက်မှလည်း မိမိတို့၏ ပုဂ္ဂလိကအကျိုးစီးပွားတစ်ခုတည်းကိုသာမကြည့်ဘဲ ဖွဲ့စည်းပုံအခြေခံ ဥပဒေနှင့်အညီ နိုင်ငံတော်၏ အခွန်တာဝန်များကို လိုလားစွာ ထမ်းဆောင်လာကြစေရန် လိုအပ်ပါတယ်။ သို့ဖြစ်ရာ အခွန်ထမ်းများ၏ အခွန်ထမ်းဆောင်မှု၊ အခွန်ဝန်ထမ်းများ၏ ဆောင်ရွက်ချက်များနှင့် ပတ်သက်၍ စနစ်တကျ ကြပ်မတ်ဆောင်ရွက်ရာတွင် လွှတ်တော်ကိုယ်စားလှယ်တော်ကြီးများကလည်း ဝိုင်းဝန်းပူးပေါင်း ပါဝင်၍ လိုအပ်သည်များကို ဆွေးနွေးအကြံပြုပေးကြပါရန် လေးစားစွာမေတ္တာရပ်ခံတင်ပြရင်း ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေမူကြမ်းကို ဆွေးနွေးသုံးသပ်၍ အတည်ပြုပေးနိုင်ပါရန် ပြည်ထောင်စုလွှတ်တော်သို့ တင်သွင်းအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်သို့ တင်သွင်းခဲ့တဲ့ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်း မိတ္တူ ကို လွှတ်တော်အစည်းအဝေး ပြီးဆုံးချိန်မှာ ကိုယ်စားလှယ် များထံ ဖြန့်ဝေပေးမှာ ဖြစ်ပါတယ်။ ယင်းဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက် အစီရင်ခံစာကို ၈-၂-၂၀၁ရ ရက်(ဗုဒ္ဓဟူးနေ့)မှာ လွှတ်တော်သို့တင်သွင်းနိုင်ဖို့ လျာထား ပါကြောင်းနဲ့ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက် ဆောင်ရွက်သွား မည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းနှင့်စပ်လျဉ်း၍ ပြည်ထောင်စုအစိုးရအဖွဲ့ ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆက်လက်ပြီး ၂၀၁ရ -၂၀၁၈ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်းကို တင်သွင်းမှာဖြစ်ပါတယ်။ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးကျော်ဝင်း(ပြည်ထောင်စုဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့်တကွ လွှတ်တော် ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်းတောင်း အပ်ပါတယ်ခင်ဗျား။ ပြည်ထောင်စုသမ္မတမြန်မာနိုင်ငံတော်ရဲ့ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်း ဥပဒေ(မူကြမ်း)ကို ပြည်ထောင်စုအစိုးရအဖွဲ့ကိုယ်စား စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စု ဝန်ကြီး ကျွန်တော်က ပြည်ထောင်စုလွှတ်တော်သို့ တင်သွင်းမှာ ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ ကျွန်တော့ရဲ့ တင်ပြချက်များအား Power Point ဖြင့် ပေါင်းစပ်တင်ပြခွင့်ပြုပါရန် တင်ပြအပ်ပါတယ်။ နာယကကြီးခင်ဗျာ။ ပြည်ထောင်စုသမ္မတမြန်မာ နိုင်ငံတော် ၂၀၀၈ ခုနှစ်၊ ဖွဲ့စည်းပုံအခြေခံဥပဒေနဲ့အညီ ကျွန်တော်တို့ အစိုးရသစ်လက်ထက်မှာ ပထမဆုံး ရေးဆွဲထားတဲ့ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေ(မူကြမ်း)ကို ပြည်ထောင်စုလွှတ်တော် သို့ တင်ပြခြင်း ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ၂၀၀၈ ခုနှစ်၊ ဖွဲ့စည်းပုံအခြေခံဥပဒေပုဒ်မ ၁၀၀(ခ)မှာ """"ပြည်ထောင်စုအစိုးရအဖွဲ့ကသာ တင်သွင်းခွင့်ရှိသော နိုင်ငံတော်၏ အမျိုးသားစီမံကိန်း၊ နှစ်စဉ်အရအသုံး ခန့်မှန်းခြေငွေစာရင်းနှင့် အကောက်ခွန်ဆိုင်ရာ ဥပဒေကြမ်းများကို သတ်မှတ်ထားသော နည်းလမ်းများ ဥပဒေပုဒ်မ ၂၂၀ မှာ """" ပြည်ထောင်စုအစိုးရသည် ဖွဲ့စည်းပုံအခြေခံဥပဒေပါ ပြဋ္ဌာန်းချက်များနှင့်အညီ ပြည်ထောင်စုအစိုးရ၏ မူဝါဒများချမှတ်ရမည်။ ယင်းမူဝါဒနှင့်အညီ လိုအပ်သောစီမံကိန်းများကိုရေးဆွဲ၍ ပြည်ထောင်စု၏ သဘောတူညီချက်ဖြင့် အကောင်အထည်ဖော်ဆောင်ရွက်ရမည်""""ဟု ပြဋ္ဌာန်းပါရှိပါတယ်။ နိုင်ငံတော်အစိုးရအနေဖြင့် ဖွဲ့စည်းပုံပါ ပြဋ္ဌာန်းချက်များနှင့်အညီ အမျိုးသားစီမံကိန်းရည်မှန်းရန် အဆိုပြုချက်များ ပြုစုရေးဆွဲတဲ့အခါမှာ ရှေ့နောက်အစီအစဉ် ညီညွတ်ရန်နှင့် ဒေသန္တရစီမံကိန်းများနှင့် ကဏ္ဍအလိုက်စီမံကိန်းများအချင်းချင်း အစီအစဉ် အချိတ်အဆက်များ ညီညွတ်မှုရှိစေရေးအတွက် အဓိက ထားဆောင်ရွက်ခဲ့ပြီး စီမံကိန်းရည်မှန်းချက်များ တစ်ခုနှင့်တစ်ခုညီညွတ်မှု (Consistency) ရှိမရှိ၊ ဖြစ်နိုင်ခြေ (Feasibility)၊ စွမ်းရည်ပြည့်ဝမှု (Efficiency)နှင့် အ ကောင်းဆုံး (Optimality) ရည်မှန်းချက် ဖြစ်/မဖြစ် တို့ကိုလည်း စိစစ်သုံးသပ်မှုများ၊ ညှိနှိုင်းမှုများဖြင့် ဆောင်ရွက်ခဲ့ပါတယ်။ အမျိုးသားစီမံကိန်းရည်မှန်းရန် အဆိုပြုချက်များကို နိုင်ငံတော်၏ စီးပွားရေးမူဝါဒများနှင့်အညီ ပြည်သူကိုဗဟိုပြု၍ ဘက်စုံဖွံ့ဖြိုးတိုးတက်မှု စဉ်ဆက်မပြတ် ဖြစ်ပေါ်စေရန် ရည်ရွယ်ဆောင်ရွက် ထားခြင်း ဖြစ်ပါတယ်။ အမျိုးသားပြန်လည်သင့်မြတ်ရေးကို အထောက်အကူရရှိစေရန်နှင့် တိုင်းဒေသကြီးနှင့် ပြည်နယ်များအကြား ဘက်ညီမျှတစွာ ဖွံ့ဖြိုးတိုးတက်ရေး၊ သဘာဝသယံဇာတအရင်းအမြစ်များ ထိန်းသိမ်းရေး ဦးတည်ချက်များဖြင့် ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းရည်မှန်းရန် အဆိုပြုချက်များကို ရေးဆွဲပြုစုခဲ့ခြင်းပဲ ဖြစ်ပါတယ်။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေ(မူကြမ်း)ကို နောက်ဆက်တွဲ(၁) ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်း၊ ပြည်ထောင်စုဝန်ကြီးဌာနများ၏ မူဝါဒ၊ ရည်မှန်းချက်၊ လုပ်ငန်းစဉ်များနှင့် ဦးစားပေး ဆောင်ရွက်မည့်လုပ်ငန်းများ၊ နောက်ဆက်တွဲ(၂)တွင် နိုင်ငံပိုင်အခန်းကဏ္ဍ ရင်းနှီးမြှုပ်နှံမှု လျာထားချက်နှင့် နောက်ဆက်တွဲ(၃)တွင် ကဏ္ဍအလိုက် ရည်မှန်းချက်များဖြင့် ခွဲခြားပြုစုတင်ပြထားပါတယ်။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်း ဥပဒေ(မူကြမ်း)ကို ပြည်ထောင်စုအစိုးရအဖွဲ့အနေဖြင့် ရေးဆွဲဆောင်ရွက်ရာမှာ ရှေးဦးစွာ နိုင်ငံတော်မှ ချမှတ်ထားသည့် မျှော်မှန်းချက်၊ ရည်မှန်းချက်နှင့် မူဝါဒ များအပေါ် မူဝါဒတစ်ရပ်ချင်းအလိုက် အကောင်အထည်ဖော်ဆောင်ရွက်မည့် အဆိုပြု လုပ်ငန်းစဉ်များကို ပြုစုပါတယ်။ စုစုပေါင်းလုပ်ငန်းစဉ် ၉၅ ခု ကို တင်ပြထားပါတယ်။ ဒါ့အပြင် နိုင်ငံတော်၏ မူဝါဒများနှင့်အညီ ပြည်ထောင်စုဝန်ကြီးဌာနများ၏ မူဝါဒ၊ ရည်မှန်းချက်နှင့် အကောင်အထည်ဖော်ဆောင်ရွက်မည့် လုပ်ငန်းစဉ်များကိုလည်း ပြည်ထောင်စုဝန်ကြီးဌာန တစ်ခုချင်းအလိုက် ပြုစုခဲ့ပါတယ်။ ယခု ပြည်ထောင်စုလွှတ်တော်သို့ တင်ပြထားသည့် ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်း ဥပဒေ(မူကြမ်း)၏ နောက်ဆက်တွဲ(၁)တွင် နိုင်ငံတော်၏မျှော်မှန်းချက်၊ ရည်မှန်းချက်နှင့် မူဝါဒ (၁၂)ရပ် အပေါ် မူဝါဒတစ်ရပ်ချင်းအလိုက် အကောင်အထည်ဖော်ဆောင်ရွက်မည့် လုပ်ငန်းစဉ်များကို လည်းကောင်း၊ နိုင်ငံတော်၏ မူဝါဒများ နှင့်အညီ ရေးဆွဲထားသည့် ပြည်ထောင်စုဝန်ကြီးဌာနများ၏မူဝါဒ၊ ရည်မှန်းချက်နှင့် အကောင်အထည်ဖော် ဆောင်ရွက်မည့် လုပ်ငန်းစဉ်များနှင့် ဦးစားပေးဆောင်ရွက်မည့် လုပ်ငန်းများကို ပြည်ထောင်စုဝန်ကြီးဌာန တစ်ခုချင်းအလိုက် ပြုစုတင်ပြထားပါတယ်။ နာယကကြီးခင်ဗျာ။ ပြည်ထောင်စုဝန်ကြီးဌာနများအနေဖြင့် ယင်းတို့ အကောင်အထည်ဖော် ဆောင်ရွက်မည့် လုပ်ငန်းစဉ်များနှင့် ဦးစားပေးဆောင်ရွက်မည့် လုပ်ငန်းများကို နိုင်ငံတော်၏ မျှော်မှန်းချက်၊ ရည်မှန်းချက်နှင့် မူဝါဒအလိုက် အကောင်အထည်ဖော်ဆောင်ရွက်မည့် လုပ်ငန်းစဉ်များနှင့်ချိန်ညှိ၍ ဦးစားပေး တကယ် PS် အက်တက်ပါတယ်.. အခက် ခွင့်ပြုပေးနိုင်သည့် ဘဏ္ဍာရေးအရင်းအမြစ်နှင့် ချိန်ထိုး၍ နိုင်ငံပိုင်အခန်းကဏ္ဍ ရင်းနှီးမြှုပ်နှံမှုလျာထားချက် များကို ရေးဆွဲပြုစုခဲ့ပါတယ်။ ဖော်ပြပါနိုင်ငံပိုင်အခန်းကဏ္ဍ ရင်းနှီးမြှုပ်နှံမှုလျာထားချက်ကို နောက်ဆက်တွဲ(၂) ဖြင့် လွှတ်တော်သို့ တင်ပြထားပါတယ်။ အဆိုပါ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေ(မူကြမ်း)၏ နောက်ဆက်တွဲ(၂)တွင် ၂၀၁၇-၂၀၁၈ ဘဏ္ဍာနှစ်၊ နိုင်ငံပိုင်အခန်းကဏ္ဍ ရင်းနှီးမြှုပ်နှံမှုလျာထားချက်များကို ဗဟိုအဖွဲ့အစည်းများ၊ ပြည်ထောင်စုဝန်ကြီးဌာနများအလိုက် ပြုစုတင်ပြထားပါတယ်။ နိုင်ငံပိုင်အခန်း ရင်းနှီးမြှုပ်နှံမှုလျာထားချက်များကို ပြုစုရေးဆွဲရာမှာ ပြည်သူများ လတ်တလော လိုအပ်ချက်များနဲ့ တိုင်းပြည်ရေရှည်ဖွံ့ဖြိုးတိုးတက်ရေးအတွက် လိုအပ်ချက်များဆိုပြီး အပိုင်း (၂)ပိုင်း ခွဲခြား ရှုမြင်ဆောင်ရွက်ခဲ့ပါတယ်။ ကဏ္ဍအလိုက်၊ ဒေသလိုက် လတ်တလော ဖြည့်ဆည်းပေးရန် လိုအပ်ချက်များ၊ ရေရှည်ဖွံ့ဖြိုး တိုးတက်ရေးအတွက် ဆောင်ရွက်ရမည့် လုပ်ငန်းစီမံကိန်းများကို နိုင်ငံတော်ရဲ့ ခွင့်ပြုနိုင်တဲ့ ဘတ်ဂျက် ဘောင်အတွင်းမှ ပေါင်းစပ်ရေးဆွဲခဲ့ခြင်း ဖြစ်ပါတယ်။ ထို့အပြင် နိုင်ငံတော်၏ စီးပွားရေး တိုးတက်မှုသာမက စဉ်ဆက်မပြတ် ဖွံ့ဖြိုးတိုးတက်မှုပန်းတိုင်များ (Sustainable Development Goals)၊ မျှော်မှန်းချက်များနဲ့ အညီ ဖွံ့ဖြိုးမှု ဖြစ်ပေါ်စေဖို့အတွက် ပညာရေး၊ ကျန်းမာရေးနှင့် လူမှုရေးကဏ္ဍများကိုလည်း အလေးပေး ရည်မှန်းထားပါကြောင်း ဖော်ပြအပ်ပါတယ်။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းတွင် ပိုင်ဆိုင်မှု အခန်းအလိုက် ရင်းနှီးမြှုပ်နှံမှု လျာထားချက်အနေဖြင့် နိုင်ငံပိုင်အခန်းမှ ၂၂.၅% နှင့် သမဝါယမနှင့် ပုဂ္ဂလိကပိုင်အခန်းမှ ၇၇.၅% ရင်းနှီးမြှုပ်နှံရန် လျာထားပါကြောင်းလည်း တင်ပြအပ်ပါတယ်။ နာယကကြီးခင်ဗျာ။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေ(မူကြမ်း)၏ နောက် ဆက်တွဲ(၃)တွင် ၂၀၁၇-၂၀၁၈ ဘဏ္ဍာနှစ်အတွက် နိုင်ငံတော်၏ ကဏ္ဍအလိုက် ရည်မှန်းချက်များကို ဖော်ပြ ထားပါတယ်။ နောက်ဆက်တွဲ(၃)တွင် လူမှုစီးပွားရေးညွှန်ကိန်းများ၊ ကမ္ဘာ့စီးပွားရေးအခြေအနေ၊ မြန်မာ နိုင်ငံ၏စီးပွားရေးမျှော်မှန်းချက်များ၊ မေခရိုစီးပွားရေးအခြေအနေနှင့် ကဏ္ဍအလိုက်ဖွံ့ဖြိုးရေး ရည်မှန်းချက် များကို တင်ပြထားပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေ(မူကြမ်း)အရ ကဏ္ဍအလိုက် မျှော်မှန်းသည့် GDP တိုးတက်မှုနှုန်းကို ဇယားဖြင့်လည်းကောင်း၊ ဂရပ်ဖြင့်လည်းကောင်း နှိုင်းယှဉ်ဖော်ပြ ထားပါတယ်။ ၂၀၁၇-၂၀၁၈ ဘဏ္ဍာနှစ်တွင် အမျိုးသားစီမံကိန်းတွင် ကဏ္ဍကြီးများအလိုက် ပါဝင်မှု အချိုးအစားမှာ လယ်ယာကဏ္ဍကြီးတွင် ၂၃.၈ ရာခိုင်နှုန်း၊ စက်မှုကဏ္ဍကြီးတွင် ပါဝင်မှုအချိုးအားဖြင့် ၃၅.၉ ရာခိုင်နှုန်းနှင့် ဝန်ဆောင်မှုကဏ္ဍကြီးတွင် ပါဝင်မှုအချိုး ၄၀.၃ ရာခိုင်နှုန်း အသီးသီးပြောင်းလဲဖြစ်ပေါ်လာမှာ ဖြစ်ပါတယ်။ ၂၀၁၆-၂၀၁ရ ဘဏ္ဍာနှစ်နှင့် နှိုင်းယှဉ်ပါက လယ်ယာကဏ္ဍကြီးတွင် ၄.၀ ရာခိုင်နှုန်း၊ စက်မှု ကဏ္ဍကြီးတွင် ၉.ရ ရာခိုင်နှုန်းနှင့် ဝန်ဆောင်မှုကဏ္ဍကြီးတွင် ၆.၉ ရာခိုင်နှုန်း တိုးတက်ဖို့ ရည်မှန်းထား ပါတယ်။ ၊ တိုင်းဒေသကြီး/ပြည်နယ်များ၏ GDP တိုးတက်မှုနှုန်းများကိုလည်း ဇယားဖြင့်လည်းကောင်း၊ ဂရပ်ဖြင့်လည်းကောင်း နှိုင်းယှဉ်ဖော်ပြအပ်ပါတယ်။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်း(မူကြမ်း)တွင် တိုင်းပြည်၏ GDP တန်ဖိုးမှာ နှစ်အလိုက်ဈေးနှုန်းများအရ ကျပ် ၉၁,၃၁၉.၄၃ ဘီလီယံနဲ့ ၂၀၁၆-၂၀၁၇ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းကို ပြည့်မီစွာအကောင်အထည်ဖော်နိုင်ပါက လူတစ်ဦး ချင်း၏ Per Capita GDP ကို ၂၀၁၆-၂၀၁ရ ဘဏ္ဍာနှစ်တွင် ၁၅ သိန်း ၃ သောင်းကျော် မှ ၂၀၁၇-၂၀၁၈ ဘဏ္ဍာနှစ်တွင် ၁ သိန်း ရ သောင်းခန့် ပိုမိုတိုးတက်ပြီး ကျပ် ၁ရ သိန်းကျော် ရရှိမှာဖြစ်ပါတယ်လို့ ခန့်မှန်းထား ပါတယ်။ နာယကကြီးခင်ဗျာ။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေ(မူကြမ်း)မှာ နိဒါန်းနှင့် အခန်း(၁) အမည်၊ စတင်အာဏာတည်ခြင်းနှင့် အဓိပ္ပာယ်ဖော်ပြချက်၊ အခန်း(၂) စီမံကိန်းရည်မှန်းချက် များ၊ အခန်း(၃) အထွေထွေတို့ဖြစ်ပါတယ်။ နောက်ဆက်တွဲ(၁)တွင် နိုင်ငံတော်နှင့် ပြည်ထောင်စုဝန်ကြီး ဌာနများ၏ မူဝါဒ၊ ရည်မှန်းချက်၊ လုပ်ငန်းစဉ်နှင့် နိုင်ငံတော်မှ ချမှတ်ထားသည့် မူဝါဒများနှင့်အညီ ဦးစားပေးဆောင်ရွက်မည့် လုပ်ငန်းများကို ဝန်ကြီးဌာနအလိုက် ဖော်ပြထားပါတယ်။ နောက်ဆက်တွဲ(၂) မှာ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်း ရင်းနှီးမြှုပ်နှံမှုလျာထားချက်နှင့်ပတ်သက်ပြီး ပြည်ထောင်စု ဘတ်ဂျက်နှင့်ဆောင်ရွက်မည့် ပြည်ထောင်စုဝန်ကြီးဌာနများ၏ လုပ်ငန်းများနှင့် ဘတ်ဂျက်များကို ဖော်ပြ ထားပါတယ်။ နောက်ဆက်တွဲ(၃)တွင် ကမ္ဘာ့စီးပွားရေးအခြေအနေ၊ မြန်မာနိုင်ငံ၏ စီးပွားရေးမျှော်မှန်း ချက်များ၊ မေခရိုစီးပွားရေးအခြေအနေနှင့် ကဏ္ဍအလိုက် ဖွံ့ဖြိုးရေးရည်မှန်းချက်များ ပါဝင်ပါတယ်။ နာယကကြီးခင်ဗျာ။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေ(မူကြမ်း) ရေးဆွဲရာမှာ ပြည်ထောင်စုဝန်ကြီးဌာနများနဲ့ တိုင်းဒေသကြီး/ပြည်နယ်အစိုးရအဖွဲ့များမှ ဆောင်ရွက်မည့် လုပ်ငန်း စီမံကိန်းများနှင့် လုပ်ငန်းများကို အကြောင်းအရာ၊ တည်နေရာ၊ စုစုပေါင်းရင်းနှီးမြှုပ်နှံမှုပမာဏ၊ တာဝန်ယူသည့် အဖွဲ့ အစည်း၊ ၂၀၁၇-၂၀၁၈ ဘဏ္ဍာနှစ် ရန်ပုံငွေရရှိမှုအခြေအနေ၊ စီမံကိန်းကာလ (စတင်သည့်နှစ်၊ ပြီးစီးသည့်နှစ်)များဖြင့် ထည့်သွင်းရေးဆွဲထားသည့်အတွက် စီမံကိန်းအကောင်အထည် ဖော်ရာမှာလည်းကောင်း၊ ကြီးကြပ်ရာတွင်လည်းကောင်း၊ အကဲဖြတ်ဆောင်ရွက်ရာတွင်လည်းကောင်း ထိရောက်စွာ ဆောင်ရွက်နိုင်ရန် စီစဉ်ထားရှိပါကြောင်းလည်း တင်ပြအပ်ပါတယ်။ နာယကကြီးခင်ဗျာ။ ၂၀၀၈ ခုနှစ် ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ (ခ)နှင့် ပြည်ထောင်စု လွှတ်တော် ဥပဒေပုဒ်မ ၈၅ တို့အရ ယခုတင်ပြတဲ့ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေ (မူကြမ်း)ကို ပြည်ထောင်စုလွှတ်တော်၌ ဆွေးနွေးအတည်ပြုပေးနိုင်ပါရန် တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်သို့ တင်သွင်းခဲ့တဲ့ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်း ဥပဒေကြမ်းမိတ္တူ ကို လွှတ်တော်အစည်းအဝေး ပြီးဆုံးချိန်မှာ ကိုယ်စားလှယ်များထံ ဖြန့်ဝေပေးမှာ ဖြစ်ပါတယ်။ ယင်းဥပဒေကြမ်းနဲ့စပ်လျဉ်းပြီး ပြည်ထောင်စုလွှတ်တော် ဆိုင်ရာ ဥပဒေ၊ နည်းဥပဒေများနဲ့အညီ ဆက်လက် ဆောင်ရွက်သွားမည်ဖြစ်ကြောင်း အသိပေးကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် (၂၀)ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</bill>
<bill>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနှင့်စပ်လျဉ်း၍ ပြည်ထောင်စု အစိုးရအဖွဲ့ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့တင်သွင်းခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆက်လက်ပြီး ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းကို တင်သွင်းမှာဖြစ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၆ နည်းဥပဒေခွဲ(က)နဲ့အညီ ပြည်ထောင်စုအစိုးရအဖွဲ့ ကိုယ်စား သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးကျော်ဝင်း (ပြည်ထောင်စုဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော နာယကကြီးခင်ဗျား။ ယနေ့ ကျင်းပပြုလုပ်သော ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးတွင် ဖွဲ့စည်းပုံအခြေခံဥပဒေပုဒ်မ ၁၀၃ ပုဒ်မခွဲ(က)ပါ ပြဋ္ဌာန်းချက်နှင့်အညီ ပြည်ထောင်စုအစိုးအရအဖွဲ့ကိုယ်စား စီမံကိန်းနှင့် ဘဏ္ဍာရေးဝန်ကြီးဌာန ပြည်ထောင်စုဝန်ကြီး ကျွန်တော်မှ တင်သွင်းမှာဖြစ်ပါတယ်။ ၂၀၁၅ ခုနှစ် ပြည်ထောင်စု၏ ဘဏ္ဍာငွေအရအသုံး ရေးဆွဲတင်ပြခြင်းဆိုင်ရာ ဥပဒေပုဒ်မ ၈ အရ ဥပဒေကြမ်းနှင့်အတူ အောက်ပါတို့ကို ပူးတွဲတင်ပြထားပါတယ်။ (က) ၂၀၁ရ -၂၀၁၈ ခု ဘဏ္ဍာရေးနှစ်၊ ပြည်ထောင်စု၏အရအသုံးခန့်မှန်းခြေငွေစာရင်း၊ (ခ) ပြည်ထောင်စု၏ အရအသုံးခန့်မှန်းခြေ ငွေစာရင်း ၂၀၁၇-၂၀၁၈ အကျဉ်းချုပ်ဇယားများ၊ (ဂ) ဘဏ္ဍာရေးကော်မရှင်၏ ထောက်ခံတင်ပြချက်၊ (ဃ) စီမံကိန်းနှင့် ဘဏ္ဍာရေးဝန်ကြီးဌာန ပြည်ထောင်စုဝန်ကြီး၏ ရှင်းလင်းတင်ပြချက်၊ (င) ၂၀၁၇-၂၀၁၈ ခု ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးခန့်မှန်းခြေအဆိုပြု တင်ပြချက် အနှစ်ချုပ်၊ (စ) ၂၀၁၇-၂၀၁၈ ခု ဘဏ္ဍာရေးနှစ် နိုင်ငံတော်ပိုင်စီးပွားရေးအဖွဲ့အစည်းများ၏ ကုန်သွယ်မှုအရှုံးအမြတ် စာရင်းများနှင့် ဘဏ္ဍာရေးအခြေအနေ ဖော်ပြချက်တို့ဖြစ်ပါတယ်။ လွှတ်တော်ကော်မတီများနှင့် လွှတ်တော် ကိုယ်စားလှယ်များ စိစစ်လေ့လာနိုင်ရန်အတွက် တင်ပြချက်စာရွက်စာတမ်းများကိုလည်း ဖြန့်ဝေထားပြီး ဖြစ်ပါတယ်။ အရအသုံးခန့်မှန်းခြေငွေစာရင်းများတွင် ၂၀၁၅-၂၀၁၆ ခု ရှေ့ပြေးအမှန်စာရင်းနှင့် ၂၀၁၆-၂၀၁ရ ခု ပြုပြင်ပြီးခန့်မှန်းခြေငွေစာရင်းများအရ ရငွေနှင့်သုံးငွေများကိုလည်း နှိုင်းယှဉ်လေ့လာနိုင်ပါရန် ဖော်ပြပေး ထားပါတယ်။ ၂၀၁၇-၂၀၁၈ ခု ဘဏ္ဍာရေးနှစ်၊ ပြည်ထောင်စု၏အရအသုံးခန့်မှန်းခြေငွေစာရင်းများကို မတင်ပြမီ နိုင်ငံတော်၏ စီပွားရေးနှင့်ဘဏ္ဍာရေးအခြေအနေကို အကျဉ်းချုပ်ရှင်းလင်းတင်ပြမှာ ဖြစ်ပါတယ်။ ပထမ ဦးစွာ နိုင်ငံတော်၏ မက်ခရိုစီးပွားရေးအခြေအနေကိုတင်ပြမှာဖြစ်ပါတယ်ခင်ဗျာ။ ၂၀၁၆-၂၀၁ရ ခု ဘဏ္ဍာရေး နှစ်တွင် နိုင်ငံတော်၏ စီးပွားရေးဖွံ့ဖြိုးတိုးတက်မှုနှုန်း ၉.၃ ရာခိုင်နှုန်း ရရှိရန်ခန့်မှန်းခဲ့ရာမှာ ၇.၃ ရာခိုင်နှုန်း ရရှိခဲ့ပါတယ်။ ၂၀၁၆-၂၀၁ရ ခု ဘဏ္ဍာရေးနှစ်တွင် ၇.ရ ရာခိုင်နှုန်း ခန့်မှန်းခဲ့ရာမှာ ပထမ ၆ လ အကောင် အထည်ဖော်မှုအရ စီးပွားရေးဖွံ့ဖြိုးတိုးတက်မှုနှုန်း ၅.၅ ရာခိုင်နှုန်း ရရှိခဲ့ပါတယ်။ ကမ္ဘာ့စီးပွားရေးဖွံ့ဖြိုးမှု နှေးကွေးနေခြင်း၊ အဓိကကျသော ကုန်သွယ်ဖက်နိုင်ငံများ၏ ဝယ်လိုအားကျဆင်းခြင်းနှင့် ကမ္ဘာ့ကုန်စည် ဈေးနှုန်းအခြေအနေများ အားနည်းခြင်းစသည့် ပြည်ပမှအကျိုးသက်ရောက်မှုများကြောင့် စီးပွားရေး တိုးတက်မှုနှုန်းလျော့နည်းခဲ့ရပြီး သဘာဝဘေးများခံစားရမှုကြောင့် လယ်ယာကဏ္ဍကုန်ထုတ်လုပ်မှု ကျဆင်း ခဲ့ခြင်း၊ ရင်းနှီးမြှုပ်နှံမှုများ အားနည်းနေခြင်းများကလည်း စီးပွားရေးတိုးတက်မှုကို ထိခိုက်စေခဲ့ပါတယ်။ ၂၀၁၇-၂၀၁၈ ခု ဘဏ္ဍာရေးနှစ် တစ်မျိုးသားလုံး၏ စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှု တန်ဖိုး GDP ခန့်မှန်းချက်မှာ နှစ်အလိုက်ဈေးနှုန်းအရ ၉၁,၃၁၉.၄၃၃ ဘီလီယံဖြစ်ပြီး GDP တိုးတက်မှု နှုန်းကိုလည်း ၇.ရ ရာခိုင်နှုန်း ရရှိနိုင်ဖို့ မျှော်မှန်းထားပါတယ်။ ၂၀၁၇-၂၀၁၈ ခု ဘဏ္ဍာရေးနှစ်တွင် ပို့ကုန် အမယ်သစ်များ တိုးချဲ့ တင်ပို့နိုင်ရန်ကြိုးပမ်းပြီး နိုင်ငံခြားရင်းနှီးမြှုပ်နှံမှုများ ပိုမိုဝင်ရောက်လာနိုင်ရန် အလားအလာကောင်းများ ရှိနေပါတယ်။ ပြည်တွင်းစုဆောင်းမှုနှင့် ရင်းနှီးမြှုပ်နှံမှုတို့တိုးတက်လာရန် အားပေး မြှင့်တင်ခြင်း၊ ချေးငွေရရှိနိုင်မှုအား အားပေးဖော်ဆောင်ပေးခြင်းတို့ဖြင့် ပုဂ္ဂလိကကဏ္ဍ ဖွံ့ဖြိုးတိုးတက် လာစေရန် ဆောင်ရွက်သွားမှာလည်း ဖြစ်ပါတယ်။ နိုင်ငံတော်အစိုးရ၏ စဉ်ဆက်မပြတ် လုပ်ဆောင်နေသော စီးပွားရေးနှင့် လူမှုရေးဆိုင်ရာ ပြုပြင်ပြောင်းလဲမှုများကြောင့် မျှော်မှန်းထားသည့်အတိုင်း စီးပွားရေးဖွံ့ဖြိုးမှု နှုန်းကို ရရှိနိုင်ရန် ရည်မှန်းထားပါတယ်။ နိုင်ငံတော်၏ ကြွေးမြီဟောင်းများကို ရှင်းလင်းနိုင်ခြင်းနှင့် ပေးဆပ်ရမည့် အရင်းအတိုးများ ပုံမှန် ပေးဆပ်လျက်ရှိခြင်းတို့ကြောင့် ပြည်ပမှချေးငွေ၊ ထောက်ပံ့ငွေများတိုးတက်ရရှိလျက်ရှိရာမှာ ကြွေးမြီခံနိုင်ရည် ရှိမှုအတိုင်းအတာအတွင်း ရယူသင့်သည့် ချေးငွေများကို စိစစ်သုံးသပ် ရယူဆောင်ရွက်ခြင်းဖြင့်လည်း စီးပွားရေးဖွံ့ဖြိုးတိုးတက်မှု အရှိန်အဟုန်ကို မြှင့်တင်ပေးနိုင်မှာဖြစ်ပါတယ်။ ၂၀၁၇-၂၀၁၈ ခု ဘဏ္ဍာရေးနှစ် တွင် ကဏ္ဍကြီးများအလိုက် စီးပွားရေးတိုးတက်မှုကို လယ်ယာကဏ္ဍတွင် ၄ ရာခိုင်နှုန်း၊ စက်မှုကဏ္ဍတွင် ၉.ရ ရာခိုင်နှုန်းနှင့် ဝန်ဆောင်မှုကဏ္ဍကြီးတွင် ၆.၉ ရာခိုင်နှုန်း တိုးတက်ဖြစ်ပေါ်ရန် လျာထားပါတယ်။ လယ်ယာကဏ္ဍကြီးတွင် အဓိကအားဖြင့် မိုးသီးနှံစိုက်ပျိုးထုတ်လုပ်မှု အလားအလာ ပိုမိုကောင်းမွန်မည်ဟု ခန့်မှန်းထားပါတယ်။ တောင်သူများအနေဖြင့် ဝင်ငွေပိုမိုရရှိနိုင်သည့် သီးနှံများကို ပိုမို စိုက်ပျိုးထုတ်လုပ် နိုင်မည်ဟုလည်း မျှော်မှန်းထားပြီး အသားနှင့်ငါး ထုတ်လုပ်မှုတွင် ပြည်တွင်းစားသုံးမှုသာမက ပြည်ပသို့ တင်ပို့ရန်နှင့် ပြည်တွင်း၌ပင် ထပ်ဆင့်တိုးတန်ဖိုးရရှိရေး ပိုမိုဦးစားပေးမြှင့်တင်ဆောင်ရွက်သွားမှာ ဖြစ်ပါတယ်။ စက်မှုကဏ္ဍကြီးတွင် နိုင်ငံခြားရင်းနှီးမြှုပ်နှံမှုများ စီးဝင်လာခြင်းနှင့်အတူ အသေးစားနှင့် အလတ်စား စက်မှုလုပ်ငန်းများ ပိုမိုဖွံ့ဖြိုးတိုးတက်လာရန်နှင့် အထူးသဖြင့် အထူးစီးပွားရေးဇုန်များနှင့် စက်မှုဇုန် များ ပိုမိုဖွံ့ဖြိုးလာစေရန် ရည်မှန်းထားပါတယ်။ ထို့အပြင် အခြေခံအဆောက်အအုံများဖြစ်သည့် လျှပ်စစ်ဓာတ်အား၊ သယ်ယူပို့ဆောင်ရေး၊ လမ်းပန်းဆက်သွယ်ရေး စသည်တို့ကို အဆင့်မြှင့်တင်ခြင်းနှင့် တိုးချဲ့ ခြင်းများဖြင့် ကုန်ထုတ်လုပ်မှုတိုးတက်ဆောင်ရွက်နိုင်ရန် ရည်မှန်းထားပါတယ်။ လယ်ယာကဏ္ဍဖွံ့ဖြိုးမှုကို စက်မှုကဏ္ဍ ဖွံ့ဖြိုးမှုနှင့် ဟန်ချက်ညီအောင် စီးပွားရေးမူဝါဒနှင့်အညီ ဆောင်ရွက်သွားမှာလည်း ဖြစ်ပါတယ်။ ဝန်ဆောင်မှုကဏ္ဍကြီးမှာ ပို့ဆောင်ဆက်သွယ်ရေးနှင့် ကုန်သွယ်ရေးကဏ္ဍ ပိုမိုဖွံ့ဖြိုးတိုးတက်ရန် ငွေရေးကြေးရေးဝန်ဆောင်မှုလုပ်ငန်းများ ဖွံ့ဖြိုးတိုးတက်ရန်နှင့် ဟိုတယ်နှင့် ခရီးသွားလာရေးလုပ်ငန်းများ ဖွံ့ဖြိုးတိုးတက်ရန် မျှော်မှန်းထားပါတယ်။ ငွေရေးကြေးရေးကဏ္ဍတွင် နိုင်ငံခြားငွေလဲလှယ်နှုန်းကို တည်ငြိမ် စေရန် ထိန်းသိမ်းဆောင်ရွက်ခြင်း၊ ငွေကြေးဖောင်းပွမှုနှုန်းကို ထိန်းသိမ်းနိုင်ရန် နယ်ပယ်အသီးသီးမှ ပူးပေါင်း ပါဝင်ဆောင်ရွက်ခြင်း၊ ဘဏ္ဍာရေးကဏ္ဍတွင် အခွန်အကောက်ရငွေ တိုးတက်ရရှိစေရန် ကြိုးပမ်းခြင်း၊ အစိုးရအသုံးစရိတ်များကို ထိရောက်စွာစီမံခန့်ခွဲခြင်း၊ ပညာရေး၊ ကျန်းမာရေး၊ လူမှုကာကွယ်စောင့်ရှောက်ရေး အသုံးစရိတ်များမြှင့်တင်ပေးခြင်း၊ စီးပွားရေးလုပ်ငန်းများနှင့် ရင်းနှီးမြှုပ်နှံမှုများအတွက် အခြေခံကောင်း များတည်ဆောက်ပေးခြင်း၊ ကုန်သွယ်ရေး၊ ဘဏ္ဍာရေးနှင့် ငွေရေးကြေးရေးကဏ္ဍဆိုင်ရာ လွတ်လပ်ခွင့် ပြုခြင်း၊ ဖြေလျော့ပေးခြင်းများကိုလည်း သုံးသပ်ဆောင်ရွက်သွားမှာ ဖြစ်ပါတယ်။ မက်ခရိုစီးပွားရေးဖွံ့ဖြိုးတိုးတက်မှု ရည်မှန်းချက်များအနေဖြင့် ၂၀၁၇-၂၀၁၈ ခု ဘဏ္ဍာရေးနှစ် အတွင်း စုစုပေါင်း ပြည်တွင်းထုတ်လုပ်မှုနှင့် ဝန်ဆောင်မှုတန်ဖိုးတွင် နှစ်အလိုက်ဈေးနှုန်းများအရ လယ်ယာ ကဏ္ဍကြီး၏ ပါဝင်မှုအချိုးအစား ၂၃.၈ ရာခိုင်နှုန်း၊ စက်မှုကဏ္ဍကြီး၏ ပါဝင်မှုအချိုးအစား ၃၅.၉ ရာခိုင်နှုန်းနှင့် ဝန်ဆောင်မှုကဏ္ဍကြီး၏ ပါဝင်မှုအချိုးအစား ၄၀.၃ ရာခိုင်နှုန်း အသီးသီးဖြစ်ပေါ်လာစေရန် ရည်မှန်းထားပါတယ်။ လူတစ်ဦး၏ ပျမ်းမျှအသားတင်ထုတ်လုပ်မှုနှင့် ဝန်ဆောင်မှုတန်ဖိုး Per Capita GDP ကို နှစ်အလိုက်ဈေးနှုန်းများအရ ၁,၇၁၀,၅၈၂ ဖြစ်ပေါ်ရန် ရည်မှန်းထားပါတယ်။ ငွေကြေးဖောင်းပွမှု နှုန်းသည် ၂၀၁၇-၂၀၁၈ ခုဘဏ္ဍာရေးနှစ်တွင် ပျမ်းမျှငွေကြေးဖောင်းပွမှုနှုန်း ၇.၉ ရာခိုင်နှုန်း ရှိနိုင်မည်ဟု ခန့်မှန်းထားပါတယ်။ ပို့ကုန်သွင်းကုန် ကုန်သွယ်မှု ပိုငွေလိုငွေနဲ့ပတ်သက်ပြီး စီးပွားရေးနှင့် ကူးသန်းရောင်းဝယ်ရေး ဝန်ကြီးဌာန၏ ရည်မှန်းချက်အရ ၂၀၁၇-၂၀၁၈ ခု ဘဏ္ဍာရေးနှစ်၏ ပြည်ပပို့ကုန်တန်ဖိုးမှာ အမေရိကန် ဒေါ်လာ ၁၄,၀၀၀ သန်းနှင့် ပြည်ပသွင်းကုန်တန်ဖိုးမှာ အမေရိကန်ဒေါ်လာ ၁၅,၀၀၀ သန်းဖြစ်ပါတယ်။ ဒါကြောင့် ကုန်သွယ်မှုပမာဏ စုစုပေါင်းတန်ဖိုး အမေရိကန်ဒေါ်လာ ၂၉,၀၀၀ သန်း ဖြစ်ပြီး ကုန်သွယ်မှုလိုငွေမှာ အမေရိကန်ဒေါ်လာ သန်း ၁,၀၀၀ ဖြစ်ပါတယ်။ ငွေကြေးဘဏ်စနစ်နှင့် အရင်းအနှီးဈေးကွက်နဲ့စပ်လျဉ်းပြီး ငွေကြေးအခြေအနေနှင့်စပ်လျဉ်း၍ မြန်မာ နိုင်ငံတော်ဗဟိုဘဏ်သည် ငွေကြေးပမာဏ ရည်မှန်းချက် သတ်မှတ်ထားရှိခြင်းနှင့် ငွေကြေးဆိုင်ရာ လုပ်ဆောင်ချက်များ အကောင်အထည်ဖော် ဆောင်ရွက်လျက်ရှိပါတယ်။ ဈေးနှုန်းတည်ငြိမ်ရေးအတွက် မြန်မာနိုင်ငံတော်ဗဟိုဘဏ်၏ သီးသန့်ငွေကြေးပမာဏအား လုပ်ငန်းရည်မှန်းချက်အဖြစ်ထားရှိပြီး စုစုပေါင်း ငွေကြေးပမာဏ ကြားခံရည်မှန်းချက်အဖြစ် ထားရှိဆောင်ရွက် လျက်ရှိပါတယ်။ ၂၀၁၆-၂၀၁ရ ခု ဘဏ္ဍာရေးနှစ်အတွက် စီးပွားရေးတိုးတက်မှုနှုန်း မျှော်မှန်းချက်နှင့်အညီ မြန်မာနိုင်ငံတော်ဗဟိုဘဏ် အနေဖြင့် ၎င်း၏သီးသန့်ငွေ တိုးတက်မှုနှုန်းအား ၁၃ ရာခိုင်နှုန်းနှင့် ငွေကြေး ပမာဏတိုးတက်မှုအား ၂၄ အသီးသီးရရှိရန် ရည်မှန်းထားပါတယ်။ ၂၀၁၆ ခုနှစ်၊ အောက်တိုဘာလကုန်ရှိ ယာယီကိန်းဂဏန်းများအရ ယခင်နှစ်အလားတူကာလ ထက် စုစုပေါင်းသီးသန့်ငွေ တိုးတက်မှုနှုန်းမှာ ၁၂ ရာခိုင်နှုန်းနှင့် စုစုပေါင်းငွေကြေးပမာဏ တိုးတက်မှုနှုန်းမှာ ၁၆ ရာခိုင်နှုန်းရှိရာ ၂၀၁၆-၂၀၁ရ ခု ဘဏ္ဍာရေးနှစ်အတွင်း ငွေကြေးပမာဏ ရည်မှန်းချက်များအတိုင်း ဆောင်ရွက်နိုင်မည်ဖြစ်ပါတယ်။ ၂၀၁၇-၂၀၁၈ ခု ဘဏ္ဍာရေးနှစ်အတွက် ဘဏ္ဍာရေးမူဝါဒအရ ဘတ်ဂျက် လိုငွေနှင့် ဂျီဒီပီအချိုး ၄.၅၂ ရာခိုင်နှုန်းဖြစ်ရာ မြန်မာနိုင်ငံတော်ဗဟိုဘဏ်မှ အစိုးရဘတ်ဂျက်လိုငွေအတွက် ဘဏ္ဍာငွေဖြည့်ဆည်းမှုကို ဘတ်ဂျက်လိုငွေ၏ ၃၀ ရာခိုင်နှုန်းအတွင်း ဖြည့်ဆည်းရန် ရည်မှန်းဆောင်ရွက် မှုလည်း ဖြစ်ပါတယ်။ သို့ဖြစ်ပါ၍ ငွေကြေးပမာဏကို အကျိုးသက်ရောက်စေသည့် အခြားအချက်များ ဖြစ်သည့် နိုင်ငံခြားသုံးငွေ ရရန်ပိုင်ခွင့်များနှင့် ပြည်တွင်းချေးငွေတိုးတက်မှုများကို ထည့်သွင်းစဉ်းစားပြီး ၂၀၁၇-၂၀၁၈ ခု ဘဏ္ဍာရေးနှစ်အတွက် ငွေကြေးပမာဏ ရည်မှန်းချက်အား သီးသန့်ငွေကြေးပမာဏ တိုးတက်မှု ၁၈ ရာခိုင်နှုန်းနှင့် စုစုပေါင်းငွေကြေးပမာဏတိုးတက်မှုအား ၂၃ ရာခိုင်နှုန်း ထားရှိဆောင်ရွက် သွားမှာ ဖြစ်ပါတယ်။ မြန်မာနိုင်ငံ၏ အရင်းအနှီးဈေးကွက် ဖွံ့ဖြိုးတိုးတက်ရေးအတွက် ငွေချေးသက်သေခံလက်မှတ်များ၊ စတော့ရှယ်ယာများ အရောင်းအဝယ်ပြုလုပ်မည့် ရန်ကုန်စတော့အိတ်ချိန်းကို ၉-၁၂-၂၀၁၅ ရက်နေ့တွင် စတင်ဖွင့်လှစ်ခဲ့ပြီး ၂၀၁ရ ခု၊ ဇန်နဝါရီလအထိ ငွေချေးသက်သေခံလက်မှတ် ကုမ္ပဏီ ၆ ခု၊ စာရင်းဝင် အများပိုင်ကုမ္ပဏီ ၄ ခုတို့ကို စတော့အိပ်ချိန်းမှတစ်ဆင့် စတော့ရှယ်ယာ အရောင်းအဝယ်လုပ်ငန်းများ ဆောင်ရွက်လျက်ရှိပါတယ်။ ပြည်ထောင်စုအစိုးရ၏ ဘဏ္ဍာရေးဆိုင်ရာ အခြေအနေများနဲ့ စပ်လျဉ်းပြီး ၂၀၁၅-၂၀၁၆ ခု ဘဏ္ဍာရေးနှစ် မူလခန့်မှန်းခြေ၊ ပြုပြင်ပြီးခန့်မှန်းခြေ၊ ရှေ့ပြေးအမှန်စာရင်းနှင့် ၂၀၁၆-၂၀၁ရ ဘဏ္ဍာရေးနှစ် မူလခန့်မှန်းခြေ၊ ပြုပြင်ပြီးခန့်မှန်းခြေတို့ကို တင်ပြမှာဖြစ်ပါတယ်။ ၂၀၁၅-၂၀၁၆ ခု ဘဏ္ဍာရေးနှစ် ဘဏ္ဍာရေးဆိုင်ရာအခြေအနေများကို တင်ပြထားပါတယ်။ အလားတူပဲ ၂၀၁၆-၂၀၁ရ ခု ဘဏ္ဍာရေးနှစ် ဘဏ္ဍာရေးဆိုင်ရာ အခြေအနေများကို တင်ပြထား ပါတယ်။ ဘဏ္ဍာရေးမူဝါဒအနေဖြင့် တင်ပြရလျှင် ဘဏ္ဍာရေးမူဝါဒတွင် အခွန်မူဝါဒနှင့် အသုံးစရိတ်မူဝါဒ နှစ်ခုရှိပါတယ်။ အခွန်မူဝါဒအနေဖြင့် နိုင်ငံတော်အစိုးရ၏ အသုံးစရိတ်များအတွက်သာ အခွန်ကို ကောက်ခံခြင်း မဟုတ်ဘဲ နိုင်ငံတော်တွင် ညီညွတ်မျှတသော အရအသုံးငွေကြေးစနစ်ကို ဖော်ဆောင်၍ ငွေကြေးလည်ပတ်မှု မှန်ကန်စေရန် အခွန်မူဝါဒချမှတ်ထားပါတယ်။ ငွေကြေးဖောင်းပွမှုနှုန်းကို ငွေကြေး ဖောင်းပွမှုကို ထိန်းသိမ်းရန်လည်း ဖြစ်ပါတယ်။ ပြည်တွင်းစားသုံးမှု၊ ရင်းနှီးမြှုပ်နှံမှုနှင့် စုဆောင်းမှုတို့ကို အခွန်အကောက်စနစ်ဖြင့် ထိန်းညှိပေးရန်ဖြစ်ပါတယ်။ ကုန်ဈေးနှုန်းတည်ငြိမ်မှုအတွက် အထောက်အကူပြု စေရန်လည်း ဖြစ်ပါတယ်။ ဝင်ငွေခွဲဝေမှု မျှတစေရန်နှင့် စီးပွားရေးဖွံ့ဖြိုးတိုးတက်မှုကို အထောက်အကူ ဖြစ်စေရန် ဖြစ်ပါတယ်။ အသုံးစရိတ်မူဝါဒအနေဖြင့် ပညာရေး၊ ကျန်းမာရေးနှင့် လူမှုကာကွယ်စောင့်ရှောက်ရေး အသုံးစရိတ်များကို ဆက်လက်တိုးမြှင့် သုံးစွဲထားမှာဖြစ်ပါတယ်။ ပြည်သူလူထုကို ချက်ချင်းလက်ငင်း အကျိုးပြုနိုင်သည့် အသုံးစရိတ်များကိုလည်း ဦးစားပေးသုံးစွဲမှာဖြစ်ပါတယ်။ ဖွဲ့စည်းပုံနှင့် ဝန်ထမ်း ခန့်အပ်မှုများကို စနစ်တကျ စိစစ်ခွင့်ပြုရန်ဖြစ်ပြီး စီမံကိန်းများအား ဦးစားပေးအဆင့်ခွဲခြားပြီး လတ်တလော မလိုအပ်သေးသည့် စီမံကိန်းများကို ရွှေ့ဆိုင်းဆောင်ရွက်မှာ ဖြစ်ပါတယ်။ ပစ္စည်းဝယ်ယူမှု များကို စနစ်တကျ စိစစ်ဆောင်ရွက်မှာဖြစ်ပြီး ပြည်ပအကူအညီရငွေနှင့် ပြည်ပချေးငွေများကိုလည်း စိစစ် ပြီးမှရယူရန်ဖြစ်ပါတယ်။ ကျေးလက်ဒေသဖွံ့ဖြိုးရေး၊ လျှပ်စစ်မီးရရှိရေး၊ သောက်သုံးရေနှင့် စိုက်ပျိုးရေ လုံလောက်စွာရရှိရေးတို့ကိုလည်း ဆက်လက်တိုးမြှင့် သုံးစွဲသွားမှာဖြစ်ပါတယ်။ ၂၀၁၇-၂၀၁၈ ခု ဘဏ္ဍာရေးနှစ်အတွက် ဦးစားပေးအစီအစဉ်များအရ ဘတ်ဂျက်ခွဲဝေချထားမှုကို နိုင်ငံတော်၏ ဦးစားပေးလုပ်ငန်းများအနက် လျှပ်စစ်နှင့် စွမ်းအင်ကဏ္ဍ၊ ပညာရေးကဏ္ဍ၊ ကျန်းမာရေးကဏ္ဍ အသုံးစရိတ်များကို ဦးစားပေးလျာထားပါတယ်။ နှစ်လတ်ဘဏ္ဍာရေး မူဘောင်အနေဖြင့်တင်ပြရရင် ဘတ်ဂျက်ရေးဆွဲရာမှာ သမားရိုးကျ နှစ်စဉ် တိုးမြှင့်လျာထားသည့် ပုံစံအစား ကမ္ဘာ့နိုင်ငံအများစုတွင် ကျင့်သုံးနေသည့် မူဝါဒအခြေခံသော ဘတ်ဂျက် ရေးဆွဲခြင်း (Policy Based Budgeting) ဖြစ်စေရန်၊ ကမ္ဘာ့ဘဏ်၏ နည်းပညာအကူအညီဖြင့် နှစ်လတ် ဘဏ္ဍာရေးမူဘောင် (Medium Term Fiscal Framework) ရေးဆွဲတည်ဆောက်မှုကို ၂၀၁၅-၂၀၁၆ ခု ဘဏ္ဍာရေးနှစ်မှ စတင်အကောင်အထည်ဖော်ခဲ့ပါတယ်။ နှစ်လတ်ဘဏ္ဍာရေးမူဘောင် ရေးဆွဲရာမှာ လွန်ခဲ့သော ၃ နှစ်တာကာလ အရအသုံးလျာထားချက်နဲ့ အမှန်အကောင်အထည်ဖော်မှု အခြေအနေများကို အခြေခံ၍ လာမည့် ၃ နှစ်ကာလအတွက် ကြိုတင်ခန့်မှန်းမှု များဖြင့် ရေးဆွဲခြင်းဖြစ်ပါတယ်။ ယင်းသို့ ရေးဆွဲရာမှာ အသုံးပြုရသော မက်ခရိုစီးပွားရေးညွှန်ကိန်းများမှာ Real GDP တိုးတက်မှုနှုန်း၊ Nominal GDP ပြောင်းလဲမှုနှုန်း၊ Nominal GDP တန်ဖိုး၊ ငွေကြေး ဖောင်းပွမှုနှုန်းနဲ့ နိုင်ငံခြားငွေလဲလှယ်မှုနှုန်း၊ သွင်းကုန်တိုးတက်မှုနှုန်းတို့ ပါဝင်ပါတယ်။ ထို့အပြင် သာမန်အသုံးစရိတ်နှင့် ငွေလုံးငွေရင်းအသုံးစရိတ်အချိုး၊ လိုငွေဖြည့်ဆည်းနိုင်မည့် ပမာဏ၊ ရေရှည်ကြွေးမြီခံနိုင်ရည်အတွက် သုံးသပ်ချက် (Debt Sustainability Analysis) အစိုးရ ငွေတိုက်စာချုပ် (Treasury Bond)၊ အတိုးနှုန်းနှင့် အစိုးရငွေတိုက်လက်မှတ်များ၊ (Treasury Bill) အတိုးနှုန်း၊ အစိုးရငွေတိုက်စာချုပ်နှင့် အစိုးရငွေတိုက်လက်မှတ်များ ထုတ်ဝေနိုင်မည့်အချိုး၊ ပြည်ထောင်စုမှ တိုင်းဒေသကြီး/ ပြည်နယ်များ၏ လိုငွေအတွက် ဘဏ္ဍာငွေဖြည့်ဆည်းပေးနိုင်မှု စသည်တို့ကိုလည်း ပုံသေနည်းများ အသုံးပြု၍ တွက်ချက်ဖော်ပြထားပါတယ်။ နှစ်လတ်ဘဏ္ဍာရေးမူဘောင်ဖြင့် ရငွေများကို ခန့်မှန်းရာမှာ အခွန်အကောက်ရငွေတစ်ခုချင်းစီသည် စုစုပေါင်းအခွန်အကောက်ရငွေ ပါဝင်မှုနှုန်း (Share Percentage Share)၊ အခွန်အကောက်ရငွေ တိုးတက် မှုနှုန်း (Low Rate) နှင့် အခွန်အကောက်ရငွေတိုးတက်မှုတွင် ရငွေတစ်ခုချင်းစီ၏ပါဝင်မှု (Contribution to Growth Rate)အချိုးတို့ကို တွက်ချက်ခြင်းဖြင့် ရငွေတစ်ခုခြင်းစီ အခြေအနေကို သုံးသပ်ထားပါကြောင်း၊ ဆက်လက်၍ အသုံးစရိတ်ခန့်မှန်းမှုများကိုလည်း ရငွေခန့်မှန်းမှုများနှင့် အလားတူ သုံးသပ်မှုမျိုး ပြုလုပ် ထားပါကြောင်း၊ သာမန်နှင့် ငွေလုံးငွေရင်းအသုံးစရိတ်အချိုးအား လိုက်ဖက်ညီသောအချိုးဖြစ်စေရန် လိုငွေနှင့် GDP အချိုးအား GDP ၏ ၅ ရာခိုင်နှုန်းထက် မပိုစေရန် ရည်မှန်း၍ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် ပြည်ပအကူအညီရငွေနှင့် ပြည်ပချေးယူရငွေမပါသော သာမန်အသုံးစရိတ်ပေါင်း များကို ဝန်ကြီးဌာနအလိုက် ဦးစီးဌာနများနှင့် နိုင်ငံတော်ပိုင်စီးပွားရေးအဖွဲ့အစည်းများဟူ၍ ခွဲခြားပြီး စီမံကိန်းနှင့်ဘဏ္ဍာရေးဝန်ကြီးဌာန ရသုံးခန့်မှန်းခြေငွေစာရင်းဦးစီးဌာနမှ သတ်မှတ်ပေးခဲ့ပါတယ်။ ပြည်ပ အကူအညီရငွေနှင့် ပြည်ပချေးယူ ရငွေမပါသော စုစုပေါင်းငွေလုံးငွေရင်း အသုံးစရိတ်ဘောင်ကို စီမံကိန်းနှင့် ဘဏ္ဍာရေးဝန်ကြီးဌာန ရသုံးခန့်မှန်းခြေငွေစာရင်းဦးစီးဌာနက စီမံကိန်းရေးဆွဲရေးဦးစီး ဌာနသို့ပေးပို့၍ ဝန်ကြီးဌာနအလိုက် ငွေလုံးငွေရင်းအသုံးစရိတ်ဘောင်ကို စီမံကိန်းရေးဆွဲရေး ဦးစီးဌာနက ထပ်ဆင့်သတ်မှတ် ပေးပါတယ်။ တိုင်းဒေသကြီး/ ပြည်နယ်များ၏ လိုငွေဖြည့်ဆည်းပေးမည့် ပမာဏအားတွက်ချက်ခြင်း အပိုင်းမှာ ပြည်ထောင်စုမှ တိုင်းဒေသကြီး/ ပြည်နယ်များသို့ ဘဏ္ဍာငွေထောက်ပံ့ပေးသည့်ပုံစံကို တစ်ဆင့်နဲ့တစ်ဆင့် ပိုမိုကောင်းမွန်စေရန်နှင့် တိုင်းဒေသကြီး/ ပြည်နယ်များအကြား ဖွံ့ဖြိုးတိုးတက်မှု အချိုးကျမျှတစေရန် ရည်ရွယ်ပြီး ၂၀၁၅-၂၀၁၆ ခု၊ ဘဏ္ဍာရေးနှစ်မှစတင်၍ နှစ်လတ်ဘဏ္ဍာရေးမူဘောင်ကို ရေးဆွဲခဲ့ခြင်း ဖြစ်ပါတယ်။ ထိုသို့ရေးဆွဲရာမှာ ဖွံ့ဖြိုးမှုလိုအပ်ချက်နှင့် ဘဏ္ဍာရေးကန့်သတ်ချက်များကို ထည့်သွင်းစဉ်းစား၍ တွက်ချက်ခြင်းဖြစ်ပါတယ်။ ၂၀၁၅-၂၀၁၆ ခု၊ ဘဏ္ဍာရေးနှစ်အတွက် တွက်ချက်ရာမှာ အဓိကညွှန်ကိန်းများအဖြစ် စုစုပေါင်း 93:69 (Total Population) 20€:01923 $o$: (Poverty Index) . qoode: 88 qe: အသားတင်ထုတ်လုပ်မှုနှင့် ဝန်ဆောင်မှုတန်ဖိုး (Per Capita GDP) တို့အပေါ်တွင် အခြေခံ၍ တွက်ချက်ခဲ့ပြီး ၂၀၁၆-၂၀၁ရ ခု၊ ဘဏ္ဍာရေးနှစ်နှင့် ၂၀၁၇-၂၀၁၈ ခု၊ ဘဏ္ဍာရေးနှစ်များတွင် မြေဧရိယာအကျယ်အဝန်း၊ တိုင်းဒေသကြီး/ ပြည်နယ်အလိုက် စုစုပေါင်းလူဦးရေတွင် မြို့ပြလူဦးရေအချိုး (Urban Population as Percent of Total State Population) şę os83:07|sszeom äng (Per Capita Tax Collection) စတဲ့ညွှန်ကိန်း ၃ ခုတို့ကို ထပ်မံထည့်သွင်း၍ စုစုပေါင်းညွှန်ကိန်း ၆ ခုဖြင့် တွက်ချက်ထားပါတယ်။ နှစ်လတ်လျာထားချက်အဖြစ် တင်ပြပါအတိုင်းဖြစ်ပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ် နှင့် ၂၀၁၉-၂၀၂၀ ခုနှစ်၊ ဘဏ္ဍာရေးနှစ်တို့အတွက် မက်ခရို စီးပွားရေးညွှန်ကိန်းများ (Macroeconomic Assumption) ကို ၂၀၁၇-၂၀၁၈ ခု၊ ဘဏ္ဍာရေးနှစ် ညွှန်ကိန်း များကိုသာအသုံးပြု၍ ခန့်မှန်းတွက်ချက်ထားခြင်း ဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် မူလ ခန့်မှန်းခြေစာရင်း အတည်ပြုပြီးပါက ရရှိသည့်ကိန်းဂဏန်း အချက်အလက်များနှင့် လာမည့်နှစ် ဘဏ္ဍာရေး နှစ်နှစ်အတွက် မက်ခရိုစီးပွားရေးညွှန်ကိန်းများ အပြောင်းအလဲပေါ်မူတည်၍ ရငွေသုံးငွေ၊ ပိုငွေလိုငွေများ ပြောင်းလဲသွားနိုင်မှာဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် ပြည်ထောင်စု၏ အရအသုံးခန့်မှန်းခြေငွေစာရင်းနှင့် စပ်လျဉ်းပြီး ပြည်ထောင်စုအဆင့် ဌာန၊ အဖွဲ့အစည်းများ၏ ၂၀၁၇-၂၀၁၈ ခု၊ ဘဏ္ဍာရေးနှစ် အရအသုံး ခန့်မှန်းခြေငွေစာရင်းများမှာ တင်ပြပါအတိုင်းပဲဖြစ်ပါတယ်။ ၂၀၁၇-၂၀၁၈ ခု ဘဏ္ဍာရေးနှစ်အတွက် တိုင်းဒေသကြီး/ ပြည်နယ်အဆင့် ဌာန၊ အဖွဲ့အစည်းများ၏ အရအသုံးခန့်မှန်းခြေစာရင်းမှာလည်း တင်ပြပါ အတိုင်းဖြစ်ပါတယ်။ တိုင်းဒေသကြီး/ ပြည်နယ်များ၏လိုငွေကျပ် ၁,၇၀၈ ဘီလီယံကို ပြည်ထောင်စုဘဏ္ဍာရန်ပုံငွေမှ ထောက်ပံ့ငွေအဖြစ် ဖြည့်ဆည်းပေးပါတယ်။ တိုင်းဒေသကြီး/ပြည်နယ်များ၏ သာမန်ရငွေတွင် ဖော်ပြ တိုင်းဒေသကြီး/ ပြည်နယ်များ၏ လိုငွေဖြည့်ဆည်းပေးပြီးနောက် ရငွေသုံးငွေအခြေအနေမှာ တင်ပြပါ အတိုင်း ဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် နိုင်ငံတော်၏ အရအသုံးအခြေအနေမှာ ဖော်ပြပါအတိုင်း တွေ့ရှိမှာ ဖြစ်ပါတယ်။ GDP တန်ဖိုးအပေါ်မှာအခြေခံ၍ လိုငွေနှင့် GDP အချိုး ၄.၅၂ ရာခိုင်နှုန်း ဖြစ်ပေါ်လာမှာ ဖြစ်ပါတယ်။ ပြည်ထောင်စုဘဏ္ဍာရန်ပုံငွေမှ တိုင်းဒေသကြီး/ ပြည်နယ်များ၏ လိုငွေအတွက် ထောက်ပံ့ပေးနိုင် မည့် ပမာဏများကို သတ်မှတ်ပေးခဲ့ရာမှာ အခွန်ဝေစုများအဖြစ် ၂၀၁၂-၂၀၁၃ ခု ဘဏ္ဍာရေးနှစ်မှ စတင်၍ တံဆိပ်ခေါင်းခွန် ၂ ရာခိုင်နှုန်းနှင့် ပုဂ္ဂိုလ်တစ်ဦးချင်းထံမှ ကောက်ခံရရှိသည့် ဝင်ငွေခွန်၏ ၅ ရာခိုင်နှုန်းကို ခွဲဝေပေးခဲ့ပါတယ်။ ၂၀၁၆-၂၀၁ရ ဘဏ္ဍာရေးနှစ်တွင်ထပ်မံ၍ ကုန်သွယ်လုပ်ငန်းခွန်၏ ၁၅ ရာခိုင်နှုန်းနှင့် အထူးကုန်စည်ခွန်၏ ၁၅ ရာခိုင်နှုန်းကို ဥပဒေ၊ အမိန့်ညွှန်ကြားချက်များနှင့်အညီ ခွဲဝေပေးခဲ့ပါတယ်။ ထိုသို့ခွဲဝေပေးရာတွင် ပုဂ္ဂလိက ကုမ္ပဏီများနှင့် နိုင်ငံပိုင်စီးပွားရေးအဖွဲ့အစည်းများသည် တိုင်းဒေသကြီး သို့မဟုတ် ပြည်နယ်အနှံ့အပြားတွင် လုပ်ငန်းဆောင်ရွက်နေသော်လည်း အခွန်ထမ်းကြီးများဆိုင်ရာ အခွန်ရုံး (LTO)ရှိသည့် ရန်ကုန်မြို့တွင်တည်ရှိပြီး ရန်ကုန်တွင်ပေးဆောင်ရခြင်းကြောင့် ရန်ကုန်တိုင်းဒေသကြီးမှာ အခွန်ဝေစုအများဆုံး ရရှိနေခြင်းဖြစ်ပါတယ်။ သို့ဖြစ်ပါ၍ ၂၀၁ရ - ၂၀၁၈ ခု၊ ဘဏ္ဍာရေးနှစ်အတွက် တိုင်းဒေသကြီး သို့မဟုတ် ပြည်နယ်များသို့ အခွန်ဝေစုများခွဲဝေပေးရာမှာ နိုင်ငံပိုင်အခန်းကဏ္ဍမှ ကောက်ခံရရှိသော သွင်းကုန်တင်သွင်းမှုအပေါ် ကောက်ခံရရှိငွေမှအပ ကျပ်ငွေဖြင့် ကောက်ခံရရှိသည့် ကုန်သွယ်လုပ်ငန်းခွန်နှင့် အထူးကုန်စည်ခွန် တို့အား ကောက်ခံရရှိသည့် တိုင်းဒေသကြီး သို့မဟုတ် ပြည်နယ်များသို့ တိုက်ရိုက်ခွဲဝေပေးခြင်းမပြုဘဲ ကုန်သွယ်လုပ်ငန်းခွန်၏ ၁၅ ရာခိုင်နှုန်းနှင့် အထူးကုန်စည်ခွန်၏ ၁၅ ရာခိုင်နှုန်း စုစုပေါင်းကို နှစ်လတ် ဘဏ္ဍာရေးမူဘောင်ဖြင့် တွက်ချက်ထားသည့် တိုင်းဒေသကြီး/ ပြည်နယ်အလိုက် ခွဲဝေသင့်သည့် အချိုး အတိုင်းခွဲဝေပေးပြီး သမဝါယမကဏ္ဍနှင့် ပုဂ္ဂလိကကဏ္ဍတို့မှ ကောက်ခံရရှိသော သွင်းကုန်တင်သွင်းမှု အပေါ် ကောက်ခံရရှိသည့်ငွေမှအပဖြစ်သည့် ကျပ်ငွေဖြင့် ကောက်ခံရရှိသော ကုန်သွယ်လုပ်ငန်းခွန်၏ ၁၅ ရာခိုင်နှုန်း၊ အထူးကုန်စည်ခွန်၏ ၁၅ ရာခိုင်နှုန်းနှင့် ဝင်ငွေခွန်၏ ၅ ရာခိုင်နှုန်းတို့ကို ယခင်နှစ်က အတိုင်း ခွဲဝေပေးမှာဖြစ်ပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေကိုလည်း ဥပဒေနှင့်အညီ ယခင်နှစ်လျာထားချက် များအတိုင်း ထည့်သွင်းလျာထားပြီးဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် မူလခန့်မှန်းခြေ ငွေစာရင်း၏ ပြည်ပအကူအညီရငွေ၊ ချေးယူရငွေအပါအဝင် စုစုပေါင်းရငွေကျပ် ၁၆,၇၆၈ ဘီလီယံ ဖြစ်ပါတယ်။ ဗဟိုအဖွဲ့အစည်းများ၏ရငွေ ကျပ် ၄ ဘီလီယံ၊ ဝန်ကြီးဌာနများ၏ရငွေ ကျပ် ၁၅,၀၀၀ ဘီလီယံ၊ မြန်မာ နိုင်ငံတော်ဗဟိုဘဏ်၏ရငွေ ကျပ် ၄၉၆ ဘီလီယံ၊ တပ်မြို့စည်ပင်သာယာရေး အဖွဲ့အစည်းများ၏ ရငွေ ကျပ် ၁ ဘီလီယံ၊ နေပြည်တော်ကောင်စီ၏ရငွေ ကျပ် ၀.၁၀၆ ဘီလီယံ၊ နေပြည်တော်စည်ပင်သာယာရေး ကော်မတီရငွေ ကျပ် ၄၁ ဘီလီယံ၊ ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်သော နိုင်ငံပိုင် စီးပွားရေးအဖွဲ့အစည်းများ၏ရငွေ ၁,၂၄ရ ဘီလီယံနှင့် လူမှုဖူလုံရေးအဖွဲ့၏ ရငွေ ၇၉ ဘီလီယံတို့ ဖြစ်ပါတယ်။ ၂၀၁၇-၂၀၁၈ ခု ဘဏ္ဍာရေးနှစ် မူလခန့်မှန်းခြေငွေစာရင်း၏ ပြည်ပအကူအညီရငွေ၊ ချေးယူ ရငွေအပါအဝင် စုစုပေါင်းသုံးငွေကျပ် ၂၀,၈၉၆ ဖြစ်ပါတယ်။ ဗဟိုအဖွဲ့အစည်းများ၏သုံးငွေ ကျပ် ၉၁ ဘီလီယံ၊ ဝန်ကြီးဌာနများ၏သုံးငွေ ကျပ် ၁၉,၂၃၈ ဘီလီယံ၊ မြန်မာနိုင်ငံတော်ဗဟိုဘဏ်၏သုံးငွေကျပ် ၃၄၆ ဘီလီယံ၊ တပ်မြို့စည်ပင်သာယာရေးအဖွဲ့ အစည်းများ၏ သုံးငွေ ကျပ် ၁ ဘီလီယံ၊ နေပြည်တော် ကောင်စီ၏ သုံးငွေ ကျပ် ၂ရ ဘီလီယံ၊ နေပြည်တော်စည်ပင်သာယာရေး ကော်မတီ၏သုံးငွေ ကျပ် ၄၁ ဘီလီယံ၊ ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှဆောင်ရွက်သော နိုင်ငံပိုင်စီးပွားရေးအဖွဲ့အစည်း များ၏ သုံးငွေ ၁,၁၃ရ ဘီလီယံနှင့် လူမှုဖူလုံရေးအဖွဲ့၏ သုံးငွေ ၁၅ ဘီလီယံ တို့ဖြစ်ပါတယ်။ ၂၀၁၇-၂၀၁၈ ခု ဘဏ္ဍာရေးနှစ် ပြည်ထောင်စုအဆင့်ဌာန၊ အဖွဲ့အစည်းများ၏ စုစုပေါင်းရငွေနှင့် စုစုပေါင်းသုံးငွေတွင် ပါဝင်သည့် အချိုးအစားများမှာ တင်ပြပါအတိုင်းဖြစ်ပြီး လွှတ်တော်ကိုယ်စားလှယ်ကြီးများထံလည်း ဖြန့်ဝေ ထားပြီးဖြစ်ပါတယ်။ ပြည်ထောင်စုအဆင့်ဌာန၊ အဖွဲ့အစည်းများ၏ ၂၀၁၆-၂၀၁ရ ပြုပြင်ပြီးခန့်မှန်းခြေနှင့် ၂၀၁၇-၂၀၁၈ မူလခန့်မှန်းခြေ တောင်းဆိုချက်ကိုလည်း တင်ပြပါ အတိုင်းတွေ့ရှိမှာ ဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ် အခွန်ရငွေစာရင်းမှာ ၂၀၁၆-၂၀၁ရ ခု ဘဏ္ဍာရေးနှစ် ပြုပြင်ပြီး ခန်မှန်းခြေအခွန်ရငွေစာရင်းနှင့် နှိုင်းယှဉ်ပါက ၃၂ ဘီလီယံ လျော့နည်းသွားပြီး ၂၀၁၆-၂၀၁ရ ခု ဘဏ္ဍာရေးနှစ်၏ မူလခန့်မှန်းခြေအခွန်ရငွေစာရင်းနှင့် နှိုင်းယှဉ်ပါက ၂၆၁ ဘီလီယံ ပိုမိုလာကြောင်း တွေ့ရှိရမှာဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စု၏ အခွန်ရငွေစာရင်းအား ယမန်နှစ် အခွန်ရငွေ စာရင်း နှင့် နှိုင်းယှဉ်ချက်မှာ ဖော်ပြထားပါတယ်။ နိုင်ငံတော်ပိုင် စီးပွားရေးအဖွဲ့အစည်းများရဲ့ အခန်းကဏ္ဍအနေဖြင့် ၂၀၁၂-၂၀၁၃ ဘဏ္ဍာရေးနှစ် မှစ၍ နိုင်ငံတော်ပိုင်စီးပွားရေးအဖွဲ့အစည်းများကို စီးပွားရေးဆန်ဆန် ဆောင်ရွက်နိုင်ရန်နှင့် မိမိတို့၏ ငွေကြေးအင်အားအပေါ် မိမိတို့ရပ်တည် ဆောင်ရွက်နိုင်ရန်ရည်ရွယ်၍ ငွေကြေးစီမံခန့်ခွဲမှု အစီအစဉ်သစ် ကို ချမှတ်ဆောင်ရွက်ခဲ့ပါတယ်။ ၎င်းတို့ကို ကိုယ်ပိုင်ဘဏ္ဍာရန်ပုံငွေစာရင်း ထားရှိဆောင်ရွက် ခွင့်ပြုခဲ့ ပါတယ်။ ၂၀၁၂-၂၀၁၃ ခုနှစ် ဘဏ္ဍာရေးနှစ်၏ ကုန်ကျငွေစာရင်းအသုံးစရိတ် ၇၂ ရာခိုင်နှုန်းကို လည်းကောင်း၊ ၂၀၁၃-၂၀၁၄ ခု၏ ဘဏ္ဍာရေးနှစ်နှင့် ၂၀၁၄-၂၀၁၅ ခု၊ ဘဏ္ဍာရေးနှစ်ကုန်တွင် ကုန်ကြမ်း ဝယ်ယူခြင်းအသုံးစရိတ် ဝင်ငွေခွန်နှင့် နိုင်ငံတော်သို့ ထည့်ဝင်ငွေ အသုံးစရိတ်များကိုလည်းကောင်း၊ ၂၀၁၅-၂၀၁၆ ခုဘဏ္ဍာရေးနှစ်တွင် ကုန်ကြမ်းငွေအဖြစ် အသုံးစရိတ် အားလုံး၊ ဝင်ငွေခွန်၊ နိုင်ငံတော်သို့ ထည့်ဝင်ငွေနှင့် ကုန်သွယ်လုပ်ငန်းခွန်တို့ကိုလည်းကောင်း၊ ၂၀၁၆-၂၀၁ရ ဘဏ္ဍာရေးနှစ်တွင် နိုင်ငံတော်ပိုင် 8:93:69:3əà saops: @p:e OA Account, Other Account condimyssac@336$30: saqil.cos အဖွဲ့အစည်းများ၏ သာမန်အသုံးစရိတ်အားလုံးကို ၎င်းတို့ကိုယ်ပိုင် ဘဏ္ဍာရန်ပုံငွေဖြင့် ကျခံသုံးစွဲခြင်းဖြင့် လည်းကောင်း၊ တစ်ဆင့်ပြီးတစ်ဆင့်တက်၍ မိမိတို့ကိုယ်ပိုင်ဘဏ္ဍာ ရန်ပုံငွေဖြင့် ကျခံသုံးစွဲစေခဲ့ပါတယ်။ ၂၀၁၇-၂၀၁၈ ခု ဘဏ္ဍာရေးနှစ်တွင် နိုင်ငံတော်ပိုင်စီးပွားရေးအဖွဲ့အစည်းများ၏ OA Account လက်ကျန် အခြေအနေကိုသုံးသပ်၍ အချို့သောအဖွဲ့အစည်းများ၏ သာမန်အသုံးစရိတ်အားလုံးဟာ ငွေလုံးငွေရင်း အသုံးစရိတ် အားလုံးတို့ကို ၎င်းတို့၏ကိုယ်ပိုင်ဘဏ္ဍာရန်ပုံငွေဖြင့် ကျခံသုံးစွဲရန် စီစဉ်ဆောင်ရွက်ထား ပါတယ်။ နိုင်ငံတော်ပိုင်စီးပွားရေးအဖွဲ့အစည်းများ၏ ဘဏ္ဍာရေးနှစ်အလိုက် သာမန်စာရင်း၊ ကုန်သွယ်မှုအရ အမြတ်အရှုံးအခြေအနေကို တင်ပြပါဇယားအတိုင်း တွေ့ရှိမှာ ဖြစ်ပါတယ်။ ၂၀၁၇-၂၀၁၈ ခု ဘဏ္ဍာရေးနှစ်တွင် နိုင်ငံတော်ပိုင်စီးပွားရေးအဖွဲ့အစည်း ၃၂ ခုရှိရာ ပြည်ထောင်စု ဘဏ္ဍာရန်ပုံငွေ အစီအစဉ်ဖြင့် ဆောင်ရွက်မည့် အဖွဲ့အစည်း ၂၆ ဖွဲ့ဖြစ်ပြီး ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်သောအဖွဲ့အစည်း ၆ ဖွဲ့ရှိပါတယ်။ ပြည်ထောင်စုဘဏ္ဍာရန်ပုံငွေ အစီအစဉ်ဖြင့် ဆောင်ရွက်မည့် အဖွဲ့အစည်း ၂၆ ဖွဲ့အနက် ၁၈ ဖွဲ့မှာ အမြတ်ပေါ်ပေါက်ပြီး ၈ ဖွဲ့မှာ အရှုံးပေါ်ပေါက် အရှုံးပေါ်ပေါက်သော အဖွဲ့အစည်းများမှာ ပို့ဆောင်ရေးနှင့် ဆက်သွယ်ရေးဝန်ကြီးဌာန အောက်ရှိ ပြည်တွင်းရေကြောင်းပို့ဆောင်ရေး၊ မြန်မာ့မီးရထား၊ ကုန်းလမ်းပို့ဆောင်ရေး၊ မြန်မာ့စာတိုက် လုပ်ငန်း၊ လျှပ်စစ်နှင့် စွမ်းအင်ဝန်ကြီးဌာနအောက်ရှိ လျှပ်စစ်ဓာတ်အားထုတ်လုပ်ရေးလုပ်ငန်း၊ စက်မှုဝန်ကြီး ဌာနအောက်ရှိ အမှတ်(၁)အကြီးစားစက်မှုလုပ်ငန်း၊ အမှတ်(၂)အကြီးစားစက်မှုလုပ်ငန်း၊ အမှတ်(၃) အကြီးစားစက်မှုလုပ်ငန်းတို့ ဖြစ်ပါတယ်။ ယခုနှစ်တွင် ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်သော အဖွဲ့အစည်းအားလုံး အမြတ်ပေါ်ပေါက်ခဲ့ပါတယ်။ ၂၀၁၇-၂၀၁၈ ခု ဘဏ္ဍာရေးနှစ်တွင် အထူးကုန်စည်ခွန် ၁၀ ဘီလီယံ အထက်ပေးဆောင်သော အဖွဲ့အစည်းမှာ လျှပ်စစ်နှင့်စွမ်းအင်ဝန်ကြီးဌာနအောက်ရှိ မြန်မာ့ရေနံနှင့် သဘာဝဓာတ်ငွေ့လုပ်ငန်းဖြစ်ပြီး ကုန်သွယ်လုပ်ငန်းခွန် ၁၀ ဘီလီယံအထက် ပေးဆောင်နိုင်မည့် အဖွဲ့အစည်းများမှာ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာနအောက်ရှိ မြန်မာ့သစ်လုပ်ငန်း၊ လျှပ်စစ်နှင့်စွမ်းအင် ဝန်ကြီးဌာနအောက်ရှိ လျှပ်စစ်ဓာတ်အားထုတ်လုပ်ရေးလုပ်ငန်း၊ မြန်မာ့ရေနံနှင့်သဘာဝဓာတ်ငွေ့လုပ်ငန်း တို့ဖြစ်ပါတယ်။ ၂၀၁၇-၂၀၁၈ ခုနှစ်ဘဏ္ဍာရေးနှစ်တွင် ဝင်ငွေခွန်နှင့် နိုင်ငံတော်သို့ထည့်ဝင်ငွေတွင် ကျပ် ၁၀ ဘီလီယံနှင့် အထက်ထည့်ဝင်နိုင်မည့် အဖွဲ့အစည်းများမှာ ပို့ဆောင်ရေးနှင့် ဆက်သွယ်ရေးဝန်ကြီးဌာန အောက်ရှိ မြန်မာ့ဆက်သွယ်ရေးလုပ်ငန်း၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာနအောက်ရှိ မြန်မာ့သစ်လုပ်ငန်း၊ မြန်မာ့ကျောက်မျက်ရတနာရောင်းဝယ်ရေးလုပ်ငန်း၊ လျှပ်စစ်နှင့် စွမ်းအင်ဝန်ကြီးဌာနအောက်ရှိ မြန်မာ့ရေနံနှင့် သဘာဝဓာတ်ငွေ့လုပ်ငန်း၊ ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်သော ပို့ဆောင်ရေးနှင့် ဆက်သွယ်ရေးဝန်ကြီးဌာနအောက်ရှိ မြန်မာ့ဆိပ်ကမ်း အာဏာပိုင်တို့ပဲ ဖြစ်ပါတယ်။ နိုင်ငံတော်သို့ ထည့်ဝင်ငွေ ၁၀ ဘီလီယံအထက် ထည့်ဝင်နိုင်မည့် အဖွဲ့အစည်း များမှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအောက်ရှိ မြန်မာ့လယ်ယာဖွံ့ဖြိုးရေးဘဏ်၊ စီမံကိန်းနှင့် ဘဏ္ဍာရေးဝန်ကြီးဌာနအောက်ရှိ လုံခြုံရေးနှင့်ဆိုင်သော ပုံနှိပ်လုပ်ငန်း၊ မြန်မာနိုင်ငံတော် ဗဟိုဘဏ်တို့ပဲ ဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာနအောက်ရှိ မြန်မာ့ရေနံနှင့် သဘာဝဓာတ်ငွေ့လုပ်ငန်း၏ ဝင်ငွေသည် နိုင်ငံတော်အတွက် အဓိကဝင်ငွေရရှိသော အခန်းကဏ္ဍတစ်ခုအနေဖြင့် ပါဝင်ပါတယ်။ ၂၀၁၆-၂၀၁ရ ခု ဘဏ္ဍာရေးနှစ် မူလခန့်မှန်းခြေငွေစာရင်းအရ ရငွေမှာ ၁,၉၃၀ ဘီလီယံဖြစ်၍ စုစုပေါင်း ပြည်ထောင်စုရငွေ ၁၁.၃ ရာခိုင်နှုန်းဖြစ်ပြီး ၂၀၁၇-၂၀၁၈ ဘဏ္ဍာရေးနှစ် ခန့်မှန်းခြေငွေစာရင်းအရ ရငွေမှာ ၁,၆၆၂ ဘီလီယံ ဖြစ်၍ စုစုပေါင်းပြည်ထောင်စုရငွေ ၉.၉၁ ရာခိုင်နှုန်းဖြစ်ပါသဖြင့် ယခင်ဘဏ္ဍာရေးနှစ် မူလခန့်မှန်းခြေအောက် လျော့နည်းလာကြောင်း တွေ့ရှိရပါတယ်။ ထိုသို့လျော့နည်းလာရခြင်းမှာ ကမ္ဘာ့သဘာဝ ဓာတ်ငွေ့ ဈေးနှုန်းသည် ၂၀၁၆-၂၀၁ရ ခုဘဏ္ဍာရေးနှစ် မူလခန့်မှန်းခြေတွင် 1 MMBTU ကို အမေရိကန် ဒေါ်လာ ၇.၆၄ ရာခိုင်နှုန်းရရှိမှု လျာထားခဲ့ပြီး ၂၀၁၆-၂၀၁ရ ဘဏ္ဍာနှစ် ပြုပြင်ပြီးခန့်မှန်းခြေတွင် 1 MMBTU ကို ပျမ်းမျှအမေရိကန်ဒေါ်လာ ၅.ရ သို့ ကျဆင်းခဲ့ပါသောကြောင့် ၂၀၁၇-၂၀၁၈ ခု ဘဏ္ဍာရေးနှစ် ခန့်မှန်းခြေတွင်လည်း အဆိုပါဈေးနှုန်းဖြင့် လျာထားတွက်ခဲ့ရတာ ဖြစ်ပါတယ်။ ကမ်းလွန် ရေနံနှင့် သဘာဝဓာတ်ငွေ့ထုတ်လုပ်မှု အပိုင်းတွင် ရတနာကမ်းလွန်နှင့် ရဲတံခွန်ကမ်းလွန် လုပ်ကွက်တို့၏ ထုတ်လုပ်မှုသည် အကျဘက်သို့ ဦးတည်နေသော်လည်း ရွှေနှင့် ဇောတိကကမ်းလွန်လုပ်ကွက်များမှ ထုတ်လုပ်မှု တိုးမြှင့်ရရှိသောကြောင့် ပျမ်းမျှအနေဖြင့် ထုတ်လုပ်မှုကျဆင်းမှုမရှိကြောင်း တွေ့ရှိရပါတယ်။ ထို့ပြင် ၂၀၁၇-၂၀၁၈ ခု ဘဏ္ဍာရေးနှစ် ခန့်မှန်းခြေတွင် နိုင်ငံတော်၏ အခွန်အကောက်အနေဖြင့် ရေနံနှင့်သဘာဝဓာတ်ငွေ့ ထုတ်ယူသည့်အတွက် ကောက်ခံသည့်အခွန်သည် ကျပ် ၂၇၉ ဘီလီယံ ရရှိမည်ဟု ထည့်သွင်းလျာထားပြီး မြန်မာ့ရေနံနှင့် သဘာဝဓာတ်ငွေ့လုပ်ငန်းအနေဖြင့် နိုင်ငံတော်သို့ ပေးဆောင် ရမည့် ဝင်ငွေခွန်ကို ၁၃၁ ဘီလီယံ၊ ကုန်သွယ်လုပ်ငန်းခွန်ကို ၁၈၉ ဘီလီယံနှင့် အထူးကုန်စည်ခွန်ကို ၂၄ရ ဘီလီယံ၊ နိုင်ငံတော်သို့ ထည့်ဝင်ငွေမှာ ကျပ် ၁၀၄ ဘီလီယံ လျာထားကြောင်း တင်ပြအပ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန ယခင်နှစ် ရှင်းလင်းတင်ပြချက်အပေါ် ဆောင်ရွက်ပြီးစီးမှု အခြေအနေများကို ဆက်လက်တင်ပြပါ့မယ်။ ယခင်နှစ် ရှင်းလင်းတင်ပြချက်အပေါ် ဆောင်ရွက်ပြီးစီးမှု အခြေအနေများမှာ ငွေချေးသက်သေခံလက်မှတ်များကို တာဝန်ခံ၍ တစ်ဆင့်ဖြန့်ဖြူးရောင်းချခြင်း လုပ်ငန်း လိုင်စင် Underwriting License-C ကို KBZSC Con;ltd, Myanmar Securities Exchange Center, AYA Trust Securities, CB Securities, KTZRH Securities , Amara Investment Securities တို့အား လုပ်ငန်းလိုင်စင် ထုတ်ပေးခဲ့ပါတယ်။ အစိုးရငွေချေးစာချုပ်ဈေးကွက် ဖွံ့ဖြိုး တိုးတက်ရန်အတွက် ငွေချေးသက်သေခံလက်မှတ်ကုမ္ပဏီများအား မြန်မာနိုင်ငံတော်ဗဟိုဘဏ်၏ အစိုးရ ချေးငွေသက်သေခံလက်မှတ်များ ဈေးပြိုင်စနစ် (Government Securities Auction) အဖြစ် ရောင်းချ သည့် Primary Market တွင် ဝင်ရောက်ခွင့်ပြုခဲ့ပါတယ်။ ၂၀၁၆ ခုနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကို ပြင်ဆင်သည့် ဥပဒေကို ပြဋ္ဌာန်းပြီးသည်နှင့် ၂၀၁၆-၂၀၁ရ ခု၊ ဘဏ္ဍာရေးနှစ် အရအသုံးခန့်မှန်းခြေငွေစာရင်းဆိုင်ရာ အချက်အလက် များ စာစောင် Citizen’s Budget ကို ဖြန့်ဝေနိုင်ပါကြောင်းနဲ့ ယခင်နှစ်ကထက် ပိုမိုပြည့်စုံ ပွင့်လင်း မြင်သာစွာ ထုတ်ဝေနိုင်ခဲ့ပါကြောင်း တင်ပြအပ်ပါတယ်။ အလားတူ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် Citizen’s Budget စာစောင်ကိုလည်းပဲ ၂၀၁ရ ခု ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကို ပြဋ္ဌာန်းပြီးသည့်နောက်မှာ ဆက်လက် ထုတ်ဝေသွားမည်ဖြစ်ကြောင်းလည်း တင်ပြအပ်ပါတယ်။ ကြွေးမြီစီမံခန့်ခွဲမှု လုပ်ငန်းစဉ်များ ပိုမိုထိရောက် အောင်မြင်လာစေရန် ပြည်တွင်းပြည်ပချေးငွေ ဆိုင်ရာ အချက်အလက်များအား စနစ်တကျ ထိန်းသိမ်းခြင်း၊ မှတ်တမ်းပြုစုခြင်းတို့ကို IT နည်းပညာဖြင့် ဆောင်ရွက်ခြင်း၊ ဌာနတွင်း Network ချိတ်ဆက်ခြင်း၊ နိုင်ငံတကာအဆင့်မီ Commonwealth Secretariat Debt Recording and Management System o səąjmsəcndap: 38:2008: နိုင်ရန် ၎င်း Software သို့ ပြည်တွင်းပြည်ပ ချေးငွေဆိုင်ရာ အချက်အလက်များ ထည့်သွင်းခြင်းတို့ကို အာရှဖွံ့ဖြိုးရေးဘဏ် ADB ၏ အကူအညီဖြင့် ပြည်တွင်းပြည်ပ ကျွမ်းကျင်ပညာရှင်များငှားရမ်း၍ စတင် လုပ်ဆောင်နေပြီလည်း ဖြစ်ပါတယ်။ ပြည်သူ့ဘဏ္ဍာရေး စီမံခန့်ခွဲမှုစနစ် ဖွံ့ဖြိုးတိုးတက်လာစေရန် ဆောင်ရွက်ခြင်းအပိုင်းမှာ ယခုအစိုးရသစ်လက်ထက်တွင် နိုင်ငံတော်၏ စီးပွားရေး မူဝါဒမျှော်မှန်းချက်၊ နိုင်ငံတော်၏ ရည်မှန်းချက်များနှင့် နိုင်ငံတော်၏ စီးပွားရေးမူဝါဒအား ၂၉-၇-၂၀၁၆ ရက်နေ့တွင် ထုတ်ပြန် ကြေညာခဲ့ပြီး ဖြစ်ပါတယ်။ အဆိုပါ စီးပွားရေးမူဝါဒ ၁၂ ချက်အနက် နံပါတ် ၁ အချက်မှာ ပွင့်လင်းမြင်သာပြီး ကောင်းမွန်တောင့်တင်းသည့် ပြည်သူ့ဘဏ္ဍာရေးစီမံခန့်ခွဲမှုစနစ်ဖြင့် ဘဏ္ဍာရေးအရင်းအမြစ်များကို တိုးပွား များပြားလာအောင် ဆောင်ရွက်ရန် ဖြစ်ပါတယ်။ သို့ဖြစ်ပါ၍ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် ပြည်သူ့ဘဏ္ဍာရေး စီမံခန့်ခွဲမှုစနစ် ခိုင်မာအားကောင်းစေရန် မြန်မာနိုင်ငံ၏ ပြည်သူ့ဘဏ္ဍာရေးစီမံခန့်ခွဲမှု ခေတ်မီဖွံ့ဖြိုးတိုးတက်ရေးစီမံကိန်း (Myanmar Modernization of Public Finance Management Project) ကို ၂၀၁၄ ခုနှစ်မှ စတင်၍ ၅ နှစ်စီမံကိန်း ချမှတ်အကောင်အထည်ဖော်လျက်ရှိရာမှာ ယခုအခါ စီမံကိန်းသက်တမ်း နှစ်ဝက်အထိ အကောင်အထည်ဖော် ဆောင်ရွက်နိုင်ခဲ့ပြီ ဖြစ်ပါတယ်။ အဆိုပါစီမံကိန်းအား ဌာန ရ ခုဖြင့် အကောင်အထည် ဖော်ဆောင်ရွက်လျက်ရှိပြီး အကောင်အထည်ဖော်ဆောင်ရွက်လျက်တဲ့ နယ်ပယ်များကတော့ ရငွေစုစည်းမှု ဖွံ့ဖြိုးတိုးတက်ရေး၊ စီမံကိန်းရေးဆွဲခြင်းနှင့် ဘတ်ဂျက်ရေးဆွဲခြင်း လုပ်ငန်းစဉ်များ ဖွံ့ဖြိုးတိုးတက်ရေး၊ ဘတ်ဂျက်အကောင်အထည်ဖော်မှုနှင့် ဘဏ္ဍာရေးအစီရင်ခံမှု ဖွံ့ဖြိုးတိုးတက်ရေး၊ ပြင်ပကြီးကြပ်မှု ဖွံ့ဖြိုး တိုးတက်ရေးနှင့် စွမ်းဆောင်ရည်မြှင့်တင်ရေးတို့ပဲ ဖြစ်ပါတယ်။ ယင်းသို့ပြုပြင်ပြောင်းလဲရေးများကို ဆောင်ရွက် ခဲ့ခြင်းကြောင့် အခွန်ထမ်းကြီးများဆိုင်ရာ အခွန်ရုံး (LTO) နှင့် အလယ်အလတ်အခွန်ထမ်းများဆိုင်ရာ MTO တို့အား ဖွင့်လှစ်နိုင်ခဲ့ခြင်း၊ Mediun Term Fiscal Framework အား ရေးဆွဲအကောင် အထည်ဖော် လျက်ရှိခြင်း၊ နှစ်လတ်ဘဏ္ဍာရေးမူဘောင်အရ မက်ခရိုညွှန်ကိန်း ၆ ခုဖြင့် တိုင်းတာ၍ ပြည်ထောင်စုမှ တိုင်းဒေသကြီးနှင့် ပြည်နယ်အစိုးရများသို့ ဘဏ္ဍာရေးလိုအပ်ချက်များအား ဖြည့်ဆည်း ပေးနိုင်ခဲ့ခြင်း၊ တံဆိပ်ခေါင်းခွန်၊ ဝင်ငွေခွန်၊ ကုန်သွယ်လုပ်ငန်းခွန်နှင့် အထူးကုန်စည်ခွန်များအား သင့်လျော်သော ရာခိုင်နှုန်းအလိုက် တိုင်းဒေသကြီး၊ ပြည်နယ်များသို့ အခွန်ခွဲဝေမှုများ ဆောင်ရွက်ခြင်း၊ ၂၀၁၅-၂၀၁၆ ခု ဘဏ္ဍာရေးနှစ်မှစ၍ Citizen’s Budget အား ထုတ်ဝေနိုင်ခဲ့ခြင်း၊ ပထမအကြိမ် EITI အစီရင်ခံစာ ထုတ်ဝေနိုင်ခဲ့ခြင်း၊ ၃ လပတ်နှင့် နှစ်စဉ်ဘဏ္ဍာရေး အစီရင်ခံစာများအား စီမံကိန်းနှင့် ဘဏ္ဍာရေးဝန်ကြီး ဌာန၏ Website တွင် ဖော်ပြနိုင်ခဲ့ခြင်းတို့အား ဆောင်ရွက်နိုင်ခဲ့ပြီး ဖြစ်ပါတယ်။ ထို့အပြင် ငွေတိုက်လုပ်ငန်းများ ခိုင်မာစေရေးအတွက် ၂၀၁၅ ခုနှစ်၊ ဇန်နဝါရီလတွင် ပြည်သူ့ချေးငွေ စီမံခန့်ခွဲမှု ဥပဒေကို ထုတ်ပြန်နိုင်ခဲ့ပြီး ငွေတိုက်လက်မှတ် လေလံပွဲများအား နှစ်ပတ်တစ်ကြိမ်နှင့် ငွေတိုက်စာချုပ်လေလံပွဲများအား တစ်လတစ်ကြိမ်ကျင်းပခြင်းတို့ကို ဆောင်ရွက်နိုင်ခဲ့ပါတယ်။ နှစ်လတ် ကြွေးမြီစီမံခန့်ခွဲမှုမဟာဗျူဟာကို အကောင်အထည်ဖော်ဆောင်ရွက်ရန်အတွက် လွှတ်တော်သို့ တင်ပြထားပြီး ဖြစ်ပါတယ်။ ဘဏ်နှင့်ငွေကြေးကဏ္ဍ ခိုင်မာတောင့်တင်းခြင်းနှင့်စပ်လျဉ်း၍ Core Banking System အား မြန်မာ့စီးပွားရေးဘဏ်မှ အကောင်အထည်ဖော် ဆောင်ရွက်နေပြီး မြန်မာ့နိုင်ငံခြား ကုန်သွယ်မှုဘဏ်နှင့် မြန်မာ့ရင်းနှီးမြှုပ်နှံမှုနှင့် ကူးသွယ်ရောင်းဝယ်ရေး ဘဏ်တို့ကလည်း IT Banking System ကို အကောင်အထည်ဖော် ဆောင်ရွက်လျက်ရှိပါတယ်။ ဝန်ထမ်းများ၏ လုပ်ငန်းစွမ်းဆောင်ရည် မြှင့်တင်မှု အနေဖြင့် သက်ဆိုင်ရာ ဌာန ရ ခုမှ နိုင်ငံ့ဝန်ထမ်းများကို အင်္ဂလိပ်ဘာသာ ကျွမ်းကျင်မှုသင်တန်းများနဲ့ ကွန်ပျူတာကျွမ်းကျင်မှုသင်တန်းများ ပေးခြင်းကိုလည်း ဆောင်ရွက်နိုင်ခဲ့ပါတယ်။ ရှေ့အနာဂတ် အစီအစဉ်များအနေဖြင့် ဘဏ္ဍာရေးစည်းမျဉ်းစည်းကမ်းများ အဆင့်မြှင့်တင်ရေး၊ ပြည်သူ့ဘဏ္ဍာရေး စီမံခန့်ခွဲမှုဥပဒေထွက်ရှိရေး၊ ဘတ်ဂျက်ပွင့်လင်းမြင်သာမှု စာစောင် ၈ စောင် ထွက်ရှိရေး၊ ပစ္စည်းဝယ်ယူမှုဆိုင်ရာဥပဒေထွက်ရှိရေး၊ အခွန်ကောက်ခံမှုဆိုင်ရာစနစ်နှင့် လုပ်ထုံးလုပ်နည်းများထွက်ရှိရေး၊ ဝန်ထမ်းများ၏ လုပ်ငန်းစွမ်းဆောင်ရည်မြှင့်တင်ရေးအတွက် PEM အကယ်ဒမီသင်တန်းကျောင်းများ တည်ထောင်ရေး၊ ပင်စင်စနစ်အဆင့်မြှင့်တင်ရေး၊ IT အခြေခံအဆောက်အအုံအတွက် Mini Data Center owfup69:qệ Integrated Financial Management Information System o caos ecos ပြည်သူ့ဘဏ္ဍာရေး စီမံခန့်ခွဲမှုစနစ်သို့ရောက်အောင် ဆက်လက်ဆောင်ရွက် အကောင်အထည်ဖော်သွားမှာ ဖြစ်ပါတယ်။ ချမှတ်ထားသော နိုင်ငံတော်၏ စီးပွားရေးမူဝါဒများနှင့်အညီ ပြည်သူ့ဘဏ္ဍာရေးစီမံခန့်ခွဲမှုစနစ် ပြုပြင်ပြောင်းလဲရေး လုပ်ငန်းစဉ်များသည် ရေရှည်ဆောင်ရွက်ရမည့် လုပ်ငန်းစဉ်များ ဖြစ်ပါတယ်။ အစည်းများ၏ စွမ်းဆောင်ရည်၊ အခြေခံအဆောက်အအုံတို့ကို ခေတ်မီဖွံ့ဖြိုးတိုးတက်သည့် နည်းပညာများ နှင့်အတူ ပြုပြင်ပြောင်းလဲရေး ဆောင်ရွက်သွားမှာလည်း ဖြစ်ပါတယ်။ ဘတ်ဂျက်ပွင့်လင်းမြင်သာမှုရှိရေးနှင့် စပ်လျဉ်းပြီး ယခု ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာ ဥပဒေကြမ်းကို အတည်ပြုပြဋ္ဌာန်းပြီးပါက ရသုံးခန့်မှန်းခြေငွေစာရင်းဆိုင်ရာ အချက်အလက် များကို ပြည်သူများရှင်းလင်းလွယ်ကူစွာ သိရှိနိုင်စေရန် Citizen’s Budget စာစောင်ကို ဆက်လက်ပြုစု ထုတ်ဝေသွားမှာဖြစ်ကြောင်း တင်ပြအပ်ပါတယ်။ ဝန်ကြီးဌာနအလိုက် ရည်မှန်းလျာထားချက်များအပေါ် အကောင်အထည်ဖော်ဆောင်ရွက်နိုင်မှု အခြေအနေနဲ့ စပ်လျဉ်းပြီး ၂၀၁၆-၂၀၁ရ ခု၊ ဘဏ္ဍာရေးနှစ် ပထမ ၆ လပတ်တွင် အောက်ဖော်ပြပါ ဗဟို အဖွဲ့အစည်းများနှင့် ပြည်ထောင်စုဝန်ကြီး ဌာနများအလိုက် ရငွေနဲ့သုံးငွေလျာထားချက်များအပေါ် အကောင် အထည်ဖော်ဆောင်ရွက်နိုင်မှု အခြေအနေများမှာ တင်ပြပါဇယားအတိုင်းဖြစ်ပြီး လွှတ်တော်ကိုယ်စားလှယ်ကြီး များထံ ဖြန့်ဝေထားရှိပြီးဖြစ်ပါတယ်။ ပြည်ထောင်စုဌာန၊ အဖွဲ့အစည်းများ၏ ယာယီရငွေ၊ သုံးငွေစာရင်းချုပ်၊ ဗဟိုအဖွဲ့အစည်းများ၏ ယာယီရငွေ၊ သုံးငွေစာရင်းချုပ်၊ ပြည်ထောင်စုဝန်ကြီးဌာန၊ ဦးစီးဌာနများ၏ ယာယီရငွေ၊ သုံးငွေ စာရင်းချုပ်၊ ပြည်ထောင်စုဘဏ္ဍာရန်ပုံငွေအစီအစဉ်ပြင်ပမှ စီစဉ်ဆောင်ရွက်သော ယာယီရငွေ၊ သုံးငွေစာရင်းချုပ်၊ နိုင်ငံတော်ပိုင်စီးပွားရေးအဖွဲ့အစည်းများ၏ ယာယီရငွေ၊ သုံးငွေစာရင်းချုပ်၊ ပြည်ထောင်စု ဘဏ္ဍာရန်ပုံငွေ အစီအစဉ်ပြင်ပမှ စီစဉ်ဆောင်ရွက်သော နိုင်ငံတော်ပိုင်စီးပွားရေးအဖွဲ့အစည်းများ၏ ယာယီ ရငွေ၊ သုံးငွေ စာရင်းချုပ်၊ မြန်မာနိုင်ငံတော်ဗဟိုဘဏ်၏ ယာယီရငွေ၊ သုံးငွေစာရင်းချုပ်၊ တပ်မြို့စည်ပင်သာယာရေး အဖွဲ့၏ ယာယီရငွေ၊ သုံးငွေစာရင်းချုပ်၊ နေပြည်တော်ကောင်စီ၏ ယာယီရငွေ၊ သုံးငွေစာရင်းချုပ်နဲ့ နေပြည်တော်စည်ပင်သာယာရေးကော်မတီ၏ ယာယီရငွေ၊ သုံးငွေစာရင်းချုပ်များပဲ ဖြစ်ပါတယ်။ နိုင်ငံတော်၏ ကြွေးမြီအရပ်ရပ်အခြေအနေကို ပူးတွဲပါဇယားဖြင့်တင်ပြထားတာကို လေ့လာတွေ့ရှိ နိုင်မှာဖြစ်ပါတယ်။ စုစုပေါင်းပမာဏအားဖြင့် ၈,၉၈၉,၈၇၉,၅၄၀.၃၂ ဖြစ်ပါတယ်။ ၂၀၁၁-၂၀၁၂ ခု၊ ဘဏ္ဍာရေးနှစ်မှ ၂၀၁၆-၂၀၁ရ ခု ဘဏ္ဍာရေးနှစ်အထိ နှစ်အလိုက် နိုင်ငံတော်၏ ပြည်တွင်းပြည်ပကြွေးမြီအခြေအနေမှာ တင်ပြပါအတိုင်း ပဲဖြစ်ပါတယ်။ ဒီအထဲမှာတော့ ကျွန်တော်တို့ နောက်ကျကြေးများ မပါဝင်ကြောင်းလည်း ဖော်ပြအပ်ပါတယ်။ နိုင်ငံတော်၏ ပြည်တွင်းပြည်ပကြွေးမြီများနဲ့ပတ်သက်၍ ကြွေးမြီ ခံနိုင်ရည်ရှိမှု ဆန်းစစ်ခြင်းနှင့် ကြေးမြီစီမံခန့်ခွဲမှု ခိုင်မာအားကောင်းစေရန် ဆောင်ရွက်ခြင်း၊ ကြွေးမြီမှတ်တမ်းတင်ခြင်း၊ ကြွေးမြီအစီရင်ခံခြင်း တို့ကို စနစ်တကျ ဆောင်ရွက်လျက်ရှိပါကြောင်း တင်ပြအပ်ပါတယ်။ ပြည်သူ့ကြွေးမြီစီမံခန့်ခွဲမှု ဥပဒေကို ပြည်ထောင်စုလွှတ်တော်က ၅-၁-၂၀၁၆ ရက်နေ့က ပြည်ထောင်စုလွှတ်တော်ဥပဒေအမှတ် ၂ အဖြစ် ပြဋ္ဌာန်း ခဲ့ပြီးလည်းဖြစ်ပါတယ်။ ပြည်သူ့ဥပဒေစီမံခန့်ခွဲမှုဥပဒေပုဒ်မ ၁၁ အရ ကာလလတ်ကြွေးမြီ စီမံခန့်ခွဲမှုမဟာဗျူဟာကို အနည်းဆုံး နောက်ဘဏ္ဍာရေးနှစ် ၃ နှစ်ကာလအတွက် ဝန်ကြီးဌာနက နှစ်စဉ်ပုံမှန် ရေးဆွဲရမည် ဖြစ်ပါတယ်။ ဒါကြောင့် ပထမဦးဆုံးအဖြစ် ၂၀၁၆ ခုနှစ် ကာလလတ်ကြွေးမြီ စီမံခန့်ခွဲမှု မဟာဗျူဟာအား ရေးဆွဲခဲ့ ရာမှာ ၁၉-၈-၂၀၁၆ ရက်နေ့တွင် ကျင်းပပြုလုပ် ပြီးစီးသော ဒုတိယအကြိမ် ပြည်ထောင်စုလွှတ်တော် ဒုတိယ ပုံမှန်အစည်းအဝေး သတ္တမနေ့၌ အတည်ပြုခဲ့ပြီးလည်း ဖြစ်ပါတယ်။ ယခုအခါမှာ ၂၀၁ရ ခုနှစ် ကာလလတ် ကြွေးမြီစီမံခန့်ခွဲမှုမဟာဗျူဟာ ထုတ်ပြန်နိုင်ရေးအတွက် ဆက်လက် ဆောင်ရွက်လျက်ရှိကြောင်းလည်း တင်ပြအပ်ပါတယ်။ ပြည်သူ့ကြွေးမြီစီမံခန့်ခွဲမှု ဥပဒေပုဒ်မ ၃ရ အရ အစိုးရ၏ ကြွေးမြီဆိုင်ရာ နှစ်ပတ်လည် အစီရင်ခံစာအား နှစ်စဉ်ရေးဆွဲရမည် ဖြစ်သဖြင့် ပထမဦးဆုံးအဖြစ် ၂၀၁၅-၂၀၁၆ ခု၊ ဘဏ္ဍာရေးနှစ် အစိုးရ၏ ကြွေးမြီဆိုင်ရာနှစ်ပတ်လည်အစီရင်ခံစာ ထုတ်ပြန်နိုင်ရေးအတွက် ဆောင်ရွက်လျက်ရှိကြောင်း တင်ပြအပ် ပါတယ်။ ဆက်လက်ပြီး ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းကို တင်ပြ ပါ့မယ်။ ဥပဒေကြမ်းတွင် အပိုင်း ၈ ပိုင်း၊ အခန်း ၈ ခန်းနဲ့ ပုဒ်မ ၄၂ ခုတို့ ပါဝင်ပါတယ်။ နိဂုံးအားဖြင့် ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေငွေစာရင်း နှင့် ၂၀၁ရ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေကြမ်းတို့ကို ပြည်ထောင်စုရှေ့နေချုပ် ရုံး၏ သုံးသပ်အကြံပြုချက်များနှင့်တကွ ပူးတွဲတင်ပြထားပြီးဖြစ်ပါတယ်။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းကို ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေနှင့် ၂၀၁၆ ခုနှစ်၊ ပြည်ထောင်စု၏ဘဏ္ဍာငွေအရအသုံးဆိုင်ရာဥပဒေကို ပြင်ဆင်သည့်ဥပဒေအပေါ်အခြေခံ၍ အောက်ပါ တို့ကို အစားထိုးဖြည့်စွက်ပြင်ဆင်ခြင်းများကို ဆောင်ရွက်ထားကြောင်း တင်ပြလိုပါတယ်။ (က) ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတွင် ၂၀၁၆ ခုနှစ်၊ ပြည်ထောင်စု၏ ဘဏ္ဍာငွေအရ အသုံးဆိုင်ရာဥပဒေပုဒ်မ ၅ ကို ပုဒ်မ ၁၈ အဖြစ် အစားထိုးပြင်ဆင် ထားပါတယ်။ (ခ) အခန်း(၂) ငွေချေးယူခြင်း ပုဒ်မ ၁၀(ခ) တွင် ယခင်ပုဒ်မ ၁၁ (ခ)ကို ပုဒ်မအမှတ်နဲ့ စာသားများ ပြင်ဆင်ဖြည့်စွက်ထားပါတယ်။ (ဂ) အပိုင်း(၃) နိုင်ငံတော်ပိုင်စီးပွားရေး အဖွဲ့အစည်းများ အခန်း(၁) ပုဒ်မ ၁၉(က)နှင့် (ခ)ကို စာသားများ ပြင်ဆင် ဖြည့်စွက်ထားပါတယ်။ (ဃ) အပိုင်း(၄) သီးသန့်ရန်ပုံငွေ ပုဒ်မ ၂၇(က) ပုဒ်မခွဲငယ်(၂)ကို အစားထိုးပြင်ဆင် ဖြည့်စွက်ခြင်းနှင့် ပုဒ်မခွဲငယ်(၃)ကို ပယ်ဖျက်ထားခြင်းတို့ဖြစ်ပါတယ်။ လေးစားအပ်ပါသော နာယကကြီးနှင့်တကွ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ကိုယ်စား ကျွန်တော့အနေဖြင့် ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စု၏ အရအသုံး ဆိုင်ရာခန့်မှန်းခြေငွေစာရင်း၊ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်း တို့နှင့်စပ်လျဉ်း၍ ပြည်ထောင်စု၏ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာဥပဒေနှင့်အညီ ပြည့်စုံစွာ ရှင်းလင်းတင်ပြပြီး ဖြစ်ပါတယ်။ သို့ဖြစ်ပါ၍ ပြည်ထောင်စုလွှတ်တော်က ဆွေးနွေးသုံးသပ်၍ အတည်ပြုပေး နိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁ရ - ၂၀၁၈ ခု၊ ဘဏ္ဍာရေးနှစ် ပြည်ထောင်စု၏ အရအသုံးခန့်မှန်းခြေငွေစာရင်း၊ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေကြမ်း၊ ဘဏ္ဍာရေးကော်မရှင်၏ ထောက်ခံတင်ပြချက်၊ အရအသုံးခန့်မှန်းခြေငွေစာရင်း အကျဉ်းချုပ်ဇယားများ၊ ဘဏ္ဍာငွေအရအသုံးခန့်မှန်းခြေ အဆိုပြုတင်ပြချက်အနှစ်ချုပ်၊ နိုင်ငံတော်ပိုင် စီးပွားရေးအဖွဲ့အစည်းများ၏ ကုန်သွယ်မှုအရှုံးအမြတ်စာရင်းများနှင့် ဘဏ္ဍာရေးအခြေအနေ ဖော်ပြချက်နဲ့ ပြည်ထောင်စုအဆင့်အဖွဲ့အစည်းအားလုံးရဲ့ သာမန်အသုံးစရိတ်နှင့် ငွေလုံးငွေရင်းအသုံးစရိတ်စာရင်း (အသေးစိတ်)တို့ကို လွှတ်တော်ကိုယ်စားလှယ်တစ်ဦးချင်း လေ့လာစိစစ်နိုင်ဖို့အတွက် သက်ဆိုင်ရာ လွှတ်တော်ရုံး အသီးသီးမှတစ်ဆင့် ကြိုတင်ဖြန့်ဝေထားပြီး ဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်သို့ တင်သွင်းခဲ့တဲ့ ၂၀၁ရ -၂၀၁၈ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေကြမ်း တို့မှာပါရှိတဲ့ ပြည်ထောင်စုအဆင့်အဖွဲ့အစည်းများအလိုက် စီမံကိန်းလုပ်ငန်းများနဲ့ ရငွေသုံးငွေများကို စိစစ်နိုင်ဖို့အတွက် စိစစ်ရေးပူးပေါင်းအဖွဲ့ ၁ရ ဖွဲ့ကို ပြည်ထောင်စုလွှတ်တော်ရုံးရဲ့ ၁၁-၁-၂၀၁ရ ရက်စွဲပါ အမိန့်ကြော်ငြာစာအမှတ်(၅/၂၀၁၇)ဖြင့် ဖွဲ့စည်းထားပြီး ဖွဲ့စည်းမိန့် မိတ္တူ ကို လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ စိစစ်ရေးပူးပေါင်းအဖွဲ့များအနေနဲ့ စိစစ်အကြံပြုချက်များကို ပူးပေါင်းကော်မတီနှစ်ရပ်သို့ သတ်မှတ် ရက်အမီ ပေးပို့နိုင်ရေးအလေးထား ဆောင်ရွက်ပေးကြဖို့ မှာကြားလိုပါတယ်။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေ များနဲ့အညီ ဆက်လက် ဆောင်ရွက်သွားမည်ဖြစ်ကြောင်း အသိပေးကြေညာပါတယ်။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်းပါ စီမံကိန်း လုပ်ငန်း များနှင့် ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းပါ ရငွေသုံးငွေများနှင့်စပ်လျဉ်း၍ အောက်ပါ ဗဟိုအဖွဲ့အစည်းများမှ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း ၊</speech>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ - ၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းနှင့် ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကြမ်းတို့မှာ ပါဝင်တဲ့စီမံကိန်းလုပ်ငန်းများ၊ ရငွေသုံးငွေများနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်းအစီအစဉ် စတင်ဆောင်ရွက်မှာ ဖြစ်ပါတယ်။ အခုလို သက်ဆိုင်ရာဌာန၊ အဖွဲ့အစည်းအသီးသီးအလိုက် ပြည်ထောင်စုအဆင့် အဖွဲ့အစည်းဝင်များ ကိုယ်တိုင် လွှတ်တော်မှာ ရှင်းလင်းတင်ပြခြင်းအားဖြင့် စိစစ်ရေးပူးပေါင်းအဖွဲ့များအလိုက် စိစစ်မှု အပါအဝင် လွှတ်တော်ကိုယ်စားလှယ်တစ်ဦးချင်း လေ့လာခြင်းနဲ့ လွှတ်တော်အတွင်း ဆွေးနွေးဆုံးဖြတ်ခြင်းများမှာ အထောက်အကူဖြစ်စေဖို့ ရည်ရွယ်ဆောင်ရွက်တာဖြစ်ပါတယ်။ ဦးစွာ နိုင်ငံတော်သမ္မတရုံးကိုယ်စား စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ၊ ပြည်ထောင်စုလွှတ်တော် ကိုယ်စားလှယ်များ၊ ဧည့်သည်တော်များခင်ဗျာ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ပြည်ထောင်စုလွှတ်တော်သို့ တင်ပြထားသည့် ၂၀၁၇-၂၀၁၈ ခု၊ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတွင်ပါဝင်သည့် စီမံကိန်း လုပ်ငန်းများ၊ ဘဏ္ဍာငွေအရအသုံးဆိုင်ရာများနှင့်စပ်လျဉ်းပြီး နိုင်ငံတော်သမ္မတရုံးနှင့် သက်ဆိုင်သည် များကို ရှင်းလင်းတင်ပြသွားမှာ ဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် နိုင်ငံတော်သမ္မတရုံး အတွက် အသုံးစရိတ်ကို ရသုံးမှန်းခြေငွေစာရင်းဦးစီးဌာနမှ သတ်မှတ်ထားသော အသုံးစရိတ်ဘောင် အတွင်း ရေးဆွဲထားပါတယ်။ သာမန်အသုံးစရိတ်မှာ ကျပ် ၉,၉၂၂.၄၆၅ သန်းဖြစ်ပြီး၊ ငွေလုံးငွေရင်း အသုံးစရိတ်မှာ ၁၀.၀၀၄ သန်း၊ စုစုပေါင်းကျပ် ၉,၉၃၂.၄၆၉ သန်း ဖြစ်ပါတယ်။ ယခုတင်ပြထားသည့် ၂၀၁၇-၂၀၁၈ ခု၊ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတွင် ပါဝင်သော နိုင်ငံတော်သမ္မတရုံး၊ ရသုံးမှန်းခြေငွေစာရင်းကို ပြည်ထောင်စုလွှတ်တော်က အတည်ပြုပေး နိုင်ပါရန် လေးစားစွာ တင်ပြရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ပြည်ထောင်စုအစိုးရအဖွဲ့ရုံး ကိုယ်စား စီမံကိန်းနှင့်ဘဏ္ဍာရေး ဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော နာယကကြီးနှင့် လွှတ်တော်ကိုယ်စားလှယ်များခင်ဗျာ။ ကျွန်တော်မှ ဆက်လက်၍ ပြည်ထောင်စု အစိုးရအဖွဲ့ရဲ့ ရသုံးမှန်းခြေငွေစာရင်းကို ဆက်လက်ရှင်းလင်း တင်ပြပါမယ်။ ပထမဦးစွာ သာမန်အသုံးစရိတ် တောင်းခံခြင်းနှင့်ပတ်သက်၍ ၂၀၁၇-၂၀၁၈ ခု၊ ဘဏ္ဍာရေးနှစ်တွင် စီမံကိန်းနှင့်ဘဏ္ဍာရေးဝန်ကြီးဌာနမှ သတ်မှတ်ပေးထားသော သာမန်အသုံးစရိတ်ဘောင်မှာ ကျပ်သန်းပေါင်း ၁,၈၄၃.၀၀၀ ဖြစ်ပြီး တင်ပြ တောင်းခံမှုမှာ ကျပ်သန်းပေါင်း ၁,၅၉၁.၀၀၀ ဖြစ်သဖြင့် သတ်မှတ်ဘောင်ထက် ကျပ်သန်းပေါင်း ၂၅၂.၀၀၀၊ ရာခိုင်နှုန်းအားဖြင့် ၁၃.၆ရ ရာခိုင်နှုန်း လျော့နည်းပါကြောင်း တင်ပြအပ်ပါတယ်။ ၂၀၁၆-၂၀၁ရ ဘဏ္ဍာနှစ် တွင် ခွင့်ပြုငွေမှာ ကျပ်သန်းပေါင်း ၁,၇၉၁.၄၃၀ ဖြစ်ပြီး ယခု ၂၀၁၇-၂၀၁၈ ဘဏ္ဍာနှစ်အတွက် ကျပ်သန်း ပေါင်း ၁,၅၉၁.၀၀၀ သာ တင်ပြတောင်းခံထားသဖြင့် သာမန်အသုံးစရိတ်တွင် ယခင်ဘဏ္ဍာရေးနှစ်ထက် ကျပ်သန်းပေါင်း ၂၀၀.၄၂၈ လျော့နည်းတောင်းခံထားပါကြောင်း တင်ပြအပ်ပါတယ်။ ငွေလုံးငွေရင်းအသုံးစရိတ်တင်ပြတောင်းခံခြင်းနဲ့ပတ်သက်၍ ၂၀၁၇-၂၀၁၈ ဘဏ္ဍာရေးနှစ်တွင် ငွေလုံး ငွေရင်းအသုံးစရိတ်အဖြစ် ကျပ်သန်း ၇၁.၀၉၄ တင်ပြတောင်းခံထားပါတယ်။ အဆိုပါငွေလုံးငွေရင်းအသုံး စရိတ်ကျပ်သန်း ၇၁.၀၉၄ တွင် နိုင်ငံတော်ဧည့်ဂေဟာ ပြုပြင်မွမ်းမံခြင်းလုပ်ငန်းအတွက် ကျပ်သန်း ၃၁.၁၅၀၊ ရုံးလုပ်ငန်းများအတွက် လိုအပ်သော ရုံးသုံးစက်နဲ့ ရုံးသုံးပရိဘောဂများအတွက် ကျပ်သန်းပေါင်း ၃၉.၉၄၄ တို့ကို တင်ပြတောင်းခံထားခြင်းဖြစ်ပါတယ်။ ၂၀၁၆-၂၀၁ရ ဘဏ္ဍာနှစ်တွင်လည်း ငွေလုံးငွေရင်း အသုံး စရိတ်အဖြစ် ကျပ်သန်း ၇၁.၀၉၅ ခွင့်ပြုခဲ့သဖြင့် ယခင်ဘဏ္ဍာရေးနှစ်နဲ့ နှိုင်းယှဉ်ပါက ကျပ်သန်း ၀.၀ဝ၁ လျော့နည်းတောင်းခံပါကြောင်း တင်ပြအပ်ပါတယ်။ သို့ဖြစ်ပါ၍ ၂၀၁၇-၂၀၁၈ ဘဏ္ဍာရေးနှစ်တွင် စီမံကိန်းနှင့် ဘဏ္ဍာရေးဝန်ကြီးဌာနမှ သတ်မှတ်ထားသော သာမန်အသုံးစရိတ်ဘောင် သတ်မှတ်ဘောင်ထက် ကျပ်သန်း ၂၅၂.၀၀၀ လျော့နည်း၍လည်းကောင်း၊ ယခင်ဘဏ္ဍာရေးနှစ် ခွင့်ပြုငွေနှင့် နှိုင်းယှဉ်ပါက ကျပ်သန်း ၂၀၀.၄၂၈ လျော့နည်း၍လည်းကောင်း၊ ငွေလုံးငွေရင်းအသုံးစရိတ်တွင် ယခင်ဘဏ္ဍာရေးနှစ် ခွင့်ပြုငွေထက် ကျပ်သန်း ၀.၀ဝ၁ လျော့နည်း၍လည်းကောင်း တင်ပြတောင်းခံထားပါကြောင်း ရှင်းလင်းတင်ပြအပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ပြည်ထောင်စုလွှတ်တော်ရုံး ရှင်းလင်းတင်ပြဖို့ ဖြစ်ပါတယ်။</speech>
<speech><mp id="1434">ဦးအောင်မင်း(ဒုတိယဥက္ကဋ္ဌ-၂၊ ပြည်သူ့ငွေစာရင်းပူးပေါင်းကော်မတီ၊ ပြည်ထောင်စုလွှတ်တော်ရုံး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စု လွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များအားလုံး မင်္ဂလာအပေါင်းနှင့် ပြည့်စုံပါစေလို့ ဦးစွာဆုတောင်း မေတ္တာပို့သအပ်ပါတယ်။ ကျွန်တော်ကတော့ ပြည်သူ့ငွေစာရင်းပူးပေါင်းကော်မတီ ဒုတိယဥက္ကဋ္ဌ(၂) ဦးအောင်မင်း ဖြစ်ပါတယ်။ ပြည်ထောင်စုလွှတ်တော်ရုံး၏ အမျိုးသားစီမံကိန်းလုပ်ငန်းများနှင့် ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာ ဥပဒေကြမ်းတို့အတွက် ရငွေ၊ သုံးငွေများနှင့်စပ်လျဉ်းပြီး တင်ပြသွားမှာ ဖြစ်ပါတယ်။ နာယကကြီးခင်ဗျား။ Power Point ဖြင့် ရှင်းလင်းတင်ပြခွင့်ပြုပါရန် ပန်ကြားအပ်ပါတယ်။ ပြည်ထောင်စုလွှတ်တော်ရုံးအနေဖြင့် (က) အာဏာသုံးရပ်၏ မူလပိုင်ရှင်ဖြစ်သော ပြည်သူကို ဦးထိပ် ထား၍ ခေတ်စနစ်နှင့် ကိုက်ညီသော ဥပဒေများပြဋ္ဌာန်းရေး၊ (ခ) ဥပဒေပြုရေးတာဝန်ကို ထမ်းဆောင်ရာတွင် လူမျိုးစွဲ၊ ဒေသစွဲ၊ ဝါဒစွဲမထားဘဲ ဖွဲ့စည်းပုံအခြေခံဥပဒေနှင့်အညီ ဆောင်ရွက်နိုင်ရေးဟူ၍ မူဝါဒများ ချမှတ်ထားပါတယ်။ ဒီမူဝါဒတွေကို အောင်မြင်စွာ အကောင်အထည်ဖော် ဆောင်နိုင်ရေးအတွက်လည်း (က) တရားဥပဒေစိုးမိုးရေးနှင့် တည်ငြိမ်အေးချမ်းရေးရရှိအောင် ဆောင်ရွက်ရန်၊ (ခ) လွတ်လပ်ခြင်း၊ ညီမျှခြင်းနှင့် တရားမျှတခြင်းတို့ကို ဖော်ဆောင်ရန်၊ (ဂ) လွှတ်တော်ကိုယ်စားလှယ်များနှင့် ပြည်ထောင်စု လွှတ်တော်ရုံး ဝန်ထမ်းများ၏ အရည်အသွေးမြင့်မားရေးအတွက် ဆောင်ရွက်ရန်၊ (ဃ) ပြည်ထောင်စုအဆင့် အဖွဲ့အစည်းအချင်းချင်း ပေါင်းစပ်ဆောင်ရွက်ရန်ဟူ၍ ရည်မှန်းချက်များ ချမှတ်ဆောင်ရွက်လျက်ရှိပါတယ်။ အဆိုပါ မူဝါဒနှင့် ရည်မှန်းချက်များ အောင်မြင်ရေးကို ရည်ရွယ်မျှော်မှန်းပြီးတော့ ငွေလုံးငွေရင်း အသုံးစရိတ် ကျပ် ၉၁.၁၄၀ သန်းကို စီမံကိန်းနှင့် ဘဏ္ဍာရေးဝန်ကြီးဌာနရဲ့ သတ်မှတ်မူဘောင် ကျပ် ၉၂.၉၅၀ သန်း အတွင်းမှ လျှော့၍လျာထားခြင်း ဖြစ်ပါတယ်။ အလားတူပဲ ပြည်သူ့ဘဏ္ဍာရေးစီမံခန့်ခွဲမှု စနစ်ပြုပြင်ပြောင်းလဲရေးအတွက် ပြည်သူ့ငွေစာရင်းပူးပေါင်းကော်မတီသို့ ကမ္ဘာ့ဘဏ်မှ အကူအညီ ပေးငွေနဲ့ ချေးငွေ ကျပ် ၁,၆၅၉ သန်း၊ စုစုပေါင်း ငွေလုံးငွေရင်းအသုံးစရိတ်အဖြစ် ကျပ် ၁,၇၅၀.၁၄ သန်းကိုလျာထား တင်ပြခဲ့ရာ ဘဏ္ဍာရေးကော်မရှင်ကလည်း ထောက်ခံတင်ပြခဲ့ပြီးဖြစ်ပါတယ်။ ယင်းစီမံကိန်းလုပ်ငန်းများ အကောင်အထည်ဖော်နိုင်ရန် ဆက်လက်ပြီးတော့ ပြည်ထောင်စု လွှတ်တော်ရုံး၏ ရငွေ၊ သုံးငွေများနှင့်စပ်လျဉ်းပြီး တင်ပြသွားမှာ ဖြစ်ပါတယ်။ ပြည်ထောင်စုလွှတ်တော်ရုံးရဲ့ ၂၀၁၇-၂၀၁၈ ခု၊ ဘဏ္ဍာရေးနှစ်အတွက် ရငွေလျာထားချက် များမှာ သာမန်ရငွေ ကျပ် ၁၇.၄၀၀ သန်း၊ ပြည်ပအကူအညီရငွေအဖြစ် ကမ္ဘာ့ဘဏ်မှ ပြည်သူ့ဘဏ္ဍာရေး စီမံခန့်ခွဲမှုစနစ်ပြုပြင်ပြောင်းလဲရေးအတွက် ပြည်သူ့ငွေစာရင်းပူးပေါင်းကော်မတီသို့ အကူအညီပေးငွေအနက်မှ ၂၀၁၇-၂၀၁၈ ခု၊ ဘဏ္ဍာရေးနှစ်တွင် သုံးစွဲရန်လျာထားငွေ ကျပ် ၆၆၃,၆၀၀ သန်း၊ ပြည်ပမှချေးယူရငွေမှာ ကမ္ဘာ့ဘဏ်မှ ပြည်သူ့ဘဏ္ဍာရေး စီမံခန့်ခွဲမှု စနစ်ပြုပြင်ပြောင်းလဲရေးအတွက် ပြည်သူ့ငွေစာရင်းပူးပေါင်းကော်မတီသို့ ချေးငွေများ အနက်မှ ၂၀၁၇-၂၀၁၈ ခု၊ ဘဏ္ဍာရေးနှစ်အတွင်း သုံးစွဲရန်လျာထားသည့် ကျပ် ၉၉၅.၄၀၀ သန်းဖြစ်၍ စုစုပေါင်း သာမန်အသုံးစရိတ်များနှင့် စပ်လျဉ်း၍ စီမံကိန်းနှင့်ဘဏ္ဍာရေးဝန်ကြီးဌာနမှ သတ်မှတ်သည့် မူဘောင်မှာ ကျပ် ၁,၂၇၅ သန်းဖြစ်ပါတယ်။ အဲဒီအနက် အတိုးပေးငွေ ကျပ် ၈,၀၀၀ သန်းနှင့် ရုံး၏သာမန် အသုံးစရိတ် ကျပ် ၁,၂၆၅.၈၉၀ သန်း၊ စုစုပေါင်း ကျပ် ၁,၂၇၃.၈၉၀ သန်း တင်ပြခဲ့ရာ သာမန်အသုံးစရိတ်နှင့် ငွေလုံးငွေရင်းအသုံးစရိတ်များအားလုံးကို ဘဏ္ဍာရေးကော်မရှင်တို့မှလည်း ထောက်ခံခဲ့ပြီး ဖြစ်ပါတယ်။ သို့ဖြစ်ပါ၍ ပြည်ထောင်စုလွှတ်တော်ရုံးအနေဖြင့် ၂၀၁၇-၂၀၁၈ ခု၊ ဘဏ္ဍာရေးနှစ် စီမံကိန်းများ အကောင်အထည်ဖော် ဆောင်ရွက်နိုင်ရေးအတွက် ရငွေ ကျပ် ၁,၆၇၆.၄၀၀ သန်းနှင့် အသုံးစရိတ်အဖြစ် သာမန်အသုံး စရိတ် ကျပ် ၁,၂၇၃.၈၉၀ သန်းနှင့် ငွေလုံးငွေရင်းအသုံးစရိတ် ကျပ် ၁,၇၅၀.၁၄၀ သန်း၊ စုစုပေါင်း ကျပ် ၃,၀၂၄.၀၃၀ သန်း ဖြစ်ပါကြောင်းနဲ့ ပြည်ထောင်စုလွှတ်တော်မှ အတည်ပြုပေးနိုင်ပါရန် ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech><mp id="445">ဦးတီခွန်မြတ်(ဒုတိယဥက္ကဋ္ဌ၊ ပြည်သူ့လွှတ်တော်ရုံး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော်ကိုယ်စားလှယ်များ၊ တက်ရောက်လာကြသော ပြည်ထောင်စုအဆင့်အဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေကြောင်း ဦးစွာဂါရဝပြု နှုတ်ခွန်းဆက်သ အပ်ပါတယ်။ ကျွန်တော်ကတော့ ရှမ်းပြည်နယ်(မြောက်ပိုင်း) ကွတ်ခိုင် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတီခွန်မြတ် ဖြစ်ပါတယ်။ ကျွန်တော့အနေနဲ့ ပြည်သူ့လွှတ်တော်ဥက္ကဋ္ဌကြီးရဲ့ တာဝန်ပေးအပ်ချက်အရ ပြည်သူ့လွှတ်တော်ရုံး၏ ၂၀၁၇-၂၀၁၈ ဘဏ္ဍာရေးနှစ်အတွက် အမျိုးသားစီမံကိန်းဥပဒေကြမ်းနှင့် ဘဏ္ဍာငွေအရအသုံးဆိုင်ရာ ဥပဒေကြမ်းပါ ရငွေသုံးငွေများနှင့်စပ်လျဉ်း၍ ရှင်းလင်းတင်ပြသွားမှာဖြစ်ပါတယ်။ နာယကကြီးခင်ဗျာ။ ပြည်သူ့လွှတ်တော်ရုံး၏ မူဝါဒ(၂)ရပ်ကတော့ (က) နိုင်ငံတော်အချုပ်အခြာ အာဏာသုံးရပ်၏ မူလပိုင်ရှင်ဖြစ်သော ပြည်သူများကို ဦးထိပ်ထား၍ ခေတ်စနစ်နှင့်ကိုက်ညီသော ဥပဒေများ ပြဋ္ဌာန်းရေး၊ (ခ) ဥပဒေပြုရေးတာဝန်ကို ထမ်းဆောင်ရာတွင် လူမျိုးစွဲ၊ ဒေသစွဲ၊ ဝါဒစွဲ မထားဘဲ ဖွဲ့စည်းပုံ အခြေခံဥပဒေနှင့်အညီ ဆောင်ရွက်ရေးဟူ၍ မူဝါဒများ ချမှတ်ထားပါတယ်။ မူဝါဒများကို ဖော်ဆောင်နိုင်ရေးအတွက် ပြည်သူ့လွှတ်တော်သည် ရည်မှန်းချက်များနှင့်အညီ အကောင်အထည်ဖော် ဆောင်ရွက်လျက်ရှိပါတယ်။ ရည်မှန်းချက်များကတော့ (က) နိုင်ငံတော်ဖွံ့ဖြိုး တိုးတက်ရေးကို ရှေးရှုဆောင်ရွက်ရန်၊ (ခ) တရားဥပဒေစိုးမိုးရေးနှင့် တည်ငြိမ်အေးချမ်းရေး ရရှိအောင် ဆောင်ရွက်ရန်၊ (ဂ) တိုင်းရင်းသားစည်းလုံးညီညွတ်ရေးနှင့် ပြည်တွင်းငြိမ်းချမ်းရေးကို ဖော်ဆောင်ရန်၊ (ဃ) လွတ်လပ်ခြင်း၊ ညီမျှခြင်းနှင့်တရားမျှတခြင်းတို့ကို ဖော်ဆောင်ရန်၊ (င) လွှတ်တော်ကိုယ်စားလှယ် များနှင့် လွှတ်တော်ရုံးဝန်ထမ်းများ၏ အရည်အသွေးမြင့်မားရေးအတွက် ဆောင်ရွက်ရန်၊ (စ) ပြည်ထောင်စု အဆင့် အဖွဲ့အစည်းအချင်းချင်း ပေါင်းစပ်ညှိနှိုင်း ဆောင်ရွက်ရန်တို့ ဖြစ်ပါတယ်။ ပြည်သူ့လွှတ်တော်ရုံး၏ ၂၀၁၇-၂၀၁၈ ဘဏ္ဍာရေးနှစ်အတွက် သာမန်နှင့် ငွေလုံးငွေရင်း အသုံးစရိတ် မူဘောင်သတ်မှတ်ချက်များနှင့် စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနမှ ပြည်သူ့လွှတ်တော်ရုံး၏ ၂၀၁၇-၂၀၁၈ ဘဏ္ဍာနှစ်အတွက် သာမန်နှင့် ငွေလုံးငွေရင်း အသုံးစရိတ်များ တောင်းခံရာတွင် သာမန် အသုံးစရိတ်ကို ကျပ် ၁၁,၀၈၀ သန်းအတွင်း တောင်းခံရန်နှင့် ငွေလုံးငွေရင်း အသုံးစရိတ်ကို ကျပ် ၂၆၁.၇ရရ သန်း အတွင်း တောင်းခံရန် သတ်မှတ်ထားကြောင်း တင်ပြအပ်ပါတယ်။ ၂၀၁၇-၂၀၁၈ ဘဏ္ဍာရေးနှစ်အတွင်း ပြည်သူ့လွှတ်တော်ရုံးမှ သာမန်ရငွေအဖြစ် ကျပ် ၀.၂၀၀ သန်း လျာထားပါသည်။ ၎င်းရငွေမှာ သတင်းစာဟောင်းများ ရောင်းရငွေ၊ တင်ဒါပုံစံများရောင်းရငွေနှင့် အဆောက်အဦငှားရမ်းခ ရငွေတို့ ဖြစ်ပါသည်။ ပြည်သူ့လွှတ်တော်ရုံးအနေဖြင့် ငွေလုံးငွေရင်းရငွေနှင့် ကြွေးမြီ ရငွေများ လျာထားခြင်းမရှိပါ။ ၂၀၁၇-၂၀၁၈ ဘဏ္ဍာရေးနှစ်အတွင်း ပြည်သူ့လွှတ်တော်ရုံး၏ သာမန်အသုံးစရိတ်များမှာ လွှတ်တော် ကိုယ်စားလှယ်များမှ အင်အားအပြည့်ဖြင့် တက်ရောက်မည်ဖြစ်ခြင်းကြောင့် လွှတ်တော်ကိုယ်စားလှယ်များနှင့် စပ်လျဉ်းသည့် အသုံးစရိတ်များသာ အဓိကလျာထားသဖြင့် သတ်မှတ်သည့် မူဘောင်အတွင်း တောင်းခံ ထားခြင်းဖြစ်ပါတယ်။ လစာ၊ စရိတ်၊ ချီးမြှင့်ငွေခေါင်းစဉ်အောက်၌ လက်ရှိခန့်အပ်ပြီး ဝန်ထမ်းအင်အား ၅၈ရ ဦးနှင့် ၂၀၁၇- ၂၀၁၈ ဘဏ္ဍာရေးနှစ်တွင် ထပ်မံတိုးချဲ့ခန့်အပ်မည့် ဝန်ထမ်းများအတွက် လစာစရိတ်များနှင့် ရွေးကောက်ခံ လွှတ်တော်ကိုယ်စားလှယ်များ၊ ကော်မရှင်အဖွဲ့ဝင်များအတွက် စရိတ်ချီးမြှင့်ငွေစုစုပေါင်း ကျပ် ၅,၈၉၆.၈၉၀ သန်း တောင်းခံခဲ့ရာ ဘဏ္ဍာရေးကော်မရှင်မှ ကျပ် ၅,၈၇၂.၈၉၀ သန်း ခွင့်ပြုခဲ့ပြီး ခရီးသွားလာစရိတ်ခေါင်းစဉ်၌ ပြည်တွင်းခရီးသွားလာစရိတ်နှင့် နိုင်ငံခြားသွား ကိုယ်စားလှယ် စရိတ်အတွက် ကျပ် ၇၅၇.၅၀၄ သန်း တောင်းခံထားရာ ဘဏ္ဍာရေးကော်မရှင်မှ ခွင့်ပြုထားပါတယ်။ ပစ္စည်းများဝယ်ယူခြင်း၊ ဆောင်ရွက်ပေးခြင်းတို့အတွက် ကုန်ကျစရိတ်နှင့် လုပ်အားခခေါင်းစဉ်၌ ကျပ် ၂,၀၃၀.၈၁၈ သန်း တောင်းခံထားရာ ဘဏ္ဍာရေး ကော်မရှင်မှ ခွင့်ပြုထားပါတယ်။ ပြင်ဆင်ထိန်းသိမ်းရေး စရိတ်ခေါင်းစဉ်၌ ကျပ် ၁၁၇.၈၃၉ သန်း တောင်းခံထားရာ ဘဏ္ဍာရေးကော်မရှင်မှ ခွင့်ပြုထားပါတယ်။ ပညာရေးနှင့် လူမှုရေးအသုံးစရိတ်ခေါင်းစဉ်၌ ကျပ် ၁၁၀,၅၀၀ သန်း တောင်းခံထားရာ ဘဏ္ဍာရေး ကော်မရှင်မှ ခွင့်ပြုထားပါတယ်။ ဧည့်ခံကျွေးမွေးရေးစရိတ်ခေါင်းစဉ်၌ ကျပ် ၁,၆၈၉.၈၈၄ သန်း တောင်းခံထားရာ ဘဏ္ဍာရေးကော်မရှင်မှ ကျပ် ၁,၆၇၉.၀၁၈ သန်း ခွင့်ပြုထားပါတယ်။ ပြည်သူ့လွှတ်တော်ရုံး၏ ၂၀၁၇-၂၀၁၈ ဘဏ္ဍာနှစ်အတွက် သာမန်အသုံးစရိတ် ကျပ် ၁၀,၆၀၃.၄၃၅ သန်း တောင်းခံခဲ့ရာ ဘဏ္ဍာရေး ကော်မရှင်မှ ကျပ် ၁၀,၅၆၈.၅၆၉သန်း ခွင့်ပြုပေးခဲ့ပါတယ်။ ပြည်သူ့လွှတ်တော်ရုံး၏ ၂၀၁၇-၂၀၁၈ ဘဏ္ဍာနှစ်အတွင်း ငွေလုံးငွေရင်း အသုံးစရိတ်၌ စက်ကိရိယာ တန်ဆာပလာများအတွက် ကျပ် ၄၉.၆၈၄ သန်း တင်ပြတောင်းခံခဲ့ရာ ဘဏ္ဍာရေးကော်မရှင်မှ ခွင့်ပြုခဲ့ ပါသည်။ ရုံးသုံးပရိဘောဂများဝယ်ယူရန် ကျပ် ၃၄.၄၉၃ သန်း တင်ပြတောင်းခံခဲ့ရာ ဘဏ္ဍာရေးကော်မရှင်မှ ခွင့်ပြုပေးခဲ့ပါတယ်။ ပြည်သူ့လွှတ်တော်ရုံးရှိ ရုံးသုံးပစ္စည်းများ ပြောင်းရွှေ့ရာတွင် အသုံးပြုရန်အတွက် ရုံးသုံးယာဉ် (၂) စီးဝယ်ယူရန် ကျပ် ၈၀.၀၀၀ သန်း တင်ပြတောင်းခံခဲ့ရာ ဘဏ္ဍာရေးကော်မရှင်မှ ခွင့်ပြု ပေးခဲ့ပါတယ်။ ပြည်သူ့လွှတ်တော်ရုံးရှိ အစည်းအဝေးခန်းမများ၊ ကော်မတီရုံးခန်းများနှင့် ရုံးဌာန အချင်းချင်း ချိတ်ဆက်ဆောင်ရွက်ရန်အတွက် Local Area Network Installation ပြုလုပ်ခ ကျပ် ၁၀၀၀၀ သန်းကို တင်ပြတောင်းခံရာ ဘဏ္ဍာရေးကော်မရှင်မှ ခွင့်ပြုပေးခဲ့ပါတယ်။ ပြည်သူ့လွှတ်တော်ရုံး၏ ၂၀၁ရ -၂၀၁၈ ဘဏ္ဍာနှစ်အတွက် ငွေလုံးငွေရင်း အသုံးစရိတ် ကျပ် ၁၇၄.၁ရရ သန်း တောင်းခံရာ ဘဏ္ဍာရေး ကော်မရှင်မှ ခွင့်ပြုပေးခဲ့ပါတယ်။ သို့ဖြစ်ပါ၍ ပြည်သူ့လွှတ်တော်ရုံး၏ ၂၀၁၇-၂၀၁၈ ဘဏ္ဍာရေးနှစ် အမျိုးသားစီမံကိန်းနှင့် ဘဏ္ဍာငွေ အရအသုံးဆိုင်ရာ ခန့်မှန်းတင်ပြချက်များကို သိရှိနိုင်ပါရန်နှင့် ခွင့်ပြုပေးနိုင်ပါရန် လေးစားစွာဖြင့် တင်ပြ အပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များ ခင်ဗျား။ ကျန်ရှိတဲ့ ပြည်ထောင်စုအဆင့် အဖွဲ့အစည်းများရဲ့ ရှင်းလင်းတင်ပြခြင်း အစီအစဉ်ကို မနက်ဖြန် ၃၁-၁-၂၀၁ရ ရက်မှာ ဆက်လက် ဆောင်ရွက်မှာဖြစ်ကြောင်း အသိပေးကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပထမနေ့ ရပ်နားကြောင်း နှင့် ဒုတိယနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ပထမနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ ဒုတိယနေ့ကို မနက်ဖြန် ၂၀၁ရ ခုနှစ်၊ ဇန်နဝါရီလ ၃၁ ရက် (အင်္ဂါနေ့)နံနက် ၁၀ နာရီ ကျင်းပပြုလုပ်မည်ဖြစ်ကြောင်း နှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး ပထမနေ့ အစည်းအဝေးကို ညနေ ၁၆:ဝဝ နာရီ ရပ်နားပါသည်။</speech>
</postface>
</transcript>
</doc>
