<doc>
<docinfo>
<docno>02-07-21.xml</docno>
<pdf>02-07-21.pdf</pdf>
<term value="02">ဒုတိယအကြိမ်</term>
<session value="07" />
<sittingday value="21" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၂၁)ရက်မြောက်နေ့မှတ်တမ်း</title>
<date value='29-03-2018'>၁၃၇၉ ခုနှစ်၊ နှောင်းတန်ခူးလဆန်း ၁၃ ရက် (၂၀၁၈ ခုနှစ်၊ မတ်လ ၂၉ ရက်)(ကြာသပတေးနေ့)</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး (၂၁) ရက်မြောက်နေ့ကို မွန်းလွဲ ၁၃:၃၀ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော်နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းဝေးရဲ့ (၂၁)ရက်မြောက်နေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။ ပြည်ထောင်စုလွှတ်တော် အစည်းဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် သတ္တမပုံမှန်အစည်းဝေး (၂၁)ရက်မြောက်နေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၅ ဦး ရှိပြီး ဒီကနေ့အစည်းဝေးကို ၆၀၄ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၂၂၁ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)</speech>
<title>ပြည်ထောင်စုလွှတ်တော် (၂၁)ရက်မြောက်နေ့ အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းဝေး (၂၁)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို အတည်ပြုမှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1229">စောမှာဖောင်ကွာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၂၁)ရက်မြောက်နေ့ ၂၉-၃-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အဖွဲ့ဝင်ဖြစ်သူ ကျွန်တော် စောမွှာဖောင်ကွာက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များမှာ- ဦးကျင့်ရှင်းထန် တီးတိန်၊ - ဦးမောင်မြင့် မင်းကင်း၊ - ဦးဉာဏ်ထွန်း ဇီးကုန်း၊ - ဦးကျော်မျိုးမင်း မိုးညို၊ ဦးရဲထွန်းဝင်း ပေါက်၊ - ဦးအောင်သိုက် - ဦးကျော်စိုးလင်း ပြည်ကြီးတံခွန်၊ - ဦးသောင်းအေး - ဦးလှဌေးဝင်း ဇေယျာသီရိ၊ - ဒေါက်တာမောင်သင်း မိတ္ထီလာ၊ - ဦးဖြိုးဇေယျာသော်(ခ) ဇေယျာသော် ဇမ္ဗူသီရိ၊ - ဦးမျိုးဇော်ဦး လယ်ဝေး၊ - ဦးမောင်သိန်းခိုင် - ဒေါ်ခင်စောဝေ ရသေ့တောင်၊ - ဦးဘရှိန် ကျောက်ဖြူ၊ - သူရဦးသက်ဆွေ ကိုကိုးကျွန်း၊ - ဒေါက်တာသက်သက်ခိုင် - ဒေါ်စုစုလွင် - ဦးသိန်းတန် လှည်းကူး၊ - ဒေါက်တာခင်မောင်မောင် ဒဂုံမြို့သစ်(မြောက်ပိုင်း)၊ - ဦးဝင်းမင်း လှိုင်သာယာ၊ - ဦးအေးနိုင် ဒဂုံမြို့သစ်(တောင်ပိုင်း)၊ - ဦးစိုင်းသီဟကျော် မိုင်းရယ်၊ - ဒေါ်နန်းမိုး မန်တုံ၊ - ဦးစိုင်းကျော်မိုး မိုင်းပန်၊ - ဦးဌေးလွင်(ခ) ဦးလုံး နမ့်စန်၊ - ဒေါက်တာစိုးမိုးသူ မြောင်းမြ၊ - ဦးအေးဝင်း အင်္ဂပူ၊ - ဗိုလ်မှူးချုပ်တင့်စိုး တပ်မတော်၊ - ဗိုလ်မှူးကြီးသန်းအောင် တပ်မတော်၊ - ဦးစိုင်းသန်းနိုင် ကရင်-၅၊ - ဦးမာန်လောမောင်း ချင်း-၈၊ - ဒေါက်တာလင်းဝေဖြိုးလတ် တနင်္သာရီ-၅၊ - ဦးမောင်ကျော်ဇံ ရခိုင်-၉၊ - ဦးတက်ထွန်းအောင် ရခိုင်-၂၊ - ဦးစိုးမိုး ဧရာဝတီ-၁ တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၅ ဦးရှိပြီး ယနေ့ခွင့်ပန်ကြားသူ ၃၆ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၅၁ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၃၆ ဦးအား ခွင့်အဖြစ် သတ်မှတ်ခွင့်ပြု ပေးနိုင် ပါရန် လေးစားစွာ ပန်ကြားတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းဝေး (၂၁)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၅ ဦး၊ ယခင်က ခွင့်ပြုထားသူ ၁၅ ဦး၊ ယနေ့ခွင့်ပန်ကြား၍ ခွင့်ပြုထားသူ ၃၆ ဦး ဖြစ်တဲ့အတွက် ခွင့်ပြုထားသူ စုစုပေါင်း ၅၁ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းဝေးတက်ရောက်မှု အခြေ အနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Report">
<report>
<title>ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၆-၂၀၁ရ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနှင့်စပ်လျဉ်းသည့် စစ်ဆေးတွေ့ရှိချက်အစီရင်ခံစာအပေါ် ပြည်သူ့ငွေစာရင်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၅/၂၀၁၈) အပါအဝင် လွှတ်တော်ကိုယ်စားလှယ်များ၏ ဆွေးနွေးချက်များနှင့်စပ်လျဉ်း၍ ပြည်ထောင်စုစာရင်းစစ်ချုပ်က ပြန်လည်ရှင်းလင်းဆွေးနွေးခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု စာရင်းစစ်ချုပ်ရုံးမှပေးပို့တဲ့ ၂၀၁၆-၂၀၁ရ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေနဲ့ စပ်လျဉ်းတဲ့ စစ်ဆေးတွေ့ရှိချက် အစီရင်ခံစာနဲ့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက် နှင့်သဘောထားမှတ်ချက် အစီရင်ခံစာတို့အပေါ် လွှတ်တော်ကိုယ်စားလှယ်များက ဆွေးနွေးခြင်းအစီအစဉ်ကို ပြီးခဲ့တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် ပြည်ထောင်စုစာရင်းစစ်ချုပ်ရုံးက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="9">ဦးမော်သန်း (ပြည်ထောင်စုစာရင်းစစ်ချုပ်)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်တော်များနှင့် ဧည့်သည်တော်များခင်ဗျာ။ ကျွန်တော်က ပြည်ထောင်စုစာရင်းစစ်ချုပ် ဦးမော်သန်း ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ (၅/၂၀၁၈)အပါအဝင် လွှတ်တော်ကိုယ်စားလှယ်တော်များ၏ ဆွေးနွေးချက်များနှင့်စပ်လျဉ်း၍ ပြန်လည် ဆွေးနွေးတင်ပြမှာ ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ စာရင်းများ စစ်ဆေးတွေ့ရှိချက် အစီရင်ခံစာအပေါ် လွှတ်တော်ကိုယ်စားလှယ်တော်များ၏ တင်ပြဆွေးနွေး ချက်များနှင့်စပ်လျဉ်းပြီး မူဝါဒအပိုင်း၊ စီမံခန့်ခွဲမှုအပိုင်း၊ စာရင်းစစ်ရုံးအပိုင်းဆိုပြီး အပိုင်း ၃ ပိုင်း တွေ့ရှိရ ပါတယ်။ မူဝါဒအပိုင်းနှင့် စီမံခန့်ခွဲမှုအပိုင်းကတော့ သက်ဆိုင်ရာများ၏ အစီအစဉ်နှင့် ဆောင်ရွက်ဖို့ ဖြစ်ပါတယ်။ စာရင်းစစ်ရုံးအပိုင်းနဲ့ပတ်သက်ပြီး လွှတ်တော်ကိုယ်စားလှယ် ၂ ဦး၏ ဆွေးနွေးချက်ကိုပဲ တင်ပြခွင့်ပြုပါခင်ဗျာ။ ပထမဆုံးကတော့ လှိုင်းဘွဲမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်ချို ဆွေးနွေးတဲ့ တိုင်းဒေသကြီး၊ ပြည်နယ်များသို့ လွှဲပို့ငွေများထဲမှ မသုံးစွဲသဖြင့် ပိုလျှံငွေများကို ၂၀၁ရ ခုနှစ်၊ နိုဝင်ဘာလ အထိ ပေးသွင်းရန်ကျန် ၀.၀၈၂ သန်းအနက် ကျပ်သန်း ၀.၀ဝ၁ ကို ပေးသွင်းခဲ့ပြီး ကျန်ကျပ်သန်း ၀.၀၈၁ ကို အခုပေးသွင်းခဲ့တာရဲ့ အသေးစိတ်များမှာ အောက်ပါအတိုင်းဖြစ်ပါတယ်။ ကသာမြို့နယ် ၀.၀၁၆ သန်း၊ ကံမမြို့နယ် ၀.၀ဝ၁ သန်း၊ ကျိုက်မရောမြို့နယ် ၀.၀၁၀ သန်း၊ ဒဂုံဆိပ်ကမ်းမြို့နယ် ၀.၀၅၀ သန်း၊ ဆိပ်ကမ်းမြို့နယ် ၀.၀ဝ၁ သန်း၊ ခရမ်းမြို့နယ် ၀.၀ဝ၃ သန်း၊ စုစုပေါင်း ၀.၀၈၁ သန်း ဖြစ်ပါတယ်။ ၎င်းငွေများကို ၁၄-၃-၂၀၁၈ နေ့အထိ ငွေတိုက်ဦးစီးဌာနမှ ပေးပို့တဲ့စာရင်းများအရ လွှဲပြောင်းပေးသွင်းမှု မရှိသေးပါကြောင်း တင်ပြအပ်ပါတယ်။ ကချင်ပြည်နယ်၊ ဆွမ်ပရာဘွမ်မြို့နယ် မူလတန်းကြိုကျောင်းအား မူလအဆိုပြုချက်အတိုင်း မဆောက် လုပ်သဖြင့် ပြန်လည်ပေးသွင်းရမည့်ငွေ ကျပ်သန်း ၄.၉၀ ကို ငွေတိုက်ဦးစီးဌာနသို့ ၂၃-၃-၂၀၁၈ နေ့မှာ ပြန်လည်ပေးသွင်းပြီးဖြစ်ကြောင်း၊ ကချင်ပြည်နယ်လွှတ်တော်ရုံးမှ ပြည်ထောင်စုလွှတ်တော်ရုံးသို့ တင်ပြ ထားပြီးဖြစ်ကြောင်း သိရှိရပါတယ်။ ရန်ကုန်တိုင်းဒေသကြီး၊ တွံတေးမြို့နယ်၊ အဒွန်းကျေးရွာ စာသင် ကျောင်းရှေ့ ကမ်းပြို နေရာတွင် ကမ်းပါးထိန်းနံရံပြု လုပ်ခြင်းမှ ဆောင်ရွက်ရန်ကျန်ရှိသည့် လုပ်ငန်းများကို ၁၃-၃-၂၀၁၈ နေ့တွင် ဆောင်ရွက်ပြီးစီးပြီဖြစ်ကြောင်း တွံတေးမြို့နယ် ဖွံ့ဖြိုးရေးလုပ်ငန်းအကောင်အထည် ဖော်ရေးအဖွဲ့မှ ပြည်ထောင်စုလွှတ်တော်ရုံးသို့ တင်ပြထားပြီးဖြစ်ကြောင်း သိရှိရပါတယ်။ ပုဏ္ဏားကျွန်းမြို့နယ် လွှတ်တော်ကိုယ်စားလှယ် ဦးဦးထွန်းမောင် က မြို့နယ်စာရင်းစစ်အဖွဲ့များမှ စာရင်းနှင့် မြေပြင်လုပ်ငန်းဆောင်ရွက်မှု ရှိ မရှိ စစ်ဆေးတဲ့အခါ လုပ်ငန်းအားလုံးကို နီးသည်ဖြစ်စေ၊ ဝေးသည်ဖြစ်စေ သွားရောက်စစ်ဆေးပေးဖို့ အဆင့်ဆင့်ညွှန်ကြားပေးသင့်ကြောင်း ဆွေးနွေးထားပါတယ်။ ဝေးတဲ့ဒေသ၊ နယ်မြေလုံခြုံမှုမရှိတဲ့ ဒေသများကိုတော့ ဓာတ်ပုံအထောက်အထားများနဲ့သာ စစ်ဆေးနေကြ ရပြီး မြေပြင်မစစ်ဆေးနိုင်ပါဘူး။ ဒါပေမယ့်လည်း မြေပြင်စစ်ဆေးမှုကို လွှတ်တော်ကိုယ်စားလှယ်ကြီး တင်ပြဆွေးနွေးသကဲ့သို့ နယ်မြေလုံခြုံမှုမရှိတဲ့ ဒေသများမှအပ လုပ်ငန်းအားလုံးကို သွားရောက်စစ်ဆေး စေဖို့ ဒေသစာရင်းစစ်ရုံးများသို့ ညွှန်ကြားသွားမှာ ဖြစ်ပါတယ်။ နာယကကြီးခင်ဗျာ။ ပြည်ထောင်စုစာရင်းစစ်ချုပ်ရုံးအနေနဲ့ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် ဒေသဖွံ့ဖြိုးရေးလုပ်ငန်းများ ပိုမိုထိရောက်အောင်မြင်စွာ ဆောင်ရွက်နိုင်စေရေး၊ ဖွံ့ဖြိုးရေး ရန်ပုံငွေကို ထိရောက်အကျိုးရှိစွာ အသုံးပြုစေရေးနှင့် ချမှတ်ထားတဲ့မူဝါဒ၊ ရည်မှန်းချက်၊ လုပ်ထုံးလုပ်နည်း များနဲ့ အညီ အကောင်အထည်ဖော်ဆောင်ရွက်စေရေးတို့ကို ကူညီထိန်းသိမ်းပေးသွားမည်ဖြစ်ပါကြောင်း တင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ပြည်ထောင်စုလွှတ်တော်ဖွံ့ဖြိုးရေးလုပ်ငန်း ဗဟိုကော်မတီက ပြန်လည်ရှင်းလင်းရန်ရှိက ရှင်းလင်းဆွေးနွေးခြင်း၊</title>
<speech type="speaker">အစီအစဉ်(၆) ဖြစ်ပါတယ်။ အထက်ပါအစီရင်ခံစာနဲ့စပ်လျဉ်းပြီး ပြည်ထောင်စု လွှတ်တော် ဖွံ့ဖြိုးရေးလုပ်ငန်းဗဟိုကော်မတီက ပြန်လည်ရှင်းလင်းရန်ရှိက ရှင်းလင်းဆွေးနွေးဖို့ဖြစ်ပါတယ်။</speech>
<speech><mp id="150">ဒေါက်တာစိုင်းဆိုင်ကျောက်ဆမ်(အတွင်းရေးမှူး၊ ပြည်ထောင်စုလွှတ်တော်ဖွံ့ဖြိုးရေးလုပ်ငန်း ဗဟိုကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ၊ ပြည်ထောင်စုစာရင်းစစ်ချုပ်၊ ပြည်ထောင်စု ဒုတိယဝန်ကြီးနှင့် လွှတ်တော်ကိုယ်စားလှယ်များကို မင်္ဂလာ ပါလို့ ဦးစွာ နှုတ်ခွန်းဆက် ဂါရဝပြုအပ်ပါတယ်။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၆) မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ဖွံ့ဖြိုးရေးဗဟိုကော်မတီ အတွင်းရေးမှူး ဒေါက်တာ စိုင်းဆိုင်ကျောက်ဆမ်ဖြစ်ပါတယ်။ ဥက္ကဋ္ဌကြီးရဲ့ ခွင့်ပြုချက်အရ ၂၀၁၆-၂၀၁ရ ဘဏ္ဍာနှစ် ပြည်ထောင်စုလွှတ်တော် ဖွံ့ဖြိုးရေးရန်ပုံငွေစာရင်းနှင့်စပ်လျဉ်းပြီး စစ်ဆေးတွေ့ရှိချက် အစီရင်ခံစာအပေါ် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ စပ်လျဉ်း၍ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးလုပ်ငန်း ဗဟိုကော်မတီကိုယ်စား ပြန်လည်ရှင်းလင်းပါ့မယ်ခင်ဗျား။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုစာရင်းစစ်ချုပ်ရုံးမှ ပေးပို့လာတဲ့ ၂၀၁၆-၂၀၁ရ ဘဏ္ဍာနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းနှင့်စပ်လျဉ်းပြီး စစ်ဆေးတွေ့ရှိချက် အစီရင်ခံစာအပါအဝင် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၅/၂၀၁၈)အပေါ် ဒုတိယအကြိမ် ပြည်ထောင်စုလွှတ်တော် သတ္တမ ပုံမှန်အစည်းအဝေးရဲ့ (၁၉)ရက်မြောက်နေ့မှာ ကိုယ်စားလှယ် ၂၉ ဦးတို့က စိတ်ပါဝင်စားစွာ ဆွေးနွေးကြတဲ့ အတွက် ဗဟိုကော်မတီဝင်အနေနဲ့ ကျေးဇူးတင်ရှိပါကြောင်း ပထမဦးစွာ ပြောကြားလိုပါတယ်။ အစီရင်ခံစာအပေါ် လွှတ်တော်ကိုယ်စားလှယ်များက ဆွေးနွေးရာမှာ ကိုယ်စားလှယ်အများစုက မိမိတို့ရဲ့ မဲဆန္ဒနယ်မြေများတွင် ပြည်သူလူထု အမှန်တကယ်လိုအပ်တဲ့ လုပ်ငန်းများကို အကျိုးရှိစွာ ဆောင်ရွက်နိုင်တဲ့အကြောင်း၊ ပြည်သူများရဲ့ ယုံကြည်မှုကိုလည်း ရရှိခဲ့တဲ့အတွက် ခွင့်ပြုရန်ပုံငွေ အပါအဝင် ပြည်သူထည့်ဝင်ငွေနဲ့ လုပ်ငန်းကြီးများကို လုပ်ကိုင်ဆောင်ရွက်နိုင်ခဲ့အကြောင်း သိရှိရတဲ့အတွက် ဝမ်းသာ ဂုဏ်ယူမိပါတယ်။ ကိုယ်စားလှယ်များရဲ့ ဆွေးနွေးတင်ပြချက်၊ အကြံပြုချက်များကို အနှစ်ချုပ်ကြည့်တဲ့အခါ နယ်မြေ ဒေသအကျယ်အဝန်း၊ ဖွံ့ဖြိုးမှုအနည်းအများပေါ်မူတည်ပြီး ဖွံ့ဖြိုးရေးရန်ပုံငွေကို လိုအပ်တဲ့ဒေသများမှာ ပိုမိုခွဲဝေသုံးစွဲစေရေး၊ မြေပြင်ပကတိအခြေအနေများ၊ ဆောင်ရွက်မှုအတွေ့အကြုံများအပေါ်အခြေခံ၍ လုပ်ငန်းတစ်ခုလျှင် ကျပ်သိန်း ၅၀ ထက် မပိုစေရဆိုသည့်အချက်ကို သင့်လျော်သည့် ပမာဏသတ်မှတ်ပြီး ပိုမိုခွင့်ပြုနိုင်ရေး၊ ဆောင်ရွက်ပြီးလုပ်ငန်းများကို ရေရှည်တည်တံ့စေရေးအတွက် အစီအမံများ ချမှတ် ဆောင်ရွက်ရေး၊ အစီရင်ခံစာအပိုဒ် ၁၅(ခ)၊ အပိုဒ် ၁၆(က)ပါ ပြည်ထောင်စုလွှတ်တော်ဆိုင်ရာဖွံ့ဖြိုးရေး လုပ်ငန်းများ အသုံးအနှုန်းအစား လွှတ်တော်ဆိုင်ရာဖွံ့ဖြိုးရေးလုပ်ငန်းများဟု ပြောင်းလဲပြီး ပြည်ထောင်စု နယ်မြေရှိ မြို့နယ်များအတွက် ပြည်ထောင်စုလွှတ်တော်ရုံး၏ ဘတ်ဂျက်မှလည်းကောင်း၊ တိုင်းဒေသကြီး၊ ပြည်နယ်များရှိ မြို့နယ်များအတွက် သက်ဆိုင်ရာ တိုင်းဒေသကြီး၊ ပြည်နယ်လွှတ်တော်ရုံးများရဲ့ ဘတ်ဂျက် မှလည်းကောင်း၊ ထောက်ပံ့ငွေအသုံးစရိတ်အဖြစ် လျာထားဆောင်ရွက်ရေးကိစ္စကို တည်ဆဲဖွံ့ဖြိုးရေးရန်ပုံငွေ ဥပဒေပါ ပြဋ္ဌာန်းချက်များနှင့်အညီသာ ဆောင်ရွက်သင့်ကြောင်း ဆွေးနွေးသွားတာကို တွေ့ရှိရပါတယ်။ ကိုယ်စားလှယ်များရဲ့ ဆွေးနွေးချက်နှင့်စပ်လျဉ်း၍ ဖွံ့ဖြိုးရေးလုပ်ငန်းဗဟိုကော်မတီအနေဖြင့် လောလောဆယ် တည်ဆဲဖွံ့ဖြိုးရေးရန်ပုံငွေဥပဒေပါ ပြဋ္ဌာန်းချက်နှင့်အညီသာ ဆက်လက်ဆောင်ရွက် သွားနိုင်ဦးမှာဖြစ်ကြောင်းနဲ့ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေကို တစ်မြို့နယ်လျှင် ကျပ်သိန်း ၁၀၀၀ စီ အညီအမျှခွဲဝေပေးမယ့်အစား လိုအပ်တဲ့မြို့နယ်၊ မဖွံ့ဖြိုးသေးတဲ့ဒေသတွေမှာ ပိုမိုခွဲဝေပေးနိုင်ရန် ဗဟိုကော်မတီအနေဖြင့် ပြန်လည်သုံးသပ်၍ ညှိနှိုင်းဆောင်ရွက်ပေးသွားမှာဖြစ်ကြောင်း ပြောကြားလိုပါတယ်။ ပြည်ထောင်စုစာရင်းစစ်ချုပ်ရုံးရဲ့ စစ်ဆေးတွေ့ရှိချက်အစီရင်ခံစာပါ ပြီးစီးရန်ကျန်တဲ့ လုပ်ငန်း တင်ပြလာသည့်အပြင် ဆွမ်ပရာဘွမ်မြို့နယ်မှ လုပ်ငန်းဆောင်ရွက်နိုင်ခြင်းမရှိတဲ့ မူကြိုကျောင်းဆောက်လုပ်ခြင်း လုပ်ငန်းအတွက် ကျပ် ၄၉ သိန်းကိုလည်း ငွေတိုက်ဦးစီးဌာနရဲ့ငွေစာရင်းသို့ ပြန်လည်ပေးသွင်းပြီးကြောင်း တင်ပြလာတဲ့အတွက် စာရင်းစစ်အစီရင်ခံစာပါအချက်ကို ဆောင်ရွက်ပြီးဖြစ်တယ်လို့ ပြောနိုင်ပါတယ်။ လက်ရှိဆောင်ရွက်နေတဲ့ ၂၀၁၇-၂၀၁၈ ဘဏ္ဍာနှစ်မှာလည်း လုပ်ငန်းများဆောင်ရွက်တဲ့အခါ ခွင့်ပြုမိန့်ပါလုပ်ငန်းများအတိုင်း မြေပြင်တွင်ဆောင်ရွက်ကြဖို့နဲ့ ဘဏ္ဍာရေးလုပ်ထုံးလုပ်နည်းများနှင့်အညီ ဆောင်ရွက်ရန်လိုပါတယ်။ ယခုလုပ်ငန်းပြီးစီးကြောင်းတင်ပြလာတဲ့ မြို့နယ် ၁၈ မြို့နယ်အနက် မြို့နယ်တစ်ခုမှာ လုပ်ငန်းပြောင်းခွင့်ပြုမိန့် တင်ပြခြင်းမရှိဘဲ မြေပြင်မှာ လုပ်ငန်းပြောင်းလဲ ဆောင်ရွက်ထား ကြောင်း စိစစ်တွေ့ရှိရပါတယ်။ ဒါဟာ ဖွံ့ဖြိုးရေးရန်ပုံငွေဥပဒေပါပြဋ္ဌာန်းချက်နဲ့ ကိုက်ညီခြင်းမရှိတဲ့ အတွက်ကြောင့် သက်ဆိုင်ရာမြို့နယ် လုပ်ငန်းအကောင်အထည်ဖော်ရေးအဖွဲ့အနေဖြင့် အမြန်ဆုံးပြန်လည် တင်ပြပြီး ဆောင်ရွက်ထားရန်လိုအပ်ကြောင်း ပြောကြားရင်းနဲ့ နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>အဆိုပါအစီရင်ခံစာ(၅/၂၀၁၈)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်း ကော်မတီက အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၅/၂၀၁၈)ကို လွှတ်တော်က သဘောတူလက်ခံရန် အဆိုတင်သွင်းဖို့ ဖြစ်ပါတယ်။</speech>
<speech><mp id="1455">ဦးဘိုကြီး(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ပြည်ထောင်စုလွှတ်တော်ကိုယ်စားလှယ်များ၊ ဖိတ်ကြား ထားတဲ့ ပြည်ထောင်စုအဆင့်အဖွဲ့အစည်းဝင်များနှင့် ဧည့်သည်တော်များခင်ဗျား။ ကျွန်တော်ကတော့ ပဲခူးတိုင်း ဒေသကြီး ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီး ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီ ဥက္ကဋ္ဌရဲ့ တာဝန်ပေးချက်အရ အဆိုတင်သွင်းသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၆-၂၀၁ရ ဘဏ္ဍာရေးနှစ်၊ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနှင့် စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာအမှတ်စဉ် (၅/၂၀၁၈)ကို ပြည်ထောင်စုလွှတ်တော်က သဘောတူလက်ခံပေးပါရန် ပြည်ထောင်စု လွှတ်တော်ဆိုင်ရာနည်းဥပဒေ ၁၀၄ နည်းဥပဒေခွဲ(င)နှင့်အညီ အဆိုတင်သွင်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ် ရယူပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာ(၅/၂၀၁၈)ကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၂၁)ရက်မြောက်နေ့ ရပ်နားကြောင်းနှင့် (၂၂)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တမ ပုံမှန်အစည်းဝေး (၂၁)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းဝေးရဲ့ (၂၂)ရက်မြောက်နေ့ကို မနက်ဖြန် ၂၀၁၈ ခုနှစ်၊ မတ်လ ၃၀ ရက်(သောကြာနေ့) နံနက် ၁၀ နာရီကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး (၂၁)ရက်မြောက်နေ့ အစည်း အဝေးကို မွန်းလွဲ ၁၃:၅၀ နာရီတွင် ရပ်နားပါသည်။</speech>
</postface>
</transcript>
</doc>
