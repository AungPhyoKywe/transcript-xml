<doc>
<docinfo>
<docno>02-05-21.xml</docno>
<pdf>02-05-21.pdf</pdf>
<term value="02">ဒုတိယအကြိမ်</term>
<session value="05" />
<sittingday value="21" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၂၁)ရက်မြောက်နေ့မှတ်တမ်း</title>
<date value='31-08-2017'>၁၃၇၉ ခုနှစ်၊ တော်သလင်းလဆန်း ၁၀ ရက် (၂၀၁ရ ခုနှစ်၊ သြဂုတ်လ ၃၁ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၂၁)ရက်မြောက်နေ့ကို မွန်းလွဲ ၁၃:၃၀ နာရီင်ကျင်းပ ပါသည်။ ပြည်ထောင်စုလွှတ်တော်အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေးရဲ့ (၂၁)ရက်မြောက်နေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၂၁)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၂၂ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၇၉.၂၁ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၂၁)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၂၁)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစား ရပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၂၁)ရက်မြောက်နေ့ ၃၁-၈-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးလာမာလေး ဆော့လော်၊ - ဦးဇုံတိန့် ချီဖွေ၊ ဦးဇာနည်မင်း ရွှေကူ၊ ဦးစိန်အောင် ပလက်ဝ၊ - ဦးနီယာအုပ် ဟားခါး၊ ဦးပူကျင့်ရှင်းထန် တီးတိန်၊ - ဦးနိုင်နိုင်ဝင်း တမူး၊ - ဦးမောင်မောင် ထီးချိုင့်၊ - ဦးကျော်ဌေး လေရှီး၊ - ဦးမောင်မြင့် မင်းကင်း၊ - ဒေါက်တာဝင်းအောင် ခင်ဦး၊ - ဦးမြင့်ထွန်း တန့်ဆည်၊ - ဦးဝမ်းလှ နန်းယွန်း၊ ချောင်းဦး၊ - ဦးအောင်ကျော်ဟိန်း - ဦးစိုးပိုင်ဌေး - ဦးဉာဏ်ထွန်း - ဦးစောသလေးစော - ဦးအောင်သန်း - ဒေါက်တာသန်းအောင်စိုး - ဦးမြင့်ဆွေ - ဦးကျော်အောင်လွင် - ဦးလှဌေးဝင်း - ဦးငြိမ်းသစ်(ခ) ဦးသောင်းထွန်း - ဦးဇော်မင်းလွင် - ဒေါက်တာမောင်သင်း ဦးသန်းစိုး - ဦးထွန်းထွန်းဝင်း - ဦးစိုးမြင့်(ခ) ဦးအောင်ဇော်မြင့် - ဒေါက်တာလှမိုး - ဦးမင်းသိန်း - ဦးရည်မွန်(ခ) မောင်တင်သစ် - ဒေါက်တာဇော်ဝင်းမြင့် - ဒေါက်တာအောင်ထွန်းခိုင် - ဒေါ်မိကွန်ချမ်း - ဦးဦးထွန်းမောင် - ဦးမောင်သိန်းခိုင် - ဒေါက်တာအေးမောင် - ဦးအောင်သောင်းရွှေ ဇီးကုန်း၊ ရွှေကျင်၊ သဲကုန်း၊ မင်းလှ၊ ကျောက်ကြီး၊ စေတုတ္တရာ၊ ဇေယျာသီရိ၊ မဟာအောင်မြေ၊ မတ္တရာ၊ မိတ္ထီလာ၊ သာစည်၊ ရမည်းသင်း၊ အမရပူရ၊ အောင်မြေသာစံ၊ ငါန်းဇွန်၊ ပုဗ္ဗသီရိ၊ စဉ့်ကူး၊ ရေး၊ ပေါင်၊ ပုဏ္ဏားကျွန်း၊ စစ်တွေ၊ အမ်း၊ ဘူးသီးတောင်၊ မင်းပြား၊ မောင်တာ၊ မြေပုံ၊ - ဦးစစ်နိုင် ဦးလှထွန်းကျော် - ဦးဖေသန်း - ဦးဦးထွန်းဝင်း - ဒေါက်တာသန်းဝင်း - ဦးလွင်ကိုလတ် - ဒေါက်တာမေဝင်းမြင့် - ဦးနေဖူးဗဆွေ - ဦးဘိုဘိုဦး ဦးကျော်ဆွေဝင်း(ခ) ဦးအာလူး - ဦးနေကျော် - ဦးမြစိန် - ဒေါ်စုစုလွင် - ဦးမောင်မောင်ဦး - ဦးနေမျိုးထက် - ဦးမြင့်လွင် - ဦးတင်မောင်ဝင်း - ဦးထွန်းမြင့် - ဦးဌေးလွင်(ခ) ဦးဒီလုံး - ဦးခင်မောင်မြင့် - ဦးစိုင်းကျော်မိုး - ဦးလူတယ်ဟုန်(ခ) ဦးအောင်ရွှေ - ဦးစိုင်းငေါင်းဆိုင်ဟိန်း - ဒေါ်နန်းခင်စော - ဦးစိုင်းခတ္တိယ - ဦးစဲကီကော် - ဦးစိုင်းစန်သိန်း - ဦးမင်းသိုင်း - ဒေါက်တာဒေါ်ခင်ညို - ဒေါက်တာအေးကြူ - ဦးသိန်းထွန်း ကျောက်တော်၊ မြောက်ဥက္ကလာပ၊ သန်လျင်၊ မရမ်းကုန်း၊ ပန်းဘဲတန်း၊ စမ်းချောင်း၊ ကော့မှူး၊ ဒဂုံမြို့သစ်(အရှေ့ပိုင်း)၊ ဒဂုံမြို့သစ်(ဆိပ်ကမ်း)၊ သုံးခွ၊ အင်းစိန်၊ ကျောက်တံတား၊ ပုဇွန်တောင်၊ ဆိပ်ကမ်း၊ ဗဟန်း၊ နမ့်စန်၊ ရပ်စောက်၊ မိုင်းပန်၊ လောက်ကိုင်၊ မောက်မယ်။ ကွန်ဟိန်း၊ မိုင်းဆတ်၊ မိုင်းခတ်၊ ဘိုကလေး၊ ဒေးဒရဲ၊ လပွတ္တာ၊ ကျောင်းကုန်း၊ - ဦးကျော်သန်း - ဦးစိုးသိန်း - ဒေါ်လွီဇာ - ဦးစိုင်းသာစိန် - ဦးစောလှားဖောင်ခွာ - ဦးစိုင်းသန်းနိုင် - ဒေါ်နန်းနီနီအေး - ဦးမျိုးထပ်(ခ) ဆလိုင်းထိုက် - ဦးဝှေ့တင်း - ဒေါက်တာဝင်းမြင့် - ဦးအောင်သိန်း - ဒေါ်ရွှေရွှေစိန်လတ် - ဦးလှဆန်း - ဦးအောင်ကြည်ညွန့် - ဦးပြူးလွင် - ဦးစိုးအောင် - ဦးမောင်မောင်ဆွေ - ဦးကျော်မြင့်ဦး ဦးစိုးသီဟ(ခ) မောင်တူး - ဒေါက်တာဇော်လင်းထွဋ် - ဒေါ်နွယ်နွယ်အောင် - ဒေါ်သီရိရတနာ - ဦးမျိုးဝင်း - ဦးကျော်သိန်း - ဦးသက်ထွန်းအောင် - ဦးကျော်ကျော် - ဦးကျော်ကျော်ဝင်း - ဦးမောင်ကျော်ဇံ ကယား -၆၊ ကယား-၁၀၊ ကရင်-၁၂၊ ကရင်-၅၊ ကရင်-၆၊ ချင်း-၁၂၊ ချင်း-၁၁၊ ပဲခူး-၁၁၊ ပဲခူး-၁၂၊ ပဲခူး-၃၊ မကွေး-၁။ မကွေး-၄၊ မကွေး-၁၂။ မန္တလေး-၁၁။ မန္တလေး-၉၊ မန္တလေး-၁၀၊ ရခိုင်-၇၊ ရခိုင်-၂၊ ရခိုင်-၄၊ ရခိုင်-၈၊ - ဦးကျော်သန်း ရခိုင်-၁၀၊ ဦးအေးဗိုလ် ရန်ကုန်-၁၁၊ - ဦးဌေးဦး ရန်ကုန်-၂၊ - ဒေါက်တာမောင်မောင် ရန်ကုန်-၆၊ - ဦးစိုင်းစံအောင် ရှမ်း-၁၂၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးခွန်သိန်းဖေ ရှမ်း-၉ နှင့် - ဦးကြည်ဝင်း ဧရာဝတီ-၁၂ တို့ဖြစ်ကြပါတယ်။ ယခင်ကခွင့်ပန်ကြားသဖြင့် လွှတ်တော်က ခွင့်ပြုထားသူ ၃၁ ဦးရှိပြီး ယနေ့ ခွင့်ပန်ကြားသူ ၁၀၆ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၁၃ရ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားသူ ပြည်ထောင်စုလွှတ်တော် ကိုယ်စားလှယ် ၁၀၆ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၂၁) ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၃၁ ဦး၊ ယနေ့ခွင့်ပန်ကြား၍ ခွင့်ပြုထားသူ ၁၀၆ ဦး ဖြစ်တဲ့အတွက် ခွင့်ပြုထားသူ စုစုပေါင်း ၁၃ရ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Report">
<report>
<title>မြန်မာနိုင်ငံရင်းနှီးမြှုပ်နှံမှုကော်မရှင်၏ ၂၀၁၆ ခုနှစ်၊ ဧပြီလ ၁ ရက်မှ ၂၀၁ရ ခုနှစ်၊ မတ်လ ၃၁ ရက်အထိ ဆောင်ရွက်ခဲ့သော လုပ်ငန်းဆောင်ရွက်မှုအစီရင်ခံစာ နှင့်စပ်လျဉ်း၍ သက်ဆိုင်ရာပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၆ ခုနှစ်၊ ဧပြီလ ၁ ရက်မှ ၂၀၁ရ ခုနှစ်၊ မတ်လ ၃၁ ရက်အထိ လုပ်ငန်း ဆောင်ရွက်မှု အစီရင်ခံစာကို ပြည်ထောင်စုအစိုးရအဖွဲ့ရုံးရဲ့ ၂၈-၈-၂၀၁ရ ရက်စွဲပါစာအမှတ်၊ ၂၀/၃၀၅ (၅-ပထစ)အဖရ(၂၀၁၇)ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ ယင်းကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="27">ဦးဆက်အောင်(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်ကြီးများ၊ ကြွရောက်လာကြသော ပြည်ထောင်စုဝန်ကြီးများ၊ ဒုတိယဝန်ကြီးများနဲ့ ဧည့်သည်တော်ကြီးများ အားလုံးမင်္ဂလာပါခင်ဗျာ။ မြန်မာနိုင်ငံ ရင်းနှီးမြှုပ်နှံမှုဥပဒေ ၂၆(ဆ)နဲ့ နည်းဥပဒေ ၁၄၈ အရ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၆ ခုနှစ်၊ ဧပြီလ ၁ ရက်နေ့ကနေပြီးတော့ ၂၀၁ရ ခုနှစ်၊ မတ်လ ၃၁ ရက်နေ့အထိ ပြည်တွင်းပြည်ပ ရင်းနှီးမြှုပ်နှံမှု ကော်မရှင်အခြေအနေများနဲ့ ပတ်သက်ပြီးတော့ လုပ်ငန်းဆောင်ရွက်မှုများကို ပြည်ထောင်စုအစိုးရအဖွဲ့မှ တစ်ဆင့် ပြည်ထောင်စုလွှတ်တော်သို့ တင်ပြခြင်းဖြစ်ပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်အနေနဲ့ နိုင်ငံတော်ရဲ့ စီးပွားရေးဖွံ့ဖြိုးတိုးတက်မှုကို အထောက် အကူပြု စေရန်၊ ထို့အပြင် နိုင်ငံတော်ရဲ့ပြောင်းလဲလာတဲ့ စီးပွားရေးမူဝါဒများနဲ့ လိုက်လျောညီထွေဖြစ်စေရန်နဲ့ နိုင်ငံခြားရင်းနှီးမြှုပ်နှံမှုများ ပိုမိုစီးဝင်လာစေရန်မျှော်မှန်းပြီးတော့ ယခင်ပြဋ္ဌာန်းထားတဲ့ နိုင်ငံခြားရင်းနှီး မြှုပ်နှံမှုဥပဒေနဲ့ မြန်မာနိုင်ငံသားများ ရင်းနှီးမြှုပ်နှံမှုဥပဒေ(၂)ခုကို ပေါင်းစပ်ပြီးတော့ အသစ်ပြန်လည် ရေးဆွဲခဲ့တဲ့ မြန်မာနိုင်ငံရင်းနှီးမြှုပ်နှံမှုဥပဒေကို ပြည်ထောင်စုလွှတ်တော်ဥပဒေအမှတ်(၄၀)ဖြင့် ၂၀၁၆ ခုနှစ်၊ အောက်တိုဘာလ ၁၈ ရက်နေ့တွင် ပြဋ္ဌာန်းခဲ့ပြီးဖြစ်ပါတယ်။ ရင်းနှီးမြှုပ်နှံမှုမူဝါဒများအား ၂၀၁၆ ခုနှစ်၊ နိုဝင်ဘာလ ၁၅ ရက်နေ့တွင်လည်းကောင်း၊ မြန်မာ့ရင်းနှီးမြှုပ်နှံမှုနည်းဥပဒေကို စီမံကိန်းနဲ့ ဘဏ္ဍာရေး ဝန်ကြီးဌာန အမိန့်ကြော်ငြာစာအမှတ်(၃၅/၂၀၁၇)ဖြင့် ၂၀၁ရ ခုနှစ်၊ မတ်လ ၃၀ ရက်နေ့တွင်လည်းကောင်း ဥပဒေအရ ဆက်လက် ထုတ်ပြန်ပေးရမယ့် အမိန့်ကြော်ငြာစာများဖြစ်တဲ့ ဖွံ့ဖြိုးတိုးတက်မှု ဇုန်အမျိုးအစား သတ်မှတ်ခြင်း၊ တိုင်းဒေသကြီးနှင့် ပြည်နယ်ရင်းနှီးမြှုပ်နှံမှုကော်မတီများမှ အတည်ပြုမိန့်ထုတ်ပေးနိုင်သည့် ရင်းနှီးမြှုပ်နှံမှုလုပ်ငန်းများအတွက် မ,တည်ငွေရင်းပမာဏသတ်မှတ်ခြင်း၊ ဦးစားပေးမြှင့်တင်ရမယ့် ရင်းနှီး မြှုပ်နှံမှုကဏ္ဍသတ်မှတ်ခြင်း၊ ကန့်သတ်သည့် ရင်းနှီးမြှုပ်နှံမှုလုပ်ငန်းများသတ်မှတ်ခြင်း၊ အခြားသက်ဆိုင် သည့် အသိပေးကြော်ငြာမှုများကို ဆောင်ရွက်ခြင်းနှင့် တိုင်းဒေသကြီး/ ပြည်နယ်ရင်းနှီးမြှုပ်နှံမှုကော်မတီ များဖွဲ့စည်းခြင်း စသည်တို့ကို၂၀၁ရ ခုနှစ်၊ ဖေဖော်ဝါရီလမှ ဇူလိုင်လအတွင်းကို ထုတ်ပြန်ပေးနိုင်ခဲ့ပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်အနေနဲ့ ပြည်တွင်း၊ ပြည်ပရင်းနှီးမြှုပ်နှံမှုလုပ်ငန်းများကို စိစစ် ခွင့်ပြုရာမှာ ဥပဒေအရ အောက်ပါရည်ရွယ်ချက်များ ချမှတ်ဆောင်ရွက်လျက်ရှိပါတယ်။ ၎င်းရည်ရွယ်ချက် များကတော့(က) နိုင်ငံတော်နှင့် နိုင်ငံသားတို့၏ အကျိုးစီးပွားအလို့ငှာ သဘာဝပတ်ဝန်းကျင်နှင့် လူမှု ပတ်ဝန်းကျင်ကို ထိခိုက်မှုမရှိစေသည့် တာဝန်ယူမှုရှိသော ရင်းနှီးမြှုပ်နှံမှုလုပ်ငန်းများ ဖွံ့ဖြိုးတိုးတက်စေရန်၊ (ခ) ရင်းနှီးမြှုပ်နှံသူများနှင့် ၎င်းတို့၏ ရင်းနှီးမြှုပ်နှံမှုလုပ်ငန်းများကို ဥပဒေနှင့်အညီ အကာ အကွယ်ပေးရန်၊ (ဂ) ပြည်သူတို့အတွက် အလုပ်အကိုင်အခွင့်အလမ်းများ ပေါ်ပေါက်လာစေရန်၊ (ဃ) လူသားအရင်းအမြစ် ဖွံ့ဖြိုးလာစေရန်၊ (င) စွမ်းဆောင်ရည်မြင့်မားသည့် ထုတ်လုပ်မှု၊ ဝန်ဆောင်မှု၊ ကုန်သွယ်မှုကဏ္ဍများ ဖွံ့ဖြိုးတိုးတက် လာစေရန်၊ (စ) နည်းပညာဖွံ့ဖြိုးတိုးတက်စေရန်၊ စိုက်ပျိုးရေး၊ မွေးမြူရေးနှင့် စက်မှုကဏ္ဍ ဖွံ့ဖြိုးတိုးတက် စေရန်၊ (ဆ) နိုင်ငံတစ်ဝန်းလုံးတွင် အခြေခံအဆောက်အအုံများအပါအဝင် ပညာရပ်နယ်ပယ်အသီးသီး တို့၌ ဖွံ့ဖြိုးတိုးတက်စေရန်၊ (ဇ) နိုင်ငံသားများအနေဖြင့် နိုင်ငံတကာ အသိုက်အဝန်းနှင့် ယှဉ်တွဲဆောင်ရွက် လုပ်ကိုင်နိုင်ရန်၊ (ဈ) နိုင်ငံတကာစံနှုန်းများနှင့်ညီသော စီးပွားရေးလုပ်ငန်းများနှင့် ရင်းနှီးမြှုပ်နှံမှုလုပ်ငန်းများ ပေါ်ထွန်းလာစေရန် တို့ဖြစ်ပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်အနေနဲ့ ၂၀၁၆ ခုနှစ်၊ ဧပြီလ ၁ ရက်နေ့မှ ၂၀၁ရ ခုနှစ်၊ မတ်လ ၃၁ ရက်နေ့အထိ ကာလအတွင်းမှာ ကော်မရှင်အစည်းအဝေး (၁၅)ကြိမ် ပြုလုပ်ခဲ့ပြီး ရင်းနှီးမြှုပ်နှံမှု ဆိုင်ရာ ကိစ္စရပ်များကို ဆွေးနွေးဆုံးဖြတ် ခွင့်ပြုပေးခဲ့ပါတယ်။ Power Point နှင့် တင်ပြခွင့်ပြုပါခင်ဗျာ။ Slide နံပါတ် ၂ ဖြစ်ပါတယ်။ နိုင်ငံခြားရင်းနှီးမြှုပ်နှံမှုတွင် စုစုပေါင်းလုပ်ငန်း ၁၃၈ ခု၊ ရင်းနှီးမြှုပ်နှံမှု ပမာဏ အမေရိကန်ဒေါ်လာ ၅.၁၇၂ ဘီလီယံခန့်ဖြင့် ဆောင်ရွက်ရန်ခွင့်ပြုခဲ့ပြီး ဆောင်ရွက်ဆဲဖြစ်နေသော လုပ်ငန်း ၇၁ ခု၊ ရင်းနှီးမြှုပ်နှံမှုပမာဏ အမေရိကန်ဒေါ်လာ ၁.၄၈ ဘီလီယံခန့် ထပ်မံတိုးမြှင့် ခွင့်ပြုပေးခဲ့တဲ့ အတွက် စုစုပေါင်းရင်းနှီးမြှုပ်နှံမှုပမာဏမှာ အမေရိကန်ဒေါ်လာ ၆.၆၅ ဘီလီယံခန့် ဖြစ်ပါတယ်။ စိစစ်ခွင့်ပြုခဲ့တဲ့ လုပ်ငန်း ၁၃၈ ခုမှ အကျိုးအမြတ်အနေဖြင့် အခွန်အရပ်ရပ်နှင့် မြေငှားရမ်းခများ ပုံမှန်တစ်နှစ်အတွက် အမေရိကန်ဒေါ်လာ ၀.၃၂ ဘီလီယံခန့်နဲ့ ကျပ် ၁၂,၉၅ ဘီလီယံခန့် ရရှိမှာဖြစ်ပါတယ်။ Slide နံပါတ် ၃ ပါ ။ မြန်မာနိုင်ငံသားရင်းနှီးမြှုပ်နှံမှုမှာတော့ စုစုပေါင်း လုပ်ငန်း ၅၁ ခု၊ ရင်းနှီး မြှုပ်နှံမှုပမာဏ အမေရိကန်ဒေါ်လာ ၀.ရရ ဘီလီယံအပါအဝင် ကျပ် ၁,၄၅၈.၉၅ ဘီလီယံခန့်ဖြင့် ဆောင်ရွက် ရန်ခွင့်ပြုခဲ့ပါတယ်။ ဆောင်ရွက်ဆဲဖြစ်သောလုပ်ငန်း ၁၈ ခု ရင်းနှီးမြှုပ်နှံမှုပမာဏ အမေရိကန်ဒေါ်လာ ၀.၀၂၂ ဘီလီယံ အပါအဝင် ကျပ် ၁၁၃.၉၃ ဘီလီယံခန့် ထပ်မံတိုးမြှင့် ခွင့်ပြုပေးခဲ့တဲ့အတွက် စုစုပေါင်း ရင်းနှီးမြှုပ်နှံမှုပမာဏ အမေရိကန်ဒေါ်လာ ၀.၇၉ ဘီလီယံအပါအဝင် ကျပ် ၁,၅၇၂.၈၈ ဘီလီယံခန့် ဖြစ်ပါတယ်။ စိစစ်ခွင့်ပြုခဲ့တဲ့လုပ်ငန်း ၅၁ ခုမှ အကျိုးအမြတ်အနေနဲ့ အခွန်အရပ်ရပ်နဲ့ မြေငှားရမ်းခများ ပုံမှန်တစ်နှစ်အတွက် အမေရိကန်ဒေါ်လာ ၀.၀၁၈ ဘီလီယံခန့်နဲ့ ကျပ် ၁၁၃.၈၅၉ ဘီလီယံခန့် ရရှိမှာ ဖြစ်ပါတယ်။ အလုပ်အကိုင်အခွင့်အလမ်းများ ဖန်တီးပေးနိုင်မှုနဲ့ပတ်သက်လို့ကတော့ နိုင်ငံခြားရင်းနှီးမြှုပ်နှံမှု လုပ်ငန်းကနေပြီးတော့ ၈၈၀၃၈ ဦး၊ နိုင်ငံသားရင်းနှီးမြှုပ်နှံမှုလုပ်ငန်းကနေပြီးတော့ ၁၀၀၆၃ ဦး၊ စုစုပေါင်း ၉၈၁၀၁ ဦးအတွက် အလုပ်အကိုင်အခွင့်အလမ်းများကို ဖန်တီးပေးနိုင်ခဲ့ပါတယ်။ ထို့ကြောင့် တင်ပြပါ ဘဏ္ဍာနှစ်တစ်နှစ်တာကာလအတွင်း နိုင်ငံခြားရင်းနှီးမြှုပ်နှံမှုနှင့် မြန်မာနိုင်ငံသားရင်းနှီးမြှုပ်နှံမှု (၂)ရပ်ပေါင်း လုပ်ငန်း ၁၈၉ ခု ခွင့်ပြုခဲ့ပြီး၊ ရင်းနှီးမြှုပ်နှံမှုတိုးမြှင့်ခြင်း အပါအဝင် ရင်းနှီးမြှုပ်နှံမှုစုစုပေါင်း အမေရိကန် ဒေါ်လာ ၆.၆၅ ဘီလီယံနှင့် ကျပ် ၁,၅၇၂.၈၈ ဘီလီယံဖြစ်ကြောင်း တင်ပြအပ်ပါတယ်။ အထက်တွင်တင်ပြခဲ့သော နိုင်ငံခြားရင်းနှီးမြှုပ်နှံမှုအပေါ် သုံးသပ်ကြည့်မယ်ဆိုပါက ပို့ဆောင်ရေးနဲ့ ဆက်သယ်ရေးကဏသည် ၆ ၁ ရာခိုင်နှုန်းဖြင့် ပထမအများဆုံး ရင်းနှီးမြုပ်နှံနေတာကို တွေ့ရှိရမှာဖြစ်ပြီး စက်မှုကဏ္ဍက ၁၇.၇၄ ရာခိုင်နှုန်းဖြင့် ဒုတိယအများဆုံးနှင့် လျှပ်စစ်ဓာတ်အားကဏ္ဍက ၁၃.၆၈ ရာခိုင်နှုန်း ဖြင့် တတိယနေရာတွင်ရှိနေတာကို တွေ့ရမှာဖြစ်ပါတယ်။ မြန်မာနိုင်ငံသားများ ရင်းနှီးမြှုပ်နှံမှုအပေါ် သုံးသပ် ကြည့်မယ်ဆိုပါက အိမ်ရာနှင့် အဆောက်အအုံတည်ဆောက်ဖွံ့ဖြိုးမှုကဏ္ဍက ၄၀.၁၄ ရာခိုင်နှုန်းဖြင့် ပထမ အများဆုံး ရင်းနှီးမြှုပ်နှံထားတာကို တွေ့ရှိရမှာဖြစ်ပြီး၊ ပို့ဆောင်ရေးနှင့် ဆက်သွယ်ရေးကဏ္ဍက ၂၆.၂၅ ရာခိုင်နှုန်းဖြင့် ဒုတိယအများဆုံးနဲ့ အခြားဝန်ဆောင်မှုကဏ္ဍက ၁၇.၇၁ ရာခိုင်နှုန်းဖြင့် တတိယနေရာတွင် ရှိကြောင်းကို တွေ့ရှိရမှာဖြစ်ပါတယ်။ မြန်မာနိုင်ငံ၏ ပြောင်းလဲလာတဲ့ နိုင်ငံရေး၊ စီးပွားရေးဖြစ်ပေါ် ပြောင်းလဲမှုများကြောင့် ဥရောပ သမဂ္ဂနိုင်ငံများဖြစ်တဲ့ ယူနိုက်တက်ကင်းဒမ်း၊ ပြင်သစ်နှင့် နယ်သာလန်နိုင်ငံတို့ကနေပြီးတော့ ရင်းနှီးမြှုပ်နှံ မှုများ ပြန်လည်စီးဝင်လာကြောင်းကိုလည်း တွေ့ရှိရပါတယ်။ ယခင်က ရင်းနှီးမြှုပ်နှံမှုဝင်ရောက်မှု နည်းပါး ခဲ့တဲ့ ထိုင်းနိုင်ငံ၊ ဗီယက်နမ်နိုင်ငံ၊ ဆာမိုရာနိုင်ငံတို့ကနေပြီးတော့ ရင်းနှီးမြှုပ်နှံမှုများ များပြားလာခြင်း၊ နောက် ၁၀ နှစ်ကျော် ကာလအထိ ရင်းနှီးမြှုပ်နှံမှုများ ရပ်တန့်နေခဲ့သော သြစတြေးလျနိုင်ငံ၊ ဘင်္ဂလားဒေ့ရှ် နိုင်ငံ၊ ကနေဒါနိုင်ငံတို့မှ ရင်းနှီးမြှုပ်နှံမှုများ ဝင်ရောက်လာခြင်းနှင့် ယခင်က မြန်မာနိုင်ငံတွင် ရင်းနှီးမြှုပ်နှံမှု မရှိသေးသော လက်ဘနွန်နိုင်ငံ၊ ကမ္ဘောဒီးယား၊ အိုင်ယာလန်နဲ့ ဘာလိဇ်တို့မှ ရင်းနှီးမြှုပ်နှံမှုများ ပြုလုပ် လာခြင်းတို့ကြောင့် ၂၀၁၆-၂၀၁ရ ခုနှစ် ဘဏ္ဍာနှစ်တွင် ရင်းနှီးမြှုပ်နှံမှုများ ပိုမိုစီးဝင်လာကြောင်းကို သုံးသပ် တွေ့ရှိရပါတယ်။ ၂၀၁၆-၂၀၁ရ ဘဏ္ဍာနှစ် ၁ နှစ်တာကာလအတွင်းမှာ ဗီယက်နမ်နိုင်ငံကနေပြီးတော့ ယခင်ကထက် သိသိသာသာ ပိုပြီးတော့ဝင်ရောက်လာခဲ့ပြီး၊ ကနေဒါနိုင်ငံ၊ ထိုင်းနိုင်ငံ၊ ဆာမိုရာ၊ မာရှယ်ကျွန်းနဲ့ ဆေးရှဲလ် တို့ကနေပြီးတော့ ယခင်နှစ်ထက် ပိုမိုစီးဝင်လာကြောင်းကို တွေ့ရှိရပါတယ်။ ထို့ပြင် ယခင်က မြန်မာနိုင်ငံတွင် ရင်းနှီးမြှုပ်နှံမှုမရှိသေးတဲ့ ပြင်သစ်၊ လက်ဘနွန်၊ ကမ္ဘောဒီးယား၊ အိုင်ယာလန်နှင့် ဘာလိဇ်တို့ကနေပြီးတော့ ရင်းနှီးမြှုပ်နှံမှုများပြုလုပ်လာခဲ့ရာ နိုင်ငံ၏ ကောင်းမွန်သော ပြုပြင်ပြောင်းလဲမှုများနှင့် နိုင်ငံခြားရင်းနှီး မြှုပ်နှံမှုဥပဒေအသစ် ပြဋ္ဌာန်းခြင်း၏ အကျိုးဆက်ကြောင့် ကမ္ဘာ့နိုင်ငံများကနေပြီးတော့ မြန်မာနိုင်ငံတွင် ရင်းနှီးမြှုပ်နှံမှုများပြုလုပ်ရန် စိတ်ဝင်စားလာကြကြောင်း သုံးသပ်တွေ့ရှိရပါတယ်။ သို့ပါ၍ မြန်မာနိုင်ငံရင်းနှီးမြှုပ်နှံမှုကော်မရှင်၏ ၂၀၁၆ ခုနှစ်၊ ဧပြီလ ၁ ရက်နေ့မှ ၂၀၁ရ ခုနှစ်၊ မတ်လ ၃၁ ရက်နေ့ အထိ ဆောင်ရွက်ခဲ့သော လုပ်ငန်းဆောင်ရွက်မှုများအား မှတ်တမ်းတင်နိုင်ရန် ထောက်ခံ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ မြန်မာနိုင်ငံရင်းနှီးမြှုပ်နှံမှု ကော်မရှင်ရဲ့ အစီရင်ခံစာမိတ္တူ ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ဒီအစီရင်ခံစာကို မြန်မာနိုင်ငံရင်းနှီးမြှုပ်နှံမှုကော်မရှင် ဥပဒေပုဒ်မ ၂၄ ပုဒ်မခွဲ(ဆ)အရ လွှတ်တော်သို့ တင်ပြခြင်းဖြစ်ပြီး လွှတ်တော်သို့ တင်ပြပြီးနောက် အလုပ်လုပ်ရက် ၂၀ ရက်အတွင်း မြန်မာအင်္ဂလိပ် နှစ်ဘာသာနဲ့ ရေးသားထားတဲ့ အစီရင်ခံစာအကျဉ်းချုပ်ကို အများပြည်သူသိရှိစေရန် မြန်မာနိုင်ငံရင်းနှီး မြှုပ်နှံမှုကော်မရှင် နည်းဥပဒေ ၁၄၈ နဲ့အညီ ထုတ်ပြန်သွားရမှာဖြစ်ပါတယ်။ အဆိုပါအစီရင်ခံစာကို ပြည်ထောင်စုလွှတ်တော်က မှတ်တမ်းတင်ကြောင်းနဲ့ အစီရင်ခံစာနဲ့ စပ်လျဉ်းပြီး လွှတ်တော်ကိုယ်စားလှယ်များက ဆွေးနွေးခြင်း၊ သက်ဆိုင်ရာက ပြန်လည်ရှင်းလင်းခြင်းတို့ကို ပြည်ထောင်စု လွှတ်တော် ဆဋ္ဌမပုံမှန် အစည်းအဝေးကာလမှာ ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်းနှစ်ပတ်လည် အစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ(၁၀/၂၀၁၇)အပါအဝင် လွှတ်တော်ကိုယ်စားလှယ်များ၏ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့မှပေးပို့သော ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်း နှစ်ပတ်လည်အစီရင်ခံစာနဲ့စပ်လျဉ်းတဲ့ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ပြည်ထောင်စုလွှတ်တော်သို့ တင်သွင်းခြင်း၊ အဆိုပါအစီရင်ခံစာအပေါ် လွှတ်တော်ကိုယ်စားလှယ်များ ဆွေးနွေးခြင်းတို့ကို ပြီးခဲ့တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီးဖြစ်ပါတယ်။ ယခု ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာဝန်ကြီးဌာန၊ အဖွဲ့ အစည်းများက ပြန်လည်ရှင်းလင်း ဆွေးနွေးခြင်းအစီအစဉ် ဆောင်ရွက်မှာဖြစ်ပါတယ်။ ပထမဦးစွာ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="26">ဦးအုန်းဝင်း(ပြည်ထောင်စုဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများ ကိုယ်စိတ်နှစ်ဖြာ ကျန်းမာချမ်းသာပါစေကြောင်း ရှေးဦးစွာ ဆုတောင်းမေတ္တာပို့သအပ်ပါတယ်။ ကျွန်တော့အနေနဲ့ ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်း နှစ်ပတ်လည် အစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်များနဲ့ သဘောထား မှတ်ချက်များပေါ်မှာ ရှင်းလင်းတင်ပြသွားမှာဖြစ်ပါတယ်။ ကျွန်တော့အား ပါဝါပွိုင့်တင်ပြခွင့်ပြုပါခင်ဗျာ။ ရှေးဦးစွာ သစ်တောကဏ္ဍရဲ့ မတ်လအထိ ထုတ်လုပ်မှုတန်ဖိုးဟာ နှစ်အလိုက်စာရင်းများအရ ကျပ်သန်းပေါင်း ၅၈,၀၀၀ ကျော်ရရှိလို့ စီမံကိန်းရည်မှန်းချက်ပေါ်မှာ ၆၄.၆ ရာခိုင်နှုန်း အကောင်အထည်ဖော် နိုင်ပြီး ပုံမှန်ဈေးနှုန်းများအရ ၅၉.၈ ရာခိုင်နှုန်း လျော့ပါးခဲ့ပါတယ်။ ပုံမှန်ဈေးနှုန်းအရ ၅၉.၈ ရာခိုင်နှုန်း လျော့ပါးခြင်းအကြောင်းများကို ကျွန်တော်ရှင်းပါ့မယ်။ ယခင်နှစ်က ကျွန်းတန် ၆၀,၀၀၀ နဲ့ သစ်မာ ၆၇၀,၀၀၀ ထုတ်လုပ်ခဲ့သော်လည်း ၂၀၁၆-၂၀၁ရ မှာ ကျွန်တော်တို့တစ်နိုင်ငံလုံးမှာ သစ်ထုတ်လုပ်မှုကို ရပ်ဆိုင်း ခဲ့ပါတယ်။ မြန်မာနိုင်ငံဟာ သစ်တောပြုန်းတီးမှုအနေနဲ့ ကမ္ဘာမှာတတိယအဆင့် ရပ်တည်နေခြင်း၊ နှစ်စဉ် တောထွက်များထက် ပို၍ထုတ်ခြင်းကြောင့် သစ်တောသယံဇာတများ ရေရှည်ဖွံ့ဖြိုးတိုးတက်စေရန် ရည်ရွယ် ပြီးတော့ သစ်ထုတ်မှုကိုရပ်နားခြင်းဖြစ်ပါတယ်။ အဲဒီနည်းတူပါပဲ။ ကျွန်တော်တို့ သစ်တောများ ပြန်လည် တည်ထောင်ဖို့အတွက် မြန်မာနိုင်ငံတစ်ဝန်းလုံးမှာ သစ်ထုတ်မှုတစ်နှစ်ရပ်နားဖို့နဲ့ ပဲခူးရိုးမသစ်ထုတ်မှု ကိုလည်းပဲ ၁၀ နှစ် ရပ်နားခဲ့ဖို့ ဆုံးဖြတ်ခဲ့ပါတယ်။ ၂၀၁၆-၂၀၁ရ ဘဏ္ဍာနှစ်မှာ ကျွန်းနဲ့ သစ်မာထုတ်လုပ်မှု ရပ်နားခွင့်ကို ၂၀၁၆ ခုနှစ်၊ အောက်တိုဘာ အမှတ်စဉ်(၁၄/၂၀၁၆)အရ ခွင့်ပြုခဲ့ပါတယ်။ အဲဒီလို သစ်ထုတ်လုပ်မှု ရပ်နားခဲ့သော်လည်းပဲ ပြည်တွင်းသုံးစွဲမှုနဲ့ သစ်အခြေခံစက်ရုံများအတွက် သစ်လုံးလက်ကျန် လုံလောက်စွာ ရှိပါသဖြင့် သစ်ကုန်ချောထုတ်လုပ်မှုကို ထိခိုက်မှုမရှိပါကြောင်း တင်ပြအပ်ပါတယ်။ ဆက်လက်ပြီးတော့ တန်ဖိုးမြင့်ကုန်ချောထုတ်လုပ်မှုကို ဆက်လက်တင်ပြပါမယ်။ ဝန်ကြီးဌာနအနေနဲ့ သစ်ထုတ်လုပ်မှုပမာဏလျှော့ချခြင်းကြောင့် ထွက်လာတဲ့သစ်လုံးများကို ပုဂ္ဂလိကလုပ်ငန်းရှင်များကို ကုန်ကြမ်း အလို့ငှာ ဦးစားပေးဖြန့်ဖြူးသွားပါတယ်။ ဈေးကွက်စီးပွားရေးစနစ်အရ ပုဂ္ဂလိကကဏ္ဍက စီးပွားရေးကို ဦးဆောင်သွားမှာဖြစ်လို့ နိုင်ငံပိုင်စက်ရုံများရဲ့ အရေအတွက်၊ အရွယ်အစားများကို တတ်နိုင်သမျှ ကျွန်တော်တို့ လျှော့ချသွားမှာဖြစ်ပါတယ်။ လုပ်ငန်းသဘာဝတူတဲ့ စက်ရုံများကိုပေါင်းစပ်ခြင်း၊ အဆင့်မြှင့်တင်ခြင်းနဲ့ ကုန်ကြမ်းသုံးစွဲမှုလျော့ကျအောင် တန်ဖိုးမြင့်ထုတ်ကုန် ပိုမိုထုတ်လုပ်အောင် ဆောင်ရွက်သွားမှာဖြစ်ပါတယ်။ စက်ရုံများမှာ ထုတ်လုပ်မှု စွမ်းအားတိုးမြှင့်ရေး၊ နည်းပညာမြှင့်တင်ရေး၊ ထုတ်ကုန်အမည်သစ်များဖွံ့ဖြိုးရေး၊ အရည်အသွေးမြင့်မားစေရေးတို့ကိုလည်း ဆောင်ရွက်သွားမှာဖြစ်ပါတယ်။ ပုဂ္ဂလိကကဏ္ဍအတွက် သစ်ကုန် ကြမ်းများ ပိုမိုရရှိရေးကို ဦးတည်ပြီးတော့ ဆောင်ရွက်သွားမှာဖြစ်ပြီးတော့ သစ်အခြေခံတန်ဖိုးမြင့် ထုတ်ကုန် တိုးတက်မှုကိုလည်းပဲ ပုဂ္ဂလိကကဏ္ဍမှ အဓိကကြိုးပမ်းသွားဖို့ဖြစ်ပြီးတော့ နိုင်ငံတော်အပိုင်းကနေပြီးတော့ မူဘောင်အတွင်းကနေပြီးတော့ ကူညီပံ့ပိုးသွားမည်ဖြစ်ကြောင်း ရှင်းလင်းတင်ပြအပ်ပါတယ်။ ဒုတိယအနေနဲ့ ကျွန်တော်သတ္တုကဏ္ဍကို ဆက်လက်ပြီးတော့ ရှင်းလင်းတင်ပြမှာဖြစ်ပါတယ်။ ဒုတိယ ကာလတိုငါးနှစ်စီမံကိန်းရဲ့ ပထမနှစ်ဖြစ်တဲ့ ၂၀၁၆-၂၀၁ရ ဘဏ္ဍာနှစ်အတွင်းမှာ ဓာတ်သတ္တုသယံဇာတ ဆိုင်ရာ စီမံကိန်းရည်မှန်းချက်များကို ကျော်လွန်အောင် အကောင်အထည်ဖော် ဆောင်ရွက်နိုင်ခဲ့ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနက ၂၀၁၆-၂၀၁ရ ဘဏ္ဍာနှစ်၊ စီမံကိန်းရည်မှန်းချက်အပေါ်ကဏ္ဍအလိုက် အကောင်အထည်ဖော်မှုအခြေအနေ နှစ်အလိုက်ဈေးနှုန်းအရ ၂၀၁၅-၂၀၁၆ ဘဏ္ဍာနှစ် ရှေ့ပြေးအမှန်မှာ ကျပ်သန်းပေါင်း ၇၅၀,၀၀၀ ကျော်ဖြစ်ပြီးတော့ ၂၀၁၆-၂၀၁ရ ဘဏ္ဍာရေးနှစ်၊ စီမံကိန်းရည်မှန်းချက်က ကျပ်သန်းပေါင်း ၉၀၀,၀၀၀ ကျော်ဖြစ်ပါတယ်။ အကောင်အထည်ဖော်နိုင်မှုအနေနဲ့ ကျပ်သန်းပေါင်း ၈၀၀,၀၀၀ ကျော် ဖြစ်တဲ့အတွက်ကြောင့်မို့လို့ ရည်မှန်းချက်အပေါ်မှာ ၈၈.၄ ရာခိုင်နှုန်း အကောင်အထည် ဖော်ဆောင်ရွက် နိုင်ခဲ့ပြီးတော့ တိုးတက်မှုနှုန်းအားဖြင့် ၉.၉ ရာနှုန်းရှိပါတယ်။ စီမံကိန်းနဲ့ ဘဏ္ဍာရေးဝန်ကြီးဌာနရဲ့ ၂၀၁၆-၂၀၁ရ ဘဏ္ဍာနှစ်၊ စီမံကိန်းရည်မှန်းချက်အပေါ်မှာ ကဏ္ဍအလိုက် အကောင်အထည်ဖော်နိုင်မှုအခြေအနေနဲ့ ၂၀၁၀-၂၀၁၁ ဘဏ္ဍာရေးနှစ် ပုံမှန်ဈေးနှုန်းများအရ ဆိုလို့ရှိရင် ၂၀၁၅-၂၀၁၆ ဘဏ္ဍာရေးနှစ် ရှေ့ပြေးအမှန်အဖြစ် ကျပ်သန်းပေါင်း ၅၀၀,၀၀၀ ကျော် ဖြစ်ပြီး တော့ ၂၀၁၅-၂၀၁၆ ဘဏ္ဍာရေးနှစ် စီမံကိန်းရည်မှန်းချက်မှာ ကျပ်သန်းပေါင်း ၇၀၀,၀၀၀ ကျော် ဖြစ်ပါတယ်။ အကောင်အထည်ဖော်နိုင်မှုအားဖြင့် ကျပ်သန်းပေါင်း ၅၇၀,၀၀၀ ကျော်ဖြစ်တဲ့အတွက်ကြောင့်မို့လို့ ရည်မှန်းချက် အပေါ်မှာ ၈၁.၅ ရာခိုင်နှုန်း အကောင်အထည်ဖော်ဆောင်ရွက်နိုင်ပါတယ်။ တိုးတက်မှုနှုန်းအားဖြင့် ၁၁.ရ ရာခိုင်နှုန်း ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနမှ သတ္တုနဲ့ တွင်းထွက်ပစ္စည်းကဏ္ဍရဲ့ ၂၀၁၆-၂၀၁ရ ဘဏ္ဍာနှစ်၊ မတ်လကုန်အထိ ယာယီနှစ်အလိုက် ဈေးနှုန်းများအရ ကျပ်သန်းပေါင်း ၈၀၀,၀၀၀ ကျော်ရရှိခဲ့ပြီးတော့ စီမံကိန်းရည်မှန်းချက်အပေါ် ၈၈.၄ ရာနှုန်း အကောင်အထည်ဖော်နိုင်ခဲ့ကြောင်း ဖော်ပြခဲ့သော်လည်း မိမိတို့ ဝန်ကြီးဌာနအနေနဲ့ ကျပ်သန်းပေါင်း ၇၇၀,၀၀၀ ကျော်ရရှိခဲ့သည့်အတွက်ကြောင့်မို့လို့ စီမံကိန်းရည်မှန်းချက် အပေါ်မှာ ၁၁၈.၃၂ ရာခိုင်နှုန်း အကောင်အထည်ဖော် ဆောင်ရွက်နိုင်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနက ဖော်ပြထားတဲ့ ကိန်းဂဏန်းများမှာ မိမိတို့ဝန်ကြီးဌာနက ပေးပို့သည့် ကိန်းဂဏန်းများနှင့်အတူ တင်ပြပါပြည်ထဲရေးဝန်ကြီးဌာန၊ ကာကွယ်ရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ စက်မှုဝန်ကြီးဌာန၊ ရန်ကုန်မြို့တော်စည်ပင်သာယာရေးကော်မတီ ဝန်ကြီးဌာနများနှင့် အဖွဲ့အစည်းများရဲ့ ထုတ်လုပ်မှု လျာထားချက်၊ အကောင်အထည်ဖော်မှုတို့ပါ ထည့်သွင်း ဖော်ပြထားခြင်းဖြစ်ပါတယ်။ ပြည်ထဲရေးဝန်ကြီးဌာနမှာဆိုရင် အကျဉ်းဦးစီးဌာနက ကျောက်မာထုတ်လုပ်မှု လုပ်ငန်း၊ ကာကွယ်ရေးဝန်ကြီးဌာနက မြန်မာ့စီးပွားရေးဦးပိုင်လိမိတက်နှင့် မြန်မာ့စီးပွားရေးကော်ပိုရေးရှင်း တို့အောက်မှာရှိတဲ့ ကျောက်စိမ်း၊ ကျောက်မျက်ရတနာထုတ်လုပ်မှု၊ စက်မှုတွင်းထွက်ကုန်ကြမ်းပစ္စည်း အမျိုးမျိုးထုတ်လုပ်မှု၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှာတော့ သမဝါယမဦးစီးဌာနရဲ့ ကျောက်စိမ်း၊ ကျောက်မျက်ရတနာများနှင့် စက်မှုတွင်းထွက်ကုန်ကြမ်းပစ္စည်းများ အမျိုးမျိုးထုတ်လုပ်မှု၊ စက်မှုဝန်ကြီးဌာနအနေနဲ့ မြန်မာ့ကြွေထည်လုပ်ငန်းအောက်မှာရှိတဲ့ စက်ရုံများက စက်မှုတွင်းထွက်ကုန်ကြမ်း ပစ္စည်းထုတ်လုပ်မှု၊ အမှတ်(၁)အကြီးစားစက်မှုလုပ်ငန်းအောက်မှာရှိတဲ့ အမှတ်(၁)သံမဏိ(မြင်းခြံ)မှ သံချောင်း လုံးများနှင့် သံမဏိဘောင်များထုတ်လုပ်ဖို့အတွက် လိုအပ်တဲ့သံမဏိတုံး (Steel Billet)နှင့် သံမဏိပြား (Steel Slab)များထုတ်လုပ်မှု၊ အမှတ်(၂)သံမဏိစက်ရုံပင်းပက်ကနေပြီးတော့ သံမဏိထုတ်လုပ်မှုမှာ အဓိက ကုန်ကြမ်း(Raw)ဖြစ်တဲ့ သံစိမ်း(Pig Iron)များ ထုတ်လုပ်မှုလုပ်ငန်း၊ အခြားအစိုးရအဖွဲ့အစည်းတစ်ခု ဖြစ်တဲ့ ရန်ကုန်မြို့တော်စည်ပင်သာယာရေးကော်မတီက မန္တလေးတိုင်းနဲ့ မွန်ပြည်နယ်မှာ ဆောင်ရွက်နေတဲ့ လိပ်သဲကျောက်ထုတ်လုပ်မှုလုပ်ငန်းများ ပါဝင်ခြင်းဖြစ်ပါတယ်။ နိဂုံးချုပ်အနေနဲ့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ သတ္တုနှင့် တွင်းထွက် ပစ္စည်းများကဏ္ဍပိုင်းမှာ နိုင်ငံတော်ရဲ့ အမျိုးသားအကျိုးစီးပွားဘက်စုံဖွံ့ဖြိုးရေးအတွက် လိုအပ်နေတဲ့ ဘဏ္ဍာ ငွေများဖြည့်ဆည်းနိုင်ရေးနဲ့ ဓာတ်သတ္တုသယံဇာတ ထုတ်လုပ်မှုကဏ္ဍမှာ အစဉ်ဖွံ့ဖြိုးတိုးတက်စေအောင် ကြိုးပမ်းဆောင်ရွက်သွားမည်ဖြစ်ပါကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ် ခင်ဗျာ။</speech>
<speech type="speaker">ဆက်လက်ပြီး စက်မှုဝန်ကြီးဌာန ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="23">ဦးခင်မောင်ချို (ပြည်ထောင်စုဝန်ကြီး၊ စက်မှုဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်ကတော့ စက်မှုဝန်ကြီးဌာန ပြည်ထောင်စုဝန်ကြီး ဦးခင်မောင်ချို ဖြစ်ပါတယ် ခင်ဗျာ။ ယခုအစည်းအဝေးမှာ ပြည်ထောင်စုအစိုးရအဖွဲ့မှပေးပို့တဲ့ ၂၀၁၆-၂၀၁ရ ခုနှစ် ဘဏ္ဍာနှစ်မှာ လွှတ်တော် ကိုယ်စားလှယ်များဆွေးနွေးခဲ့တဲ့ ကုန်သွယ်မှုလိုငွေလျှော့ချနိုင်ရန် သွင်းကုန်ပမာဏကိုလျှော့ချ၍ ပို့ကုန်ကဏ္ဍ တိုးမြှင့်နိုင်ရေးကို ရှင်းလင်းဖြေကြားသွားမှာ ဖြစ်ပါတယ်။ ပို့ကုန်ကဏ္ဍဖွံ့ဖြိုးတိုးတက်မှုမှာ အဓိကကျသည့် ပြည်တွင်းအသေးစားနှင့် အလတ်စားစက်မှုလုပ်ငန်း များကို အားပေးမြှင့်တင်တဲ့လုပ်ငန်းများကို ပံ့ပိုးဆောင်ရွက်ပေးခြင်းနှင့် ဈေးကွက်အတွင်း ယှဉ်ပြိုင်နိုင်စွမ်း ရှိတဲ့ အရည်အသွေးမီ ကုန်ထုတ်လုပ်မှုများကို ဆက်လက်ဆောင်ရွက်သွားနိုင်ရန် စီစဉ်ဆောင်ရွက်ပေးလျက် ရှိနေပါတယ်။ ဒီလိုဆောင်ရွက်ပေးတဲ့အခါမှာ စက်မှုဝန်ကြီးဌာနမှာ ယခုလက်ရှိရှိနေသော Vocational Training School များမှတစ်ဆင့် အရပ်ရပ်သို့ နည်းပညာများဖြန့်ဖြူးပေးနေတာ ရှိနေတဲ့အခါမှာ နိုင်ငံတကာမှပေးပို့သော နည်းပညာများနှင့်အတူ လက်တွေ့ကျကျ ကွင်းဆင်း၍ ပံ့ပိုးပေးတဲ့အတွက် ယခိုရင် အချို့သော ပို့ကုန်ပစ္စည်းများကို နိုင်ငံတကာသို့ ပို့ဆောင်ပေးနိုင်ပြီဖြစ်ပါတယ်။ ဥပမာအားဖြင့်တော့ ကျွန်တော်တို့ လက်ဖက်ခြောက်ကို နိုင်ငံခြားသို့ အရည်အသွေးပြည့်မီစွာ Packing ပြုလုပ်၍ ထုတ်ကုန်ဖြင့် ပို့ဆောင်ပေးနိုင်မည်ဖြစ်ပါတယ်။ အလားတူပဲ အထည်အလိပ်လုပ်ငန်းမှာလည်း အဝတ်အထည်များကို အနောက်နိုင်ငံကိုသယ်ပို့၊ ပို့ချရောင်းချခြင်း၊ အရှေ့တိုင်းပြည်များသို့လည်း ဂျပန်နှင့် အခြား အခြားသောတိုင်းပြည်များကို Packing ကောင်းစွာဖြင့်ထုတ်လုပ်၍ Export Product အဖြစ် Branded Product ဖြစ်အောင် စီစဉ်ဆောင်ရွက်လျက်ရှိနေပါတယ်။ ယမန်နေ့က လွှတ်တော် ကိုယ်စားလှယ်ကြီး တင်ပြဆွေးနွေးခဲ့တဲ့ ချင်းပြည်နယ်မှ ဦးဇုန်လှယ်ထန်းမှ Branded Product တွေ ထုတ်လုပ်ဖို့ အစီအစဉ်ကို ကျွန်တော် ထည့်သွင်းတင်ပြရရင် ဒီလို Branded Product ထည့်နိုင်ဖို့အတွက်က တီထွင်ဆန်းသစ်မှုနဲ့ ယှဉ်ပြိုင်နိုင်မှု စွမ်းရည်ကောင်းတွေ ရှိဖို့လိုအပ်ပါတယ်။ ဒီလိုဖြစ်ဖို့လည်း ကျွန်တော်တို့ လူသားအရင်းအမြစ် တွေမှာ လိုအပ်သော နည်းပညာများ၊ Human Resources Development တက်ဖို့အတွက်ကို ပံ့ပိုးပေးဖို့ အများကြီးလိုအပ်နေပါတယ်။ ဒီလို လိုအပ်တာနဲ့ တစ်ပြိုင်နက်တည်း ထုတ်ကုန်များရဲ့ Standard ကလည်း သတ်မှတ်ပေးဖို့ လိုအပ်နေပါတယ်။ Standard အတိအကျမရှိရင် နိုင်ငံတကာရဲ့ Standard ကို ဝင်ရောက် ယှဉ်ပြိုင်နိုင်ဖို့ အင်မတန်ခက်ခဲနေပါတယ်။ ထို့ကြောင့် တစ်ဆက်တည်း တင်ပြဆွေးနွေးလိုတာက ဒီလို Branded Product 6oz gondotcoscosaozos Sogĉaos:boqaệ Innovative Idea 60378 နိုင်ဖို့ လူ့စွမ်းအားအရင်းအမြစ်ကို ပထမဦးစွာ ဖွံ့ဖြိုးတိုးတက်အောင် ဆောင်ရွက်ဖို့လိုအပ်ကြောင်း ကျွန်တော် တင်ပြဆွေးနွေးလိုပါတယ်။ ဒီဟာနဲ့တစ်ဆက်တည်း ကျွန်တော်တို့လည်း အတတ်နိုင်ဆုံး တိုင်းဒေသကြီး အလိုက် Vocational Training School များကို စတင်ပြီးတော့ ဆောင်ရွက်လျက်ရှိနေပါတယ်။ ဒီလို စတင်ဆောင်ရွက်ခြင်းမှ တစ်ပြိုင်နက်တည်း အဆင့်မြင့်နည်းပညာကိုပါ တစ်ဆက်တည်းကူးသန်း၍ Institute များကိုပါဆက်လက်၍ ထုတ်ကုန်ပစ္စည်းများနှင့် နည်းပညာတက္ကသိုလ်များ ပေါင်းစပ်ညှိနှိုင်းပြီးတော့ အကောင်းဆုံး Product များ ထွက်ရှိနိုင်ဖို့အတွက် စီစဉ်ဆောင်ရွက်လျက်ရှိနေပါတယ်။ ထို့အပြင် ပြည်တွင်းပုဂ္ဂလိကဘဏ်များမှ ချေးငွေရရှိရေးနှင့် ဝန်ဆောင်မှုပေးခြင်း၊ သတင်းအချက် အလက်များ စုဆောင်းခြင်းနှင့် ပူးပေါင်းဆောင်ရွက်ခြင်းများကိုလည်း လုပ်ငန်းတူ အစုအဖွဲ့များဖြစ်ပေါ်ရေး ကို အားပေးမြှင့်တင်ခြင်းတိုကို ဆောင်ရွက်ပေးလျက်ရှိနေပါတယ်။ ရှမ်းပြည်နယ်၊ လွိုင်လင်မဲဆန္ဒနယ်မှ လွှတ်တော်ကိုယ်စားလှယ်ကြီး ဆွေးနွေးတဲ့အချက်မှာပါဝင်တဲ့ သွင်းကုန်ကဏ္ဍမှာ အဓိကသွင်းကုန်များ ဖြစ်တဲ့ ရေနံထွက်ပစ္စည်းများ၊ မော်တော်ယာဉ်နှင့် မော်တော်ယာဉ်ပစ္စည်းများ၊ စက်နှင့် စက်ပစ္စည်းများ သံနှင့် သံမဏိအပါအဝင် ဆောက်လုပ်ရေးလုပ်ငန်းသုံး ပစ္စည်းများအနက် မော်တော်ယာဉ်တင်သွင်းမှုပမာဏ လျှော့ချနိုင်ရေးအတွက် ပြည်တွင်းမှာ Semi Knocked Down (SKD) စနစ်ဖြင့် မော်တော်ယာဉ် ထုတ်လုပ် သည့် ကုမ္ပဏီများမှထုတ်လုပ်သည့် မော်တော်ယာဉ်များကို သတ်မှတ်ထားသော စည်းမျဉ်း၊ စည်းကမ်းနှင့်အညီ ထုတ်လုပ်ထားခြင်း ရှိ မရှိ၊ ဘေးအန္တရာယ်ကင်းရှင်းမှု ရှိ မရှိနှင့် အများပြည်သူမှ ယုံကြည်စိတ်ချစွာ ဝယ်ယူ သုံးစွဲနိုင်ရန် စက်မှုဝန်ကြီးဌာန စစ်ဆေးရေးအဖွဲ့များ ဖွဲ့စည်းထားပြီးတော့ စစ်ဆေးမှုများကို သက်ဆိုင်ရာ ဝန်ကြီးဌာနများနှင့် ပူးပေါင်းပေါင်းစပ် ညှိနှိုင်းဆောင်ရွက်ပေးလျက်ရှိနေပါတယ်။ ဒီလိုနေရာမှာ ထုတ်လုပ်တဲ့အခါမှာ SKD စနစ်မှနေ၍ Complete Knocked Down (CKD) စနစ်သို့ ကူးပြောင်းနိုင်ရန်အတွက်လည်း သက်ဆိုင်ရာဝန်ကြီးဌာနနဲ့ ပူးပေါင်းပြီးတော့ မူဝါဒချမှတ် အကောင် အထည်ဖော်ဆောင်ရွက်လျှက်ရှိနေပါတယ်။ CKD စနစ်ကို ကူးပြောင်းပြီးပါက ပြည်တွင်းမှာပဲ ပုံဖိ၊ ဝရိန်ဆော်၊ ဆေးမှုတ်တပ်ဆင်ခြင်း စတဲ့လုပ်ငန်းများကို တစ်ဆက်တည်း ဆောင်ရွက်နိုင်မှာဖြစ်တဲ့အတွက် ပြည်တွင်းမှာအလုပ်အကိုင် အခွင့်အလမ်းများ တိုးတက်ရရှိပြီးတော့ ပြည်ပမှတင်သွင်းတဲ့ အချိုးအစား အတိုင်း သိသာစွာလျော့ကျသွားမှာဖြစ်ပါတယ်။ နိုင်ငံခြားငွေစီးထွက်မှုလည်း လျော့နည်းသွားမှာဖြစ်ပါတယ်။ သို့သော် ယခုလို ပြည်တွင်းမှာ ထုတ်လုပ်သော မော်တော်ယာဉ်များသည် နိုင်ငံတကာမှ ထုတ်လုပ်သော မော်တော်ယာဉ်များကဲ့သို့ အရည်အသွေးပြည့်မီဖို့အတွက် လိုအပ်သောစံချိန်စံညွှန်းများ ကိုက်ညီဖို့အတွက်က အဓိကကျတဲ့အတွက် Safety ကို ဦးစားပေးပြီးတော့ ယခုစက်မှုဝန်ကြီးဌာနမှ COA ခေါ်တဲ့ Certificates or Approval ကို ဦးစွာပထမစစ်ဆေးပြီးတော့ သက်ဆိုင်ရာဝန်ကြီးဌာနနှင့် ပူးပေါင်းပြီးတော့ ကျွန်တော်တို့ ဒီမော်တော်ယာဉ်မှတ်ပုံတင်ရေးကိစ္စကို ဆောင်ရွက်ပေးလျက်ရှိနေပါတယ်။ တစ်ဆက်တည်း သံနှင့် သံမဏိပစ္စည်းများ တင်သွင်းမှုမှာလည်း ပမာဏကို လျှော့ချနိုင်ရေးအတွက် စက်မှုဝန်ကြီးဌာနမှာရှိတဲ့ သံမဏိစက်ရုံ (၂)ရုံ၊ ပြည်တွင်းဆောက်လုပ်ရေး လုပ်ငန်းများအတွက် သံနှင့် သံမဏိပစ္စည်းများအပြင် မော်တော်ယာဉ်အစိတ်အပိုင်းများ ထုတ်လုပ်ရာမှာလိုအပ်တဲ့ High Grade Steel များကိုလည်း သွင်းကုန်အစားထိုး ပြည်တွင်းထုတ်လုပ်နိုင်ရေးအတွက်လည်း စီစဉ်ဆောင်ရွက်လျက်ရှိနေ ပါတယ်။ ထို့အပြင် ပြည်ပမှ အရည်အသွေးနိမ့် သံနှင့် သံမဏိပစ္စည်းများ တင်သွင်းမှုကို ကာကွယ်နိုင်ရန်နှင့် သံနှင့် သံမဏိနှင့်စပ်လျဉ်းသည့် စံ(Standard) သတ်မှတ်နိုင်ရေးကိုလည်း National Standardization Committee နှင့် စက်မှုဝန်ကြီးဌာနတို့ ပူးပေါင်းဆောင်ရွက်လျက်ရှိပါတယ်။ ဒီလို ဆက်လက်ဆောင်ရွက်တဲ့အခါမှာ မြန်မာနိုင်ငံမှာ လိုအပ်သော သံ၊ သံမဏိအပြင် အခြား အခြားသောကဏ္ဍများဖြစ်သည့် စားသောက်ကုန်လုပ်ငန်း၊ အထည်အလိပ်လုပ်ငန်း၊ ဆေးဝါးလုပ်ငန်း စသည်ဖြင့် လုပ်ငန်းအသီးသီးမှာလိုအပ်သော စံ(Standard)များကိုလည်း တစ်ဆက်တည်း ပေါင်းစပ်ညှိနှိုင်း၍ ဆောင်ရွက် သွားမှာဖြစ်ပါတယ်။ ယခုကဲ့သို့ Standard များမရှိခဲ့လျှင် ကျွန်တော်တို့နိုင်ငံကို တင်သွင်းသည့်ကုန်ပစ္စည်း များသည်လည်း အရည်အသွေးနိမ့်သော ပစ္စည်းများသာဖြစ်ပြီးတော့ ကျွန်တော်တို့နိုင်ငံမှ ထုတ်လုပ်မယ့် ပစ္စည်းများကို သူများနိုင်ငံများကို တင်ပို့တဲ့အခါမှာလည်း ထိုကဲ့သို့ပဲ အလားတူအရည်အသွေး မပြည့်မီတဲ့ အတွက် တင်သွင်းထုတ်လုပ်တဲ့အခါမှာ အခက်အခဲအများကြီး တွေ့ရှိရပါတယ်။ ဒီလိုတင်ပြတဲ့အခါမှာ ကျွန်တော်တို့ စက်မှုဇုန်တွေရဲ့ ကဏ္ဍကလည်း အထူးအရေးကြီးကြောင်း တင်ပြဆွေးနွေးလိုပါတယ်။ စက်မှုဇုန်တွေမှာ ထုတ်နေသော ယခုလက်ရှိထုတ်လုပ်နေသော မော်တော်ယာဉ်များနှင့်အတူ အခြား အခြားသော စက်မှုလက်မှုလုပ်ငန်းများသည် အရည်အသွေးပြည့်မီမှု လျော့နည်းတဲ့အတွက် ဒီဟာကို မြှင့်တင်ပေးဖို့ လူ့စွမ်းအားအရင်းမြစ် မြှင့်တင်ရင်းနှင့် တစ်ဆက်တည်း စက်မှုဝန်ကြီးဌာနမှပါဝင်ပြီးတော့ Vocational Training ပို့ချပေးလျက်ရှိနေပါတယ်။ ဒီလိုပို့ချပေးရင်းနဲ့ စက်ရုံ၊ အလုပ်ရုံမှထွက်ရှိလာသော Industrial Waste များအားလုံးကို စနစ်တကျ စွန့်ပစ်ဖို့အတွက်ကိုလည်း အထူးအရေးကြီးကဏ္ဍအဖြစ် စတင် ပြီးတော့ အကောင်အထည်ဖော်ဆောင်ရွက်လျက်ရှိရာမှာ Waste Management System ကို မြန်မာ နိုင်ငံမှာ စတင်ပြီးတော့ စနစ်တကျအသုံးပြုဖို့အတွက် ယခုဆိုလို့ရှိရင် သီလဝါစက်မှုဇုန်မှာဆိုရင် ကုမ္ပဏီ တစ်ခုမှ စတင်ဆောင်ရွက်နေပြီဖြစ်ပါတယ်။ အလားတူ အဆင့်မြင့်သော Waste Treatment Plants များကို နိုင်ငံအနှံ့ ဆောင်ရွက်နိုင်ဖို့အတွက် စီစဉ် ဆောင်ရွက်လျက်ရှိရာမှာ မကြာမီ အထည်လိပ်လုပ်ငန်းများမှာ အသုံးပြုနေတဲ့ ဆေးဆိုးတဲ့အခါမှာ ထွက်ရှိလာသော Waste များကို တစ်စုတပေါင်းတည်း ပေါင်းစပ်၍ အန္တရာယ်ကင်းသော Waste ဖြစ်စေရန် လုံးဝအန္တရာယ်ပတ်ဝန်းကျင်ကို မပျက်စီးစေသော Waste များဖြစ်စေရန် စီစဉ်ဆောင်ရွက်လျက်ရှိတဲ့အခါမှာ ရွှေတောင်စက်မှုနယ်မြေမှာရှိသော ရွှေတောင်အထည်စက်မှစတင်ပြီး ဆောင်ရွက်မှာဖြစ်ပါတယ်။ အလားတူပဲ မော်တော်ဆိုင်ကယ်နဲ့ Commercial Regal များကို တင်သွင်းတဲ့အခါမှာလည်း ဒီမော်တော်ယာဉ်နှင့် Commercial ထုတ်လုပ်ရေး လုပ်ငန်းသုံးပစ္စည်းများသည် နိုင်ငံတော်အတွက် အထူးလိုအပ်တဲ့ မော်တော်ယာဉ် ဖြစ်တဲ့အတွက် ကိုယ်စားလှယ်ကြီးတစ်ဦးမှ တင်ပြဆွေးနွေးခဲ့တဲ့အတိုင်း ၎င်းတို့ကို စည်းကြပ်သော အခွန် ကဏ္ဍမှာ လျှော့ချပေး၍ အထူးဇိမ်ခံမော်တော်ယာဉ်များ (Luxury)များကို ပိုမိုတိုးမြှင့်ကောက်ခံရန် တင်ပြ ဆွေးနွေးချက်ကိုလည်း ကျွန်တော်တို့အနေနဲ့ ထောက်ခံဆွေးနွေးလိုပါတယ်။ မြန်မာနိုင်ငံမှ တင်ပို့တင်သွင်းနေတဲ့ မော်တော်ယာဉ်များသည် အဆင့်မြင့်သောမော်တော်ယာဉ်များ ဖြစ်ဖို့ လိုအပ်ပါတယ်။ အန္တရာယ်ကင်းဖို့လည်း အများကြီးလိုအပ်ပါတယ်။ ဒီနေရာမှာ အန္တရာယ်ကင်းရေး အတွက် နိုင်ငံတကာမှသတ်မှတ်ထားသော စံချိန်စံညွှန်းနှင့် ကိုက်ညီသော အန္တရာယ်လုံးဝကင်းရှင်းပြီး Condition ပတ်ဝန်းကျင်ညစ်ညမ်းမှုကင်းရှင်းသော မော်တော်ယာဉ်များဖြစ်ဖို့ လိုအပ်ပါတယ်။ ဒီအတွက် ကိုလည်း သက်ဆိုင်ရာဝန်ကြီးဌာနက ပူးပေါင်းပြီးတော့ မြန်မာနိုင်ငံအတွက် သင့်တင့်သည့် Emission Standard များကိုလည်း တစ်ပြိုင်နက်တည်း ထုတ်ဖော်သွားဖို့၊ မကြာခင်ပေါ်ပေါက်လာဖို့ ရှိပါတယ်။ အခြားသောကဏ္ဍများကိုလည်း အလားတူ ဘက်စုံဖွံ့ဖြိုးတိုးတက်ဖို့အတွက် စီစဉ်ဆောင်ရွက်တဲ့ အခါမှာ စက်မှုဝန်ကြီးဌာနအနေနဲ့ အဓိကအကျဆုံး နိုင်ငံတော်အတွက်အရေးကြီးနေသော ဆောက်လုပ်ရေး လုပ်ငန်းမှာ လိုအပ်နေသော သံမဏိစက်ရုံ (၂)ရုံသည် နိုင်ငံတော်ရဲ့ဘတ်ဂျက်ကို အများဆုံးအသုံးပြုနေတာ ဖြစ်ပြီးတော့ ဆောင်ရွက်ဆဲစီမံကိန်းများသာဖြစ်တဲ့အတွက် စီးပွားဖြစ်ထုတ်လုပ် ရောင်းချနိုင်ခြင်းမရှိသေးတဲ့ စက်ရုံများဖြစ်ပြီး အရှုံးအများဆုံးလည်း ဖြစ်ပေါ်နေခြင်းဖြစ်ပါတယ်လို့ တင်ပြလိုပါတယ်။ ဒါနဲ့တစ်ဆက်တည်း ကျွန်တော်တို့ အမှတ်(၃) အကြီးစားစက်မှုလုပ်ငန်းမှ ထုတ်လုပ်နေတဲ့ ကျန်းမာရေးဝန်ထမ်းများ၊ ပညာရေး ဝန်ထမ်းများ၊ လူ/ကယ်/ပြန်အတွက်ဝန်ထမ်းများ၊ ပြည်ထဲရေးဝန်ကြီးဌာနမှ အမှာစာများအရ ထုတ်ကုန် ပစ္စည်းများဖြစ်သော အထည်လိပ်ပစ္စည်းများကို ယခုဘဏ္ဍာနှစ်၏ ဒုတိယ ၆ လပတ်အတွင်း၌ စတင် ဆောင်ရွက်ဖို့ အမှာစာအပြည့်အဝ ရပြီဖြစ်သော်လည်း နှစ်ဟောင်းမှကျန်ရှိခဲ့သော ကုန်ချောလက်ကျန်များမှာ ဒေသပေါက်ဈေးမှာ ယှဉ်ပြိုင်ရောင်းချနိုင်ရန်မရှိတဲ့အတွက် ဈေးနှုန်းလျှော့ချ ရောင်းချခဲ့ခြင်းကြောင့် အရှုံး ဖြစ်ပေါ်ခဲ့ခြင်းတို့ဖြစ်ပါတယ်။ ထို့အတူပဲ အမှတ်(၂) အကြီးစားစက်မှုလုပ်ငန်းမှ ထုတ်ကုန်ပစ္စည်းများဖြစ်တဲ့ ဈေးကွက်မှာ အရည် အသွေးအရယှဉ်ပြိုင်နိုင်မည်ဖြစ်သော်လည်း ရောင်းဈေးနှုန်းဟာ ပြင်ပဈေးနှုန်းများနဲ့ ယှဉ်ပြိုင်ရောင်းချရန် ခက်ခဲတဲ့အတွက် ဈေးနှုန်းအနည်းငယ် မြင့်မားနေခြင်းဖြစ်ကြောင်း တွေ့ရှိနေရပါတယ်။ ဒီလိုဈေးနှုန်းမြင့် တက်ရခြင်းအကြောင်းရင်းသည် အရေးကြီးသောအချက်အနေနဲ့ ကျွန်တော် တင်ပြဆွေးနွေးလိုသည်မှာ လျှပ်စစ်ကဏ္ဍနဲ့ စွမ်းအင်ကဏ္ဍသည် ထုတ်ကုန်ပစ္စည်း၏ ဈေးနှုန်းတိုးမြင့်ခြင်းရဲ့ အဓိကအကြောင်းရင်း တစ်ကြောင်းဖြစ်နေပါတယ်။ အထူးသဖြင့် ယခုစက်မှုဝန်ကြီးဌာနမှာတည်ရှိသော ဘိလပ်မြေစက်ရုံများ၊ မှန်စက်ရုံများသည် စွမ်းအင်ကို အလုံအလောက်မရရှိတဲ့အတွက် ရရှိသောစွမ်းအင်သည်လည်း နိုင်ငံတကာသို့ Export လို ဈေးနှုန်းအတိုင်း ဒေါ်လာဖြင့်ပင် ပေးချေနေရသည့်အတွက် ထုတ်ကုန်ပစ္စည်းများ၏ ထုတ်ကုန် ဈေးနှုန်းများသည် အတန်ငယ်မြင့်မားနေကြောင်း သိရှိရပါတယ်။ ဒီအတွက်ကြောင့် သင့်တင့်သော ပူးပေါင်း ဆောင်ရွက်ခြင်းဖြင့် ဈေးနှုန်းများကို ထုတ်ကုန်ပစ္စည်းများအပေါ်မှာ များစွာမြင့်မားစေခြင်းမဖြစ်စေဘဲနဲ့ အရှုံးသက်သာအောင်ဆောင်ရွက်နိုင်မှသာလျှင် အကျိုးအမြတ်ရရှိနိုင်မှာ ဖြစ်ပါတယ်။ ပြည်တွင်းပြည်ပ ပုဂ္ဂလိကလုပ်ငန်းရှင်များ အကျိုးတူပူးပေါင်းဆောင်ရွက်ခြင်းကို နှစ်တိုနှစ်ရှည် ငှားရမ်းခြင်းမှ ဆောင်ရွက်တဲ့အခါမှာ EOI ကခေါ်ယူသော Expression of Interest ကို ခေါ်ယူဆောင်ရွက် လျက်ရှိနေပါတယ်။ ဒီလိုဆောင်ရွက်တဲ့အခါမှာ ပါဝင်ပူးပေါင်းသော ကုမ္ပဏီများရှိသလို အခြား အခြားသော ကုမ္ပဏီများသည်လည်း ပါဝင်ပူးပေါင်းနိုင်ခြင်းမရှိပါဘူး။ PPP ကဏ္ဍကို အောင်မြင်စွာ ဆောင်ရွက်နိုင်အောင် ကြိုးစားဆောင်ရွက်တဲ့အခါမှာ လက်တွေ့အားဖြင့် အချို့သော PPP ဆောင်ရွက်သော ပါဝင်ပူးပေါင်းသည့် ကုမ္ပဏီများသည် ၎င်းတို့၏အခြေအနေအရ ယှဉ်ပြိုင်နိုင်စွမ်းမရှိဘဲနဲ့ နောက်ပြန်ဆုတ်သွားပြီးတော့ ပူးပေါင်း ဆောင်ရွက်ခြင်းမရှိတော့တဲ့ အဆင့်ထိရောက်သွားတဲ့ ကုမ္ပဏီများလည်း ရှိပါတယ်။ လုပ်ငန်းများလည်း အများကြီးရှိနေပါတယ်။ သို့သော် အခြား အခြားသော အချို့သောကုမ္ပဏီများသည်လည်း၊ လုပ်ငန်းများ သည်လည်း တိုးတက်အောင်မြင်နေတာ ရှိပါတယ်။ ဒီလိုနေရာမှာ တင်ပြဆွေးနွေးလိုတာကတော့ PPP ဆောင်ရွက်တဲ့အခါမှာ နှစ်ဦးနှစ်ဖက် ညှိနှိုင်းဆောင်ရွက်တဲ့အခါမှာ တိကျခိုင်မာသော စာချုပ်စာတမ်းများ လိုကြောင်းသိရှိရပါတယ်။ ဒီစာချုပ်စာတမ်းတွေသည် ယခင်ကဆောင်ရွက်ခဲ့သော စာချုပ်စာတမ်းများ ဖြစ်သော်လည်း ၎င်းစာချုပ်စာတမ်းများကို ခေတ်နှင့်လျော်ညီစွာ ပြန်လည်ပြုပြင်၍ ပြောင်းလဲပေးနိုင်မှ သာလျှင် အကျိုးအမြတ်ရှိမယ့် လုပ်ငန်းများပေါ်ထွန်းလာမှာ ဖြစ်ပါတယ်။ နိဂုံးချုပ်အားဖြင့်တင်ပြရရင်တော့ ကျွန်တော်တို့ စက်မှုဝန်ကြီးဌာနအနေနဲ့ မြန်မာနိုင်ငံမှာ မရှိမဖြစ် အရေးတကြီးလိုအပ်နေသော သံမဏိစက်ရုံ ၂ ရုံကို အမြန်ဆုံးပြန်လည် လည်ပတ်နိုင်အောင် ကြိုးစားပြီးတော့ faccossgaozosc sacos si vous Steel Billet op:o cposcodesopo çê: Steel Billet op:3028 ထုတ်ကုန်ပစ္စည်းများရဲ့ နောက်ဆုံး Final Product များ မဟုတ်သည့်အတွက် ဈေးကွက်မှာ ယှဉ်ပြိုင်ရောင်းချ နိုင်ခြင်းမရှိပါဘူး။ သံမဏိများသည် လုပ်ငန်းသုံးသံမဏိဖြစ်ဖို့ လိုအပ်ပါသည်။ ဒီလိုလုပ်ငန်းသုံးသံမဏိ မဖြစ်သေးတဲ့ ကြားဖြတ်တစ်ပိုင်းတစ်စ Semi Finished Hydro Billet များကို ထုတ်လုပ်နေခြင်းအားဖြင့် နိုင်ငံတော်၏ဘဏ္ဍာငွေများသည် အထိုက်အလျောက် ပြုန်းတီးမှုများ ဖြစ်ပေါ်နေပါတယ်။ ဒီလိုပြုန်းတီမှု များကို ရပ်တန့်သွားဖို့အတွက်ကတော့ အမြန်ဆုံး Finished Product ကို ထုတ်လုပ်နိုင်သည်အထိ ဆောင်ရွက်ဖို့လိုအပ်နေကြောင်း တင်ပြဆွေးနွေးရင်းနဲ့ နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူး တင်ပါတယ်။</speech>
<speech type="speaker">လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="30">ဒေါက်တာဝင်းမြတ်အေး(ပြည်ထောင်စုဝန်ကြီး၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာ ချထားရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်သူ့ လွှတ်တော်ဥက္ကဋ္ဌနှင့်တကွ၊ လွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များခင်ဗျား။ ကျွန်တော်ကတော့ လူမှုဝန်ထမ်း၊ ကယ်ဆယ်ရေးနှင့်ပြန်လည်နေရာချထားရေးဝန်ကြီးဌာန ပြည်ထောင်စုဝန်ကြီး ဒေါက်တာဝင်းမြတ်အေး ဖြစ်ပါတယ်။ နာယကကြီးခင်ဗျား။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနဟာ အခြေခံလူ့အခွင့်အရေး၊ ဒီမိုကရေစီစံနှုန်းများနှင့် ညီညွတ်သော လူ့ဂုဏ်သိက္ခာ အပြည့်အဝရရှိနိုင်မည့် လူမှု အသိုက်အဝန်းတစ်ရပ် ဖြစ်ပေါ်လာစေရန် အထောက်အကူဖြစ်စေရေး၊ ဘေးအန္တရာယ်များ ကြံ့ကြံ့ခံရင်ဆိုင် တုံ့ပြန်နိုင်စွမ်းရှိသော လူမှုအသိုက်အဝိုင်းဖြစ်ပေါ်စေရေး၊ ဘေးဒဏ်ခံစားရသော ပြည်သူများအတွက် အလျင် အမြန် တုံ့ပြန်ဆောင်ရွက်လျက် ပိုမိုကောင်းမွန်သည့် လူနေမှုဘဝရရှိစေရေးနှင့် ပြည်သူလူထု၊ အရပ်ဖက် လူ့အဖွဲ့အစည်းများ၊ ပြည်တွင်း/ပြည်ပအဖွဲ့အစည်းများနှင့် ပွင့်လင်းမြင်သာ ထိရောက်စွာ ပူးပေါင်းဆောင်ရွက် ခြင်းဖြင့် စဉ်ဆက်မပြတ် ဖွံ့ဖြိုးမှုပန်းတိုင်များ ပြည့်မီစေရန် ဦးတည်ဆောင်ရွက်ရေး စသောမူဝါဒများနှင့် အညီ ဆောင်ရွက်လျက်ရှိပါတယ်။ ပြည်သူ့ငွေစာရင်းပူးပေါင်းကော်မတီ အစီရင်ခံစာ (၁၀/၂၀၁၇)အပေါ် အထူးအထွေဆွေးနွေးရန် မရှိပါ။ လွှတ်တော်ကိုယ်စားလှယ်ကြီးများ ဆွေးနွေးသွားခဲ့သည့် အမှန်တကယ် လိုအပ်သောနေရာများတွင် စီမံကိန်းဥပဒေများ အကောင်အထည်ဖော်ရေးကိစ္စရပ်များအပေါ် ကိုယ်စားလှယ်များ၏ အကြံပြုချက်များ အတိုင်း အကောင်အထည်ဖော် ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">ဟိုတယ်နှင့် ခရီးသွားလာရေးဝန်ကြီးဌာန ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="22">ဦးအုန်းမောင်(ပြည်ထောင်စုဝန်ကြီး၊ ဟိုတယ်နှင့်ခရီးသွားလာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနဲ့ ဒုတိယဥက္ကဋ္ဌများ၊ ပြည်ထောင်စုဝန်ကြီးများ၊ ဒုတိယဝန်ကြီးများနဲ့ လွှတ်တော်ကိုယ်စားလှယ်ကြီးများအားလုံး ကိုယ်စိတ်နှစ်ဖြာ ရွှင်လန်းချမ်းမြေ့ပါစေလို့ ကျွန်တော် ဟိုတယ်နှင့်ခရီးသွားလာရေးဝန်ကြီးဌာန ပြည်ထောင်စုဝန်ကြီး ဦးအုန်းမောင်က ဆုမွန်ကောင်း တောင်းအပ်ပါတယ်။ ယမန်နေ့က ကျင်းပခဲ့တဲ့ (၂၀) ရက်မြောက်နေ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန် အစည်းအဝေးမှာ ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ဘဏ္ဍာနှစ်၊ အမျိုးသားစီမံကိန်း နှစ်ပတ်လည်အစီရင်ခံစာနှင့် စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၁၀/၂၀၁၇)အပေါ် ခရီးသွားလုပ်ငန်းနှင့်စပ်လျဉ်းတဲ့ ဆိပ်ကြီးခနောင်တို မဲဆန္ဒနယ်မှ လွှတ်တော်ကိုယ်စားလှယ်တော်ကြီး ဦးတင်ထွန်းနိုင်ရဲ့ ဆွေးနွေးချက်အပေါ်မှာ ကျွန်တော် ပြန်လည်ရှင်းလင်း တင်ပြသွားမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ တကယ်တော့ လွှတ်တော်ကိုယ်စားလှယ်တော်ကြီး ဆွေးနွေးသွားခဲ့သလို ကျွန်တော်တို့ မြန်မာနိုင်ငံသို့ ကမ္ဘာလှည့်ခရီးသည်လာရောက်မှုမှာ လျော့နည်းကျဆင်းသွားခဲ့တာ မရှိပါဘူး။ ဒါကို ယခုလို ရှင်းလင်း တင်ပြခွင့်ရတဲ့အတွက်လည်း ဆွေးနွေးပေးသွားတဲ့ ကိုယ်စားလှယ်တော်ကြီးကို အထူးကျေးဇူးတင်ရှိပါတယ်။ စာရင်းဇယားများအရ ခရီးသည်ဝင်ရောက်မှုအရေအတွက် လျော့နည်းသွားရတဲ့ အကြောင်းရင်းကတော့ ခရီးသည်အရေအတွက် စာရင်းကောက်ယူပြုစုထုတ်ပြန်တဲ့ နည်းစနစ်ပြောင်းလဲသွားခြင်းကြောင့်ဖြစ်ကြောင်း ဦးစွာတင်ပြလိုပါတယ်။ ၂၀၁၆ ခုနှစ် နှစ်စပိုင်းအထိ ယခင်က ခရီးသည်အရေအတွက် များများရရှိရေးကိုသာ အလေးထားပြီး ရန်ကုန်၊ မန္တလေးလေဆိပ်၊ ရေဆိပ်များနဲ့ နိုင်ငံတကာနယ်စပ် ဝင်ပေါက်များက ဝင်ရောက် ခဲ့တဲ့ Tourist စစ်စစ်များသာမက တိုင်းရင်းသားလက်နက်ကိုင်အဖွဲ့များ ထိန်းချုပ်ဆောင်ရွက်နေတဲ့ မိုင်းလား ကဲ့သို့သော လူဝင်မှုကြီးကြပ်ရေးဦးစီးဌာနက ကြီးကြပ်ဆောင်ရွက်မှုမရှိတဲ့ နယ်စပ်ဝင်ပေါက်များကနေ ဝင်ရောက်လာတဲ့ ဧည့်သည်အဝင်စာရင်းများကိုပါ ကျွန်တော်တို့ဝန်ကြီးဌာန နယ်ရုံးခွဲများမှရယူပြီး လူဦးရေ စာရင်းကို ရနိုင်တဲ့နည်းလမ်းနဲ့ ကောက်ယူစုစည်းဖော်ပြခဲ့ပါတယ်။ ဒါကြောင့် ၂၀၁၆ မတိုင်မီကာလ များက ခရီးသည်စာရင်းများဟာ ဖောင်းပွခဲ့ပြီးတော့မှ ၂၀၁၅-၂၀၁၆ ဘဏ္ဍာနှစ်မှာ ဧည့်သည် ၄.၂ရ သန်း ကျော် စာရင်းဖော်ထုတ်ခဲ့တာဖြစ်ပါတယ်။ အဲဒီအထဲက ကမ္ဘာလှည့်ခရီးသည်များအပြင် အလုပ်လုပ်ဖို့၊ ဈေး အရောင်းအဝယ်လုပ်ဖို့ ရည်ရွယ်ချက်နဲ့ လာရောက်တဲ့သူများလည်း ပါဝင်နေခဲ့ကြောင်း တွေ့ရှိရပါတယ်။ ဤသို့ကမ္ဘာလှည့်ခရီးသည် စစ်စစ်အပြင် အလည်အပတ်အတွက်မဟုတ်ဘဲ အခြားအကြောင်းကိစ္စ များနဲ့ခဏတာ နယ်စပ်ချင်းဖြတ်ကျော် ဝင်/ထွက်ခဲ့ကြတဲ့ လူစာရင်းများကိုပါ ပေါင်းထည့်ပြီး အရေအတွက် များများ ပြခဲ့ခြင်းကြောင့် ကမ္ဘာလှည့်ခရီးသည်စာရင်းများ တိကျမှန်ကန်မှု အားနည်းခြင်း၊ ခရီးသွားလုပ်ငန်းမှာ ရင်းနှီးမြှုပ်နှံ လိုသူများအတွက် ခရီးသည်ဝင်ရောက်မှု အလွန်တိုးတက်လာသည်ဟု သုံးသပ်ပြီးတော့မှ ထင်ယောင်ထင်မှားဖြင့် မှားယွင်းစွာ ရင်းနှီးမြှုပ်နှံမှုများ ဖြစ်လာနိုင်ခြင်းစတဲ့ အကြောင်းများကို ထည့်သွင်း သုံးသပ်ပြီးတော့မှ ကမ္ဘာလှည့်ခရီးသည်စာရင်းဇယားများ တိကျမှန်ကန်စေရေးကို ဦးတည်ကာ မိမိတို့ အစိုးရသစ်လက်ထက်မှစပြီးတော့မှ လူဝင်မှုကြီးကြပ်ရေးဦးစီးဌာနကရရှိတဲ့ ဧည့်သည်စာရင်းကိုသာ ကောက်ယူ ပြုစုထုတ်ပြန်ခဲ့ပါတယ်။ ဒါကြောင့်ကိုယ်စားလှယ်တော်ကြီးဆွေးနွေးသကဲ့သို ၂၀၁၆-၂၀၁ရ ဘဏ္ဍာနှစ်မှာ ခရီးသည် ၁၂ သိန်း၊ ၂၈ ရာခိုင်နှုန်း လျော့နည်းသွားတယ်လို့ ထင်မိကြမှာဖြစ်ပါတယ်။ တကယ်တော့ ရန်ကုန်၊ မန္တလေး အစရှိတဲ့ လေဆိပ်၊ ရေဆိပ်နဲ့ အပြည်ပြည်ဆိုင်ရာ ဝင်ပေါက်များက ဝင်ရောက်ခဲ့တဲ့ ခရီးသည်အရေအတွက်ဟာ ၂၀၁၅-၂၀၁၆ မှာ ၁.၂၉ သန်းကျော်ရှိပြီး ၂၀၁၆-၂၀၁ရ ဘဏ္ဍာနှစ်မှာ ၁.၃၀ သန်းရှိလို့ ခရီးသည် လျော့နည်း သွားခြင်းမရှိခဲ့ပါဘူး။ သို့ရာတွင် အထက်မှာ တင်ပြခဲ့သလို နယ်စပ်ဝင်ပေါက်တွေကတော့ ၂၀၁၅-၂၀၁၆ ခုနှစ်မှာ ၂.၉၈ သန်း ကောက်ယူစာရင်းပြုစုခဲ့ပြီး ၂၀၁၆-၂၀၁ရ ဘဏ္ဍာနှစ်မှာ နည်းစနစ်ပြောင်းလဲပြီး Tourist စစ်စစ်ကိုသာ စာရင်းကောက်ယူ ပြုစုခဲ့တဲ့အတွက် ၁.၇၈ သန်းရရှိခဲ့လို့ ၁.၂ သန်း (၁၂ သိန်းခန့်) လျော့နည်းသွားခဲ့တာ ဖြစ်ပါတယ်။ ဒါကြောင့် ကမ္ဘာလှည့်ခရီးသည် ဝင်ရောက်မှုဟာ အလုံးအရင်းနဲ့ လျော့နည်းသွားခြင်းမဟုတ်ဘဲ လူဝင်မှုကြီးကြပ်ရေးဦးစီးဌာနရဲ့ စာရင်းကိုသာ ကောက်ယူပြုစုတဲ့ နည်းစနစ်ပြောင်းလဲလိုက်ခြင်းသည်သာ အဓိကဖြစ်ပြီးတော့မှ ၂၀၁၆-၂၀၁ရ ခုနှစ် နယ်စပ်လုံခြုံရေးအခြေအနေအရ မူဆယ်အပါအဝင် နယ်စပ်ဝင်ပေါက် အချို့မှာ ဧည့်သည်ဝင်ရောက်မှု အနည်းငယ်လျော့နည်းမှုလည်းရှိပါကြောင်း တင်ပြအပ်ပါတယ်။ အလားတူ ၂၀၁၆-၂၀၁ရ ပထမ(၆)လကာလပတ်မှာ ခရီးသည် ၃ သိန်းခန့် လျော့နည်းသွားတယ် ဆိုတာလည်း အထက်ပါ စာရင်းကောက်ယူပြုစုတဲ့ နည်းစနစ် ပြောင်းလဲမှုကြောင့်ဖြစ်ကြောင်း တင်ပြလိုပါတယ်။ စုစုပေါင်းခရီးသည် လျော့နည်းသွားပေမယ့် Spending Power အားကောင်းတဲ့ တကယ်ငွေကြေး သုံးစွဲပြီးတော့မှ လည်ပတ်တဲ့ လေဆိပ်၊ ရေဆိပ်နဲ့ နိုင်ငံတကာဝင်ပေါက်တွေကနေ ဝင်ရောက်တဲ့ Tourist အရေအတွက်ဟာ လျော့နည်း ထားခြင်းမရှိတဲ့အပြင် တစ်ဦးချင်းသုံးစွဲမှုန်းကလည်း ယခင်အသားကကာလက သုံးစွဲမနန်းတက် တိုးတက်လာတာဖြစ်တဲ့အတွက် ဝင်ငွေပိုင်းကို မထိခိုက်ဘဲ ၃.၂၈ ရာခိုင်နှုန်းတောင် တိုးတက်လာတာကို မျက်မြင်ပဲဖြစ်ပါတယ်။ ပြည်ထောင်စုလွှတ်တော်နာယကကြီးနဲ့ လွှတ်တော်ကိုယ်စားလှယ်ကြီးများခင်ဗျား။ ကျွန်တော်တို့ နိုင်ငံကို လက်ရှိခရီးသည်ဝင်ရောက်မှုနဲ့ ၂၀၁၇-၂၀၁၈ ဘဏ္ဍာနှစ်အတွက် ခရီးသည် ၅.၃ သန်း လာရောက်ရန် လျာထားမှုနဲ့ပတ်သက်ပြီး ဆက်လက်ရှင်းလင်း တင်ပြသွားမှာဖြစ်ပါတယ်။ လက်ရှိ ၂၀၁၇-၂၀၁၈ ဘဏ္ဍာနှစ် ဧပြီလမှ ဇူလိုင်လအထိ ၄ လကာလမှာ ပြည်ပဧည့်သည် ၁.၀၆ သန်းဝင်ရောက်နေပြီး ယခင်နှစ် အလားတူ ကာလက ၀.၈၆ သန်းသာ ရှိသဖြင့် ကျွန်တော်တို့ ၂၃ ရာခိုင်နှုန်း တိုးတက်လျက်ရှိပါတယ်။ လက်ရှိမိုးတွင်း ကာလ Green Season မှာတင် ၂၃ ရာခိုင်နှုန်း တိုးတက်နေပြီး ၄င်းတိုးတက်နှုန်းအတိုင်းတွက်ချက်လျှင် ၂၀၁၇-၂၀၁၈ ဘဏ္ဍာကုန်နှစ်မှာ ၃.၈ သန်း ရှိနိုင်ပါမယ်။ အဆိုပါ အရေအတွက်ဟာ Green Season တွင် ဧည့်သည်ဝင်ရောက်နှုန်းနဲ့ တွက်ချက်ထားခြင်းဖြစ်ပြီး လာမည့်ခရီးသွားရာသီမှာ ဝင်ရောက်မှုနှုန်းဟာ ပိုမိုတိုးတက်လာနိုင်ပါတယ်။ ခန့်မှန်းထားတဲ့ အရေအတွက်ထက် ပိုမိုလာနိုင်မည်ဖြစ်ကြောင်း တင်ပြလို ပါတယ်။ ဒါ့အပြင် ဝန်ကြီးဌာနအနေနဲ့ ခန့်မှန်းရရှိတဲ့ လျာထားအရေအတွက်နဲ့သာ ကျေနပ်မနေဘဲ ဧည့်သည် ပိုမိုရရှိရေးအတွက် လိုအပ်တဲ့အစီအမံများ စဉ်ဆက်မပြတ် ချမှတ်ဆောင်ရွက်လျက်ရှိတာကို ထည့်သွင်းတင်ပြ လိုပါတယ်။ အစိုးရဌာနအားလုံးနဲ့ ပုဂ္ဂလိကကဏ္ဍမှ တက်ညီလက်ညီပူးပေါင်းဆောင်ရွက်မှုမရှိရင် မတိုး တက်နိုင်တဲ့ သဘောရှိတဲ့ ကျွန်တော်တို့ရဲ့ ခရီးသွားလုပ်ငန်းကို တိုးတက်ပြီး ကမ္ဘာလှည့်ခရီးသည်များ ပိုမိုလာရောက်နိုင်စေရေးအတွက် ဒုတိယသမ္မတ(၂) ဥက္ကဋ္ဌအဖြစ် ဦးဆောင်ပါဝင်ပြီးတော့မှ ဆက်စပ်ဝန်ကြီး ဌာန ပြည်ထောင်စုဝန်ကြီးများ၊ တိုင်းဒေသကြီးနဲ့ ပြည်နယ်များမှ ဝန်ကြီးချုပ်များ၊ ပုဂ္ဂလိက အသင်းအဖွဲ့ များပါဝင်တဲ့ အမျိုးသားခရီးသွားလုပ်ငန်း ဖွံ့ဖြိုးတိုးတက်ရေးဗဟိုကော်မတီကို ၁-၃-၂၀၁ရ ရက်နေ့က ဖွဲ့စည်းခဲ့ပါတယ်။ အဲဒီဗဟိုကော်မတီရဲ့ ပထမအကြိမ် အစည်းအဝေးမှာပဲ ဒုတိယသမ္မတ(၂)မှ ခရီးသည် ပိုမိုဝင်ရောက်စေရေးနဲ့ ခရီးသွားလုပ်ငန်းဖွံ့ဖြိုးတိုးတက်ရေးအတွက် လိုအပ်တဲ့လုပ်ငန်းစဉ်များကို လမ်းညွှန် ခဲ့ပြီးတော့ အဲဒီလုပ်ငန်းစဉ်များထဲက အဆောတလျင် ဆောင်ရွက်ရန်လိုအပ်တဲ့ ခရီးသည်အများအပြား လည်ပတ်နေတဲ့ အိမ်နီးနားချင်းဒေသအတွင်း နိုင်ငံတွေမှာ ဆောင်ရွက်နေတဲ့ ခရီးသည်များကို ဆိုက်ရောက် ဗီဇာ(On Arrival Visa)ခွင့်ပြုပေးရေး၊ ရှေးဟောင်းနယ်မြေ ပုဂံ-ညောင်ဦးလေဆိပ်က အစပြုပြီး အခြား Potential go cuadScozin 330G?LO:cos? CIQ(Custom, Immigration, Quarantine) တပ်ဆင်ရေးနဲ့ ခရီးသွားလာလုပ်ငန်းဖွံ့ဖြိုးရေး ရန်ပုံငွေရှာဖွေဆောင်ရွက်ရေးစတဲ့ လုပ်ငန်းစဉ်ကြီး ၃ ရပ်ကို သက်ဆိုင်ရာဝန်ကြီးဌာနများနဲ့ ညှိနှိုင်းပြီးတော့မှ အကောင်အထည်ဖော် ဆောင်ရွက်လျက်ရှိပါတယ်။ ဒါ့အပြင် ပြည်ထောင်စုစာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာနှစ် စစ်ဆေးတွေ့ရှိချက် အစီရင်ခံစာ အပေါ် ပြည်သူ့ငွေစာရင်းပူးပေါင်းကော်မတီက ခရီးသွားလုပ်ငန်းသည် ဝင်ငွေများစွာရရှိသဖြင့် လိုအပ်သော ထောက်ပံ့မှုများနဲ့ စွမ်းဆောင်ရည်မြှင့်တင်ခြင်း၊ ဈေးကွက်မြှင့်တင်ခြင်း၊ လုပ်ငန်းများ တိုးချဲ့ခြင်းတို့တွင် အသုံးစရိတ်များ ပိုမိုတိုးချဲ့ဆောင်ရွက်သင့်ကြောင်း အကြံပြုထားရှိတဲ့အတွက် ခရီးသွားလုပ်ငန်းမြှင့်တင်ရေး နဲ့ ဖွံ့ဖြိုးတိုးတက်ရေး အသုံးစရိတ်ကို သီးခြားခေါင်းစဉ်ဖြင့် ခွင့်ပြုပေးရေးနဲ့ အသုံးစရိတ်များကို ၂၀၁၇-၂၀၁၈ ဘဏ္ဍာနှစ် ဖြည့်စွက်ရန်ပုံငွေ RE မှာ တွက်ချက်ထည့်သွင်း တောင်းခံဆောင်ရွက်လျက်ရှိရာ ၄င်းလုပ်ငန်းများ အကောင်အထည်ဖော်နိုင်ပါက ခရီးသည်များ ပိုမိုဝင်ရောက်လာမှာဖြစ်ပါတယ်။ အဆိုပါရန်ပုံငွေ မရသေးခင် mod malecossosquem JATAI Berlin m ITBi London m WTMi orðsqm ATF soogoo ခရီးသွားပြပွဲတွေမှာ ပုဂ္ဂလိကနဲ့ပူးပေါင်းပြီး ပြခန်းများဖွင့်လှစ်၍ ခရီးစဉ်မြှင့်တင်ခြင်းတို့ကိုလည်း ဆောင်ရွက် နေခဲ့ရာ အဲဒါကြောင့်မို့လို့ ဧည့်သည်များပိုမိုဝင်ရောက်လာဖို့လည်း ကျွန်တော်တို့ မျှော်မှန်းထားရှိပါတယ်။ ဒါ့အပြင် တောင်ဘက်စွန်း မြိတ်ကျွန်းစုကို ခရီးစဉ်ဒေသအဖြစ် အထူးမြှင့်တင် ဆောင်ရွက်ခဲ့တဲ့ အတွက် ၂၀၁၇-၂၀၁၈ ဘဏ္ဍာရေးနှစ် ဇူလိုင်လအထိ ဧည့်သည်ဝင်ရောက်မှုဟာ ၁၀ ရာခိုင်နှုန်း တိုးတက် နေပြီး ဧည့်သည်အများအပြား ဝင်ရောက်လာနိုင်မယ်လို့ မျှော်မှန်းရရှိပါတယ်။ လောလောလတ်လတ်အနေနဲ့ တရုတ်နိုင်ငံက ဘိုးအင်းဂျက်လေယာဉ်များဖြင့် တရုတ်ခရီးသည် အများအပြားကို ပို့ဆောင်ပေးနေတဲ့ ခရီးသွားကုမ္ပဏီတစ်ခုက အပတ်စဉ် Charter Flight များဖြင့် ဧည့်သည်ထောင်ချီပြီး လာရောက်ခွင့်နှင့် ၎င်းတို့အတွက် On Arrival Visa ခွင့်ပြုပေးနိုင်ရေးကို အဆိုပြု တင်ပြလာတဲ့အတွက် သက်ဆိုင်ရာဌာန များနှင့် ဆက်လက်ညှိနှိုင်းပြီး ပံ့ပိုးဆောင်ရွက်ပေးသွားဖို့ အစီအစဉ်ရှိပါတယ်။ ဒီအစီအစဉ်ဟာလည်း ခရီး သည် ပိုမိုဝင်ရောက်ရေးအတွက် များစွာအထောက်အကူပြုမှာဖြစ်ပါတယ်။ ဒါ့အပြင် လက်ရှိ ပျံသန်းပြေးဆွဲ နေတဲ့ ဘန်ကောက် Airway ကလည်း ပုဂံ-ညောင်ဦးလေဆိပ်ကို ကမ္ဘောဒီးယား Siem Reap က ခရီးသွား szwadąp:of Package Tour 3369 e. Direct Flight @p:O¢ oosqjoo: scopos Gag:ca: ထားပြီးဖြစ်ပါတယ်။ ကယားပြည်နယ်၊ BP-13 ဝင်ပေါက်ကိုလည်း ဖွင့်လှစ်နိုင်ရန် ဆောင်ရွက်လျက်ရှိပြီး တစ်ဖက်နိုင်ငံ မဲဟောင်ဆောင်သို့ တစ်နှစ်လျှင် ပြည်ပဧည့်သည် ၃ သန်းခန့် လာရောက်နေတဲ့အတွက် ၎င်းနေရာကနေ ပြီးတော့မှ မြန်မာနိုင်ငံဖက်သို့ ၁ နာရီခရီးခန့်သာရှိတဲ့အတွက် ဒီ BP-13 ဝင်ပေါက်ကို ဖွင့်လှစ်လိုက်လို့ရှိရင် အဆိုပါဧည့်သည်များအနက် အချို့အဝက်ဟာ မြန်မာနိုင်ငံအတွင်းသို့ ဝင်ရောက် လာနိုင်မှာဖြစ်ပါတယ်။ သို့ဖြစ်ပါ၍ လက်ရှိတွင် ဧည့်သည်ဝင်ရောက်မှု ၂၃ ရာခိုင်နှုန်း တိုးတက်နေပြီး လာမည့် ခရီးသွား ရာသီတွင်လည်း ယခုထက်တိုးတက်မှုနှုန်း ပိုမိုလာနိုင်ခြင်း၊ အထက်တင်ပြပါ အစီအမံများကြောင့် ခရီးသည် ဧည့်သည်ဝင်ရောက်မှုများ တိုးတက်လာနိုင်ခြင်းတို့ကြောင့် ၂၀၁၇-၂၀၁၈ ဘဏ္ဍာနှစ်ကုန်မှာ ဧည့်သည် ၅.၃ သန်း ရရှိရန် မျှော်မှန်းဆောင်ရွက်ထားခြင်းဖြစ်ပါကြောင်း တင်ပြအပ်ပါတယ်။ အားလုံးကို ကျေးဇူး တင်ပါတယ် ခင်ဗျား။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ်(၂၀)ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေးပြန်လည် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ အမျိုးသားစီမံကိန်းနှစ်ပတ်လည် အစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာ(၁၀/၂၀၁၇)တွင် စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနနဲ့စပ်လျဉ်းတဲ့ အချက်အလက်များနဲ့ပတ်သက်ပြီး လွှတ်တော်ကိုယ်စားလှယ်ကြီးများအနေနဲ့ အကြံပြုသုံးသပ် ဆွေးနွေးပေးခဲ့မှုအပေါ် ကျေးဇူးတင်ရှိပါကြောင်း ပဏာမတင်ပြလိုပါတယ်။ နာယကကြီးခင်ဗျာ။ လယ်ယာကဏ္ဍအနေနဲ့ အစီရင်ခံစာမှာပါရှိတဲ့အတိုင်း ၂၀၁၆-၂၀၁ရ ဘဏ္ဍာရေးနှစ် စီးပွားရေးပုံသဏ္ဌာန်နှင့် ဖွဲ့စည်းမှု Economic Structure မှာ ရာခိုင်နှုန်းအားဖြင့် ၂၅.၅ ရာခိုင်နှုန်း ပါရှိခဲ့ ပါတယ်။ စီမံကိန်းရည်မှန်းချက်အပေါ်မှာ လယ်ယာကဏ္ဍအနေနဲ့ နှစ်အလိုက်ဈေးနှုန်းတွေအရ ပြည်တွင်း အသားတင်ထုတ်လုပ်မှုနှင့် ဝန်ဆောင်မှုတန်ဖိုး(GDP)အနေနဲ့ ကျပ် ၁၃,၇၃၆ ဘီလီယံ ထုတ်လုပ်နိုင်ခဲ့ပါတယ်။ မူလစီမံကိန်းရည်မှန်းချက်အပေါ်ကိုတော့ ၉၂.၃ ရာခိုင်နှုန်းသာ အကောင်အထည်ဖော်နိုင်ခဲ့ပြီးတော့ ပုံမှန် ဈေးနှုန်းတွေအရ ယခင်နှစ်ထုတ်လုပ်မှုပမာဏနဲ့ အောက်မှာ ၀.ရ ရာခိုင်နှုန်း လျော့နည်းခဲ့ပါတယ်။ ယခင်နှစ် ၂၀၁၆-၂၀၁ရ သဘာဝဘေး ရေဘေးအန္တရာယ်ကြုံတွေ့ခဲ့ရတဲ့ အခြေအနေကြောင့် အဓိက သီးနှံစိုက်ပျိုးတဲ့ တိုင်းဒေသကြီး/ ပြည်နယ်အသီးသီးမှာ သီးနှံစိုက်ပျိုးထုတ်လုပ်မှု ထိခိုက်လျော့နည်းခဲ့ ပြီးတော့ အကောင်အထည်ဖော်နိုင်မှုဟာလည်းပဲ ရည်မှန်းချက်အောက် ရောက်ရှိခဲ့ခြင်းဖြစ်ပါတယ်။ အဲဒီ ဒေသတွေမှာ လိုအပ်ချက်တွေနဲ့အညီ သီးနှံပြန်လည်စိုက်ပျိုးဖို့အတွက် ရေရရှိရေးလုပ်ငန်းများ၊ ရေကြီး နစ်မြုပ်ပျက်စီးမှုအတွက် လိုအပ်တဲ့ မျိုးစပါးအပါအဝင် သွင်းအားစုများ ဖြန့်ဖြူးပေးခြင်းနဲ့ စိုက်ပျိုးချိန် အဓိကထွန်ယက်ရေးလုပ်ငန်း အစီအမံများကိုလည်းပဲ ဖြည့်ဆည်းဆောင်ရွက်ခဲ့ရပါတယ်။ တစ်ဖက်မှာလည်း မျိုးကောင်းမျိုးသန့်၊ မျိုးစေ့တွေထုတ်လုပ်မှု၊ သုတေသနနှင့် ဖွံ့ဖြိုးရေးနဲ့ လေ့ကျင့်ပညာပေးခြင်း လုပ်ငန်း တွေနဲ့ စနစ်တကျ စက်မှုလယ်ယာမြေဖော်ထုတ်ခြင်းနဲ့ စိုက်ပျိုးစရိတ်ချေးငွေများ ထုတ်ချေးခြင်းကိုလည်း စီမံဆောင်ရွက်ခဲ့ပါတယ်။ နိုင်ငံတွင်းသဘာဝရေဘေးနဲ့ ရာသီဥတုဖောက်ပြန်မှုတွေကြောင့် ယခင်နှစ် သီးနှံစိုက်ပျိုးထုတ်လုပ်မှုမှာ အဓိကမိုးစပါး၊ နွေစပါး၊ ပဲမျိုးစုံနဲ့ သီးနှံများအထွက်လျော့နည်းခဲ့တဲ့ အခြေ အနေရှိခဲ့ခြင်းကြောင့် လျော့နည်းခဲ့ကြောင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ သားငါးကဏ္ဍရဲ့ ၂၀၁၆-၂၀၁ရ မတ်လကုန်အထိ အကောင်အထည်ဖော်နိုင်မှုဟာ နှစ်အလိုက်ဈေးနှုန်းတွေအရ ကျပ်ဘီလီယံ ၆,၅၀၅ ဘီလီယံ ရှိခဲ့ပါတယ်။ စီမံကိန်းရည်မှန်းချက်အပေါ် ၉၉.ရ ရာခိုင်နှုန်း အကောင်အထည်ဖော်နိုင်ခဲ့ပါတယ်။ ပုံမှန်ဈေးနှုန်းတွေအရ ယခင် ၂၀၁၅-၂၀၁၆ ထက် ၁.၉ ရာခိုင်နှုန်း တိုးတက်ခဲ့ပါတယ်။ ကျေးလက်အသက်မွေးဝမ်းကျောင်း ဖွံ့ဖြိုးရေးနဲ့ မိသားစုဝင်ငွေတိုးပွားစေဖို့အတွက် မြစိမ်းရောင်ကျေးရွာစီမံကိန်း၊ အသားတင်ထုတ်လုပ်မှု တိုးတက်စေဖို့အတွက် လယ်ယာကဏ္ဍမှာ ကုလသမဂ္ဂနှင့် အဖွဲ့အစည်းများ၊ နိုင်ငံတကာနှင့် ပူးပေါင်း ဆောင်ရွက်တဲ့ စီမံကိန်းများ၊ အစိုးရမဟုတ်တဲ့ အဖွဲ့အစည်းများနဲ့ ဆောင်ရွက်တဲ့စီမံကိန်းများကို JICA ၊ Italy(Soft Loan)ı World Bank oor sales@asapopsag32028:9p:$. jošaors(8: Bonds: များအကောင်အထည်ဖော် ဆောင်ရွက်ခဲ့ပါတယ်။ ပြည်ပအကူအညီ၊ အထောက်အပံ့နှင့် နည်းပညာအကူအညီ ရရှိမှုမှာ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနအနေနဲ့ စီမံချက်အရေအတွက် ၁၆ ခု၊ ငွေပမာဏ အမေရိကန်ဒေါ်လာ ၉၆.၇၂၅ သန်း ဖြစ်ကြောင်း တင်ပြအပ်ပါတယ်။ ၂၀၁၆-၂၀၁ရ ခုနှစ် အမျိုးသားစီမံကိန်းနှစ်ပတ်လည် အစီရင်ခံစာနှင့်စပ်လျဉ်းပြီးတော့ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၁၀/၂၀၁၇)မှာ ဖော်ပြပါရှိတဲ့အတိုင်း ခွင့်ပြုထားတဲ့ အသုံးစရိတ်တွေကို ထိရောက်မှန်ကန်စွာ သုံးစွဲနိုင်ဖို့အတွက် ကြီးကြပ် ဆောင်ရွက်နေမှု လုပ်ငန်းယန္တရားများ ပိုမိုပြည့်စုံစွာ ဖော်ပြသွားမှာဖြစ်ပါတယ်။ ကိန်းဂဏန်းအချက်အလက်နှင့် လက်တွေ့ဖြစ်ရပ်ကြား ဆက်စပ်မှုရှိ မရှိ၊ အောင်မြင်မှုရှိ မရှိ၊ အားနည်းချက်တွေကို ကုစားနိုင်မယ့် နည်းလမ်း များ ရှာကြံနိုင်ရေးအတွက် သက်ဆိုင်ရာစီမံကိန်း အကောင်အထည်ဖော်မှုမှာ ထိန်းကျောင်းညှိနှိုင်း ဆောင်ရွက် သွားမှာဖြစ်ကြောင်း တင်ပြအပ်ပါတယ်။ နိဂုံးချုပ်အားဖြင့် အမျိုးသားစီမံကိန်းရေးဆွဲအကောင်အထည်ဖော်မှုမှာ ကိန်းဂဏန်းများ ပိုမိုတိကျ မှန်ကန်နိုင်စေရေးကို ရှေးရှုဦးတည်ပြီး စာရင်းဇယားအချက်အလက်များ၊ မှန်မှန်ကန်ကန် တွက်ချက် စုဆောင်းရရှိနိုင်ဖို့အတွက် စာရင်းအင်းဆိုင်ရာအဖွဲ့အစည်းများ၊ စာရင်းအင်းပညာ ကျွမ်းကျင်သူပညာရှင် များနှင့် ပူးပေါင်းဆောင်ရွက်ဖို့ ကြိုးပမ်းဆောင်ရွက်သွားမည်ဖြစ်ပါကြောင်း ဆွေးနွေးတင်ပြ ရှင်းလင်းအပ် ပါတယ်။ ကျေးဇူးတင်ပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုလွှတ်တော် ကိုယ်စားလှယ်များနှင့် အစိုးရအဖွဲ့ဝင်ဝန်ကြီးများ အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ၂၀၁၆-၂၀၁ရ ဘဏ္ဍာနှစ်၊ အမျိုးသားစီမံကိန်း နှစ်ပတ်လည် အစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာအပေါ်မှာ လွှတ်တော်ကိုယ်စားလှယ်ကြီးများ ဆွေးနွေးသွားတဲ့ ကိစ္စနှင့်ပတ်သက်၍ လျှပ်စစ်နှင့် စွမ်းအင်ဝန်ကြီးဌာနနဲ့ ပတ်သက်တဲ့ကိစ္စရပ်မှာ သဘာဝဓာတ်ငွေ့ တင်ပို့ရောင်းချတဲ့ဝင်ငွေ လျော့ကျသွားတဲ့ကိစ္စ ပါဝင်ဆွေးနွေးတာရှိပါတယ်။ ၂၀၁၆-၂၀၁ရ ဘဏ္ဍာနှစ်အတွက် သဘာဝဓာတ်ငွေ့တင်ပို့ရောင်းချရရှိတဲ့ဝင်ငွေ ပမာဏကိုလေ့လာ ကြည့်လို့ရှိရင် ကျပ်ဘီလီယံ ၂,၆၇၀ ရရှိခဲ့တာဖြစ်ပါတယ်။ ယခင်နှစ်နှင့် နှိုင်းယှဉ်လိုက်လို့ရှိရင် ဝင်ငွေ ပမာဏဟာ ၂၇.၆ ရာခိုင်နှုန်း လျော့နည်းသွားတာကို လေ့လာသုံးသပ်တွေ့ရှိနိုင်ပါတယ်။ လျော့ကျသွားရခြင်းနှင့်ပတ်သက်ပြီး တင်ပို့ရောင်းချတဲ့ ဓာတ်ငွေ့ပမာဏ လျော့ကျသွားခြင်းရှိ မရှိကို ပြန်လည်လေ့လာသုံးသပ်မယ်ဆိုလို့ရှိရင် ၂၀၁၆-၂၀၁ရ ဘဏ္ဍာနှစ်အတွင်းမှာ သဘာဝဓာတ်ငွေ့ထုတ်လုပ် တင်ပို့ရောင်းချတဲ့ ပမာဏဟာ ကုဗပေသန်းပေါင်း ၆၄၆,၀၀၀ ကျော် တွေ့ရှိရမှာဖြစ်ပါတယ်။ ယခင်နှစ်ရဲ့ ထုတ်လုပ်တင်ပို့ရောင်းချရတဲ့ သဘာဝဓာတ်ငွေ့ပမာဏနှင့် နှိုင်းယှဉ်ပါက ၃.၈ ရာခိုင်နှုန်းသာ လျော့နည်း ကွာခြားတာကို တွေ့ရှိရမှာဖြစ်တဲ့အတွက်ကြောင့် ထုတ်လုပ်မှုပမာဏကွာခြားခြင်းဟာ ဝင်ငွေလျော့ကျ သွားခြင်းအတွက် အဓိကအကြောင်းရင်းမဟုတ်တာကို တွေ့ရှိနိုင်ပါတယ်။ ယခုကဲ့သို့ သဘာဝဓာတ်ငွေ့ ရောင်းချရတဲ့ ဝင်ငွေပမာဏ အဓိကလျော့ကျသွားရခြင်း အကြောင်းရင်းဟာ မြန်မာနိုင်ငံရဲ့ သဘာဝ ကတည်းက စတင်အက်အက် ယခင်နှစ်နဲ့ ၂၀၁၅-၂၀၁၆ ဘဏ္ဍာနှစ်မှာရှိတဲ့ ကမ္ဘာ့ရေနံနှင့် သဘာဝဓာတ်ငွေ့ဈေးနှုန်းများနှင့် ၂၀၁၆-၂၀၁ရ ဘဏ္ဍာနှစ်မှာကမ္ဘာ့ရေနံနှင့် သဘာဝဓာတ်ငွေ့ဈေးနှုန်းများကို နှိုင်းယှဉ်ပါက ဈေးနှုန်းများဟာ ၃၀ ရာခိုင် နှုန်းမှ ၄၀ ရာခိုင်နှုန်းအထိ လျော့နည်းသွားတဲ့အတွက်ကြောင့် မိမိတို့နိုင်ငံကနေပြီးတော့ သဘာဝဓာတ်ငွေ့ ထုတ်လုပ်ရောင်းချရတဲ့ ဝင်ငွေကလည်း အလားတူလိုက်ပါ လျော့နည်းသွားရတယ်ဆိုတဲ့ အကြောင်းကို ရှင်းလင်းတင်ပြလိုပါတယ်။ အနာဂတ်ကာလမှာ သဘာဝဓာတ်ငွေ့ ထုတ်လုပ်ရောင်းချမှု ဝင်ငွေလျော့ကျခြင်း မရှိအောင်အတွက် မြန်မာနိုင်ငံမှာရှိတဲ့ ကမ်းလွန်လုပ်ကွက်များမှာ ပြည်ပနိုင်ငံများက နည်းပညာပိုင်နိုင် ကျွမ်းကျင်တဲ့ ကုမ္ပဏီများနှင့် အကျိုးတူပူးပေါင်းပြီး ရေနံနှင့်သဘာဝဓာတ်ငွေ့များကို ရှာဖွေစမ်းသပ်လျက် ရှိပါတယ်။ ဒီအတွက်ကြောင့် မကြာသေးမီကာလကလည်း အစစ်ကမ်းလွန်ရေနံလုပ်ကွက်မှာ နောင်တွင် သဘာဝဓာတ်ငွေ့ကို ထုတ်လုပ်နိုင်မယ့်အခြေအနေများကို တွေ့ရှိကြောင်းသတင်းများလည်း ထုတ်ပြန်ခဲ့ပြီး ဖြစ်ပါတယ်။ အဓိကတင်ပြလိုတာကတော့ မိမိတို့နိုင်ငံရဲ့ သဘာဝဓာတ်ငွေ့ဝင်ငွေ လျော့ကျသွားတဲ့ အကြောင်းရင်း ဟာ ကမ္ဘာ့ပေါက်ဈေးနှုန်းယှဉ်အတိုင်း မိမိတို့နိုင်ငံက လိုက်ပါရောင်းချနေရတဲ့အတွက်ကြောင့် အဓိက လျော့နည်းသွားခြင်းဖြစ်ပါကြောင်း ပြန်လည်ရှင်းလင်း တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">စီးပွားရေးနှင့် ကူးသန်းရောင်းဝယ်ရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="13">ဦးအောင်ထူး(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော်ကိုယ်စားလှယ်ကြီးများ စိတ်၏ချမ်းသာခြင်း၊ ကိုယ်၏ ကျန်းမာခြင်းနဲ့ ပြည့်စုံပါစေကြောင်း ဆုမွန်ကောင်းတောင်းအပ်ပါတယ်။ ၂၀၁၆-၂၀၁ရ ခုနှစ်၊ ဘဏ္ဍာရေးနှစ် အမျိုးသားစီမံကိန်း နှစ်ပတ်လည်အစီရင်ခံစာနဲ့စပ်လျဉ်း၍ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်များနဲ့ သဘောထားမှတ်ချက်အစီရင်ခံစာ(၁၀/၂၀၁၇) အပေါ်မှာ ပို့ကုန်သွင်းကုန်နဲ့ပတ်သက်လို့ လွှတ်တော်ကိုယ်စားလှယ်ကြီးများ ဆွေးနွေးချက်ဟာ ကောင်းမွန်တဲ့ အကြံပြုချက်များဖြစ်လို့ လွှတ်တော်ကိုယ်စားလှယ်ကြီးများကို အထူးပင်ကျေးဇူးတင်ရှိပါတယ်။ မိမိတို့ဝန်ကြီး ဌာနအနေနဲ့ အကြံပြုချက်များကို အလေးအနက်ထား အကောင်အထည်ဖော်ဆောင်ရွက်သွားမှာ ဖြစ်ပါတယ်။ ကုန်သွယ်မှုလိုငွေ ကြီးမားစွာဖြစ်ပေါ်ခြင်းဟာ ရေရှည်မှာ မြန်မာနိုင်ငံရဲ့စီးပွားရေးကို ထိခိုက်စေနိုင်တဲ့အတွက် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအနေနဲ့ ပို့ကုန်များတိုးမြှင့်ရေး၊ ခိုင်မာသောဈေးကွက် ရရှိရေးအတွက် အမျိုးသားပို့ကုန်မဟာဗျူဟာကို ၂၀၁၅ ခုနှစ်မှ ၂၀၁၉ ခုနှစ်အထိ ၅ နှစ် စီမံကိန်းချဆောင်ရွက် လျက်ရှိပါတယ်။ တစ်နိုင်ငံချင်း ပို့ကုန်မြှင့်တင်နိုင်ရေးအတွက်လည်း နားလည်မှုစာချွန်လွှာများ လက်မှတ် ရေးထိုးဆောင်ရွက်လျက်ရှိရာမှာ မြန်မာနိုင်ငံနှင့် ဗီယက်နမ်နိုင်ငံတို့အကြား ကုန်သွယ်ရေးပူးပေါင်းဆောင်ရွက်မှု ဆိုင်ရာ နားလည်မှုစာချွန်လွှာကို မကြာသေးမီက ဗီယက်နမ်နိုင်ငံခေါင်းဆောင်ကြီး ခရီးစဉ်အတွင်းမှာ လက်မှတ်ရေးထိုးနိုင်ခဲ့ပါတယ်။ ဒီစာချွန်လွှာအရ နှစ်နိုင်ငံအကြား လယ်ယာထွက်ကုန်ပစ္စည်းများကို ဗီယက်နမ် နိုင်ငံသို့ ပိုမိုတိုးချဲ့ တင်ပို့နိုင်မှာဖြစ်ပါတယ်။ ဆန်ပို့ကုန်နဲ့ပတ်သက်လို့ ယခုနှစ်မှာ ဆန်တန်ချိန် ၂ သန်း ရောင်းချနိုင်ရေးကို ရည်မှန်းထားရှိပြီး အာဖရိကနိုင်ငံများရဲ့ ဈေးကွက်ကို ထိုးဖောက်လျက်ရှိတဲ့အပြင် အစိုးရအချင်းချင်းဆိုင်ရာ အစီအစဉ်နဲ့ ဆန်ရောင်းချနိုင်အောင် သီရိလင်္ကာနိုင်ငံနဲ့ ဆန်ရောင်းဝယ်မှုဆိုင်ရာ နားလည်မှုစာချွန်လွှာ လက်မှတ် ရေးထိုးရေးကို ညှိနှိုင်းဆောင်ရွက်လျက်ရှိပါတယ်။ ဒီအပြင် ဘင်္ဂလားဒေ့ရှ်နိုင်ငံနဲ့ ဆန်ရောင်းဝယ်မှုဆိုင်ရာ နားလည်မှုစာချွန်လွှာကို စက်တင်ဘာလလဆန်းမှာ လက်မှတ်ရေးထိုးနိုင်ဖို့ စီစဉ်ထားပြီးဖြစ်ပါတယ်။ အိန္ဒိယသမ္မတနိုင်ငံမှ သဲတင်သွင်းမှုဆိုင်ရာ မူဝါဒပြောင်းလဲမှုကြောင့် လုပ်ငန်းရှင်များ၊ စိုက်ပျိုးထုတ်လုပ် သူများ ထိခိုက်နစ်နာမှုမရှိစေရန် ဖြေလျှော့မှုများပြုလုပ်ပေးဖို့ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနအနေနဲ့ နိုင်ငံခြားရေးဝန်ကြီးဌာနမှတစ်ဆင့် သံတမန်နည်းလမ်းအရ အကြောင်းကြားခဲ့သလို စီးပွားရေးနှင့် ကူးသန်းရောင်းဝယ်ရေးဝန်ကြီးဌာနနဲ့ မြန်မာနိုင်ငံဆိုင်ရာ အိန္ဒိယသံအမတ်ကြီးနဲ့ စီးပွားရေး သံမှူးတို့လည်း တွေ့ဆုံဆွေးနွေးခဲ့ပါတယ်။ ပဲမျိုးစုံကဏ္ဍအလိုက် ရှေ့ဆက်ဆောင်ရွက်မယ့် လုပ်ငန်းစဉ်များနဲ့စပ်လျဉ်းတဲ့ ညှိနှိုင်းအစည်းအဝေးကို စီးပွားရေးနှင့် ကူးသန်းရောင်းဝယ်ရေးဝန်ကြီးဌာနနဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန တို့မှ ပြည်ထောင်စုဝန်ကြီးများဦးဆောင်၍ သက်ဆိုင်ရာဝန်ကြီးဌာနများ၊ အသင်းအဖွဲ့များ၊ ပညာရှင်များ၊ ကုန်သွယ်လုပ်ငန်းရှင်များ၊ စိုက်ပျိုးထုတ်လုပ်သူများနဲ့ သြဂုတ်လ ၂၅ ရက်နေ့မှာ ဆွေးနွေးပွဲပြုလုပ်ခဲ့ပြီး လွှတ်တော်ကိုယ်စားလှယ်ကြီးဖြစ်တဲ့ ဒေါ်ချိုချို ကိုယ်တိုင်လည်းပါဝင်တက်ရောက် ဆွေးနွေးခဲ့ပြီးဖြစ်ပါတယ်။ ဒီအစည်းအဝေးမှာ ဆောင်ရွက်ရမယ့်အချက် ၁၀ ချက်ကို ဖော်ထုတ်ရရှိခဲ့ပါတယ်။ အထက်ပါဖော်ထုတ်ချက် များအပေါ်မှာ အခြေခံပြီးတော့မှ ပဲမျိုးစုံတင်ပို့မှုဆိုင်ရာ ပေါင်းစပ်ညှိနှိုင်းရေးအဖွဲ့ကို သက်ဆိုင်ရာ ဝန်ကြီး ဌာနများမှ တာဝန်ရှိပုဂ္ဂိုလ်များ၊ ပညာရှင်များ၊ ကုန်သည်များနဲ့ စက်မှုလုပ်ငန်းရှင်များအသင်းချုပ်နဲ့ မြန်မာနိုင်ငံပဲမျိုးစုံနဲ့ နှမ်းကုန်သည်များအသင်းမှ တာဝန်ရှိသူများ၊ ပဲစိုက်ပျိုးထုတ်လုပ်သူ တောင်သူ များဖြင့် ဖွဲ့စည်းခဲ့ပြီးဖြစ်ပါတယ်။ ဒီအဖွဲ့ဟာ လက်ရှိဖြစ်ပေါ်နေတဲ့အခြေအနေကို ကျော်လွှားနိုင်အောင် ညှိနှိုင်းဆောင်ရွက်သွားမှာ ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ အိန္ဒိယနိုင်ငံသို့ ပဲတင်ပို့မှုနဲ့ပတ်သက်ပြီး ဆွေးနွေး ညှိနှိုင်းမှုများရဲ့ ရလဒ်တစ်ခုအဖြစ် အိန္ဒိယနိုင်ငံက နှစ်နိုင်ငံအကြားတွင်ရှိသော အထူးဆက်ဆံရေးကို ထောက်ရှုပြီး ၂၀၁ရ ခုနှစ်၊ သြဂုတ်လ ၅ ရက်နေ့ မတိုင်မီကာလတွင် ကြိုတင်ငွေပေးချေပြီးဖြစ်တဲ့ ပဲစဉ်းငုံ များရဲ့ သွင်းကုန်ကန်ထရိုက်စာချုပ်များဟာ မြန်မာအစိုးရမှအတည်ပြုထားတဲ့ ကန်ထရိုက်စာချုပ်များနှင့် သက်ဆိုင်ရာဘဏ်များမှ အတည်ပြုထားသော စာရွက်စာတမ်းများရှိမည်ဆိုပါက အိန္ဒိယနိုင်ငံသို့ တင်ပို့ နိုင်အောင် ဖြေလျော့ပေးမယ်လို့ မနေ့က သြဂုတ်လ ၃၀ ရက်နေ့က အိန္ဒိယသံရုံးက ထုတ်ပြန်ကြေညာခဲ့ ပါတယ်။ ဒီဖြေလျော့မှုဟာ ကြိုတင်စာချုပ်ထားပြီးဖြစ်တဲ့ မြန်မာနိုင်ငံမှ ပဲစဉ်းငုံပို့ကုန်များအတွက် အကြပ်အတည်းကို အထိုက်အလျောက် ဖြေရှင်းပေးနိုင်မယ်လို့ ယုံကြည်ပါကြောင်း တင်ပြလိုပါတယ်။ နာယကကြီးခင်ဗျာ။ ပုလဲမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်ခင်စန်းလှိုင်ရဲ့ ကုန်သွယ်မှု လိုငွေပြမှုကို လျှော့ချနိုင်မယ့်နည်းလမ်းတွေကို ပြန်လည်ဆန်းစစ်သင့်တယ်လို့ အကြံပြုလိုပါကြောင်း၊ နိုင်ငံတော်ရဲ့ သွင်းကုန်မူဝါဒမှာ ဇိမ်ခံဆလွန်းကားများတင်သွင်းမှုကို လျှော့ချရန်နှင့် အသား၊ ငါး၊ ပန်းနှင့် သစ်သီးများတင်သွင်းမှုကို ထိန်းချုပ်ဆောင်ရွက်ရန်ကိစ္စနဲ့ပတ်သက်၍ စီးပွားရေးနဲ့ ကူးသန်းရောင်း ဝယ်ရေးဝန်ကြီးဌာနအနေနဲ့ သွင်းကုန်များလျှော့ချနိုင်ရေးကို ကမ္ဘာ့ကုန်သွယ်ရေးအဖွဲ့ရဲ့ သဘောတူညီချက် များနှင့်အညီ အလေးထားသုံးသပ် လုပ်ဆောင်လျက်ရှိပါတယ်။ လွှတ်တော်ကိုယ်စားလှယ်ကြီးများ ဆွေးနွေး ခဲ့သလို မြန်မာနိုင်ငံရဲ့ သွင်းကုန်အမျိုးအစားများဟာ ရင်းနှီးမြှုပ်နှံမှုလုပ်ငန်းများအတွက် ပစ္စည်းများ၊ အခြေခံအဆောက်အအုံ ထူထောင်မှုလုပ်ငန်းသုံးပစ္စည်းများက များနေတာကိုတွေ့ရပါတယ်။ သွင်းကုန် တင်သွင်းမှုမှာ လူစီးမော်တော်ယာဉ်များ တင်သွင်းမှုဟာလည်း များပြားနေတဲ့အတွက် ဒါကိုလျှော့ချနိုင် အောင်လည်း ဆောင်ရွက်လျက်ရှိနေပါတယ်။ ဒါကြောင့် တစ်ပတ်ရစ်မော်တော်ယာဉ်များ တင်သွင်းရမယ့် Model Year သတ်မှတ်ချက်ကို အခါအားလျော်စွာပြင်ဆင်ခဲ့ပြီး လက်ဝဲဘက် စတီယာရင်တိုင်ပါယာဉ် များသာ တင်သွင်းနိုင်ရန် ပြောင်းလဲသတ်မှတ်ခဲ့မှုကြောင့် ၂၀၁၇-၂၀၁၈ ဘဏ္ဍာရေးနှစ် သြဂုတ်လ ၁၈ ရက် နေ့အထိ လူစီးမော်တော်ယာဉ်လျှောက်ထားမှု ၉၃၂၆ စီး၊ တန်ဖိုးအမေရိကန်ဒေါ်လာ ၁၂၃.၄၅ သန်းသို့ လျော့ကျလာခဲ့ပါတယ်။ ဒီအရေအတွက်ဟာ ၂၀၁၆-၂၀၁ရ ခုနှစ် ဘဏ္ဍာနှစ်ကာလတိုထက် ၅၂၉၁ စီးမျှ လျော့နည်းကျဆင်းခဲ့တာကို တွေ့ရှိရပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာန ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုလွှတ်တော် ကိုယ်စားလှယ်ကြီးများအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံပါစေကြောင်း ရှေးဦးမေတ္တာ ပို့သအပ်ပါတယ်။ ပညာရေးဝန်ကြီးဌာနမှ ဒုတိယဝန်ကြီး ကျွန်တော် ဦးဝင်းမော်ထွန်းက ၂၀၁၆-၂၀၁ရ ဘဏ္ဍာနှစ်၊ အမျိုးသား စီမံကိန်း နှစ်ပတ်လည်အစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁၀/၂၀၁၇)ပါ ပညာရေးကဏ္ဍနှင့်ပတ်သက်ပြီး လွှတ်တော်ကိုယ်စားလှယ် ကြီးများ ဆွေးနွေးချက်အပေါ် ပြန်လည်တင်ပြ ဆွေးနွေးမှာဖြစ်ပါတယ်။ ကျွန်တော့အနေနဲ့ တင်ပြစရာ တစ်ချက်ပဲရှိပါတယ်။ ဒီတစ်ချက်ကတော့ ကျွန်တော်တို့ မန္တလေးတိုင်း ပြင်ဦးလွင်မဲဆန္ဒနယ်မှ လွှတ်တော် ကိုယ်စားလှယ်ကြီးဒေါက်တာအောင်ခင်ရဲ့ ပညာရေးကဏ္ဍဆွေးနွေးချက်မှာ ကျွန်တော်တို့ ကျောင်းသားဦးရေ ဖော်ပြချက် ပြန်လည်စိစစ်ပေးဖို့ ဆွေးနွေးသွားတာ တွေ့ရှိရပါတယ်။ ကျွန်တော်တို့ ပြန်လည် စိစစ်တဲ့အခါမှာ အစီရင်ခံစာ စာမျက်နှာ(၈) ဒီရေတွက်ပုံစာတိုင်မှာ ပညာရေးအခြေခံကျောင်းသားများ အတွက် ကိန်းဂဏန်း သည် ရေတွက်ပုံကျောင်းဆိုရင်ဦးရေ၊ ကျောင်းသားဆိုရင်ဦးရေ(ထောင်ပေါင်း)၊ ဆရာ၊ ဆရာမဆိုရင်ဦးရေ မှန်ပါတယ်။ ကိုယ်စားလှယ်တော်ကြီး မေးမြန်းတဲ့ ပုဂ္ဂလိကကဏ္ဍမှာတော့ ကျောင်းဆိုရင်ဦးရေ၊ ကျောင်းသား ဆိုရင်ဦးရေသာ ဖြစ်ရပါမယ်။ ထောင်ပေါင်းစကားသည် စကားဖြစ်ပါကြောင်း တင်ပြအပ်ပါတယ်။ ထိုနည်း တူစွာ ပညာရေးအဆင့်မြင့်ပညာကဏ္ဍမှာ ကျောင်းဆိုရင် ရေတွက်ပုံဦးရေ၊ ကျောင်းသားသည် ရေတွက်ပုံ ဦးရေသာဖြစ်ပါတယ်။ ထောင်ပေါင်းစကားရပ်သည် စကားပိုဖြစ်ပါကြောင်း ရိုသေစွာတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဆောက်လုပ်ရေးဝန်ကြီးဌာန ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များနှင့် ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းအပ် ပါတယ်ခင်ဗျာ။ ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်းနှစ်ပတ်လည် အစီရင်ခံစာအပေါ် ပြည်သူ့ ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၁၀/၂၀၁၇) နှင့်စပ်လျဉ်း၍ သီးခြားတင်ပြရန်မရှိသော်လည်းပဲ ဆောက်လုပ်ရေးဝန်ကြီးဌာနတွင် အသစ်ဖွဲ့စည်းခဲ့တဲ့ ကျေးလက်လမ်းဖွံ့ဖြိုးရေးဦးစီးဌာနရဲ့ အကောင်အထည်ဖော်ဆောင်ရွက်သွားမယ့် စီမံကိန်းရေးဆွဲရေးဆိုင်ရာ ကိစ္စရပ်များနှင့်ပတ်သက်ပြီး အကျဉ်းချုပ် ရှင်းလင်းတင်ပြခွင့်ပြုပါခင်ဗျာ။ လေးစားအပ်ပါသော နာယကကြီးခင်ဗျား။ ဆောက်လုပ်ရေးဝန်ကြီးဌာနရဲ့ ကျေးလက်လမ်းဖွံ့ဖြိုးရေး ဦးစီးဌာနကို ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၁၄/၂၀၁၇) ဆုံးဖြတ်ချက်အရ ၂၀၁ရ ခုနှစ်၊ ဇူလိုင်လ ၂၁ ရက်နေ့မှာ ဖွဲ့စည်းခဲ့ပါတယ်။ ကျေးလက်လမ်းဖွံ့ဖြိုးရေးဦးစီးဌာနအနေနဲ့ ကျေးလက်လမ်း/ တံတားများ ဖွံ့ဖြိုးတိုးတက်ပြီး ရေရှည်တည်တံ့အောင် ဆောင်ရွက်ပေးရန်၊ ကျေးလက်နေပြည်သူများရဲ့ လူမှုစီးပွားဘဝဖွံ့ဖြိုးတိုးတက်စေရန်ဆိုတဲ့ မူဝါဒများကိုချမှတ်ပြီး ဆောင်ရွက်လျက်ရှိပါတယ်။ မြန်မာနိုင်ငံဟာ စိုက်ပျိုးရေးကိုအခြေခံပြီးတော့ စီးပွားရေးဖွံ့ဖြိုးတိုးတက်အောင် ဆောင်ရွက်နေတဲ့ နိုင်ငံဖြစ်တာနဲ့အညီ စိုက်ပျိုးရေးထွက်ကုန်တွေကို ဈေးကွက်ကို ိုအတွင်းမှာ ဈေးသက်သက် သာသာရောက်ရှိဖို့ဟာ အင်မတန်အရေးကြီးပါတယ်ခင်ဗျာ။ ဒါကြောင့်မို့လို့ ကျေးလက်နေပြည်သူများရဲ့ ပညာရေး၊ ကျန်းမာရေး၊ လူမှုရေးကိစ္စရပ်များမှာ ကျေးလက်လမ်းကွန်ရက်များအသုံးပြုပြီး အမြန်ဆုံး ဆက်သွယ်သွားလာနိုင်ရေး၊ အမျိုးသားပို့ဆောင်ရေးစီမံကိန်းကို အထောက်အကူပြုရေးနဲ့ ၂၀၃၀ ခုနှစ်မှာ မြန်မာနိုင်ငံ၏ ကျေးရွာတွေအားလုံး ရာသီမရွေးသွားလာနိုင်တဲ့ ကျေးလက်လမ်းတွေ ဖြစ်ပေါ်လာရေးတို့ကို ရည်ရွယ်ပြီးတော့ အကောင်အထည်ဖော်ဆောင်ရွက်သွားမှာ ဖြစ်ပါတယ်။ လက်ရှိအခြေအနေအရ မြန်မာတစ်နိုင်ငံလုံးမှာ ကျေးလက်လမ်းဖွံ့ဖြိုးရေးဦးစီးဌာနအနေနဲ့ လမ်းမိုင် ပေါင်း ၅၀၈၇၄ မိုင်၊ ယာယီတံတားပေါင်း ၂၄၂၄၁ စင်းကို တာဝန်ယူဆောင်ရွက်သွားရမှာ ဖြစ်ပြီးတော့ ၎င်းလမ်းမိုင်များအနက်မှာ ကတ္တရာလမ်းဖြစ်ပြီးထားတဲ့ Paved Road အနေနဲ့က ၃၀၁၆ မိုင် ၆ ရာခိုင်နှုန်းပဲ ရှိပါသေးတယ်ခင်ဗျာ။ ဒါကြောင့်မို့လို့ ကျေးလက်လမ်းများရဲ့ လွှမ်းခြုံနိုင်တဲ့ အခြေအနေကို ကြည့်မယ် ဆိုရင်တော့ ကျေးရွာတွေအားလုံးရဲ့ ၂၈ ရာခိုင်နှုန်းကိုပဲ ကျွန်တော်တို့ အဓိကလမ်းမကြီးတွေနဲ့ ချိတ်ဆက် အသုံးပြုပေးနိုင်ပြီးတော့ ၃၀ ရာခိုင်နှုန်းကတော့ အမာခံလမ်းအဆင့်လောက်ပဲ ရောက်ရှိပါသေးတယ်။ ဒါကြောင့် မို့လို့ ဒီအမာခံလမ်းအဆင့် ရာသီမရွေးသွားလာနိုင်တဲ့ လမ်းမရှိသေးတဲ့ ရွာတွေက ရွာပေါင်း ၂၈၅၆၅ ရွာနဲ့ လူဦးရေ ၁၄ သန်းအတွက်ကို ကျွန်တော်တို့ ကျေးလက်လမ်းတွေ မဖြစ်မနေ အမြန်ဆုံး ဆောင်ရွက်ပေး သွားရမှာ ဖြစ်ပါတယ်ခင်ဗျာ။ လေးစားအပ်ပါသော နာယကကြီးခင်ဗျား။ ဒီနေရာမှာ ဆောက်လုပ်ရေးဝန်ကြီးဌာနရဲ့ ကျွန်တော်တို့ ဒီ Vision ၂၀၃၀ ခုနှစ်အနေနဲ့ ကျေးလက်လမ်းတွေအားလုံးကို ၂၀၃၀ ခုနှစ်မှာ ရာသီမရွေးသွားလာနိုင်ဖို့ အတွက် ရည်ရွယ်ပြီးတော့ ကျွန်တော်တို့ ဆောင်ရွက်သွားမှာဖြစ်ပါတယ်။ ဒီလိုနေရာမှာလည်းပဲ ဒီ Vision ၂၀၃၀ ခုနှစ်အနေနဲ့ ကျွန်တော်တို့က ကျေးလက်လမ်းတွေအားလုံး Class A, B, C ဆိုပြီးတော့ ၃ ခု ခွဲလိုက်ပါတယ်ခင်ဗျာ။ ဒီနေရာမှာ Class A ကတော့ လာမယ့် ၂၀၂၁ ခုနှစ်၊ မတ်လမတိုင်ခင်မှာ ကတ္တရာ လမ်းအဆင့် ဆောင်ရွက်ပေးနိုင်မယ့်လမ်းတွေကို Class A ဆိုပြီးတော့ ကျွန်တော်တို့က သတ်မှတ်လိုက် ပါတယ်။ Class B ကတော့ ၂၀၂၁ ခုနှစ်၊ မတ်လမတိုင်ခင်မှာ ရာသီမရွေးသွားလာနိုင်တဲ့ အမာခံလမ်းအဆင့် ရောက်ရှိအောင် ဆောင်ရွက်ပေးနိုင်မယ့်လမ်းများလို့ သတ်မှတ်ပါတယ်။ ဒီ Class B တွေက ၂၀၂၅ ခုနှစ် ကျလို့ရှိရင် ကျွန်တော်တို့က Class A အဆင့် ကတ္တရာလမ်းအဆင့် ဆောင်ရွက်ပေးသွားနိုင်မယ့် လမ်းများ ဖြစ်ပါတယ်။ Class C ကတော့ ၂၀၂၁ ခုနှစ်မှာ ကျွန်တော်တို့ မြေကြီးလမ်းအဆင့်ပဲ ထားရှိပြီးတော့ ၂၀၂၅ ခုနှစ်မှာအမာခံလမ်း၊ ၂၀၃၀ ခုနှစ်ကျတော့ တချို့ကတ္တရာလမ်း၊ တချို့ကွန်ကရစ်လမ်း စသည်ဖြင့် အဲလိုပြောင်းလဲပေးသွားမယ့် Vision ၂၀၃၀ ခုနှစ်စီမံချက်ကို ကျွန်တော်တို့က အခုလာမယ့်အပတ်မှာ တိုင်းဒေသကြီးနဲ့ ပြည်နယ်အစိုးရအဖွဲ့များထံသို့ ကျွန်တော်တို့ ပေးပို့လိုက်မှာဖြစ်ပါတယ်။ ဒီတိုင်းဒေသကြီးနဲ့ ပြည်နယ်အစိုးရအဖွဲ့များက သက်ဆိုင်ရာ ပြည်သူ့လွှတ်တော်ကိုယ်စားလှယ်များ၊ အမျိုးသား လွှတ်တော်ကိုယ်စားလှယ်များ၊ တိုင်းဒေသကြီးနဲ့ ပြည်နယ်လွှတ်တော်ကိုယ်စားလှယ်များနဲ့ ဆွေးနွေးပြီး တော့မှ ဒီ A, B, C ကို ပြန်လည်ပြီးတော့မှ သတ်မှတ်ပြီးတော့ ကျွန်တော်တို့ ဆောက်လုပ်ရေးဝန်ကြီး ဌာနကို ပြန်လည်ပေးပို့ရမှာဖြစ်ပါတယ်။ ဒီလိုပေးပို့လာတဲ့ အမျိုးအစားသတ်မှတ်ပေးတဲ့ A, B, C Class ကို ကျွန်တော်တို့ ပြည်ထောင်စုအစိုးရအဖွဲ့ကို တင်ပြပြီးတော့ အတည်ပြုချက်ရတယ်ဆိုရင်တော့ ဒါကို စီမံချက် စာအုပ်များကို ပြည်သူ့လွှတ်တော်၊ အမျိုးသားလွှတ်တော် ကိုယ်စားလှယ်များအားလုံးထံကိုရောက်အောင် ပေးပို့ပြီးတော့မှ ဆောင်ရွက်အကောင်အထည်ဖော်သွားမှာ ဖြစ်ပါတယ်ခင်ဗျာ။ လေးစားအပ်ပါသော နာယကကြီးခင်ဗျား။ ကျွန်တော်တို့ ဆောက်လုပ်ရေးဝန်ကြီးဌာန၊ ကျေးလက်လမ်း ဖွံ့ဖြိုးရေးဦးစီးဌာနအနေနဲ့ ကျေးလက်လမ်းလုပ်ငန်းတွေကို အရှိန်အဟုန်နဲ့ ဆောင်ရွက်တဲ့အခါမှာ ဖြစ်ပေါ် လေ့ရှိတဲ့ မြေယာပြဿနာများကို ကိုယ်စားလှယ်တော်ကြီးများအနေနဲ့ ဝိုင်းဝန်းညှိနှိုင်း ဖြေရှင်းပေးကြဖို့နဲ့ ကျေးလက်လမ်းအဆင့် A, B, C ရွေးချယ်လျာထားရာမှာလည်း သက်ဆိုင်ရာ တိုင်းဒေသကြီး/ ပြည်နယ် အစိုးရအဖွဲ့နဲ့အတူ ကိုယ်စားလှယ်တော်ကြီးများမှ ပါဝင်ရွေးချယ်အတည်ပြုပေးကြဖို့နဲ့ ကျေးလက်လမ်း/ တံတားတွေအားလုံး ရေရှည်တည်တံ့ ကောင်းမွန်စေရေးအတွက် အားလုံးဝိုင်းဝန်း ထိန်းသိမ်းစောင့်ရှောက် ပေးကြဖို့တင်ပြရင်း နိဂုံးချုပ်အပ်ပါတယ်ခင်ဗျာ။ ကျေးဇူးတင်ပါတယ်ခင်ဗျား။</speech>
<speech type="speaker">မြန်မာနိုင်ငံတော်ဗဟိုဘဏ် ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="36">ဦးစိုးမင်း(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ကိုယ်စားလှယ်တော်ကြီးများ၊ ဧည့်သည်တော်ကြီးများ စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံတော်မူကြပါစေ။ ၂၀၁၆-၂၀၁ရ ဘဏ္ဍာရေးနှစ် အမျိုးသားစီမံကိန်း နှစ်ပတ်လည်အစီရင်ခံစာနဲ့ စပ်လျဉ်းပြီးတော့ ကဏ္ဍအလိုက် တိုးတက်မှုမှာ ငွေရေးကြေးရေးကဏ္ဍရဲ့ အကောင်အထည်ဖော်နိုင်မှုဟာ ၁၄၃ ရာခိုင်နှုန်းရှိပြီး တိုးတက်မှု၊ ပြောင်းလဲမှုကတော့ ၃၄ ရာခိုင်နှုန်းရှိတာ ဖော်ပြထားတာကို တွေ့ရှိရပါတယ်။ လွှတ်တော် ကိုယ်စားလှယ်များအနေနဲ့ ငွေကြေးဖောင်းပွမှုနဲ့ ငွေလဲလှယ်နှုန်းအပေါ်မှာ မနေ့က ဆွေးနွေးသွားတာကို တွေ့ရှိရပါတယ်။ မြန်မာနိုင်ငံအတွင်းမှာရှိတဲ့ အမေရိကန်ဒေါ်လာ လဲလှယ်နှုန်းဟာ ၂၀၁၇၊ မတ်လမှာ ၁,၃၆၀ ပတ်ဝန်းကျင်ရှိတဲ့အတွက် ၂၀၁၆-၂၀၁ရ ဘဏ္ဍာရေးနှစ်အတွင်းမှာ နိုင်ငံခြားငွေ လဲလှယ်နှုန်းဟာ ၁၂ ရာခိုင်နှုန်း ကျဆင်းခဲ့ပါတယ်။ ၂၀၁ရ ခုနှစ်၊ ဇူလိုင်လမှာတော့ ၁,၃၆၂ ၀န်းကျင် ရှိတဲ့အတွက် ဒီနှစ်အတွင်းမှာ ၀.၂၂ ရာခိုင်နှုန်းပဲ လျော့နည်းတာကို တွေ့ရှိရမှာဖြစ်ပါတယ်။ ငွေဖောင်းပွမှုနှုန်း တစ်ဖြေးဖြေး ကျဆင်း လာတာနဲ့အမျှ ငွေလဲလှယ်နှုန်းလည်း တည်ငြိမ်လာတာကို တွေ့ရှိရမှာ ဖြစ်ပါတယ်။ မြန်မာနိုင်ငံရဲ့ ငွေကြေး ဖောင်းပွမှုနှုန်းနဲ့ ပတ်သက်ပြီးတော့ ၂၀၁၂ ခုနှစ်ကို အခြေခံနှစ်အနေနဲ့ တွက်ချက်မယ်ဆိုလို့ရှိရင် ၂၀၁၅၂၀၁၆ ခုနှစ်မှာ ငွေကြေးဖောင်းပွမှုနှုန်းဟာ ၉.၉၉ ရာခိုင်နှုန်းရှိပြီးတော့ ၂၀၁၆-၂၀၁ရ မှာ ၆.၈၁ ရာခိုင်နှုန်း ရှိပါတယ်။ ပျမ်းမျှအားဖြင့် ၂၀၁ရ ခုနှစ်၊ ဇူလိုင်လမှာဆိုရင် ပျမ်းမျှ ငွေကြေးဖောင်းပွမှုနှုန်းဟာ ၄.၉၁ ရာခိုင် နှုန်းဖြစ်တဲ့အတွက် ငွေကြေးဖောင်းပွမှုနှုန်း တည်ငြိမ်ကျဆင်း လာတာကို တွေ့ရှိရမှာဖြစ်ပါတယ်။ ပြည်တွင်းဈေးနှုန်းတည်ငြိမ်ရေးဟာ မြန်မာနိုင်ငံတော် ဗဟိုဘဏ်ရဲ့ အဓိကရည်မှန်းချက်ဖြစ်တဲ့ အတွက် စီးပွားရေးစနစ်အတွင်းမှာ သင့်တင့်တဲ့ ငွေကြေးပမာဏတွေရှိဖို့ မြန်မာနိုင်ငံတော်ဗဟိုဘဏ်ဟာ သီးသန့်ငွေကြေးပမာဏ ရည်မှန်းချက် သတ်မှတ်ထားရှိတဲ့ ငွေကြေးမူဝါဒ ချမှတ်ဆောင်ရွက်လျက်ရှိပါတယ်။ စီးပွားရေးစနစ်အတွင်းမှာရှိတဲ့ ပိုလျှံတဲ့ ငွေကြေးတွေကို တွက်ချက်ပြီးတော့ အပ်ငွေ လေလံခေါ်ယူတဲ့စနစ်ကို ပျမ်းမျှအားဖြင့် တစ်ကြိမ်မှာ ၃၄၃ ဘီလီယံကို နုတ်သိမ်းနိုင်ခဲ့ပါတယ်။ ၂၀၁၇၊ ဇူလိုင်လအထိ (၈)ကြိမ် ကျွန်တော်တို့ အပ်ငွေလေလံခေါ်ယူခဲ့ပြီးတော့ တစ်ကြိမ်ကို ပျမ်းမျှ ၄၄၅ ဘီလီယံခန့် နုတ်သိမ်းနိုင်ခဲ့ပါတယ်။ မြန်မာနိုင်ငံတော် ဗဟိုဘဏ်အနေနဲ့ အစိုးရလိုငွေကို ဗဟိုဘဏ်ကနေ ဖြည့်ဆည်းတဲ့ကိစ္စတွေကို တစ်ဖြေးဖြေး လျှော့ချသွားရန် ဆောင်ရွက်တဲ့နေရာမှာ စီမံကိန်းနဲ့ ဘဏ္ဍာရေး ဝန်ကြီးဌာနနဲ့ ညှိနှိုင်းဆောင်ရွက်လျက် ရှိပြီးတော့ ၂၀၁၆-၂၀၁ရ ဘဏ္ဍာရေးနှစ်အတွင်းမှာ အစိုးရလိုငွေရဲ့ ၄၀ ရာခိုင်နှုန်းကိုသာ မြန်မာနိုင်ငံတော် ဗဟိုဘဏ်က ဖြည့်ဆည်းဖို့ စီစဉ်ဆောင်ရွက်ပြီး ၂၀၁၇-၂၀၁၈ မှာဆိုလို့ရှိရင် ၄၀ ရာခိုင်နှုန်းအောက် ထားရှိဖို့ အတွက် စီစဉ်ဆောင်ရွက်လျက်ရှိပါတယ်။ ထို့အပြင် ငွေကြေးဖောင်းပွမှု တည်ငြိမ်ရေးအတွက် စီမံကိန်းနဲ့ ဘဏ္ဍာရေးဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာန၊ မြန်မာနိုင်ငံတော် ဗဟိုဘဏ် တို့နှင့် ပုံမှန်အစည်းအဝေး ကျင်းပပြီးတော့ မိမိနိုင်ငံနဲ့ လိုက်လျောညီထွေဖြစ်မယ့် ငွေကြေးမူဝါဒ၊ ဘဏ္ဍာရေး မူဝါဒ၊ ကုန်သွယ်ရေးမူဝါဒများ ပေါင်းစပ်ညှိနှိုင်း ချမှတ်ဆောင်ရွက်လျက်ရှိပါတယ်။ မြန်မာနိုင်ငံအနေနဲ့ ဘက်စုံဖွံ့ဖြိုးတိုးတက်ရေးကို ဦးတည်ဆောင်ရွက်နေတဲ့ ကာလဖြစ်တဲ့အတွက် ဦးစားပေးကဏ္ဍများမှာ အသုံး စရိတ်အများအပြား ကျခံသုံးစွဲရန်လိုအပ်ချက်အရ ငွေကြေးဖောင်းပွမှုကတော့ အထိုက်အလျောက်ရှိမယ် ဖြစ်သော်လည်း ငွေကြေးတည်ငြိမ်မှု ရှိစေရန်အတွက် မြန်မာနိုင်ငံတော်ဗဟိုဘဏ်နဲ့ အစိုးရဝန်ကြီးဌာနများ အကြား ဆက်လက်ပေါင်းစပ်ညှိနှိုင်း ဆောင်ရွက်သွားမည်ဖြစ်ပါကြောင်း လေးစားစွာ ရှင်းလင်းတင်ပြအပ် ပါတယ်။</speech>
<speech type="speaker">နောက်ဆုံးအနေနဲ့ စီမံကိန်းနှင့်ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုအဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီး များအားလုံးမင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ် အမျိုးသားစီမံကိန်းနှစ်ပတ်လည်အစီရင်ခံစာအပေါ် ပြည်သူ့ ငွေစာရင်းပူးပေါင်းကော်မတီရဲ့ အကြံပြုချက်များ၊ လွှတ်တော်ကိုယ်စားလှယ်များ၏ ဆွေးနွေးချက်များဟာ စီမံကိန်းနှင့်ပတ်သက်၍ စီမံကိန်းအစီရင်ခံစာ၏ အရည်အသွေး ပိုမိုကောင်းမွန်းစေရေးအတွက် အပြုသဘော ဆောင်တဲ့ အကြံပြုချက်များဖြစ်ပါသဖြင့် အလေးထားကြိုဆိုအပ်ပါကြောင်း ပထမဦးစွာတင်ပြလိုပါတယ်။ ပြည်ထောင်စုအစိုးရအဖွဲ့အနေနဲ့ နိုင်ငံတော်ရဲ့စီးပွားရေးဖွံ့ဖြိုးတိုးတက်စေရန် စီးပွားရေးမူဝါဒ ၁၂ ရပ် ကိုချမှတ်ထားပြီး မူဝါဒတစ်ရပ်ချင်းအလိုက်မှာလည်း ဦးစားပေးအစီအစဉ်များချမှတ်၍ အကောင်အထည် ဖော်ဆောင်ရွက်လျက်ရှိပါတယ်။ ယင်းသို့ဆောင်ရွက်ရာမှာ ချက်ချင်းလက်ငင်းဆောင်ရွက်နိုင်တဲ့ကိစ္စများ ရှိသကဲ့သို့ ေါင်းစပ်ညှိနှိုင်း ဆောင်ရွက်ရမည့်ကိစ္စရပ်များလည်း ပါရှိပါတယ်။ ထို့အပြင် မိမိ နိုင်ငံအစီအစဉ်ဖြင့် ဆောင်ရွက်နိုင်မည့်ကိစ္စရပ်များရှိသကဲ့သို့ နိုင်ငံတကာနှင့် ချိတ်ဆက်ပေါင်းစပ်ပြီးတော့ ဆောင်ရွက်ရမည့် ကိစ္စရပ်များလည်းပါရှိပါတယ်။ ယခုအခါမှာ စီမံကိန်းနှင့်ဘဏ္ဍာရေးဝန်ကြီးဌာနအောက်မှာ စီမံကိန်းစိစစ်ရေးနှင့် တိုးတက်မှုအစီရင်ခံရေးဦးစီးဌာနကို ပြန်လည်ဖွဲ့စည်းထားပြီး ၎င်းဌာနကိုလည်း စီမံကိန်းများကို ကွင်းဆင်းစိစစ်နိုင်ဖို့နှင့် တိုးတက်မှုအစီရင်ခံမှုတို့ကို တာဝန်ပေးအပ်ထားပါတယ်။ သို့ဖြစ်ရာ စီမံကိန်းများ အောင်မြင်ရေးအတွက် နိုင်ငံတော်အပိုင်းမှသာမက ပုဂ္ဂလိကကဏ္ဍအပါအဝင် ကုန်ထုတ်လုပ်မှု ကွင်းဆက်အတွင်း ပါဝင်ဆောင်ရွက်လျက်ရှိသူများအားလုံး တက်ညီလက်ညီ ဝိုင်းဝန်းပါဝင် ဆောင်ရွက် နိုင်ပါက စီမံကိန်းများပိုမိုထိရောက်စွာ အကောင်အထည်ဖော်နိုင်မှာဖြစ်ပြီး ရလဒ်ကောင်းများလည်း ရရှိ လာမှာဖြစ်ပါတယ်။ နိုင်ငံတော်စီးပွားရေးဖွံ့ဖြိုးတိုးတက်ရေး၊ မေခရိုစီးပွားရေး တည်ငြိမ်စေရေးနှင့် နိုင်ငံတကာက ပေးအပ်သည့် ဖွံ့ဖြိုးမှုအကူအညီများကို ပြည်သူများအတွက် ထိရောက်အကျိုးရှိစွာ ခွဲဝေအသုံးချနိုင်ရေး တို့အတွက် ပြည်ထောင်စုအစိုးရအဖွဲ့၊ စီးပွားရေးရာ ကော်မတီနှင့် ဖွံ့ဖြိုးမှုအကူအညီများညှိနှိုင်းရေးအဖွဲ့၊ ပုဂ္ဂလိကကဏ္ဍဖွံ့ဖြိုးတိုးတက်ရေးကော်မတီစသည်တို့ကို ဖွဲ့စည်းထားရှိဆောင်ရွက်လျက်ရှိပါတယ်။ ဒုတိယ သမ္မတဦးဆောင်တဲ့ ပုဂ္ဂလိကကဏ္ဍ ဖွံ့ဖြိုးတိုးတက်ရေးကော်မတီဟာ မြန်မာနိုင်ငံကုန်သည်ကြီးနှင့် စက်မှု လက်မှုလုပ်ငန်းရှင်များ အသင်းချုပ်နှင့် လစဉ်တွေ့ဆုံပြီးတော့ ညှိနှိုင်းပေါင်းစပ် ဆောင်ရွက်ပေးလျက် ရှိသကဲ့သို့ ပုဂ္ဂလိကကဏ္ဍ ဖွံ့ဖြိုးတိုးတက်ရေးကော်မတီကို အထောက်အကူပြုရန် ဖွဲ့စည်းထားတဲ့ လုပ်ငန်း ကော်မတီ (၅)ခုတို့ကလည်းပဲ လုပ်ငန်းရှင်များနှင့်ထိတွေ့ပြီးတော့ ပေါင်းစပ်ညှိနှိုင်း ဆောင်ရွက်ပေးလျက် ရှိပါတယ်။ စာရင်းဇယားအချက်အလက်များ ရယူရာမှာ အခြေခံစာရင်းပြုဌာနများနှင့် တိုက်ရိုက်ချိတ်ဆက် ရယူဆောင်ရွက်လျက်ရှိတဲ့အပြင် ဝန်ကြီးဌာနများက ထုတ်ပြန်ထားတဲ့ စစ်တမ်းများမှလည်း ရယူဆောင်ရွက် လျက်ရှိပါတယ်။ အခြားလိုအပ်ချက်များရှိလာပါက အကြောင်းအရာပေါ်မူတည်ပြီးတော့ အထူးပြုလေ့လာ ခြင်းဖြစ်တဲ့ Case Study များကိုလည်း ပြုလုပ်ဆောင်ရွက်လျက်ရှိပါတယ်။ ရင်းနှီးမြှုပ်နှံမှုဆိုင်ရာဥပဒေ၊ စည်းမျဉ်း၊ လုပ်ထုံးလုပ်နည်းများကို ဖြေလျော့ပေးခဲ့ပြီးတော့ နိုင်ငံခြားကုမ္ပဏီများ၊ ပြည်တွင်းမှာရင်းနှီး မြှုပ်နှံမှုပြုလုပ်ရာမှာ လွယ်ကူချောမွေ့စေရန် ဆောင်ရွက်ပေးလျက်ရှိသဖြင့် ကမ္ဘာ့ဘဏ်ရဲ့ Doing Business အဆင့် သတ်မှတ်မှုမှာ ၂၀၁၅ မှာ အဆင့် ၁၇၇၊ ၂၀၁၆ မှာ ၁၇၁ နှင့် ၂၀၁ရ မှာ အဆင့် ၁၇၀ သို့ တက်လာ သည်ကို တွေ့နိုင်မှာဖြစ်ပါတယ်။ နာယကကြီးခင်ဗျား။ သို့ပါသော်လည်း ကျွန်တော်တို့ ဆက်လက်ဆောင်ရွက်ပေးရန် လုပ်ငန်း များလည်း များစွာကျန်ရှိဦးမှာဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာမှာ ဖော်ပြ ထားသကဲ့သို့ ပို့ကုန်မြှင့်တင်ရေး၊ သွင်းကုန်အစားထိုးလုပ်ငန်းများ အားပေးမြှင့်တင်ရေး၊ SME လုပ်ငန်းများ ဖွံ့ဖြိုးတိုးတက်ရေးတို့ကိုလည်း ပြည်ထောင်စုအစိုးရအဖွဲ့ အနေနဲ့ သက်ဆိုင်ရာဝန်ကြီးဌာနများသို့ တွန်းအားပေးကြပ်မတ်ဆောင်ရွက်လျက်ရှိပါတယ်။ လွှတ်တော်ကိုယ်စားလှယ် ဒေါ်ခင်စန်းလှိုင် ဆွေးနွေး ထားသည့် ဇိမ်ခံဆလွန်းကားများ တင်သွင်းမှုထိန်းချုပ်ရေးနှင့် ပတ်သက်ပြီးတော့ စီမံကိန်းနှင့်ဘဏ္ဍာရေး ဝန်ကြီးဌာနအနေနဲ့ အခွန်အကောက်နည်းလမ်းနဲ့ ထိန်းချုပ်လျက်ရှိပါတယ်။ ဥပမာအားဖြင့် ၂၀၁ရ ဥပဒေ မှာပါတဲ့အတိုင်း ၄၀၀၀ cc အထိ ဆိုရင် ၃၀ ရာခိုင်နှုန်းနှင့် ၄၀၀၀ cc အထက်ကိုတော့ ၅၀ ရာခိုင်နှုန်းအထိ ကောက်ခံရန်သတ်မှတ်ထားတာကို တွေ့ရမှာ ဖြစ်ပါတယ်။ ဒါ့အပြင် ကုန်သွယ်လုပ်ငန်းခွန် ၅ ရာခိုင်နှုန်း ကိုလည်း ထပ်မံကောက်ခံမှာဖြစ်ပါတယ်။ လွှတ်တော်ကိုယ်စားလှယ် ဦးရန်လင်း၏ ဆွေးနွေးချက်ဖြစ်တဲ့ စပါးအပြင် အခြားသီးနှံများကို ငွေချေးပေးရေးနှင့်ပတ်သက်ပြီးတော့ ၁ ဧကကို ၁ သိန်းခွဲအထိ တိုးမြှင့်ချေးပေးနိုင်ခြင်းမရှိသေးသော်လည်းပဲ။ ၂၀၁၆-၂၀၁ရ မှာ ၁ ဧက အထိ ကျပ် ၂ သောင်းသာ ချေးပေးနိုင်ခဲ့ရာမှ ၂၀၁၇-၂၀၁၈ ကစပြီးတော့ ၁ ဧက ကို ၁ ဧက ၅ သောင်းအထိ တိုးမြှင့်ထုတ်ချေးပေးလျက် ရှိပါတယ်။ ကရင်ပြည်နယ်၊ သံတောင်ကြီးမြို့နယ် အတွင်းမှာစိုက်ပျိုးတဲ့ ဖာလာသီးနှံအတွက် ငွေထုတ်ချေးပေးနိုင်မည့်နည်းလမ်းများကို ရှာဖွေဆောင်ရွက်လျက် ရှိသည့်နည်းတူ ရွာငံကော်ဖီကဲ့သို့သော ဒေသအလိုက်ပို့ကုန်အလားအလာရှိတဲ့ သီးနှံအမယ်များကို ရွေးချယ်၍ ငွေထုတ်ချေးနိုင်မည့်နည်းလမ်းများကို သုံးသပ်ရှာဖွေဆောင်ရွက်မှာဖြစ်ပါတယ်။ လွှတ်တော်ကိုယ်စားလှယ် ဦးခင်ချိုရဲ့ဆွေးနွေးတဲ့ နိုင်ငံပိုင်ကဏ္ဍရင်းနှီးမြှုပ်နှံမှုမှာ အရှုံးဖြစ်ပေါ်နေလို့ ပိတ်သိမ်းသင့်တဲ့ စက်ရုံအလုပ်ရုံ များ တစ်ခုချင်းစီရဲ့ အခြေအနေကို စစ်ဆေးရန်နှင့်ပတ်သက်ပြီးတော့ လွှတ်တော်ကိုယ်စားလှယ်များ၊ ဌာန ဆိုင်ရာများပါဝင်တဲ့အဖွဲ့များ ဖွဲ့ပြီးတော့ ကွင်းဆင်းစစ်ဆေး သုံးသပ်ရန်ကိုလည်း စီစဉ်ဆောင်ရွက်လျက် ရှိပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ သို့ဖြစ်ပါ၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ (၁၀/၂၀၁၇)ပါ အကြံပြုချက်များ၊ လွှတ်တော် ကိုယ်စားလှယ်များ၏ ဆွေးနွေးချက်များအပေါ်မှာ အလေးထားပြီး လာမည့်နှစ်များမှာ ပိုမိုပြည့်စုံကောင်းမွန်တဲ့ အစီရင်ခံစာဖြစ်လာစေရန် ပြည်ထောင်စုအဆင့်ဌာန၊ အဖွဲ့အစည်းများအားလုံး၊ တိုင်းဒေသကြီး၊ ပြည်နယ် အစိုးရအဖွဲ့အားလုံးနှင့် ပေါင်းစပ်ညှိနှိုင်းဆောင်ရွက်သွားမည်ဖြစ်ကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါအစီရင်ခံစာ(၁၀/၂၀၁၇)ကို လွှတ်တော်က သဘောတူလက်ခံရန် ပြည်သူ့ငွေစာရင်း ပူးပေါင်းကော်မတီက အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁၀/၂၀၁၇)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်းကော်မတီက အဆိုတင်သွင်းဖို့ ဖြစ်ပါတယ်။</speech>
<speech><mp id="1434">ဦးမာန်လောမောင်း(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော်နာယက၊ ပြည်သူ့လွှတ်တော်ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်များခင်ဗျား။ ကျွန်တော်ကတော့ ချင်းပြည်နယ် အမှတ်(၈) မင်းတပ်မြို့နယ်မှ အမျိုးသားလွှတ်တော်ကိုယ်စားလှယ် ဦးမာန်လောမောင်း ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုအစိုးရအဖွဲ့မှပေးပို့သော ၂၀၁၆-၂၀၁ရ ဘဏ္ဍာရေးနှစ် အမျိုးသားစီမံကိန်း နှစ်ပတ်လည် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်(၁၀/၂၀၁၇)ကို ပြည်ထောင်စုလွှတ်တော်က သဘောတူလက်ခံပေးပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(င)နှင့်အညီ အဆိုတင်သွင်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ်ရယူ ပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ဘဏ္ဍာရေးနှစ် အမျိုးသားစီမံကိန်း နှစ်ပတ်လည်အစီရင်ခံစာကို မှတ်တမ်းတင်ကြောင်းနှင့် ယင်းအစီရင်ခံစာနှင့်စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာအမှတ်(၁၀/၂၀၁၇)ကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</report>
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေ အရအသုံးဆိုင်ရာ နှစ်ပတ်လည်အစီရင်ခံစာ နှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ (၁၁/၂၀၁၇) အပါအဝင် လွှတ်တော်ကိုယ်စားလှယ်များ၏ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့မှပေးပို့သော ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာနဲ့စပ်လျဉ်းတဲ့ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို ပြည်ထောင်စုလွှတ်တော်သို့ တင်သွင်းခြင်း၊ အဆိုပါအစီရင်ခံစာအပေါ် လွှတ်တော် ကိုယ်စားလှယ်များ ဆွေးနွေးခြင်းတို့ကို ပြီးခဲ့တဲ့ ပြည်ထောင်စုလွှတ်တော်အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခုပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ အပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ဝန်ကြီးဌာနများက ပြန်လည် ရှင်းလင်း ဆွေးနွေးခြင်းအစီအစဉ် ဆောင်ရွက်မှာဖြစ်ပါတယ်။ ပထမဦးစွာ ပြည်ထဲရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="21">ဗိုလ်ချုပ်အောင်စိုး(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော် ပြည်ထဲရေးဝန်ကြီးဌာန ဒုတိယဝန်ကြီး ဗိုလ်ချုပ်အောင်စိုးအနေနဲ့ ၂၀၁၆-၂၀၁ရ ဘဏ္ဍာနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာ(၁၁/ ၂၀၁၇)နဲ့ စပ်လျဉ်း ပြီးတော့ မကွေးတိုင်းဒေသကြီး ဂန့်ဂေါမဲဆန္ဒနယ်မှ လွှတ်တော်ကိုယ်စားလှယ် ဒေါ်ယဉ်မင်းလှိုင်ရဲ့ ဆွေးနွေး ချက်အပေါ်မှာ ပြန်လည်ရှင်းလင်း ဖြေကြားသွားပါမယ်။ မွန်ပြည်နယ် မော်လမြိုင်မြို့နယ် ညောင်ပင်ဆိပ်နယ်မြေ မီးသတ်စခန်းအဆောက်အအုံရဲ့ အမိုး ရှေ့ပိုင်း perovic ပြိုကျမှုနဲ့ပတ်သက်တဲ့ ရှင်းလင်းချက်ဖြစ်ပါတယ်။ အဆိုပါအဆောက်အဦဟာ ၂၀၁၆-၂၀၁ရ ဘဏ္ဍာရေးနှစ် မွန်ပြည်နယ်အစိုးရအဖွဲ့ရဲ့ ခွင့်ပြုရန်ပုံငွေနဲ့ ၂၀၁၆ ခုနှစ်၊ ဇူလိုင်လ ၁၂ ရက်နေ့ကစပြီးတော့ ပုဂ္ဂလိကကုမ္ပဏီမှ တာဝန်ယူဆောင်ရွက်ခဲ့တာ ဖြစ်ပါတယ်။ အဆိုပါအဆောက်အဦဟာ ၂၀၁ရ ခုနှစ်၊ ဧပြီလ ၁၂ ရက်နေ့မှာ မြန်မာနိုင်ငံမီးသတ်တပ်ဖွဲ့တံဆိပ် ပြုလုပ်ထားတဲ့ အရှည် ၄၅ ပေ၊ အမြင့် ၃ ပေ perovic ပြိုကျမှုဖြစ်ပွားခဲ့ခြင်းကြောင့် အဆောက်အဦရဲ့ ရှေ့ ပြတင်းပေါက်တစ်ဖက်ပြုတ်ကျပြီး အလှတပ်ဆင်ထားတဲ့ မှန်ခွက် ၃ ခွက် ကွဲသွားပါတယ်။ ပင်မအဆောက်အဦနဲ့ လူ၊ မီးသတ်ယာဉ် အစိတ်အပိုင်းများ ထိခိုက်ပျက်စီးမှု မရှိကြောင်းလည်း သိရှိရပါတယ်။ အဆိုပါဖြစ်စဉ်နဲ့ပတ်သက်ပြီး မွန်ပြည်နယ် တည်ဆောက်ရေးလုပ်ငန်း စိစစ်ရေးကော်မတီရဲ့ စိစစ်ချက်အပေါ်မှာ တည်ဆောက်ခဲ့တဲ့ကုမ္ပဏီမှ ပြန်လည်ပြုပြင်ရန် မွန်ပြည်နယ် က် အလက် လက်ဆောင်ကမက်မက်မက်ကင် Steel Structure များ ပြန်လည်တည်ဆောက်ခဲ့တဲ့အတွက် ၂၀၁ရ ခုနှစ်၊ ဇူလိုင်လ ၂၉ ရက်နေ့မှာ မြန်နှုန်းပြည့် ဆောင်ရွက်ပြီးစီးပြီး ဖြစ်ပါကြောင်းနဲ့ မွန်ပြည်နယ် တည်ဆောက်ရေးလုပ်ငန်း စိစစ်ရေးကော်မတီမှလည်း အရည်အသွေး စစ်ဆေး ကြပ်မတ်ထားရှိပါကြောင်း ပြန်လည်ရှင်းလင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး စိုက်ပျိုးရေးနှင့် မွေးမြူရေးနှင့် ဆည်မြောင်းဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး)</agency>လေးစား အပ်ပါသော ပြည်ထောင်စုလွှတ်တော်နာယကကြီးနှင့် လွှတ်တော်ကိုယ်စားလှယ်များခင်ဗျာ။ ၂၀၁၆-၂၀၁ရ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာနဲ့စပ်လျဉ်းပြီး ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ (၁၁/၂၀၁၇)မှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနဲ့သက်ဆိုင်တဲ့ အချက်အလက်များနှင့်ပတ်သက်ပြီး ပြန်လည်ဆွေးနွေး တင်ပြပါမယ်။ အစီရင်ခံစာမှာပါရှိတဲ့ ငွေလုံးငွေရင်း ရငွေလျော့နည်းမှုနဲ့ပတ်သက်ပြီး ပြည်ပအထောက်အပံ့များ လျော့နည်းရရှိခဲ့တဲ့အတွက်ကြောင့်ဖြစ်ကြောင်း ဖော်ပြပါရှိပါတယ်။ ပြည်ပအကူအညီ အထောက်အပံ့နဲ့ ဆောင်ရွက်တဲ့နေရာမှာ သက်ဆိုင်ရာဌာနနဲ့ အကူအညီပေးမယ့်အဖွဲ့အစည်းများ နှစ်ဖက်နားလည်မှု စာချွန်လွှာ ရေးထိုးဖို့အတွက် ကြိုတင်ညှိနှိုင်းပြီးတော့ ညှိနှိုင်းရရှိချက်ကို လုပ်ထုံးလုပ်နည်းများနှင့်အညီ စီမံဆောင်ရွက်ရမှုမှာ င်းအတာတစ်ခု ရယူလုပ်ကိုင်ဆောင်ရွက်ရမှုရှိပါတယ်။ နှစ်ဖက်နားလည်မှု စာချွန်လွှာ ရေးထိုးဆောင်ရွက်တဲ့အခါမှာ ပြီးသော်လည်းပဲ အချို့သောအဖွဲ့အစည်းများထံမှာ သက်ဆိုင်ရာ ဘဏ္ဍာရေးနှစ်တွင် ဘတ်ဂျက်ရန်ပုံငွေရရှိမှု မရှိခဲ့တဲ့အတွက်ကြောင့် လျာထားချက်အတိုင်း ဆောင်ရွက်နိုင် ခဲ့မှုမရှိဘဲ အားနည်းချက်တွေရှိခဲ့ပါတယ်။ ငွေလုံးငွေရင်းအသုံးစရိတ်မှာလည်း မိမိဝန်ကြီးဌာနကနေ ပြည်ပ ချေးငွေဖြင့် ဆောင်ရွက်မယ့်လုပ်ငန်းတွေမှာ ချေးငွေတွေဟာ ဘဏ္ဍာရေးနှစ်အတွင်း လျာထားတဲ့အတိုင်း မရရှိခဲ့တဲ့အတွက် ပိုလျှံငွေအဖြစ်အပ်နှံရပြီးတော့ အသုံးစရိတ်သုံးစွဲမှု လျော့နည်းခဲ့ရခြင်းဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကြွေးမြီရငွေမှာ ကမ္ဘာ့ဘဏ် ချေးငွေ(World Bank ချေးငွေ)နဲ့ ဆောင်ရွက်တဲ့လုပ်ငန်းတွေအတွက် Detail Design ရေးဆွဲနေဆဲ ဖြစ်တဲ့ အတွက်ကြောင့်လည်းကောင်း၊ အိန္ဒိယချေးငွေနဲ့ ဆောင်ရွက်တဲ့လုပ်ငန်းတွေမှာ Detail Engineering Report ရေးဆွဲနေဆဲဖြစ်တဲ့အတွက်ကြောင့်လည်းကောင်း၊ အီတလီချေးငွေနဲ့ စပ်လျဉ်းပြီးတော့ ချေးငွေကို စောင့်ဆိုင်းနေရတဲ့ အတွက်ကြောင့်လည်းကောင်း ကြွေးမြီရငွေမှာလည်း လျော့နည်းခဲ့ရခြင်းဖြစ်ပါတယ်။ ဘဏ္ဍာရေးနှစ်ကိုကျော်လွန်ပြီး သုံးစွဲခွင့်တောင်းခံခဲ့တဲ့ ကျေးလက်ဒေသဖွံ့ဖြိုးတိုးတက်ရေးဦးစီးဌာနရဲ့ အထူးကိစ္စတစ်ရပ်ဖြစ်တဲ့ ရခိုင်ပြည်နယ် ကျေးလက်လမ်းတံတားလုပ်ငန်းများနှင့် နိုင်ငံတကာချေးငွေနဲ့ ဆောင်ရွက်ရတဲ့ မြို့ရေပေးရေးလုပ်ငန်း ကျပ်သန်းပေါင်း ၂၆၀၀ ကို သတ်မှတ်ကာလအတွင်း အမှန်တကယ် သုံးစွဲပြီးဖြစ်ကြောင်း တင်ပြအပ်ပါတယ်။ နာယကကြီးခင်ဗျာ။ ၂၀၁၆-၂၀၁ရခုနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ နှစ်ပတ်လည် အစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာ(၁၁/၂၀၁၇)မှာပါရှိတဲ့ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနအနေဖြင့် အားနည်းချက်ဖြစ်ပေါ်ခဲ့တဲ့ ပြည်ပအကူအညီ၊ ပြည်ပချေးငွေများနဲ့ပတ်သက်ပြီး နှစ်ဖက်နားလည်မှုစာချွန်လွှာ MoU မှာပါရှိတဲ့ သတ်မှတ်ချက်များနဲ့အညီ ဆောင်ရွက်နိုင်ဖို့ အဖက်ဖက်မှ တွန်းအားပေးဆောင်ရွက်သွားမှာ ဖြစ်ပါကြောင်းနဲ့ အဲဒီလိုအကောင်အထည်ဖော် ဆောင်ရွက်ရာမှာလည်းပဲ တည်ဆဲဥပဒေ၊ လုပ်ထုံးလုပ်နည်း နှင့် ဘဏ္ဍာရေးစည်းမျဉ်း စည်းကမ်းများနှင့်အညီ လိုက်နာဆောင်ရွက်သွားမည်ဖြစ်ပါကြောင်း ရှင်းလင်း ဆွေးနွေးရင်း နိဂုံးချုပ်တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနဲ့တကွ၊ လွှတ်တော်ကိုယ်စားလှယ်ကြီးများအားလုံး၊ ပြည်ထောင်စုအဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာပါခင်ဗျား။ ၂၀၁၆-၂၀၁ရ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာနှင့်စပ်လျဉ်းပြီး ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အပိုဒ် ၂၃ တွင် ပါရှိတဲ့ မြန်မာ့ဆက်သွယ်ရေးလုပ်ငန်း ရိဒ်မိုက္ကရိုဝေ့ဗ်စခန်းရဲ့ ၃၂ မီတာ တာဝါတိုင်ဆောက်လုပ်ရေးလုပ်ငန်းနှင့် စပ်လျဉ်းပြီး သုံးသပ်ချက်နဲ့အတူ အဆိုပါကိစ္စအပေါ် ချင်းပြည်နယ် မဲဆန္ဒနယ်အမှတ်(၄)မှ အမျိုးသား လွှတ်တော်ကိုယ်စားလှယ် ဦးဇုန်လှယ်ထန်းနှင့် မန္တလေးတိုင်းဒေသကြီး ပြင်ဦးလွင်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာဦးအောင်ခင်တို့၏ ဆွေးနွေးချက်များအပေါ် ပို့ဆောင်ရေးနှင့် ဆက်သွယ်ရေး ဝန်ကြီးဌာန ဒုတိယဝန်ကြီး ကျွန်တော် ဦးကျော်မျိုးမှ ခြုံငုံ၍ရှင်းလင်း တင်ပြမှာဖြစ်ပါတယ်။ ရိဒ်ခေါဒါရ် မိုက္ကရိုဝေ့ဗ်စခန်း တည်ဆောက်ရန်အတွက် ၂၂-၃-၂၀၁၃ ရက်နေ့ကနေ ၈-၄-၂၀၁၃ ရက် နေ့အထိ မြန်မာ့ဆက်သွယ်ရေးလုပ်ငန်းနှင့် အိန္ဒိယဆက်သွယ်ရေး အတိုင်ပင်ခံအဖွဲ့တို့မှ အင်ဂျင်နီယာများ၊ နည်းပညာပိုင်းဆိုင်ရာ စံနှုန်းသတ်မှတ်ချက်များနဲ့အညီ ကွင်းဆင်းတိုင်းတာခြင်းလုပ်ငန်းများ ဆောင်ရွက် ခဲ့ပြီး မြေနေရာရွေးချယ်ခဲ့ခြင်းဖြစ်ပါတယ်။ အဲဒီမြေနေရာ ရွေးချယ်ခဲ့တဲ့ မြေနေရာကို ယခင်ချင်းပြည်နယ် ဝန်ကြီးချုပ် ဦးဟုန်းငိုင်းမှ အတည်ပြုခွင့်ပြုခဲ့သဖြင့် ပုံစံ ၁၀၅/၁၀၆ ရရှိခဲ့ပြီး မြေဂရရန်ရရှိရေးအတွက် ဆောင်ရွက်လျက်ရှိပါတယ်။ ၂၀၁၃-၂၀၁၄ ဘဏ္ဍာရေးနှစ်မှာ စက်မှုအဆောက်အဦနှင့် ဆက်စပ်လုပ်ငန်းများကို ပြည်နယ်အစိုးရ အဖွဲ့၏ ကြီးကြပ်ကွပ်ကဲမှုဖြင့် မြန်မာ့ဆက်သွယ်ရေးလုပ်ငန်းရဲ့ ငွေလုံးငွေရင်းရန်ပုံငွေကျပ် ၂၃.၆၂ သန်းဖြင့် ဆောင်ရွက်ခဲ့ပြီး တာဝါဖောင်ဒေးရှင်းလုပ်ငန်းအတွက် ရိဒ်ထိပ်တန်းကုမ္ပဏီကို ကျသင့်ငွေကျပ် ၁၉.၉၅ သန်း ဖြင့် ၂၃-၉-၂၀၁၆ ရက်နေ့တွင် လုပ်ငန်းအပ်နှံခဲ့ပါတယ်။ အဲဒီလုပ်ငန်းရဲ့ ၈၅ ရာခိုင်နှုန်း ပြီးစီးတဲ့ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာမှာပါရှိတဲ့အတိုင်း ရဟတ်ယာဉ်ကွင်းနဲ့ လွတ်ကင်းမှုမရှိ သဖြင့် ၂၀၁ရ ခုနှစ်၊ မေလမှာ လုပ်ငန်းများရပ်ဆိုင်းထားခဲ့ရခြင်း ဖြစ်ပါတယ်။ အဆိုပါကိစ္စအပေါ် ချင်းပြည်နယ် အစိုးရအဖွဲ့၏ ညွှန်ကြားချက်အရ ဖလမ်းခရိုင်စီမံခန့်ခွဲမှုကော်မတီမှ ကွင်းဆင်းစစ်ဆေး တင်ပြချက်အပေါ် သုံးသပ်ချက်များအရ ကာကွယ်ရေးဝန်ကြီးဌာန၏ သဘောထားမှတ်ချက်ရယူ၍ စီစဉ်ဆောင်ရွက်သွားရေး၊ ပို့ဆောင်ရေးနှင့် ဆက်သွယ်ရေးဝန်ကြီးဌာနသို့ ညှိနှိုင်းအကြောင်းကြားပေးပါရန် ချင်းပြည်နယ်အစိုးရအဖွဲ့မှ ပြည်ထောင်စုအစိုးရအဖွဲ့သို့ ၁-၆-၂၀၁ရ ရက်နေ့တွင် တင်ပြခဲ့ပါသည်။ ပြည်ထောင်စုအစိုးရအဖွဲ့ရုံးမှ အဆိုပါကိစ္စနှင့်ပတ်သက်၍ ပို့ဆောင်ရေးနှင့် ဆက်သွယ်ရေးဝန်ကြီးဌာနသို့ ပြန်လည်တင်ပြရန် ၁၃-၆-၂၀၁ရ ရက်နေ့တွင် အကြောင်းကြားလာခဲ့ရာ ပို့ဆောင်ရေးနှင့် ဆက်သွယ်ရေး ဝန်ကြီးဌာနအနေဖြင့် မြန်မာ့ဆက်သွယ်ရေးလုပ်ငန်းအနေဖြင့် ရိဒ်ခေါဒါရ် မိုက္ကရိုဝေ့ဗ်စခန်းကို နေရာ ပြောင်းရွှေ့ ဆောက်လုပ်ရမည်ဆိုပါက ဆောင်ရွက်ရမည့်ကိစ္စများကြောင့် လုပ်ငန်းနှောင့်နှေးမှုများရှိမည် ဖြစ်သောကြောင့် ရဟတ်ယာဉ်ကွင်းအမှတ်(၂) နေရာအစား ရိဒ်ခေါဒါရ် မိုက္ကရိုဝေ့ဗ်စခန်းနှင့် လွတ်ကင်းမည့် နေရာ၌ ရဟတ်ယာဉ်ကွင်းအသစ် တည်ဆောက်ရန်ကုန်ကျငွေအား အဆိုပါစီမံကိန်းအတွက် ၂၀၁၇-၂၀၁၈ ဘဏ္ဍာရေးနှစ်၌ ထည့်သွင်းလျာထားသည့် မြေယာလျော်ကြေးရန်ပုံငွေမှ ကျခံပေးချေမည်ဖြစ်ပါကြောင်း ပြည်ထောင်စုအစိုးရအဖွဲ့ရုံးသို့ ၂၇-၆-၂၀၁ရ ရက်နေ့တွင် တင်ပြခဲ့ပါတယ်။ ယခုအခါတွင် ပို့ဆောင်ရေးနှင့် ဆက်သွယ်ရေးဝန်ကြီးဌာနနှင့် ကာကွယ်ရေးဝန်ကြီးဌာနတို့၏ ညှိနှိုင်းချက်အရ ကာကွယ်ရေးဝန်ကြီးဌာန အနေဖြင့် ရဟတ်ယာဉ်ကွင်း အသစ်တည်ဆောက်ရန် မြေနေရာရှာဖွေလျက်ရှိကြောင်း သိရှိရပါတယ်။ လေးစားအပ်ပါသော နာယကကြီးခင်ဗျား။ (၁၄)စခန်းပါဝင်တဲ့ မိုက္ကရိုဝေ့ဗ်ဆက်ကြောင်း တည်ဆောက် ခြင်းလုပ်ငန်းကို ပြီးစီးအောင်ဆောင်ရွက်ပြီးပါက ချင်းပြည်နယ်တောင်ပိုင်းနှင့် မြောက်ပိုင်း ဆက်သွယ်သော အဝေးဆက်ကြောင်း ပိုမိုကောင်းမွန်ကာ ဒေသခံပြည်သူများ ဆက်သွယ်မှုအဆင်ပြေ ချောမွေ့လာပြီး ချင်းပြည်နယ်ဖွံ့ဖြိုးတိုးတက်မှုကို အထောက်အကူပြုနိုင်မည် ဖြစ်ပါကြောင်းကိုလည်း အဆိုပါစခန်း ၁၄ ခု အနက် ရိဒ်ခေါဒါရ် မိုက္ကရိုဝေ့ဗ်စခန်းမှာ ဆက်ကြောင်းရဲ့ မြောက်ဘက် အစွန်ဆုံးစခန်းဖြစ်သဖြင့် အဆိုပါ စခန်းတည်ဆောက်ခြင်း မပြီးစီးသေးသော်လည်း ကျန် (၁၃)စခန်းမှာ စက်ပစ္စည်းများတပ်ဆင်ပြီးစီးပါက စတင်၍ ဆက်သွယ်အသုံးပြုနိုင်မည်ဖြစ်ပါကြောင်း ရှင်းလင်းတင်ပြအပ်ပါသည်။ အားလုံးကို ကျေးဇူး တင်ပါတယ်ခင်ဗျာ။</speech>
<speech type="speaker">ပညာရေးဝန်ကြီးဌာန ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားရပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်ကြီးများခင်ဗျား။ ပညာရေးဝန်ကြီးဌာနမှ ဒုတိယဝန်ကြီး ကျွန်တော်ကပဲ ဆက်လက်ပြီးတော့ ၂၀၁၆-၂၀၁ရ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာနှင့် စပ်လျဉ်း၍ ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာ(၁၁/၂၀၁၇)ပါ ပညာရေး ကဏ္ဍနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအား ပြန်လည်ဆွေးနွေး တင်ပြမှာ ဖြစ်ပါတယ်။ ရိုသေလေးစားရပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်ကြီးများခင်ဗျား။ ကျွန်တော့အနေနဲ့ ပြန်လည်တင်ပြစရာ တစ်ချက်ပဲရှိပါတယ်။ မကွေးတိုင်း ဒေသကြီး ဂန့်ဂေါမဲဆန္ဒနယ်မှ လွှတ်တော်ကိုယ်စားလှယ်ကြီး ဒေါ်ယဉ်မင်းလှိုင်ရဲ့ ဆွေးနွေးချက်ဖြစ်တဲ့ အစီရင်ခံစာအပိုဒ် ၁၆ မှာပါရှိတဲ့ နေပြည်တော် ဇမ္ဗူသီရိမြို့နယ် အခြေခံပညာဦးစီးဌာနရဲ့ ဝန်ထမ်းအိမ်ရာ ၆ ခန်းတွဲ ၄ ထပ် ၁၁ လုံးတည်ဆောက်မှုမှာ အရည်အသွေးစစ်ဆေးခြင်း မပြုရသေးကြောင်း ထောက်ပြ ဆွေးနွေးသွားတာရှိပါတယ်။ ကျွန်တော်တို့ ဒီဝန်ထမ်းအိမ်ရာ ၆ ခန်းတွဲ ၄ ထပ် ၁၁ လုံး အားလုံးကို ကျွန်တော်တို့ အဆောက်အဦကြီးကြပ်ရေးအဖွဲ့ဝင်များမှ အရည်အသွေးစစ်ဆေးရေးအဖွဲ့ဝင်များအားလုံးနဲ့ ၂၂-၆-၂၀၁ရ ရက်နေ့မှာ အရည်အသွေးစစ်ဆေး ဆောင်ရွက်ပြီးစီးပါကြောင်း ရိုသေစွာတင်ပြအပ်ပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ လွှတ်တော်ကိုယ်စားလှယ်ကြီးများ ဆွေးနွေးထောက်ပြမှု များအားလုံးကို လုပ်ငန်းလမ်းညွှန်အဖြစ် မှတ်ယူပါတယ်။ ကျွန်တော်တို့ ဆက်လက်ဆောင်ရွက်မယ့် လုပ်ငန်းများမှာ စီမံခန့်ခွဲမှုကောင်းမွန်ရေး လုပ်ငန်းဆောင်ရွက်မှု အကျိုးရှိရေးအတွက် အဖက်ဖက်မှ ကြိုးပမ်း ဆောင်ရွက်မည်ဖြစ်ကြောင်း ရိုသေစွာတင်အပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">နောက်ဆုံးအနေနဲ့ စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာ(၁၁/၂၀၁၇)နဲ့စပ်လျဉ်းပြီး ပြည်ထောင်စုအစိုးရအဖွဲ့နှင့် စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ကျွန်တော် စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်းက ပြန်လည်ရှင်းလင်း တင်ပြမှာဖြစ်ပါတယ်။ Power Point အသုံးပြုခွင့်ပြုပါရန် တင်ပြအပ်ပါတယ်။ ပထမဦးစွာ အစီရင်ခံစာအပိုဒ် (၁၈) နှင့်ပတ်သက်၍ အဓိကအားဖြင့် ၂၀၁၆-၂၀၁ရ ဘဏ္ဍာရေးနှစ် နှစ်စမှာ ပြည်ထောင်စုဝန်ကြီးဌာနများ ပြင်ဆင်ဖွဲ့စည်းခဲ့မှုအရ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကို ပြင်ဆင်တဲ့ဥပဒေကို ၃၁-၈-၂၀၁၆ ရက်နေ့မှသာ အတည်ပြု ပြဋ္ဌာန်းနိုင်ခဲ့သဖြင့် ငွေလုံးငွေရင်း အသုံးစရိတ်များ သုံးစွဲမှုအပေါ်မှာ ားဖြင့် ထိခိုက်ခဲ့ပါတယ်။ ယင်းသို့ထိခိုက်မှုနှင့်အတူ ငွေလုံးငွေရင်းအသုံးစရိတ်နှင့် ချိတ်ဆက်ထားတဲ့ ချေးငွေ၊ ပြည်ပအကူအညီရငွေများကို လျာထားချက်ထက် လျော့နည်းထုတ်ယူ သုံးစွဲခဲ့ရခြင်းဖြစ်ပါတယ်။ အစီရင်ခံစာအပိုဒ် ၁၉ နှင့်ပတ်သက်၍ အကြောင်းရင်းများကို အောက်ပါအတိုင်း တင်ပြလိုပါတယ်။ ၂၀၁၄-၂၀၁၅ ဘဏ္ဍာရေးနှစ် အမှန်စာရင်းထက် ၂၀၁၅-၂၀၁၆ ဘဏ္ဍာရေးနှစ် ရှေ့ပြေးအမှန်စာရင်းမှာ ရငွေလျော့နည်းရခြင်းဟာ ဆောက်လုပ်ရေးဝန်ကြီးဌာန၊ ပြည်သူ့ဆောက်လုပ်ရေးလုပ်ငန်းကို ၂၀၁၅-၂၀၁၆ ခု၊ ဘဏ္ဍာရေးနှစ်မှာ နိုင်ငံတော်ပိုင်စီးပွားရေးအဖွဲ့အစည်းအဖြစ်ကနေ ဦးစီးဌာန(၃)ခုအဖြစ်နဲ့ ပြောင်းလဲ ဖွဲ့စည်းလိုက်တဲ့အခါမှာ ရငွေအားဖြင့်ကျပ် ၂၇၅ ဘီလီယံ လျော့နည်းခဲ့ပါတယ်။ မြန်မာ့ဆက်သွယ်ရေးလုပ်ငန်း ၁-၉-၂၀၁၄ ရက်နေ့မှစပြီးတော့ KDDI နှင့် Joint Operation ပူးပေါင်းဆောင်ရွက်ခဲ့တဲ့ အတွက်ကြောင့် Minimum Guarantee ရငွေနဲ့ အမြတ်ဝေစုရဲ့ ၅၀ ရာခိုင်နှုန်းကိုသာ ရရှိခဲ့ပါတယ်။ မြန်မာ့ကျောက်မျက် ရတနာရောင်းဝယ်ရေးလုပ်ငန်းဟာ အကျိုးတူကျောက်မျက်ရောင်းရငွေအပေါ်မှာ ခွဲဝေတဲ့အချိုးကို ၄၀ ရာခိုင်နှုန်းမှ ၂၅ ရာခိုင်နှုန်းသို့ လျှော့ချလိုက်တဲ့ အတွက်ကြောင့်လည်း ရငွေများလျော့နည်းခဲ့ပါတယ်။ ကျောက်မျက်ရတနာဥပဒေအရ ကောက်ခံတဲ့ဝန်ဆောင်မှု ၃ ရာခိုင်နှုန်း ရငွေများလည်း လျော့နည်းခဲ့ပါတယ်။ မြန်မာ့သစ်လုပ်ငန်းအနေနဲ့ နိုင်ငံခြားကို သစ်အလုံးလိုက် တင်ပို့ရောင်းချမှု ရပ်ဆိုင်းခဲ့တဲ့အတွက်ကြောင့် လျော့နည်းခဲ့ပါတယ်။ မြန်မာ့ရေနံဓာတုဗေဒလုပ်ငန်းမှာ ရေနံထွက်ပစ္စည်း၊ ယူရီးယား၊ ရေနံမီးသွေး၊ ရေနံ ဓာတ်ငွေ့ရည်များ ထုတ်လုပ်ရောင်းချမှုက ရငွေများဟာလည်း လျော့နည်းရရှိခဲ့ပါတယ်။ ထို့ပြင် ၂၀၁၄-၂၀၁၅ ဘဏ္ဍာရေးနှစ်ရဲ့ ရငွေစာရင်းမှာ ယခင်နှစ်တွေက ပိုမိုပေးဆောင်ခဲ့တဲ့ ကုန်သွယ်လုပ်ငန်းခွန်တို့၊ ဝင်ငွေခွန် တို့ နိုင်ငံတော်သို့ ထည့်ဝင်ငွေများအတွက်ကို ပြန်လည်ရရှိငွေ ၄၄၂ ဘီလီယံ ပါဝင်နေတဲ့အတွက်ကြောင့် ၂၀၁၅-၂၀၁၆ ခုနှစ်၊ ၂၀၁၄-၂၀၁၅ ခုနှစ်နှင့် နှိုင်းယှဉ်တဲ့အခါမှာ လျော့နည်းနေရခြင်းလည်း ဖြစ်ပါတယ်။ ၂၀၁၅-၂၀၁၆ ဘဏ္ဍာရေးနှစ် ရှေ့ပြေးအမှန်စာရင်းထက် ၂၀၁၆-၂၀၁ရ ဘဏ္ဍာရေးနှစ် ယာယီစာရင်း မှာ ရငွေလျော့နည်းရခြင်းကတော့ မြန်မာ့ကျောက်မျက်ရတနာ ရောင်းဝယ်ရေးလုပ်ငန်းအနေနဲ့ ၂၀၁၆ ခုနှစ်၊ ဧပြီလကစပြီးတော့ သက်တမ်းကုန်လုပ်ကွက်များကို သက်တမ်းတိုးခေါ်ယူခြင်းမပြုဘဲနဲ့ လစ်လပ်လုပ်ကွက် များအဖြစ်နဲ့ ထိန်းသိမ်းခဲ့တဲ့အတွက်ကြောင့် လုပ်ကွက်အဆိုပြုငွေများ လျော့နည်းရရှိခဲ့ပါတယ်။ မြန်မာ့ ဆက်သွယ်ရေးလုပ်ငန်းအနေနဲ့ JO စာချုပ်အရ Minimum Guarantee ရရှိမှုမှာ ၂၀၁၄-၂၀၁၅ မှာ ၄၀ ရာခိုင်နှုန်း၊ ၂၀၁၅-၂၀၁၆ မှာ ၃၀ ရာခိုင်နှုန်း၊ ၂၀၁၆-၂၀၁ရ မှာ ၁၅ ရာခိုင်နှုန်း ဖြစ်သဖြင့် ဘဏ္ဍာရေး နှစ်အလိုက် နှစ်စဉ်လျော့နည်းရရှိခဲ့ခြင်းကိုလည်း တွေ့ရပါတယ်။ မြန်မာ့ရေနံနှင့်သဘာဝဓာတ်ငွေ့ လုပ်ငန်း မှာ ကမ္ဘာ့သဘာဝဓာတ်ငွေ့ဈေးနှုန်း ကျဆင်းခဲ့တဲ့အတွက်ကြောင့် ရငွေလျော့နည်းရခြင်းဖြစ်သည်ကို တွေ့ရ ပါတယ်။ ထို့အပြင် အစီရင်ခံစာမှာ ဖော်ပြထားတဲ့ စီးပွားရေးအဖွဲ့အစည်းများရဲ့ ရငွေအနေနဲ့ ၂၀၁၅၂၀၁၆ ဘဏ္ဍာရေးနှစ် ရှေ့ပြေးအမှန်စာရင်းရဲ့ ၇,၆၃၂ ဘီလီယံမှာ မြန်မာနိုင်ငံတော်ဗဟိုဘဏ်ရဲ့ ရငွေ ၄၈၈ ဘီလီယံပါဝင်ခဲ့ပေမယ့် ၂၀၁၆-၂၀၁ရ ဘဏ္ဍာရေးနှစ်ကျတော့ ကျွန်တော်တို့ ၇,၀၃၃ ဘီလီယံမှာ မြန်မာနိုင်ငံတော်ဗဟိုဘဏ်အနေနဲ့ ပြည်ထောင်စုဘဏ္ဍာရန်ပုံငွေ ပြင်ပကနေဆောင်ရွက်တဲ့ အဖွဲ့အစည်း အဖြစ်ကို ပြောင်းလဲခဲ့တဲ့အတွက်ကြောင့် မြန်မာနိုင်ငံတော်ဗဟိုဘဏ်ရဲ့ ရငွေဟာလည်း ၅၆၃ ဘီလီယံ မပါဝင်တော့တဲ့အတွက်ကြောင့် လျော့နည်းရခြင်းကြောင်း တင်ပြအပ်ပါတယ်။ နာယကကြီးခင်ဗျား။ အစီရင်ခံစာ အပိုဒ်(၂၁) ဘဏ္ဍာရေးနှစ် ကျော်လွန်သုံးစွဲမှုများနဲ့ စပ်လျဉ်းပြီး တော့ ၂၀၁၆-၂၀၁ရ ဘဏ္ဍာရေးနှစ်မှာ ပြည်ထောင်စုဝန်ကြီးဌာနများ ပေါင်းစပ်ဖွဲ့စည်းခြင်းနဲ့ အသစ် ဖွဲ့စည်းခြင်းများအရ ၂၀၁၆-၂၀၁ရ ဘဏ္ဍာရေးနှစ်အတွက် ပြည်ထောင်စုနှင့် တိုင်းဒေသကြီး/ ပြည်နယ်များရှိ အချို့ဌာန ၊အဖွဲ့အစည်းများအနေနဲ့ ငွေလုံးငွေရင်းအသုံးစရိတ်နဲ့ ဆောင်ရွက်တဲ့ ပမာဏကြီးမားသော စီမံကိန်းတည်ဆောက်ရေးလုပ်ငန်းများမှာ လုပ်ငန်းရာခိုင်နှုန်းပြည့် ပြီးစီးနေတဲ့လုပ်ငန်းများ၊ နိုင်ငံခြားက မှာယူတဲ့ပစ္စည်းများ၊ မတ်လမှာ နိုင်ငံခြားက အမှန်တကယ်သင်္ဘောတင်ပြီး၍ ဘဏ္ဍာရေးနှစ်ကျော်လွန်ပြီးမှ ပစ္စည်းရောက်လာမယ့် ကိစ္စရပ်များအတွက် ဘဏ္ဍာရေးနှစ်မကုန်မီငွေပေးချေနိုင်ရန် အခက်အခဲများကို ဖြေရှင်းနိုင်စေရန်အတွက် ဘဏ္ဍာရေးစည်းမျဉ်းနဲ့အညီ အပြီးသတ်သုံးစွဲမှုများကို ဇွန်လ ၂၄ ရက်အထိ စောင့်ဆိုင်းခဲ့ပါကြောင်း တင်ပြအပ်ပါတယ်။ ၂၀၁၆-၂၀၁ရ ဘဏ္ဍာရေးနှစ်မှာ ခွဲဝေရရှိထားတဲ့ ငွေလုံးငွေရင်းအသုံးစရိတ်နဲ့ ဆောင်ရွက်မယ့် တည်ဆောက်ရေးနှင့် ပစ္စည်းဝယ်ယူရေးလုပ်ငန်းများကို အပြီးသတ်ငွေပေးချေမှုများကို နောက်ဘဏ္ဍာရေးနှစ် ဇွန်လ ၂၄ ရက်နေ့ မတိုင်မီပေးချေနိုင်မည့်ကိစ္စများကို စီမံကိန်းနှင့် ဘဏ္ဍာရေးဝန်ကြီးဌာနကစိစစ်၍ ပြည်ထောင်စု အစိုးရအဖွဲ့၏ အတည်ပြုချက်ဖြင့် ဘဏ္ဍာရေးနှစ်ကျော်လွန် သုံးစွဲသည့်ကိစ္စကို ခွင့်ပြုခြင်းဖြစ်ပါကြောင်း တင်ပြအပ်ပါတယ်။ အစီရင်ခံစာ အပိုဒ် ၂၂၊ ၂ရ တို့နှင့်စပ်လျဉ်း၍ စီမံကိန်းနှင့်ဘဏ္ဍာရေးဝန်ကြီးဌာနရဲ့ အမိန့်ကြော်ငြာစာ အမှတ်(၄၂/၈၆) ဘဏ္ဍာရေးလုပ်ထုံးလုပ်နည်းများမှာ အထွေထွေပိုလျှံရန်ပုံငွေနှင့် စပ်လျဉ်းသည့် ကိစ္စရပ်များ ပါဝင်သော စီမံကိန်းနှင့် ဘဏ္ဍာရေးဝန်ကြီးဌာန၏လုပ်ပိုင်ခွင့်များကို တင်ပြပါအတိုင်း သတ်မှတ်ပေးထား ပါတယ်။ အဲဒီမှာ ကျွန်တော်တို့ အပိုဒ် (ဃ)နဲ့ (င)မှာဆိုလို့ရှိရင် အပိုဒ် ၁၁ အပိုဒ်ခွဲ(ဃ)အရ ဝန်ကြီးအဖွဲ့၏ ခွင့်ပြုချက်ရရှိတဲ့၊ အသစ်ဖြစ်တဲ့အသုံးစရိတ်များ ကျခံနိုင်ရန် ရန်ပုံငွေလွှဲပြောင်းသုံးစွဲခွင့်ပြုနိုင်သည်လို့ ဒါတွေ့ရမှာဖြစ်ပါတယ်။ အပိုဒ်(င) မှာဆိုလို့ရှိရင်လည်း ကျွန်တော်တို့ အထွေထွေပိုလျှံရန်ပုံငွေကနေ ဒီရသုံး ခန့်မှန်းခြေငွေစာရင်းဦးစီးဌာနက ထိန်းသိမ်းထားပြီးတော့ လိုအပ်လျှင်လိုအပ်သလို ထိုရန်ပုံငွေမှ ပြောင်းရွှေ့ သတ်မှတ်ခွင့်ပြုနိုင်သည်လို့ ဖော်ပြထားတာကို တွေ့ရမှာဖြစ်ပါတယ်။ ယခုအခါမှာ စီမံကိန်းနှင့် ဘဏ္ဍာရေးဝန်ကြီးဌာနရဲ့ ၁-၄-၂၀၁ရ ရက်စွဲပါ အမိန့်ကြော်ငြာစာအမှတ် (၃၅/၂၀၁၇)နဲ့ မြန်မာနိုင်ငံရဲ့ ဘဏ္ဍာရေးစီမံခန့်ခွဲမှုဆိုင်ရာ စည်းမျဉ်းကိုလည်း ထုတ်ပြန်ထားပြီး ဖြစ်ပါတယ်။ ဒီစည်းမျဉ်းကတော့ (၄၂/၈၆)ကို လွှမ်းမိုးတဲ့စည်းမျဉ်းဖြစ်ပါတယ်။ ဒီစည်းမျဉ်းမှာလည်းပဲ အခန်း (၆)မှာ အထွေထွေပိုလျှံရန်ပုံငွေနှင့်စပ်လျဉ်းပြီးတော့ တင်ပြပါအတိုင်း ကျွန်တော်တို့ သတ်မှတ်ထားပါတယ်။ ကျွန်တော်တို့ (ခ)နဲ့ (ဂ)မှာ ကြည့်မယ်ဆိုရင် အပိုဒ် ၄ရ အပိုဒ်ခွဲ(ဃ) မှာ ပြည်ထောင်စုအစိုးရအဖွဲ့ရဲ့ ခွင့်ပြုချက် ရရှိပြီးဖြစ်တဲ့ အသစ်ဖြစ်တဲ့ အသုံးစရိတ်များဆိုပြီးတော့ ပါတာတွေ့ရမှာဖြစ်ပါတယ်။ အလားတူပဲ (ဂ)မှာ ပြည်ထောင်စုစီမံကိန်းနှင့် ဘဏ္ဍာရေးဝန်ကြီးဌာနက အထွေထွေပိုလျှံရန်ပုံငွေကနေ လိုအပ်လျှင် လိုအပ်သလို ဌာန၊ အဖွဲ့အစည်းများသို့ ဘဏ္ဍာရေးစီမံခန့်ခွဲမှုဆိုင်ရာ စည်းမျဉ်းများနှင့်အညီ လွှဲပြောင်းသုံးစွဲခွင့်ပြုနိုင် သည်လို့ ပါရှိတာဖြစ်ပါတယ်။ နာယကကြီးခင်ဗျား။ ယင်းကဲ့သို့ လွှဲပြောင်းသုံးစွဲခွင့်ပြုရာမှာလည်း ငွေလုံးငွေရင်းအသုံးစရိတ် လိုငွေအတွက်ကို တင်ပြလာလို့ရှိရင် ဆောက်လုပ်ရေးလုပ်ငန်း စိစစ်ညှိနှိုင်းရေးအဖွဲ့၊ စက်ပစ္စည်းကြီးကြပ်မှု ကော်မတီ၊ စီမံကိန်းရေးဆွဲရေးဦးစီးဌာနတို့မှ ဦးစွာစိစစ်ပြီးမှ ယင်းတို့ရဲ့ သဘောထားမှတ်ချက်များနဲ့အတူ စီမံကိန်းနှင့်ဘဏ္ဍာရေးဝန်ကြီးဌာနသို့ တင်ပြရပါတယ်။ GRF က အထွေထွေပိုလျှံရန်ပုံငွေက ခွင့်ပြု ပေး ခြင်းဟာ (၁) ပြည်ထောင်စုအစိုးရအဖွဲ့အနေနဲ့ အရေးကြီးတော့ ဦးစားပေးဆောင်ရွက်သင့်တဲ့ အသစ်ဖြစ်တဲ့ လုပ်ငန်းရပ်များကို ခွင့်ပြုထားတဲ့ ရန်ပုံငွေအတွင်းမှာ ာင်ရွက်နိုင်စေရန်၊ (၂) သက်ဆိုင်ရာ ဘဏ္ဍာရေးနှစ်အတွင်းမှာ ဖြည့်စွက်ခွင့်ပြုငွေတောင်းခံမှုကို လျှော့ချနိုင်စေရန်နှင့် (၃) လိုငွေနှင့် ဂျီဒီပီ အချိုးကို ထိန်းသိမ်းဆောင်ရွက်နိုင်စေရန်တို့ကိုရည်ရွယ်၍ ဆောင်ရွက်ရခြင်းဖြစ်ပါကြောင်း ရှင်းလင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ အစီရင်ခံစာအပိုဒ် ၂၈ သဘောထားမှတ်ချက်နှင့် စပ်လျဉ်း၍ ဌာနအဖွဲ့အစည်းများ လိုက်နာဆောင်ရွက်နိုင်စေရန်အတွက် နိုင်ငံတော်သမ္မတရုံး၊ ပြည်ထောင်စု အစိုးရအဖွဲ့ရုံးတို့ကနေပြီးတော့ ညွှန်ကြားကြပ်မတ် ဆောင်ရွက်လျက်ရှိပါကြောင်း တင်ပြအပ်ပါတယ်။ အစီရင် ခံစာအပိုဒ် ၂၉ နှင့်စပ်လျဉ်းပြီးတော့ နှစ်စဉ်ဘတ်ဂျက်ရေးဆွဲရာမှာ မူလခန့်မှန်းခြေလိုငွေ၊ ပြုပြင်ပြီးခန့်မှန်းခြေ maçı saçộosq:qp:08 328:odao:Gocoosaozná Medium Term Fiscal Framework og ရေးဆွဲပြီး အသုံးစရိတ်ဘောင်များ သတ်မှတ်ပေးကာ ဆောင်ရွက်လျက်ရှိပါတယ်။ ထို့ပြင်ပြီးခဲ့တဲ့ ဘဏ္ဍာရေး နှစ်အသုံးစရိတ်များ သုံးစွဲမှုကိုလည်း ပြန်လည်သုံးသပ်တဲ့ အစိုးရအသုံးစရိတ် ပြန်လည်သုံးသပ်ခြင်း Public Expenditure Review-PER 3aoao@mcoad: myposadsa8:0205 samp3azeloo caosgos လျက်ရှိပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ သို့ဖြစ်ပါ၍ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအမှတ်စဉ်(၁၁/၂၀၁၇)အပေါ် ဆွေးနွေးပေးခဲ့ကြတဲ့ လွှတ်တော်ကိုယ်စားလှယ်ကြီးများရဲ့ ဆွေးနွေးမှုများအပေါ် ကျေးဇူးတင်ပါကြောင်းနှင့် သဘောထားမှတ်ချက်များ၊ ဆွေးနွေးချက်များအပေါ်မှာ မှတ်သားထားရှိပြီး ဆက်လက်သုံးသပ် အကောင်အထည်ဖော်ဆောင်ရွက်သွား မည်ဖြစ်ပါကြောင်းတင်ပြရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<title>အထက်ပါအစီရင်ခံစာ(၁၁/၂၀၁၇)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်း ကော်မတီက အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ် (၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁၁/၂၀၁၇)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်းကော်မတီက အဆိုတင်သွင်းဖို့ ဖြစ်ပါတယ်။</speech>
<speech><mp id="1434">ဦးခင်မောင်သန်း(တွဲဖက်အတွင်းရေးမှူး၊ ပြည်သူ့ငွေစာရင်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားတဲ့ ပြည်ထောင်စုအဆင့် အဖွဲ့အစည်းဝင်များအားလုံး မင်္ဂလာပါခင်ဗျာ။ ကျွန်တော်ကတော့ တောင်ငူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်သန်း ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီဥက္ကဋ္ဌရဲ့ တာဝန်ပေးချက်အရ အဆိုတင်သွင်းသွားမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၁၁/၂၀၁၇)ကို ၂၅-၈-၂၀၁ရ ရက်နေ့မှာကျင်းပတဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၉)ရက်မြောက်နေ့မှာ တင်သွင်းခဲ့ပါတယ်။ ယင်းအစီရင်ခံစာအပေါ် ပြည်ထောင်စု လွှတ်တော်ကိုယ်စားလှယ်များ ဝိုင်းဝန်းဆွေးနွေးကြပြီးတော့ ပြည်ထောင်စုအဖွဲ့အစည်းဝင်များကလည်း ပြန်လည်ရှင်းလင်း ဆွေးနွေးပြီးဖြစ်ပါတယ်။ အစီရင်ခံစာအမှတ်စဉ်(၁၁/၂၀၁၇)ကို ပြည်ထောင်စုလွှတ်တော်က သဘောတူလက်ခံပေးပါရန် ပြည်ထောင်စု လွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(င)နဲ့အညီ အဆိုတင်သွင်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ်ရယူ ပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်ထောင်စုအစိုးရအဖွဲ့မှ ပေးပို့သော ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင်ခံစာကို မှတ်တမ်းတင်ကြောင်းနဲ့ ယင်းအစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာ(၁၁/၂၀၁၇)ကို လွှတ်တော်က သဘောတူ အတည်ပြု ကြောင်း ကြေညာပါတယ်။</speech>
</report>
</section>
<section value="Order">
<title>ပြည်ထောင်စုလွှတ်တော် နာယက က ဒုတိယအကြိမ်ပြည်ထောင်စုလွှတ်တော် ပဉ္စမပုံမှန်အစည်းအဝေး ဆောင်ရွက်ချက်များအပါအဝင် လွှတ်တော်လုပ်ငန်းဆိုင်ရာများနှင့်စပ်လျဉ်း၍ ရှင်းလင်းတင်ပြခြင်း</title>
<speech type="speaker">အစီအစဉ်(၁၀) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ၂၀၁ရ ခုနှစ်၊ မေလ ၁၈ ရက်နေ့က စတင်ကျင်းပပြုလုပ်ခဲ့တဲ့ ဒုတိယအကြိမ် ပြည်ထောင်စုလွှတ်တော် ပဉ္စမ ပုံမှန်အစည်းအဝေးကို မကြာခင်မှာ ရပ်နားတော့မှာဖြစ်ပါတယ်။ လွှတ်တော်အစည်းအဝေးများ ကျင်းပခဲ့တဲ့ ၃ လခွဲခန့်ကာလတစ်လျှောက် တာဝန်ကျေပွန်စွာ ပါဝင်ပူးပေါင်းဆောင်ရွက်ခဲ့ကြတဲ့ ပြည်ထောင်စုလွှတ်တော် ကိုယ်စားလှယ်အားလုံးကို ကျေးဇူးတင်ရှိကြောင်း ပြောကြားလိုပါတယ်။ ပဉ္စမပုံမှန်အစည်းအဝေးကာလအတွင်း လွှတ်တော်ရဲ့ အဓိကလုပ်ငန်းတာဝန်ဖြစ်တဲ့ ဥပဒေပြု လုပ်ငန်းများ ဆောင်ရွက်နိုင်မှုကိုကြည့်မယ်ဆိုရင် ဥပဒေသစ် ၈ ခု၊ ပြင်ဆင်တဲ့ဥပဒေ ၁၁ ခုနဲ့ ရုပ်သိမ်းတဲ့ ဥပဒေ ၁ ခု၊ စုစုပေါင်း ဥပဒေ ၂၀ ခု ထုတ်ပြန်ကြေညာနိုင်ခဲ့ပါတယ်။ ဒါ့အပြင် အစိုးရအောင်ဘာလေထီ ဥပဒေကြမ်းနဲ့ ကုန်သွယ်လုပ်ငန်းခွန်ဥပဒေကို ပြင်ဆင်သည့်ဥပဒေကြမ်းတို့ကိုတော့ လွှတ်တော်ရဲ့ သဘော တူညီချက်နဲ့ ပြည်ထောင်စုအစိုးရအဖွဲ့သို့ ပြန်လည်ပေးပို့ခဲ့ပါတယ်။ ပြည်ထောင်စုလွှတ်တော် ကိုယ်စားလှယ် များခင်ဗျာ။ ယခုအစည်းအဝေးကာလမှာ ဥပဒေပြုရေးလုပ်ငန်းအပြင် နိုင်ငံတော်သမ္မတက အဆိုပြုတင်ပြတဲ့ ပြည်ထောင်စုတရားလွှတ်တော်ချုပ် တရားသူကြီး ၄ ဦး၊ ပြည်ထောင်စုရွေးကောက်ပွဲ ကော်မရှင် အဖွဲ့ဝင် ၂ ဦး၊ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ၃ ဦးနဲ့ ဒါရိုက်တာအဖွဲ့ဝင် ၅ ဦး ခန့်အပ်တာဝန်ပေးနိုင်ရေး အတွက် လွှတ်တော်ရဲ့ သဘောတူညီချက် ရယူပေးနိုင်ခဲ့ပါတယ်။ ပြည်ထောင်စုလွှတ်တော်ရဲ့ သဘောတူညီချက် ရယူဖို့လိုအပ်တဲ့ ပြည်ပချေးငွေဆိုင်ရာကိစ္စတစ်ခု၊ အပြည်ပြည်ဆိုင်ရာစာချုပ်များနဲ့ နားလည်မှုစာချွန်လွှာ လက်မှတ်ရေးထိုးရေးကိစ္စ ၈ ခု၊ ပြည်ထောင်စု လွှတ်တော်ဆိုင်ရာ လုပ်ငန်းများဖြစ်တဲ့ ၂၀၁ရ ခုနှစ်၊ ကြွေးမြီစီမံခန့်ခွဲမှု မဟာဗျူဟာထုတ်ပြန်ရေးကိစ္စ အပါအဝင် ကြွေးမြီဆိုင်ရာအစီရင်ခံစာ ၂ ခု၊ ပြည်ထောင်စုစာရင်းစစ်ချုပ်ရုံးဆိုင်ရာ စစ်ဆေးတွေ့ရှိချက် အစီရင်ခံစာ ၂ ခု၊ ၂၀၁၆-၂၀၁ရ ခုနှစ်၊ ဘဏ္ဍာရေးနှစ် ဒုတိယ ၆ လပတ် အခွန်အကောက်ရရှိမှုအပါအဝင် အထူး ကုန်စည်ခွန်နှင့် ကုန်သွယ်လုပ်ငန်းခွန်ဆိုင်ရာ ကိစ္စရပ်တင်ပြချက်၊ ၂၀၁၆-၂၀၁ရ ဘဏ္ဍာနှစ် အမျိုးသား စီမံကိန်းနှစ်ပတ်လည်အစီရင်ခံစာနှင့် ပြည်ထောင်စု၏ ဘဏ္ဍာငွေအရအသုံးဆိုင်ရာ နှစ်ပတ်လည်အစီရင် ခံစာတို့နဲ့စပ်လျဉ်းပြီး ဆွေးနွေးခြင်းနဲ့ အတည်ပြုမှတ်တမ်းတင်ခြင်းတို့ကို ဆောင်ရွက်နိုင်ခဲ့ပါတယ်။ ဒါ့အပြင် သက်ဆိုင်ရာအဖွဲ့အစည်းများက ဥပဒေများနှင့်အညီ လွှတ်တော်သို့တင်ပြလာတဲ့ အမျိုးသားပညာရေးမူဝါဒ ကော်မရှင်ရဲ့ လုပ်ငန်းဆောင်ရွက်မှု အစီရင်ခံစာနဲ့ မြန်မာနိုင်ငံအမျိုးသားလူအခွင့်အရေးကော်မရှင်ရဲ့ ၂၀၁၆ ခုနှစ်၊ နှစ်ပတ်လည်အစီရင်ခံစာတို့ကိုလည်း လွှတ်တော်က မှတ်တမ်းတင်ဆောင်ရွက်ပေးနိုင်ခဲ့ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျာ။ ၂၀၁၇-၂၀၁၈ ဘဏ္ဍာနှစ်အတွက် မြို့နယ်အလိုက် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေသုံးစွဲခွင့် အဆိုပြုချက်ပုံစံသစ်များကို ၃၁-၈-၂၀၁ရ ရက်နေ့အစား လက်ရှိလွှတ်တော်အစည်းအဝေးများ ကျင်းပမှုအခြေအနေအရ ၂၀၁ရ ခုနှစ်၊ စက်တင်ဘာလ ၃၀ ရက်နေ့ နောက်ဆုံးထားပေးပို့ကြရန် လွှတ်တော်ကိုယ်စားလှယ်များထံသို့ ပြင်ဆင်အသိပေး ဖြန့်ဝေထားပြီး ဖြစ်ပါတယ်။ လက်ရှိပုံစံသစ်တင်ပြထားတဲ့ ၁၄၀ မြို့နယ်ရှိပြီး၊ ၁၁၈ မြို့နယ် ခွင့်ပြုပြီးဖြစ်ပါတယ်။ ကျန်ရှိတဲ့ မြို့နယ်များအနေနဲ့ သတ်မှတ်ကာလအတွင်း ပေးပို့တင်ပြနိုင်ရေး ကြိုးစားဆောင်ရွက်ကြဖို့ တိုက်တွန်းပြောကြားလိုပါတယ်။ အချို့သောမြို့နယ်များအနေနဲ့ မြို့နယ်ဖွံ့ဖြိုးရေး လုပ်ငန်းအကောင်အထည်ဖော်ရေးအဖွဲ့များမှာ သီးခြားပါဝင်စေလိုတဲ့ ပုဂ္ဂိုလ်များကို ထည့်သွင်းဖွဲ့စည်းခွင့်တောင်းခံတာ အထောက်အကူပြုအဖွဲ့ ဖွဲ့စည်း ပေးဖို့တင်ပြတာ စတဲ့ကိစ္စရပ်များကိုလည်း တွေ့ရှိရပါတယ်။ ထုတ်ပြန်ထားတဲ့၊ ပြဋ္ဌာန်းထားတဲ့ ဖွံ့ဖြိုးရေး ရန်ပုံငွေဥပဒေနဲ့ လုပ်ထုံးလုပ်နည်းများအတိုင်းသာ ဆောင်ရွက်ကြဖို့နဲ့ မြို့နယ်အလိုက် လုပ်ငန်းလိုအပ်ချက်ပေါ် ဒါ့အပြင် မြို့နယ်အချို့မှာ ဖွံ့ဖြိုးရေးလုပ်ငန်းများရွေးချယ်မှု၊ လုပ်ငန်းအကောင်အထည်ဖော်မှု များနဲ့စပ်လျဉ်းပြီး တိုင်ကြားတင်ပြမှုများရှိနေပါတယ်။ သက်ဆိုင်ရာမြို့နယ် ဖွံ့ဖြိုးရေးလုပ်ငန်း အကောင် အထည်ဖော်ရေးအဖွဲ့များအနေနဲ့ မြို့နယ်အလိုက် အမှန်တကယ် တာဝန်ယူဆောင်ရွက်နိုင်မယ့် လွှတ်တော် ကိုယ်စားလှယ်ကို ရွေးချယ်တာဝန်ပေးအပ်ပြီး မိမိမြို့နယ်ဖွံ့ဖြိုးတိုးတက်ရေးအတွက် ပူးပေါင်းပြီး ညှိညှိ နှိုင်းနှိုင်း ဆောင်ရွက်စေလိုပါတယ်။ လွှတ်တော်အကြီးအမှူးများပါဝင်တဲ့ ဖွံ့ဖြိုးရေးလုပ်ငန်းဗဟိုကော်မတီ အနေနဲ့လည်း မြို့နယ်ပေါင်း ၃၀၀ ကျော်ရဲ့ လုပ်ငန်းတင်ပြချက်များအတိုင်း အတတ်နိုင်ဆုံး စိစစ်ခွင့်ပြု ပေးလျက်ရှိပါတယ်။ မြို့နယ်တစ်ခုချင်းအလိုက် အခက်အခဲများကိုတော့ သက်ဆိုင်ရာမြို့နယ်အဖွဲ့တွင်း မှာသာ အသင့်တော်ဆုံးနည်းလမ်းကို ညှိနှိုင်းရှာဖွေပြီး ပူးပေါင်းဆောင်ရွက်တာ အကောင်းဆုံးဖြစ်ပါတယ်။ ပြဿနာတစ်စုံတစ်ရာရှိတဲ့အတွက် လုပ်ငန်းဆောင်ရွက်ခွင့်မရလျှင် ောင်ရွက်နိုင်ဖူးဆိုလျှင် မိမိတို့ရဲ့ မြို့နယ်အတွက် ရထိုက်တဲ့အခွင့်အရေးများ ဆုံးရှုံးနိုင်ပါတယ်။ မြို့နယ်အလိုက် ဒေသဖွံ့ဖြိုးရေး လုပ်ငန်းများကို သတ်မှတ်ဘဏ္ဍာရေးနှစ်ကာလအတွင်း စနစ်တကျနဲ့ ီးစီးအောင် အလေးထား ဆောင်ရွက်ဖို့နဲ့ သက်ဆိုင်ရာဥပဒေ၊ လုပ်ထုံးလုပ်နည်းများကိုပါ သတ်မှတ်ချက်များပြီးခဲ့တဲ့ ပြည်ထောင်စု လွှတ်တော်ဆိုင်ရာ ဖွံ့ဖြိုးရေးလုပ်ငန်းအပေါ် ပြည်ထောင်စုစာရင်းစစ်ချုပ်ရဲ့ စစ်ဆေးတွေ့ရှိချက် အစီရင် ခံစာပါ အကြံပြုချက်များနဲ့အညီ သတိပြုဆောင်ရွက်ကြဖို့ အလေးထားမှာကြားလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်နဲ့ နိုင်ငံသားပြည်သူများအတွက် အမြဲတမ်းတာဝန်ရှိတဲ့ ပြည်သူ့ကိုယ်စားလှယ်များဖြစ်တာနဲ့အညီ မဲဆန္ဒနယ်မြေအလိုက် မဲဆန္ဒရှင်များရဲ့ လူမှုစီးပွားဘဝ၊ ပိုမိုဖွံ့ဖြိုးတိုးတက်ကောင်းမွန်အောင် ဆောင်ရွက်ပေးနိုင်ကြပါစေ၊ လွှတ်တော်အသီးသီးရဲ့ ဆဋ္ဌမပုံမှန်အစည်းအဝေး ပြန်လည်ခေါ်ယူတဲ့ပြည်ထောင်စုလွှတ်တော် ကိုယ်စားလှယ်များအားလုံး ကျန်းမာရွှင်လန်းစွာနဲ့ စုံညီစွာ ပြန်လည်တွေ့ဆုံနိုင်ကြပါစေကြောင်း ဆုမွန်ကောင်းတောင်းရင်း နှုတ်ခွန်း ဆက်သအပ်ပါတယ်။</speech>
</section>
</discussion>
<postface>
<title>ပြည်ထောင်စုလွှတ်တော် နာယက က အစည်းအဝေး (၂၁)ရက်မြောက်နေ့ အစီအစဉ်ပြီးဆုံးကြောင်းနှင့် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးပြီးမြောက်ကြောင်း ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၂၁)ရက်မြောက်နေ့ ကျင်းပပြီးစီးပြီ ဖြစ်ပါတယ်။ (၁၃၇၉ ခုနှစ်၊ တော်သလင်းလဆန်း ၁၀ ရက်) ၂၀၁ရ ခုနှစ်၊ သြဂုတ်လ ၃၁ ရက် (ကြာသပတေးနေ့)ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး အောင်မြင်စွာ ပြီးမြောက်ကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၂၁) ရက်မြောက်နေ့ အစည်းအဝေး နှင့် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးကို ညနေ ၁၅:၅၀ နာရီ အောင်မြင်စွာ ပြီးဆုံးပါသည်။</speech>
</postface>
</transcript>
</doc>
