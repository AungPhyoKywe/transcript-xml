<doc>
<docinfo>
<docno>02-07-16.xml</docno>
<pdf>02-07-16.pdf</pdf>
<term value='02'>ဒုတိယအကြိမ်</term>
<session value='07' />
<sittingday value='16' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၆) ရက်မြောက်နေ့မှတ်တမ်း</title>
<date value='19-03-2018'>၁၃၇၉ ခုနှစ်၊ နှောင်းတန်ခူးလဆန်း ၃ ရက် (၂၀၁၈ ခုနှစ်၊ မတ်လ ၁၉ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး (၁၆)ရက်မြောက်နေ့ကို နံနက် ၁၀:၃၀ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ် များနဲ့ ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ (၁၆)ရက်မြောက်နေ့ အစီအစဉ်စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၆)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၆ ဦးရှိပြီး ဒီကနေ့ အစည်းအဝေးကို ၅၈ရ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၈၉.၄၈ ရာခိုင်နှုန်းရှိပြီး သုံးပုံ တစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော်(၁၆)ရက်မြောက်နေ့ အစီအစဉ် ကြေညာခြင်း</title>
<speech type='speaker'>လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၆)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='1249'>ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး (၁၆)ရက်မြောက်နေ့ ၁၉-၃-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးတင့်စိုး ဖားကန့် - ဦးလုံဂျုံဆန်မိုင် ဆွမ်ပရာဘွမ်၊ - ဦးအေးမောင် ဘောလခဲ၊ - ဒေါ်ဝင့်ဝါထွန်း ရှားတာ၊ - ဦးမြင့်ကြည် ကသာ၊ - ဦးမောင်မြင့် မင်းကင်း၊ - ဦးဌေးငွေ မြောင်၊ - ဦးသက်နောင် ဦးစိုးပိုင်ဌေး - ဦးဉာဏ်ထွန်း ဇီးကုန်း၊ - ဦးဖုန်းမြင့်အောင် ဒိုက်ဦး၊ - ဦးခင်အေး နတ်တလင်း၊ - ဦးကံမြင့် - ဦးရဲထွန်းဝင်း - ဦးသောင်းအေး - ဦးကျော်မင်းလှိုင် - ဦးမျိုးဇော်ဦး - ဒေါက်တာခင်ဆောင် - ဦးတင်ကိုကိုဦး - ဦးဦးလှစော - ဒေါ်ခင်စောဝေ - ဦးလှထွန်းကျော် - ဦးဖေသန်း - ဒေါ်စုစုလွင် - ဦးစိုးသူရထွန်း - ဦးရဲလွင် - ဒေါ်ဇင်မာအောင် - ဦးလွင်ကိုလတ် - ဦးလင်းဇော်ထွန်း - ဒေါက်တာစိုင်းမောက်ခမ်း - ဦးတိုးသောင် - ဦးယန်ကျင်းကန် - ဦးစိုင်းဆိုင်မိုင်း - ဦးရန်လင်း - ဦးအေးဝင်း - ဦးရွှေလှကြိုင် - ဗိုလ်မှူးချုပ်တင်စိုး - ဗိုလ်မှူးကြီးသန်းအောင် - ဦးယောနာ - ဦးခင်မောင်မြင့် - ဦးစိုင်းသာစိန် - ဦးကျော်သန်း - ဒေါ်နန်းနီနီအေး ပျော်ဘွယ်၊ ဥတ္တရသီရိ၊ လယ်ဝေး၊ ကျိုက်ထို၊ ဘီးလင်း၊ မြောက်ဦး၊ ရသေ့တောင်၊ မောင်တော၊ မြေပုံ၊ သုံးခွ၊ ကွမ်းခြံကုန်း၊ အလုံ၊ ရန်ကင်း၊ သန်လျင်၊ မိုင်းဖြတ်၊ လားရှိုး၊ မိုးမိတ်၊ ကွမ်းလုံ၊ မိုင်းကိုင်၊ ကျိုက်လတ်၊ ကန်ကြီးထောင့်၊ တပ်မတော်၊ တပ်မတော်၊ ကချင်-၅၊ ကချင်-၉၊ ကယား-၈၊ ကရင်-၆၊ - ဦးဗွန်ဟေး ချင်း-၁၊ - ဒေါ်ကျိန်ငိုက်မန် ချင်း-၇၊ - ဦးရဲထွဋ် စစ်ကိုင်း-၅၊ - ဦးကိုကိုနိုင် စစ်ကိုင်း-၈၊ - ဦးအောင်ဝင်း တနင်္သာရီ-၁၊ - ဦးဥက္ကာမင်း တနင်္သာရီ-၈၊ - ဦးမြမင်းဆွေ မကွေး-၉၊ - ဦးခင်ဝင်း မကွေး-၂၊ - ဒေါက်တာကျော်သန်းထွန်း(ကန်တုန်) - ဦးလင်းတင်ဌေး မွန်-၄၊ - ဒေါ်နွယ်နွယ်အောင် - ဒေါ်မြတ်သီတာထွန်း မွန်-၅၊ - ဒေါက်တာဇော်လင်းထွဋ် - ဦးအေးမင်းဟန် မွန်-၁ - ဦးကျော်သန်း ရခိုင်-၁၀၊ - ဦးအေးသာအောင် ရခိုင်-၆ နှင့် ဦးစိုင်းထွန်းအောင် ရှမ်း-၂ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၀ ဦးရှိပြီး ယနေ့ခွင့်ပန် ကြားသူ ၆၀ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၇၀ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါ ကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၆၀ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type='speaker'>ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၆)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၆ ဦး၊ ယခင်က ခွင့်ပြုထားသူ ၁၀ ဦး၊ ယနေ့ခွင့်ပန်ကြား၍ ခွင့်ပြု ထားသူ ၆၀ ဦး ဖြစ်တဲ့အတွက် ခွင့်ပြုထားသူ စုစုပေါင်း ၇၀ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>ပြည်ထောင်စုလွှတ်တော်က အတည်ပြုသည်ဟုမှတ်ယူရမည့် မြန်မာနိုင်ငံရင်းနှီးမြှုပ်နှံမှု နည်းဥပဒေများကို လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စီမံကိန်းနှင့် ဘဏ္ဍာရေးဝန်ကြီးဌာနမှပေးပို့ခဲ့တဲ့ မြန်မာနိုင်ငံရင်းနှီးမြှုပ်နှံမှု နည်းဥပဒေများနဲ့စပ်လျဉ်းပြီး ပြည်သူ့ လွှတ်တော်နဲ့ အမျိုးသားလွှတ်တော်တို့က သဘောတူထားတဲ့ ပြင်ဆင်ချက်များကို ပြည်သူ့လွှတ်တော်မှ ပြည်ထောင်စုလွှတ်တော်သို့ ၁၄-၃-၂၀၁၈ ရက်မှာ ပေးပို့ခဲ့ပါတယ်။ အဆိုပါနည်းဥပဒေရဲ့ ပြင်ဆင်ချက်များကို ပြင်ဆင်ထုတ်ပြန်နိုင်ဖို့ သက်ဆိုင်ရာဝန်ကြီးဌာနသို့ ၁၆-၃-၂၀၁၈ ရက်မှာ ပေးပို့ခဲ့ပြီးဖြစ်ပါတယ်။ ဒါကြောင့် ပြည်သူ့လွှတ်တော်နဲ့ အမျိုးသားလွှတ်တော်တို့က ပြင်ဆင်အတည်ပြုထားတဲ့ မြန်မာနိုင်ငံ ရင်းနှီးမြှုပ်နှံမှုနည်းဥပဒေများကို ပြည်ထောင်စုလွှတ်တော်ဆိုင်ရာ နည်းဥပဒေ ၈၄-က အရ ပြည်ထောင်စု လွှတ်တော်က အတည်ပြုသည်ဟု မှတ်ယူ၍ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော ရခိုင်ပြည်နယ်အစိုးရအဖွဲ့ စည်ပင်သာယာရေးဝန်ကြီး ခန့်အပ် တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရခိုင် ပြည်နယ်အစိုးရအဖွဲ့ စည်ပင်သာယာရေးဝန်ကြီးအဖြစ် ဦးဝင်းမြင့်အား ခန့်အပ်တာဝန်ပေးခြင်းနဲ့စပ်လျဉ်း၍ နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၅-၃-၂၀၁၈ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ဖွဲ့စည်းပုံအခြေခံဥပဒေပုဒ်မ ၂၆၂ ပုဒ်မခွဲ(ဋ)နဲ့အညီ ပေးပို့ ထားပါတယ်။ အထက်ပါ စည်ပင်သာယာရေးဝန်ကြီးအဖြစ် ခန့်အပ်တာဝန်ပေးခြင်းကို ပြည်ထောင်စုလွှတ်တော် ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value = 'Bill'>	
	<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော စာချုပ်စာတမ်းများ မှတ်ပုံတင်ဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်းနှင့် တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ စာချုပ်စာတမ်းများ မှတ်ပုံတင်ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၁၂-၃-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်နဲ့ ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက်ဇယားကို ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ အဆိုပါ ဥပဒေကြမ်းနဲ့စပ်လျဉ်းပြီး ဆွေးနွေးဖို့အမည်စာရင်းပေးပို့ထားတဲ့ လွှတ်တော်ကိုယ်စားလှယ် မရှိတဲ့အတွက် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကိုအခြေခံပြီး လွှတ်တော်ရဲ့ အဆုံး အဖြတ်ရယူသွားမှာ ဖြစ်ပါတယ်။ ဥပဒေကြမ်းပူးပေါင်းကော်မတီအနေနဲ့ ဥပဒေကြမ်း၏ အပိုဒ် ရ မှစပြီး အဆိုပြု တင်ပြဖို့ဖြစ်ပါတယ်။</speech>
<speech><mp id='992'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ဥပဒေကြမ်းရဲ့ အပိုဒ် ရ ကို နိုင်ငံတော်သမ္မတရဲ့ သဘောထားမှတ်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များ ခင်ဗျား။ အဆိုမှာ ဥပဒေကြမ်း၏ အပိုဒ် ရ သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='992'>ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၆၀ အပိုဒ်ခွဲ(ခ)ကို နိုင်ငံတော်သမ္မတရဲ့ သဘောထားမှတ်ချက်အတိုင်း သဘောတူ ပေးဖို့၊ လွှတ်တော်က အတည်ပြုပေးဖို့ အဆိုတင်သွင်းအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျာ။ အဆိုမှာ ဥပဒေကြမ်း၏ အပိုဒ် ၆၀ အပိုဒ်ခွဲ(ခ)သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။ ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ) ။ နာယကကြီး ခင်ဗျာ။ ဥပဒေကြမ်းရဲ့ အပိုဒ် ၇၃ အပိုဒ်ခွဲ(က)နှင့် အပိုဒ် ၇၈ တို့ကိုလည်း နိုင်ငံတော်သမ္မတ၏ သဘောထား မှတ်ချက်အတိုင်း လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျာ။ အဆိုမှာ ဥပဒေကြမ်း၏ အပိုဒ် ၇၃ အပိုဒ်ခွဲ(က)နှင့် အပိုဒ် ၇၈ တို့သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id='992'>ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော နာယကကြီးခင်ဗျာ။ ဥပဒေကြမ်းပူးပေါင်းကော်မတီရဲ့ ပြင်ဆင်ချက်များကို ဆက်လက်တင်ပြ သွားမှာ ဖြစ်ပါတယ်။ ပထမဦးဆုံး ဥပဒေကြမ်းရဲ့ အပိုဒ် ၆၆ အပိုဒ်ခွဲ(က) တိုင်းဒေသကြီး သို့မဟုတ် ပြည်နယ်၊ ပြည်ထောင်စုနယ်မြေ စာချုပ်စာတမ်းမှတ်ပုံတင်အရာရှိက ပုဒ်မ ရ သို့မဟုတ် ပုဒ်မ ၈ ပါ စာချုပ် စာတမ်းမှတ်ပုံတင်အရာရှိ မှတ်ပုံတင်ရန်ငြင်းပယ်သည့် ဆုံးဖြတ်ချက်ကိုအတည်ပြုလျှင် အတည်ပြုသည့် နေ့မှ ရက်ပေါင်း ၃၀ အတွင်း အယူခံဝင်ရောက်သူသည် သက်ဆိုင်ရာမှတ်ပုံတင်ရုံး၌ စာချုပ်စာတမ်းကို မှတ်ပုံတင်စေသည့် တရားရုံး၏ဒီဂရီ သို့မဟုတ် အမိန့်ချမှတ်ပေးနိုင်ရေးအတွက် သက်ဆိုင်ရာတရားရုံးသို့ လျှောက်ထားနိုင်သည်။ အပိုဒ် ၈၄ အပိုဒ်ခွဲ(ဂ) မြို့နယ်စာချုပ်စာတမ်းမှတ်ပုံတင်အရာရှိသည် ပုဒ်မခွဲ(ခ)အရ လျှောက်ထားခြင်းအတွက် တရားရုံးကချမှတ်သည့် ဒီဂရီ သို့မဟုတ် အမိန့်တာဝန်ခံမိတ္တူကို လက်ခံရရှိလျှင် ယင်းဒီဂရီ သို့မဟုတ် အမိန့်နှင့်အညီ ဆောင်ရွက်ရမည်။ ဒီပြင်ဆင်ချက်များကို လွှတ်တော်က အတည်ပြု ပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျာ။ အဆိုမှာ ဥပဒေကြမ်း၏ အပိုဒ် ၆၆ အပိုဒ်ခွဲ(က)နှင့် အပိုဒ် ၈၄ အပိုဒ်ခွဲ(ဂ)တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type='speaker'>သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ စာချုပ်စာတမ်းများ မှတ်ပုံတင်ဥပဒေကြမ်းနဲ့ စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာနည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည် ပေးပို့သွားမည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော တောရိုင်းတိရစ္ဆာန်နှင့် သဘာဝအပင်များ ကာကွယ်ရေးနှင့် သဘာဝ နယ်မြေများ ထိန်းသိမ်းရေးဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်း</title>
<speech type='speaker'>အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ တောရိုင်း တိရစ္ဆာန်နှင့် သဘာဝအပင်များကာကွယ်ရေးနှင့် သဘာဝနယ်မြေများထိန်းသိမ်းရေး ဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ်သဘောကွဲလွဲတဲ့ ဥပဒေကြမ်းအဖြစ် ပြည်ထောင်စု လွှတ်တော်၌ ဆွေးနွေးဆုံးဖြတ်နိုင်ဖို့ ၁၃-၃-၂၀၁၈ ရက်မှာ ပေးပို့ထားပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id='960'>ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲ စိတ်၏ချမ်းသာခြင်း၊ ကိုယ်၏ကျန်းမာခြင်းတို့နဲ့ ပြည့်စုံကြ ပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ပဲခူးတိုင်းဒေသကြီး၊ ထန်းတပင်မြို့နယ် ပြည်သူ့လွှတ်တော်ကိုယ်စားလှယ် ဦးဇော်ဝင်း ဖြစ်ပါတယ်။ ဥပဒေကြမ်းပူးပေါင်းကော်မတီရဲ့ အဖွဲ့ဝင်တစ်ဦးဖြစ်ပြီးတော့ ပူးပေါင်းကော်မတီရဲ့ တာဝန်ပေးချက်အရ လွှတ်တော်နှစ်ရပ် သဘောကွဲလွဲသော တောရိုင်းတိရစ္ဆာန်နှင့် သဘာဝအပင်များ ကာကွယ်ရေးနှင့် သဘာဝနယ်မြေများ ထိန်းသိမ်းရေးဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြား တင်သွင်းသွားမှာ ဖြစ်ပါတယ်။ လွှတ်တော်နှစ်ရပ် သဘောကွဲလွဲသော တောရိုင်းတိရစ္ဆာန်နှင့် သဘာဝအပင်များ ကာကွယ်ရေးနှင့် သဘာဝနယ်မြေများ ထိန်းသိမ်းရေးဥပဒေကြမ်းအား ပြည်သူ့လွှတ်တော်၌ ၈-၁၁-၂၀၁ရရက်တွင် ဆွေးနွေး အတည်ပြုပြီး အမျိုးသားလွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်က ၉-၂-၂၀၁၈ ရက်တွင် ပြင်ဆင်ချက်များဖြင့် ပြန်လည်ပေးပို့ခဲ့ရာ ပြည်သူ့လွှတ်တော်က သဘောမတူသည့်အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ၁၃-၃-၂၀၁၈ ရက်နေ့တွင် ပေးပို့ခဲ့ပါတယ်။ ယင်းဥပဒေကြမ်း နှင့်စပ်လျဉ်းပြီး လွှတ်တော်နှစ်ရပ် သဘောကွဲလွဲတဲ့အချက်များအပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယက က ၁၃-၃-၂၀၁၈ ရက်နေ့မှာ တာဝန်ပေးအပ်ခဲ့ပါတယ်။ သို့ဖြစ်ပါ၍ ဥပဒေကြမ်းပူးပေါင်းကော်မတီအား ၁၄-၃-၂၀၁၈ ရက်တွင် သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန၊ ပြည်ထောင်စုရှေ့နေချုပ်ရုံး၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များနှင့် အစည်းအဝေးကျင်းပခဲ့ပြီး ဥပဒေကြမ်းပါ သဘော ကွဲလွဲချက်များအပေါ် လေ့လာစိစစ်ခဲ့ကြပါတယ်။ ယင်းအစည်းအဝေးရဲ့ ဆွေးနွေးချက်များအရ ပြည်ထောင်စုလွှတ်တော်၊ ဥပဒေကြမ်းပူးပေါင်း ကော်မတီဟာ လွှတ်တော်နှစ်ရပ် သဘောထားကွဲလွဲတဲ့အချက်များနဲ့ စပ်လျဉ်းပြီးတော့ ပြည်သူ့လွှတ်တော် အတည်ပြုချက်အတိုင်း ထားရှိမည့် အပိုဒ်၊ အပိုဒ်ခွဲများ၊ အမျိုးသားလွှတ်တော် အတည်ပြုချက်အတိုင်း ထားရှိမည့် အပိုဒ်၊ အပိုဒ်ခွဲများနှင့် ဥပဒေကြမ်းပူးပေါင်းကော်မတီရဲ့ ပြင်ဆင်ထားရှိမယ့် အပိုဒ်၊ အပိုဒ်ခွဲ များကိုကန့်လန့်ဖြတ်ဇယားဖြင့် ပြည်ထောင်စုလွှတ်တော် ကိုယ်စားလှယ်များထံ ပြုစုတင်ပြထားပါတယ်။ သို့ဖြစ်ပါ၍ လွှတ်တော်နှစ်ရပ် သဘောကွဲလွဲသော တောရိုင်းတိရစ္ဆာန်နှင့် သဘာဝအပင်များ၊ ကာကွယ်ရေးနဲ့ သဘာဝနယ်မြေများ ထိန်းသိမ်းရေးဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဆိုင်ရာနည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီက အစီရင်ခံစာ တင်ပြအပ်ပါတယ်။ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ရှိပါတယ်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type='speaker'>အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ အထက်ပါ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ Sono finish ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘောကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၂၀-၃-၂၀၁၈ ရက် (အင်္ဂါနေ့)ညနေ ၄ နာရီ(၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value = 'Motion'>	
	<motion>
<title>နိုင်ငံတော်သမ္မတထံမှ ပေးပို့ထားသော ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေပါ အရေးပေါ်ရန်ပုံငွေမှ ကျပ် ၆,၄၂၆ သန်း ခွဲဝေသုံးစွဲခဲ့သည့် ကိစ္စရပ်နှင့်စပ်လျဉ်း၍ ပို့ဆောင်ရေးနှင့် ဆက်သွယ်ရေးဝန်ကြီးဌာနက ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ ပြည်ထောင်စုအစိုးရအဖွဲ့ရဲ့ ထောက်ခံချက်အရ နိုင်ငံတော်သမ္မတရုံးအနေနဲ့ Social Media Monitoring Team - SMMT အဖွဲ့ရဲ့ လုပ်ငန်းများဆောင်ရွက်ရန် ကျပ် ၆,၄၂၆ သန်း ခွဲဝေသုံးစွဲခဲ့တဲ့ကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၅-၃-၂၀၁၈ ရက်စွဲပါစာအမှတ်၊ ၃(၁)/၁/ သမ္မတရုံးဖြင့်ပေးပို့ထားပြီး မိတ္တူကို ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အဆိုပါကိစ္စများနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြမှာ ဖြစ်ပါတယ်။</speech>
<speech><agency id='31'>ဦးသန့်စင်မောင် (ပြည်ထောင်စုဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျာ။ မင်္ဂလာအပေါင်းနဲ့ ပြည့်စုံပါစေကြောင်း နှုတ်ခွန်းဆက်သအပ်ပါတယ်။ နိုင်ငံတော်သမ္မတထံမှပေးပို့ထားတဲ့ ၂၀၁ရ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေပါ အရေးပေါ်ရန်ပုံငွေမှ ကျပ် ၆,၄၂၆ သန်း ခွဲဝေသုံးစွဲခဲ့တဲ့ကိစ္စနဲ့ပတ်သက်ပြီးတော့ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ပြည်ထောင်စုဝန်ကြီး ကျွန်တော် ဦးသန့်စင်မောင်က ရှင်းလင်းတင်ပြမှာ ဖြစ်ပါတယ်။ ဒီကိစ္စနဲ့ပတ်သက်လို့ မကွေးတိုင်းဒေသကြီး၊ ဂန့်ဂေါမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်ယဉ်မင်းလှိုင်က လူငယ်လူရွယ်များ အကျင့်စာရိတ္တပျက်ပြားစေခြင်း၊ ရပ်ရွာတည်ငြိမ်အေးချမ်းမှု ပျက်ပြားစေခြင်းတို့ကြောင့် IT နည်းပညာဖြင့် ဆိုရှယ်မီဒီယာသုံးစွဲမှုကို၊ IT နည်းပညာ အလွဲသုံးစားမှုကို လိုအပ်သလို စောင့်ကြည့်ထိန်းကျောင်းခြင်း(monitoring) ပြုလုပ်နိုင်ရန် ပြည်ထောင်စုအစိုးရအား တိုက်တွန်းကြောင်းအဆိုကို ၂၅-၁၀-၂၀၁ရ ရက်နေ့ ဒုတိယအကြိမ် ပြည်သူ့လွှတ်တော် ဆဋ္ဌမပုံမှန် အစည်းအဝေး စတုတ္ထနေ့မှာ တင်သွင်းခဲ့ပါတယ်။ ပြည်ထောင်စုအစိုးရအဖွဲ့အား တိုက်တွန်းကြောင်း အဆိုအပေါ် ကျွန်တော် ပြည်ထောင်စုဝန်ကြီးအနေနဲ့ ၈-၁၁-၂၀၁ရ ရက်နေ့မှာ အောက်ပါအချက်အလက် များကို အခြေခံပြီးဆွေးနွေးခဲ့ပါတယ်။ အဲဒီအခြေခံတဲ့ဟာကတော့ ပြည်သူလူထုကို အသိပညာပေးရန် လိုအပ်တယ်။ လိုအပ်တဲ့ဥပဒေများကို ပြဋ္ဌာန်းဖို့လိုအပ်တယ်။ ဆက်သွယ်ရေးဝန်ဆောင်မှု လိုင်စင်ရကုမ္ပဏီ တွေနဲ့ ထိန်းသိမ်းကြပ်မတ်ခြင်း၊ ဆိုရှယ်မီဒီယာနဲ့ လူမှုကွန်ရက်ဝန်ဆောင်မှုပေးသူများနဲ့ ပူးပေါင်းဆောင်ရွက်ခြင်း၊ သက်ဆိုင်ရာအဖွဲ့အစည်းတစ်ခုခုက စောင့်ရှောက်ကြည့်ရှု ဖော်ထုတ်ခြင်းဆိုတဲ့ အချက် ၄ ချက် လိုအပ် တယ်လို့ ကျွန်တော် ဆွေးနွေးခဲ့ပါတယ်။ အဲဒီဆွေးနွေးချက်နဲ့အညီ ကျွန်တော်တို့ဟာ ဆိုရှယ်မီဒီယာတစ်ခု ဖြစ်တဲ့ Facebook သုံးစွဲရာမှာ လိုက်နာသတိပြုရမယ့်အချက်များကို ပြည်သူလူထုအကြားမှာ ကျယ်ကျယ် ပြန့်ပြန့်သိရှိစေရန် ပြန်ကြားရေးဝန်ကြီးဌာနနဲ့ ပူးပေါင်းပြီးတော့ နိုင်ငံတော်ပိုင်ရုပ်သံရေဒီယိုထဲကနေ ပြီးတော့ ပညာရေးဇာတ်လမ်းတွေ ထုတ်လွှင့်တယ်။ NGO များ လူမှုအထောက်အကူပြု အဖွဲ့အစည်းများနဲ့ ပူးပေါင်းဆောင်ရွက်ပါတယ်။ အဲဒီလိုပဲ အင်တာနက်အသုံးပြုပြီးတော့ ကျူးလွန်တဲ့ပြစ်မှုတွေကို ထိထိရောက်ရောက် အရေးယူနိုင်ရန် နိုင်ငံတကာစံနှုန်းများနဲ့ညီညွတ်သော ဆိုက်ဘာဥပဒေတစ်ရပ် (Syber Law)တစ်ရပ် ပေါ်ထွက်လာရေးအတွက် နိုင်ငံတကာကျွမ်းကျင်သူပညာရှင်များနဲ့ ညှိနှိုင်းပြီးတော့ ရေးဆွဲနေတာ အကြမ်း ထည် ပြီးစီးပြီဖြစ်ပါတယ်။ မြန်မာနိုင်ငံတော်မှာ အများဆုံးသုံးစွဲလျက်ရှိတဲ့ Facebook က ပြဋ္ဌာန်းထားတဲ့ လူမှုကွန်ရက်စံနှုန်းများကို အသုံးပြုသူက သိရှိလိုက်နာခြင်းမရှိဘဲ စည်းကမ်းချိုးဖောက်နေကြခြင်းနဲ့ စပ်လျဉ်း၍ ထိရောက်စွာ မြန်မြန်ဆန်ဆန် အရေးယူနိုင်ရေး သက်ဆိုင်ရာဝန်ကြီးဌာနများ ပူးပေါင်းပြီးတော့ ဖြေရှင်းတဲ့နည်းလမ်းများကိုလည်း ဆွေးနွေးလျက်ရှိပါတယ်။ နောက်ဆုံးစတုတ္ထအချက်ဖြစ်တဲ့ ဆက်သွယ်ရေးစနစ်တစ်မျိုးမျိုး၊ အင်တာနက် သို့မဟုတ် ဆိုရှယ် မီဒီယာများကိုအသုံးပြု၍ နိုင်ငံတော်ရဲ့ တည်ငြိမ်အေးချမ်းရေးကို ထိခိုက်နစ်နာအောင် ပြုလုပ်နေတဲ့ ဖြစ်စဉ် ဖြစ်ရပ်များကို ရှာဖွေဖော်ထုတ်နိုင်ရေးအတွက် ဥပဒေနဲ့အညီဖွဲ့စည်းထားသော အဖွဲ့အစည်းတစ်ခုခုက အဆင့်မြင့်နည်းပညာများအသုံးပြု၍ စနစ်တကျ စောင့်ကြပ်ကြည့်ရှု ဖော်ထုတ်နိုင်ရေးဆောင်ရွက်ရမှာ ဖြစ်ပါတယ်။ ဒါကြောင့် ဆိုရှယ်မီဒီယာများကို ဥပဒေနဲ့အညီ စောင့်ကြည့်ထိန်းကျောင်းမှု ပြုလုပ်နိုင်ရေး အဖွဲ့ (Social Media Monitoring Team-SMMT)ကို ပြည်ထောင်စုအစိုးရအဖွဲ့ရဲ့ အတည်ပြုချက်နဲ့ ဖွဲ့စည်းခွင့်ရရှိပြီး ဖြစ်ပါတယ်။ နိုင်ငံတော်သမ္မတရုံးရဲ့ ၇-၂-၂၀၁၈ ရက်စွဲပါ အမိန့်ကြော်ညာစာအမှတ် (၁၉/၂၀၁၈)ဖြင့် SMMT ကို ဖွဲ့စည်းခဲ့ပြီးဖြစ်ပါတယ်။ နိုင်ငံတော်သမ္မတရုံးအနေဖြင့် Social Media Monitoring Team en sagedi qocê:qp:o caos@gmęEn$33ozos Heartware owSqulosusil Device တွေ၊ Software တွေ ဝယ်ရဖို့အတွက် ကုန်ကျစရိတ်ပေါင်း ကျပ် ၆,၄၂၆ သန်းကို ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ ပြဋ္ဌာန်းချက်များအရ ၈-၃-၂၀၁၈ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ရဲ့ အစည်းအဝေးအမှတ်စဉ်(၅/၂၀၁၈)၏ ခွင့်ပြုချက်ဖြင့် အရေးပေါ် ရန်ပုံငွေမှ ကျခံသုံးစွဲခဲ့ပါတယ်။ အဲဒါ ၂၀၁ရ ခုနှစ်၊ ပြည်ထောင်စုအဖွဲ့၏ ဘဏ္ဍာငွေ ပြည်ထောင်စုအစိုးရ အဖွဲ့၏ ရန်ပုံငွေအရအသုံးဆိုင်ရာ ဥပဒေအရ အရေးပေါ်ရန်ပုံငွေမှ ကျပ် ၆,၄၂၆ သန်း ခွဲဝေသုံးစွဲခဲ့သည့် ကိစ္စနှင့် စပ်လျဉ်းပြီး ပြည်ထောင်စုလွှတ်တော်မှ အတည်ပြု မှတ်တမ်းတင်ပေးနိုင်ပါရန် လေးစားစွာ တင်ပြအပ်ပါတယ်။ အားလုံးကိုကျေးဇူးတင်ပါတယ်ခင်ဗျာ။</speech>
<speech type='speaker'>လွှတ်တော်ကိုယ်စားလှယ်များခင်ဗျား။</speech>
<title>၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ နိုင်ငံတော်သမ္မတရုံးက ကျပ်သန်း ၆,၄၂၆ (ကျပ်သန်း ခြောက်ထောင့် လေးရာ နှစ်ဆယ့် ခြောက်) ခွဲဝေသုံးစွဲထားမှုကို လွှတ်တော်က မှတ်တမ်းတင်ကြောင်း ကြေညာပါတယ်။ ။နိုင်ငံတော်သမ္မတထံမှ ပေးပို့ထားသော ဆောက်လုပ်ရေးဝန်ကြီးဌာန ထားဝယ်အထူးစီးပွားရေးဇုန် ဖွံ့ဖြိုး 02:09069:3903.Neighbouring Countries Economic Development Cooperation Agency-NEDA ထံမှ ထိုင်းဘတ် ၄.၅ ဘီလီယံချေးယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type='speaker'>အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆောက်လုပ်ရေး ဝန်ကြီးဌာန၊ ထားဝယ်အထူးစီးပွားရေးဇုန် ဖွံ့ဖြိုးတိုးတက်ရေးအတွက် ထိုင်းနိုင်ငံနယ်စပ် ကန်ချနာဘူရီမှ ထားဝယ်အထူးစီးပွားရေးဇုန်သို့ နှစ်လမ်းသွား ကတ္တရာလမ်းအဆင့်မြှင့်ဖောက်လုပ်ရန် Neighbouring Countries Economic Development Cooperation Agency - NEDA ထံမှ ထိုင်းဘတ် ၄.၅ ဘီလီယံ ချေးယူရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရန် နိုင်ငံတော်သမ္မတ ထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၅-၃-၂၀၁၈ ရက်စွဲပါစာအမှတ်၊ ၃(၂)/၁/သမ္မတရုံးဖြင့် ပေးပို့ထားပါတယ်။ အဆိုပါ ပြည်ပချေးငွေရယူရေးနဲ့စပ်လျဉ်းပြီး ဦးစွာ ဆောက်လုပ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id='14'>ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့်တကွ ပြည်ထောင်စုလွှတ်တော် ကိုယ်စားလှယ် များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်းဖြစ်ပါတယ်။ လေးစားအပ်ပါသော နာယကြီးခင်ဗျာ။ ကျွန်တော့အနေနဲ့ ထားဝယ်အထူးစီးပွားရေးဇုန် ဖွံ့ဖြိုး တိုးတက်ရေးအတွက် ထားဝယ်ရေနက်ဆိပ်ကမ်းနှင့် ထီးခီအကြား ဆက်သွယ်သည့် မေတ္တာ-ထီးခီးလမ်း အဆင့်မြှင့်တင်ဖောက်လုပ်ရန် Neighbouring Countries Economic Development Cooperation Agency - NEDA ထံမှ ထိုင်းဘတ်ငွေ ၄.၅ ဘီလီယံ ချေးယူရန်ကိစ္စနှင့်စပ်လျဉ်း၍ ရှင်းလင်းတင်ပြ သွားမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ Power Point ဖြင့် ရှင်းလင်းခွင့်ပြုပါရန် တင်ပြအပ် ပါသည်။ ထိုင်းနိုင်ငံရှိ Neighbouring Countries Economic Development Cooperation Agency သည် ဆောက်လုပ်ရေးဝန်ကြီးဌာန၏ ကရင်ပြည်နယ်အတွင်းရှိ လမ်းများအတွက် စီမံကိန်းဖြစ်နိုင်စွမ်း လေ့လာချက်(F.S)များ ဆောင်ရွက်ပေးခဲ့သည့် အဖွဲ့အစည်းဖြစ်ပြီး မြန်မာနိုင်ငံနှင့် ထိုင်းနိုင်ငံကြား ဆက်သွယ်သည့်လမ်းများ ဖွံ့ဖြိုးတိုးတက်ရေးအတွက် ကူညီဆောင်ရွက်ပေးသော အစိုးရကိုယ်စားပြု အဖွဲ့အစည်းတစ်ရပ်သည် ဖြစ်ပါတယ်။ စုံစင်-ထီးခီးလမ်း လမ်းကြောင်းပြတ်တောက်နေသောနေရာ (128m) ရေနက်ဆိပ်ကမ်း ထားဝယ် စုံစင်ဗျာ-ထီးခီးလမ်း (231m) (143/4 mile) ယခုအခါ တနင်္သာရီတိုင်းဒေသကြီး ထားဝယ်ရေနက်ဆိပ်ကမ်း စီမံကိန်းအား အကောင်အထည် ဆောင်ရွက်လျက်ရှိပြီး ၎င်းစီမံကိန်းသို့ ထိုင်းနိုင်ငံမှတစ်ဆင့် ကုန်စည်များ ဆက်သွယ်ပို့ဆောင်ရန်အတွက် ထားဝယ်ရေနက်ဆိပ်ကမ်းစီမံကိန်းနှင့် ထိုင်းနိုင်ငံနယ်စပ် ထီးခီအကြားရှိ လမ်းကြောင်းများအား အသေးစိတ် လေ့လာတိုင်းတာခဲ့ပါတယ်။ လေ့လာတွေ့ရှိချက်များအရ အဓိကအားဖြင့် လမ်းကြောင်း ၃ ကြောင်းရှိပြီးတော့ ထားဝယ်ရေနက်ဆိပ်ကမ်း မေတ္တာ-ထီးခီးလမ်းသည် ဆက်သွယ်ရန် လမ်းမိုင် အတိုဆုံးဖြစ်ကြောင်း တွေ့ရှိရ ပါသည်။ အဆိုပါလမ်းကြောင်းအား အီတာလျံ-ထိုင်း ဖွံ့ဖြိုးတိုးတက်ရေးကုမ္ပဏီ (ITD)မှ တာဝန်ယူ ဖောက်လုပ်ခဲ့ပြီး လက်ရှိအနေအထားတွင် ကျောက်ကြမ်းလမ်းအဆင့်သာ ရှိပါတယ်။ ဒါကြောင့် ထားဝယ် ရေနက်ဆိပ်ကမ်းသို့ပို့ဆောင်မည့် ကုန်စည်များ လွယ်ကူလျင်မြန်စွာ ပို့ဆောင်နိုင်ရေးအတွက် လက်ရှိလမ်းအား နှစ်လမ်းသွား ကားလမ်းအဖြစ် အဆင့်မြှင့်တင်ရန် လိုအပ်မှာဖြစ်ပါတယ်။ ထားဝယ်အထူးစီးပွားရေးဇုန် စီမံခန့်ခွဲရေးကော်မတီနှင့် NEDA တို့အကြား အကြိမ်ကြိမ် ညှိနှိုင်းဆွေးနွေးမှုများအရ NEDA မှ အဆိုပါ လမ်းအဆင့်မြှင့်တင်ရေးအတွက် ထိုင်းဘတ်ငွေ ၄.၅ ဘီလီယံ ချေးငွေပေး၍ အဆင့်မြှင့်တင် ဆောင်ရွက် သွားမည်ဖြစ်ပါတယ်။ လေးစားအပ်ပါသော နာယကကြီးခင်ဗျား။ ချေးငွေထိုင်းဘတ် ၄.၅ ဘီလီယံနှင့် ဆောင်ရွက်သွားမည့် ထားဝယ်ရေနက်ဆိပ်ကမ်း မေတ္တာ- ထီးခီးလမ်းပိုင်းနှင့် ပတ်သက်ပြီး အနည်းငယ်ရှင်းလင်း တင်ပြသွားမှာ အဆိုပါလမ်းအရှည်မှာ ၁၅၆ ကီလိုမီတာဖြစ်ပြီး ယာဉ်သွားလမ်းသည် ၃.၅ မီတာ အကျယ် ရှိသည့် နှစ်လမ်းသွား ဖြစ်ပါတယ်။ မြေပြန့်ဒေသမှာ လမ်းပုခုံးတစ်ဖက်လျှင် ၁.၅ မီတာစီနှင့် တောင်ပေါ်ဒေသတွင် ၁ မီတာစီ ပါရှိမည် ဖြစ်ပြီး လမ်းမျက်နှာပြင်အတွက် ကတ္တရာကွန်ကရစ်အမျိုးအစား သုံးစွဲရန် လျာထားစီစဉ်ထားပါတယ်။ ချေးငွေနဲ့ပတ်သက်တဲ့ အချက်များကတော့ ချေးငွေ၏ ဆိုင်းငံ့ကာလ ၁၀ နှစ်ဖြစ်ပြီး၊ အတိုးနှင့်အရင်း ပြန်ဆပ်ကာလမှာ အနှစ် ၂၀ ဖြစ်ပါတယ်။ အတိုးနှုန်း ၀.၁ ရာခိုင်နှုန်း ဖြစ်ပြီး၊ Management Fee: ၀.၁၅ ရာခိုင်နှုန်း ပေးဆောင်ရမှာဖြစ်ပါတယ်။ လမ်းစီမံကိန်းလုပ်ငန်းအတွက် ထိုင်းနိုင်ငံ၏ ကုန်ပစ္စည်းနှင့် ဝန်ဆောင်မှုများ အနည်းဆုံး ၅၀ ရာခိုင်နှုန်း အသုံးပြုရမှာဖြစ်ပါတယ်။ စီမံကိန်းလုပ်ငန်းများ စတင်ဆောင်ရွက်မည်ဆိုပါက ထိုင်းနိုင်ငံ NEDA နှင့် ပူးပေါင်း၍ Consultant အဖွဲ့ကို ရွေးချယ် သွားမှာဖြစ်ပြီး ၎င်းအဖွဲ့မှ လက်ရှိရေးဆွဲထားသော Geometric Design အားပြန်လည် စိစစ်၍ စီမံကိန်း ဖြစ်နိုင်စွမ်း လေ့လာချက်နှင့် Detail Project Report ပြုလုပ်သွားမှာ ဖြစ်ပါတယ်။ ရရှိလာမည့် Detail Project Report ကို အခြေခံ၍ လုပ်ငန်းကန်ထရိုက်တာကို ထိုင်းနိုင်ငံတွင် Register ပြုလုပ်ထားသည့် ကုမ္ပဏီများအပြင် ၎င်းတို့နှင့် Joint Venture ပြုလုပ်ထားသော ကုမ္ပဏီများအား Open Tender ခေါ်ယူ၍ ဆက်လက်စီစဉ် ဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ထားဝယ်အထူးစီးပွားရေးဇုန် ဖွံ့ဖြိုးတိုးတက်ရေး အတွက် ကုန်စည်များ လွယ်ကူစွာပို့ဆောင်နိုင်ရေး အဓိကထားဆောင်ရွက်ရမည့် ထားဝယ်ရေနက်ဆိပ်ကမ်း နှင့် ထိုင်းနိုင်ငံနယ်စပ် ထီးခီအကြား လမ်းကြောင်းအား လမ်းအဆင့်မြှင့်တင်နိုင်ရေးအတွက် Neighbouring Countries Economic Development Cooperation Agency oog oça:Dodog G9 SSW cq:68 ရယူရန်အတွက် ပြည်ထောင်စုလွှတ်တော်မှ ခွင့်ပြုပေးနိုင်ပါရန် လေးစားစွာ ရှင်းလင်းတင်ပြရင်း နိဂုံးချုပ် အပ်ပါတယ်ခင်ဗျား။ အားလုံးကို ကျေးဇူးတင်ပါတယ် ။</speech>
<speech type='speaker'>ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id='27'>ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ဖိတ်ကြားထားသော ပြည်ထောင်စု အဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေရန် ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ ဆောက်လုပ်ရေးဝန်ကြီးဌာနက ထိုင်းနိုင်ငံနယ်စပ် ကချနာပူရီမှ ထားဝယ် အထူးစီးပွားရေးဇုန်သို့ ၂ လမ်းသွား ကတ္တရာကားလမ်း အဆင့်မြင့်ဖောက်လုပ်ရန်အတွက် ထိုင်းနိုင်ငံ Neighboring Countries Economic Development Cooperation Agency (NEDA) 00Q 6ą:68 ထိုင်းဘတ် ၄.၅ ဘီလီယံ ရယူရေးနှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ရှင်းလင်း တင်ပြမှာ ဖြစ်ပါတယ်။ နာယကကြီးခင်ဗျား။ NEDA အဖွဲ့အစည်းဟာ ထိုင်းနိုင်ငံ၊ ဘဏ္ဍာရေးဝန်ကြီးဌာနရဲ့ လက်အောက်ခံ အဖွဲ့အစည်းတစ်ခုဖြစ်ပြီး အိမ်နီးချင်းနိုင်ငံများနှင့် ဘဏ္ဍာရေးဆိုင်ရာ ပူးပေါင်းဆောင်ရွက်မှုများပြုလုပ်တဲ့ အဖွဲ့အစည်းဖြစ်ပါတယ်။ ၎င်းရဲ့ ချေးငွေဆိုင်ရာ စည်းကမ်းသတ်မှတ်ချက်များကတော့ ဆိုင်းငံ့ကာလ ၁၀ နှစ်၊ ပြန်ဆပ်ကာလ ၂၀ နှစ်ဖြင့် စုစုပေါင်း ချေးငွေသက်တမ်း ၃၀ နှစ် ဖြစ်ပါတယ်။ အတိုးနှုန်းမှာ တစ်နှစ်လျှင် ၀.၁ ရာခိုင်နှုန်းဖြစ်ပြီး အတိုးများကိုတစ်နှစ်လျှင် (၂) ကြိမ်နှုန်းဖြင့် စုစုပေါင်း (၆၀)ကြိမ် ပေးဆပ်ရမှာဖြစ်ပါတယ်။ အရင်းငွေများကိုတော့ တစ်နှစ်လျှင် (၂)ကြိမ်နှုန်းဖြင့် စုစုပေါင်းအကြိမ်(၄၀) ပေးဆပ်ရမှာဖြစ်ပါတယ်။ စုစုပေါင်း ချေးငွေရဲ့ ၅၀ ရာခိုင်နှုန်းကို ထိုင်းကုန်စည်နှင့် ဝန်ဆောင်မှုများအတွက် အသုံးပြုရမယ်လို့ သတ်မှတ်ချက် ထားရှိပါတယ်။ အခွန်အခများ၊ အကောက်ခွန်များ၊ ဆောင်ရွက်ခများ စသည့်အသုံးစရိတ်များအတွက်ကို ချေးငွေမှထုတ်ယူသုံးစွဲ၍မရပါ။ စီမံခန့်ခွဲမှုစရိတ် (Management fee)အဖြစ် ချေးငွေပမာဏရဲ့ ၀.၁၅ ရာခိုင် နှုန်းကို တစ်ကြိမ်တည်း ပေးချေရမှာဖြစ်ပါတယ်။ ယခုချေးငွေရဲ့ Grant Element တွက်ချက်ရာမှာ ၆၁.၄၀ ရရှိတဲ့အတွက် သက်သာမှုရှိတဲ့ချေးငွေ (Concessional Loan) ဖြစ်ပါကြောင်း တင်ပြအပ်ပါတယ်။ ၃၁-၁၂-၂၀၁ရ ရက်နေ့မှာရှိတဲ့ နိုင်ငံတော်ရဲ့ ပြည်ပကြွေးမြီနှင့် ဂျီဒီပီအချိုးဟာ ၁၄.၆၄ ရာခိုင်နှုန်းဖြစ်ပါကြောင်း တင်ပြအပ် ပါတယ်။ လေးစားအပ်ပါသော နာယကကြီးခင်ဗျား။ ထားဝယ်အထူးစီးပွားရေးဇုန်မှ ထိုင်းနိုင်ငံနယ်စပ် ကချနာပူရီလမ်းသည် မြန်မာနိုင်ငံရဲ့ ပို့ဆောင်ဆက်သွယ်ရေးကဏ္ဍအတွက် အရေးပါသောလမ်းဖြစ်ပြီး ထားဝယ်အထူးစီးပွားရေးဇုန်အတွက် ကုန်စည်စီးဆင်းမှု လျင်မြန်ချောမွေ့စေရန်နဲ့ ဒေသအတွင်း စီးပွားရေး၊ လူမှုစီးပွားဘဝများ ပိုမိုဖွံ့ဖြိုးတိုးတက်လာစေရန် ရည်ရွယ်ပြီး ဖောက်လုပ်ခြင်း ဖြစ်ပါတယ်။ အဆိုပါ လမ်းဟာ ပင်မလမ်းကြောင်း (Arterial Road) ဖြစ်တဲ့ ရန်ကုန်-ရေး-ထားဝယ်-မြိတ်လမ်းနဲ့လည်း ဆက်စပ် လျက်ရှိပြီးတော့ ယင်းလမ်းမကြီးဟာ ရန်ကုန်တောင်ပိုင်းမှာရှိတဲ့ သီလဝါအထူးစီးပွားရေးဇုန်သို့လည်း ဆက်စပ် သွားလာနိုင်မှာဖြစ်၍ နိုင်ငံတော်ရဲ့ စီးပွားရေးဖွံ့ဖြိုးမှုအတွက် အထောက်အကူပြုစေမယ့် စီမံကိန်း ဖြစ်ပါတယ်။ အဆိုပါချေးငွေဖြင့် စီမံကိန်းအကောင်အထည်ဖော်ဆောင်ရွက်မည့် ဝန်ကြီးဌာနကတော့ ဆောက်လုပ်ရေးဝန်ကြီးဌာနဖြစ်ပြီးတော့ ောက်တဲ့ နှစ်များအလိုက်ကို အတိုး၊ အရင်းများ ပြန်လည်ပေးဆပ်မှု တာဝန်များကိုလည်း ဆောက်လုပ်ရေးဝန်ကြီးဌာနက ၎င်းရဲ့ လမ်းအသုံးပြုခ ကောက်ခံ ရရှိမှုရငွေများအပါအဝင် ရငွေများဖြင့် ပြန်လည်ပေးဆပ်နိုင်ရန် စီစဉ်ဆောင်ရွက်ရမှာဖြစ်ပါတယ်။ ဘတ်ဂျတ်သို့ ရငွေများပေးသွင်းခြင်းနဲ့ ချေးငွေပြန်လည်ပေးဆပ်ရန်အတွက် အသုံးစရိတ်များတောင်းခံခြင်းတို့ကို ဆောင်ရွက် သွားရမှာဖြစ်ပါတယ်။ နာယကကြီးခင်ဗျား။ ၂၀၁ရ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေပုဒ်မ ၉ နဲ့ ပြည်သူ့ကြွေးမြီစီမံခန့်ခွဲမှုဥပဒေ ပုဒ်မ ၃၊ ၂၀၁ရ ခုနှစ် ကာလလတ်ကြွေးမြီ စီမံခန့်ခွဲမှုမဟာဗျူဟာ အပိုဒ် ၁၉(က)တို့မှာ ဖော်ပြထားချက်များနဲ့လည်း ကိုက်ညီမှုရှိပါတယ်။ နိုင်ငံတော်က ချမှတ်ထားတဲ့ ဖွံ့ဖြိုးမှု အကူအညီဆိုင်ရာ မူဝါဒနဲ့လည်း ကိုက်ညီမှုရှိပြီးတော့ ၈-၃-၂၀၁၈ ရက်နေ့က ကျင်းပပြုလုပ်တဲ့ ပြည်ထောင်စု အစိုးရအဖွဲ့ အစည်းအဝေးအမှတ်စဉ် (၅/၂၀၁၈)က သဘောတူ ခွင့်ပြုထားပြီးဖြစ်ပါတယ်။ လေးစားရပါသော နာယကကြီးခင်ဗျား။ သို့ပါ၍ ထိုင်းနိုင်ငံနယ်စပ် ကချနာပူရီမှ ထားဝယ် အထူးစီးပွားရေးဇုန်သို့ ၂ လမ်းသွား ကတ္တရာကားလမ်း အဆင့်မြှင့်ဖောက်လုပ်ရန်အတွက် ဆောက်လုပ်ရေး ဝန်ကြီးဌာနက ထိုင်းနိုင်ငံ Neighboring Countries Economic Development Cooperation Agency (NEDA)ထံမှ ထိုင်းဘတ် ၄.၅ ဘီလီယံ ရယူနိုင်ရေးကိစ္စကို ပြည်ထောင်စုလွှတ်တော်၏ အတည်ပြုချက် ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်။ အားလုံး ကျေးဇူးတင်ပါတယ်ခင်ဗျား။</speech>
<title>အထက်ပါချေးငွေနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type='speaker'>အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါချေးငွေနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၂၀-၃-၂၀၁၈ ရက် (အင်္ဂါနေ့) ညနေ ၄ နာရီ(၁၆၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</motion>
</section>
<section value = 'Bill'>	
	<bill>
<title>၂၀၁၈ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့်သဘောထားမှတ်ချက် အစီရင်ခံစာအပါအဝင် လွှတ်တော်ကိုယ်စားလှယ်များ၏ မူသဘောဆွေးနွေးခြင်းများအပေါ် စီမံကိန်းနှင့် ဘဏ္ဍာရေးဝန်ကြီးဌာနက ပြန်လည် ရှင်းလင်းဆွေးနွေးခြင်း၊</title>
<speech type='speaker'>အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ မူသဘော ဆွေးနွေးခြင်းအပါအဝင် ဥပဒေ၊ နည်းဥပဒေနဲ့ ညီညွတ်တဲ့ ပြင်ဆင်ချက်အဆို တင်သွင်းဆွေးနွေးခြင်းအစီအစဉ်တို့ကို ၈-၃-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် ပုံမှန်အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ အပါအဝင် ကိုယ်စားလှယ်များရဲ့ မူသဘောဆွေးနွေးချက်တို့အပေါ် စီမံကိန်းနှင့် ဘဏ္ဍာရေးဝန်ကြီးဌာနက ပြန်လည်ရှင်းလင်းဆွေးနွေးမှာ ဖြစ်ပါတယ်။</speech>
<speech><agency id='27'>ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ်ကြီးများ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များနှင့် ဧည့်သည်တော်များအားလုံး မင်္ဂလာပါ။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ နာယကကြီးခင်ဗျား။ ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ(ခ)မှာ ပြည်ထောင်စုအစိုးရ အဖွဲ့က တင်သွင်းခွင့်ရှိတဲ့ နိုင်ငံတော်၏အမျိုးသားစီမံကိန်း၊ နှစ်စဉ်အရအသုံးခန့်မှန်းခြေငွေစာရင်းနဲ့ အခွန် အကောက်ဆိုင်ရာ ဥပဒေကြမ်းများကို သတ်မှတ်ထားတဲ့ နည်းလမ်းများနှင့်အညီ ပြည်ထောင်စုလွှတ်တော် တွင် ဆွေးနွေးဆုံးဖြတ်ရမည်ဟု ပြဋ္ဌာန်းထားချက်အရ ၂၀၁၈ ခုနှစ်၊ ပြည်ထောင်စု၏ အခွန်အကောက် ဥပဒေကြမ်းကို ပြည်ထောင်စုအစိုးရအဖွဲ့ကိုယ်စား ကျွန်တော်မှ ၁၃-၂-၂၀၁၈ ရက်နေ့တွင် ကျင်းပပြုလုပ် ခဲ့သည့် ပြည်ထောင်စုလွှတ်တော် အစည်းအဝေးသို့ ရှင်းလင်းတင်သွင်းခဲ့ပါတယ်။ ယင်းသို့တင်သွင်းခဲ့တဲ့ ၂၀၁၈ ခုနှစ်၊ ပြည်ထောင်စုရဲ့ အခွန်အကောက်ဥပဒေကြမ်းအပေါ် ပြည်ထောင်စု လွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ ကို ၂၈-၂-၂၀၁၈ ရက်နေ့တွင် ဖတ်ကြားတင်သွင်းခဲ့ပြီးတော့ လွှတ်တော်ကိုယ်စားလှယ်များကလည်း ၈-၃-၂၀၁၈ ရက်နေ့မှာ ပြင်ဆင်ချက်များ အပါအဝင် အကြံပြု ဆွေးနွေးခဲ့ကြပါတယ်။ လေးစားအပ်ပါသော နာယကကြီးခင်ဗျား။ ကျွန်တော့အနေနဲ့ ယနေ့အစည်းအဝေးတွင် မူနှင့်အခြေခံ သဘောများကိုသာ ပြန်လည်ရှင်းလင်း တင်ပြသွားမှာဖြစ်ပြီးတော့ ပြင်ဆင်ချက်များအပေါ် အထူးဆွေးနွေး ရန်မရှိပါကြောင်း တင်ပြလိုပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ အစီရင်ခံစာ အပိုဒ် ၂၂ ပါ အကြံပြုတင်ပြချက်ဖြစ်တဲ့ အကောက်ခွန်နှုန်းထားများအပေါ်လည်း လုပ်ငန်းရှင်ကြီးများက အကြံပြု တင်ပြလိုခြင်းနှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် သက်ဆိုင်ရာများနှင့် ပေါင်းစပ်ညှိနှိုင်း ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ နာယကကြီးခင်ဗျား။ ဒုတိယအကြံပြုချက်ဖြစ်တဲ့ အပိုဒ် ၂၃ ပါ အကြံပြုချက်များကို ပြန်လည် ရှင်းလင်းဆွေးနွေးမှာ ဖြစ်ပါတယ်။ ဒီအပိုဒ် ၂၃ မှာတော့ အခွန်သက်သာခွင့် (Tax Amnesty)ကို အခွန် နှစ်တစ်နှစ် သက်သာခွင့်ပြုရန်တင်ပြရတဲ့ အကြောင်းရင်းများကို ရှင်းလင်းတင်ပြပေးရန် မှတ်ချက်ပြု မြန်မာနိုင်ငံအနေနဲ့ ၁၉၆၂ ခုနှစ်၊ တော်လှန်ရေးကောင်စီတက်လာပြီးတဲ့နောက် ဆိုရှယ်လစ် စီးပွားရေးစနစ်ဖြင့် အကောင်အထည်ဖော်ဆောင်ရွက်ခဲ့ရာမှာ ပုဂ္ဂလိကကဏ္ဍထက် နိုင်ငံပိုင်နဲ့ သမဝါယမပိုင် ကဏ္ဍများကိုသာ ဦးစားပေးအကောင်အထည်ဖော် ဆောင်ရွက်ခဲ့တဲ့အတွက် ပုဂ္ဂလိကကဏ္ဍက အခွန်ပေး ဆောင်တဲ့ အလေ့အကျင့်နည်းပါးခဲ့ပါတယ်။ ၁၉၈၈ ခုနှစ်၊ နောက်ပိုင်းမှာလည်း ဈေးကွက်စီးပွားရေးစနစ်ကို ပြောင်းလဲကျင့်သုံးခဲ့သော်လည်းပဲ အခွန်ပေးဆောင်တဲ့ အလေ့အထကတော့ များစွာတိုးတက်ဖွံ့ဖြိုးလာမှုမရှိကြောင်း တွေ့ရှိရပါတယ်။ ပုဂ္ဂလိက လုပ်ငန်းရှင်များအနေနဲ့ မိမိတို့စီးပွားဖြစ်ထွန်းမှုအပေါ်မှာ အခွန်ပေးဆောင်ထားမှုမရှိတဲ့ ငွေကြေးအမြောက် အမြား လက်ဝယ်ထားရှိ ပိုင်ဆိုင်ထားကြခြင်းသည် ၎င်းတို့အနေဖြင့် တရားမဝင်သောနည်းလမ်းဖြင့် ရရှိသော ငွေကြေးများမဟုတ်ခြင်း၊ ငွေကြေးခဝါချမှုတိုက်ဖျက်ရေးဥပဒေနှင့်လည်း ငြိစွန်းမှုမရှိခြင်းတို့ကြောင့် ၎င်းတို့က စိုးရိမ်ပူပန်မှုမရှိဘဲ ကိုင်ဆောင်နေကြသော်လည်းပဲ ရင်းနှီးမြှုပ်နှံမှုများပြုလုပ်တဲ့နေရာမှာ အခွန် ပေးဆောင်ထားမှု မရှိတဲ့အတွက်ကြောင့် အဆိုပါငွေများကို သုံးစွဲ၍မရပါ။ ရင်းနှီးမြှုပ်နှံမှုပြုလုပ်ရာတွင် လည်းကောင်း၊ ရွှေ့ပြောင်း/မရွှေ့ပြောင်းနိုင်သော အခြေပစ္စည်းများ ဝယ်ယူရာတွင်လည်းကောင်း တည်ဆဲ အခွန်ဆိုင်ရာဥပဒေများနှင့်အညီ စိစစ်ဆောင်ရွက်သည့်အခါမှာ အခက်အခဲများစွာ ဖြစ်ပေါ်မှာ ဖြစ်ပါတယ်။ ယင်းသို့ တိမ်မြှုပ်နေတဲ့ ငွေပင်ငွေရင်းများကြောင့် နိုင်ငံတော်ရဲ့ စီးပွားရေးဖွံ့ဖြိုးတိုးတက်မှုကိုလည်း ထိခိုက်စေပါတယ်။ သို့ဖြစ်ပါ၍ အခွန်ထမ်းဆောင်သည့်ယဉ်ကျေးမှုနည်းပါးခဲ့သည့်အတွက် အခွန်ဥပဒေများနှင့်အညီ အကြောင်းအမျိုးမျိုးကြောင့် အခွန်ထမ်းဆောင်ရန် ပျက်ကွက်ခဲ့ခြင်း၊ အခွန်စည်းကြပ်မှုမှ လွတ်ကင်း နေခဲ့ခြင်း၊ အခွန်စည်းကြပ်ရန် အမှန်ဝင်ငွေထက်လျော့နည်း စည်းကြပ်မှုခံယူ၍ အခွန်ပေးဆောင်ခဲ့ခြင်းများ အတွက်ရည်ရွယ်ခဲ့ပြီးတော့ ၎င်းတို့ကို အခွန်သက်သာခွင့်ပေး၍ ဖော်ထုတ်ပေးဆောင်စေခြင်းအားဖြင့် နိုင်ငံ့အတွက် အခွန်ဘဏ္ဍာပိုမိုရရှိနိုင်မည့်အပြင် ရင်းနှီးမြှုပ်နှံမှုကို အထောက်အကူပြုစေခြင်းမှတစ်ဆင့် နိုင်ငံတော်၏စီးပွားရေး ဖွံ့ဖြိုးတိုးတက်မှုအတွက်ကိုလည်း အရှိန်အဟုန်ရရှိလာစေရန် ရည်ရွယ်၍ တင်သွင်း ရခြင်းဖြစ်ပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်ပြီး အခွန်သက်သာခွင့်ပြုပြီးတဲ့နောက် ဆောင်ရွက်သွားမည့် အခြေအနေကိုတင်ပြလိုပါတယ်။ ကျွန်တော်တို့ ဝင်ငွေခွန်ဥပဒေအရ ခွင့်ပြုထားတဲ့ ရလမ်းမဖော်ပြနိုင်တဲ့ဝင်ငွေ သို့မဟုတ် စည်းကြပ်မှုကလွတ်ကင်းနေတဲ့ ဝင်ငွေခေါင်းစဉ်ဟာ နောင်လာမယ့် ဝင်ငွေခွန်ဥပဒေအသစ်မှာ ပါဝင်မှာမဟုတ်တော့ပါဘူး။ နောင်မှာ စည်းကြပ်မှုကလွတ်ကင်းနေတဲ့ ဝင်ငွေ များနှင့်စပ်လျဉ်းပြီး တည်ဆဲဥပဒေများနှင့်အညီသာ လိုက်နာဆောင်ရွက်သွားရမှာ ဖြစ်ပါတယ်။ အခွန်ထမ်း ပြည်သူများကလည်းပဲ အခွန်ပေးဆောင်မှုများနဲ့ ပတ်သက်ပြီးတော့လည်း တည်ဆဲဥပဒေများနှင့်အညီ အပြည့် အဝလိုက်နာနိုင်အောင် ဆောင်ရွက်ကြရမှာ ဖြစ်ပါတယ်။ အခွန်ဆိုင်ရာဥပဒေများကို လေးစားလိုက်နာခြင်း မရှိသူများကို မြို့နယ်အလိုက်ဖွဲ့စည်းထားတဲ့ အခွန်ဆိုင်ရာအထောက်အကူပြုအဖွဲ့များ၊ သက်ဆိုင်ရာ ပြည်ထောင်စုဝန်ကြီးဌာနများ၊ တိုင်းဒေသကြီးနှင့် ပြည်နယ်အစိုးရအဖွဲ့များနဲ့ ပူးပေါင်းဖော်ထုတ်ပြီးတော့မှ ဥပဒေနဲ့အညီ အရေးယူနိုင်ရေးအတွက်ကို ဆက်လက်စီစဉ် ဆောင်ရွက်သွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ကန့်သတ်ချက်ဖြင့်အခွန်သက်သာခွင့်ပြုခြင်း အစီအစဉ်ကို အတည်ပြုပြဋ္ဌာန်းပြီးပါက အကောင်အထည်ဖော်ဆောင်ရွက်ရမယ့် အခွန်ဝန်ထမ်းများကိုလည်း သင်တန်းများ ပေးခြင်း၊ သတ်မှတ်ပုံစံများကို ကြိုတင်ပြုစုထားခြင်း၊ လုပ်ထုံးလုပ်နည်းများ ထုတ်ပြန်ခြင်း၊ လမ်းညွှန်ချက် များထုတ်ပြန်ခြင်း၊ အမေးအဖြေကဏ္ဍများ ပြုလုပ်ပေးခြင်း၊ အခွန်ထမ်းပြည်သူများသို့ အသိပညာ ပေးခြင်းအစီအစဉ်များ ဆောင်ရွက်ခြင်းစသည်တို့ကို ကျယ်ကျယ်ပြန့်ပြန့် ဆောင်ရွက်သွားမှာဖြစ်ပါတယ်။ တရားမဝင်ငွေကြေးခဝါချမှုကို စိစစ်နိုင်ရန်အတွက် သတင်းပေးပို့ရမယ့် သတ်မှတ်ငွေပမာဏ၊ ပစ္စည်း တန်ဖိုးပမာဏ သတ်မှတ်ခြင်းများကိုဆောင်ရွက်ပြီး ပြည်ထဲရေးဝန်ကြီးဌာနသို့ သတင်းပေးပို့ခြင်းများ ကိုလည်း ဆောင်ရွက်မှာဖြစ်ပါတယ်။ သက်ဆိုင်ရာမှ စိစစ်ဖော်ထုတ်ချက်အရ ငွေကြေးခဝါချမှုတိုက်ဖျက်ရေး၊ ဥပဒေနဲ့ တရားမဝင်တဲ့နည်းလမ်းဖြင့် ရရှိတဲ့ပစ္စည်းများပိုင်ဆိုင်ခြင်း၊ ရောင်းဝယ်ခြင်းကို အရေးယူတဲ့ ဥပဒေများနဲ့ ငြိစွန်းခဲ့ပါက လိုအပ်သလို သက်ဆိုင်ရာက အရေးယူနိုင်ရန်လည်း ဥပဒေကြမ်းမှာ ထည့်သွင်း ဖော်ပြထားပြီး ဖြစ်ပါတယ်။ ပြည်ပမှဝင်ရောက်လာမယ့် ငွေကြေးများအတွက်လည်း နိုင်ငံပိုင်ဘဏ်များ၏ တရားဝင်လမ်းကြောင်းမှ ဝင်ရောက်လာသည့် ငွေကြေးများကိုသာ ဆောင်ရွက်ပေးရန် စီစဉ်များရေးဆွဲ ထားရှိပါတယ်။ ပြည်တွင်းအခွန်များဦးစီးဌာနအနေဖြင့်လည်း ယခုအစီအစဉ်ကဲ့သို့ ဆောင်ရွက်မှုမျိုးကို ယခင်ကာလများကလည်း အတွေ့အကြုံ ရရှိထားပြီး ဖြစ်ပါတယ်။ ဥပဒေကြမ်းကို လွှတ်တော်က အတည်ပြု ပြဋ္ဌာန်းပေးတဲ့အခါမှာတော့ ဆက်လက်လုပ်ဆောင်ရမယ့် အစီအစဉ်များအတိုင်း ဆောင်ရွက်သွားမှာ ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်များခင်ဗျား။ သို့ဖြစ်ပါ၍ ပြည်ထောင်စု အစိုးရကတင်သွင်းတဲ့ ၂၀၁၈ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းကို အတည်ပြု ပြဋ္ဌာန်း နိုင်ရေးအတွက် ပြည်ထောင်စုလွှတ်တော်က လွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ ဆက်လက် ဆောင်ရွက်ပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်း ဆွေးနွေးခြင်းအစီအစဉ် ပြီးဆုံးပါပြီ။ အထက်ပါ ဥပဒေကြမ်းအပေါ် ဆွေးနွေးခဲ့ကြတဲ့ လွှတ်တော်ကိုယ်စားလှယ်များရဲ့ ဆွေးနွေးချက်များ အနက်မှ ပြင်ဆင်လိုတဲ့ အကြောင်းအရာ၊ ကိန်းဂဏန်း၊ အချက်အလက်များ တိတိကျကျပါဝင်ပြီး ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့ညီညွတ်တဲ့ အပိုဒ်၊ အပိုဒ်ခွဲအလိုက် ပြင်ဆင်ချက် အဆို တင်သွင်းဆွေးနွေးချက်များကို တစ်ပိုဒ်ချင်းစီအလိုက် အဆုံးအဖြတ်ရယူရာမှာ ထည့်သွင်းဆောင်ရွက် သွားမှာ ဖြစ်ပါတယ်။ ၂၀၁၈ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနဲ့စပ်လျဉ်းပြီး တစ်ပိုဒ်ချင်းစီအလိုက် အဆုံးအဖြတ်ရယူခြင်း၊ ဥပဒေကြမ်းတစ်ရပ်လုံး အတည်ပြုခြင်း အစီအစဉ်ကို မနက်ဖြန် ၂၀-၃-၂၀၁၈ ရက် (အင်္ဂါနေ့)တွင် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထား ပါကြောင်း အသိပေးအပ်ပါတယ်။</speech>
</bill>
</section>
<section value = 'Motion'>	
	<motion>
<title>နိုင်ငံတော်သမ္မတထံမှ ပေးပို့ထားသော ဆောက်လုပ်ရေးဝန်ကြီးဌာန မဟာမဲခေါင်ဒေသခွဲ စင်္ကြံလမ်း တစ်လျှောက်ရှိ မြို့များဖွံ့ဖြိုးမှုစီမံကိန်းအတွက် အာရှဖွံ့ဖြိုးရေးဘဏ်ထံမှ အမေရိကန်ဒေါ်လာ ၈၀ သန်း | ချေးယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၁၄) လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတ ထံမှ ပေးပို့ထားတဲ့ ဆောက်လုပ်ရေးဝန်ကြီးဌာန မဟာမဲခေါင်ဒေသခွဲ စင်္ကြံလမ်းတစ်လျောက်ရှိ မြို့များ ဖွံ့ဖြိုးမှုစီမံကိန်းအတွက် အာရှဖွံ့ဖြိုးရေးဘဏ်ထံမှ အမေရိကန်ဒေါ်လာ ၈၀ သန်း ချေးယူရန်ကိစ္စနဲ့ စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၂-၃-၂၀၁၈ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ ဆောက်လုပ်ရေး ဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id='14'>ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော နာယကကြီးခင်ဗျာ။ ကျွန်တော့အနေဖြင့် ဒုတိယအကြိမ် ပြည်ထောင်စုလွှတ်တော် သတ္တမပုံမှန် အစည်းအဝေး (၁၄)ရက်မြောက်နေ့မှာ မဟာမဲခေါင်ဒေသခွဲအရှေ့အနောက် စီးပွားရေးစင်္ကြံလမ်းမကြီး တစ်လျှောက်ရှိ Elep: le points:(GMS-West Economic Corridor Town Development Project)cosgodine အတွက် အာရှဖွံ့ဖြိုးရေးဘဏ်ထံမှ အမေရိကန်ဒေါ်လာသန်း ၈၀ ချေးငွေရယူဆောင်ရွက်နိုင်ရေးကိစ္စ ရှင်းလင်း တင်ပြခဲ့ခြင်းအပေါ် လွှတ်တော်ကိုယ်စားလှယ်များမှ အကြံပြု ထောက်ခံ ဆွေးနွေးသွားကြသည့်အတွက် ကျေးဇူးတင်ရှိပါကြောင်း ဦးစွာပထမ ပြောကြားလိုပါတယ်။ လေးစားအပ်ပါသော နာယကကြီးခင်ဗျား။ Power Point ဖြင့် ရှင်းလင်းတင်ပြခွင့်ပြုပါရန် တင်ပြ အပ်ပါတယ်။ ပထမဦးစွာ စီမံကိန်းဆောင်ရွက်မည့်မြို့များ ရွေးချယ်မှုပုံစံကို ရှင်းလင်းတင်ပြသွားမှာ ဖြစ်ပါတယ်။ ဒီစီမံကိန်းဟာ မဟာမဲခေါင်ဒေသခွဲ အရှေ့ အနောက်စီးပွားရေး စင်္ကြလမ်းမကြီးတစ်လျှောက်မှာ ကျရောက်နေတဲ့မြို့များတွင် ဆောင်ရွက်မည့်စီမံကိန်းဖြစ်ခြင်း၊ ဆောက်လုပ်ရေးဝန်ကြီးဌာန၏ မြို့အတန်းအစား သတ်မှတ်ချက်တွင် (ခ)အဆင့်ရှိသော Secondary Cities မြို့များ ဖြစ်ခြင်း၊ စီးပွားရေး၊ လူမှုရေး၊ လမ်းပန်း zonbazusemi a8:33:maşę oộcaosqaçarp glo:08:05dqibe:1 Development Potential အခွင့်ကောင်းများရှိခြင်း စသည်တို့ကြောင့် ကရင်ပြည်နယ်တွင် ဘားအံမြို့နှင့် မြဝတီမြို့၊ မွန်ပြည်နယ်တွင် မော်လမြိုင်မြို့ တို့အား စီမံကိန်းဝင်မြို့များအဖြစ် သတ်မှတ်ရွေးချယ်ရခြင်း ဖြစ်ပါတယ်။ အဆိုပါမြို့ ၃ မြို့တွင် သန့်ရှင်းသပ်ရပ်လှပရေး၊ ရေကောင်းရေသန့်ရရှိရေးနှင့် စနစ်တကျ အမှိုက် စွန့်ပစ်ရေးတို့အပြင် မဟာမဲခေါင်ဒေသတွင်းမြို့များ၏ လူမှုစီးပွားရေးကဏ္ဍဖွံ့ဖြိုးတိုးတက်စေရန်၊ Competitive City များထူထောင်ရန်၊ မြို့ပြအခြေခံအဆောက်အအုံများ အဆင့်မြှင့်တင်ရန်၊ မြို့ပြစီမံခန့်ခွဲမှုဆိုင်ရာ ပိုမို အားကောင်းစေရန်၊ ဒေသတွင်းသဘာဝပတ်ဝန်းကျင်ကို ထိန်းသိမ်း၍ ရေရှည်ဖွံ့ဖြိုးတိုးတက်စေရန် ရည်ရွယ်ချက်များထားရှိပြီး ဒီစီမံကိန်းကို အကောင်အထည်ဖော်ဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ Cross Border Transport Agreement အရ မဟာ infonimnie cenosinford fomnions son concernemers အဆင်ပြေချောမွေ့စေရန် နယ်စပ်မြို့ဖြစ်သော မြဝတီမြို့နှင့် မြို့ကြီးများဖြစ်သော ဘားအံမြို့၊ မော်လမြိုင်မြို့ qp:08 ADB səcd. :09:60:caoségodiq@e: Codulosofii GMS Corridor Town Development စီမံကိန်းနှင့်ပတ်သက်ပြီး လုပ်ငန်းများ ဆောင်ရွက်သွားမည့် မြို့ ၃ မြို့အတွက် အသေးစိတ်စီမံကိန်းများကို Power Point တွင် ရှင်းလင်းဖော်ပြထားရှိပါတယ်။ အဓိကလုပ်ငန်းများကတော့ ပြည်သူတို့အတွက် ရေကောင်းရေသန့်နှင့် ရေလုံလောက်စွာရရှိနိုင်ရေး၊ စွန့်ပစ်ပစ္စည်းများနှင့် အမှိုက်များ စီမံခန့်ခွဲရေးစသော လုပ်ငန်းများပဲဖြစ်ပါတယ်။ ဒါ့အပြင် နယ်မြေဒေသဖွံ့ဖြိုးရေး စီမံကိန်းများအဖြစ် ဘားအံစက်မှုဇုန်ဖွံ့ဖြိုးရေး ဆောင်ရွက်ပေးခြင်း၊ မြဝတီမြို့နှင့် မဲဆောက်မြို့တို့အတွက် Joint Spatial Development Plan ရေးဆွဲပေးခြင်းနှင့် မော်လမြိုင် မြို့ရှိ ရှေးဟောင်းအဆောက်အဦဖြစ်သည့် အထွေထွေအုပ်ချုပ်ရေးရုံးအား Heritage Conservation ပြုလုပ်ခြင်း တို့ပါဝင်ပါတယ်။ စီမံကိန်းတွင်မြို့ ၃ မြို့အတွက် Urban Planning and Urban Services Management ageposood:qp:en Capacity Enhancement Programmes op:c028: loa ဆောင်ရွက်ပေးသွားမှာ ဖြစ်ပါတယ်။ Corridor Town Development Project စီမံကိန်းခန့်မှန်း ကုန်ကျစရိတ်နှင့်ငွေကြေး ထောက်ပံ့မှုတို့ကို မြို့အလိုက်ဖော်ပြပေးထားတဲ့ ဇယားပဲဖြစ်ပါတယ်။ ADB ချေးငွေ အမေရိကန်ဒေါ်လာ သန်း ၈၀ ကို ဘားအံမြို့တွင် ၃၂ သန်း၊ မြဝတီမြို့တွင် အသေးစိတ်စီမံကိန်း ရေးဆွဲရေးအတွက် ၁ သန်းနှင့် မော်လမြိုင်မြို့တွင် ၄ရ သန်း အသုံးပြုသွားမှာ ဖြစ်ပါတယ်။ မြဝတီမြို့ အတွက် အဓိကလိုအပ်တဲ့ ချေးငွေကိုတော့ ထိုင်းနိုင်ငံမှ Neighboring Countries Economic Development Agency(NEDA)မှ အမေရိကန်ဒေါ်လာ ၂၄.၃ သန်းဖြင့် ဆောင်ရွက်ရန် စီစဉ်ထားရှိပါတယ်။ စီမံကိန်း တစ်ခုချင်းစီအလိုက် ခန့်မှန်းကုန်ကျစရိတ်များကိုလည်း Power Point တွင် ဦးစီးဇယားဖြင့် ဖော်ပြထား ရှိပါတယ်။ လေးစားအပ်ပါသော နာယကကြီးခင်ဗျား။ ဆောက်လုပ်ရေးဝန်ကြီးဌာနအနေဖြင့် နိုင်ငံတစ်ဝန်းလုံးတွင် မြို့ပြကဏ္ဍဖွံ့ဖြိုးတိုးတက်ရေး ၊ အခြေခံအဆောက်အအုံဖွံ့ဖြိုးတိုးတက်ရေးလုပ်ငန်းများကို အဓိကတာဝန်ယူ ဆောင်ရွက်နေသော Focal Ministry ဖြစ်ခြင်းကြောင့် ယခုစီမံကိန်းအကောင်အထည်ဖော်ရာတွင် ပြည်နယ် အစိုးရအဖွဲ့များကိုယ်စား ချေးငွေရယူပြီး တာဝန်ခံဝန်ကြီးဌာနအဖြစ် ဆောင်ရွက်သွားမှာ ဖြစ်ပါတယ်။ ဘဏ္ဍာငွေ အရအသုံးဆိုင်ရာ ဥပဒေပုဒ်မ ၉ နှင့် ပြည်သူ့ကြွေးမြီစီမံခန့်ခွဲမှုဥပဒေပုဒ်မ ၃ တို့အရ ပြည်ထောင်စု လွှတ်တော်ရဲ့ အတည်ပြုချက်ဖြင့် လုပ်ငန်းစီမံကိန်းတစ်ရပ်ရပ်ကို ပြည်ထောင်စုအစိုးရဌာနတစ်ခုခုမှ သတ်မှတ်ချေးယူ ခွင့်ပြုနိုင်တဲ့အတွက်ကြောင့် တာဝန်ခံဝန်ကြီးဌာနအဖြစ် ဆောင်ရွက်ရခြင်းဖြစ်ပြီးတော့ မွန်ပြည်နယ်အစိုးရအဖွဲ့နှင့် ကရင်ပြည်နယ်အစိုးရအဖွဲ့တို့ကတော့ အကောင်အထည်ဖော်မယ့် အဖွဲ့အစည်း Implementation Agency များအဖြစ်ဆောင်ရွက်ရမှာ ဖြစ်ပါတယ်။ မြို့ပြအခြေခံ အဆောက်အအုံ ဆိုင်ရာ စီမံကိန်းလုပ်ငန်းများတွင် ဆောင်ရွက်ရာတွင် အခြားသော မဟာမဲခေါင်ဒေသခွဲနိုင်ငံများဖြစ်သည့် လာအို၊ ဗီယမ်နမ်၊ ကမ္ဘောဒီးယားနိုင်ငံတို့တွင် ဗဟိုအစိုးရဝန်ကြီးဌာနမှ ချေးငွေရယူပြီး ဒေသဆိုင်ရာ အစိုးရများနှင့် ပူးပေါင်းဆောင်ရွက်နေကြတာကို လေ့လာတွေ့ရှိရပါတယ်။ လေးစားအပ်ပါသော နာယကကြီးခင်ဗျား။ ကျွန်တော်တင်ပြခဲ့တဲ့ မဟာမဲခေါင်ဒေသခွဲ အရှေ့အနောက် စီးပွားရေးစင်္ကြံလမ်းမကြီး တစ်လျှောက်ရှိမြို့များ ဖွံ့ဖြိုးမှုစီမံကိန်းမှာ ပါဝင်တဲ့ မြို့ ၃ မြို့အတွက် ဆောင်ရွက်မယ့် ဒီစီမံကိန်းဟာ ပြည်သူတို့၏ နေထိုင်မှုပတ်ဝန်းကျင်ကို အဆင့်မြှင့်တင်ပေးနိုင်တဲ့ ပြည်သူ ဗဟိုပြု မြို့ပြစီမံကိန်းအမျိုးအစားဖြစ်ပြီး မြို့များ၏ စီးပွားရေး၊ လူမှုရေးနှင့် မြို့ပြအခြေခံအဆောက်အအုံ ကဏ္ဍများအား တိုးတက်မြင့်မားစေရန် အထောက်အကူပြုသော စီမံကိန်းအမျိုးအစား ဖြစ်ပါသဖြင့် အာရှ ဖွံ့ဖြိုးရေးဘဏ် ADB မှ ချေးယူမည့် အမေရိကန်ဒေါ်လာသန်း ၈၀ အား ပြည်ထောင်စုလွှတ်တော်မှ ခွင့်ပြု ပေးနိုင်ပါရန် ရှင်းလင်းတင်ပြရင်း နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type='speaker'>ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌ၊ ဖိတ်ကြားထားသော ပြည်ထောင်စုအဆင့် ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး မင်္ဂလာပါ။ အာရှဖွံ့ဖြိုးရေးဘဏ်(ADB)ထံမှ ချေးငွေအမေရိကန်ဒေါ်လာ ၈၀ သန်းဖြင့် ဆောင်ရွက်မည့် မဟာမဲခေါင်ဒေသခွဲစင်္ကြံလမ်းတစ်လျှောက်ရှိ မြို့များဖြစ်သော မော်လမြိုင်၊ ဘားအံနှင့် မြဝတီမြို့များရဲ့ မြို့ပြဖွံ့ဖြိုးရေးနှင့် အခြေခံအဆောက်အအုံ ဖွံ့ဖြိုးတိုးတက်ရေးအတွက် Greater Mekong Subregion Corridor Development စီမံကိန်း ဆောင်ရွက်နိုင်ရန်အတွက် ချေးငွေရယူရန် ကိစ္စနှင့်ပတ်သက်ပြီး လွှတ်တော်ကိုယ်စားလှယ်ကြီးများရဲ့ ဆွေးနွေး ချက်များအပေါ် စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ကျွန်တော် စီမံကိန်းနှင့် ဘဏ္ဍာရေးဝန်ကြီး ဌာန၊ ဒုတိယဝန်ကြီး ကျွန်တော် ဦးမောင်မောင်ဝင်းက ပြန်လည်ရှင်းလင်း ဆွေးနွေးမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ စီမံကိန်းနှင့် သက်ဆိုင်တဲ့အချက်များကို စီမံကိန်း အကောင်အထည်ဖော်ဆောင်ရွက်မည့် ဆောက်လုပ်ရေးဝန်ကြီးဌာနက ရှင်းလင်းတင်ပြပြီး ဖြစ်ပါတယ်။ မြဝတီမြို့များ၏ မြို့ပြဖွံ့ဖြိုးရေးနှင့် အခြေခံအဆောက်အအုံ ဖွံ့ဖြိုးတိုးတက်ရေးအတွက် Greater Mekong Subregion Corridor Development စီမံကိန်းနှင့်ဆက်စပ်ပြီး ဆောင်ရွက်တဲ့စီမံကိန်း ဖြစ်ပါတယ်။ မဟာမဲခေါင်ဒေသခွဲရဲ့ အရှေ့-အနောက် စီးပွားရေးစင်္ကြံဟာ ဗီယက်နမ်နိုင်ငံ ဒါနန်းမြို့မှစပြီးတော့ လာအို နိုင်ငံ၊ ထိုင်းနိုင်ငံတို့ကိုဖြတ်သန်းပြီး မြန်မာနိုင်ငံနယ်စပ်မြို့ မြဝတီမြို့ကိုပါဖြတ်သန်း၍ ဘားအံမြို့မှတစ်ဆင့် မော်လမြိုင်မြို့အထိ ဆက်သွယ်သတ်မှတ်ထားပါတယ်။ ယခုဒီအရှေ့-အနောက် စီးပွားရေးစင်္ကြံ လမ်းကို မော်လမြိုင်ကနေ သထုံ-ကျိုက်ထို-ပဲခူး-ရန်ကုန်အထိဆက်ပြီး ရန်ကုန်ကနေ ပုသိမ်အထိလည်း ဆက်လက်တိုးချဲ့မယ်လို့ စီစဉ်ဆောင်ရွက်နေကြောင်း သိရှိရပါတယ်။ သို့ဖြစ်ပါ၍ ယခု ADB ၏ ချေးငွေဖြင့် ဆောင်ရွက်ရန်တင်ပြတဲ့ ဘားအံ၊ မြဝတီနှင့် မော်လမြိုင်မြို့တို့ဟာ မဟာမဲခေါင်ဒေသခွဲ အရှေ့- အနောက် စီးပွားရေးစင်္ကြံလမ်းပေါ်မှာ တည်ရှိနေပြီးတော့ မြန်မာနိုင်ငံရဲ့ နယ်စပ်မြို့၊ ထပ်မံဖွံ့ဖြိုးရန် အလားအလာ ရှိတဲ့မြို့များ ဖြစ်တဲ့အတွက်ကြောင့် မဟာမဲခေါင်ဒေသခွဲ စီးပွားရေးစင်္ကြံများ ဖွံ့ဖြိုးတိုးတက်လာစေရန် အတွက် ဆောင်ရွက်မည့်အစီအစဉ်အရ ဤမြို့ ၃ မြို့ကို ရွေးချယ်လုပ်ဆောင်ရခြင်းဖြစ်ပါကြောင်း တင်ပြ အပ်ပါတယ်။ ၎င်းမြို့ ၃ မြို့နေတဲ့ ပြည်သူတို့အတွက် ရေကောင်းရေသန့်နှင့် ရေလုံလောက်စွာရရှိနိုင်ခြင်း၊ စွန့်ပစ် ပစ္စည်းများနှင့် အမှိုက်စွန့်ပစ်စနစ်များ ပိုမိုကောင်းစေခြင်းနှင့် ရှေးဟောင်းအဆောက်အဦများကိုလည်း ပြုပြင်ထိန်းသိမ်းခြင်း စတဲ့လုပ်ငန်းများကို အကောင်အထည်ဖော်ဆောင်ရွက်ပေးခြင်းအားဖြင့် မြို့ပြ ဖွံ့ဖြိုးရေးအတွက် လိုအပ်တဲ့အခြေခံအဆောက်အအုံများ ဖွံ့ဖြိုးတိုးတက်စေမှုကို အထောက်အကူပြုမှာ ဖြစ်ပြီးတော့ ပြည်သူတွေရဲ့ လူမှုစီးပွားဘဝဖွံ့ဖြိုးတိုးတက်လာစေမှာလည်း ဖြစ်ပါတယ်။ တစ်ဖက်မှာ လည်း စီးပွားရေးစင်္ကြံလမ်းကရရှိလာမယ့် စီးပွားရေးအခွင့်အလမ်းများနှင့် စီးပွားရေးဖွံ့ဖြိုးတိုးတက်မှု အသီးအပွင့်များကိုလည်းပဲ ရရှိခံစားနိုင်မှာဖြစ်ပါတယ်။ ချေးငွေစီမံကိန်းအတွက်ကို ဆောက်လုပ်ရေးဝန်ကြီးဌာနအနေဖြင့် တာဝန်ခံကြီးကြပ်ပြီးတော့ သက်ဆိုင်ရာအစိုးရအဖွဲ့အစည်းများဖြစ်တဲ့ မွန်ပြည်နယ်အစိုးရအဖွဲ့နှင့် ကရင်ပြည်နယ်အစိုးရအဖွဲ့တို့က အကောင်အထည်ဖော် ဆောင်ရွက်မှာဖြစ်ပါတယ်။ ချေးငွေကို ရယူပေးခြင်း၊ သုံးစွဲခြင်း၊ ပြန်လည် ပေးဆပ်ခြင်း ကိစ္စရပ်များအတွက် ချေးငွေစာချုပ်ချုပ်ဆို ဆောင်ရွက်ချိန်မှာ စီမံကိန်းနှင့် ဘဏ္ဍာရေး ဝန်ကြီးဌာန၊ ဆောက်လုပ်ရေးဝန်ကြီးဌာန၊ သက်ဆိုင်ရာပြည်နယ်အစိုးရအဖွဲ့များ၊ အာရှဖွံ့ဖြိုးရေးဘဏ်တို့ ညှိနှိုင်းပြီးတော့ ဆက်လက်ဆောင်ရွက်ရမှာ ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ သို့ဖြစ်ပါ၍ မဟာ မဲခေါင်ဒေသခွဲ စင်္ကြံလမ်းတစ်လျှောက်ရှိ မြို့များဖြစ်သော မော်လမြိုင်၊ ဘားအံနှင့် မြဝတီမြို့များရဲ့ မြို့ပြ ဖွံ့ဖြိုးရေးနှင့် အခြေခံအဆောက်အအုံ ဖွံ့ဖြိုးတိုးတက်ရေးစီမံကိန်းအတွက် အာရှဖွံ့ဖြိုးရေးဘဏ်ထံမှ သက်သာမှုရှိသောချေးငွေ အမေရိကန်ဒေါ်လာ သန်း ၈၀ ရယူရေးကိစ္စအပေါ် လွှတ်တော်ရဲ့ အတည်ပြုချက် ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ အထက်ပါချေးငွေရယူရန်ကိစ္စနဲ့ စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းကို စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်ပါ့မယ်။ ထောက်ခံဆန္ဒမဲများရင် သဘောတူအတည်ပြုပြီး ကန့်ကွက်ဆန္ဒမဲများရင် သဘော မတူကြောင်း ကြေညာမှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type='speaker'>ထောက်ခံမဲ (၅၃၃)မဲ၊ ကန့်ကွက်မဲ(၄)မဲ၊ ကြားနေမဲ (၃)မဲ ဖြစ်ပါတယ်။</speech>
<speech type='speaker'>ထောက်ခံဆန္ဒမဲများတဲ့အတွက် ဆောက်လုပ်ရေးဝန်ကြီးဌာန မဟာမဲခေါင် ဒေသခွဲ စင်္ကြံလမ်းတစ်လျှောက်ရှိ မြို့များဖွံ့ဖြိုးမှုစီမံကိန်းအတွက် အာရှဖွံ့ဖြိုးရေးဘဏ်ထံမှ အမေရိကန် ဒေါ်လာသန်း ၈၀ ချေးယူရန်ကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ကျန်းမာရေးနှင့် အားကစားဝန်ကြီးဌာန အမျိုးသားကျန်းမာရေး ဓာတ်ခွဲမှုဆိုင်ရာ ဌာန၊ အထွေထွေမွမ်းမံပြင်ဆင်ရန်နှင့် စွမ်းရည်မြှင့်တင်ရေးလုပ်ငန်းများ ဆောင်ရွက်ရန်အတွက် ပြင်သစ်ဖွံ့ဖြိုး တိုးတက်ရေးအေဂျင်စီထံမှ ချေးငွေယူရို ၂၂ သန်းနှင့် ထောက်ပံ့ငွေယူရို ၅ သန်း ရယူလိုခြင်းကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type='speaker'>အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကျန်းမာရေး နှင့် အားကစားဝန်ကြီးဌာန၊ အမျိုးသားကျန်းမာရေးဓာတ်ခွဲမှုဆိုင်ရာဌာန၊ အထွေထွေမွမ်းမံပြင်ဆင်ရန်နဲ့ စွမ်းရည်မြှင့်တင်ရေးလုပ်ငန်းများ ဆောင်ရွက်ရန်အတွက် ပြင်သစ်ဖွံ့ဖြိုးတိုးတက်ရေးအေဂျင်စီထံမှ ချေးငွေ ယူရို ၂၂ သန်းနဲ့ ထောက်ပံ့ငွေယူရို ၅ သန်း ရယူလိုခြင်းကိစ္စနဲ့စပ်လျဉ်းပြီး ၁၅-၃-၂၀၁၈ ရက်က ကျင်းပ ပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင် များက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၂ ဦး ရှိပါတယ်။ တစ်ဦးချင်းအနေနဲ့သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဒေါက်တာသန်းအောင်စိုး မင်းလှမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='204'>ဒေါက်တာသန်းအောင်စိုး(မင်းလှမဲဆန္ဒနယ်၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီး ပြည်သူ့လွှတ်တော်ဥက္ကဋ္ဌကြီးနဲ့ ပြည်ထောင်စုလွှတ်တော် ကိုယ်စားလှယ် များ၊ ပြည်ထောင်စုဝန်ကြီးများ၊ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ ပဲခူးတိုင်း ဒေသကြီး မင်းလှမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာသန်းအောင်စိုး ဖြစ်ပါတယ်။ လိုအပ်ရင် ဆွေးနွေးချိန် ၂ မိနစ်လောက်ပိုပေးဖို့ လေးစားစွာ မေတ္တာရပ်ခံအပ်ပါတယ်။ နိုင်ငံတော်သမ္မတက ပေးပို့ထားတဲ့ ကျန်းမာရေးနဲ့ အားကစားဝန်ကြီးဌာန၊ အမျိုးသားကျန်းမာရေး ဓာတ်ခွဲမှုဆိုင်ရာဌာန အထွေထွေမွမ်းမံပြင်ဆင်ရန်နှင့် စွမ်းရည်မြှင့်တင်ရေးလုပ်ငန်းများ ဆောင်ရွက်ရန် အတွက် ပြင်သစ်ဖွံ့ဖြိုးတိုးတက်ရေးအေဂျင်စီထံမှ ချေးငွေယူရို ၂၂ သန်းနှင့် ထောက်ပံ့ငွေယူရို ၅ သန်း ရယူလိုခြင်းကိစ္စအတွက် ထောက်ခံဆွေးနွေးသွားမှာ ဖြစ်ပါတယ်။ အချို့ဆေးပညာဝေါဟာရတွေအတိုင်း သုံးစွဲခွင့်ပြုပါခင်ဗျာ။ ကျေးဇူးပြုပြီး Power Point သုံးခွင့်ပြုဖို့ မေတ္တာရပ်ခံအပ်ပါတယ်။ အမျိုးသားကျန်းမာရေးဓာတ်ခွဲမှုဆိုင်ရာဌာန National Health Laboratory ပါ ။ ဒီဌာနဟာဆိုရင် ပြည်သူလူထုကြီးရဲ့ ကျန်းမာရေး၊ ရောဂါရှာဖွေရေးအတွက် အဓိကပင်မဓာတ်ခွဲခန်းကြီးလို့ ဆိုနိုင်ပါတယ်။ ရွှေတိဂုံဘုရားလမ်းနဲ့ ဦးဝိစာရလမ်းအကြားမှာရှိတဲ့ အမှတ် ၃၅၊ မော်ကွန်းတိုက်လမ်းမှာ တည်ရှိပါတယ်။ 329mcos? Pasteur Institue 6z:q:cao:00 qooop:closus li sòë gəqezaScaosm Pet Animal Association အိမ်မွေးတိရစ္ဆာန်ချစ်သူများအသင်း အဆောက်အဦလို့ အရွယ်ကြီးရင့်တဲ့ ဝန်ထမ်း ဟောင်းကြီးတစ်ဦးက ပြောပါတယ်။ Pasteur Institue ဆိုတဲ့ ဆိုင်းဘုတ်ကတော့ အခုထိရှိပါသေးတယ်။ အဲဒီနောက် ပြည်သူ့ကျန်းမာရေးဓာတ်ခွဲမှုဆိုင်ရာဌာနလို့ ခေါ်ခဲ့ပြီး အခုဝန်ကြီးလက်ထက်ကျမှ National Health Laboratory နှင့်လိုက်လျောညီထွေမှုရှိအောင် အမျိုးသားကျန်းမာရေး ဓာတ်ခွဲမှုဆိုင်ရာဌာနလို့ ခေါ်ခဲ့တာဖြစ်ပါတယ်။ ကုသရေးဦးစီးဌာန မျိုးသားကျန်းမာရေးဓါတ်ခွဲမှုဆိုင်ရာဌာန ပင်မအဆောက်အဦကြီးရဲ့ အောက်ဘက်မှာ ရုံးအဖွဲ့၊ သွေးဖောက်ခန်း၊ ဓာတ်ခွဲနမူနာပစ္စည်း conséaş:1 3360Tonodos odos:8:09:G?$1 Gepolapoy64: (Clinical Pathology), Parasitology, Entomology (moul:08. sae:and 693). Immunology (copole:603). Serology (637:1262 693). Micology Qoopolou3gə$1 ososĝozje:opGoz 68:090dco:od Deos:as:Virology ဗိုင်းရပ်စ်ဗေဒနဲ့ နောက်ဓာတ်ခွဲခန်း၊ တိရစ္ဆာန်လေးတွေအတွက် တိရစ္ဆာန်မွေးမြူ ထိန်းသိမ်းရေးဌာန စသည်ဖြင့်ရှိပါတယ်။ မြန်မာပြည်မှာဆိုရင် အရည်ပြားများမှာပေါက်တဲ့ ယားနာမှိုတွေကို NHL Micology googsò Culture : lifclosuối 8: all cap:il ASOI Gout, Uric Acid, PSA $. CEA CA 125 စတဲ့ ကင်ဆာဝေဒနာအမျိုးမျိုးကိုလည်း စစ်ဆေးနိုင်သလို Infecious Diseases တွေ ကူးစက်ရောဂါ ဖြစ်တဲ့ B ပိုး၊ C ပိုး၊ HIV, AIDS တွေပါ စစ်ဆေးအတည်ပြု ပေးရပါတယ်။ NHL ဗိုင်းရပ်စ်ဌာနမှာ VSL 2+ အဆင့်ပဲ ရှိပါတယ်။ နောက်ပေါ်လာတဲ့ SARS တို့၊ Corona Virus တို့ Bird Flu တို့ကို Culture လုပ်မယ်ဆိုရင် VSL 3 အဆင့်မှ စိတ်ချရပါတယ်။ Ebola ရောဂါလိုမျိုးဆိုရင်တော့ VSL 4 အဆင့် အထိအောင် လုပ်ရမှာ ဖြစ်ပါတယ်။ ဒါ့ကြောင့် တချို့ရောဂါတွေဆိုရင် နိုင်ငံခြားအထိ ပို့ပြီးမှ အတည်ပြု ရပါတယ်။ ငွေကုန်ပါတယ်။ NHL ဟာ လူနာတွေရဲ့ ရောဂါအမျိုးမျိုးကို စစ်ဆေးပေးရုံသာမက ဓာတ်ခွဲ ကျွမ်းကျင်တဲ့သူတွေကိုလည်း မွေးထုတ်ပေးခြင်း၊ လေ့ကျင့်ပေးခြင်းတို့လုပ်ရပါတယ်။ ဒီအပြင် တစ်ပြည်လုံးမှာရှိတဲ့ ဆေးရုံ၊ ဆေးခန်းတွေရဲ့ ဓာတ်ခွဲခန်းတွေကိုလည်း တိုက်ရိုက် ကြပ်မတ် နေရတာဖြစ်ပါတယ်။ ဓာတ်ခွဲစက်ပစ္စည်းကိရိယာတွေနဲ့ ဓာတ်ခွဲဆေးပစ္စည်းတွေ Reagent တွေ ထောက်ပံ့ ပေးခြင်း၊ မွမ်းမံသင်တန်းတွေ ပို့ချပေးခြင်းတို့ကိုလည်း စဉ်ဆက်မပြတ် ဆောင်ရွက်လျက်ရှိပါတယ်။ ဒါ့အပြင် ပြင်ပပုဂ္ဂလိက ဓာတ်ခွဲခန်းတွေကိုလည်း စံချိန်စံညွှန်းနဲ့အညီ ပြည့်မီဖို့အတွက် အစဉ်တစိုက် စစ်ဆေးဆောင်ရွက်လျက်ရှိပါတယ်။ နိုင်ငံတကာနဲ့ဆိုရင် ရည်ညွှန်းဓာတ်ခွဲခန်း Reference laboratory အဖြစ် ဆောင်ရွက်နေပါတယ်။ ဒီမှာဆိုရင် ပင်မ ကျွန်တော်တို့ NHL ဆိုတာက လက်ရှိလိမ္မော်ရောင် နေရာလေးပါ။ အဲဒီတော့ လုပ်ရတဲ့လုပ်ငန်းပမာဏနဲ့စာရင် အင်မတန်ကျဉ်းမြောင်းပါတယ်။ ဒါကြောင့် နောက်ဖက်ခရမ်းရောင်ကွက်လပ် ဖြစ်တဲ့ သူ့နောက်ကကွက်လပ်မှာ ခေတ်မီဓာတ်ခွဲခန်း အဆောက်အဦ တည်ဆောက်ဖို့ လိုအပ်နေတာပဲ ဖြစ်ပါတယ်။ အဲဒီတော့ ဓာတ်ခွဲခန်းတွေက အဲဒီလိုမျိုး အတည်ပြုပေးမှသာ ရောဂါစစ်ဆေးအတည်ပြုနိုင်ဖို့ အတွက် ဓာတ်ခွဲခန်းတွေ အဆင့်မြှင့်တင်ဖို့လိုသလို ဝန်ထမ်းတွေကိုလည်းပဲ စွမ်းရည်မြှင့်ဖို့ လိုပါတယ်။ ဓာတ်ခွဲဝန်ထမ်းတွေဆိုတာ မမြင်ရတဲ့ရောဂါပိုးဆိုတဲ့ ကျည်ဆန်တွေနဲ့ နေ့တိုင်း စစ်ခင်းနေကြရတဲ့ သူတွေပါ။ ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များခင်ဗျာ။ အခုချေးငွေတွေ ရယူပြီးတော့ သုံးစွဲဖို့လျာထားချက်တွေကိုလည်း စနစ်တကျ တင်ပြထားတာတွေ့ရပါတယ်။ BSL 3 ဆိုတာ ပစ္စည်းတွေစွန့်ပစ်၊ ရေတွေပိုးသတ်ရုံသာမက လေပါပိုးသန့်အောင် ဇကာနဲ့စစ်ထားရတာပါ။ HEPA Filter လို့ခေါ်တဲ့ဇကာက မီးခိုးငွေ့လေးတွေတောင် ထွက်လို့မရအောင်စစ်ထားတဲ့ ဇကာပါ။ ရောဂါပိုးတွေ မထွက်အောင် တားနိုင်ပါတယ်။ နောက်ဆေးသုတ်တာကအစ Epoxy Paint လို့ခေါ်တဲ့ သတ်မှတ်ဆေးတွေ သုံးရပါတယ်။ အခန်းထဲမှာလည်း Negative Pressure ရအောင် ကျွန်တော်တို့ တည်ဆောက်ထားရ ပါတယ်။ ဒီလိုဓာတ်ခွဲခန်းမျိုးဆောက်ထားတာဟာ အတွေ့အကြုံ မရှိတဲ့ ပြည်တွင်းတည်ဆောက်သူတွေနဲ့ ဆောက်မယ့်အစား အတွေ့အကြုံရှိ တကယ်လုပ်နေတဲ့သူတွေကိုသာ တာဝန်ပေးသင့်ပါတယ်။ တန်ဖိုး ကြီးကြီးနဲ့ဆောက်ပြီးမှ စိတ်ချစွာ သုံးမရရင် မိအေးနှစ်ခါနာ ဖြစ်နိုင်ပါတယ်။ ဗိုင်းရပ်စ်ဗေဒဌာန တိရစ္ဆာန်မွေးမြူထိန်းသိမ်းရေးဌာန ဒါကတော့ ဗိုင်းရပ်စ်ဗေဒဌာနပါ။ ဒါကတိရစ္ဆာန် မွေးမြူထိန်းသိမ်းရေးဌာနပါ။ ဓာတ်ခွဲခန်း တိရစ္ဆာန်လေးတွေကိုလည်း အဲဒီမှာ ယုန်၊ ပူး၊ ကြွက်၊ သိုး၊ ဆိတ်၊ ငန်း၊ ကြက် စသည်ဖြင့် မွေးမြူထား olosušli GLP catos Good Laboratory Practice for Animals Facility Gmsê:gom ososgas: ကျင့်စဉ်အရ ဓာတ်ခွဲတိရစ္ဆာန်လေးတွေကို မွေးဖို့လိုအပ်ပါတယ်။ Ethic of Laboratory Animals ဆိုတဲ့ miệoos mo: cogoznings goulosusil Animal House Opcops:Vet Surgeon cocaloo တိရစ္ဆာန် ဆေးကုဆရာဝန် လစ်လပ်နေတာပဲ ဖြစ်ပါတယ်။ အထူးသဖြင့်တော့ NHL ရဲ့ ပင်မကျွန်တော်တို့ ရှိတဲ့ အဆောက်အဦကြီးရဲ့ Waste Water Treatment System ကိုပါ ထည့်သွင်းဆောင်ရွက်နိုင်ရင်တော့ ပိုမို ပြည့်စုံမယ်လို့ ဆွေးနွေးချင်ပါတယ်။ ဒါကလက်ငင်းအမှိုက်ပုံ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type='speaker'>ွားပါပြီ။</speech>
<speech type='speaker'>ဆက်လက်ပြီး ဒေါက်တာစံရွှေဝင်း ရေကြည်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id='180'>ဒေါက်တာစံရွှေဝင်း(ရေကြည်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့် ပြည်ထောင်စုဝန်ကြီးများ၊ ပြည်ထောင်စု လွှတ်တော်ကိုယ်စားလှယ်များ အားလုံးမင်္ဂလာပါခင်ဗျာ။ ကျွန်တော်ကတော့ ဧရာဝတီတိုင်းဒေသကြီး၊ ရေကြည်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာစံရွှေဝင်း ဖြစ်ပါတယ်။ ဒီကနေ့ဆွေးနွေးမယ့် ချေးငွေနဲ့ ထောက်ပံ့ငွေ ရယူဆောင်ရွက်မယ့် အစီအစဉ်များနဲ့ပတ်သက်ပြီး အဖွဲ့အစည်း ၄ ခုက ပါဝင်ပတ်သက်နေတာ ဖြစ်ပါတယ်။ အဲဒီတော့ ပထမဆုံးအဖွဲ့အစည်းကတော့ ချေးငွေ ထောက်ပံ့ပေးတဲ့ ပြင်သစ်ဖွံ့ဖြိုးရေးအေဂျင်စီဖြစ်ပါတယ်။ ဒုတိယအဖွဲ့ကတော့ ကမ္ဘာကျော်သိပ္ပံပညာရှင် Louis Pasteur တည်ထောင်ခဲ့တဲ့ Pasteur Institute ဖြစ်ပါတယ်။ တတိယကတော့ ပြင်သစ်နိုင်ငံက မိသားစု Foundation တစ်ခုဖြစ်တဲ့ Merieux Foundation ဖြစ်ပါတယ်။ ဒါတွေကို အကောင်အထည်ဖော် ဆောင်ရွက်မှာကတော့ ကျွန်တော်တို့ရဲ့ အမျိုးသားကျန်းမာရေးဓာတ်ခွဲမှုဌာန ဖြစ်ပါတယ်။ နာယကကြီးခင်ဗျား။ ဒီလုပ်ငန်းကိုဆောင်ရွက်တဲ့အခါမှာ လုပ်ငန်းစဉ် ၂ ခုရှိပါတယ်။ ပထမပိုင်းကတော့ ချေးငွေယူရို ၂၂ သန်းနဲ့ဆောင်ရွက်မယ့် လုပ်ငန်းဖြစ်ပြီးတော့ ဒုတိယပိုင်းကတော့ ထောက်ပံ့ငွေများနဲ့ ဆောင်ရွက်မယ့်လုပ်ငန်း ဖြစ်ပါတယ်။ ချေးငွေများနဲ့ ဆောင်ရွက်မယ့်လုပ်ငန်းမှာ အဆောက်အဦ အသစ် ၂ ခု ဆောက်လုပ်ခြင်းနဲ့ အဆောက်အဦအဟောင်း ၂ ခု ပြင်ဆင်ခြင်းတို့ပါပါတယ်။ ဒီအဆောက်အဦသစ်တစ်ခု ဆောက်လုပ်တဲ့အခါမှာ အဓိကကျတဲ့ လုပ်ငန်းစဉ်တစ်ခုပါပါတယ်။ ဒါကတော့ စောစောကကိုယ်စားလှယ်ကြီး တင်ပြသွားတဲ့ BSL လို့ခေါ်တဲ့ Bio Hazard Sabety Level အဆင့်မြင့်တဲ့ ဓာတ်ခွဲခန်း ၈ ခုပါဝင်မှာဖြစ်ပါတယ်။ ဒီဓာတ်ခွဲခန်း ၆ ခုထဲမှာ BSL 2 က ၆ ခုဖြစ်ပြီးတော့ BSL 3 က၂ ခုဖြစ်ပါတယ်။ စုစုပေါင်းအားလုံး ၈ ခု ဖြစ်ပါတယ်။ လက်ရှိ ကျွန်တော်တို့ရဲ့ NHL မှာဆိုရင် BSL2 Level တစ်ခုပဲ ရှိပါသေးတယ်။ ဒါကတော့ ဒီအဆောက်အဦကို ဆောက်ဖို့အတွက် ကျွန်တော်တို့အနေနဲ့ ဒါဟာဆိုရင် လုပ်သင့်တဲ့ကိစ္စတစ်ခု ဖြစ်ပါတယ်။ ဒီလိုအဆင့်မြင့်တွေ လုပ်ဖို့အတွက်ကိုလည်း Bio Hazard ဆိုတဲ့ ဒီအခက်အခဲကိုလည်း ကျွန်တော်တို့ ကျော်ဖြတ်နိုင်မှာဖြစ်ပါတယ်။ ဒုတိယအချက်ကတော့ ကျွန်တော်တို့ ဒီ Animal House လို့ စောစာက cosas: od 33caso sa còngs Toxic Materials cozi Animals owp8 316ozmoos: saozos ဆောက်မှာဖြစ်ပါတယ်။ တတိယအချက်ကတော့ လက်ရှိအဆောက်အဦကြီးကို နိုင်ငံတကာအဆင့်မီနဲ့ ရှေးဟောင်းအဆောက်အဦဖြစ်တဲ့အတွက် ဒီအဆောက်အဦကြီးကို Green Infrastructure လို့ခေါ်တဲ့ ပတ်ဝန်းကျင်နဲ့ လိုက်လျောညီထွေဖြစ်တဲ့ အဆောက်အဦအဖြစ်နဲ့ တည်ဆောက်ပေးမှာဖြစ်ပါတယ်။ နောက်ဆုံး တစ်ခုကတော့ ကျွန်တော်တို့ မန္တလေး PHL လို့ခေါ်တဲ့ Public Health Laboratory ကိုလည်းပဲ ဒီမှာ အသေးစားပြင်ဆင်ထိန်းသိမ်း စောင့်ရှောက်ပေးမှာဖြစ်တဲ့အတွက် ဒါလုပ်ငန်းအနေနဲ့ လိုအပ်ချက်များကို ဖြည့်ဆည်းပေးတဲ့ လုပ်ငန်းတစ်ခုဖြစ်ပါတယ်။ ဒုတိယအနေနဲ့ကတော့ ချေးငွေ ယူရို ၅ သန်းနဲ့ ဆောင်ရွက်မယ့်လုပ်ငန်းကတော့ အဓိက ၂ ခု ရှိပါတယ်။ တစ်ခုကတော့ ဓာတ်ခွဲခန်းလုပ်ငန်းနဲ့ပတ်သက်တဲ့ ဝန်ထမ်းတွေအားလုံးကို နည်းပညာပိုင်း ဆိုင်ရာ၊ ကျွမ်းကျင်မှုပိုင်းဆိုင်ရာ ကူညီပေးပြီးတော့ ဒီကနေ့ ကျွန်တော်တို့ရဲ့ NHL ကြီးကို ကမ္ဘာ့အဆင့်မီ ဓာတ်ခွဲခန်းကြီးတစ်ခုဖြစ်အောင် ISO-15189 ဆိုတဲ့ အဆင့်ထိ ကျွန်တော်တို့ ဆောင်ရွက်ပေးဖို့ ဒီမှာ စီစဉ် ဆောင်ရွက်ထားတာဖြစ်ပါတယ်။ ချေးငွေနဲ့ဆောင်ရွက်မယ့်လုပ်ငန်းတွေကို နှစ်နှစ်တာအတွင်းပြီးအောင် ဆောင်ရွက်မှာဖြစ်ပြီးတော့ ပံ့ပိုးကူညီမှုနဲ့ ဆောင်ရွက်မယ့် လုပ်ငန်းတွေကိုတော့ ၅ နှစ်တာ ောင်ရွက်မှာ ဖြစ်ပါတယ်။ နာယကကြီးခင်ဗျား။ ဒီလုပ်ငန်းတွေကို ဆောင်ရွက်တဲ့အခါမှာ လက်ရှိ ကျွန်တော်တင်ပြခဲ့တဲ့ စောစောကအဖွဲ့အစည်းများဟာ နိုင်ငံတကာမှာ ငွေကြေးအထောက်အပံ့ကို သာမကဘဲနဲ့ အဆင့်မြင့် နည်းပညာများကို နိုင်ငံတကာကို ဖြန့်ဖြူးပေးနေတဲ့ အဖွဲ့အစည်းတွေဖြစ်ပါတယ်။ ဒါကြောင့်မို့လို့ ကျွန်တော်တို့ နိုင်ငံအနေနဲ့လည်း သူတို့ဆီကနေ ဖြန့်ဝေပေးတဲ့နည်းပညာများနဲ့ ကျွန်တော်တို့နိုင်ငံကို အလုပ်အကျွေး ပြု ပေးနိုင်မှာဖြစ်ပါတယ်။ ဒုတိယအချက် အနေနဲ့ကတော့ Green Infrastructure လို့ ခေါ်တဲ့ ဒီအဆောက်အဦတွေကို ဆောက်တဲ့အခါမှာလည်းပဲ ကျွန်တော်တို့ ပတ်ဝန်းကျင်ညစ်ညမ်းမှုမဖြစ်အောင် ပတ်ဝန်းကျင်ထိန်းသိမ်းမှု ကိစ္စရပ်များကိုလည်း အဆင်ပြေအောင် စီစဉ်ဆောင်ရွက်ပေးမယ့် လုပ်ငန်းစဉ်တစ်ခု ဖြစ်ပါတယ်။ ဓာတ်ခွဲခန်း များကို ဆောင်ရွက်တဲ့အခါမှာ TOXIC နဲ့ INFECTED လို့ခေါ်တဲ့ အဆိပ်နဲ့ ကူးစက်တတ်တဲ့ ရောဂါပိုး များနဲ့ ကိုင်တွယ်ရတာဖြစ်တဲ့အတွက် သူတို့ကို ကျွန်တော်တို့က စွန့်ပစ်တဲ့အခါမှာ အင်မတန် အရေးကြီးပါတယ်။ ဒီလုပ်ငန်းစဉ်ထဲမှာလည်း ဒီ TOXIC နဲ့ INFECTED Waste တွေ အားလုံးကိုလည်း စနစ်တကျ စွန့်ပစ် နိုင်အောင် ကူညီဆောင်ရွက်ပေးမှာဖြစ်တဲ့အတွက် ဒီလုပ်ငန်းစဉ်ကြီးဟာလည်း ဆောင်ရွက်သင့်တဲ့ လုပ်ငန်း တစ်ခုဖြစ်ပါတယ်။ တစ်ပြိုင်နက်တည်းမှာပဲ မန္တလေးမှာရှိတဲ့ ကျွန်တော်တို့ ပြည်သူ့ကျန်းမာရေးဓာတ်ခွဲမှုဆိုင်ရာ ဌာနမှာ လိုအပ်လျက်ရှိတဲ့အဆောက်အဦတွေ ပြင်ဆင်ဖို့၊ စက်ကိရိယာအသစ်တွေကို ထည့်သွင်း ဆောင်ရွက်ပေးမှာ ဖြစ်တဲ့တွက် ဒီလုပ်ငန်းစဉ်တွေဟာလည်း ဆောင်ရွက်ပေးသင့်တဲ့ ကိစ္စဖြစ်ပါတယ်။ ဒါကြောင့်မို့လို့ ကျွန်တော့အနေနဲ့ ဒီချေးငွေဟာ ထောက်ပံ့ချေးငွေသက်သက်သာ မဟုတ်ဘဲနဲ့ ရေရှည်အဖြစ် ကျွန်တော်တို့အတွက် အကျိုးစီးပွား အများကြီးဖြစ်အောင် ဆောင်ရွက်ပေးမယ့် လုပ်ငန်းတစ်ခုဖြစ်ပါတယ်။ အထူးသဖြင့်ကတော့ နည်းပညာပိုင်းဆိုင်ရာတွေ အများကြီးရအောင် ဆောင်ရွက်ပေးမယ့် လုပ်ငန်းစဉ် တစ်ခုဖြစ်ပါတယ်။ ပံ့ပိုးကူညီမှုများဟာလည်း နိုင်ငံတကာအဆင့်မီဖြစ်အောင် ကျွန်တော်တို့ တိုင်းပြည် လုပ်ငန်းစဉ်များကို ပံ့ပိုးကူညီ ဆောင်ရွက်ပေးမှာဖြစ်တဲ့အတွက် ပူးပေါင်းဆောင်ရွက်သင့်တဲ့ လုပ်ငန်း တစ်ခုဖြစ်တဲ့အကြောင်း ထောက်ခံဆွေးနွေးအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ အထက်ပါ ပြည်ပချေးငွေရယူရေးကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်ရဲ့ ပြန်လည်ရှင်းလင်းခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို သတ္တမ ပုံမှန်အစည်းအဝေး (၁၈)ရက်မြောက်နေ့မှာ ဆက်လက် ဆောင်ရွက်သွားရန် လျာထားပါကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ဆောက်လုပ်ရေးဝန်ကြီးဌာန မဟာမဲခေါင်ဒေသအတွင်းရှိ လမ်းမကြီးများ ဖွံ့ဖြိုးတိုးတက်ရေးစီမံကိန်းအတွက် အာရှဖွံ့ဖြိုးရေးဘဏ်နှင့် အာဆီယံအခြေခံ အဆောက်အအုံရန်ပုံငွေတို့ထံမှ အမေရိကန်ဒေါ်လာ ၃၆၀ သန်းချေးယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ ဆောက်လုပ်ရေးဝန်ကြီးဌာန မဟာမဲခေါင်ဒေသအတွင်းရှိ လမ်းမကြီးများဖွံ့ဖြိုး တိုးတက်ရေးစီမံကိန်းအတွက် အာရှဖွံ့ဖြိုးရေးဘဏ်နဲ့ အာဆီယံအခြေခံအဆောက်အအုံရန်ပုံငွေတို့ထံမှ အမေရိကန်ဒေါ်လာ ၃၆၀ သန်း ချေးယူရန်ကိစ္စနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၂-၃-၂၀၁၈ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက် ခဲ့ပြီးဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ ဆောက်လုပ်ရေး ဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id='14'>ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော နာယကကြီးခင်ဗျာ။ ကျွန်တော့အနေဖြင့် မဟာမဲခေါင်ဒေသခွဲအတွင်းရှိ လမ်းမကြီးများ ဖွံ့ဖြိုးတိုးတက်ရေး စီမံကိန်းတွင်ပါဝင်သည့် ရန်ကုန်-ပုသိမ်လမ်း၊ ပဲခူး-သန်လျင်လမ်းနှင့် ရန်ကုန်-မန္တလေးအမြန်လမ်းတို့ကို ADB ၏ ချေးငွေအကူအညီဖြင့် အဆင့်မြှင့်တင် ဆောင်ရွက်သွားမယ့် စီမံကိန်း ၃ ခုနှင့် ပတ်သက်၍ ပြန်လည်ရှင်းလင်း တင်ပြသွားမှာ ဖြစ်ပါတယ်။ လမ်းများအဆင့်မြှင့်တင် ဆောင်ရွက်သွားမည့် လုပ်ငန်းများ အပေါ် လွှတ်တော်ကိုယ်စားလှယ်များမှ စိတ်ပါဝင်စားစွာဖြင့် ဆွေးနွေးသွားကြသည့်အတွက် ကျေးဇူးတင်ရှိ ပါကြောင်း ဦးစွာပထမ ပြောကြားလိုပါတယ်။ လေးစားအပ်ပါသော နာယကကြီးခင်ဗျာ။ Power Point ဖြင့် ရှင်းလင်းခွင့်ပြုပါရန် တင်ပြအပ် ပါတယ်။ ပထမတန်တန် မလေးအမြန်လမ်းမကြီး၏ ကီလိုမီတာ ၆ ကီလိုမီတာအကောင်း အဆင် မြှင့်တင်ခြင်းနှင့်ပတ်သက်ပြီး ရှင်းလင်းတင်ပြသွားမှာ ဖြစ်ပါတယ်။ မြန်မာနိုင်ငံအနေဖြင့် မဟာမဲခေါင် ဒေသတွင်း GMS အဖွဲ့ဝင်နိုင်ငံအဖြစ် ၁၉၉၂ ခုနှစ်မှ စတင်၍ ပါဝင်ခဲ့ပြီး၊ ၁၉၉၉ ခုနှစ်တွင် Cross Border Transport Agreement စာချုပ်ကို ပါဝင်လက်မှတ်ရေးထိုးခဲ့ပါတယ်။ အဆိုပါစာချုပ်ကို လက်မှတ်ရေးထိုး ထားမှုအရ မြန်မာနိုင်ငံသည် နိုင်ငံ ၆ နိုင်ငံအတွင်း ကုန်စည်ပို့ဆောင်ခြင်း၊ ခရီးသည်များ သွားလာ ခြင်းကို တစ်နိုင်ငံမှတစ်နိုင်ငံသို့ နိုင်ငံဖြတ်ကျော်၍ သွားလာဆောင်ရွက်နိုင်မှာ ဖြစ်ပါတယ်။ ထိုင်းနိုင်ငံ၊ ကမ္ဘောဒီးယားနိုင်ငံ၊ လာအိုနိုင်ငံ၊ ဗီယက်နမ်နိုင်ငံနှင့် တရုတ်ပြည်သူ့သမ္မတနိုင်ငံတို့သည် လွန်ခဲ့သော ၁၀ နှစ် ခန့်မှစ၍ ခရီးသည်များ၊ ကုန်တင်ကားများ တစ်နိုင်ငံမှတစ်နိုင်ငံသို့ လွယ်ကူချောမွေ့စွာ ဖြတ်သန်း သွားလာနေကြပြီဖြစ်သောကြောင့် စီးပွားရေးများ ပိုမိုတိုးတက် ကောင်းမွန်နေကြပြီ ဖြစ်ပါတယ်။ မြန်မာ နိုင်ငံအနေဖြင့် Cross Border Transport Agreement စာချုပ်တွင် လက်မှတ်ရေးထိုးထားသော် လည်းပဲ ယနေ့မြန်မာနိုင်ငံမှခရီးသည်တင်ကားများ၊ ကိုယ်ပိုင်ယာဉ်များ၊ ကုန်တင်ယာဉ်များသည် ထိုင်းနိုင်ငံ၊ ကမ္ဘောဒီးယားနိုင်ငံ၊ လာအိုနိုင်ငံ၊ ဗီယက်နမ်နိုင်ငံနှင့် တရုတ်ပြည်သူ့သမ္မတနိုင်ငံ အစရှိသော GMS နိုင်ငံများသို့ နိုင်ငံဖြတ်ကျော် သယ်ယူပို့ဆောင်ခြင်းလုပ်ငန်းများ မဆောင်ရွက်နိုင်သေးသလို အဆိုပါ နိုင်ငံများမှ ယာဉ်များ၊ ကုန်စည်များ၊ ကမ္ဘာ့လှည့်ခရီးသွားများသည်လည်း မြန်မာနိုင်ငံအတွင်းသို့ ဝင်ရောက် လာနိုင်ခြင်းမရှိသေးသည့် အခြေအနေတွင် ရှိနေပါသေးကြောင်း တင်ပြလိုပါတယ်။ ဒါကြောင့်မို့လို့ ADB အနေဖြင့် East-West Economic Corridor ၏ အစိတ်အပိုင်းဖြစ်သော မြန်မာနိုင်ငံကို ဖွံ့ဖြိုးတိုးတက် စေရန်အတွက် ထည့်သွင်းစဉ်းစား ဆောင်ရွက်ခဲ့ခြင်း ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အခုလက်ရှိ ဖော်ဆောင်နေတဲ့ အရှေ့ အနောက် စီးပွားရေး စင်္ကြံလမ်းမကြီး East-West Economic Corridor သည် ဗီယက်နမ်နိုင်ငံ၊ ဒါနန်းဆိပ်ကမ်းမှ စတင်၍ လာအိုနိုင်ငံနှင့် ထိုင်းနိုင်ငံတို့ကို ဖြတ်သန်းပြီး မြန်မာနိုင်ငံ၊ ရန်ကုန်မြို့၊ သီလဝါဆိပ်ကမ်း SEZ တွင် အဆုံးသတ်ရန် ညှိနှိုင်းဆုံးဖြတ်ထားခြင်းဖြစ်ပါတယ်။ ဆက်လက်ပြီးတော့ Extension အနေဖြင့် ငရုတ်ကောင်း ရေနက်ဆိပ်ကမ်း (Deep Sea Port) ဆောင်ရွက်နိုင်ခဲ့လျှင် ပစိဖိတ်သမုဒ္ဒရာနှင့် အိန္ဒိယသမုဒ္ဒရာတို့ကို တိုက်ရိုက်ဆက်သွယ်ပေးမည့် လမ်းကြောင်းကြီးအဖြစ် အကောင်အထည်ဖော် ဆောင်ရွက်နိုင်မှာဖြစ်ပါတယ်။ ပစိဖိတ်သမုဒ္ဒရာ၏ ဆိပ်ကမ်းမြို့ဖြစ်တဲ့ ဒါနန်းမြို့နှင့် အိန္ဒိယသမုဒ္ဒရာ၏ ဆိပ်ကမ်းမြို့ဖြစ်တဲ့ ငရုတ်ကောင်း မြို့တို့ကို ဆက်သွယ်နိုင်မည့် စီးပွားရေးကုန်သွယ်လမ်းကြောင်းကြီးအဖြစ် ဖော်ဆောင်ရန် Plan ကို ရေးဆွဲ ထားခဲ့ခြင်းဖြစ်ပါတယ်။ အဆိုပါအရှေ့-အနောက် စီးပွားရေးစင်္ကြံလမ်းမကြီးသည် မြန်မာနိုင်ငံကို ဖြတ်သန်း ဝင်ရောက်သည့်အခါမှာ မြဝတီ၊ ဘားအံ၊ ကျိုက်ထို၊ ဘုရားကြီးမှတစ်ဆင့် ရန်ကုန်-မန္တလေး အမြန်လမ်း တစ်လျှောက်မှလည်းကောင်း၊ သနပ်ပင်၊ ကမာစဲမှတစ်ဆင့် သီလဝါလမ်းကြောင်း တစ်လျှောက်မှလည်းကောင်း ရန်ကုန်မြို့သို့ အသီးသီးဝင်ရောက်လာနိုင်မှာ ဖြစ်ပါတယ်။ ထိုမှတစ်ဆင့် Future Plan အနေနဲ့ ရန်ကုန်မြို့ Outer Ring မှပတ်၍ ပုသိမ်မြို့မှတစ်ဆင့် ငရုတ်ကောင်းမြို့အထိ ဆက်သွယ်သွားလာနိုင်မည့် စီးပွားရေးစင်္ကြံလမ်းအဖြစ် လျာထားစီစဉ်ဆောင်ရွက် ထားရှိခြင်းဖြစ်ပါတယ်။ လေးစားအပ်ပါသော နာယကကြီးခင်ဗျာ။ အထက်ပါ လျာထားစီစဉ်ထားသည့် Futre Plan တွင် ရန်ကုန်မှ ဘောနပ်ကြီးအထိ မိုင် ၄၀ အပိုင်းသည် အစိတ်အပိုင်းတစ်ရပ်အနေဖြင့် ပါဝင်လာမည်ဖြစ်သဖြင့် ဒေသဖွံ့ဖြိုးရေးအတွက် ရန်ကုန်မြို့၏ ညောင်နှစ်ပင် ဒေသရှိမြေဧက ၆၀၀ ကို ကိုရီးယား Land and Housing ကုမ္ပဏီမှ ညောင်နှစ်ပင်စက်မှုဇုန် (ကိုရီးယားစက်မှုဇုန်)အဖြစ် အကောင်အထည်ဖော်ရန် ဆောင်ရွက်နေပြီ ဖြစ်ပါတယ်။ အလားတူ တစ်ပြိုင်နက်တည်း ဆောင်ရွက်နိုင်ရန်အတွက် ၎င်းနှင့်ဆက်စပ်လျက်ရှိတဲ့ မြေဧက ၁၄၀၀ မှာ Eco Green City အနေဖြင့် ဖော်ဆောင်ရန် စီမံကိန်းတစ်ခု လျာထားဆောင်ရွက်လျက် ရှိပါတယ်။ ၎င်းအပြင် ရန်ကုန်- မန္တလေးအမြန်လမ်း၏ မိုင်တိုင် ၁၅ မှ ဟံသာဝတီလေဆိပ်သို့သွားမည့် လမ်းကြောင်းတစ်ကြောင်းလည်း အနာဂတ်တွင်ဖောက်လုပ်ရန် လျာထားစီစဉ်ထားလျက် ရှိပါတယ်။ အဆိုပါ လမ်းကြောင်းဖောက်လုပ်ခြင်း၏ အဓိကရည်ရွယ်ချက်မှာ ရန်ကုန်မြို့၊ ဗိုလ်တစ်ထောင်မြို့နယ်မှ ဟံသာဝတီ လေဆိပ်အထိ ခရီးသွားချိန် ၁ နာရီအတွင်း ရောက်ရှိနိုင်မည့် Elevated Expressway (Inner Ring) တို့နှင့် ဆက်စပ်နေသဖြင့် ရန်ကုန် - မန္တလေးအမြန်လမ်း မိုင် ၄၀ အထိ အပိုင်းသည် အစိတ်အပိုင်းတစ်ရပ် အနေဖြင့် ပါဝင်လာသည်ဖြစ်သောကြောင့် နောင်တစ်ချိန်တွင် ၎င်းလမ်း၏ Concession သည် နိုင်ငံတော်မှ ၁၀၀ ရာခိုင်နှုန်း ပိုင်ဆိုင်ထားရမည့် အခြေအနေဖြစ်ပါတယ်။ ဒါကြောင့် ရန်ကုန်-မန္တလေးအမြန်လမ်းမကြီး o@q go ea conşos 8:338 39 :2028 Economic Corridor e Master Plan cod:ema: ပေါ်တွင် ရှိနေသောကြောင့် မိုင် ၄၀ အထိသာ ဆောင်ရွက်ခြင်းဖြစ်ပါတယ်။ အမြန်လမ်းမကြီး၏ ကျန်ရှိသော မိုင် ၄၀ မှ အထက်ဘက်အပိုင်း မန္တလေးအထိလည်းကောင်း၊ မန္တလေးမှ မြစ်ကြီးနားအထိလည်းကောင်း လမ်းပိုင်းများကိုတော့ PPP စနစ်ဖြင့် အဆင့်မြှင့်တင် ဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဒုတိယပိုင်းအနေနှင့် ရန်ကုန်-ပုသိမ်လမ်း အဆင့်မြှင့် တင်ရန်အတွက် ဆောင်ရွက်ထားရှိမှု အစီအစဉ်များကို ရှင်းလင်းတင်ပြသွားမှာ ဖြစ်ပါတယ်။ Power Point oze sus goos:202wd:32 8:39: GMS East-West Economic Corridor el sasunod oza ဖော်ဆောင်ရန် အလားအလာရှိသည့်လမ်းအဖြစ် သတ်မှတ်ထားပြီး လမ်းအနေအထားတွင် လမ်းအကျယ် ၃၆ ပေရှိမည့် Wide Two-Lane အဆင့် မြှင့်တင်ဆောင်ရွက်သွားမှာ ဖြစ်ပါတယ်။ ငရုတ်ကောင်း ရေနက်ဆိပ်ကမ်း (Deep Sea Port)စီမံကိန်း အကောင်အထည်ဖော် ဆောင်ရွက် နိုင်သည့်အခါတွင် ရန်ကုန်၏ Outer Ring Road မှ ပုသိမ်၊ ထိုမှတစ်ဆင့် ငရုတ်ကောင်းသို့ ဆက်သွယ် နိုင်ရန် လျာထားတာကို တွေ့ရှိရမှာဖြစ်ပါတယ်။ ၎င်းအပြင် ဆောက်လုပ်ရေးဝန်ကြီးဌာနအနေဖြင့်လည်း ငရုတ်ကောင်း၊ ငွေဆောင်၊ ချောင်းသာ၊ ဂွမြို့ တို့အား ဆက်သွယ်နိုင်မည့် ကွန်ကရစ်လမ်းမကြီးတစ်ခုအဖြစ် စီစဉ်ဆောင်ရွက်နိုင်ရန်အတွက် ဧရာဝတီတိုင်းဒေသကြီးအစိုးရအဖွဲ့၊ ရခိုင်ပြည်နယ်အစိုးရအဖွဲ့တို့နှင့် ညှိနှိုင်း ဆွေးနွေးလျက်ရှိပါတယ်။ အဆိုပါလမ်းမကြီး တည်ဆောက်ပြီးစီးပါက ပင်လယ်ပြင်ကိုအမှီပြုသည့် စီးပွားရေး လုပ်ငန်းများစွာ ဖွံ့ဖြိုးလာမည်ဖြစ်ပြီး ဒေသတွင်း လူမှုစီးပွားရေးဘဝများလည်း တိုးတက်ဖွံ့ဖြိုးလာမှာ ဖြစ်ပါတယ်။ ရန်ကုန်-ပုသိမ်လမ်းမကြီးသည် မြန်မာနိုင်ငံစီးပွားရေးဖွံ့ဖြိုးတိုးတက်မှုအတွက် Potential ရှိသော လမ်းမကြီးဖြစ်သဖြင့် အဆင့်မြှင့်တင်ရန် လိုအပ်လာမည်ဖြစ်သည့်အတွက် ADB မှ လေ့လာအဆိုပြု တင်ပြ လာခြင်း ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဒီနေရာမှာ အထူးတင်ပြလိုတာက BOT စနစ်ဖြင့် ဆောင်ရွက်နေတဲ့ လမ်းလုပ်ငန်း Project ကို ADB မှ ဝင်ရောက်ဆောင်ရွက်ပေးခြင်းကိစ္စများမှာ နိုင်ငံ တကာတွင် အလားတူနမူနာများရှိနေပြီး ဆောင်ရွက်ရမည့် လုပ်ငန်းစဉ်များကတော့ ဝန်ကြီးဌာနအနေဖြင့် Concession အား ကုမ္ပဏီထံမှ BOT လုပ်ငန်းကို ပြန်လည်သိမ်းယူရပါမယ်။ Project ကာလအပိုင်း အလိုက် အဆင့်မြှင့်တင်ဆောင်ရွက်နေစဉ်မှာ လုပ်ငန်းမစနိုင်သေးတဲ့ လမ်းပိုင်းတွေကို BOT ကုမ္ပဏီ mc$(8: Operative  Maintenance nossos 2760.qulous Project Implementation (8:20: သွားတဲ့Concession ကို နိုင်ငံတော်မှ ပြန်လည်ထိန်းချုပ် စီမံ Control လုပ်၍ Operation နှင့် Maintenance ကို ကုမ္ပဏီမှ ပြန်လည်တာဝန်ယူရမှာ ဖြစ်ပါတယ်။ ADB ချေးငွေနှင့် အတိုးကို လမ်း အသုံးပြုခ ကောက်ခံရရှိငွေမှ ပြန်လည်ပေးဆပ်သွားရမှာ ဖြစ်ပါတယ်။ ယခု Oreintal Highway ကုမ္ပဏီ သည် Concession သက်တမ်း ၃၃ နှစ်ကျန်ရှိပါတယ်။ အဆိုပါ ၃၃ နှစ် အနက်မှ ၂၄ နှစ်ကို ADB ချေးငွေ များအတွက် နှစ်စဉ် ပြန်လည်ပေးဆပ်ရမှာဖြစ်ပြီးတော့ စုစုပေါင်း ၉ နှစ်သာလျှင် ကုမ္ပဏီမှ Concession အပြည့်အဝ ခံစားရမှာဖြစ်ပါတယ်။ ဒီလုပ်ငန်းစဉ်များကိုလည်း ADB ရဲ့ International အတွေ့အကြုံ၊ International စည်းမျဉ်းစည်းကမ်း၊ မူဘောင်သတ်မှတ်ထားမှုများအတွင်းမှ ဆောက်လုပ်ရေးဝန်ကြီးဌာန အနေဖြင့် တာဝန်ယူဆောင်ရွက်သွားမှာ ဖြစ်ပါတယ်။ နမူနာအားဖြင့် ဖိလစ်ပိုင်နိုင်ငံတွင် ပုဂ္ဂလိကကုမ္ပဏီမှ ဆောက်ရွက်လျက်ရှိတဲ့ မြောက်ပိုင်းလူဆုံလမ်းမကြီးကို step in-step out စနစ်ဖြင့် အဆင့်မြှင့်တင် ဆောင်ရွက် ခဲ့တာ နမူနာရှိပါတယ်။ လေးစားအပ်ပါသော နာယကကြီးခင်ဗျာ။ ဒီနေရာမှာ ဘာလို့ ရန်ကုန်-ပုသိမ်လမ်းကို ရွေးချယ် ရတာလဲ ဆိုတာကို အနည်းငယ်ရှင်းပြပါရစေ။ ADB အနေနဲ့ သူရဲ့ GMS Economic Corridor ဖြစ်တဲ့ စီးပွားရေးစင်္ကြံလမ်းမကြီးများ ဖွံ့ဖြိုးတိုးတက်ရေးကိုသာလျှင် တစ်စိုက်မတ်မတ် ဦးစားပေး ဆောင်ရွက် နေတာဖြစ်ပြီးတော့ ယခု ဗီယက်နမ်နိုင်ငံ၊ ဒါနန်းမှ လာအိုနိုင်ငံ၊ ထိုင်းနိုင်ငံ၊ မြန်မာနိုင်ငံကို ဖြတ်လာတဲ့ လမ်းမကြီးတစ်လျှောက်မှာ ယခုချေးငွေတင်ပြတဲ့ လမ်း ၃ လမ်းသည် မဖြစ်မနေ ဆက်စပ်ပါဝင်နေတာ ဖြစ်လို့ အဓိကထားရွေးချယ်ပြီးတော့ တင်ပြလာတာဖြစ်ပါတယ်။ ကျွန်တော်တို့အနေနဲ့ ရန်ကုန်-ပုသိမ် လမ်းသည် BOT စနစ်ဖြင့် အကောင်အထည်ဖော် ဆောင်ရွက်လျက်ရှိတဲ့အတွက် အဆိုပါလမ်း ရွေးချယ် ခြင်းကို ကနဦးက ငြင်းပယ်ခဲ့ပါတယ်။ ၎င်းလမ်းအစား ကျိုင်းတုံ-နမ့်ဆန်လမ်း၊ မုံရွာ- ပုလဲ- ဂန်ဂေါလမ်း စတဲ့လမ်းများကို ဆောင်ရွက်ဖို့ အဆိုပြုခဲ့ပါတယ်။ သို့သော်လည်းပဲ GMS East-West Economic Corridor Development Plan saozneg:qu8962:C8E:1 8:93:69:3əq zme@sankosao: Bankable Project ဖြစ်ခြင်းတို့ကြောင့် ယခုလမ်းကိုသာလျှင် ဆောင်ရွက်ပေးမှာ ဖြစ်ကြောင်း ADB မှ ပြန်လည်ရှင်းပြချက်အရ သိရှိရပါတယ်။ အဆိုပါ BOT စနစ်ဖြင့် ဆောင်ရွက်သောလမ်းကို ADB မှ ဝင်ရောက်ပြီး ချေးငွေဖြင့် အဆင့် မြှင့်တင်ဆောင်ရွက်သွားတဲ့ နမူနာလုပ်ငန်းများကိုလည်း နိုင်ငံတကာမှာ အလားတူ နမူနာများရှိကြောင်း လေ့လာတွေ့ရှိရပါတယ်။ ဥပမာအားဖြင့် ဖိလစ်ပိုင်နိုင်ငံ၊ မလေးရှားနိုင်ငံ၊ စပိန်၊ မက္ကဆီကို၊ အာဂျင်တီးနား အစရှိတဲ့ ကမ္ဘာ့နိုင်ငံအသီးသီးမှာလည်း နမူနာများရှိကြောင်း ရှင်းပြပါတယ်။ ဒီလိုနမူနာတွေရှိတဲ့ အတွက် ကြောင့် အဆိုပါလမ်းကို ရွေးချယ်ခဲ့ခြင်းဖြစ်ပါတယ်။ ဒီနေရာမှာလည်း ခုနက ကျွန်တော်တင်ပြသွားခဲ့တဲ့ မြဝတီ၊ မော်လမြိုင်၊ ဘားအံမြို့ တို့အတွက် သန့်ရှင်းသော သောက်သုံးရေရရှိရေးနဲ့ စနစ်တကျ အမှိုက် စွန့်ပစ်ရေးတို့အတွက် ချေးငွေအမေရိကန်ဒေါ်လာ သန်း ၈၀ ကိစ္စလည်း ခုနက ကျွန်တော်တို့ ဆုံးဖြတ်ခဲ့တာ လေးရှိပါတယ်။ ဒါတွေဟာ တစ်ဆက်တစ်စပ်တည်း ဖြစ်ပါတယ်။ East-West Economic Corridor လမ်းမကြီးပေါ်က ဒီမြို့ ၃ မြို့နဲ့ ပတ်သက်ပြီးတော့ ချေးငွေကမ်းလှမ်းလာခြင်း ဖြစ်ပါတယ်။ ကျွန်တော်တို့ အနေနဲ့က ဒီ ၃ မြို့ထက် ပိုပြီးတော့အရေးကြီးတဲ့ သောက်သုံးရေမရရှိသေးတဲ့ ဟားခါးလိုမြို့ မျိုးတွေ၊ ဖလမ်းလို မြို့မျိုးတွေရှိတယ်။ နောက်ပြီးတော့ မကွေးတိုင်းတို့၊ မန္တလေးတိုင်းတို့မှာလည်း သောက်သုံးရေ မရရှိတဲ့မြို့တွေရှိတယ်။ ဒါကြောင့်မို့လို့ အဲဒီမြို့တွေကို တစ်ဝက်စီခွဲပြီးတော့ ကျွန်တော်တို့ မျှတသုံးပေးဖို့ ကျွန်တော်တို့အနေနဲ့ အဆိုပြုခဲ့ပါသေးတယ်။ သို့သော်လည်းပဲ ဒီ မြဝတီ၊ မော်လမြိုင်၊ ဘားအံမြို့တွေဟာ East-West Economic Corridor Development အတွက် ဖြစ်သောကြောင့် ဒီ ၃ မြို့ ကိုပဲ အဆင့်မြှင့်တင်ဖို့ ADB မှ တင်ပြလာခြင်း ဖြစ်တဲ့အတွက် ကျွန်တော်တို့ အနေနဲ့ကတော့ ဘယ်မြို့ကိုလုပ်ချင်ပါတယ်ဆိုပြီး အဆိုပြုလို့မရပါဘူး။ 8L603m East-West Economic Corridor  Project (goodsaozos SOL ? Boa cg:quòwoce လမ်း ၃ လမ်းကိုလည်း East-West Economic Corridor ပေါ်က လမ်းတွေဖြစ်တဲ့ အတွက် BOT စနစ်နဲ့ ဆောင်ရွက်နေပါတယ် ဆိုတဲ့လမ်းကိုပဲ ရွေးချယ်ခဲ့ခြင်းဖြစ်ပါတယ်။ ဒါကြောင့်မို့လို့ ADB ရဲ့ တင်ပြချက် အရ အမြန်ပြင်ဆင်ဖို့အတွက် လုပ်ထုံးလုပ်နည်းနဲ့အညီ နောက်ဆုံးညှိနှိုင်းပြီး စီစဉ်ဆောင်ရွက်ရခြင်း ဖြစ်ပါတယ်။ ၎င်းအပြင် ရန်ကုန်-ပုသိမ်လမ်းသည် မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ခွင့်ပြုချက်နဲ ဆောင်ရွက်နေတဲ့ လုပ်ငန်းဖြစ်တဲ့အတွက် မြန်မာနိုင်ငံရင်းနှီးမြှုပ်နှံမှုကော်မရှင်နဲ့လည်း ဆွေးနွေးပြီးတော့ သဘောတူညီပြီး ဖြစ်ပါတယ်။ BOT ကုမ္ပဏီစုစုပေါင်း ၂၆ ခု ရှိတဲ့အထဲမှာမှ ဘာကြောင့်ဒီကုမ္ပဏီရဲ့လမ်းကို 6g:vasod 33cmpê:q:M60s? East-West Economic Corridor Program 329 330g sa uns စီမံကိန်းဖြစ်တဲ့အတွက် ရွေးချယ်ခဲ့ခြင်းပဲဖြစ်ပါတယ်။ ဘာကြောင့်ရွေးချယ်ရခြင်းဆိုတာလေးကို အကျဉ်းချုပ် ရှင်းလင်းခြင်းဖြစ်ပါတယ်ခင်ဗျာ။ လေးစားအပ်ပါသော နာယကကြီးခင်ဗျာ။ ဒီလမ်းအပိုင်းများ ဖွံ့ဖြိုးတိုးတက်ပြီး International အဆင့်ဖြစ်သွားမှ ထိုင်း၊ ဗီယက်နမ်၊ လာအိုမှ ကားများဥဒဟို ဝင်ထွက်သွားလာနိုင်မှာဖြစ်ပြီးတော့၊ ခရီး သွားလုပ်ငန်းများ ပိုမိုဖွံ့ဖြိုးတိုးတက်လာမှာ ဖြစ်ပါတယ်။ ဒါ့အပြင်ဒေသခံများအတွက်လည်း အလုပ်အကိုင် ဖွံ့ဖြိုးတိုးတက်လာမှာဖြစ်ပြီးတော့ စီးပွားရေးအရ ရောင်းဝယ်ဖောက်ကားမှုများလည်း ဖွံ့ဖြိုးတိုးတက်လာမှာ ဖြစ်ပါတယ်။ ဒီနေရာမှာ ပြီးခဲ့တဲ့အပတ် သောကြာနေ့ ၁၆-၃-၂၀၁၈ ရက်နေ့က ကျွန်တော်တို့ ဗီယက်နမ်နိုင်ငံ၊ ဟနွိုင်းမြို့မှာ GMS အစည်းအဝေး ကျင်းပခဲ့တာရှိပါတယ်။ ဒီအစည်းအဝေးမှာ ပို့ဆောင်ရေးဌာနက ဝန်ကြီးရော၊ ကျွန်တော်တို့ ဆောက်လုပ်ရေးဝန်ကြီးဌာနရော သွားရောက်တက်ရောက်ပြီးတော့ ဆွေးနွေးခဲ့ ပါတယ်။ အဲဒီဆွေးနွေးချက်အရက ကျွန်တော်တို့နိုင်ငံသည် ဒီ CPTA စာချုပ်အရ ကျွန်တော်တို့သည် ၂၀၁၉ ခုနှစ်၊ ဇွန်လမှာ အခုဒီနှစ်ထဲမှာ အခု ထိုင်းနဲ့ မြန်မာ နယ်စပ်ချစ်ကြည်ရေးတံတားဟာ ဒီနှစ်ထဲမှာ အားလုံးပြီးဆုံးပြီးတော့ ကျွန်တော်တို့ ဒီ Border Control Facility ကြီးဟာလည်း ထိုင်းဘက်ခြမ်းရော၊ မြန်မာဘက်ခြမ်းရော ဒီနှစ်ထဲမှာ ၂၀၁၈ ခုနှစ်၊ ဒီဇင်ဘာလမှာ အားလုံးပြီးမှာဖြစ်ပါတယ်။ အဲဒီတော့ ကျွန်တော်တို့သည် ၂၀၁၉ ခုနှစ်၊ ဇွန်လလောက်မှာ နမူနာအနေနဲ့ ကျွန်တော်တို့က တစ်နေ့လျှင် အစီး ၅၀ စီ ကျွန်တော်တို့နိုင်ငံထဲကို ဝင်ခွင့်ပေးဖို့၊ ကျွန်တော်တို့နိုင်ငံထဲကကားတွေလည်း အစီး ၅၀ စီ နမူနာအနေနဲ့ ထိုင်းထဲသွားဖို့ အဲဒီအစည်းအဝေးမှာ ကျွန်တော်တို့မူအားဖြင့် သဘောတူခဲ့ပါတယ်။ ကျွန်တော်တို့ကတော့ Destination ကို ကျွန်တော်တို့ သတ်မှတ်ပေးဖို့ ဘားအံအထိသော်လည်းကောင်း၊ မော်လမြိုင်အထိသော် လည်းကောင်း သတ်မှတ်ပေးဖို့ဖြစ်ပါတယ်။ ဆိုလိုတာကတော့ အဲဒီလိုမျိုး ဆောင်ရွက်ပေးခြင်းဖြင့် ဒေသ ဖွံ့ဖြိုးရေးတွေ ဖွံ့ဖြိုးလာတာ နမူနာအားဖြင့် ကျွန်တော်တို့ ဒီလာအိုနိုင်ငံ စူပန်နာခက်ဆိုလို့ရှိရင် ကမ္ဘာလှည့် ခရီးသွားတွေ သန်းနဲ့ချီပြီးတော့ ထိုင်းကနေဝင်နေပါတယ်။ ကျွန်တော်တို့ ကမ္ဘောဒီးယား စီရန်ရိဆိုလို့ ရှိရင်လည်း သန်းနဲ့ချီပြီးတော့ ဒီကားလမ်းကနေဝင်နေပါတယ်။ ဒါတွေက အခုထိုင်းလူမျိုးတွေတင် မဟုတ်ပါဘူး။ နိုင်ငံတကာခရီးသွားတွေ ဝင်ထွက်နေတဲ့အတွက်ကြောင့် ဒီလိုမျိုး မြန်မာနိုင်ငံကိုလည်း သန်းနဲ့ ချီပြီးတော့ ခရီးသွားတွေဝင်လာနိုင်တဲ့ စီးပွားရေးဖွံ့ဖြိုးတဲ့ လမ်းကြောင်းတွေဖြစ်တဲ့အတွက် အဆိုပြု တင်ပြလာခြင်း ဖြစ်ပါတယ်။ ဒီ GMS Corridor အပေါ်မှာ ဒီ ADB ကနေပြီးတော့ အဆိုပြု တင်ပြလာခြင်း ဖြစ်ပါတယ်။ IICA ၏ လမ်းစီမံကိန်းများနှင့်ပက်သက်၍ Poverty Rection အထက် မြန်မာတစ်နိုင်ငံလုံးမှာ JICA ချေးငွေဖြင့် အဆင့်မြှင့်တင် ဆောင်ရွက်နေတဲ့လမ်းများလည်းရှိပါတယ်။ သန်လျင်-သီလဝါ အထူး 8:93:69:8::gsaozné Thanlyin-Thilawa Access Road Project caoségoscqusite: အဆိုပါစီမံကိန်း၏ ၁ ကီလိုမီတာ ဈေးနှုန်းများနှင့် ယခုလက်ရှိ ADB ဆောက်ရွက်မည့် စီမံကိန်း၏ ၁ ကီလို မီတာ ဈေးနှုန်းများကို Power Point တွင် ဇယားဖြင့် နှိုင်းယှဉ်ဖော်ပြထားတာရှိပါတယ်။ ဈေးနှုန်းများ ကို နှိုင်းယှဉ်ကြည့်ခြင်းအားဖြင့် သက်ဆိုင်ရာလမ်းများ၏ Standard နှင့် Specificationများ၊ Pavement Design op:1 Geometric Design ap:coqosaig - Bozeoss opşmpocosap: sail: glos: ခြားနားလျက်ရှိတာကို တွေ့ရှိနိုင်ပါတယ်။ ယခု ADB ရဲ့ လမ်းစီမံကိန်း ၃ ခုမှာ International Consultant ရွေးချယ်ပြီး ဆောင်ရွက်သွားမှာ ဖြစ်ပါတယ်။ ၎င်းမှတစ်ဆင့် International Tendering စနစ်ဖြင့် အပြည်ပြည်ဆိုင်ရာ ကုမ္ပဏီကြီးများမှ တင်ဒါဝင်ရောက်ယှဉ်ပြိုင်နိုင်ရေးကို ဆောက်ရွက်သွားမှာဖြစ်ပါတယ်။ တတိယအနေဖြင့် သန်လျင်-သုံးခွ-ပဲခူးလမ်း ၉၉ ကီလိုမီတာဟာလည်းပဲ East-West Economic Corridor စင်္ကြံလမ်းမကြီးရဲ့ အစိတ်အပိုင်းဖြစ်ပြီး ပဲခူး-ကမာစဲမှတစ်ဆင့် သီလဝါစက်မှုဇုန်သို့ တိုက်ရိုက်ဝင်လာသည့် Corridor ဖြစ်သည့်အတွက် ADB မှ အတည်ပြု ရွေးချယ်ခြင်းဖြစ်ပါကြောင်း တင်ပြအပ်ပါတယ်။ လေးစားအပ်ပါသောနာယကကြီးခင်ဗျာ။ ကျွန်တော်ရှင်းလင်းတင်ပြခဲ့တဲ့ လမ်းစီမံကိန်း ၃ ခုသည် ADB မှ Package တစ်ခုအနေဖြင့် Consultant Fee နှင့် Management Fee များ သက်သာအောင် စီစဉ်ထားခြင်းဖြစ်ပြီး စီမံကိန်းများကို ၃ နှစ်အတွင်း အပြီးဆောင်ရွက်ရန်အတွက် ADB နှင့် ညှိနှိုင်း ထားရှိပြီးဖြစ်ပါတယ်။ စီမံကိန်းများနှင့်ပတ်သက်၍ ပြည်သူ့လွှတ်တော်တွင် ဖွဲ့စည်းထားရှိသည့် နိုင်ငံတကာ ဆက်ဆံရေးကော်မတီ၊ စီးပွားရေးနှင့်ဘဏ္ဍာရေး ဖွံ့ဖြိုးတိုးတက်ရေးကော်မတီ၊ ပို့ဆောင်ရေး၊ ဆက်သွယ်ရေးနှင့် ဆောက်လုပ်ရေးဆိုင်ရာကော်မတီ စသည့်သက်ဆိုင်ရာ ကော်မတီများနှင့် ရေးရာဆောင်အသီးသီးတွင် ၂၀၁ရ ခုနှစ်၊ အောက်တိုဘာလအတွင်း၌ ရှင်းလင်းဆွေးနွေးခဲ့ပြီး ဖြစ်ပါတယ်။ ဒီစီမံကိန်းများအတွက် ကျွန်တော်တင်ပြခဲ့တဲ့ အချက်များအပြင် ADB ရဲ့ စည်းမျဉ်းစည်းကမ်း သတ်မှတ်ချက်များနှင့် ကိုက်ညီတဲ့ အတွက် ADB မှချေးငွေပေးအပ် ဆောင်ရွက်လိုပါကြောင်း အဆိုပြုလာခြင်းဖြစ်ပါသဖြင့် နိုင်ငံတော် ဖွံ့ဖြိုးတိုးတက်ရေးအတွက် အထောက်အကူပြုမည့် ယခုစီမံကိန်းများအတွက် အသုံးပြုရန်လိုအပ်သော အမေရိကန်ဒေါ်လာသန်း ၃၆၀ ချေးယူရန်ကိစ္စအား ပြည်ထောင်စုလွှတ်တော်မှ ခွင့်ပြုပေးနိုင်ပါရန် လေးစားစွာ ရှင်းလင်းတင်ပြရင်း နိဂုံးချုပ်ပါတယ်ခင်ဗျာ။ အားလုံးကို ကျေးဇူးတင်ပါတယ်ခင်ဗျား။</speech>
<speech type='speaker'>ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id='27'>ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ဖိတ်ကြားထားသော ပြည်ထောင်စု အဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများ၊ ဧည့်သည်တော်များအားလုံးမင်္ဂလာပါ။ ကျွန်တော် ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး၊ ဦးမောင်မောင်ဝင်း ဖြစ်ပါတယ်။ အာရှ ဖွံ့ဖြိုးရေးဘဏ်(ADB)ထံမှ ချေးငွေ အမေရိကန်ဒေါ်လာ ၃၄၀ သန်းနှင့် အာဆီယံအခြေခံ အဆောက်အအုံ ရန်ပုံငွေ(AIF)ထံမှ ချေးငွေ အမေရိကန်ဒေါ်လာ ၂၀ သန်းတို့ဖြင့် ဆောင်ရွက်မည့် ရန်ကုန်-ပုသိမ်လမ်း၊ ပဲခူး-သန်လျင်လမ်းနှင့် ရန်ကုန်-မန္တလေးအမြန်လမ်းတို့ကို လမ်းအဆင့်မြှင့်တင်ခြင်းလုပ်ငန်းများ ဆောင်ရွက် ရန်အတွက် ချေးငွေရယူမယ့်ကိစ္စနှင့်ပတ်သက်ပြီး လွှတ်တော်ကိုယ်စားလှယ်ကြီးများရဲ့ ဆွေးနွေးချက်များ အပေါ် စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ပြန်လည်ရှင်းလင်း တင်ပြဆွေးနွေးမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဝန်ကြီးဌာနအလိုက် ချေးငွေများရယူခြင်းနှင့် ပတ်သက်ပြီး Development Policy ကောင်းကောင်းချသင့်ကြောင်း ဆွေးနွေးချက်ရှိပါတယ်။ ဒါနဲ့ပတ်သက်လို့ မြန်မာ နိုင်ငံကရရှိနေတဲ့ နိုင်ငံတကာဖွံ့ဖြိုးမှုအကူအညီများကို ပြည်သူများအတွက် အကျိုးအရှိဆုံး ဖြစ်စေရန် ဖွံ့ဖြိုးမှုမိတ်ဖက်များအားလုံးနှင့် အတူတကွလက်တွဲဆောင်ရွက်သွားနိုင်ရန်ရည်ရွယ်ပြီး ဖွံ့ဖြိုးမှုအကူအညီများ ညှိနှိုင်းရေးအဖွဲ့ (Development Assistance Coordination Unit-DACU) ကို ၆-၁၀-၂၀၁၆ ရက် နေ့မှာ ဖွဲ့စည်းခဲ့ပြီးတော့ မြန်မာနိုင်ငံရဲ့ ဖွံ့ဖြိုးမှုအကူအညီဆိုင်ရာမူဝါဒ (Myanmar Development Assistance Policy-DAP)ကို ၂၀၁၈ ခုနှစ်၊ ဇန်နဝါရီလမှာ ထုတ်ပြန်ထားပြီး ဖြစ်ပါတယ်။ နိုင်ငံတကာ ဖွံ့ဖြိုးမှုအကူအညီဆိုင်ရာ ကိစ္စရပ်များအတွက် ညှိနှိုင်းခြင်း၊ ဖွံ့ဖြိုးမှုအကူအညီများရယူခြင်းနှင့် အသုံးပြုခြင်း တို့ဆောင်ရွက်ရာမှာ ကဏ္ဍစုံပါဝင်နိုင်ရေးနှင့် ထိရောက်စွာ ဆောင်ရွက်နိုင်ရေးကို ဦးတည်ပြီးတော့ ကဏ္ဍ ဆိုင်ရာပေါင်းစပ်ညှိနှိုင်းရေး (Sector Coordination Groups-SCG) စုစုပေါင်း ၁၀ ဖွဲ့ကိုလည်း သက်ဆိုင်ရာ ဝန်ကြီးဌာနက ပြည်ထောင်စုဝန်ကြီးများကိုယ်တိုင် ဦးဆောင်ပြီးတော့ ဖွဲ့စည်းထားရှိပေးပါတယ်။ SCG များက ကဏ္ဍအလိုက် သိသာထင်ရှားတဲ့ ဖွံ့ဖြိုးမှုအကူအညီပမာဏများ ဝင်ရောက်လာနိုင်စေရေးအတွက် ဖွံ့ဖြိုးမှု မိတ်ဖက်အဖွဲ့အစည်းများ၊ Development Partners များနှင့်ညှိနှိုင်းခြင်း၊ အစိုးရ၏ဖွံ့ဖြိုးမှုအကူအညီ မူဝါဒအရ ဦးစားပေးမှုများနှင့် ကိုက်ညီမှုရှိစေရန် ဆောင်ရွက်ခြင်းတို့ကို ဆောင်ရွက်ကြရမှာ ဖြစ်ပါတယ်။ စီမံကိန်းများထိရောက်စွာ အကောင်အထည်ဖော်ရေးအတွက် မြန်မာနိုင်ငံရဲ့ စဉ်ဆက်မပြတ် ဖွံ့ဖြိုး op:090869: Bonk: (Myanmar's Sustainable Development Plan-MSDP) 07:39 Gads@gos လျက်ရှိပြီး မကြာမီထုတ်ပြန်နိုင်ရန် ဆောင်ရွက်မှာဖြစ်ပါတယ်။ လွှတ်တော်ကိုယ်စားလှယ်ကြီးများ ဆွေးနွေး ခဲ့သော ချေးငွေတွေကို လုပ်ငန်းအမှန်တကယ် အကောင်အထည်ဖော်နိုင်ဖို့အတွက် မြန်မြန်ဆန်ဆန် ဆောင်ရွက် သင့်ကြောင်း ဆွေးနွေးချက်များဟာလည်း မှန်ကန်တဲ့အချက်များဖြစ်ပါတယ်။ ယခုအခါမှာ ချေးငွေရယူသော ဝန်ကြီးဌာနအလိုက် ကြန့်ကြာရတဲ့အကြောင်းရင်းများ ဖော်ထုတ်ပြီးတော့ လိုအပ်သော လုပ်ထုံးလုပ်နည်း များရေးဆွဲခြင်း၊ လုပ်ငန်းအဆင့်များလျှော့ချခြင်း၊ စီမံကိန်းရဲ့ စီမံခန့်ခွဲမှုအဖွဲ့ (Project Management Unit)များရဲ့ စွမ်းဆောင်ရည်မြှင့်တင်ပေးခြင်းတို့ကို ဆောင်ရွက်ပေးလျက်ရှိပါတယ်။ လေးစားအပ်ပါသော နာယကကြီးခင်ဗျာ။ ချေးငွေစီမံကိန်းများသည် ျှင် ချေးငွေကို ပြန်လည်ပေးဆပ်ရမည်ဖြစ်သဖြင့် စီမံကိန်းများကို အကောင်အထည်ဖော်ရာမှာ အထိရောက်ဆုံးနဲ့ အလေ အလွင့်အနည်းဆုံးဖြစ်စေရန် အကောင်အထည်ဖော် ဆောင်ရွက်ကြဖို့လိုအပ်ပါတယ်။ လုပ်ငန်းစီမံကိန်းများရဲ့ အကောင်အထည်ဖော်နိုင်မှုများကို ဆန်းစစ်နိုင်ဖို့အတွက် စီမံကိန်းနှင့် ဘဏ္ဍာရေးဝန်ကြီးဌာနရဲ့ စီမံကိန်း စိစစ်ရေးနှင့်တိုးတက်မှု အစီရင်ခံရေးဦးစီးဌာနက ပုံမှန်စိစစ်သွားမှာ ဖြစ်ပြီးတော့ ပြည်ထောင်စုအစိုးရ အဖွဲ့ထံလည်း အစီရင်ခံတင်ပြမှာဖြစ်ပါတယ်။ ADB အတိုးနှုန်းကို JICA အတိုးနှုန်းနှင့် နှိုင်းယှဉ်တဲ့အခါမှာ ADB က များနေတာရှိပါတယ်။ JICA နှင့် ယှဉ်ရင် အဆ ၁၅၀ပိုများပြီးတော့ ကမ္ဘာ့ဘဏ်နှင့်ယှဉ်ရင်တော့ ၂ ဆ ပိုများနေတာကို တွေ့ရမှာဖြစ်ပါတယ်။ ဒီလိုကွာခြားရခြင်းမှာလည်း ချေးငွေပေးသောနိုင်ငံ၊ အဖွဲ့ အစည်းများအလိုက် ၎င်းတို့သတ်မှတ်ထားတဲ့ အတိုးနှုန်းများကြောင့် ဖြစ်ပါတယ်။ ၎င်းတို့ရဲ့ အဖွဲ့အစည်း ဆိုင်ရာမူဝါဒနဲ့ ရည်မှန်းချက်များ၊ ချေးငွေကိုပေးလိုတဲ့ စီမံကိန်းများ၊ ဖွံ့ဖြိုးဆဲနိုင်ငံများအပေါ်မှာ အကူ အညီပေးအပ်လိုသည့် မဟာဗျူဟာ၊ ချေးငွေရယူမယ့်နိုင်ငံရဲ့ သတ်မှတ်ချက်များနှင့် ကိုက်ညီမှုတို့အပေါ်မှာ မူတည်ပြီးတော့ ပေးအပ်ခြင်းဖြစ်ပါတယ်။ ကျွန်တော်အထက်မှာ တင်ပြခဲ့တဲ့အတိုင်းပဲ နိုင်ငံတော်ဘက် ကလည်း နိုင်ငံတော်ရဲ့ ဖွံ့ဖြိုးမှု အကူအညီဆိုင်ရာမူဝါဒ၊ နိုင်ငံတော်က ကျခံသုံးစွဲရန် ဘဏ္ဍာရန်ပုံငွေ ကန့်သတ်ချက်၊ နိုင်ငံတော်ရဲ့ ကာလလတ်ကြွေးမြီစီမံခန့်ခွဲမှု မဟာဗျူဟာတို့အပေါ်မှာ မူတည်ပြီးတော့ ပြည်ထောင်စုအစိုးရအဖွဲ့က သုံးသပ်ပြီးတော့ ရယူသင့် မသင့် ဆုံးဖြတ်ဆောင်ရွက်ရခြင်း ဖြစ်ပါတယ်။ ချေးငွေရယူဖို့ကိစ္စအတွက်ကို ဖွံ့ဖြိုးမှုအကူအညီများ ညှိနှိုင်းရေးအဖွဲ့က ကန့်ကွက်ရန်မရှိတဲ့အခါမှာ ပြည်ထောင်စုအစိုးရအဖွဲ့ကို ဆက်လက်တင်ပြပြီးတော့ ပြည်ထောင်စုအစိုးရအဖွဲ့က သဘောတူကြောင်းဆုံးဖြတ် ရတာဖြစ်ပါတယ်။ ဤချေးငွေကို ောက်တဲ့ နှစ်များအလိုက် အတိုးအရင်းများ ပြန်လည် ပေးဆပ်မှု များအတွက်ကိုတော့ ဆောက်လုပ်ရေးဝန်ကြီးဌာနက သက်ဆိုင်ရာ လမ်းပိုင်းများအလိုက် လမ်းအသုံးပြုခ ကောက်ခံရရှိငွေများဖြင့် ပြန်လည်ပေးဆပ်နိုင်ဖို့ စီမံဆောင်ရွက်သွားရမှာဖြစ်ပြီးတော့ နိုင်ငံတော်ရဲ့ ဘတ်ဂျက်ထဲမှာ အဆိုပါရငွေများကိုထည့်သွင်းခြင်း၊ ချေးငွေများပြန်လည်ပေးဆပ်ရန် ဘတ်ဂျက်အသုံး စရိတ် တောင်းခံခြင်းတို့ကို လုပ်ထုံးလုပ်နည်းများနဲ့ အညီ ဆောင်ရွက်သွားရမှာ ဖြစ်ပါတယ်။ သို့ဖြစ်ပါ၍ ရန်ကုန်-ပုသိမ်လမ်း၊ ပဲခူး-သန်လျင်လမ်းနှင့် ရန်ကုန်-မန္တလေး အမြန်လမ်းတို့ကို လမ်းအဆင့်မြှင့်တင်ခြင်း လုပ်ငန်းများဆောင်ရွက်နိုင်ရန် အာရှဖွံ့ဖြိုးရေးဘဏ်ထံမှ အမေရိကန်ဒေါ်လာ သန်း ၃၄၀၊ အာဆီယံအခြေခံအဆောက်အအုံဆိုင်ရာရန်ပုံငွေမှ အမေရိကန်ဒေါ်လာ သန်း ၂၀ တို့ကို ရယူ နိုင်ရေးကိစ္စအပေါ်မှာ ပြည်ထောင်စုလွှတ်တော်ရဲ့ အတည်ပြုချက်ရယူပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type='speaker'>လွှတ်တော်ကိုယ်စားလှယ်များခင်ဗျာ။ အထက်ပါချေးငွေရယူရန်ကိစ္စနှင့် စပ်လျဉ်းပြီး ပြန်လည်သုံးသပ် ဆောင်ရွက်ရန်ရှိတဲ့အတွက် လွှတ်တော်အဆုံးအဖြတ် ရယူသည့်အစီအစဉ်ကို ဆိုင်းငံ့ထားမည်ဖြစ်ကြောင်း အသိပေးကြေညာပါတယ်။</speech>
</motion>
</section>
</discussion>
<postface>
<title>ပြည်ထောင်စုလွှတ်တော် နာယက က အစည်းအဝေး (၁၆)ရက်မြောက်နေ့ ရပ်နားကြောင်းနှင့် (၁၇)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type='speaker'>အစီအစဉ်(၁၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တမ ပုံမှန်အစည်းအဝေး (၁၆)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန် အစည်းအဝေးရဲ့ (၁၇)ရက်မြောက်နေ့ကို မနက်ဖြန် ၂၀၁၈ ခုနှစ်၊ မတ်လ ၂၀ ရက်(အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်း နှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>ပြည်ထောင်စုလွှတ်တော် ကိုယ်စားလှယ်များ အားလုံးထွက်ခွာနိုင်ပါပြီ ခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၆)ရက်မြောက်နေ့ အစည်းအဝေးကို မန်းတည့် ၁၂:ဝဝ နာရီတွင် ရပ်နားပါသည်။</speech></postface>
</transcript>
</doc>
 
