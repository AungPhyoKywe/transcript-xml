<doc>
<docinfo>
<docno>02-04-03.xml</docno>
<pdf>02-04-03.pdf</pdf>
<term value="02">ဒုတိယအကြိမ်</term>
<session value="04" />
<sittingday value="03" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး တတိယနေ့မှတ်တမ်း</title>
<date>၁၃၇၈ ခုနှစ်၊ တပို့တွဲလဆန်း ၅ ရက် (၂၀၁ရ ခုနှစ်၊ ဖေဖော်ဝါရီလ ၁ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး တတိယနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ တတိယနေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး တတိယနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၉၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၁. ၁၉ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် တတိယနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။</speech>
<title>ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး တတိယနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။ ။အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော်ကိုယ်စားလှယ်များအတွက် ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1161">ဦးခင်မောင်သိန်း(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး တတိယနေ့ ၁-၂-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းမဲဆန္ဒနယ်မှ ပြည်သူ့ လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီအဖွဲ့ဝင် ဖြစ်သူ ကျွန်တော် ဦးခင်မောင်သိန်းက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များမှာ - - ဦးအင်ထုံးခါးနော်ဆမ် မြစ်ကြီးနား၊ - ဦးနီယာအုပ် ဟားခါး၊ - ဒေါ်ခင်စန်းလှိုင် - ဦးနေထက်ဝင်း ဆင်ပေါင်ဝဲ။ - ဒေါက်တာခင်မောင်မောင် ဒဂုံမြို့သစ်(မြောက်ပိုင်း)၊ ဦးသိန်းတန် လှည်းကူး၊ - ဒေါက်တာဝေဖြိုးအောင် သာကေတ၊ - ဦးလင်းဇော်ထွန်း မိုင်းဖြတ်၊ - ဦးဝင်းထူး နမ့်ဆန်၊ - ဦးခွန်မောင်သောင်း ပင်လောင်း၊ - ဦးစိုင်းဖိုးမြတ် မူဆယ်၊ - ဒေါ်နန်းခင်စော ကွန်ဟိန်း၊ - ဦးစောချစ်ဦး ကရင်-၃၊ - ဒေါ်ကျိန်ငိုက်မန် - ဦးဝင်းကြိုင် ပဲခူး-၁၀၊ - ဦးစိုးအောင် မန္တလေး-၁၁၊ - ဦးအေးမင်းဟန် မွန်-၁၊ - ဦးကျော်ကျော် ရခိုင်-၄၊ - ဦးကျော်ထွေး ရန်ကုန်-၈၊ - ဦးမိုင်းအုဏ်းခိုင် ရှမ်း-၁၀၊ - ဦးခွန်သိန်းဖေ ရှမ်း-၉ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၃၆ ဦး ရှိပြီး၊ ယနေ့ ခွင့်ပန်ကြားသူ ၂၁ ဦးဖြစ်တဲ့အတွက် စုစုပေါင်းခွင့်ပန်ကြားသူ ၅ရ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၂၁ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး တတိယနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၃၆ ဦး၊ ယနေ့ခွင့်ပန်ကြား၍ ခွင့်ပြုထားသူ ၂၁ ဦး ဖြစ်တဲ့အတွက် ခွင့်ပြုထားသူ စုစုပေါင်း ၅ရ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>၂၀၁ရ -၂၀၁၈ ဘဏ္ဍာနှစ်၊ အမျိုးသားစီမံကိန်း ဥပဒေကြမ်းပါ စီမံကိန်းလုပ်ငန်းများနှင့် ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းပါ ရငွေသုံးငွေများနှင့် စပ်လျဉ်း၍ ဗဟိုအဖွဲ့အစည်းများနှင့် ပြည်ထောင်စုအဆင့်အဖွဲ့အစည်းဝင်များက လွှတ်တော်သို့ ဆက်လက်ရှင်းလင်းတင်ပြခြင်း</title>
<speech type="speaker">အစီအစဉ် (၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းတို့မှာပါဝင်တဲ့ စီမံကိန်းလုပ်ငန်းများ၊ ရငွေသုံးငွေများနဲ့စပ်လျဉ်းပြီး သက်ဆိုင်ရာ ပြည်ထောင်စု အဆင့်အဖွဲ့အစည်းများရဲ့ ရှင်းလင်းခြင်းအစီအစဉ်ကို ယနေ့အပြီး ဆောင်ရွက်ဖို့ လျာထားပါတယ်။</speech>
<speech type="speaker">ဦးစွာ ကျန်းမာရေးနှင့် အားကစားဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="20">ဒေါက်တာမြင့်ထွေး(ပြည်ထောင်စုဝန်ကြီး၊ ကျန်းမာရေးနှင့်အားကစားဝန်ကြီးဌာန)</agency>ပြည်ထောင်စုလွှတ်တော် ကိုယ်စားလှယ်များခင်ဗျား။ ကျွန်တော်ကတော့ ကျန်းမာရေးနှင့် အားကစားဝန်ကြီးဌာန ပြည်ထောင်စုဝန်ကြီး ဒေါက်တာမြင့်ထွေး ဖြစ်ပါတယ်။ Power Point ပြခွင့်ပြုပါ။ ကျွန်တော်တို့ ဒီမှာ ဆိုလို့ရှိရင် ဘယ်ဘက်ကအမဲကြီးထဲမှာ ကျွန်တော်တို့ စုစုပေါင်းဘတ်ဂျက် လျာထား ၁,၀၇၇.၈၈၈ ဘီလီယံပါ။ ထရီလီယံနဲ့ဆိုရင် ၁.၀၇၇၈၈၈ ထရီလီယံရှိပါတယ်။ အဲဒီပိုက်ဆံထဲက ကျွန်တော်တို့ နိုင်ငံတော်ကရဖို့မှန်းခြေဟာ ရရ ရာခိုင်နှုန်းဖြစ်ပြီး ပြည်ပက ၂၃ ရာခိုင်နှုန်း ရှိပါတယ်။ နိုင်ငံတော် ကရမယ့် ရရ ရာခိုင်နှုန်းမှာ ၈၃၄.၄၅၆ ဘီလီယံကျပ် ဖြစ်ပါတယ်။ ပြည်ပကရဖို့ မှန်းထားတာက ၂၄၃.၄၃၂ ဘီလီယံကျပ် ဖြစ်ပါတယ်။ အဲဒီတော့ ဒီပြည်ပကို ကျွန်တော် အရင်ပြောပါမယ်ခင်ဗျ။ ပြည်ပမှာရတဲ့ငွေက နှစ်မျိုးရှိပါတယ်။ posobnosgoos:od Loan Grant Gą:olosusil i Loan Grant moos? Loan 3əcsomos? ကျွန်တော် World Bank ကယူပါတယ်။ ADB ကယူပါတယ်။ စုစုပေါင်း ၃၁.၅၀၃ ဘီလီယံကျပ် ဖြစ်ပါတယ်။ Grant အနေနဲ့ကတော့ သူကဘယ်ကရလဲဆိုရင် WHO၊ UNICEF၊ JICAL GAVII UNIFPA Oo Pawag sagsaopš:ąp:m czy cossos, Grant qulossa?qu Grant moos ၂၁၁.၉၂၉ ဘီလီယံ ကျပ် ဖြစ်ပါတယ်။ ဒီနေရာမှာ ကျွန်တော်တစ်ခု တင်ပြချင်တာကတော့ ဒီနိုင်ငံခြားကရတဲ့ ပိုက်ဆံတွေကို ဒေါ်လာတွေကို သေသေချာချာသုံးဖို့ ကျွန်တော်တို့ စီစဉ်ထားပါပြီ။ စာရင်းစစ်များအဖွဲ့ ၉ ဦးပါတဲ့ စာရင်းစစ်အဖွဲ့နဲ့ သေသေချာချာ ကျွန်တော်တို့ ၂၀၁၇-၂၀၁၈ မကပါဘူး။ ဒီဇင်ဘာလကတည်းက စလုပ်မှာ။ သူတို့ရတဲ့ပိုက်ဆံကို လုံးဝအကျိုးရှိအောင်သုံးဖို့ နောက်ကျွန်တော်တို့အနေနဲ့ကတော့ Guide lines တွေ၊ ညွှန်ကြားချက်တွေ အကုန်လုံးချထားပါတယ်။ ကျွန်တော့အနေနဲ့ကတော့ ၁ ဒေါ်လာရရင် ၁ ဒေါ်လာလောက် အကျိုးရှိဖို့၊ ၂ ဒေါ်လာရအောင် ကျွန်တော်တို့ အဲဒီလိုလုပ်ဖို့ အစီစဉ်ရှိပါတယ်။ နောက်တစ်ချက်က ကျွန်တော် ဒီ ၂၀၁၇-၂၀၁၈ က ဘဏ်ဂိုက်သွားတာဘာလဲဆိုတော့ ကျွန်တော်တို့က National Health Plan နဲ့ ၂၀၁ရ က ၂၀၂၁ ထိ အခု ဒီလကုန်မှာဆိုရင် အကုန်ပြီးပါပြီ။ Operation Plani အဲဒီတော့ ဒီမှာပါတဲ့ Operation Plan ကို ကျွန်တော်တို့က အစိုးရကပေးတဲ့ပိုက်ဆံ၊ ဒီ ကုလသမဂ္ဂကပေးတဲ့ ပိုက်ဆံနဲ့ စနစ်တကျသုံးဖို့ကို အားလုံးကျွန်တော်တို့ စီစဉ်ထားပါတယ်။ နောက်တစ်ချက်က ဒီပိုက်ဆံအပြင် INGO တွေကလည်း အများကြီးရပါတယ်။ INGO က ရတယ်ဆိုတာ ပိုက်ဆံအနေနဲ့ ရတာမဟုတ်ပါဘူး။ ပစ္စည်း၊ လူအင်အား၊ Technical Support ရပါတယ်။ ဒီ INGO တွေ လုပ်ဆောင်မှုအားလုံးကို ကျွန်တော်တို့မှာ INGO ရဲ့ လုပ်ဆောင်မှု MO2 ကိုကြည့်ဖို့၊ လုပ်ဆောင်မှုကိုကြည့်ဖို့၊ အဖွဲ့ဖွဲ့ဖို့ ဒီအဖွဲ့ကတစ်ချိန်လုံး လေ့လာ သုံးသပ်ပြီးတော့ INGO တွေဟာ တစ်နေရာထဲမှာ INGO နှစ်ခုသည် တူညီသော လုပ်ငန်းကို လုပ်လို့မရဘူး။ အကုန်လုံး အသေးစိတ် ကျွန်တော်တို့ အားလုံးစီစဉ်ထားပါတယ်။ စလည်းလုပ်နေပါပြီ။ ပြီးလို့ ရှိရင် INGO က ကျွန်တော်တို့ ဘယ်လိုဖြစ်လဲဆိုရင် သူတို့ဘယ်နေရာမှာ ဘာလုပ်သွားတယ်ဆိုတာ ကျွန်တော်က မသိဘူး။ INGO နှစ်ခုသည် တစ်နေရာတည်းမှာ လုပ်ငန်းတူတွေ သွားလုပ်ထားတာတွေ ရှိပါတယ်။ အဲဒီတော့ ဒါတွေအကုန်လုံးကိစ္စတွေကို သေသေချာချာလုပ်ဖို့အတွက် INGO အဖွဲ့လည်း ကျွန်တော်တို့ Unit လည်း ဖွဲ့ပြီးသွားပါပြီ။ အဲဒါတွေနဲ့ ကျွန်တော်တို့ စပြီးတော့ လုပ်နေပါပြီခင်ဗျ။ ထို့အပြင် ဒီပိုက်ဆံတွေကို သုံးဖို့ကို ကျွန်တော်တို့ ဗဟိုမှာ ဒုချုပ် သို့မဟုတ် ညွှန်မှူးအဖွဲ့တွေက တာဝန် ချထားပြီးပါပြီ။ တိုင်းနဲ့ပြည်နယ်အလိုက် သွားပြီးတော့ သူတို့ကစိစစ်မယ်။ ပိုက်ဆံတကယ်သုံးတာလား မသုံးဘူးလား။ သုံးရင်ဘယ်လိုသုံးရမလဲ။ အဲဒီတော့ ကျွမ်းကျင်မှုအပိုင်းမှာလည်း သူတို့ကကြည့်ပါတယ်။ တကယ်ကျွမ်းကျင်မှုပိုင်းဆိုင်ရာမှာ ဒါတွေတကယ်လုပ်လား မလုပ်လား။ ဒီပိုက်ဆံတွေကို ကျွန်တော်တို့ တကယ့်အမှန်အတိုင်း တင်ပြရမယ်ဆိုလို့ရှိရင် ဒီပိုက်ဆံဟာ တော်တော်များတဲ့ပိုက်ဆံ ဖြစ်ပါတယ်။ ကျွန်တော်တို့အနေနဲ့ ဒီပိုက်ဆံကို ယခုထက်အကျိုးရှိအောင် အများကြီးလုပ်လို့ရတယ်။ အဲဒါကို ကျွန်တော်တို့ လာမယ့် ဇန်နဝါရီကစနေပါပြီ။ နောက်နှစ်ဘတ်ဂျက်မှာလည်း ဒီအတိုင်း ကျွန်တော်တို့ သွားတော့ပါမယ်။ ဒါကျွန်တော်တို့က အားထည့်ပြီးလုပ်တာ။ ပထမ ၁၀ လမှာ ဒီဥစ္စာတွေ အဲဒီလောက်ကြီး မလုပ်နိုင်သေးတာက အခြားကိစ္စတွေကို အကုန်လုံး ကျွန်တော်က မီးရထားသံလမ်းပေါ်ကို ပြန်တင်ပြပါတယ်။ အဲဒါကြောင့် ကျွန်တော်တို့က ဒီမှာတော့စပါပြီ။ ပိုက်ဆံကို ဘယ်လိုသုံးမလဲ။ အကျိုးရှိအောင် အဲဒါတွေ အကုန်လုပ်နေ ပါတယ်။ အဲဒီတော့ ကျွန်တော်တို့ ရတဲ့ပိုက်ဆံကိုပြန်ပြီးတော့ သာမန်နဲ့ငွေလုံး ခွဲလိုက်တဲ့အခါမှာ သာမန် အတွက်က ၆၆ ရာခိုင်နှုန်းအောက်မှာ ပြပါတယ်။ ငွေလုံးက ၃၄ ရာခိုင်နှုန်းရှိပါတယ်။ ကျွန်တော်တို့ လုပ်ထားပါတယ်။ ကျွန်တော်တို့ ကုသရေးဦးစီးဌာနမှာ ညာဘက်အစွန်ဆုံး Column မှာ ၄၈ ရာခိုင်နှုန်း ပေးပါတယ်။ ဘာကြောင့်လဲဆိုတော့ ကုသရေးဦးစီးဌာနနဲ့ကတော့ ပစ္စည်းကိရိယာလည်း အလွန့်အလွန်လေတဲ့ အတွက် ၄၈ ရာခိုင်နှုန်း ဆေးရုံဆောက်တာကအစ အကုန်ပဲပေါ့။ နောက်ပြည်သူ့ကျန်းမာရေးဌာနက ၄၀ ပဲ ပေးတာကတော့ သူတို့အနေနဲ့ကတော့ ခုနက ကုလသမဂ္ဂအဖွဲ့အစည်းတွေကနေပြီးတော့ တော်တော် များများရတဲ့အတွက်ကြောင့် ကျွန်တော်တို့ ၄၀ ရာခိုင်နှုန်းပဲထားပါတယ်။ ပြည်သူ့ကျန်းမာရေး လူ့စွမ်းအား အရင်းအမြစ်ဦးစီးဌာန HRH ကတော့ ကျွန်တော်တို့က ၅ ရာခိုင်နှုန်းပဲပေးပါတယ်။ ဘာကြောင့် ၅ ရာခိုင်နှုန်းပေးလဲဆိုတော့ သူတို့မှာ နဂိုကတည်းက ဆရာဝန်တွေ၊ ဆရာမတွေ အကုန်လည်း ခန့်ထားပြီး ပါပြီ။ အဲဒီတော့ ကျွန်တော်တို့လည်း သိပ်ပြီးတော့မလိုတဲ့အတွက် ၅ ရာခိုင်နှုန်း ပေးပါတယ်။ အစားအသောက်နဲ့ဆေးဝါးကလည်း ၂.၈ ပါ။ ကျွန်တော်တို့ တော်တော်များများ စုံလင်နေပါပြီ။ ဒီအစားအသောက်ဆေးဝါးကို ကြည့်မယ်ဆိုလို့ရှိရင် ကျွန်တော်တို့ ဒီ Column ကိုကြည့်မယ်ဆိုရင် သာမန် သည် ငွေလုံးနဲ့အမြဲများပါတယ်။ အစားအသောက်မှာကျတော့ ပြောင်းပြန် ငွေလုံးသည် သာမန်ထက် များတယ်ဆိုတာ ဒါငွေလုံးမှာ ကျွန်တော်တို့က ပစ္စည်းကိရိယာတွေအများကြီးဝယ်မယ်။ အစားအသောက် FDA ဟာ ကျွန်တော်တို့ဟာ စမ်းသပ်ဖို့စစ်ဆေးတဲ့ ပစ္စည်းကိရိယာများကို ဝယ်ရမယ်။ အဲဒီအတွက်ကို ကျွန်တော်တို့က ပိုများနေခြင်းဖြစ်ပါတယ်။ အားကစားကတော့ ဒါကတော့ သာမန်ကငွေလုံးထက် များပါတယ်။ ဘာဖြစ်လို့လဲဆိုတော့ အားကစားမှာ လုပ်ငန်းတွေက တော်တော်များများက သာမန်အသုံးတွေ၊ ငွေလုံးမလိုတာက အားကစား အဆောက်အဦတွေ တော်တော်များများက ကျွန်တော်တို့ ပြီးနေပါပြီခင်ဗျာ။ အဲဒီတော့ သိပ်မလိုတဲ့အတွက် ဒီဘက်ကိုလျော့ပြီးတော့ သာမန်ကိုပေးထားခြင်း ဖြစ်ပါတယ်။ တိုင်းရင်းဆေးကတော့ ဆတူအောင် ကျွန်တော်တို့ သုံးထားပါတယ်။ ဆေးသုတေသနဦးစီးဌာန အနေနဲ့ကတော့ ကျွန်တော်တို့က သာမန်ကိုများတာက ဒီမှာ ကျွန်တော်တို့ သုတေသနလုပ်ငန်းတွေက ပိုလုပ်မယ့်ဖြစ်တဲ့အတွက် သာမန်သည် ငွေလုံးထက်နည်းနည်းလေးပိုများထားပေးပါတယ်။ ဝန်ကြီးရုံး ကတော့ အသုံးစရိတ် သိပ်မရှိပါဘူး။ စုစုပေါင်း ဒါကတော့ ကျွန်တော်တို့က Proportion ရာခိုင်နှုန်းအားဖြင့် ကျွန်တော်တို့ ဒီရတဲ့ပိုက်ဆံကို ဘယ်လိုခွဲထားတယ်ဆိုတာကို ကျွန်တော်တို့ တင်ပြခြင်းဖြစ်ပါတယ်။ ကျွန်တော်တို့ရတဲ့ ၁,၀၇၇.၈၈ ဘီလီယံကို ကြည့်မယ်ဆိုရင် သာမန်က ၆၆ ရာခိုင်နှုန်းပေးတယ်။ ငွေလုံးမှာ ၃၄ ရာခိုင်နှုန်း ငွေအားဖြင့်ဆိုရင် သာမန်မှာ ၇၁၆.၀၆၆ ဟိုဟာပေါ့လေ သန်းပေါင်းပေါ့။ နောက်တစ်ခါ ငွေလုံးမှာ ၃၆၁.၈၂၂။ ကျွန်တော်တို့ကြည့်တဲ့အခါမှာ ငွေလုံးငွေရင်းကိုဘယ်လိုခွဲမလဲဆိုတော့ ညာဘက်ကအဝါစက်ဝိုင်းမှာကြည့်ရင် ဆောက်လုပ်ရေးအတွက်ကို ၆၉၊ ၇၀ ရာခိုင်နှုန်း ပေးပါတယ်။ စက်ပစ္စည်းကို ကျွန်တော်တို့ ၃၀၊ ၃၁ ရာခိုင်နှုန်း တို့ပေးပါတယ်။ အခြားကတော့ နည်းနည်းလေးပါ ၁.၄၈၈ ဘီလီယံ ကျပ် သို့မဟုတ် ၀.၄၁ ပဲပေးပါတယ်။ ဒီနေရာမှာ ကျွန်တော်တစ်ခုတင်ပြချင်တာကတော့ ဆောက်လုပ်ရေးကိုပေးတဲ့နေရာမှာ ဒီဆောက်လုပ်ရေးကို ကျွန်တော်တို့ ဆရာဝန်တွေသည် ဆောက်လုပ်ရေးမှာ သိပ်ကျွမ်းကျင်တဲ့သူတွေ မဟုတ်ပါဘူး။ မဟုတ်တဲ့အတွက် ဆောက်လုပ်ရေးလုပ်ငန်းများများကို ကျွန်တော်တို့က ဆောက်လုပ်ရေးဝန်ကြီးဌာနကိုပေးမယ်။ တချို့ဟာတွေကိုတော့ တိုင်းနဲ့ဒေသကြီးအစိုးရတွေက တာဝန်ယူ ပြီးတော့ တင်ဒါဆွဲတဲ့ ဆောက်လုပ်ရေးကိစ္စကို လုပ်ပါမယ်။ သို့သော်လည်းပဲ ကျွန်တော်တို့ ဆရာဝန်တွေ အပိုင်းက ဘာပေးမလဲဆိုတော့ ဆေးရုံတွေဆောက်တဲ့အခါမှာ ဆောက်လုပ်ရေးဝန်ကြီးနဲ့ တိုင်ပင်ပြီးပါပြီ။ Quality ဆေးရုံဖြစ်ဖို့အတွက် Building Cost ကအစ ဘယ်လိုပါတယ်။ ဆေးရုံတစ်ရုံဆောက်ရင် ဘာတွေ ဘာတွေပါတယ် အကုန်လုံး ကျွန်တော်တို့က စီစဉ်ထားပါတယ်။ ဒါတွေအကုန်လုံး တိုင်းနဲ့ပြည်နယ်အစိုးရတွေကိုလည်း ပေးလိုက်မယ်။ ဆောက်လုပ်ရေးနဲ့လည်း ကျွန်တော်တို့ ညှိပြီးတော့ပေးပါမယ်။ ပြီးတော့ ဆောက်လုပ်ရေးဝန်ကြီးဌာနကလည်း ကျွန်တော်တို့ကို အများကြီးပံ့ပိုးပေးပါတယ်။ ဆေးရုံဆောက်ရင်ဘာတွေဖြစ်မယ်။ သူတို့က ကျွန်တော်တို့ထက် ပိုသိတဲ့အတွက် ဒီကိစ္စကိုတော့ ဆောက်လုပ်ရေးနဲ့ ပြည်နယ်/တိုင်းကို ပေးပါမယ်။ သို့သော်လည်း ကျွန်တော်တို့က ကိုင်ထား မှာက ဘာကိုင်ထားမလဲဆိုတော့ ပြင်ဆင်ထိန်းသိမ်းစရိတ်။ ဆေးရုံမှာပျက်တာ၊ ဘာညာတွေကိစ္စ ဆောင်ရွက် တာကို ကျွန်တော်တို့က လုံးဝကိုင်ထားမယ်။ ထို့အပြင် စက်ပစ္စည်းနဲ့ ဆေးဝယ်တာကတော့ ကျွန်တော်တို့ရဲ့ ကျွမ်းကျင်မှုအပိုင်းဖြစ်တဲ့အတွက် ဒီအပိုင်းကို ကျွန်တော်တို့ ကျန်းမာရေးနဲ့ အားကစားဝန်ကြီးဌာနကနေ ပြီးတော့ ဆက်လက်ပြီးကိုင်တွယ်ပါမယ်ခင်ဗျာ။ ဆောက်လုပ်ရေးပိုက်ဆံရတဲ့ ၂၄၉.၂၁၅ ဘီလီယံကျပ်ကို ဘယ်လိုသုံးမလဲလို့မေးတဲ့အခါမှာ ကျွန်တော်တို့က ဝန်ထမ်းအင်အား အလွန့်အလွန်လိုပါတယ်။ ဝန်ထမ်းအင်အားကို ၃ရ ရာခိုင်နှုန်းပေးပြီး တော့ ဆေးရုံအဆောက်အဦအတွက်ကို ၆၃ ရာခိုင်နှုန်း ပေးပါတယ်။ ဒီနေရာမှာ ၃ရ ရာခိုင်နှုန်း ဆိုတာ ၉၁.၀၃၈ ဘီလီယံကျပ်သုံးမှာပါ။ ဒါဟာ ၂၀၁၇-၂၀၁၈ မှာပါ။ ၂၀၁၈-၂၀၁၉ မှာဆိုရင်တော့ ကျွန်တော်တို့က ဝန်ထမ်းအင်အားကို ဒါထက်ကျွန်တော်တို့က တိုးပါမယ်။ ဖြစ်နိုင်ရင်တော့ ကျွန်တော်တို့က ၁ ဆခွဲလောက်ကို ကျွန်တော်တို့က ထပ်တိုးချင်ပါတယ်။ ဒီဝန်ထမ်းအင်အားတိုးမှာသာလျှင် နယ်စပ်ဒေသခေါင်ဖျားတဲ့နေရာမှာ ဆရာဝန်၊ ဆရာမ ဝန်ထမ်းအားလုံးကသွားမယ်။ အခုဟာက မသွားဘူးဖြစ်နေတဲ့အတွက် ကျွန်တော်တို့က နည်းနည်းလေးအခြေအနေက မနည်းလုပ်နေရတယ်။ သူတို့နေဖို့ရမှသာလျှင် ဖြစ်မှာပါ။ ဘာကြောင့်လဲ ကျွန်တော် ခန္တီးကိုမကြာခင်ကရောက်တဲ့အခါမှာ လက်ထောက်ဆရာဝန်တစ်ဦးသည် အိမ်ကိုငှားတာ တစ်သိန်းနဲ့ နှစ်သောင်း ပေးရပါတယ်။ သူ့လစာလေး နှစ်သိန်းနဲ့ငါးသောင်းရတဲ့အထဲက ၃၀ သို့မဟုတ် ၄၀ ရာခိုင်နှုန်း သော ပိုက်ဆံကို အိမ်ကိုငှားလိုက်ရတယ်ဆိုတော့ ဒါသိပ်ပြီးတော့ ကောင်းတဲ့လက္ခဏာ မဟုတ်ပါဘူး။ ဒီကိစ္စကို ကျွန်တော်တို့က အမြန်ဆုံးလုပ်နေပါတယ်။ ဒီနေရာမှာ ကျွန်တော် တစ်ခုတင်ပြချင်တာကတော့ ကျွန်တော့ဝန်ကြီးဌာနမှာ အားကစားလည်း ပါတဲ့အတွက် အားကစားက ကျွန်တော်တို့ အများကြီးပံ့ပိုးပါတယ်။ ဒီမှာသူတို့ နေရာတွေအများကြီး ရှိပါတယ်။ အပျို၊ လူပျိုတွေအတွက်ကို သူတို့ အများကြီးပေးနေပါတယ်။ အား/ကာကလည်း ကျွန်တော် တို့ကို အထောက်အကူ တော်တော်ပြုနေပါတယ်။ ကျွန်တော့အနေနဲ့ ဆောက်လုပ်ရေးအသုံးစရိတ်နဲ့ကို တိုင်းနဲ့ ပြည်နယ်ဒေသကြီးအလိုက်ကို ခွဲတဲ့ရာခိုင်နှုန်းတွေပါ။ ကျွန်တော်တို့က အများဆုံးကနေ အနည်းဆုံး လုပ်ထားပါတယ်။ မကွေးကအများဆုံးပါ။ ၁၄ ရာခိုင်နှုန်း။ အနည်းဆုံးက နေပြည်တော် ၂ ရာခိုင်နှုန်း ရှိပါတယ်။ နောက်ကော်လံတစ်ခုကတော့ ဘီလီယံကျပ်ပါ။ ငွေ Amount တွေ ပေးထားပါတယ်။ စုစုပေါင်း ၂၄၉ ဆောက်လုပ်ရေးအတွက် ကျွန်တော်တို့ သုံးထားတဲ့ ပိုက်ဆံဖြစ်ပါတယ်။ ဒါကတော့ ကျွန်တော်တို့ ခွဲဝေ ချထားမှု ပုံစံပါ ရာခိုင်နှုန်းက။ နောက်ဆုံး Slide က နည်းနည်းတော့သေးပါတယ်ခင်ဗျာ။ ဟိုထဲမှာတော့ အကုန်ပါပါတယ်။ ကျွန်တော်တို့ဝေတဲ့ စာအုပ် ၈ အုပ်ထဲမှာ ဒီဆောက်လုပ်ရေးအတွက်ကို လုပ်တဲ့အခါမှာ ဆောင်ရွက်ဆဲ။ ဖြည့်စွက်၊ လုပ်ငန်းသစ်ဆိုပြီး စုစုပေါင်းရှိပါတယ်။ ဆောင်ရွက်ဆဲလုပ်ငန်းကတော့ ယခင်ကမပြီးပြတ်တဲ့ ၂၀၁၅-၂၀၁၆ က မပြီးပြတ်တဲ့လုပ်ငန်းကို ဆက်လက်ပြီးလုပ်မယ့်အတွက် ဒါ စုစုပေါင်းလုပ်ငန်း အရေ အတွက်က ၃၀၃ ခုရှိပြီးတော့ ငွေပမာဏ အားဖြင့် သန်းပေါင်း ၆၅,၆၈ရ သုံးပါတယ်။ ဖြည့်စွက်လုပ်ငန်း အနေနဲ့ကတော့ ကျွန်တော်တို့လုပ်ငန်း ပေါင်း ၃၀၀ နဲ့ ငွေပမာဏအားဖြင့် သန်းပေါင်း ၂၄,၂၇၁ သန်း သုံးပါတယ်။ လုပ်ငန်းသစ်အနေနဲ့ကတော့ လုပ်ငန်းသစ်ကတော့ ဆေးရုံ၊ ဆေးပေးခန်းဆောက်တဲ့အခါမှာ ၉၂၄ ခု ရှိပါတယ်။ ကျွန်တော်တို့ ဒီမှာကြည့်တဲ့အခါမှာ စုစုပေါင်းလုပ်ငန်းအရေအတွက်က ၁၅၂ရ ရှိတဲ့ အတွက် အလွန့်အလွန်များတဲ့ လုပ်ငန်းဖြစ်ပါတယ်။ ဒီလိုလုပ်ငန်းသိပ်များတဲ့အတွက် ကျွန်တော်တို့က စည်းစနစ်ကျမှသာလျှင် ဖြစ်တဲ့အတွက် ကျွန်တော် တို့က ဒါကိုလုံးဝ စည်းစနစ်ကျပြီးတော့ Systematically လုပ်ပြီး ကောင်းကောင်း Follow Up လုပ်ပါမယ်။ ဒီမှာ ကျွန်တော်တို့က ပိုက်ဆံအလေအလွင့်က အလွန့်အလွန်များနေတဲ့အတွက် ဒီကိစ္စကိုတော့ ကျွန်တော်တို့က ပထမဦးစားပေးအနေနဲ့ ၂၀၁၇-၂၀၁၈ မှာ လုပ်ဖို့ အားလုံးကျွန်တော်တို့ စီစဉ်ထားပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဆက်လက်ပြီး ဆောက်လုပ်ရေးဝန်ကြီးဌာနက ရှင်းလင်းတင်ပြဖို့ဖြစ်ပါတယ်။</speech>
<speech><agency id="14">ဦးဝင်းခိုင်(ပြည်ထောင်စုဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေကြောင်း ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ပြည်ထောင်စု ဝန်ကြီး ဦးဝင်းခိုင် ဖြစ်ပါတယ်။ ကျွန်တော့အနေနဲ့ ဆောက်လုပ်ရေးဝန်ကြီးဌာနရဲ့ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနှင့် ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရ အသုံးဆိုင်ရာ ဥပဒေကြမ်းပါ ရသုံးငွေများနဲ့ စပ်လျဉ်းပြီးတော့ ရှင်းလင်းတင်ပြသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ Power Point ဖြင့် ရှင်းလင်းတင်ပြခွင့်ပြုပါရန် တင်ပြ အပ်ပါတယ်။ ပထမဦးစွာ ဆောက်လုပ်ရေးဝန်ကြီးဌာနရဲ့ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်း ဥပဒေကြမ်းပါ စီမံကိန်းလုပ်ငန်းများနဲ့ ပတ်သက်ပြီးတော့ ကျွန်တော်တို့ ဆောက်လုပ်ရေးလုပ်ငန်းဆိုတာ တစ်နှစ်တစ်ခါရည်ရွယ်ပြီး လုပ်လို့မရပါဘူးခင်ဗျာ။ ရေရှည်ဆောင်ရွက်ရမယ့် လုပ်ငန်းတွေဖြစ်ပါတယ်။ ဒါကြောင့်မို့လို့ ကျွန်တော်တို့တွေအနေနဲ့ အခုဆိုရင် ဆောက်လုပ်ရေးလုပ်ငန်းတွေ၊ လမ်း၊ တံတား၊ ပြည်သူ့ အိမ်ယာစီမံကိန်း စသည်ဖြင့် ဒါတွေကို ၂၀၃၀ ဆိုတဲ့ Vision နဲ့ ကျွန်တော်တို့ ဆောင်ရွက်လျက်ရှိပါတယ်။ ဒီလိုဆောင်ရွက်တဲ့အခါမှာလည်း ကျွန်တော်တို့တွေဟာ မူဝါဒတွေ၊ ရည်မှန်းချက်တွေ၊ လုပ်ငန်းစဉ်တွေနဲ့ ကျွန်တော်တို့ ချမှတ်ဆောင်ရွက်သွားမှာဖြစ်ကြောင်း တင်ပြအပ်ပါတယ်ခင်ဗျာ။ ဒီမှာ မူဝါဒအနေနဲ့တော့ ကျွန်တော်တို့ မြန်မာနိုင်ငံမှာရှိတဲ့ ပြည်သူလူထုတစ်ရပ်လုံးရဲ့ လူမှုစီးပွားဖွံ့ဖြိုးတိုးတက် မြင့်မားလာစေရန် အတွက် လမ်းတွေ၊ တံတားတွေ၊ လူနေထိုင်ရန်အဆောက်အအုံတွေ ဖွံ့ဖြိုးတိုးတက်လာဖို့နဲ့ တိုင်းဒေသကြီး/ ပြည်နယ်များအလိုက် လမ်း၊ တံတား၊ မြို့ပြဒေသများ အချိုးညီဖွံ့ဖြိုးတိုးတက်လာဖို့၊ မြန်မာနိုင်ငံရဲ့ GDP ဖွံ့ဖြိုးတိုးတက်ရေးအတွက် အထောက်အကူပြုမယ့် သယ်ယူပို့ဆောင်ရေးစရိတ်တွေကို အနည်းဆုံး လျှော့ချ နိုင်ရန်အတွက် သွားလာမယ့်အတိုဆုံးဆောင်ရွက်နိုင်ရေးအတွက် လမ်း၊ တံတား ဖွံ့ဖြိုးတိုးတက် ဆောင်ရွက်ရန်နဲ့ အတားအဆီးကိုဖယ်ရှားဖို့၊ နိုင်ငံသားများအားလုံး လူနေမှုဘဝ မြှင့်တင်ရန်အတွက် သင့်လျော် ကောင်းမွန်သော အိမ်ရာများကို နေထိုင်ဖို့ဆိုတဲ့ ကျွန်တော်တို့ မူဝါဒရှိပါတယ်။ ရည်မှန်းချက်အနေနဲ့ကတော့ ၂၀၃၀ ခုနှစ်မှာ လက်ရှိကီလိုမီတာ ၄၂၁၂၁ ရှိတဲ့ လမ်းတွေကို ASEAN Class III ၁၈ ပေ အကျယ် ကတ္တရာလမ်း သို့မဟုတ် ကွန်ကရစ်လမ်းအဆင့် အနည်းဆုံးရောက်ရှိအောင် ဆောင်ရွက်ဖို့၊ (၂) ၂၀၃၀ ခုနှစ်မှာ တံတားများအားလုံး ၂၄ ပေ အကျယ် နှစ်လမ်းသွား RC တံတား သို့မဟုတ် PC တံတား သို့မဟုတ် သံပေါင်တံတားအဆင့် အနည်းဆုံးရောက်ရှိဖို့၊ (၃) အနေနဲ့ ၂၀၃၀ ခုနှစ်မှာ မြန်မာ နိုင်ငံမှာရှိတဲ့ မြို့ပေါင်း (၃၃၀) ကျော်သည် စနစ်ကျနသော မြို့ပြ Urban Planning အဖြစ် အကွက်ချ တည်ဆောက်ပြီးဖြစ်သည့် မြို့များဖြစ်ရေးနဲ့ အဆိုပါမြို့များအားလုံးတွင် အစိုးရပိုင်းနှင့် ပုဂ္ဂလိကပိုင်းဆိုင်ရာ များမှ တည်ဆောက်ရမယ့် အိမ်ခန်း(၁)သန်း တည်ဆောက်ရေး ဖြစ်ပါတယ်။ လုပ်ငန်းစဉ်အနေနဲ့တော့ နိုင်ငံတော်ရန်ပုံငွေ (Government Budget) ဖြင့် အကောင်အထည်ဖော် ဆောင်ရွက်ခြင်း၊ လုပ်ငန်းများအနက် ဖြစ်နိုင်ခြေရှိတဲ့ လုပ်ငန်းအချို့ကို Public Private Partnership (PPP) Program oʻolo? 336m320028 USGE:1 ÇEcosmosamp3aze Development Partner op: GSOD JICA, ADB, World Bank, KOICA, TICA owpozadqp:şç Donor Country qp:o) Grant Loan များဖြင့် အကောင်အထည်ဖော်ဆောင်ရွက်ခြင်း၊ လမ်း၊ တံတား ပြုပြင်ထိန်းသိမ်းခြင်း လုပ်ငန်း များအတွက် Road User Tax Law ကို ပြဋ္ဌာန်းသတ်မှတ်ပြီးတော့ ဆောင်ရွက်ခြင်း စသည်ဖြင့် ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်ပြီးတော့ ၂၀၁ရ ခုနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းပါ ရငွေ၊ သုံးငွေများနှင့်စပ်လျဉ်းပြီး ရှင်းလင်းတင်ပြသွားမှာ ဖြစ်ပါတယ်။ ဆောက်လုပ်ရေးဝန်ကြီးဌာနရဲ့ ၂၀၁၇-၂၀၁၈ ဘဏ္ဍာနှစ် ရငွေလျာထားချက်များမှာ သာမန် ရငွေ ၅၄.၂၉၂ ဘီလီယံ၊ ငွေလုံးငွေရင်းရငွေ ၃၇.၅၉၀ဘီလီယံ၊ ကြွေးမြီရငွေ ၁၈၂.၃၃၂ဘီလီယံ၊ ရငွေစုစုပေါင်း ၂၇၄.၂၁၄ ဘီလီယံဖြစ်ပါတယ်။ အသုံးစရိတ်လျာထားချက်များမှာတော့ သာမန်အသုံးစရိတ် ၁၀၃.၂၈၉ ဘီလီယံ၊ ငွေလုံးငွေရင်း အသုံးစရိတ် ၃၇၄.၇၇၉ ဘီလီယံနဲ့ ကြွေးမြီအသုံးစရိတ် ၂၅.၀၀၀ ဘီလီယံ၊ အသုံး စရိတ်စုစုပေါင်း ၅၀၃.၀၆၈ ဘီလီယံ ဖြစ်ပါတယ်။ သာမန်ရငွေ ကျပ် ၅၄.၂၉၂ ဘီလီယံမှာ လမ်း၊ တံတား အခွန်အခကောက်ခံ ရငွေများ၊ ပုံဆွဲ၊ ပုံထုတ်ရငွေများ၊ အရည်အသွေးစစ်ဆေးခရငွေများ၊ အဆောက်အဦ၊ မြေငှားရမ်းခရငွေ များနဲ့ အခြားရငွေများ ဖြစ်ပါတယ်။ ငွေလုံးငွေရင်းရငွေ ကျပ် ၃၇.၅၉၀ ဘီလီယံမှာ နိုင်ငံတကာအဖွဲ့အစည်းများမှ ထောက်ပံ့ငွေနဲ့ နိုင်ငံပိုင်အဆောက်အဦအဟောင်းများ ဖျက်သိမ်းရောင်းချရငွေများ ဖြစ်ပါတယ်။ ကြွေးမြီရငွေကျပ် ၁၈၂.၃၃၂ ဘီလီယံမှာ ပြည်ပနိုင်ငံများမှ ချေးယူရငွေနဲ့ ဖက်စပ်ကုမ္ပဏီများတွင် ရင်းနှီးထည့်ဝင်ထားတဲ့ငွေကနေ ပြန်ရသောငွေများ ဖြစ်ပါတယ်။ သာမန်အသုံးစရိတ် လျာထားချက်အရ ၁၀၃.၂၈၉ ဘီလီယံမှာ လစာနဲ့ စရိတ်တွေက ၁၂.၈၉၇၊ ခရီးသွားစရိတ်က ၀.၃၀၁၊ ပစ္စည်းဝယ်ယူရေး ဆောင်ရွက်ပေးခြင်းအတွက် ကုန်ကျ စရိတ်၊ လုပ်အားခက ၆.၅၀၄၊ ပြင်ဆင်ထိန်းသိမ်းစရိတ် ၈၃.၃၆၅၊ ပညာရေးနဲ့ လူမှုရေးအသုံးစရိတ် ၀.၀၆၆၊ ဧည့်ခံကျွေးမွေးစရိတ် ၀.၀၃၂၊ ထောက်ပံ့ငွေ ၀.၀၁၆၊ အတိုးပေးငွေ ၀.၁၂၆၊ စုစုပေါင်း ၁၀၃.၂၈၉ ဘီလီယံ ဖြစ်ပါတယ်။ ငွေလုံးငွေရင်းအသုံးစရိတ် လျာထားချက် ကျပ် ၃၇၄.၇၇၉ ဘီလီယံမှာ တည်ဆောက်ရေး လုပ်ငန်းများအတွက် ၂၈၃.၇၈၃ ဘီလီယံ၊ စက်ပစ္စည်းများအတွက် ၃၇.၃၁၂ ဘီလီယံနဲ့ အခြား ၅၃.၆၈၄၊ စုစုပေါင်း ၃၇၄.၇၇၉ ဘီလီယံ ဖြစ်ပါတယ်။ တည်ဆောက်ရေးလုပ်ငန်းအတွက် ကျပ် ၂၈၃.၇၈၃ ဘီလီယံ လျာထားပြီးတော့ ကျပ် ၁၃၂.၄၇၁ ဘီလီယံမှာ နိုင်ငံပိုင်ငွေဖြင့်လည်းကောင်း၊ ကျပ် ၂၄.၁၄၂ဘီလီယံမှာ Grant ဖြင့်လည်းကောင်း၊ ကျပ် ၁၂၇.၁၆ရ ဘီလီယံမှာ Loan ဖြင့် လည်းကောင်း ဆောင်ရွက်ရန် လျာထား ပါတယ်။ စက်ပစ္စည်းဝယ်ယူခြင်းအတွက် စုစုပေါင်း ကျပ် ၃၇,၃၁၂ ဘီလီယံ လျာထားပြီးတော့ နိုင်ငံပိုင်ငွေဖြင့် ကျပ် ၅.၉၃၉ ဘီလီယံ၊ Grant ဖြင့် ကျပ် ၆.၉၁၂ ဘီလီယံနှင့် Loan ဖြင့် ကျပ် ၂၄.၄၆၁ ဘီလီယံ လျာထား ပါတယ်။ အခြားအသုံးစရိတ်များမှာဆိုရင် စုစုပေါင်းကျပ် ၅၃.၆၈၄ ဘီလီယံ လျာထားရာမှ နိုင်ငံပိုင်ငွေဖြင့် ကျပ် ၁၇.၂၇၆ ဘီလီယံ၊ Grant ဖြင့် ကျပ် ၆.၄၃၃ ဘီလီယံနှင့် Loan ဖြင့် ကျပ် ၂၉.၉၇၅ ဘီလီယံ လျာထား ပါတယ်။ ကြွေးမြီအသုံးစရိတ် လျာထားငွေ ကျပ် ၂၅ ဘီလီယံမှာ ဆောက်လုပ်ရေးဝန်ကြီးဌာနရဲ့ ကြီးကြပ် ကွပ်ကဲမှုအောက်မှာရှိတဲ့ ဆောက်လုပ်ရေးနှင့် အိမ်ရာဖွံ့ဖြိုးရေးဘဏ်တွင် အစုရှယ်ယာ ထပ်မံထည့်ရန် အတွက် လျာထားခြင်းဖြစ်ပါတယ်။ ဆောက်လုပ်ရေးဝန်ကြီးဌာနရဲ့ ဖော်ပြပါ ရငွေလျာထားချက်နဲ့ သုံးငွေ လျာထားချက်များကို စီမံကိန်းနှင့် ဘဏ္ဍာရေးဝန်ကြီးဌာနရဲ့ ဘတ်ဂျက်သတ်မှတ်မူဘောင်အတွင်း ရေးဆွဲ ထားခြင်းဖြစ်ပြီးတော့ စီမံကိန်းနှင့် ဘဏ္ဍာရေးဝန်ကြီးဌာနနှင့် ဘဏ္ဍာရေးကော်မရှင်တို့မှ အဆင့်ဆင့် စိစစ် ဖြတ်တောက် အတည်ပြုပြီးလည်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဆောက်လုပ်ရေးဝန်ကြီးဌာနရဲ့ ရငွေလျာထားချက် ကျပ် ၂၇၄.၂၁၄ ဘီလီယံနှင့် သုံးငွေလျာထားချက် ကျပ် ၅၀၃.၀၆၈ ဘီလီယံတို့ကို ၂၀၁ရ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကြမ်းတွင် ရငွေ/သုံးငွေ လျာထားချက်အဖြစ် အတည်ပြုပေးနိုင်ပါရန် လေးစားစွာ ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ရှိပါတယ်ခင်ဗျား။</speech>
<speech type="speaker">လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။ ဒေါက်တာဝင်းမြတ်အေး(ပြည်ထောင်စုဝန်ကြီး၊ လူမှုဝန်ထမ်း၊ ကယ်ဆယ်ရေးနှင့်ပြန်လည်နေရာ ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များခင်ဗျား။ လူမှုဝန်ထမ်း ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနဟာ ပြည်သူများကို လူမှုရေးဆိုင်ရာအခွင့်အရေးများ တန်းတူညီမျှရရှိစေမှုကိုအခြေခံပြီး ပြည်သူလူထုတစ်ရပ်လုံးအတွက် လူမှုကာကွယ်စောင့်ရှောက်ရေး လုပ်ငန်း များနဲ့ နိုင်ငံတစ်ဝန်းဖြစ်ပွားတဲ့ ဘေးအန္တရာယ်အမျိုးမျိုးကြောင့် ထိခိုက်ပျက်စီးဆုံးရှုံးမှုများကို လျော့နည်း သက်သာစေဖို့နဲ့ ဘေးသင့်ပြည်သူများ လုံခြုံစိတ်ချရတဲ့ဘဝအခြေအနေကို ပြန်လည်ရောက်ရှိအောင် မူဝါဒ၊ ဥပဒေ၊ နည်းဥပဒေများနှင့်အညီ အကောင်အထည်ဖော် ဆောင်ရွက်သွားမှာ ဖြစ်ပါတယ်။ လူမှုဝန်ထမ်း၊ ကယ်ဆယ်ရေးနဲ့ ပြန်လည်နေရာချထားရေးဝန်ကြီးဌာနဟာ ၂၀၁၇-၂၀၁၈ ခု ဘဏ္ဍာရေး နှစ်အတွက် သာမန်ရငွေ ၁၀,၅၄၁.၃၅၁ သန်း၊ သာမန်အသုံးစရိတ် ၃၆,၈၃၇.၆၇၈ သန်းနဲ့ ငွေလုံးငွေရင်း အသုံးစရိတ် ၂၅,၅၈၁.၃၀ သန်း လျာထားပြီးဖြစ်ပါတယ်။ သာမန်အသုံးစရိတ်နဲ့ ငွေလုံးငွေရင်းအသုံးစရိတ် စုစုပေါင်းဟာ ၅၂,၄၁၈.၉၈၁ သန်း ဖြစ်ပါတယ်။ သာမန်ရငွေ ၁,၅၄၁.၃၅၁ သန်းမှာ ဝန်ကြီးရုံးမှ ၁.၀၄ သန်း၊ လူမှုဝန်ထမ်းဦးစီးဌာနမှ ၃၄၃ သန်းနှင့် ကယ်ဆယ်ရေးနဲ့ ပြန်လည်နေရာချထားရေးဦးစီးဌာနမှ ၁၀,၁၉၇,၃၁၁ သန်း ဖြစ်ပါတယ်။ ရငွေတွေဟာ ဆိုင်ခန်းငှားရမ်းခငွေနဲ့ ပစ္စည်းဟောင်းများ ရောင်းရငွေများ အဓိက ပါဝင်ပြီး လူမှုဝန်ထမ်းဦးစီးဌာနရဲ့ ရငွေစာရင်းမှာ ပြင်ပအကူအညီရငွေများဖြစ်သည့် UNICEF UNFBA HAI (Myanmar) မြန်မာတို့မှ ထောက်ပံ့ငွေကျပ်သန်း ၃၀၀ ပါဝင်ပြီး ကယ်ဆယ်ရေးနဲ့ ပြန်လည်နေရာချထားရေးဦးစီးဌာနရဲ့ ရငွေစာရင်းမှာ UNICEF မှ ထောက်ပံ့ငွေ ၆၉၃.၂၂၅ သန်းနဲ့ myposada 3969:6uTorced gamepças:cos: Immediate Response Mechanism - IRM ချေးငွေဖြင့် ဝယ်ယူမယ့် ငွေလုံးငွေရင်းအသုံးစရိတ် သုံးစွဲရန်အတွက် ၉,၅၀၁.၆၇၆ သန်း ထည့်သွင်း ဖော်ပြထားခြင်း ဖြစ်ပါတယ်။ သာမန်အသုံးစရိတ် အဆိုပြုချက်မှာ ထောက်ပံ့ငွေ အပါအဝင် စုစုပေါင်း ၃၆,၈၃၇.၆၇၈ သန်း ဖြစ်ပြီး ဝန်ကြီးရုံးအတွက် ၄၉၆.၀၃ သန်း လူမှုဝန်ထမ်းဦးစီးဌာနအတွက် ပြည်ပအကူအညီ ကျပ်သန်း ၃၀၀ အပါအဝင် ၂၅,၇၄၇.၁၈၈ သန်း၊ ကယ်ဆယ်ရေးနဲ့ ပြန်လည်နေရာချထားရေး ဦးစီးဌာနအတွက် ၁၀,၅၉၄.၄၆ သန်း ဖြစ်ပါတယ်။ ဝန်ကြီးရုံးရဲ့ သာမန်အသုံးစရိတ်ဟာ လစာစရိတ်၊ ခရီးသွားလာစရိတ်၊ ပစ္စည်းများ၊ လုပ်အားနဲ့ ဆောင်ရွက်ပေးမှုကုန်ကျစရိတ် ပြင်ဆင်ထိန်းသိမ်းစရိတ်၊ ဧည့်ခံစရိတ် စသည်ဖြင့် ငွေစာရင်း ခေါင်းစဉ်အလိုက် တင်ပြတောင်းခံခဲ့ခြင်း ဖြစ်ပါတယ်။ လူမှုဝန်ထမ်းဦးစီးဌာနအတွက် သာမန်အသုံးစရိတ်မှာ လစာစရိတ်၊ ခရီးသွားစရိတ်၊ ပစ္စည်းနှင့်လုပ်အားခ၊ ပြင်ဆင်ထိန်းသိမ်းစရိတ်၊ ဧည့်ခံစရိတ်များအပြင် လူမှုကာကွယ်စောင့်ရှောက်ရေးကဏ္ဍတစ်ရပ်ဖြစ်တဲ့ ကိုယ်ဝန်ဆောင်မိခင်နဲ့ ကလေးများအား ငွေကြေးထောက်ပံ့ ပေးခြင်းအစီအစဉ် Maternal and Child Cash Transfer အရ ရခိုင်ပြည်နယ်နှင့် နာဂကိုယ်ပိုင် အုပ်ချုပ်ခွင့်ရဒေသတို့မှာ ကိုယ်ဝန်ဆောင်မိခင်နဲ့ ၎င်းတို့မှမွေးဖွားသည့် ကလေးအသက် နှစ်နှစ်ပြည့်သည် အထိ တစ်ဦးလျှင်တစ်လ ကျပ် ၁၅,၀၀၀ ဖြင့် စုစုပေါင်း ၄၅,၇၀၁ ဦးအတွက် ထောက်ပံ့ပေးခြင်း၊ တစ်နိုင်ငံ လုံးရှိ အသက် ၉၀ နှင့်အထက် အဖိုးအဖွားဦးရေ ၃၅၀၀၀ အတွက် သက်ကြီးရွယ်အိုများဆိုင်ရာဥပဒေ အခန်း ၈၊ ပုဒ်မ ၂၅ အရ လူမှုရေးပင်စင်တစ်ဦးလျှင်လစဉ်ကျပ် ၁၀,၀၀၀ နှုန်းဖြင့် တစ်နှစ်စာထောက်ပံ့ ပေးရန် လျာထားသောငွေများအပါအဝင် လူမှုရေးရာဖြစ်ရပ် စီမံခန့်ခွဲမှုနှင့်ပတ်သက်၍ ပြည်သူလူထု အတွက် အသိပညာပေးခြင်းလုပ်ငန်းများ၊ ကလေးသူငယ်များအခွင့်အရေးဆိုင်ရာ အရွယ်မရောက်သေးသူ ကလေးသူငယ်စစ်မှုထမ်းခြင်းမှ ကာကွယ်တားဆီးရေးသင်တန်းများ၊ မိုင်းအန္တရာယ် အသိပညာပေး သင်တန်းများ၊ အမျိုးသမီးဖွံ့ဖြိုးတိုးတက်ရေးနှင့် ကာကွယ်စောင့်ရှောက်ရေးလုပ်ငန်းများ အကောင်အထည် အသက် ၁၈ နှစ်အထက် အမျိုးသမီးများအား မိမိရပ်ရာမှာ ရပ်တည်နိုင်တဲ့ အခြေအနေရောက်ရှိအောင် နောက်ဆက်တွဲ စောင့်ရှောက်မှုလုပ်ငန်းများ ဆောင်ရွက်ပေးခြင်း၊ အလုပ်အကိုင်နေရာချထားပေးခြင်းနှင့် ပြန်လည်ဝင်ဆံ့ ပေါင်းစည်းပေးခြင်းလုပ်ငန်းများ ပါဝင်ပါတယ်။ ကယ်ဆယ်ရေးနှင့် ပြန်လည်နေရာချထားရေးဦးစီးဌာနအတွက် တင်ပြထားတဲ့ သာမန်အသုံးစရိတ် ၁၀,၅၉၄.၄၆ သန်းမှ အရေးပေါ်ထောက်ပံ့ရေးလုပ်ငန်းများ ဆောင်ရွက်နိုင်ရန်အတွက် ကယ်ဆယ်ရေး ပစ္စည်း ၉ မျိုးမှ လူသုံးကုန်ပစ္စည်း ၂၂ မျိုးသို့ တိုးမြှင့်ထောက်ပံ့ပေးခြင်းနှင့် သဘာဝဘေးကျရောက်သော ဒေသများမှာ လူမှုကာကွယ်စောင့်ရှောက်ရေးအတွက် ထောက်ပံ့ရန်လိုအပ်သော ပြည်သူများအား သိန်း ၅၀ အောက် ကျေးရွာရေခပ်လမ်းနဲ့ ကွန်ကရစ်တံတားများ ပြန်လည်ပြုပြင်ပေးခြင်း၊ ရေတွင်းရေကန်များ ပြန်လည်တူးဖော်ပေးခြင်း၊ သဘာဝဘေးသင့်ဒေသများရှိ သက်ကြီးဘိုးဘွားများ၊ ကိုယ်အင်္ဂါချို့တဲ့သူများ၊ ဆင်းရဲနွမ်းပါးသော အိမ်ထောင်စုများနဲ့ အမျိုးသမီးဦးဆောင်သော အိမ်ထောင်စုများအား အိမ်ဆောက် ပစ္စည်းဖိုးထောက်ပံ့ပေးခြင်း၊ လူမှုစောင့်ရှောက်ရေးထောက်ပံ့ပေးခြင်းတို့ ပါဝင်ပါတယ်။ လေးစားအပ်ပါသော နာယကကြီးခင်ဗျာ။ ငွေလုံးငွေရင်းအသုံးစရိတ်မှာ ဆောက်လုပ်ရေးလုပ်ငန်း စက်ပစ္စည်းဝယ်ယူရန်နှင့် အခြားသော ၁၅.၅၈၁.၃၀ သန်း တင်ပြတောင်းခံထားရာ ဝန်ကြီးရုံးမှ ၅၇.၂ရရ သန်း၊ မော်တော်ယာဉ်အကြီးစားပြင်ဆင်စရိတ် ၁၀.၈၉ သန်း၊ ရုံးသုံးစက်ကရိယာအတွက် ၄၃.၅၈၂ သန်းနဲ့ ရုံးသုံးပရိဘောဂအတွက် ၂.၈ သန်း ပါဝင်ပါတယ်။ အသေးစိတ် လုပ်ငန်းအစီအစဉ်များကို တင်ပြအစီရင်ခံပြီး ဖြစ်သဖြင့် မဖော်ပြတော့ပါ။ လေးစားအပ်ပါသော နာယကကြီးခင်ဗျာ။ ယခင် ၂၀၁၆-၂၀၁ရ ခုနှစ် ဘဏ္ဍာရေးနှစ်မှာ စုစုပေါင်း အသုံးစရိတ်အပေါ် ပါဝင်မှုအချိုးအစား ၀.၀၉ ရာခိုင်နှုန်း ရရှိခဲ့ရာမှ အခု ၂၀၁၇-၂၀၁၈ ဘဏ္ဍာရေးနှစ်မှာ စုစုပေါင်းအသုံးစရိတ်၏ ပါဝင်မှုအချိုးအစား ၀.၂၅ ရာခိုင်နှုန်း ဖြစ်လာသည့်အတွက် လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနဟာ ပြည်သူလူထုတစ်ရပ်လုံးအတွက် လူမှုကာကွယ် စောင့်ရှောက်ရေးလုပ်ငန်းများနှင့် မြန်မာနိုင်ငံတစ်ဝန်းဖြစ်ပွားနေတဲ့ ဘေးအန္တရာယ်အမျိုးမျိုးကြောင့် ထိခိုက်ပျက်စီးဆုံးရှုံးမှုများကို လျော့နည်းသက်သာစေရန်နဲ့ ဘေးသင့်ပြည်သူတွေကို လုံခြုံစိတ်ချရသော ဘဝအခြေအနေသို့ရောက်ရှိအောင် ငွေကြေးစီမံခန့်ခွဲမှုများကို ပြည်သူလူထုအပေါ် ထိထိရောက်ရောက်နှင့် ပွင့်လင်းမြင်သာစွာ အသုံးပြုသွားမှာ ဖြစ်ပါတယ်။ အထူးတင်ပြလိုတာကတော့ ၂၀၁၇-၂၀၁၈ ဘဏ္ဍာရေးနှစ် လျာထားချက်များအပေါ် မူတည်ပြီးတော့ စီမံခန့်ခွဲမှုအုပ်ချုပ်ရေးလုပ်ငန်းများအနေဖြင့် ရာခိုင်နှုန်းမှာ ၃၀ ရာခိုင်နှုန်းနဲ့ ပြည်သူဗဟိုပြုဖွံ့ဖြိုးတိုးတက်ရေး၊ ပြည်သူလူထုထံသို့ တိုက်ရိုက်အကျိုးဖြစ်ထွန်းစေမည့် လုပ်ငန်းများအနေဖြင့် ရာခိုင်နှုန်း ၇၀ စီမံခန့်ခွဲထားရှိပါကြောင်း ရှင်းလင်းတင်ပြအပ်ပါတယ်။ သို့ပါ၍ အထက်တွင်ဖော်ပြခဲ့သော လူမှုဝန်ထမ်းကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနရဲ့ ၂၀၁၇-၂၀၁၈ ဘဏ္ဍာရေးနှစ်၊ အမျိုးသားစီမံကိန်းဥပဒေကြမ်းနဲ့ ၂၀၁ရ ခုနှစ် ပြည်ထောင်စုရဲ့ ဘဏ္ဍာငွေအရအသုံး ဆိုင်ရာဥပဒေကြမ်း ကိစ္စရပ်များအပေါ် အတည်ပြု ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဟိုတယ်နှင့် ခရီးသွားလာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="22">ဦးအုန်းမောင်(ပြည်ထောင်စုဝန်ကြီး၊ ဟိုတယ်နှင့်ခရီးသွားလာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ၊ ပြည်ထောင်စုလွှတ်တော် ကိုယ်စားလှယ်များ တက်ကSS.. တယ် ဟိုတယ်နှင့်ခရီးသွားလာရေးဝန်ကြီး ဦးအုန်းမောင် ဖြစ်ပါတယ်။ ကျွန်တော့အနေနဲ့ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်းပါ ဟိုတယ်နှင့် ခရီးသွားလာရေးဝန်ကြီးဌာနရဲ့ ငွေလုံးငွေရင်းအသုံးစရိတ် များကို Power Point ဖြင့် ရှင်းလင်းတင်ပြသွားမှာ ဖြစ်ပါတယ်။ သို့ဖြစ်ပါ၍ Power Point ကို အသုံးပြုခွင့်ပြုပါရန် တင်ပြအပ်ပါတယ်။ ဟိုတယ်နှင့် ခရီးသွားလာရေးဝန်ကြီးဌာနအတွက် ၂၀၁၇-၂၀၁၈ ဘဏ္ဍာရေးနှစ်၊ ငွေလုံးငွေရင်း အသုံးစရိတ် ဘောင်သတ်မှတ်ချက်မှာ ကျပ်သန်း ၃၃.၇၅၄ ဖြစ်ပြီး၊ ဘောင်သတ်မှတ်ချက်အတိုင်း တင်ပြ တောင်းခံထားပါတယ်။ ဆောက်လုပ်ရေးလုပ်ငန်းအတွက် ကျပ်သန်း ၁၅.၈၀၀၊ စက်ကိရိယာများဝယ်ယူရန် ကျပ်သန်း ၁၅.၆၇၈၊ ပရိဘောဂပစ္စည်းများဝယ်ရန် ကျပ်သန်း ၂.၂၇၆၊ စုစုပေါင်းကျပ်သန်း ၃၃.၇၅၄ ဖြစ်ပါတယ်။ အာရှဖွံ့ဖြိုးရေးဘဏ်(ADB) မှ ပြည်ပအကူအညီရငွေ ကျပ်သန်း ၇၁.၁၀၀ အပါအဝင် ငွေလုံး ငွေရင်းအသုံးစရိတ် စုစုပေါင်းကျပ်သန်း ၁၀၄.၈၅၄ လျာထားပါကြောင်း ရှင်းလင်းတင်ပြအပ်ပါတယ်။ ကျွန်တော့အနေဖြင့် ဆက်လက်ပြီး ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းပါ ဟိုတယ်နှင့် ခရီးသွားလာရေးဝန်ကြီးဌာနရဲ့ ရငွေနှင့်အသုံးစရိတ်များကိုလည်း Power Point ဖြင့် ရှင်းလင်းတင်ပြသွားဦးမှာ ဖြစ်ပါတယ်။ ဟိုတယ်နှင့် ခရီးသွားလာရေးဝန်ကြီးဌာနဟာ ၂၀၁၇-၂၀၁၈ ဘဏ္ဍာရေးနှစ်အတွက် သာမန်ရငွေ ကျပ်သန်းပေါင်း ၂၁,၆၆၉.၆၃၂၊ ငွေလုံးငွေရင်းရငွေ ကျပ်သန်း ၇၁.၁၀၀၊ စုစုပေါင်းရငွေ ကျပ်သန်းပေါင်း ၂၁,၇၄၀.၇၃၂ လျာထားပါတယ်။ ရငွေလျာထားချက်မှာ ပြည်ပအကူအညီ ရငွေ ကျပ်သန်းပေါင်း ၃,၀၅၃.၅၆၀ ထည့်သွင်းလျာထားပါကြောင်း ရှင်းလင်းတင်ပြအပ်ပါတယ်။ အခြားသာမန်ရငွေမှာ ဟိုတယ်များ၊ အဆောက်အဦများ၊ အခန်းများအတွက် ငှားရမ်းခရငွေနှင့် အခြားရငွေများ ပါဝင်ပါတယ်။ အခွန်အကောက်ရငွေမှာ ဝန်ကြီးဌာနမှခွင့်ပြုတဲ့ လိုင်စင်(၄)မျိုးအတွက် လိုင်စင်ကြေးရငွေများ ဖြစ်ပါတယ်။ ပြည်ပအကူအညီရငွေ သာမန်မှာ Lux Dev နှင့် ADB မှ အကူအညီ ရငွေများဖြစ်ပြီး ပြည်ပအကူအညီရငွေ ငွေလုံးငွေရင်းမှာ ADB မှ အကူအညီရငွေများ ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ဟိုတယ်နှင့် ခရီးသွားလာရေးဝန်ကြီးဌာနအတွက် ၂၀၁၇-၂၀၁၈ ဘဏ္ဍာရေးနှစ်၊ သာမန်အသုံးစရိတ် ဘောင်သတ်မှတ်ချက်မှာ ကျပ်သန်း ၄.၄၄၃.၀၀၀ ဖြစ်ပါတယ်။ ဘောင်သတ်မှတ်ချက်အတိုင်း တင်ပြတောင်းခံခဲ့သော်လည်း ကျပ်သန်း ၄,၃၆၆.၀၉၉ ခွင့်ပြုခဲ့သဖြင့် ဘောင် သတ်မှတ်ချက်ရဲ့ ၉၈.၂ရ ရာခိုင်နှုန်းကို ခွင့်ပြုခဲ့ပါတယ်။ ပြည်ပအကူအညီရငွေ ကျပ်သန်း ၂,၉၈၂.၄၆၀ အပါအဝင် သာမန်အသုံးစရိတ်စုစုပေါင်း ကျပ်သန်း ၇,၃၄၈.၅၅၉ လျာထားပါကြောင်း ရှင်းလင်းတင်ပြ အပ်ပါတယ်။ ဟိုတယ်နှင့် ခရီးသွားလာရေးဝန်ကြီးဌာနဟာ ၂၀၁၇-၂၀၁၈ ဘဏ္ဍာရေးနှစ်အတွက် စုစုပေါင်း ရငွေ ကျပ်သန်း ၂၁,၇၄၀.၇၃၂ လျာထားပြီး၊ စုစုပေါင်း အသုံးစရိတ် ကျပ်သန်းပေါင်း ၇,၄၅၃.၄၁၃ လျာထား သဖြင့် အသုံးစရိတ်ထက်ပိုတဲ့ ရငွေမှာ ကျပ်သန်း ၁၄,၂၈၇,၃၁၉ ဖြစ်ပါကြောင်း ရှင်းလင်းတင်ပြအပ် ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">တိုင်းရင်းသားလူမျိုးများရေးရာဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="18">နိုင်သက်လွင်(ပြည်ထောင်စုဝန်ကြီး၊ တိုင်းရင်းသားလူမျိုးများရေးရာဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ လွှတ်တော်ကိုယ်စားလှယ်များနဲ့ ဧည့်သည်တော်များ ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်းတောင်း မေတ္တာပို့အပ်ပါတယ်ခင်ဗျား။ ကျွန်တော်ကတော့ တိုင်းရင်းသားလူမျိုးများရေးရာဝန်ကြီးဌာန ပြည်ထောင်စုဝန်ကြီး နိုင်သက်လွင် ဖြစ်ပါတယ်။ တိုင်းရင်းသားလူမျိုးများရေးရာဝန်ကြီးဌာနဟာ တိုင်းရင်းသားများ၏ စာပေနှင့် ယဉ်ကျေးမှုများကို ထိန်းသိမ်းမြှင့်တင်ခြင်း၊ အခွင့်အရေးများကို ကာကွယ်စောင့်ရှောက်ခြင်းဖြင့် ပြည်ထောင်စုစိတ်ဓာတ် တိုးတက်ခိုင်မာစေပြီး တိုင်းရင်းသားများ၏ လူမှုစီးပွားရေးဘဝမြင့်မားတိုးတက်စေရန် ဆိုတဲ့မျှော်မှန်းချက် (Vision) ထားရှိပါတယ်။ မျှော်မှန်းချက်နဲ့အညီ မူဝါဒ (Policy) (၄)ရပ်နှင့် ရည်မှန်းချက် (Mission) (၅)ရပ်ကို ချမှတ်ထားပါတယ်။ တိုင်းရင်းသားလူမျိုးများရေးရာဝန်ကြီးဌာန၏ ၂၀၁၇-၂၀၁၈ ဘဏ္ဍာရေးနှစ်အတွက် သာမန်အသုံး စရိတ် ကျပ် ၂,၁၉၈.၀၇၁ သန်း၊ ငွေလုံးငွေရင်း အသုံးစရိတ် ကျပ် ၁,၄၇၀.၉၂၈ သန်း၊ စုစုပေါင်း ကျပ် ၃,၆၆၈.၉၉၉ သန်း တင်ပြတောင်းခံထားပါတယ်။ ယခင် ၂၀၁၆-၂၀၁ရ ဘဏ္ဍာရေးနှစ်ထက် ကျပ် ၂,၀၇၄.၄၁၉ သန်း ပိုမိုတောင်းခံရခြင်းမှာ ပြည်နယ်နှင့် တိုင်းဒေသကြီးများမှာ ဦးစီးဌာနနှစ်ခုနှင့် ရုံးခွဲများ ဖွင့်လှစ်မည်ဖြစ်သည့်အတွက် ဝန်ထမ်းများ၏ လစာ၊ ရုံးအသုံးစရိတ်၊ စက်ကိရိယာနှင့် ပရိဘောဂများ စရိတ်နှင့် ရုံးအဆောက်အဦအချို့ အသစ်တည်ဆောက်ရေးစရိတ်များ ပါရှိလို့ဖြစ်ပါတယ်။ ရုံးအဆောက်အဦ အသစ် တည်ဆောက်နိုင်ရန် မြေနေရာရရှိကြောင်း တင်ပြလာတဲ့ ကရင်ပြည်နယ်၊ ကယားပြည်နယ်၊ ချင်း ပြည်နယ်၊ မွန်ပြည်နယ်၊ ရန်ကုန်တိုင်းဒေသကြီးနှင့် ဧရာဝတီတိုင်းဒေသကြီးတို့မှာ တည်ဆောက်နိုင်ရန် ထည့်သွင်းတောင်းခံထားခြင်းဖြစ်ပါတယ်။ ပြည်ထောင်စုလွှတ်တော်နာယကကြီး ခင်ဗျား။ ၂၀၁၇-၂၀၁၈ ဘဏ္ဍာရေးနှစ်အတွက် တိုင်းရင်းသား လူမျိုးများရေးရာဝန်ကြီးဌာနက တင်ပြထားတဲ့ အသုံးစရိတ် ကျပ် ၃,၆၆၈.၉၉၉ သန်းကို စိစစ်ခွင့်ပြုပေး နိုင်ပါရန် နာယကကြီးမှတစ်ဆင့် ပြည်ထောင်စုလွှတ်တော်သို့ တင်ပြအပ်ပါတယ်။ အားလုံးကို ကျေးဇူးတင် ပါတယ်ခင်ဗျ။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့် လွှတ်တော် ကိုယ်စားလှယ်များ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်များ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန၏ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနှင့် ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်းပါ ရငွေ သုံးငွေများနှင့် စပ်လျဉ်း၍ ပြည်ထောင်စုလွှတ်တော်သို့ ရှင်းလင်းတင်ပြမှာဖြစ်ပါတယ်။ Power Point အသုံးပြုခွင့်ပြုပါရန် ပန်ကြားတင်ပြအပ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနမှာ ဝန်ကြီးရုံးအပါအဝင် ဌာန၊ အဖွဲ့အစည်း စုစုပေါင်း ၂၁ ခု ပါဝင်ပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းမှာ ဝန်ကြီးဌာနအနေနဲ့ မူဝါဒ ၉ ရပ် ရည်မှန်းချက် ၁၅ ရပ်နှင့် ရှေ့လုပ်ငန်းစဉ် ၂၁ ရပ်နှင့် ချမှတ်ဆောင်ရွက်သွားမှာဖြစ်ပါတယ်။ စီမံကိန်းနှင့် ဘဏ္ဍာရေး ဝန်ကြီးဌာနရဲ့ မူဝါဒများကိုတင်ပြရရင် (က) ပြည်သူကိုဗဟိုပြုပြီးတော့ အားလုံးပါဝင်နိုင်တဲ့ စဉ်ဆက် မပြတ်တိုးတက်တဲ့ နိုင်ငံတော်တည်ဆောက်တဲ့နေရာမှာ စီမံကိန်းနှင့်ဘဏ္ဍာရေး အခန်းကဏ္ဍကနေပြီးတော့ ထိရောက်စွာ အထောက်အကူပြုရေးဖြစ်ပါတယ်၊ (ခ) တိုင်းဒေသကြီးနှင့် ပြည်နယ်များအကြားမှာ အချိုးကျ မျှတစွာ ဖွံ့ဖြိုးတိုးတက်ရေးဖြစ်ပါတယ်၊ (ဂ) နိုင်ငံခြားရင်းနှီးမြှုပ်နှံမှု နိုင်ငံသားရင်းနှီးမြှုပ်နှံမှုများတိုးမြင့်ရေး နှင့် ပုဂ္ဂလိကကဏ္ဍဖွံ့ဖြိုးတိုးတက်စေရေး၊ (ဃ) နိုင်ငံတော်ရဲ့ စီးပွားရေးဖွံ့ဖြိုးတိုးတက်မှုတွေ နိုင်ငံတစ်ဝန်းလုံး ရရှိပါဝင်နိုင်ပြီး ရည်ရှည်တည်တံ့ခိုင်မာသည့် စီးပွားရေးအဆောက်အအုံပေါ်ထွန်းစေမှုကို အထောက်အကူ ပြု မည့်ဘဏ္ဍာရေးမူဝါဒများ ချမှတ်ဖော်ဆောင်ရေး၊ (င) နိုင်ငံတော်ရဲ့ နိုင်ငံရေး၊ စီးပွားရေး၊ လူမှုရေး ရည်မှန်းချက်များနှင့်ကိုက်ညီတဲ့ ပြည်သူ့ဘဏ္ဍာရေး စီမံခန့်ခွဲမှုစနစ်နှင့် ပြည်သူ့ကြွေးမြီ စီမံခန့်ခွဲမှုစနစ်တို့ကို နိုင်ငံတကာအဖွဲ့အစည်းများမှ ကျွမ်းကျင်ပညာရှင်များရဲ့ အကူအညီဖြင့် ဖော်ဆောင်ရေး၊ (စ) နိုင်ငံတော်ရဲ့ ရငွေကို နိုင်ငံတော်၏ စီးပွားရေးဖွံ့ဖြိုးတိုးတက်မှုနှင့်အညီ မြှင့်တင်နိုင်ရန်အတွက် အခွန်အကောက်မှ ရငွေများ တိုးတက်မြင့်မားလာစေရေး၊ (ဆ) နိုင်ငံတော်၏ စီးပွားရေးမူဝါဒများ ပြည်ထောင်စုအစိုးရအဖွဲ့၏ ဦးစားပေးလုပ်ငန်းစဉ်များနှင့် ကိုက်ညီသော အသုံးစရိတ်မူဝါဒများ ချမှတ်ဖော်ဆောင်ရေး၊ (ဇ) ပြည်သူလူထု၏ လူမှုစီးပွားဘဝဖွံ့ဖြိုးတိုးတက်ရေးနှင့် ဆင်းရဲမှုလျော့နည်းကျဆင်းရေးအတွက် အားလုံးပါဝင်နိုင်သော ငွေရေး ကြေးရေးစီမံခန့်ခွဲမှုစနစ် ဖြစ်ထွန်းပေါ်ပေါက်လာစေရေး၊ (ဈ) နိုင်ငံတကာအဆင့်မီ ဘဏ်လုပ်ငန်းစနစ်၊ အာမခံ ဘဏ်လုပ်ငန်းစနစ်နှင့် ပြည်တွင်းအရင်းအနှီးဈေးကွက်များ ဖန်တီးဖော်ဆောင်ပေးရေးတို့ဖြစ်ပါတယ်။ လေးစားအပ်ပါသော နာယကကြီးခင်ဗျား။ ဒီမူဝါဒများအပေါ်မှာအခြေခံပြီး စီမံကိန်းနှင့် ဘဏ္ဍာရေး ဝန်ကြီးဌာန၏ရည်မှန်းချက်များကို ချမှတ်ထားပါတယ်။ အနေအရ ကျွန်တော် ရှင်းလင်း တင်ပြခြင်း မပြုတော့ပါဘူးခင်ဗျား။ အားလုံးပေါင်း ကျွန်တော်တို့ ရည်မှန်းချက် ၁၅ ချက်ရှိပါတယ်။ နောက် အလားတူပဲ ရည်မှန်းချက်များအပေါ်မှာ အခြေခံပြီးတော့ ဒီဌာန၊ အဖွဲ့အစည်း ၂၁ ခု စလုံးအတွက် ကျွန်တော်တို့ ရှေ့လုပ်ငန်းစဉ်များအတွက် ချမှတ်ထားပါတယ်။ ရှေ့လုပ်ငန်းစဉ်စုစုပေါင်း ၂၁ ရပ် လေးစားအပ်ပါသော နာယကကြီးခင်ဗျား။ ၎င်းလုပ်ငန်းစဉ်များအရ ၂၀၁၇-၂၀၁၈ ခု ဘဏ္ဍာရေး နှစ်အတွက်ကို ရငွေသုံးငွေများကို လျာထားရေးဆွဲခဲ့ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် အရအသုံး ခန့်မှန်းခြေငွေစာရင်းမှာ ရငွေအနေနဲ့ သာမန်ရငွေ ကျပ်သန်းပေါင်း ၆,၅၃၉.၈၃၈ ဘီလီယံ၊ ငွေလုံးငွေရင်း ရငွေ ကျပ်သန်းပေါင်း ၁၆.၇၉၉ ဘီလီယံနှင့် ကြွေးမြီရငွေ ကျပ်သန်းပေါင်း ၃၄၈.၈၂၂ ဘီလီယံ၊ စုစုပေါင်း ရငွေ ကျပ် ၆,၉၀၅.၄၆၀ ဘီလီယံ ဖြစ်ပါတယ်။ အသုံးစရိတ်အနေဖြင့် သာမန်အသုံးစရိတ် ကျပ် ၄,၆၅၇.၁၆၀ ဘီလီယံ၊ ငွေလုံးငွေရင်းအသုံးစရိတ် ကျပ် ၇၅.၅၃၀ ဘီလီယံနှင့် ကြွေးမြီအသုံးစရိတ် ကျပ်သန်း ၁၁၀.၁၇၉ ဘီလီယံ။ စုစုပေါင်းအသုံးစရိတ် ကျပ် ၄,၈၄၂.၈၇၀ ဘီလီယံ ဖြစ်ပါတယ်။ ထို့ကြောင့် ပိုငွေအဖြစ် ကျပ်သန်း ၂,၀၆၂.၅၈၉ ဘီလီယံ ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနရဲ့ ၂၀၁၇-၂၀၁၈ ခု၊ ဘဏ္ဍာရေးနှစ် သာမန်ရငွေ လျာထားချက် များမှာ အခွန်အကောက်မှရငွေ ကျပ် ၅,၄၀၆,၇၈၈ဘီလီယံ၊ အခြားသာမန်ရငွေ ကျပ် ၄၇၁.၅၄ရ ဘီလီယံ၊ ထပ်ဆင့်ချေးငွေများပေါ်မှ အတိုးရငွေကျပ် ၄၇.၀၁၅ဘီလီယံ၊ ပြည်ပအကူအညီရငွေ ကျပ် ၁၀၂,၈၇၈ ဘီလီယံ နှင့် နိုင်ငံတော်ပိုင် စီးပွားရေးအဖွဲ့အစည်းများထံမှရငွေ ကျပ် ၅၁၁.၆၀၉ ဘီလီယံ တို့ပါဝင်ပါတယ်။ အခွန် အကောက်ရငွေများမှာ ကုန်သွယ်လုပ်ငန်းခွန် ကျပ် ၁,၇၅၂.၄၄၃ ဘီလီယံ၊ မြန်မာနိုင်ငံအောင်ဘာလေ သိန်းဆုခွန် ကျပ် ၄၇,၃၅၆ ဘီလီယံ၊ တံဆိပ်ခေါင်းခွန် ကျပ် ၄၇.၆၈၉ ဘီလီယံ၊ အထူးကုန်စည်ခွန် ကျပ် ၆၈၇.၂၉၉ ဘီလီယံနှင့် ဝင်ငွေခွန် ကျပ် ၂,၃၈၂.၀၀၀ ဘီလီယံနှင့် အကောက်ခွန် ကျပ် ၄၉၀.၀၀၀ ဘီလီယံ တို့ပါဝင်ပါတယ်။ သာမန်အသုံးစရိတ်မှာ ဌာန၊ အဖွဲ့အစည်းများရဲ့ သာမန်အသုံးစရိတ် ကျပ် ၁,၂၂၃.၇၂၂ ဘီလီယံ ဖြစ်ပြီး၊ ပြည်တွင်းအခွန်များဦးစီးဌာနရဲ့ အခွန်အကောက်ရငွေများမှ တိုင်းဒေသကြီးနဲ့ ပြည်နယ်များသို့ အခွန်ဝေစုအဖြစ် ခွဲဝေပေးခြင်းအတွက် ကျပ် ၂၃၁,၂၃၆ ဘီလီယံဖြစ်ပါတယ်။ ငွေတိုက်ဦးစီးဌာနမှာ လျာထားတဲ့ တိုင်းဒေသကြီး/ ပြည်နယ်များသို့ ဘတ်ဂျက်လိုငွေအတွက်ကို ထောက်ပံ့ငွေများနှင့် ပြည်ထောင်စုလွှတ်တော် ဆိုင်ရာဖွံ့ဖြိုးရေးရန်ပုံငွေဥပဒေအရ တိုင်းဒေသကြီး/ ပြည်နယ်များသို့ ထောက်ပံ့ပေးမည့်ငွေ ကျပ် ၂,၁၅၂.၅၄၃ ဘီလီယံ၊ ပြည်တွင်းကြွေးမြီများအပေါ်မှာ အတိုးပေးငွေ ငွေတိုက်စာချုပ်၊ ငွေတိုက်လက်မှတ်များနှင့် ငွေစု လက်မှတ်များအတွက် အတိုးပေးငွေများနှင့် ပြည်ပကြွေးမြီပေါ်တွင် အတိုးပေးငွေများ IDA, IMF, PFM, Japan စသည်တို့အတွက် ကျပ် ၉၄၉,၆၅၈ ဘီလီယံ၊ ရသုံးမှန်းခြေငွေစာရင်းဦးစီးဌာနမှာ လျာထားတဲ့ သီးသန့်ရန်ပုံငွေ ကျပ်ဘီလီယံ ၁၀၀ တို့ပါဝင်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ငွေလုံးငွေရင်းရငွေမှာ အဓိကအားဖြင့် World Bank နှင့် DFID မှ ပေးအပ်တဲ့ PFM Project အတွက် အသုံးစရိတ်များ ပြည်ပ အကူအညီရငွေ ၁၆,၇၉၈ ဘီလီယံ ဖြစ်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ငွေလုံးငွေရင်းအသုံးစရိတ်မှာ ရုံး၊ အဆောက်အအုံ၊ သင်တန်း ကျောင်းများ ဆောက်လုပ်ရန်နှင့် မွမ်းမံပြင်ဆင်ရန်၊ တိုင်းဒေသကြီး/ ပြည်နယ်များတွင် ဝန်ထမ်းအိမ်ရာများ ဆောက်လုပ်ရန်၊ ဘဏ်ခွဲများ ဆောက်လုပ်ရန်နှင့် အကြီးစားပြင်ဆင်ရန်စသည်တို့အတွက် ကျပ် ၉.၀၁၃ ဘီလီယံ၊ ဗဟိုစက်ပစ္စည်း၊ စာရင်းအင်းနှင့် စစ်ဆေးရေးဦးစီးဌာနမှာ ပြည်ထောင်စုအဆင့်ဌာန၊ အဖွဲ့အစည်း များအတွက်လိုအပ်တဲ့ မော်တော်ယာဉ်များဝယ်ယူရန်၊ မြန်မာ့စီးပွားရေးဘဏ်နှင့် မြန်မာ့နိုင်ငံခြားရင်းနှီး မြှုပ်နှံမှုနှင့် ကူးသန်းရောင်းဝယ်ရေးဘဏ်တို့မှာ ငွေသယ်ပို့ရန်အတွက် Box Truck ဝယ်ယူရန်၊ လုံခြုံရေး နှင့်ဆိုင်တဲ့ ပုံနှိပ်လုပ်ငန်းများရုံးနှင့် စက်ရုံတို့မှာ အသုံးပြုမယ့် Double Cab ဝယ်ယူရန်နှင့် အကောက်ခွန် ဦးစီးဌာနရဲ့ MACCS System အတွက် လိုအပ်တဲ့ ရုံးသုံးစက်ကိရိယာ ပစ္စည်းများဝယ်ယူရန်တို့အတွက် ၃၁.၆၃၁ ဘီလီယံဖြစ်ပါတယ်။ MACCS System အတွက်ပဲ ထပ်ပြီးတော့ Network Software Charges များအတွက်ကို ၃၄.၈၈၆ ဘီလီယံတို့ ပါဝင်ပါတယ်။ ၂၀၁၇-၂၀၁၈ ခု၊ ဘဏ္ဍာရေးနှစ် ကြွေးမြီ ရငွေလျာထားချက်အနေနဲ့ ကျပ် ၃၄၈.၈၂၂ ဘီလီယံ ဖြစ်ပြီး World Bank နဲ့ JICA ချေးငွေများအတွက် ဖြစ်ပါတယ်။ ကြွေးမြီအသုံးစရိတ် လျာထားချက် အနေနဲ့ ကျပ် ၁၁၀.၁၇၉ ဘီလီယံဖြစ်ပြီး ငွေတိုက်ဦးစီးဌာနမှ သမဝါယမဘဏ်နှင့် မြန်မာ့လယ်ယာ ဖွံ့ဖြိုးရေး ဘဏ်တို့သို့ ထုတ်ချေးငွေများ၊ အပြည်ပြည်ဆိုင်ရာ ကြီးပွားရေးအဖွဲ့၊ အာရှဖွံ့ဖြိုးရေး ဘဏ်၊ အိုပက်၊ ဂျာမဏီနှင့် အိန္ဒိယနိုင်ငံမှ ချေးငွေများနှင့် JICA မှ ပေးအပ်တဲ့ ODA ချေးငွေများ အတွက် ပြန်လည်ပေးဆပ်ရမယ့် အသုံးစရိတ်များ ဖြစ်ပါတယ်။ လေးစားအပ်ပါသော နာယကကြီးခင်ဗျား။ စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် မိမိ ဝန်ကြီးဌာနရှိ အဖွဲ့အစည်းများအတွက်သာမက နိုင်ငံတော်တစ်ခုလုံးနှင့် သက်ဆိုင်သည့် ရငွေများ၊ အသုံး စရိတ်များကိုလည်း တာဝန်ယူဆောင်ရွက်ရတဲ့ လုပ်ငန်းသဘာဝ ရှိပါတယ်။ သို့ဖြစ်ပါ၍ ၂၀၁ရ - ၂၀၁၈ ခု၊ ဘဏ္ဍာရေးနှစ်မှာ နိုင်ငံတော်တစ်ခုလုံးနှင့် သက်ဆိုင်တဲ့ အသုံးစရိတ်များအဖြစ် ပြည်တွင်းအခွန်များ ဦးစီးဌာနမှ တိုင်းဒေသကြီး/ ပြည်နယ်များကို အခွန်ဝေစုအဖြစ်နဲ့ လွှဲပြောင်းပေးငွေများ၊ တိုင်းဒေသကြီး/ ပြည်နယ်များသို့ ဘတ်ဂျက်လိုငွေအတွက် ထောက်ပံ့ငွေများ၊ ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေဥပဒေအရ တိုင်းဒေသကြီး/ ပြည်နယ်များသို့ ထောက်ပံ့ငွေများ၊ ပြည်တွင်း ကြွေးမြီပေါ်မှာ အတိုးပေးငွေများ၊ ငွေတိုက်စာချုပ်၊ ငွေတိုက်လက်မှတ်များအပေါ် အတိုးပေးချေငွေများ၊ ပြည်ပကြွေးမြီပေါ် အတိုးပေးငွေများ၊ IDA, IMF, PFM, Japan စသည်ဖြင့် သီးသန့်ရန်ပုံငွေ၊ ပင်စင် လစာငွေများနှင့် ဂုဏ်ထူးဆောင်ဘွဲ့ တံဆိပ်ချီးမြှင့်ငွေများ၊ ပြည်ထောင်စုအဆင့်ဌာန၊ အဖွဲ့အစည်းများ အတွက် လိုအပ်တဲ့ မော်တော်ယာဉ်ဝယ်ယူခြင်းများ၊ ဘဏ်များရဲ့ အပ်ငွေနှင့်ချေးငွေများအပေါ်မှာ ပေးရတဲ့ အတိုးပေးငွေများ၊ နိုင်ငံတော်ပိုင် စီးပွားရေးအဖွဲ့အစည်းများရဲ့ ဝင်ငွေခွန်၊ နိုင်ငံတော်သို့ ထည့်ဝင်ငွေများ စသည်ဖြင့် စုစုပေါင်း နိုင်ငံတော်နှင့်သက်ဆိုင်တဲ့ အသုံးစရိတ်ပေါင်း ကျပ်သန်းပေါင်း ၄.၂၄၆.၅၅၉ ဘီလီယံ ပါဝင်ပါတယ်။ သို့ဖြစ်ပါ၍ ဘဏ္ဍာရေးကော်မရှင်ရဲ့ ထောက်ခံချက်ဖြင့် ပေးပို့တင်ပြထားသော စီမံကိန်းနှင့် ဘဏ္ဍာရေးဝန်ကြီးဌာန၏ ၂၀၁၇-၂၀၁၈ ခု၊ ဘဏ္ဍာရေးနှစ် ရငွေ လျာထားချက် ကျပ် ၆,၉၀၅.၄၆၀ ဘီလီယံ နှင့် အသုံးစရိတ် လျာထားချက် ၄,၈၄၂.၈၇၀ ဘီလီယံတို့ကို အတည်ပြုပေးပါရန် လေးစားစွာ တင်ပြအပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">နေပြည်တော်ကောင်စီနှင့် နေပြည်တော်စည်ပင်သာယာရေးကော်မတီ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="40">ဦးတင်ထွဋ်(ကောင်စီဝင်၊ နေပြည်တော်ကောင်စီ)</agency>လေးစားအပ်ပါသော ပြည်ထောင်စု လွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌ၊ လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဒုတိယဝန်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေလို့ ဆုတောင်းရင်း ဂါရဝပြုအပ် ပါတယ်။ ကျွန်တော်ကတော့ နေပြည်တော်ကောင်စီဝင် ဦးတင်ထွဋ် ဖြစ်ပါတယ်။ ကျွန်တော့အနေနဲ့ နေပြည်တော်ကောင်စီနဲ့ နေပြည်တော်စည်ပင်သာယာရေးကော်မတီတို့ရဲ့ ၂၀၁၇-၂၀၁၈ ဘဏ္ဍာရေးနှစ်၊ ရငွေသုံးငွေများနဲ့စပ်လျဉ်းပြီး လျာထားတောင်းခံမှုများနဲ့ပတ်သက်လို့ ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ရှေးဦးစွာ ကျွန်တော့အနေနဲ့ နေပြည်တော်ကောင်စီရဲ့ တင်ပြချက်များကို ရှင်းလင်းပါမယ်။ ၂၀၁၇-၂၀၁၈ ဘဏ္ဍာရေးနှစ်၊ နေပြည်တော်ကောင်စီ၏ ရငွေ လျာထားချက်နဲ့ပတ်သက်လို့ အခွန်အကောက်ရငွေ ကျပ် ၉၅.၁၁၈ သန်း၊ ပစ္စည်းများရောင်းချရငွေနှင့် ဆောင်ရွက်ပေးမှုအတွက်ရငွေ ကျပ် ၁၁.၃၀၅ သန်း၊ စုစုပေါင်းရငွေလျာထားချက် ၁၀၆.၄၂၃ သန်း ဖြစ်ပါတယ်။ နေပြည်တော်ကောင်စီရဲ့ သာမန်အသုံးစရိတ်လျာထားချက်နဲ့ပတ်သက်ပြီးတော့ စရိတ် ချီးမြှင့်ငွေ ကျပ် ၁၉၆.၃၄၄ သန်း၊ ခရီးစရိတ် ၆ သန်း၊ ပစ္စည်းဝယ်ယူခြင်း ဆောင်ရွက်ပေးမှုများအတွက် ကုန်ကျစရိတ်နှင့် လုပ်အားခကျပ်သန်းပေါင်း ၂၁၅.၈၁၄ သန်း၊ ပြင်ဆင်ထိန်းသိမ်းစရိတ်ကျပ် ၁၆၈.၂၉၂ သန်းနဲ့ ပညာရေးနဲ့ လူမှုရေးအသုံးစရိတ်ကျပ် သန်း ၁၁၀၊ ဧည့်ခံကျွေးမွေးစရိတ်ကျပ် ၁၇.၅၅ သန်းနဲ့ ထောက်ပံ့ငွေကျပ်သန်း ၈၀၀၊ စုစုပေါင်း ကျပ်သန်းပေါင်း ၁၅၁၄ သန်းဖြစ်ပါတယ်။ ဆက်လက်၍ နေပြည်တော်ကောင်စီရဲ့ ငွေလုံးငွေရင်းအသုံးစရိတ်ကို လျာထားချက်များကို တင်ပြပါမယ်။ ၂၀၁၇-၂၀၁၈ ဘဏ္ဍာရေးနှစ်အတွက် ငွေလုံးငွေရင်းအသုံးစရိတ်နဲ့ပတ်သက်၍ လမ်းလုပ်ငန်း အတွက် ကျပ်သန်းပေါင်း ၄,၃၄၉.၉၇၂ သန်း၊ တံတားလုပ်ငန်းအတွက် ကျပ်သန်းပေါင်း ၁,၄၉၉.၇၁၄ သန်းနဲ့ ရေရရှိရေးလုပ်ငန်းအတွက် ကျပ်သန်းပေါင်း ၄၉၆.၉၀၄ သန်း၊ လျှပ်စစ်မီးရရှိရေးလုပ်ငန်းအတွက် ကျပ်သန်းပေါင်း ၂,၄၂၉.၂၀၉ သန်းနဲ့ အဆောက်အဦးဆောက်လုပ်ခြင်းလုပ်ငန်းအတွက် ကျပ်သန်းပေါင်း ၁၇,၀၂၆.၃၅၅ သန်း တို့ဖြစ်ပြီးတော့ စုစုပေါင်းကျပ်သန်းပေါင်း ၂၅,၈၀၂.၁၅ သန်းဖြစ်ကြောင်း တင်ပြအပ်ပါတယ်။ သို့ဖြစ်ပါ၍ ၂၀၁၇-၂၀၁၈ ဘဏ္ဍာရေးနှစ်အတွက် နေပြည်တော်ကောင်စီရဲ့ ရငွေလျာထားချက် စုစုပေါင်းကျပ် ၁၀၆.၄၂၃ သန်းနဲ့ အသုံးစရိတ်လျာထားချက် စုစုပေါင်းကျပ် ၂၇,၃၁၆.၁၅၄ သန်းအား အတည်ပြုပေးပါရန် လေးစားစွာ တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ ဆက်လက်၍ နေပြည်တော်စည်ပင်သာယာရေး ကော်မတီရဲ့ ၂၀၁၇-၂၀၁၈ ဘဏ္ဍာရေးနှစ်၊ ရငွေသုံးငွေများနဲ့စပ်လျဉ်းပြီး လျာထားခွင့်ပြုတောင်းခံမှုနဲ့ ပတ်သက်၍ ရှင်းလင်းတင်ပြပါမယ်။ ၂၀၁၇-၂၀၁၈ ဘဏ္ဍာရေးနှစ်၊ နေပြည်တော်စည်ပင်သာယာရေး ကော်မတီရန်ပုံငွေ ရငွေလျာထားချက်မှာတော့ အခွန်အကောက်ရငွေကျပ် ၅၄၂.၂၇၈ သန်း၊ ပစ္စည်းများ ရောင်းရငွေနဲ့ ဆောင်ရွက်ပေးမှုအတွက် ရငွေကျပ်သန်းပေါင်း ၂၈,၈၆၅.၉၆၅ သန်းနဲ့ ငွေလုံးငွေရင်းရငွေ ကျပ်သန်းပေါင်း ၁၃၄.၆ သန်း၊ စုစုပေါင်းရငွေလျာထားချက်ကတော့ ၂၉.၄၀၈.၂၃၄ သန်းဖြစ်ပါတယ်။ ဆက်လက်၍ နေပြည်တော်စည်ပင်သာယာရေးကော်မတီရန်ပုံငွေနဲ့ သာမန်အသုံးစရိတ် လျာထား ချက်ကို တင်ပြရမယ်ဆိုရင် လစာ၊ စရိတ်ချီးမြှင့်ငွေကျပ်သန်းပေါင်း ၆,၈၁၈.၃၈၆ သန်း၊ ခရီးစရိတ် ကျပ်သန်းပေါင်း ၂၁.၆၅၂ သန်းနဲ့ ပစ္စည်းများဝယ်ယူခြင်း ဆောင်ရွက်ပေးမှုအတွက် ကုန်ကျစရိတ်နဲ့ လုပ်အားခ ကျပ်သန်းပေါင်း ၁၅,၀၉၀.၄၆၁ သန်း၊ ပြင်ဆင်ထိန်းသိမ်းစရိတ်ကျပ်သန်းပေါင်း ၃,၈၄၅.၃၆ သန်းနဲ့ ပညာရေးနဲ့ လူမှုရေးအသုံးစရိတ် ကျပ်သန်းပေါင်း ၃၃.၄၆၄ သန်း၊ ဧည့်ခံကျွေးမွေးစရိတ် ကျပ်သန်းပေါင်း ၄၇.၇၃၉ သန်း၊ စုစုပေါင်းကျပ်သန်းပေါင်း ၂၅.၈၅၇.၀၆၅ သန်းဖြစ်ပါတယ်။ ဆက်လက်၍ ငွေလုံးငွေရင်းအသုံးစရိတ် လျာထားချက်ကို ဆက်လက်တင်ပြပါ့မယ်။ ငွေလုံးငွေရင်း အသုံးစရိတ်အနေနဲ့တော့ တည်ဆောက်ရေး လုပ်ငန်းများအတွက် ကျပ်သန်းပေါင်း ၂,၁၇၄.၀၁၆ သန်း၊ ပစ္စည်းများဝယ်ယူခြင်းနဲ့ တပ်ဆင်ခြင်းလုပ်ငန်းများအတွက် ကျပ်သန်းပေါင်း ၆၀၀.၅၄၉ သန်းနဲ့ ရုံးသုံး စက်ကိရိယာ၊ ပရိဘောဂနဲ့ ယာဉ်များအတွက် ကျပ်သန်းပေါင်း ၃၁၇.၅ရ သန်း၊ Software ရေးဆွဲရေးအတွက် ကျပ်သန်းပေါင်း ၃၈၃ သန်း၊ စုစုပေါင်း ကျပ်သန်းပေါင်း ၃,၄၇၅.၁၄ သန်းတို့ဖြစ်ပါတယ်။ ဆက်လက်ပြီး နေပြည်တော်စည်ပင်သာယာရေးကော်မတီရဲ့ နိုင်ငံတော်ထောက်ပံ့ငွေ လျာထားချက်နဲ့ ပတ်သက်၍ တင်ပြရမယ်ဆိုရင် ပတ်ဝန်းကျင်ထိန်းသိမ်းရေးနှင့် သန့်ရှင်းရေးလုပ်ငန်းများအတွက် ကျပ်သန်းပေါင်း ၈၀၀၊ လမ်းတံတားလုပ်ငန်းနဲ့ လမ်းမီးဓာတ်အားခများအတွက် ကျပ်သန်းပေါင်း ၂,၃၅၃.၅၃၃ သန်းနဲ့ အဆောက်အအုံထိန်းသိမ်းခြင်းလုပ်ငန်းများအတွက် ကျပ်သန်းပေါင်း ၁,၅၃၀ သန်း၊ ရေနှင့် သန့်ရှင်းမှု လုပ်ငန်းများနဲ့ ရေပေးရေးဓာတ်အားခများအတွက် ကျပ်သန်းပေါင်း ၂,၉၅၂.၆၃၂ သန်းနဲ့ ပန်းဥယျာဉ်လုပ်ငန်း များအတွက် ကျပ်သန်းပေါင်း ၃,၄၀၃.၇၇၀ သန်းဖြစ်ပြီးတော့ လယ်ယာမြေနဲ့ သီးနှံလျော်ကြေးအတွက် ကျပ်သန်း ၁၀၀၊ စုစုပေါင်း ကျပ်သန်းပေါင်း ၁၁,၁၃၉.၉၃၅ သန်း တို့ဖြစ်ပါတယ်။ သို့ဖြစ်ပါ၍ ၂၀၁၇-၂၀၁၈ ဘဏ္ဍာနှစ်၊ လျာထားချက်မှာ နေပြည်တော်စည်ပင်သာယာရေးကော်မတီ ရန်ပုံငွေ ရငွေစုစုပေါင်း ကျပ်သန်းပေါင်း ၂၉,၄၀၈.၂၃၄ သန်း၊ သာမန်အသုံးစရိတ် ကျပ်သန်းပေါင်း ၂၅,၈၅၇.၀၆၅ သန်းနဲ့ ငွေလုံးငွေရင်းအသုံးစရိတ်ကျပ်သန်းပေါင်း ၃,၄၇၅,၀၁၄ သန်းနဲ့ နိုင်ငံတော်ထောက်ပံ့ ငွေတင်ပြငွေ ကျပ်သန်းပေါင်း ၁,၁၃၉.၉၃၅ သန်းကို အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">မြန်မာနိုင်ငံတော်ဗဟိုဘဏ် ရှင်းလင်းတင်ပြဖို့ ဖြစ်ပါတယ်။</speech>
<speech><agency id="36">ဦးစိုးမင်း(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ကိုယ်စားလှယ်တော်ကြီးများ၊ ဧည့်သည်တော်များ စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည်စုံကြပါစေ။ ကျွန်တော်ကတော့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ဦးစိုးမင်း ဖြစ်ပြီးတော့ မြန်မာနိုင်ငံတော်ဗဟိုဘဏ်ရဲ့ ၂၀၁၇-၂၀၁၈ ဘဏ္ဍာနှစ်အတွက် ရငွေသုံးငွေလျာထား ချက်များကို တင်ပြမှဖြစ်ပါတယ်။ မြန်မာနိုင်ငံတော်ဗဟိုဘဏ်ရဲ့ ရငွေများမှာဆိုလို့ရှိရင် သာမန်ရငွေဟာ ကျပ် ၄၉၂.၁၃၉ ဘီလီယံ ဖြစ်ပါတယ်။ အဲဒီရငွေထဲမှာ ကမ္ဘာ့ဘဏ်ချေးငွေကရငွေ ကျပ် ၃.၉၅ရ ဘီလီယံပါဝင်ပါတယ်။ အသုံးစရိတ် မှာတော့ သာမန်အသုံးစရိတ်ဟာ ကျပ် ၃၄၃.၄၂၀ ဘီလီယံ ဖြစ်ပြီးတော့ ကျပ် ၃၄၃.၄၂၀ ဘီလီယံထဲမှာ အဓိကပါဝင်တဲ့ အသုံးစရိတ်တွေကတော့ မြန်မာနိုင်ငံတော်ဗဟိုဘဏ်ဥပဒေ ပုဒ်မ ၂၇၊ ၂၈၊ ၃၀ အရ အသားတင်အမြတ် လက်ကျန်တွေကို နိုင်ငံတော်ကို ထည့်ဝင်ရမှာဖြစ်တဲ့အတွက် နိုင်ငံတော်ကို ထည့်ဝင်ငွေ ကျပ် ၂၁၈.၁၇၃ ဘီလီယံ ပါဝင်ပါတယ်။ ဒါ့အပြင် ငွေစက္ကူ ရိုက်နှိပ်ခ ကျပ် ၆ရ ဘီလီယံ၊ ဘဏ္ဍာငွေ သယ်ဆောင်စရိတ် ကျပ် ၂,၆၈ ဘီလီယံ၊ အပ်နှံငွေအပေါ် အတိုးပေးငွေ ကျပ် ၄၀ ဘီလီယံနဲ့ လစာ၊ လုပ်ခ အခြားအသုံးစရိတ်တွေအတွက် ကျပ် ၁၅.၅၆ရ ဘီလီယံ ပါဝင်ပါတယ်။ ဒီအသုံးစရိတ်ထဲမှာလည်း ကမ္ဘာ့ ဘဏ်ချေးငွေက ရရှိတဲ့ငွေ ၂.၅ ဘီလီယံ အသုံးစရိတ်အနေနဲ့ ပါဝင်ထားတာဖြစ်ပါတယ်။ ငွေလုံးငွေရင်း အသုံးစရိတ်မှာတော့ ငွေလုံးငွေရင်းအသုံးစရိတ် ကျပ် ၂,၆၉ ဘီလီယံ လျာထားပြီးတော့ တည်ဆောက်ရေးလုပ်ငန်းများအတွက် ကျပ် ၀.၇၁၈ ဘီလီယံ၊ ရုံးသုံးစက်ကိရိယာ သုံးမျိုးအတွက် ကျပ် ၀.၀၁၉ ဘီလီယံနဲ့ ရုံးသုံးပရိဘောဂ ၁၉ မျိုးအတွက် ကျပ် ၀.၂၅၉ ဘီလီယံ၊ အခြားရုံးသုံးပစ္စည်းများ အတွက် ကျပ် ၁.၆၅၆ ဘီလီယံ ပါဝင်ပါတယ်။ အဲဒီငွေလုံးငွေရင်းအသုံးစရိတ်ထဲမှာလည်း ကမ္ဘာ့ဘဏ်ချေးငွေ ထဲကရတဲ့ ၁.၄၅ ဘီလီယံ ပါဝင်ပါတယ်။ သို့ဖြစ်ပါ၍ မြန်မာနိုင်ငံတော်ဗဟိုဘဏ်ရဲ့ ၂၀၁၇-၂၀၁၈ ဘဏ္ဍာရေးနှစ်၊ ဘဏ္ဍာငွေအရအသုံး ဆိုင်ရာဥပဒေကြမ်းမှာ တင်ပြထားတဲ့ တင်ပြလျာထားချက်များကို အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဗဟိုအဖွဲ့အစည်းများနဲ့ ပြည်ထောင်စု အဆင့်ဝန်ကြီးဌာနများရဲ့ ရှင်းလင်းတင်ပြခြင်း အစီအစဉ် ပြီးဆုံးပါပြီ။ ၂၀၁ရ - ၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေကြမ်းတို့နဲ့စပ်လျဉ်းပြီး လေ့လာတွေ့ရှိချက် အစီရင်ခံစာများကို သက်ဆိုင်ရာပူးပေါင်းကော်မတီ များက လွှတ်တော်သို့ ်သွင်းနိုင်ရေးအတွက် စိစစ်ရေးပူးပေါင်းအဖွဲ့များအနေနဲ့ သက်ဆိုင်ရာ ဌာန၊ အဖွဲ့အစည်းများနဲ့ တွေ့ဆုံဆွေးနွေးပြီး အဖွဲ့အသီးသီးရဲ့ စိစစ်တွေ့ရှိချက်များကို ၆-၂-၂၀၁ရ ရက် နောက်ဆုံး ထားပြီး ပူးပေါင်းကော်မတီများသို့ ပေးပို့နိုင်ရေး အလေးထားဆောင်ရွက်သွားကြဖို့ လိုအပ်ပါကြောင်း မှာကြား လိုပါတယ်။ လွှတ်တော်ကိုယ်စားလှယ်များတစ်ဦးချင်းအနေနဲ့လည်း မိမိတို့ စိတ်ဝင်စားတဲ့ ဌာန၊ အဖွဲ့အစည်းများရဲ့ စိစစ်ရေးပူးပေါင်းအဖွဲ့များ၊ ဆွေးနွေးပွဲများသို့ ဆက်သွယ်တက်ရောက် ဆွေးနွေးနိုင်ပါကြောင်း အသိပေးအပ် ပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး တတိယနေ့ ရပ်နားကြောင်း နှင့် စတုတ္ထနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ယနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး တတိယနေ့ အစီအစဉ် ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ စတုတ္ထနေ့ကို ၂၀၁ရ ခုနှစ်၊ ဖေဖော်ဝါရီလ ၃ ရက်(သောကြာနေ့) မွန်းလွဲတစ်နာရီခွဲ(၁၃:၃၀် ကျင်းပပြုလုပ်မည်ဖြစ်ကြောင်းနဲ့ ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော်၊ ပြည်သူ့လွှတ်တော်၊ အမျိုးသားလွှတ်တော်တို့ရဲ့ နှစ်ပတ်လည်နေ့ အထိမ်းအမှတ် ဂုဏ်ပြု နေ့လယ်စာစားပွဲ အခမ်းအနားကို ယနေ့မွန်းတည့် ၁၂:ဝဝ နာရီ ထမင်းစား ခန်းမဆောင်ကြီးမှာ ကျင်းပပြုလုပ်မှာ ဖြစ်ပါတယ်။ လွှတ်တော်ကိုယ်စားလှယ်များအားလုံး ၁၁ နာရီ ၄၅ မိနစ် မတိုင်မီ နေရာယူပေးနိုင်ကြဖို့ ပန်ကြားအပ်ပါတယ်။ လက်ရှိဝတ်စုံများအတိုင်း ခေါင်းပေါင်းမပါ တက်ရောက် ကြရန် ဖြစ်ပါတယ်ခင်ဗျား။ အားလုံး ထွက်ခွာနိုင်ကြပါပြီ။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး တတိယနေ့ အစည်းအဝေးကို နံနက် ၁၁:ဝဝ နာရီ ရပ်နားပါသည်။</speech>
</postface>
</transcript>
</doc>
