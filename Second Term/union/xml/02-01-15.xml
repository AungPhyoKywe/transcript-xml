<doc>
<docinfo>
<docno>02-01-15.xml</docno>
<pdf>02-01-15.pdf</pdf>
<term value='02'>ဒုတိယအကြိမ်</term>
<session value='01' />
<sittingday value='15' />
<legislature value='union'>ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၅)ရက်မြောက်နေ့မှတ်တမ်း</title>
<date>၁၃ရရ ခုနှစ်၊ တပေါင်းလပြည့်ကျော် ရ ရက် (၂၀၁၆ ခုနှစ်၊ မတ်လ ၃၀ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပထမပုံမှန်အစည်းအဝေး (၁၅)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များ၊ နိုင်ငံတော်သမ္မတနှင့် ဒုတိယသမ္မတများအဖြစ် ရွေးချယ်တင်မြှောက်ခံထားရသော ပုဂ္ဂိုလ်များ၊ ပြည်ထောင်စု အဆင့်အဖွဲ့အစည်းဝင်များအဖြစ် ခန့်အပ်တာဝန်ပေးရန် ပြည်ထောင်စုလွှတ်တော်က သဘောတူညီပြီး ဖြစ်သော ပုဂ္ဂိုလ်များနဲ့ လာရောက်လေ့လာကြတဲ့ ဧည့်သည်တော်များခင်ဗျား။ ယခီုး ပြည်ထောင်စု သမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေးရဲ့ (၁၅)ရက် မြောက်နေ့ အစီအစဉ် စတင်ပါတော့မယ်။ ယနေ့အစည်းအဝေးသို့ ပြည်သူလူထု ၃၀၀၀ ကျော် လာရောက် လေ့လာလျက်ရှိပါတယ်။ အစည်းအဝေးခန်းမအတွင်း ရောက်ရှိနေကြတဲ့ ပုဂ္ဂိုလ်များအနေနဲ့ လက်ကိုင်ဖုန်း များကို Silent လုပ်ထားပေးကြဖို့နဲ့ အစည်းအဝေးကျင်းပစဉ်အတွင်းမှာ ဓာတ်ပုံရိုက်ကူးခြင်း မပြုကြဖို့ လေးစားစွာ မေတ္တာရပ်ခံအပ်ပါတယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='mc'>လေ့လာရေးစင်မြင့်မှ ပုဂ္ဂိုလ်များအားလုံး မတ်တတ်ရပ်ပေးကြဖို့ လေးစားစွာ တင်ပြအပ်ပါတယ်။</speech>
<speech type='speaker'>အားလုံးမင်္ဂလာပါ။</speech>
<speech type='mc'>အားလုံးထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၅)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေစုစုပေါင်း ၆၅၂ ဦးရှိပြီး ဒီကနေ့အစည်းအဝေးကို ၆၄၆ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၉.၀၈ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၅)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျာ။ ပထမပုံမှန်အစည်းအဝေး (၁၅)ရက်မြောက်နေ့ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အစီအစဉ်အတိုင်း ဆက်လက် ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့်အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type='speaker'>အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကိုမတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id='1157'>ဦးမင်းဦး(အတွင်းရေးမှူး၊ ကိုယ်စားလှယ်စိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ဒီနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ပထမ ပုံမှန်အစည်းအဝေး (၁၅)ရက်မြောက်နေ့ ၃၀-၃-၂၀၁၆ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ပြည်ထောင်စုလွှတ်တော် ကိုယ်စားလှယ် စိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များမှာ- ဒေါ်နန်းထွေးသူ ဖာဆောင်း၊ - ဦးစောထွန်းမြအောင် ဖာပွန်၊ - ဦးစိုင်းငေါင်းဆိုင်ဟိန်း မောက်မယ်နဲ့ - ဦးညီစိန် ရှမ်း-၅ တို့ဖြစ်ကြပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ ၂ ဦးနှင့် ယနေ့ခွင့်ပန်ကြားသူ ၄ ဦး ဖြစ်တဲ့ အတွက် စုစုပေါင်းခွင့်ပန်ကြားသူ ၆ ဦးဖြစ်ပါတယ်။ ခွင့်မဲ့ပျက်ကွက်သူမရှိပါကြောင်းနဲ့ ယနေ့ ခွင့်ပန်ကြားသူ များကို ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာတင်ပြအပ်ပါတယ်ခင်ဗျား။</speech>
<speech type='speaker'>ခွင့်ပန်ကြားသူ အားလုံးကိုခွင့်ပြုပါတယ်။</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၅)ရက်မြောက်နေ့ကို တက်ရောက်ခွင့်ရှိတဲ့ လွှတ်တော် ကိုယ်စားလှယ်ဦးရေ ၆၅၂ ဦး၊ ယခင်က ခွင့်ပြုထားသူ ၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၄ ဦး ဖြစ်တဲ့အတွက် ခွင့်ပြုထားသူစုစုပေါင်း ၆ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type='speaker'>ပြည်ထောင်စုလွှတ်တော်က သဘောတူတဲ့အတွက် လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို ပြည်ထောင်စုလွှတ်တော်ဆိုင်ရာ နည်းဥပဒေ ၄ နည်းဥပဒေခွဲ(ခ) အရ အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value = 'Order'>
<title>နိုင်ငံတော်သမ္မတနှင့် ဒုတိယသမ္မတများအဖြစ် ရွေးချယ်တင်မြှောက်ခံထား ရသူများက ပြည်ထောင်စုလွှတ်တော် နာယက၏ ရှေ့မှောက်၌ ကတိသစ္စာပြုခြင်း</title>
<speech type='speaker'>အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျာ။ ရွေးကောက်ခံ ပြည်သူ့လွှတ်တော်ကိုယ်စားလှယ်များ အစုအဖွဲ့၊ ရွေးကောက်ခံ အမျိုးသားလွှတ်တော် ကိုယ်စားလှယ်များ အစုအဖွဲ့နဲ့ တပ်မတော်သားလွှတ်တော် ကိုယ်စားလှယ်များအစုအဖွဲ့တို့က နိုင်ငံတော် သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ အခန်း(၂)နဲ့ အခန်း(၃)တို့ နဲ့အညီ ဒုတိယသမ္မတတစ်ဦးစီ ရွေးချယ်တင်မြှောက်ခဲ့ကြပါတယ်။ ဆက်လက်ပြီး ၂၀၁၆ ခုနှစ်၊ မတ်လ ၁၅ ရက်နေ့မှာ နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ အခန်း(၄)နဲ့အညီ ပြည်ထောင်စုလွှတ်တော်ကိုယ်စားလှယ် များ အားလုံးပါဝင်တဲ့ သမ္မတရွေးချယ်တင်မြှောက်ရေးအဖွဲ့က နိုင်ငံတော်သမ္မတနဲ့ ဒုတိယသမ္မတများကို ရွေးချယ်တင်မြှောက်ခဲ့ပြီး ဖြစ်ပါတယ်။ နိုင်ငံတော်သမ္မတနဲ့ ဒုတိယသမ္မတများအဖြစ် ရွေးချယ်တင်မြှောက်ခံရတဲ့ ပုဂ္ဂိုလ်များအနေနဲ့ ဖွဲ့စည်းပုံအခြေခံဥပဒေပုဒ်မ ၆၅၊ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၃ရ နဲ့ ပြည်ထောင်စု လွှတ်တော်ဆိုင်ရာ နည်းဥပဒေ ၃၆ တို့နဲ့အညီ နာယကရဲ့ ရှေ့မှောက်မှာ ကတိသစ္စာပြုကြရမှာ ဖြစ်ပါတယ်။ ယခု နိုင်ငံတော်သမ္မတအဖြစ် ရွေးချယ်တင်မြှောက်ခံထားရတဲ့ ဦးထင်ကျော်၊ ဒုတိယသမ္မတများ အဖြစ် ရွေးချယ်တင်မြှောက်ခံထားရတဲ့ ဦးမြင့်ဆွေနဲ့ ဦးဟင်နရီဗန်ထီးယူတို့ကို ကတိသစ္စာပြုဖို့အတွက် စင်မြင့်ပေါ်ရှိ သတ်မှတ်နေရာသို့ ကြွရောက်ပါရန် ဖိတ်ခေါ်ပါတယ်။ (နိုင်ငံတော်သမ္မတအဖြစ် ရွေးချယ်တင်မြှောက်ခံထားရသည့် သမ္မတနှင့် ဒုတိယသမ္မတ ၂ ဦး စင်မြင့်ပေါ်သို့ ကြွရောက်နေရာယူပါသည်။ ကတိသစ္စာကို ကျွန်တော်က တိုင်ပေးတဲ့အခါ နိုင်ငံတော်သမ္မတနဲ့ ဒုတိယသမ္မတများက လိုက်ဆိုဖို့ ဖြစ်ပါတယ်။ ကျွန်ုပ်သည်လို့ စတိုင်ပေးတဲ့မိမိတို့ရဲ့ အမည်နဲ့တွဲပြီးဆိုရန် ဖြစ်ပါတယ်။ အစည်းအဝေးခန်းမအတွင်းမှာရှိတဲ့ ပုဂ္ဂိုလ်များအားလုံး မတ်တတ်ရပ်ပေးဖို့ ဖြစ်ပါတယ်။ """"ကျွန်ုပ် ဦးထင်ကျော်/ ဦးမြင့်ဆွေ ဦးဟင်နရီဗန်ထီးယူသည် ပြည်ထောင်စုသမ္မတမြန်မာနိုင်ငံတော် နှင့် နိုင်ငံသားများအပေါ် သစ္စာစောင့်သိ ရိုသေပြီး ပြည်ထောင်စု မပြိုကွဲရေး၊ တိုင်းရင်းသားစည်းလုံး ညီညွတ်မှု မပြိုကွဲရေး၊ အချုပ်အခြာအာဏာ တည်တံ့ခိုင်မြဲရေးတို့ကို ထာဝစဉ် ဦးထိပ်ပန်ဆင် ဆောင်ရွက် ပါမည်။ ကျွန်ုပ်သည် ဤနိုင်ငံတော် ဖွဲ့စည်းပုံအခြေခံဥပဒေကို ထိန်းသိမ်းစောင့်သိ လိုက်နာရိုသေပြီး နိုင်ငံတော်၏ဥပဒေများကို လိုက်နာကျင့်သုံး ဆောင်ရွက်ပါမည်။ မိမိတာဝန်ဝတ္တရားများကို ဖြောင့်မတ် မှန်ကန်စွာဖြင့် အစွမ်းကုန် ဆောင်ရွက်ပါမည်။ ပြည်ထောင်စုသမ္မတမြန်မာနိုင်ငံတော်တွင် တရားမျှတခြင်း၊ လွတ်လပ်ခြင်းနှင့် ညီမျှခြင်းတည်းဟူသော လောကပါလတရားများ ပိုမိုထွန်းကားရေးအတွက် ဆောင်ရွက် ပါမည်။ ကျွန်ုပ်သည် ပြည်ထောင်စုသမ္မတမြန်မာနိုင်ငံတော် အကျိုးငှာ နိုင်ငံတော်အား မိမိ၏အသက်နှင့် ကိုယ်ကိုအပ်နှင်းသည်ဟု လေးနက်တည်ကြည်စွာ ကြေညာ၍ ကတိသစ္စာပြုသည်။ ကတိသစ္စာပြုခြင်းအစီအစဉ် ပြီးဆုံးပြီဖြစ်ပါတယ်။ နိုင်ငံတော်သမ္မတနဲ့ ဒုတိယသမ္မတများ ပြန်လည် ထွက်ခွာနိုင်ပါပြီ။ နိုင်ငံတော်သမ္မတကြီးနှင့် ဒုတိယသမ္မတများ ပြန်လည်ထွက်ခွာပါသည်။</speech>
<speech type='mc'>အားလုံး ထိုင်နိုင်ကြပါပြီခင်ဗျား။</speech>
<title>အစည်းအဝေးခေတ္တရပ်နားခြင်း</title>
<speech type='speaker'>အစီအစဉ်(၆) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ယခု အစည်းအဝေးကို မိနစ် ၂၀ ခန့် ခေတ္တရပ်နားပါ့မယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အစည်းအဝေးကို ၁၀:၃၅ မိနစ် ပြန်လည်စတင်ပါမယ် ခင်ဗျာ။ အားလုံး ထွက်ခွာနိုင်ကြပါပြီ။</speech>
<title>အစည်းအဝေးပြန်လည်စတင်ခြင်း</title>
<speech type='mc'>လေးစားအပ်ပါသော ပြည်ထောင်စုလွှတ်တော်ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type='mc'>ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုအဆင့်အဖွဲ့အစည်းဝင်များအဖြစ် ခန့်အပ်တာဝန်ပေးအပ်ပြီးဖြစ်သော ပုဂ္ဂိုလ်များက ပြည်ထောင်စုလွှတ်တော် နာယက၏ ရှေ့မှောက်၌ ကတိသစ္စာပြုခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက ပြည်ထောင်စုလွှတ်တော်သို့တင်ပြတဲ့ ပြည်ထောင်စုဝန်ကြီးများအဖြစ် ခန့်အပ်တာဝန်ပေးသင့်တဲ့ ပြည်ထောင်စုဝန်ကြီး ၁၈ ဦးရဲ့ အမည်စာရင်းကို ၂၀၁၆ ခုနှစ်၊ မတ်လ ၂၄ ရက်မှာ ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ သဘောတူ အတည်ပြုခဲ့ပြီး ဖြစ်ပါတယ်။ ဒါ့အပြင် နိုင်ငံတော်သမ္မတအဖြစ် ရွေးချယ်တင်မြှောက်ခံထားရသူက ပြည်ထောင်စုလွှတ်တော်သို့ တင်ပြတဲ့ နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးဥက္ကဋ္ဌနဲ့ အဖွဲ့ဝင်များ၊ ပြည်ထောင်စုရွေးကောက်ပွဲ ကော်မရှင် ဥက္ကဋ္ဌနဲ့ အဖွဲ့ဝင်များကိုလည်း ၂၀၁၆ ခုနှစ်၊ မတ်လ ၂၈ ရက်နေ့မှာ ကျင်းပပြုလုပ်တဲ့ ပြည်ထောင်စု လွှတ်တော်အစည်းအဝေးမှာ သဘောတူ အတည်ပြုခဲ့ပြီး ဖြစ်ပါတယ်။ အထက်ပါ ပြည်ထောင်စုအဆင့်ပုဂ္ဂိုလ်များအတွက် သက်ဆိုင်ရာဌာန၊ အဖွဲ့အစည်းအလိုက် ခန့်အပ် တာဝန်ပေးခြင်းနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ သဝဏ်လွှာ ပေးပို့လာပါတယ်။ ပထမဦးစွာ နိုင်ငံတော်သမ္မတရုံးရဲ့ ၃၀-၃-၂၀၁၆ ရက်စွဲပါကြေညာချက်အမှတ်(၃/၂၀၁၆)ဖြင့် နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌနဲ့ အဖွဲ့ဝင်များအဖြစ် ခန့်အပ်တာဝန်ပေးမှုကို ဖတ်ကြား တင်ပြပါမယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မ ၃၂၇၊ နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးဥပဒေပုဒ်မ ၁၀ တို့နဲ့အညီ နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးဥက္ကဋ္ဌနဲ့ အဖွဲ့ဝင်များအဖြစ် အောက်ပါပုဂ္ဂိုလ်များအား ခန့်အပ်တာဝန်ပေးလိုက်သည်၁။ ဦးမျိုးညွန့် အဖွဲ့ဝင် ၃။ ဦးမြင့်ဝင်း အဖွဲ့ဝင် အဖွဲ့ဝင် အဖွဲ့ဝင် ဦးခင်မောင်ချို ၆။ ဒေါ်ခင်ဌေးကြွယ် အဖွဲ့ဝင် ၇။ ဦးတွာလ်ကျင်ပေါင် ၈။ ဒေါ်လှမျိုးနွယ် ဦးကျော်ဆန်း တို့ဖြစ်ကြပါတယ်။ ဆက်လက်ပြီး နိုင်ငံတော်သမ္မတရုံးရဲ့ ၃၀-၃-၂၀၁၆ ရက်စွဲပါကြေညာချက်အမှတ်(၄/၂၀၁၆)ဖြင့် ပြည်ထောင်စု ရွေးကောက်ပွဲကော်မရှင် ဥက္ကဋ္ဌနဲ့အဖွဲ့ဝင်အဖြစ် ခန့်အပ်တာဝန်ပေးမှုကိုလည်း ဖတ်ကြား တင်ပြပါမယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မ ၃၉၈ ပုဒ်မခွဲ(က)၊ ပြည်ထောင်စု ရွေးကောက်ပွဲကော်မရှင်ဥပဒေပုဒ်မ ၃ တို့နဲ့အညီ ပြည်ထောင်စုရွေးကောက်ပွဲကော်မရှင် ဥက္ကဋ္ဌနဲ့ အဖွဲ့ဝင်များ အဖြစ် အောက်ပါပုဂ္ဂိုလ်များအား ခန့်အပ်တာဝန်ပေးအပ်လိုက်သည်၁။ ဦးလှသိန်း ၊ ဦးအောင်မြင့် အဖွဲ့ဝင် ၃။ အဖွဲ့ဝင် ၄။ ဦးထွန်းခင် ၅။ အဖွဲ့ဝင် တို့ဖြစ်ကြပါတယ်။ ဆက်လက်ပြီး နိုင်ငံတော်သမ္မတရုံးရဲ့ ၃၀-၃-၂၀၁၆ ရက်စွဲပါအမိန့်အမှတ် (၇/၂၀၁၆)ဖြင့် ပြည်ထောင်စု အစိုးရဝန်ကြီးဌာနအလိုက် ပြည်ထောင်စုဝန်ကြီးများ ခန့်အပ်တာဝန်ပေးမှုကို ဖတ်ကြားတင်ပြပါ့မယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မ ၂၃၂၊ ပြည်ထောင်စုအစိုးရအဖွဲ့ ဥပဒေပုဒ်မ ၁၂ တို့နဲ့အညီ အောက်ပါပုဂ္ဂိုလ်များအားယှဉ်တွဲပါ ဝန်ကြီးဌာနအသီးသီးတွင် ပြည်ထောင်စု ဝန်ကြီးများအဖြစ် ခန့်အပ်တာဝန်ပေးအပ်လိုက်သည် ဒေါ်အောင်ဆန်းစုကြည် နိုင်ငံခြားရေးဝန်ကြီးဌာန ပြည်ထောင်စုဝန်ကြီး သမ္မတရုံးဝန်ကြီးဌာန လျှပ်စစ်နှင့် စွမ်းအင်ဝန်ကြီးဌာနနှင့် ပညာရေးဝန်ကြီးဌာန ၂။ ဒုတိယဗိုလ်ချုပ်ကြီးကျော်ဆွေ ပြည်ထဲရေးဝန်ကြီးဌာန ပြည်ထောင်စုဝန်ကြီး ၃။ ဒုတိယဗိုလ်ချုပ်ကြီးစိန်ဝင်း ကာကွယ်ရေးဝန်ကြီးဌာန ပြည်ထောင်စုဝန်ကြီး နယ်စပ်ရေးရာဝန်ကြီးဌာန ပြန်ကြားရေးဝန်ကြီးဌာန သာသနာရေးနှင့် ယဉ်ကျေးမှုဝန်ကြီးဌာန စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန ပို့ဆောင်ရေးနှင့် ဆက်သွယ်ရေးဝန်ကြီးဌာန သယံဇာတနှင့်သဘာဝပတ်ဝန်းကျင်ထိန်းသိမ်းရေးဝန်ကြီးဌာန ဒုတိယဗိုလ်ချုပ်ကြီးရဲအောင် ပြည်ထောင်စုဝန်ကြီး ၅။ ဒေါက်တာဖေမြင့် ပြည်ထောင်စုဝန်ကြီး ၆။ သူရဦးအောင်ကို ပြည်ထောင်စုဝန်ကြီး ၇။ ဒေါက်တာအောင်သူ ပြည်ထောင်စုဝန်ကြီး ၈။ ဦးသန့်စင်မောင် ပြည်ထောင်စုဝန်ကြီး ၉။ ဦးအုန်းဝင်း ပြည်ထောင်စုဝန်ကြီး ၁၀။ ပြည်ထောင်စုဝန်ကြီး ၁၁။ ဦးခင်မောင်ချို ပြည်ထောင်စုဝန်ကြီး ၁၂။ ဒေါက်တာသန်းမြင့် ပြည်ထောင်စုဝန်ကြီး ၁၃။ ဒေါက်တာမြင့်ထွေး ပြည်ထောင်စုဝန်ကြီး ၁၄။ ဦးကျော်ဝင်း ပြည်ထောင်စုဝန်ကြီး ၁၅။ ဦးဝင်းခိုင် ပြည်ထောင်စုဝန်ကြီး ၁၆။ ဒေါက်တာဝင်းမြတ်အေး ပြည်ထောင်စုဝန်ကြီး ၁၇။ ဦးအုန်းမောင် ပြည်ထောင်စုဝန်ကြီး ၁၈။ နိုင်သက်လွင် ပြည်ထောင်စုဝန်ကြီး အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာန စက်မှုဝန်ကြီးဌာန စီးပွားရေးနှင့်ကူးသန်းရောင်းဝယ်ရေးဝန်ကြီးဌာန ကျန်းမာရေးဝန်ကြီးဌာန စီမံကိန်းနှင့် ဘဏ္ဍာရေးဝန်ကြီးဌာန ဆောက်လုပ်ရေးဝန်ကြီးဌာန လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာန ဟိုတယ်နှင့် ခရီးသွားလာရေးဝန်ကြီးဌာန</speech>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ယခု ပြည်ထောင်စု အဆင့်အဖွဲ့အစည်းဝင်များအဖြစ် ခန့်အပ်တာဝန်ပေးပြီးဖြစ်တဲ့ ပုဂ္ဂိုလ်များက ပြည်ထောင်စုလွှတ်တော် ဆိုင်ရာနည်းဥပဒေ ၃၈ နဲ့အညီ နာယက၏ရှေ့မှောက်မှာ ကတိသစ္စာပြုတဲ့ အစီအစဉ် ဆောင်ရွက်မှာ ဖြစ်ပါတယ်။ ပထမဦးစွာ နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးဥက္ကဋ္ဌ အဖြစ် ခန့်အပ်တာဝန်ပေးပြီး ဖြစ်တဲ့ ဦးမျိုးညွန့်နဲ့ ပြည်ထောင်စုရွေးကောက်ပွဲကော်မရှင် ဥက္ကဋ္ဌ အဖြစ် ခန့်အပ်တာဝန်ပေးပြီးဖြစ်တဲ့ ဦးလှသိန်းတို့ နေရာယူဖို့ ဖိတ်ခေါ်ပါတယ်။</speech>
<speech type='speaker'>ဆက်လက်ပြီး ပြည်ထောင်စုဝန်ကြီးများအဖြစ် ခန့်အပ်တာဝန်ပေးပြီးဖြစ်တဲ့ ပုဂ္ဂိုလ်များကို ဖိတ်ခေါ်ပါမယ်။ မိမိအမည်ကိုခေါ်တာနဲ့ တစ်ချိန်တည်း ထွက်ပြီးနေရာယူဖို့ ဖြစ်ပါတယ်။ ဒေါ်အောင်ဆန်းစုကြည်၊ ဒုတိယဗိုလ်ချုပ်ကြီးကျော်ဆွေ၊ ဒုတိယဗိုလ်ချုပ်ကြီးစိန်ဝင်း၊ ဒုတိယဗိုလ်ချုပ်ကြီး ရဲအောင်၊ ဒေါက်တာဖေမြင့်၊ သူရဦးအောင်ကို၊ ဒေါက်တာအောင်သူ၊ ဦးသန့်စင်မောင်၊ ဦးအုန်းဝင်း၊ ဦးသိန်းဆွေ၊ ဦးခင်မောင်ချို၊ ဒေါက်တာသန်းမြင့်၊ ဒေါက်တာမြင့်ထွေး၊ ဦးကျော်ဝင်း၊ ဦးဝင်းခိုင်၊ ဒေါက်တာဝင်းမြတ်အေး၊ ဦးအုန်းမောင်၊ နိုင်သက်လွင်။</speech>
<speech type='speaker'>ဆက်လက်ပြီး နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး အဖွဲ့ဝင်များအဖြစ် ခန့်အပ်တာဝန်ပေးပြီးဖြစ်တဲ့ ဦးညီညီ၊ ဦးမြင့်ဝင်း၊ ဦးမျိုးမြင့်၊ ဦးခင်မောင်ချို၊ ဒေါ်ခင်ဌေးကြွယ်၊ ဦးတွာလ်ကျင်ပေါင်၊ ဒေါ်လှမျိုးနွယ်၊ ဦးကျော်ဆန်းတို့နဲ့ ပြည်ထောင်စုရွေးကောက်ပွဲကော်မရှင် အဖွဲ့ဝင်များ အဖြစ် ခန့်အပ်တာဝန်ပေးပြီးဖြစ်တဲ့ ဦးအောင်မြင့်၊ ဦးစိုးရယ်၊ ဦးထွန်းခင်နဲ့ ဦးလှတင့်တို့ သတ်မှတ်နေရာ များမှာ နေရာယူကြဖို့ ဖြစ်ပါတယ်။ ကတိသစ္စာကို ကျွန်တော်ကတိုင်ပေးတဲ့အခါ ပြည်ထောင်စုအဆင့် အဖွဲ့အစည်းဝင်များက လိုက်ဆိုဖို့ ဖြစ်ပါတယ်။ ကျွန်ုပ်သည်လို့ စ တိုင်ပေးတဲ့မိမိတို့ရဲ့အမည်နဲ့ တွဲပြီးဆိုရန် ဖြစ်ပါတယ်။ အစည်းအဝေးခန်းမအတွင်းမှာရှိတဲ့ ပုဂ္ဂိုလ်များအားလုံး မတ်တတ်ရပ်ပေးဖို့ ဖြစ်ပါတယ်။ ခန်းမအတွင်းရှိ ပုဂ္ဂိုလ်များ မတ်တပ်ရပ်ပေးကြပါသည်။</speech>
<speech type='speaker'>ကတိသစ္စာပြုခြင်းကို စတင်ပါမယ်။ """"ကျွန်ုပ်----- သည် ပြည်ထောင်စုသမ္မတ မြန်မာနိုင်ငံတော်နှင့် နိုင်ငံသားများအပေါ် သစ္စာစောင့်သိ ရိုသေပြီး ပြည်ထောင်စု မပြိုကွဲရေး၊ တိုင်းရင်းသားစည်းလုံးညီညွတ်မှု မပြိုကွဲရေး၊ အချုပ်အခြာအာဏာ တည်တံ့ခိုင်မြဲရေးတို့ကို ထာဝစဉ် ဦးထိပ်ပန်ဆင် ဆောင်ရွက်ပါမည်။ ကျွန်ုပ်သည် ဖွဲ့စည်းပုံအခြေခံဥပဒေနှင့် နိုင်ငံတော်၏တရားဥပဒေများကို ထိန်းသိမ်းစောင့်ရှောက် ပါမည်။ ကျွန်ုပ်ထမ်းဆောင်ရမည့် တာဝန်ဝတ္တရားများကို ဖြောင့်မတ်မှန်ကန်စွာဖြင့် ကိုယ်စွမ်းရှိသရွေ့၊ ဉာဏ်စွမ်းရှိသရွေ့ အစွမ်းကုန်ထမ်းဆောင်ပါမည်ဟု လေးနက်တည်ကြည်စွာ ကြေညာ၍ ကတိသစ္စာပြု ပါသည်။ ပြည်ထောင်စုအဆင့် အဖွဲ့အစည်းဝင်များက ကတိသစ္စာပြုကြပါသည်။</speech>
<speech type='speaker'>ပြည်ထောင်စုအဆင့် အဖွဲ့ဝင်အားလုံး ပြန်လည်နေရာယူနိုင်ပါပြီ။</speech>
<speech type='mc'>အားလုံး ထိုင်နိုင်ကြပါပြီခင်ဗျာ။</speech>
<title>နိုင်ငံတော်သမ္မတ ဦးထင်ကျော်ထံသို့ နိုင်ငံတကာအကြီးအကဲများထံမှ ပေးပို့သည့် ဝမ်းမြောက်ကြောင်း သဝဏ်လွှာများ၊ ကြေညာချက်နှင့် သတင်းထုတ်ပြန်ချက်များကို ပြည်ထောင်စုလွှတ်တော်က မှတ်တမ်းတင်ခြင်း</title>
<speech type='speaker'>အစီအစဉ်(၈) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များ ခင်ဗျား။ ပြည်ထောင်စုသမ္မတမြန်မာနိုင်ငံတော် နိုင်ငံတော်သမ္မတအဖြစ် ရွေးချယ်တင်မြှောက်ပြီးဖြစ်တဲ့ ဦးထင်ကျော်ထံသို့ နိုင်ငံတကာအကြီးအကဲများထံမှ ၂၀၁၆ ခုနှစ်၊ မတ်လ ၂၉ ရက်နေ့အထိ ပေးပို့ရောက်ရှိ ထားတဲ့ ဝမ်းမြောက်ကြောင်း သဝဏ်လွှာများကို တင်ပြပါ့မယ်- တရုတ်ပြည်သူ့သမ္မတနိုင်ငံ သမ္မတ မစ္စတာ ရှီကျင့်ဖျင် (H.E. Mr. Xi Jinping)ထံမှ ၁၇-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ - စင်ကာပူသမ္မတနိုင်ငံ သမ္မတ ဒေါက်တာ တိုနီတန် ကင်ယမ်း (Dr. Tony Tan Keng Yam) နှင့် ဝန်ကြီးချုပ် မစ္စတာလီရှန်လုံး (Mr. Lee Hsien Loong) တို့ထံမှ ၂၂-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ တူရကီသမ္မတနိုင်ငံ သမ္မတ မစ္စတာ ရီဆက် တေယစ် အာဒိုဂန် (Mr. Recep Tayyip Erdogan) ထံမှ ၂၂-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ - အီတလီသမ္မတနိုင်ငံ သမ္မတ မစ္စတာ ဆာဂျီရိုမတ်တရီလာ (H.E. Mr. Sergio Mattarella) ထံမှ ၂၄-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ - ဗီယက်နမ်ဆိုရှယ်လစ်သမ္မတနိုင်ငံ သမ္မတ မစ္စတာကျုံးသန်စန်း(H.E. Mr. Truong Tan Sang)နဲ့ ဝန်ကြီးချုပ် မစ္စတာ ငုယင်တန်ဇွန်း(H.E. Mr. Nguyen Tan Dung)တို့ထံမှ ၂၅-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ ဘင်္ဂလားဒေ့ရ်ပြည်သူ့သမ္မတနိုင်ငံ သမ္မတ မစ္စတာမိုဟာမက် အဗ္ဗဒူလ် ဟာမစ် (H.E. Mr. Mohammand Abdul Hamid) ထံမှ ၂၈-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ မွန်ဂိုလီးယားနိုင်ငံ သမ္မတ မစ္စတာအယ်လ်ဘတ်ခ် ဒေါဂျဲ ဇတ်ခ်ဟီးလ်ယာဒ် (H.E. Mr. Tsakhia Elbegdorj)ထံမှ ၂၈-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ - အက်စ်တိုးနီးယားသမ္မတနိုင်ငံ သမ္မတ မစ္စတာ တိုမာ့ခ် ဟင်းဒရစ်ခ် အီဗက်ခ် (H.E.Mr. Toomas Hendrik Ilves) ထံမှ ၂၈-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ - ရုရှားဖက်ဒရေးရှင်းနိုင်ငံ သမ္မတ မစ္စတာ ဘလာဒီမာ ပူတင် (H.E.Mr. Vladimir V. Putin) ထံမှ ၂၈-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ - ဆွစ်ကွန်ဖက်ဒရေးရှင်းနိုင်ငံ သမ္မတ မစ္စတာဂျိုဟန်း အန်ရှနိုင်းဒါ အာမန်း(န်) (H.E.Mr. Johann N.Schneider-Ammann) ထံမှ၂၈-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက် ကြောင်း သဝဏ်လွှာ၊ - ဆလိုဗက်သမ္မတနိုင်ငံ သမ္မတ မစ္စတာအန်းဒရစ် ကစ္စကာ(H.E.Mr.Andrej Kiska) ထံမှ၂၈-၃၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ - ကမ္ဘောဒီးယားနိုင်ငံ ဝန်ကြီးချုပ် ဆမ်ဒက် အာခါ မိုနာ ဆီနာ ပါတိုင်း တဲ့ချိုဟွန်ဆင် (Samdech Akka Moha Sena Padei Techo HUN SEN)ထံမှ ၂၂-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ ပြည်ထောင်စုသမ္မတဂျာမဏီနိုင်ငံ ဝန်ကြီးချုပ် ဒေါက်တာအိန်ဂျလာ မာကဲလ် (H.E.Dr. Angela Merkel) ထံမှ ၂၄-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ - ဘင်္ဂလားဒေ့ရ်ပြည်သူ့သမ္မတနိုင်ငံ ဝန်ကြီးချုပ် မစ္စစ် ရှိတ် ဟာဆီနာ (H.E.Mrs. Sheikh Hasina) ထံမှ ၂၈-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း သဝဏ်လွှာ၊ - ကုလသမဂ္ဂ အထွေထွေအတွင်းရေးမှူးချုပ် မစ္စတာဘန်ကီမွန်း (Mr. Ban Ki-Moon) ထံမှ ၂၂-၃-၂၀၁၆ ရက်စွဲဖြင့် ပေးပို့လာတဲ့ ဝမ်းမြောက်ကြောင်း ကြေညာချက်နဲ့ - အမေရိကန်နိုင်ငံခြားရေးဝန်ကြီး မစ္စတာဂျွန်ကယ်ရီ (Mr.John Kerry)နှင့် အမေရိကန် ကွန်ဂရက်၊ အောက်လွှတ်တော် နိုင်ငံခြားရေးရာ ကော်မတီ၊ အာရှနှင့် ပစိဖိတ်ရေးရာ ဆပ်ကော်မတီ ဥက္ကဋ္ဌ မစ္စတာ မတ်ဆယ်မွန် (Mr.Matt Salmon)တို့ထံမှ ၂၅-၃-၂၀၁၆ ရက်စွဲဖြင့်ပေးပို့လာတဲ့ သတင်းထုတ်ပြန်ချက် ။ တို့ဖြစ်ပါတယ်။ အဆိုပါ ဝမ်းမြောက်ကြောင်း သဝဏ်လွှာ ၁၆ စောင်ကို ပြည်ထောင်စုလွှတ်တော်ဆိုင်ရာ ၁ပဒေပဒ်မ ၂၁ ပဒ်မခွဲ(ခ)အရ လက်တော်က မတ်တမ်းတင်ကောင်းကသာပါတယ်။</speech>
<title>နိုင်ငံတော်သမ္မတက ပြည်ထောင်စုလွှတ်တော် အစည်းအဝေးသို့ တက်ရောက်၍ မိန့်ခွန်းပြောကြားခြင်း</title>
<speech type='speaker'>ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုသမ္မတ မြန်မာနိုင်ငံတော် နိုင်ငံတော်သမ္မတက ဖွဲ့စည်းပုံ အခြေခံဥပဒေပုဒ်မ ၂၁၀၊ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၅ တို့နဲ့အညီ ပြည်ထောင်စုလွှတ်တော် အစည်းအဝေးတက်ရောက်ပြီး မိန့်ခွန်းပြောကြားမှာ ဖြစ်ပါတယ်။ နိုင်ငံတော်သမ္မတ လွှတ်တော်အစည်းအဝေးခန်းမအတွင်းသို့ ဝင်ရောက်ချိန်နဲ့ ပြန်လည် ထွက်ခွာချိန်များမှာ အစည်းအဝေးခန်းမအတွင်းရှိ ပုဂ္ဂိုလ်အားလုံး မတ်တတ်ရပ် ကြိုဆိုပေးဖို့ ဖြစ်ပါတယ်။ နိုင်ငံတော်သမ္မတ ဦးထင်ကျော် ခင်ဗျား။ ပြည်ထောင်စုလွှတ်တော် အစည်းအဝေးခန်းမအတွင်းသို့ ကြွရောက်ပြီး မိန့်ခွန်းပြောကြားပေးပါရန် ဖိတ်ခေါ်အပ်ပါတယ်။</speech>
<speech type='mc'>နိုင်ငံတော်သမ္မတနဲ့ ဒုတိယသမ္မတများ ကြွရောက်လာပါပြီ။</speech>
<speech type='mc'>အားလုံး ထိုင်နိုင်ကြပါပြီခင်ဗျား။</speech>
<speech type='president'>နိုင်ငံတော်သမ္မတ။ ။လွှတ်တော် နာယကကြီး၊ လွှတ်တော်ကိုယ်စားလှယ်များ၊ တက်ရောက် လာကြသော ဂုဏ်သရေရှိ ဧည့်သည်တော်များနဲ့ နိုင်ငံသူ နိုင်ငံသားများခင်ဗျား။ ဒီပြည်ထောင်စု လွှတ်တော်ကြီးက ကျွန်တော့ကို နိုင်ငံတော်သမ္မတအဖြစ် ရွေးချယ်တင်မြှောက်ခံရတာ အထင်ကရ သမိုင်းဝင် ဖြစ်ရပ်ကြီးတစ်ခုဖြစ်တဲ့အတွက် ကျွန်တော်များစွာ ဂုဏ်ယူဝမ်းမြောက်ကြောင်း ပြောကြားလိုပါတယ်။ နိုင်ငံတော်သမ္မဖြစ်လာတာနဲ့ အညီ ကျွန်တော်က ပြည်ထောင်စုလွှတ်တော်ကို တာဝန်ခံရမယ့်ပုဂ္ဂိုလ် ဖြစ်လာပါတယ်။ ၂၀၁၅ ခုနှစ်၊ နိုဝင်ဘာလ ရွေးကောက်ပွဲ ရလဒ်ကြောင့် ဖြစ်ထွန်းလာတဲ့ ဒုတိယအကြိမ်လွှတ်တော်နဲ့ အစိုးရအဖွဲ့များဟာ ဒေါ်အောင်ဆန်းစုကြည် ခေါင်းဆောင်တဲ့ အမျိုးသားဒီမိုကရေစီအဖွဲ့ချုပ်ရဲ့ မူဝါဒများနဲ့ ကိုက်ညီစွာ ဖွဲ့စည်းထားခြင်း ဖြစ်ပါတယ်။ ယခု အစိုးရသစ်အနေဖြင့် အောက်ပါမူဝါဒများဖြစ်တဲ့ အမျိုးသား ရင်ကြားစေ့ရေး၊ ပြည်တွင်းငြိမ်းချမ်းရေး၊ ဒီမိုကရေစီဖက်ဒရယ်ပြည်ထောင်စု ဖြစ်ပေါ်ရေးကိုရှေးရှုတဲ့ ဖွဲ့စည်းပုံအခြေခံဥပဒေတစ်ခုပေါ်ပေါက်ရေးနဲ့ ပြည်သူလူထုအများစုရဲ့ လူနေမှုဘဝအဆင့်အတန်း တိုးတက် မြင့်မားရေးတို့ကို အကောင်အထည်ဖော်ဆောင်သွားမှာ ဖြစ်ပါတယ်။ လွှတ်တော်နာယကကြီး၊ လွှတ်တော်ကိုယ်စားလှယ်များ၊ တက်ရောက်လာကြသော ဂုဏ်သရေရှိ ဧည့်သည်တော်များနဲ့ နိုင်ငံသူ နိုင်ငံသားများခင်ဗျား။ ဒီနေ့ ဒီလေးနက်စွာ တင်ပြလိုတဲ့ အချက် တစ်ခုရှိပါတယ်။ ဒီအချက်ကတော့ မကြာမီကပဲ ကျွန်တော်ဟာ နိုင်ငံတော်သမ္မတအဖြစ် ကတိသစ္စာပြုခဲ့ပြီး ဖြစ်ပါတယ်။ အဲဒီကတိသစ္စာကို ထိန်းသိမ်းစောင့်ရှောက်ရမယ့် တာဝန်ရှိကြောင်းကိုလည်း အစဉ်သတိချပ် နေမှာ ဖြစ်ပါတယ်။ ဒါ့အပြင် နိုင်ငံတော်နဲ့သင့်တော်မယ့် ဒီမိုကရေစီစံချိန်စံညွှန်းများနဲ့ ကိုက်ညီတဲ့ ဖွဲ့စည်းပုံအခြေခံ ဥပဒေတစ်ရပ် ဖြစ်ပေါ်လာရေးအတွက်လည်း ဆောင်ရွက်ရမယ့်တာဝန် ရှိပါတယ်။ နှစ်ရှည်လများ ပြည်သူ လူထု လိုလားတောင့်တနေတဲ့ ဒီနိုင်ငံရေးရည်မှန်းချက် အကောင်အထည်ပေါ်လာရေးအတွက် စိတ်ရှည် သည်းခံပြီး ဆောင်ရွက်သွားရမှာကိုလည်း သိနားလည်ထားပါတယ်။ နိဂုံးချုပ်အားဖြင့် တင်ပြချင်တာကတော့ ယခုပေါ်ပေါက်လာတဲ့ ပြည်ထောင်စုအစိုးရအဖွဲ့ဟာ ပြည်သူလူထုရဲ့ မျှော်လင့်ချက်များ၊ ဆန္ဒများပြည့်ဝစေရန် မမှိတ်မသုန် ကြိုးပမ်းဆောင်ရွက်သွားမှာ ဖြစ်ကြောင်း အလေးအနက် ပြောကြားလိုခြင်း ဖြစ်ပါတယ်။ နိုင်ငံသူနိုင်ငံသားအားလုံး ချမ်းမြေ့သာယာစွာနဲ့ မိမိတို့ဘဝလမ်းကြောင်းကို ဖြောင့်တန်းစွာ လျှောက်လှမ်းနိုင်ကြပါစေ။ နိုင်ငံတော်သမ္မတ ပြန်လည်ထွက်ခွာပါပြီခင်ဗျား။</speech>
<speech type='mc'>ဖိတ်ကြားထားတဲ့ ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များ ပြန်လည်ထွက်ခွာနိုင်ကြပါပြီခင်ဗျာ။</speech>
<speech type='mc'>အားလုံး ထိုင်နိုင်ကြပါပြီခင်ဗျား။</speech>
<title>နိုင်ငံတော်သမ္မတ၏ မိန့်ခွန်းကို လွှတ်တော်က မှတ်တမ်းတင်ခြင်း</title>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတ ပြောကြား ခဲ့တဲ့ မိန့်ခွန်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(က)နဲ့အညီ လွှတ်တော်က မှတ်တမ်း တင်ကြောင်း ကြေညာပါတယ်။</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၅)ရက်မြောက်နေ့ ရပ်နားကြောင်းနှင့် (၁၆)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type='speaker'>ပြည်ထောင်စုလွှတ်တော်ကိုယ်စားလှယ်များခင်ဗျား။ ပထမပုံမှန်အစည်းအဝေး (၁၅)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ပထမပုံမှန် အစည်းအဝေးရဲ့ (၁၆)ရက်မြောက်နေ့ ကျင်းပပြုလုပ်မည့် နေ့ရက်ကို ထပ်မံအသိပေးမည်ဖြစ်ကြောင်းနဲ့ ယနေ့ အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type='mc'>ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type='mc'>အားလုံးထွက်ခွာနိုင်ကြပါပြီ ခင်ဗျား။ ပထမအကြိမ် ပြည်ထောင်စုလွှတ်တော် ပထမပုံမှန်အစည်းအဝေး (၁၅)ရက်မြောက်နေ့ အစည်းအဝေးကို နံနက် ၁၁:ဝ၅ နာရီ ရပ်နားပါသည်။</speech>
</postface>
</transcript>
</doc>
