<doc>
<docinfo>
<docno>02-04-11.xml</docno>
<pdf>02-04-11.pdf</pdf>
<term value="02">ဒုတိယအကြိမ်</term>
<session value="04" />
<sittingday value="11" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၁)ရက်မြောက်နေ့မှတ်တမ်း</title>
<date value='01-03-2017'>၁၃၇၈ ခုနှစ်၊ တပေါင်းလဆန်း ၄ ရက် (၂၀၁ရ ခုနှစ်၊ မတ်လ ၁ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး(၁၁)ရက်မြောက်နေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေးရဲ့ (၁၁)ရက်မြောက်နေ့ အစီအစဉ်စတင်ပါတော့မယ်။ ယနေ့အစည်းအဝေး အစီအစဉ်မှာ အစီအစဉ်(၅)ဖြစ်တဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနှင့်စပ်လျဉ်း၍ ပူးပေါင်းကော်မတီများက အစီရင်ခံစာများ တင်သွင်းခြင်းအစီအစဉ်ကို (၆)ရက်နေ့သို့ ရွှေ့ဆိုင်းထားပါကြောင်း ကြိုတင်အသိပေးအပ်ပါတယ်ခင်ဗျာ။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၁)ရက်မြောက်နေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၈ရ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၀.၇၃ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေး အထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၁)ရက်မြောက်နေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး (၁၁)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1157">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၁)ရက်မြောက်နေ့ ၁-၃-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးလုံဂျုံဆန်မိုင် ဆွမ်ပရာဘွမ်၊ - ဒေါ်နန်းသန်းသန်းလွင် ဘားအံ၊ - ဦးနေလင်းအောင် မင်းတပ်၊ - ဦးစိုးပိုင်ဌေး - ဒေါက်တာမြင့်သိန်း ညောင်လေးပင်၊ - ဦးအောင်သန်း သဲကုန်း၊ - ဦးဇော်မင်း အုတ်ဖို၊ - ဦးဉာဏ်ထွန်း ဇီးကုန်း၊ - ဦးဖြိုးဇေယျာသော်(ခ) ဇေယျာသော် ဇမ္ဗူသီရိ၊ - ဒေါ်မိကွန်ချမ်း - ဦးစစ်နိုင် မင်းပြား၊ - ဦးမောင်သိန်းခိုင် - ဦးထွန်းမြင့် ဗဟန်း၊ - ဦးစိုင်းသီဟကျော် မိုင်းရယ်၊ - ဦးစိုင်းစန်သိန်း - ဦးစိုင်းထွန်းစိန် မိုင်းပျဉ်း၊ - ဦးခွန်အောင်ကျော် ဟိုပုန်း၊ - ဦးစိုင်းဆိုင်မိုင်း မိုင်းကိုင်၊ - ဦးထွန်းအောင်(ခ) ဦးထွန်းထွန်းဟိန် နောင်ချို၊ - ဦးနောင်နဂျတန် စစ်ကိုင်း-၅၊ - ဦးကိုကိုနိုင် စစ်ကိုင်း-၈၊ - ဦးအောင်ဝင်း တနင်္သာရီ-၁၊ - ဦးအောင်ကြည်ညွန့် မကွေး-၄၊ - ဦးမြမင်းဆွေ - ဦးမြင့်နိုင် ရခိုင်-၅၊ - ဦးမိုင်းအုဏ်းခိုင် - ဦးစခင်ဇော်လင်း ဧရာဝတီ-၂၊ - ဗိုလ်မှူးချုပ်ကျော်ကျော်စိုး တပ်မတော်သား၊ - ဗိုလ်မှူးနေမျိုးကျော် တပ်မတော်သား၊ - ဗိုလ်မှူးမောင်မောင်ငြိမ်း တပ်မတော်သား၊ - ဗိုလ်မှူးဇဝန တပ်မတော်သား နှင့် - ဗိုလ်မှူးဇော်ထွန်း တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂ရ ဦး ရှိပြီး၊ ယနေ့ ခွင့်ပန်ကြားသူ ၃၃ ဦးဖြစ်တဲ့အတွက် စုစုပေါင်းခွင့်ပန်ကြားသူ ၆၀ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၃၃ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၁) ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်ကခွင့်ပြုထားသူ ၂ရ ဦး၊ ယနေ့ခွင့်ပန်ကြား၍ ခွင့်ပြုထားသူ ၃၃ ဦး ဖြစ်တဲ့အတွက် ခွင့်ပြုထားသူစုစုပေါင်း ၆၀ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>၂၀၁ရ -၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်း၏ မူနှင့်အခြေခံ သဘောဆွေးနွေးခြင်းနှင့် စပ်လျဉ်း၍ ပြည်ထောင်စုအဆင့်အဖွဲ့အစည်းဝင် များက ပြန်လည်ရှင်းလင်းဆွေးနွေးခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်း၏ မူနှင့် အခြေခံသဘောအပါအဝင် စီမံကိန်းလုပ်ငန်းများနှင့် စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ ဖတ်ကြားခြင်း၊ လွှတ်တော်ကိုယ်စားလှယ်များရဲ့ မူသဘောဆွေးနွေးခြင်းအပါအဝင် ဥပဒေ၊ နည်းဥပဒေနဲ့ ညီညွတ်တဲ့ ပြင်ဆင်ချက်အဆို တင်သွင်းဆွေးနွေးခြင်းအစီအစဉ်တို့ကို ပြီးခဲ့တဲ့ပြည်ထောင်စုလွှတ်တော် အစည်းအဝေးများမှာ ဆောင်ရွက်ခဲ့ပြီး ဖြစ်ပါတယ်။ ယခုကိုယ်စားလှယ်များရဲ့ မူနဲ့အခြေခံသဘော ဆွေးနွေးချက်များအပေါ် သက်ဆိုင်ရာ ပြည်ထောင်စု အဆင့်အဖွဲ့အစည်းဝင်များက ပြန်လည်ရှင်းလင်း ဆွေးနွေးမှာ ဖြစ်ပါတယ်။ ပထမဦးစွာ သာသနာရေးနှင့် ယဉ်ကျေးမှုဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။ သူရဦးအောင်ကို(ပြည်ထောင်စုဝန်ကြီး၊ သာသနာရေးနှင့် ယဉ်ကျေးမှုဝန်ကြီးဌာန)၊ နာယကကြီးနှင့်တကွ ကိုယ်စားလှယ်တော်ကြီးများ၊ ဧည့်သည်တော်ကြီးများအားလုံး ကိုယ်စိတ်နှစ်ဖြာ ရွှင်လန်း ချမ်းမြေ့ပါစေလို့ ဆုမွန်ပြုပါတယ်။ ၂၀၁ရ ခုနှစ်၊ ဖေဖော်ဝါရီလ ၂ရ ရက်နေ့မှာ ကျင်းပပြုလုပ်တဲ့ ဒုတိယ အကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးမှာ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်း ဥပဒေကြမ်းရဲ့ မူဝါဒနှင့်အခြေခံသဘောနှင့် စပ်လျဉ်းပြီးတော့ လွှတ်တော်ကိုယ်စားလှယ်များရဲ့ ဆွေးနွေး တင်ပြခြင်းအစီအစဉ်မှာ ရှမ်းပြည်နယ်၊ သီပေါမဲဆန္ဒနယ်မှ ဦးစိုင်းသန့်ဇင် ဆွေးနွေးတဲ့ အဆိုပြုချက်ကို ပြန်လည်တင်ပြလိုပါတယ်။ ဆွေးနွေးချက်မှာ သာသနာရေးနှင့် ယဉ်ကျေးမှုဝန်ကြီးဌာန ရည်မှန်းချက် ခေါင်းစဉ် အောက်မှာ စာပိုဒ်ခွဲ(က)ကနေပြီးတော့ (၃)အထိ ၁၃ ပိုဒ် ရှိပါတယ်။ စာမျက်နှာ ၅၅ စာပိုဒ်(ဠ)မှာ တိုင်းရင်းသားများရဲ့ ရိုးရာယဉ်ကျေးမှု ဓလေ့စရိုက်လက္ခဏာများ မှတ်တမ်းတင်သုတေသနပြု ရန်ဆိုတဲ့ ဆိုတဲ့စကားရပ်နဲ့ မှတ်တမ်းတင်သုတေသနပြုရန်ဆိုတဲ့ စကားရပ်ရဲ့နောက်မှာ တိုင်းရင်းသားများရဲ့ ယဉ်ကျေးမှု ဓလေ့စရိုက်လက္ခဏာများ တိုးတက်ဖွံ့ဖြိုးစေရန်အတွက်ဆိုပြီးမှ ဆောင်ရွက်ရန်ဆိုတဲ့ စကားရပ်ကို ထပ်မံ ဖြည့်စွက်လိုပါတယ်လို့ ကျွန်တော်တို့ ဖွဲ့စည်းပုံအခြေခံဥပဒေပုဒ်မ ၂၂ နဲ့အညီ တင်ပြသွားခဲ့ပါတယ်။ နာယကကြီးခင်ဗျား။ သာသနာရေးနှင့် ယဉ်ကျေးမှုဝန်ကြီးဌာနရဲ့ မူလတင်ပြချက်မှာ တိုင်းရင်းသား ဖော်ပြထားပါတယ်။ လွှတ်တော်ကိုယ်စားလှယ်တော်ကြီး ဆွေးနွေးချက်အရ ပြင်ဆင်ဖြည့်စွက်လိုတဲ့ အပိုဒ်ကတော့ တိုင်းရင်းသားတို့၏ ရိုးရာယဉ်ကျေးမှု ဓလေ့စရိုက်လက္ခဏာများ မပျောက်ပျက်စေရေး၊ ဖွံ့ဖြိုးတိုးတက်စေရေးအတွက် သုတေသနပြု စုဆောင်းမှတ်တမ်းတင်ရန်လို့ ဖော်ပြထားပါတယ်။ ဒါနဲ့ပတ်သက်ပြီးတော့မှ ဝန်ကြီးဌာနရဲ့ ရည်မှန်းချက်မှာ တိုင်းရင်းသားတို့ရဲ့ ရိုးရာယဉ်ကျေးမှု ဓလေ့ စရိုက်လက္ခဏာများ၊ ယဉ်ကျေးမှုအမွေအနှစ်များကို ရှာဖွေခြင်း၊ ဖော်ထုတ်ခြင်း၊ ထိန်းသိမ်းခြင်း၊ ပြန့်ပွားအောင် လုပ်ဆောင်ခြင်းလို့ ကျွန်တော်တို့ ရည်မှန်းချက်မှာ ဖော်ပြထားပါတယ်။ သို့ဖြစ်ပါ၍ ရှမ်းပြည်နယ်၊ သီပေါမဲဆန္ဒနယ်မှ ပြည်သူ့လွှတ်တော်ကိုယ်စားလှယ်ရဲ့ ဆွေးနွေးချက်တွင် ဖြည့်စွက်လိုတဲ့ မပျောက်ပျက်စေရေး၊ ဖွံ့ဖြိုးတိုးတက်စေရေး ဆိုတဲ့အချက်ပေါ်မှာ အဓိပ္ပာယ် ပိုမိုလေးနက် စေပြီးတော့မှ ဌာနရဲ့ရည်မှန်းချက်နှင့်လည်းကိုက်ညီမယ့် တိုင်းရင်းသားတို့၏ ရိုးရာယဉ်ကျေးမှု ဓလေ့စရိုက် လက္ခဏာများ မပျောက်ပျက်စေရန်၊ ရှာဖွေဖော်ထုတ် ထိန်းသိမ်းပြန့်ပွားရေးအတွက် သုတေသနပြု စုဆောင်း မှတ်တမ်းတင်ရန်ဟု ပြင်ဆင်သင့်ပါကြောင်း လေးစားစွာ တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဆက်လက်ပြီး အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="25">ဦးသိန်းဆွေ(ပြည်ထောင်စုဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာန)</agency>လေးစားအပ်ပါတဲ့ ပြည်ထောင်စုလွှတ်တော် နာယကကြီးနှင့် လွှတ်တော် ကိုယ်စားလှယ်ကြီးများခင်ဗျား။ မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနက ပြည်ထောင်စုဝန်ကြီး ဦးသိန်းဆွေ ဖြစ်ပါတယ်။ ၂၄ ရက်နေ့က ကျွန်တော်တို့ ၂၀၁၇-၂၀၁၈ ဘဏ္ဍာရေးနှစ်၊ အမျိုးသားစီမံကိန်းဥပဒေကြမ်း မူနဲ့အခြေခံ သဘောအပါအဝင် စီမံကိန်းလုပ်ငန်းများနဲ့စပ်လျဉ်းပြီးတော့မှ ကျွန်တော်တို့ဝန်ကြီးဌာနနဲ့ပတ်သက်တဲ့ မူသဘောကို ဦးကျော်နီနိုင် ရှမ်းပြည်နယ်၊ မဲဆန္ဒနယ်အမှတ်(၁၁)က ဆွေးနွေးခဲ့ပါတယ်။ လွှတ်တော်ကိုယ်စားလှယ်ကြီး ဆွေးနွေးခဲ့တဲ့အချက်ကတော့ ကျွန်တော်တို့ဝန်ကြီးဌာနက နိုင်ငံသားစိစစ်ရေး ကတ်ပြားများအသစ်ပြုလုပ်ခြင်း၊ အဟောင်းများပြန်လည်လဲလှယ်ခြင်း၊ ပျောက်ဆုံးပျက်စီးမှုများအတွက် ပြန်လည်လဲလှယ်ခြင်းများ ဆောင်ရွက်တဲ့နေရာမှာ ဌာနကသတ်မှတ်ထားတဲ့ ဈေးနှုန်းများဟာ ခေတ်ကာလနဲ့ မလျော်ညီတော့တဲ့အတွက် နိုင်ငံတော်ကစိုက်ထုတ်ရတဲ့ငွေ များပြားစွာကုန်ကျနေတဲ့အတွက် ခေတ်ကာလနဲ့ လျော်ညီတဲ့ ငွေကြေးသတ်မှတ်ချက်များ ဆောင်ရွက်ဖို့ ဖော်ဆောင်သင့်ပါတယ်လို့ ဆွေးနွေးထားတာဖြစ်ပါတယ် ခင်ဗျား။ လွှတ်တော်ကိုယ်စားလှယ်ကြီးရဲ့ အဆိုပါဆွေးနွေးချက်နဲ့ပတ်သက်ပြီးတော့မှ ဌာနအနေနဲ့ အထူးပဲ ကျေးဇူးတင်ကြောင်း ပြောကြားလိုပါတယ်။ ကျွန်တော်တို့ ဝန်ကြီးဌာနအနေနဲ့ နိုင်ငံတော်အစိုးရအဖွဲ့ရဲ့ wa:28qmągaze omaĉmscogaozê:) National ELD caTon Smart Card op:o malecossos စနစ်တကျပြောင်းလဲဆောင်ရွက်ဖို့ စီစဉ်ဆောင်ရွက်နေပါတယ်။ လွှတ်တော်ကိုယ်စားလှယ်ကြီးတင်ပြသလိုပဲ အဲဒီဆောင်ရွက်တဲ့အခါမှာ နိုင်ငံတော်ကလည်းပဲ အကုန်အကျများအောင်၊ ပြည်သူများအနေနဲ့လည်းပဲ တတ်နိုင်တဲ့ အနေအထားဖြစ်အောင်၊ ခေတ်စနစ်နဲ့လည်းပဲကိုက်ညီတဲ့ အနေအထားဖြစ်အောင် အဖက်ဖက်က ကျွန်တော်တို့ စဉ်းစားပြီးတော့မှ ဆောင်ရွက်လျက်ရှိပါတယ်။ အဆိုပါလုပ်ငန်းစဉ်များ ဆောင်ရွက်တဲ့ော့ လွှတ်တော်ကိုယ်စားလှယ်ကြီး တင်ပြတဲ့အချက်များကို အလေးအနက်ထားပြီးတော့မှ စဉ်းစားသုံးသပ် အကောင်အထည်ဖော် ဆောင်ရွက်သွားမည်ဖြစ်ကြောင်း နာယကကြီးမှတစ်ဆင့် လေးစားစွာ ဖြေကြားအပ် ပါတယ်ခင်ဗျာ။ ကျေးဇူးအထူးပဲ တင်ရှိပါတယ်။</speech>
<speech type="speaker">စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျာ။ လွှတ်တော် ကိုယ်စားလှယ်ကြီးများရဲ့ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်းအပေါ် မူနှင့်သဘော အခြေခံဆွေးနွေးမှုများနှင့်စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့အပိုင်း ၂ ပိုင်း ဖြင့် ပြန်လည်ရှင်းလင်းတင်ပြ ဆွေးနွေးသွားမှာ ဖြစ်ပါတယ်။ ပထမပိုင်းအနေနဲ့ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်းနှင့်စပ်လျဉ်းပြီး နိုင်ငံတော်ရဲ့ စီးပွားရေးမူဝါဒ (၁၂)ရပ်နှင့်အညီ ဝန်ကြီးဌာနအနေနဲ့ မျှော်မှန်းချက်၊ လုပ်ငန်းတာဝန်၊ ပန်းတိုင် ရည်မှန်းချက်၊ မူဝါဒနှင့် လုပ်ငန်းစဉ်များ ရေးဆွဲတင်ပြခဲ့ပြီး ဖြစ်ပါတယ်။ အဆိုပါ မူဝါဒ၊ ရည်မှန်းချက်နဲ့ လုပ်ငန်းစဉ် တွေနဲ့အညီ ၂၀၁၇-၂၀၁၈ ဘဏ္ဍာနှစ်မှာ စုစုပေါင်း ထုတ်လုပ်မှုတန်ဖိုးကို ပုံမှန်ဈေးနှုန်းအရ လယ်ယာ ကဏ္ဍအနေနဲ့ ကျပ်ဘီလီယံ ၁၁,၉၃၆.၂၆၂ ရည်မှန်းထားရှိပြီး တိုးတက်မှုနှုန်းကို ၄.၂ ရာခိုင်နှုန်း ရရှိရန် ရေးဆွဲထားပါတယ်။ အလားတူသားငါးကဏ္ဍအနေနဲ့ ကျပ်ဘီလီယံ ၆,၉၇၀.၉၀၄ ရည်မှန်းထားပြီးတော့ ရာခိုင်နှုန်းအားဖြင့် ၃.၄ တိုးတက်ရန် ရည်မှန်းချက်ထား အကောင်အထည်ဖော် ဆောင်ရွက်သွားဖို့ ရေးဆွဲ ထားပြီးဖြစ်ပါတယ်။ ဒီနေရာမှာ အကောင်အထည်ဖော်ဆောင်ရွက်မှုမှာ စီမံကိန်းလုပ်ငန်းပေါင်း ၄၂ ခုနဲ့ လုပ်ငန်း ၁၇၀ တို့ကို ဆောင်ရွက်ရန်ဖြစ်ပါတယ်။ လိုအပ်မယ့် ရင်းနှီးမြှုပ်နှံမှုကတော့ ကျပ်ဘီလီယံပေါင်း ၅၉၀ ဖြစ်ပါတယ်။ မူလစီမံကိန်းလုပ်ငန်းအနေနဲ့စပ်လျဉ်းပြီး အကြံပြုချက်၊ ပြင်ဆင်ချက်တွေအရ ကျပ်ဘီလီယံ ၁၁၆.၇၁၅၊ ရာခိုင်နှုန်းအားဖြင့် ၁၉.၈ ရာခိုင်နှုန်းကို လျှော့ချ၍ ကျပ်ဘီလီယံ ၄၇၃.၀၁ ကို စိစစ်ခွင့်ပြုဖို့ တွေ့ရှိရပါတယ်။ ယခင်နှစ်နဲ့ နှိုင်းယှဉ်မယ်ဆိုရင် ၁၃၆.၁၃ရ ကျပ်ဘီလီယံ လျော့နည်းမယ့် အနေအထားဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ် စိစစ်ခွင့်ပြုငွေကျပ် ဘီလီယံ ၄၇၃ ကျော် မှာ ပြည်ပချေးငွေ၊ ထောက်ပံ့ငွေအားလုံး ၃၄၄ သန်းကျော် ကျပ်ဘီလီယံပေါင်း ၃၄၄ ကျော်ပါဝင်သွားပြီးတော့ ပြည်တွင်းသုံးငွေအနေနဲ့က ၁၂၈ ဘီလီယံဖြစ်ပါကြောင်း တင်ပြအပ်ပါတယ်။ စီမံကိန်းမူကြမ်းပါ အကောင်အထည်ဖော်ဆောင်ရွက်ရမယ့် လုပ်ငန်းများနဲ့ စပ်လျဉ်းပြီး ဘဏ္ဍာငွေစိစစ်မှုနဲ့အတူ ယင်းအပေါ်မှာ တည်မှီအကောင်အထည်ဖော် ဆောင်ရွက်ဖို့လျာထားရတဲ့ လုပ်ငန်းစဉ် တွေအရ ကဏ္ဍရဲ့ထုတ်လုပ်မှုတန်ဖိုး GDP နဲ့ ရင်းနှီးမြှုပ်နှံမှုအချိုး ပြောင်းလဲသွားနိုင်တဲ့အခြေအနေနဲ့ ကဏ္ဍ အလိုက် GDP တိုးတက်မှုနှုန်း လိုက်လျောညီထွေ ဖြစ်ပေါ်လာနိုင်မယ့်အခြေအနေ ရှိလာနိုင်မယ်ဖြစ်ကြောင်း သုံးသပ်တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျာ။ ဒုတိယပိုင်းအနေနဲ့ ၂၀၁၇-၂၀၁၈ အမျိုးသားစီမံကိန်းဥပဒေကြမ်းအပေါ် လွှတ်တော်ကိုယ်စားလှယ်ကြီး များက စိစစ်ထောက်ပြအကြံပြု ဆွေးနွေးခဲ့ကြပါတယ်။ ယင်းအပေါ်လည်း ကျေးဇူးတင်ရှိပါကြောင်း ဦးစွာ တင်ပြအပ်ပါတယ်။ လွှတ်တော်ကိုယ်စားလှယ်ကြီးများ ဆွေးနွေးချက်ထဲမှာ ရင်းနှီးမြှုပ်နှံမှု အစီအစဉ်အပိုင်းနဲ့ မူဝါဒလုပ်ငန်းစဉ်အပိုင်း ဆိုပြီးတော့ အပိုင်း ၂ ပိုင်း တွေ့ရပါတယ်။ စီမံကိန်းမူကြမ်းပါ ရင်းနှီးမြှုပ်နှံမှုအစီအစဉ် ပိုင်းနဲ့စပ်လျဉ်းပြီး စစ်ကိုင်းတိုင်းဒေသကြီး၊ ပုလဲမဲဆန္ဒနယ်မှ လွှတ်တော်ကိုယ်စားလှယ် ဒေါ်ခင်စန်းလှိုင် အနေနဲ့ အဓိကအားဖြင့် ဆည်မြောင်းနဲ့ ရေအသုံးချရေးစီမံခန့်ခွဲမှုဦးစီးဌာနမှ အကောင်အထည်ဖော် ဆောင်ရွက်လျက်ရှိတဲ့ မြစ်သာရေလှောင်တမံ ဘက်စုံစီမံကိန်းနဲ့စပ်လျဉ်းပြီး လုပ်ထုံးလုပ်နည်းများနဲ့ ကိုက်ညီစေဖို့ ထောက်ပြဆွေးနွေးခဲ့ခြင်းများ မိမိတို့ဝန်ကြီးဌာနအတွက် လိုအပ်ချက်များ ပြင်ဆင်စေနိုင်မယ့် အခွင့်အရေးများ ရရှိခဲ့တဲ့အတွက် ကျေးဇူးတင်စကား ထပ်မံပြောကြားအပ်ပါတယ်။ မြစ်သာရေလှောင်တမံစီမံကိန်းဟာ ယခုအခါမှာ စီမံကိန်းတစ်ရပ်လုံးရဲ့ ၉၃ ရာခိုင်နှုန်းပြီးစီးထားပြီး ဖြစ်ပါတယ်။ ရေသောက်စနစ်တွေကို ဆက်လက်ဆောင်ရွက်ခြင်းအားဖြင့် စီမံကိန်းရဲ့လျာထားဧက ၁၂၀၀၀ အနက်ကနေ လာမယ့်နှစ်မှာ ၁၀၀၀ ကျော်ကိုစတင် ရေပေးဝေနိုင်မယ့်အခြေအနေရောက်နေပါတယ်။ လျှပ်စစ် ဓာတ်အားထုတ်လုပ်မှုလည်း ရှိနေတာဖြစ်ပါတယ်။ လျှပ်စစ်ကြိုးသွယ်တန်းခြင်းလုပ်ငန်းတွေ ဆက်လက် ဆောင်ရွက်ခြင်းအားဖြင့် ဒေသရဲ့ လျှပ်စစ်လိုအပ်ချက်တွေကို ဖြည့်ဆည်းပေးနိုင်မယ့်အပြင် မဟာဓာတ်အား လိုင်းမှတစ်ဆင့် ချင်းပြည်နယ်၊ ဟားခါင်းအထိ လျှပ်စစ်ဓာတ်အားပေးဝေစမ်းသပ်မှုလည်း ဆောင်ရွက် ထားပြီးဖြစ်ပါတယ်။ သို့ပါသော်လည်းပဲ စီမံကိန်းခန့်မှန်းခြေစာရင်းကို လုပ်ထုံးလုပ်နည်းများနဲ့အညီ အတည်ပြုနိုင်ရေးကို ဆောင်ရွက်ရန် လိုအပ်ချက်ရှိခဲ့တဲ့အလျောက် ပြန်လည်စိစစ်ပြီး၊ လုပ်ငန်းစီမံကိန်း အမြန်အပြီးသတ်စေဖို့အတွက် ၂၀၁၇-၂၀၁၈ ဘဏ္ဍာနှစ်ဖြည့်စွက်ရန်ပုံငွေမှာ ခွင့်ပြုပေးနိုင်ရေး ဆောင်ရွက် သွားခွင့်ပြုပါရန် တင်ပြအပ်ပါတယ်။ ရပ်စောက်မဲဆန္ဒနယ်မှ လွှတ်တော်ကိုယ်စားလှယ် ဦးခင်မောင်မြင့်ရဲ့ ဆွေးနွေးချက်မှာပါရှိတဲ့ ကျေးလက်လမ်းတံတားဖွံ့ဖြိုးရေး မဟာဗျူဟာကို အကောင်အထည်ဖော်ရာမှာ ပထမအဆင့်အနေနဲ့ စံနှုန်းပြည့် ကိုက်ညီတဲ့ မြေသားလမ်းအဖြစ်ဆောင်ရွက်ပြီး ယင်းနောက် လမ်းကိုအဆင့်မြှင့်တင်ခြင်းလုပ်ငန်းများ ဆောင်ရွက်သွားဖို့အကြံပြုချက်ဟာ လျော်ကန်သင့်မြတ်တဲ့ အကြံပြုချက်ဖြစ်တဲ့အတွက် ကျေးဇူးတင်ပါတယ်။ လက်ရှိမှာလည်း ဒေသလိုအပ်ချက်နှင့်အညီ ယင်းအချက်အပေါ်မှာ အခြေခံဆောင်ရွက်လျက်ရှိပါကြောင်း တင်ပြအပ်ပါတယ်။ မဟာဗျူဟာရည်မှန်းချက်အရ ၂၀၃၀ ခုနှစ်မှာ ရာသီမရွေး သွားလာနိုင်တဲ့လမ်းများ ၈၀ ရာခိုင်နှုန်းထိ ပြီးစီးမှုဖြစ်သော်လည်းပဲ လက်ရှိနှုန်းထားအရ ရည်မှန်းချက်အမြန်ရောက်နိုင်ရေးအတွက် ဘဏ္ဍာငွေကြေး တိုးမြှင့်လျာထားခွင့်ပြု၍ အကောင်အထည်ဖော် ဆောင်ရွက်ပေးသင့်ကြောင်းကိုလည်း အကြံပြုထားတဲ့ အလျောက် မိမိတို့ကျေးလက်ဒေသဖွံ့ဖြိုးရေးဦးစီးဌာနအနေနဲ့ နိုင်ငံတကာမိတ်ဖက်အဖွဲ့အစည်း Development Partner များနဲ့ လိုအပ်တဲ့အကူအညီများရရှိရေးကို ကြိုးပမ်းဆောင်ရွက် အကောင်အထည်ဖော်သွားမည် ဖြစ်ပါကြောင်း တင်ပြအပ်ပါတယ်။ လွှတ်တော်ကိုယ်စားလှယ်ကြီး ထောက်ပြဆွေးနွေးထားတဲ့ မူဝါဒပိုင်းဆိုင်ရာဖြစ်တဲ့ ဒေသရှိ ရှိရင်းစွဲ ရေအရင်းအမြစ်တွေအပေါ်မှာအခြေခံပြီး ကျေးလက်ဒေသ သောက်သုံးရေရရှိရေး ဆောင်ရွက်ခြင်းနဲ့ စပ်လျဉ်းပြီးတော့ မိမိတို့ကျေးလက်ဒေသမှာ သန့်ရှင်းတဲ့သောက်သုံးရေ ရရှိရေးလုပ်ငန်းတွေနဲ့ ပတ်သက် ပြီးတော့ အဓိကထား ဆောင်ရွက်ပေးလျက်ရှိပါတယ်။ ဆည်မြောင်းနဲ့ ရေအရင်းအမြစ်အသုံးချမှု စီမံခန့်ခွဲရေး ဦးစီးဌာနအနေနဲ့ စိုက်ပျိုးရေရရှိရေးကို အဓိကဆောင်ရွက်ထားသော်ငြားလည်းပဲ စိုက်ပျိုးရေရရှိတဲ့လုပ်ငန်း တွေဟာ ဒေသခံပြည်သူတွေရဲ့ သောက်သုံးရေဖြည့်ဆည်းပေးနိုင်ရေးကိုလည်း အထောက်အကူပြုလျက်ရှိပါတယ်။ အချို့သောစိုက်ပျိုးရေ ရရှိရေးလုပ်ငန်းများဆိုရင် သန့်ရှင်းတဲ့သောက်သုံးရေ မရနိုင်သော်လည်းပဲ ကျွဲ၊ နွား သောက်သုံးရေများအဖြစ် အသုံးပြုနိုင်မည်ဖြစ်ပါကြောင်း ရှင်းလင်းတင်ပြအပ်ပါတယ်။ ဆက်လက်ပြီး ကချင်ပြည်နယ် မဲဆန္ဒနယ်အမှတ်(၁၁) လွှတ်တော်ကိုယ်စားလှယ် ဦးခွန်ဝင်းသောင်းရဲ့ အမေရိကန်နိုင်ငံက မြန်မာနိုင်ငံအပေါ် စီးပွားရေးပိတ်ဆို့မှုတွေဖယ်ရှားပြီး GSP ခေါ်တဲ့ ပို့ကုန်အထူး အောင်အောက်ကလေးက ကလေး အကောင် ဆွေးနွေးထားပါတယ်။ တိုင်းဒေသကြီး/ ပြည်နယ်မှာရှိတဲ့ ငါးလုပ်ငန်း စခန်းတွေကနေ တီလားဗီးယား ငါးသားပေါင်းကို သဘာဝနည်းနဲ့ သားဖောက်ဖြန့်ဖြူးပေးလျက်ရှိသလို အိမ်နီးချင်းနိုင်ငံတွေကလည်းပဲ ကြီးထွားနှုန်းနဲ့ ရှင်သန်နှုန်းမြင့်မားတဲ့ ငါးမျိုးတွေတင်သွင်းပြီး ထုတ်လုပ်ဖြန့်ဖြူးမှုများ ဆောင်ရွက်ပေး လျက်ရှိကြောင်း တင်ပြအပ်ပါတယ်။ တစ်ဖက်ကလည်း FAO နဲ့ ပူးပေါင်းပြီး မြန်မာနိုင်ငံမှာ တီလားပီးယား သားဖောက်ထုတ်လုပ်ခြင်းနဲ့ အသားတိုးမွေးမြူခြင်း စီမံခန့်ခွဲမှုလုပ်ငန်း တိုးတက်ကောင်းမွန်ခြင်း စီမံကိန်းကို ၂၀၁ရ ကနေ ၂၀၁၈ အထိ ၂၂ လအကြာ အကောင်အထည်ဖော် ဆောင်ရွက်သွားဖို့ စီစဉ်ထားရှိပြီးဖြစ်ပါ ကြောင်း ရှင်းလင်းဖြေကြားအပ်ပါတယ်။ တစ်ဆက်တည်း အမျိုးသားလွှတ်တော် ကိုယ်စားလှယ်ကြီးရဲ့ အကြံပြုထောက်ပြချက်ဖြစ်တဲ့ ရေထွက် ပစ္စည်းကွန်တိန်နာများ ဆယ်မိုနဲလားရောဂါ ပါဝင်တဲ့အတွက် အမေရိကန် FDA ရဲ့ ငြင်းပယ်တဲ့ကိစ္စနဲ့ ပတ်သက်ပြီးတော့ ယင်းနဲ့ စပ်လျဉ်းတဲ့ ကုမ္ပဏီများကိုလည်းပဲ ခေါ်ယူတွေ့ဆုံ ဆွေးနွေးပြီးတော့ ကြီးကြပ်မှု ဆောင်ရွက်ခြင်း၊ မတင်ပို့မီ Pre Export Verrification ဆောင်ရွက်ခြင်းတို့ကိုလည်း အကောင်အထည်ဖော် ပေးလျက်ရှိကြောင်း တင်ပြအပ်ပါတယ်။ ကိုယ်စားလှယ်တော်ကြီးရဲ့ ဆွေးနွေးချက်မှာပါတဲ့ မုံရွာမှာဖြစ်ပွားတဲ့ ကြက်ငှက်တုပ်ကွေးရောဂါ ကိစ္စ၊ တရုတ်နိုင်ငံမှ ကြက်ဥနဲ့ အအေးခဲကြက်သားများ တင်သွင်းတဲ့ကိစ္စ၊ ဝက်နားရွက်ပြာရောဂါ ကာကွယ် ထိန်းချုပ်ရေးကိစ္စ၊ ငါးဖမ်းရေယာဉ်များနှင့် အခွန်အကောက်ရရှိရေးကိစ္စတို့ကို မိမိတို့ဝန်ကြီးဌာန ငါးလုပ်ငန်း ဦးစီးဌာနရဲ့ ဥပဒေ၊ စည်းမျဉ်းစည်းကမ်းများ၊ လုပ်ထုံးလုပ်နည်းများနှင့်အညီ စိစစ်ဆောင်ရွက်လျက် ရှိပါကြောင်း ရှင်းလင်းတင်ပြအပ်ပါတယ်။ ဧရာဝတီတိုင်းဒေသကြီး၊ ကျောင်းကုန်းမဲဆန္ဒနယ် လွှတ်တော်ကိုယ်စားလှယ် ဦးသိန်းထွန်းအနေနဲ့ ကျေးလက်ကုန်ထုတ်လုပ်ငန်းများ၊ တံတားများဖွံ့ဖြိုးရေး မဟာဗျူဟာရေးဆွဲ အကောင်အထည်ဖော်တဲ့ကိစ္စမှာ ကျေးလက်မီးလင်းရေးကို အထူးစီမံချက်တစ်ရပ်အနေနဲ့ နှစ်အလိုက် ရေးဆွဲအကောင်အထည်ဖော်ဖို့ကိစ္စနဲ့ ဧရာဝတီတိုင်းဒေသကြီး ငဝန်ရေကာတာကို နှစ်အလိုက်စီမံချက်ချပြီး အထူးဦးစားပေးအနေနဲ့ ဆောင်ရွက် သင့်ကြောင်းကိစ္စများ ထောက်ပြဆွေးနွေးသွားပါတယ်။ ကျေးလက်ကုန်ထုတ်လုပ်ငန်းများ၊ တံတားများဖွံ့ဖြိုးရေး၊ မဟာဗျူဟာရေးဆွဲ အကောင်အထည်ဖော်တဲ့ ကိစ္စနဲ့စပ်လျဉ်းပြီး ရန်ပုံငွေရရှိမှုအပေါ်မှာ ဒေသရဲ့ အခြေခံ လိုအပ်ချက်များအရ ဦးစားပေးအစီအစဉ်များနဲ့ ချမှတ်ဆောင်ရွက်ပေးလျက်ရှိပါတယ်။ အထက်မှာ တင်ပြခဲ့တဲ့အတိုင်းပဲ ရပ်စောက်မဲဆန္ဒနယ်၊ လွှတ်တော်ကိုယ်စားလှယ် ဦးခင်မောင်မြင့် ဆွေးနွေးရာမှာ ပါရှိခဲ့တဲ့အတိုင်း ၂၀၃၀ မှာ ကျေးလက်လမ်းများရဲ့ ၈၀ ရာခိုင်နှုန်းဟာ ရာသီမရွေးသွားလာနိုင်တဲ့ လမ်းများဖြစ်ရေးအတွက် ရန်ပုံငွေ တိုးမြှင့်ရရှိရေးကို လိုအပ်မှာဖြစ်ကြောင်းလည်း တင်ပြအပ်ပါတယ်။ ကျေးလက်မီးလင်းရေးနဲ့ စပ်လျဉ်းပြီးတော့လည်း ၂၀၃၀ မှာ တစ်နိုင်ငံလုံး လျှပ်စစ်မီးရရှိရေး စီမံကိန်း ကိုလည်း ကမ္ဘာ့ဘဏ်နဲ့ပူးပေါင်းပြီး ရေးဆွဲထားပြီးဖြစ်ပါတယ်။ ကျေးရွာတွေအတွက် မဟာဓာတ်အားလိုင်း ပြင်ပစနစ်ကို ကျေးလက်ဒေသဖွံ့ဖြိုးရေးဦးစီးဌာနက ဆောင်ရွက်သွားမှာ ဖြစ်ပါတယ်။ ပထမ(၅) နှစ်စီမံကိန်းကို ၂၀၁၆-၂၀၁ရ ဘဏ္ဍာရေးနှစ်ကနေ ၂၀၂၀-၂၀၂၁ ဘဏ္ဍာရေးနှစ်အထိ ဆောင်ရွက်ပြီး အိမ်ထောင်စုပေါင်း ၅ သိန်းခန့် လျှပ်စစ်မီးရရှိနိုင်ရေး ဆောင်ရွက်သွားမည်ဖြစ်ပါကြောင်း ရှင်းလင်းတင်ပြအပ်ပါတယ်။ ငဝန်ရေကာတာကို နှစ်အလိုက် စီမံချက်ချပြီး အထူးဦးစားပေးအနေနဲ့ ဆောင်ရွက်သင့်ကြောင်း ဆွေးနွေးချက်ရှိပါတယ်။ ငဝန်ရေကာတာဟာ နှစ်ပေါင်း ၁၄၀ ခန့်ရှိပြီဖြစ်ပါတယ်။ သာမန်ပြုပြင်ထိန်းသိမ်း င် မတက် အသင်း အက်အက် တယ် သမ္မတနိုင်ငံ အထောက်အပံ့နဲ့ ပြုပြင်ဆောင်ရွက်နိုင်ဖို့ ဦးစားပေးအဆိုပြု ညှိနှိုင်းထားပြီးဖြစ်ပါကြောင်းနဲ့ မကြာမီကာလအတွင်း အကောင်အထည်ဖော်နိုင်မည်ဖြစ်ပါကြောင်း တင်ပြအပ်ပါတယ်။ ဆက်လက်ပြီး မကွေးတိုင်းဒေသကြီး၊ မင်းတုန်းမဲဆန္ဒနယ် လွှတ်တော်ကိုယ်စားလှယ် ဒေါ်ခင်သန်းနုရဲ့ ဆွေးနွေးချက်အပေါ် ပြန်လည်ဆွေးနွေးတင်ပြပါမယ်။ ဆည်မြောင်းနဲ့ ရေအသုံးချရေးစီမံခန့်ခွဲရေးဦးစီး ဌာနအနေနဲ့ သရက်ခရိုင်၊ သရက်မြို့မှာ ဆည်မြောင်းဦးစီးအရာရှိရုံး ဖွင့်လှစ်ထားပြီးဖြစ်ပါတယ်။ ယင်းရုံး အနေနဲ့ သရက်၊ ကံမ၊ မင်းလှနဲ့ မင်းတုန်းမြို့နယ်မှာရှိတဲ့ ကျေးရွာဆည်မြောင်းလုပ်ငန်းတွေရဲ့ လုပ်ငန်း တွေမှာ နည်းပညာအပိုင်းနဲ့ ပံ့ပိုးမှုအပိုင်းတွေ ထောက်ပံ့ကူညီ ဆောင်ရွက်ပေးလျက်ရှိပါတယ်။ မင်းတုန်း မြို့နယ်အတွင်းမှာ ဆည်၊ ကန်ပေါင်း (၄၅) ခုရှိပြီး ယင်းတို့ကို ဒေသမှထိန်းသိမ်းထားခြင်း ဖြစ်ပါတယ်။ ရေသောက်ဧရိယာတွေမှာရှိတဲ့ တောင်သူတွေပါဝင်တဲ့ ဆည်ကော်မတီကိုဖွဲ့စည်းပြီး ဆည်ရေပေးခြင်း၊ ထိန်းသိမ်း ခြင်းတို့ကို တာဝန်ယူဆောင်ရွက်ရပါတယ်။ ဌာနမှ ပြုပြင်ပေးပြီးတဲ့ ဆည်၊ ကန်တွေကို သက်ဆိုင်ရာ ကျေးရွာ ဆည်ကော်မတီကို လွှဲပြောင်းပေးပြီး ယင်းကော်မတီက ပုံမှန်ထိန်းသိမ်းခြင်းကို ဆောင်ရွက်ရတဲ့ လုပ်ငန်းစဉ် ဖြစ်ပါကြောင်း ရှင်းလင်းတင်ပြအပ်ပါတယ်။ ရန်ကုန်တိုင်းဒေသကြီး ဆိပ်ကြီးခနောင်တိုမဲဆန္ဒနယ်မှ လွှတ်တော်ကိုယ်စားလှယ် ဦးတင်ထွန်းနိုင်ရဲ ဆည်မြောင်းစနစ်ဖွံ့ဖြိုးရေး လျာထားချက်နှင့်စပ်လျဉ်းပြီး Exim Bank of India ချေးငွေရယူဆောင်ရွက်မှုမှာ ဆည်ရေသောက်စနစ် (၂)ခုနဲ့ ထွန်စက်အစီး ၃၄၀၀ ၀ယ်ယူရန်အတွက် ပြောင်းလဲသွားတဲ့အပေါ် ပြည်သူ့ ကြွေးမြီ စီမံခန့်ခွဲရေးဆိုင်ရာ ဥပဒေနဲ့ ညီ၊ မညီ ပြန်လည်ဆန်းစစ်ရန် လိုအပ်ကြောင်းနဲ့ အတိုင်ပင်ခံစရိတ်နဲ့ စပ်လျဉ်းပြီး ထောက်ပြအကြံပြုဆွေးနွေးခဲ့မှုရှိပါတယ်။ ချေးငွေဆိုင်ရာ နှစ်ဖက်သဘောတူညီမှုကို ဆောင်ရွက်တဲ့အခါမှာ မူလတင်ပြခဲ့တဲ့ ဆည်ရေသောက် စနစ် (၁၈)ခုအနက် ဆည်ရေသောက် (၁၄)ခုနှင့် တူးမြောင်းခေတ်မီပြုပြင်ခြင်း (၂)ခုဟာ ချေးငွေရယူရေး ညှိနှိုင်းမှု လုပ်ငန်းစဉ်ကာလအတွင်း လုပ်ငန်းတွေအမြန်ပြီးစီးရေးအတွက် နိုင်ငံတော်ရဲ့ အစီအစဉ်နဲ့ ဆောင်ရွက် ခဲ့ပြီး ဖြစ်တဲ့အတွက် လယ်ယာကဏ္ဍ စက်မှုလယ်ယာကူးပြောင်းရေးလုပ်ငန်းစဉ်ကို ဦးတည်ဆောင်ရွက် နေတဲ့ မူနဲ့အညီ ဆည်ရေသောက်ဒေသတွေမှာ အကောင်အထည်ဖော်နိုင်ဖို့ရည်ရွယ်၍ ထွန်စက်များဝယ်ယူ ဖြည့်တင်းခြင်းကို စီမံဆောင်ရွက်ခဲ့ခြင်းဖြစ်ပါတယ်။ နှစ်ဖက်သဘောတူညီမှုကို ပြင်ဆင်ရန် လုပ်ထုံးလုပ်နည်း များပါ ဆောင်ရွက်ဆဲဖြစ်ပါတယ်။ ပုဂ္ဂလိကကဏ္ဍကနေ စက်မှုလယ်ယာစနစ်အတွက် လိုအပ်တဲ့ဝန်ဆောင်မှုများ ပေးလျက်ရှိပေမယ့် ကျယ်ပြန့်စွာဆောင်ရွက်နိုင်ဖို့ လိုအပ်ချက်များ ရှိနေပြီဖြစ်ပါတယ်။ လက်ရှိတစ်နိုင်ငံလုံးအားဖြင့် ထွန်စက် အစီးပေါင်း ၄၅၀၀၀ ရှိသည့်အနက် စုစုပေါင်းစိုက်ပျိုးဧရိယာအပေါ်မှာ ထွန်စက်တစ်စီးရဲ့ ကာဘာဖြစ်တဲ့ ဧရိယာ ဧကဟာ ၁၃၀၀ နဲ့ ၁၅၀၀ ကြားရှိပါတယ်။ ဒါကြောင့်မို့လို့ စက်မှုလယ်ယာအနေနဲ့ သက်သာတဲ့ နှုန်းထားနဲ့ ဝန်ဆောင်မှုကိုပေးပြီး ထယ်တစ်လွှာ ၁၃၀၀၀ နှုန်း၊ ထွန်တစ်လွှာ ၁၅၀၀ ကျပ်နှုန်းနဲ့ ဆောင်ရွက် ပေးလျက် ရှိပါတယ်။ အရင်းအနှီးမဲ့ တောင်သူလယ်သမားတွေရဲ့ ထွန်ယက်လုပ်ငန်းတွေမှာ သက်သာတဲ့ နှုန်းထားနဲ့ ဆောင်ရွက်ပေးရန် ရည်ရွယ်ချက်နဲ့ ထွန်စက်အစီး ၃၄၀၀ ၀ယ်ယူရေးကိစ္စကို တင်ပြခဲ့ခြင်း ဖြစ်ပါတယ်။ တစ်ဖက်မှာလည်း နိုင်ငံတော်၏ ရငွေအပိုင်းကို တစ်ဖက်တစ်လမ်းမှ ဖြည့်ဆည်းပေးနိုင်ရေး အတွက် ရည်ရွယ်ဆောင်ရွက်လျက်ရှိခြင်း ဖြစ်ပါတယ်။ သို့သော်ငြားလည်းပဲ Exim Bank of India က ချေးငွေနဲ့စပ်လျဉ်းပြီး နှစ်ဖက်သဘောတူညီချက်ကို ထွန်စက်အစီး ၃၄၀၀ ၀ယ်ယူခြင်းအတွက် လတ်တလော ဘဏ္ဍာငွေစိစစ်လျှော့ချခြင်းကို သဘောတူ လက်ခံပါကြောင်း တင်ပြအပ်ပါတယ်။ စက်မှုလယ်ယာကူးပြောင်းရေးမှာ အထက်မှာတင်ပြခဲ့တဲ့အတိုင်း ဆောင်ရွက်ပေးနိုင်ဖို့အတွက် Project Design ကို လုပ်ထုံးလုပ်နည်းများနှင့်အညီ အတည်ပြု ဆောင်ရွက်ပြီး လာမယ့် ၂၀၁၇-၂၀၁၈ ဘဏ္ဍာရေးနှစ်ရဲ့ ဖြည့်စွက်ရန်ပုံငွေမှာ ခွင့်ပြုပေးနိုင်ရေး တင်ပြဆောင်ရွက် သွားမည်ဖြစ်ပါကြောင်း တင်ပြအပ်ပါတယ်။ အတိုင်ပင်ခံစရိတ်နဲ့ပတ်သက်ပြီး ချေးငွေရယူမှုလုပ်ငန်းအစီအစဉ် ရေးဆွဲခြင်း၊ ချေးငွေစီမံဆောင်ရွက်တဲ့ လုပ်ငန်းတွေအတွက် အပြည်ပြည်ဆိုင်ရာ တင်ဒါလုပ်ထုံးလုပ်နည်းများနှင့်အညီ ခေါ်ယူခြင်း၊ ပစ္စည်းများ တင်သွင်းခြင်း၊ နောက်ဆုံးအကောင်အထည်ဖော် ဆောင်ရွက်ပြီးစီးသည့်လုပ်ငန်းစဉ်များ၊ စီမံခန့်ခွဲမှု များအပေါ်မှာ ချေးငွေပေးတဲ့ Exim Bank of India ရဲ့ လုပ်ထုံးလုပ်နည်းက ထည့်သွင်းပေးရတဲ့ စရိတ်ဖြစ်ပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဧရာဝတီတိုင်းဒေသကြီး ကျိုက်လတ်မဲဆန္ဒနယ် လွှတ်တော်ကိုယ်စားလှယ် ဦးရန်လင်းရဲ့ ဝန်ကြီးဌာနရဲ့ မူဝါဒတွေအနက်ကနေ အစားအစာဘေးအန္တရာယ်ကင်းရှင်းရေးဆိုင်ရာ အချက်အလက်နှင့်စပ်လျဉ်းပြီး ၎င်းနှင့်သက်ဆိုင်သောမူကို ထည့်သွင်းရေးဆွဲသင့်ကြောင်း အကြံပြုတင်ပြတဲ့အတွက် ကျေးဇူးတင်ရှိပါတယ်။ ဝန်ကြီးဌာနရဲ့ ဒုတိယ ကာလတို ၅ နှစ်၊ လယ်ယာကဏ္ဍမူဝါဒနှင့် လုပ်ငန်းစဉ်တွေမှာ Food Safety နဲ့ Food Security အပိုင်း စပ်လျဉ်းပြီး စားနပ်ရိက္ခာဖူလုံမှု၊ အာဟာရပြည့်ဝရေးနဲ့ စားစရာဘေးအန္တရာယ်ကင်းရှင်းရေး၊ တိုးတက်ရေးကို ပန်းတိုင်ထားပြီး စားနပ်ရိက္ခာဖူလုံရေး၊ အာဟာရပြည့်ဝရေးနှင့် အစားအစာဘေးအန္တရာယ်ကင်းရှင်း တိုးတက် စေရေးအချက်ကို ရည်မှန်းချက်မှာ ထည့်သွင်းရေးဆွဲထားပါတယ်။ မြေသြဇာ၊ ပိုးသတ်ဆေး၊ မွေးမြူရေးဆိုင်ရာ ရောဂါကာကွယ်ဆေးများ စနစ်တကျသုံးစွဲနိုင်ရေး အတွက်လည်း လိုအပ်တဲ့ ဥပဒေ၊ နည်းဥပဒေညွှန်ကြားချက်များ ပြဋ္ဌာန်းပေးခြင်းကိုလည်း သွင်းအားစုများ ဆိုင်ရာမူဝါဒမှာ ထည့်သွင်းရေးဆွဲထားပြီးဖြစ်ပါတယ်။ စိုက်ပျိုးမွေးမြူရေးနှင့် ရေထွက်ပစ္စည်းအစားအစာများ၊ ပိုးမွှားရောဂါသန့်စင်စေခြင်း၊ ရောဂါပြန့်ပွားမှုထိန်းချုပ်ခြင်း၊ အရည်အသွေးထိန်းချုပ်ခြင်းတို့နှင့် သက်ဆိုင်တဲ့ လုပ်ငန်းများကိုလည်းပဲ မူဝါဒနှင့် လုပ်ငန်းစဉ်မှာ ထည့်သွင်းဖော်ပြထားပြီး ဖြစ်ပါတယ်။ စိုက်ပျိုးမွေးမြူရေးဆိုင်ရာ အလေ့အကျင့်ကောင်းတွေအနေနဲ့ စိုက်ပျိုးမွေးမြူရေး ထုတ်လုပ်ခြင်းဖြင့် ဘေးအန္တရာယ်ကင်းရှင်းတဲ့ အခြေခံစိုက်ပျိုးမွေးမြူရေးထွက်ကုန်များ ထုတ်လုပ်နိုင်ရေးကိုလည်းပဲ မူဝါဒမှာ ထည့်သွင်းရေးဆွဲထားပါကြောင်း ရှင်းလင်းဖြေကြားအပ်ပါတယ်။ လယ်ယာထွက်ကုန်နှင့် အစားအစာများ ဘေးအန္တရာယ်ကင်းရှင်းရေးနှင့်စပ်လျဉ်းပြီး မိမိတို့ဝန်ကြီးဌာန တစ်ခုတည်းသာမက သက်ဆိုင်ရာ ကျန်းမာရေး၊ စီးပွားကူးသန်း၊ စည်ပင်သာယာရေးကော်မတီ၊ မြန်မာနိုင်ငံစားသုံးသူများ ကာကွယ်ရေးအသင်းအဖွဲ့ စတဲ့ အဖွဲ့အစည်းများ တာဝန်ယူဆောင်ရွက်နေသလို အစားအစာကွင်းဆက်တစ်လျှောက် Supply Change တစ်လျှောက်မှာပါဝင်တဲ့ သွင်းအားစုတင်သွင်းရောင်းချသူတွေ၊ စိုက်ပျိုးထုတ်လုပ်သူတွေ၊ အစားအစာပြုပြင် ထုတ်လုပ်ပံ့ပိုးသူများ၊ ပြုပြင်ထုတ်ပိုးတဲ့ စက်မှုလုပ်ငန်းများ၊ ရောင်းဝယ်ဖောက်ကားသူများအားလုံး ပူးပေါင်းဆောင်ရွက်ဖို့အတွက် စီမံအကောင်အထည်ဖော်လျက်ရှိပါကြောင်း တင်ပြအပ်ပါတယ်။ ရှမ်းပြည်နယ် သီပေါမဲဆန္ဒနယ် လွှတ်တော်ကိုယ်စားလှယ် ဦးစိုင်းသန့်ဇင်ရဲ့ မြေလွတ်၊မြေလပ်နဲ့ မြေရိုင်းများကို လယ်ယာမြေသစ်များ၊ မွေးမြူရေးဇုန်များအဖြစ် ဖော်ထုတ်လုပ်ကိုင်နိုင်ရေးဆိုသည့် စကားရပ်မှာ ဆွေးနွေးတင်ပြခြင်းနှင့်စပ်လျဉ်းပြီး စကားရပ်ဖြည့်စွက်မှုကို ဆောင်ရွက်သွားမည်ဖြစ်ပါကြောင်း ရှင်းလင်း တင်ပြအပ်ပါတယ်။ နိဂုံးချုပ်အားဖြင့် ဝန်ကြီးဌာနအနေနဲ့ သတ်မှတ်ဘဏ္ဍာရေးနှစ်အတွင်း ဘဏ္ဍာငွေခွင့်ပြု စိစစ်ချက်နဲ့ အတူ စီမံကိန်းလုပ်ငန်းများ လျာထားချက်ြီးစီးအောင်မြင်အောင် ကြပ်မတ်အကောင်အထည်ဖော် ဆောင်ရွက်သွားမည်ဖြစ်ပါကြောင်း တင်ပြရင်းနိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြန်လည်ရှင်းလင်း ဆွေးနွေးတဲ့ ပြည်ထောင်စုအဆင့် အဖွဲ့ အစည်းဝင်များ မိမိအစီအစဉ်ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
<speech type="speaker">ပို့ဆောင်ရေးနှင့် ဆက်သွယ်ရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="31">ဦးကျော်မျိုး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌနှင့် လွှတ်တော်ကိုယ်စားလှယ် ကြီးများအားလုံး၊ ပြည်ထောင်စုဝန်ကြီးများ၊ ဒုတိယဝန်ကြီးများနှင့် ဧည့်သည်တော်များအားလုံး မင်္ဂလာ အပေါင်းနှင့် ပြည့်စုံကြပါစေကြောင်း ဆုမွန်ကောင်းတောင်းအပ်ပါတယ်။ ၂၀၁၇-၂၀၁၈ ဘဏ္ဍာရေးနှစ်၊ အမျိုးသားစီမံကိန်းဥပဒေကြမ်းရဲ့ မူနဲ့အခြေခံသဘောအပါအဝင် စီမံကိန်းလုပ်ငန်းများနှင့် စပ်လျဉ်း၍ ဒုတိယအကြိမ်ပြည်ထောင်စုလွှတ်တော် စတုတ္ထပုံမှန်အစည်းအဝေး ဒသမနေ့မှာ ပို့ဆောင်ရေးနှင့်ဆက်သွယ်ရေးကဏ္ဍအပေါ် လွှတ်တော်ကိုယ်စားလှယ်ကြီးများ၏ ဆွေးနွေးချက် များအပေါ် ပို့ဆောင်ရေးနှင့်ဆက်သွယ်ရေးဝန်ကြီးဌာန ဒုတိယဝန်ကြီး ကျွန်တော် ဦးကျော်မျိုးက ပြန်လည် ရှင်းလင်း တင်ပြသွားမှာဖြစ်ပါတယ်။ ရှေးဦးစွာ လွိုင်လင်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးခင်မောင်သီက လိုင်စင်မရှိတဲ့ မော်တော်ယာဉ်များကို လိုင်စင်များရရှိနိုင်အောင် လျှော့ပေါ့စဉ်းစားပြီးတော့မှ ဆောင်ရွက်ပေးနိုင်ပါရန်နှင့် နောင်အခါမှာလည်း ထပ်မံဝင်ရောက်မယ့်လိုင်စင်မဲ့ယာဉ်များ ထပ်မံဝင်ရောက်မှုမရှိစေရန်အတွက် ဆောင်ရွက် သင့်ပါကြောင်း ဆွေးနွေးတင်ပြခဲ့ပါတယ်။ လိုင်စင်မရှိတဲ့မော်တော်ယာဉ်များကိုလည်း လိုင်စင်များရရှိရေးနဲ့စပ်လျဉ်းပြီးတော့ ပြည်တွင်းအခွန်များ ဦးစီးဌာန၊ အထွေထွေအုပ်ချုပ်ရေးဦးစီးဌာန၊ မြန်မာနိုင်ငံရဲတပ်ဖွဲ့၊ အကောက်ခွန်ဦးစီးဌာနနဲ့ ကုန်လမ်း ပို့ဆောင်ရေးညွှန်ကြားမှုဦးစီးဌာနတို့မှ ကိုယ်စားလှယ်များပါဝင်တဲ့ ပူးပေါင်းအဖွဲ့နဲ့ စစ်ဆေးပြီးတော့ ၁၆-၇-၂၀၁၀ မှ ၂၂-၉-၂၀၁၀ အထိ ယာဉ်ပေါင်း ၆၂၂၆ စီးကို ယာဉ်ကာလတန်ဖိုးရဲ့ ၈၅ ရာခိုင်နှုန်းကို ပေးဆောင်စေပြီး တရားဝင်ယာဉ်အဖြစ် မှတ်ပုံတင်ပေးခဲ့ပြီဖြစ်ပါတယ်။ အဲဒီလိုဆောင်ရွက်ပေးခဲ့ရခြင်းဟာ အဲဒီာ်တော်ယာဉ်တင်သွင်းခြင်းများကို ကန့်သတ်ထားခဲ့ခြင်းကြောင့် ဖြစ်ပါတယ်။ ယာဉ်အို၊ ယာဉ်ဟောင်းအပ်နှံ၍ ယာဉ်တင်သွင်းခွင့်ပြုသည့် အစီအစဉ်ကို ၁၉-၉-၂၀၁၁ ခုနှစ်တွင်လည်းကောင်း၊ လူပုဂ္ဂိုလ်တစ်ဦးချင်းအလိုက် ယာဉ်တင်သွင်းခွင့်ပြုသည့် အစီအစဉ်ကို ၇-၅-၂၀၁၂ ခုနှစ်တွင်လည်းကောင်း စတင်ဖြေလျှော့ခဲ့ပြီးဖြစ်သဖြင့် လက်ရှိအခြေအနေတွင် တရားမဝင်လိုင်စင်မဲ့ယာဉ်များကို တရားဝင် လိုင်စင် ရရှိအောင် ဆောင်ရွက်ပေးမည်ဆိုပါက တရားဝင်တင်သွင်းလာသော ယာဉ်ပိုင်ရှင်များမှာ နစ်နာမှုရှိသဖြင့် မကျေနပ်ခြင်းများကြောင့် မလိုလားအပ်သော ပြဿနာများဖြစ်ပေါ်လာနိုင်ခြင်း၊ တရားမဝင်တင်သွင်းမှုကို အားပေးရာရောက်စေမည်ဖြစ်ခြင်း စသည်တို့ကြောင့် လိုင်စင်မရှိတဲ့ မော်တော်ယာဉ်များကို လိုင်စင်များ ရရှိအောင် လျှော့ပေါ့စဉ်းစားပြီး ဆောင်ရွက်ပေးရန် အစီအစဉ်မရှိပါကြောင်း ရှင်းလင်းတင်ပြအပ်ပါတယ်။ ပြည်တွင်းမှာရောက်ရှိနေတဲ့ တရားမဝင်လိုင်စင်မဲ့ယာဉ်များကို သက်ဆိုင်ရာပြည်နယ်/ တိုင်းဒေသကြီး အစိုးရများ၏ ကြီးကြပ်မှုဖြင့် မြန်မာနိုင်ငံရဲတပ်ဖွဲ့၊ ဒေသဆိုင်ရာအုပ်ချုပ်ရေး တာဝန်ရှိအဖွဲ့အစည်းများ ပူးပေါင်းပြီးတော့ စီမံချက်များချမှတ်ကာ ရှောင်တခင်စစ်ဆေးခြင်း၊ ဖမ်းဆီးအရေးယူခြင်းများဖြင့် ထိထိ ရောက်ရောက်ဆောင်ရွက်ခြင်းနဲ့ နယ်စပ်ဒေသဝင်ပေါက်များမှာ ထပ်မံ၍ ဝင်ရောက်မလာနိုင်ရန် ဌာနစုံပူးပေါင်း အဖွဲ့များဖွဲ့စည်းတာဝန်ပေးလျက် တင်းကြပ်စွာ တားမြစ်ပိတ်ဆို့ဖမ်းဆီးခြင်းတို့ကို စနစ်တကျ ဆောင်ရွက် သွားရမည်ဖြစ်ပါကြောင်း ရှင်းလင်းဖြေကြားအပ်ပါတယ်။ မော်တော်ယာဉ် ယာဉ်အို၊ ယာဉ်ဟောင်းအပ်နှံခြင်း အစီအစဉ်များနဲ့ နိုင်ငံရပ်ခြားမှ မော်တော်ယာဉ် များ တင်သွင်းခြင်းကိစ္စများကိုလည်း မူဝါဒ၊ ရည်မှန်းချက်၊ လုပ်ငန်းစဉ်များမှာ ထည့်သွင်းသင့်ပါကြောင်း လွှတ်တော်ကိုယ်စားလှယ်ကြီးရဲ့ ဆွေးနွေးတင်ပြချက်နဲ့စပ်လျဉ်း၍ ယာဉ်အို၊ ယာဉ်ဟောင်းအပ်နှံခြင်းနဲ့ နိုင်ငံရပ်ခြားမှ မော်တော်ယာဉ်များ တင်သွင်းခြင်းကို စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ စီမံကိန်းနဲ့ ဘဏ္ဍာရေးဝန်ကြီးဌာန၊ စက်မှုဝန်ကြီးဌာနနဲ့ ပို့ဆောင်ရေးနှင့် ဆက်သွယ်ရေးဝန်ကြီးဌာနတို့မှ တာဝန်ရှိသူများပါဝင်တဲ့ မော်တော်ယာဉ်တင်သွင်းခွင့်ဆိုင်ရာ လုပ်ငန်းများကြီးကြပ်ရေးကော်မတီက မူဝါဒများ ချမှတ်ဆောင်ရွက်လျက်ရှိပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဆက်လက်၍ ဒက္ခိဏသီရိ မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသန့်ဇင်ထွန်းရဲ့ မြန်မာ့သင်္ဘောကျင်းလုပ်ငန်းဖွံ့ဖြိုးတိုးတက်ရေး အတွက် နိုင်ငံတကာနဲ့ပူးပေါင်းဆောင်ရွက်ရေးနဲ့ စပ်လျဉ်းပြီးတော့ ဆွေးနွေးအကြံပြုချက်အပေါ် ရှင်းလင်း တင်ပြရလျှင် သင်္ဘောကျင်းများအဆင့်မြှင့်တင်ရေးအတွက် မြန်မာ့သင်္ဘောကျင်းလုပ်ငန်းနှင့် ဗီယက်နမ်နိုင်ငံ Dong A Shipbuilding Industry JSC တို့ပူးပေါင်း၍ မြန်မာနိုင်ငံရင်းနှီးမြှုပ်နှံမှုကော်မရှင် ခွင့်ပြုမိန့်ဖြင့် Myanmar Shipyards - Dong A Joint Venture Company Limited opsoosê caoségocques ရှိရာ ယခုရေယာဉ်သစ် ၉ စီး တည်ဆောက်ပြီးစီးပြီး ဖြစ်ပါတယ်။ ဆက်လက်ပြီးတော့ တန်ချိန် ၇၀၀၀ အထိ ရေယာဉ်တည်ဆောက်ကာ တိုက်ရိုက်လွန်းချနိုင်တဲ့ Ship Building Yard တည်ဆောက်လျက် ရှိပြီး ၆၀ ရာခိုင်နှုန်း ပြီးစီးနေပြီဖြစ်ပါကြောင်း တင်ပြအပ်ပါတယ်။ အလားတူ ပြည်တွင်းရေကြောင်းပို့ဆောင်ရေးပိုင် ဒလသင်္ဘောကျင်းအဆင့်မြှင့်တင်နိုင်ရန် ဂျပန် နိုင်ငံနှင့် တရုတ်နိုင်ငံတို့၏ အကူအညီအထောက်အပံ့များ ရရှိရေးအတွက် စီမံကိန်းအဆိုပြုလွှာများ အသီးသီး ပေးပို့ထားပြီးဖြစ်ကြောင်း တင်ပြအပ်ပါတယ်။ လွှတ်တော်ကိုယ်စားလှယ်ကြီးရဲ့ နိုင်ငံတကာသင်္ဘောလိုင်းများမှာ မြန်မာသင်္ဘောသားများ အလုပ် အကိုင်အခွင့်အလမ်း ပိုမိုရရှိရေးဆောင်ရွက်ပေးရန် အကြံပြုဆွေးနွေးချက်နဲ့စပ်လျဉ်းပြီးတော့ မြန်မာနိုင်ငံသည် အပြည်ပြည်ဆိုင်ရာရေကြောင်းအဖွဲ့ချုပ်(IMO)၏ အဖွဲ့ဝင်နိုင်ငံ တစ်နိုင်ငံဖြစ်သည့် အားလျော်စွာ သင်္ဘောသား qp:cynęwem:69:3@op IMO STCW Convention o Domoprondgoscq:00:1 Convention ပါပြဋ္ဌာန်းချက်များကို လိုက်နာအကောင်အထည်ဖော် ဆောင်ရွက်ရပြီး IMO မှထုတ်ပြန် ထားသော White List တွင် မြန်မာနိုင်ငံပါဝင်နေမှသာ မြန်မာနိုင်ငံ သင်္ဘောသားများသည် နိုင်ငံခြား သင်္ဘောများတွင်အလုပ်အကိုင် အခွင့်အလမ်းတိုးတက်ရရှိမည်ဖြစ်၍ ရေကြောင်းပို့ဆောင်ရေးညွှန်ကြားမှု ဦးစီးဌာနအနေဖြင့် White List တွင် မြန်မာနိုင်ငံပါဝင်ရေးအတွက် အစဉ်တစိုက် ကြိုးပမ်းဆောင်ရွက် ပေးလျက်ရှိကြောင်း တင်ပြအပ်ပါတယ်။ အပြည်ပြည်ဆိုင်ရာအလုပ်သမားအဖွဲ့(ILO)၏ MaritimeLabour Convention 2006 (MLC2006) အရ မြန်မာသင်္ဘောသားများ နိုင်ငံခြားသင်္ဘောများတွင် သွားရောက်တာဝန် ထမ်းဆောင်နိုင်ရန်အတွက် သင်္ဘောသားများအတွက် အလုပ်အကိုင်ရှာဖွေရေးနှင့် နေရာချထားရေးဝန်ဆောင်မှုလုပ်ငန်း(SRPS) လိုင်စင်ရရှိသောကုမ္ပဏီများ ရှိရမည်ဖြစ်ပါတယ်။ သို့ဖြစ်၍ ရေကြောင်းပို့ဆောင်ရေးညွှန်ကြားမှုဦးစီးဌာန အနေနဲ့ SRPS လိုင်စင် စိစစ်ထုတ်ပေးလျက်ရှိရာ လိုင်စင်ရကုမ္ပဏီ ၁၅၈ ခုမှတစ်ဆင့် မြန်မာသင်္ဘောသားများ အလုပ်အကိုင်အခွင့်အလမ်းပိုမိုရရှိရေးအတွက် ဆောင်ရွက်ပေးလျက်ရှိကြောင်း တင်ပြအပ်ပါတယ်။ အဲဒီအပြင် ရေကြောင်းပို့ဆောင်ရေး ညွှန်ကြားမှုဦးစီးဌာနအနေဖြင့် နိုင်ငံ ၂ရ နိုင်ငံနဲ့ သင်္ဘောသားကျွမ်းကျင်လက်မှတ် များ အပြန်အလှန်အသိအမှတ်ပြုရေးဆိုင်ရာ စာချုပ်များချုပ်ဆိုထားပြီး သင်္ဘောသားများရဲ့ အလုပ်အကိုင် အခွင့်အလမ်းတိုးတက်ရန် ဆောင်ရွက်ပေးလျက်ရှိကြောင်းတင်ပြအပ်ပါတယ်။ လွှတ်တော်ကိုယ်စားလှယ်များ၏ လိုအပ်သော သက်မွေးပညာသင်တန်းကျောင်းများကို သင်္ဘောကျင်း များတွင် တိုးချဲ့ဖွင့်လှစ်သင့်ကြောင်း ဆွေးနွေးအကြံပြုချက်နှင့်စပ်လျဉ်းပြီးတော့ ယခင်က သင်္ဘောကျင်းများတွင် သင်္ဘောသားများအတွက် လုပ်ငန်းခွင်လက်တွေ့ အတွေ့အကြုံများရရှိရေး စီစဉ်ပေးခဲ့သော်လည်း အထက်က တင်ပြခဲ့တဲ့ IMO ရဲ့ STCW Convention ပါသတ်မှတ်ချက်များအရ ယခုအခါ မြန်မာသင်္ဘောသားများ အရည်အသွေးမြင့်မားစေရေးအတွက် မြန်မာနိုင်ငံကုန်သွယ်ရေကြောင်းကောလိပ်၊ မြန်မာနိုင်ငံရေကြောင်းပညာ တက္ကသိုလ်တို့အပြင် အသိအမှတ်ပြုပုဂ္ဂလိက ရေကြောင်းဘက်ဆိုင်ရာ သင်တန်းကျောင်းများကိုလည်း ဖွင့်လှစ် ဆောင်ရွက်စေလျက်ရှိကြောင်း ရှင်းလင်းတင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဆက်လက်၍ ရခိုင်ပြည်နယ် မဲဆန္ဒနယ်အမှတ်(၄) အမျိုးသားလွှတ်တော်ကိုယ်စားလှယ် ဦးကျော်ကျော်ရဲ့ မြောက်ဦးလေဆိပ်နဲ့ပတ်သတ်တဲ့ ဆွေးနွေးချက်များနဲ့စပ်လျဉ်းပြီးတော့ ရှင်းလင်းတင်ပြရရင် မြောက်ဦးလေယာဉ်ကွင်း စီမံကိန်းဆောင်ရွက်ရန် ရခိုင်ပြည်နယ်အစိုးရအဖွဲ့ရုံး၊ အထွေထွေအုပ်ချုပ်ရေးဦးစီးဌာနနဲ့ လေကြောင်းပို့ဆောင်ရေးညွှန်ကြားမှု ဦးစီးဌာနတို့မှ တာဝန်ရှိသူများက ၂၀၁၅ ခုနှစ်၊ ဇွန်လမှာ ကွင်းဆင်းတိုင်းတာမှု ဆောင်ရွက်ခဲ့ပြီး လေကြောင်း ပို့ဆောင်ရေးညွှန်ကြားမှုဦးစီးဌာနအနေဖြင့် ၂၀၁၅-၂၀၁၆ ဘဏ္ဍာရေးနှစ်မှာ အကြို အင်ဂျင်နီယာလုပ်ငန်း များဆောင်ရွက်ရန်ကျပ်သန်း ၂၀၀ လျာထားခဲ့ပါတယ်။ မြောက်ဦးလေယာဉ်ကွင်း တည်ဆောက်ရေးစီမံကိန်း ဆောင်ရွက်ရန် ရခိုင်ပြည်နယ်အစိုးရက တင်ဒါခေါ်ယူဆောင်ရွက်ခဲ့ပြီး တင်ဒါအောင်မြင်သည့် ကုမ္ပဏီမှ ရခိုင်ပြည်နယ်အစိုးရရဲ့ ၂၀၁၅-၂၀၁၆ ခု ဘဏ္ဍာရေးနှစ် ခွင့်ပြုရန်ပုံငွေကျပ်သန်း ၂,၀၀၀ ဖြင့် လည်းကောင်း၊ ၂၀၁၆-၂၀၁ရ ခုဘဏ္ဍာရေးနှစ် ခွင့်ပြု ရန်ပုံငွေကျပ်သန်း ၂,၀၀၀ ဖြင့်လည်းကောင်း လုပ်ငန်းများဆောင်ရွက် ခဲ့ရာတွင် လေကြောင်းပို့ဆောင်ရေး ညွှန်ကြားမှုဦးစီးဌာနအနေနဲ့ ရခိုင်ပြည်နယ်အစိုးရအဖွဲ့၏ လေယာဉ် ပြေးလမ်း တည်ဆောက်ရေးကြီးကြပ်မှုကော်မတီကို နည်းပညာပိုင်းဆိုင်ရာ ပံ့ပိုးကူညီမှုများ ဆောင်ရွက်ပေး ခဲ့ပါတယ်။ သို့ဖြစ်၍ ပို့ဆောင်ရေးနှင့် ဆက်သွယ်ရေးဝန်ကြီးဌာနအနေနဲ့ မြောက်ဦးလေယာဉ်ကွင်း တည်ဆောက်ရေးအတွက် ပြီးခဲ့သည့် ဘဏ္ဍာရေးနှစ်များတွင် ရန်ပုံငွေလျာထားခဲ့ခြင်းမရှိသည့်အပြင် ဒုတိယ ၅ နှစ်စီမံကိန်းတွင်လည်း ထည့်သွင်းလျာထားခြင်းမရှိပါကြောင်း ရှင်းလင်းတင်ပြအပ်ပါတယ်။ ပို့ဆောင်ရေးနှင့်ဆက်သွယ်ရေးဝန်ကြီးဌာနရှိ စီမံကိန်းလျာထားချက်များနှင့်အညီ ရခိုင်ပြည်နယ် အတွင်း စစ်တွေ၊ သံတွဲ၊ ကျောက်ဖြူ၊ အမ်း လေယာဉ်ကွင်းများဖွံ့ဖြိုးတိုးတက်ရေးအတွက် လေဆိပ် အဆောက်အအုံအသစ်တည်ဆောက်ခြင်း၊ အဆောက်အဦအဟောင်းများ ပြုပြင်မွမ်းမံခြင်း၊ လေယာဉ် ပြေးလမ်းနှင့် ရပ်နားနေရာတို့ကို ထပ်ပိုးလွှာခင်းခြင်း၊ လေဆိပ်ခြံစည်းရိုးကာရံခြင်းလုပ်ငန်းများကို အရှိန် အဟုန်ဖြင့် ဆောင်ရွက်ပေးလျက်ရှိပါတယ်။ ရခိုင်ပြည်နယ်အတွင်း လေယာဉ်ပြေးလမ်းအသစ် တည်ဆောက်ခြင်း အနေနဲ့ မာန်အောင်(စမုံတဲ)လေယာဉ်ကွင်းအသစ် တည်ဆောက်ခြင်းလုပ်ငန်းကိုလည်း ဆောင်ရွက်ပေးလျက် ရှိပါတယ်။ လေကြောင်းပို့ဆောင်ရေး ရည်မှန်းချက်ပါ လေယာဉ်ကွင်းများတိုးချဲ့ တည်ဆောက်ခြင်းလုပ်ငန်း များအတွက် ရင်းနှီးမြှုပ်နှံမှုများပြုလုပ်သွားရေးနှင့် ပတ်သက်ပြီးတော့ ကျွန်တော်တို့ ၅ နှစ်စီမံကိန်းမှာ စုစုပေါင်းလေယာဉ်ကွင်း ၃၄ ကွင်းကို အဆင့်မြှင့်တင်ရန်ပါရှိပြီး လက်ရှိမှာတော့ ၁၄ ကွင်းအတွက် ဆောင်ရွက်ပေးလျက်ရှိပါတယ်။ မြောက်ဦးလေယာဉ်ကွင်းစီမံကိန်းအတွက် ခန့်မှန်းကုန်ကျငွေဟာ ကျပ် ၂၅,၆၁ ဘီလီယံ ဖြစ်ပါသဖြင့် ရခိုင်ပြည်နယ်အစိုးရအဖွဲ့ရဲ့ ခွင့်ပြုရန်ပုံငွေဖြင့် ဆက်လက်ဆောင်ရွက်မည်ဆိုပါက ပို့ဆောင်ရေးနှင့် ဆက်သွယ်ရေးဝန်ကြီးဌာနအနေဖြင့် လိုအပ်သည့်နည်းပညာပိုင်းဆိုင်ရာ ပံ့ပိုးကူညီမှုများကို ဆောင်ရွက် ပေးနိုင်မည်ဖြစ်ပါကြောင်းနဲ့ ပို့ဆောင်ရေးနှင့် ဆက်သွယ်ရေးဝန်ကြီးဌာနအနေနဲ့ တာဝန်ယူဆောင်ရွက်ရမည် ဆိုပါက မြောက်ဦးလေယာဉ်ကွင်းစီမံကိန်းလုပ်ငန်းဟာဆိုရင် ဂျပန်နိုင်ငံ JICA Transport Master Plan လျာထားချက်များတွင် လည်းကောင်း၊ ၅ နှစ်စီမံကိန်း လျာထားချက်များတွင်လည်းကောင်း ပါဝင်ခြင်း မရှိပါသဖြင့် ရန်ပုံငွေရရှိမှသာ ဆောင်ရွက်ပေးနိုင်မည်ဖြစ်ပါကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လျှပ်စစ်နှင့် စွမ်းအင်ဝန်ကြီးဌာနပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကနှင့် ပြည်ထောင်စုလွှတ်တော် ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း နှုတ်ခွန်းဆက်သအပ်ပါတယ်။ ကျွန်တော်ကတော့ လျှပ်စစ်နှင့် စွမ်းအင်ဝန်ကြီးဌာနမှ ဒုတိယဝန်ကြီး ဒေါက်တာထွန်းနိုင် ဖြစ်ပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်း၏ မူနှင့်အခြေခံ သဘောဆွေးနွေးခြင်းနှင့်စပ်လျဉ်း၍ လွှတ်တော်ကိုယ်စားလှယ် များ၏ ဆွေးနွေးချက်များအား ပြန်လည်ရှင်းလင်း တင်ပြသွားမှာဖြစ်ပါတယ်။ ကရင်ပြည်နယ် လှိုင်းဘွဲ့ မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်ချို၏ ဆွေးနွေးချက် နှင့်စပ်လျဉ်း၍ ရှင်းလင်းတင်ပြသွားမှာဖြစ်ပါတယ်။ လျှပ်စစ်ဓာတ်အားထုတ်လုပ်ရေး လုပ်ငန်း၏ ၂၀၁၇-၂၀၁၈ ဘဏ္ဍာနှစ် သာမန်ရငွေ၊ သုံးငွေလျာထားချက်ဟာ ယခင်နှစ်၏ ပြုပြင်ပြီးခန့်မှန်းခြေထက် အရှုံးပိုမို လျာထားခဲ့ရခြင်းမှာ မြန်မာနိုင်ငံမှာ နှစ်စဉ်လျှပ်စစ်ဓာတ်အားသုံးစွဲမှုဟာ တိုးတက်လျက်ရှိပါတယ်။ သို့ပါ၍ ယခင်နှစ်က တစ်နိုင်ငံလုံး ဓာတ်အားသုံးစွဲမှုမှာ ၁၇၈၁၂ ယူနစ်သန်းပေါင်းဖြစ်ပြီး ယခု ၂၀၁၇-၂၀၁၈ ဘဏ္ဍာရေးနှစ်တွင် လျှပ်စစ်ဓာတ်အားသုံးစွဲမှုမှာ ယူနစ်သန်းပေါင်း ၁၉၅၉၃ အထိ ရောက်ရှိလာမည်ဟု တွက်ချက်လျာထားခဲ့တာဖြစ်ပါတယ်။ ထို့ကြောင့် တိုးတက်သုံးစွဲလာမယ့် ဓာတ်အားယူနစ်သန်းပေါင်းမှာ ယခင်နှစ်ထက် ၁၇၈၁ ဖြစ်ပါတယ်။ အဆိုပါဓာတ်အားများကို ထုတ်လုပ်ပေးနိုင်ရန်အတွက် မြင်းခြံ Sembcorp သဘာဝဓာတ်ငွေ့သုံးဓာတ်အားပေးစက်ရုံ၊ မြင်းခြံ V Power သဘာဝဓာတ်ငွေ့သုံးဓာတ်အားပေးစက်ရုံ မော်လမြိုင် သဘာဝဓာတ်ငွေ့သုံးဓာတ်အားပေးစက်ရုံတို့မှ ဓာတ်အားဝယ်ယူရမည့်၊ ပေးချေရမည့် ဓာတ်အားခ စရိတ်များ တိုးတက်လျာထားခဲ့ခြင်းများ ပါဝင်နေတာဖြစ်ပါတယ်။ ထိုသို့တိုးတက်လျာထားခဲ့တဲ့အတွက်ကြောင့် ယခင်နှစ်ပြုပြင်ပြီး ခန့်မှန်းခြေထက် ကျပ် ၂၂.၆၂၃ ဘီလီယံ ပိုမိုလျာထားခဲ့ရပါတယ်။ စီမံခန့်ခွဲမှုစရိတ်ကို ယခင်နှစ်ထက်ကျပ် ၂,၁၈၁ ဘီလီယံ လျော့နည်းလျာထားခဲ့ သော်လည်း အဓိကအရှုံးဖြစ်ပေါ်ရခြင်းအကြောင်းရင်းမှာ လျှပ်စစ်တစ်ယူနစ်ထုတ်လုပ်မှု ကုန်ကျစရိတ်သည် ပျမ်းမျှအားဖြင့် ၇၇.၂၅ ကျပ်ဖြစ်ပြီး ရောင်းချရသည့်ဈေးနှုန်းသည် ပျမ်းမျှ ၅၄.၁၅ ကျပ် ဖြစ်ပါ၍ လျှပ်စစ် တစ်ယူနစ်ရောင်းတိုင်း အရှုံး ၂၃.၁ ကျပ် ပေါ်ပေါက်နေတဲ့အတွက်ကြောင့် ဓာတ်အားပိုမိုထုတ်လုပ် ရောင်းချရတိုင်း အရှုံးပိုမိုများပြားလာသည့်အတွက် ယခင်နှစ်ထက် အရှုံးပိုမိုလျာထားရခြင်း ဖြစ်ပါတယ်။ မြန်မာ့ရေနံနှင့် သဘာဓာတ်ငွေ့လုပ်ငန်း၏ ရငွေလျာထားချက်တွင်လည်း ရဲတံခွန်စီမံကိန်းမှ လေဆီ ထုတ်လုပ်မှုပမာဏ လျော့နည်းကျဆင်းသွားခြင်း၊ ကမ္ဘာ့ဈေးနှုန်းအရ သဘာဝဓာတ်ငွေ့တွင်းထွက်ဈေးနှုန်း ကျဆင်းသွားခြင်း၊ ကမ်းလွန်ရေနံလုပ်ကွက်နှင့် ထုတ်လုပ်မှုအပေါ်ခွဲဝေခံစားရေး စာချုပ်အသစ်များ ထပ်မံ ချုပ်ဆိုနိုင်မှုမရှိသေးခြင်း၊ ဘတ်ဂျက်ရငွေတွက်ချက်ရာတွင် နိုင်ငံခြားငွေလဲလှယ်နှုန်း ယခင်နှစ်ထက် လျော့နည်းတွက်ချက်ရခြင်းတို့ကြောင့် ရငွေများလျော့နည်းသွားသည့်အတွက် အရှုံးကိုပိုမိုလျာထားရခြင်း ဖြစ်ပါကြောင်း ရှင်းလင်းတင်ပြအပ်ပါတယ်။ ပျဉ်းမနားမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသန်းစိုးအောင်နှင့် ဒက္ခိဏသီရိမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးသန့်ဇင်ထွန်းတို့၏ ဆွေးနွေးချက်နှင့်စပ်လျဉ်း၍ ပြည်ထောင်စုနယ်မြေ နေပြည်တော်အတွင်းကျေးရွာပေါင်း ၇၉၆ ရွာရှိသည့်အနက် ကျေးရွာပေါင်း ၃၆၈ ရွာမှာ ဓာတ်အားစနစ်မှ လည်းကောင်း၊ ကျေးရွာပေါင်း ၃၄၂ ရွာမှာ အခြားနည်းလမ်းဖြင့်လည်းကောင်း၊ စုစုပေါင်းကျေးရွာ ၇၁၀ မီးလင်းပြီးဖြစ်ကာ မီးလင်းရန်ကျန်ရှိသော ကျေးရွာပေါင်း ၈၆ ရွာရှိပါတယ်။ ၂၀၁၇-၂၀၁၈ ဘဏ္ဍာရေးနှစ် အတွင်း NEP စီမံချက် ပထမအဆင့်ဖြင့် ၄၅ ရွာ၊ NEP စီမံချက် ဒုတိယအဆင့်ဖြင့် ၄၉ ရွာ စုစုပေါင်း ကျေးရွာ ၉၄ ရွာအား ဓာတ်အားစနစ်မှ လျှပ်စစ်ဓာတ်အားရရှိနိုင်ရန် လျာထားပြီးဖြစ်ပါတယ်။ ဧရာဝတီတိုင်းဒေသကြီး၊ ကျောင်းကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးသိန်းထွန်း၏ ဆွေးနွေးချက်နဲ့စပ်လျဉ်း၍ ကျောင်းကုန်းမြို့နယ်အတွင်း၌ ကျေးရွာပေါင်း ၄၁၆ ရွာရှိသည့်အနက် ကျေးရွာပေါင်း ၂၀ မှာ ဓာတ်အားစနစ်မှလည်းကောင်း၊ ကျေးရွာပေါင်း ၉၈ ရွာမှာ အခြားနည်းလမ်းဖြင့်လည်းကောင်း၊ စုစုပေါင်း ၁၁၈ ရွာ လျှပ်စစ်ဓာတ်အား ရရှိပြီးဖြစ်ပါတယ်။ ကျန်ရှိနေသော ကျေးရွာများအား NEP စီမံချက် ပထမ အဆင့်ဖြင့် ၂ မိုင်အတွင်းရှိ ကျေးရွာများအားလည်းကောင်း၊ ဒုတိယအဆင့်အဖြစ် ၅ မိုင်အတွင်းရှိ ကျေးရွာ များအားလည်းကောင်း၊ ပြည်ထောင်စုဝန်ကြီးဌာနက တာဝန်ယူကာ လျှပ်စစ်ဓာတ်အားရရှိရေး ဆောင်ရွက် သွားမည်ဖြစ်သကဲ့သို့ တိုင်းဒေသကြီးအစိုးရ၏ ဘတ်ဂျက်များဖြင့်လည်း နှစ်အလိုက် ကျေးရွာများအား လျှပ်စစ် ဓာတ်အားတိုးတက်ရရှိရန် စီစဉ်ဆောင်ရွက်ထားရှိပါကြောင်း ရှင်းလင်းတင်ပြအပ်ပါတယ်။ တစ်နိုင်ငံလုံးမှာ ရှိတဲ့ တိုင်းဒေသကြီးနဲ့ ပြည်နယ်အသီးသီးတွင် လျှပ်စစ်ဓာတ်အားရရှိရန် ကျန်ရှိနေသော ကျေးရွာပေါင်း မှာ ၅ သောင်းကျော်ရှိပြီး ထိုကျေးရွာများ လျှပ်စစ်ဓာတ်အားရရှိရန်အတွက် စီမံကိန်းများကို စနစ်တကျ ရေးဆွဲကာ နှစ်အလိုက်၊ အဆင့်အလိုက် လျှပ်စစ်ဓာတ်အားရရှိနိုင်ရေးအတွက် ကြိုးပမ်းဆောင်ရွက်လျက် ရှိပါကြောင်း ရှင်းလင်းတင်ပြရင်း နိဂုံးချုပ်အပ်ပါတယ်ခင်ဗျာ။ ကျေးဇူးတင်ရှိပါတယ်။</speech>
<speech type="speaker">စီးပွားရေးနှင့်ကူးသန်းရောင်းဝယ်ရေးဝန်ကြီးဌာန ကိုယ်စား စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များ အားလုံးမင်္ဂလာပါ။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းအပေါ် ကရင်ပြည်နယ်၊ မဲဆန္ဒနယ်အမှတ်(၆) အမျိုးသားလွှတ်တော်ကိုယ်စားလှယ် ဒေါ်နန်းနီနီအေး တင်ပြဆွေးနွေးသော ပြည်ပပို့ကုန်ကို ၂၀၁၆-၂၀၁ရ ဘဏ္ဍာနှစ်ကုန် ခန့်မှန်းခြေထက် ပိုမို တင်ပို့မယ်လို့ လျာထားတဲ့အတွက် အဓိကအမှန်တကယ်မရှိမဖြစ် သွင်းကုန်များဖြစ်တဲ့ ရင်းနှီးမြှုပ်နှံမှုနှင့် လုပ်ငန်းသုံးကုန်ပစ္စည်းများအတွက် မှာယူတင်သွင်းရမယ့် ကုန်ပစ္စည်းများဟာ ကုန်သွယ်မှုလိုငွေကို လျှော့ချ ထားတာဖြစ်တဲ့အတွက် သွင်းကုန်ဝင်ရောက်မှု လျော့နည်းသွားနိုင်ကြောင်းနှင့် တရားမဝင်ပို့ကုန်သွင်းကုန် ဝင်ရောက်လာခြင်း၊ ငွေကြေးမတည်ငြိမ်ခြင်း၊ ရင်းနှီးမြှုပ်နှံမှုငွေများ၊ ပရောဂျက်များရဲ့ လုပ်ငန်းအကောင် အထည်ဖော်မှုများ တုံ့ဆိုင်းသွားနိုင်ခြင်းများ ဖြစ်ပေါ်စေနိုင်တဲ့အတွက် စီးပွားရေးကဏ္ဍနှင့် ရင်းနှီးမြှုပ်နှံမှု ကဏ္ဍတွေမှာ စီမံကိန်းရည်မှန်းချက် ပြည့်မြောက်စေရန်အတွက် စနစ်တကျ စီမံဆောင်ရွက်ထားရှိဖို့ လိုအပ် မှာဖြစ်ကြောင်း ဆွေးနွေးချက်နှင့် ပြင်ဦးလွင်မဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဒေါက်တာအောင်ခင်၏ သွင်းကုန်တန်ဖိုးနဲ့ ပို့ကုန်တန်ဖိုး Balance ဖြစ်ဖို့လိုအပ်ကြောင်း၊ သွင်းကုန်တန်ဖိုးများနေတဲ့အတွက် လိုငွေ ဖြစ်ပေါ်နေမှုအပေါ် ပြင်ဆင်ဆောင်ရွက်သင့်ကြောင်း ဆွေးနွေးချက်များနှင့်စပ်လျဉ်း၍ စီးပွားရေးနှင့် ကူးသန်း ရောင်းဝယ်ရေးဝန်ကြီးဌာန၊ ပြည်ထောင်စုဝန်ကြီး ပြည်ပခရီးသွားရောက်နေပါသဖြင့် ဝန်ကြီးဌာနကိုယ်စား စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ကျွန်တော် ဦးမောင်မောင်ဝင်းက ပြန်လည်ရှင်းလင်း ဆွေးနွေးမှာ ဖြစ်ပါတယ်။ မြန်မာနိုင်ငံ၏ ကုန်သွယ်မှုမှာ ၂၀၁၁-၂၀၁၂ ဘဏ္ဍာနှစ်တွင် ကုန်သွယ်မှုပမာဏ အမေရိကန် ဒေါ်လာ ၁၈.၁ရ ဘီလီယံ၊ ကုန်သွယ်မှုပိုငွေ ဒေါ်လာ ၁၀၁ သန်း ဖြစ်ပေါ်ခဲ့ပြီး ၂၀၁၂-၂၀၁၃ ဘဏ္ဍာနှစ် မှစ၍ ကုန်သွယ်မှုလိုငွေ ဆက်တိုက်ဖြစ်ပေါ်ခဲ့ပါတယ်။ ၂၀၁၄-၂၀၁၅ ဘဏ္ဍာနှစ်တွင် ကုန်သွယ်မှုလိုငွေ အမေရိကန်ဒေါ်လာ ၄.၁၁ ဘီလီယံ၊ ၂၀၁၅-၂၀၁၆ ဘဏ္ဍာနှစ်မှာ ကုန်သွယ်မှုလိုငွေ ဒေါ်လာ ၅.၄၄ ဘီလီယံ၊ ၂၀၁၆-၂၀၁ရ ဘဏ္ဍာနှစ်မှာ ဖေဖေါ်ဝါရီလ ၁ရ ရက်နေ့အထိ ကုန်သွယ်မှုလိုငွေဒေါ်လာ အမေရိကန် ၄.၄၈ ဘီလီယံတို့ ဖြစ်ပေါ်ခဲ့ပါတယ်။ မြန်မာနိုင်ငံရဲ့ ကုန်သွယ်မှုအခြေအနေမှာ ၂၀၁၁-၂၀၁၂ ဘဏ္ဍာနှစ်မှာ ပို့ကုန်တန်ဖိုး အမေရိကန် ဒေါ်လာ ၉,၁၃၅ သန်း၊ သွင်းကုန်တန်ဖိုး ၉,၀၃၅ သန်း၊ ကုန်သွယ်မှုပမာဏတန်ဖိုး အမေရိကန်ဒေါ်လာ ၁၈,၁၇၀ သန်းရှိပါတယ်။ ကုန်သွယ်မှုတန်ဖိုး တစ်နှစ်ထက်တစ်နှစ် တိုးတက်လာပြီး ၂၀၁၆-၂၀၁ရ ဘဏ္ဍာနှစ် ဖေဖော်ဝါရီလ ၁ရ ရက်အထိ ပို့ကုန်တန်ဖိုး အမေရိကန်ဒေါ်လာ ၉,၈၆၂ သန်း၊ သွင်းကုန်တန်ဖိုး အမေရိကန် ဒေါ်လာ ၁၄,၃၅၁ သန်း၊ ကုန်သွယ်မှုပမာဏတန်ဖိုး အမေရိကန်ဒေါ်လာ ၂၄,၂၁၃ သန်းဖြစ်ပြီး၊ ယခင်နှစ် ကာလတူထက် ပို့ကုန်တန်ဖိုး အမေရိကန်ဒေါ်လာ ၃၁ရ သန်း ပိုမိုခဲ့ပြီး သွင်းကုန်တန်ဖိုး အမေရိကန်ဒေါ်လာ ၁၈ရ သန်း လျော့နည်းခဲ့ပါကြောင်း ကုန်သွယ်မှုပမာဏတန်ဖိုး အမေရိကန်ဒေါ်လာ ၁၃၀ သန်း ပိုမိုခဲ့ ပါကြောင်းတင်ပြအပ်ပါတယ်။ ၂၀၁၅-၂၀၁၆ ဘဏ္ဍာနှစ်ဆောင်ရွက်နိုင်မှုနှင့် ၂၀၁၆-၂၀၁ရ ဘဏ္ဍာနှစ် (ယာယီ) ဆောင်ရွက် နိုင်မှုတို့အပေါ်အခြေခံ၍ ၂၀၁၇-၂၀၁၈ ဘဏ္ဍာနှစ်မှာ ပို့ကုန်တန်ဖိုးဒေါ်လာ ၁၄ ဘီလီယံ၊ သွင်းကုန်တန်ဖိုး ဒေါ်လာ ၁၅ ဘီလီယံ၊ ကုန်သွယ်မှုပမာဏ ဒေါ်လာ ၂၉ ဘီလီယံ လျာထားပြီး ကုန်သွယ်မှု လိုငွေဒေါ်လာ ၁ ဘီလီယံခန့်သာ ဖြစ်ပေါ်စေရန် ရည်မှန်းထားပါတယ်။ ယင်းသို့ ခန့်မှန်းချက်သည် ယခင်နှစ်ကုန်သွယ်မှု လိုငွေထက်များစွာ လျော့နည်းသက်သာစေမှာ ဖြစ်ပါတယ်။ ပို့ကုန်တိုးမြှင့်နိုင်ဖို့အတွက် Re-export ကုန်သွယ်မှုကို သကြား၊ ကွမ်းသီးနှင့် စက်သုံးဆီ စသည့် အမယ်များကို အောင်မြင်အောင် ဆောင်ရွက် နိုင်ခဲ့ပြီး၊ ယခုအခါ ကြက်သွန်ဖြူ၊ နှမ်းဖြူ၊ နှမ်းနက်၊ ငရုပ်သီးခြောက်၊ မြေပဲ၊ ပဲပုတ်စေ့၊ ဝါဂွမ်း၊ ချည်မျှင်၊ ကားတာယာ၊ သစ်သီးအစို၊ လျှပ်စစ်ပစ္စည်းများ၊ အလှကုန်ပစ္စည်းများ၊ အချိုရည်အမျိုးမျိုးနှင့် အဝတ်အထည်၊ စားသောက်ကုန်ပစ္စည်းများ၊ စားသုံးဆီစသည့်အမယ်များအား ထပ်မံခွင့်ပြုပေးလျက်ရှိပါတယ်။ ပို့ကုန်တိုးမြှင့်ရေးအတွက် မြန်မာ့ကုန်သွယ်မှုမြှင့်တင်ရေးအဖွဲ့မှ ပြည်ပပို့ကုန်များ ဖွံ့ဖြိုးတိုးတက်ရေး ကမ္ဘာ့ဈေးကွက်တွင် ယှဉ်ပြိုင်နိုင်မှုမြင့်မားလာရေးအတွက် အမျိုးသားအဆင့် ပို့ကုန်မဟာဗျူဟာ ဖွံ့ဖြိုး တိုးတက်ရေးအစီအစဉ် (National Export Strategy-NES) ကို မဟာဗျူဟာ ဦးတည်ချက်များ ချမှတ်လျက် ဦးစားပေးအကောင်အထည်ဖော်လျက်ရှိပါတယ်။ ဆန်၊ ပဲအမျိုးမျိုး၊ ဆီထွက်သီးနှံ၊ ရေထွက်ကုန်ပစ္စည်း၊ အထည်အလိပ်နှင့် အဝတ်အထည်၊ သစ်နှင့်သစ်တောထွက်ပစ္စည်း စသည့် ကုန်စည် ၅ မျိုးကို ကဏ္ဍ တစ်ခုချင်းအလိုက် စီမံချက်များ ချမှတ်ဆောင်ရွက်နေသဖြင့် ပို့ကုန်တင်ပို့မှု ပိုမိုတိုးတက်လာနိုင်စေရန် ဆောင်ရွက်သွားမှာ ဖြစ်ပါတယ်။ ၂၀၁၇-၂၀၁၈ ဘဏ္ဍာနှစ်၊ သွင်းကုန်လျာထားချက် အမေရိကန် ဒေါ်လာ ၁၅ ဘီလီယံလျာထားရခြင်းနှင့်ပတ်သက်၍ ၂၀၁၆-၂၀၁ရ ဘဏ္ဍာနှစ် ဖေဖော်ဝါရီလ ၁ရ ရက်နေ့အထိ သွင်းကုန် ဆောင်ရွက်နိုင်မှု အမေရိကန်ဒေါ်လာ ၁၄,၃၅၁ သန်း ဆောင်ရွက်နိုင်ခဲ့ပြီး၊ ယခင်ဘဏ္ဍာနှစ် ကာလတူထက် အမေရိကန်ဒေါ်လာ ၁၈ရ သန်း လျော့နည်းဆောင်ရွက်ခဲ့ပါတယ်။ နိုင်ငံပိုင်ကဏ္ဍက ရင်းနှီးမြှုပ်နှံမှုပစ္စည်း တင်သွင်းမှုမှာ အမေရိကန် ဒေါ်လာ ၁,၈၁၉ သန်း လျော့နည်းခဲ့ပြီး၊ ပုဂ္ဂလိကကဏ္ဍမှ ဒေါ်လာ ၁,၆၃၂ သန်း ပိုမိုခဲ့ပါတယ်။ ပြည်တွင်းမှာ ဝယ်ယူရရှိနိုင်သောပစ္စည်းများကို ပြည်ပမှ ဝယ်ယူတင်သွင်းခြင်းမပြုရန် ကိုလည်း တွန်းအားပေးဆောင်ရွက်လျက်ရှိပါတယ်။ ပြည်ပကုန်သွယ်မှုလိုငွေ လျော့နည်းစေရန်အတွက် ပို့ကုန်မြှင့်တင်ပြီး သွင်းကုန်လျှော့ချရန်နှင့် ကုန်သွယ်မှုအသာစီးရနိုင်ရန် ရည်ရွယ်ပြီး ကုန်သွယ်မှုပိုငွေ ရရှိနိုင်သည်အထိပို့ကုန်တိုးမြှင့်လျာထားခြင်းနှင့် သွင်းကုန်လျှော့ချခြင်းတို့ကို ထိန်းညှိဆောင်ရွက်သွားမှာ ဖြစ်ပါကြောင်း တင်ပြအပ်ပါတယ်။ လေးစားအပ်ပါသော နာယကြီးခင်ဗျား။ နိုင်ငံတော်၏ စီးပွားရေးမူဝါဒနှင့်လျော်ညီစွာ ဈေးကွက် စီးပွားရေးစနစ်နှင့်အညီ ပုဂ္ဂလိကကဏ္ဍတိုးတက်ရေးအတွက် နိုင်ငံသားတိုင်း မိမိတို့ လုပ်ကိုင်လိုတဲ့ စီးပွားရေးလုပ်ငန်းများကို လွတ်လပ်စွာလုပ်ကိုင်ခွင့်ရရှိစေရန်နှင့် ပြည်ပရင်းနှီးမြှုပ်နှံမှုများတိုးမြှင့်ရန် အတွက် မူဝါဒများသီးခြားရေးဆွဲဆောင်ရွက်ခြင်း၊ ပုဂ္ဂလိကကဏ္ဍတိုးတက်ရေးအတွက် ယခင် လုပ်ထုံး လုပ်နည်းကန့်သတ်ချက်များ၊ သွင်းကုန်အမယ်ကန့်သတ်ချက်များကို ဖြေလျော့ပေးခြင်းဖြင့် လွတ်လပ်စွာ တင်သွင်းခွင့်ပြုခြင်း၊ ပို့ကုန်ကဏ္ဍအလိုက်တိုးမြှင့်နိုင်ရေး၊ သွင်းကုန်အစားထိုး ထုတ်လုပ်နိုင်ရေးတို့ကို ရည်ရွယ်၍ နိုင်ငံခြားသားကုမ္ပဏီများကိုပါ ကုန်သွယ်ခွင့်ပြုပေးနိုင်ရေး မူဝါဒများ ချမှတ်ဆောင်ရွက်ရန်နှင့် နိုင်ငံခြားရင်းနှီးမြှုပ်နှံမှုကဏ္ဍနှင့် ညှိနှိုင်းပူးပေါင်းဆောင်ရွက်ရန်လုပ်ငန်းစဉ်များ ချမှတ်ဆောင်ရွက် လျက်ရှိခြင်းတို့ကြောင့် သွင်းကုန်များလျှော့ချထားသော်လည်း စီမံကိန်းရည်မှန်းချက်များကို ထိခိုက်မှု မရှိစေရန် စီမံထားပါကြောင်း ရှင်းလင်းဖြေကြားအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ပညာရေးဝန်ကြီးဌာန ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်ကြီးများခင်ဗျာ။ ပညာရေးဝန်ကြီးဌာန ဒုတိယဝန်ကြီး ကျွန်တော် ဝင်းမော်ထွန်းမှ ၂၀၁၇-၂၀၁၈ ဘဏ္ဍာရေးနှစ်၊ အမျိုးသားစီမံကိန်းဥပဒေကြမ်းရဲ့ မူနှင့်အခြေခံသဘော ဆွေးနွေးခြင်းနှင့်စပ်လျဉ်းပြီး လွှတ်တော်သို့ ပြန်လည်ရှင်းလင်း တင်ပြမှာဖြစ်ပါတယ်။ ကျွန်တော်တို့ ပညာရေးဝန်ကြီးဌာနရဲ့ ၂၀၁၇-၂၀၁၈ ဘတ်ဂျက်အတွက် တည်ဆောက်ရေး လုပ်ငန်းတွေမှာ ထပ်နေတဲ့လုပ်ငန်းများ စိစစ်ပေးခြင်း၊ ပစ္စည်းများဝယ်ယူရာမှာ တန်ဖိုးသင့်တင့် ပိုမိုကောင်းမွန်တဲ့ ပစ္စည်း များကို ဝယ်ယူသုံးစွဲနိုင်ဖို့ လွှတ်တော်မှ စိစစ်ခွင့်ပြုပေးခြင်းအတွက် ပညာရေးဝန်ကြီးဌာနမှ အထူးပင် ကျေးဇူးတင်ရှိပါကြောင်း ရှေးဦးစွာ တင်ပြလိုပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ ကျောင်းနေအရွယ်ကလေးတိုင်း ပညာသင်ယူခွင့်ရရှိရေး ကျောင်းနေတဲ့ကလေးတိုင်း ကျောင်းနေမြဲနှုန်းမြင့်မားရေး၊ ကျောင်းနေတဲ့ကလေးတိုင်း အတန်းကူးပြောင်းမှုနှုန်း မြင့်မားရေး၊ အထူးအားဖြင့် အခြေခံပညာပြီးဆုံးသည်အထိ ပညာသင်ယူခွင့်ရရှိရေး၊ နည်းပညာနဲ့ သက်မွေး ပညာကဏ္ဍ ကျွမ်းကျင်သူများမွေးထုတ်ရေး၊ အရည်အသွေးမြင့်မားသော ဆရာ၊ ဆရာမများ လေ့ကျင့်ရရှိ နိုင်ရေး၊ သုတေသနလုပ်ငန်းများ ဆောင်ရွက်ရေးတို့အတွက် အဓိကထားပြီး ပညာရေးအသုံးစရိတ် ဘတ်ဂျက် များကို တင်ပြခဲ့ပါတယ်။ တင်ပြခဲ့တဲ့အတိုင်းပဲ လွှတ်တော်မှ ခွင့်ပြုပေးတဲ့အတွက် လွှတ်တော်အား ကျေးဇူး အထူးတင်ရှိပါကြောင်း ထပ်လောင်းတင်ပြလိုပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ ဒီခွင့်ပြုငွေများကို ဘဏ္ဍာရေးစည်းမျဉ်းနှင့်အညီ ဆောင်ရွက်မည်ဖြစ်ပါကြောင်းနှင့် လွှတ်တော်ကိုယ်စားလှယ်ကြီးများ လမ်းညွှန်တဲ့အတိုင်း Value For Money ကုန်သွားသောငွေနှင့် တန်ဖိုးညီမျှစွာရရှိရေးအတွက် ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ ကျွန်တော်တို့ ပညာရေးဝန်ကြီးဌာနမှာ အခြေခံပညာဦးစီးဌာနလက်အောက်မှာ အခြေခံပညာကျောင်းပေါင်း ၄၆၀၀၆ ကျောင်း၊ နည်းပညာနဲ့ သက်မွေးပညာကျောင်းများအနေနဲ့ ၆၃ ကျောင်း၊ အဆင့်မြင့်ပညာဦးစီးဌာန အောက်မှာ တက္ကသိုလ်ပေါင်း ၁၃၂ ခု ရှိပါကြောင်း တင်ပြအပ်ပါတယ်။ အခြေခံပညာသင်ယူခွင့် အခွင့်အလမ်းများ ပိုမိုရရှိစေရေးအတွက် ကျွန်တော်တို့ ဆောင်ရွက်နေတဲ့ ကျောင်းအဆင့်တိုးမူများမှာ ယခင်သတ်မှတ်ချက် များအပြင် ကျေးလက်ဒေသ၊ ဝေးလံခက်ခဲသောဒေသ၊ မြစ်ကူးချောင်းကူးများသောဒေသ၊ သွားလာရခက်ခဲ သော တောင်ပေါ်ဒေသများအတွက် စဉ်းစားရာမှာ မြေပြန့်ဒေသဖြစ်ပါက အနီးဆုံးပင်မကျောင်းနှင့် ၂ မိုင် ကွာဝေးပြီး သွားလာရခက်ခဲသော တောင်ပေါ်နှင့် မြစ်ကူးချောင်းကူးဒေသများဖြစ်ပါက အနီးဆုံးပင်မ ကျောင်းနှင့် ၁ မိုင်အထက် အကွာအဝေးရှိပါက ဒီဒေသမှာရှိတဲ့ ကျောင်းနေအရွယ်ကလေးငယ်တိုင်း ကျောင်း တက်နိုင်အောင်၊ ပညာသင်ကြားခွင့်ရရှိအောင် ဆောင်ရွက်နိုင်မှာ ဖြစ်ပါတယ်။ ယခုနှစ်မှာ ယခင်နှစ်ထက် ကျပ် ၃၈ ဘီလီယံ ပိုမိုရရှိပါတယ်။ ကျွန်တော်တို့ ပညာရေးဝန်ကြီးဌာန အနေနဲ့ လွှတ်တော်ကိုယ်စားလှယ်ကြီးများ၊ ဒေသခံပြည်သူပြည်သားများရဲ့ဆန္ဒအရ မကြာခဏ တင်ပြလေ့ ရှိတဲ့ အခြေခံပညာဦးစီးဌာနအောက်မှာရှိတဲ့ အန္တရာယ်ရှိသောကျောင်းများ၊ ဥပဓိရုပ်မကောင်းသောကျောင်းများ၊ ကျောင်းသားဦးရေများလာလို့ တိုးချဲ့ရမယ့်ကျောင်းများ၊ သဘာဝဘေးဒဏ်ကြောင့် ပြန်လည်ပြင်ဆင် ဆောက်လုပ်မယ့်ကျောင်းများ၊ ကျောင်းများအတွက် စာသင်ခုံများ၊ ကျောင်းများအတွက် စာကြည့်တိုက်များ၊ ကျောင်းများအတွက် ဆရာ၊ ဆရာမနေအိမ် အပါအဝင် ယခုနှစ် အဆောက်အဦပေါင်း ၂၅၈၀ ဆောင်ရွက် ခွင့်ရခဲ့ပါကြောင်း တင်ပြအပ်ပါတယ်။ ဒီလုပ်ငန်းတွေဟာ ပညာရေးစီမံကိန်းမူဝါဒများနဲ့အညီ ဖော်ဆောင် ရေးဆွဲထားသော လုပ်ငန်းများဖြစ်ပါကြောင်း တင်ပြအပ်ပါတယ်။ လွှတ်တော်ကိုယ်စားလှယ်ကြီးများ ဆွေးနွေးခဲ့တဲ့ ဆောက်လုပ်ရေးလုပ်ငန်းများမှာ PAE Plant Area Estimation သတ်မှတ်ချက် ကွာခြားမှုရှိနေရခြင်းမှာ သွားလာရေးခက်ခဲမှုအပေါ် မူတည်၍လည်းကောင်း ဒေသဆိုင်ရာအခြေအနေပေါ်မူတည်၍လည်းကောင်း၊ တည်ဆောက်မှုနည်းစနစ်အပေါ်မူတည်၍ လည်းကောင်း၊ တည်ဆောက်ရမယ့်မြေနေရာသဘာဝ ကွာဟမှုအပေါ်မှာ မူတည်တဲ့အတွက် ကွာရခြင်းဖြစ်ပါတယ်။ အညီရရှိရေးအတွက် ကျွန်တော်တို့ ပညာရေးဝန်ကြီးဌာနအနေနဲ့ အထူးဂရုပြု ဆောင်ရွက်မည်ဖြစ်ပါကြောင်း လွှတ်တော်သို့ တင်ပြပါတယ်။ ဒီဆောက်လုပ်ရေးလုပ်ငန်းများကို တည်ဆောက်ရာမှာ သက်ဆိုင်ရာ တိုင်းဒေသကြီး/ ပြည်နယ်အစိုးရများ၏ ကြီးကြပ်မှုဖြင့် အိတ်ဖွင့်တင်ဒါ ခေါ်ယူဆောင်ရွက်လျက် ရှိပါတယ်။ တိုင်းဒေသကြီး/ပြည်နယ်အစိုးရအဖွဲ့မှ အတည်ပြုထောက်ခံပေးသော PAE နှုန်းထားအရ တင်ပြထားခြင်း ဖြစ်ပြီး ပညာရေးဝန်ကြီးဌာနအနေနဲ့ အရည်အသွေးကောင်းမွန်ရေး၊ ီးစီးရေးအတွက် ကြီးကြပ် ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ အဆင့်မြင့်ပညာဦးစီးဌာနလက်အောက်မှာလည်းပဲ အရည်အသွေးမြင့် ဆရာ၊ ဆရာမများ လေ့ကျင့် ပေးနိုင်ဖို့ ဆရာအတတ်သင်ကျောင်းတွေကို ဒီဂရီကောလိပ်များအဖြစ် အဆင့်တိုးမြှင့်ဖို့ ဆောင်ရွက်လျက် ရှိပါတယ်။ ဒီအတွက် လိုအပ်သော စာသင်ဆောင်၊ အိပ်ဆောင်များ ဆောက်လုပ်နိုင်မှာဖြစ်ပြီး နည်းပညာနှင့် သက်မွေးပညာ ကဏ္ဍတိုးချဲ့ရေးအတွက်ကိုလည်း ကျောင်းများတိုးချဲ့ ဆောင်ရွက်နိုင်မှာဖြစ်ပါတယ်။ ပညာရေး မူဝါဒနဲ့အညီ လုပ်ငန်းများကို အကောင်အထည်ဖော်ဆောင်ရွက်ရာတွင် အခြေခံအဆောက်အဦများ Infrastructure များဖြည့်ဆည်းပေးခြင်း၊ သင်ကြားမှု၊ သင်ယူမှုအထောက်အကူပစ္စည်းများကို ဝယ်ယူခြင်း၊ သုတေသန လုပ်ငန်းသုံးပစ္စည်းများ ဝယ်ယူခြင်း၊ ရုံးသုံးစက်ကိရိယာပစ္စည်းများနှင့် ပရိဘောဂဝယ်ယူခြင်းများ ဆောင်ရွက်ပေးနိုင်မှာ ဖြစ်ပါတယ်။ လွှတ်တော်ကိုယ်စားလှယ်ကြီးများက ပညာရေးဝန်ကြီးဌာနမှ အကောင်အထည်ဖော်ဆောင်ရွက် လျက်ရှိသော စီမံကိန်းလုပ်ငန်းများ စနစ်တကျရှိရေး၊ ဘဏ္ဍာရေးလုပ်ထုံးလုပ်နည်းနဲ့အညီ ဆောင်ရွက်နိုင်ရေး အကြံပြုပြင်ဆင်မှုများကို ဘဏ္ဍာရေးဝန်ကြီးဌာနအနေနဲ့ အလေးအနက် နာခံပါကြောင်း တင်ပြအပ်ပါတယ်။ လွှတ်တော်ကိုယ်စားလှယ်ကြီးများ ဆွေးနွေးခဲ့တဲ့ စာကူးစက်တွေမှာ Duplo စာကူးစက်သည် Riso စာကူးစက်ထက် ဈေးကြီးသော်လည်း မှင်နှင့် ဖယောင်းများ အလွယ်တကူရရှိနိုင်ပါတယ်။ ပုံနှိပ်သား အရည်အသွေး ပိုမိုကောင်းမွန်ပါတယ်။ ကျွန်တော်တို့ မေးခွန်းများပြုစုရာမှာ အသုံးပြုရပါကြောင်း ရိုသေစွာ တင်ပြပါတယ်။ နောက်ကိုယ်စားလှယ်ကြီးများ ထောက်ပြတဲ့ သစ်သားထိုင်ခုံအစား ပလပ်စတစ်ထိုင်ခုံကို ပြောင်းလဲ အသုံးပြုဖို့ကိုလည်း ကျွန်တော်တို့ လိုက်နာဆောင်ရွက်ပြီးဖြစ်ပါကြောင်း တင်ပြပါတယ်။ ကျွန်တော်တို့ တင်ပြချက်မှာ ဘက်စုံသုံး Multipurpose ခန်းမအတွက်ရည်စူးပြီး သစ်သားခုံလျာထားခဲ့ သော်လည်း ဒီပိုမိုဈေးနှုန်းသက်သာသော ပလပ်စတစ်ခုအဖြစ် ကျွန်တော်တို့ ပြောင်းလဲသတ်မှတ်ပြီးဖြစ်ကြောင်း ရိုသေစွာ တင်ပြအပ်ပါတယ်။ ပညာရေးဝန်ကြီးဌာနအနေဖြင့် အဆိုပြုစီမံကိန်းလုပ်ငန်းများ ခွင့်ပြုဘဏ္ဍာငွေများကို လွှတ်တော်၏ လမ်းညွှန်ချက်နှင့်အညီ စနစ်တကျ ထိထိရောက်ရောက် ပွင့်လင်းမြင်သာစွာဖြင့် အကောင် အထည်ဖော်ဆောင်ရွက်နိုင်ရေး တာဝန်ယူဆောင်ရွက်သွားမည်ဖြစ်ကြောင်း ရိုသေစွာ တင်ပြအပ်ပါတယ် ခင်ဗျား။ ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် (၃၀)ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ အစည်းအဝေး ပြန်လည် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဆောက်လုပ်ရေးဝန်ကြီးဌာန ကိုယ်စား စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေရန် ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီး ဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ဆောက်လုပ်ရေးဝန်ကြီးဌာန ပြည်ထောင်စုဝန်ကြီး ပြည်တွင်းခရီးသွားရောက်နေပါသဖြင့် ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်း၏ မူနှင့် အခြေခံသဘော ဆွေးနွေးခြင်းကိစ္စနှင့်ပတ်သက်၍ ဆောက်လုပ်ရေးဝန်ကြီးဌာနကိုယ်စား ရှင်းလင်းတင်ပြ သွားမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများနှင့်ပတ်သက်၍ ဆောက်လုပ်ရေးဝန်ကြီးဌာနသည် ချမှတ်ထားသည့် မူဝါဒ၊ ရည်မှန်းချက်နဲ့ လုပ်ငန်းစဉ်များနဲ့အညီ အကောင်အထည်ဖော် ဆောင်ရွက်လျက်ရှိပါတယ်။ မြန်မာနိုင်ငံရဲ့ လူမှုစီးပွားဘဝ ဖွံ့ဖြိုးတိုးတက်လာရေး၊ လမ်းတံတားများ၊ မြို့ပြဒေသဖွံ့ဖြိုးရေးကိစ္စရပ်များ၊ သယ်ယူပို့ဆောင်ရေးစရိတ်နဲ့ သွားလာမည့်ဆုံးလျှော့ချနိုင်ရေးတို့အတွက် စီမံဆောင်ရွက်လျက်ရှိပါတယ်။ ၂၀၃၀ ခုနှစ်တွင် တံတားများအားလုံး ၂၄ ပေအကျယ် နှစ်လမ်းသွား၊ RC၊ PC၊ သံပေါင်တံတားအဆင့် ရောက်ရှိနိုင်ရေး ကြိုးစားဆောင်ရွက်လျက်ရှိပါတယ်။ နိုင်ငံတော်ရန်ပုံငွေဖြင့် အကောင်အထည်ဖော်ဆောင်ရွက်ခြင်းအပြင် စီမံကိန်းလုပ်ငန်းများအနက် ဖြစ်နိုင်ခြေရှိသည့် လုပ်ငန်းတစ်ချို့ကို Public, Private, Partnership (PPP) ပုံစံဖြင့်လည်းကောင်း၊ နိုင်ငံတကာအကူအညီ Development Partner များ အကူအညီဖြင့်လည်းကောင်း ရယူဆောင်ရွက်လျက်ရှိပါတယ်။ လေးစားအပ်ပါသော နာယကကြီးခင်ဗျာ။ ဆောက်လုပ်ရေးဝန်ကြီးဌာန၏ လမ်းတံတား လုပ်ငန်းများနဲ့ ပတ်သက်၍ မြေပုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဖေသန်းမှ စိတ်ဝင်တစား ထောက်ခံ ဆွေးနွေးသွားသည့်အတွက် ကျေးဇူးတင်ပါကြောင်း ပြောကြားလိုပါတယ်။ ကိုယ်စားလှယ်တော်ကြီး ဆွေးနွေးသွားသော မြေပုံ၊ မင်းပြားလမ်းပေါ်ရှိ ကြက်ဆင်တံတားသည် Steel turst ၂၄၀ ပေ ၂ ခန်း၊ ပလိတ်ဂါတာ ၁၂၀ ပေ ၈ ခန်းနှင့် RC ဂါတာ ၆၀ ပေ ၈ ခန်း၊ စုစုပေါင်း ၁၉၂၀ ပေ ရှိပါတယ်။ တံတားရဲ့ စီမံကိန်း ခန့်မှန်းတန်ဖိုးဟာ ကျပ် ၁၀,၄၀၀ သန်း ဖြစ်ပြီး ၂၀၁၄-၂၀၁၅ ဘဏ္ဍာနှစ်မှ စတင်၍ ၂၀၁၆-၂၀၁ရ ဘဏ္ဍာနှစ်အထိ ပြည်နယ်ရန်ပုံငွေ ၁,၉၃၄.၁၈ရ သန်းနှင့် ပြည်ထောင်စုဖြည့်စွက်ရန်ပုံငွေ ကျပ် ၉၀၀ သန်း တို့ဖြင့် လုပ်ငန်းများဆောင်ရွက်ခဲ့ရာ တံတားတစ်စင်းလုံး၏ ၄၈ ရာခိုင်နှုန်း ပြီးစီးပြီ ဖြစ်ပါတယ်။ ၂၀၁၇-၂၀၁၈ ဘဏ္ဍာနှစ်တွင်လည်း ပြည်ထောင်စုဘဏ္ဍာရန်ပုံငွေမှ ကျပ် ၁,၅၀၀ သန်းနှင့် ပြည်နယ်ဘဏ္ဍာရန်ပုံငွေမှ ကျပ် ၁,၀၀၀ သန်း လျာထားတင်ပြထားပြီး လုပ်ငန်းများ ဆက်လက်ဆောင်ရွက်သွားမှာ ဖြစ်ပါတယ်။ တံတားတစ်စင်းလုံး ပြီးစီးနိုင်ရေးအတွက် ၂၀၁၈-၂၀၁၉ ဘဏ္ဍာနှစ်တွင် လိုအပ်သည့်ရန်ပုံငွေ ကျပ် ၅,၀၆၅.၈၁၃ သန်း ရရှိရန် ပြည်နယ်နှင့် ပြည်ထောင်စုပူးပေါင်းပြီး လျာထားတင်ပြသွားမှာ ဖြစ်ပါကြောင်းနှင့် တံတားလုပ်ငန်းများ ပြီးစီးရေး အလေးအနက်ထား ကြိုးပမ်းဆောင်ရွက်သွားမည် ဖြစ်ပါကြောင်း တင်ပြ အပ်ပါတယ်။ တစ်ဖန် ကိုယ်စားလှယ်တော်ကြီးဆွေးနွေးခဲ့သော မြေပုံ-မင်းပြားလမ်းဟာလည်း ၂၄ မိုင် ရ ဖာလုံ ရှည်လျားပြီး ၂၀၁၆-၂၀၁ရ ဘဏ္ဍာရေးနှစ်မှာ ပြည်နယ်ငွေလုံးငွေရင်းရန်ပုံငွေ ကျပ် ၉၈၂.၆ရ သန်းဖြင့် မြေသားတာဘောင်တင်ခြင်းလုပ်ငန်း၊ ကတ္တရာခင်းခြင်းလုပ်ငန်း၊ ကျောက်ချောလမ်းခင်းခြင်း လုပ်ငန်း တွေအပြင် သံကူကွန်ကရစ်ကြမ်းခင်းတံတား ၃၁ စင်း တည်ဆောက်ခြင်းကို ဆောင်ရွက်ခဲ့ပြီးဖြစ်ပါတယ်။ ပြည်နယ်ပြင်ဆင်ထိန်းသိမ်းခြင်းရန်ပုံငွေ ကျပ် ၁၁၉,၃၂၅ သန်းဖြင့်လည်း လမ်း၊ တံတား ပြင်ဆင်ထိန်းသိမ်းခြင်း လုပ်ငန်းများကို ဆောင်ရွက်ခဲ့ပြီးဖြစ်ပါတယ်။ ၂၀၁၇-၂၀၁၈ ဘဏ္ဍာနှစ်မှာ ကတ္တရာလမ်းခင်းခြင်း၊ တံတား ချဉ်းကပ်လမ်းဖောက်လုပ်ခြင်း၊ Box culvert နဲ့ ကျောက်စည်ရေမြောင်း ဖောက်လုပ်ခြင်း စတဲ့လုပ်ငန်းတွေကို ပြည်နယ်ဘဏ္ဍာရန်ပုံငွေမှ ငွေလုံးငွေရင်းအသုံးစရိတ် ကျပ် ၁,၂၅၆ သန်း လျာထားတောင်းခံထားပါတယ်။ မြေပုံ-ကန်သာ-ကပိုက်လမ်းဟာလည်း ၉ မိုင် ၁ ဖာလုံရှည်လျားပြီး ၂၀၁၆-၂၀၁ရ ဘဏ္ဍာနှစ်မှာ ပြည်နယ် ငွေလုံးငွေရင်း ရန်ပုံငွေကျပ် သန်း ၂၀၀ နဲ့ တောင်ကုန်းနေရာများကို လမ်း Level နှိမ့်ချခြင်းလုပ်ငန်းများ ဆောင်ရွက်ခဲ့ပါတယ်။ လာမယ့် ၂၀၁၇-၂၀၁၈ ဘဏ္ဍာရေးနှစ်မှာ ပြည်နယ်ငွေလုံးငွေရင်းနဲ့ ပြင်ဆင် ထိန်းသိမ်းခြင်းရန်ပုံငွေတို့ဖြင့် လိုအပ်တဲ့လုပ်ငန်းများကို ဆက်လက်ဆောင်ရွက်သွားမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ ရှမ်းပြည်နယ် မဲဆန္ဒနယ်အမှတ်(၁၁) အမျိုးသားလွှတ်တော် ကိုယ်စားလှယ် ဦးကျော်နီနိုင် ဆွေးနွေးခဲ့တဲ့ ရန်ကုန်-မန္တလေး အမြန်လမ်းမကြီးနဲ့ပတ်သက်ပြီး ရှင်းလင်း တင်ပြလိုပါတယ်။ ဤလမ်းမကြီးကို ပြည်ထောင်စုအစိုးရသစ် တာဝန်ယူပြီးနောက် ရက်တစ်ရာစီမံကိန်း အဖြစ် ထပ်ပိုးလွှာခင်းခြင်းလုပ်ငန်း ဆောင်ရွက်ခဲ့ပါတယ်။ နိုင်ငံတော်၏ဘဏ္ဍာငွေများကို အလေအလွင့် များစွာဖြစ်စေတဲ့ လုပ်ငန်းများကို အတတ်နိုင်ဆုံးရှောင်ဖယ်၍ ကြပ်မတ်စီစဉ်ဆောင်ရွက်သွားမှာ ဖြစ်ပါတယ်။ နောင်လာမည့်ဘတ်ဂျက်နှစ်များမှာလည်း တစ်လမ်းလုံး လမ်းအဆင့်မြှင့်တင်နိုင်ရေးအတွက် ရန်ပုံငွေများ တင်ပြတောင်းခံ၍ အကောင်းဆုံး စီစဉ်ဆောင်ရွက်သွားမှာဖြစ်ပါတယ်။ ကိုယ်စားလှယ်တော်ကြီးအနေနဲ့ လိုအပ်တဲ့ အချက်များတွေ့ရှိပါကလည်း အကြံပြုနိုင်ပါကြောင်း ပြောကြားလိုပါတယ်။ ဒါကြောင့် ဆောက်လုပ်ရေး ဝန်ကြီးဌာနမှ စီမံဆောင်ရွက်နေတဲ့ စီမံကိန်းလုပ်ငန်းတွေအပေါ် စိတ်ဝင်တစား ဆွေးနွေးထားကြသော ကိုယ်စားလှယ်တော်ကြီးနှစ်ဦးကို ကျေးဇူးတင်ရှိပါကြောင်းနှင့် အထက်မှာတင်ပြခဲ့သည့် ဆောက်လုပ်ရေး ဝန်ကြီးဌာန၏ မူဝါဒ၊ ရည်မှန်းချက်များနှင့်အညီ စီမံကိန်းလုပ်ငန်းများကို ရရှိရန်ပုံငွေများ အလေအလွင့် မဖြစ်စေဘဲ အထူးအလေးအနက်ထား အကောင်အထည်ဖော် ဆောင်ရွက်သွားမည်ဖြစ်ပါကြောင်း ရှင်းလင်း တင်ပြရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">နေပြည်တော်ကောင်စီ (နေပြည်တော်စည်ပင်သာယာရေးကော်မတီ အပါအဝင်) ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="40">ဦးတင်ထွဋ်ဒုတိယဝန်ကြီး၊ နေပြည်တော်ကောင်စီ (နေပြည်တော်စည်ပင်သာယာရေးကော်မတီ အပါအဝင်)</agency>လေးစားအပ်ပါသော ပြည်ထောင်လွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့်တကွ လွှတ်တော်ကိုယ်စားလှယ်များ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာ ချမ်းသာကြပါစေလို့ ဆုတောင်းရင်းဂါရဝပြုအပ်ပါတယ်။ ကျွန်တော်ကတော့ နေပြည်တော်ကောင်စီဝင် ဦးတင်ထွဋ်ဖြစ်ပါတယ်။ ကျွန်တော့အနေနဲ့ အမျိုးသားစီမံကိန်း မူကြမ်း ၂၀၁၇-၂၀၁၈ ဘဏ္ဍာနှစ် အမျိုးသား စီမံကိန်းမူကြမ်းနှင့် မူသဘောနှင့် အခြေခံသဘောအပါအဝင် စီမံကိန်းလုပ်ငန်းများနှင့်စပ်လျဉ်း၍ တင်ပြ သွားမှာဖြစ်ပါတယ်။ နေပြည်တော်ကောင်စီရဲ့ ၂၀၁၇-၂၀၁၈ ဘဏ္ဍာရေးနှစ်မှာ ငွေလုံးငွေရင်းအသုံးစရိတ်ကနေပြီးတော့ တင်ပြငွေကျပ်သန်းပေါင်း ၂၅,၈၀၂.၁၅၄ သန်းအနက် ပြည်ထောင်စုလွှတ်တော် စီမံကိန်းလုပ်ငန်းများနှင့် ရငွေ၊ သုံးငွေ စိစစ်ရေးပူးပေါင်းအဖွဲ့ကနေပြီးတော့ ငွေလုံးငွေရင်းအသုံးစရိတ်မှ ငွေကျပ်သန်းပေါင်း ၁,၀၂၅.၇၀၃ သန်းကို စိစစ်ပေးခဲ့တာကို တွေ့ရှိရပါတယ်။ ဒါနဲ့ပတ်သက်ပြီးတော့လည်းပဲ ကျွန်တော်တို့ရဲ့ ပျဉ်းမနားမဲဆန္ဒနယ် ပြည်သူ့လွှတ်တော်ကိုယ်စားလှယ်မှ နေပြည်တော်ကောင်စီနယ်မြေအတွင်းမှာ ငွေလုံးငွေရင်းအသုံးစရိတ် စိစစ်သတ်မှတ်ပေးမှုများနှင့် ပတ်သက်ပြီးတော့ ပံ့ပိုးကူညီဆွေးနွေးသွားတာ တွေ့ရတဲ့အတွက် ကျေးဇူးတင်ရှိပါကြောင်း ပဏာမပြောကြားလိုပါတယ်။ ကျွန်တော်တို့နေပြည်တော်ကောင်စီ ပြည်သူ့နယ်မြေအနေနဲ့ ၈ မြို့နယ်ရှိတဲ့နေရာမှာ ကျွန်တော်တို့ သီရိ ၅ မြို့နယ်သည် ဖွံ့ဖြိုးမှုစီမံကိန်းအသစ်များဆောက်တာမှန်ပေမယ့် မြို့ဟောင်းကြီး ၃ မြို့ဖြစ်တဲ့ တပ်ကုန်း၊ ပျဉ်းမနားနှင့် လယ်ဝေးမြို့နယ်များမှာ ကျေးရွာတွေရှိပါတယ်။ ဝေးလံခေါင်းပါးတဲ့ တောင်ပေါ် ဒေသတွေလည်းရှိတဲ့အတွက်ကြောင့်မို့လို့ စီမံကိန်းလုပ်ငန်းများကို စိစစ်တဲ့နေရာမှာ ယင်းဒေသများကိုလည်း ဦးစားပေးပြီးတော့ စိစစ်ပေးဖို့အတွက် ပျဉ်းမနားမဲဆန္ဒနယ် ပြည်သူ့လွှတ်တော်ကိုယ်စားလှယ်မှ ပံ့ပိုး ဆွေးနွေးသွားတာကို ကျေးဇူးတင်ရှိကြောင်းပြောကြားလိုပါတယ်။ ဆက်လက်၍ ကျွန်တော်တို့ နေပြည်တော်ကောင်စီရဲ့ ငွေလုံးငွေရင်းတင်ပြမှုမှာ ကျွန်တော်တို့ တင်ပြတဲ့ငွေ သန်းပေါင်း ၂၅,၈၀၂.၁၅၄ သန်းမှာ သန်းပေါင်း ၁,၀၂၅.၇၀၃ သန်းကိုသာ စိစစ်ပြီးတော့ ၂၄,၇၇၈.၄၅၁ သန်းကို ချမှတ်ပေးတဲ့၊ စိစစ်ပေးတဲ့ ငွေစာရင်းပူးပေါင်းကော်မတီကိုလည်း ကျေးဇူးတင်ရှိ ပါကြောင်း ပြောကြားလိုပါတယ်။ တဆက်တည်းနှင့် ပြောကြားရမယ်ဆိုရင် ပျဉ်းမနားမဲဆန္ဒနယ် ပြည်သူ့ လွှတ်တော် ကိုယ်စားလှယ်ရဲ့ ပြည်ထောင်စုနယ်မြေနေပြည်တော်မှာဆောက်လုပ်မယ့် ဝန်ထမ်းအိမ်ရာ များနှင့် ပတ်သက်ပြီးတော့ ကျွန်တော်တို့ ငွေလုံးငွေရင်းတင်ပြစဉ်မှာ ပုံကြမ်းဒီဇိုင်းရေးဆွဲခြင်း၊ ခန့်မှန်း ကုန်ကျစရိတ်များ ပြုစုထားခြင်းဆိုင်ရာတင်ပြချက်များ၊ တွက်ချက်ပြုစုထားခြင်းများ တင်ပြခြင်း အားနည်းချက်ရှိကြောင်း အပြုသဘော ဆွေးနွေးသွားတာကို အလွန်ပဲကျေးဇူးတင်ပါတယ်။ ဒါနဲ့ပတ်သက်ပြီးတော့လည်း ကျွန်တော်တို့ဒီ ငွေလုံးငွေရင်း ခွင့်ပြုငွေတင်ပြစဉ်က ကျွန်တော်တို့ ဝန်ထမ်းအိမ်ရာ ၄၃ လုံးကို ဝန်ကြီးဌာနအားလုံး၊ ပြည်ထောင်စုအဆင့်အဖွဲ့စည်းများ ၁၁ ခုကနေ တင်ပြ တောင်းခံတာကို ကျွန်တော်တို့အရေးပေါ်လုပ်ရတဲ့အတွက်ကြောင့်မို့လို့ အခုအပြီးသတ်အနေနဲ့ ကျွန်တော်တို့ ပြန်ပြီးတော့ သက်ဆိုင်ရာဆောက်လုပ်ရေးဝန်ကြီးဌာန၊ အဆောက်အအုံဦးစီးဌာနနဲ့ ညှိနှိုင်းပြီးတော့သော် လည်းကောင်း၊ နောက် Urban , Area Plan ထဲမှာမြို့ပြစီမံကိန်းတွေကို မပျက်စီးအောင် ကျွန်တော်တို့ ဆောင်ရွက်ခြင်းဖြင့်လည်းကောင်း၊ ဝန်ထမ်းအိမ်ရာများလိုအပ်ချက်ကိုလည်း ကျွန်တော်တို့ မထိခိုက်စေရန် လည်းကောင်း၊ ပြန်လည်ပြီးတော့ ညှိနှိုင်းဆောင်ရွက်ပြီးကြောင်းနှင့် ယင်းအစီအစဉ်တိုင်းပဲ ကျွန်တော်တို့ ပြန်လည်ဆောင်ရွက်သွားမည် ဖြစ်ကြောင်းလည်း တင်ပြအစီရင်ခံအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">စက်မှုဝန်ကြီးဌာန ပြန်လည်ရှင်းလင်းဆွေးနွေးခြင်းကို နောက်ရက်အစီအစဉ်မှာ ထည့်သွင်းဆောင်ရွက်သွားမှာ ဖြစ်ပါတယ်။</speech>
<speech type="speaker">စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ဖိတ်ကြားထားသော ပြည်ထောင်စုအဆင့်ပုဂ္ဂိုလ်များ၊ လွှတ်တော်ကိုယ်စားလှယ်ကြီးများအားလုံး မင်္ဂလာအပေါင်းနှင့် ပြည့်စုံပါကြပါစေရန် နှုတ်ခွန်းဆက်သ အပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းနှင့်စပ်လျဉ်းပြီး ဥပဒေကြမ်းပူးပေါင်း ကော်မတီရဲ့ အစီရင်ခံစာပါ သဘောထားမှတ်ချက်များနှင့် လွှတ်တော်ကိုယ်စားလှယ်များရဲ့ မူနှင့်အခြေခံ သဘော ဆွေးနွေးချက်များအပေါ်မှာ စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ပြန်လည်ရှင်းလင်း တင်ပြသွားမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ Power Point ဖြင့် တွဲဖက်တင်ပြခွင့်ပြုပါရန် ပန်ကြား အပ်ပါတယ်။ သဘာထားမှတ်ချက်အစီရင်ခံစာ အပိုဒ် ၄၀ အပိုဒ်ခွဲ(ဌ) ဖြစ်ပါတယ်။ စီးပွားရေးကဏ္ဍအလိုက် လျာထားရန် တိုးတက်မှုနှုန်းများကို သက်ဆိုင်ရာတာဝန်ခံဝန်ကြီးဌာနများက ပေးပို့လာတဲ့ အခြေခံစာရင်းအင်း အချက်အလက်များကို အခြေခံတွက်ချက်ပြီး ယခင်နှစ်များရဲ့ အကောင်အထည်ဖော်နိုင်မှု အခြေအနေ၊ လက်ရှိဖြစ်ပေါ်နေတဲ့ အားသာချက်၊ အားနည်ချက်များနဲ့ ချိန်ညှိပြီးတော့ ဆောင်ရွက်ထားခြင်းဖြစ်ပါတယ်။ လယ်ယာကဏ္ဍ၊ သားငါးကဏ္ဍနဲ့ စွမ်းအင်ကဏ္ဍတို့အတွက် လျာထားတဲ့ တိုးတက်မှုနှုန်းများဟာ ဖော်ပြပါ လုပ်နည်းစနစ်များနှင့်အညီ ဆောင်ရွက်ခဲ့ခြင်းဖြစ်သဖြင့် ယခင်နှစ်နဲ့နှိုင်းယှဉ်ပါက လျာထားတိုးတက်မှု နှုန်းများ လျော့နည်းသော်လည်း အကောင်အထည်ဖော်နိုင်မှုပမာဏများဟာ ယခင်နှစ်ထက် တိုးတက်မှု ရှိပါကြောင်း တင်ပြအပ်ပါတယ်။ အစီရင်ခံစာ အပိုဒ် ၄၀ အပိုဒ်ခွဲ(၃)၊ (၁)နှင့်ပတ်သက်၍ ၂၀၁၇-၂၀၁၈ ဘဏ္ဍာနှစ် အမျိုးသား စီမံကိန်းဥပဒေ(မူကြမ်း) နောက်ဆက်တွဲ-၂ မှာ လုပ်ငန်းစီမံကိန်းများအလိုက် ရင်းနှီးမြှုပ်နှံမှုလျာထားငွေကို ထည့်သွင်းဖော်ပြထားပါတယ်။ ထို့အပြင် ပြည်ထောင်စုဝန်ကြီးဌာနများနဲ့ တိုင်းဒေသကြီး၊ ပြည်နယ်အစိုးရ အဖွဲ့တို့ရဲ့ ဆောင်ရွက်မယ့်လုပ်ငန်းစီမံကိန်းနှင့် လုပ်ငန်းများကို အကြောင်းအရာ၊ တည်နေရာ၊ စုစုပေါင်း ရင်းနှီးမြှုပ်နှံမှုပမာဏ၊ တာဝန်ယူတဲ့အဖွဲ့အစည်း၊ ၂၀၁၇-၂၀၁၈ ဘဏ္ဍာနှစ် ရန်ပုံငွေရရရှိမှုအခြေအနေ၊ စီမံကိန်းကာလ(စတင်တဲ့နှစ်၊ ပြီးစီးတဲ့နှစ်) စသည်တို့ဖြင့် ထည့်သွင်းရေးဆွဲထားသည့်အတွက် စီမံကိန်း အကောင်အထည်ဖော်မှုများအပေါ် ထိန်းသိမ်းကြီးကြပ်ခြင်း လုပ်ငန်းများကိုလည်း ထိရောက်စွာဆောင်ရွက် နိုင်ရန် စီစဉ်ထားရှိပါကြောင်း တင်ပြအပ်ပါတယ်။ ထို့အပြင် စီမံကိန်းတစ်ခုချင်းအလိုက် ဥပဒေကြမ်းပူးပေါင်း ကော်မတီရဲ့ အကြံပြုချက်ပါ အချက်အလက်များကို သက်ဆိုင်တဲ့ ပြည်ထောင်စုဝန်ကြီးဌာနများသို့ အသိပေး သွားမည်ဖြစ်ပါကြောင်း တင်ပြအပ်ပါတယ်။ ဆက်လက်ပြီး ရခိုင်ပြည်နယ်၊ မြေပုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဖေသန်းရဲ့ ဆွေးနွေးချက်ဖြစ်ပါတယ်။ ရခိုင်ပြည်နယ် လွှတ်တော်ကိုယ်စားလှယ်ကြီးက ပြည်ထောင်စုတစ်ခုလုံးရဲ့ သုံးငွေမှာ တိုင်းဒေသကြီး/ပြည်နယ်များအတွက် ထောက်ပံ့ငွေ ကျပ် ၁,၇၀၇.၅၈ ဘီလီယံသာပါဝင်ပြီး ပြည်ထောင်စုတစ်ခုလုံးသုံးငွေရဲ့ ၈.၁ရ ရာခိုင်နှုန်းသာရှိကြောင်း ဆွေးနွေးသွားပါတယ်။ ဖွဲ့စည်းပုံအခြေခံဥပဒေအရ ပြည်ထောင်စုဘဏ္ဍာရန်ပုံငွေနှင့် တိုင်းဒေသကြီး/ ပြည်နယ်ဘဏ္ဍာရန်ပုံငွေဟု ခွဲခြားရေးဆွဲခဲ့ကြသော်လည်း ပြည်ထောင်စုဘဏ္ဍာရန်ပုံငွေဖြင့် ကျခံသုံးစွဲသည့် အသုံးစရိတ်များတွင် တိုင်းဒေသကြီး/ ပြည်နယ်များ၌ သုံးစွဲမည့် အသုံးစရိတ်များလည်း ပါဝင်နေတာဖြစ်ပါတယ်။ ဥပမာအားဖြင့် ပညာရေး၊ ကျန်းမာရေး၊ နယ်စပ်ရေးရာ၊ ဆောက်လုပ်ရေး စတဲ့ဝန်ကြီးဌာနများဟာ ပြည်ထောင်စုဘတ်ဂျက် ဖြစ်သော်လည်း တိုင်းဒေသကြီး/ ပြည်နယ်အသီးသီးမှာ ကျောင်းများဆောက်လုပ်ခြင်း၊ ဆေးရုံများ ဆောက်လုပ်ခြင်း၊ လမ်းတံတားဖောက်လုပ်ခြင်း စသည်ဖြင့် ဆောင်ရွက်ပေးလျက်ရှိသည့်အတွက် ထိုအသုံး စရိတ်များသည်လည်း တိုင်းဒေသကြီး/ ပြည်နယ်ဖွံ့ဖြိုးတိုးတက်ရေးအတွက် ပြည်ထောင်စုက ကျခံသုံးစွဲ ပေးသည့် အသုံးစရိတ်များပင် ဖြစ်ပါတယ်။ ပြည်ထောင်စုမှ တိုင်းဒေသကြီး/ပြည်နယ်များသို့ လိုငွေဖြည့်ဆည်းပေးတဲ့ ထောက်ပံ့ငွေအပြင် လွှတ်တော်ဆိုင်ရာဖွံ့ဖြိုးရေးရန်ပုံငွေ ၂၀၁၆-၂၀၁ရ ခု၊ ဘဏ္ဍာရေးနှစ်မှစတင်ပြီး ပြည်ထောင်စုမှ ကောက်ခံ ရရှိသည့် ကုန်သွယ်လုပ်ငန်းခွန်နှင့် အထူးကုန်စည်ခွန်များကိုလည်း တိုင်းဒေသကြီး/ ပြည်နယ်များသို့ အခွန်ဝေစုခွဲအဖြစ် ခွဲဝေပေးခြင်းတို့ကို ဆောင်ရွက်လျက်ရှိပါတယ်။ ပြည်ထောင်စုနဲ့ တိုင်းဒေသကြီး/ ပြည်နယ်များအကြား ဘဏ္ဍာငွေခွဲဝေကျင့်သုံးမှုပုံစံကို တစ်ဆင့်ပြီးတစ်ဆင့် ပိုမိုတိုးတက်ကောင်းမွန်စေရန်နှင့် တိုင်းဒေသကြီး/ ပြည်နယ်များအကြားဖွံ့ဖြိုးတိုးတက်မှု အချိုးကျမျှတစေရေးတို့အတွက် တစ်နှစ်ထက်တစ်နှစ် ပိုမိုပြည့်စုံတဲ့ နည်းလမ်းများဖြင့် ဖြည့်ဆည်းဆောင်ရွက်ပေးနိုင်ရန် ကြိုးပမ်းလျက်ရှိပါကြောင်း ရှင်းလင်း တင်ပြအပ်ပါတယ်။ ဆက်လက်ပြီး ရန်ကုန်တိုင်းဒေသကြီး၊ ဆိပ်ကြီးခနောင်တိုမဲဆန္ဒနယ်မှ လွှတ်တော်ကိုယ်စားလှယ် ဦးတင်ထွန်းနိုင် ဆွေးနွေးတင်ပြချက် ဖြစ်ပါတယ်။ မြန်မာနိုင်ငံရဲ့ ဆည်မြောင်းဖွံ့ဖြိုးတိုးတက်ရေးအတွက် ဆည်ရေသောက်စနစ် အကောင်အထည်ဖော်ရန် Exim Bank of India ကနေ ချေးငွေ အမေရိကန်ဒေါ်လာ ၁၉၈ သန်း ရယူရန်ကိစ္စနဲ့ပတ်သက်ပြီးတော့ အကယ်၍ ကျွန်တော်တို့ ပစ္စည်း/လုပ်ငန်း ပြောင်းလဲဆောင်ရွက် လိုပါက ငွေချေးပေးတဲ့လူ(Lender)နဲ့ ညှိနှိုင်းပြီးတော့ Lender က သဘောတူညီချက်ရရှိရင်တော့ ပြင်ဆင် ဆောင်ရွက်နိုင်ပါတယ်။ အဆိုပါစီမံကိန်းမှာ မူလကဆည်ရေသောက်စနစ် ဖွံ့ဖြိုးတိုးတက်ရေးဆောင်ရွက်မယ့် စီမံကိန်းဖြစ်တဲ့အတွက်ကြောင့် ဒီဇိုင်းရေးဆွဲခြင်း၊ နည်းပညာပိုင်းဆိုင်ရာ အကူအညီလိုအပ်ခြင်းတို့ကြောင့် အတိုင်ပင်ခံငှားရမ်းဆောင်ရွက်ခဲ့ရကြောင်း သိရှိရပါတယ်။ ပြည်ပချေးငွေများရယူရာမှာ အကောင်အထည် ဖော်မယ့် လုပ်ငန်းစီမံကိန်းများအပေါ်မှာမူတည်ပြီးတော့ အတိုင်ပင်ခံငှားရမ်းခြင်း၊ ဝန်ထမ်းများ၏ လုပ်ငန်း စွမ်းဆောင်ရည် မြင့်မားစေရန်အတွက် သင်တန်းပေးခြင်း၊ စီမံကိန်းဆိုင်ရာဒီဇိုင်းရေးဆွဲခြင်း စသည်တို့ကို ဆောင်ရွက်ရပါတယ်။ အကောင်အထည်ဖော်မယ့် လုပ်ငန်းစီမံကိန်းအရ နည်းပညာရယူခြင်းမှာ အနည်းအများ ကွာခြားမှု ရှိနိုင်ပါတယ်။ စီမံကိန်းနှင့်ဘဏ္ဍာရေးဝန်ကြီးဌာနအနေဖြင့် ချေးငွေဖြင့် အကောင်အထည် ဖော်မယ့် သက်ဆိုင်ရာ ဝန်ကြီးဌာနများအတွက် ချေးငွေကိစ္စညှိနှိုင်းပေးရတဲ့အခါမှာ အတိုင်ပင်ခံစရိတ် များကို တတ်နိုင်သမျှ အနည်းဆုံးဖြစ်စေရန် ညှိနှိုင်းဆောင်ရွက်ပေးလျက် ရှိပါတယ်။ ဆက်လက်ပြီးမန္တလေးတိုင်းဒေသကြီး၊ ပြင်ဦးလွင်မဲဆန္ဒနယ် လွှတ်တော်ကိုယ်စားလှယ် ဒေါက်တာအောင်ခင် ရဲ့ ဆွေးနွေးတင်ပြချက် ဖြစ်ပါတယ်ခင်ဗျာ။ အပြည်ပြည်ဆိုင်ရာ ဘတ်ဂျက်မိတ်ဖက်အဖွဲ့အစည်း (International Budget Partnership -IBP)ဟာ ၎င်းတို့ရဲ့ လုပ်ငန်းစဉ်တစ်ရပ်အနေနဲ့ Open Budget Survey (OBS)ကို (၂)နှစ်ကိုတစ်ကြိမ်ပြုလုပ်ပြီးတော့ ကမ္ဘာတစ်ဝန်း ဘတ်ဂျက်ပွင့်လင်းမြင်သာမှုနဲ့ တာဝန်ခံမှုများကို OBS မှာပါဝင်တဲ့ နိုင်ငံများအချင်းချင်း နှိုင်းယှဉ်ဖော်ပြပါတယ်။ အဆိုပါ OBS သည် ဗဟိုအစိုးရအနေဖြင့် အများပြည်သူသို့ ထုတ်ပြန်ရမည့် ဘတ်ဂျက်စာစောင် (၈)ခုကို နိုင်ငံတကာစံနှုန်းများနဲ့အညီ ထုတ်ပြန်မှု ရှိ မရှိ အထောက်အထားများနဲ့ ပြည့်ပြည့်စုံစုံ လေ့လာသုံးသပ် အစီရင်ခံတင်ပြခြင်း ဖြစ်ပါတယ်။ IBP အနေနဲ့ OBS ကို (၂)နှစ်ကိုတစ်ကြိမ် ဆောင်ရွက်ခဲ့ပြီး ၂၀၀၆ ခုနှစ်မှာ ၅၉ နိုင်ငံ၊ ၂၀၀၈ ခုနှစ်မှာ ၈၅ နိုင်ငံ၊ ၂၀၁၀ ခုနှစ်မှာ ၉၄ နိုင်ငံ၊ ၂၀၁၂ ခုနှစ်မှာ နိုင်ငံပေါင်း ၁၀၀ နှင့် ၂၀၁၅ ခုနှစ်မှာ နိုင်ငံပေါင်း ၁၀၂ နိုင်ငံ ပါဝင်ခဲ့ပါတယ်။ မြန်မာနိုင်ငံအနေဖြင့် OBS မှာ ၂၀၁၂ ကစပြီးတော့ ပါဝင်ခဲ့ပြီးတော့ ၂၀၁၂ မှာတော့ ကိုယ်စားလှယ် တော်ကြီး ဆွေးနွေးသွားသလို ဘတ်ဂျက်ပွင့်လင်းမြင်သာမှုရမှတ် သုညရရှိခဲ့ပါတယ်။ ၂၀၁၅ ခုနှစ်မှာ ဘတ်ဂျက်ပွင့်လင်းမြင်သာမှုရမှတ် ၂ မှတ်၊ ဘတ်ဂျက်မှာ ပြည်သူများပူးပေါင်းပါဝင်မှုအတွက်ရမှတ် ၆ မှတ်၊ လွှတ်တော်ရဲ့ ကြီးကြပ်မှုအတွက် ၂ရ မှတ်နဲ့ ပြည်ထောင်စုစာရင်းစစ်ချုပ်ရုံးရဲ့ ကြီးကြပ်မှုအတွက်ရမှတ် ၂၅ မှတ် အသီးသီးရရှိခဲ့ပါတယ်။ ဘတ်ဂျက်ပွင့်လင်းမြင်သာမှုကို သတ်မှတ်ရာမှာ ဘတ်ဂျက်စာစောင် (၈)စောင်ကို အများပြည်သူကို တ်ပြန်ပေးခြင်းရှိ မရှိ ဆန်းစစ်ပါတယ်။ ဒီ(၈)ခုကတော့ ဒီမှာ ကျွန်တော်တို့ တင်ပြထားတဲ့အတိုင်းပဲ ဘတ်ဂျက်မရေးဆွဲမီဖော်ပြချက်၊ အစိုးရအဖွဲ့ကနေတင်ပြတဲ့ ဘတ်ဂျက် အဆိုပြုလွှာ၊ ဥပဒေပြဋ္ဌာန်းတဲ့ဘတ်ဂျက်၊ နိုင်ငံသားများအတွက်ဘတ်ဂျက်၊ နှစ်အတွင်းအစီရင်ခံစာ၊ နှစ်လယ်သုံးသပ်ချက် အစီရင်ခံစာ၊ နှစ်ကုန်အစီရင်ခံစာနဲ့ စာရင်းစစ်အစီရင်ခံစာတို့ ဖြစ်ကြပါသည်။ မြန်မာနိုင်ငံအနေနဲ့ ၂၀၁၅-၂၀၁၆ ခု၊ ဘဏ္ဍာရေးနှစ် ပြည်ထောင်စုရဲ့ အရအသုံးခန့်မှန်းခြေငွေစာရင်း ဆိုင်ရာအချက်အလက်များ (Citizen’s Budget)ကို ပြည်သူများအနေနဲ့ ဘဏ္ဍာရေးဆိုင်ရာ အသိအမြင်များ တိုးပွားလာစေရန်နဲ့ နိုင်ငံတော်၏ဘဏ္ဍာငွေအရအသုံးဆိုင်ရာ ကိစ္စရပ်များကို လေ့လာသိရှိနိုင်စေရန် ရည်ရွယ်ပြီး ၂၀၁၅ ခုနှစ်ကစပြီးတော့ ထုတ်ဝေခဲ့ပါတယ်။ ၂၀၁၆-၂၀၁ရ မှာလည်း ထုတ်ဝေပြီး ဖြစ်ပါတယ်။ ၂၀၁၇-၂၀၁၈ ဘတ်ဂျက်အတည်ပြုပြီးတဲ့အခါမှာ ဆက်လက်ထုတ်ဝေမှာ ဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာနဟာ မြန်မာနိုင်ငံရဲ့ ဘဏ္ဍာရေးပွင့်လင်းမြင်သာမှု ရလဒ်များ တိုးတက်လာစေဖို့နဲ့ နိုင်ငံတော်ရဲ့ စီးပွားရေးမူဝါဒများကို အကောင်အထည်ဖော်ရာမှာ အထောက် အကူပြနိုင်ဖို့အတွက် ပြည်သူများ ဘဏ္ဍာရေးအသိအမြင်များ တိုးတက်လာစေရန်တို့အတွက် အဆိုပါဘတ်ဂျက် စာစောင်များကို စီမံကိန်းနှင့်ဘဏ္ဍာရေးဝန်ကြီးဌာန Website မှာ ထုတ်ပြန်နိုင်ခဲ့ပါသည်။ သို့ပါ၍ နောင်လာမယ့် Open Budget Survey များမှာ မြန်မာနိုင်ငံရဲ့ ရလဒ်များဟာ ပိုမိုတိုးတက်လာမည်ဖြစ်ပါကြောင်း ပြန်လည် ရှင်းလင်းဖြေကြားအပ်ပါတယ်။ လေးစားအပ်ပါသော နာယကကြီးခင်ဗျာ။ မန္တလေးတိုင်းဒေသကြီး၊ ပြင်ဦးလွင်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာအောင်ခင် က ငွေကြေးဖောင်းပွမှု(Inflation)ကို ထိန်းသည့် နည်းလမ်း များစဉ်းစားရန် လိုပါသည်ဟုလည်းကောင်း၊ ဧရာဝတီတိုင်းဒေသကြီး၊ ကျောင်းကုန်းမဲဆန္ဒနယ် ပြည်သူ့ လွှတ်တော်ကိုယ်စားလှယ် ဦးသိန်းထွန်းက ၂၀၁၆-၂၀၁ရ ဘဏ္ဍာနှစ် စက်တင်ဘာလကုန်မှာ ငွေကြေး ဖောင်းပွမှုနှုန်း ပျမ်းမျှအားဖြင့် ၉.၁၆ ရာခိုင်နှုန်းမှ ၂၀၁ရ -၂၀၁၈ ဘဏ္ဍာနှစ်မှာ ပျမ်းမျှငွေကြေးဖောင်းပွမှုနှုန်း ၇.၉ ရာခိုင်နှုန်း ဖြစ်ပေါ်နိုင်သည်ဟု ခန့်မှန်းသည့်အပေါ် အခြေခံနှစ်ပြောင်းလဲလိုက်ခြင်းကြောင့် ဖြစ်သည်ဟု လည်းကောင်း ဆွေးနွေးခဲ့ကြပါတယ်။ ယင်းဆွေးနွေးချက်များနှင့်ပတ်သက်၍ အကျဉ်းချုပ် ပြန်လည် ရှင်းလင်း တင်ပြလိုပါတယ်။ မြန်မာနိုင်ငံရဲ့ လက်ရှိအခြေအနေအရ ငွေကြေးဖောင်းပွမှုဖြစ်ပေါ်ရသည့် အဓိကအကြောင်းရင်း မပေးနိုင်သည့်အတွက် ပြည်ပမှဝယ်ယူရခြင်း၊ ကောလာဟလသတင်းထုတ်လွှင့် ဈေးကစားခြင်း၊ သဘာဝ ဘေးအန္တရာယ်များကြုံတွေ့ရခြင်း၊ ပို့ကုန်တင်ပို့သော်လည်းထုတ်လုပ်မှု အခြေအနေကို အတိအကျ မသိရှိ ရခြင်း၊ ပြည်သူတို့ရဲ့ ဝင်ငွေအဆင့်အတန်းနဲ့ သုံးစွဲနိုင်မှုတိုးတက်လာခြင်း စသည်တို့ကြောင့် ဖြစ်ပါတယ်။ ၂၀၁ရ စက်တင်ဘာလကုန်မှာ ဖြစ်ပေါ်ခဲ့တဲ့ ပျမ်းမျှ ငွေကြေးဖောင်းပွမှုနှုန်း ၉.၁၆ ရာခိုင်နှုန်းဟာ ၂၀၁၂ ခုနှစ်အပေါ်မှာ အခြေခံပြီးတွက်ချက်သကဲ့သို့ ၂၀၁၇-၂၀၁၈ ဘဏ္ဍာနှစ်ရဲ့ ပျမ်းမျှငွေကြေး ဖောင်းပွမှု နှုန်းကိုလည်း တူညီသောအခြေခံနှစ်ဖြင့် ခန့်မှန်းထားခြင်းဖြစ်ပါသည်။ ၂၀၁၂ ခုနှစ်ကို အခြေခံနှစ်အဖြစ် သတ်မှတ်ရခြင်းမှာ ၂၀၁၂ ခုနှစ်သည် ဈေးနှုန်းတည်ငြိမ်မှုရှိသည့်နှစ် ဖြစ်ခြင်းနှင့် ၂၀၀၆ ခုနှစ်ကို အခြေခံ နှစ်အဖြစ် တွက်ချက်ခဲ့သည်မှာ (၆)နှစ်မျှ ကြာမြင့်ခဲ့သည်ဖြစ်ခြင်းတို့ကြောင့် ဖြစ်ပါသည်။ ၂၀၁ရ -၂၀၁၈ ဘဏ္ဍာနှစ်အတွက် ပျမ်းမျှငွေကြေးဖောင်းပွမှုနှုန်းကိုခန့်မှန်းခဲ့ရာမှာ စီးပွားရေး တိုးတက်မှုနှုန်းဟာ ၂၀၁၅-၂၀၁၆ ဘဏ္ဍာနှစ်က ၇.၀ ရာခိုင်နှုန်း ဖြစ်ပေါ်ခဲ့သော်လည်း ၂၀၁၆-၂၀၁ရ ဘဏ္ဍာနှစ်မှာ နှစ်ကုန်ခန့်မှန်းခြေအရ ၅.ရ ရာခိုင်နှုန်းသာ ဖြစ်ပေါ်ခဲ့ခြင်း၊ အိမ်ရာမြေအရောင်းအဝယ် နည်းပါးခြင်း အပါအဝင် စီးပွားရေးလုပ်ဆောင်မှုများမှာ တစ်ဦးနဲ့တစ်ဦးအကြား ငွေကြေးလက်ပြောင်းလက်လွှဲမှုနှုန်း နှေးကွေးပြီး ငွေကြေးလှည့်လည်မှုအရှိန် လျော့နည်းလာခြင်း၊ ဘဏ်အပ်ငွေ၊ ချေးငွေအတိုးနှုန်းများ အခြေ အနေအရ ပြည်တွင်းလှည့်လည်သုံးစွဲနေတဲ့ ငွေကြေးပမာဏ လျော့နည်းမှုမရှိနိုင်ခြင်း စသည်တို့အပေါ် အခြေခံပြီးတော့ ခန့်မှန်းထားခြင်းဖြစ်ပါကြောင်း ရှင်းလင်းဆွေးနွေးအပ်ပါတယ်။ လေးစားအပ်ပါသော နာယကကြီးခင်ဗျာ။ ရပ်စောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်မောင်မြင့် အကြံပြုချက်ဖြစ်ပါတယ်။ ၂၀၁၆-၂၀၁ရ ဘဏ္ဍာနှစ် ဂျီဒီပီ တိုးတက်မှုနှုန်း လျော့နည်း ကျဆင်းရခြင်းနဲ့ပတ်သက်၍ ၉-၁-၂၀၁ရ ရက်နေ့မှာ ကျင်းပပြုလုပ်တဲ့ အမျိုးသားစီမံကိန်းကော်မရှင် အစည်းအဝေးတွင် စီမံကိန်းကော်မရှင်ဥက္ကဋ္ဌ နိုင်ငံတော်သမ္မတက ဖော်ပြပါကိစ္စရပ်နှင့် စပ်လျဉ်းပြီး ၂၀၁၆-၂၀၁ရ ဘဏ္ဍာနှစ် ပထမ ၆ လပတ်အတွင်း စီးပွားရေးတိုးတက်မှု နှေးကွေးခဲ့ပြီး အထူးသဖြင့် လယ်ယာသီးနှံများ အထွက်ကျဆင်းခြင်း၊ ပို့ကုန်ဈေးနှုန်းများကျဆင်းခြင်း၊ နိုင်ငံခြားရင်းနှီးမြှုပ်နှံမှုများ စီးဝင်မှုနှေးကွေးခြင်း၊ ကမ္ဘာ့နိုင်ငံများ၏ ဖြစ်ပေါ်ပြောင်းလဲလျက်ရှိတဲ့ နိုင်ငံရေး၊ စီးပွားရေးဂယက်များအရ မိမိတို့နိုင်ငံရဲ့ စီးပွားရေးကို အနည်းနဲ့အများဆိုသလို ရိုက်ခတ်မှုရှိခဲ့ခြင်းတို့အတွက် ဒီနှစ် ၂၀၁၆-၂၀၁ရ ဘဏ္ဍာနှစ် နှစ်ကုန်ခန့်မှန်းခြေမှာ ၅.ရ ရာခိုင်နှုန်းသာ တိုးတက်မယ်လို့ ခန့်မှန်းထားကြောင်း ရှင်းလင်းမိန့်ကြားခဲ့ ပါတယ်။ ဒီသတင်းကိုလည်း နေ့စဉ်ထုတ်သတင်းစာများ၊ ရုပ်မြင်သံကြားအစီအစဉ်၊ ရေဒီယိုသတင်း၊ ဌာနဆိုင်ရာ Website များမှာလည်း ဖော်ပြပြီးတော့ ပြည်သူများသိရှိအောင် ရှင်းလင်းဖော်ပြခဲ့ပါတယ်။ ၂၀၁၇-၂၀၁၈ ဘဏ္ဍာရေးနှစ်မှာ နိုင်ငံခြားရင်းနှီးမြှုပ်နှံမှုများ ပိုမိုစီးဝင်မယ်လို့ မျှော်မှန်းထားပြီး ထုတ်လုပ်မှုနဲ့ ဝန်ဆောင်မှုကဏ္ဍများ ပိုမိုတိုးတက်မည်ဟု မျှော်မှန်းထားပါတယ်။ အဓိကတွန်းအားပေးမယ့် ကဏ္ဍများအနေနဲ့ စက်မှုလက်မှုကဏ္ဍ၊ ကုန်သွယ်ရေးကဏ္ဍ၊ ပို့ဆောင်ရေးကဏ္ဍနဲ့ လယ်ယာကဏ္ဍတို့ ဖြစ်ပါတယ်။ မကြာသေးမီကပြဋ္ဌာန်းခဲ့တဲ့ မြန်မာနိုင်ငံရင်းနှီးမြှုပ်နှံမှု ဥပဒေသစ်အရလည်း မကြာမီပြဋ္ဌာန်းရန် ဆောင်ရွက်လျှက်ရှိတဲ့ မြန်မာနိုင်ငံကုမ္ပဏီဥပဒေအရလည်းကောင်း ပြည်တွင်း၊ ပြည်ပ ရင်းနှီးမြှုပ်နှံမှုများဟာ ပိုမိုတိုးတက်လာမယ်လို့ မျှော်မှန်းထားရှိပါတယ်။ မွန်ပြည်နယ်၊ မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးမျိုးဝင်း ဆွေးနွေး တင်ပြချက်ဖြစ်ပါတယ်။ ကမ္ဘာ့နိုင်ငံအများစုမှာ စုစုပေါင်းပြည်တွင်းထုတ်လုပ်မှုနဲ့ ဝန်ဆောင်မှုတန်ဖိုး Dpg CS2 အသက် အက S. GDP ခန့်မှန်းတွက်ချက်ရာမှာ မိမိတို့နိုင်ငံရဲ့ တရားဝင်ငွေကြေး Local Currency ဖြင့်သာ တွက်ချက်ပြီး ရရှိတဲ့ညွှန်းကိန်းများအရ တိုင်းပြည်ရဲ့ စီးပွားရေး အခြေအနေကို သုံးသပ်လေ့ရှိပါတယ်။ နိုင်ငံအလိုက် စီးပွားရေးအခြေအနေများကို နှိုင်းယှဉ်တဲ့အခါမှာ GDP တန်ဖိုးကို ဝယ်နိုင်စွမ်းအား ညီမျှမှု Purchasing Power Parity နဲ့ တွက်ချက်ဖော်ပြလေ့ရှိပါတယ်။ သို့မှသာ ငွေလဲလှယ်မှုနှုန်းရဲ့ အကျိုးသက်ရောက်မှုကို ဖယ်ရှားနိုင်မှာဖြစ်ပြီး နိုင်ငံတော်ရဲ့ ဝယ်နိုင်စွမ်းအားညီမျှမှု အမှန်အခြေအနေကို သုံးသပ်နိုင်မှာ ဖြစ်ပါတယ်။ GDP ကို ပြည်တွင်းသုံးငွေကြေးအစား အမေရိကန်ဒေါ်လာဖြင့် ပြောင်းလဲ တွက်ချက်၍သုံးသပ်ပါက နိုင်ငံတော်ရဲ့ GDP ကို အမေရိကန်ဒေါ်လာတန်ဖိုးဖြင့် သိရှိနိုင်မည်ဖြစ်သော်လည်း နိုင်ငံတော်၏ ပကတိဝယ်ယူနိုင်စွမ်းအားကို ထင်ဟပ်ဖော်ပြနိုင်မည်မဟုတ်ပါ။ စုစုပေါင်းပြည်တွင်း ထုတ်လုပ်မှုနဲ့ o$caosqošę: GDP sa ozodajnopos şosacéndooy:ss: (Current Pricehd. $69:48: (Constant Price)တို့ဖြင့် တွက်ချက်ရပါတယ်။ နှစ်အလိုက် ဈေးနှုန်းများအရ တွက်ချက်တဲ့ GDP တန်ဖိုးမှာ အထွေထွေ ဈေးနှုန်းများရဲ့ အတက်အကျ အကျိုးသက်ရောက်မှု (Inflation Impact) ပါဝင်နေသော်လည်း ပုံမှန်ဈေးနှုန်း (Constant Price)ဖြင့် တွက်ချက်ရရှိတဲ့ GDP မှာတော့ အထွေထွေဈေးနှုန်းများရဲ့ အတက်အကျ အကျိုးသက်ရောက်မှု (Inflation Impact) မရှိတဲ့အတွက် အမှန်တကယ်တိုးတက်မှု၊ လျော့နည်းမှုကို စိစစ်နိုင်မှာ ဖြစ်ပါတယ်။ နိုင်ငံတော်စီးပွားရေးအဖွဲ့အစည်းများ၊ ဝန်ကြီးဌာနများအနေနဲ့ ရသုံးခန့်မှန်းခြေငွေစာရင်းဆိုင်ရာ လျာထားမှုများပြုလုပ်ရာမှာ မိမိတို့ရဲ့ နိုင်ငံခြားသုံးငွေနဲ့ ရရှိမယ့်ဝင်ငွေနဲ့ အသုံးစရိတ်များအတွက် ကျပ်ငွေ ဖြင့်သာဖော်ပြရပါတယ်။ ထိုသို့ဆောင်ရွက်ရာမှာ လက်ရှိဘဏ္ဍာရေးနှစ်ရဲ့ ဖြည့်စွက်ခန့်မှန်းခြေငွေစာရင်းရဲ့ RE နဲ့ လာမယ့်ဘဏ္ဍာရေးနှစ် ရသုံးခန့်မှန်းခြေငွေစာရင်း BE ကို ၆ လ သို့မဟုတ် ၁ နှစ် ကြိုတင် တွက်ချက်ရပါတယ်။ ဒီလိုတွက်ချက်ရာမှာ အများယူဆသကဲ့သို့ လက်ရှိပေါက်ဈေး ငွေလဲလှယ်နှုန်းကို အသုံးပြု၍ မရနိုင်ပါ။ သို့ဖြစ်၍ လက်ရှိဘဏ္ဍာရေးနှစ်ရဲ့ ဖြည့်စွက်ခန့်မှန်းခြေငွေစာရင်းနဲ့ လာမည့် ဘဏ္ဍာရေး နှစ်အတွက် မူလရသုံးခန့်မှန်းခြေငွေစာရင်းBE တို့ကို ခန့်မှန်းတွက်ချက်ရာမှာ Budgetary Assumption Rate r 3207:Cloznajod qulosus Budgetary Assumption Rate o agos:02ndqjodopos လက်ရှိ နိုင်ငံခြားငွေလဲလှယ်နှုန်း၊ အမေရိကန်ဒေါ်လာတန်ဖိုး အတက်အကျခန့်မှန်းချက်၊ မိမိတို့ရဲ့ နိုင်ငံခြားငွေပေးငွေယူရှင်းတမ်း၊ BOP အခြေအနေခန့်မှန်းချက်နဲ့ ပြည်တွင်းပြည်ပဈေးကွက်ရဲ့ အလား အလာတို့အပေါ်မှာ မူတည်ပြီးတော့ ၆ လ သို့မဟုတ် ၁ နှစ် ကြိုတင်ခန့်မှန်း တွက်ချက်ရပါတယ်။ သို့ဖြစ်ပါ၍ colocous colodcq:agcocowadze.com? 236:goadcoposolu Budgetary Assumption Rate ဟာ ဘတ်ဂျက်တောင်းခံတဲ့အခါမှာ အသုံးပြုပြီးတော့ အမှန်တကယ်ရငွေသုံးငွေများ ဖြစ်ပေါ်လာတဲ့ ော့ ထိုရငွေသုံးငွေများ ဖြစ်ပေါ်နေတဲ့ှိတဲ့ ငွေလဲလှယ်နှုန်းကိုသာ အသုံးပြု တွက်ချက် ဆောင်ရွက် ပါတယ်။ ဘတ်ဂျက်တောင်းခံစဉ် အသုံးပြုခဲ့တဲ့ Assumption Rate အရ ရငွေသုံးငွေများ ဆောင်ရွက်တဲ့ နေ့မှာရှိတဲ့ ငွေလဲလှယ်နှုန်းထက် လျော့နည်းခဲ့လို့ရှိရင် လိုတဲ့ငွေအတွက်ကို ဘတ်ဂျက် ထပ်တောင်းရပါတယ်။ ထို့အတူ Assumption Rate ဟာ ဆောင်ရွက်တဲ့နေ့မှာရှိတဲ့ ငွေလဲနှုန်းထက်များခဲ့ လို့ရှိရင် ပိုတဲ့ငွေကိုလည်း ဘတ်ဂျက်ပြန်လည်အပ်နှံခြင်းဖြင့် ညှိနှိုင်းရပါတယ်။ သို့ဖြစ်ပါ၍ Assumption Rate ဟာ ဘတ်ဂျက်လျာထားခြင်းအတွက် တွက်ချက်အသုံးပြုပြီး ဘတ်ဂျက်ကို အမှန်တကယ် သုံးစွဲတဲ့ ြစ်ပေါ်တဲ့ ငွေလဲလှယ်နှုန်းကိုသာ အသုံးပြုရတဲ့အတွက်ကြောင့် ဘတ်ဂျက်အမှန်ရငွေ၊ သုံးငွေများ အပေါ်မှာ အကျိုးသက်ရောက်မှုမရှိပါဘူး။ ၂၀၁၇-၂၀၁၈ခု၊ ဘဏ္ဍာရေးနှစ် ဒုတိယ ၆ လအတွက် Budgetary Assumption Rate ကို ခန့်မှန်းတဲ့အခါမှာတော့ ပြင်ပမှာဖြစ်ပေါ်နေတဲ့ ငွေလဲနှုန်းအပေါ်မှာ သုံးသပ်ပြီးတော့ ထပ်မံ ပြင်ဆင်နိုင်ပါကြောင်း တင်ပြအပ်ပါတယ်။ နာယကကြီးခင်ဗျား။ ဥပဒေကြမ်းပူးပေါင်းကော်မတီရဲ့ အစီရင်ခံစာ အပိုဒ် ၄၀ (ဇ)၊ ()၊ (ည)၊ (ဋ) တို့ကို ကရင်ပြည်နယ် မဲဆန္ဒနယ်အမှတ်(၆)က အမျိုးသားလွှတ်တော်ကိုယ်စားလှယ် ဒေါ်နန်းနီနီအေးကလည်း ထောက်ခံဆွေးနွေးခဲ့ပါတယ်။ ရင်းနှီးမြှုပ်နှံမှုကဏ္ဍမှာ နိုင်ငံပိုင်၊ သမဝါယမပိုင်နဲ့ ပုဂ္ဂလိကပိုင်ကဏ္ဍတို့ရဲ့ ရင်းနှီးမြှုပ်နှံမှုများကို ဖော်ပြထားပြီး နိုင်ငံပိုင်အခန်းကဏ္ဍမှာ ၂၀၁၇-၂၀၁၈ ဘဏ္ဍာနှစ်အတွက် လျာထား ချက်ဟာ ၂၀၁၆-၂၀၁ရ ဘဏ္ဍာနှစ် နိုင်ငံပိုင်အခန်းကဏ္ဍ လျာထားချက်ထက် ၀.၃ ရာခိုင်နှုန်း လျော့နည်း ရေးဆွဲထားပါတယ်။ သို့သော် မြန်မာနိုင်ငံရင်းနှီးမြှုပ်နှံမှုဥပဒေနဲ့ မြန်မာနိုင်ငံကုမ္ပဏီဥပဒေတို့အရ မြန်မာ နိုင်ငံရဲ့ နိုင်ငံရေး၊ စီးပွားရေး၊ လူမှုရေးတိုးတက်မှု အလားအလာများကြောင့် ရင်းနှီးမြှုပ်နှံမှုမှာ နိုင်ငံခြား ရင်းနှီးမြှုပ်နှံမှု ပိုမိုစီးဝင်မယ်လို့ ခန့်မှန်းထားတဲ့အပြင် ပြည်တွင်းပုဂ္ဂလိကလုပ်ငန်းရှင်များမှလည်း ရင်းနှီး မြှုပ်နှံမှုများ တိုးမြှင့်လာမယ်လို့ မျှော်မှန်းပြီး GDP တိုးတက်မှုကို မျှော်မှန်းထားခြင်းဖြစ်ပါတယ်။ ရင်းနှီးမြှုပ်နှံမှုတိုးတက်ခြင်းဟာ GDP တိုးတက်ဖို့အတွက် အဓိကကျတဲ့ ညွှန်ကိန်းတစ်ခု ဖြစ်ပါတယ်။ သို့ရာတွင် စဉ်ဆက်မပြတ် GDP တိုးတက်မှုဖြစ်စေရန်အတွက် စီးပွားရေးတိုးတက်ရန် အလားအလာရှိတဲ့ ကဏ္ဍနဲ့ ဒေသများတွေမှာ ရင်းနှီးမြှုပ်နှံခြင်း၊ အလုပ်အကိုင်ဖန်တီးပေးနိုင်မယ့် ကဏ္ဍများမှာရင်းနှီးမြှုပ်နှံခြင်း၊ ဝင်ငွေခွဲဝေဖြန့်ဖြူးမှု ကောင်းမွန်ညီညွတ်စေရန် ကဏ္ဍများမှာ ရင်းနှီးမြှုပ်နှံခြင်း စသည်တို့ ပြုလုပ်ရန် လိုအပ်ပါတယ်။ စဉ်ဆက်မပြတ် GDP တိုးတက်မှုဖြစ်ပေါ်စေရန်အတွက် နိုင်ငံတော်ရဲ့ စီးပွားရေးမူဝါဒ များမှာလည်း ဖော်ပြပါအချက်များကို ထည့်သွင်းထားရှိပါတယ်။ ယခုရေးဆွဲတင်ပြတဲ့ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းမူကြမ်းကို နိုင်ငံတော်ရဲ့စီးပွားရေး မူဝါဒများနဲ့အညီ လုပ်ငန်းစဉ်များ၊ ဦးစားပေးဆောင်ရွက်ရမယ့် လုပ်ငန်းများသတ်မှတ်ပြီးတော့ စီမံကိန်း ရည်မှန်းရန် အဆိုပြုချက်များကို ရေးဆွဲတင်ပြခဲ့ခြင်း ဖြစ်ပါတယ်။ ရှေ့နောက်အစီအစဉ် ညီညွတ်ရဖို့နဲ့ ဒေသန္တရစီမံကိန်းများနဲ့ ကဏ္ဍစီမံကိန်းတွေအချင်းချင်း ချိတ်ဆက်ညီညွတ်မှုရှိစေရေးအတွက်လည်း အလေးထား ဆောင်ရွက်ခဲ့ပါတယ်။ ၂၀၁၇-၂၀၁၈ ဘဏ္ဍာနှစ်၊ ရင်းနှီးမြှုပ်နှံမှုပမာဏဟာ ယခင်နှစ်နဲ့ နှိုင်းယှဉ်လို့ရှိရင် ၁,၂၃၇.၈၉၅ ဘီလီယံ တိုးတက်ခဲ့ပါတယ်။ သို့ရာတွင် ဦးစားပေးအစီအစဉ်နဲ့ လုပ်ငန်းစဉ်များ ထိရောက်စွာ ရွေးချယ်ချမှတ်နိုင်မှုကြောင့်လည်းကောင်း၊ အကျိုးဖြစ်ထွန်းထိရောက်မယ့် လုပ်ငန်းများမှာ ဦးစားပေး ရင်းနှီးမြှုပ်နှံခြင်းနဲ့ အကျိုးဖြစ်ထွန်းမှု အားနည်းပြီး ဆုံးရှုံးနစ်နာနိုင်တဲ့လုပ်ငန်းများကို ရှောင်ရှားခြင်း တို့ကြောင့်လည်းကောင်း၊ ယခင်နှစ်များထက် GDP တန်ဖိုး ၄၁၆၄.၂၆၂ ဘီလီယံ တိုးတက်မယ်လို့ တွက်ချက် ခန့်မှန်းထားပါတယ်။ စုစုပေါင်း ရင်းနှီးမြှုပ်နှံမှုပမာဏနဲ့ ဖြစ်ပေါ်ရရှိတဲ့ GDP ပမာဏကို နှိုင်းယှဉ်ခြင်း ဖြစ်သည့်အတွက် ၃၀.၆ ရာခိုင်နှုန်း ဖြစ်ရခြင်းဖြစ်ပါကြောင်း တင်ပြအပ်ပါတယ်။ လူတစ်ဦးချင်းစီရဲ့ ဝင်ငွေဟာ ယခင်နှစ်ကထက် ကျပ်တစ်သိန်း ခုနှစ်သောင်းခန့် တိုးတက်ပြီး ကျပ် ၁ရ သိန်း ကျော်ရရှိရန် ရည်မှန်းထားပါကြောင်းနဲ့ စီးပွားရေးတိုးတက်မှုနှုန်းကို ၇.၀ ရာခိုင်နှုန်း တိုးတက်နိုင်ရန် ခန့်မှန်းထားပါကြောင်း တင်ပြအပ်ပါတယ်။ လျှပ်စစ်ကဏ္ဍမှာ တိုးတက်မှုနှုန်း ၄.၈ ရာခိုင်နှုန်း ရည်မှန်းထားခြင်းဟာ လျှပ်စစ်ကဏ္ဍရဲ့ GDP တိုးတက်မှုနှုန်းကို ဖော်ပြထားခြင်း ဖြစ်ပါတယ်။ ထုတ်လုပ်မှု ယူနစ်တိုးတက်မှုနှုန်းကိုကြည့်ပါက နိုင်ငံပိုင်အခန်း တပ်ဆင်အင်အားမှာ ၁၃.၆၊ ထုတ်လုပ်မှုစွမ်းအား ကီလိုဝပ်နာရီ ၁၇.၃ ရာခိုင်နှုန်းနဲ့ သုံးစွဲမှုမှာ စက်ရုံသုံးကီလိုဝပ်နာရီ ၁၈.၆ ရာခိုင်နှုန်း တိုးတက်ရန် ရည်မှန်းထားတာကို တွေ့ရမှာဖြစ်ပါတယ်။ ဒါကြောင့်မို့လို့ စက်မှုကဏ္ဍတိုးတက်မှုနှုန်း ၁၁.၀ ရာခိုင်နှုန်း ဖြစ်ပြီး လျှပ်စစ်ဓာတ်အားအသုံးပြုမှု တိုးတက်မှုနှုန်းဟာ ၁၈.၆ ရာခိုင်နှုန်း ဖြစ်တဲ့အတွက်ကြောင့် အချိုးညီ ပါကြောင်း ရှင်းလင်းတင်ပြအပ်ပါတယ်။ ဆက်လက်ပြီး ညောင်တုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအုန်းလွင်ရဲ့ တင်ပြချက် အပေါ်မှာ ရှင်းလင်းတင်ပြပါမယ်။ စက်မှုလက်မှုကဏ္ဍ ထုတ်လုပ်မှုတန်ဖိုးကို နှစ်အလိုက်ဈေးနှုန်းအရ ၂၁,၈၁၅.၅ ဘီလီယံနဲ့ ပုံမှန်ဈေးနှုန်းအရ ၁၁.၀ ရာခိုင်နှုန်း တိုးတက်ရရှိရန် ရည်မှန်းထားပါတယ်။ အဆိုပါရည်မှန်းချက်မှာ နိုင်ငံပိုင်အခန်းမှ ၀.ရ ရာခိုင်နှုန်းသာ ပါဝင်ပါကြောင်းနဲ့ ပုဂ္ဂလိကပိုင်အခန်းက ၉၉ ရာခိုင်နှုန်းကျော် ပါဝင်ပါကြောင်း တင်ပြအပ်ပါတယ်။ နိုင်ငံပိုင်အခန်းမှာလည်း ဒီစက်ရုံနှစ်ခုရဲ့ အသားတင် ထုတ်လုပ်မှုတန်ဖိုးဟာ နိုင်ငံပိုင်ထုတ်လုပ်မှုစုစုပေါင်းရဲ့ ၀.၈ ရာခိုင်နှုန်းသာ ဖြစ်တဲ့အတွက်ကြောင့် စက်မှု လက်မှုကဏ္ဍရဲ့ တိုးတက်မှုရည်မှန်းချက်မှာ အကျိုးသက်ရောက်မှု နည်းပါးပါကြောင်း ရှင်းလင်းတင်ပြအပ် ပါတယ်။ လှိုင်မြို့နယ် လွှတ်တော်ကိုယ်စားလှယ် ဦးအောင်ကျော်ကျော်ဦး က အမျိုးသားစီမံကိန်းများကဏ္ဍမှာ လျှပ်စစ်ဓာတ်အားဖွံ့ဖြိုးတိုးတက်ရေးစီမံကိန်းနဲ့ ဘဏ်နဲ့ငွေကြေးစနစ် ဖွံ့ဖြိုးတိုးတက်ရေးစီမံကိန်း စကားရပ် (၂)ခုကို ဖြည့်စွက်လိုကြောင်း အကြံပြုထားပါတယ်။ အမျိုးသားစီမံကိန်းဥပဒေကြမ်းရဲ့ အခန်း(၁)၊ အပိုဒ် (၃) (က)မှာ အမျိုးသားစီမံကိန်းဆိုတဲ့ စကားရပ်ရဲ့ အဓိပ္ပာယ်ကို ရှင်းလင်းစွာသိရှိနိုင်ရန် ဖော်ပြပါရှိပါတယ်။ ကဏ္ဍအလိုက်စီမံကိန်းများ၊ ဒေသန္တရစီမံကိန်းများနှင့် ဝိသေသပြုရေးဆွဲထားတဲ့ စီမံကိန်းများကိုလည်း ဘက်စုံဆက်စပ် အကျုံးဝင်တယ်လို့ မှတ်ယူရမည်ဖြစ်ပါတယ်။ ကဏ္ဍအလိုက်၊ ဒေသအလိုက်၊ စီမံကိန်းများ အားလုံးကို ထည့်သွင်းရေးသားဖော်ပြပါက များစွာထည့်သွင်းရမည်ဖြစ်၍ ဝိသေသပြုရေးဆွဲထားသည့် စီမံကိန်းကြီးများကိုသာ ထည့်သွင်းဖော်ပြထားခြင်းဖြစ်ပါကြောင်း ရှင်းလင်းတင်ပြအပ်ပါတယ်။ သို့ပါ၍လွှတ်တော်ကိုယ်စားလှယ်များ ထည့်သွင်းရေးသားလိုသည့် စီမံကိန်းစကားရပ်နှစ်ခုမှာ အဓိပ္ပာယ်ဖွင့်ဆိုချက်များအရ အကျုံးဝင်ပြီးဖြစ်ပါကြောင်း တင်ပြအပ်ပါတယ်။ အလားတူပဲ အခန်း(၃) အထွေထွေအခန်းမှာ စီမံကိန်းများကို အကောင်အထည်ဖော်တဲ့မူဝါဒ အပိုဒ်တစ်ပိုဒ် ထပ်မံဖြည့်စွက်လို ပါကြောင်း၊ သက်ဆိုင်ရာဌာန၊ အဖွဲ့အစည်းများသည် စီမံကိန်းများ အကောင်အထည်ဖော် ဆောင်ရွက် ရာမှာ သတ်မှတ်ထားတဲ့ စံချိန်စံညွှန်း၊ အရည်အသွေး ပြည့်မီခြင်း ရှိ မရှိ၊ ဈေးနှုန်းများ မှန်ကန်မှု ရှိ မရှိ၊ သတ်မှတ်ကာလအတွင်း ပြီးစီးမှု ရှိ မရှိ၊ စီမံကိန်းရည်မှန်းချက်များ ပေါက်ရောက်မှု ရှိ မရှိ စစ်ဆေးရမည်။ သုံးသပ်ရမည်၊ အကြံပြုရမည်၊ ပြည်ထောင်စုအစိုးရသို့ တင်ပြရမည်။ ” စသည့် အပိုဒ်ကို ထပ်မံဖြည့်စွက် လိုကြောင်း ဖော်ပြထားချက်နဲ့ ပတ်သက်၍ ဥပဒေတွင်ဖော်ပြမထားသော်လည်းပဲ ညွှန်ကြားချက်များထုတ်ပြန်၍ သက်ဆိုင်ရာဌာန အဖွဲ့အစည်းများက ပြည်ထောင်စုအစိုးရအဖွဲ့သို့ သုံးလပတ်အလိုက် အစီရင်ခံတင်ပြရေး ဆောင်ရွက်လျက် ရှိပါတယ်။ စီမံကိန်းနှင့်ဘဏ္ဍာရေးဝန်ကြီးဌာနအောက်မှာရှိတဲ့ စီမံကိန်းစိစစ်ရေးနဲ့ တိုးတက်မှုအစီရင်ခံရေး ဦးစီးဌာနကလည်းပဲ စီမံကိန်းများ အကောင်အထည်ဖော်ဆောင်ရွက်ရာမှာ သတ်မှတ်ကာလအတွင်းမှာ စီမံကိန်းရည်မှန်းချက်များနဲ့ ဆောင်ရွက်နိုင်ခြင်း ရှိ မရှိကို ကွင်းဆင်းစိစစ်ပြီးတော့ တင်ပြလျက်ရှိပါတယ်။ ထို့ကြောင့် ဥပဒေမှာမပါရှိသော်လည်းပဲ ပုံမှန်ဆောင်ရွက်နေတဲ့ လုပ်ငန်းများဖြစ်ပါကြောင်းနှင့် ဥပဒေကြမ်း ပူးပေါင်းကော်မတီက ထပ်မံထည့်သွင်းစေလိုပါကလည်း စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် ကန့်ကွက်ရန်မရှိပါကြောင်း ရှင်းလင်းတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ မူနှင့် အခြေခံသဘောဆွေးနွေးချက်အပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းများက ပြန်လည်ရှင်းလင်း ဆွေးနွေးခြင်းအစီအစဉ်ပြီးဆုံးပါပြီ။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်း နောက်ဆက်တွဲ-၂ ပါ စီမံကိန်းလုပ်ငန်း များနဲ့ စပ်လျဉ်းပြီး ပြည်ထောင်စုလွှတ်တော် စတုတ္ထပုံမှန် အစည်းအဝေး အဋ္ဌမနေ့က ဖြန့်ဝေခဲ့တဲ့ ပြင်ဆင်ချက် ဇယားမှာ ဌာန၊ အဖွဲ့အစည်းများရဲ့ လျှော့ချမယ့်စီမံကိန်းလုပ်ငန်းများကို အသေးစိတ်ဖော်ပြထားပြီး ဖြစ်တဲ့အတွက် တစ်ပိုဒ်ချင်းစီအလိုက် လွှတ်တော်ရဲ့ အဆုံးအဖြတ်ရယူတဲ့အခါမှာ ပြည်ထောင်စုအဆင့်ဌာန၊ အဖွဲ့အစည်းတစ်ခုချင်းစီရဲ့ စီမံကိန်းလုပ်ငန်းကဏ္ဍအလိုက် စုစည်းပြီး စီမံကိန်းတန်ဖိုးများ လျှော့ချခြင်း၊ ငြင်းပယ်ခြင်းတို့ကို တစ်ပေါင်းတည်း အဆုံးအဖြတ်ရယူသွားမှာ ဖြစ်ပါတယ်။ အထက်ပါ ဥပဒေကြမ်းနဲ့စပ်လျဉ်းပြီး တစ်ပိုဒ်ချင်းစီအလိုက် အဆုံးအဖြတ်ရယူခြင်း၊ ဥပဒေကြမ်း တစ်ရပ်လုံး အတည်ပြုခြင်းအစီအစဉ်ကို လာမည့်အပတ်အတွင်း ကျင်းပပြုလုပ်မယ့် ပြည်ထောင်စုလွှတ်တော် စတုတ္ထပုံမှန် အစည်းအဝေးမှာ ဆက်လက်ဆောင်ရွက်ရန် လျာထားပါကြောင်း ကြိုတင်အသိပေး ကြေညာ အပ်ပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသောနိုင်ငံသားများ၏ ပုဂ္ဂိုလ်ဆိုင်ရာ လွတ်လပ်မှုနှင့်လုံခြုံမှုကိုကာကွယ်ပေးရေး ဥပဒေကြမ်းနှင့် စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ်သဘောကွဲလွဲတဲ့ နိုင်ငံသားများ၏ ပုဂ္ဂိုလ်ဆိုင်ရာလွတ်လပ်မှုနှင့် လုံခြုံမှုကိုကာကွယ်ပေးရေး ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၄-၂-၂၀၁ရ ရက်တွင် ကျင်းပပြုလုပ်ခဲ့တဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန် အစည်းအဝေး နဝမနေ့မှာ ဖတ်ကြားတင်ပြခဲ့ပြီး ဖြစ်ပါတယ်။ အဆိုပါ ဥပဒေကြမ်းအပေါ် ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ် အမည်စာရင်းပေးပို့ထားခြင်းမရှိတဲ့အတွက် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံပြီး လွှတ်တော်ရဲ့ အဆုံးအဖြတ် ရယူသွားမှာ ဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်နဲ့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်တို့ ပါဝင်တဲ့ ပြင်ဆင်ချက်ဇယားကို ကိုယ်စားလှယ်များထံ ဖြန့်ဝေထားပါတယ်။ (ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၅ အပိုဒ်ခွဲ(က) အပိုဒ် ၇၊ အပိုဒ် ၈ ခြေဆင်းနဲ့ အပိုဒ်ခွဲ(ဂ)တို့မှစပြီး ပြင်ဆင်ချက်ဇယား အမှတ်စဉ်အလိုက် အဆိုပြုတင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ ကိုယ်စားလှယ် တော်ကြီးများအားလုံးပဲ မင်္ဂလာပါခင်ဗျာ။ ပထမဦးဆုံးကန့်လန့်ဖြတ်ဇယားရဲ့ အမှတ်စဉ်(၁)ကို လွှတ်တော်ကို တင်သွင်းသွားမှာ ဖြစ်ပါတယ်။ ဥပဒေကြမ်းရဲ့ အပိုဒ် ၅၊ အပိုဒ် ၇၊ အပိုဒ် ၈ ခြေဆင်း၊ အပိုဒ် ၈ အပိုဒ်ခွဲ(ဂ)တို့ကို ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က ဆက်လက်အတည်ပြုပေးဖို့ ဖြစ်ပါတယ်။ သက်ဆိုင်ရာဝန်ကြီးဌာနနှင့် တာဝန်ရှိသူများသည် အပိုဒ်ခွဲ(က) တည်ဆဲဥပဒေနဲ့ အညီမှတစ်ပါး ပုဂ္ဂိုလ် ဆိုင်ရာ လွတ်လပ်မှုကိုဖြစ်စေ၊ ပုဂ္ဂိုလ်ဆိုင်ရာလုံခြုံမှုကိုဖြစ်စေ နစ်နာဆုံးရှုံးမှုမရှိစေရန် မည်သူ့ကိုမဆို ကာကွယ်ပေးရမည်။ အပိုဒ် ရ မည်သူမျှ တည်ဆဲဥပဒေတစ်ရပ်ရပ်အရ ခွင့်ပြုသည့်ကိစ္စမှတစ်ပါး တရားရုံး၏ ခွင့်ပြုချက်မရှိဘဲ မည်သူ့ကိုမျှ ၂၄ နာရီထက် ကျော်လွန်၍ ချုပ်နှောင်ထားခြင်းမပြုရ။ အပိုဒ် ၈ ခြေဆင်း မည်သူမျှ တည်ဆဲဥပဒေနှင့်အညီ ခွင့်ပြုမိန့်၊ ခွင့်ပြုချက် သို့မဟုတ် ဝရမ်းတစ်စုံတစ်ရာ မရှိဘဲဖြစ်စေ၊ နိုင်ငံတော်သမ္မတက သို့မဟုတ် ပြည်ထောင်စုအစိုးရအဖွဲ့၏ ခွင့်ပြုချက်မရှိဘဲဖြစ်စေ။ အပိုဒ် ၈ အပိုဒ်ခွဲ(ဂ) ပုဂ္ဂိုလ်တစ်ဦးနှင့် တစ်ဦးအကြား ဆက်သွယ်ရေးပစ္စည်းကိရိယာတစ်မျိုးမျိုးဖြင့် ဆက်သွယ်ပြောကြားခြင်းကို ကြားဖြတ် ဖမ်းယူနားထောင်ခြင်း သို့မဟုတ် တစ်နည်းနည်းဖြင့် အနှောင့်အယှက်ပေးခြင်းမပြုရ။ ဒီပြည်သူ့ လွှတ်တော်ရဲ့ အတည်ပြုချက်များကို ပြည်ထောင်စုလွှတ်တော်က ဆက်လက် အတည်ပြု ဆောင်ရွက်နိုင် ပါရန် လေးစားစွာ အဆိုတင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်းရဲ့ အပိုဒ် ၅ အပိုဒ်ခွဲ(က) အပိုဒ် ၇၊ အပိုဒ် ၈ ခြေဆင်းနဲ့ အပိုဒ်ခွဲ(ဂ)တို့သည် ဥပဒေကြမ်းပူးပေါင်းကော်မတီ၏ သဘောထား မှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆို အတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>မူလဥပဒေကြမ်း မှာပါရှိတဲ့ အပိုဒ် ၉ ကိုတော့ ပြည်သူ့လွှတ်တော်က ပယ်ဖျက်ထားပါတယ်။ ကျွန်တော်တို့ ဥပဒေကြမ်းပူးပေါင်း ကော်မတီကလည်း ပြည်သူ့လွှတ်တော်ရဲ့ အတည်ပြုချက်အတိုင်းပဲ ပြည်ထောင်စုလွှတ်တော်က ဆက်လက် အတည်ပြု သင့်ပါတယ်လို့ တင်ပြပြီးသားဖြစ်ပါတယ်။ ဒီအတွက်ကြောင့်မို့လို့ ဥပဒေကြမ်းရဲ့ အပိုဒ် ၉ ပယ်ဖျက်ခြင်းကို ပြည်ထောင်စုလွှတ်တော်က အတည်ပြု ဆောင်ရွက်ပေးနိုင်ပါရန် လေးစားစွာ တင်ပြ အပ်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၉ ကို ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက် အတိုင်း ပယ်ဖျက်ရန်ဖြစ်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက်အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ဆက်လက် enfam fi monscienfimos. Cofunga လွှတ်တော်က ဆက်လက်အတည်ပြုဖို့ရန် တင်ပြမှာ ဖြစ်ပါတယ်။ မည်သူမဆို ပုဒ်မ ရ ပါ တားမြစ်ချက်ကို သော်လည်းကောင်း၊ ပုဒ်မ ၈ ပါ တားမြစ်ချက်တစ်ရပ်ရပ်ကိုသော်လည်းကောင်း ဖောက်ဖျက်ကျူးလွန် ကြောင်း ပြစ်မှုထင်ရှားစီရင်ခြင်းခံရလျှင် ထိုသူကိုအနည်းဆုံး ခြောက်လမှ အများဆုံး သုံးနှစ်ထိ ထောင်ဒဏ် ချမှတ်ရမည့်အပြင် အနည်းဆုံး ကျပ်သုံးသိန်းမှ အများဆုံး ကျပ် ၁၅ သိန်းအထိ ငွေဒဏ်ချမှတ်နိုင်သည်။ ဒီအမျိုးသားလွှတ်တော်ရဲ့ အတည်ပြုချက်ကို ပြည်ထောင်စုလွှတ်တော်က ဆက်လက် အတည်ပြုပေးနိုင် ပါရန် လေးစားစွာတင်ပြအပ်ပါတယ်ခင်ဗျ။</speech>
<speech type="speaker">လွှတ်တော်ကိုယ်စားလှယ်များ ခင်ဗျား။ အဆိုမှာ ဥပဒေကြမ်း၏ အပိုဒ် ၁၀ သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့ အပိုဒ် ၁၁ ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေး နိုင်ဖို့ အဆိုတင်သွင်းသွားမှာ ဖြစ်ပါတယ်။ ဥပဒေကြမ်းပူးပေါင်းကော်မတီရဲ့ ပြင်ဆင်ချက် အပိုဒ် ၁၁။ မည်သူမဆို ပုဒ်မ ၉ ပါတာဝန်ကို ဆောင်ရွက်ရန် အကြောင်းမဲ့ပျက်ကွက်ကြောင်း ပြစ်မှုထင်ရှား စီရင်ခြင်း ခံရလျှင် ထိုသူကို အနည်းဆုံး တစ်နှစ်မှ အများဆုံး ငါးနှစ်ထိ ထောင်ဒဏ်ချမှတ်ရမည့်အပြင် အနည်းဆုံး ကျပ်ငါးသိန်းမှ အများဆုံး ကျပ် ၂၅ သိန်းအထိ ငွေဒဏ်ချမှတ်နိုင်သည်။ ဒီပြင်ဆင်ချက်ကို လွှတ်တော်က အတည်ပြုပေးနိုင်ပါရန် လေးစားစွာတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၁ သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံသားများ၏ ပုဂ္ဂိုလ်ဆိုင်ရာ လွတ်လပ်မှုနှင့် လုံခြုံမှုကို ကာကွယ်ပေးရေးဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသား လွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများနဲ့ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲ များကို ပြည်ထောင်စုလွှတ်တော်၏ အတည်ပြုချက်များအတိုင်း အပါအဝင် ပြန်လည်ပြင်ဆင်ပြီး ပြည်ထောင်စု ပြင်ဆင်ချခင်ဗျာ လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်မှာဖြစ်ကြောင်း အသိပေး ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၁)ရက်မြောက်နေ့ ရပ်နားကြောင်းနှင့် (၁၂)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း :၃၀။</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စတုတ္ထပုံမှန် အစည်းအဝေး (၁၁)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ (၁၂) ရက်မြောက်နေ့ကို ၂၀၁ရ ခုနှစ်၊ မတ်လ ၆ ရက်(တနင်္လာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး (၁၁)ရက်မြောက်နေ့ အစည်းအဝေးကို မွန်းလွဲ ၁၂:၃၀ နာရီ ရပ်နားပါသည်။</speech>
</postface>
</transcript>
</doc>
