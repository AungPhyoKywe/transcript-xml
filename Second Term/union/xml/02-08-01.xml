<doc>
<docinfo>
<docno>02-08-01.xml</docno>
<pdf>02-08-01.pdf</pdf>
<term value="02">ဒုတိယအကြိမ်</term>
<session value="08" />
<sittingday value="01" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး ဒုတိယနေ့မှတ်တမ်း</title>
<date>၁၃၈၀ ပြည့်နှစ်၊ နယုန်လဆန်း ၄ ရက် (၂၀၁၈ ခုနှစ်၊ မေလ ၁၈ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် အဋ္ဌမပုံမှန်အစည်းအဝေး ဒုတိယနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေးရဲ့ ဒုတိယနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး ဒုတိယနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၄ ဦး ရှိပြီးဒီကနေ့ အစည်းအဝေးကို ၅၈၄ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၉.၃၀ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် အဋ္ဌမပုံမှန်အစည်းအဝေး ဒုတိယနေ့အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး ဒုတိယနေ့အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1301">ဒေါ်မြတ်သီတာထွန်း(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး ဒုတိယနေ့ ၁၈-၅-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား မွန်ပြည်နယ် မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီဝင်ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များကတော့ - - ဒေါ်ဝင့်ဝါထွန်း ရှားတော၊ - ဦးနေလင်းအောင် မင်းတပ်၊ - ဒေါ်အေးအေးမူ(ခ) ဒေါ်ရှားမီး ကလေး၊ - ဦးမင်းနောင် ပင်လည်ဘူး၊ - ဦးမောင်မြင့် မင်းကင်း၊ - ဦးအောင်စိုး သရက်ချောင်း၊ - ဦးလှသန်း ကဝ၊ - ဦးသောင်းအေး ပျော်ဘွယ်၊ - ဦးဖေသန်း - ဦးမောင်သိန်းခိုင် စစ်တွေ၊ - ဦးစစ်နိုင် မင်းပြား၊ - ဦးဝင်းမင်း လှိုင်သာယာ၊ - ဦးစိုင်းခတ္တိယ မိုင်းဆတ်၊ - ဗိုလ်မှူးချုပ်ဇော်ဝင်း တပ်မတော်၊ - ဗိုလ်မှူးချုပ်ရဲနိုင် ပဲခူး-၇၊ ပဲခူး-၅၊ - ဗိုလ်မှူးကြီးထွန်းမြတ်ရွှေ တပ်မတော်၊ - ဗိုလ်မှူးကျော်ကျော် တပ်မတော်၊ - ဗိုလ်မှူးမင်းဇာနည်ထွေး တပ်မတော်၊ - ဦးခင်မောင်မြင့် ဦးကျော်သန်း ကယား -၈၊ - ဒေါ်ကျိန်ငိုက်မန် ချင်း-၇၊ - ဒေါ်ခင်ဆွေလွင် - ဦးမောင်မောင်လတ် စစ်ကိုင်း-၉၊ - ဦးတင်ဝေ ၊ တနင်္သာရီ-၆၊ - ဦးအောင်ဝင်း တနင်္သာရီ-၁၊ - ဒေါက်တာမြသောင်း - ဒေါက်တာတင်တင်ဝင်း - ဒေါက်တာဝင်းမြင့်ချစ် ပဲခူး-၈၊ - ဦးအောင်သိန်း ပဲခူး-၁၂၊ - ဦးကျော်မြင့်ဦး မန္တလေး-၁၀ - ဦးနိုင်သီဟ မွန်-၇၊ - ဦးမြင့်နိုင် ရခိုင်-၅၊ - ဦးကျော်ကျော်ဝင်း ရခိုင်-၈၊ - ဦးဖေချစ် ရန်ကုန်-၉၊ - ဦးကျော်နိုင် ရန်ကုန်-၁၂၊ - နော်လှလှစိုး ရန်ကုန်-၁၀၊ - ဦးကျော်နီနိုင် ရှမ်း-၁၁၊ - ဦးဇော်မင်းလတ်(ခ)ဦးကိုလတ် ရှမ်း-၁၊ - ဦးသိမ်းဆွေ ဧရာဝတီ-၁၀၊ - ဒေါ်အိအိပြုံး ဧရာဝတီ-၈ နှင့် - ဗိုလ်မှူးချုပ်ကျော်ကျော်စိုး တပ်မတော် တို့ဖြစ်ပါတယ်။ ယခင်က ခွင့်ပြန်ကြားသဖြင့် ခွင့်ပြုထားသူ ၂၉ ဦးရှိပြီး ယနေ့ခွင့်ပန်ကြားသူ ၄၁ ဦး ဖြစ်တဲ့ အတွက် စုစုပေါင်းခွင့်ပန်ကြားသူ ၇၀ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားတဲ့ ပြည်ထောင်စုလွှတ်တော် ကိုယ်စားလှယ် ၄၁ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး ဒုတိယနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၄ ဦး၊ ယခင်က ခွင့်ပြုထားသူ ၂၉ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၁ ဦး ဖြစ်တဲ့အတွက် ခွင့်ပြုထားသူစုစုပေါင်း ၇၀ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်က အတည်ပြုသည်ဟု မှတ်ယူရမည့် ဥပဒေကြမ်းများကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံ့ဝန်ထမ်း ဥပဒေကို ဒုတိယအကြိမ်ပြင်ဆင်သည့် ဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောတူညီတဲ့ ဥပဒေကြမ်းအဖြစ် ၁၅-၅-၂၀၁၈ ရက်နေ့မှာလည်းကောင်း၊ ပေါက်ကွဲ စေတတ်သော ဝတ္ထုပစ္စည်းများဆိုင်ရာဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော် နှစ်ရပ်သဘောတူညီတဲ့ ဥပဒေကြမ်းအဖြစ် ၁၇-၅-၂၀၁၈ ရက်မှာလည်းကောင်း ပြည်ထောင်စုလွှတ်တော်ကို ပေးပို့ထားပါတယ်။ နိုင်ငံ့ဝန်ထမ်းဥပဒေကို ဒုတိယအကြိမ်ပြင်ဆင်သည့် ဥပဒေကြမ်းကို နိုင်ငံတော်သမ္မတ လက်မှတ် ရေးထိုးထုတ်ပြန်နိုင်ဖို့အတွက် ၁၆-၅-၂၀၁၈ ရက်တွင် ပေးပို့ထားပြီး ပေါက်ကွဲစေတတ်သော ဝတ္ထုပစ္စည်း များဆိုင်ရာ ဥပဒေကြမ်းကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ရေးအတွက် ယနေ့မှာ ဆက်လက်ပေးပို့သွားမှာဖြစ်ကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စု လွှတ်တော်က အတည်ပြုသည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှပေးပို့ထားသော နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးတွင် အဖွဲ့ဝင်အဖြစ် ခန့်အပ်တာဝန်ပေးရန် တင်ပြထားသော ပုဂ္ဂိုလ်နှင့်စပ်လျဉ်း၍ လွှတ်တော်က သဘောတူကြောင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် ဖွဲ့စည်းပုံအခြေခံဥပဒေဆိုင်ရာ ခုံရုံးအဖွဲ့ဝင်အဖြစ် ဦးတင်မောင်မြင့်(ဘ) ဦးကျော်ညိန်းအား ခန့်အပ်တာဝန် ပေးလိုကြောင်း နိုင်ငံတော်သမ္မတရဲ့ တင်ပြချက်ကို ၁၄-၅-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စု လွှတ်တော် အစည်းအဝေးမှာ ကြေညာခဲ့ပြီးဖြစ်ပါတယ်။ ယင်းပုဂ္ဂိုလ်နဲ့စပ်လျဉ်းပြီး နောက်ဆုံးသတ်မှတ်ချိန် အထိ ကန့်ကွက်ချက် တစ်စုံတစ်ရာမရှိတဲ့အတွက် ဦးတင်မောင်မြင့်အား နိုင်ငံတော်ဖွဲ့စည်းပုံအခြေခံ ဥပဒေဆိုင်ရာ ခုံရုံးအဖွဲ့ဝင်အဖြစ် ခန့်အပ်တာဝန်ပေးရန် လွှတ်တော်က သဘောတူကြောင်း ပြည်ထောင်စု လွှတ်တော်ဆိုင်ရာ နည်းဥပဒေ ၂၈ နဲ့အညီ ကြေညာပါတယ်။</speech>
</section>
<section value="Committee">
<title>ပြည်ထောင်စုလွှတ်တော် ဥပဒေကြမ်းပူးပေါင်းကော်မတီတွင် ဒုတိယဥက္ကဋ္ဌ(၂) ပြင်ဆင်ဖွဲ့စည်းခြင်းနှင့် စပ်လျဉ်း၍ လွှတ်တော်၏ သဘောတူညီချက်ရယူခြင်း ၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီတွင် ဒုတိယဥက္ကဋ္ဌ(၂) ဦးထွန်းအောင်(ခ) ဦးထွန်းထွန်းဟိန် နောင်ချို မဲဆန္ဒနယ်ဟာ ၂၂-၃-၂၀၁၈ ရက်တွင် ပြည်သူ့လွှတ်တော် ဒုတိယဥက္ကဋ္ဌအဖြစ် ခန့်အပ်တာဝန်ပေးခြင်း ခံရတဲ့အတွက် ၎င်းရဲ့ နေရာတွင် ပြည်သူ့လွှတ်တော် ဥပဒေကြမ်းကော်မတီဥက္ကဋ္ဌ ဖြစ်တဲ့ ဦးခင်မောင်ဝင်း လမ်းမတော်မဲဆန္ဒနယ် ပြည်သူ့လွှတ်တော် ကိုယ်စားလှယ်အား ဒုတိယဥက္ကဋ္ဌ(၂)အဖြစ် ပြောင်းလဲတာဝန် ပေးခြင်းကို ပြည်ထောင်စုလွှတ်တော်ဆိုင်ရာ နည်းဥပဒေ ၉၆ နည်းဥပဒေခွဲ(ခ) နည်းဥပဒေခွဲငယ်(၃)နဲ့အညီ ဆောင်ရွက်သွားမှာ ဖြစ်ပါတယ်။ အထက်ပါ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ ဒုတိယဥက္ကဋ္ဌ(၂) ပြောင်းလဲ တာဝန်ပေးအပ်ဖို့ကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">လွှတ်တော်က သဘောတူတဲ့အတွက် ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီ ဒုတိယဥက္ကဋ္ဌ(၂) ပြောင်းလဲတာဝန်ပေးအပ်ခြင်းကို အတည်ပြုကြောင်း ကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ငြိမ်းချမ်းရေးနှင့် အလိုက်သင့် တွန်းလှန်လွန်မြောက်နိုင်စွမ်းရှိမှုတို့ အတွက် အလုပ်အကိုင်နှင့် သင့်လျော်ကောင်းမွန်သော အလုပ်ဆိုင်ရာတိုက်တွန်းချက်အမှတ်(၂၀၅)ကို မှတ်တမ်းတင်နိုင်ရေးကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ငြိမ်းချမ်းရေး နှင့် အလိုက်သင့်တွန်းလှန် လွန်မြောက်နိုင်စွမ်းရှိမှုတို့အတွက် အလုပ်အကိုင်နှင့် သင့်လျော်ကောင်းမွန်သော အလုပ်ဆိုင်ရာ တိုက်တွန်းချက်အမှတ်(၂၀၅)ကို မှတ်တမ်းတင်နိုင်ရေးကိစ္စနဲ့စပ်လျဉ်းပြီး ၁၄-၅-၂၀၁၈ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၆ ဦး ရှိပါတယ်။ တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဒေါ်နန်းခမ်းအေး နမ္မတူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1586">ဒေါ်နန်းခမ်းအေး(နမ္မတူမဲဆန္ဒနယ်၊ ရှမ်းပြည်နယ်)</mp>မင်္ဂလာပါ။ ရှမ်းပြည်နယ်၊ နမ္မတူ မဲဆန္ဒနယ်မှ ပြည်ထောင်စုလွှတ်တော်ကိုယ်စားလှယ် နန်းခမ်းအေး ဖြစ်ပါတယ်။ Power Point သုံးခွင့် ပြုပါရှင်။ ဒုတိယအကြိမ် ပြည်ထောင်စုလွှတ်တော်ရဲ့ အဋ္ဌမပုံမှန်အစည်းအဝေး ဒုတိယနေ့မှာ အလုပ်အကိုင် ဆိုင်ရာစစ်ပွဲမှ ငြိမ်းချမ်းရေးသို့ အသွင်ကူးပြောင်းခြင်း တိုက်တွန်းချက်အမှတ်(၇၁) ၁၉၄၄ ကို အစားထိုးမယ့် ငြိမ်းချမ်ရေးနှင့် အလိုက်သင့်တွန်းလှန် လွန်မြောက်နိုင်စွမ်းရှိမှုတို့အတွက် အလုပ်အကိုင်နှင့် သင့်တော် ကောင်းမွန်သော အလုပ်ဆိုင်ရာတိုက်တွန်းချက်အမှတ်(၂၀၅)အား မှတ်တမ်းတင်နိုင်ရေး ကိစ္စနှင့်ပတ်သက်ပြီး အကြံပြုဆွေးနွေးသွားမှာ ဖြစ်ပါတယ်။ ဒီတိုက်တွန်းချက်မှာ ILO Constitution ပါ လူမှုရေးတရားမျှတမှု အပေါ် အခြေခံမှသာလျင် အမြဲတမ်းကြာရှည်ခံတဲ့ ငြိမ်းချမ်းရေးကို တည်ဆောက်နိုင်မယ်ဆိုတဲ့ စည်းမျဉ်းကို ထပ်လောင်းအတည်ပြုထားတဲ့အတွက် ထာဝရမဟုတ်ရင်တောင်မှ တခဏငြိမ်းချမ်းရေးရဲ့ အရသာကို မျှော်လင့်တောင့်တနေတဲ့ နိုင်ငံတွေအတွက် အလွန်အရေးပါလှတဲ့ အချက်တစ်ခုဖြစ်ပါတယ်။ အပိုင်း(၂)လမ်းညွှန်ချက်မှာ အဖွဲ့ဝင်နိုင်ငံတွေအတွက် ထည့်သွင်းစဉ်းစားသင့်တဲ့အချက်တွေအနက် အချက်တချို့ကို ဆွေးနွေးတင်ပြချင်ပါတယ်။ ငြိမ်းချမ်းနေပြီးတဲ့ နိုင်ငံတွေအနေနဲ့ ငြိမ်းချမ်းရေးကို တိုးမြှင့်တည်ဆောက်ဖို့အတွက် ထည့်သွင်းစဉ်းစားသင့်တဲ့အချက်တွေ ပါရှိနေသလို မငြိမ်းချမ်းသေးတဲ့ နိုင်ငံတွေအတွက်လည်း လူမျိုးရေး၊ ဘာသာရေး၊ နိုင်ငံရေးအမြင်၊ နိုင်ငံမျိုးရိုးဇာစ်မြစ်၊ မသန်စွမ်းဖြစ်မှု၊ အခြားနောက်ခံအချက်အလက်တွေကိုအခြေခံပြီး ခွဲခြားဆက်ဆံခြင်း၊ မလိုမုန်းထားပလပ်ခြင်းနှင့် မုန်းတီးခြင်း အဲဒါတွေကို တိုက်ဖျက်ဖို့ဆိုတဲ့အချက်တွေ ပါဝင်နေပါတယ်။ အဲဒီအချက်တွေဟာ အမျိုးသားပြန်လည် သင့်မြတ်ရေးရဲ့ အရေးကြီးမှုတွေဖြစ်ပြီးတော့ ကျွန်မတို့နိုင်ငံရဲ့ အဓိကလိုအပ်ချက် ဖြစ်နေပါတယ်။ ILO ပြဋ္ဌာန်းချက် ၂၀ ကို လက်ခံကျင့်သုံးလျက်ရှိတဲ့အပြင် ဒီပြဋ္ဌာန်းချက်နှင့်ညီညွတ်တဲ့ ပြည်တွင်းဥပဒေတွေကို မြန်မာနိုင်ငံကနေပြီးတော့ ပြဋ္ဌာန်းအကောင်ထည်ဖော် ဆောင်ရွက်လျက်ရှိနေပါတယ်။ ဒါပေမယ့် ကလေးများ၊ လူငယ်များ၊ လူနည်းစုများ၊ ဒေသခံတိုင်းရင်းသားများနှင့် မျိုးနွယ်စုများ၊ မသန်စွမ်းသူများ၊ ပြည်တွင်း ဒေသအတွင်း ရွှေ့ပြောင်းခံရသူများနှင့် ဒုက္ခသည်တွေအပါအဝင် အကျပ်အတည်းဖြစ်မှုကြောင့် ရပ်တည်ဖို့ ခက်ခဲသူတွေနဲ့ အုပ်စုတွေကို ပိုမိုအားစိုက်ဆောင်ရွက်ပေးဖို့ လိုအပ်နေပါတယ်။ သဘောတူစာချုပ်တွေ၊ ဥပဒေတွေကိုပြဋ္ဌာန်းပြီး မှတ်တမ်းပဲထားမယ်ဆိုလို့ရှိရင် ဆန့်ကျင်ဖက် ရလက်အောက်သာ ရစေမှာဖြစ်ပါတယ်။ ပမာန်မာနိုင် ငြိမ်းချမ်းရေးကို နိုင်ငံရေးအရ ထိုးမယ် လမ်းမှန်နှင့် ဘယ်လိုပဲညှိနှိုင်း အဖြေရှာနေပါသော်လည်းပဲ လက်တွေ့ကျင့်သုံးဖော်ဆောင်ဖို့ အားနည်းတဲ့ အတွက် ငြိမ်းချမ်းရေး၊ အမျိုးသားပြန်လည်သင့်မြတ်ရေးလို့ ဘယ်လောက်ပဲဆိုနေစေကာမူ လက်တွေ့မှာ ငြိမ်းချမ်းရေးရဲ့ ဆန့်ကျင်ဖက်ရလဒ်တွေကိုပဲ ဖြစ်ပေါ်နေစေပါတယ်။ အပိုင်း ၃ ရဲ့ မဟာဗျူဟာမြောက် ချဉ်းကပ်မှုများမှာ ပါဝင်ချမှတ်သင့်တဲ့ အချက်တွေအနက် ပဋိပက္ခဖြစ်ပွားမှု ဒါမှမဟုတ် ဘေးအန္တရာယ် ဖြစ်ပွားပြီးတဲ့နောက် အကြပ်အတည်းဖြစ်မှုကြောင့် ဒုက္ခရောက်နေတဲ့သူတွေဟာ နမ္မတူမြို့နယ်မှာ လွန်ခဲ့တဲ့ ငါးနှစ်ကနေ အခုတိုင် Church ဘုရားမှာသော်လည်းကောင်း သည်းခံပါရှင်။ ဘုရားရှိခိုးကျောင်းမှာ သော်လည်းကောင်း လွန်ခဲ့တဲ့ ၂ နှစ်ကနေယခုတိုင် ဘုန်းတော်ကြီးတွေမှာသော်လည်းကောင်း၊ ဘုရားရှိခိုးကျောင်းနှင့် စစ်ဘေးရှောင်စခန်းတွေမှာသော်လည်းကောင်း၊ ဒီတစ်ပတ်အတွင်းမှာဆိုရင် မိုင်းရယ်အုပ်စုတွေမှာသော် လည်းကောင်း ခက်ခဲစွာရပ်တည်နေထိုင်ကြရပါတယ်။ အဲဒီလူတွေဟာ ကျန်းမာရေး၊ ပညာရေးချို့တဲ့ သူတွေ၊ ဘေးဖယ်ခံရတဲ့သူတွေလို ရပ်တည်နေကြရပါတယ်။ သင့်တော်ကောင်းမွန်တဲ့ အလုပ်အကိုင်ဆိုတာ ဒုက္ခသည်တွေအတွက် စိတ်တောင်မကူးနိုင်တဲ့ အခြေအနေ၊ စွန့်ဦးတီထွင်စီးပွားရေးလုပ်ငန်းဆိုတာလည်း တွေးဆချိန်တီထွင်ကင်းမဲ့တဲ့ဘဝ၊ ဝင်ငွေရရှိစေမယ့် အခွင့်အလမ်းဆိုတာလည်း မျှော်လင့်ချက် လုံးဝကင်းမဲ့တဲ့ ဘဝတွေနဲ့ ရင်ဆိုင်နေရပြီး အသက်ရှင်ဖို့ကပထမ၊ ဂုဏ်သိက္ခာကနောက်မှဆိုပြီး တည်မြဲမှုမရှိတဲ့ အလုပ် အကိုင်တွေ၊ ဥပဒေနှင့်မလွတ်ကင်းတဲ့ အလုပ်တွေကိုလည်း ရွေးချယ်ပိုင်ခွင့်မရှိ လုပ်ကိုင်နေကြရပါတယ်။ ပဋိပက္ခဖြစ်ပွားမှုတွေကြောင့် အကြပ်အတည်းဖြစ်ပြီး ဒုက္ခရောက်ထိခိုက်နစ်နာနေတဲ့သူတွေဟာ ရှမ်းပြည်နယ်၊ ကချင်ပြည်နယ်တွေသာမက တိုင်းနဲ့ ပြည်နယ်အသီးသီးမှာရှိနေတဲ့ တရားမျှတမှုမရှိခြင်းရဲ့ သားကောင်တွေလို့ဆိုရမယ့် လက်နက်ကိုင်မိသားစုတွေ၊ လက်နက်ကိုင်အဖွဲ့အစည်းတွေ၊ လက်နက်ကိုင် အုပ်စုတွေနှင့် ယခင်ကဆက်နွယ်ခဲ့သူတွေရဲ့ လူမှုစီးပွား ပြန်လည်ပေါင်းစည်းခြင်းအတွက် စုပေါင်းညှိနှိုင်း အဖြေရှာမှု၊ စွမ်းဆောင်ပေးမှုတွေ အထူးလိုအပ်လျက်ရှိနေပါတယ်။ ဒါပေမယ့် ပဋိပက္ခကြောင့်ပြည်သူတွေ ဘေးအန္တရာယ်သင့်ပြီးတော့ ဒုက္ခရောက်နေတာကို စနစ်တစ်ခုရဲ့ စွမ်းဆောင်ရှင်တွေအဖြစ် တာဝန်ရှိသူ တွေက သက်ဝင်လှုပ်ရှားမလာဘဲ အခြေအနေမှန်တွေကို မျက်ကွယ်ပြုပြီး တိတ်ဆိတ်ငြိမ်သက်သူတွေအဖြစ် မှတ်တမ်းဝင်နေပါတယ်။ တိုက်တွန်းချက်အမှတ်(၂၀၅)ဟာ ပြီးပြည့်စုံတဲ့ တိုက်တွန်းချက်ဖြစ်ပါသော်လည်းပဲ အချက်တိုင်းကို လမ်းညွှန် ဒါမှမဟုတ် လက်စွဲအဖြစ် အလုံးစုံအသုံးပြုဖို့ဆိုတာ မဖြစ်နိုင်ပါဘူး။ မိမိတို့ နိုင်ငံက လိုက်ပါနိုင်စွမ်းမရှိတဲ့အခြေအနေမှာ ဘေးအန္တရာယ်သင့် အသိုင်းအဝိုင်းမှသည် ဘေးအန္တရာယ်သင့် နိုင်ငံကို ဦးတည်နိုင်ပါတယ်။ ဒါပေမယ့် အချက်အများစုဟာ မိမိတို့နိုင်ငံရဲ့ လိုအပ်ချက်တွေဖြစ်နေပြီးတော့ အမှန်တကယ် အသုံးပြုနိုင်ခဲ့မယ်ဆိုရင် ပဋိပက္ခရဲ့ ဆိုးကျိုးတွေကို လျှော့ချနိုင်မှာဖြစ်ပါကြောင်း အကြံပြု ဆွေးနွေးအပ်ပါတယ်။</speech>
<speech type="speaker">ဆက်လက်ပြီး ဗိုလ်မှူးကြီးမြင့်ဟန် တပ်မတော်သား ပြည်သူ့လွှတ်တော် ကိုယ်စားလှယ်ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးမြင့်ဟန်(တပ်မတော်သား ပြည်သူ့လွှတ်တော်ကိုယ်စားလှယ်)</mp>လေးစားအပ် ပါသော နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော့ရဲ့ ဆွေးနွေးမှုနဲ့ပတ်သက်ပြီးတော့ Slide အသုံးပြုခွင့်နှင့် မူရင်းအသုံးအနှုန်းများ ထည့်သွင်းဖတ်ကြားခွင့်ပြုဖို့ နာယကကြီးအား ခွင့်တောင်းခံ အပ်ပါတယ်ခင်ဗျ။ Recommendation Concerning Employment and Decent Work for Peace and Resilience (Recommendation 205) on The Employment (Transition from War to Peace) Recommendation 1944(No.71)ကို ခေတ်ကာလနဲ့အညီ နယ်ပယ်ချဲ့ထွင်ပြီး ကျယ်ကျယ်ပြန့်ပြန့် ဖြစ်စေဖို့ ပြင်ဆင်ဆောင်ရွက်ထားတယ်လို့ နိဒါန်းမှာ ဖော်ပြထားတာ တွေ့ရပါတယ်။ ၁၂-၅-၁၉၄၄ ရက်နေ့က ချမှတ်ခဲ့တဲ့ Recommandation 1944(No.71) ဟာ ဒုတိယကမ္ဘာစစ် ပြီးကာနီးကာလ စီးပွားရေးပြန်လည်ထူထောင်ရေးမှာ အလုပ်အကိုင် အခွင့်အလမ်းတွေ စနစ်တကျဖြစ်စေဖို့ စစ်ပြန်တွေ၊ စစ်သုံ့ပန်းတွေနဲ့ ချွေးတပ်သားတွေရဲ့ အမြင့်မားဆုံးသော အလုပ်အကိုင် အခွင့်အလမ်းနဲ့ ကျေနပ်လောက် စရာ Civil Life ကို ပြန်လည်ထူထောင်နိုင်ဖို့ ယေဘုယျစည်းမျဉ်းများနဲ့ ဆောင်ရွက်ခဲ့တဲ့ သမိုင်းနောက်ခံ အချက်တစ်ခုကိုလည်း တွေ့ရပါတယ်။ Recommendation(205) 9.337°3269:1 Social Justice glo:08:000869:1 ugunsd. သဘာဝဘေးမှပေါ်ပေါက်လာတဲ့ အကြပ်အတည်းများ ကြိုတင်ကာကွယ်ရေး၊ ပြန်လည်ထူထောင်ရေး တို့ကိုခြုံငုံကာ ခံနိုင်ရည်ရှိပြီး သင့်လျော်ကောင်းမွန်တဲ့ အလုပ်အကိုင်အရေးကြီးမှုတို့ကို မျက်မှောက်ခေတ် ကာလ ဖြစ်ရပ်များမှာ ပိုမို၍ကျယ်ပြန့်စွာ ခြုံငုံမိစေရေး ရည်ရွယ်ပြီးတော့ ပြုစုဆောင်ရွက်ထားတာလည်း 603.qulos usii Recommandation(205) Objectives and Scope zače:(3)ą manopodne ဘယ်လောက် ကျယ်ပြန့်တဲ့နယ်ပယ်တွေကို လွှမ်းခြုံထားသလဲဆိုတာ ကျွန်တော်တို့ တွေ့ရပါမယ်။ ဒါကြောင့် မို့လို့ အမျိုးသားကာကွယ်ရေး၊ အမျိုးသားလုံခြုံရေးရှုထောင့်က ကြည့်ရှုဆင်ခြင်ဖို့ လိုအပ်ပါလိမ့်မယ်။ လက်ရှိနိုင်ငံတော်မှာ ဆောင်ရွက်နေဆဲ ထာဝရငြိမ်းချမ်းရေးလုပ်ငန်းစဉ်ကို လုံးဝမထိခိုက်ဖို့ Social Justice ဆိုတဲ့ wording အောက်မှာ အမျိုးသားကာကွယ်ရေးနဲ့ လုံခြုံရေးကို ရောရောထွေးထွေးနဲ့ အထိအခိုက်မခံမိစေဖို့ အထူးသတိပြု ဆင်ခြင်ဆောင်ရွက်နိုင်ရေး ဆွေးနွေးလိုပါတယ်။ ILO ရဲ့ဖြစ်တည်မှုဟာ Social Justice ကိုအခြေခံပြီးတော့ ဒီနေ့အထိလည်း အလုပ်သမားရဲ့ သင့်တော်တဲ့လုပ်ခလစာအခွင့်အရေး၊ အလုပ်လက်မဲ့တားဆီးရေး၊ လုပ်ငန်းခွင်ဘေးအန္တရာယ်ကာကွယ်ရေး၊ ကလေးသူငယ်နှင့် အမျိုးသမီးများအားကာကွယ်ရေး စတဲ့နယ်ပယ်တွေမှာ လုပ်ဆောင်နေခဲ့တာကို တွေ့ရှိ ရပါတယ်။ မြန်မာ့ယဉ်ကျေးမှုဓလေ့ထုံးစံဟာလည်း Social Justice မှာပဲ အခြေခံထားတာ အားလုံးအသိပဲ ဖြစ်ပါတယ်။ ဖွဲ့စည်းပုံအခြေခံဥပဒေ(၂၀၀၈)ရဲ့ အခန်း(၁)၊ ပုဒ်မ၆(င)မှာလည်း နိုင်ငံတော်၌ တရားမျှတခြင်း၊ လွတ်လပ်ခြင်းနှင့် ညီမျှခြင်းတည်းဟူသော လောကပါလတရားများ ပိုမိုထွန်းကားရေးကို အစဉ်တစိုက် ဦးတည်ထားတာကိုလည်း တွေ့ရှိရမှာဖြစ်ပါတယ်။ ၂၀၀၈ ခုနှစ်၊ ဖွဲ့စည်းပုံအခြေခံဥပဒေအခန်း(၁) နိုင်ငံတော် အခြေခံမူများအခန်းမှာ ပုဒ်မ ၂၁၊ ၂၂၊ ၂၃၊ ၂၄၊ ၂၈၊ ၂၉၊ ၃၀၊ ၃၁၊ ၃၂၊ ၃၃၊ ၃၆၊ ၄၁၊ ၄၅ တို့ရဲ့ ပြဋ္ဌာန်းချက် အခြေခံမူများက လူ့အခွင့်အရေး၊ ဒီမိုကရေစီအရေးတို့နဲ့ အပ်စပ်ကိုက်ညီစွာ အခြေခံပြဋ္ဌာန်းထားပြီး ဖြစ်ပါတယ်။ တပ်မတော်အနေဖြင့် ငြိမ်းချမ်းရေးနှင့်ပတ်သက်၍ မူဝါဒ (၆)ရပ် ချမှတ်ပြီး ထာဝရငြိမ်းချမ်းရေးအတွက် ဆောင်ရွက်နေပါတယ်။ တပ်မတော်ရဲ့ ငြိမ်းချမ်းရေးမူ(၆)ရပ်မှာ ခေတ်အဆက်ဆက် ငြိမ်းချမ်းရေးကြိုးပမ်းမှု သမိုင်းများက ရရှိလာသည့် တပ်မတော်၏ အသိတရားဖြစ်သလို လက်ရှိ ငြိမ်းချမ်းရေးတည်ဆောက်မှုအတွက် အရှိတရား ဖြစ်ကြောင်း ပြောကြားလိုပါတယ်။ ပြည်သူလူထုရဲ့ လူမှုစီးပွားဘဝဖွံ့ဖြိုးတိုးတက်ရေးအတွက် အခြေခံလိုအပ်ချက်ဟာ တည်ငြိမ် အေးချမ်းရေးနဲ့ တရားဥပဒေစိုးမိုးရေးသာ ဖြစ်ပါတယ်။ တပ်မတော်အပါအဝင် နိုင်ငံရေးပါတီ၊ လူပုဂ္ဂိုလ် အသီးသီးတို့ဟာ အသိတရားရှိစွာနဲ့ ဝိုင်းဝန်းထိန်းသိမ်း ပူးပေါင်းဆောင်ရွက်ရန် လိုအပ်ပါတယ်။ ပစ်ခတ် တိုက်ခိုက်မှုရပ်စဲရေးနဲ့ ငြိမ်းချမ်းရေးလုပ်ငန်းစဉ်များမှာ လုံခြုံရေးဆိုင်ရာ ပြန်လည်ပေါင်းစည်းခြင်း (D.D.R) လုပ်ငန်းစဉ်ဟာ မရှိမဖြစ်ပါဝင်ရမယ့် လုပ်ငန်းစဉ်တစ်ရပ် ဖြစ်ပါတယ်။ မဖြစ်မနေ လုပ်ဆောင်သွားရ မှာလည်းဖြစ်ပါတယ်။ တိုင်းရင်းသားပေါင်းစုံ ပါဝင်ဖွဲ့စည်းထားတဲ့ မိမိတို့တပ်မတော်အနေနဲ့ နိုင်ငံတော်၏ ပိုင်နက်နယ်နိမိတ်ကို ကာကွယ်ဖို့တာဝန်ရှိတဲ့အလျောက် ဒို့တာဝန်အရေးသုံးပါးနှင့် ဒီမိုကရေစီအနှစ်သာရကို လက်ခံပြီး ၂၀၀၈ ခုနှစ် ဖွဲ့စည်းပုံအခြေခံဥပဒေနဲ့ ဒီမိုကရေစီလျှောက်လှမ်းနေမှုမှာ လိုက်ပါလုပ်ဆောင်လျက် ရှိပါတယ်။ ယခုရက်ပိုင်းအတွင်းမှာ အင်အားကြီးမားသူတို့ရဲ့ ထင်တိုင်းကြဲလုပ်ရပ်များကို ကမ္ဘာ့မီဒီယာ များမှာ ထင်ထင်ရှားရှား တွေ့နေကြရပါတယ်။ ဒါကြောင့် နိုင်ငံတကာစံနှုန်းတွေကြားမှာ မိမိတို့ရဲ့ အမျိုးသားရေး စံနှုန်းနဲ့အပ်စပ်စွာ ပုံဖော်လုပ်ဆောင်နိုင်ရမှာ ဖြစ်ပါတယ်။ နိဂုံးချုပ်အားဖြင့် မိမိတို့မြန်မာနိုင်ငံရဲ့ Social Justice ဖြစ်တဲ့ လောကပါလတရားနဲ့အညီ လက်ရှိ နိုင်ငံတော်ရဲ့ မျက်မှောက်ပြုထားရတဲ့ လုံခြုံရေးအခြေအနေကို မှန်ကန်စွာတွက်ဆမြော်မြင်ပြီး နိုင်ငံ တကာစံနှုန်းများကို မိမိတို့ရဲ့ အမျိုးသားရေးစံနှုန်းများနဲ့ အပ်စပ်စွာပုံဖော်ကာ ပြည်သူလူထုရဲ့ လူမှုစီးပွား ဘဝဖွံ့ဖြိုးတိုးတက်ရေးအတွက် ဆောင်ရွက်ကြမှသာ တည်ငြိမ်အေးချမ်းရေးနဲ့ တရားဥပဒေစိုးမိုးရေးကို ယှဉ်တွဲဖော်ဆောင်နိုင်မှာ ဖြစ်ပါတယ်။ သို့ဖြစ်ပါ၍ ILO ညီလာခံရဲ့ Recommendation(205)ပါအချက်များကို မိမိတို့ရဲ့ အမျိုးသားရေး စံနှုန်းဖြင့် လုံလောက်တဲ့အမြင်နဲ့ ကြည့်ရှုဆင်ခြင်မှသာ လောကပါလတရားနဲ့ညီတဲ့ ပြည်သူလူထုရဲ့ ကျေနပ် လောက်စရာ လူမှုဘဝကိုဖော်ဆောင်နိုင်ရေး ဦးတည်နိုင်မှာဖြစ်ကြောင်း အကြံပြု ဆွေးနွေးအပ်ပါတယ်ခင်ဗျား။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ်(မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါရှင်။ ကျွန်မကတော့ ပဲခူးတိုင်း မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ်ပဲ ဖြစ်ပါတယ်။ ကျွန်မ အနေနဲ့ ဒီတိုက်တွန်းချက်အမှတ်(၂၀၅)နဲ့ ပတ်သက်ပြီးတော့မှ မှတ်တမ်းတင်ဖို့ကိစ္စအပေါ်မှာ ထောက်ခံ အကြံပြု ဆွေးနွေးသွားမှာဖြစ်ပါတယ်။ နာယကကြီးရှင့်။ ဒီတိုက်တွန်းချက်အမှတ်(၂၀၅)ဟာ ILO အဖွဲ့ဝင်နိုင်ငံများအနေနဲ့ သဘာဝ သားအမကယ်များ ပပအလန်းမများတောင် စီးပွားရေးလုပ်ငန်းများ သမအပေါင်းအင်းတောအပေါ်မှာ ထိခိုက်တဲ့အခြေအနေကာကွယ်ဖို့နဲ့ တုံ့ပြန်ဖို့အလုပ်အကိုင်ဆိုင်ရာ အစီအမံတွေပေါ်မှာ၊ မူဝါဒချမှတ်တဲ့ လုပ်ငန်းစဉ်တွေပေါ်မှာ လမ်းညွှန်ချက်မူဘောင်အဖြစ် အသုံးပြုနိုင်ဖို့ ချမှတ်ထားတာဖြစ်ပါတယ်။ မြန်မာ နိုင်ငံဟာ အပြည်ပြည်ဆိုင်ရာအလုပ်သမားရေးရာအဖွဲ့ချုပ်(ILO)ကို ၁၉၄၈ ခုနှစ်ကနေပြီးတော့မှ ဝင်ရောက် ခဲ့ပြီးတော့မှ ILO က ချမှတ်ထားတဲ့ ဥပဒေတွေ၊ ပြဋ္ဌာန်းချက်တွေ၊ ဒီလိုမျိုးတိုက်တွန်းချက်တွေကို အမြဲပဲ လိုက်နာခဲ့တာဖြစ်ပါတယ်။ လေးစားအပ်ပါသော နာယကကြီးရှင့်။ အထူးသဖြင့် ဒီတိုက်တွန်းချက်ဟာ သဘာဝဘေးအန္တရာယ်နဲ့ ပဋိပက္ခဖြစ်ပွားတဲ့အခါမှာ ထိခိုက်လွယ်တဲ့အုပ်စုတွေဖြစ်တဲ့ ကလေးသူငယ်တွေ၊ လူငယ်တွေ၊ အမျိုးသမီးတွေ၊ ဒေသခံတိုင်းရင်းသားတွေ၊ လူနည်းစုတွေ၊ မသန်စွမ်းသူတွေ၊ ပြည်တွင်းရွှေ့ပြောင်းခံရသူတွေ၊ ရွှေ့ပြောင်း လာသူတွေ၊ ရွှေ့ပြောင်းသွားရသူတွေ၊ ဒုက္ခသည်တွေနဲ့ နေရာအတည်တကျ မရှိသူတွေအပေါ်မှာ အထူး အလေးထားဆောင်ရွက်ဖို့ ချမှတ်ထားတဲ့အတွက် လက်ရှိမြန်မာနိုင်ငံရဲ့ အခြေအနေနဲ့လည်း အလွန်ပဲ ထင်ဟပ်ပါတယ်။ ပြီးတော့မှ မြန်မာနိုင်ငံအတွက်လည်း ဒီလမ်းညွှန်ချက်တွေအပေါ်မှာ လုပ်ဆောင်ဖို့ လိုအပ်နေတဲ့အတွက်ကြောင့်မို့လို့ အရေးပါတဲ့တိုက်တွန်းချက်ဖြစ်လို့ ကျွန်မအနေနဲ့ ထောက်ခံလိုပါတယ်။ အဲဒီအပြင် ဒီတိုက်တွန်းချက်ဟာ လူ့အခွင့်အရေးလေးစားဖို့၊ အလုပ်သမားအခွင့်အရေးနဲ့ နိုင်ငံတကာ စံနှုန်းတွေအတွက် ဥပဒေစိုးမိုးဖို့၊ အလုပ်အကိုင်နဲ သင့်လျော်ကောင်းမွန်တဲ့ အလုပ်အကိုင် အစီအစဉ်တွေ အတွက်လည်း လမ်းညွှန်ချက်တွေ ပါဝင်တဲ့အတွက်ကြောင့်မို့လို့ ILO အဖွဲ့ဝင်နိုင်ငံအနေနဲ့ ကျွန်မတို့ အတွက် အများကြီးပဲ အကျိုးရှိပါတယ်။ ကျွန်မကို Power Point အနည်းငယ် အသုံးပြုခွင့်ပြုပါရှင်။ ဒါကတော့ ကျွန်မတို့နိုင်ငံမှာ လက်ရှိဖြစ်ပွားနေတဲ့ ဒီငြိမ်းချမ်းရေးပဋိပက္ခတွေကြောင့်မို့လို့ ဖြစ်တဲ့ ပုံတွေကို ကျွန်မ အင်တာနက်မီဒီယာကနေပြီးတော့မှ ကူးယူထားတာဖြစ်ပါတယ်။ ဒီမှာဆိုလို့ရှိရင် တွေ့ရတဲ့အတိုင်းပါပဲ။ အထူးသဖြင့် အဓိကကတော့ ကလေးတွေနဲ့အမျိုးသမီးတွေ၊ လူငယ်တွေပါပဲ။ ဒါဟာဆိုလို့ရှိရင် Asia Foundation ကလုပ်တဲ့ ဒီပဋိပက္ခဖြစ်ပွားတဲ့ ဒေသတွေမှာ ဆိုလို့ရှိရင် ကျွန်မတို့ ဒီပညာရေးနဲ့ ကျန်းမာရေး Indext တွေဟာ အလွန်ပဲနိမ့်ကျပါတယ်။ အဲဒီအပြင် အမျိုးသား/ အမျိုးသမီး စာတတ်မြောက်မှုဟာ အလွန်ပဲနိမ့်ကျပါတယ်။ ဒါကြောင့်မို့လို့ ကျွန်မအနေနဲ့ ဒီတိုက်တွန်းချက်ဟာ ဒီလိုမျိုးလူတွေ လူမှုအကာအကွယ်ပေးရေးတွေကို တိုးမြှင့်ဖို့၊ အလုပ်အကိုင်နဲ့ ဝင်ငွေဖန်တီးပေးဖို့၊ လူမှု စီးပွားရေးပေါင်းစပ်ဖို့၊ အသေးစား၊ အလတ်စားနှင့် စွန့်ဦးတီထွင်လုပ်ငန်းတွေ ရေရှည်ဖွံ့ဖြိုးဖို့နဲ့ ထိခိုက်လွယ်တဲ့အုပ်စုတွေကို အစီအစဉ်ရေးဆွဲတဲ့အဆင့်၊ အကောင်အထည်ဖော်တဲ့အဆင့်နဲ့ စောင့်ကြည့်လေ့လာတဲ့ အဆင့်တွေမှာ တိုက်ရိုက်ပါဝင်ပေးဖို့အတွက် မဟာဗျူဟာမြောက်ချဉ်းကပ်မှုတွေ ပါဝင်တဲ့အတွက်ကြောင့်မို့လို့ ကျွန်မတို့လို အဖွဲ့ဝင်နိုင်ငံအနေနဲ့ လုပ်ငန်းစဉ် တွေမှာ အချိတ်အဆက်မိမိနဲ့ ပြည့်စုံတဲ့ မဟာဗျူဟာတွေ၊ အကောင်အထည်ဖော်တဲ့ အဆင့်အလိုက်စီမံ ထားတဲ့ လမ်းကြောင်းစုံပါတဲ့ ချဉ်းကပ်မှုတွေကို ချမှတ်နိုင်မှာဖြစ်တဲ့အတွက်ကြောင့်မို့လို့ နိုင်ငံတော်အစိုးရနဲ့ သက်ဆိုင်သူအားလုံးက မူဝါဒချမှတ်တဲ့အခါမှာ ဒီမူဘောင်တွေကို လမ်းညွှန်အဖြစ် အသုံးပြုနိုင်ပါတယ်။ ဒါကြောင့်မို့လို့ ကျွန်မအနေနဲ့ တိုက်တွန်းချက်ရဲ့ အပိုင်း(၃) မဟာဗျူဟာမြောက် ချဉ်းကပ်မှုများ အတိုင်း သက်ဆိုင်ရာကဏ္ဍများအလိုက် ရေးဆွဲသင့်ကြောင်း တိုက်တွန်းလိုပါတယ်။ တိုက်တွန်းချက်ရဲ့ အပိုင်း(၅)ဖြစ်တဲ့ အခွင့်အရေးများတန်းတူညီမျှမှုနဲ့ ခွဲခြားဆက်ဆံမှုမရှိခြင်းမှာပါဝင်တဲ့ အပိုဒ်ခွဲ(ခ)၊ (ဃ)၊ (င)၊ (ဆ)၊ (ဇ)ပါအချက်တွေကို အထူးလိုက်နာဖို့လည်း တိုက်တွန်းလိုပါတယ်။ အထူးသဖြင့် တိုက်တွန်းချက်မှာ ပါကင်လယ်ကမ်းစပ်က ပစ်မက စက်တင်အကယ် အမာ အမျိုးသား၊ အမျိုးသမီးအခွင့်အရေးနဲ့ ဆက်ဆံရေးတန်းတူညီမျှရေးကို လေးစားဖို့၊ ထိခိုက်လွယ်တဲ့ အုပ်စုတွေကို အထူးဂရုပြုဆောင်ရွက်ဖို့၊ ပြန်လည်နာလန်ထမှုနဲ့ အလိုက်သင့်တွန်းလှန်လွန်မြောက်နိုင်စွမ်း ရှိမှု တည်ဆောက်ဖို့အတွက် ဆုံးဖြတ်ချက်ချမှတ်တဲ့ ဖြစ်စဉ်တွေတိုင်းမှာ အမျိုးသမီးတွေပါဝင်ဖို့၊ လူငယ်တွေ ပါဝင်ဖို့၊ တစ်ခါအမျိုးသမီးနဲ့ ကလေးသူငယ်တွေ၊ မိန်းကလေးငယ်တွေရဲ့ လိုအပ်ချက်အကျိုးစီးပွားကို ဦးစားပေးပြီးတော့ သူတို့ရဲ့အခွင့်အရေးကို တိုးမြှင့်ကာကွယ်ပေးဖို့ အစီအမံတွေချမှတ်ပေးဖို့နဲ့ အခု မြန်မာနိုင်ငံ ဒေသအနှံ့အပြားမှာ အဖြစ်များနေတဲ့ ကျား/မအခြေပြု အကြမ်းဖက်မှုပုံစံအားလုံးကို ထိထိရောက်ရောက် ကာကွယ်တားဆီးဖို့နဲ့ ဥပဒေအတိုင်း ထိထိရောက်ရောက် အပြစ်ပေးအရေးယူဖို့၊ ကျူးလွန်ခံရသူတွေကို ကာကွယ်ထောက်ပံ့ပေးဖို့တွေ ပါဝင်တဲ့အတွက်ကြောင့်မို့လို့ ကျွန်မအနေနဲ့ ဒါတွေကိုလိုက်နာဖို့အတွက် အထူးပဲတိုက်တွန်းလိုပါတယ်။ လေးစားအပ်ပါသော နာယကကြီးရှင့်။ ဒီတိုက်တွန်းချက်မှာ စစ်မက်ဖြစ်ပွားရာဒေသတွေမှာ ဒေသခံတိုင်းရင်းသားများ၊ မျိုးနွယ်စုများနဲ့ လူနည်းစုတွေအတွက် အစီအမံတွေ လုပ်ဆောင်တဲ့အခါမှာ သူတို့ကိုယ်တိုင် တိုက်ရိုက်ပါဝင်ခွင့်ရှိဖို့ တိုက်တွန်းထားတာကိုလည်း မြန်မာနိုင်ငံရဲ့ အခြေအနေနဲ့ အထူး ကိုက်ညီမှုရှိလို့ အဲဒီအတိုင်းလိုက်နာနိုင်ဖို့ကိုလည်း တိုက်တွန်းလိုပါတယ်။ တိုက်တွန်းချက်အပိုင်း(၆)မှာ ဖော်ပြတဲ့ ပညာရေး၊ အသက်မွေးဝမ်းကျောင်းဆိုင်ရာသင်တန်းနဲ့ လမ်းညွှန်ချက်တွေမှာ ဒုက္ခသည်စခန်းက ကလေးတွေ၊ လူငယ်တွေ၊ အမျိုးသမီးတွေရဲ့ သင့်တော်တဲ့ပညာရေးနဲ့ အလုပ်အကိုင် အခွင့်အလမ်းတွေ အတွက် လုပ်ဆောင်ရမယ့်အစီအစဉ်တွေဖြစ်လို့ သက်ဆိုင်ရာ ဆုံးဖြတ်ချက် ချမှတ်သူ၊ မူဝါဒချမှတ်သူတွေ အတွက် လိုက်နာရမယ့် လမ်းညွှန်ချက်တွေဖြစ်ပါတယ်။ အပိုင်း(၇)ဖြစ်တဲ့ လူမှုကာကွယ်ပေးခြင်းနှင့် အပိုင်း(၈) အလုပ်သမားဥပဒေ၊ အလုပ်သမားရေးရာစီမံခန့်ခွဲမှုနဲ့ လုပ်သားဈေးကွက် သတင်းအချက်အလက် ကဏ္ဍမှာဖော်ပြထားတဲ့ လမ်းညွှန်ချက်တွေဟာ လက်ရှိလူမှုအကာအကွယ်ပေးရေးအစီအစဉ်တွေ၊ အလုပ်သမား ဥပဒေအပြင် နောင်လာမယ့်အစီအစဉ်တွေ၊ ဥပဒေတွေမှာလည်း လမ်းညွှန်မှုနဲ့ကိုက်ညီမှု ရှိ မရှိ သုံးသပ် ပြီးတော့မှ လိုအပ်ပါက ဖြည့်စွက်ဖို့အကြံပြုလိုပါတယ်။ အပိုင်း(၉) လူမှုရေးဆွေးနွေးမှုနဲ့ အလုပ်ရှင်၊ အလုပ်သမားအဖွဲ့အစည်းများ အခန်းကဏ္ဍကတော့ ကျွန်မတို့နိုင်ငံအနေနဲ့ ပိုမိုတိုးမြှင့်ပြီး အားကောင်း အောင် လုပ်ဆောင်ဖို့လိုနေတဲ့အတွက်ကြောင့်မို့လို့ ဒီဟာတွေကိုလည်း လိုက်နာနိုင်ဖို့ အကြံပြုလိုပါတယ်။ လေးစားအပ်ပါသော နာယကကြီးရှင့်။ နိဂုံးချုပ်အနေနဲ့ ဒီတိုက်တွန်းချက်(၂၀၅)ဟာ ကျွန်မတို့ နိုင်ငံရဲ့ လက်ရှိ အနေအထား၊ နောင်ဖြစ်လာမယ့် အနေအထားတွေအတွက်ပါ မူဝါဒချမှတ်တဲ့နေရာမှာ လုပ်ငန်းလမ်းညွှန်ချက် မူဘောင်တစ်ခုအနေနဲ့ အလွန်အသုံးဝင်ပြီးတော့ လက်တွေ့အကောင်အထည်ဖော်ပါက နိုင်ငံရဲ့ငြိမ်းချမ်းရေး၊ ပဋိပက္ခလျှော့ချရေး၊ သဘာဝဘေးအန္တရာယ်လျှော့ချရေးနဲ့ လူမှုဘဝစီးပွားတိုးတက်ရေး၊ လူ့အခွင့်အရေးပိုမိုရရှိရေး၊ တရားဥပဒေစိုးမိုးရေးအပြင် ရေရှည်တည်တံ့တဲ့ ဖွံ့ဖြိုးတိုးတက်မှုကိုပါ ရရှိ နိုင်ဖို့ အထောက်အပံ့များစွာဖြစ်တဲ့အတွက် အပြည့်အဝထောက်ခံပြီးတော့မှ လက်တွေ့ လိုက်နာအကောင် အထည်ဖော်နိုင်ဖို့ တိုက်တွန်းရင်းနဲ့ နိဂုံးချုပ်လိုက်ပါတယ်။ အားလုံးကျေးဇူးတင်ပါတယ်ရှင်။</speech>
<speech type="speaker">ဗိုလ်မှူးကြီးခင်မောင်ထွန်း တပ်မတော်သား ပြည်သူ့လွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးခင်မောင်ထွန်း(တပ်မတော်သား ပြည်သူ့လွှတ်တော်ကိုယ်စားလှယ်)</mp>ကျွန်တော် ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးကြီးခင်မောင်ထွန်း ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတထံမှပေးပို့တဲ့ ငြိမ်းချမ်းရေးနှင့် အလိုက်သင့်တွန်းလှန် လွန်မြောက် နိုင်စွမ်းရှိမှုတို့အတွက် အလုပ်အကိုင်နှင့် သင့်လျော်ကောင်းမွန်သော အလုပ်ဆိုင်ရာတိုက်တွန်းချက် အမှတ်(၂၀၅) နဲ့ ပတ်သက်ပြီး အကြံပြုဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါရန် တင်ပြအပ်ပါတယ်။ နာယကကြီးခင်ဗျား။ ပေးပို့စာပါအကြောင်းအရာများကို လေ့လာကြည့်တဲ့နေရာမှာ တိုက်တွန်းချက် အမှတ်(၂၀၅)နဲ့ ပတ်သက်ပြီး ပေါ်ပေါက်လာပုံ၊ အဓိကအားဖြင့် အဆိုပါတိုက်တွန်းချက်အား သီးသန့် မူဘောင်တစ်ခုအဖြစ် ချမှတ်ခြင်းဖြစ်ကြောင်းနဲ့ ထိခိုက်လွယ်တဲ့ကလေးသူငယ်များ၊ လူငယ်များ၊ အမျိုးသမီးများ၊ ဒေသခံတိုင်းရင်းသားများ၊ လူနည်းစုများ၊ မသန်စွမ်းသူများ၊ ပြည်တွင်းရွှေ့ပြောင်းခံရသူများ၊ ရွှေ့ပြောင်း သွားလာသူများနှင့် နယ်စပ်ဖြတ်ကျော် အဓမ္မရွှေ့ပြောင်းခံရသူများ၊ နေရာအတည်တကျမရှိသူများအပေါ် အလေးထားဆောင်ရွက်ရန်နဲ့ အဓိကအားဖြင့် ပြန်လည်တည်ဆောက်ခြင်းနှင့် ပြန်လည်ထူထောင်ခြင်း လုပ်ငန်းများဆောင်ရွက်ရာမှာ ကာကွယ်ခြင်းနဲ့ ကြိုတင်ပြင်ဆင်ခြင်းတို့ ပါဝင်လာစေရေးကို ကျယ်ကျယ် ပြန့်ပြန့်သိရှိပြီး လမ်းညွှန်အဖြစ် အသုံးပြုရန် ချမှတ်ခဲ့ခြင်းဖြစ်ကြောင်း လေ့လာတွေ့ရှိရပါတယ်။ သမ္မတရုံးရဲ့ ပေးပို့စာ အပိုဒ် ၄ ပါ ဖော်ပြချက်အရ ILO ညီလာခံက အတည်ပြုချမှတ်ခဲ့တဲ့ ပြဋ္ဌာန်းချက်၊ အကြံပြု တိုက်တွန်းချက်တွေကို ILO ဖွဲ့စည်းပုံအခြေခံဥပဒေ အပိုဒ်ခွဲ ၁၉ စာပိုဒ် ၆ စာပိုဒ်ခွဲ(ခ)အရ အပြည်ပြည် ဆိုင်ရာ အလုပ်သမားညီလာခံကျင်းပပြီး သာမန်အားဖြင့် ၁၂ လအတွင်း နိုင်ငံရဲ့ ဆောင်ရွက်ပိုင်ခွင့်ရှိတဲ့ အာဏာပိုင်တွေထံ ဥပဒေပြုရေးဆောင်ရွက်ရန် သို့မဟုတ် အခြားကိစ္စရပ်များ ဆောင်ရွက်ရန်အတွက် တင်ပြရမှာဖြစ်ပြီးတော့ ဒီလိုတင်ပြပြီးကြောင်းကို ILO သို့ ပြန်ကြားရမှာဖြစ်တယ်လို့ ဖော်ပြထားပါတယ်။ နာယကကြီးခင်ဗျား။ အပိုဒ် ၅ မှာတော့ (၁၀၆)ကြိမ်မြောက် အပြည်ပြည်ဆိုင်ရာ အလုပ်သမား wengoni mushani 199ences mocosme? Eoirsofos. အလုပ်အကိုင်နှင့် သင့်လျော်ကောင်းမွန်သောအလုပ်ဆိုင်ရာ တိုက်တွန်းချက်အမှတ်(၂၀၅)ကို မှတ်တမ်း တင်ရန် ပေးပို့ပါတယ်လို့ ဖော်ပြထားပါတယ်။ ဒါကြောင့် ပြည်ထောင်စုအစိုးရအနေနဲ့ ဖော်ပြပါတိုက်တွန်းချက်နှင့် ပတ်သက်ပြီး ILO ကို ဘယ်လိုအကြောင်း ပြန်ထားပါသလဲ၊ ဘယ်လိုဆက်လက်ဆောင်ရွက်မလဲ၊ ဥပဒေ ပြုရေးဆောင်ရွက်မလား၊ အခြားဘယ်လို အစီအမံတွေနဲ့ ဆောင်ရွက်မယ်၊ ဘယ်အချက်တွေကို ဆောင်ရွက် ပြီးပြီဆိုတာ လွှတ်တော်ကို ရှင်းလင်းတင်ပြပေးစေလိုပါတယ်။ ပြည်ထောင်စုလွှတ်တော်အနေနဲ့ကတော့ မှတ်တမ်းတင်ရန်သာဖြစ်တယ်လို့ ယူဆပါတယ်။ ဒါ့အပြင် တိုက်တွန်းချက်အမှတ်(၂၀၅) အပိုင်း(၂) လမ်းညွှန်ချက်စည်းမျဉ်းများ အပိုဒ် ၇(ဃ)မှာ ပြည်တွင်းဥပဒေများနှင့် မူဝါဒများအား လေးစားရန်နှင့် ဒေသန္တရဗဟုသုတ စွမ်းဆောင်ရည်နှင့် အရင်းအမြစ်များကိုအသုံးပြုရန် ဖော်ပြထားတဲ့အတွက် ဘယ်လို ဥပဒေ၊ ဘယ်လိုမူဝါဒတွေကိုလိုက်နာပြီး ဘယ်လိုလုပ်ဆောင်မယ်ဆိုတာ ရှင်းလင်းဖော်ပြပေးစေလိုပါတယ်။ အပိုဒ် ၇(ဇ)မှာ ကလေးများ၊ လူငယ်များ၊ လူနည်းစုများ၊ ဒေသခံတိုင်းရင်းသားများနှင့် မျိုးနွယ်စုများ၊ မသန်စွမ်းသူများ၊ ပြည်တွင်းဒေသတွင်း ရွှေ့ပြောင်းခံရသူများ၊ ရွှေ့ပြောင်းသွားလာသူများ၊ ဒုက္ခသည်များနှင့် အတင်းအကျပ်နယ်စပ်ဖြတ်ကျော် ရွှေ့ပြောင်းခံရသူများအား ကန့်သတ်ခြင်းမပြုဘဲ ၎င်းတို့အပါအဝင် အကျပ်အတည်းဖြစ်မှုကြောင့် ရပ်တည်ရန်ခက်ခဲသူများနဲ့ အုပ်စုများအား အထူးဂရုစိုက်ရန်လိုအပ်ခြင်းလို့ ဖော်ပြပါရှိပါတယ်။ ဖော်ပြပါအတိုင်း ကန့်သတ်ခြင်းမရှိဘဲ အားလုံးကိုလွတ်လပ်စွာ ဝင်ရောက်ခွင့်ပြုပါက မိမိနိုင်ငံသားတိုင်းရင်းသားနှင့် နိုင်ငံသားအဖြစ် ခံယူထားသူများကို ကန့်သတ်မှုမပြုဘဲ ခွင့်ပြုပါက နိုင်ငံတော်လုံခြုံရေး၊ တိုင်းရင်းသာ ပြည်သူများရဲ့ လူမှုဘဝလုံခြုံရေးကို မထိခိုက်နိုင်သော်လည်းပဲ အတင်း အကြပ်နယ်စပ်ဖြတ်ကျော်စေလျက် ရွှေ့ပြောင်းခံရသူများ ဝင်ရောက်မှုကို ကန့်သတ်ခြင်းမပြုဘဲ ခွင့်ပြုပါက နိုင်ငံတော်လုံခြုံရေးနဲ့ ပြည်သူများရဲ့ လူမှုဘဝလုံခြုံရေးကို ထိခိုက်စေမှာဖြစ်တယ်ဆိုတာ နိုင်ငံတကာ ဖြစ်စဉ်များကို လေ့လာကြည့်ပါက တွေ့ရမှာဖြစ်ပါတယ်၊ ဒါကြောင့် ဒီတိုက်တွန်းချက်ဟာ အလေးထား စဉ်စား စိစစ်လုပ်ဆောင်ရန်လိုအပ်ကြောင်း အကြံပြုလိုပါတယ်။ အပိုင်း(၂) အပိုဒ် ၇(ဌ)ပါအမျိုးသားပြန်လည်သင့်မြတ်ရေး အရေးကြီးမှုကတော့ ပြည်ထောင်စု အစိုးရနဲ့ တပ်မတော်က အဓိကအလေးထား လုပ်ကိုင်အကောင်အထည်ဖော် ဆောင်ရွက်နေတာဖြစ်တယ် ဆိုတာ တွေ့ရမှာဖြစ်ပါတယ်။ အပိုင်း(၃) မဟာဗျူဟာမြောက် ချဉ်းကပ်မှုများ၊ အပိုဒ် ၈(ဇ)မှာ ခိုင်မာ၍ ရေရှည်တည်တံ့သော ငြိမ်းချမ်းမှုနှင့် ဖွံ့ဖြိုးတိုးတက်မှုကိုတွန်းအားပေးရန် စီးပွားရေး၊ လူမှုရေးနှင့် ဥပဒေ မူဘောင်များ ဖန်တီးခြင်းလို့ ဖော်ပြထားတဲ့အတွက် ဥပဒေတွေ၊ မူဘောင်တွေကို ဘယ်လိုချမှတ် ဆောင်ရွက်ဖို့ စီစဉ်ထားပါသလဲ၊ ဒီအစီအစဉ်တွေကို ဘယ်လိုအကောင်အထည်ဖော်မလဲဆိုတာ ရှင်းလင်း ပေးစေလိုပါတယ်။ ဥပဒေ၊ မူဘောင်များရှိပြီးဖြစ်တယ်ဆိုရင်လည်း ဖော်ပြပေးစေလိုပါတယ်။ ဒါ့အပြင် တိုက်တွန်းချက် အပိုဒ် ၈(ဌ)ပါ အကြပ်အတည်းဖြစ်မှုတစ်ခုကြောင့် ထိခိုက်နစ်နာသူများ အထူးသဖြင့် လက်နက်ကိုင်အဖွဲ့အစည်းများ၊ လက်နက်ကိုင်အုပ်စုများနဲ့ ယခင်ကဆက်နွယ်သူများရဲ့ လူမှုစီးပွား ပြန်လည်ပေါင်းစည်းရေးအတွက် ၎င်းတို့ရဲ့ အလုပ်အကိုင်ရရှိရေး၊ လေ့ကျင့်သင်ကြားရေး အပါအဝင် သင့်လျော်သည့်အစီအမံများ ဆောင်ရွက်ခြင်းလို့ ဖော်ပြထားပါတယ်။ ဒါဟာလည်း အလွန် ကျယ်ပြန့်ပြီး နိုင်ငံတော်လုံခြုံရေးနဲ့ ဆက်စပ်နေတဲ့ကိစ္စဖြစ်တဲ့အတွက် အထူးအလေးထား ဆောင်ရွက် ရမယ့်ကိစ္စဖြစ်ကြောင်း အကြံပြုလိုပါတယ်။ ဥပမာအားဖြင့် တည်ဆဲဥပဒေများဖြစ်တဲ့ အကြမ်းဖက်မှု တိုက်ဖျက်ရေးဥပဒေ၊ မတရားအသင်းဥပဒေ စတဲ့ဥပဒေတွေနဲ့ အရေးယူရန်ကိစ္စတွေဖြစ်နေမယ်ဆိုရင် ဘယ်လိုဆောင်ရွက်မလဲဆိုတာ စဉ်းစားစရာဖြစ်ပါတယ်။ အချို့ကိစ္စတွေကိုတော့ လူ့အခွင့်အရေးနဲ့ မစဉ်းစားဘဲ နိုင်ငံတော်လုံခြုံရေး၊ ပြည်သူများရဲ့ လူမှုဘဝလုံခြုံရေးအပေါ် မူတည်ဆောင်ရွက်သင့်ကြောင်း တင်ပြလိုပါတယ်။ နာယကကြီးခင်ဗျား။ အပိုင်း(၄) အလုပ်အကိုင်နှင့် ဝင်ငွေဖန်တီးပေးမှု အခွင့်အလမ်းများမှာ အပိုဒ် ၁၁(ဈ)မှာ လက်နက်ကိုင်တပ်ဖွဲ့များ၊ လက်နက်ကိုင်အုပ်စုများနှင့် ယခင်ကဆက်သွယ်ခဲ့တဲ့ ပုဂ္ဂိုလ် များအား သင့်လျော်သော အလုပ်အကိုင်များရရှိရေးလို့ ဖော်ပြပါရှိပါတယ်။ ဒီအပိုင်းမှာလည်း တရားဝင် လက်နက်ကိုင်ဆောင်တဲ့ အဖွဲ့အစည်းများနှင့် မတရားအသင်းကြေညာထားတဲ့ တိုင်းရင်းသားလက်နက်ကိုင် သောင်းကျန်းသူများ၊ တိုင်းရင်းသားမဟုတ်သော လက်နက်ကိုင်ဆောင် ကျူးကျော်ဝင်ရောက်သူများ ရှိနေပါတယ်။ ဒီအဖွဲ့ အစည်းတွေနဲ့ ဆက်နွယ်တဲ့ပုဂ္ဂိုလ်တွေကို အလုပ်အကိုင်ရရှိရေးဆိုတာကလည်း ကန့်သတ်ချက်များရှိနေပြီး ဥပဒေအရအရေးယူရန် ကိစ္စတွေရှိနေမယ်ဆိုရင် ဘယ်လိုဆောင်ရွက်မလဲဆိုတာ အလေးထား စဉ်းစားဆောင်ရွက်ရမှာ ဖြစ်ပါတယ်။ နိဂုံးချုပ်အကြံပြုလိုတာကတော့ ဒီတိုက်တွန်းချက်အမှတ်(၂၀၅)နဲ့ပတ်သက်ပြီး မိမိတို့နိုင်ငံအနေနဲ့ လိုက်နာဆောင်ရွက်ရမယ့် အချက်များကို အကောင်အထည်ဖော်ဆောင်ရွက်ရာမှာ နိုင်ငံတော်လုံခြုံရေးနဲ့ ပြည်သူတို့ရဲ့ အကျိုးစီးပွားကိုချိန်ဆပြီး ကျယ်ကျယ်ပြန့်ပြန့် စဉ်းစားဆောင်ရွက်သင့်ပါကြောင်း အကြံပြုရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဦးဌေးဝင်းအောင်(ခေါ်) ဦးပြုံးချို၊ ဒေါပုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1542">ဦးဌေးဝင်းအောင်(ခေါ်) ဦးပြုံးချို (ဒေါပုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီး၊ ပြည်ထောင်စုအဆင့် ဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များ မင်္ဂလာပါခင်ဗျာ။ ကျွန်တော် ကတော့ ရန်ကုန်တိုင်းဒေသကြီး၊ ဒေါပုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဌေးဝင်းအောင် (ခေါ်) ဦးပြုံးချို ဖြစ်ပါတယ်။ (၁၀၆)ကြိမ်မြောက် အပြည်ပြည်ဆိုင်ရာ အလုပ်သမားရေးရာညီလာခံက အတည်ပြု ချမှတ်ခဲ့တဲ့ ငြိမ်းချမ်းရေးနှင့် အလိုက်သင့်တွန်းလှန် လွန်မြောက်နိုင်စွမ်းရှိမှုတို့အတွက် အလုပ်အကိုင်နှင့် သင့်လျော်ကောင်းမွန်သော အလုပ်ဆိုင်ရာ တိုက်တွန်းချက်အမှတ်(၂၀၅)ကို ပြည်ထောင်စုလွှတ်တော်က မှတ်တမ်းတင်နိုင်ရေးမှာ ပါဝင်ဆွေးနွေးသွားမှာ ဖြစ်ပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျား။ Power Point သုံးစွဲခွင့်ပြုပါ။ ဒိတိုက်တွန်းချက်အမှတ်(၂၀၅)ဟာ မြန်မာနိုင်ငံ ILO အဖွဲ့ဝင်မဖြစ်ခင်၊ မဝင်ရောက်သေးခင်မှာ ၁၉၄၄ ခုနှစ် တိုက်တွန်းချက်အမှတ်(၇၁)ကို ကျယ်ပြန့်လာစေရေး၊ ပဋိပက္ခများနှင့် သဘာဝဘေးအန္တရာယ်များကြောင့် ပေါ်ပေါက်လာတဲ့ အကြပ်အတည်း အခြေအနေတွေနဲ့ပတ်သက်ပြီး ပြန်လည်တည်ဆောက်ခြင်းနှင့် ပြန်လည် ထူထောင်ခြင်းလုပ်ငန်းများ ဆောင်ရွက်ရာတွင် ကာကွယ်တာဆီးရေးနှင့် ကြိုတင်ပြင်ဆင်ရေးတို့ ပါဝင်လာ စေရေးကို ကျယ်ကျယ်ပြန့်ပြန့်သိရှိဖို့၊ အလိုက်သင့် တွန်းလှန်လွန်မြောက်နိုင်စွမ်းရှိမှုတို့အတွက် လူမှု ကာကွယ်ရေးဆိုင်ရာ အစီအမံများ ပေါ်ပေါက်အားကောင်းဖို့၊ ဖွံ့ဖြိုးတိုးတက်ဖို့ စတာတွေကိုအလေးထား ပြီးတော့ ပြင်ဆင်ရန် လိုအပ်ချက်မူအရ ခေတ်နှင့်အညီဖြစ်သော လမ်းညွှန်အဖြစ် အသုံးပြုရန် ၂၀၁ရ ခုနှစ်၊ ဇွန်မှာ အတည်ပြုချမှတ်ခဲ့တာ ဖြစ်ပါတယ်။ အပြည်ပြည်ဆိုင်ရာ သဘောတူစာချုပ်တွေ၊ တိုက်တွန်းချက်တွေရဲ့ သက်ရောက်မှုတွေမှာ တစ်ခုနဲ့ တစ်ခု အခွင့်အရေးဆိုင်ရာပြဋ္ဌာန်းချက်တွေဟာ ဆက်စပ်နေတာကို တွေ့ရပါတယ်။ တိုက်တွန်းချက်ရဲ့ နိဒါန်းမှာလည်း ကြေညာစာတမ်းတွေကို ဖော်ပြထားတာတွေ့ရပါတယ်။ ဒီတိုက်တွန်းချက်ကို နိုင်ငံရဲ့ ဆောင်ရွက် ပိုင်ခွင့်ရှိတဲ့ အာဏာပိုင်ထံသို့ ဥပဒေပြုရေးဆောင်ရွက်ရန် သို့မဟုတ် အခြားကိစ္စရပ်များဆောင်ရွက်ရန် အဖွဲ့ဝင်နိုင်ငံတစ်နိုင်ငံရဲ့ တာဝန်ရှိနေမှုအနေနဲ့ မှတ်တမ်းတင် အကြောင်းပြန်ကြားရမှာဖြစ်ပါတယ်။ သဘာဝဘေးအန္တရာယ်များနှင့် ပဋိပက္ခဖြစ်မှုကြောင့် စီးပွားရေးလုပ်ငန်းများနှင့် လူ့အသိုက်အဝန်း အပေါ် ထိခိုက်နေတဲ့အခြေအနေများအား ကာကွယ်ရန်နှင့် တုံ့ပြန်ရန် အလုပ်အကိုင်ဆိုင်ရာ အစီအမံများအပေါ် အဓိကထားတဲ့ သီးသန့်မူဘောင်လည်းဖြစ်သလို ပဋိပက္ခများနှင့် သဘာဝဘေးအန္တရာယ်များကြောင့် ပျက်စီး သွားတာတွေကို ပြန်လည်တည်ဆောက်ခြင်းနှင့် ပြန်လည်ထူထောင်ခြင်းလုပ်ငန်းများ ဆောင်ရွက်ရာမှာ မူလ ပုံမှန်အခြေအနေ ဝန်းကျင်တစ်ရပ်ကို ပြန်ရောက်ရေးအတွက်လည်း အလေးထားဖို့လိုအပ်တာကို တွေ့ရ ပါတယ်။ အမျိုးသားပြန်လည်သင့်မြတ်ရေးရဲ့ အရေးကြီးမှုကို ဖော်ပြထားတဲ့အပြင် တိုက်တွန်းချက်အပိုဒ် ၆။ ၁၉ (ခ)(၁)မှာ ငြိမ်းချမ်းရေးတည်ဆောင်ရေးနှင့် အလိုက်သင့်တွန်းလှန် လွန်မြောက်နိုင်စွမ်းရှိမှုတို့အတွက် ငြိမ်းချမ်းစွာ အတူတကွ ယှဉ်တွဲနေထိုင်ခြင်းနှင့် ပြန်လည်သင့်မြတ်ရေးဆိုတာမျိုးကို သင်ရိုးမှာလေ့ကျင်ဖို့ သင့်တော်သလို ဆောင်ရွက်သင့်တယ်လို့ တိုက်တွန်းထားတာကိုလည်း သွားတွေ့ရပါတယ်။ ၂၀၁ရ ခုနှစ်၊ ဇွန်လမှာ အတည်ပြု ချမှတ်ခဲ့တဲ့ နိုင်ငံတကာတိုက်တွန်းချက် လမ်းညွှန်ချက် အချို့ဟာ အဲဒီမတိုင်ခင်က ပြည်ထောင်စုရဲ့ သဘောတူညီချက်တချို့ပါ ပဋိပက္ခများ၊ သဘာဝဘေးအန္တရာယ် များကြား ဒုက္ခသည်များနှင့် ပြည်တွင်းနေရပ်စွန့်ခွာသူများရဲ့ ရှင်သန်ရပ်တည်နိုင်ရေး၊ မိမိနေရပ်နဲ့ မိမိသွားရောက် လိုရာ အခြားဒေသသို့ လူ့ဂုဏ်သိက္ခာနှင့်အညီ ဘေးကင်းလုံခြုံစွာ အခြေချနေထိုင်နိုင်ရေး၊ ထိခိုက်လွယ်တဲ့ အုပ်စုများဖြစ်တဲ့ သက်ကြီးရွယ်အိုတွေ၊ မသန်စွမ်းသူတွေ၊ အမျိုးသမီးများနှင့် ကလေးသူငယ်များကို ခွဲခြားမှုမရှိဘဲ ကာကွယ်စောင့်ရှောက်ရန် လူမှုဘဝမြှင့်တင်ရေးစတဲ့ အထူးအလေးထား ဆောင်ရွက်ရမယ့် ဆက်စပ်မှုအပြင် ပြည်ထောင်စုရဲ့ သဘောတူညီချက်တွေနဲ့ ငြိမ်းချမ်းရေးဖော်ဆောင်မှုတွေအတွက် အထောက် အကူဖြစ်မယ့် တိုက်တွန်းချက် ဖြစ်လာနိုင်ပါတယ်။ ဒါကြောင့်မို့လို့ (၁၀၆)ကြိမ်မြောက် အပြည်ပြည်ဆိုင်ရာ အလုပ်သမားရေးရာညီလာခံမှာ တက်ရောက် လာတဲ့ကိုယ်စားလှယ် ရာနှုန်းပြည့်နီးပါးထောက်ခံပြီးတော့ အတည်ပြုခဲ့တယ်။ ဒီတိုက်တွန်းချက်ဟာ မှတ်တမ်း တင်ရုံအပြင်ကို အလေးထားဂရုပြုသင့်ကြောင်း အကြံပြု ဆွေးနွေးလိုက်ရပါတယ်ခင်ဗျား။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဒုတိယဗိုလ်မှူးကြီးလှနိုင် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးလှနိုင် (တပ်မတော်သားပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါခင်ဗျာ။ ကျွန်တော်ကတော့ တပ်မတော်သား ပြည်သူ့လွှတ်တော်ကိုယ်စားလှယ် ဒုတိယဗိုလ်မှူးကြီးလှနိုင် နိုင်ငံတော်သမ္မတထံမှပေးပို့တဲ့ ငြိမ်းချမ်းရေးနှင့် အလိုက်သင့်တွန်းလှန် လွန်မြောက်နိုင်စွမ်းရှိမှု တို့အတွက် အလုပ်အကိုင်နှင့် သင့်လျော်ကောင်းမွန်သော အလုပ်ဆိုင်ရာတိုက်တွန်းချက်အမှတ်(၂၀၅)"""" အား အကြံပြုဆွေးနွေးသွားမှာဖြစ်ပါတယ်။ Power Point ဖြင့် ရှင်းလင်းခွင့်ပြုပါရန် တင်ပြအပ်ပါတယ်။ RECOMMENDATION 205 ကို ဆွစ်ဇာလန်နိုင်ငံ၊ ဂျီနီဗာမြို့တွင်ကျင်းပခဲ့တဲ့ (၁၀၆)ကြိမ်မြောက် အပြည်ပြည်ဆိုင်ရာ အလုပ်သမားရေးရာညီလာခံကနေ ၂၀၁ရ ခုနှစ်၊ ဇွန်လ ၁၆ ရက်နေ့မှာ အတည်ပြုချမှတ် ခဲ့တာဖြစ်ပါတယ်။ တိုက်တွန်းချက်အမှတ်(၂၀၅)ကို တင်ပြပါအတိုင်း အပိုင်း(၁၄)ပိုင်းနဲ့ ရှင်းလင်းဖော်ပြထား တာကို လေ့လာတွေ့ရှိရပါတယ် - - ရည်ရွယ်ချက်နှင့် နယ်ပယ်များ (OBJECTIVES AND SCOPE) - လမ်းညွှန်ချက်နှင့်စည်းမျဉ်းများ (GUIDING PRINCIPLES) - wosseliesselendale:mogąp:(STRATEGIC APPROACHES) - အလုပ်အကိုင်နှင့်ဝင်ငွေဖန်တီးပေးမှုအခွင့်အလမ်းများ (EMPLOYMENT AND INCOME – GENERATION OPPORTUNITIES) - Bəzęsace:op:09:0728219$e à@3:20ndaoquibe: (RIGHTS, EQUALITY AND NON – DISCRIMINATION) ပညာရေး/အသက်မွေးဝမ်းကြောင်းဆိုင်ရာသင်တန်းနှင့်လမ်းညွှန်ချက်(EDUCATION, VOCATIONAL TRAINING AND GUIDANCE) qasamsangwou:@ê:(SOCIAL PROTECTION) - အလုပ်သမားဥပဒေ၊အလုပ်သမားရေးရာစီမံခန့်ခွဲမှုနှင့်လုပ်သားဈေးကွက် WODê:32q| macun (LABOUR LAW, LABOUR ADMINISTRA-TION AND LABOUR MARKET INFORMATION) - လူမူရေးဆွေးနွေးမှုနှင့်အလုပ်ရှင်၊ အလုပ်သမားအဖွဲ့အစည်းများ၏အခန်းကဏ္ဍ (SOCIAL DIALOGUE AND ROLE OF EMPLOYER'S AND WORKER'S ORGANIZATIONS) အကြပ်အတည်းအခြေအနေကြုံတွေ့ရသောရွေ့ပြောင်းသွားသူများ (MIGRANTS AFFECTED BY CRISIS SITUATIONS) - popapisę aşadlošcusqpqp:(REFUGEES AND RETURNEES) - ကြိုတင်ကာကွယ်ခြင်း လျော့ပါးသက်သာစေခြင်းနှင့် ကြိုတင်ပြင်ဆင်ခြင်း (PREVENTION, MITIGATION AND PREPAREDNESS) အပြည်ပြည်ဆိုင်ရာပူးပေါင်းဆောင်ရွက်မှု (INTERNATIONAL COOPERATION) - အပြီးသတ်ပြဋ္ဌာန်းချက် (FINAL PROVISION) တိုက်တွန်းချက်ပါ ပြဋ္ဌာန်းထားရှိမှုများဟာလည်း အပြည်ပြည်ဆိုင်ရာဥပဒေ၊ အထူးသဖြင့် အပြည်ပြည်ဆိုင်ရာ လူသားအချင်းချင်း စာနာထောက်ထားမှုဆိုင်ရာဥပဒေ၊ အပြည်ပြည်ဆိုင်ရာ ဒုက္ခသည် ဆိုင်ရာဥပဒေနဲ့ အပြည်ပြည်ဆိုင်ရာ လူ့အခွင့်အရေးဥပဒေအရ အဖွဲ့ဝင်နိုင်ငံများရဲ့ အခွင့်အရေးများနဲ့ တာဝန်ဝတ္တရားများကိုလည်း ညွှန်းဆိုထားတာကို လေ့လာတွေ့ရှိရပါတယ်။ ဒါ့အပြင် ILO Guide မှာ Recommendation quodwodę Non-Binding Guideline asosolosuce cosgoos:osso လေ့လာတွေ့ရှိရပါတယ်။ ဒီတိုက်တွန်းချက်နဲ့ပတ်သက်လို့ နိုင်ငံတော်သမ္မတရုံးက ပြည်ထောင်စုလွှတ်တော်ကို ပေးပို့တဲ့စာအရ အပိုဒ် ၄ မှာ ILO ဖွဲ့စည်းပုံအခြေခံဥပဒေ အပိုဒ်ခွဲ ၁၉ စာပိုဒ် ၆ စာပိုဒ်ခွဲ(ခ)အရ အပြည်ပြည် ဆိုင်ရာ အလုပ်သမားရေးရာညီလာခံကျင်းပပြီးနောက် သာမန်အားဖြင့် ၁၂ လအတွင်း (အထူးကိစ္စရပ်များ ရှိခဲ့ပါက ၁၈ လအတွင်း) နိုင်ငံ၏ ဆောင်ရွက်ပိုင်ခွင့်ရှိသော အာဏာပိုင်ထံသို့ ဥပဒေပြုရေးဆောင်ရွက်ရန် သို့မဟုတ် အခြားကိစ္စများဆောင်ရွက်ရန်အတွက် တင်ပြရမည်ဖြစ်ပြီး ထိုသို့တင်ပြပြီးကြောင်းကို ILO သို့ အကြောင်းပြန်ကြားရမည်လို့ ပါရှိပါတယ်။ ILO ဖွဲ့စည်းပုံအခြေခံဥပဒေ အာတီကယ် ၁၉ ၊ စာပိုဒ် ၆ တွင် တိုက်တွန်းချက် များနှင့်စပ်လျဉ်းပြီး အဖွဲ့ဝင်နိုင်ငံများရဲ့ တာဝန်ရှိမှုကို ဖော်ပြထားရာမှာလည်း အပိုဒ်ခွဲငယ်(ခ)နဲ့ အပိုဒ်ခွဲငယ်(ဂ) တို့၌ တင်ပြပါ saoga:qê:1 Bring the recommendation before the authority or authorities within whose competence the matter lies for the enactment of legislation other action opps:omsê:1 zagšacco (n)ope the members shall inform the Director-General of the international Labour Office of the measures taken in accordance with this article to bring the Recommendation before the said competent authority or authorities with particulars of the authority of authorities regarded as competent, and of the action taken by them ဟုလည်းကောင်း၊ အာတီကယ် ၂၃ အပိုဒ်ခွဲ(၂)တွင် Each Member shall communicate to the representative organizations recognized for the purpose of article 3 copies of the information and reports communicated to the Director-General in pursuance of articles 19 and 22 ဟုလည်းကောင်း တင်ပြပါအတိုင်းဖော်ပြထားရာ ထိုကဲ့သို့တင်ပြပြီးစီးကြောင်းကို ILO သို့ ပြန်ကြားရန်ဖြစ်တဲ့အတွက် မဖြစ်မနေ ဥပဒေ ပြဋ္ဌာန်းဆောင်ရွက်ရမည့် သဘောမဟုတ်ဘူးလို့ နားလည် ပါတယ်။ တိုက်တွန်းချက် အပိုဒ် ၇(ဃ)မှာလည်း ပြည်တွင်းဥပဒေများနှင့် မူဝါဒများအား လေးစားရန်နှင့် အပိုဒ် ၁၂ တွင် အဖွဲ့ဝင်နိုင်ငံများသည် ပြည်တွင်းဥပဒေများ၊ စည်းမျဉ်းစည်းကမ်းများနှင့်အညီ လက်တွေ့ ကျင့်သုံးသင့်သည်ဟု ပါရှိသည့်အတွက် ဤတိုက်တွန်းချက်ပါအချက်များမှာ အဖွဲ့ဝင်နိုင်ငံများအတွက် လမ်းညွှန်ချက်များသာဖြစ်ပြီး တိုက်တွန်းပါအချက်များနှင့်စပ်လျဉ်း၍ အကောင်အထည်ဖော် ဆောင်ရွက် ရာတွင် မဖြစ်မနေဆောင်ရွက်ရန်မဟုတ်ကြောင်း လေ့လာတွေ့ရှိရပါတယ်။ တိုက်တွန်းချက်ပါ အချက်အချို့ကို ဆောင်ရွက်ရန် လိုအပ်လာပါကလည်း မိမိတို့နိုင်ငံ၏ လက်ရှိပကတိဖြစ်ပေါ်လျက်ရှိသော အခြေအနေများ အပေါ်မူတည်ကာ မိမိတို့နိုင်ငံ၏ တည်ဆဲဥပဒေ၊ စည်းမျဉ်းစည်းကမ်းများနှင့်အညီ ဆောင်ရွက်နိုင်ကြောင်း နားလည်မိပါတယ်။ ဆက်လက်ပြီး တိုက်တွန်းချက်ပါ စီးပွားရေးနှင့် ရင်းနှီးမြှုပ်နှံမှုဆိုင်ရာ ကိစ္စရပ်များ ဖော်ပြပါရှိပြီး ဒီနေရာမှာလည်း အပိုင်း ၂ ပိုင်း ခွဲခြားတင်ပြလိုပါတယ်။ တစ်ပိုင်းမှာ ပဋိပက္ခနှင့် ဘေးအန္တရာယ်များ ကျရောက်မှုကြောင့် အတိဒုက္ခရောက်ရသည့် မိမိတို့နိုင်ငံသားတိုင်းရင်းသားများအရေးနှင့် နောက်တစ်ပိုင်း ကတော့ တရားမဝင် ဝင်ရောက်နေထိုင်သူ/ ထွက်ခွာသူ(Run Away People) အရေးကိစ္စတွေအကြား ခြားနားမှုရှိတာကိုလည်း သတိပြုရမှာဖြစ်ပါတယ်။ ဒီနေရာမှာ နိုင်ငံသားဖြစ်မှုအပိုင်းနဲ့ပတ်သက်လို့ ကိစ္စရပ်တွေ ဆက်နွယ်လာခဲ့ရင် ၁၉၈၂ ခုနှစ် မြန်မာနိုင်ငံသားဥပဒေအတိုင်းသာ ဆောင်ရွက်ရမှာ ဖြစ်ကြောင်း တင်ပြလိုပါတယ်။ ဒီတိုက်တွန်းချက်ပါ နိုင်ငံပိုင်နှင့် ပုဂ္ဂလိကပိုင်လုပ်ငန်းများတွင် ရင်းနှီး မြှုပ်နှံမှုနှင့် လုပ်ငန်းများ တည်ထောင်လုပ်ကိုင်ခွင့်တို့ကို လုပ်ကိုင်မည်ဆိုပါကလည်း နိုင်ငံတော်ဖွဲ့စည်းပုံ အခြေခံဥပဒေပါနိုင်ငံသားများ၏ အခွင့်အရေးများကိုအလေးထားကာ ရင်းနှီးမြှုပ်နှံမှုဥပဒေပါ ပြဋ္ဌာန်းချက် များနှင့် အခြားသောတည်ဆဲဥပဒေများ၊ နည်းဥပဒေများ၊ စည်းမျဉ်းစည်းကမ်းများနှင့်အညီ ဆောင်ရွက် ရန်သာဖြစ်ကြောင်း အကြံပြုတင်ပြလိုပါတယ်။ တိုက်တွန်းချက်အပိုဒ်၈(ဌ)၊ ၁၁(စျ)တို့တွင် လက်နက်ကိုင်တပ်ဖွဲ့များ၊ လက်နက်ကိုင်အုပ်စုများ နှင့်ပတ်သက်ပြီး ဖော်ပြပါရှိပြီး တိုက်တွန်းချက်အပိုဒ် ၁၃(ခ)တွင် ပြန်လည်ပေါင်းစည်းရေးအစီအစဉ်များ၊ လက်နက်ဖျက်သိမ်းခြင်း၊ စစ်မှုထမ်းအဖြစ်မှ နုတ်ထွက်ခြင်း အစရှိတဲ့ DDR ဆိုင်ရာကိစ္စရပ်များလည်း lgc$ossos GO R$603.i qulogu ILO Recommendation 205 English Version No.13(b) Os Disarmament, Demobilization and Reintegration Programmes c cossgoos:ologii ဒီအချက်ကို မြန်မာဘာသာပြန်ဆိုချက်အနေနဲ့ လက်နက်ဖြုတ်သိမ်းခြင်း၊ တပ်အင်အားလျော့ချခြင်းနဲ့ ပြန်လည်ပေါင်းစည်းရေး အစီအစဉ်များလို့ နားလည်သဘောပေါက်ထားပြီး နိုင်ငံတော်သမ္မတရုံးမှပေးပို့ လာသော အလုပ်သဘော ဘာသာပြန်ဆိုချက်မှာတော့ မူရင်း English Version ပါ DDR ကို ဘာသာပြန်ရာမှာ အစီအစဉ်ကျနမှုမရှိဘဲ ပြောင်းပြန် RDD ဖြစ်နေတာကို တွေ့ရှိရပါတယ်။ ဒါ့အပြင် Demobilization ကို သမ္မတရုံးကပေးပို့တဲ့ ဘာသာပြန်ဆိုချက်မှာ စစ်မှုထမ်းအဖြစ်မှ နုတ်ထွက်ခြင်းလို့ soso acos:fo: wą ILO Recommendation gpolos Demobilization mcos? Crisis ဖြစ်ပွားမှု အခြေအနေများအပြီးမှာ နိုင်ငံတော်အတွင်း တရားမဝင်လက်နက်ကိုင်ဆောင်ထားတဲ့ တပ်ဖွဲ့များ ဖျက်သိမ်းခြင်းနဲ့ တပ်အင်အားများ လျှော့ချခြင်းကို ဆိုလိုခြင်းဖြစ်ပါတယ်။ မိမိတို့နိုင်ငံအနေနဲ့ ထာဝရ ငြိမ်းချမ်းရေးကို တည်ဆောက်နေချိန်မှာ ယခုလို ငြိမ်းချမ်းရေးလုပ်ငန်းစဉ်များကို ထိခိုက်စေနိုင်တဲ့ မည်သည့်ကိစ္စရပ်ကိုမဆို အထူးဂရုစိုက်ရန်လိုအပ်ပြီး အလေးနက်ထား ဆောင်ရွက်ရန်လိုအပ်ကြောင်း ထောက်ပြလိုပါတယ်။ တိုက်တွန်းချက်အမှတ်(၂၀၅)ပါ ကိစ္စရပ်များဟာ ငြိမ်းချမ်းရေးလုပ်ငန်းစဉ်များနဲ့ DDR ကိစ္စရပ်များ ဆောင်ရွက်ပြီးမှသာ စဉ်းစားရမယ့်အချက်များဖြစ်ကြောင်းနဲ့ မိမိတို့ရဲ့ ဆွေးနွေးချက် များကို ပြည်ထောင်စုလွှတ်တော်မှာ မှတ်တမ်းတင်ထားရှိပေးပါရန် တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနက ပြန်လည်ရှင်းလင်းရန်ရှိက ရှင်းလင်းဆွေးနွေးခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၉) လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="25">ဦးသိန်းဆွေ (ပြည်ထောင်စုဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာန)</agency>လေးစားအပ်ပါတဲ့ ပြည်ထောင်စုလွှတ်တော်နာယကကြီး၊ ပြည်သူ့လွှတ်တော် ဥက္ကဋ္ဌကြီးနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ ကျွန်တော်ကတော့ အလုပ်သမား၊ လူဝင်မှု ကြီးကြပ်ရေးနှင့် ပြည်သူ့အင်အားဝန်ကြီးဌာန ပြည်ထောင်စုဝန်ကြီး ဦးသိန်းဆွေ ဖြစ်ပါတယ်။ ဒီနေ့ ကျွန်တော်တို့ ပြည်ထောင်စုလွှတ်တော် အစည်းအဝေးမှာ (၁၀၆)ကြိမ်မြောက် အပြည်ပြည် ဆိုင်ရာ အလုပ်သမားရေးရာညီလာခံက အတည်ပြု ချမှတ်ခဲ့တဲ့ ငြိမ်းချမ်းရေးနှင့် အလိုက်သင့်တွန်းလှန် လွန်မြောက်နိုင်စွမ်းရှိမှုတို့အတွက် အလုပ်အကိုင်နှင့် သင့်လျော်ကောင်းမွန်တဲ့ အလုပ်အကိုင်ဆိုင်ရာ တိုက်တွန်းချက်အမှတ်(၂၀၅)နဲ့ ပတ်သက်ပြီးတော့မှ ပြည်ထောင်စုလွှတ်တော် ကိုယ်စားလှယ်များ ဆွေးနွေးချက်များကိုလည်းပဲ ကျွန်တော်တို့ နားထောင်ပြီးဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက်များဟာလည်းပဲ မှတ်သားဖို့ကောင်းတဲ့၊ သတိပြုဖို့ကောင်းတဲ့အချက်တွေဖြစ်တဲ့အတွက်လည်း ဆွေးနွေးတဲ့ လွှတ်တော်ကိုယ်စားလှယ်ကြီးများအားလုံးကို အထူးပဲကျေးဇူးတင်ရှိပါတယ်လို့ တင်ပြ လိုပါတယ်။ ဒီတိုက်တွန်းချက်ကို ပြည်ထောင်စုလွှတ်တော်မှာ တင်ပြရတဲ့ အဓိကအချက်ကတော့ မြန်မာနိုင်ငံ ဟာ အပြည်ပြည်ဆိုင်ရာ အလုပ်သမားရေးရာအဖွဲ့ (ILO) အဖွဲ့ဝင်နိုင်ငံ တစ်နိုင်ငံဖြစ်တာနဲ့အညီ ILO အဖွဲ့ဝင်နိုင်ငံတစ်ခုရဲ့ တာဝန်ရှိမှုအနေနဲ့ ILO အဖွဲ့ဝင်များရဲ့ ဆုံးဖြတ်ချက်များကို လိုက်နာဆောင်ရွက်ရ မှာပဲဖြစ်ပါတယ်။ အဲဒီလိုဆောင်ရွက်တဲ့နေရာမှာလည်းပဲ အတည်ပြု ချမှတ်လိုက်တဲ့ ပြဋ္ဌာန်းချက်တွေ၊ အကြံပြုချက်တွေ၊ တိုက်တွန်းချက်တွေကိုလည်းပဲ ကျွန်တော်တို့က ILO ဖွဲ့စည်းပုံအခြေခံဥပဒေနဲ့အညီ ကျွန်တော်တို့ ILO ညီလာခံပြီးတဲ့နောက်ပိုင်းမှာ သာမန်အားဖြင့် ၁၂ လ အတွင်းမှာ ကျွန်တော်တို့ နိုင်ငံရဲ့ ဆောင်ရွက်ပိုင်ခွင့်ရှိတဲ့ အာဏာပိုင်ကို ကျွန်တော်တို့ တင်ပြရမှာဖြစ်ပါတယ်။ ကျွန်တော်တို့နိုင်ငံမှာလည်းပဲ ဥပဒေပြုရေးအာဏာပိုင်ဟာ ပြည်ထောင်စုလွှတ်တော် ဖြစ်တဲ့အတွက် ပြည်ထောင်စုလွှတ်တော်ကို ကျွန်တော်တို့ တင်ပြခြင်းပဲဖြစ်ပါတယ်။ ကိုယ်စားလှယ်တော်ကြီးများ ဆွေးနွေးတဲ့အထဲမှာ ပါပါတယ်။ ILO ရဲ့ Guideline မှာလည်း ပါပါတယ်။ Recommendation ခေါ်တဲ့ တိုက်တွန်းချက်ဟာ Non- binding ဖြစ်ပါတယ်။ ကျွန်တော်တို့ ဥပဒေအရစည်းနှောင်မှုမရှိပါဘူး။ တိုက်တွန်းချက်သက်သက်ပဲ ဖြစ်ပါတယ်။ မဖြစ်မနေ ဥပဒေ ပြဋ္ဌာန်းရန်မလိုပါဘူး။ ပြည်တွင်းဥပဒေများကိုလည်းပဲ လေးစားလိုက်နာရမယ်လို့ တိတိကျကျ ဖော်ပြ ထားတဲ့အတွက် ကျွန်တော်တို့နိုင်ငံနဲ့ လိုက်ဖက်တဲ့၊ စပ်ဟပ်တဲ့၊ သင့်လျော်တဲ့ ဥပဒေများ၊ နည်းဥပဒေများ ကိုသာပြဋ္ဌာန်းပြီးတော့မှ ကိုယ့်နိုင်ငံရဲ့ အစီအစဉ်နဲ့ မိမိတို့ရဲ့ လုပ်ငန်းတာဝန်များကို ဆောင်ရွက်သွားရမှာ ဖြစ်ပါတယ်။ ဒါကြောင့်မို့လို့ ကျွန်တော်တို့ လွှတ်တော်ကိုယ်စားလှယ်ကြီးတချို့ ဆွေးနွေးခဲ့တဲ့အချက်များကို လည်းပဲ အသေးစိတ် ကျွန်တော်တို့ ရှင်းလင်ီးတော့မှ တင်ပြနိုင်ပါတယ်။ အဓိကအားဖြင့်တော့ Recommendation သည် ကျွန်တော်တို့ Non-binding Guideline သာ ဖြစ်ပါတယ်။ ILO အဖွဲ့ဝင်နိုင်ငံ တစ်နိုင်ငံဖြစ်တာနဲ့အညီ မိမိတို့ရဲ့ တာဝန်အရ အခြားနိုင်ငံများရဲ့ ဆုံးဖြတ်ချက်များကို လိုက်နာပြီးတော့မှ အသိအမှတ်ပြုတဲ့အနေနဲ့ ပြည်ထောင်စုလွှတ်တော်ကနေတစ်ဆင့် ဆုံးဖြတ်ပြီးတော့မှ တင်ပြဖို့ဖြစ်ပါတယ်။ ဒါကြောင့်မို့လို့ လွှတ်တော်ကိုယ်စားလှယ်ကြီးများ ဆွေးနွေးတဲ့အချက်များကိုလည်းပဲ ကျွန်တော်တို့နိုင်ငံ မှာ သက်ဆိုင်တဲ့ဥပဒေများ ဆောင်ရွက်မယ်၊ ပြုစုမယ်၊ နည်းဥပဒေများ ပြုစုမယ်ဆိုရင်လည်း ကျွန်တော်တို့ အလေးထားမှတ်သားပြီးတော့မှ စဉ်းစားသွားမှာ ဖြစ်ပါတယ်။ နိုင်ငံတော်အစိုးရအနေနဲ့လည်းပဲ အမျိုးသား အကျိုးစီးပွား၊ နိုင်ငံတော်ရဲ့ လုံခြုံရေးနဲ့ ပြည်သူလူထုရဲ့ အကျိုးစီးပွားကို ထာဝစဉ်ဦးထိပ်ထားပြီးတော့မှ ဆောင်ရွက်လျက်ရှိပါတယ်။ ဆက်လက်လည်း ဆောင်ရွက်သွားမှာ ဖြစ်ပါတယ်။ ဒါကြောင့်မို့လို့ ပြည်ထောင်စုလွှတ်တော် နာယကကြီးမှတစ်ဆင့် ပြည်ထောင်စုလွှတ်တော်ကို တင်ပြချင်တာကတော့ (၁၀၆)ကြိမ်မြောက် အပြည်ပြည်ဆိုင်ရာ အလုပ်သမားရေးရာညီလာခံက အတည်ပြု ချမှတ်ခဲ့တဲ့ ငြိမ်းချမ်းရေးနဲ့ အလိုက်သင့်တွန်းလှန် လွန်မြောက်နိုင်စွမ်းရှိမှုတို့အတွက် အလုပ်အကိုင်နဲ့ သင့်လျော်ကောင်းမွန်တဲ့ အလုပ်အကိုင်ဆိုင်ရာ တိုက်တွန်းချက်အမှတ်(၂၀၅)ကို မြန်မာနိုင်ငံဟာ အပြည်ပြည် ဆိုင်ရာအလုပ်သမားရေးရာအဖွဲ့ (ILO) အဖွဲ့ဝင်နိုင်ငံ တစ်နိုင်ငံဖြစ်တာနဲ့အညီ မိမိနိုင်ငံရဲ့ တာဝန်ရှိမှုအနေနဲ့ ဒီတိုက်တွန်းချက်အမှတ်(၂၀၅)ကို ပြည်ထောင်စုလွှတ်တော်က မှတ်တမ်းတင်ပေးနိုင်ပါရန် နာယကကြီးမှ တစ်ဆင့် လေးစားစွာ တင်သွင်းအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတထံမှပေးပို့ထားတဲ့ ငြိမ်းချမ်းရေးနှင့် အလိုက်သင့်တွန်းလှန် လွန်မြောက်နိုင်စွမ်းရှိမှုတို့အတွက် အလုပ်အကိုင်နှင့် သင့်လျော် ကောင်းမွန်သော အလုပ်ဆိုင်ရာတိုက်တွန်းချက်အမှတ်(၂၀၅) အပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်ရဲ့ ရှင်းလင်းတင်ပြချက်များကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ နိုင်ငံခြားရေးဝန်ကြီးဌာနအတွက် ကျပ် ၃၁၉.၆၆၇,၆၆ သန့် ခွဲဝေသုံးစွဲခဲ့သည့် | ကိစ္စရပ်နှင့်စပ်လျဉ်း၍ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာနက ရှင်းလင်းတင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ နိုင်ငံခြားရေးဝန်ကြီး ဌာနလုပ်ငန်းများအတွက် ကျပ် ၃၁၉.၆၆၇,၆၆ သန်း ခွဲဝေသုံးစွဲခဲ့တဲ့ကိစ္စနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၁-၄-၂၀၁၈ ရက်စွဲပါစာအမှတ်၊ ၃(၁)/၁/ သမ္မတရုံးဖြင့်ပေးပို့ထားပြီး မိတ္တူကို ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အဆိုပါကိစ္စများနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="34">ဦးကျော်တင်(ပြည်ထောင်စုဝန်ကြီး၊ အပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့် လွှတ်တော် ကိုယ်စားလှယ်တော်များ၊ ဧည့်သည်တော်များခင်ဗျာ။ အားလုံးမင်္ဂလာအပေါင်းနဲ့ပြည့်စုံကြစေရန် ဆုမွန် ကောင်းတောင်းအပ်ပါတယ်။ ကျွန်တော်ကတော့ အပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီး ဌာန ပြည်ထောင်စုဝန်ကြီး ဦးကျော်တင်ဖြစ်ပါတယ်။ ကျွန်တော့အနေနဲ့ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ ပြဋ္ဌာန်းချက် အရ ပြည်ထောင်စုအစိုးရအဖွဲ့၏ ခွင့်ပြုချက်ဖြင့် အရေးပေါ်ရန်ပုံငွေမှ နိုင်ငံခြားရေးဝန်ကြီးဌာန မြန်မာ သံရုံး အစ္စလာမာဘတ်မြို့ရဲ့ လုံခြုံရေးအတွက် ကျပ် ၃၁၉.၆၆၇,၆၆ သန်းအား ကျခံသုံးစွဲမည့် ကိစ္စရပ်နှင့် စပ်လျဉ်းပြီး နိုင်ငံခြားရေးဝန်ကြီးဌာနရဲ့ ကိုယ်စား ရှင်းလင်းတင်ပြသွားမှာ ဖြစ်ပါတယ်။ ရခိုင်ပြည်နယ်မှာ ဖြစ်ပွားခဲ့တဲ့ ဖြစ်စဉ်များကြောင့် ၂၀၁ရ ခုနှစ်၊ နိုဝင်ဘာလအတွင်းမှာ ပါကစ္စတန် နိုင်ငံ၊ အစ္စလာမာဘတ်မြို့မှာ ဆန္ဒပြမှုတွေ မြင့်မားစွာ ဖြစ်ပွားခဲ့ပါတယ်။ ထို့အပြင် အစ္စလာမာဘတ်မြို့ရှိ မြန်မာသံရုံးအား အကြမ်းဖက်အဖွဲ့အစည်းများက တိုက်ခိုက်မှုများပြုလုပ်ရန် စီစဉ်ဆောင်ရွက်လျက်ရှိကြောင်း၊ ခိုင်လုံတဲ့သတင်းတစ်ပုဒ်ကို အမျိုးသားလုံခြုံရေးဆိုင်ရာ အကြံပေးပုဂ္ဂိုလ်မှတစ်ဆင့် နိုင်ငံခြားရေးဝန်ကြီး ဌာနကို အကြောင်းကြားလာခဲ့ပါတယ်။ အလားတူပင် အိမ်ရှင်နိုင်ငံရဲ့ အကြမ်းဖက်နှိမ်နင်းရေးဗျူရိုမှ ပေးပို့လာတဲ့ ထောက်လှမ်းရေးသတင်းများအရကလည်း မြန်မာသံရုံးအား အကြမ်းဖက်တိုက်ခိုက်မှုများ ရှိလာနိုင်တယ်လို့ ကျွန်တော်တို့ ကြားသိရပါတယ်။ သာမန်အားဖြင့် သံတမန်များရဲ့ လုံခြုံရေးနဲ့ကာကွယ်ရေး ကိစ္စကို ကျွန်တော်တို့ သံတမန်များဆိုင်ရာ ဗီယက်နမ်ကွန်ဗင်းရှင်းအရ အိမ်ရှင်နိုင်ငံက ကာကွယ် စောင့်ရှောက်ပေးရမယ့် တာဝန်ရှိပါတယ်။ ဒါကြောင့်မို့လို့ အစ္စလာမာဘတ်မြို့၊ မြန်မာသံရုံး သံအမတ်ကြီး အပါအဝင် အရာထမ်း/ အမှုထမ်းများအားလုံးရဲ့ လုံခြုံရေးတိုးမြှင့်ဆောင်ရွက်ပေးဖို့အတွက် မြန်မာသံရုံး ကနေပြီးတော့ အိမ်ရှင်နိုင်ငံသံတမန်ရဲတပ်ဖွဲ့နဲ့ တွေ့ဆုံဆွေးနွေးမှုများ ပြုလုပ်စေခဲ့ပါတယ်။ အဲဒီလို ဆွေးနွေး တဲ့အခါမှာ အိမ်ရှင်နိုင်ငံကနေ လုံခြုံရေးဆိုင်ရာစီမံဆောင်ရွက်မှုများ ပြုလုပ်ပေးမည်ဖြစ်ကြောင်းနဲ့ သံရုံးဘက်ကလည်းပဲ လိုအပ်မယ့်လုံခြုံရေးဆိုင်ရာ အဆောက်အဦပြင်ဆင်ခြင်းလုပ်ငန်းတွေ၊ စက်ကိရိယာ များ တပ်ဆင်ခြင်းတွေလုပ်ငန်းများကို ဆောင်ရွက်ပေးရန်လိုအပ်ကြောင်း တောင်းဆိုလာခဲ့ပါတယ်။ ဒါကြောင့်မို့လို့ မြန်မာသံရုံးဘက်ကနေ ဆောင်ရွက်ပေးရမယ့် ခြံစည်းရိုးများမြှင့်တင်ခြင်း၊ သံဆူးကြိုးလိပ် များမြှင့်တင်ခြင်း၊ နောက်ပြီးတော့ ကျွန်တော်တို့ အဆင့်မြင့်အဝင်ဂိတ်နှစ်ထပ်တံခါးများ တပ်ဆင်ခြင်း များအပါအဝင် လုံခြုံရေးအစီအမံများ ဆောက်လုပ်တပ်ဆင် အသုံးပြုမည့်ပစ္စည်းကိရိယာများရဲ့ အသေးစိတ် အချက်အလက်များနဲ့ ပြည်ထောင်စုအစိုးရအဖွဲ့ရုံးသို့ ပေးပို့တင်ပြထားခဲ့ပြီးဖြစ်ပါတယ်။ ဝန်ကြီးဌာနအနေဖြင့် ၎င်းသံရုံး၏ တောင်းဆိုချက်များအား ဆောင်ရွက်ပေးနိုင်ရန် သက်ဆိုင်ရာဘဏ္ဍာရေးနှစ်တွင် ရန်ပုံငွေ လျာထားခဲ့ခြင်းမရှိပါဘူး။ ဒါကြောင့် ဖြည့်စွက်ခွင့်ပြုငွေအဆိုပြုစဉ်က ယင်းကိစ္စကို မသိရှိခဲ့ရဘဲ ၂၀၁၇-၂၀၁၈ ဘဏ္ဍာရေးနှစ်ကုန်လွန်ခါနီးကာမှ သိရှိရခဲ့ခြင်းဖြစ်ပါတယ်။ သို့ဖြစ်ပါ၍ မြန်မာသံရုံး၊ အစ္စလာမာဘတ်မြို့တွင် လုံခြုံရေးဆိုင်ရာလုပ်ငန်းများ မဖြစ်မနေ အကောင်အထည်ဖော်နိုင်ရေးအတွက် အရေးပေါ်ရန်ပုံငွေမှ ကျခံသုံးစွဲခွင့် လျှောက်ထားခဲ့ရာမှာ ၂၆-၃-၂၀၁၈ ရက်နေ့မှာ ပြည်ထောင်စုအစိုးရအဖွဲ့မှ ကြိုတင်ခွင့်ပြုခဲ့ပြီးတော့ ၆-၄-၂၀၁၈ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့အစည်းအဝေးအမှတ်စဉ်(၆/၂၀၁၈)တွင်လည်း ခွင့်ပြုခဲ့ပြီးဖြစ်ပါတယ်။ အဆိုပါ ခွင့်ပြုချက်မှာ ၂၀၁၇-၂၀၁၈ ခု၊ ဘဏ္ဍာရေးနှစ်ကုန်ခါနီးမှ ရရှိတဲ့အတွက် ၂၀၁၈ ခု၊ ၆ လ စီမံကိန်းမှာ ၎င်း လုပ်ငန်းများအား အကောင်အထည်ဖော် ဆောင်ရွက်သွားနိုင်ရေးအတွက် စီစဉ်ဆောင်ရွက်လျက်ရှိပါတယ်။ ယခုတင်ပြခဲ့တဲ့ နိုင်ငံခြားရေးဝန်ကြီးဌာနရဲ့ ငွေလုံးငွေရင်းအသုံးစရိတ်ဖြစ်သည့် ငွေကျပ် ၃၁၉.၆၆,၇၆၆ ကျပ်သန်းအား အစ္စလာမာဘတ်မြို့၊ မြန်မာသံရုံးရဲ့ လုံခြုံရေးအရ အရေးတကြီးလိုအပ်လျက်ရှိတဲ့ လုံခြုံရေးဆိုင်ရာလုပ်ငန်းများအတွက် အရေးပေါ်ရန်ပုံငွေမှ ကျခံသုံးစွဲနိုင်ရေးအတွက် ပြည်ထောင်စု လွှတ်တော်မှ မှတ်တမ်းတင်ခွင့်ပြုနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင် ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ အရေးပေါ်ရန်ပုံငွေမှ နိုင်ငံတော်သမ္မတရုံးက ကျပ်သန်း ၃၁၉.၆၆,၇၆၆ (ကျပ်သန်းသုံးရာတစ်ဆယ့်ကိုးဒသမခြောက်ခြောက်ခုနစ်ခြောက်ခြောက်) ခွဲဝေသုံးစွဲထားမှုကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</motion>
<motion>
<speech type="mc">အစည်းအဝေးပြန်လည်စတင်ခြင်း ၊ လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုအစိုးရအဖွဲ့မှ ပေးပို့ထားသော အမျိုးသားပညာရေးမူဝါဒကော်မရှင်ကို ပြင်ဆင်ဖွဲ့စည်းရေး ကိစ္စနှင့်စပ်လျဉ်း၍ ပညာရေးဝန်ကြီးဌာနက ရှင်းလင်းတင်ပြခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား ပညာရေးမူဝါဒကော်မရှင်ကို ပြင်ဆင်ဖွဲ့စည်းရေးကိစ္စနဲ့စပ်လျဉ်းပြီး အမျိုးသားပညာရေးဥပဒေ ပုဒ်မ ၅ ပုဒ်မခွဲ(ဃ)နှင့်အညီ ပြည်ထောင်စုလွှတ်တော်ရဲ့ အတည်ပြုချက်ရယူနိုင်ဖို့အတွက် ပြည်ထောင်စုအစိုးရ အဖွဲ့ရုံးရဲ့ ၁၀-၅-၂၀၁၈ ရက်စွဲပါစာအမှတ်၊ ၁၆/၃၀၅(၅-ပထစ)/အဖရ(၂၀၁၈)ဖြင့် ပေးပို့တင်ပြထား ပါတယ်။ အထက်ပါကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများ ခင်ဗျား။ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဦးစွာပထမ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ပညာရေးဝန်ကြီးဌာန ဒုတိယဝန်ကြီး၊ အမျိုးသားပညာရေး မူဝါဒကော်မရှင်အဖွဲ့ဝင် ကျွန်တော် ဦးဝင်းမော်ထွန်းက အမျိုးသားပညာရေးမူဝါဒကော်မရှင်အား ပြင်ဆင် ဖွဲ့စည်းရေးကိစ္စနှင့်စပ်လျဉ်းပြီး ပြည်ထောင်စုလွှတ်တော်၏ အတည်ပြုချက်ရယူနိုင်ပါရန် ရှင်းလင်း တင်ပြမှာဖြစ်ပါတယ်။ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၁၂/၂၀၁၆)၏ သဘောတူခွင့်ပြုချက်နဲ့ အမျိုးသား ပညာရေးဥပဒေကို ပြင်ဆင်သည့်ဥပဒေ (၂၀၁၅) အခန်း ၄ ပုဒ်မ ၅(က)အရ ပြည်ထောင်စုလွှတ်တော်၏ အတည်ပြုချက်ကိုရယူပြီး အမျိုးသားပညာရေး မူဝါဒကော်မရှင်ကို ၂၈-၉-၂၀၁၆ ရက်စွဲပါအမိန့်ကြော်ငြာစာ အမှတ်(၆၂/၂၀၁၆)ဖြင့် ဖွဲ့စည်းခဲ့ပါကြောင်း တင်ပြအပ်ပါတယ်။ အမျိုးသားပညာရေး မူဝါဒကော်မရှင် သည် လုပ်ငန်းများဆောင်ရွက်နေစဉ်အတွင်း ကော်မရှင်ဥက္ကဋ္ဌ ဆရာကြီးဒေါက်တာဦးမျိုးမြင့်မှာ ကွယ်လွန် အနိစ္စရောက်ခဲ့ပြီး အဖွဲ့ဝင် ဆရာကြီးဒေါက်တာဦးသိန်းလွင်ကလည်း အဖွဲ့ဝင်အဖြစ်မှ အနားယူသွားခဲ့ ပါတယ်။ သို့အတွက် လစ်လပ်သွားသောနေရာများမှာ နိုင်ငံတော်သမ္မတက အဆိုပြုသူ ရန်ကုန်အဝေးသင် တက္ကသိုလ်မှ ပါမောက္ခချုပ်(ငြိမ်း) ဆရာကြီးဦးမောင်မောင်အေးနှင့် သင်ရိုးညွှန်းတမ်းပညာရှင် ဖြစ်သူ ရေဆင်းစိုက်ပျိုးရေးတက္ကသိုလ်မှ ပါမောက္ခချုပ် ဒေါက်တာမျိုးကြွယ်တို့ကို အစားထိုးပြီး အမျိုးသား ပညာရေးမူဝါဒကော်မရှင်ကို ပြန်လည်ဖွဲ့စည်းနိုင်ရေးအတွက် ဆောင်ရွက်ခဲ့ပါတယ်။ ဥက္ကဋ္ဌနေရာ ရွေးချယ် ချက်များနဲ့အညီ ၂၃-၂-၂၀၁၈ ရက်နေ့မှာ အမျိုးသားပညာရေးမူဝါဒကော်မရှင်ရုံးမှာ ကော်မရှင်အဖွဲ့ဝင်များ အားလုံးက ဆန္ဒမဲပေးပြီး ရွေးချယ်ဆောင်ရွက်ခဲ့ပါတယ်။ အဖွဲ့ဝင်များ၏ ဆန္ဒမဲပေးရွေးချယ်မှုအရ ဥက္ကဋ္ဌနေရာအတွက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ရေဆင်းစိုက်ပျိုးရေးတက္ကသိုလ်မှ ပါမောက္ခ ဒေါက်တာမျိုးကြွယ်ကို ဥက္ကဋ္ဌအဖြစ် ရွေးချယ်တင်မြှောက်ခဲ့ပါတယ်။ အမျိုးသားပညာရေးမူဝါဒကော်မရှင်ကို ပြန်လည်ဖွဲ့စည်းရာမှာ ဥက္ကဋ္ဌအဖြစ် ရေဆင်းစိုက်ပျိုးရေး တက္ကသိုလ်မှ ပါမောက္ခချုပ် ဒေါက်တာမျိုးကြွယ်အားလည်းကောင်း၊ လစ်လပ်သွားတဲ့ အဖွဲ့ဝင် ဒေါက်တာ သိန်းလွင်နေရာမှာ ရန်ကုန်အဝေးသင်တက္ကသိုလ်မှ ပါမောက္ခချုပ်(ငြိမ်း) ဦးမောင်မောင်အေးအားလည်းကောင်း ပြင်ဆင်ဖွဲ့စည်းခဲ့ပြီး ပြည်ထောင်စုအစိုးရအဖွဲ့ထံ လုပ်ထုံးလုပ်နည်းနဲ့အညီ တင်ပြဆောက်ရွက်ပြီး ဖြစ်ပါတယ်။ ထို့အတွက် ၆-၅-၂၀၁၈ ရက်နေ့မှာ ကျင်းပပြီးစီးတဲ့ ပြည်ထောင်စုအစိုးရအဖွဲ့ အစည်းအဝေး အမှတ်စဉ်(၆/၂၀၁၈)မှ သဘောတူခွင့်ပြုချက်ရရှိခဲ့ပြီး ယခုပြည်ထောင်စုလွှတ်တော်ကြီးမှ အတည်ပြုချက် ရယူခွင့်ပြုပေးနိုင်ပါရန် လေးစားစွာ ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဒုတိယဝန်ကြီးအနေနဲ့ တစ်ချက်ကလေးရှင်းပေးပါ။ ကျွန်တော်တို့ လွှတ်တော်ကို ပေးပို့ထားတဲ့နေရာမှာ ဥက္ကဋ္ဌ ဒေါက်တာမျိုးမြင့်နေရာမှာ ဦးမောင်မောင်အေး တာဝန်ခံပါမောက္ခချုပ် အဝေးသင်တက္ကသိုလ်လို့ဆိုပြီးတော့ ပါရှိတယ်။ အခုဝန်ကြီးတင်ပြသွားတာက ဦးမောင်မောင်အေးက အဖွဲ့ဝင် ဖြစ်ပြီးတော့ ဒေါက်တာမျိုးကြွယ်က ဥက္ကဋ္ဌ လို့ဖြစ်နေတယ်။ အဲဒါလေး နည်းနည်းရှင်းပေးစမ်းပါဦး။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>တင်ပြရာမှာ ဥက္ကဋ္ဌအဖြစ် ရေဆင်းစိုက်ပျိုးရေးတက္ကသိုလ်မှ ပါမောက္ခ ဒေါက်တာမျိုးကြွယ်အားလည်းကောင်း၊ လစ်လပ်သွားတဲ့ အဖွဲ့ဝင် ဒေါက်တာသိန်းလွင်နေရာမှာ ရန်ကုန်အဝေးသင်တက္ကသိုလ်မှ ပါမောက္ခချုပ် (ငြိမ်း) ဦးမောင်မောင်အေးကို ပြင်ဆင်ဖွဲ့စည်းတင်ပြခြင်း ဖြစ်ပါတယ်။</speech>
<speech type="speaker">ဒီမှာ လွှတ်တော်ကို ပေးထားတဲ့စာမှာ ညွှန်ကြားရေးမှူးချုပ်၊ ပြည်ထောင်စု လွှတ်တော်ရုံး၊ အမျိုးသားပညာရေးမူဝါဒကော်မရှင် ပြင်ဆင်ဖွဲ့စည်းခြင်း၊ ၂၀၁၈ ခုနှစ်၊ မေလ ၁၀ ရက်ပါ စာအမှတ်၊ ၁၆/၃၀၅(၅-ပထစ)အဖရ(၂၀၁၈) အဲဒီစာမှာ ဝန်ကြီးက ဒီမှာဘာပြထားသလဲဆိုတော့ အမျိုးသား ပညာရေးမူဝါဒ ကော်မရှင်ဖွဲ့စည်းခြင်း၊ အဆင့်(၁) မူလအဖွဲ့၊ တာဝန်၊ မူလအဖွဲ့ ဒေါက်တာမျိုးမြင့်၊ ဒုတိယဝန်ကြီး (ငြိမ်း) ပညာရေးဝန်ကြီး(ဥက္ကဋ္ဌ)အစား၊ ပြင်ဆင်လျာထားမည့်စာရင်းက ဦးမောင်မောင်အေး၊ တာဝန်ခံပါမောက္ခ(ငြိမ်း) အဝေးသင်တက္ကသိုလ် အစားထိုးဖွဲ့စည်းရန် အဲဒီလိုပါတာ။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ကျွန်တော်ရှင်းလင်း တင်ပြပါမယ် ခင်ဗျာ။ ဒီ အမျိုးသားပညာရေးမူဝါဒကော်မရှင်မှာ နိုင်ငံတော်သမ္မတက အဆိုပြုသူ (၂) ဦး၊ နောက်တစ်ခါ သက်ဆိုင်ရာကဏ္ဍအလိုက် ပညာရှင်များ အဆင့်မြင့်ပညာကဏ္ဍက (၃) ဦး၊ နည်းပညာနှင့် သက်မွေးပညာ ကဏ္ဍက(၂)ဦး၊ သင်ရိုးညွှန်းတမ်း အဖွဲ့ဝင် (၂)ဦး စသည်ဖြင့် အဖွဲ့ဝင်နေရာကတော့ အဲဒီလိုသတ်မှတ် ပါတယ်။ ပြီးတော့မှ သတ်မှတ်ထားတဲ့ အဖွဲ့ဝင်များထဲကမှ မဲပေးပြီးမှ ဥက္ကဋ္ဌနေရာကို ရွေးချယ်ရပါတယ်။ အခုနာယကကြီးကို တင်ပြတဲ့နေရာမှာ ဒီဒေါက်တာမျိုးမြင့်သည် ယခင်က နိုင်ငံတော်သမ္မတမှ အဆိုပြုသူ ဖြစ်ပါတယ်။ ဒေါက်တာမျိုးမြင့် အနိစ္စရောက်သွားတဲ့အတွက် ဦးမောင်မောင်အေး၊ အဝေးသင်တက္ကသိုလ် ပါမောက္ခချုပ်အားအဖွဲ့ဝင်အဖြစ် အဆိုပြုခြင်းဖြစ်ပါတယ်။ အဖွဲ့ဝင်တွေဆုံတဲ့ကော်မရှင်အနေနဲ့ မဲပေးပြီး ဥက္ကဋ္ဌနေရာကို ရွေးချယ်ပါတယ်။ ဥက္ကဋ္ဌနေရာ ရွေးချယ်တဲ့အခါမှာ သင်ရိုး ညွှန်းတမ်းအဖွဲ့ဝင် နေရာပေးထားတဲ့ ဒေါက်တာမျိုးကြွယ်သည် ဥက္ကဋ္ဌအဖြစ် ရွေးချယ်တင်မြှောက်ခြင်းခံရပါကြောင်း တင်ပြ အပ်ပါတယ်။</speech>
<speech type="speaker">ဒါဆို ဒီ လွှတ်တော်ကိုပေးတာက လျာထားတဲ့စာရင်းဖြစ်နေတာပေါ့။ လျာထားတဲ့ စာရင်းလား။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ကျွန်တော်တို့ ဒီအဖွဲ့ဝင် အစားထိုးတာ တင်ပြတာဖြစ်ပါတယ်။ အဖွဲ့ဝင်များထဲမှ ရွေးချယ်ပြီး ဥက္ကဋ္ဌနေရာရွေးချယ်တာကို လွှတ်တော်၏ အတည်ပြုချက်ရယူနိုင်ပါရန် တင်ပြခြင်းဖြစ်ပါတယ်။</speech>
<speech type="speaker">ဒါနည်းနည်းရှင်းသွားရအောင်လို့ ဒါဝန်ကြီးတို့ဌာနက ကျွန်တော်တို့ဆီပို့တာက အစိုးရအဖွဲ့ ကပေးပို့တာရောဆိုတော့ စပြီးတော့လျာထားစာရင်းမှာ ဥက္ကဋ္ဌနေရာမှာ ဦးမောင်မောင်အေး ပြထားတာ၊ ဒါကတော့ ဝန်ကြီးရှင်းသလိုဆိုရင်တော့ ၂ ယောက်ကို အစားထိုးဖို့ ဒါကိုပဲ ရှင်းတဲ့သဘောပေါ့။ ဥက္ကဋ္ဌနဲ့ အဖွဲ့ဝင်က နောက်မှ သီးခြားရွေးတဲ့သဘောပေါ့။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ဟုတ်ကဲ့ပါခင်ဗျ။ အဲဒီလို သဘောပါ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားပညာရေးမူဝါဒကော်မရှင် ဖွဲ့စည်းရေးကိစ္စဟာ အမျိုးသားပညာရေးဥပဒေနဲ့အညီ ပြည်ထောင်စုအစိုးရအဖွဲ့က ဆောင်ရွက်ရပြီး ပြည်ထောင်စုလွှတ်တော်က အတည်ပြုပေးဖို့ တင်ပြလာခြင်းဖြစ်တဲ့အတွက် တစ်ဆက်တည်း ဆောင်ရွက် သွားမှာဖြစ်ပါတယ်။ အဆိုပါကော်မရှင် ပြန်လည်ဖွဲ့စည်းမယ့် ပုဂ္ဂိုလ်များရဲ့ အမည်စာရင်းကို လွှတ်တော် ကိုယ်စားလှယ်များထံ ဖြန့်ဝေပေးသွားမှာဖြစ်ပြီး အစားထိုးဖွဲ့စည်းမယ့် ပုဂ္ဂိုလ်နှစ်ဦးရဲ့ ကိုယ်ရေးအချက် အလက်များကို သိရှိလေ့လာနိုင်ဖို့အတွက် သက်ဆိုင်ရာပါတီအလိုက် တာဝန်ခံလွှတ်တော်ကိုယ်စားလှယ် များနဲ့ တပ်မတော်သားအစုအဖွဲ့ ကိုယ်စားလှယ်တို့အနေနဲ့ ဒီနေ့အစည်းအဝေးပြီးဆုံးချိန်မှာ ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ ဆက်သွယ်ထုတ်ယူနိုင်ကြောင်း အသိပေးပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုပါကိစ္စနဲ့ပတ်သက်၍ လွှတ်တော်ရဲ့ အတည်ပြုချက်ရယူပါမယ်။ အမျိုးသားပညာရေး မူဝါဒကော်မရှင် ပြင်ဆင်ဖွဲ့စည်းရေးတင်ပြချက်ကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူရှိပါသလားခင်ဗျာ။ လွှတ်တော်က သဘောမတူသူမရှိပါ။ သဘောမတူသူမရှိတဲ့အတွက် ပြည်ထောင်စုအစိုးရအဖွဲ့က တင်ပြထားတဲ့ အမျိုးသားပညာရေး မူဝါဒကော်မရှင် ပြင်ဆင်ဖွဲ့စည်းရေးကို လွှတ်တော်က အတည်ပြုကြောင်း ကြေညာပါတယ်။</speech>
</motion>
</section>
<section value="Report">
<report>
<title>မြန်မာနိုင်ငံအမျိုးသားလူ့အခွင့်အရေးကော်မရှင်၏ ၂၀၁ရ ခုနှစ်၊ နှစ်ပတ်လည်အစီရင်ခံစာနှင့်စပ်လျဉ်း၍ မြန်မာနိုင်ငံ အမျိုးသားလူ့အခွင့်အရေးကော်မရှင်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံအမျိုးသားလူ့အခွင့်အရေးကော်မရှင်ရဲ့ ၂၀၁ရ ခုနှစ်၊ နှစ်ပတ်လည်အစီရင်ခံစာကို မြန်မာနိုင်ငံ အမျိုးသားလူ့အခွင့်အရေးကော်မရှင် ဥပဒေပုဒ်မ ၂၂ ပုဒ်မခွဲ(ဌ)အရ မြန်မာနိုင်ငံအမျိုးသားလူ့အခွင့်အရေး ကော်မရှင်ရုံးရဲ့ ၁၁-၅-၂၀၁၈ ရက်စွဲပါစာအမှတ်၊ ၁/၁၀၃(၂)/အစီရင်ခံ/မလကဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး မြန်မာနိုင်ငံအမျိုးသားလူ့အခွင့်အရေးကော်မရှင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="38">ဦးဝင်းမြ(ဥက္ကဋ္ဌ၊ မြန်မာနိုင်ငံအမျိုးသားလူ့အခွင့်အရေးကော်မရှင်)</agency>ပြည်ထောင်စုလွှတ်တော် နာယကကြီးနဲ့တကွ လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေရန် ဆုတောင်းမေတ္တာပို့သအပ်ပါတယ်။ လေးစားအပ်ပါသော နာယကကြီးခင်ဗျား။ မြန်မာနိုင်ငံအမျိုးသား လူ့အခွင့်အရေးကော်မရှင်ရဲ့ ၂၀၁ရ ခုနှစ် အစီရင်ခံစာအကျဉ်းချုပ်ကို မြန်မာနိုင်ငံအမျိုးသားလူ့အခွင့်အရေး ကော်မရှင် ဥက္ကဋ္ဌ ကျွန်တော် ဦးဝင်းမြမှ တင်ပြသွားမှာဖြစ်ပါတယ်။ အစီရင်ခံစာတင်ပြရာမှာ Power Point ကို သုံးစွဲခွင့်ပြုပါရန် တင်ပြအပ်ပါတယ်။ ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျား။ ပထမဦးစွာ ကျွန်တော်တို့ ကော်မရှင်ဟာ ၇-၁၀-၂၀၁၆ ရက်ကစပြီး ကော်မရှင်အဖွဲ့ဝင် ရ ဦး နဲ့ ၂၀၁ရ ခုနှစ် တစ်နှစ်လုံးကော်မရှင်ရဲ့ လုပ်ငန်းတာဝန်များကို ထမ်းဆောင်ခဲ့ပါတယ်။ ၂၀၁၈ ခုနှစ်၊ ဧပြီလ ၂၅ ရက်နေ့မှာ ကော်မရှင်အဖွဲ့ဝင် ၃ ဦး ထပ်မံခန့်ထားလိုက်တဲ့အတွက် အခုအခါမှာတော့ ကော်မရှင်အဖွဲ့ဝင် ၁၀ ဦး ရှိလာပြီဖြစ်ပါကြောင်း အလျဉ်းသင့်၍ ဖြည့်စွက်တင်ပြအပ်ပါတယ်။ ဆက်လက်ပြီး လူ့အခွင့်အရေးမြှင့်တင်ရေးနဲ့ ပညာပေးရေးဆိုင်ရာ ဆောင်ရွက် ချက်များကို ကောက်နုတ်တင်ပြခွင့်ပြုပါခင်ဗျား။ ၂၀၁ရ ခုနှစ်အတွင်းမှာ လူ့အခွင့်အရေး အသိပညာပေးဟောပြောပွဲတွေကို စစ်ကိုင်းတိုင်းဒေသကြီးမှာ ၃ မြို့၊ ကရင်ပြည်နယ်မှာ ၂ မြို့၊ ပဲခူးတိုင်းဒေသကြီးမှာ ၁ မြို့၊ ရှမ်းပြည်(မြောက်ပိုင်း)မှာ ၃ မြို့၊ ရှမ်းပြည် (အရှေ့ပိုင်း)မှာ ၄ မြို့၊ ကချင်ပြည်နယ်မှာ ၅ မြို့၊ စုစုပေါင်း ၁၈ မြို့ကို သွားရောက်ဟောပြောပြီး တက်ရောက် သူဦးရေ ၄,၅၄၃ ဦးရှိခဲ့ပါတယ်။ ပြည်ထောင်စုဝန်ကြီးဌာနများနှင့်ပြည်ထောင်စုအဆင့်အဖွဲ့အစည်း ၃၄ ခု ကို လူ့အခွင့်အရေးဆိုင်ရာ အသိပညာများ ဟောပြောဆွေးနွေးခြင်းကို ဇွန်လအတွင်းက ဆောင်ရွက်ခဲ့ပြီး တက်ရောက်သူ ၆,၂၅၆ ဦး ရှိခဲ့ပါတယ်။ လူ့အခွင့်အရေးဆိုင်ရာ အလုပ်ရုံသင်တန်းများကို ခရိုင်အဆင့် အစိုးရအရာထမ်းများအတွက် ၄ ခု၊ ရဲအရာရှိများအတွက် ၃ ခု၊ အမျိုးသမီးအဖွဲ့အစည်းများအတွက် ၂ ခု၊ စည်ပင်သာယာရဲတပ်ဖွဲ့ဝင်များအတွက် ကလေးသူငယ်အခွင့်အရေးဆိုင်ရာသင်တန်း ၃ ခု၊ စုစုပေါင်း ၁၂ ခု ဆောင်ရွက်နိုင်ခဲ့ပြီး တက်ရောက်သူ ၆၁၀ ဦး ရှိခဲ့ပါတယ်။ ဗဟိုဝန်ထမ်းတက္ကသိုလ် အောက်မြန်မာပြည်နဲ့ အထက်မြန်မာပြည်တို့မှာ ဖွင့်လှစ်ခဲ့တဲ့ သင်တန်း ၂၁ ခုမှာ သွားရောက်ပြီး သင်တန်းသား ၃,၀၄၄ ဦးကို လူ့အခွင့်အရေးဆိုင်ရာအသိပညာများ ပို့ချခဲ့ပါတယ်။ ထိုနည်းတူဘဲ ဗထူးတပ်မြို့နဲ့ ဘုရင့်နောင်တပ်မြို့များမှာရှိတဲ့ တပ်မတော်(ကြည်း) တိုက်ခိုက်ရေးကျောင်းကို သွားရောက်ပြီး ဗိုလ်ကြီးအဆင့် တက်ရောက်တဲ့ ခြေလျင်တပ်ခွဲမှူးသင်တန်း ၆ ခု၊ ဗိုလ်မှူးအဆင့် တက်ရောက်တဲ့ ခြေလျင်တပ်ရင်းမှူးသင်တန်း ၆ ခု၊ စုစုပေါင်း ၁၂ ခုကို လူ့အခွင့်အရေးဆိုင်ရာ အသိပညာများ ပို့ချခဲ့ပါတယ်။ ဒါ့အပြင် ကလောမြို့မှာဖွင့်လှစ်တဲ့ ဒုတိယဗိုလ်မှူးကြီးအဆင့် အရာရှိကြီးများတက်ရောက်တဲ့ စစ်ဦးစီးတက္ကသိုလ်သင်တန်း၊ နေပြည်တော်မှာဖွင့်လှစ်တဲ့ ဗိုလ်မှူးကြီးအဆင့် အရာရှိကြီးများတက်ရောက်တဲ့ နိုင်ငံတော်ကာကွယ်ရေးတက္ကသိုလ်သင်တန်းများကို သွားရောက်ပို့ချခဲ့ပါတယ်။ ပညာရေးဝန်ကြီးဌာန အုပ်ချုပ်မှုသင်တန်းကျောင်း(ထောက်ကြန့်)မှာ ဖွင့်လှစ်တဲ့ အထက်တန်းကျောင်းအုပ်ကြီး၊ ကျောင်းအုပ် ဆရာမကြီးများအတွက် ကျောင်းစီမံခန့်ခွဲအုပ်ချုပ်မှုသင်တန်းမှာ တက်ရောက် နေတဲ့ သင်တန်းသား ၂၀၀ ကိုလည်း သြဂုတ်လထဲမှာ သွားရောက် သင်တန်းပို့ချခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ လူ့အခွင့်အရေးကာကွယ် စောင့်ရှောက်ရေးဆိုင်ရာ ဆောင်ရွက်ချက်များကို ဆက်လက်ပြီးတဲ့အခါမှာ တင်ပြသွားမှာဖြစ်ပါတယ်။ ပြည်တွင်းတိုင်တန်းချက် ၁,၁၂၅ စောင် လက်ခံရရှိခဲ့တဲ့အနက် လူ့အခွင့်အရေးနဲ့ ဆက်စပ်ပတ်သက်မှုရှိတဲ့ ၄၅၄ မှုကို စိစစ်အရေးယူ ဆောင်ရွက်ခဲ့တဲ့နေရာမှာ ၂၉၁ မှုကို သက်ဆိုင်ရာဌာနများသို့ ညှိနှိုင်းမေးမြန်း ခဲ့ပြီး၊ ၁၃ရ မှုကို တိုင်တန်းသူများထံ ပြန်လည်အကြောင်းကြားခဲ့ပါတယ်။ ၁ရ မှုအတွက် ကွင်းဆင်းစုံစမ်း စစ်ဆေးခဲ့ပါတယ်။ ကာယကံရှင်က အမှုရုပ်သိမ်းတာ ၃ မှုရှိပြီး မှတ်တမ်းထားတာ ၆ မှုရှိကြောင်း တင်ပြ အပ်ပါတယ်။ ၂၀၁ရ ခုနှစ်အတွင်း ပြည်ပတိုင်တန်းချက် ၁၀၆ စောင် လက်ခံရရှိခဲ့တဲ့အနက် ၃၈ ခုကို သက်ဆိုင်ရာ ဌာနများသို့ အသိပေးအကြောင်းကြားခဲ့ပြီး တိုင်တန်းချက် ၁ ခုအတွက် ကွင်းဆင်းစစ်ဆေးခဲ့ပါတယ်။ တိုင်တန်းချက် ၂၈ ခုကို မှတ်တမ်းတင်ထားခဲ့ပြီး တိုင်တန်းသူများထံ ၃၉ စောင် ပြန်ကြားခဲ့ပါတယ်။ ကွင်းဆင်းစုံစမ်းစစ်ဆေးမှုများအနေနဲ့ ပြည်တွင်းတိုင်တန်းချက်အရ စစ်ဆေးတာ (၁၇)ကြိမ်၊ ပြည်ပ တိုင်တန်းချက်အရ (၁)ကြိမ်၊ လူမှုကွန်ရက်မီဒီယာသတင်းအရ (၆)ကြိမ်၊ ရခိုင်ပြည်နယ်၊ မောင်တော ဒေသသို့ ကွင်းဆင်း စုံစမ်းစစ်ဆေးခြင်း (၂) ကြိမ်၊ စုစုပေါင်း (၂၆)ကြိမ် ဆောင်ရွက်ခဲ့ပါတယ်။ ၂၀၁ရ ခုနှစ်အတွင်းမှာ ပြည်ထောင်စုဝန်ကြီးဌာနများနဲ့ ပြည်နယ်/ တိုင်းဒေသကြီးအစိုးရများ၊ သက်ဆိုင်ရာဌာနများက ပြန်ကြားချက် ၂၇၉ စောင် လက်ခံရရှိခဲ့တဲ့နေရာမှာ ၂၀၁ရ ခုနှစ်အတွင်း ပေးပို့ ခဲ့တဲ့စာပေါင်း ၃၃ရ စောင်ထဲက ပြန်ကြားမှု ၁၇၂ စောင်သာရှိတာကို တွေ့ရပါတယ်။ ပြန်ကြားရန် ကျန်ရှိ နေတဲ့ ၁၆၅ စောင်အတွက် သက်ဆိုင်ရာဌာနများကို မေတ္တာရပ်ခံနှိုးဆော်စာများ ပေးပို့ထားပါတယ်။ ပြန်ကြားချက် ၂၇၉ စောင်အနက် သက်ဆိုင်ရာဌာနများရဲ့ ပြန်ကြားချက်မှာ ပြည့်စုံမှုမရှိလို့ ပြန်လည် မေးမြန်းတာ ၁၀ စောင်ရှိပြီး၊ တိုင်တန်းသူများထံ ၂၂၉ စောင် အကြောင်းပြန်ခဲ့ပါတယ်။ ၃၃ စောင်ကို မှတ်တမ်းတင်ထားပြီး သက်ဆိုင်ရာဌာနများမှ ပြန်ကြားစာမလာသေးလို့ စောင့်နေရတာ ရ စောင် ရှိပါတယ်။ ၂၀၁ရ ခုနှစ်အတွင်းမှာ ဖြေရှင်းခဲ့တဲ့ တိုင်တန်းချက်ပေါင်း ၄၅၄ စောင်အနက် မြေယာနဲ့ဆိုင်တဲ့ တိုင်တန်းချက်က ၁၃၆ စောင်ရှိတဲ့အတွက် အများဆုံးဖြစ်တာ တွေ့ရှိရပါတယ်။ တိုင်တန်းချက် စုစုပေါင်းရဲ့ တစ်ယောက်လိင်က်က်က ရှိတဲ့အတွက် ဒုတိယအများဆုံးဖြစ်ပြီး တရားရေးနဲ့ဆိုင်တဲ့ကိစ္စက ၄၁ စောင် ရှိတဲ့အတွက် တတိယ အများဆုံးဖြစ်ပါတယ်။ ၃ နှစ်အတွင်း တိုင်တန်းချက်တွေကို လေ့လာကြည့်တဲ့အခါမှာလည်း မြေယာနဲ့ ပတ်သက်တဲ့တိုင်တန်းချက် ၁,၀၃၆ စောင် ရှိတဲ့အတွက် တိုင်တန်းချက်စုစုပေါင်းရဲ့ ၄၄ ရာခိုင်နှုန်း ရှိတာကို တွေ့ရှိရပါတယ်။ ၂၀၁ရ ခုနှစ်အတွင်းမှာ ပြည်ထောင်စုလွှတ်တော်၊ ပြည်သူ့လွှတ်တော်နဲ့ အမျိုးသားလွှတ်တော်က ကော်မရှင်၊ ကော်မတီအသီးသီးက တာဝန်ပေးမှုများ (၁၂)ကြိမ်ရှိခဲ့တာကိုလည်း ကျွန်တော်တို့ ကော်မရှင်က အလေးထား ဆောင်ရွက်ပေးခဲ့ပါကြောင်း တင်ပြအပ်ပါတယ်။ ၂၀၁ရ ခုနှစ်အတွင်း အကျဉ်းထောင် ၂၆ ခုကို အကြိမ်(၃၀) စစ်ဆေးခဲ့ပါတယ်။ အကျဉ်းစခန်း ၂၅ ခု၊ ရဲစခန်းအချုပ်ခန်း ၅၃ ခု၊ တရားရုံးအချုပ်ခန်း ၄၅ ခု၊ ဆေးရုံအချုပ်ခန်း ၁၂ ခုတို့ကိုလည်း စစ်ဆေးနိုင်ခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဥပဒေရေးရာဆောင်ရွက်ချက် များကို ဆက်လက်တင်ပြခွင့်ပြုပါခင်ဗျား။ ကော်မရှင်ဥပဒေဆိုင်ရာ လုပ်ထုံးလုပ်နည်းများကို ပြင်ဆင်ခြင်း၊ ဝန်ထမ်းရေးရာကိစ္စရပ်များနှင့် စပ်လျဉ်းသည့် လုပ်ထုံးလုပ်နည်းများကို ပြင်ဆင်ခြင်း၊ ကော်မရှင်ဝန်ထမ်း များအတွက် အငြိမ်းစားပင်စင်စီမံချက်ကို ပြင်ဆင်ခြင်းများကို အမိန့်ကြော်ငြာစာ ထုတ်ပြန်ပြင်ဆင်ခဲ့ ပါတယ်။ မြန်မာနိုင်ငံမှာ သေဒဏ်နဲ့စပ်လျဉ်းတဲ့ ဆိုင်ရာဥပဒေ ပြဋ္ဌာန်းချက်များနှင့် လက်တွေ့ကျင့်သုံး ဆောင်ရွက်မှုတို့ကိုဖော်ပြတဲ့ ဖြေကြားချက်ကို Asia-Pacific Forum သို့ပေးပို့ခဲ့ပါတယ်။ မူးယစ်ဆေးဝါး နှင့် စိတ်ကိုပြောင်းလဲစေသော ဆေးဝါးများဆိုင်ရာဥပဒေကို ပြင်ဆင်သည့် ဥပဒေကြမ်းနဲ့စပ်လျဉ်းတဲ့ အကြံပြုချက်ကိုလည်း ပြည်ထောင်စုလွှတ်တော်၊ ပြည်ထဲရေးဝန်ကြီးဌာနနှင့် ပြည်ထောင်စုလွှတ်တော် ဥပဒေကြမ်းပူးပေါင်းကော်မတီတို့သို့ ပေးပို့ခဲ့ပါတယ်။ ဆက်သွယ်ရေး ဥပဒေကို ပြင်ဆင်တဲ့ဥပဒေကြမ်းနဲ့ စပ်လျဉ်းတဲ့ အကြံပြုချက်များကိုလည်း ပြည်ထောင်စုလွှတ်တော်ကို ပေးပို့ခဲ့ပါတယ်။ ကလေးသူငယ်အခွင့်အရေးများဆိုင်ရာ ဥပဒေမူကြမ်းနဲ့ စပ်လျဉ်းလို့ ရာဇဝတ်မှုအတွက် တာဝန်ရှိမှု အနိမ့်ဆုံးအသက် သတ်မှတ်ချက်ကို ၁၀ နှစ် အစား ၁၂ နှစ်အောက်သို့ ပြင်ဆင်သတ်မှတ်သင့်ကြောင်း အကြံပြုချက်ကို ပြည်ထောင်စုလွှတ်တော်ကို ပေးပို့ခဲ့ပါတယ်။ ညှဉ်းပန်းနှိပ်စက်ခြင်း၊ ရက်စက်ကြမ်းကြုတ်စွာ၊ လူမဆန်စွာ၊ ဂုဏ်ငယ်စေသောအပြုအမူနဲ့ အရေးယူအပြစ်ပေးခြင်းကို ဆန့်ကျင်တဲ့ ကမ္ဘာ့ကုလသမဂ္ဂ အပြည်ပြည်ဆိုင်ရာ သဘောတူစာချုပ်ကို လက်မှတ်ရေးထိုးရေးနဲ့ပတ်သက်ပြီး သဘောထားမှတ်ချက်ကို နိုင်ငံခြားရေးဝန်ကြီးဌာနသို့ ပြန်ကြားပေးပို့ခဲ့ပါတယ်။ စီးပွားရေး၊ လူမှုရေးနှင့် ယဉ်ကျေးမှုအခွင့်အရေးများ OSCOSSO CSOsmmsconfrog အကြံပြုတင်ပြခဲ့ရာ မြန်မာနိုင်ငံအနေနဲ့ အဆိုပါစာချုပ်ကို ၂၀၁ရ ခုနှစ်၊ အောက်တိုဘာလ ၆ ရက်နေ့မှာ အတည်ပြုချုပ်ဆိုခဲ့ပါတယ်။ ပြည်သူ့ရေးရာနှင့် နိုင်ငံရေးအခွင့်အရေးများဆိုင်ရာ အပြည်ပြည်ဆိုင်ရာ သဘောတူစာချုပ် (ICCPR)ကို မြန်မာဘာသာသို့ ပြန်ဆိုပုံနှိပ်ခဲ့ပြီး ဖေဖော်ဝါရီလမှာ မိတ်ဆက်ဖြန့်ချိခဲ့ပါတယ်။ သေဒဏ် ဖျက်သိမ်းရေးကိုရည်ရွယ်တဲ့ ICCPR ရဲ့ ဒုတိယနောက်ဆက်တွဲစာချုပ်ကို မြန်မာဘာသာသို့ ပြန်ဆို ပုံနှိပ်ခဲ့ပြီး နေပြည်တော်မှာကျင်းပတဲ့ သေဒဏ်ကျင့်သုံးမှု ဆိုင်းငံ့ခြင်းနဲ့စပ်လျဉ်းတဲ့ အလုပ်ရုံဆွေးနွေးပွဲ တက်ရောက်လာသူများအား ဖြန့်ဝေခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ နိုင်ငံတကာဆက်ဆံရေးဆိုင်ရာ လုပ်ဆောင်ချက်များကို တင်ပြသွားမှာဖြစ်ပါတယ်။ ဖိလစ်ပိုင်နိုင်ငံမှာ ကျင်းပတဲ့ အရှေ့တောင်အာရှ အမျိုးသားလူ့အခွင့်အရေး အဖွဲ့အစည်းများဖိုရမ် SEANF ရဲ့ ပထမအကြိမ် လုပ်ငန်းအဖွဲ့အစည်းအဝေး၊ ဒုတိယအကြိမ် လုပ်ငန်းအဖွဲ့ အစည်းအဝေး၊ ရွှေ့ပြောင်းနေထိုင်သူများနှင့် ၎င်းတို့မိသားစုဝင်များရဲ့ အခွင့်အရေးနှင့်စပ်လျဉ်းတဲ့ ဆွေးနွေးပွဲနဲ့ အထူးအစည်းအဝေး၊ ဖိုရမ်ရဲ့ (၁၄)ကြိမ်မြောက် နှစ်ပတ်လည် အစည်းအဝေးများသို့ ကော်မရှင်ကိုယ်စားလှယ်အဖွဲ့ တက်ရောက်ခဲ့ပါတယ်။ အာရှ-ပစိဖိတ်အမျိုးသား လူ့အခွင့်အရေးအဖွဲ့အစည်းဖိုရမ်(Asia-Pacific Forum)ရဲ့ ပံ့ပိုးမှုနဲ့သေဒဏ်ကို တရားဝင်ဆိုင်းငံ့မှုနှင့် စပ်လျဉ်းတဲ့ အလုပ်ရုံဆွေးနွေးပွဲကို နေပြည်တော်မှာကျင်းပခဲ့ပြီး အလုပ်ရုံဆွေးနွေးပွဲရလဒ်ထုတ်ပြန်ခြင်း ကြားဖြတ်အစီရင်ခံစာကို Asia-Pacific Forum သို့ ပေးပို့ခြင်းများ ပြုလုပ်ခဲ့ပါတယ်။ ထိုင်းနိုင်ငံမှာကျင်းပတဲ့ Asia-Pacific Forum ရဲ့ (၂၂)ကြိမ်မြောက် နှစ်ပတ်လည်အစည်းအဝေး၊ ၂ နှစ်တစ်ကြိမ်ကျင်းပတဲ့ ညီလာခံ၊ ဂျီနီဗာ ကုလသမဂ္ဂရုံးမှာကျင်းပတဲ့ အမျိုးသားလူ့အခွင့်အရေး အဖွဲ့ အစည်းများဆိုင်ရာ ကမ္ဘာ့အဖွဲ့ကြီး GANHRI ရဲ့ နှစ်ပတ်လည်အစည်းအဝေးကို တက်ရောက်ခဲ့ပါတယ်။ ဆွီဒင်နိုင်ငံမှ RWI အဖွဲ့ကြီးနဲ့ပူးပေါင်းပြီး မသန်စွမ်းသူများကြုံတွေ့နေရတဲ့ အဟန့်အတားတွေကို Oposcoso: ossosiaap:saogopodozę:2320zas Workshop on how to conduct a National Inquiry အလုပ်ရုံဆွေးနွေးပွဲနဲ့ လူ့အခွင့်အရေးပညာပေးခြင်းနဲ့ ကာကွယ်ခြင်းများအတွက် ဆက်သွယ်ဆောင်ရွက်ခြင်းဆိုင်ရာ နည်းဗျူဟာများ၊ မီဒီယာနှင့် ပူးပေါင်းဆောင်ရွက်ခြင်းရဲ့ အရေးပါသော အခန်းကဏ္ဍကို ပိုမိုသိရှိနားလည်နိုင်စေဖို့အတွက် Workshop on Communication Strategy for MNHRC တို့ကို ရန်ကုန်မြို့မှာ ကျင်းပပြုလုပ်ခဲ့ပါတယ်။ INGO တစ်ခုဖြစ်တဲ့ Democracy Reporting International နဲ့ ပူးပေါင်းပြီး MNHRC နှင့် CSOs တို့ လူ့အခွင့်အရေးမြှင့်တင်ရေးနှင့်ပတ်သက်တဲ့ ပိုမိုကောင်းမွန်သော ပူးပေါင်းဆောင်ရွက်မှုဆီသို့ ခေါင်းစဉ်နဲ့ အလုပ်ရုံဆွေးနွေးပွဲကိုလည်း ရန်ကုန်မြို့မှာ ကျင်းပခဲ့ပါတယ်။ မြန်မာနိုင်ငံ အာဆီယံဆိုင်ရာ အရပ်ဘက်လူ့အဖွဲ့အစည်းများ အလုပ်အဖွဲ့နှင့် ညီမျှခြင်း(မြန်မာ)တို့ ပူးပေါင်းပြီးတော့ အာဆီယံအသင်းကြီး တည်ထောင်ခြင်း နှစ်(၂၀)ပြည့် အထိမ်းအမှတ်အခမ်းအနားမှာ ကော်မရှင်အဖွဲ့ဝင်တစ်ဦး တက်ရောက် ပြီးတော့ အမှာစကားပြောကြားခဲ့ပါတယ်။ 6600:p: @cgsozê:vo) AICHR Regional Consultation on the Right to Safe Drinking Water Sanitation in ASEAN, 32w639033ozė: 4 seit:203:23əzęsacq:380 39028: များနှင့် ဥရောပအဖွဲ့အစည်းများအကြား ကျင်းပတဲ့ဆွေးနွေးပွဲတွေ၊ ဘရပ်ဆဲလ်နဲ့ ဘာလင်မြို့များမှာ ကျင်းပတဲ့ “Business and Human Rights အလုပ်ရုံဆွေးနွေးပွဲတွေကိုလည်း တက်ရောက်ခဲ့ပါတယ်။ နိုင်ငံတော်က ရခိုင်ပြည်နယ်အရေးကိစ္စနဲ့ ဖြေရှင်းဆောင်ရွက်ရာမှာ အထောက်အကူဖြစ်စေရန် ရည်ရွယ်ပြီး “ရခိုင်ပြည်နယ်အရေးကိစ္စ၊ စိန်ခေါ်မှုများနှင့် ရှေ့အလားအလာများဆွေးနွေးပွဲ” တစ်ရပ် ကျင်းပခဲ့ပြီး ဆွေးနွေးသုံးသပ် အကြုံပြုချက်များကို နိုင်ငံတော်သမ္မတရုံးသို့ တင်ပြခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ စီမံရေးနှင့် ဘဏ္ဍာရေးဆိုင်ရာ ဆောင်ရွက်ချက်များကို ဆက်လက်တင်ပြသွားပါမယ်။ ကော်မရှင်ရုံးမှာ လက်ရှိဝန်ထမ်း ၆ရ ဦးရှိပါတယ်။ ကော်မရှင်ရဲ့ လုပ်ငန်းတာဝန်များ တိုးတက်များပြားလာတဲ့အတွက် ယခင် ပြည်ထောင်စုအစိုးရအဖွဲ့က အတည်ပြုခဲ့တဲ့ ဝန်ထမ်း ၁၆ရ ဦးပါ ဖွဲ့စည်းပုံအစား ဝန်ထမ်းအင်အား ၃၀၅ ဦးဖြင့် ဖွဲ့စည်းပုံကို ပြင်ဆင် ရေးဆွဲပြီး ပြည်ထောင်စုအစိုးရအဖွဲ့သို့ မတ်လက အသိပေးတင်ပြခဲ့ပါတယ်။ ကော်မရှင်ရုံးခွဲ(နေပြည်တော်)ကို ဒက္ခိဏခရိုင် အထွေထွေအုပ်ချုပ်ရေးဦးစီးဌာနစုပေါင်းရုံးမှာ လည်းကောင်း၊ ကော်မရှင်ရုံးခွဲ(မန္တလေး)ကို မန္တလေးမြို့၊ နန်းရှေ့ဈေးအပေါ်ထပ်မှာလည်းကောင်း ၂၀၁ရ ခုနှစ်၊ မတ်လမှစ၍ ယာယီရုံးခန်းများ ဖွင့်လှစ်ထားရှိခဲ့ပါတယ်။ ကော်မရှင်ရဲ့လုပ်ငန်းတာဝန်တွေ များပြားလာတဲ့ အတွက် ရုံးဝန်ထမ်းတိုးချဲ့ခန့်အပ်ဖို့ လက်ရှိအဆောက်အဦအပြင် အနောက်ဘက်ရှိအဆောက်အဦများကိုပါ တိုးချဲ့ အသုံးပြုနိုင်ရေးအတွက် ဆောက်လုပ်ရေးဝန်ကြီးဌာနကို ညှိနှိုင်းမေတ္တာရပ်ခံခဲ့ရာ လက်ရှိရုံးဝင်း အတွင်းရှိ ၃ ထပ်အဆောက်အဦကို ၆-၄-၂၀၁၈ ရက်နေ့နောက်ပိုင်းမှာ လွှဲပြောင်းအသုံးပြုခွင့်ရရှိရေး လျာထားပေးခဲ့ပါတယ်။ ယခုချိန်ထိတော့ လက်ခံရရှိခြင်းမရှိသေးပါဘူး။ လေးစားအပ်ပါသော နာယကကြီးခင်ဗျား။ သုံးသပ်တင်ပြချက်များကို ဆက်လက်တင်ပြခွင့်ပြုပါ ခင်ဗျား။ ၂၀၁ရ ခုနှစ်တွင် လူ့အခွင့်အရေး အသိပညာပေးဟောပြောပွဲများကို တာချီလိတ်၊ မိုင်းယောင်း၊ ပူတာအို၊ မချမ်းဘော၊ ဝန်းသို၊ ကောလင်း စတဲ့နယ်စပ်မြို့များထိ သွားရောက်ပြီးတော့ ဆောင်ရွက်ခဲ့ ပါတယ်။ ၂၀၁ရ ခုနှစ်အတွင်း အကျဉ်းထောင် ၂၆ ခုကို အကြိမ်ပေါင်း ၃၀ စစ်ဆေးခဲ့ပါတယ်။ နှစ်ကုန်ထိ မစစ်ဆေးရတဲ့ အကျဉ်းထောင်မှာ ၁၄ ခု သာ ကျန်ရှိနေပါတယ်။ ယနေ့ တင်ပြချိန်ထိဆိုရင်တော့ အကျဉ်း ထောင် ၁၀ ထောင်သာ ကျန်ရှိတော့ပါတယ်။ အကျဉ်းထောင်သစ် ၃ ခု၊ ခေတ္တပိတ်ထားတာ စစ်ဆေးဖို့ ၆ ထောင်သာကျန်ရှိတဲ့အတွက် ၂၀၁၈ ခုနှစ်အတွင်း အားလုံးစစ်ဆေးပြီးအောင် ဆောင်ရွက်သွားမှာ ဖြစ်ပါကြောင်းကို တင်ပြလိုပါတယ်။ စစ်ဆေးခဲ့တဲ့ အကျဉ်းထောင် ၂၆ ခုမှာ ဝင်ဆံ့အင်အား ၃ သောင်း ကျော်သာရှိပေမယ့် အကျဉ်းသား ၅ သောင်းကျော် ထိန်းသိမ်းရတဲ့အတွက် ဝင်ဆံ့အင်အားထက် ၂ သောင်း ဒီအကျဉ်းသား ၅ သောင်းထဲမှာ မူးယစ်ဆေးဝါးဥပဒေနဲ့ ပြစ်မှု ကျူးလွန်သူ ၂ သောင်း ၃ ထောင်ကျော် တွေ့ရှိရပါတယ်။ ဒါကြောင့် သက်ကြီးရွယ်အိုတွေ၊ ကျန်းမာရေး ချို့ယွင်းနေသူတွေ၊ မူးယစ်ဆေးဝါးပမာဏ အနည်းငယ်ဖြင့် ထောင်ဒဏ်နှစ်ရှည်ကျခံနေရသူတွေကို စိစစ်ပြီး လျှော့ချပေးသင့်ကြောင်း၊ ရေရှည်အတွက် အကျဉ်းသားလျှော့ချရေးကော်မတီများ ဖွဲ့စည်းပေးသင့်ကြောင်း စတဲ့အကြံပြုချက်များ တင်ပြခဲ့ပါတယ်။ ၂၀၁ရ ခုနှစ်အတွင်း အကျဉ်းစခန်း ၂၅ ခု၊ ရဲစခန်းအချုပ်ခန်း ၅၃ ခု၊ တရားရုံးအချုပ်ခန်း ၄၅ ခု၊ ဆေးရုံအချုပ်ခန်း ၁၂ ခုတို့ကိုလည်း စစ်ဆေးနိုင်ခဲ့ပါတယ်။ အကြမ်းဖျင်း အားဖြင့် ယခင်နှစ်ကထက် ၅ ဆလောက် ပိုမိုလုပ်ဆောင်နိုင်ခဲ့ကြောင်း တင်ပြအပ်ပါတယ်။ ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုအဆင့်ဌာနများရဲ့ ပူးပေါင်းဆောင်ရွက်မှု အခြေအနေကို ဆက်လက် သုံးသပ်တင်ပြပါမယ်။ ကော်မရှင်က ပေးပို့ခဲ့တဲ့စာများအပေါ် ၅၀ ရာခိုင်နှုန်း အထက်ပြန်ကြားတဲ့ ဌာနတွေကတော့ ပြည်ထဲရေး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့ အင်အား ၈၁ ရာခိုင်နှုန်း၊ ပို့ဆောင်ရေးနှင့်ဆက်သွယ်ရေး၊ ကျန်းမာရေးနှင့် အားကစား၊ ဆောက်လုပ်ရေး ၇၅ ရာခိုင်နှုန်း၊ စိုက်ပျိုးရေး၊ မွေးမြူရေးနှင့် ဆည်မြောင်း ၆၃ ရာခိုင်နှုန်း၊ ကာကွယ်ရေးဝန်ကြီးဌာန ၅၃ ရာခိုင်နှုန်း တို့ဖြစ်ပါတယ်။ ၁၀ ရာခိုင်နှုန်း မှ ၅၀ ရာခိုင်နှုန်းအထိ ပြန်ကြားတဲ့ဌာန ၁၃ ဌာနရှိပါတယ်။ ၁၀ ရာခိုင်နှုန်းအောက် ပြန်ကြားသောဌာနတွေက ရှမ်းပြည်နယ်နဲ့ ဧရာဝတီတိုင်းဒေသကြီးအစိုးရအဖွဲ့ တို့ဖြစ်ပါတယ်။ လုံးဝပြန်ကြားမှုမရှိဘဲ ဌာန ၉ ဌာနရှိပါတယ်။ ၅၀ ရာခိုင်နှုန်းအောက် ပြန်ကြားလာသော ဌာနတွေနဲ့ လုံးဝမပြန်ကြားတဲ့ ဌာနတွေအနေနဲ့ လူ့အခွင့်အရေးကော်မရှင်ရဲ့ ကာကွယ်စောင့်ရှောက်ရေးဆိုင်ရာ လုပ်ငန်းများကို ယခုထက်ပိုမိုပြီးတော့ ပူးပေါင်းလုပ်ဆောင်ရန် လိုအပ်တယ်လို့ သုံးသပ်တင်ပြအပ် အကျဉ်းဦးစီးဌာနဲ့ပတ်သက်တဲ့ သုံးသပ်အကြံပြုချက်များကို အစီရင်ခံစာမှာ ပြည့်ပြည့်စုံစုံ တင်ပြထားပါတယ်။ လေးစားသောအားဖြင့် ဖတ်ကြားတင်ပြခြင်း မပြုလုပ်တော့ပါ။ ပြည်ထောင်စုလွှတ်တော် နာယကကြီးခင်ဗျား။ ဆက်လက်လုပ်ဆောင်မည့် လုပ်ငန်းစဉ်များကို တင်ပြခွင့်ပြုပါခင်ဗျား။ မြှင့်တင်ပညာပေးရေးလုပ်ငန်းအနေနဲ့ တစ်နိုင်ငံလုံးမှာ ခရိုင် ၇၄ ခု ရှိတဲ့ အနက် ၂၀၁၈ ခုနှစ်အတွင်း ခရိုင် ၁၀ ခုမှာ လူ့အခွင့်အရေးဆိုင်ရာ အလုပ်ရုံဆွေးနွေးပွဲနဲ့ သင်တန်းများ ပြုလုပ် သွားမှာဖြစ်ပါတယ်။ ကျေးလက်နဲ့ နယ်စပ်ဒေသများအထိ အသိပညာပြန့်ပွားရေးလုပ်ငန်းများကို ဆက်လက် ဆောင်ရွက် သွားမှာဖြစ်ပါတယ်။ ကာကွယ်စောင့်ရှောက်ရေးလုပ်ငန်းအနေနဲ့ ယခင်နှစ်များက စစ်ဆေးမှု မပြုလုပ်ရသေးတဲ့ အကျဉ်းထောင် ၁၄ ခုကို ၂၀၁၈ ခုနှစ်အတွင်း စစ်ဆေးသွားမယ့်အပြင် စစ်ဆေးပြီး အကျဉ်းထောင်များကိုလည်း ပြန်လည်ကြည့်ရှုစစ်ဆေးရန် လိုအပ်တဲ့အကျဉ်းထောင်များကို ထပ်မံ စစ်ဆေးသွားမှာ ဖြစ်ပါတယ်။ တိုင်တန်းချက်များကို စိစစ်ခြင်း၊ လိုအပ်ပါက ကွင်းဆင်းစစ်ဆေးခြင်းများ ကိုလည်း ယခင်နှင့်များကအတိုင်း ဆက်လက်ဆောင်ရွက်သွားမှာ ဖြစ်ပါတယ်။ ဥပဒေရေးရာလုပ်ငန်းများအနေနဲ့ နိုင်ငံတော်က ပါဝင်ချုပ်ဆိုသင့်တဲ့ အပြည်ပြည်ဆိုင်ရာ လူ့အခွင့် အရေး စာချုပ်များကို အစိုးရအဖွဲ့သို့ အကြံပြု တင်ပြသွားမှာဖြစ်ပါတယ်။ ဒါ့အပြင် တည်ဆဲဥပဒေများနဲ့ အဆိုပြုထားတဲ့ ဥပဒေကြမ်းတွေဟာ အပြည်ပြည်ဆိုင်ရာလူ့အခွင့်အရေးစာချုပ်များနှင့် ကိုက်ညီ မှု ရှိ မရှိကို လေ့လာသုံးသပ်ပြီး ပြဋ္ဌာန်းသင့်တဲ့ ဥပဒေများနဲ့ အခြားဆောင်ရွက်သင့်သည်များကို ပြည်ထောင်စု လွှတ်တော်သို့ တင်ပြသွားမှာဖြစ်ပါတယ်။ နိုင်ငံတကာဆက်ဆံရေးဆိုင်ရာ လုပ်ငန်းများအနေနဲ့ မြန်မာနိုင်ငံအမျိုးသားလူ့အခွင့်အရေး ကော်မရှင်ကို GANHRI က “ဘီ” အဆင့် အဖွဲ့ဝင်အဖြစ် လက်ခံထားတဲ့အတွက် “အေ” အဆင့် အဖွဲ့ဝင် အဖြစ် တိုးမြှင့်ပါဝင်ရေး ဆက်လက်ဆောင်ရွက်သွားမှာဖြစ်ပါတယ်။ ကော်မရှင်ဟာ GANHRI မှာ “အေ” အဆင့်အဖွဲ့ဝင်အဖြစ် အသိအမှတ်ပြုခြင်းခံရပြီးပါက အာရှ-ပစိဖိတ် အမျိုးသားလူ့အခွင့်အရေး အဖွဲ့အစည်း များဖိုရမ် (APF) မှာလည်း တင်းပြည့်အဖွဲ့ဝင်အဖြစ် ပါဝင်ခွင့်ရရှိမှာ ဖြစ်ပါတယ်။ စီမံရေးရာနှင့် ဘဏ္ဍာရေးဆိုင်ရာ ဆက်လက်လုပ်ဆောင်မည့် လုပ်ငန်းစဉ်များကို တင်ပြခွင့်ပြုပါ ခင်ဗျား။ ပြင်ဆင်ရေးဆွဲထားတဲ့ ဖွဲ့စည်းပုံကို အတည်ပြုချက်ရရှိပြီးပါက လက်ရှိ နေပြည်တော်နဲ့ မန္တလေးတိုင်း ဒေသကြီး ရုံးခွဲများအပြင် အခြားသင့်လျော်တဲ့ ပြည်နယ်နဲ့ တိုင်းဒေသကြီးများမှာ တိုးချဲ့ဖွင့်လှစ်နိုင်ရေးနဲ့ ဝန်ထမ်းကို ဖြည့်တင်းခန့်ထားနိုင်ရေးကို ဆက်လက်ဆောင်ရွက်သွားမှာ ဖြစ်ပါတယ်။ ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များခင်ဗျား။ နိဂုံးချုပ်အနေနဲ့ မြန်မာနိုင်ငံ အမျိုးသားလူ့အခွင့်အရေးကော်မရှင်ဟာ လူ့အခွင့်အရေးမြှင့်တင်ရေးနဲ့ ကာကွယ်ရေးလုပ်ငန်း များကို တစ်နှစ်ထက်တစ်နှစ် တိုးတက်ဆောင်ရွက်တဲ့နေရာမှာ နိုင်ငံတော်အစိုးရ၊ ပြည်ထောင်စုဝန်ကြီး ဌာနများ၊ ပြည်နယ်နှင့် တိုင်းဒေသကြီး အစိုးရအဖွဲ့များရဲ့ ပူးပေါင်းဆောင်ရွက်မှု အထူးပင်လိုအပ်ပါတယ်။ ၂၀၁ရ ခုနှစ်အတွင်းမှာ လူ့အခွင့်အရေး ချိုးဖောက်မှုများကို ကွင်းဆင်းလေ့လာခြင်း၊ ကြည့်ရှုစစ်ဆေး ခြင်းများ ပြုလုပ်တဲ့နေရာမှာ ကူညီပံ့ပိုးမှုများ ပိုမိုရရှိလာပါတယ်။ အချို့တိုင်တန်းချက်တွေကို စစ်ဆေး ဆောင်ရွက်ပေးနိုင်ဖို့ သက်ဆိုင်ရာဌာနများသို့ အကြောင်းကြားခဲ့တဲ့နေရာမှာ စနစ်တကျ စိစစ်ခြင်း၊ ဖြေရှင်းဆောင်ရွက်ပေးခြင်း၊ ကော်မရှင်ထံ အလေးထားပြန်ကြားခြင်းများ ပြုလုပ်ခဲ့တာကိုလည်း တွေ့ရှိရ ပါတယ်။ အလားတူ နိုင်ငံပိုင်နဲ့ ပုဂ္ဂလိကမီဒီယာများအနေနဲ့လည်း လူ့အခွင့်အရေးချိုးဖောက်မှု ဖြစ်စဉ် ကုစားဖြေရှင်းမှုများ ပြုလုပ်နိုင်ခဲ့တဲ့အပြင် ကော်မရှင်ရဲ့ လုပ်ဆောင်မှုများကို ်တစ်ပြေးညီ မီဒီယာ များက ထုတ်ပြန်ပေးခြင်းများကြောင့် ပိုမိုထိရောက်ခဲ့တာ တွေ့ရှိရပါကြောင်း တင်ပြအပ်ပါတယ်။ ၂၀၁၈ ခုနှစ်မှာလည်း နိုင်ငံတော်အစိုးရ၏ ပံ့ပိုးကူညီမှု၊ ပြည်ထောင်စုဝန်ကြီးဌာနများ၊ ပြည်နယ် နှင့် တိုင်းဒေသကြီးအစိုးရအဖွဲ့များ၏ အားပေးကူညီ ပူးပေါင်းဆောင်ရွက်မှု၊ မီဒီယာများရဲ့ ပူးပေါင်း ကူညီမှုများဖြင့် မြန်မာနိုင်ငံအတွင်း လူ့အခွင့်အရေးအသိပညာ ပိုမိုမြင့်မားပြီး လူ့အခွင့်အရေးဖောက်ဖျက်မှု များလျော့ပါးစေရန် ဆက်လက်ကြိုးပမ်း ဆောင်ရွက်သွားမည် ဖြစ်ပါကြောင်း တင်ပြအပ်ပါတယ်ခင်ဗျား။ အားလုံးကို ကျေးဇူးတင်ရှိပါတယ်။</speech>
<title>အထက်ပါကိစ္စနှင့် စပ်လျဉ်း၍ ဆွေးနွေးလိုသည့်လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ် (၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ မြန်မာ နိုင်ငံအမျိုးသားလူ့အခွင့်အရေးကော်မရှင်ရဲ့ အစီရင်ခံစာစာအုပ်ကို ကိုယ်စားလှယ်များထံ ကြိုတင်ဖြန့်ဝေ ထားပြီးဖြစ်ပါတယ်။ ယင်းကိစ္စနှင့် စပ်လျဉ်းပြီး ဆွေးနွေးလိုတဲ့ ကိုယ်စားလှယ်ရှိပါက ၂၂-၅-၂၀၁၈ ရက် မွန်းလွဲ ၁ နာရီ (၁၃၀၀)နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</report>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော ဇီဝမျိုးစုံမျိုးကွဲနှင့် သဘာဝ ထိန်းသိမ်းရေးနယ်မြေများ ကာကွယ်စောင့်ရှောက်ခြင်းဆိုင်ရာ ဥပဒေကြမ်းနှင့်စပ်လျဉ်း၍ ဦးစိုးသိန်း (ခေါ်)ဦးမောင်စိုး၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)က ဆွေးနွေးခြင်းနှင့် တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော ဇီဝမျိုးစုံမျိုးကွဲနှင့် သဘာဝထိန်းသိမ်းရေး နယ်မြေများ ကာကွယ်စောင့်ရှောက်ခြင်းဆိုင်ရာ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ၁၄-၅-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီးဖြစ်ပါတယ်။ ဒီနေ့မှာ ဥပဒေကြမ်းအပေါ် နိုင်ငံတော်သမ္မတရဲ့ သဘောထားမှတ်ချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီက တစ်ပိုဒ်ချင်းစီ အလိုက် အဆိုတင်သွင်းခြင်း၊ အမည်စာရင်းတင်သွင်းထားတဲ့ လွှတ်တော်ကိုယ်စားလှယ်က ဆွေးနွေးခြင်း၊ လိုအပ်ပါက သက်ဆိုင်ရာဝန်ကြီးဌာနနဲ့ ဥပဒေကြမ်းပူးပေါင်းကော်မတီတို့က ဖြည့်စွက်ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက် သွားမှာဖြစ်ပါတယ်။ အဆိုပါဥပဒေကြမ်းနဲ့စပ်လျဉ်းပြီး လွှတ်တော်ကိုယ်စားလှယ်တစ်ဦးက သဘောကွဲလွဲတဲ့အပိုဒ်၊ အပိုဒ်ခွဲနှစ်ခုအတွက် ဆွေးနွေးဖို့ အမည်စာရင်း ပေးထားပါတယ်။ ကိုယ်စားလှယ်အနေနဲ့ သက်ဆိုင်တဲ့အပိုဒ်၊ အပိုဒ်ခွဲအလိုက် ဖိတ်ခေါ်တဲ့အခါမှာ တိုတိုနဲ့လိုရင်း ဆွေးနွေးဖို့ဖြစ်ပါတယ်။ လွှတ်တော်ရဲ့ အဆုံးအဖြတ် ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံပြီး ပြင်ဆင်ချက် မရှိတဲ့အပိုဒ်များ အတွက် လွှတ်တော်ရဲ့ သဘောထားမေးမြန်း၍ အတည်ပြု ဆောင်ရွက်သွားမှာ ဖြစ်ပါတယ်။ ပြင်ဆင်ချက် ရှိတဲ့ အပိုဒ်ကိုတော့ စက်ခလုတ်အသုံးပြု၍ အဆုံးအဖြတ်ရယူသွားမှာဖြစ်ပြီး ထောက်ခံဆန္ဒမဲများပါက ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်း အတည်ပြုသွားမှာဖြစ်ကြောင်းနဲ့ ကန့်ကွက် ဆန္ဒမဲများပါက ကိုယ်စားလှယ်ရဲ့ ပြင်ဆင်ချက်အတိုင်း အတည်ပြုသွားမှာ ဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်၊ ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်နဲ့ လွှတ်တော်ကိုယ်စားလှယ်ရဲ့ ပြင်ဆင်ချက်တို့ ပါဝင်တဲ့ ပြင်ဆင်ချက်ဇယားကို ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ဥပဒေကြမ်းပူးပေါင်းကော်မတီ အနေနဲ့ ဥပဒေကြမ်း၏ အပိုဒ် ၂ အပိုဒ်ခွဲ(ယ)နှင့် အပိုဒ်ခွဲ(ရ)တို့ပါ ရှင်းလင်းချက် (၁)၊ (၂)တို့မှစပြီး အဆိုပြုတင်ပြဖို့ ဖြစ်ပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ပြည်ထောင်စုလွှတ်တော် နာယကကြီးနှင့် တကွအားလုံးပဲ မင်္ဂလာပါခင်ဗျာ။ ဥပဒေကြမ်းပူးပေါင်းကော်မတီရဲ့ သဘောထားမှတ်ချက် ပြင်ဆင်ချက် ကန့်လန့်ဖြတ်ဇယားကို လွှတ်တော်ကိုယ်စားလှယ်ကြီးများထံ ဖြန့်ဝေထားပြီးဖြစ်ပါတယ်။ ဤဥပဒေကြမ်းရဲ့ အပိုဒ် ၂ အပိုဒ်ခွဲ(ယ)နှင့် အပိုဒ်ခွဲ(ရ)ပါ ရှင်းလင်းချက် ၁ နဲ့ ၂ တို့ပါတဲ့ ဥပဒေကြမ်း ပူးပေါင်းကော်မတီရဲ့ ပြင်ဆင်ရန်တင်ပြချက်ကို လွှတ်တော်က အတည်ပြု ပေးနိုင်ပါရန် လေးစားစွာတင်ပြ အပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ယ)နှင့် အပိုဒ်ခွဲ(ရ) တို့ပါ ရှင်းလင်းချက် (၁)နှင့်(၂)တို့သည် နိုင်ငံတော်သမ္မတ၏ သဘောထား မှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဤဥပဒေကြမ်းရဲ့ အပိုဒ် ၂ အပိုဒ်ခွဲ(လ) နှင့် အပိုဒ်ခွဲ(ဝ)တို့ကို နိုင်ငံတော်သမ္မတရဲ့ သဘောထားမှတ်ချက်နဲ့အညီ ပယ်ဖျက်သင့်ပါသည်ဟု ဥပဒေကြမ်း ပူးပေါင်းကော်မတီရဲ့ ပြင်ဆင်တင်ပြချက်အပေါ် လွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(လ)နှင့် (ဝ)တို့ကို နိုင်ငံတော်သမ္မတရဲ့ သဘောထားမှတ်ချက်နှင့်အညီ ပယ်ဖျက်ရန်ဖြစ်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဤဥပဒေကြမ်းရဲ့ အပိုဒ် ၂၉ အပိုဒ်ခွဲ(က)နှင့် အပိုဒ်ခွဲ(ခ)တို့ကို နိုင်ငံတော်သမ္မတရဲ့ သဘောထားမှတ်ချက်နဲ့အညီ ဥပဒေကြမ်းပူးပေါင်း ကော်မတီရဲ့ ပြင်ဆင်တင်ပြချက်ကို လွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၉ အပိုဒ်ခွဲ(က)နှင့် (ခ)တို့သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်း ကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့်တကွ၊ ပြည်ထောင်စုလွှတ်တော်ကိုယ်စားလှယ်များခင်ဗျာ။ ဤဥပဒေကြမ်းရဲ့ အပိုဒ် ၄၀(က)နဲ့ အပိုဒ် ၄၁(က)တို့ကို ဖြန့်ဝေထားပြီးဖြစ်သော်လည်း ဥပဒေကြမ်းပူးပေါင်းကော်မတီနဲ့ ပြင်ဆင်ချက်အဆိုတင်သွင်းသူ ဦးစိုးသိန်း(ခေါ်) ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ် (၁၀)၊ နောက် သက်ဆိုင်ရာတာဝန်ရှိသူများနဲ့ ညှိနှိုင်းသဘောတူညီချက်ယူပြီးတော့ နောက်ဆုံး ပြင်ဆင်ထားတာ ရှိပါတယ်ခင်ဗျာ။ အဲဒီပြင်ဆင်ထားမှုကို Power Point ဖြင့်တင်ပြခွင့်ပြုပါ။ ဥပဒေကြမ်းရဲ့ နောက်ဆုံးညှိနှိုင်းသဘောတူထားတဲ့ ဥပဒေကြမ်းအပိုဒ် ၄၀(က)ကို သာမန်ကာကွယ် ထားသည့် တောရိုင်းတိရစ္ဆာန်ကို အမဲလိုက်ခြင်း သို့မဟုတ် ရောင်းချခြင်း၊ ယင်းတောရိုင်းတိရစ္ဆာန်ကို ဖြစ်စေ၊ ယင်း၏ အစိတ်အပိုင်းကိုဖြစ်စေ၊ ခွင့်ပြုချက်မရှိဘဲ လက်ဝယ်ထားခြင်း၊ သယ်ဆောင်ခြင်း သို့မဟုတ် လွှဲပြောင်းခြင်း၊ အပိုဒ် ၄၁(က)ကို လုံးဝကာကွယ်ထားတဲ့ တောရိုင်းတိရစ္ဆာန် သို့မဟုတ် နိုင်ငံတကာ ကုန်သွယ်မှုတွင် ကာကွယ်ထိန်းချုပ်သည့် တိရစ္ဆာန်ကိုသတ်ဖြတ်ခြင်း၊ အမဲလိုက်ခြင်း သို့မဟုတ် အနာတရ ဖြစ်စေခြင်း၊ စုဆောင်းခြင်း၊ ရောင်းချခြင်း သို့မဟုတ် တစ်နည်းနည်းဖြင့် လွှဲပြောင်းခြင်း၊ ယင်းတိရစ္ဆာန်ကို ဖြစ်စေ၊ ယင်းတို့၏ အစိတ်အပိုင်းကိုဖြစ်စေ၊ သွေးရည်ကိုဖြစ်စေ၊ ယင်းတို့ပါရှိသည့် ဆင့်ပွားထုတ်လုပ်ထား သော ပစ္စည်းကိုဖြစ်စေ ခွင့်ပြုချက်မရှိဘဲ လက်ဝယ်ထားခြင်း သို့မဟုတ် သယ်ဆောင်ခြင်း၊ ဒါဥပဒေကြမ်း ပူးပေါင်းအနေနဲ့ နောက်ဆုံးပြင်ဆင်တင်ပြချက်ကို လွှတ်တော်သို့ အဆိုတင်သွင်းအပ်ပါတယ်ခင်ဗျာ။</speech>
<speech type="speaker">အခုတင်ပြချက်နဲ့ ပတ်သက်လို့ ဦးစိုးသိန်း (ခေါ်) ဦးမောင်စိုး တနင်္သာရီတိုင်း ဒေသကြီး မဲဆန္ဒနယ်အမှတ်(၁၀) ကဆွေးနွေးဖို့ဖြစ်ပါတယ်။</speech>
<speech><mp id="1262">ဦးစိုးသိန်း(ခေါ်) ဦးမောင်စိုး(မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>အားလုံး မင်္ဂလာပါလို့ နှုတ်ခွန်းဆက်ပါတယ်ခင်ဗျာ။ နာယကကြီးခင်ဗျာ။ ကျွန်တော် ဒီဥပဒေကို အမျိုးသားလွှတ်တော်မှာ ကျွန်တော် ပြင်ဆင်ချက် ၁၆ ချက်နဲ့ ကျွန်တော်ဆွေးနွေးခဲ့ပြီးလည်း ဖြစ်ပါတယ်။ အခု နိုင်ငံတော်သမ္မတက သဘောထားမှတ်ချက်နဲ့ ပြန်လည်ပေးပို့လာတဲ့ ဒီဥပဒေရဲ့ ပုဒ်မ ၄၀(က)နဲ့ ပုဒ်မ ၄၁(က)ကို နိုင်ငံတော်သမ္မတရဲ့ သဘောထား မှတ်ချက်ရော ပူးပေါင်းကော်မတီရဲ့ သဘောထားမှတ်ချက်မှာ ကျွန်တော်ကန့်ကွက် ဆွေးနွေးဖို့အတွက် အမည်စာရင်းပေးခဲ့ပါတယ်။ သို့သော်လည်းပဲ ကျွန်တော်ဆွေးနွေးရန်လည်း အသင့်ဖြစ်နေပါတယ်။ သို့သော်လည်း အခု နောက်ဆုံးကျွန်တော်တို့ ပြန်လည်ညှိနှိုင်းပြီးတော့ ဝန်ကြီးဌာနနဲ့ ညှိနှိုင်းတဲ့အခါမှာ အခု ဥပဒေကြမ်း ကော်မတီခုနက တင်ပြသွားတဲ့ ပြဋ္ဌာန်းချက်ကို ကျွန်တော် သဘောတူထောက်ခံပါတယ်။</speech>
<speech type="speaker">ဒါဆိုရင် ခုနက ဥပဒေကြမ်းပူးပေါင်းကော်မတီရဲ့ ပြင်ဆင်အဆိုပြုချက်ကို Power Point နဲ့ ပြန် တင်ပြပေးပါ။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>သေသေချာချာ Power Point နဲ့ တင်ပြထားတာ ဖြစ်ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီရဲ့ တင်ပြချက်ကို လွှတ်တော်ရဲ့ အဆုံးအဖြတ် ရယူပါမယ်။ ဒီတင်ပြချက်ကို လွှတ်တော်ကသဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>ဤဥပဒေကြမ်းရဲ့ အပိုဒ် ၅၂ အပိုဒ်ခွဲ(က)ကို နိုင်ငံတော်သမ္မတရဲ့ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီရဲ့ ပြင်ဆင်တင်ပြချက်အပေါ် လွှတ်တော်မှ ပြင်ဆင်အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၅၂ အပိုဒ်ခွဲ(က)သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဇီဝမျိုးစုံမျိုးကွဲနှင့် သဘာဝ ထိန်းသိမ်းရေးနယ်မြေများ ကာကွယ်စောင့်ရှောက်ခြင်းဆိုင်ရာ ဥပဒေကြမ်းနဲ့စပ်လျဉ်းတဲ့ နိုင်ငံတော် သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စု လွှတ်တော်ဆိုင်ရာ နည်းဥပဒေ ၁၀၉ နဲ့အညီ နိုင်ငံတော်သမ္မတထံသို့ ပြန်လည်ပေးပို့သွားမည် ဖြစ်ကြောင်း အသိပေးကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့် တတိယအခြေပြစာချုပ်ကို မြန်မာနိုင်ငံမှ အတည်ပြုရေး ကိစ္စနှင့်စပ်လျဉ်း၍ လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အာဆီယံ ဘက်စုံရင်းနှီးမြှုပ်နှံမှု သဘောတူစာချုပ်ကို ပြင်ဆင်သည့် တတိယအခြေပြစာချုပ်ကို မြန်မာနိုင်ငံမှ အတည်ပြုရေးကိစ္စနဲ့စပ်လျဉ်းပြီး ၁၄-၅-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ် အမည်စာရင်း ပေးပို့ထားခြင်း မရှိတဲ့အတွက် လွှတ်တော်ရဲ့ အဆုံးအဖြတ်ရယူခြင်းကို ဆက်လက်ဆောင်ရွက်ပါမယ်။ အထက်ပါကိစ္စ နဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အာဆီယံဘက်စုံရင်းနှီးမြှုပ်နှံမှု သဘောတူ စာချုပ်ကို ပြင်ဆင်သည့် တတိယအခြေပြစာချုပ်ကို မြန်မာနိုင်ငံမှ အတည်ပြုရေးကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒုတိယနေ့ ရပ်နားကြောင်းနှင့် တတိယနေ့ ကျင်းပမည့် နေ့ရက်နှင့်ကြေညာခြင်း</title><speech type="speaker">အစီအစဉ်(၁၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အဋ္ဌမပုံမှန် အစည်းအဝေး ဒုတိယနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေးရဲ့ တတိယနေ့ကို ၂၀၁၈ ခုနှစ်၊ မေလ ၂၂ ရက် (အင်္ဂါနေ့) မွန်းလွဲတစ်နာရီ(၁၃၀၀ နာရီ) ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာ နိုင်ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး ဒုတိယနေ့ အစည်းအဝေးကို မွန်းလွဲ ၁၂:၁၀ နာရီတွင် ရပ်နားပါသည်။</speech>
</postface>
</transcript>
</doc>
