<doc>
<docinfo>
<docno>02-07-14.xml</docno>
<pdf>02-07-14.pdf</pdf>
<term value="02">ဒုတိယအကြိမ်</term>
<session value="07" />
<sittingday value="14" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၄)ရက်မြောက်နေ့မှတ်တမ်း</title>
<date>၁၃၇၉ ခုနှစ်၊ တပေါင်းလပြည့်ကျော် ၁၁ ရက် (၂၀၁၈ ခုနှစ်၊ မတ်လ ၁၂ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး (၁၄)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များ ခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေးရဲ့ (၁၄)ရက်မြောက်နေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၄)ရက်မြောက်နေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၆ ဦး ရှိပြီး ဒီကနေ့ အစည်းအဝေးကို ၅၇၉ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၈.၂၆ ရာခိုင်နှုန်းရှိပြီး သုံးပုံ တစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၄)ရက်မြောက်နေ့ အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၄)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄)ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး (၁၄)ရက်မြောက်နေ့ ၁၂-၃-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးတင့်စိုး ဖားကန့်၊ - ဦးချင်းဖေလင်း မံစီ၊ - ဒေါ်ဝင့်ဝါထွန်း - ဦးမြင့်ကြည် - ဦးမျိုးဇော်အောင် ကောလင်း၊ - ဦးနိုင်နိုင်ဝင်း တမူး၊ - ဦးမြင့်ထွန်း တန့်ဆည်၊ - ဒေါက်တာဦးမင်းသိန်း - ဦးအုန်းခင် ပုလော၊ - ဦးစိုးပိုင်ဌေး မြိတ်၊ - ဦးခင်မောင်သန်း တောင်ငူ၊ - ဦးဉာဏ်ထွန်း ဇီးကုန်း၊ - ဦးဌေးမင်းသိန်း ကြို့ပင်ကောက်၊ - ဦးအေးမင်းအောင်(ခ) ဦးမင်းမင်း - ဦးဖုန်းမြင့်အောင် - ဦးကံမြင့် - ဦးရဲထွန်းဝင်း - ဒေါ်ခင်သန်းနု - ဦးသောင်းဌေးလင်း - ဒေါက်တာလှမိုး ဦးမျိုးဇော်ဦး - ဦးသန်းစိုးအောင် - ဦးလှဌေးဝင်း - ဦးငြိမ်းသစ်(ခ) ဦးသောင်းထွန်း - ဦးစောထွန်း - ဒေါ်မိကွန်ချမ်း - ဦးမောင်သိန်းခိုင် - ဦးစစ်နိုင် - သူရဦးသက်ဆွေ - ဒေါက်တာသက်သက်ခိုင် - ဒေါ်စုစုလွင် - ဒေါက်တာစောနိုင် - ဦးအောင်ဝင်း - ဦးမြင့်လွင် - ဦးစိုင်းသီဟကျော် - ဒေါ်နန်းမိုး - ဒေါက်တာစိုင်းမောက်ခမ်း - ဦးစိုင်းဝင်းအေး(ခ) စိုင်းထွန်းအေး - ဦးစိုင်းထွန်းအောင် - ဦးစိုင်းဆိုင်မိုင်း - ဦးတိုးသောင် - ဒေါ်နန်းခမ်းအေး ပေါက်၊ မင်းတုန်း၊ ပုသိမ်ကြီး၊ အောင်မြေသာစံ၊ လယ်ဝေး၊ ပျဉ်းမနား၊ ဇေယျာသီရိ၊ မဟာအောင်မြေ၊ မုဒုံ၊ ပေါင်၊ စစ်တွေ၊ မင်းပြား၊ ကိုကိုးကျွန်း၊ ဒဂုံ၊ သုံးခွ၊ တောင်ဥက္ကလာပ၊ မှော်ဘီ၊ ပုဇွန်တောင်၊ မိုင်းရယ်၊ မန်တုံ၊ လားရှိုး၊ မိုင်းရှူး၊ မိုင်းယောင်း၊ မိုင်းကိုင်၊ မိုးမိတ်၊ - ဦးယန်ကျင်းကန် ကွမ်းလုံ၊ - ဒေါ်ပြုံးကေသီနိုင် ကလော၊ - ဦးအောင်မင်း ဇလွန်၊ - ဒေါက်တာစံရွှေဝင်း ရေကြည်၊ - ဦးအေးဝင်း အင်္ဂပူ၊ - ဒေါက်တာစိုးမိုးသူ မြောင်းမြ၊ - ဗိုလ်မှူးချုပ်တင်စိုး တပ်မတော်၊ - ဗိုလ်မှူးကြီးသန်းအောင် တပ်မတော်၊ - ဦးယောနာ ကချင်-၅၊ - ဦးခင်မောင်မြင့် ကချင်-၉၊ - ဦးစိုးသိန်း ကယား-၉၊ - ဦးစိုင်းပန်ဖ - ဦးစောချစ်ဦး ကရင်-၃၊ - ဦးဇုန်လှယ်ထန်း ချင်း-၄၊ - ဦးကိုကိုနိုင် စစ်ကိုင်း-၈၊ - ဦးညီညီထွေး(ခ) ဦးကိုကိုလေး စစ်ကိုင်း-၁၁၊ - ဦးဥက္ကာမင်း တနင်္သာရီ-၈၊ - ဒေါက်တာမိုးမြင့်အောင် ပဲခူး-၂၊ - ဒေါ်ရွှေရွှေစိန်လတ် - ဦးအောင်သိန်း ပဲခူး-၁၂၊ - ဒေါက်တာဇော်လင်းထွဋ် မွန်-၉၊ - ဦးကျော်သန်း ရခိုင်-၁၀၊ - ဦးကျော်နီနိုင် ရှမ်း-၁၁၊ - ဦးသိမ်းဆွေ ဧရာဝတီ-၁၀ နှင့် - ဒေါ်မေသန်းနွဲ့ ဧရာဝတီ-၁၁ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၀ ဦးရှိပြီး ယနေ့ခွင့်ပန်ကြားသူ ၆ရ ဦး ဖြစ်တဲ့အတွက် စုစုပေါင်းခွင့်ပန်ကြားသူ ရရ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၆ရ ဦးအား ခွင့်အဖြစ် သတ်မှတ်ခွင့်ပြုပေး</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၄)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၆ ဦး၊ ယခင်ကခွင့်ပြုထားသူ ၁၀ ဦး၊ ယနေ့ခွင့်ပန်ကြား၍ ခွင့်ပြုထားသူ ၆ရ ဦး ဖြစ်တဲ့အတွက် ခွင့်ပြုထားသူ စုစုပေါင်း ရရ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Report">
<report>
<title>(၁၃၇)ကြိမ်မြောက် နိုင်ငံတကာပါလီမန်များညီလာခံ (137th PU Assembly) သို့ တက်ရောက်ခဲ့သည့် မြန်မာလွှတ်တော်ကိုယ်စားလှယ်အဖွဲ့၏ အစီရင်ခံစာကို လွှတ်တော်သို့ တင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ အောက်တိုဘာလ ၁၄ ရက်မှ ၁၈ ရက်ထိ ရုရှားဖက်ဒရေးရှင်းနိုင်ငံ၊ စိန့်ပီတာစဘတ်မြို့မှာ ကျင်းပပြုလုပ် ခဲ့တဲ့ (၁၃၇)ကြိမ်မြောက် နိုင်ငံတကာပါလီမန်များညီလာခံ (1371 IPU Assembly of inter-Parliamentary Union)oza sə69:60Togq8 (Emergency Item)sapo osłzze:cəg:cgiood ng Caopusaçemp ဆုံးဖြတ်ချက် အကြောင်းအရာနဲ့စပ်လျဉ်းပြီး မြန်မာလွှတ်တော်ကိုယ်စားလှယ်အဖွဲ့ရဲ့ အစီရင်ခံစာကို လွှတ်တော်သို့ တင်သွင်းမှာ ဖြစ်ပါတယ်။ အစီရင်ခံစာတင်သွင်းမယ့် မြန်မာလွှတ်တော်ကိုယ်စားလှယ် အဖွဲ့ခေါင်းဆောင် ပြည်သူ့လွှတ်တော် ဒုတိယဥက္ကဋ္ဌအား ဖိတ်ခေါ်ပါတယ်။</speech>
<speech><mp id="445">ဦးတီခွန်မြတ်(ဒုတိယဥက္ကဋဌ၊ ပြည်သူ့လွှတ်တော်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် တကွ ပြည်သူ့လွှတ်တော်ဥက္ကဋ္ဌ၊ ပြည်ထောင်စုလွှတ်တော် ဒုတိယ နာယက၊ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စု အဆင့် အဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာ အပေါင်းနဲ့ ပြည့်စုံကြပါစေကြောင်း ဦးစွာဂါရဝပြု နှုတ်ခွန်းဆက်သ ကျွန်တော်ကတော့ ရှမ်းပြည်နယ်မြောက်ပိုင်း၊ ကွတ်ခိုင်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးတီခွန်မြတ် ဖြစ်ပါတယ်။ ကျွန်တော့အနေနဲ့ Russian Federation နိုင်ငံ၊ St Petersburg မြို့မှာ ၁၄-၁၀-၂၀၁ရ ရက်မှ ၁၈-၁၀-၂၀၁ရ ရက်အထိ ကျင်းပပြုလုပ်ခဲ့တဲ့ (၁၃၇)ကြိမ်မြောက် နိုင်ငံတကာပါလီမန်များညီလာခံ (137th Assembly of Inter-Parliamentary Union)? Osascossosiopasos:quosado calầ:caos အဖြစ် တက်ရောက်ဆွေးနွေးခဲ့မှုများကို ပြည်ထောင်စုလွှတ်တော်သို့ အစီရင်ခံတင်ပြသွားမှာ ဖြစ်ပါတယ်။ အစီရင်ခံစာအပြည့်အစုံကို လွှတ်တော်ကိုယ်စားလှယ်များ အားလုံးထံသို့ ဖြန့်ဝေထားပြီးဖြစ်တဲ့အတွက် ညီလာခံမှာဆွေးနွေးဆောင်ရွက် အတည်ပြုခဲ့တဲ့ ကိစ္စရပ်များနဲ့စပ်လျဉ်းပြီး အကျဉ်းချုပ် တင်ပြသွားမှာ ဖြစ်ပါတယ်။ မြန်မာနိုင်ငံလွှတ်တော်အနေနဲ့ ၂၀၁၂ ခုနှစ်မှာ IPU သို့ အဖွဲ့ဝင်အဖြစ် ပြန်လည်ဝင်ရောက်ခဲ့ပြီး ပူးပေါင်းပါဝင်ဆောင်ရွက်လျက်ရှိပါတယ်။ (၁၃၇)ကြိမ်မြောက် နိုင်ငံတကာပါလီမန်များညီလာခံနဲ့ ဆက်စပ် အစည်းအဝေးများသို့ မြန်မာလွှတ်တော်ကိုယ်စားလှယ်အဖွဲ့မှ တက်ရောက်ရန် အိမ်ရှင် Russian Federation နိုင်ငံ အထက်လွှတ်တော် (Council of Federation)၊ အောက်လွှတ်တော် (State Duma)နဲ့ နိုင်ငံတကာ ပါလီမန်များအဖွဲ့ ဥက္ကဋ္ဌများထံမှ ဖိတ်ကြားခဲ့ခြင်းဖြစ်ပါတယ်။ အဖွဲ့ခေါင်းဆောင်အဖြစ် ကျွန်တော်နဲ့ အဖွဲ့ဝင်များ အဖြစ် အမျိုးသားလွှတ်တော်ကိုယ်စားလှယ် ဦးအောင်ကြည်ညွန့်၊ Russian Federation နိုင်ငံဆိုင်ရာ မြန်မာသံအမတ်ကြီး ဦးကိုကိုရှိန်၊ ပြည်ထောင်စုလွှတ်တော် ညွှန်ကြားရေးမှူးချုပ်နဲ့ အထောက်အကူပြု ဝန်ထမ်းနှစ်ဦးတို့ ပါဝင်တက်ရောက်ခဲ့ပါတယ်။ IPU Statutes, Article 7 gs “IPU saờocope:Um csáso:gosąnsep:o ceo poroosios သင့်တော်တဲ့ပုံစံနဲ့တင်ပြဖို့၊ သက်ဆိုင်ရာနိုင်ငံအစိုးရက အကောင်အထည်ဖော် ဆောင်ရွက်နိုင်ရေးအတွက် ဆက်လက်အကြောင်းကြားဖို့၊ ဆုံးဖြတ်ချက်များနဲ့ စပ်လျဉ်းတဲ့ ဆောင်ရွက်မှုအခြေအနေများကို IPU အထွေထွေအတွင်းရေးမှူးချုပ်ရုံးသို့ ပြန်လည်တင်ပြဖို့ ပြဋ္ဌာန်းထားရှိပါတယ်။ ယခုတင်သွင်းတဲ့ အစီရင်ခံစာဟာ ဒုတိယအကြိမ် လွှတ်တော်သက်တမ်းကာလမှာ ပထမဆုံး တင်သွင်းတာဖြစ်တဲ့အတွက် (၁၃၇)ကြိမ်မြောက် ညီလာခံကိစ္စရပ်များသာမက IPU အဖွဲ့အစည်းအကြောင်း ပိုမိုသိရှိရန် ပြုစုတင်ပြထားခြင်းပဲ ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ IPU ညီလာခံတိုင်းမှာ လက်ရှိနိုင်ငံတကာ ကိစ္စရပ်များနဲ့ပတ်သက်တဲ့ အရေးပေါ်အကြောင်းအရာ(Emergency Item)တစ်ခုကို အစည်းအဝေးအစီအစဉ်မှာ ထည့်သွင်းဆွေးနွေးလေ့ရှိပါတယ်။ (၁၃၇)ကြိမ်မြောက် ညီလာခံရက်မတိုင်မီ အဖွဲ့ဝင်နိုင်ငံများက Emergency Item များကို IPU သို့ ကြိုတင်ပေးပို့ခဲ့ရာမှာ OIC အဖွဲ့ဝင် မော်ရိုကိုနိုင်ငံအပါအဝင် ၈ နိုင်ငံက ရခိုင် ပြည်နယ်နဲ့ သက်ဆိုင်တဲ့ အကြောင်းအရာကို တင်သွင်းထားကြောင်း တွေ့ရှိရပါတယ်။ ဒါကြောင့် မိမိတို့ မြန်မာ ကိုယ်စားလှယ်အဖွဲ့အနေနဲ့လည်း ဒီအခြေအနေတွေကို ချေပရှင်းလင်းနိုင်တဲ့ အခွင့်အရေးရရှိဖို့အတွက် ရခိုင် ပြည်နယ်နှင့်စပ်လျဉ်းတဲ့ Emergency Item တစ်ခု တန်ပြန်တင်သွင်းနိုင်ဖို့အတွက် ဆောင်ရွက်ခဲ့ရပါတယ်။ ညီလာခံတွင် နိုင်ငံပေါင်းစုံမှ Emergency Item စုစုပေါင်း ၁၈ ခု ကနဦးတင်သွင်းခဲ့ပြီး အကြောင်းအရာတူများ ပေါင်းလိုက်တဲ့အတွက် ညီလာခံမစမီမှာ ၈ ခု ကျန်ရှိခဲ့ပါတယ်။ မိမိတို့အနေနဲ့ ရခိုင်ပြည်နယ်မှာဖြစ်ပေါ်နေတဲ့ အခြေအနေတွေကို ရှင်းလင်းချေပနိုင်မယ့် (Conceptual note) အဆိုမူကြမ်းတစ်ခုနဲ့ ရှင်းလင်းချက် (Memorandum) ကို ညီလာခံသို့ တင်သွင်းနိုင်ခဲ့တဲ့အတွက် တစ်ဖက်သတ်စွပ်စွဲမှုများကို မှန်ကန်စွာတုံ့ပြန်နိုင်ဖို့နဲ့ အခြေအနေမှန်တွေကို အားလုံးသိရှိစေဖို့၊ ပြောဆိုခွင့် ိုရရှိစေဖို့ ဆောင်ရွက်ခဲ့ခြင်း ဖြစ်ပါတယ်။ ဖြစ်ပေါ်နေသောအခြေအနေများကို မိမိတို့ရဲ့ အကြီးအမှူး များထံ စ်ပြေးညီ တင်ပြပြီးဆောင်ရွက်ခဲ့ခြင်းလည်း ဖြစ်ပါတယ်။ ၁၅-၁၀-၂၀၁ရ ရက် ညီလာခံ ဒုတိယနေ့မှာ မိမိတို့ရဲ့ Emergency Item တင်သွင်းခဲ့ပါတယ်။ Emergency Item နဲ့စပ်လျဉ်းပြီး ညီလာခံသို့ မိမိရှင်းလင်းပြောကြားရာတွင် “ရခိုင်ပြည်နယ် အခြေအနေ နှင့် လူသားချင်းစာနာထောက်ထားမှု” ခေါင်းစဉ်ဖြင့် Emergency Item တစ်ခုတင်သွင်းလိုကြောင်း၊ ရခိုင် ပြည်နယ်အခြေအနေသည် အလွန်ရှုပ်ထွေးပြီး စိန်ခေါ်မှုများပြားတဲ့အတွက် အလျင်စလိုဖြေရှင်း၍ မရ ပါကြောင်း၊ ကာလရှည်စွာ ဖွံ့ဖြိုးတိုးတက်မှုနိမ့်ကျခြင်းကြောင့် ရခိုင်နှင့် မွတ်စလင်အသိုင်းအဝိုင်းတို့အကြား ဆယ်စုနှစ်များစွာကတည်းက အမြစ်တွယ်လာခဲ့သည့် တစ်ဖက်နှင့်တစ်ဖက် အပြန်အလှန် မယုံကြည်မှု၊ စိုးရိမ်ကြောက်ရွံ့မှုတို့ကို ပိုမိုဆိုးရွားစေခဲ့ပါကြောင်း၊ ရခိုင်ပြည်နယ်သည် မြန်မာနိုင်ငံ၏အဆင်းရဲဆုံး ပြည်နယ် တစ်ခုဖြစ်ပြီး ၂၀၁ရ ခုနှစ်၊ သြဂုတ်လ ၂၅ ရက်တွင် ရခိုင်ဒေသတွင်း လုံခြုံရေးကင်းစခန်း ၃၀ ကို အကြမ်းဖက် သမားများ၏ အင်အားသုံးတိုက်ခိုက်မှုများက အခြေအနေကို ပိုမိုဆိုးရွားစေခဲ့ပါကြောင်း၊ ယင်းဒေသတွင် နေထိုင်သူအားလုံးအတွက် လူသားချင်းစာနာထောက်ထားမှုဆိုင်ရာ အကူအညီအထောက်အပံ့များကို မိမိတို့ မြန်မာအစိုးရက လျင်လျင်မြန်မြန် ဆောင်ရွက်ပံ့ပိုးလျက်ရှိပါကြောင်း၊ မိမိတို့တင်သွင်းသော Emergency Item သည် မြေပြင်အခြေအနေမှန်ကို တင်ပြသောအဆိုပြုချက်ဖြစ်ပြီး ဒုက္ခသည်ဟုဆိုရာတွင် မွတ်စလင် ဘာသာဝင်များသာမက ဗုဒ္ဓသာသာဝင်များ၊ ဟိန္ဒူဘာသာဝင်များနှင့် အခြားသောဘာသာကိုးကွယ် ယုံကြည် ကြသည့် တိုင်းရင်းသားလူမျိုးနွယ်စုများလည်း ပါဝင်ပါကြောင်း၊ ၂၀၁ရ ခုနှစ်၊ စက်တင်ဘာလ ၁၉ ရက်နှင့် အောက်တိုဘာလ ၁၂ ရက် တို့၌ နိုင်ငံတော်၏အတိုင်ပင်ခံပုဂ္ဂိုလ် ပြောကြားခဲ့သည့် နိုင်ငံတော်အခြေပြ မိန့်ခွန်းတွင် အဓိကကျပြီး အလျင်အမြန်ဆောင်ရွက်ရမည့် လုပ်ငန်းတာဝန် ၃ ရပ်ကို သတ်မှတ်ပေးခဲ့ပါ ကြောင်း၊ ယင်းတို့မှာ (က) မိမိနေရပ်သို့ ပြန်လာသူများအား လူသားချင်းစာနာထောက်ထားမှုဆိုင်ရာ အကူ အညီများ ထောက်ပံ့ပေးရန်၊ (ခ) နေရပ်စွန့်ခွာတိမ်းရှောင်နေရသူများ အားလုံးအတွက် ပြန်လည်နေရာချထား ရေးနှင့် ပြန်လည်ထူထောင်ရေးလုပ်ငန်းများ ဆောင်ရွက်ပေးရန်၊ (ဂ) ရခိုင်ပြည်နယ်တွင် စဉ်ဆက်မပြတ် ငြိမ်းချမ်းရေး၊ တည်ငြိမ်ရေးနှင့် ဖွံ့ဖြိုးတိုးတက်မှု တည်ဆောက်ရန်ဖြစ်ပါကြောင်း၊ အဆိုပါလုပ်ငန်းစဉ်များကို စီမံကိန်း ချမှတ်ဆောင်ရွက်ပေးခြင်းသည် နေရပ်စွန့်ခွာသွားသူများအားလုံးအပေါ် လူသားချင်းစာနာမှု အကူ အညီများ ပေးအပ်နိုင်စေရန် လမ်းဖွင့်ပေးနိုင်မည်ဖြစ်ကြောင်း ရှင်းလင်းပြောကြားခဲ့ပါတယ်။ လွှတ်တော်ကိုယ်စားလှယ်များခင်ဗျား။ Emergency Item စိစစ်ခြင်း နောက်ဆုံးအဆင့်မှာ မိမိတို့ တင်သွင်းသည့် Emergency Item အပါအဝင် စုစုပေါင်း ၃ ခုသာ ကျန်ရှိခဲ့ပါတယ်။ ၄င်းတို့ကတော့ (၁) OIC အဖွဲ့ဝင်များဖြစ်ကြတဲ့ မော်ရိုကို၊ အင်ဒိုနီးရှား၊ အာရပ်စော်ဘွားများ ပြည်ထောင်စု၊ ဘင်္ဂလားဒေ့ရှ်၊ ကူဝိတ်၊ အီရန်၊ ဆူဒန်နှင့် တူရကီတို့မှ ပူးပေါင်းတင်သွင်းတဲ့ “Ending the grave human crisis, persecution and violent attacks on the Rohingya as a threat to international peace and security and ensuring their unconditional and safe return to their homeland in Myanmar”aços အဆိုမူကြမ်းတစ်ခုနဲ့ မြန်မာကိုယ်စားလှယ်အဖွဲ့တင်သွင်းတဲ့ “Humanitarian Situation in Rakhine States” ဆိုတဲ့ အဆိုမူကြမ်းနဲ့ (၃) ဂျပန်နှင့် မက္ကဆီကိုနိုင်ငံတို့ ပူးတွဲတင်သွင်းတဲ့ “Threat to peace and international security arising from nuclear tests conducted by The Democratic People's Republic of Korea (DPRK)” တို့ ဖြစ်ပါတယ်။ (၁၅-၁၀-၂၀၁ရ ရက် ညီလာခံ ဒုတိယနေ့ (နေ့လယ်ပိုင်း) မှာ အဆိုပါ Emergency Item ၃ ခုကို မဲခွဲဆုံးဖြတ်ခဲ့ရာ OIC အဖွဲ့ဝင်နိုင်ငံများကတင်သွင်းတဲ့ အဆိုပြုချက်က တက်ရောက်တဲ့ အဖွဲ့ဝင်နိုင်ငံများရဲ့ သုံးပုံနှစ်ပုံ ထောက်ခံမဲအများဆုံးရရှိတဲ့အတွက် ညီလာခံတွင်ဆွေးနွေးရန် ဆုံးဖြတ်ခဲ့ကြပါတယ်။ ၁၆-၁၀-၂၀၁ရ ရက်၊ ညီလာခံတတိယနေ့ (နံနက်ပိုင်း)မှာ အရေးပေါ်အကြောင်းအရာနှင့် စပ်လျဉ်း၍ အပြန်အလှန်ဆွေးနွေးခြင်း(Debate on Emergency Item) ကို ဆောင်ရွက်ခဲ့ပြီး အဖွဲ့ဝင်နိုင်ငံ ၁၂ နိုင်ငံမှ ပါဝင်ဆွေးနွေးခဲ့ကြပါတယ်။ ဆွေးနွေးသူအများစုက ရခိုင်အရေးကိစ္စသည် အကြမ်းဖက်မှုတစ်ခုအဖြစ် ပြင်းထန်စွာ စွပ်စွဲပြစ်တင်ခဲ့ကြပြီး လူ့အခွင့်အရေးအရ အကာအကွယ်ပေးရန်နှင့် လူသားချင်းစာနာမှုဆိုင်ရာ အကူအညီပေးရေးအဖွဲ့အစည်းများအား ထိုဒေသသို့ သွားရောက်ခွင့်ပြုရန် တောင်းဆိုခဲ့ကြပါတယ်။ ၁၇-၁၀-၂၀၁ရ ရက် ညီလာခံစတုတ္ထနေ့(နေ့လယ်ပိုင်း)မှာ အထက်ပါ Emergency Item ကို resolution အဖြစ် အတည်ပြုဆုံးဖြတ်ခဲ့ပါတယ်။ မိမိတို့ကိုယ်စားလှယ်အဖွဲ့အနေဖြင့် အဆိုပါ resolution တစ်ရပ်လုံးကို လုံးဝလက်သင့်မခံဘဲ ပယ်ချကြောင်း၊ Dissociate ပြုလုပ်ကြောင်း တုံ့ပြန်ပြောကြားခဲ့ပါတယ်။ ထိုသို့ ပြောကြားခဲ့ရာမှာ ဆုံးဖြတ်ချက်မူကြမ်း A/137/2-P.15 တွင် ဖော်ပြမှုအပေါ် မိမိတို့ မြန်မာ ကိုယ်စားလှယ်အဖွဲ့အနေဖြင့် ရှင်းလင်းချေပလိုပါကြောင်း၊ ဆုံးဖြတ်ချက်မူကြမ်း၏ စာပိုဒ်များတွင် ပြင်းထန်စွာ ဖော်ပြထားသော မျိုးနွယ်စုအလိုက် သုတ်သင်ရှင်းလင်းခြင်း (Ethnic Cleansing)၊ အချက်အလက်ရှာဖွေရေး အဖွဲ့ (Fact-Finding Mission)နှင့် ဘေးကင်းဇုန် (Safety Zone)ဆိုသည့် ဖော်ပြချက်များသည် လက်တွေ့ မြေပြင်အခြေအနေနှင့် ကွာခြားပါကြောင်း၊ လူသားချင်းစာနာထောက်ထားမှု အခြေအနေအပေါ် မီးလောင်ရာ လေပင့် ပြုလုပ်ခြင်းသည် ကိုယ်ကျိုးအတွက် မျှော်ကိုးဆောင်ရွက်နေသည့် ပုံစံဖြစ်နေပြီး လက်တွေ့တွင် အင်တိုက်အားတိုက် ဖြေရှင်းဆောင်ရွက်နေမှုကို ကူညီမှုမရောက်နိုင်ပါကြောင်း၊ မိမိတို့အနေဖြင့် နိုင်ငံတကာ အသိုက်အဝန်း၏ စာနာနားလည်မှု၊ အကူအညီပေးမှုများနှင့်အညီ ရခိုင်ပြည်နယ် မြောက်ပိုင်းတွင် ဖြစ်ပွား နေသော လူသားချင်းစာနာထောက်ထားမှု အခြေအနေနှင့်စပ်လျဉ်း၍ ဖြေရှင်းရန် ံလိုအပ်မည် ဖြစ်ပါကြောင်း၊ ထို့ကြောင့် မိမိတို့ကိုယ်စားလှယ်အဖွဲ့အနေဖြင့် ဆုံးဖြတ်ချက်တွင်ပါဝင်သော အကြောင်းအရာ များကို သဘောမတူကြောင်း” ပြောကြားခဲ့ပါတယ်။ လွှတ်တော်ကိုယ်စားလှယ်များခင်ဗျား။ (၁၃၇)ကြိမ်မြောက် နိုင်ငံတကာပါလီမန်များ ညီလာခံ၏ səémGƏoseq$ (Theme)ą “Promoting cultural pluralism and peace through inter-faith and inter-ethnic dialogue” “ကိုးကွယ်ရာဘာသာပေါင်းစုံ၊ လူမျိုးနွယ်စုပေါင်းစုံတို့အကြား ဆွေးနွေးညှိနှိုင်း ခြင်းဖြင့် ယဉ်ကျေးမှုဓလေ့ဆိုင်ရာ အတူယှဉ်တွဲနေထိုင်ရေးနဲ့ ငြိမ်းချမ်းမှုတို့ကို မြှင့်တင်တည်ဆောက်ရေး” ဖြစ်ပါတယ်။ (General Debate)မှာ ဒီခေါင်းစဉ်ကို တက်ရောက်ကြသည့် ၁၁၈ နိုင်ငံမှ ပါလီမန်ကိုယ်စားလှယ် များက ပါဝင်ဆွေးနွေးပြီး အစည်းအဝေးရလဒ်များ၊ ဆုံးဖြတ်ချက်များ ချမှတ်ခြင်းနှင့် ကြေညာချက် ထုတ်ပြန်ခြင်းတို့ ဆောင်ရွက်ခဲ့ကြပါတယ်။ အထက်တွင်ရှင်းလင်း တင်ပြခဲ့တဲ့အတိုင်း မိမိတို့ကိုယ်စားလှယ်အဖွဲ့အနေဖြင့် ရခိုင်ပြည်နယ် အခြေအနေ အဆိုမူကြမ်းကို တင်သွင်းစဉ်ကပင် ကန့်ကွက်ခဲ့သလို resolution အဖြစ် အတည်ပြု ဆုံးဖြတ် ရာတွင်လည်း ကန့်ကွက်ခဲ့ပါတယ်။ ဒါ့အပြင် အထွေထွေဆွေးနွေးမှုအပိုင်း Policy Statement ပြောကြား ရာမှာလည်း ပြတ်ပြတ်သားသားပင် ထပ်မံကန့်ကွက်ခဲ့ပါတယ်။ မိမိတို့ရဲ့ Statement မှာ ညီလာခံ၏ အဓိက ဆောင်ပုဒ်အကြောင်းအရာကို ကြိုဆိုထောက်ခံပါကြောင်း၊ အဆိုပါသဘောတရားသည် ကျယ်ပြန့်စွာ ကွဲပြား နေတဲ့လူမျိုးများ၊ နိုင်ငံများအကြားမှာ ငြိမ်းချမ်း၍ သဟဇာတဖြစ်စွာ အတူယှဉ်တွဲနေထိုင်မှုကို ကြိုးပမ်း တည်ဆောက်နိုင်မည့် အခြေအနေပေးသော ပတ်ဝန်းကျင်တစ်ခု၏ အနှစ်သာရဟုရှုမြင်ပါကြောင်း၊ မိမိတို့ ကိုယ်စားလှယ်အဖွဲ့အနေဖြင့် ကိုးကွယ်ရာဘာသာပေါင်းစုံနှင့် လူမျိုးနွယ်စုပေါင်းစုံ ညှိနှိုင်းဆွေးနွေးမှု များကို တိုးမြှင့်ပြုလုပ်နိုင်မှသာလျှင် လူမှုရေးပေါင်းစည်းမှုနှင့် တည်ငြိမ်မှုတို့ကို ရရှိနိုင်မည်ဟု ရှုမြင် ပါကြောင်း၊ မြန်မာနိုင်ငံရှိ နိုင်ငံလုံးဆိုင်ရာ ဘာသာပေါင်းစုံအဖွဲ့ဖြစ်သော “မြန်မာနိုင်ငံဘာသာပေါင်းစုံ ဆွေးနွေးမှုအဖွဲ့”နှင့် “မြန်မာနိုင်ငံလုံးဆိုင်ရာ အစ္စလာမ်မစ်ဘာသာရေးအဖွဲ့”တို့သည် ဘာသာပေါင်းစုံနှင့် လူမျိုးပေါင်းစုံဆွေးနွေးပွဲတွင် တက်ကြွစွာပါဝင်ခဲ့ကြပါကြောင်း၊ လူ့အသက်များ၊ ပစ္စည်းဥစ္စာများဆုံးရှုံးမှုကို ဖြစ်စေသည့် တိုက်ခိုက်သတ်ဖြတ်မှုနှင့် အကြမ်းဖက်ဝါဒတို့ကို မည်သည့်ဘာသာတရားကမျှ ခွင့်လွှတ်မည် မဟုတ်ကြောင်းကို ထိုအဖွဲ့အစည်းများက ထပ်မံကြေညာခဲ့ကြပါကြောင်း၊ ဤညီလာခံသည် လက်ရှိကမ္ဘာက ရင်ဆိုင်နေရသော စိန်ခေါ်မှုများကို ဖြေရှင်းနိုင်သည့် အခွင့်အလမ်းကို ပေးလိမ့်မည်ဟု မိမိတို့နားလည် သဘောပေါက်ပါကြောင်း၊ မိမိတို့မြန်မာနိုင်ငံ၏ ဒီမိုကရေစီရေးဆိုင်ရာ ပြုပြင်ပြောင်းလဲမှုများနှင့်စပ်လျဉ်း၍ မိမိတို့၏လွှတ်တော်၊ အစိုးရနှင့် အရပ်ဘက်လူ့အဖွဲ့အစည်းများ အားလုံးသည် စိန်ခေါ်မှုမျိုးစုံကို ရင်ဆိုင် ဖြေရှင်းရလျက်ရှိပြီး၊ စစ်မှန်သောဒီမိုကရေစီနိုင်ငံအဖြစ်သို့ ကူးပြောင်းနိုင်ရန်အတွက် ကြိုးပမ်းဆောင်ရွက် လျက်ရှိကြပါကြောင်း၊ မြန်မာနိုင်ငံသည် ကမ္ဘာပေါ်တွင် လူမျိုးနွယ်စု ကွဲပြားမှုအများဆုံးနိုင်ငံများအနက်မှ တစ်ခုဖြစ်ပါကြောင်း၊ မြန်မာနိုင်ငံသည် ကိုးကွယ်ရာဘာသာ အမျိုးမျိုးရှိကြသော တရားဝင်အသိအမှတ်ပြု ထားသည့် လူမျိုးနွယ်စု ၁၃၅ စုရှိပြီး သမိုင်းတစ်လျှောက်တွင် အချင်းချင်းသဟဇာတဖြစ်စွာ နေထိုင်လာခဲ့ ကြပါကြောင်း၊ ရခိုင်ပြည်နယ်၏ လက်ရှိအခြေအနေသည် အကြမ်းဖက်ဝါဒကြောင့် ဖြစ်ပွားရခြင်းဖြစ်ပြီး၊ ဘာသာရေး သို့မဟုတ် လူမျိုးရေးပဋိပက္ခကြောင့် ဖြစ်ပွားခဲ့ခြင်းမဟုတ်ပါကြောင်း၊ ဤအခြေအနေကို “နယ်မြေ သိမ်းပိုက်ရေး”ဟူသော သိသာထင်ရှားသည့် နိုင်ငံရေးရည်မှန်းချက်ဖြင့် ဖန်တီးနေခြင်းသာဖြစ်ပါကြောင်း။ မိမိတို့သည် နိုင်ငံတစ်ဝန်းလုံး၌ ငြိမ်းချမ်းမှု၊ တည်ငြိမ်မှု၊ တရားဥပဒေ စိုးမိုးမှုတို့ကို ပြန်လည် တည်ဆောက်နိုင်အောင် တစ်သမတ်တည်း ခိုင်မြဲစွာ သန္နိဋ္ဌာန်ချမှတ်ထားကြပါကြောင်း၊ လူ့အခွင့်အရေး ချိုးဖောက်မှု တစ်စုံတစ်ခုကိုဖြစ်စေ၊ အားလုံးကိုဖြစ်စေ၊ မည်သည့်အကြမ်းဖက်မှု ပုံစံကိုဖြစ်စေ မည်သည့် အကြောင်းပြချက်နှင့်မျှ လက်ခံခွင့်လွှတ်မည်မဟုတ်ပါကြောင်း၊ နိုင်ငံတော်အစိုးရနှင့် မြန်မာပြည်သူတို့ အနေဖြင့် ရခိုင်၊ မွတ်စလင်၊ ဒိုင်းနက်၊ မြို၊ သက်၊ မရမာကြီး၊ ဟိန္ဒူတို့အပါအဝင်ဖြစ်သည့် ဆင်းရဲဒုက္ခ များကို ခံစားခဲ့ကြရသည့် ထိခိုက်ခံရသော အသိုက်အဝန်းအားလုံး၏ ခံစားရမှုများ၊ ဒုက္ခများအတွက် အလွန်ပင် စိတ်မသက်မသာဖြစ်ရပါကြောင်း၊ ထိုသူတို့အားလုံးသည် အကြမ်းဖက်ဝါဒ၏ သားကောင်များ ဘဝ ကြုံတွေ့ရလျက်ရှိပါကြောင်း၊ ၂၀၁ရ ခုနှစ်၊ သြဂုတ်လ ၂၅ ရက်နေ့တွင် မြန်မာနိုင်ငံရဲကင်းစခန်း ၃၀ ကို စနစ်တကျ ကြိုတင်စီစဉ်ထားသည့် တစ်ပြိုင်နက်တိုက်ခိုက်မှုများ ပြုလုပ်ခဲ့ပါကြောင်း၊ ARSA အကြမ်းဖက် သမားများ၏ တိုက်ခိုက်မှုများသည် နက်နဲရှုပ်ထွေးသော အခြေအနေကို ပိုမိုဆိုးရွားစေပါကြောင်း၊ မူလကပင် ရှုပ်ထွေးသောအခြေအနေကို ဖြေရှင်းနိုင်မည့် ငြိမ်းချမ်းသောဖြေရှင်းချက်တစ်ခုကို ရှာဖွေရန် ကြိုးပမ်းချက် များ၏ အစိတ်အပိုင်းအဖြစ် မြန်မာအစိုးရက တည်ဆောက်နေသော တရားဥပဒေ စိုးမိုးမှုအခြေအနေကို ထိခိုက်ပျက်ပြားစေခဲ့ပြီး ပိုမို၍မတည်မငြိမ်ဖြစ်စေခဲ့ပါကြောင်း၊ ARSA အဖွဲ့ အသုံးချနေသည့် အကြမ်း ဖက်မှုများမှ လွတ်မြောက်ရန်အတွက် အစုအပြုံလိုက် နေရပ်စွန့်ခွာရွှေ့ပြောင်းမှုကို ဖြစ်ပေါ် စေခဲ့ပါကြောင်း၊ လူအချို့သည် အိမ်နီးချင်းနိုင်ငံသို့၊ အခြားသူများသည် ရခိုင်ပြည်နယ်၏ မြို့တော်သို့ ထွက်ပြေးခဲ့ကြပါကြောင်း၊ ရခိုင်ပြည်နယ်ရှိ ပိုမိုငြိမ်းချမ်းသောဒေသများသို့ ထွက်ပြေးခဲ့ကြသူများအတွက် နိုင်ငံတော်အစိုးရက လူသားချင်းစာနာမှု အကူအညီများကို ခွဲခြားမှုမရှိဘဲ ထောက်ပံ့ပေးလျက်ရှိပါကြောင်း၊ နိုင်ငံတော်အစိုးရသည် ကမ္ဘာ့ကုလသမဂ္ဂအဖွဲ့ အထွေထွေအတွင်းရေးမှူးချုပ်ဟောင်း မစ္စတာကိုဖီအာနန်ခေါင်းဆောင်သည့် ရခိုင် ပြည်နယ်ဆိုင်ရာ အကြံပေးကော်မရှင်၏ အကြံပြုချက်များကို လက်ခံခဲ့ပြီး၊ လက်တွေ့အခြေအနေများနှင့် အညီ အကောင်အထည်ဖော်ရန် ကတိပြုထားပါကြောင်း၊ အရေးပေါ်အဆိုတွင် ဖော်ပြထားသည့်အကြောင်း ကိစ္စများစွာသည် အကြံပေးကော်မရှင်၏ အစီရင်ခံစာတွင် ဖော်ပြပါရှိပြီး ဖြစ်သည်ဟူသောအချက်ကို သတိ ပြုသင့်ပါကြောင်း။ မြန်မာနိုင်ငံသည် အိမ်နီးချင်းနိုင်ငံ ၅ နိုင်ငံနှင့် နယ်နိမိတ်ချင်းထိစပ်တည်ရှိနေပြီး နိုင်ငံ ၂ နိုင်ငံမှာ ရေးရာကိစ္စများကို ရင်းနှီးစွာ ဆွေးနွေးအဖြေရှာခြင်းဖြင့် အိမ်နီးချင်း ၅ နိုင်ငံအနက်မှ ၄ နိုင်ငံနှင့် ငြိမ်းချမ်းသော ဆက်ဆံရေးများကို ထိန်းသိမ်းထားနိုင်ခဲ့သည် ဟူသောအချက်မှာ သမိုင်းမှတ်တမ်းတင်လောက်သည့် အချက်ဖြစ်ပါကြောင်း၊ မြန်မာလွှတ်တော်များသည် ရခိုင်ပြည်နယ်အခြေအနေကို ငြိမ်းချမ်းရင်းနှီးစွာဖြင့် ဖြေရှင်းနိုင်ရေးကြိုးပမ်းရာတွင် နက်ရှိုင်းစွာ ဆက်စပ်ပါဝင်လျက်ရှိပါကြောင်း၊ ပြီးခဲ့သည့် ၂ လအတွင်း မြန်မာလွှတ်တော်နှစ်ရပ်၌ ပြဿနာဖြစ်ပွားခဲ့သည့် ဒေသကိုစွန့်ခွာသွားသူများ ပြန်လည်နေထိုင်နိုင်သည့် ပုံမှန်အခြေအနေသို့ အတိုင်းအတာတစ်ခုထိ ပြန်လည်ရောက်ရှိအောင် အကြမ်းဖက်မှုတိုက်ဖျက်ရေး ဥပဒေနှင့်အညီ အရှိန်အဟုန်ဖြင့်ဆောင်ရွက်ရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးခဲ့ပါကြောင်း၊ မြန်မာနိုင်ငံ၏ ပြည်သူအားလုံးကို ကိုယ်စားပြုခြင်း၊ မူဝါဒများကို စေ့စပ်သေချာစွာ စိစစ်ဆွေးနွေးခြင်းနှင့် သက်ဆိုင်ရာဥပဒေများကို အတည်ပြုခြင်း၊ အစိုးရအနေဖြင့် တာဝန်ခံမှုရှိစေရန် အပြန်အလှန်ထိန်းကျောင်းခြင်းတို့ပါဝင်သည့် ဥပဒေပြုသူများ၏ ထိရောက်သော လုပ်ငန်းတာဝန်ကို ဆောင်ရွက် သွားရန် အစွမ်းကုန်အားထုတ်သွားမည်ဖြစ်ပါကြောင်း” ပြောကြားခဲ့ပါသည်။ လွှတ်တော်ကိုယ်စားလှယ်များခင်ဗျား။ (၁၃၇)ကြိမ်မြောက် နိုင်ငံတကာပါလီမန်များ ညီလာခံအပြီး oqoslosooo Resolution gs “Ending the grave human crisis, persecution and violent attacks on the Rohingya as a threat to international peace and security and ensuring their unconditional and safe return to their homeland in Myanmar"""" “p@cosmslēd:ąjà:69:şệ လုံခြုံရေးကို ထိပါးခြိမ်းခြောက်မှုတစ်ခုဖြစ်စေသည့် ရိုဟင်ဂျာများအပေါ်တွင် ပြင်းထန်စွာ တိုက်ခိုက်နေမှု များနှင့် နှိပ်စက်ညှဉ်းပန်းမှုများ၊ စိုးရိမ်ဖွယ်ရာ လူသားပဋိပက္ခကိုအဆုံးသတ်၍ ၎င်းတို့အနေဖြင့် ဘေးကင်း လုံခြုံစွာ မြန်မာနိုင်ငံတွင်းရှိ မူလနေရပ်ပြန်နိုင်ရေး” ဆုံးဖြတ်ချက်မှာ အချက်ပေါင်း ၂၃ ချက် ပါဝင်ပြီး အကျဉ်းချုပ်ကိုတင်ပြရလျှင်- မြန်မာနိုင်ငံ၊ ရခိုင်ပြည်နယ်တွင်ဖြစ်ပွားခဲ့သော လူ့အခွင့်အရေးချိုးဖောက်မှုအားလုံးကို ပြင်းထန်စွာ ပြစ်တင်ရှုတ်ချရေးနှင့် လူ့အခွင့်အရေး၏ အခြေခံလွတ်လပ်ခွင့်များကို လေးစားရေး၊ လူ့အခွင့်အရေး ချိုးဖောက်မှု ဆန့်ကျင်ရေးနှင့် အကြမ်းဖက်မှုရပ်တန့်ရေး၊ ရိုဟင်ဂျာများကို နိုင်ငံသားဖြစ်မှုနှင့် ရပိုင်ခွင့်များပေးရေး၊ နေရပ်ရွှေ့ပြောင်းခံ ရိုဟင်ဂျာများ မြန်မာနိုင်ငံသို့ပြန်လာရေးနှင့် ကိုဖီအာနန်ကော်မရှင် အစီရင် ခံစာကို လိုက်နာအကောင်အထည်ဖော်ရေး၊ - ကမ္ဘာ့ကုလသမဂ္ဂ အချက်အလက်ရှာဖွေရေးမစ်ရှင် အဖွဲ့လာရောက်ခွင့်ပေးရေး၊ ယာယီလုံခြုံရေးဇုန် ဖန်တီးပေးရေး၊ - လူ့အခွင့်အရေးအခြေအနေ ရေရှည်ဖြေရှင်းချက်တစ်ရပ် ဆောင်ရွက်ရေးနှင့် လက်ခံထားသော နိုင်ငံများရှိ ရိုဟင်ဂျာဒုက္ခသည်များအတွက် အကျုံးဝင်သော ပေါင်းစပ်အစီအစဉ် ဆောင်ရွက် ပေးရေး၊ ရခိုင်ပြည်နယ်မြောက်ပိုင်းသို့ မီဒီယာသမားများ သွားရောက်မှုနှင့် အကူအညီပေးပို့မှုတို့ကို ထိန်းချုပ်မှုမပြုရေး၊ ရိုဟင်ဂျာများအပေါ် မုန်းတီးရေးလုပ်ရှားမှုများအား အရေးယူဆောင်ရွက်ရေး စတဲ့အချက် များပါဝင်တဲ့ မိမိတို့နိုင်ငံတော်အစိုးရကို တောင်းဆိုတိုက်တွန်းချက် ၁၁ ချက် ၊ နိုင်ငံပေါင်းစုံအဖွဲ့ တစ်ဖွဲ့ စေလွှတ်ရန် ကုလသမဂ္ဂလူ့အခွင့်အရေးကောင်စီ ဆုံးဖြတ်ချက်ကို ထောက်ခံခြင်းနဲ့ နိုင်ငံတကာလုံခြုံရေးနဲ့ ငြိမ်းချမ်းရေးကို ခြိမ်းခြောက်နေတဲ့ ယခုအကြပ်အတည်းကို ဖြေရှင်းရန်ကုလသမဂ္ဂနှင့် နိုင်ငံတကာဒေသဆိုင်ရာ အဖွဲ့အစည်းများသို့ တိုက်တွန်းချက် ၂ ချက်၊ ရိုဟင်ဂျာများကို အကူအညီပေးနေတဲ့ ဘင်္ဂလားဒေ့ရှ်နိုင်ငံ၊ အင်ဒိုနီးရှားနိုင်ငံနှင့် ကုလသမဂ္ဂ အေဂျင်စီများ၊ အခြားနိုင်ငံတကာအဖွဲ့အစည်းများအား အသိအမှတ်ပြု ချက် ၃ ချက်၊ ရိုဟင်ဂျာလူနည်းစုများအပေါ် စိုးရိမ်မှုဖော်ပြချက်နဲ့ ယင်းတို့၏ အခြေခံအခွင့်အရေးများရရှိရေး၊ ရခိုင်ပြည်နယ်တည်ငြိမ်မှုနဲ့ လုံခြုံမှုပြန်လည်တည်ဆောက်ရေးအတွက် မြန်မာနိုင်ငံအပေါ် သံတမန် နည်းလမ်းဖြင့် ဖိအားပေးရေးအတွက် ပါလီမန်များကို တိုက်တွန်းချက် ၃ ချက်၊ အကြမ်းဖက်မှုရပ်တန့်ရေးနှင့် ရခိုင်ပြည်နယ်ရှိ ရိုဟင်ဂျာများ၏ ကြေကွဲဖွယ်အခြေအနေ အဆုံး သတ်ရေးကို မြန်မာလွှတ်တော်က ဆောင်ရွက်ရန်လိုအပ်မှုကြောင့် ဝမ်းနည်းကြောင်း ဖော်ပြချက် ၁ ချက်၊ ရိုဟင်ဂျာအခြေအနေကို ငြိမ်းချမ်းပြီး ရေရှည်တည်တံ့သော ဖြေရှင်းချက်ရရှိရေးအတွက် (၁၃၈)ကြိမ်မြောက် IPU ညီလာခံတွင် ယခုဆုံးဖြတ်ချက်အပေါ် အကောင်အထည်ဖော်မှု တင်ပြ နိုင်ရေး၊ တိုးတက်မှုအခြေအနေ ဆက်လက်စောင့်ကြည့်ရေး စတဲ့အချက်များပါဝင်တဲ့ IPU နဲ့ အထွေထွေအတွင်းရေးမှူးချုပ်တို့အတွက် တောင်းဆိုချက် ၃ ချက် တို့ပါဝင်ပါတယ်။ လွှတ်တော်ကိုယ်စားလှယ်များခင်ဗျား။ ညီလာခံအပြီးပြုလုပ်ခဲ့တဲ့ IPU ကော်မတီတစ်ခုဖြစ်တဲ့ (Committee to Promote Respect for International Humanitarian Law-IHL) ş@cosms လူသားချင်း စာနာထောက်ထားမှုဥပဒေကို လေးစားမှုမြှင့်တင်ရေးကော်မတီ အစည်းအဝေးတွင် မြန်မာ နိုင်ငံတွင် ရိုဟင်ဂျာလူမျိုးဒုက္ခသည် ၈ သိန်း ခန့်ရှိသည်ဟု မှတ်တမ်းတင်ထားကြောင်း၊ ဒါ့အပြင် ယင်း အကြပ်အတည်းကို စောင့်ကြည့်လျက်ရှိတဲ့ ကုလသမဂ္ဂအဖွဲ့အစည်းများ၊ အခြားနိုင်ငံတကာ အဖွဲ့အစည်း များကို နောင်လာမည့် အစည်းအဝေးများမှာတွေ့ဆုံရန် တောင်းဆိုထားကြောင်း သိရှိရပြီး၊ (၁၃၈)ကြိမ်မြောက် IPU ညီလာခံကာလအတွင်းကျင်းပမယ့် ကော်မတီအစည်းအဝေးမှာ နိုင်ငံတော်အစိုးရနဲ့ လွှတ်တော်ရဲ့ အရေးယူဆောင်ရွက်မှု အကြောင်းအရာအကျဉ်းချုပ်ကို ရှင်းလင်းတင်ပြဖို့ မြန်မာလွှတ်တော်အား ဖိတ်ကြား ထားကြောင်းကိုလည်း ပြည်ထောင်စုလွှတ်တော်သို့ အသိပေးတင်ပြအပ်ပါတယ်။ အလားတူ (၁၃၇)ကြိမ်မြောက် နိုင်ငံတကာပါလီမန်များညီလာခံ အစည်းအဝေးမကျင်းပမီ ၂၀၁ရ ခုနှစ်၊ စက်တင်ဘာလတွင် ဖိလစ်ပိုင်နိုင်ငံ၊ မနီလာမြို့၌ ကျင်းပခဲ့သော (၃၈)ကြိမ်မြောက် အာဆီယံပါလီမန်များ ညီလာခံတွင်လည်း OIC အဖွဲ့ဝင်နိုင်ငံတစ်နိုင်ငံဖြစ်သော အင်ဒိုနီးရှားနိုင်ငံက နောက်ဆုံး ်မှ pobasiquố 3369:mgaệuosong """"Violent Attacks on Rohingya and Humanitarians Crisis in Myanmar"""" ဆိုတဲ့ Draft Resolution တစ်ခု တင်သွင်းခဲ့ပါတယ်။ ၎င်း Draft Resolution နှင့် ပတ်သက်ပြီး AIPA Executive Committee Meeting မှာ မိမိတို့ မြန်မာလွှတ်တော်ကိုယ်စားလှယ် အင်ဒိုနီးရှားနိုင်ငံ၏ Draft Resolution ကို ပယ်ချနိုင်ခဲ့ကြောင်းကိုလည်း ဆက်စပ်၍ ပြည်ထောင်စု လွှတ်တော်သို့ အသိပေးတင်ပြခြင်း ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ယနေ့ တင်သွင်းဆောင်ရွက်နေသော မြန်မာလွှတ်တော်ရဲ့ ဆောင်ရွက်မှုများကို ၂၀၁၈ ခုနှစ်၊ မတ်လမှာ ဂျီနီဗာ၌ကျင်းပမယ့် (၁၃၈)ကြိမ်မြောက် နိုင်ငံတကာပါလီမန်များ ညီလာခံသို့ ပြန်လည်တင်ပြသွားရမှာ ဖြစ်ပါတယ်။ """"မြန်မာနိုင်ငံ၊ ရခိုင်ပြည်နယ်မြောက်ပိုင်းမှာ ဖြစ်ပေါ် ခဲ့တဲ့ အခြေအနေအပေါ် (Emergency Item) တစ်ခုအဖြစ် တင်သွင်းခဲ့ခြင်းနဲ့ (၁၃၇)ကြိမ်မြောက် နိုင်ငံ တကာ ပါလီမန်များညီလာခံက အတည်ပြုခဲ့သည့် ရခိုင်ပြည်နယ်နဲ့သက်ဆိုင်တဲ့ ဆုံးဖြတ်ချက် တစ်ခုလုံးကို မြန်မာကိုယ်စားလှယ်အဖွဲ့က ကန့်ကွက်ခဲ့ပါတယ်။ ဒါ့အပြင် မျိုးနွယ်စုအလိုက် သုတ်သင်ရှင်းလင်းခြင်း (ethnic cleansing)ဆိုတဲ့ စွပ်စွဲချက်နှင့်ပတ်သက်ပြီး မြန်မာနိုင်ငံရဲ့ ဆောင်ရွက်နေမှု အခြေအနေများကိုလည်း ညီလာခံသို့ တက်ရောက်လာတဲ့ ကိုယ်စားလှယ်များသိရှိစေဖို့ ချက်ချင်းတုံ့ပြန် ရှင်းလင်းပြောကြားခဲ့ကြောင်း"""" ကိုလည်း ထပ်လောင်းတင်ပြလိုပါတယ်။ နိဂုံးချုပ်အနေဖြင့် """"(၁၃၇)ကြိမ်မြောက် နိုင်ငံတကာပါလီမန်များညီလာခံ၌ အရေးပေါ်ကိစ္စရပ် (Emergency Item)အဖြစ် တင်သွင်းဆွေးနွေးဆုံးဖြတ်ခဲ့သည့် ရခိုင်ပြည်နယ်ကိစ္စ ဆုံးဖြတ်ချက်အပေါ် မြန်မာလွှတ်တော်ကိုယ်စားပြု မြန်မာကိုယ်စားလှယ်အဖွဲ့က ပြတ်သားစွာ ကန့်ကွက်ဆွေးနွေးခဲ့မှုကို ပြည်ထောင်စု လွှတ်တော်က သဘောတူအတည်ပြုပေးရန်” အဆိုကို တင်သွင်းအပ်ပါကြောင်းနဲ့ ပြည်ထောင်စုလွှတ်တော် ကိုယ်စားလှယ်များအနေဖြင့်လည်း မိမိတို့တင်သွင်းတဲ့ အစီရင်ခံစာအပေါ် မှန်ကန်ပြတ်သားတဲ့ ဆွေးနွေးမှု များနဲ့အတူ ထောက်ခံအတည်ပြုပေးနိုင်ပါရန် လွှတ်တော်သို့ လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။ Power Point အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၃၇)ကြိမ်မြောက် နိုင်ငံတကာပါလီမန်များညီလာခံသို့ တက်ရောက်ခဲ့တဲ့ မြန်မာ့လွှတ်တော်ကိုယ်စားလှယ် အဖွဲ့ရဲ့ အစီရင်ခံစာ စာအုပ်ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနဲ့စပ်လျဉ်းပြီး ၁၅-၃-၂၀၁၈ ရက်မှာ ဆွေးနွေးဖို့ လျာထားပါတယ်။ ဆွေးနွေးလိုတဲ့ ကိုယ်စားလှယ်ရှိပါက ၁၄-၃-၂၀၁၈ ရက် (ဗုဒ္ဓဟူးနေ့) မွန်းလွဲတစ်နာရီ (၁၃၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</report>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော စာချုပ်စာတမ်းများ မှတ်ပုံတင် ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်း ၊</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စာချုပ် စာတမ်းများ မှတ်ပုံတင်ဥပဒေကြမ်းကို ၂၂-၂-၂၀၁၈ ရက်နေ့တွင် ကျင်းပပြုလုပ်တဲ့ ပြည်ထောင်စုလွှတ်တော် သတ္တမပုံမှန်အစည်းအဝေး နဝမနေ့မှာ အတည်ပြုခဲ့ပြီး နိုင်ငံတော်သမ္မတ လက်မှတ်ရေးထိုး ထုတ်ပြန်နိုင်ဖို့ အတွက် ပေးပို့ခဲ့ပါတယ်။ အဆိုပါဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတရုံး ရဲ့ ၅-၃-၂၀၁၈ ရက်စွဲပါစာအမှတ်၊ ၅(၁)/၁/ သမ္မတရုံးဖြင့် ပြည်ထောင်စုလွှတ်တော် နာယက ထံသို့ ပြန်လည် ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="1298">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယက၊ ပြည်သူ့လွှတ်တော်ဥက္ကဋ္ဌ၊ ပြည်ထောင်စုအဆင့်ဝန်ကြီးများနှင့် လွှတ်တော်ကိုယ်စားလှယ် များအားလုံးမင်္ဂလာပါ။ ကျွန်မက မွန်ပြည်နယ်မဲဆန္ဒနယ် အမှတ်(၂)မှ အမျိုးသားလွှတ်တော်ကိုယ်စားလှယ် ဥပဒေကြမ်းပူးပေါင်းကော်မတီအဖွဲ့ဝင် ဒေါ်နွယ်နွယ်အောင် ဖြစ်ပါတယ်။ ဥပဒေကြမ်းပူးပေါင်းကော်မတီရဲ့ တာဝန်ပေးအပ်ချက်အရ ပြည်ထောင်စုလွှတ်တော်ကို အစီရင်ခံစာဖတ်ကြား တင်သွင်းသွားမှာ ဖြစ်ပါတယ်။ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော စာချုပ်စာတမ်းများ မှတ်ပုံတင် ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက် နှင့်သဘောထားမှတ်ချက် အစီရင်ခံစာ၊ စာချုပ်စာတမ်းများ မှတ်ပုံတင်ဥပဒေကြမ်းကို ပြည်ထောင်စု လွှတ်တော်က ၂၁-၂-၂၀၁၈ ရက်နေ့တွင် အတည်ပြုခဲ့ပြီး နိုင်ငံတော်သမ္မတထံသို့ လက်မှတ်ရေးထိုး ထုတ်ပြန် နိုင်ရန် ပေးပို့ခဲ့ရာ နိုင်ငံတော်သမ္မတက သဘောထားမှတ်ချက် ၃ ချက်ဖြင့် ၅-၃-၂၀၁၈ ရက်နေ့တွင် ပြန်လည် ပေးပို့လာခဲ့ပါတယ်။ အဲဒီဥပဒေကြမ်းနှင့်စပ်လျဉ်းပြီး နိုင်ငံတော်သမ္မတ၏ သဘောထားမှတ်ချက်အပေါ် ပြည်ထောင်စု လွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင် ခံစာတင်ပြရန် ပြည်ထောင်စုလွှတ်တော် နာယကက ၆-၃-၂၀၁၈ ရက်နေ့တွင် တာဝန်ပေးအပ်ခဲ့ပါတယ်။ ဒါကြောင့်မို့လို့ ဥပဒေကြမ်းပူးပေါင်းကော်မတီဟာ ၈-၃-၂၀၁၈ရက်နေ့တွင် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနှင့် ပြည်ထောင်စုရှေ့နေရုံးချုပ်တို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေး ကော်မရှင်အဖွဲ့ဝင်များနှင့် အစည်းအဝေး ကျင်းပခဲ့ပြီး နိုင်ငံတော်သမ္မတ၏ သဘောထားမှတ်ချက်များကို လေ့လာစိစစ်ခဲ့ကြပါတယ်။ ယင်းအစည်းအဝေးမှာ ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာတဲ့ စာချုပ်စာတမ်းများမှတ်ပုံတင်ဥပဒေကြမ်းနှင့်စပ်လျဉ်းပြီး ဥပဒေကြမ်းရဲ့ အပိုဒ် ၇၊ အပိုဒ် ၆၀ အပိုဒ်ခွဲ(ခ)၊ အပိုဒ် ၇၃ အပိုဒ်ခွဲ(က)နှင့် အပိုဒ် ၇၈ တို့ကို နိုင်ငံတော်သမ္မတ၏ သဘောထားမှတ်ချက် အတိုင်း ပြင်ဆင်ပြဋ္ဌာန်းသင့်ပါကြောင်းနှင့် အပိုဒ် ၆၆ အပိုဒ်ခွဲ(က)နှင့် အပိုဒ် ၈၄ အပိုဒ်ခွဲ(ဂ)တို့ကို ဥပဒေ အရေးအသား ပိုမိုပြည့်စုံရှင်းလင်းစေရန်အတွက် ဥပဒေကြမ်းပူးပေါင်းကော်မတီ၏ စိစစ်ပြင်ဆင်ချက် အတိုင်း ပြဋ္ဌာန်းသင့်ပါကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘော တူညီခဲ့သည့် အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့်ဖြတ်ဇယားများဖြင့် ပြုစုတင်ပြထားပါတယ်။ သို့ဖြစ်ပါ၍ နိုင်ငံတော်သမ္မတ၏သဘောထားမှတ်ချက်ဖြင့် ပြန်လည်ပေးပို့လာသော စာချုပ်စာတမ်း များ မှတ်ပုံတင်ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ပုဒ်မ ၉၉ နှင့် အညီ ပြည်ထောင်စုလွှတ်တော်သို့ အစီရင်ခံတင်ပြအပ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီ။ အားလုံးကို ကျေးဇူးတင်ပါတယ်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်း ပူးပေါင်းကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ စာချုပ်စာတမ်းများမှတ်ပုံတင်ဥပဒေကြမ်းကို ၁၅-၃-၂၀၁၈ ရက် (ကြာသပတေးနေ့)မှာ ဆွေးနွေး ဆုံးဖြတ်ရန် လျာထားပါတယ်။ ဒါကြောင့် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြပြီး ၁၄-၃-၂၀၁၈ ရက် (ဗုဒ္ဓဟူးနေ့) မွန်းလွဲတစ်နာရီ (၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံ - သြစတြေးလျ နိုင်ငံတကာ အကြမ်းဖက်မှုတိုက်ဖျက်ရေး ပူးပေါင်းဆောင်ရွက်မှုဆိုင်ရာ နားလည်မှုစာချွန်လွှာအား မြန်မာနိုင်ငံမှ ပါဝင်လက်မှတ်ရေးထိုးရေး ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ နိုင်ငံတော် သမ္မတထံမှပေးပို့ထားတဲ့ အာဆီယံ-သြစတြေးလျ နိုင်ငံတကာအကြမ်းဖက်မှုတိုက်ဖျက်ရေး ပူးပေါင်းဆောင်ရွက်မှု ဆိုင်ရာ နားလည်မှုစာချွန်လွှာအား မြန်မာနိုင်ငံမှ ပါဝင်လက်မှတ်ရေးထိုးရေးကိစ္စနဲ့ စပ်လျဉ်းပြီး ၂၈-၂၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စု အဆင့်အဖွဲ့ အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၅ ဦး ရှိပါတယ်။ တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးဇော်သိန်း ဝါးခယ်မမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1613">ဦးဇော်သိန်း(ဝါးခယ်မမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်တဲ့ နာယကကြီး၊ ပြည်သူ့လွှတ်တော် ဥက္ကဋ္ဌနှင့် အားလုံးပဲမင်္ဂလာပါခင်ဗျာ။ ဝါးခယ်မမြို့နယ် ပြည်သူ့လွှတ်တော် ကိုယ်စားလှယ် ကျွန်တော် ဦးဇော်သိန်းက နားလည်မှုစာချွန်လွှာကို ထောက်ခံဆွေးနွေးမှာ ဖြစ်ပါတယ်။ နာယကကြီးခင်ဗျာ။ ၁၂ အောက်တိုဘာလ ၂၀၀၂ အင်ဒိုနီးရှားနိုင်ငံ ဘာလီကျွန်းမှာ အကြမ်းဖက် သမားတွေက ဗုံးခွဲတိုက်ခိုက်ခဲ့လို့ လူပေါင်း ၂၀၂ ဦးသေဆုံးပြီး၊ ၂၀၉ ဦး ဒဏ်ရာရခဲ့ပါတယ်။ သေဆုံးသူတွေ ထဲမှာ သြစတြေးလျနိုင်ငံသား ၈၈ ဦး၊ အင်ဒိုနီးရှားနိုင်ငံသား ၃၈ ဦးနဲ့ အခြားနိုင်ငံ ၂၀ ကျော်က လူတွေလည်း ပါပါတယ်။ အောက်တိုဘာလ ၁၄ ရက်နေ့မှာ ကုလသမဂ္ဂရေးကောင်စီက ဆုံးဖြတ်ချက် ၁၄၃၈ ထုတ်ပြန်ပြီး ဗုံးခွဲတိုက်ခိုက်မှုကို နိုင်ငံတကာလုံခြုံရေးနဲ့ ငြိမ်းချမ်းရေးကို ခြိမ်းခြောက်မှုလို့ ထုတ်ပြန်ကြေညာခဲ့ပါတယ်။ ဂျမာယာအစ္စလာမ်မီရာ အကြမ်းဖက်အုပ်စုက တိုက်ခိုက်မှုကို ခေါင်းဆောင်တယ်လို့ ယုံကြည်ကြပါတယ်။ နာယကကြီးခင်ဗျာ။ ဒီရက်စက်တဲ့ ဘာလီဗုံးခွဲမှုဟာ ဩစတြေးလျနိုင်ငံသာမက အာဆီယံ ၁၀ နိုင်ငံ ကိုလည်း အကြမ်းဖက်တိုက်ခိုက်မှုနဲ့ပတ်သက်ပြီး လှုပ်နိုးလိုက်သလို ဖြစ်သွားပါတယ်လို့ဆိုပါတယ်။ အမှန်တော့ ၂၀၀၁ 9/11 တိုက်ခိုက်မှုနောက်ပိုင်းမှာ အကြမ်းဖက်သမားတွေရဲ့ တိုက်ခိုက်မှုဟာ နိုင်ငံ တကာမှာ းဖြစ်လာနိုင်ပြီး၊ ဘယ်မှာ၊ ဘယ်ိုတိုက်ခိုက်မှာလဲဆိုတာ ကြိုတင်မသိနိုင် တာဘဲဖြစ်ပါတယ်။ သြစတြေးလျနိုင်ငံခြားရေးဝန်ကြီးဟောင်း Alexander Downer က ဘာလီတိုက်ခိုက်မှုဟာ ကျွန်တော်တို့ စိုးရိမ်တဲ့အတိုင်း ဖြစ်လာတာပဲလို့ဆိုပါတယ်။ သြစတြေးလျနိုင်ငံအဖို့ ဘာလီဗုံးခွဲမှုနောက်ပိုင်းမှာ လုံခြုံရေးခြိမ်းခြောက်မှုအသစ်ကို သဘောပေါက်လာပါတယ်။ စစ်အေးကာလက အခြေအနေတွေနဲ့မတူဘဲ ဒီခြိမ်းခြောက်မှုဟာ နိုင်ငံတကာကိုကျော်ဖြတ်ပြီး ဖြစ်နိုင်တယ်။ ယခင်မမျှော်မှန်းတဲ့ ပမာဏရှိတယ်။ မတူကွဲပြားတဲ့ ပဋိပက္ခမျိုးဖြစ်တယ်လို့ သုံးသပ်ခဲ့ပါတယ်။ ဗုံးခွဲမှုနောက်ပိုင်း သြစတေးလျနဲ့ အရှေ့တောင် အာရှမိတ်ဖက်နိုင်ငံတွေရဲ့ အကြမ်းဖက်တန်ပြန်တိုက်ခိုက်ရေး ပူးပေါင်းဆောင်ရွက်မှုဟာ အဆင့်သစ်တစ်ခု ရောက်ရှိလာပါတယ်။ ဆယ်စုနှစ်တစ်ခုအတွင်းမှာ သြစတြေးလျနိုင်ငံဟာ နှစ်နိုင်ငံပူးပေါင်းဆောင်ရွက်မှု၊ ဒေသတွင်းပူးပေါင်းဆောင်ရွက်မှုနဲ့ ဒေသပြင်ပပူးပေါင်းဆောင်ရွက်မှုတွေ တိုးမြှင့်ဆောင်ရွက်လာပါတယ်။ ၂၀၁၅ က ထုတ်ပြန်ခဲ့တဲ့ သြစတြေးလျရဲ့ အကြမ်းဖက်တန်ပြန်မှု မဟာဗျူဟာမှာ ဩစတြေးလျကို အဓိကခြိမ်းခြောက်တာ IS အယ်လ်ကိုင်ဒါနှင့် ၎င်းတို့နဲ့ သဘောတရားခြင်းတူတဲ့ တစ်ဦးချင်းနဲ့ အဖွဲ့လိုက် အကြမ်းဖက်သမားတွေ ဖြစ်တယ်လို့ ဆိုပါတယ်။ ၎င်းတို့ရဲ့ ဩဇာသက်ရောက်မှု၊ ဝါဒဖြန့်ချိမှုတွေကြောင့် သီးသန့်ဖြစ်တဲ့ တစ်ကိုယ်တော် အကြမ်းဖက်သမားတွေလည်း ရှိလာနိုင်တယ်ဆိုပါတယ်။ ဒီအကြမ်းဖက် သမားတွေကို ထိရောက်စွာတိုက်ခိုက်ဖို့ သြစတြေးလျက နှစ်နိုင်ငံနားလည်မှုစာချွန်လွှာအနေနဲ့ အင်ဒိုနီးရှား၊ မလေးရှား၊ ကမ္ဘောဒီးယား အပါအဝင် နိုင်ငံ ၂၀ နဲ့ သဘောတူ လက်မှတ်ရေးထိုးခဲ့ပါတယ်။ လေးစားအပ်တဲ့ နာယကကြီးခင်ဗျာ။ ကမ္ဘာ့အကြမ်းဖက်ဗဟိုစာရင်းဌာနရဲ့ ၂၀၁၄ ထုတ်ပြန်ချက် အရ အရှေ့တောင်အာရှမှာ အကြမ်းဖက်တိုက်ခိုက်မှုဟာ ၁၉၇၀ ကစပြီး အတက်အကျရှိနေပြီး၊ ၂၀၁၁ နောက်ပိုင်းမှာ အရေအတွက်စိပ်လာတယ်လို့ ဆိုပါတယ်။ အဓိကအကြမ်းဖက်အုပ်စု ၂ ခုကတော့ ဘူစာရတ် Group နဲ့ ဂျမာယာအစ္စလာမ်မီရာ ဖြစ်ပါတယ်။ ဂျမာယာအစ္စလာမ်မီရာက အင်ဒိုနီးရှားမှာ အခြေပြုပြီးတော့ သီးခြားနိုင်ငံ၊ သီးခြားခေါင်းဆောင်မှု ထူထောင်ဖို့ဆိုပြီး ၁၉၉၀ ခုကတည်းက စတင်ပါတယ်။ ထိုင်း၊ အင်ဒိုနဲ့ မလေးရှား၊ စင်ကာပူတို့ ပူးပေါင်းနှိမ်နင်းမှုကြောင့် ဂျမာယာအစ္စလာမ်မီရာက အခုအခါ အတော်ထိန်းသိမ်း နိုင်တဲ့ အခြေအနေရှိပါတယ်။ ASD လို့ခေါ်တဲ့ ဘူစာရတ် Group ကတော့ ဘာသာရေးအားနည်းပြီး အာဏာနဲ့ ချမ်းသာမှုနောက်လိုက်တယ်လို့ ဆိုပါတယ်။ မော်ရိုအမျိုးအစား လွတ်မြောက်ရေးတပ်ဦးရဲ့ ခွဲထွက်အုပ်စုဖြစ်ပြီး၊ သီးခြားနိုင်ငံထူထောင်ဖို့ ရည်ရွယ်ခြင်းဖြစ်ပါတယ်။ ပြန်ပေးဆွဲတဲ့နည်းအသုံးပြုလေ့ရှိပြီး၊ ဖိလစ်ပိုင်တပ်ရဲ့ အကြီးအကျယ်ထိုးစစ်ခံရပါတယ်။ အာဆီယံခေါင်းဆောင်တွေက ၂၀၀၁ က ဘရူနိုင်းမှာ (၇)ကြိမ်မြောက် ထိပ်သီး ညီလာခံမှာ ၂၀၀၁ အာဆီယံ အကြမ်းဖက်နှိမ်နှင်းရေး ပူးတွဲဆောင်ရွက်ရေး ကြေညာချက်ထုတ်ခဲ့ပါတယ်။ အာဆီယံခေါင်းဆောင်တွေက အကြမ်းဖက်မှုဟာ နိုင်ငံတကာငြိမ်းချမ်းရေး၊ သာယာဝပြောရေးကို ကြီးစွာခြိမ်းခြောက်တယ်လို့ သုံးသပ်ပါတယ်။ နောက်ပြီး အာဆီယံရဲ့ ငြိမ်းချမ်းမှု၊ တိုးတက်မှု ချမ်းသာရေး ကို တိုက်ရိုက်စိန်ခေါ်တာဖြစ်ပြီး၊ ASEAN Vision 2020 ကို ဖျက်စီးစေနိုင်တယ်လို့ ဆိုပါတယ်။ ကုလသမဂ္ဂပဋိညာဉ်အပါအဝင် နိုင်ငံတကာသဘောတူညီချက်တွေနဲ့အညီ အကြမ်းဖက်တွေကို တုံ့ပြန်မယ် လို့လည်း သန္နိဋ္ဌာန်ချပါတယ်။ အခြေအနေအပြောင်းအလဲတွေနဲ့ လိုက်လျောညီထွေတဲ့ နိုင်ငံအလိုက် ပူးပေါင်းဆောင်ရွက်မယ်လို့ ဆိုပါတယ်။ ဒါပေမယ့် မကာအိုတက္ကသိုလ်က ပါမောက္ခဂျွန်နသန်တီချောင်က အာဆီယံခေါင်းဆောင်တွေဟာ ဘာလီဗုံးခွဲမှုကြောင့် အကြမ်းဖက်အန္တရာယ်ကို စိုးရိမ်ကြပေမယ့် ပြည်တွင်းရေး မစွက်ဖက်ရေးမူကြောင့် ထိရောက်တဲ့အကြမ်းဖက် ပူးပေါင်းဆောင်ရွက်မှုမျိုး လုပ်နိုင်မယ်မဟုတ်ဘူးလို့ ဝေဖန်ခဲ့ပါတယ်။ အကြမ်းဖက်တိုက်ခိုက်မှုဟာ ဒေသတစ်ခုလုံးကို ခြိမ်းခြောက်တဲ့အတွက် အာဆီယံတစ်နိုင်ငံချင်း ဖြေရှင်း sêgswupošclop: 3293bcómcops: 3 ACCT calo ASEAN Convention on Counter-Terrorism joue os ASEAN comprehensive plan of action on counter tourism of, 69:00:036393 တူခဲ့ပါတယ်။ ဒါပေမယ့် Rent cooperation က ပညာရှင် ဂျိုနာဘလန့် ထောက်ပြသလို အာဆီယံ နိုင်ငံတွေအားလုံး ထိထိရောက်ရောက် ပူးတွဲဆောင်ရွက်နိုင်တဲ့ အစီအမံ အခင်းအကျင်းမျိုးတွေ သဘော တူညီချက်မှာမပါပါဘူး။ ယခုအခါ အကြမ်းဖက်သမားတွေက ခေတ်မီဆက်သွယ်ရေးနည်းပညာတွေနဲ့ ကျယ်ကျယ် ပြန့်ပြန့်၊ ဗဟိုချုပ်ကိုင်မှုတွေနဲ့ သွက်သွက်လက်လက် လှုပ်ရှားနေလို့ အာဆီယံနိုင်ငံက လိုက်မီမှာမဟုတ် ပါဘူး။ ဒါကြောင့်မို့လို့ အာဆီယံနိုင်ငံက ခေတ်မီနည်းပညာတွေနဲ့ အဆင့်မြင့်တဲ့ နိုင်ငံတကာနဲ့ အကျိုးတူ ပူးပေါင်းဆောင်ရွက်တဲ့ စီးပွားရေးမှာရှေ့တန်းရောက်နေတဲ့ သြစတြေးလျနဲ့ အကြမ်းဖက်နှိမ်နှင်းရေးသဘောတူ လက်မှတ်ရေးထိုးခြင်းဟာ အာဆီယံနိုင်ငံတွေအတွက် ကောင်းမွန်တဲ့ နိုင်ငံရေးခြေလှမ်း ဖြစ်ပါတယ်။ နိဂုံးချုပ်အနေနဲ့ ပြောရမယ်ဆိုရင်တော့ ဒီသြစတြေးလျနိုင်ငံနဲ့ မြန်မာနိုင်ငံကလည်း ဆက်ဆံရေး အလွန်ကောင်းမွန်ပါတယ်။ ဒီသြစတြေးလျနိုင်ငံနဲ့ လက်မှတ်ရေးထိုးဖို့ဆိုတာ ကျွန်တော်တို့က သဘောတူ ဖို့ကို ကျွန်တော်က ထောက်ခံဆွေနွေးလိုက်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်ထုမေ ရခိုင်ပြည်နယ် မဲဆန္ဒနယ်အမှတ်(၁၁)ဆွေးနွေးဖို့ဖြစ်ပါတယ်။</speech>
<speech><mp id="1316">ဒေါ်ထုမေ(မဲဆန္ဒနယ်အမှတ်-၁၁၊ ရခိုင်ပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါ။ ၂၀၁၈ ခုနှစ် မတ်လ ၁ရ ရက်မှ ၁၈ ရက်နေ့အထိ သြစတြေးလျနိုင်ငံ ဆစ်ဒနီမြို့၌ ကျင်းပပြုလုပ်မည့် အာဆီယံ-သြစတြေးလျ အထူးထိပ်သီးအစည်းအဝေးမှာ အာဆီယံအဖွဲ့ဝင်နိုင်ငံများကိုယ်စား အာဆီယံအတွင်းရေးမှူးချုပ် သို့မဟုတ် အစည်းအဝေးတက်ရောက်မယ့် ကိုယ်စားလှယ်အဖွဲ့ခေါင်းဆောင်မှ လက်မှတ်ရေးထိုးသွားမည့် အာဆီယံ-သြစတြေးလျ နိုင်ငံတကာအကြမ်း ဖက်မှုတိုက်ဖျက်ရေး ပူးပေါင်းဆောင်ရွက်မှု နားလည်မှုစာချွန်လွှာအား မြန်မာနိုင်ငံမှ ပါဝင်လက်မှတ် ရေးထိုးရေးကိစ္စအား ကျွန်မတို့ ပြည်ထောင်စုလွှတ်တော်မှ ကြိုဆိုရမှာဖြစ်ပါတယ်။ နာယကကြီးရှင့်။ အာဆီယံ- ဩစတြေးလျတို့အကြား နိုင်ငံတကာအကြမ်းဖက်မှု တိုက်ဖျက်ရေး ပူးပေါင်းဆောင်ရွက်မှုကြေညာချက်မှာ ကောင်းမွန်သော ရည်ရွယ်ချက်များ ပါဝင်တဲ့အတွက်ကြောင့် မြန်မာ နိုင်ငံအနေဖြင့် အာဆီယံဒေသအတွင်းနိုင်ငံများသာမက ယင်းတို့နှင့်ဆက်စပ်လျက်ရှိတဲ့ နိုင်ငံများနှင့် အကြမ်းဖက်တိုက်ဖျက်မှု ပူးပေါင်းပါဝင်ခြင်းဖြင့် အကျိုးကျေးဇူးများစွာ ရရှိမှာဖြစ်ပါတယ်။ နာယကကြီးရှင့်။ ယနေ့ခေတ်အကြမ်းဖက်မှုများကို နိုင်ငံတစ်နိုင်ငံတည်း ရင်ဆိုင်ကျော်လွှားဖို့ မဖြစ်နိုင်တဲ့အတွက် နိုင်ငံအချင်းချင်း ပူးပေါင်းဆောင်ရွက်ဖို့ လိုအပ်တာအမှန်ပဲဖြစ်ပါတယ်။ နိုင်ငံတကာ အကြမ်းဖက်မှုနှင့် အစွန်းရောက်အကြမ်းဖက်မှုများမှ ပေါ်ထွက်လာသော ခြိမ်းခြောက်မှုများကို တိုက်ဖျက်ရန် နှစ်နိုင်ငံအတွင်း၊ ဒေသအတွင်း၊ ဒေသခွဲအတွင်း ပူးပေါင်းဆောင်ရွက်ခြင်းဖြင့် အကြမ်းဖက်မှုအန္တရာယ်ကို ရှောင်ရှားရမှာ ဖြစ်ပါတယ်။ မြန်မာနိုင်ငံအနေနဲ့ ရခိုင်ပြည်နယ်ဟာ အကြမ်းဖက်တိုက်ခိုက်သူများရဲ့ ခြိမ်းခြောက်မှုကိုရင်ဆိုင်နေရတာ အားလုံးအသိပဲဖြစ်ပါတယ်။ ဒီနေ့ဆိုလို့ရှိရင် ပြည်သူ့လွှတ်တော် ဒုတိယ ဥက္ကဋ္ဌတင်ပြထားတဲ့ အစီရင်ခံစာမှာလည်း အများကြီးပါဝင်သွားပြီ ဖြစ်ပါတယ်။ ရခိုင်ပြည်နယ်ဟာ သဘာဝ သယံဇာတ ပေါကြွယ်ဝပေမယ့် ဖွံ့ဖြိုးမှုအနည်းဆုံးပြည်နယ်ကနေ ရုန်းမထွက်နိုင်သေးခင်မှာပဲ အကြမ်းဖက် သမားများ အက်သင်နက် ပြည်နယ်တစ်အဖြစ် ရောက်လာတာကို ကျွန်မတို့ စိတ်မကောင်းတာတေ ပြည်ပအစွန်းရောက် အကြမ်းဖက်သမားအဖွဲ့အစည်းရဲ့ ငွေကြေးအကူအညီများ ပေးအပ်ပြီး ရခိုင် ပြည်နယ်မှာ အကြမ်းဖက်မှုသက်ဆိုးရှည်အောင် လုပ်ဆောင်လျက်ရှိတာကို အကုန်လုံးသိပြီးသားဖြစ်မှာပါ။ ဒီလိုအခြေအနေတွေကို ကိုင်တွယ်ဖြေရှင်းပေးဖို့အတွက် အနာဂတ်မှာ ဖြစ်လာနိုင်ခြေရှိတဲ့ အကြမ်းဖက်မှု အန္တရာယ်ကို ကြိုတင်ကာကွယ်ဖို့အတွက်ဆိုရင် မြန်မာနိုင်ငံအနေနဲ့ နိုင်ငံတကာနှင့် ပူးပေါင်းဆောင်ရွက်ဖို့ လိုအပ်လျက်ရှိပါတယ်။ ဒါ့အပြင် မြန်မာနိုင်ငံအနေနဲ့ အကြမ်းဖက်အန္တရာယ်တွေကို ကာကွယ်တိုက်ခိုက်နိုင်စွမ်းရှိ မရှိ ကျွန်မတို့နိုင်ငံအတွင်း စစ်ဆေးဖို့လည်း လိုအပ်ပါတယ်။ လက်ရှိမြန်မာနိုင်ငံအစိုးရအနေနဲ့ အကြမ်းဖက် အဖွဲ့လို့ သတ်မှတ်ထားတဲ့ ARSA အဖွဲ့ရဲ့ အန္တရာယ်အပြင် သူတို့နဲ့ချိတ်ဆက်မှုရှိတဲ့ နိုင်ငံတကာအကြမ်းဖက်မှု အန္တရာယ်တွေကို ကာကွယ်တားဆီးဖို့ အရေးကြီးတယ်ဆိုတာလည်း ထည့်သွင်းဆွေးနွေးလိုပါတယ်။ နိုင်ငံပြင်ပမှ ထိုးဖောက်ဝင်ရောက်လာမယ့် အကြမ်းဖက်အန္တရာယ်တွေအပြင် ပြည်တွင်းမှာ အကြမ်းဖက် များမွေးထုတ်ပြီး အကြမ်းတိုက်ခိုက်မယ့်အန္တရာယ်တွေကိုလည်း ကြိုတင်ပြင်ဆင်ထားသင့်ပါတယ်။ ရခိုင်ပြည်နယ်မှာ မကြာသေးမီက ဖြစ်ပွားခဲ့တဲ့ အကြမ်းဖက်တိုက်ဖျက်မှုတွေကြောင့် ၂၀၁၆ မှာ တစ်ကြိမ်ဖြစ်ပွားခဲ့တယ်။ ထိုနည်းတူစွာ ၂၀၁ရ မှာဆိုလို့ရှိရင်ပိုပြီးတော့မှ ကြောက်စရာကောင်းလှပါတယ်။ ဒီပြည်သူများသေကြေပျက်စီးမှု အများဆုံးရှိခဲ့ပါတယ်။ ရသေ့တောင်မြို့နယ်အပါအဝင် ဘူးသီးတောင်၊ မောင်တောခရိုင်မှာ ဖြစ်ပွားခဲ့တဲ့ ဒီရဲစခန်း ၃၀ ကို အကြမ်းဖက်တိုက်ခိုက်ခံရခြင်းဟာ တစ်ချိန်တည်း၊ တစ်ပြိုင်တည်းမှာ ဒါဟာကမ္ဘာမှာ စံချိန်တင်လောက်တဲ့ တိုက်ခိုက်မှုတစ်ခုဖြစ်ပါတယ်။ ဒါကြောင့်မို့လို့ ကျွန်မတို့နိုင်ငံအနေနဲ့ အကြမ်းဖက်အန္တရာယ်ကို အထူးသတိထားရမှာဖြစ်တဲ့ အတွက်ကြောင့်မို့လို့ ဒီလိုမျိုးနိုင်ငံတကာနှင့် ပူးပေါင်းဆောင်ရွက်ရမယ့် စာချုပ်တွေမှာ အထူးအလေးထား လက်မှတ်ထိုးဖို့ ပူးပေါင်းဆောင်ရွက်ဖို့လိုအပ်ပါတယ်။ အလားတူပဲ အာဆီယံနိုင်ငံတွေမှာလည်းပဲ ထိုင်း နိုင်ငံမှာလည်း အကြမ်းဖက်တိုက်ခိုက်မှုအန္တရာယ်ကို ရင်ဆိုင်နေရပါတယ်။ ဖိလစ်ပိုင်နိုင်ငံမှာလည်းရှိပါတယ်။ ဒါ့အပြင် အလားတူ မလေးရှား၊ စင်္ကာပူ၊ အင်ဒိုနီးရှားနိုင်ငံတွေမှာလည်း အကြမ်းဖက်သမားများရဲ့ ခြိမ်းခြောက်မှုနဲ့ အကြမ်းဖက်သမားများ ခြိမ်းခြောက်မှုအန္တရာယ်အပြင် ပူးပေါင်းဆောင်ရွက်မှုတွေ ရှိနေ ပါတယ်။ ဒီနားလည်မှုစာချွန်လွှာရဲ့ ရည်ရွယ်ချက်ထဲမှာ လူမျိုးရေးခွဲခြားခြင်းနှင့် အကြမ်းဖက်မှုကို ဦးတည် စေသော အစွန်းရောက်အကြမ်းဖက်လုပ်ရပ်များအပါအဝင် နိုင်ငံအကြမ်းဖက်တိုက်ဖျက်ရန် သြစတြေးလျနှင့် အာဆီယံတို့အကြား လက်တွေ့ကျသော ပူးပေါင်းဆောင်ရွက်ရေး တိုးမြှင့်ရေးဆိုတဲ့ မူတစ်ရပ်ကို အားပေး ထားတဲ့အတွက်ကြောင့်မို့လို့ ဒါကိုကျွန်မတို့နိုင်ငံအနေနဲ့ များစွာအသိအမှတ်ပြုပါတယ်။ နာယကကြီးရှင့်။ မြန်မာနိုင်ငံမှာ ၂၀၁၄ ခုနှစ် ပြည်ထောင်စုလွှတ်တော်ဥပဒေအမှတ်-၂၃ နှင့် အကြမ်းဖက်မှု တိုက်ဖျက်ရေးဥပဒေအခန်း(၁၂) ပုဒ်၄(င)မှာဆိုလို့ရှိရင် ကုလသမဂ္ဂအဖွဲ့ဝင်နိုင်ငံများ၊ အပြည်ပြည်ဆိုင်ရာ အဖွဲ့အစည်းများ၊ ဒေသဆိုင်ရာအဖွဲ့အစည်းများနှင့် ညှိနှိုင်ပူးပေါင်း၍ ကမ္ဘာ့ငြိမ်းချမ်းရေးနှင့် ဒေသတွင်း ငြိမ်းချမ်းရေးကို ပူးပေါင်းဆောင်ရွက်ထိန်းသိမ်းရန်ဟု ဖော်ပြပါရှိတဲ့အတွက်ကြောင့်မို့လို့ ကျွန်မတို့နိုင်ငံ မှာလည်းဒီ ဥပဒေနဲ့ဆက်စပ်ပြီးတော့ ပြည်တွင်းဥပဒေရှိထားပြီးသားဖြစ်ကြောင်း တင်ပြလိုပါတယ်။ နိဂုံးချုပ်အနေနဲ့ မြန်မာနိုင်ငံအနေနဲ့ နယ်နိမိတ်လုံခြုံရေးနှင့် ဆက်စပ်ပြီးတော့ ကျွန်မလေ့လာ ကြည့်ပါတယ်။ လေ့လာကြည့်တဲ့အခါမှာ (Border Security Management) နိုင်ငံလုံခြုံရေး စီမံခန့်ခွဲမှု အားနည်းခြင်းအတွက်ကြောင့်မို့လို့ ဒီလိုမျိုးခေတ်အဆက်ဆက် အားနည်းခြင်းအပေါ်မှာ အထူးသဖြင့် မြန်မာနိုင်ငံအတွင်းမှာ ကျွန်မတို့ ရခိုင်ပြည်နယ်ဟာဆိုလို့ရှိရင် အကြမ်းဖက်အန္တရာယ်နှင့် ရင်ဆိုင်ရပြီး ပြည်သူများဟာ အခုလက်ရှိကြောက်တရားနှင့် ရင်ဆိုင်နေရပါတယ်။ ၂၀၁ရ ခုနှစ်၊ သြဂုတ်လ ၂၅ ရက် မတိုင်ခင် ၁၉ ရက်နေ့ကနေ ၂၃ ရက်နေ့အထိ ကျွန်မဒီ ဘူးသီးတောင်၊ မောင်တောဒေသမှာ ရောက်ရှိခဲ့စဉ်က ပြည်သူများအနေနဲ့ တင်ပြထားတာရှိပါတယ်။ နိုင်ငံတော်အတိုင်ပင်ခံပုဂ္ဂိုလ်အပါအဝင် သက်ဆိုင်ရာပုဂ္ဂိုလ်များကို စာရေးပြီး အကြောင်းကြားရန် သူတို့တောင်းဆိုခဲ့ကြပါတယ်။ ဒါပေမယ့် ကျွန်မဘက်က ဒီနေ့လုပ်ဆောင်ပေးခြင်းသည် နိုင်ငံတော်အနေနဲ့လည်း ဒီကိစ္စမှာ အရေးတကြီး ဆောင်ရွက်နေတယ်လို့ ယုံကြည် ထားလို့ပဲဖြစ်ပါတယ်။ ဒါကြောင့်မို့လို့ ရခိုင်ပြည်နယ်အတွင်းမှာ ဌာနေတိုင်းရင်းသားများရဲ့ အသက်အိုးအိမ်စည်းစိမ်တွေကို ကာကွယ်ဖို့အတွက် မြန်မာ-ဘင်္ဂလားဒေရှ်နယ်စပ်အား အခုလက်ရှိမှာ ခြံစည်းရိုးကာနေတာကိုလည်း ပြည်သူတွေကအားမရပါဘူး။ သူတို့က ဘာဖြစ်ချင်လဲဆိုလို့ရှိရင် ခြံစည်းရိုးအစား တံတိုင်းကာဖို့တောင်မှ သူတို့တောင်းဆိုကြပါတယ်။ ဘာဖြစ်လို့ ဒီလိုတောင်းဆိုနေလဲဆိုလို့ရှိရင် ဒီလိုမျိုးကာကွယ်ထားတယ် လုပ်ဆောင်နေတဲ့ကြားထဲကပဲ ပြည်သူတွေရဲ့ အသက်အိုးအိမ် တစ်ဖြည်းဖြည်း ဆုံးရှုံးနေလို့ပဲဖြစ်ပါတယ် ဆိုပြီးတော့ ပြည်သူများက တင်ပြကြပါတယ်။ ဒါကြောင့်မို့လို့ ကျွန်မအနေနဲ့ ကမ္ဘာ့အသိုင်းအဝိုင်းကလည်း အလေးထားမှုတွေ မြန်မာနိုင်ငံပေါ်မှာ ပိုမိုတိုးပွားလာစေပါတယ်။ ဒီလိုမျိုးတိုးပွားလာတဲ့ အစည်းအဝေးတွေမှနေပြီးတော့ မြန်မာနိုင်ငံမှာ အကြမ်း ဖက်မှုတွေနဲ့ ပက်သက်ပြီးတော့ မြန်မာနိုင်ငံကတာဝန်ရှိပုဂ္ဂိုလ်များ ကိုင်တွယ်ဖြေရှင်းရတဲ့အပေါ်မှာ အကြမ်း ဖက်ဖြစ်ပေါ်လာတဲ့ အတွက်ကြောင့်မို့လို့ ကိုင်တွယ်ဖြေရှင်းတာ မရှိတဲ့အတွက်ကြောင့် လူအခွင့်အရေး ခေါင်းစဉ်အောက်မှာ ရောထွေးမသုံးသပ်ဖို့ မြန်မာနိုင်ငံလွှတ်တော်မှာ တောင်းဆိုဖို့လိုအပ်ပါတယ်။ တရား မျှတမှုလိုချင်တဲ့သူဟာ သန့်ရှင်းသောလက်ဖြင့် လာရမယ်ဆိုတဲ့ ဆိုရိုးစကားရှိတာနဲ့အညီ ကမ္ဘာ့နိုင်ငံရဲ့ ဘယ်နေရာမှာမဆို တည်ဆဲဥပဒေတွေကို လိုက်နာဖို့လိုအပ်မှာပါ။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးစောထွန်းမြအောင် ဖာပွန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="29">ဦးစောထွန်းမြအောင်(ဖာပွန်မဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များကို မင်္ဂလာပါလို့ ဦးစွာဂါရဝပြုနှုတ်ဆက်ပါတယ်။ ကျွန်တော်ကတော့ ကရင်ပြည်နယ် ဖာပွနမဲဆန္ဒနယ်က ပြည်သူ့လွှတ်တော် ကိုယ်စားလှယ် ဖြစ်ပါတယ်။ လေးစားအပ်ပါသော နာယကကြီးခင်ဗျား။ အာဆီယံ-သြစတြေးလျ နိုင်ငံတကာ အကြမ်းဖက်မှု တိုက်ဖျက်ရေးပူးပေါင်းဆောင်ရွက်မှု နားလည်မှုစာချွန်လွှာ လက်မှတ်ရေးထိုးဖို့အတွက်ကို ကျွန်တော့အနေနဲ့ ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ စာချွန်လွှာမှာ ၂၀၁၆ ခုနှစ်က ထုတ်ပြန်ခဲ့တဲ့ အာဆီယံသြစတြေးလျတို့အကြား နိုင်ငံတကာအကြမ်းဖက်မှုတိုက်ဖျက်ရေး ဆောင်ရွက်မှုကြေညာချက်ကို အထောက် အကူပြုရန် အဆင့်မြင့်ဝန်ကြီးများနဲ့ နှစ်စဉ်ဆွေးနွေးပွဲတစ်ရပ် ကျင်းပနိုင်ရေးအတွက် အကောင်အထည် ဖော်ရန် နည်းပညာအကူအညီပေးရေး၊ အကြမ်းဖက်တိုက်ဖျက်ရေး၊ ပူးပေါင်းဆောင်ရွက်ရေး၊ တရားဥပဒေ စိုးမိုးရေး၊ ဆွေးနွေးပွဲနှင့် ဖိုရမ်ကျင်းပရန်အတွက် လက်မှတ်ရေးထိုးရန် ရည်ရွယ်ထားပြီး အဆိုပြုထားခြင်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ ကုလသမဂ္ဂကွန်ဗင်းရှင်း ၁၉ ခု အနက်က ၁၃ ခုကို Cosineci finfo...rsrsrsofinend mo anno ၂၀၁၈ ခုနှစ်၊ မတ်လ ၁ရ ရက်နေ့မှ ၁၈ ရက်နေ့ထိ Sydney မှာ ထိပ်သီးအစည်းအဝေးမှာ လက်မှတ် ရေးထိုးရန် ဖြစ်ပါတယ်။ အဲဒီအပိုင်းမှာ အပိုဒ် ၁၀ ပိုဒ်ပါတာ တွေ့ရှိရပါတယ်။ အဲဒီအပိုဒ်တွေကတော့ ရည်ရွယ်ချက်လက်တွေ့ ပူးပေါင်းဆောင်ရွက်ရေး၊ ပူးပေါင်းမှုနယ်ပယ်၊ ပူးပေါင်းမှုစနစ်၊ နောက်ဆုံးဧရိယာ တိုးချဲ့ပူးပေါင်းမှု၊ အစီအမံများဆောင်ရွက်မှု၊ သတင်းအချက်အလက် လုံခြုံရေး၊ ပြည်တွင်းပြည်ပနဲ့ နိုင်ငံတကာ ဥပဒေပေါင်းစည်းမှု၊ အငြင်းပွားမှုဖြေရှင်းရေး၊ ပြင်ဆင်ခြင်းနှင့် ပြန်လည်သုံးသပ်ခြင်း၊ အသက်ဝင်ခြင်းနှင့် ပြီးဆုံးခြင်းတို့ဖြစ်ပါတယ်။ အဲဒီအပိုင်းမှာ ကျွန်တော့အနေနဲ့ အဓိကအချက်က သူဖော်ပြတဲ့အပိုဒ် ၅ မှာ နည်းနည်းလေးရှင်းပြ လိုပါတယ်။ ဒီအချက်က တစ်နိုင်ငံချင်း ဆောင်ရွက်ရမယ့်အပိုင်းမှာ နံပါတ်(၁)က လုံခြုံရေး၊ တရားစီရင်ရေး နှင့်ဥပဒေစိုးမိုးရေး၊ ထောက်လှမ်းရေး၊ အကောက်ခွန်၊ လူဝင်မှုကြီးကြပ်ရေး၊ နယ်မြေစီမံမှု၊ သယ်ယူ ပို့ဆောင်မှု၊ နိုင်ငံခြားရေး၊ ပြည်သူ့ကျန်းမာရေး၊ အခြားအဖွဲ့အစည်းများနှင့် အခြားအဖွဲ့ဝင်နိုင်ငံအချင်းချင်း တစ်နိုင်ငံရဲ့ လုပ်ငန်းကိစ္စကို တစ်နိုင်ငံက ဆောင်ရွက်ရေးဖြစ်ပါတယ်။ အပိုဒ် ၅ မှာပဲ ကူညီဆောင်ရွက်တဲ့အပိုင်းမှာ အရပ်ဘက်အဖွဲ့အစည်းတွေ၊ အမျိုးသမီးအဖွဲ့အစည်းတွေ၊ ဘာသာရေးတွေ၊ လူငယ်နှင့် ဒေသဆိုင်ရာ အရပ်ဘက် အုပ်စုတွေ၊ တက္ကသိုလ်များ၊ အကြံပေးအဖွဲ့များ၊ ပညာရေးအဖွဲ့အစည်းများ၊ အစိုးရရဲ့ အတည်ပြုချက်၊ ပူးပေါင်း ဆောင်ရွက်ခြင်းနှင့် စေ့စပ်ညှိနှိုင်းခြင်း၊ မီဒီယာ၊ အစိုးရမဟုတ်သော မီဒီယာတို့ပါရှိပါတယ်။ အဲဒီအပိုင်းမှာ အဓိကက သူတို့တင်ပြတာကတော့ ကွန်ရက်များဖွဲ့စည်းပြီးတော့ ကွန်ရက်တစ်ခုနဲ့ တစ်ခုနဲ့ဟာ ဒါအချိတ်အဆက်မိမိနဲ့ လုပ်ဆောင်သွားဖို့ ရည်ရွယ်ပါတယ်။ ကျွန်တော့အနေနဲ့ ချုပ်ပြီးတင်ပြ ရလို့ရှိရင် ရခိုင်ပြည်နယ်မှာ နေခဲ့တဲ့အတွေ့အကြုံက အကြမ်းဖက်တစ်ခုမီပါတယ်။ ၁၉၈၄ ခုနှစ်က ကျွန်တော်တို့ ဒီရခိုင်ဒေသ၊ ကျွန်တော်တို့ ဘူးသီးတောင်-မောင်တောဒေသကို ကုလားဆိုးတွေ ၁၃၀ ကျော် လောက်ဝင်လာတယ်။ အဲဒါကိုချက်ချင်းပဲ တိုင်းမှူးကြီးကဦးစီးပြီးတော့ တပ်ရင်းမှူးတွေနဲ့ ပြည်သူ့စစ် ဖွဲ့စည်းပြီးတော့ နှစ်လအတွင်းမှာဝင်လာတဲ့ အကြမ်းဖက် ၁၃၀ ကျော်ကို ဒါခုနကလို ချေမှုန်းနိုင်ခဲ့ပါတယ်။ ဒါကလက်တွေ့ဆောင်ရွက်တဲ့ အပိုင်းမှာ၊ ကိုယ်တွေ့ဆောင်ရွက်တဲ့အပိုင်းမှာ သတင်းအချက်အလက်က သိပ်အရေးကြီးပါတယ်။ နောက်တစ်ခုက ဒီအပိုင်းမှာ ကျွန်တော်တို့ သတင်းအချက်အလက် လုံခြုံမှုရှိသလို သတင်းရအောင် လည်း လူမွေးဖို့လိုပါတယ်။ အခု ကျွန်တော်တို့ ARSA ကလာပြီးတော့ ခုနကလို အကြမ်းဖက်သွားတာတွေဟာ ရွာတိုင်းရွာတိုင်းမှာ သူတို့ရဲ့ လူတွေကို ၂၀ ခန့်၊ ၂၀ ခန့် မြှုပ်နှံပြီးတော့ အကြမ်းဖက်လုပ်ငန်းတွေ၊ ဗုံးခွဲရေး လုပ်ငန်းတွေ ဒါလုပ်လာတယ်။ အဲဒါတွေက အခုမှမဟုတ်ဘူး။ ၂၀၁၃ ခုနှစ်ထဲက စပြီးတော့ စီစဉ်လာခဲ့တာ။ အဲဒါကိုလည်း မသိဘူးမဟုတ်ဘူး၊ မကြားဘူး မဟုတ်ဘူးကြားတယ်။ ဒါပေမယ့် သတင်းက အထဲသတင်း ကိုက မရခဲ့တဲ့အတွက်ကြောင့် ဒါကြောင့်မို့လို့ သတင်းရယူရေးဟာ အထဲရော၊ အပြင်ရော အရေးကြီး ပါတယ်။ ထို့အတူ သူ့ကိုပံ့ပိုးနေတဲ့ အဖွဲ့အစည်းကို သိထားဖို့လိုပါတယ်။ ARSA ကို သူ့ရဲ့ ခေါင်းဆောင် တွေက ဒါပါကစ္စတန်မှာနေပြီးတော့ သူ့ကိုပံ့ပိုးတာက ဆော်ဒီအာရေဗျတို့၊ အာရပ်စော်ဘွားနိုင်ငံတို့ရှိပါတယ်။ အဲဒီတော့ အခုကျွန်တော်တို့ ချုပ်မယ့်စာချုပ်ကတော့ အဓိကအရေးကြီးတာက ငွေရေးကြေးရေး ဘယ်က ရလာတယ်။ အဖွဲ့အစည်းတွေ၊ လက်နက်တွေ ဘယ်ကရလာတယ်။ နောက်တစ်ခါ မူးယစ်ဆေးဝါးကနေ စီးပွားရေးလုပ်ငန်း လုပ်ကိုင်လာတယ်။ ငွေမည်းကနေပြီးတော့ အကြမ်းဖက်လုပ်ငန်း လုပ်လာမှာဖြစ်တယ်။ ဒါကိုလည်း ကျွန်တော်တို့ အိန္ဒိယသံအမတ်ကြီးဟောင်း တစ်ဦးကနေပြီးတော့ ဒါကိုသတိပေးပြီးတော့ ရေးသားခဲ့ဖူးပါတယ်။ ဒါကြောင့်မို့လို့ အခုချုပ်ဆိုမယ့် အာဆီယံနဲ့ သြစတြေးလျနိုင်ငံအကြား ချုပ်ဆိုမယ့် အကြမ်းဖက်နှိမ်နင်းရေးစာချုပ်ဟာ ကျွန်တော်တို့ ရခိုင်ပြည်နယ်အတွက်ကတော့ တစ်စိတ်တစ်ပိုင်းကတော့ အရေးပါလာလိမ့်မယ်လို့တင်ပြရင်း နိုင်ငံတော်သမ္မတကြီးက ပေးပို့တဲ့စာကို လက်မှတ်ထိုးသင့်ပါကြောင်း အကြံပြုရင်းနဲ့ နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">ဒေါ်နွယ်နွယ်အောင် မွန်ပြည်နယ် မဲဆန္ဒနယ်အမှတ်(၂)ဆွေးနွေးဖို့ဖြစ်ပါတယ်။</speech>
<speech><mp id="1298">ဒေါ်နွယ်နွယ်အောင် (မဲဆန္ဒနယ်အမှတ်-၂၊ မွန်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များနှင့် လွှတ်တော်ကိုယ်စားလှယ်များအားလုံး မင်္ဂလာပါရှင်။ နာယကကြီးရှင်။ နိုင်ငံတော်သမ္မတထံကပေးပို့လာတဲ့ အာဆီယံ-သြစတြေးလျ နိုင်ငံတကာ အကြမ်းဖက်မှုတိုက်ဖျက်ရေး ပူးပေါင်းဆောင်ရွက်မှု နားလည်မှုစာချွန်လွှာကို မြန်မာနိုင်ငံက ပါဝင်လက်မှတ် ရေးထိုးရေးကိစ္စကို ကျွန်မက ထောက်ခံဆွေးနွေးသွားမှာ ဖြစ်ပါတယ်ရှင်။ ယနေ့ကမ္ဘာကြီးဟာ ခေတ်မီ ဆန်းသစ်တိုးတက်လာမှုတွေနဲ့အတူ အစွန်းရောက်အကြမ်းဖက် အဖွဲ့အစည်းတွေက လူမျိုးရေးခွဲခြား ခြင်းနဲ့ အကြမ်းဖက်မှုကိုဦးတည်တဲ့ အစွန်းရောက်အကြမ်းဖက်လုပ်ရပ်တွေကြောင့် ကမ္ဘာပေါ်မှာ နေ့စဉ်နဲ့ အမျှ အကြမ်းဖက်တိုက်ခိုက်မှု၊ ဖောက်ခွဲမှုအမျိုးမျိုးနဲ့ အစုလိုက်အပြုံလိုက် သတ်ဖြတ်မှုတွေကြောင့် လူတွေ အများအပြား သေကြေနေကြ၊ ထိခိုက်ဒဏ်ရာရရှိနေကြပြီးတော့ ကမ္ဘာကြီးကို အကြီးအကျယ် ခြိမ်းခြောက် နေပါတယ်ရှင်။ နာယကကြီးရှင်။ ကျွန်မကို Power Point အသုံးပြုခွင့်ပြုပါရန် တင်ပြအပ်ပါတယ်ရှင်။ အကြမ်း ဖက်မှုတွေအနက်ကတော့ ကမ္ဘာပေါ်မှာအကြီးမားဆုံး အထင်ကရအကြမ်းဖက်မှုကတော့ ၂၀၀၁ ခုနှစ်၊ စက်တင်ဘာလ ၁၁ ရက်နေ့မှာ အမေရိကန်နိုင်ငံမှာဖြစ်ပွားခဲ့တဲ့(၉/၁၁)လို့ခေါ်တဲ့ တိုက်ခိုက်မှုကြီးက တစ်ကမ္ဘာ လုံးကို အံ့သြထိတ်လန့်စေခဲ့တဲ့ စနစ်တကျ စီမံတိုက်ခိုက်မှုကြီးပဲ ဖြစ်ပါတယ်ရှင်။ လေယာဉ်တွေနဲ့ ကမ္ဘာ့ ကုန်သွယ်ရေးဗဟိုဌာန (World Trade Center) ကို ဝင်ရောက်တိုက်ခိုက်ခဲ့သလို တခြားလေယာဉ်တစ်စင်း ကလည်း ပင်တဂွန်ဌာနကို ဝင်ရောက်တိုက်ခိုက်ခြင်း ဖြစ်ပါတယ်။ အဲဒီအကြမ်းဖက်တိုက်ခိုက်မှုကြောင့် အပြစ်မဲ့ပြည်သူပေါင်း ၂,၉၉၆ ဦး သေဆုံးခဲ့ပြီး လူ ၆,၀၀၀ ကျော် ဒဏ်ရာရရှိခဲ့ပါတယ်။ အဲဒီအကြမ်းဖက်မှုကြီး နောက်ပိုင်းမှာလည်းပဲ အကြမ်းဖက်မှုတွေဟာ နေ့စဉ်နဲ့အမျှ ဖြစ်ပေါ်နေပါ တယ်။ ၂၀၀၄ ခုနှစ်၊ စပိန်နိုင်ငံ၊ မဲဒရစ်မြို့မှာ ဖြစ်ပွားခဲ့တဲ့ ရထားအကြမ်းဖက်တိုက်ခိုက်မှု၊ ၂၀၁၃ ခုနှစ်၊ အိန္ဒိယနိုင်ငံ၊ မွမ်ဘိုင်းမြို့မှာ ဖြစ်ပွားခဲ့တဲ့ အကြမ်းဖက်တိုက်ခိုက်မှုအပြင် ၂၀၁၅ ခုနှစ်၊ နိုဝင်ဘာလ ၁၃ ရက် နေ့မှာလည်း ပြင်သစ်နိုင်ငံ၊ ပါရီမြို့မှာရှိတဲ့ အားကစားရုံပြင်ပ အသေခံဗုံးခွဲတိုက်ခိုက်မှု ၃ ခု အပါအဝင် လူအုပ်အတွင်း သေနတ်ဖြင့်ပစ်ခတ်မှု၊ အသေခံဗုံးခွဲတိုက်ခိုက်မှုနှင့် တစ်ပြိုင်တည်း ဖြစ်ပွားတဲ့နေရာမှာ လူပေါင်း ၁၃ရ ဦး သေဆုံးပြီး ၄၁၃ ဦး ဒဏ်ရာရရှိခဲ့ပါတယ်။ အဲဒီတိုက်ခိုက်မှုတွေအားလုံးကို IS အဖွဲ့က လုပ်ဆောင်ခဲ့တာဖြစ်ပါတယ်။ ၂၀၀၆ ခုနှစ်ကနေ ပြီးတော့ ၂၀၁ရ ခုနှစ်အတွင်းမှာ ကမ္ဘာတစ်ဝန်းအကြမ်းဖက် တိုက်ခိုက်မှုကြောင့် သေဆုံးရသူပေါင်း ၁၈၄,၇၅ ဦး ရှိခဲ့ပြီး၊ တိုက်ခိုက်မှုပေါင်းကတော့ (၂၂၄,၈၇) ကြိမ် ရှိခဲ့ပါတယ်ရှင်။ နာယကကြီးရှင်။ ကမ္ဘာပေါ်မှာ အကြမ်းဖက်တိုက်ခိုက်မှု အများအပြား ဖြစ်ပွားနေသလို မြန်မာ နိုင်ငံမှာလည်းပဲ ရခိုင်ပြည်နယ်မြောက်ပိုင်းမှာ ARSA အမည်နဲ့ အကြမ်းဖက်တိုက်ခိုက်မှုတွေ ပြုလုပ်လာခဲ့ ကြပါတယ်။ ၂၀၁ရ ခုနှစ်၊ သြဂုတ်လ ၂၅ ရက်နေ့မှာ နေရာပေါင်း ၃၀ ကို တစ်ပြိုင်တည်း တိုက်ခိုက်မှုများ ပြုလုပ်ခဲ့ကြတာလည်း အားလုံးအသိပဲဖြစ်ပါတယ်။ အခုလို အကြမ်းဖက်မှုတွေ တစ်ကမ္ဘာလုံးဖြစ်ပွားနေချိန်မှာ မိမိတစ်နိုင်ငံတည်း သီးခြားရပ်တည်ပြီး ဖြေရှင်းနေတာမျိုး မပြုလုပ်သင့်ဘဲ နိုင်ငံတကာနဲ့ ကွန်ရက် ချိတ်ဆက်ပြီး ကာကွယ်မှုတွေပြုလုပ်ဖို့ လိုအပ်နေပြီဆိုတာ အခုမြန်မာနိုင်ငံမှာ ဖြစ်ပွားနေတဲ့အနေအထား တွေက ထောက်ပြနေပါတယ်။ နာယကကြီးရှင်။ ယခု အာဆီယံ-သြစတြေးလျ နိုင်ငံတကာ အကြမ်းဖက်မှုတိုက်ဖျက်ရေးပူးပေါင်း ဆောင်ရွက်မှု နားလည်မှုစာချွန်လွှာကို လေ့လာတဲ့အခါ အပိုဒ် ၁၀ ပုဒ် ပါဝင်ပါတယ်။ စာချွန်လွှာမှာ လက်မှတ်ရေးထိုးခြင်းအားဖြင့် စ်ပြေးညီ သတင်းအချက်အလက်ဖလှယ်နိုင်ခြင်း၊ ပိုမိုကောင်းမွန်သော နယ်စပ်ထိန်းချုပ်မှုများမှတစ်ဆင့် နိုင်ငံခြားသား အကြမ်းဖက်တိုက်ခိုက်ရေးသမားတွေကြောင့် ပေါ်ထွက် လာတဲ့ ခြိမ်းခြောက်မှုတွေကိုတိုက်ဖျက်ရန် ပူးတွဲလုပ်ငန်းစဉ်များ လုပ်ဆောင်ရေးအပြင် နိုင်ငံတကာ အကြမ်းဖက်မှုတိုက်ဖျက်ရန်၊ သြစတြေးလျနဲ့ အာဆီယံတို့အကြား လက်တွေ့ကျတဲ့ ပူးပေါင်းဆောင်ရွက်မှု ဆိုင်ရာ တိုးမြှင့်ရေးကို ရည်ရွယ်ကြောင်း သိရှိရပါတယ်ရှင်။ အပိုဒ် ၂ မှာ ပူးပေါင်းဆောင်ရွက်မယ့် နယ်နိမိတ်အတိုင်းအတာများကို အချက် ၁၉ ချက်နဲ့ ဖော်ပြ ထားပြီး အပိုဒ် ၃ မှာတော့ ပူးပေါင်းဆောင်ရွက်မှုပုံစံများကို အချက် ၁၂ ချက်ဖြင့် အကောင်အထည်ဖော်ရန် သတ်မှတ်ထားပါတယ်။ အဲဒီအပြင် အပိုဒ် ၅ မှာ အစီအမံတွေကို ဘယ်လိုအကောင်အထည်ဖော်ရမယ် ဆိုတာကို ရေးသားထားပါတယ်။ အပိုဒ် ၈ မှာတော့ နားလည်မှုစာချွန်လွှာကို အကောင်အထည်ဖော်ခြင်း၊ ဒါမှမဟုတ် ဘာသာပြန်ဆိုခြင်းကနေ ပေါ်ထွက်လာတဲ့ အငြင်းပွားမှုတစ်စုံတစ်ရာကို မည်သည့်အဖွဲ့ သို့မဟုတ် နိုင်ငံတကာအဖွဲ့အစည်းရဲ့ ကိုးကားချက်မပါဘဲ သံတမန်လမ်းကြောင်းကနေတစ်ဆင့် အစိုးရများအချင်းချင်း အပြန်အလှန်ညှိနှိုင်းခြင်း သို့မဟုတ် စေ့စပ်ဆွေးနွေးခြင်းအားဖြင့် ချစ်ကြည်ရင်းနှီးစွာ ဖြေရှင်းရမယ်လို့ သတ်မှတ်ထားချက်ဟာလည်း တစ်နိုင်ငံနဲ့တစ်နိုင်ငံကြား ချစ်ကြည်ရင်းနှီးမှု မပျက်ပြားစေရန် ရည်ရွယ် သတ်မှတ်ထားခြင်းဖြစ်တဲ့အတွက် အလွန်ကောင်းမွန်တဲ့အချက်များ ဖြစ်ကြောင်း လေ့လာတွေ့ရှိရပါတယ်။ နာယကကြီးရှင်။ နိဂုံးချုပ်အနေနဲ့ မြန်မာနိုင်ငံဟာလည်းပဲ အကြမ်းဖက်မှုတိုက်ဖျက်ရေးဥပဒေကို ၂၀၁၄ ခုနှစ်မှာ ပြဋ္ဌာန်းခဲ့ပြီး အကြမ်းဖက်မှုကို ငွေကြေးထောက်ပံ့မှုဆိုင်ရာ ပြစ်မှုများအား တားဆီးနှိမ်နင်း ခြင်းနည်းဥပဒေကို ၂၀၁၅ ခုနှစ်မှာ ပြဋ္ဌာန်းထားပြီးဖြစ်တဲ့အတွက် အာဆီယံအကြမ်းဖက်မှု တိုက်ဖျက်ရေး ဆိုင်ရာကွန်ဗင်းရှင်း၊ အပြည်ပြည်ဆိုင်ရာအကြမ်းဖက်မှု၊ နိုင်ငံဖြတ်ကျော်အုပ်စုဖွဲ့မှုခင်းများနှင့် မူးယစ် ဆေးဝါးတရားမဝင် ကူးသန်းရောင်းဝယ်ခြင်းဆိုင်ရာ ဘင်းစတက်ကွန်ဗင်းရှင်းအစရှိတဲ့ အကြမ်းဖက်မှု များနဲ့သက်ဆိုင်တဲ့ ကုလသမဂ္ဂကွန်ဗင်းရှင်း ၁၃ ခု ကိုလည်း အတည်ပြုဝင်ရောက်ခဲ့ပြီး ဖြစ်တဲ့အတွက် ကြောင့် အာဆီယံ-သြစတြေးလျ နိုင်ငံတကာအကြမ်းဖက်မှုတိုက်ဖျက်ရေး ပူးပေါင်းဆောင်ရွက်မှု နားလည်မှု စာချွန်လွှာကို ကျွန်မတို့ မြန်မာနိုင်ငံက ပါဝင်လက်မှတ်ရေးထိုးနိုင်ရေးအတွက် ပြည်ထောင်စုလွှတ်တော် ကြီးက အတည်ပြုသင့်ပါကြောင်း လေးလေးနက်နက် ထောက်ခံဆွေးနွေးအပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဇာနည်မင်း ရွှေကူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1357">ဦးဇာနည်မင်း(ရွှေကူမဲဆန္ဒနယ်၊ ကချင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် ပြည်သူ့လွှတ်တော်ဥက္ကဋ္ဌကြီး၊ ယနေ့တက်ရောက်လာကြသူများအားလုံး မင်္ဂလာပါ။ ကျွန်တော်ကတော့ ကချင်ပြည်နယ်၊ ရွှေကူမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဇာနည်မင်း ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတထံမှပေးပို့လာတဲ့ အာဆီယံ-သြစတြေးလျ နိုင်ငံတကာ အကြမ်းဖက်တိုက်ဖျက်ရေး ပူးပေါင်းဆောင်ရွက်မှု နားလည်မှုစာချွန်လွှာအား မြန်မာနိုင်ငံမှ လက်မှတ်ပါဝင် ရေးထိုးနိုင်ရေးကို ကြိုဆိုထောက်ခံပါကြောင်းအနေဖြင့် ဆွေးနွေးသွားမှာဖြစ်ပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ ကျွန်တော့အနေဖြင့် စာချုပ်ကို လေ့လာ ချဉ်းကပ် ရမယ်ဆိုလို့ရှိရင် အပိုဒ် ၁ မှာတော့ ရည်ရွယ်ချက်ပါရှိပါတယ်။ အပိုဒ် ၂၊ ၃၊ ၄၊ ၅ မှာတော့ ဒီရဲ့ လုပ်ငန်း ဖော်ဆောင်မှုတွေကို ဖော်ပြထားတာဖြစ်ပါတယ်။ အပိုဒ် ၆ မှာတော့ သတင်းအချက်အလက်များကို လုံခြုံစွာ ထားရှိပြီးမှ ဖလှယ်မှုဆိုတာ သိပ်ပြီးအရေးကြီးတာကို ကျွန်တော်ဖတ်ရှုရပါတယ်။ ဘာကြောင့်လဲဆိုတော့ ကျွန်တော်တို့ရဲ့ ဒီရခိုင်ကိစ္စမှာဆိုရင် ဒီသတင်းအချက်အလက်တွေကို တ်ပြန်ပြီးမှ ဖလှယ်နိုင်မယ် ဆိုလို့ရှိရင် ကျွန်တော်တို့ရဲ့ ယခုရင်ဆိုင်နေရတဲ့ နိုင်ငံတကာရဲ့ ဖိအားကို ရင်ဆိုင်ရမှာမဟုတ်ဘူးဆိုတဲ့ အကြောင်းကိုလည်း ကျွန်တော့အနေနဲ့ ဆွေးနွေးလိုပါတယ်။ အပိုဒ် ရ မှာတော့ ပြည်တွင်းနဲ့ နိုင်ငံတကာ ဥပဒေတွေကို လေးစားလိုက်နာပြီးမှ ဆောင်ရွက်ရမှာဖြစ်တဲ့အတွက် ဒီစာချုပ်ဟာဆိုလို့ရှိရင် ဒါတရား ဥပဒေစိုးမိုးရေးကို ဦးတည်နေတယ်ဆိုတာကို ကျွန်တော့အနေနဲ့ ပြောကြားလိုပါတယ်။ အပိုဒ် ၈ မှာတော့ အငြင်းပွားမှုများကိုဖြေရှင်းတဲ့နေရာမှာ သံတမန်နည်းဖြင့် ဖြေရှင်းတာ ဖြစ်တဲ့ အတွက်ကြောင့်မို့လို့ ကမ္ဘာကြီးငြိမ်းချမ်းမှုကိုဦးတည်ပြီးတဲ့ အတွက်ကြောင့်မို့လို့ ဒီစာချုပ်ပါအချက်ဟာ အားရစရာကောင်းတယ် ဆိုတဲ့အကြောင်းကိုလည်း ပြောလိုပါတယ်။ နောက်တစ်ခါ ဒီစာချွန်လွှာရဲ့ ဒီရည်ရွယ်ချက် မှာတော့ ဒီစာချွန်လွှာဟာ လူမျိုးရေးနဲ့အကြမ်းဖက်မှုတွေကို ဦးတည်စေသော အစွန်းရောက်အကြမ်းဖက် လုပ်ရပ်များနှင့် အကြမ်းဖက်လုပ်ရပ်များအား အားပေးကူညီခြင်းများအပါအဝင် နိုင်ငံတကာအကြမ်းဖက် တိုက်ဖျက်ရေးနှင့် သြစတြေးလျနှင့် အာဆီယံတို့အကြား လက်တွေ့ကျသော ပူးပေါင်းဆောင်ရွက်မှုများကို တိုးမြှင့်လာနိုင်ရေးအတွက်ဆိုတာ ပါရှိပါတယ်။ အမျိုးသားလွှတ်တော်ကိုယ်စားလှယ် ဒေါ်ထုမေကလည်း ဒီရခိုင်ကိစ္စနဲ့ပတ်သက်ပြီးမှ ဒါရခိုင်ဒေသမှာပြီးခဲ့တဲ့ အကြမ်းဖက်ခြိမ်းခြောက်မှုများနဲ့ လူ့အသိုင်းအဝိုင်း လုံခြုံရေး၊ ဒေသတွင်းငြိမ်းချမ်းရေးနှင့်လုံခြုံရေး၊ တည်ငြိမ်အေးချမ်းမှုနှင့် စီးပွားရေးဖွံ့ဖြိုးတိုးတက်မှုကို အန္တရာယ်ဖြစ်စေသော လက်ခံဖွယ်နိုင်ရာမရှိတဲ့ ကိစ္စများကို တားဆီးအကောင်အထည်ဖော်နိုင်မှာ ဖြစ်သည့် အပြင် နောက်ထပ်မဖြစ်ပေါ်လာစေရေးကိုလည်း အားပေးရာရောက်ပါတယ် ဆိုတဲ့အကြောင်း ပြောကြား လိုပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ သြစတြေးလျနဲ့ အာဆီယံတို့အကြားမှာ ရှိရင်းစွဲထားတဲ့ အကြမ်းဖက်တိုက်ဖျက်ရေးပူးပေါင်းဆောင်ရွက်မှုများ၊ တန်ဖိုးများ၊ ခွန်အားများကို အဖွဲ့ဝင် နိုင်ငံများမှ ခိုင်မြဲသော စုပေါင်းဆောင်ရွက်မှုအားကောင်းမှာ ဖြစ်တဲ့အတွက်ကြောင့်မို့လို့ နိုင်ငံတကာ၏ ချိတ်ဆက်မှုအားကလည်း ပိုကောင်းလာမယ်ဆိုတဲ့အကြောင်း ကျွန်တော့အနေနဲ့ ပြောလိုပါတယ်။ နိုင်ငံ တကာအကြမ်းဖက်နှင့် အစွန်းရောက်အကြမ်းဖက်မှုများမှ ပေါ်ထွက်လာတဲ့ခြိမ်းခြောက်မှုများကို တိုက်ဖျက် နိုင်ရန် ်တစ်ပြေးညီ သတင်းအချက်အလက်များကို ဖလှယ်ခြင်း၊ ပိုမိုကောင်းမွန်သော နယ်စပ် ထိန်းချုပ်မှုများအား ပူးတွဲလုပ်ဆောင်လာနိုင်ရေး၊ နိုင်ငံခြားအကြမ်းဖက်တိုက်ဖျက်ရေးသမားများ ပေါ်ထွက် လာသော ခြိမ်းခြောက်မှုများကိုတိုက်ဖျက်ရန် ပူးတွဲလုပ်ငန်းစဉ်များ ဆောင်ရွက်နိုင်ရေး၊ အစွန်းရောက် အကြမ်းဖက်များသည် သစ္စာတရား၊ လူမျိုးရေး၊ ယဉ်ကျေးမှုနှင့် လူ့အသိုင်းအဝိုင်း၊ ရေ၊ မြေ၊ ဓလေ့ ထုံးတမ်း အစဉ်အလာကို လေးစားလိုက်နာမှုမရှိခြင်းတို့ကိုလည်း ပူးပေါင်းကာကွယ်လာနိုင်တော့မှာ ဖြစ်ပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ ကျွန်တော်တို့ အကြမ်းဖက်ကို ဦးတည် စေသော အချက်အလက်များကို နိုင်ငံတကာရေးရာကဲ့သို့ဖြေရှင်းလာနိုင်မှာ ဖြစ်ပါတယ်။ နိုင်ငံတကာရေးရာကို ဖြေရှင်းလာခြင်းအားဖြင့် အကြမ်းဖက်များကို ဆက်သွယ်တဲ့ကိစ္စများကို စုံစမ်းထောက်လှမ်းခြင်းတွေ ပိုအားကောင်းလာမယ်။ နောက်တစ်ခါ အကြမ်းဖက်တွေကို ငွေကြေးထောက်ပံ့ခြင်းတွေ၊ ဒီငွေတွေ ဘယ်က စီးဆင်းလာတယ်ဆိုတာတွေကိုလည်း ဒါစုံစမ်းသိရှိလာမှာဖြစ်ပါတယ်။ နောက်အကြမ်းဖက်လုပ်ရပ်များကို စုံစမ်းစစ်ဆေးခြင်းနှင့် တားဆီးနှိမ်နင်းခြင်းအပါအဝင် တရားစွဲဆိုခြင်း၊ ဖမ်းဆီးထိန်းသိမ်းခြင်းနှင့် တရား ဥပဒေစိုးမိုးရေး ပူးပေါင်းဆောင်ရွက်မှုတို့ကိုလည်း ဒါတိုးမြှင့်လုပ်ဆောင် လာနိုင်မှာဖြစ်ပါတယ်။ အကြမ်းဖက် qp:qcops: Internet şę Facebook maa:Olle: jcaošosscozi 327:60:093603 saaj$8 တားဆီးနိုင်လာမှာဖြစ်ပါတယ်။ ဒါကြောင့်မို့လို့ နိုင်ငံအသီးသီးမှာရှိတဲ့ တာဝန်ခံထားသော ဝန်ကြီးဌာနများ ကလည်း ယင်းကိစ္စများကို ထိရောက်စွာ အရေးယူတားဆီးနိုင်ဖို့အတွက် ဒါမဖြစ်မနေ ဆောင်ရွက်လာရမှာ ဖြစ်ပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ ဒီစာချုပ်မှာ ပြန်လည်ထူထောင်ရေးနှင့် ပြန်လည် ဆွေးနွေးရေး အစီအစဉ်များ အကောင်အထည်ဖော်မှုများလည်း ပါရှိတဲ့အတွက် ဒါတွေဟာဆိုလို့ရှိရင် ကျွန်တော်တို့ရဲ့ အစိုးရသစ်မူဝါဒနဲ့ကိုက်ညီပြီးတော့မှ အားပေးသင့်တယ်ဆိုတဲ့အကြောင်း တင်ပြလိုပါတယ်။ အကြမ်းဖက်အကျဉ်းသားများကိုလည်း စီမံခန့်ခွဲခြင်း၊ တစ်ဆက်တစ်စပ်တည်း ပူးပေါင်းလေ့ကျင့်ခြင်းနှင့် လုပ်ထုံးလုပ်နည်းများကိုမျှဝေခြင်း၊ ပူးတွဲစစ်ဆင်ရေးနှင့် သင်တန်းအစီအစဉ်များ ဆောင်ရွက်ခြင်း စတဲ့ အကောင်အထည်ဖော်မှုများကိုလည်း အဖွဲ့ဝင်နိုင်ငံအသီးသီးမှ ပူးပေါင်းအကောင်အထည်ဖော်ဆောင်ရွက်မှာ ဖြစ်တဲ့အတွက်ကြောင့်မို့လို့ ဒီအစီအစဉ်ဟာဆိုလို့ရှိရင် အင်မတန်မှကောင်းမွန်တဲ့ အစီအစဉ်တွေ ဖြစ်တယ် ဆိုတဲ့အကြောင်းကိုလည်း တင်ပြလိုပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ ကျွန်တော်တို့နိုင်ငံအနေနဲ့ ပါဝင်လက်မှတ် ရေးထိုးမယ်ဆိုရင် ပြည်တွင်းရဲ့ ဥပဒေပြဋ္ဌာန်းချက်တွေကိုလည်း နိုင်ငံတကာဥပဒေတွေနဲ့ နှိုင်းယှဉ်ပြီး တော့မှ တရားဥပဒေစိုးမိုးရေးအတွက်ကိုလည်း ကျွန်တော်တို့နိုင်ငံက ကြိုတင်လုပ်ဆောင်ထားရမှာ ဖြစ်သလို ကျွန်တော်တို့နိုင်ငံမှ နိုင်ငံခြားဘာသာစကားများ၊ ခေတ်မီဆက်သွယ်နိုင်ရန်အတွက် နည်းပညာ များကိုလည်း လေ့လာထားဖို့လိုအပ်ပါတယ်။ ထို့အပြင် ်တစ်ပြေးညီ သတင်းအချက်အလက်များကို ထုတ်ပြန်ပြီး ကြား၊ မြင်၊ သိ နိုင်ရန်အတွက် ကျွန်တော်တို့က ခေတ်စနစ်အရ ကျွန်တော်တို့နိုင်ငံရဲ့ အစိုးရက e-Government State ကိုသွားရမယ်ဆိုတဲ့ဟာကိုလည်း တောင်းဆိုမှုတစ်ခုအကြောင်းကိုလည်း တွေ့မြင်ရ ပါတယ်။ လေးစားအပ်ပါသော နာယကကြီးခင်ဗျာ။ ကျွန်တော့အနေဖြင့် ဒီစာချုပ်ဟာဆိုလို့ရှိရင် နိုင်ငံတကာရဲ့ ဆက်ဆံရေးကဏ္ဍကလည်း အရေးပါပြီးမှ သံတမန်နည်းလမ်းအရ ဖြေရှင်းတဲ့ကိစ္စရပ်များ ဖြစ်တဲ့အတွက် ကြောင့်မို့လို့ ကမ္ဘာကြီးရဲ့ ငြိမ်းချမ်းရေးကို ဦးတည်တဲ့အတွက်ကြောင့် ဒီစာချုပ်ကို ထောက်ခံကြိုဆိုပါကြောင်း ကျွန်တော့အနေနဲ့ ဆွေးနွေးတင်ပြလိုပါတယ်။ မြန်မာနိုင်ငံကြီး ငြိမ်းချမ်းရေးရရှိပါစေ။ မြန်မာနိုင်ငံကြီး အကြမ်းဖက်မှုမှကင်းဝေးပါစေ။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ပြည်ထဲရေးဝန်ကြီးဌာနက ပြန်လည်ရှင်းလင်းရန် ရှိက ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက် များအပေါ် သက်ဆိုင်ရာပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="21">ဒုတိယဗိုလ်ချုပ်ကြီးကျော်ဆွေ(ပြည်ထောင်စုဝန်ကြီး၊ ပြည်ထဲရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထဲရေးဝန်ကြီးဌာန၊ ပြည်ထောင်စုဝန်ကြီး ဒုတိယ ဗိုလ်ချုပ်ကြီးကျော်ဆွေ ဖြစ်ပါတယ်။ အာဆီယံ-သြစတြေးလျ နိုင်ငံတကာအကြမ်းဖက်မှုတိုက်ဖျက်ရေး ပူးပေါင်းဆောင်ရွက်မှုနားလည်မှု စာချွန်လွှာနှင့်စပ်လျဉ်း၍ လွှတ်တော်ကိုယ်စားလှယ်တော်ကြီးများမှ ထောက်ခံ ဆွေးနွေးပေးသွားသည့်အတွက် အထူးပင်ကျေးဇူးတင်ရှိပါကြောင်း တင်ပြလိုပါတယ်။ အဆိုပါနားလည်မှုစာချွန်လွှာကို လက်မှတ်ရေးထိုး ရခြင်း၏ ရည်ရွယ်ချက်မှာ ၂၀၁၆ ခုနှစ် မာတတ်မြောက် အာဆီယံသစကားသတိအထား ကတော့ အကြမ်းဖက်မှုတိုက်ဖျက်ရေး ပူးပေါင်းဆောင်ရွက်မှု ပူးတွဲကြေညာချက်ကို အထောက်အကူပြုစေရန်၊ အကြမ်းဖက်မှုတိုက်ဖျက်ရေးဆိုင်ရာ အဆင့်မြင့်အရာရှိကြီးများ ဆွေးနွေးပွဲတစ်ရပ်ကို နှစ်စဉ်ကျင်းပနိုင်ရေး အကောင်အထည်ဖော်နိုင်ရန်၊ နိုင်ငံတကာအကြမ်းဖက်မှုတိုက်ဖျက်ရေး ပူးပေါင်းဆောင်ရွက်မှုမြှင့်တင်ရန်၊ သတင်းအချက်အလက်များဖလှယ်ရန်၊ အာဆီယံအဖွဲ့ဝင်နိုင်ငံများအား ဩစတြေးလျနိုင်ငံမှ နည်းပညာ အကူအညီများပေးအပ်ရန်၊ အကြမ်းဖက်သမားများ၏ ခြိမ်းခြောက်မှုများကို ပူးပေါင်းတိုက်ဖျက်ရန်၊ အာဆီယံနှင့် သြစတြေးလျတရားဥပဒေစိုးမိုးရေးအဖွဲ့အစည်းများအကြား ဒေသတွင်းဆွေးနွေးပွဲများနှင့် ဖိုရမ်များကျင်းပရန်ဖြစ်ပြီး အာဆီယံအဖွဲ့ဝင်နိုင်ငံများကိုယ်စား အာဆီယံအထွေထွေအတွင်းရေးမှူးချုပ်မှ လက်မှတ်ရေးထိုးသွားမှာဖြစ်ပါတယ်။ မြန်မာနိုင်ငံအနေနဲ့ နားလည်မှုစာချွန်လွှာနဲ့စပ်လျဉ်းသည့် ဥပဒေ၊ နည်းဥပဒေများလည်း ပြဋ္ဌာန်းပြီးဖြစ်သကဲ့သို့ သက်ဆိုင်ရာ ကွန်ဗင်းရှင်းများသို့လည်း အတည်ပြု ဝင်ရောက်ပြီးဖြစ်ပါတယ်။ သို့ပါ၍ မြန်မာနိုင်ငံမှ အဆိုပါနားလည်မှုစာချွန်လွှာကို လက်မှတ်ရေးထိုးခြင်းဖြင့် အကြမ်းဖက် သမားများနှင့်ပတ်သက်သော သတင်းအချက်အလက်များ အပြန်အလှန်မျှဝေပေးရေး၊ အကြမ်းဖက်သမား များနှင့် အကြမ်းဖက်အဖွဲ့အစည်းများ၏ လှုပ်ရှားမှုများနှင့် နောက်ခံသမိုင်းကြောင်းများကို စုံစမ်းဖော်ထုတ် နိုင်ဖို့ နည်းပညာ အကူအညီအထောက်အပံ့များ ရရှိနိုင်ခြင်းတို့ကြောင့် ဒေသတွင်းနိုင်ငံများနှင့် သာမက နိုင်ငံတကာနှင့်ပါ အကြမ်းဖက်မှုတိုက်ဖျက်ရေးလုပ်ငန်းများကို တက်ကြွစွာ ပူးပေါင်းဆောင်ရွက်မှု တိုးမြှင့်ခြင်း အခန်းကဏ္ဍများကို ပိုမိုဆောင်ရွက်နိုင်မှာဖြစ်တဲ့အတွက် ပြည်ထောင်စုလွှတ်တော်၏ အတည်ပြုချက် ရယူ ပေးနိုင်ပါရန် ပြည်ထောင်စုလွှတ်တော် နာယကကြီးမှတစ်ဆင့် တင်ပြလိုက်ရပါတယ်။ ကျေးဇူးတင်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ သဘောထားရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အာဆီယံ-သြစတြေးလျ နိုင်ငံတကာ အကြမ်း ဖက်မှု တိုက်ဖျက်ရေးပူးပေါင်းဆောင်ရွက်မှု နားလည်မှုစာချွန်လွှာအား မြန်မာနိုင်ငံမှ ပါဝင်လက်မှတ် ရေးထိုးရေးကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။ နိုင်ငံတော်သမ္မတထံမှ ပေးပို့ထားသော ဆောက်လုပ်ရေးဝန်ကြီးဌာန မဟာမဲခေါင်ဒေသအတွင်းရှိ လမ်းမကြီးများ ဖွံ့ဖြိုးတိုးတက်ရေးစီမံကိန်းအတွက် အာရှဖွံ့ဖြိုးရေးဘဏ်နှင့် အာဆီယံအခြေခံအဆောက်အအုံ ရန်ပုံငွေတို့ထံမှ အမေရိကန် ဒေါ်လာ ၃၆၀ သန်းချေးယူရန်ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊</speech>
<speech type="speaker">အစီအစဉ် (၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆောက်လုပ်ရေးဝန်ကြီးဌာန မဟာမဲခေါင်ဒေသအတွင်းရှိလမ်းမကြီးများ ဖွံ့ဖြိုးတိုးတက်ရေးစီမံကိန်းအတွက် အာရှဖွံ့ဖြိုးရေးဘဏ်နှင့် အာဆီယံအခြေခံ အဆောက်အအုံရန်ပုံငွေတို့ထံမှ အမေရိကန်ဒေါ်လာ ၃၆၀ သန်း ချေးယူရန်ကိစ္စ နဲ့စပ်လျဉ်းပြီး ၂၂-၂-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်း အဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၂ ဦး ရှိပါတယ်။ တစ်ဦးချင်းအနေနဲ့သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးသန်းစိုး(ခေါ်)သန်းစိုး (ဘောဂဗေဒ) ရန်ကုန်တိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ခေါ်)သန်းစိုး(ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျား။ ကျွန်တော် ဆွေးနွေး မှာကတော့ ချေးငွေနဲ့ပတ်သက်ပြီးတော့မှ အကြံပြု ဆွေးနွေးသွားမှာ ဖြစ်ပါတယ်။ ချေးငွေတွေဟာ အခြေခံ အဆောက်အဦပိုင်းမှာ ဆောက်လုပ်မှုနဲ့ပတ်သက်ပြီးတော့ မူသဘောအရတော့ လက်ခံပါတယ်။ ဒါပေမယ့် ဝန်ကြီးဌာနအလိုက် ချေးငွေနဲ့ပတ်သက်ပြီးတော့မှ ဆောင်ရွက်တဲ့နေရာမှာ ကျွန်တော်တို့ နိုင်ငံအတွက် AidDevelopment Policy ကောင်းကောင်းချသင့်ပါတယ်။ ဒီလိုမျိုးလည်း ရှိပြီးသားဖြစ်မယ်လို့ မျှော်လင့် olosusil så aqol3 33oge: caosègošęsaozos apoiosadqasd Operation Tools cozi Guide Lind တွေ၊ Procedure တွေ၊ ဘဏ္ဍာရေးစည်းမျဉ်းစည်းကမ်းတွေအတိုင်း ဆောင်ရွက်ဖို့လည်း အထူး အလေးပေးလိုပါတယ်။ ဝန်ကြီးဌာနအားလုံးအလိုက် လိုအပ်နေတဲ့ အခြေခံအဆောက်အဦတွေ ဖွံ့ဖြိုးရေးအတွက် ထောက်ပံ့ငွေ ချေးငွေနဲ့ ဆောင်ရွက်တဲ့နေရာမှာ အစိုးရမှချမှတ်ထားသော တစ်ခုတည်းသော မူဝါဒအရဆောင်ရွက်မယ် ဆိုရင် ဒါကောင်းမွန်တဲ့ ရလဒ်တွေ၊ အဖြေတွေ ပေါ်ထွက်လာမှာဖြစ်ပါတယ်။ ကျွန်တော်တို့ ပြည်ထောင်စုမှာ များသောအားဖြင့် လျှပ်စစ်ဝန်ကြီးဌာန၊ ဆောက်လုပ်ရေး၊ ဆက်သွယ်ရေး၊ လယ်ယာစိုက်ပျိုးရေး အဲဒီလိုပဲ ဝန်ကြီးဌာနအားလုံးကနေ တစ်မျိုးတစ်ဖုံနဲ့ ချေးငွေတွေနဲ့ဆက်စပ်ပြီးတော့မှ တစ်ကျောင်းတစ်ဂါထာ၊ တစ်ရွာ တစ်ပုဒ်ဆန်းဆိုတဲ့ အခြေအနေမျိုးမဖြစ်အောင် ချေးငွေနဲ့ပတ်သက်တဲ့ မူဝါဒကောင်းတစ်ခုကနေပြီးတော့ ဆောင်ရွက်ဖို့လိုပါတယ်။ ဒီလိုချေးငွေတွေနဲ့ ဆောင်ရွက်တဲ့နေရာမှာ Private Sector ကို ဘယ်လောက်ထိ ထောက်ပံ့ပေးတယ်။ စီးပွားရေးကဏ္ဍကို ဘယ်လောက်ထောက်ပံ့ပေးတယ်ဆိုတဲ့ဟာမျိုး တိကျတဲ့ Framework လေးမျိုးလည်း ပါဝင်ဖို့လိုအပ်ပါတယ်။ ပြီးတော့မှ လုပ်ငန်းအရည်အသွေး ကောင်းမွန်ဖို့၊ အမှန်တကယ် ထိရောက်ဖို့ ကြပ်မတ်စစ်ဆေးတဲ့ဟာမျိုးတွေ လိုအပ်ပါတယ်။ ပြီးတော့မှ ဘတ်ဂျက်တောင်းပြီးတော့မှ အမှန်တကယ် ပြီးမြောက်ဖို့အတွက် နှောင့်နှေးကြန့်ကြာမှုတွေမရှိဘဲနဲ့ မဟာဗျူဟာကျကျ လုပ်ငန်းဆောင်ရွက်ဖို့ လိုပါတယ်။ အဲဒီတော့ ဒီချေးငွေနဲ့ပတ်သက်ပြီးတော့ ဆောက်လုပ်ရေးဝန်ကြီးဌာနအနေနဲ့ အထူးသဖြင့် Department of highway မှာ ဥပမာတစ်ခုပြောရရင် ထိုင်းနိုင်ငံက ၂၀၀၄ ခုနှစ်မှာ အတိုးနှုန်း ၃ ရာခိုင်နှုန်းနဲ့ ဒေါ်လာ ၁၅ သန်းချေးခဲ့တယ်။ ၁၅ သန်းလုံးလည်း ထုတ်သုံးပြီးဖြစ်ပါတယ်။ ဂျပန်က ၀.၀၁ ရာခိုင်နှုန်းနဲ့ ၂၀၁၃ မှာ ၁၂၆ သန်း ချေးငွေစာချုပ်ချုပ်ခဲ့ပြီးတော့မှ ၅၁ သန်းပဲ ထုတ်သုံးစွဲနိုင်ပါသေးတယ်။ ထို့အတူပဲ ADB ကလည်း ၀.၁ ရာခိုင်နှုန်းနဲ့ ၂၀၁၅ မှာ ချေးငွေစာချုပ် ချုပ်ပြီးတော့မှ ၇၄ သန်း စာချုပ်ချုပ်ခဲ့ပါတယ်။ ဒါပေမယ့်လည်း အမှန်တကယ် သုံးစွဲခဲ့တာက ၄ သန်းပဲ ရှိပါသေးတယ်။ နောက် ကိုရီးယားကလည်း ၀.၁ ရာခိုင်နှုန်းနဲ့ ၂၀၁၅ မှာ စာချုပ်ချုပ်ခဲ့ပါတယ်။ ပမာဏက ၁၃ရ သန်း ဖြစ်ပါတယ်။ အခုချိန်ထိတော့ မသုံးစွဲရသေးပါဘူး။ ဒလတံတားစီမံကိန်း ဖြစ်ပါတယ်။ အဲဒီတော့ ချေးငွေ တွေနဲ့ပတ်သက်ပြီးတော့မှ ကျွန်တော်တို့ စာရင်းစစ်ချုပ်ရုံးကလည်း အစီရင်ခံစာပို့ခဲ့ပြီးပါပြီ။ ချေးငွေတွေကို လုပ်ငန်းတကယ် အမှန်တကယ် အကောင်အထည်ဖော်နိုင်ဖို့အတွက် မြန်မြန်ဆန်ဆန် ဆောင်ရွက်ကြဖို့ဆိုတဲ့ လိုအပ်ချက်ကို ပြောခဲ့ပြီးဖြစ်ပါတယ်။ အဓိကက ကျွန်တော်ဆွေးနွေးမယ့် အရေးကြီးဆုံးအပိုင်းကတော့ ချေးငွေတွေနဲ့ ပတ်သက်ပြီး တော့မှ ဆောင်ရွက်တဲ့နေရာမှာ အမှန်တကယ် အကျိုးရှိ မရှိ Performance Audit အပိုင်းကိုလည်း သက်ဆိုင်ရာ အထူးကော်မတီတွေဖွဲ့စည်းပြီးတော့မှ ယန္တရားကောင်းကောင်းနဲ့ ဆောင်ရွက်ဖို့ တင်ပြလို ပါတယ်။ ဒီလို အထူးကော်မတီတွေကနေ ဖွဲ့စည်းပြီးတော့မှ ကျွန်တော်တို့ ပြည်ထောင်စုလွှတ်တော်မှာ ပြန်လည်အစီရင်ခံခြင်းအားဖြင့် လုပ်ငန်းရဲ့ အကျိုးရှိမှု၊ အကျိုးထိရောက်မှု၊ လုပ်ငန်းရဲ့အရည်အသွေး တွေကို ကျွန်တော်တို့ နိုင်ငံသားတွေအားလုံး သိမြင်နိုင်မှာဖြစ်ပါတယ်။ ခု ကျွန်တော်တို့နိုင်ငံဟာ အကြွေးကို ၉.၁ ဘီလီယံ ပတ်ဝန်းကျင်ရှိပါတယ်။ အဲဒီဟာတွေနဲ့ပတ်သက်ပြီးတော့လည်း လူထုတော်တော်များများက လွဲမှားတဲ့အသိမျိုးမဖြစ်အောင် ခုနပြောတဲ့ သီးခြားအထူးကော်မရှင် လွှတ်တော်ကသော်လည်းကောင်း၊ အစိုးရအဖွဲ့သော်လည်းကောင်း ပါဝင်ဖွဲ့စည်းပြီးတော့မှ၊ ကြီးကြပ်စစ်ဆေးပြီးတော့မှ အစီရင်ခံစာကို ထုတ်ပြန် ပေးဖို့ ကျွန်တော့အနေနဲ့ ဒါမူဝါဒအပိုင်းကို ဖြည့်စွက်ပြောကြားရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါ်အေးမြမြ ကျောက်တန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1549">ဒေါ်အေးမြမြမျိုး (ကျောက်တန်းမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါရှင်။ ကျွန်မကတော့ မဟာ မဲခေါင်ဒေသအတွင်းမှာရှိတဲ့ လမ်းမကြီးများ ဖွံ့ဖြိုးတိုးတက်ရေးအတွက် ရန်ကုန်-ပုသိမ်လမ်း၊ ပဲခူး-သန်လျင် လမ်းနဲ့ ရန်ကုန်-မန္တလေးလမ်းတွေ အဆင့်မြှင့်တင်ခြင်းအတွက် အာရှဖွံ့ဖြိုးရေးဘဏ်နဲ့ အာဆီယံအခြေခံ အဆောက်အအုံရန်ပုံငွေမှ အမေရိကန်ဒေါ်လာသန်း ၃၆၀ ချေးယူခြင်းကိစ္စနဲ့ ပတ်သက်ပြီးတော့မှ ထောက်ခံ အကြံပြုပြီးတော့ မရှင်းလင်းတဲ့အချက်များကို မေးမြန်းဆွေးနွေးသွားမယ့် ကျောက်တန်းမဲဆန္ဒနယ် ပြည်သူ့ လွှတ်တော်ကိုယ်စားလှယ် ဒေါ်အေးမြမြမျိုး ဖြစ်ပါတယ်ရှင်။ ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်ကြီးများရှင်။ လမ်းပန်းဆက်သွယ်ရေးဟာ စီးပွားရေးသွေးခုန်နှုန်းအတွက် ဖြတ်သန်းစီးဆင်းပေးနေတဲ့ သွေးလွှတ် ကြောမကြီး ဖြစ်ပါတယ်။ ထုတ်ကုန်ပစ္စည်းများ ဈေးကွက်ကိုရောက်ရှိဖို့၊ အလုပ်သမားများလုပ်ငန်းခွင်ကို ရောက်ရှိဖို့၊ ကျောင်းသူကျောင်းသား ကျောင်းကိုရောက်နိုင်ဖို့၊ နာမကျန်းသောသူများ ဆေးရုံကိုရောက်ရှိ နိုင်ဖို့အတွက် လမ်းပန်းဆက်သွယ်ရေးဟာ မဖြစ်မနေ မရှိမဖြစ်လိုအပ်တယ်ဆိုတာ အားလုံးအသိ ဖြစ်ပါတယ်။ နိုင်ငံဖွံ့ဖြိုးတိုးတက်ရေးအတွက် လမ်းပန်းဆက်သွယ်ရေး ကောင်းမွန်ဖို့ဟာ အဓိကအသက် သွေးကြောဖြစ်တယ်ဆိုတာကို ကျွန်မတို့အားလုံး အသိပဲဖြစ်ပါတယ်။ ပြည်သူ့အစိုးရလက်ထက်မှာ သိသာ ထင်ရှားတဲ့ အပြောင်းအလဲတွေထဲမှာ လမ်းပန်းဆက်သွယ်ရေးတွေ သိသာစွာ ကောင်းမွန်တိုးတက် လာတာက ထူးခြားတဲ့ကဏ္ဍတစ်ခု ဖြစ်ပါတယ်။ ဘဏ္ဍာငွေအကန့်အသတ်တွေ ကြားထဲကနေပြီးတော့မှ ကျွန်မတို့ဟာ မဟာဗျူဟာလမ်းတွေ၊ ခရိုင်ချင်းဆက်လမ်း၊ မြို့ချင်းဆက်လမ်း၊ ကျေးရွာချင်းဆက်လမ်းပါ မကျန်အောင် နှစ်တို၊ နှစ်ရှည်စီမံကိန်းတွေ ချမှတ်ပြီးတော့မှ တိုးတက်အောင် ဆောင်ရွက်ပေးနေတာကို ဦးစွာ ကျေးဇူးတင်စကား ပြောကြားလိုပါတယ်။ အခုအဆင်မြှင့်တင်မယ့် လမ်း ၃ လမ်းက မဟာဗျူဟာကျတဲ့ စီးပွားရေး အသက်သွေးကြော လမ်းတွေဖြစ်နေတာ၊ စီးပွားရေးဖွံ့ဖြိုးတိုးတက်မှုအတွက် အမြင့်ဆုံးဇုန်တွေကို ဆက်သွယ်နိုင်မယ့်လမ်းတွေ ဖြစ်နေတာ ပြည်သူအများဆုံးသွားလာနေတဲ့လမ်းတွေ ဖြစ်ခြင်းအတွက်ကြောင့်မို့လို့ အဆင့်မြှင့်တင်ခြင်းဟာ လုပ်ငန်းဆောင်ရွက်မှာကို အပြည့်အဝ သဘောတူပါတယ်။ ဒါပေမယ့်လည်း လမ်း ၃ လမ်း အနက်က Oriental Highway Company ကနေပြီးတော့မှ BOT စနစ်နဲ့ ဆောင်ရွက်တဲ့ ရန်ကုန်-ပုသိမ်လမ်းကြီး အဆင့်မြှင့်တင်ခြင်းမှာ လက်ရှိတာဝန်ယူထားတဲ့ ကုမ္ပဏီရဲ့ တာဝန်ယူမှု၊ တာဝန်ခံမှုတွေ၊ စာချုပ်ပါစည်းမျဉ်း စည်းကမ်း၊ စာချုပ်ပါကတိကဝတ်တွေ ဆောင်ရွက်ထားတဲ့အခြေအနေကို မသိရဘဲနဲ့ ဒီနိုင်ငံတကာချေးငွေနဲ့ ဆောင်ရွက်မယ့်အပေါ်မှာ မရှင်းလင်းတဲ့အတွက်တော့ ပြည်သူများကိုယ်စား မေးမြန်းလိုပါတယ်။ ပွင့်လင်း မြင်သာမှုနဲ့ ယုံကြည်မှုဟာ များစွာအမှီသဟဲပြုနေပါတယ်။ လက်ရှိတာဝန်ယူထားတဲ့ BOT ကုမ္ပဏီက တာဝန်ဝတ္တရားများကို ရှင်းရှင်းလင်းလင်းချပြပြီးတော့မှ ရှင်းရှင်းလင်းလင်းမသိရရင် ပြည်သူယုံကြည်ဖို့ ခက်ခဲပါတယ်။ ဒါတွေကို ကျွန်မတို့ ရှင်းရှင်းလင်းလင်းသိဖို့ လိုအပ်ပါတယ်။ မြန်မာနိုင်ငံမှာရှိတဲ့ လမ်းမကြီးတွေဟာ လမ်းမကြီးတော်တော်များများကို BOT စနစ်နဲ့ ဆောင်ရွက် ထားပါတယ်။ လမ်းမပြင်ဘဲနဲ့ လမ်းကြေးသာကောက်ခံနေတဲ့ ကုမ္ပဏီအချို့ကြောင့်မို့လို့ ပြည်သူတွေ ယုံကြည်မှုမရှိ ဖြစ်နေရပါတယ်။ လမ်းအသုံးပြုခ စတင်ကောက်ခံတဲ့ ပထမ ၃ နှစ်အတွင်းမှာ အခွန် ကင်းလွတ်ခွင့်၊ လမ်းအသုံးပြုခ ကောက်ယူခွင့်ဆိုတဲ့ အခွင့်အရေးတွေကိုရရှိပြီးတော့ လမ်းပြင်ဆင်မယ်ဆိုတဲ့ တာဝန်ကျတော့ ပျက်ကွက်နေတဲ့ကုမ္ပဏီတွေ ရှိနေသေးတဲ့အတွက်ကြောင့်မို့လို့ ကုမ္ပဏီပါစာချုပ် စာတမ်း များအရ တာဝန်ကျေပွန်ရေးကို အများပြည်သူ မျှော်လင့်စောင့်စားနေပါတယ်။ လမ်းများယာဉ်စီးရေ ၅၁ စင်း ကနေပြီးတော့ ၅၀၀ အထိရှိပါက ၁၈ ပေအကျယ် ကတ္တရာလမ်း၊ ၅၀၁ စီးကနေပြီးတော့ ယာဉ်စီးရေ ၂,၀၀၀ အထိရှိပါက ၂၄ ပေအကျယ် ကတ္တရာလမ်း၊ ၂,၀၀၁ စီးကနေပြီးတော့ ၅,၀၀၀ အထိရှိတာ က ၄၈ ပေအကျယ် ကတ္တရာလမ်းနဲ့ ၅,၀၀၁ စီး အထက်ကိုရှိပါက ၇၂ ပေအကျယ် ကတ္တရာလမ်းအဖြစ် ဆောက်လုပ်ပေးရမယ့် တာဝန်ရှိပြီးတော့ ယာဉ်စီးရေ ၂,၀၀၀ ထက်ပိုကျော်ရင် ၂ လမ်းသွားနဲ့ မလုံလောက်ပါက ၄ လမ်းသွား ကတ္တရာလမ်း ဆောက်လုပ်ပေးရမယ်ဖြစ်ကြောင်း သိရှိထားပါတယ်။ ပုသိမ်-ရန်ကုန်လမ်းက ၄ လမ်းသွား ချဲ့ထွင်သင့်ပြီဖြစ်တဲ့ ယာဉ်စီးရေသွားလာများတဲ့လမ်း ဖြစ်ပါလျက်နဲ့ BOT ကုမ္ပဏီက လမ်းအသုံးပြုခ ကောက်ခံထားပြီးတော့မှ BOT ကုမ္ပဏီရဲ့ တာဝန်ယူမှုကိုမသိရဘဲနဲ့ နိုင်ငံတော်ချေးငွေနဲ့ ဆောင်ရွက်မယ် ဆိုတဲ့အပေါ်မှာ ဘာ့ကြောင့်မို့လို့ ဆုံးဖြတ်တာလဲဆိုတာကို သိချင်ပါတယ်။ ကုမ္ပဏီရဲ့ စာချုပ်စာတမ်းပါ ဝတ္တရားများကို ဘယ်လိုဆောင်ရွက်ပေးထားမှာလဲနဲ့ ပြင်ဆင်ချုပ်ဆိုတဲ့ စာချုပ်စာတမ်းကို ဘယ်လို တာဝန်ယူစေမှာလဲဆိုတာကို ပြည်သူများကိုယ်စား မေးမြန်းလိုပါတယ်ရှင်။ ရန်ကုန်ကနေပြီးတော့ ဘောနက်ကြီးအထိ မိုင် ၄၀ အထိကို နိုင်ငံတကာအဆင့်မီ အမြန်လမ်း ဆောင်ရွက်ခြင်းကိုလည်း များစွာကြိုဆိုထောက်ခံပါတယ်။ ကျွန်မတို့နိုင်ငံမှာ နိုင်ငံတကာအဆင့်မီ လမ်းလေး တွေ ကျွန်မတို့လိုချင်ပါတယ်။ ဒါပေမယ့်လည်း ဒီလမ်းပိုင်း မိုင် ၄၀ အပိုင်းက မကြာခင်ကမှ ပြင်ဆင်နေတာ ဖြစ်ပါတယ်။ တကယ်လို့ ကျွန်မတို့ဟာ ဒီလိုမျိုး နိုင်ငံတကာချေးငွေနဲ့ အဆင့်မြှင့်တင်ဖို့အတွက် စီမံကိန်း ဆိုတာလည်း အလွယ်အတူပေါ်လာတာမဟုတ်ပါဘူး။ ရေရှည်ကျွန်မတို့က ဒါတွေကို သုံးသပ်ဆွေးနွေး ပြီးမှ ဒီလိုမျိုး ကျွန်မတို့ လွှတ်တော်ကို တင်ပြတယ်လို့ယုံကြည်ပါတယ်။ ဒီလိုမျိုးအစီအစဉ်ရှိတယ်ဆိုရင် ဒီလမ်း ၄၀ အပိုင်းအစားကို တခြားမှာ ကျွန်မတို့ပြင်ဆင်စရာလမ်းတွေ အများကြီးရှိနေပါတယ်။ ဒီဟာတွေကို ပြင်ဆင်ခြင်းဟာ ဘတ်ဂျက်ပိုမိုလေလွင့်ပြုန်းတီးမှုကို သက်သာမယ်လို့ ထင်မြင်ယူဆမိပါတယ်။ နိုင်ငံတကာ ချေးငွေဆိုတာလည်း ို့ရှိရင် ကျွန်မတို့ ပြန်လည်ပေးဆပ်ရမယ့် ကျွန်မတို့ နောင်မျိုးဆက်တွေ ဆီကနေပြီးတော့ ကြိုတင်သုံးစွဲထားတဲ့ ငွေတွေဖြစ်တဲ့အတွက်ကြောင့်မို့လို့ ကျွန်မတို့ စနစ်တကျသုံးစွဲဖို့ အလေအလွင့်မရှိဖို့အတွက်ကို ကျွန်မတို့မှာ တာဝန်ရှိပါတယ်။ ဖောက်လုပ်တာမကြာသေးတဲ့လမ်းကို ပြန်ပြင်တာ၊ ပြန်ပြင်တာ မကြာသေးတဲ့လမ်းကို ပြန်ပြီးတော့ အဆင့်မြှင့်တင်တာတွေဟာ ဘတ်ဂျက်အလေအလွင့်မှု တွေကို ဖြစ်စေပြီးတော့ ကျွန်မတို့ပြည်သူတွေရဲ့ ယုံကြည်မှုတွေလည်း ကျဆုံးစေပါတယ်။ ဒါကြောင့်မို့လို့ ရှေးကမှားခဲ့တဲ့အမှားတွေကို ဆက်မမှားရအောင် ရှေးကသင်ခန်းစာများကို နမူနာ ယူပြီးတော့မှ ဆောင်ရွက်မယ့် စီမံကိန်းတွေကို ဒီထက်ပိုပြီး စနစ်တကျနဲ့ ဆောင်ရွက်ပေးဖို့ အကြံပြု ဆွေးနွေးရင်းနဲ့ နိဂုံးချုပ်အပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဦးဇော်မင်းသိန်း လေးမျက်နှာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1607">ဦးဇော်မင်းသိန်း(လေးမျက်နှာမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ပြည်သူ့လွှတ်တော်ဥက္ကဋ္ဌ၊ ဒုတိယဥက္ကဋ္ဌများ၊ ပြည်ထောင်စု ဝန်ကြီးများနှင့် ပြည်ထောင်စုလွှတ်တော် ကိုယ်စားလှယ်တော်ကြီးများ အားလုံးမင်္ဂလာပါ။ ကျွန်တော် ကတော့ လေးမျက်နှာမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဇော်မင်းသိန်း ဖြစ်ပြီးတော့ နိုင်ငံတော် သမ္မတထံမှပေးပို့လာတဲ့ ဆောက်လုပ်ရေးဝန်ကြီးဌာနရဲ့ မဟာမဲခေါင်ဒေသအတွင်းရှိ လမ်းမကြီးများ ဖွံ့ဖြိုး တိုးတက်ရေးစီမံကိန်းအတွက် ADB နှင့် AIF တို့မှ ချေးငွေအမေရိကန်ဒေါ်လာသန်း ၃၆၀ ရယူပြီးတော့ ဆောင်ရွက်မယ့် လမ်း ၃ လမ်းအကြောင်းကို ဆွေးနွေးပါမယ်။ ဦးစွာ ရန်ကုန်-ပုသိမ်လမ်း ဖြစ်ပါတယ်။ ဒီလမ်းဟာ ဧရာဝတီတိုင်းရဲ့ ကဏ္ဍပေါင်းစုံအတွက် မဟာဗျူဟာကျတဲ့ အသက်သွေးကြောလမ်းမကြီးဖြစ်သလို နိုင်ငံ၏ အရေးကြီးဆုံးလမ်းထဲမှာလည်း ပါဝင် နေတာဖြစ်တဲ့အတွက် သေချာလေ့လာပါတယ်။ အဲဒီထဲမှာ ဘာသွားတွေ့လဲဆိုတော့ ဒီလမ်းက BOT ပေးပြီး သားပါ။ မူလက Asia World ကုမ္ပဏီကလုပ်တယ်။ နောက် Oriental Highway ကုမ္ပဏီက ပြောင်းလဲ လုပ်ကိုင်တယ်။ အဲဒီတော့ BOT ပေးမယ်ဆိုရင် ကုမ္ပဏီကအရင်ဆုံး လမ်းတည်ဆောက်ရပါတယ်။ မြေကြီး ဘယ်လိုဖို့မယ်။ ကျောက်ဘယ်လိုခင်းမယ်။ ကတ္တရာဘယ်နှစ်လွှာလောင်းမယ် စသည်ဖြင့် လမ်းအကျယ်နဲ့ နှစ်ပြည့်လို့ရှိရင် နိုင်ငံတော်ကို ပြန်လည်အပ်နှံရမှာဖြစ်ပါတယ်။ အဲဒီအခါမှာ AADT- Annual Average Daily Traffic အရ နေ့စဉ်ယာဉ်အစီးရေ ခုနရှေ့ကလည်း ကိုယ်စားလှယ်တစ်ယောက် ပြောသွားပါတယ်။ ၅၀၀ ကျော်၊ ၂,၀၀၀ ကျော်၊ ၅,၀၀၀ ကျော် ဒီလို ၂,၀၀၀ ကျော်လို့ရှိရင် ၄၈ ပေအကျယ် လေးလမ်းသွား AC ခင်းပေးရမှာဖြစ်ပါတယ်။ အဲဒီတော့ ဒီစာချုပ်အတိုင်း ကျွန်တော်တို့ မလိုက်နာမဆောင်ရွက်ဘူးဆိုရင် ဒီလမ်းတစ်လမ်းလုံးကို နိုင်ငံတော်က ပြန်လည်သိမ်းယူခွင့်ရှိပါတယ်။ အဲဒီအခါမှာ AADT စာရင်းကို ကျွန်တော်တို့ လေ့လာကြည့်လိုက်တဲ့အခါမှာ ဒီလမ်းပေါ်မှာ ယာဉ် ၅,၀၀၀ နဲ့ ၇,၀၀၀ ကြားသွားနေတာ ဖြစ်တဲ့အတွက် ဒီလမ်းကြီးဟာ ၄၈ ပေအကျယ် လေးလမ်းသွား AC ဖြစ်ရမှာပါ။ သို့ပေမယ့်လည်း ခုချိန်မှာ နှစ်လမ်းသွားပဲ ဖြစ်နေတဲ့အတွက် လမ်းအသုံးပြုသူများဟာ ယာဉ်အသုံးပြုခတော့ အပြည့်အဝပေးနေရ ပြီးတဲ့အခါမှာ နှစ်လမ်းသွားပေါ်ပဲ မောင်းနေရတာဖြစ်တဲ့အတွက် ဒီယာဉ်ကြောကျပ်တည်းမှုတွေ၊ ်ကြာမှုတွေ၊ ယာဉ်မတော်တဆထိခိုက်မှုတွေ ဖြစ်ပြီးတော့ မိမိတို့ရဲ့ ရပိုင်ခွင့်အခွင့်အရေးတွေ ဆုံးရှုံး နေရတာဖြစ်ပါတယ်။ နောက်တစ်ခါ ဒီလမ်းကြီးကို ကုမ္ပဏီကသာ စာချုပ်ပါစည်းမျဉ်းစည်းကမ်းအတိုင်း လုပ်ခဲ့မယ်ဆိုရင် ခုချိန်မှာ လေးလမ်းသွားကြီးဖြစ်နေပါပြီ။ ခုလိုချေးငွေတွေနဲ့လည်း ရယူပြီးဆောင်ရွက်စရာ မလိုတော့ပါဘူး။ တစ်ခါချေးငွေရယူခဲ့ရင်တောင်မှ ကျွန်တော်တို့နိုင်ငံရဲ့ အခြားလိုအပ်တဲ့ကဏ္ဍများမှာ ပြောင်းလဲသုံးစွဲနိုင်မှာ ဖြစ်ပါတယ်။ နောက်တစ်ခါ ကျွန်တော်တို့တင်ပြလာတဲ့ လမ်းအပိုင်းကို ကြည့်လိုက်ပြန်တော့လည်း ရန်ကုန်ဘုရင့်နောင် တံတားထိပ်ကနေပြီးတော့မှ လှိုင်သာယာ Toll Gate မရောက်ခင်ထိ ၁၀ ကီလိုမီတာအထိသာ လေးလမ်းသွားဖြစ်ပြီးတော့မှ ၁၀ ကီလိုမီတာကနေ ပုသိမ်အထိ ကီလို ၁၇၀ မီတာကို ရ မီတာ အကျယ် ၂ လမ်း သွားပဲလုပ်မယ်လို့ပြောပါတယ်။ လမ်းဘေးပုခုံးပါမယ်ဆိုရင် ၃ လမ်း သွားလို့ရတယ်လို့ဆိုပါတယ်။ သို့ပေမယ့် ခုနက ကျွန်တော်တင်ပြခဲ့သလို ဒီလမ်းကြီးဟာ ခုချိန်မှာ ၄ လမ်း သွားကို ဖြစ်ကိုဖြစ်နေရမှာဖြစ်ပါတယ်။ အဲဒီတော့ စီမံကိန်းတစ်ခုဟာ အနည်းဆုံးစ်ခန့်ယူရပါတယ်။ ၃ နှစ် အတွင်းမှာ ထပ်ပြီးတော့ တိုးတက်များပြားလာမယ့် ယာဉ်အစီးအရေအတွက်ကို တာဝန်ရှိသူတွေ ခုတည်းက ကျွန်တော်တို့ ဘယ်လို စဉ်းစားဆောင်ရွက်ကြမလဲ။ နောက်တစ်ခါ ဒီကုမ္ပဏီနဲ့ ဒီလမ်းအပေါ်ကို ကျွန်တော်တို့ ဘယ်လိုကြပ်ကြပ် မတ်မတ် ကိုင်တွယ်ဆောင်ရွက်မလဲ။ ပြည်သူတွေ မိအေးနှစ်ခါ သုံးခါမနာအောင် ဆောင်ရွက်ဖို့ လိုအပ်နေ ပါပြီ။ နာယကကြီးခင်ဗျာ။ Power Point တင်ပြခွင့်ပြုပါ။ ဒါကတော့ လက်ရှိ ရန်ကုန်-ပုသိမ်လမ်း ပေါ်မှာ သွားနေရတဲ့ ယာဉ်တွေရဲ့ အခြေအနေဖြစ်ပါတယ်။ အောက်မှာပြထားတဲ့ ဘတ်စ်ကား ၂ စီး ဆိုရင် ဒီလမ်းမှာ ပြည့်ပြီးတော့မှ ယာဉ်ကိုအန္တရာယ် ဖြစ်စေပြီးတော့ ပြည်သူတွေထိခိုက်နိုင်တဲ့ အနေ အထားတစ်ခုဖြစ်ပါတယ်။ ဒါကတော့ ပုသိမ်-ကျောင်းကုန်း-ဗိုလ်မြတ်ထွန်း-လှိုင်သာယာ Toll Gate တွေမှာ လမ်းအသုံးပြုခ ပေးဖို့အတွက် ယာဉ်တွေစောင့်ဆိုင်းနေရတာ ဖြစ်ပါတယ်။ Power Point ရပါပြီ။ နောက် ဒုတိယတစ်လမ်းကတော့ ပဲခူး-သန်လျင်လမ်းပဲ ဖြစ်ပါတယ်။ EWEC စီမံကိန်းအရ ဗီယက်နမ်နိုင်ငံ ဒါနမ်းမြို့ကနေပြီးတော့မှ လာအိုနိုင်ငံ၊ ထိုင်းနိုင်ငံတို့ကို ဖြတ်ပြီးတော့မှ မြဝတီ၊ ဘားအံ၊ ကျိုက်ထို၊ ပဲခူး၊ ရန်ကုန်၊ သီလဝါ (SEZ)မှာ ဆုံးမယ့်လမ်းကြောင်း ဖြစ်ပါတယ်။ ခုချိန်မှာ ဒီလမ်းဟာ ၁၂ ပေ အကျယ်နဲ့ ၁၈ ပေအကျယ်သာရှိနေပြီးတော့ AADT အရဆိုရင်လည်း ယာဉ် ၅၀၀ နဲ့ ၁,၀၀၀ ကြားမှာပဲ ရှိနေပါသေးတယ်။ သို့ပေမယ့်လည်း အနာဂတ်ကိုမျှော်မှန်းပြီး ကောင်းကျိုးတွေကို မျှော်မှန်းပြီးလုပ်မှာ ဖြစ်တဲ့အတွက်ကြောင့် ကျွန်တော့အနေနဲ့ ကြိုဆိုထောက်ခံပါတယ်။ သို့ပေမယ့် စီမံကိန်းတော်တော် များများဟာ အစမှာတော့ ကျွန်တော်တို့ အကောင်းတွေကိုမျှော်လင့်ပြီး လုပ်ခဲ့ကြတာချည်းပါပဲ။ ဘီလီယံ တွေ မြောက်မြားစွာသုံးစွဲပြီးကာမှ ရပ်လိုက်ရတာတွေ၊ ရှေ့ဆက်မတိုးနိုင်တာတွေ ကျွန်တော်တို့ စဉ်းစား ရပါမယ်။ ဧရာဝတီတိုင်းမှာရှိနေတဲ့ ဘာမှသွားလို့မရတဲ့ ရထားလမ်းစီမံကိန်းကြီးက သက်သေဖြစ်ပါတယ်။ ဒါကို သတိပြုဖို့လိုပါတယ်။ နောက်ဆုံးတစ်လမ်းကတော့ ရန်ကုန်-မန္တလေးအမြန်လမ်းပိုင်း ဖြစ်ပါတယ်။ ပြည်ထောင်စုလွှတ်တော် သတ္တမပုံမှန်အစည်းအဝေး ဒသမနေ့မှာ ဒု-ဝန်ကြီးပြောသွားတာက မူလက ၈ လမ်းသွားအတွက် ဒီဇိုင်း ဆွဲပြီးတော့လုပ်ခဲ့တယ်။ သို့ပေမယ့် ယခု ၄ လမ်းသွားပဲ ဖြစ်နေတဲ့ကျွန်တော်တို့ အသုံးပြုခွင့် ပေးပြီးတော့မှ တစ်ခါ ၄ လမ်းသွားနဲ့ညီတဲ့ ဒီဇိုင်းတွေကို ပြန်ပြင်ဟယ်၊ ဖျက်ဟယ်နဲ့ ကျွန်တော်တို့ အကြိမ်ကြိမ် အဖန်ဖန်လုပ်နေရတယ်။ နောက်အခုတင်ပြသွားတဲ့ လမ်းပိုင်းဟာလည်း မကြာသေးခင်ကမှ ဆောင်ရွက် ပြီးတဲ့ လမ်းဖြစ်နေတယ်။ လမ်းကလည်း ကောင်းလွန်းနေတယ်။ ဒါကြောင့်မို့လို့ ကောင်းလွန်းနေတဲ့ နေရာကို ချေးငွေနဲ့ထပ်ပြီးတော့ အဆင့်မြှင့်တင်တဲ့လုပ်ငန်းအပေါ်မှာ မဆောင်ရွက်သင့်ဘူးလို့ ဆွေးနွေး လိုပါတယ်။ ဆက်ပြီးဆောင်ရွက်မယ်ဆိုရင် လှနေပြီးသားအရာတစ်ခုကို ချေးငွေယူပြီးတော့မှ မိတ်ကပ်လိမ်း၊ ပန်းပန်နေသလိုမျိုး ဖြစ်နေတဲ့အတွက် မဆောင်ရွက်သင့်ဘူးလို့ ဆွေးနွေးလိုပါတယ်။ နိဂုံးချုပ်အနေနဲ့ ပြောရမယ်ဆိုရင် Power Point တင်ပြခွင့်ပြုပါ။ နိုင်ငံတော်သမ္မတထံမှ ပေးပို့ လာသော ချေးငွေအပေါ်မှာ မူအားဖြင့်ရယူသင့်ကြောင်း ကြိုဆိုသဘောတူ ထောက်ခံပါတယ်။ သို့သော် လည်း လမ်းရွေးချယ်မှုနဲ့ လမ်းဒီဇိုင်းမှာတော့ (၁) ပဲခူး-သန်လျင်လမ်းပိုင်းကို အပြည့်အဝ ထောက်ခံ ပါတယ်။ (၂) ရန်ကုန်-မန္တလေးအမြန်လမ်းပိုင်းကိုတော့ နိုင်ငံရဲ့ လက်ရှိအခြေအနေမျိုးမှာ ချေးငွေဖြင့် မဆောင်ရွက်သင့်ဘဲ ရင်းနှီးမြှုပ်နှံမှုများဖိတ်ခေါ်ကာ ဆောင်ရွက်စေလိုပါတယ်။ (၃) ရန်ကုန်-ပုသိမ် လမ်းပိုင်းကိုတော့ တာဝန်မကျေတဲ့ ကုမ္ပဏီအပေါ် စာချုပ်ပါစည်းမျဉ်းစည်းကမ်းအတိုင်း နိုင်ငံတော်က ပြန်လည်သိမ်းယူပြီး တိတိကျကျဆောင်ရွက်ဖို့ တိုက်တွန်းလိုပါတယ်။ လမ်းကိုလည်း ၄ လမ်းသွား အပြည့်ခင်းပေးစေလိုပါတယ်။ သို့သော် ၄ လမ်းအပြည့်ဆောင်ရွက်ရန် အခြေအနေ ခက်ခဲ ခဲယဉ်းလွန်းပါက ဧရာဝတီတိုင်းရဲ့ လမ်းကွန်ရက်များဆုံမှတ်၊ ညောင်တုန်း-ရေနံမြေလမ်းဆုံ ၅၂ ကီလိုမီတာ အထိ ၄ လမ်း သွားမဖြစ်မနေ ဆောင်ရွက်ပေးသင့်ပါကြောင်း နိုင်ငံတော်နဲ့ နိုင်ငံသားများရဲ့ အကျိုးအတွက် ဆွေးနွေး လိုက်ရပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဦးလားလ်မင်းထန် ချင်းပြည်နယ် မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1238">ဦးလားလ်မင်းထန်(မဲဆန္ဒနယ်အမှတ်-၁၀၊ ချင်းပြည်နယ်)</mp>လေးစားအပ်ပါသော လွှတ်တော်နာယကကြီးနှင့်တကွ ပြည်ထောင်စုအဆင့် အဖွဲ့အစည်းဝင်များ၊ လွှတ်တော်ကိုယ်စားလှယ် များနှင့် ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ရှေးဦးစွာ နှုတ်ခွန်းဆက်သအပ် ပါတယ်။ ကျွန်တော်ကတော့ ချင်းပြည်နယ်၊ မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် ဦးလားလ်မင်းထန်ဖြစ်ပါတယ်။ နာယကကြီးခင်ဗျာ။ နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ ပေးပို့လာသော မဟာမဲခေါင်ဒေသအတွင်းရှိ လမ်းမကြီးများ ဖွံ့ဖြိုးတိုးတက်ရေးစီမံကိန်းအတွက် အာရှဖွံ့ဖြိုးရေးဘဏ်နဲ့ အာဆီယံအခြေခံအဆောက်အအုံ ရန်ပုံငွေတို့ထံမှ အမေရိကန်ဒေါ်လာ ၃၆၀ သန်း ချေးယူရန်ကိစ္စနဲ့ စပ်လျဉ်း၍ လမ်းအပိုင်း ၃ ပိုင်း ရှိနေတာကိုတွေ့ရပါတယ်။ အဲဒီလမ်းအပိုင်း ၃ ပိုင်းထဲမှာ ကျွန်တော်က ရန်ကုန်-မန္တလေး အမြန်လမ်းမကြီးအကြောင်းကို ထောက်ခံဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ Power Point သုံးစွဲခွင့်ပြုရန် တင်ပြပါတယ်ခင်ဗျာ။ ရန်ကုန်-မန္တလေး အမြန်လမ်းမကြီးကို ၂၀၀၅ ခုနှစ်၊ အောက်တိုဘာလတွင် စတင်ဖောက်လုပ်ခဲ့ပြီးတော့မှ ၂၀၀၉ ခုနှစ်၊ မတ်လ ၂၅ ရက်နေ့မှာ စတင်အသုံးပြုခဲ့တယ်လို့ သိရပါတယ်။ ရန်ကုန်-မန္တလေး အမြန်လမ်းဟာဆိုလို့ ရှိရင် စုစုပေါင်းမိုင်ဟာ ၃၆၅ မိုင်နဲ့ ၅ ဖာလုံ၊ ကီလိုမီတာအားဖြင့် ၅၈၁.၅ ကီလိုမီတာ ကွာဝေးပါတယ်။ ၂၀၁ရ ခုနှစ်၊ အောက်တိုဘာလကုန်အထိ တစ်ဆက်တစ်စပ်တည်း ကတ္တရာထပ်ပိုးလွှာ ခင်းပြီးသားလမ်း ဟာဆိုလို့ရှိရင် စုစုပေါင်း မိုင် ၂၀ ထိသာ ရှိနေပါသေးတယ်။ နာယကကြီးခင်ဗျာ။ ဒီလမ်းဟာ အသွားအပြန် နှစ်လမ်းသွားဖြစ်ပြီးမှ စုစုပေါင်း ၄ လမ်းသွား ကွန်ကရစ်လမ်းဖြစ်ပါတယ်။ ဒီလမ်းမကြီးဟာ မြန်မာနိုင်ငံရဲ့ စီးပွားရေးမြို့တော်နဲ့ လူဦးရေအများဆုံး ဖြစ်သော မဟာရန်ကုန်မြို့နဲ့ နိုင်ငံတော်အစိုးရ၏ ရုံးစိုက်ရာ နေပြည်တော်နဲ့ မြန်မာနိုင်ငံ၏ ဒုတိယလူဦးရေ အများဆုံးနဲ့ စီးပွားရေးမြို့တော်ဖြစ်သော မန္တလေးတို့ကို အဓိကဆက်သွယ်သောလမ်းဖြစ်တဲ့ အတွက်ကြောင့် မို့လို့ မြန်မာနိုင်ငံအတွက် အင်မတန်မှ အရေးပါသော လမ်းတစ်လမ်း ဖြစ်ပါတယ်။ ၂၀၁ရ ခုနှစ်၊ နိုဝင်ဘာလ အထိ ရရှိသောစာရင်းအရဆိုလို့ရှိရင် ရန်ကုန်-မန္တလေး အမြန်လမ်းမကြီးပေါ်တွင် နေ့စဉ်ယာဉ်အစီးရေ ၂၄,၀၀၀ ကျော်ခန့် ပုံမှန်ဖြတ်သွားနေပြီး ကားတစ်စီးမှာ အနည်းဆုံး ၅ ယောက်နဲ့ တွက်ကြည့်မယ်ဆိုလို့ရှိရင် ဒုတိယ Power Point ကို ပြပေးပါ။ ဒီ ၂၄,၀၀၀ ကျော်နဲ့ တွက်မယ်ဆိုလို့ရှိရင် တစ်ရက် တစ်ရက်မှာ ဒီလမ်းမကြီးပေါ်မှာသွားနေတဲ့ ခရီးသည်က တစ်သိန်းကျော် ပုံမှန်ရှိတယ်လို့ ခန့်မှန်းလို့ရပါတယ်။ ၂၀၁၅ ခုနှစ်မှ ၂၀၁ရ ခုနှစ်၊ အောက်တိုဘာလကုန်အထိ တစ်နှစ်နဲ့ ၁၀ လ အတောအတွင်းမှာ ယာဉ်မတော်တဆ မှုက စုစုပေါင်း (၁,၆၆၂) ကြိမ်ဖြစ်ပြီးတော့မှ သေဆုံးသူက ၃၉၃ ဦး၊ ဒဏ်ရာရရှိသူက ၃,၀၇၉ ဦး ရှိကြောင်း သိရှိရပါတယ်။ ဒီ Power Point ထဲမှာ ကျွန်တော်တို့ သေချာကြည့်ရင်တော့ အဲဒါ ၂ နှစ်နဲ့ ၁၀ လ အတောအတွင်းမှာ ဖြစ်ပျက်တဲ့ ယာဉ်မတော်တဆမှုတွေ ဖြစ်ပါတယ်။ ဒီ Power Point ထဲမှာပြတဲ့ Data အချက်အလက်ဟာဆိုလို့ရှိရင် အမျိုးလွှတ်တော် သုတေသနဌာနမှ ရရှိထားသော Data အချက်အလက် ဖြစ်ပါတယ်။ ဒီ Power Point မှာ ပြသလို နှစ်စဉ်နဲ့အမျှ မတော်တဆမှုတွေ များပြားပြီးတော့မှ ထိခိုက် ဒဏ်ရာရမှုတွေ၊ သေဆုံးမှုတွေ များပြားနေသောကြောင့် ၂၀၁ရ ခုနှစ်၊ နိုဝင်ဘာလတွင် ကျွန်တော် ဒီအမျိုးသား လက်နက်S်ကလယ် မ ဒီမက် အကပင် ၂၀၂၀-၂၀၂၁ ဘဏ္ဍာရေးနှစ်မကုန်မီ အပြီးသတ်ကတ္တရာ ထပ်ပိုးလွှာ AC ခင်းပေးရန် အစီအစဉ်ရှိ မရှိ သိရှိ လိုပါကြောင်း ကျွန်တော်လွှတ်တော်မှာ မေးခွန်းမေးမြန်းခဲ့ပါတယ်။ တချို့လူတွေကတော့ ပြောပါတယ်။ ကိုယ့်မဲဆန္ဒနယ် မဟုတ်တဲ့ဒေသကို ဘာလို့သွားပြီး တင်ပြတာလဲဆိုပြီးတော့မှ ပြောတဲ့သူတွေရှိပါတယ်။ ဒါပေမယ့် နိုင်ငံသူ၊ နိုင်ငံသားများ ဘေးကင်းလုံခြုံစွာ ခရီးသွားလာနိုင်ရေးကို ရည်ရွယ်၍ မေးမြန်းခြင်းဖြစ်ပါတယ်။ Power Point ကို တစ်ခုချင်း ပြောင်းပေးပါ။ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်းကလည်း ပြည်ထောင်စုအစိုးရအနေဖြင့် Cabinet အစည်းအဝေး (၃/၂၀၁၈)အရ နိုင်ငံတကာချေးငွေဖြင့် ရန်ကုန်-မန္တလေး အမြန်လမ်းမကြီးကို အဆင့်မြှင့်တင်ရန် သဘောတူထားပြီး စီးပွားရေးကော်မတီနဲ့ ညှိနှိုင်းနေဆဲဖြစ်ပါကြောင်း အမျိုးသား လွှတ်တော်၌ ကျွန်တော့မေးခွန်းကို လာရောက်ဖြေကြားသွားပါတယ်။ ကျွန်တော် မေးခွန်းမေးပြီးမှ ၃ ပတ် လောက်အကြာမှာ ၂၀၁၈ ခုနှစ်၊ ဖေဖော်ဝါရီလ ၁၃ ရက်နေ့မှာ ရှမ်းပြည်နယ်၊ မောက်မယ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိုင်းငေါင်းဆောင်ဟိန်းက ရန်ကုန်မန္တလေးလမ်းမကြီးအား အဆင့်မီ လုံခြုံရေးအထောက်အကူပြုပစ္စည်းများနဲ့ အထူးစီမံရေးဆွဲပေးရန် အစီအစဉ် ရှိ မရှိ သိရှိလိုပါကြောင်းကို ပြန်ပြီးမှမေးနေတာကို တွေ့ရပါတယ်။ နာယကြီးခင်ဗျာ။ ကျွန်တော်အဓိက တင်ပြချင်တာကတော့ ဒီ မိုင် ၃၆၅.၅ မိုင်ကျော် ရှည်လျားတဲ့ ရန်ကုန်-မန္တလေး အမြန်လမ်းမကြီးဟာဆိုလို့ရှိရင် Power Point ထဲမှာ ပြထားသလို အခုချိန်အထိ ကတ္တရာလမ်းခင်းတာက မိုင် ၂၀ သာရှိပြီး အခု ADB နဲ့ AIF ချေးငွေဖြင့်ခင်းမယ့် ရန်ကုန်- ထောက်ကြန့် ၃ လမ်းဆုံမှာ မိုင်တိုင် ဝဝ မိုင် ဘောနက်ကြီးအထိ မိုင် ၄၀ အထိသာ ခင်းမယ်ဆိုပြီးတော့မှ သိရပါတယ်။ အားလုံးပေါင်းလိုက်ရင် မိုင် ၆၀ သာရှိဦးမယ်ဖြစ်ပါတယ်။ ရန်ကုန်-မန္တလေး အမြန် လမ်းမကြီး မိုင် ၃၆၅ မိုင် ထဲမှာ မိုင် ၃၀၀ ကျော် ဆက်လက်ကျန်ရှိမှာဖြစ်ပါတယ်။ တစ်လမ်းလုံးရဲ့ ၆ ပုံ ၁ ပုံခန့်၊ ရာခိုင်နှုန်း အားဖြင့် ၁ရ ရာခိုင်နှုန်းသာ ရှိဦးမယ်ဖြစ်ပါတယ်။ ဒါကြောင့်မို့လို့ လာမယ့်ဘဏ္ဍာရေးနှစ်တွင်လည်း ကျန်ရှိသော လမ်းအပိုင်းများကို နိုင်ငံတကာ ချေးငွေဖြင့် နိုင်ငံတကာအဆင့်မီ လမ်းဖြစ်အောင် ဆက်လက်အကောင် အထည်ဖော်ပေးရန် တစ်ပါတည်းတင်ပြချင်ပါတယ်။ ကျွန်တော်တို့ဆွေးနွေးတဲ့ လွှတ်တော်ကိုယ်စားလှယ်တွေ ထဲကလည်း ချေးငွေယူရမယ့်ဟာကို နောင်တစ်ချိန်မှာ ပြန်ဆပ်ရမယ့်ဟာ အမြင်အမျိုးမျိုးနဲ့ ရှုထောင့် အမျိုးမျိုးနဲ့ အကြံပြုဆွေးနွေးကြတာ ကောင်းပါတယ်။ ဒါပေမယ့် ကျွန်တော်တို့နိုင်ငံက ဖွံ့ဖြိုးကာစနိုင်ငံ တစ်နိုင်ငံပဲရှိပါသေးတယ်။</speech>
<speech type="speaker">ဦးဉာဏ်လင်း ရွှေပြည်သာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1536">ဦးဉာဏ်လင်း (ရွှေပြည်သာမဲဆန္ဒနယ်၊ ရန်ကုန်တိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ အားလုံးကို ကိုယ်စိတ်နှစ်ဖြာ ကျန်းမာချမ်းသာကြပါစေလို့ ကျွန်တော် ရွှေပြည်သာ မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဉာဏ်လင်းက ဆန္ဒပြုရင်း ဂါရဝပြုနှုတ်ခွန်း ဆက်သအပ် ပါတယ်။ နာယကကြီးခင်ဗျား။ နိုင်ငံတော်သမ္မတထံမှပေးပို့ထားတဲ့ ဆောက်လုပ်ရေးဝန်ကြီးဌာန၏ စီမံကိန်း လုပ်ငန်းများအတွက် အာရှဖွံ့ဖြိုးရေးဘဏ်နှင့် အာဆီယံအဆောက်အအုံ ရန်ပုံငွေတို့ထံမှ အမေရိကန် ဒေါ်လာ သန်း ၃၆၀ ချေးယူရန် ကိစ္စနှင့်စပ်လျဉ်း၍ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ကနေပြီးတော့ ၂၂-၂-၂၀၁၈ ရက်နေ့မှာကျင်းပတဲ့ ပြည်ထောင်စုလွှတ်တော်အစည်းအဝေးမှာ ယေဘုယျ စီမံချက်တွေကို တင်ပြပြီးတဲ့အခါကျတော့ ဒါလွှတ်တော်ကနေထောက်ခံဖို့ ကျွန်တော်တို့ ရှင်းလင်းတင်ပြ သွားပါတယ်။ ထို့အတူပဲ ဘဏ္ဍာရေး၊ ဒုတိယဝန်ကြီး ဦးမောင်မောင်ဝင်းကလည်းပဲ ဒီဟာက သက်သာသော ချေးငွေဖြစ်တဲ့အတွက်ကြောင့်လည်းကောင်း၊ နောက်ပြီးတော့ ကျွန်တော်တို့ ချေးယူရမယ့် ချေးငွေပမာဏ၊ အတိုးနှုန်း၊ ချေးယူရမယ့်ကာလတွေကို ဖော်ပြပြီးတော့ ဒီဥစ္စာကို လွှတ်တော်ကနေပြီးတော့ ကြွေးမြီဆိုင်ရာ စီမံခန့်ခွဲမှုဥပဒေ ပုဒ်မ ၃ အရ ခွင့်ပြုပေးသင့်ပါတယ်ဆိုပြီးတော့ ထောက်ခံသွားတာကိုတွေ့ရပါတယ်။ ကျွန်တော့အနေနဲ့ကတော့ ဒီရှင်းလင်းတင်ပြချက်တွေအပေါ်မှာ ပြည်သူလူထုရဲ့ ဆန္ဒနဲ့အသံတွေကို အခြေ ပြုပြီးတော့ အကြံပြု ထောက်ခံဆွေးနွေးသွားမှာဖြစ်ပါတယ်။ နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများခင်ဗျား။ သက်သာသော အတိုးနှုန်းနှင့် မဟာမဲခေါင်ဒေသအတွင်းမှာရှိတဲ့ လမ်းမကြီးများဖွံ့ဖြိုးတိုးတက်ရေးစီမံကိန်းအတွက် မြန်မာ နိုင်ငံနှင့်ဆိုင်သောလမ်းပိုင်းများကို တည်ဆောက်ရန်၊ အာရှဖွံ့ဖြိုးရေးဘဏ်နှင့် အာဆီယံအခြေခံအဆောက်အအုံ ရန်ပုံငွေတို့ထံမှ အမေရိကန်ဒေါ်လာ သန်း ၃၆၀ ချေးယူမည့်အစီအစဉ်အား ကျွန်တော့အနေနဲ့ ထောက်ခံ ပါတယ်။ သို့သော် စီမံကိန်းများအကောင်အထည်ဖော်ဆောင်ရာမှာ ပြည်သူ့ဘဏ္ဍာငွေများဆုံးရှုံးမှုများနှင့် စပ်လျဉ်းပြီးတော့ မြန်မာပြည်မှာ တရစပ်တွေ့ကြုံနေရတာကို အားလုံးအသိဖြစ်ပါတယ်။ ဒါကြောင့်မို့လို့ ဒီကိစ္စနှင့်ပတ်သက်ပြီးတော့ ကုစားနိုင်ရန်အလို့ငှာ ကျွန်တော်အကြံပြုဆွေးနွေးတင်ပြသွားမှာ ဖြစ်ပါတယ်။ ဝန်ကြီးဌာနများက တိုက်ရိုက်တာဝန်ယူလုပ်ကိုင်ဆောင်ရွက်တဲ့ ဆောက်လုပ်ရေးစီမံကိန်းများကိုလည်းကောင်း၊ တင်ဒါခေါ်ယူပြီးတော့ တင်ဒါအောင်မြင်တဲ့ ကုမ္ပဏီကနေ တည်ဆောက်တဲ့ စီမံကိန်းများကိုလည်းကောင်း တည်ဆောက်တဲ့အခါမှာအလွဲသုံးစားမှုကြောင့် ပြည်သူ့ဘဏ္ဍာငွေများဆုံးရှုံးမှုရှိသလို၊ Quality Control (QC)အပိုင်း၊ ပညာရပ်ပိုင်းဆိုင်ရာချို့ယွင်းအားနည်းမှုကြောင့် ဘဏ္ဍာငွေများ ဆုံးရှုံးနေတာကို တွေ့ရှိရမှာ ဖြစ်ပါတယ်။ အဲဒီတော့ ပြည်ထောင်စုလွှတ်တော်ကိုယ်စားလှယ်များရဲ့ ဆွေးနွေးတင်ပြချက်များ သတင်း မီဒီယာများ၏ ခိုင်မာသော အထောက်အထားများဖြင့် ဖော်ပြချက်များ၊ မျက်မြင်တွေ့ရှိချက်များအရ အထင်အရှားတွေ့မြင်နေရမှာဖြစ်ပါတယ်။ ဒါတွေကို ကျွန်တော်တို့ မြန်မာနိုင်ငံအနေနဲ့ ကုစားမပေးနိုင်ဘူး ဆိုလို့ရှိရင် သမင်မွေးရင်းကျားစားရင်းဖြစ်ပြီးတော့ ပြည်သူလူထုဘဏ္ဍာငွေများဆုံးရှုံးပြီးတော့ ပြည်သူလူထု ကလည်းပဲ ဆင်းရဲတွင်းကနေပြီးတော့ ဘယ်တော့မှ တက်နိုင်မှာမဟုတ်ပါဘူး။ ဒါတွေကို သာဓကအနေနဲ့ ကျွန်တော်တို့ကြည့်မယ်ဆိုလို့ရှိရင် ကျွန်တော်တို့ အိမ်မဲမဲဆန္ဒနယ်က ဒေါ်သန္တာရဲ့ ဆွေးနွေးချက်တွေမှာ ကျွန်တော်တို့ ကြည့်မယ်ဆိုရင်လည်းပဲ ဒီအပ်ပြီးတော့ အဆောက်အဦ၊ ဆေးရုံတွေဟာ မကြာခင်မှာပဲ အင်္ဂတေတွေ ကွဲအက်တဲ့အနေအထားတွေ၊ နောက်တစ်ခါကျတော့ ကျွန်တော်တို့ လေးမျက်နှာ ပြည်သူ့ လွှတ်တော်ကိုယ်စားလှယ် ဦးဇော်မင်းသိန်းရဲ့ ဆဋ္ဌမအကြိမ်အစည်းအဝေးမှာ ဟင်္သာတ-မြန်အောင် လမ်းမှာ ကျောက်တွေခင်းထားတာကို သွားကြည့်တဲ့အခါမှာ ကျောက်တွေဟာ လက်နဲ့ကိုင်ပြီး ချေလိုက်တဲ့အခါမှာ တွေ့ရပါတယ်။ နောက်ပြီးတော့ လှိုင်သာယာနဲ့ ကျွန်တော်တို့ ဒီဘက်က ရန်ကုန်မှာ ကျွန်တော်တို့ တည်ဆောက် ထားတဲ့ ရန်ကုန်ဟိုဘက်ကမ်းမှာ တည်ဆောက်ထားတဲ့ ဘုရင့်နောင်တံတားမှာဆိုလို့ရှိရင် နှစ်စင်းဖြစ်နေ ပါတယ်။ ပထမတစ်စင်းက တည်ဆောက်ပြီးတော့ သိပ်မကြာခင်မှာပဲ ကြံ့ခိုင်မှုမရှိလို့ဆိုပြီးတော့ ၁၂ တန် အထက်ယာဉ်များ သွားလာခွင့်မရှိဘူးဆိုပြီးတော့ နောက်တစ်စင်းထပ်ပြီး တည်ဆောက်လိုက်ရပါတယ်။ ဒါကြောင့်မို့လို့ ဒီပြည်သူ့ဘဏ္ဍာငွေက (၂)ကြိမ်တိတိ ကျွန်တော်တို့ ဆုံးရှုံးသွားတဲ့သဘောဖြစ်တယ်။ တစ်ကြိမ် တည်းနဲ့က ကျွန်တော်တို့ ပညာပိုင်းဆိုင်ရာတွေအနေနဲ့ သေသေချာချာ တွက်ချက်ပြီးတော့ လုပ်မယ်ဆိုလို့ ရှိရင် ပြည်သူ့ဘဏ္ဍာတွေ ဆုံးရှုံးစရာမရှိပါဘူး။ ထို့အတူပဲ ဟင်္သာတ-ပုသိမ် ရထားလမ်းနဲ့ပတ်သက်ပြီးကြည့်မယ်ဆိုရင်လည်း တံတားဟာ ပြီးသွား ပေမယ့် အဲဒါမြေသားတွေက မသေဘူးဆိုတော့ ဒီနေ့အထိ ရထားပြေးဆွဲနိုင်ခြင်း မရှိပါဘူး။ ဒါပညာပိုင်း ဆိုင်ရာတွေ အားနည်းချက်တွေပါ။ ထို့အတူပဲ ကျွန်တော်တို့ ရွှေပြည်သာမြို့နယ်မှာဆိုလို့ရှိရင်လည်း ဗဟို ပတ်လမ်းကို ကျွန်တော်တို့ လေ့လာကြည့်တဲ့အခါမှာ ကျွန်တော်တို့ဒီ ကွန်ကရစ်လမ်းခင်းခဲ့ပါတယ်။ ခင်းခဲ့သော်ငြား ဒီကွန်ကရစ်လမ်းဟာဆိုလို့ရှိရင် အခုကျောက်ရောသဲရော မရှိတော့ပါဘူး။ ဒီလို အခြေအနေမျိုးတွေကြောင့်မို့လို့ ကျွန်တော်တို့ ဒီ QC ပိုင်းရော၊ အလွဲသုံးမှုအပိုင်းမှာရော ကျွန်တော်တို့ ကြပ်မတ်ဖို့လိုပါတယ်။ ဒီလိုကြပ်မတ်တဲ့ နည်းလမ်းနှင့်ပတ်သက်ပြီးတော့ ကြည့်မယ်ဆိုရင် ဖွဲ့စည်းပုံ အခြေခံ ဥပဒေပုဒ်မ ၁၁(က)မှာ နိုင်ငံတော်အချုပ်အခြာအာဏာ ၃ ရပ်ဟာ တစ်ခုနဲ့တစ်ခုဟာဆိုရင် ကျွန်တော်တို့ တတ်နိုင်သမျှ ပိုင်းခြားသုံးစွဲပြီးတော့ အချင်းချင်းအပြန်အလှန် ထိန်းချုပ်ရမယ်လို့ပါတယ်။ အဲဒီတော့ ကျွန်တော်တို့ ပြည်သူ့လွှတ်တော်အနေနဲ့ ဒီဘဏ္ဍာငွေတွေမဆုံးရှုံးအောင် အပြန်အလှန် ထိန်းကျောင်းတဲ့နည်း check and balance apossgolosušili slouous : check and balance saoine 20636169: မဏ္ဍိုင်အပေါ်မှာ၊ အုပ်ချုပ်ရေးမဏ္ဍိုင်ကနေပြီးတော့ ထိန်းကျောင်းတဲ့အခါမှာ အားသိပ်ကောင်းနေတာကို တွေ့ရှိရပြီးတော့ ဥပဒေကြမ်းတွေ ပြုစုတဲ့အခါမှာပဲဖြစ်ဖြစ်၊ လွှတ်တော်ထဲမှာ လာရောက်ပြီးတော့ ဥပဒေကြမ်း တွေကို ဆွေးနွေးတဲ့အခါမှာ အားသိပ်ကောင်းပေမယ့် ကျွန်တော်တို့ ဥပဒေပြုရေးမဏ္ဍိုင်ကနေပြီးတော့ အုပ်ချုပ်ရေးမဏ္ဍိုင်ကို ကျွန်တော်တို့ ထိန်းကျောင်းတဲ့အခါမှာ ဒီစီမံကိန်းတွေနဲ့ ပတ်သက်ပြီးတော့ ပုံစံတွေ၊ ဇယားတွေ ဘာမှကျွန်တော်တို့မရှိပါဘူး။ ယေဘုယျဆန်ဆန် ဝန်ကြီးဌာနက ဆွေးနွေးတယ်။ ဆွေးနွေး ပြီးလို့ အသေးစိတ်လုပ်ဆောင်ရမယ့် အချက်ကျရင် လွှတ်တော်မှာ ပြန်လည်ဆွေးနွေးခြင်းမရှိပါဘူး။ သက်ဆိုင်ရာ ပြည်ထောင်စုလွှတ်တော် ကိုယ်စားလှယ်တွေလည်းပဲ ဒီပုံမှန်ဇယားတွေ၊ ငွေစာရင်းတွေဘာမှမရပါဘူး။ ဒါတွေမရှိဘဲနဲ့ ကျွန်တော်တို့က ဘယ်လိုမှ check and balance လုပ်မပေးနိုင်တဲ့အတွက်ကြောင့် နောက် နောင်ကို ဒီ check and balance ကျွန်တော်တို့ ဒီလွှတ်တော်ဆိုင်ရာကနေပြီးတော့ အုပ်ချုပ်မှုပိုင်း ဆိုင်ရာကို ဆောင်ရွက်နိုင်အောင် ပြည်သူ့ဘဏ္ဍာငွေတွေ မဆုံးရှုံးနိုင်အောင် ဒီပုံစံဇယားတွေကို အသေးစိတ် ရေးဆွဲပြီးတဲ့အခါမှာ သက်ဆိုင်ရာ ပြည်သူ့လွှတ်တော်ကိုယ်စားလှယ်တွေကို တရားဝင်ပေးအပ်ပေးပါလို့ တင်ပြရင်းနဲ့ ကျွန်တော်နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစောသလေးစော ရွှေကျင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1433">ဦးစောသလေးစော(ရွှေကျင်မဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ပဲခူးတိုင်းဒေသကြီး၊ ရွှေကျင်မဲဆန္ဒနယ်က ပြည်ထောင်စုလွှတ်တော်ကိုယ်စားလှယ် စောသလေးစော ဖြစ်ပါတယ်။ အာရှဖွံ့ဖြိုးရေး ဘဏ်မှ ဒေါ်လာသန်း ၃၄၀ နဲ့ အာဆီယံအခြေခံအဆောက်အအုံရန်ပုံငွေမှ ဒေါ်လာသန်း ၂၀ ချေးယူမယ့် ငွေများနဲ့ပတ်သက်လို့ လက်ရှိကြုံတွေ့နေရတဲ့ အခြေအနေများနဲ့ နှိုင်းယှဉ်ဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ အစိုးရသစ်လက်ထက်မှာ လမ်းပန်းဆက်သွယ်ရေးအပါအဝင် အခြေခံအဆောက် အအုံပိုင်းကို အလေးထားဆောင်ရွက်နေတာ အားလုံးအသိဖြစ်ပါတယ်။ လွှတ်တော်အသီးသီးကလည်း ဒီအပိုင်းနဲ့ပတ်သက်ရင် တင်ပြတောင်းခံလာတဲ့ ဘဏ္ဍာငွေတွေကို အတည်ပြုပေးလိုက်တာများပါတယ်။ နိုင်ငံရဲ့ နှစ်စဉ်ဘတ်ဂျက်ရန်ပုံငွေကနေ ခွင့်ပြုပေးတာရှိသလို နိုင်ငံတကာချေးငွေတွေကရယူပြီး တည်ဆောက် ရတာတွေလည်း ရှိပါတယ်။ တစ်နည်းအားဖြင့်ပြောရရင် ကိုယ့်ဆီကမလောက်ငှလို့ သူများဆီက ချေးငှား လုပ်ဆောင်နေရတာဖြစ်ပါတယ်။ အကြွေးနဲ့လုပ်ရတဲ့ အလုပ်ဖြစ်တာမို့ စိစစ်တန်ဖိုးထား သုံးစွဲဖို့လိုပါတယ်။ ဆိုလိုတာက လုပ်ငန်းတွေမှာ ခြိုးခြံချွေတာနေဖို့ကို ပြောတာမဟုတ်ပါဘူး။ ဗုံးပေါလအော မဟုတ်ဘဲ လိုအပ်တဲ့နေရာမှာ ထိထိရောက်ရောက်ဖြစ်အောင် အလဟဿမဖြစ်အောင် သုံးစွဲဖို့ကိုဆိုလိုတာပါ။ လက်ရှိမှာ အခြေခံအဆောက်အအုံပိုင်းကို အဓိကထားလုပ်ဆောင်နေတဲ့ ဆောက်လုပ်ရေးဝန်ကြီးဌာနအနေနဲ့ ဘဏ္ဍာငွေ ခွဲဝေသုံးစွဲတဲ့အခါ ယိုပေါက်မရှိစေရေး ကောင်းမွန်တဲ့အစီအမံတွေ ရှိထားသင့်ပါတယ်။ ဒီလိုမှမဟုတ်ရင် ဘယ်လိုဖြစ်ဖြစ် ပေါက်တဲ့အိုးနဲ့ခပ်နေရင်တော့ ပြည့်လာနိုင်မှာမဟုတ်ပါဘူး။ ဒီနေရာမှာ ကောင်းမွန်တဲ့ အစီအမံတွေချမှတ်နိုင်ဖို့ အကြံပြုချက်များကို တင်ပြဆွေးနွေးလိုပါတယ်။ ကျွန်တော့ကို Power Point အသုံး ပြုခွင့်ပေးပါခင်ဗျာ။ နာယကကြီးခင်ဗျာ။ ပုံမှာမြင်တွေ့ရတာကတော့ ရွှေကျင်မြို့နယ် ဝင်းခနိန်ကျေးရွာအုပ်စု၊ ဝဲကြီးအလယ်ကျွန်း ကျေးရွာချင်းဆက်လမ်း ဖြစ်ပါတယ်။ တံတားဖြစ်ပါတယ်။ ဒါကတော့ တံတားတည်ဆောက်မယ့် လျှို့ဖြစ်ပါတယ်။ ပုံမှာတွေ့ရတဲ့အတိုင်း အကျယ် ၁၀ ပေ လောက်သာရှိတာပါ။ ဒါပေမယ့် ပေ ၆၀ တံတား တည်ဆောက်ဖို့အတွက် ၇၂ သန်း ဘတ်ဂျက်ကျထားပြီး ၆၈ သန်းနဲ့ တင်ဒါအောင်ထားပါတယ်။ ပုံမှာတွေ့တဲ့အတိုင်း ပေ ၆၀ မပြည့်ပြည့်အောင် တည်ဆောက်နေတာ ဖြစ်ပါတယ်။ ဒီတံတား မတည်ဆောက်မီ ဘတ်ဂျက်လျာထားစဉ်နဲ့ ဘတ်ဂျက်ကျပြီး အကြို လျာထားတိုင်းတာမှုတွေ ပြုလုပ်တဲ့ အခါမှာလည်း တိုင်းတာတဲ့ ပုဂ္ဂိုလ်တွေက အင်ဂျင်နီယာများဖြစ်သလို ပြည်သူ့ဝန်ထမ်းများလည်းဖြစ်ပါတယ်။ ဒီနေရာမှာ ဒီအကျယ်အဝန်းနဲ့ ဒီလောက်ပမာဏ လိုအပ်တယ် မလိုအပ်ဘူးဆိုတာကို ကျွန်တော်တို့ ခန့်မှန်း လို့ရပါတယ်။ နာယကကြီးခင်ဗျာ။ အင်ဂျင်နီယာများ လိုက်နာကျင့်သုံးရမယ့် ကျင့်ဝတ်သိက္ခာ အပိုင်း(ဂ) အပိုဒ်ခွဲ ၁(ခ)မှာ အင်ဂျင်နီယာများသည် အခြေခံစံနှုန်းများနှင့်ကိုက်ညီသော အချက်အလက် အထောက် အထားများကိုသာ ထောက်ခံအတည်ပြုရမည်။ ဒါ့အပြင် အပိုဒ်ခွဲငယ်(၄)မှာလည်း မိမိအလုပ်ရှင်အပေါ်တွင် သစ္စာရှိသောကိုယ်စားလှယ်များ သို့မဟုတ် ယုံကြည်အားကိုးခံရသူများအဖြစ် ကျင့်သုံးရမည်လို့ ဖော်ပြ ထားပါတယ်။ သက်ဆိုင်ရာဌာနရှိ အင်ဂျင်နီယာပညာရှင်များဟာ နိုင်ငံတော်က ပြည်သူ့ဘဏ္ဍာငွေများနဲ့ လုပ်ဆောင်တဲ့စီမံကိန်းလုပ်ငန်းများကို ယုံကြည်စွာအပ်နှံခြင်းခံရသူများ ဖြစ်ပါတယ်။ နာယကကြီးခင်ဗျာ။ ဝန်ထမ်းကျင့်ဝတ် အခန်း(၁) အပိုဒ်(၁) ဝန်ထမ်းများလိုက်နာရမည့် တာဝန်များရဲ့ အပိုဒ်ခွဲ(ဃ)မှာ နိုင်ငံတော်ပိုင်ပစ္စည်း၊ နိုင်ငံတော်ဘဏ္ဍာများ လေလွင့်ဆုံးရှုံးမှုမရှိစေရေးနှင့် အလွဲသုံးစား မဖြစ်စေရေးတို့ အတွက် ထိန်းသိမ်းစောင့်ရှောက်ခြင်းလို့ ဖော်ပြထားပါတယ်။ ဒါကြောင့်မို့လို့ ပထမအချက် အနေနဲ့ အကြံပြုလိုတာက ဆောက်လုပ်ရေးဝန်ကြီးဌာနမှာ တာဝန်ယူနေတဲ့ အင်ဂျင်နီယာပညာရှင်များဟာ သက်ဆိုင်ရာ ဝန်ထမ်းကျင့်ဝတ်၊ အင်ဂျင်နီယာကျင့်ဝတ်တို့နဲ့အညီ ပြုမူကျင့်ကြံခြင်း ရှိ မရှိကို ပြန်လည် သုံးသပ်ပေးသင့်ပါတယ်။ နာယကကြီးခင်ဗျာ။ ဆောက်လုပ်ရေးဝန်ကြီးဌာနကထုတ်ပြန်တဲ့ ဆောက်လုပ်ရေးလုပ်ငန်းများတွင် လိုက်နာရမယ့် လုပ်ငန်းလမ်းညွှန်ရဲ့ တင်ဒါခေါ်ယူခြင်းအပိုင်းနဲ့ နိုင်ငံတော်သမ္မတရုံးက ထုတ်ပြန်တဲ့ ခေါ်ယူဖို့ ညွှန်ကြားထားပါတယ်။ အထက်ပါလုပ်ငန်းလမ်းညွှန်ကို တစ်နိုင်ငံလုံးမှာရှိတဲ့ ဌာနဆိုင်ရာ အသီးသီးကလိုက်နာနိုင်ဖို့ ပြည်သူ့လွှတ်တော်မှာ အဆိုတင်သွင်းခဲ့ပြီး လွှတ်တော်ကလည်း အတည်ပြုခဲ့ပြီး ဖြစ်ပါတယ်။ နာယကကြီးခင်ဗျာ။ Power Point မှာဖော်ပြထားတဲ့ လုပ်ငန်းလေးခုရဲ့ လုပ်ငန်းတန်ဖိုးဟာ ကျပ် ၁၂.၅ သန်းဖြစ်ပါတယ်။ တစ်နည်းအားဖြင့်ပြောရရင် ကျပ် ၁၀ သန်းကျော်တဲ့အတွက် တင်ဒါခေါ်ယူ ဆောင်ရွက်ရမှာ ဖြစ်သော်လည်း ဌာနကကိုယ်တိုင် ဆောင်ရွက်နေတာ ဖြစ်တဲ့အတွက် မိမိဌာနက ထုတ်ပြန်ထားတဲ့ ညွှန်ကြားချက်ကို မိမိကိုယ်တိုင် လိုက်နာမှုမရှိတာကို တွေ့ရပါတယ်။ ဒါကြောင့်မို့လို့ ဒုတိယအချက် အနေနဲ့ အကြံပြုလိုတာကတော့ စီမံကိန်းလုပ်ငန်းများကို အကောင်အထည်ဖော် ဆောင်ရွက်တဲ့အခါမှာ ထုတ်ပြန်ထားတဲ့ စည်းမျဉ်း၊ ညွှန်ကြားချက်တွေကို အမှန်တကယ်လိုက်နာမှု ရှိ မရှိ ကို ပြန်လည် သုံးသပ်သင့်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ မြေပြင်မှာ ဖြစ်ပျက်နေတဲ့ ကိစ္စရပ်တွေအကုန်လုံးကို ဌာနအကြီးအကဲတွေအနေနဲ့ ကြီးကြပ်မှုအားနည်းလစ်ဟာသွားတဲ့ အပိုင်းတွေ ရှိတတ်တာမျိုးကို နားလည်သဘောပေါက်ပါတယ်။ ဒီလိုအခါမျိုးမှာ လွှတ်တော်ကိုယ်စားလှယ်များက စာဖြင့်တိုက်ရိုက်သော်လည်းကောင်း၊ မေးခွန်းမေးမြန်းခြင်း၊ အဆိုမှာထည့်သွင်းဆွေးနွေးခြင်းများ ပြုလုပ် တဲ့အခါ အလေးထား တာဝန်ယူဖြေရှင်းပေးဖို့သင့်ပါကြောင်း အကြံပြုလိုပါတယ်။ Power Point မှာ ဖော်ပြ ထားတာကတော့ ၂၀၁၆-၂၀၁ရ ဘဏ္ဍာရေးနှစ်မှာ ကျေးလက်ဒေသဖွံ့ဖြိုးရေးဦးစီးဌာနရဲ့ ဘတ်ဂျက်နဲ့ ခင်းတဲ့ ရွှေကျင်မြို့နယ် ဝင်းခမိန်တောင်ဘက် ကျေးရွာချင်းဆက်လမ်းရဲ့ လမ်းဒီဇိုင်းဖြစ်ပါတယ်။ ပုံမှာတွေ့ရတဲ့အတိုင်း ဒီဇိုင်းမှာ ဘေးနှစ်ဘက်ရေမြောင်းပါပါတယ်။ အပေါ်ဆုံးမှာ Kenger မြေကြီးအုပ်ခင်း ရပါတယ်။ တကယ်တမ်းခင်းတဲ့အခါမှာတော့ ဘေးနှစ်ဘက်ရေမြောင်းမပါတဲ့အပြင် အပေါ်ဆုံး Kenger မြေကြီးအစား ဂဝံမြေအစေးတွေ အုပ်ခင်းထားတဲ့အတွက် ပုံပါအတိုင်း ရုပ်ပျက် ဆင်းပျက် အနေအထားဖြစ်ပါတယ်။ ဒီပုံများက မိုးတွင်းကာလမှာ ရိုက်ထားတာဖြစ်ပါတယ်။ ရေမြောင်း မပါရှိတဲ့အတွက် ရေလျှံပြီး ပြည်သမများ များစာဒကမောက်ကြရပါတယ်။ ၈၅ သန်းလောက် အကန့်အတာခံ တည်ဆောက်ခဲ့တဲ့လမ်းဟာ ထိရောက်မှုမရှိဘဲ ပြည်သူများအတွက် နဂိုကထက် ပိုမိုဆိုးရွားစေပါတယ်။ ဒီကိစ္စနဲ့ပတ်သက်လို့ ဒုတိယ အကြိမ် ပြည်သူ့လွှတ်တော် ပဉ္စမပုံမှန်အစည်းအဝေးမှာ ကြယ်ပွင့်မပြ မေးခွန်းမေးမြန်းခဲ့ရာမှာ မူလမြေသား လမ်းအကျယ် နည်းပါးမှုကြောင့်လည်းကောင်း၊ လမ်းဘေးမြေပိုင်ရှင်များမှ မြေလှူဒါန်းမှုမရှိခြင်းကြောင့် လည်းကောင်း၊ မူလတင်ဒါ Estimate ရေးဆွဲရာတွင် လမ်းဘေးရေမြောင်း တူးဖော်ခြင်းလုပ်ငန်းအား ချန်လုပ်ဆောင်ရွက်ခဲ့ခြင်းဖြစ်တယ်လို့ အလွယ်ဖြေဆိုခဲ့ပါတယ်။ တကယ်တော့ လုပ်ငန်းအဆိုပြုဘတ်ဂျက် မရေးဆွဲမီ လုပ်ငန်းအကြို တိုင်းတာတွက်ချက်မှုတွေ ပြုလုပ်ကတည်းက လမ်းအကျယ်၊ ပတ်ဝန်းကျင် အခြေအနေပေါ်မူတည်ပြီး ဒီဇိုင်းကို လိုက်လျောညီထွေစွာ ဆွဲရမှာဖြစ်ပါတယ်။ တစ်ဘက်မှာလည်း ဘတ်ဂျက် တင်ပြတောင်းခံတော့ ဒီဇိုင်းတစ်မျိုး၊ လုပ်ငန်းလုပ်ဆောင်တော့ တစ်မျိုးဖြစ်နေပါတယ်။ တာဝန်ရှိတဲ့ ဝန်ကြီး ဌာနအထိ မေးခွန်းမေးမြန်းတင်ပြခဲ့သော်လည်း ထိရောက်တဲ့ တာဝန်ယူမှု၊ တာဝန်ခံမှုကို မတွေ့ခဲ့ရပါဘူး။ ပုံမှာတွေ့ရတဲ့အတိုင်း ပြုပြင်ပြီးဆိုသော်လည်း ဆိုးရွားနေဆဲအခြေအနေဖြစ်ပါတယ်။ ဒါကြောင့်မို့လို တတိယ အချက်အနေနဲ့ အကြံပြုလိုတာက လုပ်ထုံးလုပ်နည်း၊ စံချိန်စံညွှန်း ညီညွတ်ခြင်းမရှိတဲ့ ကိစ္စ ရပ်များ ပေါ်ပေါက်လာပါက ဝန်ကြီးဌာနအနေနဲ့ တာဝန်ယူ၊ တာဝန်ခံမှုဖြင့် ဖြေရှင်းဆောင်ရွက်ပေးသင့် ပါတယ်။ နိဂုံးချုပ်အနေနဲ့ ဆွေးနွေးလိုတာက လုပ်ငန်းစီမံကိန်းများ ဆောင်ရွက်တော့မယ်ဆိုလို့ရှိရင် လုပ်ငန်း အကောင်အထည်ဖော်တဲ့ ပုဂ္ဂိုလ်များရဲ့ ကျင့်ဝတ်နဲ့ ပညာရပ်ပိုင်းဆိုင်ရာအပေါ် တန်ဖိုးထားမှု၊ ထုတ်ပြန် ထားတဲ့ စည်းမျဉ်းစည်းကမ်းများအပေါ် လိုက်နာမှု၊ လုပ်ငန်းအပေါ်အဆင့်ဆင့်သော တာဝန်ယူမှု၊ တာဝန်ခံမှု စတာတွေကို ကနဦးဆန်းစစ်သင့်ပါတယ်။ နာယကကြီးခင်ဗျာ။ ထို့အတူပဲ အထက်ပါအချက်များကို ဆန်းစစ်သုံးသပ်ပြီးမှသာ ယခုဖော်ပြတဲ့ ချေးငွေများနဲ့ လုပ်ဆောင်တဲ့လုပ်ငန်းများကို ခွင့်ပြု ပေးသင့်ပါကြောင်း အကြံပြု ဆွေးနွေးအပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဒေါ်ယဉ်မင်းလှိုင် ဂန့်ဂေါမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1473">ဒေါ်ယဉ်မင်းလှိုင် (ဂန့်ဂေါမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ၊ ပြည်ထောင်စုဝန်ကြီး၊ ဒုတိယဝန်ကြီးများ၊ ဧည့်သည်တော် များနှင့် ပြည်ထောင်စုလွှတ်တော် ကိုယ်စားလှယ်များရှင့်။ ကျွန်မကတော့ မကွေးတိုင်းဒေသကြီး၊ ဂန့်ဂေါ မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ယဉ်မင်းလှိုင် ဖြစ်ပါတယ်။ ကျွန်မက ဒီကနေ့ မဟာမဲခေါင်ဒေသအတွင်းရှိ လမ်းမကြီးများ ဖွံ့ဖြိုးတိုးတက်ရေးစီမံကိန်းအတွက် အာရှဖွံ့ဖြိုးရေးဘဏ် (ADB) နှင့် အာဆီယံအခြေခံအဆောက်အုံရန်ပုံငွေ (AIF) တို့မှ အမေရိကန်ဒေါ်လာ သန်း ၃၆၀ ချေးယူရန်ကိစ္စကို အကြံပြု ဆွေးနွေးသွားမှာဖြစ်ပါတယ်။ ဒီချေးငွေကိစ္စကို ယခု လက်ရှိ ADB ချေးငွေဖြင့် ဆောင်ရွက်ဆဲဖြစ်သော မအူပင်-ဖျာပုံလမ်းနှင့် နှိုင်းယှဉ်ဆွေးနွေးလိုပါ၍ Power Point အသုံးပြုခွင့်ပေးပါရှင်။ လေးစားအပ်ပါသော နာယကကြီးရှင်။ ဒီမှာဖော်ပြထားတာကတော့ မအူပင်-ဖျာပုံလမ်း ၅၄.၅ ကီလိုမီတာအတွက် သုံးစွဲငွေ အမေရိကန်ဒေါ်လာ ၈၀.၈ သန်း သုံးစွဲမှု အစီအစဉ်ဖြစ်ပါတယ်။ ဒီမှာ ကြည့်မယ်ဆိုရင် လုပ်ငန်းဆောင်ရွက်မယ့်ငွေက ၅၅.၂ သန်းသာဖြစ်ပြီး၊ ကျန်တာက အကြံပေးစရိတ်၊ ရုံးစရိတ်၊ ယာဉ်ယန္တရား၊ လူမှုရေး၊ အရေးပေါ်ကိစ္စနဲ့ လုပ်ငန်းဆောင်ရွက်စဉ် အတိုးတွေဖြစ်နေတာကို တွေ့ရှိနိုင်ပါတယ်။ ဒီတော့ ချေးငွေရဲ့ ၃ ပုံ ၂ ပုံခန့်ကသာ လုပ်ငန်းဖြစ်ပြီး၊ သုံးပုံ ၁ ပုံကတော့ စီမံခန့်ခွဲမှု အသုံးစရိတ်များဖြစ်နေပါတယ်။ ယခုချေးငွေဖြင့် ဆောင်ရွက်မယ့်လမ်း ၃ လမ်းကလည်း ဒီလိုအစီအစဉ်နဲ့ပဲလားဆိုတာကို ရှင်းလင်းစွာ သိရှိလိုပါတယ်ရှင်။ နောက်တစ်ချက်ပြပါရှင်။ ဒါကအတိုးနှုန်းဖြစ်ပါတယ်။ ဆိုင်းငံ့ကာလအတွင်း ၁ ရာခိုင် နှုန်းနဲ့ ပြန်ဆပ်ကာလမှာ ၁.၅ ရာခိုင်နှုန်း ဖြစ်ပါတယ်ရှင်။ ဒီနှုန်းထားက ယခုချေးငွေမှာလည်း တူညီတာကို တွေ့ရပါတယ်။ နောက်တစ်ချက်ပြပါရှင်။ ဒီမှာ ကျွန်မ နှိုင်းယှဉ်ပြထားတာကတော့ ဝန်ကြီးဌာနမှာ ဒီချေးငွေနဲ့ တစ်ချိန်တည်းမှာ တင်ပြပြီး ၆-၃-၂၀၁၈ က အတည်ပြုခဲ့တဲ့ JICA ချေးငွေနဲ့ ပမာဏရော၊ အတိုးနှုန်းကိုပါ နှိုင်းယှဉ်ပြထားတာဖြစ်ပါတယ်။ ကျွန်မတို့တိုင်းပြည်မှာ အိမ်ရာလိုအပ်ချက်က လမ်းလိုအပ်ချက်ထက် အဆမတန် များတာ အားလုံးအသိဖြစ်ပါတယ်။ ဒါပေမယ့် အခုအိမ်ရာအတွက် ချေးငွေကလမ်း ၃ လမ်းအတွက် ချေးငွေရဲ့ သုံးပုံတစ်ပုံသာရှိတာကို နှိုင်းယှဉ်ကြည့်နိုင်ပါတယ်။ နောက်တစ်ခါ အတိုးနှုန်းက ADB ချေးငွေက JICA ချေးငွေနဲ့ အတိုးနှုန်း အဆတစ်ရာကွာ တာကို နှိုင်းယှဉ်ပြထားတာဖြစ်ပါတယ်။ ဆိုင်းငံ့ကာလကုန်ဆုံးလို့ရှိရင် အဆတစ်ရာ့ငါးဆယ် ကွာသွားမှာ ဖြစ်ပါတယ်။ AIF ချေးငွေကဆိုရင် ၃.၅၁ ရာခိုင်နှုန်း အတိုးတောင်ရှိတာကို တွေ့ရှိနိုင်ပါတယ်။ စာချုပ် ချုပ်ပြီးတဲ့အခါ မချေးယူပါကလည်း ကတိခံကြေး ၀.၁၅ ရာခိုင်နှုန်းဆိုတဲ့ ချည်နှောင်မှုတစ်ခုထပ်ပါလာ တာကို နှိုင်းယှဉ်ကြည့်နိုင်ပါတယ်ရှင်။ လုပ်ငန်းရဲ့ ပမာဏကို တစ်မိုင်နှုန်းထား အကြမ်းဖျင်းတွက်ကြည့်ရင် ADB ချေးငွေနဲ့ ယခုဆောင်ရွက်ဆဲ မအူပင်-ဖျာပုံလမ်းသည် တစ်မိုင်ကို သိန်းပေါင်း ၃၀,၀၀၀ ကျော် ကုန်ကျပါတယ်။ ယခုနှစ် အတွင်း JICA မှ ဖျာပုံ-ဘိုကလေးလမ်းမှာ Pilot Project ဆောင်ရွက်ခဲ့တာက တစ်မိုင်ကိုသိန်းပေါင်း ၁၅,၀၀၀ ဖြစ်ကြောင်း လေ့လာတွေ့ရှိရပါတယ်။ ကုန်ကျစရိတ်ဟာ ၂ ဆ ကွာခြား ပါတယ်ရှင်။ လေးစားအပ်ပါသော နာယကကြီးရှင်။ လမ်းရွေးချယ်မှုကိုလည်း ရှေ့က ကိုယ်စားလှယ်တော်ကြီး များ ဆွေးနွေးခဲ့တဲ့အတိုင်း BOT ပေးထားတဲ့ ရန်ကုန်-ပုသိမ်လမ်းကို ရွေးချယ်တာဟာ ဒီကုမ္ပဏီကိုပဲ စာချုပ်ထဲမှာပါသလို လမ်းကိုအဆင့်မြှင့်ခိုင်းရန် ဌာနမှာတာဝန်ရှိနေပါတယ်။ ၎င်းမှ ဆောင်ရွက်နိုင်စွမ်း လုံးဝမရှိမှသာ ပြန်လည်သိမ်းယူသင့်၊ လျော်ကြေးတောင်းခံသင့်ပါတယ်။ အခုတော့ အတိုးနှုန်းမြင့်မားတဲ့ နိုင်ငံတော်ချေးငွေနဲ့ အဆင့်မြှင့်တင်ပြီး ဒီကုမ္ပဏီကိုပဲ ပြန်ပေးမယ်ဆိုတော့ စကားပုံအားဖြင့်ပြောရရင် ပုဆိုးငှားမိလို့ ဖျာလိုက်ခင်းပေးနေရတာနဲ့ တူနေပါတယ်။ နိုင်ငံတော်အနေနဲ့ နစ်နာလှတယ်လို့ ယူဆမိ ပါတယ်ရှင်။ တစ်ဖန် မန္တလေး-ရန်ကုန်အမြန်လမ်းကိုလည်း မိုင် ၄၀ ထိ အဆင့်မြှင့်တင်မယ်ဆိုတော့ ဒီလမ်းက အစိုးရသစ်ရက်တစ်ရာမှာလည်းပါတယ်။ နှစ်စဉ်လည်း ဘဏ္ဍာငွေအမြောက်အမြားနဲ့ ပြင်ဆင်ထိန်းသိမ်း နေတယ်။ ဝန်ကြီးဌာနအနေနဲ့ ယာဉ်ရပ်နားစခန်းတွေတောင် တည်ဆောက်နေတယ်ဆိုတော့ ဒီလမ်း ရွေးချယ်မှုကိုလည်း ပြန်လည်သုံးသပ်သင့်ပါတယ်ရှင်။ ဒါ့ကြောင့် အကျဉ်းချုပ်ရမယ်ဆိုရင် ယခု ADB မှ ချေးငွေဟာ (၁) အိမ်ရာအတွက် JICA ရဲ့ ချေးငွေထက် သုံးဆများပါတယ်။ (၂) အတိုးနှုန်းက JICA ထက် အဆတစ်ရာပိုပါတယ်။ ပြန်ဆပ်ကာလမှာရောက်ရင် အဆတစ်ရာ့ငါးဆယ်ကွာပါတယ်။ (၃) လုပ်ငန်း အတွက် စီမံခန့်ခွဲမှုအသုံးစရိတ်က သုံးပုံတစ်ပုံဖြစ်ပါတယ်။ လုပ်ငန်းအတွက်က သုံးပုံနှစ်ပုံပဲသုံးရမှာ ဖြစ်ပါတယ်။ (၄) တစ်မိုင်ကုန်ကျစရိတ်က JICA ထက် နှစ်ဆဖြစ်နေပါတယ်။ (၅) BOT ပေးထားတဲ့ လမ်းနဲ့ အမြန်လမ်းကို မရွေးချယ်သင့်ပါဘူး။ (၆) ရန်ကုန်-မန္တလေးအမြန်လမ်းကိုလည်း BOT ပေးသင့် ပါတယ်လို့ အကြံပြု ဆွေးနွေးလိုပါတယ်။ လေးစားအပ်ပါသော နာယကကြီးရှင့်။ နောက်ဆုံးတင်ပြလိုတာကတော့ ကျွန်မတို့အနေနဲ့ ချေးငွေ တွေနဲ့ တည်ဆောက်ရေးတွေလုပ်တဲ့အခါ ထိရောက်တဲ့၊ ထိုက်တန်တဲ့ အကျိုးသက်ရောက်မှုရှိဖို့နဲ့ အမှန် တကယ် မဖြစ်မနေ လိုအပ်ချက်တွေဖြစ်ဖို့ကို အထူးလိုအပ်ပါတယ်လို့ အကြံပြု ဆွေးနွေးအပ်ပါတယ်။ ကျေးဇူး တင်ပါတယ်ရှင့်။</speech>
<speech type="speaker">ဦးစိုးမိုး ဧရာဝတီတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1337">ဦးစိုးမိုး(မဲဆန္ဒနယ်အမှတ်-၁၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာအပေါင်းနှင့် ပြည့်စုံကြပါစေလို့ ဦးစွာ နှုတ်ခွန်းဆက်သ ဂါရဝပြုပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၁)က အမျိုးသားလွှတ်တော်ကိုယ်စားလှယ် ဦးစိုးမိုး ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ADB ချေးငွေအမေရိကန်ဒေါ်လာ ၃၄၀ သန်းနဲ့ AIF ချေးငွေအမေရိကန်ဒေါ်လာ ၂၀ သန်း၊ စုစုပေါင်းချေးငွေ အမေရိကန်ဒေါ်လာ ၃၆၀ သန်းဖြင့် မဟာမဲခေါင် ဒေသတွင်းရှိလမ်းများ ဖွံ့ဖြိုးတိုးတက်ရေးအတွက် အဆင့်မြှင့်တင်ဆောင်ရွက်မည့် လုပ်ငန်းတို့အနက်မှ ရန်ကုန်-ပုသိမ်လမ်းနဲ့ ပတ်သက်ပြီးတော့ အကြံပြု ဆွေးနွေးသွားမှာ ဖြစ်ပါတယ်။ ရန်ကုန်-ပုသိမ်လမ်းနဲ့ ပတ်သက်ပြီး လက်ရှိ Oriental Highway ကုမ္ပဏီလီမိတက်ကနေပြီးတော့ BOT စနစ်ဖြင့် ဆောင်ရွက် နေသောလမ်းဖြစ်တယ်။ ADB ရဲ့အစီအစဉ်နဲ့ BOT ကုမ္ပဏီက လက်လွှဲပြောင်းယူပြီးတော့ လမ်းအဆင့်မြှင့် ခြင်းကိုဆောင်ရွက်သွားမယ်။ လက်ရှိ BOT ကုမ္ပဏီ ADB မှ ပညာရှင်များက အသစ်ပြန်လည် ညှိနှိုင်း ပြင်ဆင်ပြီး ဆောက်လုပ်ရေးဝန်ကြီးဌာနနှင့် ပြင်ဆင်ပြီးစာချုပ်ချုပ်ဆိုသွားမှာ ဖြစ်တယ်ဆိုပြီးတော့ ပြည်ထောင်စု ဒုတိယဝန်ကြီးက ပြည်ထောင်စုလွှတ်တော်မှာ လာရောက်ပြီးတော့ ရှင်းလင်းသွားပါတယ်။ အဲဒါနဲ့ ပတ်သက်ပြီး ကျွန်တော့အနေနဲ့ နားလည်တာကတော့ အဆိုပါလမ်းကို ADB အစီအစဉ်နဲ့ BOT ကုမ္ပဏီထံကနေ ပြန်လည်လွှဲပြောင်းရယူပြီး လမ်းအဆင့်မြှင့်တင်ခြင်းကို ဆောင်ရွက်မယ်။ ဆောင်ရွက်ပြီးတဲ့အခါမှာ လက်ရှိ BOT ကုမ္ပဏီနဲ့ ဆောက်လုပ်ရေးဝန်ကြီးဌာနက စာချုပ်အသစ် ပြင်ဆင် ချုပ်ဆိုမယ်လို့ နားလည်ပါတယ်။ အဲဒီလုပ်ငန်းစဉ်တွေနဲ့ ပတ်သက်ပြီး တာဝန်ယူမှု၊ တာဝန်ခံမှုရှိရှိနဲ့ ပွင့်လင်းမြင်သာစွာနဲ့ နိုင်ငံတော်နဲ့ နိုင်ငံသားများအကျိုးကိုရှေးရှုပြီး ဆောင်ရွက်ဖို့လိုအပ်ပါတယ်။ ဆောင်ရွက်ရမှာဖြစ်တဲ့အတွက်ကြောင့် နိုင်ငံသားများရဲ့ အခွန်ဘဏ္ဍာများ လေလွင့်ဆုံးရှုံးမှု မရှိစေအောင် လည်း အထူးဂရုပြု ဆောင်ရွက်ပေးဖို့ လိုအပ်ပါတယ်။ BOT ကုမ္ပဏီထံကနေ လုပ်ငန်းလွှဲပြောင်း ရယူတဲ့ အခါမှာ BOT ကုမ္ပဏီအနေနဲ့ စာချုပ်ပါစည်းကမ်းချက်များအတိုင်း ဆောင်ရွက်ရန် ပျက်ကွက်မှုရှိ မရှိ စစ်ဆေးပြီး၊ ပျက်ကွက်မှု၊ ဆောင်ရွက်မှုမရှိပါက စာချုပ်ပါစည်းကမ်းချက်များနဲ့အညီ အရေးယူဆောင်ရွက်ရန် လိုပါတယ်။ ဘာဖြစ်လို့လဲဆိုတော့ လမ်းအဆင့်မြှင့်တင်ပြီးတဲ့အခါမှာ ဆောက်လုပ်ရေးဝန်ကြီးဌာနနဲ့ လက်ရှိ BOT ကုမ္ပဏီတို့ အသစ်ပြန်လည်ညှိနှိုင်းပြင်ဆင်ပြီး စာချုပ်ချုပ်ဆိုသွားမှာ ဖြစ်တယ်လို့ဆိုထားတဲ့ အတွက်ကြောင့် ဖြစ်ပါတယ်။ အဲဒီလို ဆောင်ရွက်ဖို့ဆိုရင်လည်း BOT ကုမ္ပဏီအနေနဲ့ BOT စာချုပ်ပါ စည်းကမ်းချက်များ၊ တာဝန်များနဲ့အညီ မဆောင်ရွက်ခဲ့ဘူးဆိုရင် ဒီလိုအခွင့်အရေးမျိုး ပေးစရာမလိုအပ် ဘူးလို့ ကျွန်တော့အနေနဲ့ ယူဆပါတယ်။ BOT ကုမ္ပဏီအနေနဲ့ စာချုပ်စည်းကမ်းနဲ့အညီ ဆောင်ရွက် သည်ဖြစ်စေ၊ မဆောင်ရွက်သည်ဖြစ်စေ နိုင်ငံတော်အနေနဲ့ လမ်းကိုအဆင့်မြှင့်တင်ပေးသလို ဖြစ်နေပါကလည်း အခြား BOT လုပ်ငန်းများကို ထိန်းကွပ်ရခက်ခဲသွားမှာလည်း ဖြစ်ပါတယ်။ BOT ကုမ္ပဏီအနေနဲ့ လမ်းအသုံးပြုခသာ ကောက်ခံပြီးတော့ လမ်းအဆင့်မြှင့်တင်ခြင်း၊ ပြုပြင်ခြင်း များ မဆောင်ရွက်လို့ ရန်ကုန်-ပုသိမ်လမ်းဟာ နိုင်ငံအတွင်းမှာရှိတဲ့ လမ်းမကြီးများထဲမှာ အဆိုးဝါးဆုံးလမ်း အခြေအနေရှိနေတယ်လို့လည်း အဆိုပါလမ်းအသုံးပြုနေတဲ့ နိုင်ငံသားများနဲ့ ဒေသခံများရဲ့ ပြောဆိုမှုများ လည်းရှိနေပါတယ်။ BOT ကုမ္ပဏီအနေနဲ့ စာချုပ်ပါ စည်းကမ်းချက်များအတိုင်း ဆောင်ရွက်ခဲ့မယ်ဆိုလို့ ရှိရင် ယခုလိုချေးငွေယူပြီးတော့ လမ်းကိုအဆင့်မြှင့်တင်ပေးဖို့ လိုအပ်မှာလည်း မဟုတ်ပါဘူး။ အဲဒါကြောင့်မို့လို့ စာချုပ်ပါစည်းကမ်းချက်များအတိုင်း မဆောင်ရွက်ပါက ပြန်လည်သိမ်းယူပြီး လမ်းအဆင့်မြှင့်တင်ပြီးပါက ပွင့်လင်းမြင်သာစွာ တင်ဒါအသစ်ခေါ်ယူပြီးတော့လည်း ဆောင်ရွက်သင့်ပါတယ်။ Power Point ဖြင့် တင်ပြခွင့်ပြုပါရန် တောင်းခံအပ်ပါတယ်။ ဒါကတော့ လက်ရှိ BOT ကုမ္ပဏီအနေနဲ့ လမ်းကိုပြုပြင်တဲ့လုပ်ငန်းတွေ ဆောင်ရွက်နေတဲ့ပုံ ဖြစ်ပါတယ်။ ဒါကိုကြည့်ခြင်းအားဖြင့်လည်း လက်ရှိ BOT ကုမ္ပဏီအနေနဲ့ လမ်းကိုဘယ်လိုမျိုး ဆောင်ရွက် နေတယ်ဆိုတာကိုလည်း ခန့်မှန်းလို့ရပါတယ်။ ဒါကတော့ ကျွန်တော်တို့ လမ်းမှာရှိတဲ့ Toll Gate တွေမှာ ကားတွေဖြတ်သန်းနေတဲ့ ပုံပါ။ ဒါကတော့ ကျွန်တော်တို့ လမ်းရဲ့ လက်ရှိအနေအထားပါ။ လမ်းရဲ့ လက်ရှိ အနေအထားက များသောအားဖြင့် လမ်းက ၂၄ ပေကျယ်တယ်။ ၂၁ ပေ အကျယ်တွေလည်း ရှိပါတယ်။ လက်ရှိသွားနေရတဲ့လမ်းသည် ကျပ်ပြီးတော့ တစ်စီးနဲ့တစ်စီး ယာဉ်များကျော်တက်ရာတွင်လည်း စွန့်စွန့် စားစားနဲ့ ကျော်တက်နေရတဲ့ အခြေအနေတွေရှိပါတယ်။ အဲဒါကြောင့်မို့လို့လည်း ယာဉ်တိုက်မှုတွေ၊ ယာဉ်မတော်တဆမှုတွေ အဆမတန်မြင့်တက်နေတဲ့ အနေအထားလည်း ရှိပါတယ်။ ဒါကတော့ ကျွန်တော်တို့ လမ်းရဲ့အထင်ကရ မှတ်တမ်းလို့လည်း ပြောလို့ရပါတယ်။ ကျွန်တော်တို့ရဲ့ ဧရာဝတီတိုင်းဝန်ကြီးချုပ်ကိုယ်တိုင် လုံခြုံရေးလမ်းကြောင်းနဲ့ သွားနေတဲ့လမ်းမှာ လမ်းဘယ်လောက်ကျပ်လဲ မကျပ်လဲ ဝန်ကြီးချုပ်ကားကို ဝင်တိုက်လိုက်တဲ့အနေအထားပါ။ ဒါကဘယ်လမ်းမှာမှမရှိပါဘူး။ အဲဒီတော့ လက်ရှိ BOT ကုမ္ပဏီက လမ်းမချဲ့ခဲ့တာကလည်း ထင်ရှားနေပါတယ်။ ဒါကတော့ လမ်းဦးစီးဌာနရဲ့ မူဝါဒတွေဖြစ်ပါတယ်။ ဒီမူဝါဒတွေထဲမှာဆိုလို့ရှိရင်လည်း ရှေ့ကကိုယ်စားလှယ်တော်ကြီးတွေ တင်ပြသွား တဲ့ထဲမှာပါပါတယ်။ (၁)က နိုင်ငံတော်အတွင်းရှိလမ်းများကို နိုင်ငံတကာအဆင့်မီလမ်းများအဖြစ် ပေါ်ပေါက် လာစေရန်၊ (၂)က တစ်ရက်ပျမ်းမျှယာဉ်အစီးရေ ၅,၀၀၁ နဲ့အထက်ကျော်တဲ့ လမ်းတွေကို ၂၂ မီတာ အကျယ်၊ ကတ္တရာကွန်ကရစ်လမ်း၊ တစ်ရက်ပျမ်းမျှအစီးရေ ၂,၀၀၁ ကနေ ၅,၀၀၀ အတွင်းဆိုရင် ၁၄ မီတာ ကျယ်တဲ့ ကတ္တရာကွန်ကရစ်လမ်းနဲ့ တစ်ရက်ပျမ်းမျှယာဉ်အစီးရေ ၅၀၁ စီးကနေပြီး ၂,၀၀၀ အတွင်းဆိုရင် လမ်းများကို ရ မီတာကျယ်တဲ့ ကတ္တရာကွန်ကရစ်လမ်းများကို ဆောင်ရွက်ရမယ်လို့လည်း ပါပါတယ်။ လက်ရှိရန်ကုန်-ပုသိမ်လမ်းသည် ညီညာချောမွေ့မှုမရှိဘဲ ယာဉ်သွားလာသည့် အစီးရေ များလည်း များပြားပြီးတော့ လမ်းနဲ့ယာဉ်မှာ မမျှမတဖြစ်နေတဲ့အတွက်ကြောင့် လမ်းချဲ့ထွင်ဖို့လည်း အရေးတကြီး လိုအပ်နေပါတယ်။ စာရင်းများအရလည်း တစ်နေ့ပျမ်းမျှ ယာဉ်အစီးရေ ဖြတ်သန်းနှုန်းမှာ လည်းပျမ်းမျှ ၅,၀၀၀ ကျော်မှာ ဖြတ်သန်းလျက်ရှိပါတယ်။ ရန်ကုန်-ပုသိမ်လမ်းဟာ လက်ရှိအခြေအနေ မှာနေ့စဉ်ဖြတ်သန်းသွားလာတဲ့ ယာဉ်အစီးရေ တိုးတက်များပြားပြီး ယာဉ်မတော်တဆမှုများ များပြား လာတယ်။ လမ်းဦးစီးဌာနရဲ့ မူဝါဒ၊ သတ်မှတ်ချက်များအရလည်း အနည်းဆုံး ၁၄ မီတာ ကျယ်တဲ့ ကတ္တရာကွန်ကရစ်လမ်း အဆင့်မြှင့်တင်ရန် လိုအပ်နေပါတယ်။ ပြည်ထောင်စုဝန်ကြီး လာရောက်ရှင်းလင်းခဲ့တဲ့ အနေအထားအရဆိုရင် ဝ ကီလိုကနေ ၁၀ ကီလို မီတာထိ ၄ လမ်းသွား နိုင်လွန်ကတ္တရာ၊ ၁၀ ကီလိုကနေ ပုသိမ်အထိကို ရ မီတာအကျယ် ၂ လမ်းသွားပဲ ခင်းမယ်လို့ပါပါတယ်။ အဲဒီတော့ ဌာနကချမှတ်ထားတဲ့ အကောင်အထည်ဖော်တဲ့ မူဝါဒတွေနဲ့ မကိုက်ညီ ဘဲနဲ့ ကိုယ်တိုင်လက်နဲ့ရေးတာကို ခြေနဲ့ဖျက်သလိုဖြစ်နေတဲ့ အနေအထားဖြစ်ပါတယ်။ ဒါ့အပြင်လက်ရှိ လိုအပ်ချက်ကို ဖြည့်ဆည်းပေးနိုင်တဲ့ အနေအထားလည်းမရှိပါဘူး။ နိုင်ငံတကာဖွံ့ဖြိုးတိုးတက်တဲ့ နိုင်ငံ တွေမှာလည်း အခြေခံအဆောက်အအုံတွေကို ရှေ့လာမယ့်အနာဂတ်ကိုမျှော်ပြီးတော့ ဆောင်ရွက်ကြပါတယ်။ မိမိတို့တိုင်းပြည်အနေနဲ့ အနာဂတ်ကိုကြိုပြီးတော့ မဆောင်ရွက်နိုင်ရင်တောင်မှ လက်ရှိလိုအပ်ချက်ကို မဖြစ်မနေဆောင်ရွက်ပေးဖို့ လိုအပ်ပါတယ်။ ဒါကြောင့်မို့လို့ ရန်ကုန်-ပုသိမ်လမ်းကလည်း ၁၄ မီတာ အကျယ် သို့မဟုတ် ၄၈ ပေ ကတ္တရာကွန်ကရစ်လမ်း ဆောင်ရွက်ဖို့လိုပါတယ်။ နိုင်ငံတော်နဲ့ နိုင်ငံသားများ အကျိုးစီးပွားအတွက် အကြွေးသာအဖတ်တင်တဲ့ အခြေအနေမျိုးမဖြစ်အောင် ယခုကဲ့သို့ ဆွေးနွေးရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို ၁ နာရီခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1554">ဦးတင်ထွန်းနိုင် (ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနှင့် အားလုံးမင်္ဂလာပါ။ နာယကကြီးခင်ဗျား။ ကျွန်တော့ကို Power Point သုံးစွဲခွင့်ပြုပါ။ လေးစားရပါတဲ့ နာယကကြီးခင်ဗျား။ ကီလိုမီတာ ၁၈၀ ရှိတဲ့ ရန်ကုန်-ပုသိမ်လမ်းဟာ BOT စနစ်နဲ့ Oriental Highway Co.က လက်ရှိတာဝန်ယူ ဆောင်ရွက်နေတဲ့လမ်းဖြစ်ပြီး ယာဉ်အသွားအလာ များပြားတဲ့အတွက် BOT ကုမ္ပဏီအနေနဲ့ ငွေကြေးအမြတ်အစွန်းများစွာ ရရှိနေတဲ့လမ်းဖြစ်ပါတယ်။ Power Point မှာဖော်ပြထားသလို BOT ကုမ္ပဏီအနေနဲ့ တစ်နေ့ပျမ်းမျှ ယာဉ်အသွားအလာ ၅၀၀ ကျော်ရင် လမ်းအကျယ် ၂၄ ပေ၊ ၂,၀၀၀ ကျော်ရင် လမ်းအကျယ် ၄၈ ပေ ၄ လမ်းသွား ကတ္တရာကွန်ကရစ် လမ်းခင်းပေးရမှာဖြစ်ပြီး စာချုပ်ပါကတိကဝတ်အတိုင်း မဆောင်ရွက်ရင် နိုင်ငံတော်အစိုးရအနေနဲ့ စာချုပ် ပယ်ဖျက်ပြီး ဒီလမ်းကို BOT ကုမ္ပဏီဆီကနေ း ပြန်လည်ရုပ်သိမ်းခွင့် အပြည့်အဝရှိတဲ့လမ်း ဖြစ်ပါတယ်။ ဒီချေးငွေနဲ့ရယူဆောင်ရွက်မယ့် လုပ်ငန်းစဉ်ကိုလေ့လာကြည့်တဲ့အခါ ၁၀ ကီလိုမီတာအထိပ် ၄ လမ်း နှစ်လမ်းသွားကတ္တရာ ကွန်ကရစ်ခင်းမယ်လို့ သိရပါတယ်။ ရန်ကုန်-ပုသိမ်လမ်းရဲ့ လက်ရှိတစ်နေ့တာ ယာဉ်အသွားအလာဖြတ်သန်းမှုဟာ အစီးရေ ၂,၀၀၀ ကျော်ရုံတင်မက ၆,၀၀၀ ကျော်ရှိနေတဲ့အတွက် ခုချေးငွေနဲ့ စီမံဆောင်ရွက်မယ့် အနေအထားထက် ပိုမိုသာလွန်တဲ့ လမ်းအကျယ် ၄၈ ပေ ကတ္တရာ ကွန်ကရစ်လမ်းခင်းရမယ့် တာဝန်ဟာ BOT ကုမ္ပဏီမှာသာ လုံးဝတာဝန်ရှိနေပြီး နိုင်ငံတော်အနေနဲ့ ပြည်ပချေးငွေ ဒေါ်လာသန်းပေါင်းများစွာရယူပြီး ကိုယ်စားတာဝန်ခံဆောင်ရွက်ပေးရတဲ့ ရည်ရွယ်ချက်ကို နားမလည်နိုင်အောင် ဖြစ်ရပါတယ်။ ဒါကို နိုင်ငံတော်က BOT ကုမ္ပဏီဆီကနေ ခေတ္တခဏ ပြန်လည်လွှဲပြောင်းရယူမယ်။ ပြီးရင် အခု ချေးငွေနဲ့ လမ်းအဆင့်မြှင့်တင်မယ်။ နောက်တော့ကုမ္ပဏီရဲ့ ရင်းနှီးမြှုပ်နှံမှုနဲ့ အခုချေးငွေပမာဏအချိုးကို နှိုင်းယှဉ်တွက်ချက်ပြီး စာချုပ်ပါသက်တမ်းနဲ့ အကျိုးအမြတ် ပြန်လည်ပြင်ဆင်ညှိနှိုင်းခြင်း (Concession agreement)@lopdown (8:9€ BOT apgai conoscos: o Cecopicgesê: 8: Operation and Maintenance နဲ့ ဆက်လက်လုပ်ကိုင်စေမယ်လို့ သိရပါတယ်။ ကုမ္ပဏီအနေနဲ့ လက်ရှိစာချုပ်အရ လုပ်ကိုင်ခွင့်သက်တမ်း ၃၃ နှစ် ကျန်ရှိနေသေးကြောင်း သိရပြီး Concession Agreement တွက်ချက်ညှိနှိုင်းပြီးရင် ဘယ်နှနှစ် သူ့ကိုဆက်လက် လုပ်ကိုင်ခွင့်ပေးမယ်။ နိုင်ငံတော်က အကျိုးအမြတ်ဘယ်လိုရရှိမယ်ဆိုတာ ကျွန်တော်တို့ တိတိကျကျ ရှင်းရှင်းလင်းလင်း မသိရ သေးပါဘူး။ ဒီလိုအရေးကြီးတဲ့ ညှိနှိုင်းမှုအချက်အလက်တွေ ပြည့်ပြည့်စုံစုံမသိရဘဲ ဒီကိစ္စကို ကျွန်တော် တို့ လွှတ်တော်က အတည်ပြုလိုက်ပြီးနောက်မှာမှ ဒီကုမ္ပဏီကအရင်လိုပဲ အခွင့်အရေးတွေ ထူးမခြားနား ဆက်လက်ခံစားခွင့် ရရှိနေခဲ့မယ်ဆိုရင် ဒီစီမံကိန်းကို နိုင်ငံတော်ကကြွေးတင်ခံပြီး ဆောင်ရွက်ရကျိုးနပ်မှာ မဟုတ်သလို ကျွန်တော်တို့လည်း တာဝန်ကင်းမှာမဟုတ်ပါဘူး။ တကယ်ဆို စာချုပ်ပါ ကတိကဝတ် လိုက်နာရန်ပျက်ကွက်တဲ့ ကုမ္ပဏီကို ပြတ်ပြတ်သားသား အရေးယူဆောင်ရွက်သင့်ပြီး အခုလိုကြွေးတင် ခံရမယ့်အတူတူ ဒီလမ်းရဲ့ စီမံခန့်ခွဲပိုင်ခွင့်ကို မည်သူတစ်ဦးတစ်ယောက်ကိုမျှ ပြန်လည်ပေးအပ်ဖို့မသင့်ဘဲ နိုင်ငံတော်ကသာ စီမံခန့်ခွဲသွားသင့်တယ်လို့ အကြံပြုလိုပါတယ်။ နာယကကြီးခင်ဗျား။ ဆက်လက်ပြီးတော့ ရန်ကုန်-မန္တလေး အမြန်လမ်း မိုင် ၄၀ အဆင့်မြှင့်တင်မယ့် စီမံကိန်းနဲ့ပတ်သက်ပြီး ဆွေးနွေးလိုပါတယ်။ ရန်ကုန်-မန္တလေးအမြန်လမ်း ခရီးမိုင် ၃၆၀ ကျော်ရှိတာကို မိုင် ၉၀ လေးပိုင်းပိုင်းပြီး ယခင်အစိုးရလက်ထက်က ပုဂ္ဂလိကလုပ်ငန်းရှင်တွေကို BOT ပေးဖို့ တင်ဒါခေါ် ခဲ့ပါတယ်။ ပြည်တွင်း၊ ပြည်ပကုမ္ပဏီများနှင့် လမ်းတံတားတည်ဆောက်မှု အတွေ့အကြုံများစွာရှိတဲ့ နိုင်ငံတကာ အတိုင်ပင်ခံကုမ္ပဏီများစွာလည်း တင်ဒါဝင်ရောက် ယှဉ်ပြိုင်ခဲ့ကြပါတယ်။ ၂၀၁၅ ခုနှစ်၊ ဖေဖော်ဝါရီလ တင်ဒါနောက်ဆုံးအဆင့် ဇကာတင်ရွေးချယ်ဖို့ပဲ ကျန်တော့တဲာ့ကြောင့်မှန်းမသိ တင်ဒါကိုပယ်ဖျက်ခဲ့ပါတယ်။ ဆိုလိုတာက ရန်ကုန်-မန္တလေးအမြန်လမ်းဆိုတာ ပုဂ္ဂလိကလုပ်ငန်းရှင်များ အင်မတန်ရင်းနှီးမြှုပ်နှံလိုတဲ့ လမ်းဖြစ်ပြီးတော့ ဒီကနေ့တင်ဒါခေါ်ရင် ဒီနေ့ပဲ အပြိုင်အဆိုင် တင်ဒါယှဉ်ပြိုင် လုပ်ကိုင်ဆောင်ရွက်မယ့် လမ်းဖြစ်တဲ့အတွက် ဒီလမ်းနဲ့ပတ်သက်လို့ နိုင်ငံတော်ဘဏ္ဍာငွေ တစ်ပြားတစ်ချပ်မှ ကျခံသုံးစွဲရန်မသင့်ဘူးလို့ အလေးအနက် တင်ပြလိုပါတယ်။ အခုတော့ နိုင်ငံတော်အနေနဲ့ လက်ငင်းကြွေးတင်တာအပြင် နှစ်စဉ်ဒီလမ်းအတွက် လိုအပ်တဲ့ ပြင်ဆင်ထိန်းသိမ်းစရိတ်တွေကိုလည်း ပြည်ထောင်စုဘတ်ဂျက်ကနေ မဖြစ်မနေ ကျခံသုံးစွဲရတော့မှာ ဖြစ်ပါတယ်။ ပုဂ္ဂလိကကိုသာ လုပ်ပိုင်ခွင့်ပေးလိုက်ရင် ခုလိုကြွေးတင်မှာမဟုတ်တဲ့အပြင် နှစ်စဉ်ပြင်ဆင် ထိန်းသိမ်းစရိတ်လည်း နိုင်ငံတော်အနေနဲ့ ကျခံသုံးစွဲစရာမလိုတဲ့ အကျိုးကျေးဇူးတွေရရှိစေမှာ ဖြစ်ပါတယ်။ မဟာမဲခေါင်ဒေသအတွင်း လမ်းမကြီးများအဆင့်မြှင့်တင်ရေး မဟာဗျူဟာလိုအပ်ချက်အရ မဖြစ်မနေ လုပ်ကိုလုပ်ရမယ်ဆိုရင်လည်း ပုဂ္ဂလိကကပျော်ပျော်ကြီး ရင်းနှီးမြှုပ်နှံမယ့်ကိစ္စရပ်မို့ အမြန်ဆုံးတင်ဒါ ခေါ်ဖို့ကိုသာ စီစဉ်ဆောင်ရွက်ရမှာ ဖြစ်ပါတယ်။ ဒါ့အပြင် ဆောက်လုပ်ရေး ဒုတိယဝန်ကြီးရဲ့ ရှင်းလင်း ချက်မှာ လက်ရှိချေးငွေနဲ့ ဆောင်ရွက်မယ့် မိုင် ၄၀ ဟာ Pilot Project သာဖြစ်တယ်လို့ ပြောသွားတဲ့ အတွက် ကျန်လမ်းပိုင်းတွေရော အခုလို နိုင်ငံတကာချေးငွေ ရယူဆောင်ရွက်ဦးမယ်ဆိုတဲ့ သဘောများလား ဆိုပြီးတော့ စိတ်ထဲမှာ တွေးပူနေရပါတယ်။ လေးစားရပါတဲ့ နာယကကြီးခင်ဗျား။ အဆိုပြုစီမံကိန်းများနဲ့ပတ်သက်တဲ့ ကုန်ကျစရိတ်အနေနဲ့ ချေးငွေဒေါ်လာသန်း ၃၆၀ အပြင် နိုင်ငံတော်က အခုထည့်ဝင်ငွေအနေနဲ့ ၁၂.၅ သန်း ပါဝင်ကျခံရဦးမှာမို့ စုစုပေါင်း ၃၇၂.၅ သန်း ရှိပါတယ်။ ဒီပမာဏဟာ မြန်မာငွေနဲ့ဆိုရင် ကျပ်ဘီလီယံ ၅၀၀ ကျော်ရှိတာကြောင့် နည်းနည်းနောနော ပမာဏမဟုတ်ပါဘူး။ ADB ရဲ့ ချေးငွေဆိုင်ရာမူဝါဒကို လက်လှမ်းမီသလောက် ကျွန်တော် လေ့လာကြည့်တဲ့အခါ အဆိုပြုစီမံကိန်းများနဲ့ပတ်သက်တဲ့ ချေးငွေကို ယူချင်ယူ မယူရင် ဒီချေးငွေအခွင့်အရေး ကျွန်တော်တို့ ဆုံးရှုံးမယ်။ တိုင်းပြည်အတွက် တခြားအရေးတကြီး လိုအပ်နေတဲ့ စီမံကိန်းများအတွက် လွှဲပြောင်းသုံးစွဲဖို့ မဖြစ်နိုင်ဘူးလို့သိရတဲ့အတွက် အတော့်ကို စိတ်မချမ်းမြေ့ ဖြစ်ရ ပါတယ်။ ဒီလိုအငြင်းပွားစရာ၊ ပြစ်တင်ဝေဖန်စရာမရှိတဲ့ တခြားစီမံကိန်းတွေ ကျွန်တော်တို့ တိုင်းပြည်မှာ များစွာရှိနေပြီး ဒီချေးငွေကို အဲဒီလိုစီမံကိန်းများအတွက် ရယူသုံးစွဲခဲ့မယ်ဆိုရင် အားလုံးက စိတ်လက် ကြည်သာ သဘောတူကြမှာပါ။ ဆောက်လုပ်ရေးဝန်ကြီးဌာနအနေနဲ့ အစကတည်းက အခုလိုစီမံကိန်းတွေအတွက် ဒေါ်လာ သန်းပေါင်းများစွာမလိုအပ်ဘဲ ကြွေးတင်မယ့်လမ်းကို ဘာကြောင့်ရွေးချယ် လျှောက်လမ်းခဲ့ရတာလဲဆိုတဲ့ အကြောင်းရင်းကို သိချင်မိသလို အံ့လည်းအံ့သြမိပါတယ်။ ဒီလိုပြောလို့ အခုအဆိုပြုတင်ပြလာတဲ့ စီမံကိန်းတွေဟာ ဆောင်ရွက်ဖို့မလိုအပ်တဲ့ စီမံကိန်းတွေလို့ ပြောနေခြင်းတော့မဟုတ်ပါဘူး။ ကြွေးတင်ခံပြီး ဆောင်ရွက်ရန်မလိုအပ်တဲ့ စီမံကိန်းများသာဖြစ်တယ်လို့ ထောက်ပြလိုရင်းပါ။ အစိုးရသစ်ရဲ့ မူဝါဒ၊ စီးပွားရေးမူဝါဒ ၁၂ ရပ်မှာ ပုဂ္ဂလိက ကဏ္ဍတိုးတက်စေရေး အားပေးမြှင့်တင်သွားမယ်ဆိုတဲ့ မူဝါဒတချို့ ပါရှိပါတယ်။ အခုလို ပုဂ္ဂလိကကဏ္ဍကဆောင်ရွက်နိုင်တဲ့ ဆောင်ရွက်သင့်တဲ့ အခြေခံအဆောက်အအုံ စီမံကိန်းတွေကို နိုင်ငံတော်က ပြည်ပချေးငွေရယူပြီး စီမံဆောင်ရွက်တာဟာ ချမှတ်ထားတဲ့စီးပွားရေးမူဝါဒ နဲ့မကိုက်ညီသလို နိုင်ငံတော်မှာလည်း ပြည်ပကြွေးမြီဝန်ထုပ်ဝန်ပိုး ထမ်းရမှာဖြစ်တဲ့အတွက် ဒီကိစ္စကို ပြည်ထောင်စုလွှတ်တော်ကြီးမှ အလျင်စလိုအတည်မပြုသင့်ဘဲ အစိုးရ၊ လွှတ်တော်နဲ့ ADB တို့အကြား အကျေအလည် ပြန်လည်ညှိနှိုင်းပြီးမှသာ ဆက်လက်ဆောင်ရွက်သင့်ပါကြောင်း ပြောကြားရင်းနိဂုံးချုပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာအေးမင်း ခရမ်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1550">ဒေါက်တာအေးမင်း (ခရမ်းမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်သူ့လွှတ်တော်ဥက္ကဋ္ဌကြီး၊ လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များ စိတ်၏ချမ်းသာခြင်း၊ ကိုယ်၏ကျန်းမာခြင်းများနဲ့ ပြည့်စုံ ကြပါစေ။ ကျွန်တော်ကတော့ ခရမ်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာဦးအေးမင်း ဖြစ်ပါတယ်။ ကျွန်တော့ကို Power Point အသုံးပြုခွင့်ပြုပါ။ ကျွန်တော့အနေနဲ့ အာရှဖွံ့ဖြိုးရေးဘဏ်နှင့် အဆီယံအခြေခံအဆောက်အအုံရန်ပုံငွေတို့ထံမှ အမေရိကန်ဒေါ်လာသန်း ၃၆၀ ချေးယူတဲ့ကိစ္စနဲ့ ပတ်သက်ပြီးတော့ ထောက်ခံဆွေးနွေးသွားမှာ ဖြစ်ပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျာ။ နိုင်ငံတကာချေးငွေအကူအညီနဲ့ အဆင့်မြှင့်တင်ဆောင်ရွက်မယ့် မဟာမဲခေါင်ဒေသခွဲအတွင်းမှာရှိတဲ့ လမ်းမကြီး ၃ ခုကတော့ ရန်ကုန်ပုသိမ်လမ်း၊ ပဲခူး-သန်လျင်လမ်း သို့မဟုတ် သီလဝါ-ပဲခူးလမ်း၊ ရန်ကုန်-မန္တလေး အမြန်လမ်းမကြီး ၃ ခု ဖြစ်ပါတယ်။ ကုန်ကျငွေကိုတော့ ADB က အမေရိကန်ဒေါ်လာသန်း ၃၄၀၊ အာဆီယံအခြေခံ အဆောက် အအုံရန်ပုံငွေက AIF ကနေပြီးတော့ အမေရိကန်ဒေါ်လာသန်း ၂၀ နဲ့ ပြည်ထောင်စုဘဏ္ဍာရန်ပုံငွေမှ ၁၂.၅ သန်း ကုန်ကျခံမယ်လို့သိရပါတယ်။ ဒါကို စီးပွားရေးကော်မတီအခြေခံအမှတ်စဉ်(၉/၂၀၁၇)နဲ့ အစိုးရအဖွဲ့ အစည်းအဝေးအမှတ်စဉ်(၂/၂၀၁၈)မှာ ခွင့်ပြုပြီးလို့သိရပါတယ်။ ချေးငွေရယူခြင်းရဲ့ ရည်ရွယ်ချက်ကတော့ သယ်ယူပို့ဆောင်ခနှုန်းထားတွေ သက်သာစေဖို့၊ ခရီးသွားလာမှုသက်သာစေဖို့၊ လမ်းအန္တရာယ်၊ ယာဉ်အန္တရာယ်ဖြစ်ပွားမှုနှုန်းများ လျော့ကျစေဖို့နဲ့ ကုန်တင်ယာဉ်များ သွားလာနိုင်ဖို့ဆိုတဲ့ ရည်ရွယ်ချက် ကောင်းတွေပါပါတယ်။ ဒါကတော့ ဒီစီမံကိန်းနဲ့ပတ်သက်ပြီးတော့ရရှိမယ့် အကျိုးကျေးဇူးတွေ ဖြစ်ပါတယ်။ ဒီလမ်းစီမံကိန်း ၃ ခုဟာ နိုင်ငံတော်အတွက် ရေတို၊ ရေရှည် အနာဂတ်အတွက် ကြီးမားတဲ့ အကျိုးကျေးဇူး တွေရရှိလာမှာဖြစ်တဲ့အတွက် လက်ကမ်းကြိုဆိုရမှာဖြစ်ပါတယ်။ ဒေသခံပြည်သူတွေရော၊ ကိုယ်စားလှယ်ကြီး များအနေနဲ့ရော ကျရာအခန်းကဏ္ဍက ကူညီဆောင်ရွက်ရမှာဖြစ်ပါတယ်။ ဒီလမ်းစီမံကိန်း ၃ ခုအနက် ဒုတိယစီမံကိန်းဖြစ်တဲ့ ပဲခူး-သန်လျင်လမ်း သို့မဟုတ် သီလဝါ-ပဲခူးလမ်းဟာ ကျွန်တော့ရဲ့ မဲဆန္ဒနယ်ဖြစ်တဲ့ အပြင် ခရမ်းမြို့ကို ဖြတ်သန်းသွားမှာဖြစ်ပါတယ်။ လေးစားရပါသော နာယကကြီးခင်ဗျာ။ ၂၀၁၆ ခုနှစ်ကစပြီးတော့ နိုင်ငံတော်တာဝန်ယူခဲ့တဲ့ NLD အစိုးရလက်ထက်မှာ အထင်ကရတိုးတက်မှုတစ်ခုအနေနဲ့ကတော့ လမ်းပန်းဆက်သွယ်ရေးကို တွေ့ရပါတယ်။ ကျွန်တော်တို့ တာဝန်စယူတဲ့နှစ် ၂၀၁၆ ခုနှစ်မှာ တိုင်းဒေသကြီးအစိုးရအနေနဲ့ ရဲဝံ့ပြတ်သားတဲ့ ဆုံးဖြတ်ချက် တစ်ခုနဲ့အတူ ဆောင်ရွက်ခဲ့တာကတော့ ရန်ကုန်မြို့ရဲ့ ခုံးကျော်တံတားနှစ်စင်းစီမံကိန်းကို ဖျက်သိမ်း ပြီးတော့ ရန်ကုန်မြို့တော်စည်ပင်ပြင်ပ ၁၂ မြို့နယ် ဒေသဖွံ့ဖြိုးရေးကို သုံးစွဲစေခဲ့တာဖြစ်တယ်။ ဒါဟာ ဆိုလို့ရှိရင် ကျေးလက်အခြေခံမြို့နယ်များအတွက် ကြီးမားတဲ့တိုးတက်ပြောင်းလဲမှုကို ရရှိလာတာဖြစ်ပါတယ်။ ကျွန်တော်တို့ ခရမ်းမြို့နယ်တွင် ကျပ်သိန်းပေါင်း ၂၄,၀၀၀ ကျော်ပါ။ အဲဒီမှာ တစ်လုံးပိုနေပါတယ်။ ၂၄,၀၀၀ ကျော် အသုံးပြုခွင့်ရခဲ့တဲ့အတွက် အရေးပါတဲ့ဆက်သွယ်ရေးလမ်းတွေကို ကျွန်တော်တို့ ဖောက်လုပ် ပေးနိုင်ခဲ့ပါတယ်။ ခရမ်းမြို့တွင်း၊ မြို့ပြင်ကျေးရွာချင်းဆက် မြေသားလမ်းတွေ၊ ကွန်ကရစ်လမ်းကျယ်တွေ ကျွန်တော်တို့ ဖောက်လုပ်ပေးနိုင်ခဲ့တယ်။ ဒါပေမယ့် ဒီဖြစ်စဉ်တွေဟာ အလိုလိုနေရင်းဖြစ်လာတဲ့ ကိစ္စတွေမဟုတ်ဘူး။ ဗုံဖွဆိုပြီးတော့ ကြိမ်တို့ရုံနဲ့ဖြစ်လာတာတွေမဟုတ်ဘူး။ ပြည်သူ့ဘဏ္ဍာတွေရင်းရတယ်။ ချေးရ၊ ငှားရတယ်။ ချေးငွေဘယ်လောက်ကြာမှ ဆပ်ရဆပ်ရ၊ အတိုးဘယ်လောက်နည်းနည်း အကြွေးဟာအကြွေးပါဘဲ။ မကျေကျေအောင် ဆပ်ရမယ်။ ဒါပြည်သူ့တာဝန်ပါ။ ဒါကြောင့်မို့လို့ ကုန်သရွေ့အကျိုးရှိသင့်တယ်။ ရင်းသလောက် ရသင့်ပါတယ်။ ကျွန်တော်တို့ မြို့မှာ မြို့နယ်စီမံကိန်းကြီးကြပ်အဖွဲ့၊ ရပ်/ကျေးစီမံကိန်းစောင့်ကြည့်အဖွဲ့တွေကို အဖွဲ့ချုပ်၊ အဖွဲ့ဝင်တွေ၊ မြို့မိ မြို့ဖတွေ၊ အချို့သောပညာရှင်များနဲ့ ဖွဲ့စည်းပြီးတော့ တတ်နိုင်သလောက် အယိုအဖိတ်နည်းအောင် ဆောင်ရွက်ခဲ့ပါတယ်။ ဆောင်ရွက်လျက်ရှိပါတယ်။ သို့သော် ကျွန်တော်တို့ အပါအဝင်အများစုဟာ အင်ဂျင်နီယာတွေမဟုတ်ဘူး။ ပညာရပ်တွေကို တိတိကျကျ၊ ကျကျနန မသိဘူး။ အဲဒီတော့ ကျွန်တော်တို့တွေ ဒီလုပ်ငန်းတွေကိုကြီးကြပ်ဖို့ ောက်ပေးနိုင်မှာလဲ။ ဘယ်လောက် ထိထိရောက်ရောက် စောင့်ကြည့်နိုင်မှာလဲ။ Power Point ပိတ်လို့ရပါပြီ။ တကယ်တော့ စီမံကိန်းကိုတာဝန်ယူတဲ့ တာဝန်ယူမယ့်၊ တာဝန်ရှိတဲ့ ကုမ္ပဏီ၊ ဌာနဆိုင်ရာနိုင်ငံ့ ဝန်ထမ်းများနဲ့ QC တို့၊ Third Party တို့ရဲ့ တတ်ကျွမ်းတဲ့ပညာကို နိုင်ငံတော်အပေါ်ထားရှိတဲ့ စေတနာနဲ့ ပေါင်းပြီးဆောင်ရွက်မှ စီမံကိန်းဟာ အဟောသိကံနည်းပြီးတော့ ကုန်သလောက်အကျိုးရှိမယ်လို့ ယူဆရ ပါတယ်။ ကျွန်တော့မဲဆန္ဒနယ်မှာဆိုလို့ရှိရင် လုပ်ထားတဲ့စီမံကိန်း ဘဏ္ဍာနှစ် ၂ နှစ်အတွင်းမှာ ကွန်ကရစ် လမ်းတွေ၊ လမ်းပုခုံးတွေကို ထည့်ပြီးတော့ ငွေထည့်တွက်ပြီးတော့လုပ်ထားတယ်။ ဒါပေမယ့် လမ်းပုခုံး တိုင်းလိုလို အသုံးချလို့မရဘူး။ ဘယ်သူပြင်လို့ ပြင်မှန်းလည်းမသိဘူး။ မြေသားလမ်းဆိုလို့ရှိရင် ကိုယ်ထူ ကိုယ်ထလုပ်တာထက် ဌာနဆိုင်ရာနဲ့ကုမ္ပဏီက လုပ်တဲ့အခါ၃ ဆလောက် ကုန်ကျစရိတ်ကွာတယ်။ ဒီနေရာမှာ ဘတ်ဂျက်လျာထားသူတွေက ရေရှည်ခံမယ့် အဆင့်အတန်းမီတဲ့လမ်းဖြစ်ဖို့ ရည်ရွယ်ပေမယ့် တကယ့် မြေပြင်မှာ ရည်ရွယ်သလိုမဟုတ်တာ တွေ့ရတယ်။ တချို့လမ်းတစ်ခုဆိုလို့ရှိရင် မြေသားလမ်းတစ်မိုင်ကို သိန်း ၂,၀၀၀ လျာထားတဲ့အတွက် အားလုံးစုစည်းတိုင်ပင်ပြီးတော့ အကြိတ်အနယ် ဆွေးနွေးပြီးတော့ တခြားစီမံကိန်းကိုပြောင်းလိုက်ရတဲ့ အနေအထားထိရှိဖူးပါတယ်။ ဒီနှစ်မှာ စာသင်ကျောင်းဆောင်တစ်ခုနဲ့ ဝန်ထမ်းဆောင် ရ ခုလျာထားတဲ့နေရာမှာ ပထမ PAE ၁၃,၀၀၀ နဲ့တွက်တယ်။ တင်ဒါမဆွဲကြလို့ ဌာနဆိုင်ရာ တာဝန်ယူတဲ့အခါမှာ PAE ၂၁,၀၀၀ ဖြစ်သွားတယ်လို့ ကြားရတဲ့အခါမှာလည်း မေးခွန်းထုတ်စရာ ဖြစ်ပါတယ်။ တချို့စီမံကိန်းတွေ လမ်းဖြတ်သွားတဲ့လယ်သမားက နေရာမပေးဘူး။ ရောင်းလည်း မရောင်းဘူး။ ဒါကလည်း ကျွန်တော်တို့မှာ အခက်အခဲတစ်ခုဖြစ်ပါတယ်။ အဲဒီတော့ နိဂုံးချုပ်အနေနဲ့ပြောရရင် အာရှဖွံ့ဖြိုးရေးဘဏ်နှင့် အာဆီယံအခြေခံအဆောက်အအုံ ရန်ပုံငွေတို့မှ ဒေါ်လာသန်း ၃၆၀ ချေးပြီးတော့ ဆောင်ရွက်မယ့်အနေအထားကို ကျွန်တော်တို့ ထောက်ခံ ပါတယ်။ သို့သော် ကုန်သလောက်အကျိုးရှိပြီးတော့ အကျိုးရှိတဲ့အခြေအနေရောက်အောင် ကျွန်တော်တို့ တတွေ ပညာနဲ့စေတနာပူးပေါင်းဖို့လိုပြီ။ တာဝန်ရှိတယ်ဆိုတာကို ကျွန်တော်တို့ ပြောပါရစေခင်ဗျ။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ချိုချို၊ အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင့်။ အာရှဖွံ့ဖြိုးရေးဘဏ်နှင့် အာဆီယံအခြေခံ အဆောက်အဦရန်ပုံငွေထံမှ ချေးငွေယူအက်စ်ဒေါ်လာသန်း ၃၆၀ ဖြင့် စီမံကိန်း ၃ ခုအကောင်အထည် ဖော်ရေးကို အပြုသဘောနဲ့ ဆွေးနွေးသွားမှာ ဖြစ်ပါတယ်။ ၎င်းစီမံကိန်းတွေကြောင့် လုပ်ငန်းများဆောင်ရွက် ပြီးချိန်တွင် တွင်း သွားလာနိုင်ပြီး ဒေသဖွံ့ဖြိုးရေးကို များစွာအထောက်အကူပြုနိုင်တဲ့အတွက် ကြိုဆိုရမှာဖြစ်ပါတယ်။ ဒါပေမယ့် အရည်အသွေးပိုင်းကို အကြောင်းပြုပြီး နှုန်းနှင့်တွက်ချက်ထားတာ တွေကြောင့် နှုန်းတွေတက်သွားတာနဲ့အညီ အရည်အသွေးပိုင်းကလည်း အမှန်တကယ် တိုးတက်လာဖို့ နိုင်ငံတကာစံချိန်မီဖြစ်ဖို့ နောင် ၁၀ နှစ်လောက်ထိ ပြန်လှည့်ကြည့်စရာမလိုတဲ့ လမ်းတွေဖြစ်ဖို့လိုပါတယ်။ ချေးငွေတွေ လှိုင်လှိုင်ထုတ်ပြီး ပြည်သူတွေကသာ အကြွေးဗလပွဖြင့်ကျန်ခဲ့မယ်။ ပြည်သူ့ဘဏ္ဍာတွေ၊ ပြည်ပအကြွေးတွေနဲ့ ဆောက်လုပ်ထားတဲ့ တည်ဆောက်ရေးလုပ်ငန်းတွေကတော့ ပြင်လို့၊ ဖြတ်လို့၊ ထည့်လို့ မပြီးတဲ့အခြေအနေတွေကတော့ တော်သင့်ပြီလို့ထင်ပါတယ်။ ပြည်သူတွေအတွက် ထိရောက်စွာ အကျိုးပြုတဲ့ ချေးငွေမျိုးဖြစ်သင့်သလို ဒီချေးငွေတွေကို ဘယ်လိုပြန်ဆပ်မယ်ဆိုတာကိုလည်း စဉ်းစားဖို့လိုပါတယ်။ နာယကကြီးရှင်။ Power Point အသုံးပြုခွင့်ပြုပါရှင်။ ADB ချေးငွေဖြင့် ရန်ကုန်-မန္တလေး အမြန်လမ်းမကြီးရှိ ရန်ကုန်မှ ဘောနက်ကြီးထိ မိုင် ၄၀ လမ်းပိုင်း အဆင့်မြင့်တင်ခြင်းလုပ်ငန်းများနဲ့ ပတ်သက်ပြီး ဆက်လက်တင်ပြပါမယ်။ စီမံကိန်းကို အကောင်အထည်ဖော်သွားတဲ့ အခါမှာ အပြည်ပြည် ဆိုင်ရာ လမ်းမကြီးဖြစ်ရန် AC ခင်းခြင်း၊ Raised Medium မှ Depressed Medium ပြောင်းလဲပြီး ၂ မီတာခွဲအထိ အတွင်းအပြင် လမ်းပခုံးပြုလုပ်ခြင်း၊ ခြံစည်းရိုးခတ်ခြင်း၊ Guard Riail များ တပ်ဆင်ခြင်း တို့ဖြင့် လက်ရှိလေးလမ်းသွားလမ်းမကြီးကိုပဲ နိုင်ငံတကာအဆင့်မီ Express way လမ်းမကြီးအဆင့် ဖြစ်အောင် ဆောင်ရွက်သွားမယ့် အစီအစဉ်ဖြစ်ကြောင်း သိရပါတယ်။ နာယကကြီးရှင်။ အခုလိုပြုလုပ်မယ့်အစီအစဉ်တွေဟာ အရင်ကတည်းက ပြုလုပ်ထားပြီးတာတွေ အတော်များများရှိပြီး လမ်းမကြီးကို ထပ်မံတိုးချဲ့တာမဟုတ်ဘဲ အရင်လုပ်ပြီးသားလမ်းကို ပြန်ဖျက်လိုက် ပြန်ပြင်လိုက်နဲ့ အမြန်လမ်းမကြီးတည်ဆောက်မှုဟာ အခုထိမပြီးနိုင်တော့ဘူးလားဆိုတာ ပြည်သူ့ကိုယ်စား မေးခွန်းထုတ်စရာ ဖြစ်လာရပါတယ်။ ရန်ကုန်-မန္တလေးအမြန်လမ်းမကြီးရဲ့ စုစုပေါင်းအရှည်ဟာ ၃၆၆ မိုင် ၃ ဖာလုံရှိပြီး အသွားအပြန်ဆိုရင် ၇၇၂ မိုင် ၆ ဖာလုံရှိပါတယ်။ တစ်မိုင်ကို ကုန်ကျစရိတ်ကျပ်သန်း ၂,၅၀၀ ကျပ်နဲ့ ကျပ်သန်းပေါင်း ၉ သိန်းကျော် အကုန်အကျခံတည်ဆောက်ခဲ့တယ်လို့ သိရတဲ့အတွက် ကြောင့် ၎င်းကုန်ကျငွေဟာ နိုင်ငံတကာအဆင့်မီ လမ်းမကြီးတစ်ခုဖြစ်အောင် တည်ဆောက်နိုင်ပါတယ်။ ဒါပေမယ့် လမ်းဖောက်လုပ်စဉ်က တာဝန်ယူဆောက်လုပ်သူများသာ ရုတ်တရက်ကြွယ်ဝသွားခဲ့ပြီး နာမည်ဆိုးနဲ့ ကျော်ကြား ခဲ့တဲ့ အမြန်လမ်းမကြီးရဲ့ အန္တရာယ်များမှုကို လမ်းပေါ်ကလူသတ်သမား ၊ သေမင်းတမံ လမ်းမကြီးရယ်လို့ ပြည်သူတွေရဲ့ ဝေဖန်သုံးသပ်မှုတွေသာ ထွက်ပေါ်လာစေခဲ့ပါတယ်။ အမြန်လမ်းမကြီးစတင်ဖွင့်လှစ်ခဲ့တဲ့ ၂၀၀၉ ခုနှစ် မတ်လကနေ ၂၀၁၆ ဧပြီလအထိ မတော်တဆ မှုကြောင့် သေဆုံးသူ ၆၀၀ ကျော်၊ ထိခိုက်ဒဏ်ရာရသူ ၄,၀၀၀ ကျော်နဲ့ ၂၀၁ရ ခုနှစ်အတွင်းမှာ မတော်တဆ မှုပေါင်း ၅၅၅ ကြိမ်မှာ သေဆုံးသူ ၁၁၆ ဦးနဲ့ ထိခိုက်ဒဏ်ရာရရှိသူ ၈၆၃ ဦး ရှိတယ်လို့ စာရင်းများအရ သိရပါတယ်။ ဒီလိုမတော်တဆဖြစ်မှုတွေဟာ ယာဉ်မောင်းပေါ့ဆမှုကြောင့်လို့ဆိုပေမယ့် အမှန်တကယ် မှာတော့ လမ်းတည်ဆောက်မှုအားနည်းခြင်း၊ လမ်းအရည်အသွေးမမီခြင်းတို့ကြောင့် ခရီးသွားပြည်သူတွေ အများအပြားသေဆုံးခဲ့ရတာပါ။ တစ်နေ့ကို ကားစီးရေသောင်းကျော် ဖြတ်သန်းသွားလာနေတဲ့ အမြန် လမ်းမကြီးမှာ ယာဉ်မတော်တဆဖြစ်မှုတွေဟာ ယနေ့တိုင် နေ့စဉ်နီးပါးလို ဖြစ်လို့နေပါတယ်။ ယာဉ်မတော်တဆ ဖြစ်မှုတွေအတွက် အိပ်မငိုက်အောင် စကားများများပြောကြဖို့ မေတ္တာပို့ဖို့အထိ နည်းလမ်းမျိုးစုံ အကြံပေး ထားပေမယ့် ဒါဟာ တကယ်လက်တွေ့ ဖြေရှင်းမှုတော့မဟုတ်ပါဘူး။ လမ်းမကြီးရဲ့ အားနည်းချက်တွေကိုပြုပြင်ဖို့ ကျပ်ဘီလီယံထောင်ချီကုန်မှာလို့ဆိုပေမယ့် မူလ တည်ဆောက်စဉ်ကတည်းက အားနည်းချက်တွေ၊ အန္တရာယ်ဖြစ်စေမယ့် အရာတွေကို ကြိုတင်ကာကွယ် ပြင်ဆင်ပြီး နိုင်ငံတကာအဆင့်မီဖြစ်အောင် လုပ်နိုင်ရဲ့ သားနဲ့ Project ခြစားမှုကြီးကြောင့် အဆမတန် ချမ်းသာသွားတဲ့သူတွေနဲ့ မတော်တဆမှုကြောင့် သေဆုံးရသူ၊ ထိခိုက်ဒဏ်ရာရသူများစွာ ဖြစ်ပေါ်ခဲ့ပြီး ယခုပြင်လို့မပြီးတဲ့ အခြေအနေဖြစ်ပေါ်နေခြင်းဟာ သက်သေအဖြစ် တည်ရှိနေပါတယ်။ ကားတွေအနေနဲ့လည်း ပုံမှန်ပေါင်ချိန်က ကွန်ကရစ်လမ်းနဲ့တွေ့ရင် ခုန်ပြီးလေပေါင်ချိန် ၁၀ ပေါင်၊ ၁၅ ပေါင် လောက်အထိ မြင့်တက်စေတာကြောင့် တာယာကွဲနိုင်ပြီး ကတ္တရာလမ်းတွေမှာတော့ ကတ္တရာ ဆွဲအား ကြောင့် လေပေါင်ချိန်မတက်တဲ့အတွက် ပြဿနာမရှိဘဲ ကွန်ကရစ်လမ်းတွေမှာတော့ မကြာခဏ Accident ဖြစ်နေရခြင်းဖြစ်ပါတယ်။ အခုကုန်ကျထားတဲ့ငွေတွေဟာ ကွန်ကရစ်လမ်းအပြင် ကတ္တရာအဆင့်အထိ ခင်းနိုင်တဲ့ပမာဏဖြစ်နေပေမယ့် ကိုယ်ကျိုးအတွက်သာ မတန်တဆသုံးခဲ့ကြလို့ အခုလို နှစ်ပြန်စားရအောင် ကြံစည်ထားတာများလို့တောင် သံသယဖြစ်ဖွယ်ရှိနေပါတယ်။ နာယကကြီးရှင်။ ပြုပြင်မှုများအနေဖြင့် ရှေ့တွင်တံတားပြင်နေသည်၊ လမ်းနိမ့်လမ်းလျှော ဖြစ်နေသည်၊ ရှေ့တွင်မိုးရွာလျှင် ရေကျော်တတ်သည် စတဲ့ကြိုတင်အသိပေးဆိုင်းဘုတ်တွေ ထင်ရှားစွာ ရှိသင့်သလို ယာဉ်မောင်းသူများ အမြင်ရှင်းစေရန် မြင်ကွင်းကောင်းမွန်စေရေးအတွက် လမ်းမီးထွန်းပေးခြင်း လုပ်ငန်းများကိုလည်း လုပ်ဆောင်ပေးသင့်ပါတယ်။ ဒါမှသာ ယာဉ်မတော်တဆဖြစ်စဉ်များ လျော့နည်း ကျဆင်းလာမှာဖြစ်ပြီး လမ်းမီးများရှိနေခြင်းကြောင့်လည်း လုံခြုံရေးဆောင်ရွက်သူများအနေနဲ့ မြင်ကွင်းကို ဝေးဝေးမြင်နိုင်ခြင်းကြောင့် မသမာမှုလုပ်မယ့်သူများကိုလည်း ကြိုတင်ဟန့်တား ကာကွယ်နိုင်မှာဖြစ်ပါတယ်။ နိဂုံးချုပ်အားဖြင့် အမြန်လမ်းမကြီးဟာ စနစ်ဟောင်းရဲ့ ပွင့်လင်းမြင်သာစွာ ထောက်ပြခွင့်မရတဲ့ အဆိုးဒဏ်တွေကို ခရီးသွားပြည်သူအများ အသက်တွေဆုံးပါးတဲ့အထိ ခံနေကြရပြီး အခုလို ပြည်သူ့ အစိုးရလက်ထက်ကျမှ ထောက်ပြပြောပြနိုင်တာဖြစ်တာကြောင့် Project ခြစားမှုကြီးတွေ ထပ်မံမဖြစ် ရအောင် ပြည်သူတွေအတွက် ဆိုးကျိုးဆိုတာမျိုး လုံးဝမရှိစေဘဲ ကောင်းကျိုးတွေသာရရှိဖို့ကို ချေးငွေ တွေကို သေချာစိစစ်ပြီးတော့ လုပ်ချင်တာတွေထက် လုပ်သင့်တာတွေကိုလုပ်ဖို့ အကြံပြု ဆွေးနွေးလိုက်ရ ပါတယ်။ ကျေးဇူးတင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ အထက်ပါ ပြည်ပချေးငွေရယူရေး ကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်ရဲ့ ပြန်လည်ရှင်းလင်းခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို သတ္တမ ပုံမှန်အစည်းအဝေး (၁၅)ရက်မြောက်နေ့မှာ ဆက်လက်ဆောင်ရွက်သွားရန် လျာထားပါကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှ ပေးပို့ထားသော ဆောက်လုပ်ရေးဝန်ကြီးဌာန မဟာမဲခေါင်ဒေသခွဲ စင်္ကြံလမ်း တစ်လျှောက်ရှိ မြို့များဖွံ့ဖြိုးမှုစီမံကိန်းအတွက် အာရှ ဖွံ့ဖြိုးရေးဘဏ်ထံမှ အမေရိကန်ဒေါ်လာသန်း ၈၀ - ချေးယူရန်ကိစ္စနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျာ။ ဆောက်လုပ်ရေးဝန်ကြီးဌာန မဟာမဲခေါင်ဒေသ စင်္ကြံလမ်းတစ်လျှောက်ရှိ မြို့များဖွံ့ဖြိုးမှုစီမံကိန်း ဆောင်ရွက်ရန် အာရှဖွံ့ဖြိုးရေးဘဏ်မှ အမေရိကန်ဒေါ်လာ သန်း ၈၀ ချေးယူရန်ကိစ္စနဲ့ စပ်လျဉ်းပြီး ၂၂-၂-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်များက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၆ ဦး ရှိပါတယ်။ တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးသန်းစိုး(ခေါ်)သန်းစိုး (ဘောဂဗေဒ)ရန်ကုန်တိုင်းဒေသကြီး၊ မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး (ခေါ်) သန်းစိုး (ဘောဂဗေဒ)(မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံး မင်္ဂလာပါ။ ကျွန်တော် မဟာမဲခေါင်ဒေသခွဲ အရှေ့-အနောက် စီးပွားရေးစ လမ်းတစ်လျှောက် ဖွံ့ဖြိုးမှုစီမံကိန်း ADB ရဲ့ သန်း ၈၀ ချေးငွေရယူခြင်းနဲ့ စပ်လျဉ်းပြီးတော့မှ အကြံပြု ဆွေးနွေးသွားပါမယ်။ ကျွန်တော်တို့ ကိုယ်စားလှယ် အနေနဲ့ချေးငွေကိစ္စနဲ့ ပတ်သက်ပြီးတော့ လေ့လာသုံးသပ်ဖို့ အချက်အလက် သတင်းစာစောင်ရရှိမှုဟာ ဒါအမြဲတမ်းအားနည်းခဲ့ပါတယ်။ ခုနက ပထမ တင်ပြခဲ့သလိုပဲ ADB ရဲ့ သန်း ၃၆၀ နဲ့ ပတ်သက်ပြီးတော့မှ Website မှာ လိုက်ရှာတဲ့နေရာမှာ Project နံပါတ် 47087.003 နဲ့ Project ရဲ့ Design တစ်ခုလုံးကို ကျွန်တော်တို့ ရှာဖွေတွေ့ရှိခဲ့ရပါတယ်။ အဲဒီတော့ ကျွန်တော်တို့ ကိုယ်စားလှယ်တွေကို ပြန်လည်ပေးတဲ့ နေရာမှာ Power Point လေး ၃ ရွက်လောက်နဲ့ဆိုရင်တော့ သိပ်တော့မဖြစ်သင့်ဘူးလို့ ကျွန်တော့အနေနဲ့ ကနဦးပြောလိုပါတယ်။ ADB of World Bank om.slo:coszą oporo Disclosure Policy a oss gulosušil ပတ်သက်ပြီးတော့မှ သတင်းအချက်အလက် ငွေကြေး Financial Statement အသေးစိတ်မပါဝင်တဲ့ အတွက် အတော်ကိုဆွေးနွေးရတာခက်ခဲပါတယ်။ ဖြစ်နေကျအတိုင်းပဲ ပြည်ထောင်စုလွှတ်တော်မှာ ချေးငွေနဲ့ ပတ်သက်ရင် လုံလောက်တဲ့အချက်အလက်မရရှိတာဟာ အစဉ်အလာလိုဖြစ်နေပါတယ်။ ပြီးတော့ သက်ဆိုင်ရာ ကော်မတီများအနေနဲ့ အကျေအလည် ဆွေးနွေးပြီးတော့မှတင်တဲ့ အစီရင်ခံစာမျိုးကို ပြည်ထောင်စု လွှတ်တော် ဥပဒေ၊ နည်းဥပဒေမှာ ဖြည့်စွက်သင့်တယ်လို့ ကျွန်တော့အနေနဲ့ အကြံပြုလိုပါတယ်။ GoodGOODSOOO ADB World Bank cę capisce cosbundos Project 39:00:0COS: ဒီကိုယ်စားလှယ်တွေ ကော်မတီအသီးသီးကနေ သီးခြားခေါ်ယူတွေ့ဆုံပြီးတော့မှ ဆွေးနွေးဖို့ အကြံပြုလို ပါတယ်။ ထို့အတူ ကျွန်တော်တို့ တာဝန်ခံအဖွဲ့အစည်းများကလည်း Project Design တစ်ခုလုံးရဲ့ အကျိုး အပြစ်အားလုံးကို အများသူငါ လက်လှမ်းမီနိုင်ဖို့ ပွင့်လင်းမြင်သာစွာ ချပြသင့်ပါပြီ။ အဲဒီတော့ ကျွန်တော့ကို Power Point သုံးစွဲခွင့်ပြုပါ။ ဒါကကျွန်တော် ခုနက ADB သန်း ၃၆၀ နဲ့ ပတ်သက်ပြီးတော့ Website မှာ ရှာလို့တွေ့ခဲ့တဲ့ Project Design oodącó: Solosaðill G$pos Bombas:01. ကျွန်တော်တို့ ကိုယ်စားလှယ်တွေမှာ Project တွေနဲ့ ပတ်သက်ပြီးတော့မှ ဒီချေးငွေနဲ့ ပတ်သက် ပြီးတော့မှ ထောက်ပံ့ပေးတဲ့အခြေအနေ မရှိပါဘူး။ နောက်များမှာဆိုရင် အသေးစိတ် ဒါ က Restatement plan ပါ ။ ဘတ်ဂျက်ကို ဘယ်လောက်ထိ လျော်ကြေးမယ်တို့ ဘာတို့ကို ဒီ Project နံပါတ် 47087.003 မှာ Project Design စာအုပ်မှာ ကျွန်တော် တွေ့ရတာဖြစ်ပါတယ်။ အခုလည်း ဒီအိုးအိမ်စီမံကိန်းနဲ့ ပတ်သက်ပြီးတော့ Part 1 ကနေ Part 4 ထိ ရှိတာကို ကျွန်တော်တို့က ကိုယ့်ဟာကိုယ်ရှာပြီးတော့မှ လေ့လာတာဖြစ်ပါတယ်။ ကျွန်တော်တို့က ဒီမှာ ဒီလောက်ထိ အခြေအနေတွေ မဆွေးနွေးနိုင်တာ နစ်ဆိုတဲ့ အတိုင်းအတာထဲမှာ Project Design တစ်ခုလုံးကို မဆွေးနွေးနိုင်တာ ဖြစ်ပါတယ်။ အဲဒီတော့ woda espos 8:97$602 327:00:03loss Assessment pol8:25:Codulosuố FP-Feasibility study လုပ်ပြီးသာဟာတွေ Report တွေရှိပြီးသားဖြစ်ပါတယ်။ ဒီဟာတွေကို အကုန်လုံးကိုလည်း ကျွန်တော်တို့ကိုပေးဖို့ မျှော်လင့်ပါတယ်။ ဒါမှသာ နိုင်ငံသားတွေ ပြည်သူလူထုတွေ အကုန်လုံးက ရှင်းရှင်း လင်းလင်း သိမှာဖြစ်ပါတယ်။ အခုချေးငွေရဲ့ ဦးတည်ချက်ဖြစ်တဲ့ ရေပေးဝေရေးအဆင့်မြှင့်တင်ခြင်း၊ နောက် စွန့်ပစ်ပစ္စည်းနဲ့ အမှိုက်များ စီမံခန့်ခွဲမှုအပိုင်း၊ ဦးတည်ချက်က ၂ ခုဖြစ်ပါတယ်။ ရလဒ်အနေနဲ့တော့ မော်လမြိုင်မှာဆိုရင် ရေဟာ ၁၀ ရာခိုင်နှုန်းကနေ ၄၀ ရာခိုင်နှုန်း တက်လာမယ်။ အမှိုက်က ၉၀ ရာခိုင်နှုန်းအထိ ဖြည့်ဆည်း မယ်။ ဘားအံမှာ ရ ရာခိုင်နှုန်းကနေ ၈၀ ရာခိုင်နှုန်း၊ ၆ ရာခိုင်နှုန်းအထိ တက်လာမယ်။ အမှိုက်က ၉၈ ရာခိုင် နှုန်းထိ ဖြည့်ဆည်းဆောင်ရွက်မယ်ဆိုပြီးတော့ပဲ Result လေးကို ဒီ Data လေး ကိုရာခိုင်နှုန်းလေးပဲ ဖော်ပြ ထားတာတွေ့ပါတယ်။ အဲဒီတော့ ကျွန်တော်တို့နိုင်ငံမှာ မြို့ပြတွေရဲ့ အခက်အခဲတွေဟာ အများကြီးဆိုတာ တစ်နိုင်ငံလုံး အားလုံးအသိပါ။ နွေဆိုရင် ကျွန်တော်တို့ အညာဒေသကျေးလက်တခွင်မှာ ရေရှားပါးမှု၊ ရေပြတ်လပ်မှုဖြစ်နေတာ အားလုံးအသိဖြစ်ပါတယ်။ ဥပမာ စစ်ကိုင်းတိုင်း၊ မကွေးတိုင်း၊ မန္တလေး၊ ရှမ်းပြည်နယ်၊ ချင်းပြည်နယ်စတာတွေမှာ ရေပြဿနာတွေ အများကြီးရှိပါတယ်။ ဒါကြောင့်မို့လို့ မြို့ ၃ မြို့ကို ဖွံ့ဖြိုးဖို့အတွက် ဒီမြို့ ၃ မြို့ဟာ လူနေမှုအဆင့်အတန်း မြင့်ပါတယ်။ ဒါကြောင့်မို့လို့ လိုအပ်ချက်ကို ဒေသအလိုက် လိုအပ်မှုအရကြည့်မယ်ဆိုရင် အခုပြောတဲ့ မြို့ ၃ မြို့ထက် ပိုကျပ်တည်းတဲ့ဒေသတွေ အများကြီးရှိတာကိုလည်း စဉ်းစားဆောင်ရွက်ပေးဖို့ အကြံပြုလိုပါတယ်။ နောက်တစ်ချက်က ဒီ Project နဲ့ ပတ်သက်ပြီးတော့မှ ပြန်လည်ဆပ်ရမယ့် နည်းလမ်းတွေ၊ ဘယ်လိုပုံစံနဲ့ ပြန်ဆပ်မယ်ဆိုတဲ့ အချက်အလက်တွေ မပါပါဘူး။ ငွေဘယ်လို ပြန်ရှာမလဲ။ ဘယ်လိုနည်းနဲ့ ငွေပြန်ဆပ် မလဲ။ တာဝန်ခံ ဝန်ကြီးဌာနနဲ့ အကောင်အထည်ဖော်ယူမယ့် ပြည်နယ်အစိုးရတွေက တာဝန်ယူမှု၊ တာဝန်ခံမှုအပိုင်းတွေကို ရှင်းပြဖို့ လိုအပ်မှာ ဖြစ်ပါတယ်။ အဲဒီတော့ ကျွန်တော်တို့ ပြည်ထောင်စုအစိုးရ အဖွဲ့ရဲ့ ဥပဒေ ပုဒ်မ ၅၈ (ဂ)မှာ ပြည်ထောင်စုလွှတ်တော်၏ ဆုံးဖြတ်ချက်များကို အကောင်အထည်ဖော် ဆောင်ရွက်ရမည်။ မိမိ၏ အရေးယူဆောင်ရွက်ချက်များကို ပြည်ထောင်စုလွှတ်တော်သို့ ပြည်လည် အစီရင်ခံရမည် ဆိုတဲ့အချက်ကို ရေးထားတာရှိပါတယ်။ ဒါကြောင့်မို့လို့ ဒီချေးငွေတွေနဲ့ ပတ်သက်ပြီးတော့ အစီရင်ခံဖို့ ကျွန်တော့အနေနဲ့ မျှော်လင့်ပါတယ်။ နောက် Power Point တစ်ခုပြပါ။ အကြံပြု ဆွေးနွေးလိုတဲ့ အချက်တွေကတော့ အချက် ၄ ချက် ဖြစ်ပါတယ်။ ချေးငွေနဲ့ပတ်သက် ပြည်ပကချေးငွေနဲ့ ပတ်သက်ပြီး စာရင်းစစ်ချုပ်ရုံးအပါအဝင် လုပ်ငန်းအကောင်အထည်ဖော်မှုအပိုင်းကို ထိထိရောက်ရောက်ဖြစ်စေဖို့ စိစစ်ရေးကော်မတီ သီးခြားလွတ်လပ်စွာဖွဲ့စည်းပြီး ဆောင်ရွက်သင့်ပါကြောင်း အကြံပြုပြောကြားရင်းနဲ့ နိဂုံးချုပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးစိန်ဗိုလ် မြဝတီမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1373">ဦးစိန်ဗိုလ်(မြဝတီမဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော်နာယကြီးနဲ့ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော် ကတော့ ကရင်ပြည်နယ်၊ မြဝတီမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိန်ဗိုလ် ဖြစ်ပါတယ်။ အာရှဖွံ့ဖြိုးရေးဘဏ်(ADB)မှ အမေရိကန်ဒေါ်လာ သန်း ၈၀ ချေးယူရန်ကိစ္စနဲ့စပ်လျဉ်းပြီး ကျွန်တော် ထောက်ခံဆွေးနွေးမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ အာရှဖွံ့ဖြိုးရေးဘဏ် (ADB)မှ ဒေါ်လာသန်း ၈၀ ချေးယူပြီး မဟာမဲခေါင်ဒေသခွဲ အရှေ့-အနောက် စီးပွားရေးစင်္ကြံလမ်းတစ်လျှောက်ရှိ မြို့များဖွံ့ဖြိုးမှု စီမံကိန်း (GMS) East-West Economic Corridor Towns Development Project ကို မြဝတီမြို့၊ ဘားအံမြို့နဲ့ မော်လမြိုင်မြို့များ ဖွံ့ဖြိုးတိုးတက်ရေးစီမံကိန်းများ ဆောင်ရွက်သွားရန်ဖြစ်ပါတယ်။ ကျွန်တော်က မြဝတီကို အခြေပြုပြီးတော့ အနည်းငယ် ဆွေနွေးသွားမှာဖြစ်ပါတယ်။ နာယကကြီးခင်ဗျာ။ မြဝတီမြို့ဟာဆိုရင် လွန်ခဲ့သော ၁၀ စုနှစ် ၃ ခုလောက်ကဆိုရင် ထိုင်းနိုင်ငံ နဲ့ နယ်နိမိတ်ချင်း ဆက်စပ်လျက်ရှိတဲ့ သောင်ရင်းမြစ်သာခြားတဲ့ သေးငယ်တဲ့မြို့လေး တစ်မြို့သာ ဖြစ်ပါတယ်။ ၁၉၈၉ ခုနှစ်မှာ နယ်စပ်ကုန်သွယ်ရေး စတင်ဖွင့်လှစ်ခဲ့တယ်။ ၁၉၉ရ ခုနှစ်မှာတော့ မြဝတီမဲစောက် ချစ်ကြည်ရေးတံတားဖွင့်လှစ်ခဲ့တယ်။ နယ်စပ်ကုန်သွယ်ရေးလည်း တိုးတက်လာခဲ့ပါတယ်။ မြို့သစ် ရပ်ကွက်တွေ တိုးချဲ့လာခဲ့တယ်။ လာရောက်အခြေချ နေထိုင်သူများလည်း များပြားလာပါတယ်။ ၂၀၁၅ ခုနှစ် အာဆီယံလမ်းမကြီး အမှတ်(၁) AH1 မြဝတီ-သင်္ကန်းညီနောင်- ကော့ကရိတ် လမ်းသစ် ဖောက်လုပ်ဖွင့်လှစ်ပြီးချိန်မှ စပြီး မြဝတီကနေပြီးတော့ မြန်မာနိုင်ငံအရပ်ရပ်ကို နေ့စဉ် ၂၄ နာရီပတ်လုံး သွားလာလို့ ရနေပါပြီ။ မြဝတီ-သင်္ကန်းညီနောင်ကြားမှာ ယခုဆိုလျှင် ကုန်သွယ်ရေးဇုန်၊ စက်မှုဇုန် ရှိနေပါပြီ။ ယခုဆိုလျင် ဒီ မြဝတီနဲ့ သင်္ကန်းညီနောင်ကြားဟာလည်း ၉ မိုင် ကွာဝေးပေမယ့် တစ်ဆက် တစ်စပ်တည်း ဖြစ်နေပါပြီ။ လူဦးရေဟာလည်း အလွန်တိုးတက်များပြားလာခဲ့ ပါတယ်။ နာယကကြီးခင်ဗျာ။ ဒီလိုတိုးတက်များပြားလာတာနဲ့အညီ ရေကောင်းရေသန့် လုံလောက်စွာ ရရှိရေးနဲ့ စွန့်ပစ်ပစ္စည်းများ၊ အမှိုက်များ သိမ်းဆည်းစွန့်ပစ်ရေးဆိုင်ရာ စီမံခန့်ခွဲရေး စတဲ့လုပ်ငန်းများ အကောင်အထည်ဖော်ရာမှာတော့ အခက်အခဲ ရှိလာပါတယ်။ မြဝတီမှာ ရေပေးဝေရေးလုပ်ငန်းကို ကုမ္ပဏီ ၂ ခုက ဆောင်ရွက်နေပါတယ်။ လုံလောက်မှု မရှိပါဘူး။ စွန့်ပစ်ပစ္စည်းနဲ့ အမှိုက်များ သိမ်းဆည်းစွန့်ပစ် ခြင်းတို့ကို နိုင်နင်းအောင် ဆောင်ရွက်ဖို့ အခက်အခဲရှိပါတယ်။ ယခုကဲ့သို့ အခက်အခဲများကို ဖြေရှင်း ဆောင်ရွက်နိုင်ရန် ADB အကူအညီ အထောက်အပံ့နဲ့ အကြို လေ့လာမှု Feasibility Study ကို US$ ၁.၃ သန်းဖြင့် ၂၀၁၄ ခုနှစ်ကစပြီး လေ့လာခဲ့ပြီး အစီရင်ခံစာကို ၂၀၁၆ ခုနှစ်မှာ ထုတ်ပြန်ပြီးခဲ့ကြောင်း သိရပါတယ်။ နာယကကြီးခင်ဗျာ။ မြဝတီမြို့ဟာ နယ်စပ်ကုန်သွယ်ရေးရှိခြင်း၊ သွားလာရလွယ်ကူခြင်း၊ မြို့ပြနှင့် လူနေအိမ်ခြေများပြားလာခြင်း၊ လူဦးရေတိုးများလာခြင်းတို့ကြောင့် မြဝတီမြို့ ရေပေးဝေရေးနဲ့ အမှိုက် သိမ်းစနစ်တို့ကို အဆင့်မြှင့်တင်ပေးရန် လိုအပ်လာပါတယ်။ အဲဒီတော့ ဒီလိုလိုအပ်ချက်များကို ကျွန်တော် ADB Feasibility Study cocosąjos 3aq•033a9aoine malộcoss goofl. 6960:60 ရေးအတွက် US$ ၁၁.၃သန်း အသုံးပြုမယ်လို့ ဆိုပါတယ်။ အဲဒီတော့ ရေပေးဝေရေးအခြေအနေနဲ့ စပ်လျဉ်းပြီး တင်ပြရမယ်ဆိုရင် အိမ်ခြေ ၂၁,၉၇၅၊ လူဦးရေ ၁၁၉,၆၄၈၊ တစ်ရက် ရေလိုအပ်ချက်က ၂.၄ သန်း ဂါလန်ဖြစ်ပါတယ်။ ပုဂ္ဂလိက ရေပေးဝေရေးဟာ တစ်နေ့မှ ရေပေးဝေနိုင်မှု ၄.ရရ သိန်း ဂါလန်သာရှိပါတယ်။ မြို့ရေလွှမ်းခြုံပေးနိုင်မှုဟာ ၁၆ ရာခိုင်နှုန်းသာရှိပါတယ်။ ADB ချေးငွေစီမံကိန်းပြီးလို့ရှိရင်တော့ တစ်ရက် ရေဂါလန် ၁၈ သိန်း ထုတ်လုပ်နိုင်မယ့် ရေစစ်ကန်တည်ဆောက်ရေး၊ နောက် အမြန်သဲစစ်ကန်စနစ် သောင်ရင်းမြစ်ရေကနေပြီးတော့ တင်ပြီးတော့ ဆောင်ရွက်မှာဖြစ်ပါတယ်။ ၁၈ လက်မ ရေပိုက်သွယ်တန်း ခြင်း၊ ဂါလန် ၁၀ သိန်းဆံ့တဲ့ ရေစုကန်တည်ဆောက်ခြင်းနဲ့ ရေပိုက်ဖြတ်လိုင်း ၆၀ ကီလိုမီတာ သွယ်တန်းခြင်း တို့ကို ဆောင်ရွက်မှာဖြစ်ပါတယ်။ ဒါကြောင့်မို့လို့ ရေခွန်၊ ရေခ ပိုမိုကောက်ခံလာမယ်။ ၂၄ နာရီ ရေပေးဝေ နိုင်မယ် စတဲ့အကျိုးကျေးဇူးတွေ ရရှိလာမှာဖြစ်ပါတယ်။ နာယကကြီးခင်ဗျာ။ နောက်တစ်ခု မြဝတီ အမှိုက်စွန့်ပစ်စနစ် အဆင့်မြှင့်တင်ဖို့လည်း လိုပါတယ်။ ဒီစီမံကိန်းအတွက်တော့ US$ ၇.၆ သန်းနဲ့ ဆောင်ရွက်ဖို့ စီစဉ်ထားကြောင်း သိရပါတယ်။ ယခုလက်ရှိ မှာတော့ မြဝတီမြို့မှာ အမှိုက်သိမ်းယာဉ် ၉ စီး၊ လူအင်အားက ၂ရ ဦးနဲ့ အမှိုက်စွန့်စနစ်က မြို့နဲ့ ၅ မိုင် အကွာအဝေးမှာ ရှိတဲ့သစ်တောမြေ ၁၀ ဧကတွင် စွန့်ပစ်လျက်ရှိပါတယ်။ အဲဒီတော့ ကျွန်တော်တို့ ဒီစီမံကိန်းကို ADB ချေးငွေနဲ့ ဆောင်ရွက်မယ်ဆိုရင် အမှိုက်ကားကွန်တိန်နာအသစ် ဖြည့်တင်းခြင်း၊ အမှိုက်အမျိုးအစားခွဲခြားထုတ်ခြင်းစနစ်တည်ဆောက်နိုင်ခြင်း၊ ဆေးရုံ၊ ဆေးခန်း စွန့်ပစ်အမှိုက်များ မီးရှို့ စက်ငယ်တည်ဆောက်နိုင်ခြင်း၊ လက်ရှိအမှိုက်ပုံနေရာကို ပိတ်သိမ်းပြီးတော့ ရေဆိုးထုတ်စနစ်ပါ အမှိုက် စွန့်ပစ်တဲ့နေရာသစ်တည်ဆောက်ခြင်း အစရှိတဲ့အကျိုးကျေးဇူးများကို ရရှိလာမှာဖြစ်ပါတယ်။ လေးစားအပ်ပါသော နာယကကြီးခင်ဗျာ။ ADB ချေးငွေ US$ သန်း ၈၀ ချေးယူမှု ADB မှ Grant ထောက်ပံ့ငွေအနေနဲ့ Green Climate Fund US$ ၄.၄ သန်းအပါအဝင် မြဝတီမြို့အတွက် ထိုင်းနိုင်ငံမှ Neighbouring Countries Economic Development Agency မှ US$ ၂၄.၃ သန်းဖြင့် စီစဉ် ဆောင်ရွက်ထားရှိမှုကို ကြိုဆိုထောက်ခံပါတယ်။ ဒါကြောင့်မို့ ဒီချေးငွေနဲ့ ပတ်သက်ပြီးတော့ ကျွန်တော့ အနေနဲ့ အားလုံး ပြည်ထောင်စုလွှတ်တော်က အတည်ပြုပေးဖို့ ထောက်ခံဆွေးနွေရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဉာဏ်လင်း ရွှေပြည်သာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1536">ဦးဉာဏ်လင်း (ရွှေပြည်သာမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော နာယကကြီးနှင့်တကွ အားလုံးကိုမင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ ရွှေပြည်သာမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဉာဏ်လင်း ဖြစ်ပါတယ်။ ယခုဆွေးနွေးမယ့် ကျွန်တော်တို့ မဟာမဲခေါင်ဒေသခွဲ စင်္ကြံလမ်းတစ်လျှောက်ရှိ မြို့များဖွံ့ဖြိုးတိုးတက်ရေးစီမံကိန်းအတွက် အာရှဖွံ့ဖြိုးရေးဘဏ်ထံမှ အမေရိကန်ဒေါ်လာသန်း ၈၀ ချေးယူခြင်းနှင့်ပတ်သက်၍ အကြံပြု ထောက်ခံ ဆွေးနွေးသွားမှာဖြစ်ပါတယ်။ ဒီအမှတ်စဉ်(၁၁)မှာ ချေးငွေအမေရိကန်ဒေါ်လာသန်း ၃၈၀ ချေးသလိုပဲ ဒီဒေါ်လာသန်း ၈၀ နဲ့ ပတ်သက်ပြီးတော့လည်းပဲ ဆောက်လုပ်ရေးဝန်ကြီးဌာန ဦးကျော်လင်းကလည်းပဲ ယေဘုယျအနေ အထားလောက်ပဲ လွှတ်တော်မှာ ဆွေးနွေးပြီးတော့ ဒီချေးငွေကိုခွင့်ပြုဖို့ အဓိကထားပြီးတော့ ရှင်းလင်း တင်ပြသွားတာတွေ့ရပါတယ်။ ထို့အတူပဲ စီမံ/ဘဏ္ဍာ ဒုတိယဝန်ကြီးအနေနဲ့ကလည်းပဲ ကြွေးမြီစီမံခန့်ခွဲမှု အသေးစိတ် အချက်အလက်တွေကို လုံးဝမတွေ့ရှိရပါဘူး။ ကျွန်တော့အနေနဲ့တော့ ဒီဆွေးနွေး တင်ပြချက်တွေအပေါ်မှာ အကြံပြုပြီးတော့ ထောက်ခံဆွေးနွေးသွားပါ့မယ်။ အဲဒီတော့အကြံပြုတဲ့အခါမှာ အဓိကအနေနဲ့ ပြည်သူ့ဘဏ္ဍာငွေဆုံးရှုံးမှုတွေကို ကာကွယ်ကုစားရေး ရှုထောင့်ကနေပြီးတော့ တင်ပြဆွေးနွေးသွားမှာ ဖြစ်ပါတယ်။ အဲဒီတော့ ကျွန်တော်တို့ နိုင်ငံတကာ ဆက်ဆံရေးတွေ ကောင်းမွန်အောင်လုပ်ပြီးတော့ ဘယ်လိုပဲအတိုးနှုန်း အင်မတန်သက်သာစွာနဲ့ ချေးငွေတွေ ရယူပြီးတော့ နိုင်ငံတော်မှာ တည်ဆောက်ရေးလုပ်ငန်းတွေကို ဘယ်လိုပဲ လုပ်ကိုင်နေ လုပ်ကိုင်နေနေ ဒီငွေကြေးဆုံးရှုံးနစ်နာမှုတွေ၊ အလွဲသုံးစားမှုတွေ၊ ပညာရပ်ဆိုင်ရာ မှားယွင်းမှုတွေကြောင့်မို့လို့ ငွေကြေး နစ်နာမှုတွေ ဒါတွေဟာဖြစ်နေမယ်ဆိုလို့ရှိရင် တိုင်းပြည်ဟာ အိတ်ပေါက်နဲ့ ဖားကောက်သလိုဖြစ်ပြီးတော့ ဘယ်လိုမှ ကျွန်တော်တို့ရည်မှန်းတဲ့ ခေတ်မီဖွံ့ဖြိုးတိုးတက်တဲ့နိုင်ငံကို ရောက်လာမှာမဟုတ်ပါဘူး။ ဒါကြောင့် မို့လို့ ဒီလိုပြည်သူ့ဘဏ္ဍာငွေတွေ ဆုံးရှုံးတာကိုကာကွယ်ဖို့က ကျွန်တော်တို့ ပြည်ထောင်စုလွှတ်တော်မှာ အဓိက တာဝန်ရှိပါတယ်။ အဲဒီတော့ ကျွန်တော်တို့ ဒီဟာနဲ့ပတ်သက်ပြီးတော့ ကျွန်တော်တို့ ဒီဆုံးရှုံးမှုတွေနဲ့ ပတ်သက်ပြီး ကြည့်မယ်ဆိုလို့ရှိရင် အဓိကအားဖြင့် အလွဲသုံးစားမှုကြောင့်ဆုံးရှုံးမှုရှိသလို၊ ပညာရပ်ပိုင်းဆိုင်ရာကြောင့် ဆုံးရှုံးမှုရှိတယ်။ အခု ကျွန်တော်တို့ ရန်ကုန်ဘက်ကမ်းနဲ့ တစ်ဘက်ကမ်းဆိုလို့ရှိရင် လှိုင်သာယာရှိတယ်။ ဟိုဘက်မှာဆိုရင် သန်လျင်ရှိတယ်။ တံတားတွေက တစ်စင်းပြီးတစ်စင်း တည်ဆောက်ပြီးတော့ အခုဆိုလို့ရှိရင် ၅ စင်းလောက် သန်လျင်-ရန်ကုန်တံတားအထိ ထပ်ပြီးတော့ တည်ဆောက်ရဦးမယ်။ တကယ်လို့သာ ပညာရပ်ပိုင်းဆိုင်ရာတွေ၊ လေ့လာသုံးသပ်မှုတွေအားကောင်းမယ်၊ မှန်ကန်မယ်ဆိုလို့ရှိရင် ဒါတံတား နှစ်စင်းလောက် တကယ့်ခိုင်ခိုင်ခန့်ခန့် ဒါကျွန်တော်တို့ ကောင်းကောင်းမွန်မွန် ကျွန်တော်တို့ အသုံးပြုနိုင်မယ့် ဒီတံတားကို တည်ဆောက်လိုက်မယ်ဆိုလို့ရှိရင် ဒီလောက်ကြီးတံတားတွေလည်း များစရာမလိုဘူး။ ငွေကြေး လည်းကုန်စရာမလိုပါဘူး။ အခုတော့ ဒီလိုအားနည်းချက်တွေကြောင့်မို့လို့ ငွေကြေးတွေဟာ ပညာရပ်ပိုင်း ဆိုင်ရာ အားနည်းချက်တွေကြောင့် ပြည်သူ့ဘဏ္ဍာတွေ ဆုံးရှုံးတာကိုလည်း တွေ့ရပါတယ်။ ထို့အတူပဲ ကျွန်တော်တို့ အလွဲသုံးစားမှုတွေနဲ့ပတ်သက်ပြီးတော့လည်းပဲ ကျွန်တော်တို့ ဘိလပ်မြေ အိတ် ၁၀၀ ရာခိုင်နှုန်း ထည့်ရမယ့်နေရာမှာ ၈၀ ရာခိုင်နှုန်းပဲထည့်မယ်။ ကျွန်းထည့်ရမယ့်နေရာမှာ သစ်ရိုင်းထည့်မယ်။ အုတ်တစ်ချပ်ကို ကျွန်တော်တို့က ၁၀၀ ကျတဲ့ဟာကို ၁၁၀ ဖြစ်နေမယ် စသည်အားဖြင့် ပြည်သူ့ဘဏ္ဍာဆုံးရှုံးမှု ယိုပေါက်တွေဟာအများကြီးပါ။ အဲဒီတော့ ဒီဥစ္စာတွေနဲ့ပတ်သက်ပြီး ကာကွယ် စောင့်ရှောက်ဖို့ နည်းလမ်းကို ကြည့်မယ်ဆိုရင် ၂၀၀၈ ခုနှစ် အခြေခံဥပဒေပုဒ်မ ၁၁(က)မှာ နိုင်ငံတော် အချုပ်အခြာအာဏာ၏ ခက်မသုံးဖြာဖြစ်သည့် ဥပဒေပြုရေးအာဏာ၊ အုပ်ချုပ်ရေးအာဏာ၊ တရားစီရင်ရေး အာဏာတို့ကို တတ်နိုင်သမျှ ပိုင်းခြားသုံးစွဲခြင်းနှင့် အချင်းချင်းအပြန်အလှန် ထိန်းကျောင်းခြင်းတို့ကို ပြုတယ်လို့ ကျွန်တော်တို့ ပြဋ္ဌာန်းထားပါတယ်။ အဲဒီတော့ ဒီလိုပြည်သူ့ဘဏ္ဍာတွေ ဆုံးရှုံးနေတာကို ကျွန်တော်တို့ Check and Balance နည်းနဲ့ ပြည်ထောင်စုလွှတ်တော်ကနေပြီးတော့ ကျွန်တော်တို့ ဒါထိန်းသိမ်းဖို့မှ လွဲလို့ ကျွန်တော်တို့မှာ အခြားမရှိပါဘူး။ အဲဒီတော့ ဒီလို Check and Balance နည်းနဲ့ အပြန်အလှန် ထိန်းကျောင်းတာကိုကြည့်မယ်ဆိုရင် ကျွန်တော်အထက်မှာ တင်ပြခဲ့သလိုပဲ အုပ်ချုပ်ရေးမဏ္ဍိုင်ဟာ ဥပဒေပြုရေး မဏ္ဍိုင်မှာ အားကောင်းမောင်းသန်နဲ့ ကျွန်တော်တို့ Check and Balance လုပ်တာကို တွေ့ရပါတယ်။ ဥပဒေကြမ်းတွေကိုတင်နိုင်တယ်။ ဥပဒေကြမ်းကော်မတီတွေမှာ ဆွေးနွေးနိုင်တယ်။ ဥပဒေကြမ်းပူးပေါင်း ကော်မတီတွေမှာ ဆွေးနွေးနိုင်တယ်။ လွှတ်တော်မှာလည်း တစ်ခါသဘောထားတွေ ရယူတယ်ဆိုတော့ အသေးစိတ်တော်တော်ကို အားကောင်းမောင်းသန် ကျွန်တော်တို့ ဒါ Balance လုပ်နိုင်တာကို တွေ့ရ ဒါပေမယ့် အုပ်ချုပ်ရေးပိုင်းကနေပြီးတော့ ကျွန်တော်တို့ လုပ်ကိုင်ဆောင်ရွက်တာတွေနဲ့ ပတ်သက် လာလို့ရှိရင် ကျွန်တော်တို့က ကိုယ့်ရဲ့ မြို့နယ်အတွင်းမှာရှိတဲ့ ကျောင်းတွေ၊ ဆေးရုံတွေဆောက်တဲ့ အဆောက်အဦနဲ့ပတ်သက်ပြီး သွားကြည့်ရုံမှတပါး ကျွန်တော်တို့မှာ တိတိကျကျ Check and Balance လုပ်ဖို့ စာရင်းဇယားမရှိပါဘူး။ ကျွန်တော်တို့ကိုလည်း မပေးပါဘူး။ တကယ်တော့ ဒီကိစ္စတွေဟာဆိုလို့ ရှိရင် အခုလိုချေးငွေခွင့်ပြုချက် ယူပြီးပြီဆိုလို့ရှိရင် အမျိုးသားလွှတ်တော်၊ ပြည်သူ့လွှတ်တော်၊ ပြည်ထောင်စု လွှတ်တော်ကိုပေးပြီးတော့ သက်ဆိုင်ရာ ပြည်သူ့လွှတ်တော်တွေကိုလည်း ပေးမှသာလျှင် ဒါကျွန်တော်တို့ Check and Balance လုပ်နိုင်မှာ။ အဲဒါဆိုလို့ရှိရင် အထိုက်အလျောက်တော့ ကျွန်တော်တို့က ဒီပြည်သူ့ ဘဏ္ဍာဆုံးရှုံးမှုတွေဟာ လျော့နည်းသွားမှာဖြစ်ပါတယ်။ ဒါကြောင့်မို့လို့ ဒီကိစ္စနဲ့ထပ်ပြီးတော့ ကျွန်တော် အလေးအနက် ပြည်သူ့အကျိုးအလို့ငှာ တင်ပြချင်တာက နောက်နောင်မှာဆိုလို့ရှိရင် ဘယ်ဝန်ကြီးဌာန ကပဲဖြစ်ဖြစ် လုပ်ကိုင်တဲ့ဟာတွေနဲ့ ပတ်သက်ပြီးတော့ မြို့နယ်အဆင့်ကတင်ဒါခေါ်ယူပြီး လုပ်တာပဲဖြစ်ဖြစ်၊ ဝန်ကြီးဌာနကနေပြီးတော့ တာဝန်ယူပြီးလုပ်တာပဲဖြစ်ဖြစ် ဒီအသေးစိတ်ပုံစံတွေ၊ ဇယားတွေ ကျွန်တော်တို့ ငွေနဲ့ပတ်သက်တာတွေ၊ ပစ္စည်းနဲ့ပတ်သက်တာတွေ၊ စာရင်းဇယားတွေကို ဒီလွှတ်တော်သုံးရပ်ကို ကျွန်တော်တို့ ပေးပို့ပြီးတော့ လွှတ်တော်သုံးရပ်ကလည်း သက်ဆိုင်ရာ ပြည်ထောင်စုလွှတ်တော် ကိုယ်စားလှယ်ကို ပေးအပ်မယ်ဆိုရင် ကျွန်တော်တို့ ဒီထက်ပိုပြီးတော့ ပြည်သူ့ဘဏ္ဍာဆုံးရှုံးမှုတွေဟာ နည်းသွားမယ်လို့ ဒါကျွန်တော် အကြံပြုရင်းနဲ့ နိဂုံးချုပ်ပါတယ်။ အားလုံးကိုလေးစားပါတယ်။</speech>
<speech type="speaker">ဦးခင်ချို လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ကျွန်တော် ဆွေးနွေးအကြံပြု တင်ပြမှာကတော့ မော်လမြိုင်၊ ဘားအံနဲ့ မြဝတီမြို့တွေရဲ့ မြို့ပြဖွံ့ဖြိုးရေး မဟာမဲခေါင် စင်္ကြံလမ်းတစ်လျှောက် ဖွံ့ဖြိုးရေးအတွက် ADB ကနေပြီးတော့ USD သန်း ၈၀ ချေးယူမှာနဲ့ ပတ်သက် ပြီးတော့ ထောက်ခံအကြံပြု ဆွေးနွေးမှာဖြစ်ပါတယ်။ ADB ချေးငွေအနေနဲ့ ၃၁-၃-၂၀၁ရ ရက်နေ့မှာ လက်ကျန်ကြွေးမြီ USD သန်း ၅၂၂.၇၈၉ ရှိပြီးတော့ ဒီနေ့ဆွေးနွေးကြမယ့် ချေးငွေတွေဖြစ်တဲ့ လက်ရှိ ချေးမယ့် USD သန်း ၈၀ နဲ့ အဝေးပြေးလမ်းမနှစ်ခုရဲ့ လမ်းအရှည် ၃၄၄ ကီလိုမီတာအတွက် USD သန်း ၃၄၀ ချေးယူမှာ ဖြစ်တဲ့အတွက်ကြောင့်မို့လို့ ၂၀၁၇-၂၀၁၈ အတွင်း ပြည်ဆပ်ငွေတွေ နုတ်လိုက်မယ်ဆိုရင် လက်ရှိကျန်ရှိနိုင်မယ့် ကြွေးမြီဟာဆိုလို့ရှိရင် USD သန်း ၉၀၀ ကျော်လောက် ရှိလာနိုင်မယ်လို့ ယူဆ ပါတယ်။ ADB ကချေးယူမယ့် US$ သန်း ၈၀ ချေးယူမှုနဲ့ပတ်သက်လို့ ဆိုင်းငံ့ ၈ နှစ်နဲ့ ပြန်ဆပ် ၂၄ နှစ်၊ ပေါင်းချေးငွေသက်တမ်း ၃၂ နှစ်ခွင့်ပြုထားပြီးတော့ ဆိုင်းငံ့ ၈ နှစ်မှာ အတိုး ၁ ရာခိုင်နှုန်းနဲ့ ပြန်ဆပ် ၂၄ နှစ်မှာ ၁.၅ ရာခိုင်နှုန်း အတိုးပေးရမှာဖြစ်ပါတယ်။ ချေးငွေနဲ့ပတ်သက်လို့ ဘားအံအတွက်က US$ ၃၂ သန်း၊ မော်လမြိုင်အတွက်က ၄ရ သန်း သုံးမှာဖြစ်လို့ ကျန် ၁ သန်းအတွက်ကတော့ ဘယ်နေရာမှာသုံးမလဲ ဆိုတာကို ရှင်းပြသင့်ပါတယ်။ မြဝတီအတွက်ကိုတော့ ထိုင်းနိုင်ငံ NEDA ကနေပြီးတော့ US$ ၂၄.၃ သန်း ချေးငွေနဲ့ ဆောင်ရွက်ဆဲဖြစ်တယ်လို့ သိရပါတယ်။ ဒီစီမံကိန်းလုပ်ငန်းအတွက် Green Climate Fund ကနေ ထောက်ပံ့ငွေ US$ ၄.၄ သန်း၊ ပြည်ထောင်စုအခွန်အကောက် ထည့်ဝင်ငွေကနေပြီးတော့ US$ ၅.၂ သန်းနဲ့ ပြည်နယ်အစိုးရတွေကနေပြီးတော့ စီမံကိန်းမြေနေရာနဲ့ စီမံခန့်ခွဲမှုအတွက် US$ ၁.၅ သန်း ထည့်ဝင်ရမှာ ဖြစ်တဲ့အတွက်ကြောင့် ဒီစီမံကိန်းအတွက် သုံးစွဲရမယ့်ငွေပေါင်းဟာ US$ ၁၁၆.၄ သန်း ကုန်ကျမှာ ဖြစ်တာတွေ့ရပါတယ်။ စီမံကိန်းလုပ်ငန်းအနေနဲ့ မော်လမြိုင်၊ ဘားအံနဲ့ မြဝတီမြို့ ၃ မြို့ရဲ့ ရေပေးဝေရေးအဆင့်မြှင့်တင်မှုနဲ့ အမှိုက်သိမ်းစနစ် ကောင်းမွန်လာဖို့အတွက်ဖြစ်ပြီးတော့ စီမံကိန်းအရ ရေလေလွင့်မှု ၈၀ ရာခိုင်နှုန်းကနေ ၃၀ ရာခိုင်နှုန်းထိ လျှော့ချနိုင်မှာဖြစ်ပြီးတော့ အမှိုက်သိမ်းစနစ်အနေနဲ့ Sanitary Landfilling အနံ့အသက်ကင်း မြေဖို့တဲ့စနစ်နဲ့ ဆောင်ရွက်မှာဖြစ်လို့ မြို့များရဲ့ ၉၀ ရာခိုင်နှုန်းကို ဆောင်ရွက်နိုင်မှာဖြစ်တယ်လို့ သိရ ပါတယ်။ ဒီစီမံကိန်းလုပ်ငန်းတွေဟာ အာရှဖွံ့ဖြိုးရေးဘဏ်ရဲ့ ရည်မှန်းချက်ကို အကောင်အထည်ဖော်ပေးမှု လည်း ပါဝင်မယ်လို့ ယူဆရပါတယ်။ ဆောင်ရွက်မယ့်လုပ်ငန်းများ နှစ်ခုထဲကနေပြီးတော့ ရေပေးဝေရေးနဲ့ပတ်သက်လို့ မော်လမြိုင်မြို့မှာ ကင်ပွန်းခြံဆည်နဲ့ ရေလှောင်ကန် ၃ ကန် ပြန်လည်ပြုပြင်မှုနဲ့ ရေဖြန့်ဝေမှုကို ကွန်ရက်တိုးချဲ့ဖို့ ဖြစ်တယ် လို့သိရပြီးတော့ ဘားအံနဲ့ မြဝတီကိုတော့ ဘယ်လိုဆောင်ရွက်မလဲဆိုတာကို တင်ပြထားတာ မတွေ့ရပါဘူး။ ဘားအံကိုတော့ အိမ်ထောင်စုရဲ့ ရ ရာခိုင်နှုန်းကနေပြီးတော့ ၈၆ ရာခိုင်နှုန်းအထိ ရေဖြန့်ဖြူးမှုတိုးလာမှာ ဖြစ်ပြီးတော့ ရေအလေအလွင့် ၇၀ ရာခိုင်နှုန်းကနေ ၂၅ ရာခိုင်နှုန်းထိ လျှော့ချနိုင်အောင် ဆောင်ရွက်မှာ ဖြစ်တယ်လို့ သိရပါတယ်။ ရေပေးဝေရေးနဲ့ပတ်သက်ပြီးတော့ ရေသိုလှောင်နိုင်မှုတိုးလာအောင် ဆောင်ရွက်မယ့် အစီအစဉ်များ၊ ဖြန့်ဝေမှုအပိုင်း လက်ရှိရေပေးဝေနေမှုအနေအထား၊ ထပ်မံတိုးချဲ့ဆောင်ရွက်ဖို့ စီမံဆောင်ရွက်မှု အနေအထား၊ ခန့်မှန်းဧရိယာတွေနဲ့ လက်ရှိရေအသုံးပြု နေရမှု အနေအထား၊ ထပ်မံတိုးချဲ့ ဆောင်ရွက်ပြီးရင် သုံးစွဲဖို့တိုးလာနိုင်မယ့် ပမာဏတွေကို ရှင်းပြသင့်တယ်လို့ အကြံပြုချင်ပါတယ်။ (အမှိုက်သိမ်းစနစ်အနေနဲ့ မြို့ရဲ့ ၉၈ ရာခိုင်နှုန်းလောက်အထိ တိုးချဲ့ ဆောင်ရွက်မှာ ဖြစ်ပြီးတော့ အနံ့အသက်ကင်းစင်အောင် မြေမြှုပ်တဲ့စနစ် ဆောင်ရွက်မှာဖြစ်တဲ့အတွက်ကြောင့် ဆွေးမြေ့မှုမရှိတဲ့ ပလတ်စတစ်အိပ် အမျိုးအစားတွေကိုတော့ ဘယ်လိုစနစ်မျိုးနဲ့ ဆောင်ရွက်မယ်ဆိုတာကိုလဲ ရှင်းပြသင့် တယ်လို့ ထင်ပါတယ်။ မော်လမြိုင်၊ ဘားအံ၊ မြဝတီဆိုတာက နယ်စပ်ကုန်သွယ်ရေးလုပ်ငန်းတွေရဲ့ အဓိက လမ်းပေါ်မှာရှိတဲ့ မြို့ကြီးတွေဖြစ်တဲ့အတွက် နိုင်ငံအချင်းချင်းကုန်သွယ်မှုအပြင် ခရီးသွားလုပ်ငန်းတွေလည်း တိုးတက် များပြားလာနိုင်တဲ့ အနေအထားမှာရှိတဲ့အတွက် နိုင်ငံရဲ့ ပြယုဂ်၊ နိုင်ငံရဲ့ ဂုဏ်သိက္ခာအတွက် အရေးပါတဲ့နေရာတွေမှာ ရှိတာဖြစ်ပါတယ်။ မြို့ရွာသန့်ရှင်းသာယာလှပမှုနဲ့ နိုင်ငံရဲ့ ဂုဏ်သိက္ခာ မြင့်တက် လာမှာ ဖြစ်ပါတယ်။ ADB အနေနဲ့လည်း နောင်ဖွံ့ဖြိုးတိုးတက်လာမယ့် နိုင်ငံရဲ့ အခြေအနေအရပ်ရပ်ကို သုံးသပ်လေ့လာပြီးတော့ အရေးပါမှု၊ အဓိကကျမှု အခြေအနေတွေပေါ်မူတည်ပြီးတော့ ဒီချေးငွေကို ထုတ်ချေး တယ်လို့ ယူဆရပါတယ်။ နိုင်ငံခြားချေးငွေတစ်ရပ်ကို ထုတ်ချေးရာမှာ ထုတ်ချေးပေးလိုက်တဲ့နိုင်ငံ၊ အဖွဲ့အစည်းတွေရဲ့ မျှော်မှန်းချက်၊ ချေးငွေလက်ခံသူ နိုင်ငံတွေအနေနဲ့လည်းပဲ မူလရည်မှန်းချက်၊ လျာထားချက်အောင်မြင်အောင် အကောင်အထည်ဖော်နိုင်ဖို့၊ ချေးငွေတွေကို အလေအလွင့်မရှိအောင် အကျိုးရှိရှိသုံးစွဲနိုင်ဖို့၊ စနစ်တကျ လေ့လာဆန်းစစ် တွက်ချက်သုံးစွဲသင့်တယ်လို့ ယူဆပါတယ်။ ဒီချေးငွေဟာ ရေရရှိရေးနဲ့ မြို့သန့်ရှင်းသာယာ လှပရေးအတွက် အဓိကထားသုံးစွဲရမှာဖြစ်ပြီးတော့ ချေးငွေသုံးစွဲရမယ့် မြို့ ၃ မြို့ဟာ နယ်စပ်ကုန်သွယ်မှု များရဲ့ အဓိကလမ်းကြောင်းပေါ်မှာရှိတဲ့ မြို့ကြီးတွေဖြစ်ပြီးတော့ နောင်ဖြစ်ပေါ်တိုးတက်လာနိုင်မယ့် နယ်စပ် ကုန်သွယ်ရေးလုပ်ငန်းနဲ့ ခရီးသွားလုပ်ငန်းတွေအတွက် အထောက်အကူအများကြီး ဖြစ်လာမှာဖြစ်တဲ့ အတွက်ကြောင့် ချေးယူသင့်ပါကြောင်း ထောက်ခံတင်ပြရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">စိုင်းမောင်ပွင့် တန့်ယန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1581">ဦးစိုင်းမောင်ပွင့် (တန့်ယန်းမဲဆန္ဒနယ်၊ ရှမ်းပြည်နယ်)</mp>အားလုံးပဲ မင်္ဂလာပါ။ ကျွန်တော့အနေနဲ့ ဆောက်လုပ်ရေးဝန်ကြီးဌာနမှ ပြည်ပနိုင်ငံများကနေ ချေးငွေရယူပြီး ဆောင်ရွက် သွားမယ့် လုပ်ငန်းများအပေါ် အကြံပြု ဆွေးနွေးသွားမှာ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ ဆောက်လုပ်ရေးဝန်ကြီးဌာနအနေနဲ့ မဟာမဲခေါင်ဒေသ အရှေ့-အနောက် စင်္ကြံလမ်းတစ်လျှောက်ရှိ မြို့များဖွံ့ဖြိုးတိုးတက်လာစေရေးအတွက် အာရှဖွံ့ဖြိုးရေးဘဏ် ADB ကနေ အမေရိကန်ဒေါ်လာ သန်း ၈၀ ချေးယူသွားမှာ ဖြစ်ကြောင်းသိရှိရပါတယ်။ အဲဒီချေးငွေကို အသုံးပြုပြီး ပြည်နယ်မြို့တော်တွေဖြစ်တဲ့ မော်လမြိုင်နဲ့ ဘားအံမြို့မှာ ရေကောင်းရေသန့် လုံလောက်စွာ ရရှိရေးအတွက် ရေပေးဝေရေးလုပ်ငန်းများ အဆင့်မြှင့်တင်ခြင်းနှင့် အမှိုက်သိမ်းစနစ်ကောင်းမွန်လာစေရေး တို့ကို ဆောင်ရွက်သွားမယ်လို့ သိရပါတယ်။ ဒီစီမံကိန်းကို ပြည်နယ်အစိုးရက အကောင်အထည်ဖော် ဆောင်ရွက်သွားမှာဖြစ်ပြီး မြို့ပြဖွံ့ဖြိုးရေးအတွက် များစွာအထောက်အကူပြုမယ်လို့ ဆိုပါတယ်။ ဒီလို အဆောက်အဦဖွံ့ဖြိုးတိုးတက်ရေးကို မြှင့်တင်ပေးမှုကြောင့် မွန်ပြည်နယ်နဲ့ ကရင်ပြည်နယ်တွေရဲ့ မြို့တော် တွေဟာ မြို့ပြအင်္ဂါရပ်နဲ့ ပိုမိုညီညွတ်လာမှာ ဖြစ်တဲ့အတွက် ကြိုဆိုရမှာ ဖြစ်ပါတယ်။ နာယကကြီးခင်ဗျာ။ ကျွန်တော်တို့ နိုင်ငံတော်လွတ်လပ်ရေးရပြီးကာစ ီး ယနေ့ဒီမိုကရေစီ နိုင်ငံအဖြစ် ရောက်ရှိလာချိန်အထိ ပြည်နယ်နဲ့ ပြည်မနှိုင်းယှဉ်ရင် ပြည်နယ်တွေက ဖွံ့ဖြိုးမှုနိမ့်ကျနေ တာကို တွေ့ရမှာဖြစ်ပါတယ်။ လက်ရှိ ပြည်ထောင်စုတစ်ခုလုံးကို ကြည့်မယ်ဆိုရင်လည်း ရခိုင်ပြည်နယ်နဲ့ ချင်းပြည်နယ်ဟာ အဆင်းရဲဆုံးပြည်နယ်တွေအဖြစ် ရပ်တည်နေဆဲဖြစ်ပါတယ်။ လွတ်လပ်ရေး ရပြီးကတည်းက အရင်အစိုးရအဆက်ဆက်ရဲ့ နှစ်ပေါင်းများစွာ လျစ်လျူရှုခဲ့မှုကြောင့် ပြည်နယ်တွေဟာ တိုးတက်သင့်သလောက် မတိုးတက်ဘဲ ဖွံ့ဖြိုးမှုနှုန်းနှေးကွေးခဲ့ရပါတယ်။ ဒါ့ကြောင့် ပြည်နယ်တွေ အလျင်အမြန် ဖွံ့ဖြိုးတိုးတက်လာစေရေးအတွက် အစိုးရအနေနဲ့ များစွာဖြည့်ဆည်းဆောင်ရွက်ပေးဖို့ လိုအပ်လျက် ရှိပါတယ်။ ပြီးခဲ့တဲ့အပတ်ကလည်း ဆောက်လုပ်ရေးဝန်ကြီးဌာနအနေနဲ့ ဂျပန်နိုင်ငံအပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ JICA ကနေ ချေးငွေရယူပြီး အိမ်ရာဖွံ့ဖြိုးရေးစီမံကိန်း အကောင် အထည်ဖော် ဆောင်ရွက်သွားမယ်လို့ ဆုံးဖြတ်ခဲ့ပါတယ်။ မြန်မာကျပ်ငွေ ၁၈၅.၃၈၅ ဘီလီယံခန့်နဲ့ ညီမျှတဲ့ ဂျပန်ယန်းငွေ ၁၅ ဘီလီယံကို အသုံးပြုပြီး ရန်ကုန်၊ ဧရာဝတီ၊ မကွေးနဲ့ စစ်ကိုင်းတိုင်းဒေသကြီးတွေမှာ တိုက်အလုံးရေ ၄၀၅ လုံး၊ စုစုပေါင်းအခန်းရေ ၁၁,၉၁၄ ခန်းကို ဆောက်လုပ်ပေးသွားမှာဖြစ်ကြောင်း သိရှိရပါတယ်။ ဒါဟာပြည်သူများရဲ့ လူနေမှု အဆင့်အတန်းနဲ့ မြန်မာနိုင်ငံရဲ့ အိမ်ရာကဏ္ဍဖွံ့ဖြိုးတိုးတက်ရေးကို မြှင့်တင်သွားမှာဖြစ်လို့ ဝမ်းမြောက်ဝမ်းသာ ကြိုဆိုရမှာဖြစ်ပါတယ်။ ဒါပေမယ့်လည်း ပြည်နယ်တွေကျတော့ စီမံကိန်းထဲမပါဝင်တာ ဝမ်းနည်းစရာ ဖြစ်ပါတယ်ခင်ဗျ။ ကျွန်တော်တို့နိုင်ငံကို အနာဂတ်မှာ ဒီမိုကရေစီ ဖက်ဒရယ် ပြည်ထောင်စုကြီးအဖြစ် တည်ဆောက်ဖို့ ရည်မှန်းထားကြသလို ပြည်နယ်နဲ့ ပြည်မ အချိုးညီ ဖွံ့ဖြိုးတိုးတက်ဖို့လည်း လိုအပ်ပါတယ်။ ဒါမှသာ ဖက်ဒရယ်ပြည်ထောင်စု ပေါ်ထွန်းလာရေးအတွက် ရေခံမြေခံကောင်းတွေကို ဖန်တီးပေးနိုင်မှာ ဖြစ်ပါတယ်။ ရှမ်းပြည်နယ်ဟာဆိုရင် ထိုင်း၊ လာအို၊ တရုတ်နိုင်ငံနဲ့ နယ်နိမိတ်ချင်း ထိစပ်နေပြီး ၎င်းနိုင်ငံများမှ ကုန်စည်တွေ ပြည်တွင်းသို့ အဆက်မပြတ် ဝင်ရောက်လျက်ရှိပါတယ်။ တစ်နိုင်ငံလုံးသုံးစွဲနေတဲ့ လူသုံးကုန် ပစ္စည်း ၇၀ ရာခိုင်နှုန်းခန့်ဟာ တရုတ်-မြန်မာနယ်စပ်ကုန်သွယ်ရေး လမ်းကြောင်း မူဆယ်ဝင်ပေါက်ကနေ စုပြုံဝင်ရောက်နေပါတယ်။ ကားစီးရေ များပြားတဲ့အတွက် လမ်းကြပ်တဲ့အခါ မကြာခဏလမ်းပိတ်ဆို့မှု ဖြစ်ပွားနေတာလည်း တွေ့ရှိရမှာ ဖြစ်ပါတယ်။ အကျိုးဆက်အနေနဲ့ ကုန်စည်စီးဆင်းမှုကို အဟန့်အတား ဖြစ်စေပြီး ပြည်တွင်းစားသုံးကုန် ကမောက်ကမ ဖြစ်စေလျက်ရှိပါတယ်။ ဒီလမ်းအတွက် ဘယ်လို အဆင့်မြင့် ဆောင်ရွက်ပေးမယ်ဆိကာတိလည်း သိလိပါတယ်။ ယနေို့င်ငံတော်အစိုးရနဲ့ ပြည်တွင်းငြိမ်းချမ်းရေးရရှိဖို့အတွက် ကြိုးပမ်းဆောင်ရွက် နေသည့်အပြင် တစ်နိုင်ငံလုံး ပစ်ခတ်တိုက်ခိုက်မှုရပ်စဲရေး သဘောတူစာချုပ် NCA ကို လက်မှတ်ထိုး ချုပ်ဆိုလာနိုင်တဲ့အတွက် လက်နက်ကိုင် ပဋိပက္ခတွေ လျော့ကျလာမှာ ဖြစ်ပါတယ်။ ငြိမ်းချမ်းရေး အရသာကို တိုင်းရင်းသားပြည်သူများ တစ်ဖြည်းဖြည်း ခံစားလာရပါတယ်။ သို့ပေမယ့်လည်း ငြိမ်းချမ်းမှု ရရှိလာတဲ့ဒေသတွေမှာ အစိုးရက အခြေခံအဆောက်အအုံပိုင်း ဖွံ့ဖြိုးရေးဆောင်ရွက်ပေးဖို့ အားနည်းလျက် ရှိနေပါတယ်။ ဒေသဖွံ့ဖြိုးရေးကို ထိရောက်စွာ အကောင်အထည်ဖော်ပေးနိုင်မှသာ ငြိမ်းချမ်းရေးဟာ တည်တံ့မှာ ဖြစ်ပါတယ်။ ဒါကြောင့်နောင်အခါ တိုင်းပြည်ရဲ့ အခြေခံအဆောက်အအုံ ဖွံ့ဖြိုးရေးကဏ္ဍတွင် နိုင်ငံတကာချေးငွေများဖြင့် ဆောင်ရွက်တဲ့အခါမှာ ပြည်နယ်တွေကိုပါ ထည့်သွင်းစဉ်းစားပေးဖို့ လိုအပ်ကြောင်း ဒီနေရာကနေ အလေးအနက် တိုက်တွန်းလိုပါတယ်။ ရှမ်းပြည်နယ်အပါအဝင် ခေတ်အဆက်ဆက်ဖွံ့ဖြိုးမှု နှောင့်နှေးခဲ့တဲ့ ပြည်နယ်များ ဖွံ့ဖြိုးတိုးတက်လာရေးအတွက် နိုင်ငံတကာချေးငွေဖြင့် ဖွံ့ဖြိုးရေးစီမံကိန်း များကို ပိုမိုဆောင်ရွက်ပေးနိုင်မယ်လို့ မျှော်လင့်ပါကြောင်းတင်ပြရင်း အကြံပြုဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">နန်းသန်းသန်းလွင် ဘားအံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1370">နန်းသန်းသန်းလွင် (ဘားအံမဲဆန္ဒနယ်၊ ကရင်ပြည်နယ်)</mp>လေးစားအပ်ပါသော နာယကကြီးနှင့် ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာ ပါရှင်။ ကျွန်မကတော့ ကရင်ပြည်နယ် ဘားအံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် နန်းသန်းသန်းလွင် ဖြစ်ပါတယ်။ နာယကကြီးရှင်။ ကျွန်မဆွေးနွေးမယ့်အကြောင်းအရာကတော့ ဆောက်လုပ်ရေးဝန်ကြီးဌာနသည် မဟာမဲခေါင်ဒေသ အရှေ့-အနောက်စလမ်းတစ်လျှောက် မြို့များဖြစ်တဲ့ မော်လမြိုင်၊ ဘားအံနဲ့ မြဝတီမြို့ များရဲ့ မြို့ပြဖွံ့ဖြိုးရေးနဲ့ အခြေခံအဆောက်အအုံဖွံ့ဖြိုးတိုးတက်ရေးအတွက် မဟာမဲခေါင်ဒေသခွဲ စင်္ကြံလမ်း တစ်လျှောက်မှာရှိတဲ့ မြို့များရဲ့ ဖွံ့ဖြိုးမှုစီမံကိန်း ဆောင်ရွက်ရန် အာရှဖွံ့ဖြိုးရေးဘဏ် ADB ထံမှ အမေရိကန်ဒေါ်လာ သန်း ၈၀ ချေးယူမယ့်ကိစ္စမှာ ကြိုဆိုထောက်ခံ ဆွေးနွေးသွားမှာဖြစ်ပါတယ်။ မဟာမဲခေါင်ဒေသခွဲ စင်္ကြံလမ်းတစ်လျှောက်မှာရှိတဲ့ မြို့များရဲ့ ဖွံ့ဖြိုးမှုစီမံကိန်းကို လေ့လာလိုက်တဲ့ အခါမှာ ချေးငွေစည်းကမ်းသတ်မှတ်ချက်တွေ ရှိပြီးတော့ ဆိုင်းငံ့ကာလက ၈နှစ်၊ ပြန်ဆပ်တဲ့ကာလက ၂၄ နှစ် နှင့် ချေးငွေသက်တမ်းက ၃၂ နှစ်လည်း ဖြစ်ပါတယ်။ အတိုးနှုန်းကတော့ ဆိုင်းငံ့ကာလက ၈ နှစ် အတွင်းမှာ ၁ ရာခိုင်နှုန်းဖြစ်ပြီး၊ ပြန်ဆပ်ကာလရဲ့ ၂၄ နှစ်အတွင်းမှာ ၁.၅ ရာခိုင်နှုန်း ပေးချေရမယ်လို့လည်း သိရှိ ရပါတယ်။ နာယကကြီးရှင်။ ကရင်ပြည်နယ်၊ ဘားအံမြို့ရဲ့ မြို့ပြအခြေအနေလေးကို ဦးစွာတင်ပြပါရစေ။ ဘားအံမြို့ဟာ ဧရိယာစတုရန်းမိုင် ၁,၁၂၀.၀၉ ရှိပြီးတော့ ပင်လယ်ရေမျက်နှာပြင်ထက် ၅၃ ပေအမြင့်မှာ တည်ရှိနေပါတယ်။ ဘားအံမြို့နယ်ဟာ ကုန်းမြင့်တွေထူထပ်ပြီးတော့ မြေညီမြေပြန့် နည်းပါးပါတယ်။ သံလွင်မြစ်ဟာလည်း ဘားအံမြို့ရဲ့ အနီး မြောက်မှတောင်ကို ရစ်ခွေစီးဆင်းလျက်ရှိပါတယ်။ ဘားအံမြို့ရဲ့ လက်ရှိရေသုံးစွဲမှုကတော့ သံလွင်မြစ်ရေကိုသာ အမှီသဟဲပြု အားထားနေရတာကြောင့် မြစ်နဲ့နီးတဲ့ ရပ်ကွက်တွေမှာတော့ အဆင်ပြေမှုရှိပြီး ကုန်းမြင့်လိုနေရာရှိတဲ့ ရပ်ကွက်များကတော့ ရေပေးဝေမှုတွေ၊ ရေရရှိမှုတွေ အခက်အခဲများစွာ ရှိနေပါတယ်။ မြို့ပြဖြစ်လို့လည်း လူဦးရေဟာ တစ်စတစ်စ တိုးပွားနေထိုင်လာကြရာက ၂၀၁၅-၂၀၁၆ ခုနှစ်မှာ ဘားအံမြို့မှာ လူဦးရေ ၅၀,၀၀၀ နီးပါးထိ နေထိုင်လျက်ရှိတဲ့အတွက်လည်း ရေရရှိမှုက အဆင်မပြေခဲ့ပါဘူး။ ထိုနည်းတူစွာပဲ အမှိုက်စွန့်ပစ်မှုဟာလည်း မြို့ပြမှာ သန့်ရှင်းမှုမရှိဘဲနဲ့ မြို့ရဲ့ သာယာလှပမှုကိုတောင် အရုပ်ဆိုး အကျည်းတန်စေခဲ့ပါတယ်။ နာယကကြီးရှင်။ ကရင်ပြည်နယ်၊ ဘားအံမြို့ပြရဲ့ ဖွံ့ဖြိုးတိုးတက်ရေးအတွက် ဆောင်ရွက်မယ့် အစီအစဉ်၊ ရေကောင်းရေသန့် လုံလောက်စွာပေးရေးစနစ်နဲ့ အမှိုက်စွန့်ပစ်သိမ်းဆည်းမှုစနစ်ကို တင်ပြနိုင်ရန် Power Point အသုံးပြုခွင့်ပေးပါရှင်။ ဒါကတော့ ကရင်ပြည်နယ်၊ ဘားအံမြို့ရဲ့ တည်ရှိတဲ့ မြို့ပြအခြေ အနေများပဲ ဖြစ်ပါတယ်ရှင်။ ဒီ Slide ကတော့ ဘားအံမြို့ရဲ့ ရေပေးဝေရေးနဲ့ အမှိုက်စွန့်ပစ်စနစ် စီမံကိန်းအတွက် ကုန်ကျငွေ များနဲ့ပေးဆပ်ရမယ့် ချေးငွေသက်တမ်းပဲ ဖြစ်ပါတယ်။ ဘားအံမြို့ရဲ့ ရေပေးဝေရေးအဆင့်မြှင့်တင်ခြင်း စီမံကိန်းအတွက် ဆောင်ရွက်နေမှုနဲ့ လက်ရှိ ဘားအံမြို့စည်ပင်ကနေပြီးတော့ ဆောင်ရွက်ထားတဲ့ အခြေအနေတွေပဲဖြစ်ပါတယ်။ ဒါကတော့ စီမံကိန်းပြီးဆုံးပြီဆိုရင် ဘားအံမြို့မှရရှိနိုင်မယ့် အကျိုးကျေးဇူးများပဲ ဖြစ်ပါတယ်။ ဒီအကျိုးကျေးဇူးတွေကို အချက် ၈ ချက်နဲ့ ဖော်ပြထားတာဖြစ်ပြီး ဒီအကျိုးကျေးဇူးတွေထဲက ဘားအံမြို့ လူဦးရေရဲ့ ၇၅ ရာခိုင်နှုန်းအထိဟာ သန့်ရှင်းတဲ့သောက်သုံးရေတွေကို ၂၄ နာရီ ပေးဝေနိုင်မှာဖြစ်တဲ့ အတွက် အလွန်အကျိုးများတဲ့ စီမံကိန်းကြီးဖြစ်ကြောင်းလည်း တင်ပြလိုပါတယ်။ ဒါကတော့ လက်ရှိဘားအံမြို့စည်ပင်သာယာရေးအဖွဲ့မှ အမှိုက်သိမ်းစနစ် အဆင့်မြှင့်တင်ထားခြင်းကို ဆောင်ရွက်မှုအခြေအနေများပဲ ဖြစ်ပါတယ်။ ဒါကတော့ အမှိုက်သိမ်းစနစ် အဆင့်မြှင့်တင်ခြင်းကြောင့် ရရှိနိုင်တဲ့ အကျိုးကျေးဇူးတွေဖြစ်ပြီး ဒီအကျိုးကျေးဇူးတွေကြောင့် ဘားအံမြို့ဟာ မြို့ပြအဆင့်မှာရှိရမယ့် အမှိုက်သိမ်းအဆင့်မြှင့်စနစ်မှာ ရရှိ နိုင်မှာဖြစ်တဲ့အတွက် လွန်စွာကောင်းမွန်တဲ့ စီမံကိန်းဖြစ်ကြောင်းကိုလည်း တင်ပြလိုပါတယ်။ အထက်ဖော်ပြပါ အကြောင်းအရာတွေကိုကြည့်ခြင်းဖြင့် ကရင်ပြည်နယ်ရဲ့ မြို့တော်ဘားအံဟာ ရေကောင်းရေသန့် လုံလောက်စွာပေးရေးစနစ်နဲ့ အမှိုက်စွန့်ပစ် သိမ်းဆည်းမှုစနစ်တွေ ကောင်းမွန်အောင် ဆောင်ရွက်ပေးနိုင်မှာဖြစ်တဲ့အတွက် အဆိုပါစီမံကိန်းအပေါ်မှာ ဘားအံမြို့နေ ပြည်သူလူထုများရဲ့ ကိုယ်စား လှိုက်လှိုက်လှဲလှဲ ကြိုဆိုဝမ်းမြောက်ပါကြောင်းနဲ့ ပြည်ထောင်စုလွှတ်တော်ကြီးမှလည်း အတည်ပြုပေးစေ လိုပါကြောင်း ထောက်ခံပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ အထက်ပါ ပြည်ပချေးငွေရယူရေးကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင် များရဲ့ ပြန်လည်ရှင်းလင်းခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို သတ္တမပုံမှန် အစည်းအဝေး (၁၅)ရက်မြောက်နေ့မှာ ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၄)ရက်မြောက်နေ့ ရပ်နားကြောင်းနှင့် (၁၅)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ သတ္တမ ပုံမှန်အစည်းအဝေး (၁၄)ရက်မြောက်နေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန် အစည်းအဝေးရဲ့ (၁၅)ရက်မြောက်နေ့ကို ၂၀၁၈ ခုနှစ်၊ မတ်လ ၁၅ ရက်(ကြာသပတေးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်း နှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များ အားလုံးထွက်ခွာနိုင် ပါပြီခင်ဗျာ။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၄)ရက်မြောက်နေ့ အစည်းအဝေးကို မွန်းလွဲ ၁၄:၂၅ နာရီတွင် ရပ်နားပါသည်။</speech>
</postface>
</transcript>
</doc>
