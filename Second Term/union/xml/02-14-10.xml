<doc>
<docinfo>
<docno>02-14-10.xml</docno>
<pdf>02-14-10.pdf</pdf>
<term value="02">ဒုတိယအကြိမ်</term>
<session value="14" />
<sittingday value="10" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး ဒသမနေ့မှတ်တမ်း</title>
<date value='03-12-2019'>၁၃၈၁ ခုနှစ်၊ နတ်တော်လဆန်း ရ ရက် (၂၀၁၉ ခုနှစ်၊ ဒီဇင်ဘာလ ၃ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၄)ကြိမ်မြောက်ပုံမှန်အစည်းအဝေး ဒသမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ ဒသမနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး ဒသမနေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၅ ဦး ရှိပြီး ဒီကနေ့ အစည်းအဝေးကို ၅၇၈ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၈.၂၄ ရာခိုင်နှုန်းရှိပြီး သုံးပုံ တစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး ဒသမနေ့အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၄) ကြိမ်မြောက်ပုံမှန်အစည်းအဝေး ဒသမနေ့ အစီအစဉ်ကို လွှတ်တော် ကိုယ်စားလှယ်များထံ ကြိုတင်ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော်ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင့်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး ဒသမနေ့ ၃-၁၂-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကယားပြည်နယ် ဖားဆောင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီ အဖွဲ့ဝင်ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးလုံဂျုံဆန်မိုင် ဆွမ်ပရာဘွမ်၊ - ဦးအာမိုးဆီ ခေါင်လန်ဖူး၊ - ဦးအောင်သိန်း ဗန်းမော်၊ - ဦးကျင့်ရှင်းထန် တီးတိန်၊ - ဦးပါထန်း မတူပီ၊ - ဦးဝင်းမြင့်အောင် ဒီပဲယင်း၊ - ဦးမျိုးဇော်အောင် ကောလင်း၊ - ဦးအောင်ကျော်ဟိန်း တနင်္သာရီ၊ - ဦးအောင်စိုး သရက်ချောင်း၊ - ဦးဉာဏ်ထွန်း ဇီးကုန်း၊ - ဒေါက်တာမြင့်သိန်း ညောင်လေးပင်၊ - ဦးခင်အေး နတ်တလင်း၊ - ဦးကျော်မျိုးမင်း - ဦးအောင်မြင့် ဆင်ပေါင်ဝဲ၊ သာစည်။ ဇေယျာသီရိ၊ ညောင်ဦး၊ - ဦးနေထက်ဝင်း - ဦးသန်းစိုး - ဦးလှဌေးဝင်း ဦးစော ဦးစောထွန်း - ဒေါက်တာခင်ဆောင် - ဦးတင်ကိုကိုဦး(ခ) ဦးအတွတ် - ဦးဦးထွန်းမောင် - ဦးစစ်နိုင် - ဦးဦးထွန်းဝင်း - ဒေါ်စုစုလွင် - ဦးရဲလွင် - ဒေါ်အေးမြမြမျိုး - ဒေါက်တာသန်းဝင်း - ဦးတင်ထွန်းနိုင် - ဒေါ်ဇင်မာအောင် - ဦးဌေးဝင်း - ဒေါ်ပြီးကေသီနိုင် - ဦးဌေးလွင်(ခ) ဦးဒီလုံး - ဦးစိုင်းဆိုင်မိုင်း - ဦးဝင်းမြင့်ဦး(ခ) ဦးနေမျိုး - ဦးစိုင်းသီဟကျော် - ဒေါ်နန်းခမ်းအေး - ဒေါ်နန်းခင်စော - ဦးစိုင်းဖိုးမြတ် - ဒေါက်တာစံရွှေဝင်း - ဗိုလ်မှူးချုပ်ဇော်ဝင်း ကျိုက်ထို၊ ဘီးလင်း၊ ပုဏ္ဏားကျွန်း၊ မင်းပြား၊ ကျောက်တော်၊ သုံးခွ၊ အလုံ၊ ကျောက်တန်း၊ မြောက်ဥက္ကလာပ၊ ဆိပ်ကြီးခနောင်တို၊ ရန်ကင်း၊ တာချီလိတ်၊ နမ့်စန်၊ မိုင်းကိုင်၊ ညောင်ရွှေ၊ မိုင်းရယ်၊ နမ္မတူ၊ ကွန်ဟိန်း၊ မူဆယ်၊ ရေကြည်။ - ဒုတိယဗိုလ်မှူးကြီးဇော်ထွန်းဦး တပ်မတော်၊ - ဗိုလ်မှူးဇေဖြိုး တပ်မတော်၊ - ဦးဂျေယော ကချင်-၁၊ ဦးရှေးရယ်ရှုမောင် - မန်းဝင်းခိုင်သန်း ကရင်-၈၊ - ဒေါ်ခင်ဆွေလွင် ချင်း-၉၊ - ဦးမျိုးထပ်(ခ) ဆလိုင်းမျိုးထိုက် ချင်း-၁၂၊ - ဦးခင်မောင်ဝင်း စစ်ကိုင်း-၇၊ - ဦးခင်မျိုးဝင်း တနင်္သာရီ-၁၂၊ - ဒေါက်တာစန်းမောင်မောင် ပဲခူး-၁၊ - ဦးစိုးအောင် မန္တလေး-၁၁၊ - ဦးအေးမင်းဟန် မွန်-၁၊ - ဦးလင်းတင်ဌေး မွန်-၄ - ဒေါက်တာဇော်လင်းထွဋ် မွန်-၉၊ - ဦးစိုးဝင်း ရခိုင်-၁၂၊ - ဦးကျော်သန်း ရခိုင်-၁၀၊ - ဒေါ်လှလှစိုး ရန်ကုန်-၁၀၊ - ဦးအေးဗိုလ် ရန်ကုန်-၁၁၊ - ဦးခွန်သိန်းဖေ ရှမ်း-၉၊ - ဦးစိုင်းလုံစံခတ် ရှမ်း-၇၊ - ဦးညီစိန် ရှမ်း-၅၊ - ဦးမိုင်းအုဏ်းခိုင် ရှမ်း-၁၀၊ - ဦးဇော်မင်းလတ်(ခ) ဦးကိုလတ် ရှမ်း-၁ နှင့် - ဦးစခင်ဇော်လင်း ဧရာဝတီ-၂ တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၂ ဦးရှိပြီး၊ ယနေ့ခွင့်ပန်ကြားသူ ၆၅ ဦး ဖြစ်တဲ့အတွက် စုစုပေါင်းခွင့်ပန်ကြားသူ ရရ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၆၅ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန်</speech>
<speech type="speaker">ခွင့်ပန်ကြားသူ အားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက် ပုံမှန်အစည်းအဝေး ဒသမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၅ ဦး၊ ယခင်က ခွင့်ပြုထားသူ ၁၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၆၅ ဦးဖြစ်တဲ့အတွက် ခွင့်ပြုထားသူ စုစုပေါင်း ရရ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေ အနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော အခြေခံပညာရေးဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြခြင်းနှင့် ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော် ကိုယ်စားလှယ်များခင်ဗျာ။ အခြေခံ ပညာရေးဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတရုံးရဲ့ ၂၆-၁၁-၂၀၁၉ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1480">ဦးကျော်စိုးလင်း(အတွင်းရေးမှူး၊ ဥပဒေကြမ်းပူးပေါင်းကော်မတီ</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုအဆင့် ပြည်ထောင်စု ဝန်ကြီးများနှင့် ဒုတိယဝန်ကြီးများ၊ ဧည့်သည်တော်များအားလုံး မင်္ဂလာပါလို့ ဦးစွာနှုတ်ခွန်းဆက်သပါတယ်။ ကျွန်တော်ကတော့ မန္တလေးတိုင်းဒေသကြီး၊ ပြည်ကြီးတံခွန်မဲဆန္ဒနယ်က ပြည်သူ့လွှတ်တော်ကိုယ်စားလှယ်၊ ဥပဒေကြမ်းပူးပေါင်းကော်မတီရဲ့ အတွင်းရေးမှူး ဦးကျော်စိုးလင်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ် များခင်ဗျား။ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာတဲ့ အခြေခံပညာရေး ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဥပဒေကြမ်းပူးပေါင်းကော်မတီကိုယ်စား တင်ပြသွားမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ ခင်ဗျား။ အခြေခံပညာရေးဥပဒေကြမ်းကို ပြည်ထောင်စုလွှတ်တော်က ၁၃-၁၁-၂၀၁၉ ရက်တွင် အတည်ပြု ခဲ့ပြီး နိုင်ငံတော်သမ္မတထံသို့ လက်မှတ်ရေးထိုးထုတ်ပြန်နိုင်ရန် ပေးပို့ခဲ့ရာ နိုင်ငံတော်သမ္မတက သဘောထား မှတ်ချက် ၅ ချက်ဖြင့် ၂၆-၁၁-၂၀၁၉ ရက်နေ့မှာ ပြန်လည်ပေးပို့လာခဲ့ပါတယ်။ အဲဒီ ဥပဒေကြမ်းနှင့်စပ်လျဉ်း ပြီးတော့ နိုင်ငံတော်သမ္မတ၏ သဘောထားမှတ်ချက်အပေါ် ပြည်ထောင်စုလွှတ်တော်မှာ ဆွေးနွေးဆုံးဖြတ် နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာတင်ပြနိုင်ရန်အတွက် ပြည်ထောင်စု လွှတ်တော် နာယက ကနေပြီးတော့ ၂၆-၁၁-၂၀၁၉ ရက်နေ့မှာ တာဝန်ပေးအပ်ခဲ့ပါတယ်။ သို့ဖြစ်ပါသောကြောင့် ကျွန်တော်တို့ ဥပဒေကြမ်းပူးပေါင်းကော်မတီက ၂၈-၁၁-၂၀၁၉ ရက်နေ့မှာ ပြည်သူ့လွှတ်တော် ပညာရေးမြှင့်တင်မှုကော်မတီ၊ အမျိုးသားလွှတ်တော် ပညာရေးမြှင့်တင်မှုကော်မတီ၊ ပညာရေးဝန်ကြီးဌာန၊ ပြည်ထောင်စုရှေ့နေချုပ်ရုံးတို့နှင့်အတူ အစည်းအဝေးများကို ကျင်းပပြုလုပ်ခဲ့ပြီးတော့ နိုင်ငံတော်သမ္မတ၏ သဘောထားမှတ်ချက်များကို လေ့လာစိစစ်ခဲ့ကြပါတယ်။ အဲဒီအစည်းအဝေးရဲ့ ဆွေးနွေး ချက်များအရ နိုင်ငံတော်သမ္မတက သဘောထားမှတ်ချက်များဖြင့် ပြန်လည်ပေးပို့လာတဲ့ ဥပဒေကြမ်းများနှင့် စပ်လျဉ်းပြီးတော့ ဥပဒေကြမ်းရဲ့ အပိုဒ် ၂ အပိုဒ်ခွဲ(ဆ)၊ အပိုဒ် ၈၊ အပိုဒ် ၁၁ အပိုဒ်ခွဲ(ခ)၊ အပိုဒ်ခွဲ(ဂ)၊ အပိုဒ်ခွဲ(ဃ)၊ အပိုဒ် ၁၆ အပိုဒ်ခွဲ(ခ)၊ အပိုဒ် ၃၀ နှင့် အပိုဒ် ၄၉ တို့အား နိုင်ငံတော်သမ္မတ၏ သဘောထား မှတ်ချက်အတိုင်း အတည်ပြုပြဋ္ဌာန်းသင့်ပါကြောင်း လေ့လာတွေ့ရှိခဲ့ရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူခဲ့တဲ့ အပိုဒ်၊ အပိုဒ်ခွဲများရဲ့ ပြင်ဆင်ချက်များကို လွှတ်တော်ကိုယ်စားလှယ်များထံမှာ ကန့်လန့်ဖြတ်ဇယားနဲ့ ကျွန်တော်တို့ ရှင်းလင်းတင်ပြပြီးတော့ ဖြန့်ဝေထားပြီးလည်း ဖြစ်ပါတယ်။ သို့ဖြစ်ပါသောကြောင့် နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာတဲ့ အခြေခံပညာရေးဥပဒေကြမ်းနဲ့ စပ်လျဉ်းပြီးတော့ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ လေးစားစွာ အစီရင်ခံ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်များအပါအဝင် ဥပဒေကြမ်းပူးပေါင်းကော်မတီရဲ့ အစီရင်ခံစာ မိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက် များကို ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်းဆွေးနွေးလိုတဲ့ လွှတ်တော်ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြပြီး ၅-၁၂-၂၀၁၉ ရက် (ကြာသပတေးနေ့) ညနေ ၄ နာရီ နောက်ဆုံးထားပြီး ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။ လွှတ်တော်နှစ်ရပ်သဘောကွဲလွဲသော လယ်ယာမြေဥပဒေကို ပြင်ဆင်သည့် ဥပဒေကြမ်း နှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်းနှင့် ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း ၊</speech>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လယ်ယာမြေ ဥပဒေကို ပြင်ဆင်သည့်ဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၂၂-၁၁-၂၀၁၉ ရက်မှာ ပေးပို့ထားပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1246">ဦးဇော်ဝင်း(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ ပဲခူးတိုင်းဒေသကြီး၊ ထန်းတပင်မြို့နယ်၊ ပြည်သူ့လွှတ်တော်ကိုယ်စားလှယ် ဦးဇော်ဝင်း ဖြစ်ပါတယ်။ ဥပဒေကြမ်းပူးပေါင်းကော်မတီရဲ့ အဖွဲ့ဝင်တစ်ဦးဖြစ်ပြီးတော့ ကော်မတီရဲ့တာဝန်ပေးချက်အရ လွှတ်တော်နှစ်ရပ် သဘောကွဲလွဲတဲ့ လယ်ယာမြေ ဥပဒေကို ပြင်ဆင်တဲ့ဥပဒေကြမ်းနဲ့စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ဖတ်ကြားတင်ပြသွားမှာ ဖြစ်ပါတယ်။ လွှတ်တော်နှစ်ရပ် သဘောကွဲလွဲတဲ့ လယ်ယာမြေဥပဒေကို ပြင်ဆင်တဲ့ဥပဒေကြမ်းကို အမျိုးသား လွှတ်တော်မှာ ၁၈-၈-၂၀၁ရ ရက်နေ့မှာ ဆွေးနွေးအတည်ပြုခဲ့ပြီးတော့ ပြည်သူ့လွှတ်တော်ကို ပေးပို့ခဲ့ ပါတယ်။ ပြည်သူ့လွှတ်တော်က ၅-၉-၂၀၁၉ ရက်မှာ ပြင်ဆင်ချက်များနဲ့ ပြန်လည်ပေးပို့လာခဲ့ရာ အမျိုးသား လွှတ်တော်က သဘောမတူတဲ့အချက်များကို ပြည်ထောင်စုလွှတ်တော်မှာ ဆွေးနွေးဆုံးဖြတ်ဖို့ ၂၂၁၁-၂၀၁၉ ရက်နေ့မှာ ပေးပို့ခဲ့ပါတယ်။ ယင်းဥပဒေကြမ်းနဲ့စပ်လျဉ်းပြီး လွှတ်တော်နှစ်ရပ် သဘော ကွဲလွဲတဲ့ အချက်တွေ အပေါ်မှာ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ရေးနဲ့ ဥပဒေကြမ်းပူးပေါင်းကော်မတီရဲ့ သဘောထား မှတ်ချက် အစီရင်ခံစာတင်ပြနိုင်ဖို့ ပြည်ထောင်စုလွှတ်တော် နာယက က ၂၂-၁၁-၂၀၁၉ ရက်နေ့မှာ တာဝန် ပေးအပ်ခဲ့ပါတယ်။ သို့ဖြစ်ပါ၍ ဥပဒေကြမ်းပူးပေါင်းကော်မတီက ၂၇-၁၁-၂၀၁၉ ရက်နေ့မှာ ပြည်သူ့လွှတ်တော်မှ စိုက်ပျိုးရေး၊ မွေးမြူရေးနှင့် ကျေးလက်လူမှုဘဝဖွံ့ ဖြိုးတိုးတက်ရေး ကော်မတီနဲ့ တောင်သူလယ်သမားနှင့် အလုပ်သမားရေးရာကော်မတီ၊ အမျိုးသားလွှတ်တော်မှ စိုက်ပျိုးရေး၊ မွေးမြူရေးနှင့် ရေလုပ်ငန်းဖွံ့ဖြိုး တိုးတက်ရေးကော်မတီနဲ့ တောင်သူလယ်သမားရေးရာကော်မတီ၊ ပြည်ထောင်စုအစိုးရအဖွဲ့ရုံးဝန်ကြီးဌာန၊ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာန၊ ပြည်ထောင်စုရှေ့နေချုပ်ရုံးတို့နဲ့ အစည်းအဝေး ကျင်းပ ခဲ့ပြီးတော့ ဥပဒေကြမ်းမှာပါတဲ့ သဘောကွဲလွဲချက်များကို လေ့လာစိစစ်ခဲ့ကြပါတယ်။ ယင်းအစည်းအဝေးရဲ့ ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီဟာ လွှတ်တော်နှစ်ရပ် သဘောကွဲလွဲတဲ့အချက်များနဲ့ စပ်လျဉ်းပြီးတော့ ဥပဒေကြမ်းရဲ့ အပိုဒ် ၈ အပိုဒ်ခွဲ(ခ)၊ အပိုဒ် ၁၀၊ အပိုဒ် ၁၂၊ အပိုဒ် ၁၅၊ အပိုဒ် ၁၈၊ အပိုဒ် ၂၀၊ အပိုဒ် ၂၃ နဲ့ အပိုဒ် ၂၅ တို့ကို ပြည်သူ့ လွှတ်တော်ရဲ့ အတည်ပြုချက်အတိုင်းလည်းကောင်း၊ ဥပေဒေကြမ်းရဲ့ အပိုဒ် ရ ကို အမျိုးသားလွှတ်တော်ရဲ့ အတည်ပြုချက်အတိုင်းလည်းကောင်း၊ ဥပဒေကြမ်းရဲ့ အပိုဒ် ၃ အပိုဒ်ခွဲ(က)၊ အပိုဒ်ခွဲ(ဃ)နဲ့ အပိုဒ်ခွဲ(င) တို့ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်းလည်းကောင်း အတည်ပြုပြဋ္ဌာန်းသင့်ပါကြောင်း လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီရဲ့ လွှတ်တော်နှစ်ရပ် သဘောကွဲလွဲတဲ့ အချက်များအပြင် လွှတ်တော် နှစ်ရပ်ကအတည်ပြုခဲ့တဲ့ ဥပဒေကြမ်းအပေါ်တွင်လည်း ထပ်မံစိစစ်ခဲ့ရာ ဥပဒေကြမ်းရဲ့ အပိုဒ် ၈ အပိုဒ်ခွဲ (ဃ)နဲ့ အပိုဒ် ၃၁ တို့ကို အသစ်ပြင်ဆင်၍လည်းကောင်း၊ အတည်ပြုပြဋ္ဌာန်းသင့်ပါကြောင်း လေ့လာတွေ့ရှိ ရတဲ့အတွက် ပြည်ထောင်စုလွှတ်တော်ဆိုင်ရာ နည်းဥပဒေ ၉၈ အရ အကြံပြုတင်ပြအပ်ပါတယ်ခင်ဗျာ။ ဥပဒေကြမ်း ပူးပေါင်းကော်မတီရဲ့ ညှိနှိုင်းသဘောတူညီခဲ့တဲ့ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများနှင့် အသစ်ပြင်ဆင်ထားတဲ့ အပိုဒ်၊ အပိုဒ်ခွဲများကို ကန့်လန့်ဖြတ်ဇယားနဲ့ ပြုစုတင်ပြ ထားပြီး ပြည်ထောင်စုလွှတ်တော် ကိုယ်စားလှယ်များထံလည်း ဖြန့်ဝေထားပြီး ဖြစ်ပါတယ်။ သို့ဖြစ်ပါ၍ လွှတ်တော်နှစ်ရပ် သဘောကွဲလွဲသော လယ်ယာမြေဥပဒေကို ပြင်ဆင်တဲ့ဥပဒေကြမ်းနဲ့ စပ်လျဉ်းပြီးတော့ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီက အစီရင်ခံစာ တင်ပြအပ်ပါတယ်ခင်ဗျာ။ အားလုံး ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါဥပဒေကြမ်းရဲ့ သဘော ကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာနည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၅-၁၂-၂၀၁၉ ရက် (ကြာသပတေးနေ့) ညနေ ၄ နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အငယ်ဆုံးအသက်ပြဋ္ဌာန်းချက် အမှတ် - ၁၃၈ (၁၉၇၃) ကို မြန်မာနိုင်ငံက လက်ခံကျင့်သုံးနိုင်ရန် အတည်ပြု ပါဝင်နိုင်ရေးကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အငယ်ဆုံး အသက်ပြဋ္ဌာန်းချက်အမှတ်-၁၃၈(၁၉၇၃)ကို မြန်မာနိုင်ငံက လက်ခံကျင့်သုံးနိုင်ရန် အတည်ပြုပါဝင်နိုင်ရေး ကိစ္စနဲ့စပ်လျဉ်းပြီး ၂၆-၁၁-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၅ ဦး ရှိပါတယ်။ တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဒေါက်တာတင်တင်ဝင်း ပဲခူးတိုင်းဒေသကြီး မဲဆန္ဒနယ်အမှတ်(၅) စတင် ဆွေးနွေးဖို့ဖြစ်ပါတယ်။</speech>
<speech><mp id="1269">ဒေါက်တာတင်တင်ဝင်း(မဲဆန္ဒနယ်အမှတ်-၅၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ နိုင်ငံတော်သမ္မတထံမှ ပေးပို့ထားသော အငယ်ဆုံးအသက် ပြဋ္ဌာန်းချက်အမှတ်-၁၃၈(၁၉၇၃) Minimum Age Convention 138(1973)ကို မြန်မာနိုင်ငံက လက်ခံ ကျင့်သုံးရန် အတည်ပြုပါဝင်နိုင်ရေးကိစ္စကို ကြိုဆိုထောက်ခံ ဆွေးနွေးလိုပါတယ်။ နာယကကြီးရှင်။ အလုပ်လုပ်နိုင်တဲ့အသက် အငယ်ဆုံးအသက်နှင့်ပတ်သက်၍ အချက် ၂ ချက် ဆွေးနွေးပါမယ်။ ပထမအချက်အနေနဲ့ ဒီ Convenction မှာ ကလေးလုပ်သားကို အသက်နှင့်သတ်မှတ်သလို အလုပ်ဟာအန္တရာယ်ရှိလား။ ကျန်းမာရေးကို ထိခိုက်နိုင်သလား။ ဂုဏ်သိက္ခာကို ထိခိုက်နိုင်သလား။ ဆိုတာကို လုပ်ရပါမယ်။ ဆွေးနွေးထားပါတယ်။ အငယ်ဆုံးအသက်ကို ဘာလို့ပြဋ္ဌာန်းရသလဲဆိုရင် ဒီအသက်မတိုင်မီ ကလေးကို အလုပ်လုပ်ခိုင်းရင် ပညာရေးမှာလစ်ဟင်းမယ်။ စိတ်ဓာတ်အရ၊ ခန္ဓာကိုယ်အရ၊ လူမှုရေးအရ၊ စာရိတ္တအရ ထိခိုက်မှုတွေများနိုင်လို့ ဖြစ်ပါတယ်။ တကယ်တော့ ကလေးလုပ်သားဖြစ်ရခြင်းရဲ့ အဓိက အကြောင်းရင်းက ဆင်းရဲခြင်းနှင့် ကလေးမိဘများ ပညာမဲ့ခြင်းကြောင့် ဖြစ်ပါတယ်။ ကလေးကို အရွယ် မတိုင်မီ အလုပ်လုပ်ခိုင်းခြင်းရဲ့ ဆိုးကျိုးကိုမသိလို့လည်း ဖြစ်ပါတယ်။ အရွယ်မတိုင်မီကလေးကို ခိုင်းစေ ခြင်းကြောင့် ကလေးဟာ အသက်ထက်ပို၍အိုမင်းလာခြင်း၊ အာဟာရချို့တဲ့ခြင်း၊ စိတ်ဓာတ်ကျခြင်း၊ ဆေးလိပ်၊ အရက်၊ မူးယစ်ဆေးသောက်သုံးခြင်းအခွင့်အရေးတို့ ရရှိနိုင်ပါတယ်။ နာယကကြီးရှင်။ ၂၀၁၅ ခုနှစ် စစ်တမ်းအရ မြန်မာပြည်မှာ ကလေးလုပ်သား ၁၁၂၅၆၆၁ (တစ်သန်း တစ်သိန်း နှစ်သောင်း ငါးထောင် ခြောက်ရာခြောက်ဆယ်နဲ့ တစ်ယောက်)ရှိပြီး အဲဒီကလေးတွေဟာ ၅ နှစ်မှ ၁ရ နှစ်အတွင်း ဖြစ်နေပါတယ်။ အခုလက်မှတ်ထိုးမယ့် Convention ထဲမှာ အငယ်ဆုံး အသက်က ၁၃ နှစ်မှ ၁၅ နှစ်အထိဖြစ်ပြီး ဆင်းရဲတဲ့နိုင်ငံတွေမှာ ၁၂ နှစ်မှ ၁၄ နှစ်ထိ ခွင့်ပြုထားတယ်လို့ ဆိုပါတယ်။ ILO ရဲ့ နှစ်တစ်ရာပြည့်တဲ့ ဖြစ်လို့ လက်မှတ်ရေးထိုးသင့်တယ်လို့ ဆိုပါတယ်။ နာယကကြီးရှင်။ ဇူလိုင်လ ၂၃ ရက်၊ ၂၀၁၉ ခုနှစ်မှာ ပြဋ္ဌာန်းလိုက်တဲ့ ကလေးသူငယ်အခွင့်အရေး ဆိုင်ရာဥပဒေ အခန်း(၁၄) ကလေးသူငယ်များ အလုပ်လုပ်ကိုင်ခြင်းနှင့် အဆိုးရွားဆုံးပုံစံဖြင့် အလုပ်ခိုင်းစေ ခြင်း ပုဒ်မ ၄၈(က)မှာ အလုပ်လုပ်ကိုင်နိုင်စွမ်းရှိသည့် ကလေးသူငယ်၏အသက်သည် ၁၄ နှစ်အောက် မငယ်စေရဟု ပါရှိပြီးဖြစ်ပါတယ်။ ပြစ်မှုပြစ်ဒဏ်အခန်းမှာ အသက် ၁၈ နှစ်အောက်ကို အရက်၊ ဘီယာ ရောင်းဝယ်ခြင်းပြုလုပ်သော လုပ်ငန်းတွင် အလုပ်လုပ်ကိုင်ရန် ခန့်အပ်ခြင်း၊ ခိုင်းစေခြင်း သို့မဟုတ် ခွင့်ပြုခြင်း၊ ကျူးလွန်ခြင်း ထိုသူကို ထောင်ဒဏ် ၅ လမှ အများဆုံး ၂ နှစ် ငွေဒဏ်ကို အနည်းဆုံး ကျပ် ၅ သိန်းမှ ၁၀ သိန်း အထိ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ရမည်ဟုပါရှိပါတယ်။ Minimum Age Convention ရဲ့ ရည်ရွယ်ချက်က ကလေးသူငယ်ကို ခိုင်းရာမှာ စီးပွားရေးမပြေလည်လို့ ခိုင်းစေဦးတော့ အသက်အပိုင်း အခြားထားတာက ခိုင်းမယ့်ကလေးအရွယ်ကို ထိန်းညှိပေးဖို့၊ ကလေးလုပ်သားဆိုပေမယ့် သူတို့ကို လေးစားဖို့ ဆိုတာပါပါတယ်။ အရက်၊ ဆေးလိပ်၊ မူးယစ်ဆေး ရောင်းဝယ်ဖောက်ကားရာမှာ ကလေးလုပ်သား သုံးခြင်းကို တားဆီးဖို့အတွက်လည်း ဖြစ်ပါတယ်။ နာယကကြီးရှင်။ ဆွေးနွေးဖို့ ဒုတိယအချက်အနေနဲ့ ဒီ Convention ကို လက်မှတ်ထိုးပြီး စာရွက် တခြား၊ မြေပြင်မှာလုပ်နေတာတခြား ဆိုလို့ရှိရင်တော့မဖြစ်ပါဘူး။ ဒီ Convention ကို အကောင်အထည် ဖော်ဖို့ ၅ နှစ်မှ ၁၃ နှစ်အတွင်း ခိုင်းနေရင် ဘယ်လိုထိန်းညှိပေးမလဲ၊ ဘယ်သူက တာဝန်ယူပြီးစောင့်ကြည့် ပေးမလဲ လက်မှတ်ထိုးပြီးလျှင် အကောင်အထည်ဖော်မှသာ အသက်ဝင်မှာဖြစ်ပါတယ်။ ဒီအတွက် Monitoring and Evaluation စောင့်ကြပ်ထိန်းကျောင်းဖို့ ဘယ်သူ့ကိုတာဝန်ပေးမလဲ။ စားဝတ်နေရေးမပြေလည်လို့ ကလေးကိုခိုင်းပြီး ကလေးလုပ်စာ စားနေလို့ မိဘတွေကို ဘယ်လိုအသိပေးမလဲ။ ၅ နှစ်မှ ၁၄ နှစ်ကလေး တွေကို ကျောင်းထဲမှာရှိနေဖို့ ကျွန်မတို့ ဘယ်လိုပူးပေါင်းဆောင်ရွက်ကြမလဲဆိုတာ အဖြေရှာဖို့လိုကြောင်း ဆွေးနွေးရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ဒေါက်တာဝင်းမြင့်ချစ် ပဲခူးတိုင်းဒေသကြီး မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1271">ဒေါက်တာဝင်းမြင့်ချစ်(မဲဆန္ဒနယ်အမှတ်-၈၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါခင်ဗျာ။ ကျွန်တော် ကတော့ ပဲခူးတိုင်းဒေသကြီး မဲဆန္ဒနယ်အမှတ်(၈) အမျိုးသားလွှတ်တော်ကိုယ်စားလှယ် ဒေါက်တာဝင်းမြင့်ချစ် ဖြစ်ပါတယ်။ ဒီနေ့ နိုင်ငံတော်သမ္မတထံမှ ပေးပို့ထားတဲ့ အငယ်ဆုံးအသက်ပြဋ္ဌာန်းချက်အမှတ်-၁၃၈(၁၉၇၃)ကို မြန်မာနိုင်ငံက လက်ခံကျင့်သုံးနိုင်ရန် အတည်ပြုပါဝင်နိုင်ရေးကိစ္စနှင့် စပ်လျဉ်းပြီးတော့ အကြံပြုထောက်ခံ ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ မြန်မာနိုင်ငံဟာ ကုလသမဂ္ဂအပြည်ပြည်ဆိုင်ရာ အလုပ် သမားရေးရာအဖွဲ့ဝင် ၁၈ရ နိုင်ငံအနက် တစ်နိုင်ငံဖြစ်ခြင်း၊ ILO ပြဋ္ဌာန်းချက် ၈ ခုအနက်မှာ အဓမ္မခိုင်းစေမှု ပြဋ္ဌာန်းချက်အမှတ်-၂၉၊ လွတ်လပ်စွာအသင်းဖွဲ့စည်းခွင့်နဲ့ စုရုံးလုပ်ဆောင်ခွင့်ဆိုင်ရာ ပြဋ္ဌာန်းချက်အမှတ်-၈၇၊ ကလေးသူငယ်များ အဆိုးရွားဆုံးပုံစံဖြင့် ခိုင်းစေခြင်းဆိုင်ရာ ပြဋ္ဌာန်းချက်အမှတ်-၁၈၂ တို့ကို လက်ခံကျင့်သုံး နေခြင်းအပြင် ယခုပေးပို့ထားတဲ့ အပိုဒ်ပေါင်း ၁၈ ခုပါဝင်တဲ့ ပြဋ္ဌာန်းချက်အမှတ်-၁၃၈ အား ကလေးအလုပ် သမားပပျောက်ရေးကို ထိရောက်စွာဆောင်ရွက်နိုင်ရန်၊ စီးပွားရေးတိုးတက်စေမှု၊ လူငယ်များရဲ့ ရုပ်ပိုင်းနဲ့ စိတ်ပိုင်း ပြည့်ဝစွာတိုးတက်စေမှုနဲ့အညီ အလုပ်အကိုင်အခွင့်အလမ်းများ ရရှိရန်ရည်ရွယ်ခြင်း၊ ဒီနေ့ ကျွန်တော်တို့နိုင်ငံမှာ ဆောင်ရွက်နေတဲ့ ကလေးအလုပ်သမားပပျောက်ရေးအတွက် အမျိုးသားအဆင့် လုပ်ငန်းစီမံချက် ၂၀၁၉-၂၀၂၃ ကို အထောက်အကူပြုခြင်း၊ အခြေအနေ ဲ့ လျော်ညီခြင်းကြောင့် အတည်ပြုပါဝင်နိုင်ရန် လိုအပ်ပါကြောင်း ဦးစွာပထမ ဆွေးနွေးတင်ပြလိုပါတယ်။ နာယကကြီးခင်ဗျာ။ မြန်မာနိုင်ငံလူဦးရေရဲ့ ၃၄ ရာခိုင်နှုန်း ၁၈ သန်းကျော်ရှိတဲ့ ကလေးသူငယ် များဟာ မြန်မာနိုင်ငံရဲ့ အနာဂတ်ဖြစ်တာကြောင့် ကလေးသူငယ်များရဲ့ အကောင်းဆုံးအကျိုးစီးပွားအတွက် မှန်ကန်ကောင်းမွန်စွာ ကာကွယ်ခြင်း၊ ပြုစုခြင်း၊ စောင့်ရှောက်ခြင်းပေးရန် အထူးလိုအပ်လှပါတယ်။ ၂၀၁ရ ခုနှစ် ပထမဆုံး ၃ လပတ် အလုပ်သမားအင်အားစစ်တမ်းများအရ အသက် ၅ နှစ်မှ ၁ရ နှစ် အတွင်းရှိ ကလေး ဦးရေ စုစုပေါင်းဟာ ၁၂ သန်းကျော် ရှိရာမှာ ကလေးအလုပ်သမားဦးရေ ၅ ရာခိုင်နှုန်းကျော် ရှိပြီးတော့ အန္တရာယ်ရှိတဲ့ လုပ်ငန်းခွင်များမှာတော့ အလုပ်လုပ်နေရတဲ့ ကလေးအလုပ်သမားဟာ ၄.၉ ရာခိုင်နှုန်းခန့် ရှိနေခြင်း၊ ၎င်းတို့အနက် ၃၀ ရာခိုင်နှုန်းကျော်ဟာ ကျေးလက်ကလေးအလုပ်သမားများဖြစ်ကာ ၂၀ ရာခိုင် နှုန်းကျော်ဟာ မြို့ပြကလေးအလုပ်သမားများဖြစ်နေခြင်း၊ အများစုကတော့ မူလတန်းကျောင်းအဆင့်သာ ပြီးမြောက်ထားတာကို လေ့လာတွေ့ရှိရခြင်းကြောင့် ၎င်းကလေးသူငယ်များဟာ အခြားသောကလေးများထက် ခံစားခွင့်ဆုံးရှုံးလျက်ရှိပြီး စိတ်ပိုင်းဆိုင်ရာ၊ ရုပ်ပိုင်းဆိုင်ရာနဲ့ လူမှုအသိုင်းအဝိုင်းတွင်လည်း ထိခိုက်မှုများ ဖြစ်ပေါ်စေနိုင်သဖြင့် အထူးဂရုပြုဖွယ် ဖြစ်နေပါတယ်။ နာယကကြီးခင်ဗျာ။ ကလေးအလုပ်သမားများဖြစ်ရတဲ့ အကြောင်းရင်းမြောက်မြားစွာ ရှိတဲ့အနက်က ဆင်းရဲနွမ်းပါးမှုနဲ့ အသိပညာအားနည်းမှုဟာ အဓိကကျနေပါတယ်။ ပြည်တွင်းပဋိပက္ခအချို့ကြောင့် ဆင်းရဲ နွမ်းပါးမှုနဲ့ ရွှေ့ပြောင်းနေထိုင်မှုများ၊ ရာသီဥတုပြောင်းလဲမှုကြောင့် သဘာဝဘေးအန္တရာယ်များနှင့် စားနပ်ရိက္ခာ မဖူလုံမှုများ၊ လူမှုစီးပွားအကြပ်အတည်းများဟာ ကလေးများ ပညာဆုံးခန်းတိုင်အောင် မသင်ကြားနိုင်ဘဲနဲ့ ကလေးအလုပ်သမားအဖြစ် တွန်းပို့နေခြင်းများကြောင့် ဖွံ့ဖြိုးဆဲနိုင်ငံများအဖို့တော့ ခက်ခဲရှည်ကြာစွာ ဆောင်ရွက်ရမယ့် လုပ်ငန်းစဉ်လည်းဖြစ်နေပါတယ်။ ဒါ့အပြင် ကလေးအလုပ်သမားများဟာ စိုက်ပျိုးရေး၊ မွေးမြူရေးနှင့် အိမ်အကူ၊ စက်ရုံ၊ အလုပ်ရုံ၊ စားသောက်ဆိုင်လုပ်ငန်းများတွင်သာမကဘဲနဲ့ မူးယစ်ဆေးဝါး ရောင်းချတဲ့ ဒုစရိုက်လုပ်ငန်းများ၏ သားကောင်များအဖြစ်သို့ ရောက်နေကြသည်မှာလည်း စိုးရိမ်ပြီးတော့ အထူးသတိထားရမှာ ဖြစ်ပါတယ်။ နာယကကြီးခင်ဗျာ။ ကလေးအလုပ်သမားများ ပပျောက်စေရန်ဆိုပါက လုပ်ငန်းခွင်မှာ ရှာဖွေ ဖော်ထုတ်ဖယ်ရှားပေးရုံနဲ့ မလုံလောက်ဘဲနဲ့ ပြည်သူများအကြား အသိပညာမြှင့်တင်ခြင်း၊ ပြန်လည်ပြုစု ပျိုးထောင်ခြင်း၊ အခမဲ့ပညာရေးစနစ်မှာ ကျောင်းနေအရွယ်ကလေးများအားလုံး ပညာသင်ကြားစေခြင်း၊ လုပ်ငန်းခွင်ဝင်ရောက်ခွင့်ပြုတဲ့ အသက်အရွယ်များရဲ့ ဝါသနာပါရာ အသက်မွေးဝမ်းကျောင်းများ သင်ကြား ပေးခြင်းတို့ ဆောင်ရွက်ပေးရန် လိုအပ်ပါတယ်။ ဒါ့အပြင် အလုပ်သမား၊ ကလေးသူငယ်များရဲ့ မိသားစု အသိုင်းအဝိုင်းအတွက် အလုပ်အကိုင် အခွင့်အလမ်းဖန်တီးပေးခြင်း၊ ကလေးအလုပ်သမား ကိစ္စရပ်များအား စဉ်ဆက်မပြတ် စောင့်ကြည့်လေ့လာခြင်း၊ ပြည်တွင်းဥပဒေများနှင့် တရားစီရင်ရေးခိုင်မာအားကောင်းလာ စေခြင်း၊ အစိုးရ၊ အလုပ်ရှင်၊ အလုပ်သမား INGOs များ၊ သက်ဆိုင်ရာ ကလေးမိဘများနဲ့ ပြည်သူတစ်ရပ်လုံး ဟန်ချက်ညီ ဝိုင်းဝန်းကြိုးပမ်း ဆောင်ရွက်ရမှာဖြစ်သလို အခြေခံဖြစ်တဲ့ မြို့နယ်အသီးသီးမှာ ဖွဲ့စည်းတာဝန် ပေးထားတဲ့ ကလေးသူငယ်အခွင့်အရေးဆိုင်ရာ ကော်မတီများဟာလည်းပဲ စနစ်တကျ ရှင်သန်ဖွံ့ဖြိုး ပြီးတော့ လုပ်ငန်းအကောင်အထည်ဖော်မှု စဉ်ဆက်မပြတ် ဆောင်ရွက်ကြရန် အထူးလိုအပ်ပါကြောင်း အကြံပြုလိုပါတယ်။ နာယကကြီးခင်ဗျာ။ နိဂုံးချုပ်အားဖြင့် နိုင်ငံတော်သမ္မတထံကပေးပို့တဲ့ ILO ရဲ့ အငယ်ဆုံးအသက် ပြဋ္ဌာန်းချက်အမှတ်-၁၃၈(၁၉၇၃)ဟာ (၁) ပြည်ထောင်စုလွှတ်တော်ကြီးက ၂၀၁၉ ခုနှစ်၊ ဇူလိုင်လ ၂၃ ရက် နေ့မှာ အတည်ပြုပြဋ္ဌာန်းလိုက်တဲ့ ကလေးသူငယ်အခွင့်အရေးဆိုင်ရာ ဥပဒေအခန်း ၁၄ ပါ ကလေးသူငယ် များ အလုပ်လုပ်ကိုင်ခြင်းနဲ့စပ်လျဉ်းတဲ့ ပုဒ်မများနဲ့သော်လည်းကောင်း၊ မြန်မာနိုင်ငံရဲ့ တည်ဆဲအလုပ်သမားနဲ့ ဆိုင်တဲ့ ဥပဒေများနဲ့သော်လည်းကောင်း ဆီလျော်ညီညွတ်မှုရှိခြင်း၊ (၂) ကလေးအလုပ်သမားပပျောက်ရေး အတွက် မြန်မာနိုင်ငံအနေနဲ့ ဆောင်ရွက်နေတဲ့ အမျိုးသားအဆင့် လုပ်ငန်းစီမံချက် ၂၀၁၉-၂၀၂၃ ကိုပါ အထောက်အကူပြုနိုင်ခြင်း၊ (၃) အပြည်ပြည်ဆိုင်ရာ အလုပ်သမားရေးရာအဖွဲ့ချုပ်ကြီး နှစ် ၁၀၀ ပြည့်မှာ မြန်မာနိုင်ငံအနေနဲ့ အခြားကမ္ဘာ့နိုင်ငံ၊ အာဆီယံနိုင်ငံများနည်းတူ ILO နဲ့ ပူးပေါင်းဆောင်ရွက်မှု သမိုင်းမှတ်တိုင် မှတ်မှတ်ထင်ထင် ဖြစ်ခြင်းတို့ကြောင့် ILO ရဲ့ အငယ်ဆုံးအသက် ပြဋ္ဌာန်းချက်အမှတ်-၁၃၈(၁၉၇၃)ကို မြန်မာနိုင်ငံက လက်ခံကျင့်သုံးနိုင်ရန် ပြည်ထောင်စုလွှတ်တော်ကြီးက အတည်ပြုပေးနိုင်ဖို့ အကြံပြုထောက်ခံ ဆွေးနွေးရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးနေကျော် ဒဂုံမြို့သစ်(အရှေ့ပိုင်း)မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="2232">ဒဂုံမြို့သစ်(အရှေ့ပိုင်း)မဲဆန္ဒနယ်၊ ရန်ကုန်တိုင်းဒေသကြီး </mp>ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ ဒဂုံမြို့သစ်(အရှေ့ပိုင်း)မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးနေကျော် ဖြစ်ပါတယ်။ နိုင်ငံတော်သမ္မတထံမှပေးပို့ထားသော အငယ်ဆုံး အသက်ပြဋ္ဌာန်းချက်အမှတ်-၁၃၈(၁၉၇၃)ကို မြန်မာနိုင်ငံမှ လက်ခံကျင့်သုံးရန် အတည်ပြုပါဝင်နိုင်ရေးကိစ္စနှင့် စပ်လျဉ်းပြီးတော့ ထောက်ခံအကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ မြန်မာနိုင်ငံဟာ ၂၀၁၃ ခုနှစ် ဒီဇင်ဘာလမှာ ILO ပြဋ္ဌာန်းချက်အမှတ်-၁၈၂ ဖြစ်တဲ့ အဆိုးဝါးဆုံးပုံစံဖြင့် ကလေးအလုပ်သမားများ ခိုင်းစေခြင်းအား အတည်ပြုလက်မှတ်ရေးထိုးလိုက်ပြီးတဲ့နောက် ကလေးသူငယ်များ အဆိုအဝါးဆုံး အလုပ် ခိုင်းစေမှုပပျောက်ရေးအတွက် ချက်ချင်းအရေးယူနိုင်ရေး လုပ်ဆောင်နေပါသော်လည်း အကောင်းဆုံး အနေအထားအထိ ရောက်မလာသေးတာကို တွေ့ရပါတယ်။ အဆိုးဆုံးပုံစံဖြင့် ကလေးအလုပ်သမားများအား ခိုင်းစေခြင်း ပပျောက်မှုမရှိသေးတာတွေကတော့ ပကတိ အရှိတရားတွေပဲ ဖြစ်ပါတယ်။ ကလေးအလုပ် သမားတွေရဲ့ အလုပ်လုပ်ကိုင်နိုင်တဲ့ အသက်ကို ၁၅ နှစ်ထက်မငယ်ရလို့ ဆိုထားပေမယ့် မြန်မာနိုင်ငံမှာ စီးပွားရေးနဲ့ ပညာရေးဝန်ဆောင်မှုတွေ လုံလောက်စွာမရှိသေးတဲ့ ဖွံ့ဖြိုးဆဲနိုင်ငံတစ်ခုဖြစ်တဲ့အတွက် အသက် ၁၄ နှစ်ဆိုရင် အလုပ်လုပ်ကိုင်ခွင့်ရရှိနေပြီဟု နားလည်ထားသူတွေ များစွာရှိနေပါတယ်။ ကလေးသူငယ်များဟာ ကလေးဘဝကို ပျော်ရွှင်စွာဖြတ်သန်းရင်း ပညာသင်ယူရမယ့်အစား ဆင်းရဲ မွဲတေမှု၏ နောက်ဆက်တွဲဆိုးကျိုးအဖြစ် အန္တရာယ်ရှိလှစွာသော လုပ်ငန်းခွင်များတွင်ပင် ဝင်ရောက်လုပ်ကိုင်မှု တွေရှိနေတာတွေ့ရပါတယ်။ ဒါတွေဟာ ဆင်းရဲမွဲတေမှုနှင့် ဝင်ငွေမလုံလောက်မှုတွေကြောင့်လို့ ပြောရင် ရသလို နောက်တစ်ချက်ကလည်း နိုင်ငံတော်ကချမှတ်ပေးတဲ့ ကလေးအလုပ်သမားပပျောက်ရေးဆိုင်ရာ အမျိုးသားအဆင့် လုပ်ငန်းစီမံချက်များမှာ အကျုံးဝင်ပတ်သက်သော ဌာနဆိုင်ရာများ၊ အဖွဲ့အစည်းများ၊ အလုပ်ရှင်များသာမက မိဘပြည်သူတစ်ရပ်လုံးက ပူးပေါင်းပါဝင်ဆောင်ရွက်နိုင်ခြင်း မရှိသေးတဲ့အတွက် ဖြစ်ပါတယ်။ ဒါတွေကိုတော့ အဓိကထား ဆောင်ရွက်ဖို့လိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ မိမိတို့နိုင်ငံအနေဖြင့် ILO ရာပြည့်မှာ လက်ခံကျင့်သုံးဖို့လျာထားသော ကလေးအလုပ်သမားများ၏ အငယ်ဆုံးအသက် သတ်မှတ်ချက် အမှတ်-၁၃၈ နှင့်အညီ တကယ်ဆောင်ရွက်နိုင်ခဲ့ပါက ကလေးအလုပ်သမားများပပျောက်ရေးကို ထိရောက်စွာ လုပ်ဆောင်နိုင်မှာဖြစ်ပါတယ်။ ဒါ့အပြင် စီးပွားရေးတိုးတက်မှုနှင့် လူငယ်များ၏ ရုပ်ပိုင်း၊ စိတ်ပိုင်းဆိုင်ရာ ပြည့်ဝစွာ တိုးတက်လာမှာဖြစ်ပြီး ကလေးသူငယ်များရဲ့ အနာဂတ်ဟာလည်း သာယာလှပလာမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အခန်းပေါင်း(၃၀) ပုဒ်မပေါင်း ၁၂၁ ခုပါဝင်သော ကလေး သူငယ်အခွင့်အရေးဆိုင်ရာ ဥပဒေ ၂၀၁၉ အပါအဝင် ဆိုင်များ၊ အလုပ်ဌာနများဥပဒေအပါအဝင် အလုပ်ရုံ များဥပဒေတွေအပေါ် လိုက်နာမှုအားနည်းနေခြင်း၊ အရေးယူမှုအားနည်းနေခြင်းတို့ကြောင့် ကလေးအလုပ် သမားများ များစွာရှိနေရဆဲ ဖြစ်ပါတယ်။ ဒါတွေဟာ ငြင်းလို့မရတဲ့ အရှိတရားတွေဖြစ်ပါတယ်။ ဒါကြောင့် စီးပွားရေးလုပ်ငန်းများတွင် ကလေးသူငယ်များ လုပ်ငန်းခွင်ဝင်ရန် သတ်မှတ်ထားသည့် အနိမ့်ဆုံးအသက်ကို လေးစားလိုက်နာကြရန်နှင့် လိုက်နာမှုမရှိသည်များကိုလည်း ထိထိရောက်ရောက် အရေးယူဆောင်ရွက် နိုင်ခြင်းတွေပြုနိုင်မှသာ မလွန်ဆန်ဝံ့သောဥပဒေများအဖြစ် သက်ဝင်လှုပ်ရှားလာမှာဖြစ်ပါတယ်။ ယခုက်ဖက်ရည်ဆိုင်၊ စားသောက်ဆိုင်တွေမှာ စားပွဲထိုး၊ ပန်းကန်ဆေး၊ သန့်ရှင်းရေးလုပ်နေကြသော ကလေး သူငယ်များ၊ ဈေးဆိုင်အကူ၊ အိမ်အမှုထမ်းဝန်ထမ်းများအဖြစ် အရွယ်နဲ့မလိုက်အောင် လုပ်ကိုင်နေကြသော ကလေးသူငယ်များ များစွာရှိနေကြဆဲ ဖြစ်ပါတယ်။ ဆိုလိုတာကတော့ မြန်မာနိုင်ငံအနေနဲ့ အလုပ်သမား၊ အလုပ်ရှင်၊ အစိုးရတို့ပူးပေါင်းကြပြီး အဆိုပါ Convention ကို လိုက်နာရန်နှင့် လက်မှတ်ရေးထိုးဖို့ကိုလည်း၊ စီစဉ်ဆောင်ရွက်နေကြပါသော်လည်း ကလေးအလုပ်သမားများဟာ ဆက်လက်ရှိနေဆဲ ဖြစ်ပါတယ်။ စီးပွားရေးလုပ်ငန်းများတွင်လည်း ကလေးသူငယ်များ၊ လုပ်ငန်းခွင်ဝင်ရန် သတ်မှတ်ထားသည့်အသက်ကို လေးစားလိုက်နာရန်နှင့် လိုက်နာမှုမရှိသည်များကိုလည်း ထိထိရောက်ရောက် အရေးယူဆောင်ရွက်နိုင်ဖို့ အမှန်တကယ်လိုအပ်လျက် ရှိနေပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ အဆိုပါ အငယ်ဆုံးအသက် ပြဋ္ဌာန်းချက်အမှတ်-၁၃၈ ကို လက်ခံအတည်ပြုဖို့အတွက် ဌာနဆိုင်ရာနှင့် သက်ဆိုင်ရာဝန်ကြီးဌာနတို့ သဘောတူဆုံးဖြတ်ခဲ့ကြပြီး ဖြစ်တယ်ဆိုတာလည်း သိရပါတယ်။ အပိုဒ်ပေါင်း ၁၈ ပိုဒ်ပါသော အငယ်ဆုံး အသက်ပြဋ္ဌာန်းချက်အမှတ်-၁၃၈ အပါအဝင် ပြဋ္ဌာန်းချက်များကို မြန်မာနိုင်ငံအနေဖြင့် ဆက်လက်လက်ခံ ကျင့်သုံးနေတဲ့ သဘောသက်ရောက်တဲ့အတွက် စီးပွားရေးနှင့် ပညာရေးဝန်ဆောင်မှုများ လုံလောက်စွာ ဖွံ့ဖြိုးမှုမရှိသေးသောနိုင်ငံ ဖြစ်သည့်အတွက် အလုပ်လုပ်ကိုင်နိုင်သော အငယ်ဆုံးအသက်ကို ၁၅ နှစ်ထက် မငယ်ရ အစား ၁၄ နှစ်လို့ သတ်မှတ်နိုင်ပြီး ပေါ့ပါးသောလုပ်ငန်းများတွင် အသက် ၁၃ နှစ်မှ ၁၅ နှစ်အထိ အစား အသက် ၁၂ နှစ်မှ ၁၄ နှစ်အထိ လုပ်ကိုင်နိုင်သည်ဆိုပြီး ခြွင်းချက်အနေဖြင့် အစားထိုးခွင့်ပြုနိုင်မှာ ဖြစ်ပါတယ်။ နိဂုံးချုပ်အနေနဲ့ ပြောချင်တာကတော့ ကလေးသူငယ်များအတွက် အပြည်ပြည်ဆိုင်ရာ သဘောတူ စာချုပ်၊ စာတမ်းများ လက်မှတ်ရေးထိုးခြင်း၊ ဥပဒေ၊ နည်းဥပဒေများ ပြဋ္ဌာန်းဆောင်ရွက်ခြင်းများကို လှိုက်လှိုက်လှဲလှဲ ကြိုဆိုပါတယ်။ ဒါပေမယ့် တကယ့်လက်တွေ့မှာ ဆိုးဝါးလှသော ကလေးအလုပ်သမားတွေ များစွာရှိနေသေးတဲ့အတွက် ကလေးသူငယ်များကို စာရွက်တွေပေါ်မှာပဲ ကူညီစောင့်ရှောက်ခြင်းမျိုး မဖြစ် စေလိုဘဲ တကယ့်လက်တွေ့ ကလေးသူငယ်များရဲ့ အခွင့်အရေးများကို ကာကွယ်ပေးခြင်းနဲ့ အဆိုပါ ပြဋ္ဌာန်းချက်-၁၃၈ ကို လက်မှတ်ရေးထိုးခြင်းအားဖြင့် နိုင်ငံတကာမျက်နှာစာမှာ မြန်မာနိုင်ငံရဲ့ ပုံရိပ် ကောင်းများ ရရှိလာမှာဖြစ်တဲ့အတွက် နိုင်ငံတော်သမ္မတထံမှ ပေးပို့ထားသော အငယ်ဆုံးအသက် ပြဋ္ဌာန်းချက်အမှတ်-၁၃၈ ကို မြန်မာနိုင်ငံမှ လက်ခံကျင့်သုံးနိုင်ရန် ပြည်ထောင်စုလွှတ်တော်မှ အတည်ပြု ပေးသင့်ပါကြောင်း ထောက်ခံဆွေးနွေး တင်ပြလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကျင့်ခန့်ပေါင် ချင်းပြည်နယ်မဲဆန္ဒနယ်အမှတ်(၆)ဆွေးနွေးဖို့ဖြစ်ပါတယ်။</speech>
<speech><mp id="1234">ဦးကျင့်ခန့်ပေါင်(မဲဆန္ဒနယ်အမှတ်-၆၊ ချင်းပြည်နယ်)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုအဖွဲ့အစည်းဝင်များ၊ လွှတ်တော်ကိုယ်စားလှယ်များ အားလုံး မင်္ဂလာပါ။ ကျွန်တော်ကတော့ ချင်းပြည်နယ်အမှတ်(၆) အမျိုးသားလွှတ်တော်ကိုယ်စားလှယ် ဦးကျင့်ခန့်ပေါင် ဖြစ်ပါတယ်။ နိုင်ငံတော်သမ္မတထံမှ ပေးပို့ထားတဲ့ အသက်အငယ်ဆုံးပြဋ္ဌာန်းချက် အမှတ်-၁၃၈ ကို မြန်မာ နိုင်ငံက လက်ခံကျင့်သုံးနိုင်ရန် အတည်ပြုပါဝင်နိုင်ရေးအတွက် ထောက်ခံဆွေးနွေးရမှာ ဖြစ်ပါတယ်။ နာယကကြီးခင်ဗျား။ နိုင်ငံတော်သမ္မတထံမှပေးပို့တဲ့ ILO ရဲ့ အသက်အငယ်ဆုံး ပြဋ္ဌာန်းချက် အမှတ်-၁၃၈ ကို လက်ခံကျင့်သုံးခြင်းအားဖြင့် ရရှိလာမယ့် အကျိုးကျေးဇူး (၇)ချက်ထဲမှ အပိုဒ် ၄(င)ပါ အချက်ကို အဓိကဆွေးနွေးလိုပါတယ်။ အပိုဒ် ၄(င)မှာ စီးပွားရေးနဲ့ ပညာရေးဝန်ဆောင်မှုများ လုံလောက်စွာ ဖွံ့ဖြိုးမှုမရှိသော အဖွဲ့ဝင်နိုင်ငံများအတွက် အသက် ၁၃ နှစ်မှ ၁၅ နှစ်အထိ အစား အသက် ၁၂ နှစ်မှ ၁၄ နှစ် အထိ အလုပ်လုပ်ကိုင်ခွင့်ပြုနိုင်ခြင်း ဆိုတဲ့အချက်ကို ကျွန်တော်သဘောတူထောက်ခံကြောင်း တင်ပြလို ပါတယ်။ ဆင်းရဲခက်ခဲတဲ့ဒေသမှာ နေထိုင်ကြတဲ့ မိသားစုတွေဟာ နေ့စဉ်ထမင်းနပ်မှန်အောင်စားသောက် နိုင်ဖို့အတွက် အဓိကပြဿနာဖြစ်ပါတယ်။ တောင်သူများဟာ တစ်နှစ်ခုတ်တဲ့ တောင်ယာထွက်သီးနှံ များကို နှစ်တစ်ဝက်လောက်ပဲ စားသုံးကြပါတယ်။ ကျန်တဲ့ နှစ်တစ်ဝက်အတွက်ကို မိသားစုထဲမှ အလုပ် လုပ်နိုင်သူအားလုံးက ရရာအလုပ်ကိုလုပ်ပြီး ဝမ်းစာရှာကြပါတယ်။ အလုပ်လုပ်နိုင်သူအားလုံး မိမိတို့ တတ်နိုင်ရာ အလုပ်လုပ်ကြခြင်းအားဖြင့် ဝမ်းစာဖူလုံခဲ့ကြပါတယ်။ အသက် ၁၂ နှစ်အရွယ်ဆိုတာ ၅ တန်း၊ ၆ တန်း အရွယ်ဖြစ်ပြီး မူလတန်းအောင်ပြီးအရွယ်ဖြစ်ပါတယ်။ ရေးတတ်၊ ဖတ်တတ်အရွယ်ဖြစ်ပါတယ်။ ပညာရေးဝါသနာပါသူများက အလုပ်တစ်ဖက်၊ ကျောင်းနေတစ်ဖက် အလုပ်လုပ်နိုင်ပါတယ်။ ပညာရေး လုံးဝါသနာမပါတဲ့လူကတော့ မိမိတို့ရရာအလုပ်ကို ဆက်လက်လုပ်ကိုင်ပြီး သူ့အလုပ်ကို ဒီပြဋ္ဌာန်းချက်က အသိအမှတ်ပြုရမှာဖြစ်ပါတယ်။ ကျွန်တော်ဟာ လွှတ်တော်မှာဖွဲ့စည်းထားတဲ့ လူဝင်မှုကြီးကြပ်ရေးနှင့် ပြည်တွင်းပြည်ပအလုပ်သမား ရေးရာကော်မတီ အဖွဲ့ဝင်တစ်ဦးဖြစ်တဲ့အတွက် ILO မှ ကိုယ်စားလှယ်များ၊ ဝန်ကြီးဌာနမှ ကိုယ်စားလှယ် များနဲ့ မကြာခဏတွေ့ဆုံဖြစ်ပါတယ်။ ခက်ခဲတဲ့ မိသားစုမှကလေးများအတွက် ILO ပြဋ္ဌာန်းချက်ဖြစ်တဲ့ အသက် ၁၈ နှစ်ယောက် တပတိ ဇာပါခင်လင်မယ့် အစီအစ်မသားလေး ထက် ခဏခဏ မေးမြန်းလေ့ရှိပါတယ်။ သူတို့က ILO ပြဋ္ဌာန်းချက်ကို ကျော်လွန်၍ခွင့်မပြုနိုင်ကြောင်း ဖြေကြားခဲ့ကြ ပါတယ်။ အခု ဒီပြဋ္ဌာန်းချက်ဟာ ဆင်းရဲခက်ခဲတဲ့ မိသားစုများမှ ကလေးအလုပ်သမားများကို အသိအမှတ် ပြုနိုင်မယ့် ပြဋ္ဌာန်းချက်ဖြစ်တဲ့အတွက် ပြဋ္ဌာန်းချက်အမှတ်-၁၃၈(၁၉၇၃) ကို ဆောလျင်စွာ ထောက်ခံ လက်မှတ်ထိုးနိုင်ရန် ကျွန်တော်ဆန္ဒပြင်းပြနေပါတယ်။ အခွင့်ကြုံတုန်း တင်ပြရရင် ကျွန်တော့ပတ်ဝန်းကျင်မှာ ရှိတဲ့ သူဌေးအများစုဟာ ငယ်ရွယ်စဉ်ကတည်းက စီးပွားရှာနေကြသူများဖြစ်ပါတယ်။ လုပ်ငန်းနယ်ပယ် ကျွမ်းကျင်တဲ့အတွက် သူဌေးဖြစ်ကြပါတယ်။ ကျွန်တော်တို့ ဘွဲ့ရဆိုသူများက သူတို့ကို အားကိုးနေကြဆဲ ဖြစ်ပါတယ်။ နိဂုံးချုပ်အနေနဲ့ တင်ပြလိုတာကတော့ အပြည်ပြည်ဆိုင်ရာ အလုပ်သမားရေးရာအဖွဲ့ချုပ်(ILO) ရဲ့ အသက်အငယ်ဆုံးပြဋ္ဌာန်းချက်အမှတ်-၁၃၈(၁၉၇၃) ကို ဆောလျင်စွာ ထောက်ခံလက်မှတ်ရေးထိုးကြပါစို့ လို့ တင်ပြရင်း နိဂုံးချုပ်အပ်ပါတယ်ခင်ဗျာ။ အားလုံး ကျေးဇူးတင်ပါတယ်။</speech>
<speech type="speaker">ဦးမြင့်သိန်း ဝက်လက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1389">ဦးမြင့်သိန်း(ဝက်လက်မဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော်နာယကကြီးနဲ့တကွ ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနဲ့ ဧည့်သည်များအားလုံးမင်္ဂလာပါ။ ကျွန်တော်ကတော့ စစ်ကိုင်းတိုင်းဒေသကြီး ဝက်လက်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးမြင့်သိန်း ဖြစ်ပါတယ်။ နိုင်ငံတော်သမ္မတထံမှပေးပို့တဲ့ ILO ၏ ကလေးအလုပ် သမားအငယ်ဆုံးအသက်ပြဋ္ဌာန်းချက်အမှတ်-၁၃၈ ကို အတည်ပြုပါဝင်နိုင်ရေးကိစ္စကို ထောက်ခံဆွေးနွေး သွားမှာဖြစ်ပါတယ်။ ကလေးအလုပ်သမားဆိုသည်မှာ တရားဝင်အလုပ်လုပ်နိုင်သော အနိမ့်ဆုံးအသက်အရွယ်အောက် ရှိပြီး အလုပ်လုပ်နိုင်သည့် ကလေးများ သို့မဟုတ် ၎င်းတို့ရဲ့ ကျန်းမာရေး၊ ဘေးအန္တရာယ်ကင်းရှင်းရေး၊ ဖွံ့ဖြိုးတိုးတက်ရေး သို့မဟုတ် ပညာသင်ကြားရေးကို ထိခိုက်စေသည့်အလုပ်တွင် လုပ်ကိုင်နေကြသည့် ကလေးများကို ဆိုလိုပါတယ်။ ILO ခန့်မှန်းချက်အရ ကလေးလုပ်သားစုစုပေါင်း ၁၅၂ သန်းရှိပြီး ကမ္ဘာအနှံ့မှာ ၁၀ ဦးလျှင် တစ်ဦးနှုန်း ကလေးလုပ်သားများအဖြစ် ရှိနေကြပါတယ်။ မြန်မာနိုင်ငံဟာ ကလေးလုပ်သား ဖြစ်ရခြင်းအကြောင်းရင်းဟာ အဓိကဆင်းရဲမွဲတေခြင်း၊ အသိအမြင်အားနည်းခြင်း၊ ယဉ်ကျေးမှု သို့မဟုတ် မိသားစုထုံးတမ်းအစဉ်အလာများရှိခြင်း၊ ကလေးလုပ်သား၊ လုပ်အားခဈေးသက်သာခြင်း၊ အရည်အသွေး ရှိသော ပညာရေးကိုလက်လှမ်းမမီခြင်း၊ ခွဲခြားဆက်ဆံခြင်း၊ လက်နက်ကိုင်ပဋိပက္ခများရှိခြင်း၊ တရားဥပဒေနှင့် အရေးယူမှုအားနည်းခြင်း သို့မဟုတ် မရှိခြင်း၊ အလုပ်သမားအဖွဲ့အစည်းများ မရှိခြင်းတို့ကြောင့် ကလေး အလုပ်သမားများ ဖြစ်ရပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေပုဒ်မ ၃၅၈၊ ၃၅၉ အရ ကျေးကျွန်ပြုမှု၊ လူကုန်ကူးမှုနှင့် အဓမ္မခိုင်းစေမှုဟာ ရာဇဝတ်မှုဖြစ်သည်ဟု ပြဋ္ဌာန်းထားပါတယ်။ အလားတူပဲ ရပ်ကွက်၊ ကျေးရွာအုပ်ချုပ်ရေး ဥပဒေကို ပြင်ဆင်သည့်ဥပဒေ(၂၀၁၂) ပုဒ်မ ၂၇(က)အရ ရာဇသတ်ကြီးပုဒ်မအရနှင့် ရာဇသတ်ကြီးပုဒ်မ ၃၇၄ အရ ခြိမ်းခြောက်ခြင်း၊ အဓမ္မခိုင်းစေခြင်းဖြစ်လျှင် ထောင်ဒဏ် သို့မဟုတ် ငွေဒဏ် သို့မဟုတ် ဒဏ်နှစ်ရပ် လုံးကို ချမှတ်ရမည်ဟု သတ်မှတ်ထားပါတယ်။ အလုပ်လုပ်ရန် အငယ်ဆုံးအသက်အရွယ်ဟာ မသင်မနေရ ကျောင်းပညာရေးအသက်ထက် မငယ်ရပါ။ ဥပဒေအရ လေးစားလိုက်နာမှုကိုရှေးရှုလျက် နိုင်ငံတော်အစိုးရ အနေနဲ့ ၁၉၉၃ ခုနှစ် ကလေးသူငယ်ဥပဒေကို ပြင်ဆင်လျက်ရှိပြီးတော့ ၁၉၅၂ ခုနှစ် အလုပ်ရုံများအက်ဥပဒေ နှင့် ၂၀၁၆ ခစ် ခေါင်းနှင့် အလုပ်တာဝပမာ ကလေးအလုပ်သမားများကို အလပ်လပ်အကောက် အနိမ့်ဆုံးရှိရမည့်အသက်ကို ၁၄ နှစ်ဖြင့် ပြင်ဆင်ပြဋ္ဌာန်းပြီး ဖြစ်ပါတယ်။ မြန်မာနိုင်ငံမှာ ၁၄ နှစ်အောက် လူဦးရေဟာ ၂၅ ရာခိုင်နှုန်းရှိနေခြင်းကြောင့် လူငယ်ဦးရေများတဲ့ နိုင်ငံတစ်နိုင်ငံ ဖြစ်ပါတယ်။ ကလေးငယ် များနှင့် လူငယ်များကို စီးပွားရေးအမြတ်ထုတ်ခံရခြင်း၊ င်မီ ကျောင်းထွက်ရခြင်း၊ အန္တရာယ်ရှိသည့် လုပ်ငန်းခွင်များမှာ လုပ်ကိုင်ရခြင်းတို့မှ ကာကွယ်စောင့်ရှောက်ပေးလိုပါက ကျွမ်းကျင်မှုနှင့် အလုပ်အကိုင် အခွင့်အလမ်းရရှိမှုမြှင့်တင်ပေးခြင်း၊ ယေဘုယျအားဖြင့် ဘေးကင်းသည့် ရွှေ့ပြောင်းလုပ်ကိုင်ခြင်းတို့ကို ဆောင်ရွက်ပေးခြင်းနှင့်အတူ ပညာရေးမှာ ရင်းနှီးမြှုပ်နှံခြင်း၊ လူငယ်များ အလုပ်အကိုင်ရရှိစေရေးအပေါ် အလေးထားခြင်းတို့အား အရေးကြီးတဲ့ မူဝါဒရေးရာနှင့် လူမှုစီးပွားရေး ဦးစားပေးမှုများအဖြစ် သတ်မှတ် ဆောင်ရွက်ပေးရမှာဖြစ်ပါတယ်။ နာယကကြီးခင်ဗျာ။ Power Point သုံးစွဲခွင့်ပြုပါ။ ကျေးဇူးတင်ပါတယ်။ ILO ပြဋ္ဌာန်းချက်များကို အတည်ပြုလက်မှတ်ရေးထိုးခြင်းဟာ နိုင်ငံတစ်ခုအနေနဲ့ သေချာသောပန်းတိုင် များကို ချမှတ်လိုက်ခြင်းနှင့် အချို့သောမူဝါဒများကို အကောင်အထည်ဖော်ရန် ၎င်းတို့သဘောတူသည် များကို တာဝန်ရှိသည်နှင့်အညီ ကျင့်သုံးလိုက်နာမှုများအား နိုင်ငံတကာအဖွဲ့အစည်းများမှ အသိအမှတ်ပြုရန် ၎င်းတို့၏မူဝါဒများ ဥပဒေပြုရေးတို့ကို ကြိုတင်ပြင်ဆင်ပြီးဖြစ်ကြောင်း နိုင်ငံတကာ အသိုင်းအဝိုင်းသို့ အသိပေးလိုက်ခြင်းဖြစ်သည့်အတွက် ILO အမှတ်-၁၃၈ ကို အတည်ပြုပါဝင်နိုင်ရေးကို ထောက်ခံဆွေးနွေး လိုက်ရပါတယ်။ ကျေးဇူးတင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ်(မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါရှင်။ ကျွန်မကတော့ ပဲခူးတိုင်းဒေသကြီး၊ မဲဆန္ဒနယ်အမှတ်(၃)ကိုယ်စားပြု အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ်ပဲဖြစ်ပါတယ်။ ကျွန်မအနေနဲ့ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာနကနေ တင်ပြလာတဲ့ အပြည်ပြည်ဆိုင်ရာအလုပ်သမားရေးရာအဖွဲ့ (ILO)ရဲ့ ပြဋ္ဌာန်းထားတဲ့ သက်ငယ်ဆုံးပြဋ္ဌာန်းချက်အမှတ်-၁၃၈(၁၉၇၃) Minimum Age Convention No-138 (1973) ကို မြန်မာ နိုင်ငံက လက်ခံကျင့်သုံးနိုင်ရန်အတွက် တင်ပြလာမှုအပေါ်မှာ ထောက်ခံအကြံပြု ဆွေးနွေးသွားမှာ ဖြစ်ပါ တယ်ရှင့်။ နာယကကြီးရှင်။ အခုတင်ပြထားတဲ့ Convention အမှတ်-၁၃၈ ဟာဆိုလို့ရှိရင် နိုင်ငံပေါင်း ၁၈ရ နိုင်ငံမှာ ၁၆ နိုင်ငံသာ လက်ခံကျင့်သုံးဖို့ ကျန်ပါတယ်။ အာဆီယံနိုင်ငံတွေမှာဆို မြန်မာနိုင်ငံကလွဲပြီးတော့ အားလုံးက လက်ခံကျင့်သုံးပြီးဖြစ်တဲ့အတွက်ကြောင့်မို့လို့ ကျွန်မအနေနဲ့ ဒီပြဋ္ဌာန်းချက်ကို လက်ခံကျင့်သုံးဖို့ အတွက် အထူးပဲ ထောက်ခံတင်ပြလိုပါတယ်။ ဒီဝန်ကြီးဌာနက တင်ပြထားတဲ့အတိုင်း ဒီပြဋ္ဌာန်းချက် အမှတ်-၁၃၈ ဟာဆိုလို့ရှိရင် (ILO)ရဲ့ အဓိကပြဋ္ဌာန်းချက် (၈)ချက်ထဲက တစ်ခုဖြစ်ပြီးတော့ အပိုဒ် (၁၈)ခု ပါဝင်ပါတယ်။ ဒီပြဋ္ဌာန်းချက်ကို ကလေးအလုပ်သမားတွေပပျောက်ရေး ထိရောက်စွာ ဆောင်ရွက်နိုင်ဖို့နဲ့ စီးပွားရေးတိုးတက်စေဖို့ လူငယ်တွေရဲ့ ရုပ်ပိုင်းနဲ့ စိတ်ပိုင်းဆိုင်ရာ ပြည့်ဝစွာတိုးတက်မှုနဲ့အညီ အလုပ်အကိုင် အခွင့်အလမ်းရရှိဖို့ အဓိကရည်ရွယ်ပြဋ္ဌာန်းထားတယ်လို့ သိရပါတယ်။ ဒီရည်ရွယ်ချက်တွေက ကျွန်မတို့ နိုင်ငံရဲ့ လက်ရှိအနေအထားတွေနဲ့ ကိုက်ညီတဲ့အတွက်ကြောင့် ကျွန်မအနေနဲ့ ထောက်ခံလိုပါတယ်။ နာယကကြီးရှင့်။ မြန်မာနိုင်ငံမှာ အသက် ၁၄ နှစ်အောက် လူဦးရေဟာ နိုင်ငံလူဦးရေရဲ့ ၂၅ ရာခိုင် နှုန်းကျော် ရှိပါတယ်။ မြန်မာနိုင်ငံကလေးလုပ်သား ၂၀၁၅ ခုနှစ်၊ အကျဉ်းချုပ်အစီရင်ခံစာအရ မြန်မာ နိုင်ငံမှာ စုစုပေါင်းကလေးဦးရေ ၁၂ သန်းကျော်ရှိပြီးတော့ အဲဒီအထဲကမှ ၁၀.၅ ရာခိုင်နှုန်းဖြစ်တဲ့ ကလေး ပေါင်း ၁,၂၀၀,၀၀၀ ကျော်ဟာ အလုပ်လုပ်နေရပါတယ်။ အဲဒီ အလုပ်လုပ်နေတဲ့ကလေးဦးရေရဲ့ ၉.၃ ရာခိုင် နှုန်း ၁,၁၀၀,၀၀၀ ကျော်ဟာ ကလေးအလုပ်သမားတွေ ဖြစ်ပါတယ်။ အဲဒီကလေးအလုပ်သမားတွေရဲ့ ထက်ဝက်ကျော် ၆၀,၀၀၀ ကျော်ဟာဆိုလို့ရှိရင် သူတို့တွေရဲ့ စိတ်ပိုင်း၊ ရုပ်ပိုင်း ဒါမှမဟုတ် အကျင့် စာရိတ္တပိုင်း ဆိုင်ရာ ဖွံ့ဖြိုးတိုးတက်မှုကို ထိခိုက်စေတဲ့ ဘေးအန္တရာယ်ရှိတဲ့ အလုပ်တွေမှာ လုပ်နေရပါတယ်။ ကျန်တဲ့ ၄၀ ရာခိုင်နှုန်းကျော်ကသာ အခြားအလုပ်တွေမှာ လုပ်ကိုင်နေရတာဖြစ်ပါတယ်။ ခြုံပြီးကြည့်မယ် ဆိုလို့ရှိရင် ကျွန်မတို့ အန္တရာယ်ရှိတဲ့အလုပ်တွေကတော့ စိုက်ပျိုးရေး၊ သစ်တောနဲ့ ငါးဖမ်းလုပ်ငန်းတွေမှာ ကလေး အလုပ်သမား ၆၀ ရာခိုင်နှုန်းကျော် အလုပ်လုပ်နေရပါတယ်။ ပြီးလို့ရှိရင် ကုန်ထုတ်လုပ်ငန်း၊ လက်လီလက်ကား ရောင်းဝယ်ခြင်း၊ မော်တော်ကားရောင်းဝယ်ခြင်း စတဲ့လုပ်ငန်းတွေမှာ ၂၀ ရာခိုင်နှုန်းကျော်ရှိပါတယ်။ အဲဒီ ကလေးတွေဟာ အန္တရာယ်ရှိတဲ့အလုပ်တွေကို လုပ်ကိုင်နေရပြီး ကျန်းမာရေးနဲ့ မညီညွတ်တဲ့လုပ်ငန်းခွင် မှာလည်း လုပ်ကိုင်နေရပါတယ်။ ဒါဆိုလို့ရှိရင် ကျွန်မတို့က ဒီကလေးတွေဟာ နိုင်ငံလူဦးရေ၊ ကလေး လူဦးရေရဲ့ ၁၀ ရာခိုင်နှုန်းကျော်ဟာ ကျွန်မတို့နိုင်ငံရဲ့ အနာဂတ်အတွက် တကယ်ပဲ အဲဒီလိုလူတွေက လူကြီးဖြစ်လာလို့ရှိရင် နိုင်ငံဖွံ့ဖြိုးရေးအတွက်၊ နိုင်ငံအနာဂတ်အတွက် အများကြီးကိုပဲ ထိခိုက်စေနိုင်ပါတယ်။ ဒီကလေးအလုပ်သမားတွေဖြစ်ရတဲ့ အဓိကအကြောင်းရင်းကို ရှေ့ကကိုယ်စားလှယ်တွေ တင်ပြ သွားပါတယ်။ အဲဒီမှာ ကျွန်မထပ်ပြီးတော့ ဆွေးနွေးလိုတာကတော့ ဒီဆင်းရဲမွဲတေမှုက ဘာကြောင့်ဖြစ်ရ သလဲ။ အဲဒီမှာ အဓိကအကြောင်းရင်းက ကျွန်မတို့ နိုင်ငံဟာ Disaster Prone Country ဖြစ်ပါတယ်။ သဘာဝပတ်ဝန်းကျင်၏ ထိခိုက်မှုတွေ၊ ပျက်စီးဆုံးရှုံးမှုတွေ များတဲ့အတွက်ကြောင့်မို့လို့ ကျွန်မတို့က စီးပွားရေးအကြပ်အတည်းတွေ ဖြစ်ကြတယ်။ အဲဒီအပြင် ကျွန်မတို့နိုင်ငံမှာ နောက်ထပ်တစ်ခုက ရွှေ့ပြောင်း အလုပ်သမားတွေများတာ ဖြစ်ပါတယ်။ တခြားနိုင်ငံတွေကို ရွှေ့ပြောင်းသွားကြတဲ့အပြင် ကျေးလက်ဒေသ မှာရှိတဲ့ လူကြီးတွေက မြို့ပြကို ရွှေ့ပြောင်းသွားပါတယ်။ အဲဒီအခါမှာ ကျေးလက်ဒေသမှာရှိတဲ့ လယ်ယာ လုပ်ငန်းခွင်တွေမှာ အလုပ်သမားရှားပါးတဲ့အတွက်ကြောင့်မို့ ကလေးတွေက ဒီလယ်ယာလုပ်ငန်းခွင်နဲ့ တခြား လုပ်ငန်းခွင်တွေမှာ၊ အန္တရာယ်ရှိတဲ့အလုပ်တွေမှာ ဝင်ရောက်လုပ်ကိုင်နေရလို့ဖြစ်ပါတယ်။ အဲဒီအပြင် ကျေးလက်မှာရှိတဲ့ ကလေးလူငယ်အလုပ်သမားတွေဟာ မြို့ပြကို ရွှေ့ပြောင်းသွားလာခြင်းဟာလည်း အကြောင်းရင်းတွေဖြစ်ပါတယ်။ ဒါကြောင့်မို့လို့ ဘာတွေနဲ့ဆက်စပ်နေလဲဆိုရင် ဒါဟာ ကျွန်မတို့နိုင်ငံရဲ့ ပညာသင်မှုမှာလည်း ပညာရေးစနစ်ရဲ့ အရည်အသွေးမမီတဲ့ ပညာရေးစနစ်ရဲ့ အားနည်းချက်တွေဟာလည်း တစ်ချက်အပါအဝင်ဖြစ်ပါတယ်။ အဲဒီအပြင် ခုနက ကိုယ်စားလှယ်ကြီးဆွေးနွေးသလိုပဲ ယဉ်ကျေးမှုဆိုင်ရာ စံသတ်မှတ်ချက်တွေ ကလည်း ပါဝင်နေပါတယ်။ အဲဒါဘာလဲဆိုလို့ရှိရင် ဒီအလုပ်ရှင်တွေအနေနဲ့ ဆင်းရဲနွမ်းပါးတဲ့ကလေးတွေကို အလုပ်ပေးလိုက်တယ်ဆိုလို့ရှိရင် သူတို့မိသားစုအတွက် စားဝတ်နေရေး အဆင်ပြေမယ်။ ဒါဆိုရင် ကုသိုလ် ရတယ်ဆိုတဲ့ သူတို့ကတော့ ကောင်းမွန်တဲ့ စေတနာနဲ့ပေါ့နော် ဒါဟာ ကလေးတွေကို အလုပ်ပေးတာ ဖြစ်ပါတယ်။ တကယ်တော့ ဒါဟာလွဲမှားတဲ့ ယုံကြည်မှုဖြစ်ပါတယ်။ အဲဒီ ယုံကြည်မှုဟာ ဘာကြောင့် ဖြစ်ရ သလဲဆိုရင် ကျွန်မတို့နိုင်ငံမှာ ကလေးအလုပ်သမားတွေနဲ့ ပတ်သက်ပြီးတော့လည်းကောင်း၊ လုပ်ငန်းခွင် အန္တရာယ်ရှိအလုပ်တွေမှာ လုပ်ကိုင်နေတဲ့ ကလေးတွေနဲ့ပတ်သက်ပြီးတော့လည်းကောင်း သူတို့ရဲ့ အခွင့်အရေး၊ သူတို့အပေါ်မှာကျရောက်တဲ့ အန္တရာယ်တွေ အဲဒါတွေနဲ့ပတ်သက်ပြီးတော့ သတင်းအချက်အလက်တွေနဲ့ ပြည်သူလူထုက သတင်းအချက်အလက်ရရှိမှု၊ ကလေးသူငယ်တွေက ဒီအပေါ်မှာ နားလည်မှု ဒါတွေပညာရေး မှာလည်း ထည့်သွင်းသင်ကြားမှုတွေ အရမ်းအားနည်းခဲ့လို့ ဖြစ်ပါတယ်။ ဒါကြောင့်မို့လို့ အဲဒါတွေကိုသာ ကျွန်မတို့အနေနဲ့ ဆောင်ရွက်နိုင်မယ်ဆိုလို့ရှိရင် ခုနကပြောတဲ့ ယဉ်ကျေးမှု ယုံကြည်ချက်တွေ လျော့ကျ သွားမှာဖြစ်ပါတယ်။ လျော့ကျပြီးတော့မှ အန္တရာယ်ရှိတဲ့ လုပ်ငန်းခွင်တွေမှာ ကလေးတွေကို အလုပ်ခိုင်း တာတွေဟာ လျော့ကျသွားမှာဖြစ်သလို ဒီပြဋ္ဌာန်းချက်ကို လက်မှတ်ထိုးခြင်းအားဖြင့် ကျွန်မတို့ဟာ ကလေးတွေရဲ့ အသက်အငယ်ဆုံး အလုပ်လုပ်နိုင်ခွင့်ကို စောစောတုန်းက ကိုယ်စားလှယ်ကြီး တင်ပြထား သလို ကလေးသူငယ်အခွင့်အရေးမှာ ပြဋ္ဌာန်းထားတဲ့ ပြဋ္ဌာန်းချက်တွေနဲ့အညီ ကျွန်မတို့က သတ်မှတ်နိုင်မှာ ဖြစ်ပါတယ်။ အဲဒီအပြင် မြန်မာနိုင်ငံမှာရေးဆွဲထားနေတဲ့ အမျိုးသားအဆင့် ကလေးအလုပ်သမား ပပျောက် ရေးစီမံချက်တွေ၊ မူကြမ်းတွေနဲ့လည်း၊ မဟာဗျူဟာတွေနဲ့လည်း ကိုက်ညီမှာဖြစ်တဲ့အတွက်ကြောင့်မို့လို့ ကျွန်မအနေနဲ့ အထူးအလေးထားပြီးတော့မှ ထောက်ခံလိုပါတယ်။ ကျွန်မအနေနဲ့ ဒီမှာဆက်လက်ပြီးတော့ အကြံပြုလိုတာကတော့ ကျွန်မတို့ ဒီ Convention ကို လက်ခံ ကျင့်သုံးတဲ့အခါမှာ ကျွန်မတို့ ဆောင်ရွက်ရမယ့် ကိစ္စလေးရှိပါတယ်။ အဲဒါဘာကြောင့်လဲဆိုလို့ရှိရင် သက်ဆိုင်ရာ ဝန်ကြီးဌာနအပြင် ဆက်စပ်ဝန်ကြီးဌာနတွေဖြစ်တဲ့ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ ပညာရေးဝန်ကြီးဌာန၊ ပြည်ထဲရေးဝန်ကြီးဌာန၊ ပြန်ကြားရေးဝန်ကြီးဌာန၊ ပြည်ထောင်စုရှေ့နေချုပ်ရုံး၊ ပြည်ထောင်စုတရားလွှတ်တော်ချုပ်၊ နယ်စပ်ရေးရာဝန်ကြီးဌာန၊ လူမှုဝန်ထမ်း ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ကျန်းမာရေးနဲ့ အားကစားဝန်ကြီးဌာန၊ လယ်ယာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ နေပြည်တော်၊ ရန်ကုန်၊ မန္တလေးမှာရှိတဲ့ မြို့နယ် စည်ပင်သာယာရေးကော်မတီ၊ အမျိုးသမီးကော်မတီတွေ၊ နောက်တစ်ခါမှာ ကုန်သည်စက်မှုလုပ်ငန်း အသင်း ချုပ်တွေ၊ အလုပ်သမားကိုယ်စားပြုတဲ့ အဖွဲ့အစည်းတွေ၊ အစိုးရမဟုတ်တဲ့ အဖွဲ့ အစည်းတွေ၊ အဲဒီအပြင် နိုင်ငံတကာအဖွဲ့အစည်းတွေ၊ ကုလသမဂ္ဂအဖွဲ့အစည်းတွေက ဒါတွေကို ချိတ်ဆက်ပူးပေါင်းပြီးတော့ ပြဋ္ဌာန်း ချက်ကို ထိထိရောက်ရောက် အကောင်အထည်ဖော်နိုင်ဖို့အတွက် ဆက်လက်ပြီးတော့မှ ဆောင်ရွက် သွားပေးပါလို့ ကျွန်မအနေနဲ့ တိုက်တွန်းရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဒေါ်လှဌေး(ခေါ်) ဒေါ်အုံးကြည် မန္တလေးတိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1290">ဒေါ်လှဌေး(ခေါ်) ဒေါ်အုံးကြည်(မဲဆန္ဒနယ်အမှတ်-၄၊ မန္တလေးတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကြီးတစ်ရပ်လုံးကို မင်္ဂလာပါလို့ နှုတ်ခွန်းဆက်သ ဂါရဝပြုပါတယ်ရှင်။ နိုင်ငံတော်သမ္မတထံမှပေးပို့ထားတဲ့ အငယ်ဆုံးအသက်ပြဋ္ဌာန်းချက် အမှတ်-၁၃၈(၁၉၇၃)ခု မြန်မာနိုင်ငံက လက်ခံကျင့်သုံးနိုင်ရန် အတည်ပြုပါဝင်နိုင်ရေး ကိစ္စနှင့်ပတ်သက်ပြီးတော့ မန္တလေးတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဒေါ်အုန်းကြည်(ခေါ်) ဒေါ်လှဌေးကနေ ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ မြန်မာနိုင်ငံဟာ ၁၉၄၈ ခု မေလ ၁ရ ရက်နေ့မှာ အပြည်ပြည်ဆိုင်ရာ အလုပ်သမားရေးရာအဖွဲ့ချုပ်ကို အဖွဲ့ဝင်နိုင်ငံအဖြစ် ဝင်ရောက်ခဲ့ပြီးတော့ လက်ရှိနိုင်ငံပေါင်း ၁၈ရ နိုင်ငံရှိပါတယ်။ မြန်မာနိုင်ငံဟာ ILO ပြဋ္ဌာန်းချက် ၁၈ ခုကို လိုက်နာ အကောင်အထည်ဖော်ဆောင်ရွက်ပြီးတော့ ဒီပြဋ္ဌာန်းချက်တွေနဲ့အညီ ညီညွတ်တဲ့ ပြည်တွင်းဥပဒေများ ကိုလည်း ကျွန်မတို့ ပြဋ္ဌာန်းအကောင်အထည်ဖော် ဆောင်ရွက်ပြီးဖြစ်ပါတယ်။ ဒီအပြည်ပြည်ဆိုင်ရာ အလုပ် သမားရေးရာအဖွဲ့ရဲ့ အုပ်ချုပ်မှုဟာ ၁၉၇၃ ခု၊ ဇွန်လ ၆ ရက်နေ့မှာ (၅၈)ကြိမ်မြောက် အစည်းအဝေးကို ဆွစ်ဇာလန်နိုင်ငံ ဂျနီဗာမြို့မှာ ခေါ်ယူပြီးတော့ အဲဒီညီလာခံက အဆိုပြုချက်တွေဟာ အပြည်ပြည်ဆိုင်ရာ ပြဌာန်းချက် တစ်ခုအတွက် အသွင်ဆောင်သင့်တဲ့ သန္နိဋ္ဌာန်ပြုပြီးတော့ ၁၉၇၃ ခုနှစ်၊ ဇွန်လ ၂၆ ရက်နေ့မှာ အငယ်ဆုံးအသက် ပြဋ္ဌာန်းချက်အမှတ်-၁၃၈(၁၉၇၃)ကို အတည်ပြုချမှတ်ခဲ့ပြီးတော့ အာဏာတည်ခဲ့ပါတယ်။ ဒီပြဋ္ဌာန်းချက် အမှတ်-၁၃၈ ဟာ ILO ရဲ့ အဓိကပြဋ္ဌာန်းချက် ၈ ခုမှာ တစ်ခုအပါအဝင် ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ဒီပြဋ္ဌာန်းချက်မှာ အပိုဒ် ၁၈ ခု ပါဝင်ပြီးတော့ ကလေးအလုပ်သမားတွေပပျောက်ရေးကို ထိရောက်စွာဆောင်ရွက်နိုင်ဖို့ စီးပွားရေးတိုးတက် စေရန်နှင့် လူငယ်တွေရဲ့ ရုပ်ပိုင်းဆိုင်ရာ စိတ်ပိုင်းဆိုင်ရာ ပြည့်ဝစွာတိုးတက်မှုနဲ့အညီ အလုပ်အကိုင် အခွင့်အလမ်းတွေရရှိဖို့ ရည်ရွယ်ပြီးတော့ ပြဋ္ဌာန်းထားပါတယ်။ ဒီပြဋ္ဌာန်းချက် ၁၈ ခုထဲမှာ အပိုဒ် ၄ ကနေ အပိုဒ် ၈ အထိကို ရည်ညွှန်းပြီးတော့ ဒီပြဋ္ဌာန်းချက်ပါ အသက်အောက်ငယ်တဲ့ တစ်ဦးဦးအား မည်သည့် အသက်မွေးဝမ်းကျောင်းလုပ်ငန်းခွင် သို့မဟုတ် အလုပ်အကိုင်ကိုမျှ ဝင်ရောက်လုပ်ကိုင်ခြင်း မရှိစေရလို့ ပြဋ္ဌာန်းထားပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ မြန်မာနိုင်ငံဟာ ဒီပြဋ္ဌာန်းချက်ကို လက်ခံကျင့်သုံးခြင်းအားဖြင့် အကျိုးကျေးဇူးများ ရမှာရှိပါတယ်။ အဲဒီအထဲက အရေးကြီးတဲ့ ၃ ခုကို တင်ပြ လိုပါတယ်။ အလုပ်လုပ်ကိုင်တဲ့ အငယ်ဆုံးအသက်ကို ကျွန်မတို့ ၁၅ နှစ်လို့ သတ်မှတ်ထားပေမယ့်လို့ စီးပွားရေး၊ ပညာရေးဝန်ဆောင်မှု လုံလောက်ဖွံ့ဖြိုးမှုမရှိတဲ့ နိုင်ငံအတွင်း အငယ်ဆုံးအသက်ကို ၁၄ နှစ် သတ်မှတ်နိုင်ပါတယ်။ နောက်တစ်ခါ ကျွန်မတို့ အသက်မွေးဝမ်းကျောင်းပညာသင်ကြားခွင့် ရရှိလို့ရှိရင်လည်း ၁၆ နှစ် ပြည့်ပြီးသူကို အလုပ်လုပ်ကိုင်ခွင့် ပြုနိုင်ပါတယ်။ နောက် စီးပွားရေး၊ ပညာရေးဝန်ဆောင်မှု လုံလောက်ဖွံ့ဖြိုးမှု မရှိတဲ့ ကျွန်မတို့လို နိုင်ငံတွေအတွက် အသက် ၁၃ နှစ်ကနေ ၁၅ နှစ်အစား အသက် ၁၂ နှစ် ကနေ ၁၄ နှစ်ထိ အလုပ်လုပ်ကိုင်ရန် ခွင့်ပြုနိုင်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ မြန်မာနိုင်ငံဟာ ILO ရဲ့အဓိက ပြဋ္ဌာန်းချက် ၈ ခုအနက် ၃ ခုဖြစ်တဲ့ အဓမ္မစေခိုင်းမှု ပြဋ္ဌာန်းခြင်းအမှတ်-၂၉၊ လွတ်လပ်စွာအသင်းဖွဲ့စည်း ခြင်းနှင့် စည်းရုံးလုပ်ဆောင်ခြင်းဆိုင်ရာ ပြဋ္ဌာန်းချက်အမှတ်-၈၇၊ ကလေးသူငယ်များအား အဆိုးရွားဆုံး ပုံစံဖြင့် ခိုင်းစေခြင်းဆိုင်ရာ ပြဋ္ဌာန်းချက်အမှတ်-၁၈၂ ကို လက်ခံကျင့်သုံးပြီးဖြစ်လို့ ဒီပြဋ္ဌာန်းချက်ဟာ ၄ ခု မြောက်အနေနဲ့ လက်ခံကျင့်သုံးရမှာဖြစ်ပါတယ်။ ၂၀၁၉ ခုနှစ်ဟာ အပြည်ပြည်ဆိုင်ရာ အလုပ်သမား အဖွဲ့ချုပ်ရဲ့ နှစ် ၁၀၀ ပြည့် အထိမ်းအမှတ် ဖြစ်တဲ့အတွက် ကျွန်မတို့ အဖွဲ့ဝင်နိုင်ငံတိုင်းဟာ ဒီရာပြည့် အခမ်းအနားတွေ၊ ဖိုရမ်တွေကို ကျင်းပဆောင်ရွက်ရမယ်။ အလုပ်ရှင်၊ အလုပ်သမား ကိုယ်စားလှယ်နှင့် ညှိနှိုင်းဆွေးနွေးပြီးတော့ ပြဋ္ဌာန်းချက် အနည်းဆုံး တစ်ခု လက်ခံကျင့်သုံးရမယ်လို့ ပြဋ္ဌာန်းထားပါတယ်။ ILO အဖွဲ့ဝင်နိုင်ငံ ၁၈ရ နိုင်ငံမှာ ၁၆ နိုင်ငံက လက်ခံကျင့်သုံးရန် ကျန်ရှိပါတယ်။ ကျွန်မတို့မြန်မာနိုင်ငံက အပါအဝင် အခြားအာဆီယံနိုင်ငံ အားလုံးက လက်ခံကျင့်သုံးထားတဲ့ အခြေအနေဖြစ်တဲ့ အငယ်ဆုံး အသက် ပြဋ္ဌာန်းချက်အမှတ်-၁၃၈ ကို ILO ရာပြည့်နှစ်မှာ မြန်မာနိုင်ငံအနေနဲ့ လက်ခံကျင့်သုံးဖို့ လျာထား ထားပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ဒီပြဋ္ဌာန်းချက်ကို ကျင့်သုံးနိုင်ရေး အတွက် (၁၃)ကြိမ်မြောက် အမျိုးသားအဆင့် ၃ ပွင့်ဆိုင်ဆွေးနွေးပွဲမှာလည်း အလုပ်ရှင်၊ အလုပ်သမားတွေ၊ ကိုယ်စားလှယ်တွေနဲ့ အကြေအလည်ဆွေးနွေးပြီးတော့ ရာပြည့်အထိမ်းအမှတ်အဖြစ် လက်ခံကျင့်သုံးဖို့ လိုအပ်တာတွေကို ဆောင်ရွက်နေပါတယ်ဆိုတဲ့အကြောင်း (၁၀၈)ကြိမ်မြောက် အပြည်ပြည်ဆိုင်ရာ အလုပ် သမားညီလာခံမှာ ကြေညာခဲ့ပြီးဖြစ်ပါတယ်။ ပြဋ္ဌာန်းချက်အမှတ်-၁၃၈ အား အခြားအာဆီယံနိုင်ငံများမှာ လက်ခံအတည်ပြုကျင့်သုံးလျက်ရှိသလို ကျွန်မတို့ မြန်မာနိုင်ငံကလည်း ILO နှစ် ၁၀၀ ပြည့် အထိမ်း အမှတ်မှာ လက်ခံကျင့်သုံးတယ်ဆိုလို့ရှိရင် ILO နှင့် မြန်မာနိုင်ငံရဲ့ ပူးပေါင်းဆောင်ရွက်မှုအခြေအနေဟာ ပိုမိုအကျိုးရှိတဲ့ ပုံရိပ်ကောင်းရရှိနိုင်မှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးရှင်။ မြန်မာနိုင်ငံအနေနဲ့ လက်ရှိမှာ ပြဋ္ဌာန်းချက်အမှတ်-၁၃၈ ကို လက်ခံကျင့်သုံးထားခြင်း မရှိပေမယ်လို့ ၁၉၅၁ ခုနှစ် အလုပ်ရုံအက်ဥပဒေ ၂၀၁၆ ခုနှစ် ဆိုင်များနှင့် အလုပ်ဌာနများ အက်ဥပဒေတို့မှာ ILO ပြဋ္ဌာန်းချက်များနှင့်အညီ ကလေး အလုပ်သမားများရဲ့ အလုပ်လုပ်နိုင်တဲ့အသက်ကို ကျွန်မတို့က ၁၄ နှစ်လို့ ပြင်ဆင်ပြဋ္ဌာန်းပြီးတော့ အလုပ်ရုံ၊ စက်ရုံတွေမှာလည်း လိုက်လံစစ်ဆေး ကြီးကြပ်ဆောင်ရွက်လျက်ရှိပါတယ်။ ဒုတိယသမ္မတ(၁) ဦးဆောင်တဲ့ ကလေးအလုပ်သမားပပျောက်ရေးဆိုင်ရာ အမျိုးသားကော်မတီဖွဲ့စည်းပြီး ကလေးအလုပ်သမား ပပျောက်ရေး ဆိုင်ရာ အမျိုးသားစီမံကိန်းလုပ်ဆောင်ချက် ၂၀၁၉-၂၀၂၃ ကိုလည်း အကောင်အထည်ဖော် ဆောင်ရွက်ပြီး ဖြစ်ပါတယ်။ ဒါကြောင့်မိုလို့ အပြည်ပြည်ဆိုင်ရာ အလုပ်သမားအဖွဲ့ချုပ်က ပြဋ္ဌာန်းသတ်မှတ်ထားတဲ့ အငယ်ဆုံးအသက် ပြဋ္ဌာန်းချက်အမှတ်-၁၃၈(၁၉၇၃)ကို မြန်မာနိုင်ငံက လက်ခံကျင့်သုံး ဆောင်ရွက်ခြင်းကို အတည်ပြုပေးဖို့ရာ အလေးအနက်ထောက်ခံကြောင်း လေးစားစွာ တင်ပြအပ်ပါတယ်ရှင်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များ ခင်ဗျာ။ အစီအစဉ်(၇)ကို ဆက်လက်ဆောင်ရွက် သွားမှာ ဖြစ်ပါတယ်။ ဦးခင်ချို လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို(လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးပဲမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက ILO ရဲ့ ပြဋ္ဌာန်းချက်အမှတ်-၁၃၈(၁၉၇၃)ကို မြန်မာနိုင်ငံက လက်ခံကျင့်သုံးရေးနဲ့ ပတ်သက်ပြီးတော့ ထောက်ခံတင်ပြမှာ ဖြစ်ပါတယ်။ ၂၀၁၉ ခုနှစ် အပြည်ပြည်ဆိုင်ရာအလုပ်သမားအဖွဲ့ရဲ့ နှစ် ၁၀၀ ပြည့် အထိမ်းအမှတ်အနေနဲ့ ဆွစ်ဇာလန်နိုင်ငံ၊ ဂျနီဗာမြို့မှာ ၂၀၁၉ ခုနှစ်၊ ဇွန်လ ၁၀ ရက်ကနေ ၂၁ ရက်နေ့အထိ ကျင်းပခဲ့တဲ့ ILO ညီလာခံမှာ ဒီပြဋ္ဌာန်းချက်ကို ကျင့်သုံးမှာဖြစ်ကြောင်း တင်ပြခဲ့ပါတယ်။ ဒီပြဋ္ဌာန်းချက်မှာ အပိုဒ် ၁၈ ခုပါဝင်ပြီးတော့ ကလေးအလုပ်သမားပပျောက်ရေး၊ စီးပွားရေးတိုးတက်ရေး၊ လူငယ်များရဲ့ ရုပ်ပိုင်း၊ စိတ်ပိုင်းတိုးတက်ရေးနဲ့ အလုပ်အကိုင် အခွင့်အလမ်းတွေရရှိဖို့ ရည်ရွယ်ကြောင်း သိရပါတယ်။ ယခင်က အလုပ်လုပ်နိုင်တဲ့ အသက်အရွယ်ကို ၁၅ နှစ်လို့ သတ်မှတ်ထားပေမယ့် ဖွံ့ဖြိုးမှုနည်းတဲ့ ILO အဖွဲ့ဝင်နိုင်ငံတွေအတွက်ကတော့ အသက် ၁၄ နှစ် သတ်မှတ်နိုင်ပြီးတော့ အန္တရာယ်ရှိတဲ့အလုပ်၊ ကျန်းမာရေး၊ စာရိတ္တထိခိုက်စေနိုင်တဲ့အလုပ်ကို ၁၈ နှစ်၊ ဒါတွေကိုထိခိုက်မှုမရှိဘဲနဲ့ သက်မွေးပညာတစ်ခုခု ရနိုင်တဲ့ အလုပ်ဆိုရင် ၁၆ နှစ်၊ ကျန်းမာရေးဖွံ့ဖြိုးမှုကို မထိခိုက်ဘဲနဲ့ အာဏာပိုင်အဖွဲ့ရဲ့ ခွင့်ပြုထားတဲ့ သက်မွေးပညာသင်ကျောင်း သင်တန်းအစီအစဉ်တွေကို မထိခိုက်စေဘဲနဲ့ ပေါ့ပေါ့ပါးပါး လုပ်နိုင်တဲ့အလုပ် ဆိုရင် အသက် ၁၃ နှစ်က နေ ၁၅ နှစ်အထိ ခွင့်ပြုနိုင်ပြီးတော့ မဖွံ့ဖြိုးသေးတဲ့နိုင်ငံအတွက် အသက် ၁၂ နှစ် ကနေ ၁၄ နှစ်အထိကို ခွင့်ပြုနိုင်ကြောင်းနဲ့ နိုင်ငံရဲ့ ဖွံ့ဖြိုးတိုးတက်မှု အခြေအနေအရ အနိမ့်ဆုံးအသက်ကို ခွင့်ပြုနိုင်ကြောင်း သိရပါတယ်။ မြန်မာနိုင်ငံက ကလေးသူငယ်များနဲ့ပတ်သက်ပြီးတော့ ကလေးသူငယ်ဥပဒေကို ၁၉၉၃ မှာ ဥပဒေ အမှတ်(၉/၉၃)နဲ့ ပြဋ္ဌာန်းခဲ့ပြီးတော့ အသက် ၁၆ နှစ် မပြည့်သေးသူကို ကလေးသူငယ်လို့ သတ်မှတ်ပြီးတော့ အသက် ၁၆ နှစ်နဲ့ ၁၈ နှစ်ကြား ၁၈ နှစ်အောက်ကိုတော့ လူငယ်လို့သတ်မှတ်ပေးခဲ့ပါတယ်။ ၂၀၁ရ ခုနှစ်မှာ ခေတ်နဲ့ ပိုမိုဆီလျော်ကိုက်ညီဖို့အတွက်ကို ယခင်ဒီဥပဒေမှာ အခန်းပေါင်း ၁၉ ခန်းနဲ့ ဥပဒေပုဒ်မ ၇၅ ခု ရှိရာကနေပြီးတော့ အခန်းပေါင်း ၃၀ နဲ့ ဥပဒေပုဒ်မပေါင်း ၁၁ရ ခု ပြင်ဆင်ရေးဆွဲခဲ့ကြောင်း သိရပါတယ်။ ဒီပြင်ဆင်ချက်တွေအရ အလုပ်လုပ်ကိုင်ခွင့်အနေနဲ့ အလုပ်လုပ်နိုင်စွမ်းရှိတဲ့အသက်ကို ၁၄ နှစ်အောက် မငယ်ရလို့ သတ်မှတ်ထားပြီးတော့ အသက် ၁၂ နှစ်ကနေ ၁၄ နှစ်အတွင်းရှိတဲ့ အရွယ်အတွက် ကျန်းမာရေးကို မထိခိုက်စေနိုင်တဲ့ ပေါ့ပါးတဲ့လုပ်ငန်းတွေကို ကျောင်းပညာရေး အသက်မွေးပညာ ကျန်းမာဖွံ့ဖြိုးမှုကို မထိခိုက်စေဘဲ အလုပ်လုပ်နိုင်ခွင့်ရှိကြောင်း သိရပါတယ်။ ဒီဥပဒေမှာ အလုပ်ခိုင်းစေတာနဲ့ပတ်သက်လို့ ဒီ သတ်မှတ်ချက်တွေ အသက်အရွယ်အလိုက် အရက်၊ ဘီယာရောင်းဝယ်တဲ့ အလုပ်တွေ၊ လိင်ပိုင်းဆိုင်ရာနဲ့ နိုက်ကလပ်တွေ၊ ကာရာအိုကေနဲ့ အနှိပ်ခန်းတွေ၊ တောင်းရမ်းတဲ့အလုပ်တွေကို စေခိုင်းမယ်ဆိုရင် ပြစ်ဒဏ် အနေနဲ့ ငွေဒဏ် ကျပ် ၅ သိန်းကနေ ကျပ် ၁၀ သိန်း ဒါမှမဟုတ် ထောင်ဒဏ်အဖြစ်နဲ့ ၂ လကနေ ၃ နှစ်အထိ ဒါမှမဟုတ် ဒဏ်နှစ်ရပ်လုံး ပြစ်ဒဏ်အဖြစ် သတ်မှတ်နိုင်ကြောင်း၊ ရုပ်ပိုင်းစိတ်ပိုင်း၊ ဂုဏ်သိက္ခာပိုင်း ကျန်းမာရေးနဲ့ ဘေးအန္တရာယ်ထိခိုက်စေနိုင်တဲ့အလုပ် အဓမ္မစေခိုင်းမှု၊ လက်နက်ကိုင်အဖွဲ့ စုဆောင်းမှု၊ အသုံးချမှု၊ လက်နက်ကိုင်ရိက္ခာ သယ်ပို့လမ်းပြအဖြစ် စေခိုင်းမှုဆိုရင် ထောင်ဒဏ်အဖြစ်နဲ့ ၆ လကနေ ရ နှစ် အထိ၊ ငွေဒဏ်ဆိုလို့ရှိရင် ကျပ် ၁၀ သိန်းကနေ ကျပ်သိန်း ၂၀ အထိချမှတ်နိုင်ကြောင်း၊ ပြည့်တန်ဆာအလုပ်၊ လိင်ပိုင်းဆိုင်ရာအလုပ်၊ လိင်ပိုင်းဆိုင်ရာရုပ်ပုံနဲ့ ဓာတ်ပုံပြုလုပ်ခိုင်းစေမှုတွေအတွက် ထောင်ဒဏ်အဖြစ်နဲ့ ၁ နှစ်ကနေ ၁၀ နှစ်အထိနဲ့ ငွေဒဏ်တွေလည်းချမှတ်နိုင်ကြောင်း ရေးဆွဲပြဋ္ဌာန်းထားတာကို တွေ့ရပါတယ်။ နိုင်ငံမှာ ပြဋ္ဌာန်းပြီးတဲ့ဥပဒေအရ ယခု မြန်မာနိုင်ငံကနေပြီးတော့ ILO ရဲ့ ပြဋ္ဌာန်းချက်-၁၃၈ (၁၉၇၃)ပါ လိုက်နာရမယ့်ပြဋ္ဌာန်းချက်တွေဟာ ကိုက်ညီမှုရှိတဲ့အပြင် မလိုက်နာရင်လည်းဘဲ ပြစ်ဒဏ်တွေ ချမှတ်နိုင်ဖို့ ဥပဒေပြဋ္ဌာန်းချက်တွေ ရှိပြီးလည်းဖြစ်တဲ့အတွက် ဒီသဘောတူညီချက်ကို လက်ခံကျင့်သုံးနိုင်ဖို့ အတည်ပြုပါဝင်နိုင်ရေးကိစ္စကို ထောက်ခံပါကြောင်းနှင့် လက်မှတ်ရေးထိုးလိုက်တဲ့ နိုင်ငံတကာက လိုက်နာ ရမယ့် ILO ပြဋ္ဌာန်းချက်နဲ့ နိုင်ငံကပြဋ္ဌာန်းပြီးဥပဒေတွေကို လိုက်နာနိုင်ဖို့ ပြည်သူများကို အသိပညာပေးဖို့ လိုအပ်မှာဖြစ်ကြောင်း တင်ပြဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးတင်အောင်ထွန်း မကွေးတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1279">ဦးတင်အောင်ထွန်း(မဲဆန္ဒနယ်အမှတ်-၅၊ မကွေးတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယက၊ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်များအားလုံး မင်္ဂလာပါ ခင်ဗျာ။ ကျွန်တော်က မင်းဘူး၊ (စကု)မြို့နယ်၊ ပွင့်ဖြူမြို့နယ်တို့ပါဝင်တဲ့ မကွေးတိုင်းဒေသကြီး မဲဆန္ဒနယ် အမှတ်(၅)မှ ပြည်ထောင်စုလွှတ်တော်ကိုယ်စားလှယ် ဦးတင်အောင်ထွန်းပါ။ အပြည်ပြည်ဆိုင်ရာ အလုပ် သမားရေးရာအဖွဲ့ရဲ့ ယခုနှစ် ၂၀၁၉ မှာ နှစ် ၁၀၀ ပြည့်ဖြစ်လို့ အထိမ်းအမှတ်အနေနဲ့ အလုပ်ရှင်၊ အလုပ်သမား ကိုယ်စားလှယ်များနဲ့ဆွေးနွေးပြီး အနည်းဆုံးပြဋ္ဌာန်းချက်တစ်ခု လက်ခံကျင့်သုံးဖို့ တိုက်တွန်းတာကြောင့် အငယ်ဆုံးအသက်ပြဋ္ဌာန်းချက်အမှတ်-၁၃၈(၁၉၇၃)ကို လက်ခံကျင့်သုံးမယ်လို့ ကြေညာခဲ့ရာက အပြည်ပြည် ဆိုင်ရာအလုပ်သမားရေးရာအဖွဲ့ချုပ် အဖွဲ့ဝင်ဖြစ်တဲ့ မြန်မာနိုင်ငံကလည်း အငယ်ဆုံးအသက် ပြဋ္ဌာန်းချက် အမှတ်-၁၃၈(၁၉၇၃)ကို လက်ခံကျင့်သုံးနိုင်ရန် အတည်ပြုပါဝင်နိုင်ရေး နိုင်ငံတော်သမ္မတရုံးက စီစဉ် ဆောင်ရွက်ပြီး ပြည်ထောင်စုလွှတ်တော်ရဲ့ အတည်ပြုချက်ရယူနိုင်ရေး၊ လုပ်ငန်းခွင်ဝင်ရန် အငယ်ဆုံး အသက်ပြဋ္ဌာန်းချက်၊ အလွတ်သဘော ဘာသာပြန်ဆိုချက်နဲ့အတူ ပြည်ထောင်စုလွှတ်တော်ကို ပေးပို့လာတဲ့ အတွက် အခုလို ဆွေးနွေးကြရခြင်း ဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များ ခင်ဗျာ။ ကျွန်တော်တို့နိုင်ငံက ILO ပြဋ္ဌာန်းချက် ၁၈ ခုကို လက်ခံကျင့်သုံးရုံမက ဒီပြဋ္ဌာန်းချက်တွေနဲ့ ညီညွတ်တဲ့ ပြည်တွင်းဥပဒေများ ပြဋ္ဌာန်းအကောင်အထည်ဖော် ဆောင်ရွက်နေတာကို မဆွေးနွေးလိုပေမယ့် အခုအတည်ပြုပါဝင်ပြီး လက်ခံကျင့်သုံးမယ့်ကိစ္စဟာ ၂၃-၇-၂၀၁၉ ရက်နေ့က အတည်ပြုပြဋ္ဌာန်းလိုက်တဲ့ ၂၀၁၉ ခုနှစ်၊ ပြည်ထောင်စုလွှတ်တော်ဥပဒေအမှတ်(၂၂) ကလေးသူငယ်အခွင့်အရေးများဆိုင်ရာဥပဒေပါ ကလေးသူငယ်ရဲ့ အသက်သတ်မှတ်ချက်၊ ကလေးသူငယ်ရဲ့ အခွင့်အရေးများနဲ့ ILO ရဲ့ အငယ်ဆုံးအသက် ပြဋ္ဌာန်းချက်အမှတ်-၁၃၈(၁၉၇၃)တို့ကို ယှဉ်တွဲလေ့လာသုံးသပ်ပြီး ဆုံးဖြတ်သင့်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များ ကလေးသငယ်အခင်အမင်းခေါင်လဆပ ပင်မ ၁ လက်မခွဲ(ခ)မာ ကလေးငယ်ဆီသယ်ယာ အသက် ၁၈ နှစ် မပြည့်သေးသောသူကို ဆိုသည်”လို့ ပြဋ္ဌာန်းထားပြီး ပုဒ်မခွဲ(ဃ)မှာ ကလေးသူငယ်ရဲ့ အကောင်းဆုံးအကျိုးစီးပွားဆိုတာကို """"ကလေးသူငယ်၏ အသက်ရှင်သန်ရေး၊ ဖွံ့ဖြိုးတိုးတက်ရေး၊ ကာကွယ် စောင့်ရှောက်မှုရရှိရေးနှင့် လူမှုအဖွဲ့အစည်းတွင် ပါဝင်ဆောင်ရွက်ခွင့် ရရှိစေရေးတို့အတွက် ပြည်ထောင်စု သမ္မတမြန်မာနိုင်ငံတော် ဖွဲ့စည်းပုံအခြေခံဥပဒေနှင့် ဤဥပဒေပါ ကလေးသူငယ်၏ ရုပ်ပိုင်းဆိုင်ရာ၊ စိတ်ပိုင်း ဆိုင်ရာ အကျိုးဖြစ်ထွန်းမှု အများဆုံးဖြစ်စေသည့် ကလေးသူငယ်အခွင့်အရေးများ ရရှိခံစားခြင်းကို ဆိုသည်။ ယင်းစကားရပ်တွင် ကလေးသူငယ်၏ အရေးကိစ္စများကို စီမံဆောင်ရွက်ရာတွင်လည်းကောင်း၊ ကလေးသူငယ် ဆိုင်ရာ အမှုအခင်းများ စီရင်ဆုံးဖြတ်ရာတွင်လည်းကောင်း ကလေးသူငယ်၏ အကျိုးစီးပွားကို အဓိက ဦးစားပေး ဆောင်ရွက်ခြင်းလည်းပါဝင်သည်"""" လို့ ပြဋ္ဌာန်းထားပါတယ်။ ဖွဲ့စည်းပုံအခြေခံဥပဒေပုဒ်မ ၃၅၁ မှာ """"မိခင်များ၊ ကလေးသူငယ်များနှင့် ကိုယ်ဝန်ဆောင်အမျိုးသမီးများသည် ဥပဒေအရ သတ်မှတ်ထားသော သက်ဆိုင်ရာအခွင့်အရေးများကို အညီအမျှခံစားခွင့်ရှိစေရမည်""""လို့ ပါရှိပါတယ်။ အငယ်ဆုံးအသက်ပြဋ္ဌာန်းချက် အမှတ်-၁၃၈(၁၉၇၃)ရဲ့ အပိုဒ် ၃ အပိုဒ်ခွဲ(၁)မှာပါတဲ့ """"အလုပ်အမျိုး အစား သို့မဟုတ် လုပ်ငန်းသဘောသဘာဝ သို့မဟုတ် အခြေအနေများအပေါ်မူတည်၍ ဝင်ရောက်လုပ်ကိုင်မည့် လူငယ်များ၏ ကျန်းမာရေး၊ လုံခြုံရေး သို့မဟုတ် စာရိတ္တကို အန္တရာယ်ဖြစ်စေနိုင်မည့် အလားအလာရှိက အငယ်ဆုံးအသက်သည် ၁၈ နှစ်အောက်မဖြစ်စေရ"""" ဆိုတဲ့အချက်က ကျွန်တော်တို့နိုင်ငံနဲ့ အံဝင်ခွင်ကျ ဖြစ်ပေမယ့် အပိုဒ်ခွဲ(၂)အရ ဆုံးဖြတ်သတ်မှတ်ပြီး အပိုဒ်ခွဲ(၃)အရ အသက် ၁၆ နှစ်မှစပြီး ဝင်ရောက်လုပ်ကိုင်ခွင့် ပြုနိုင်တယ်ဆိုတာ မဖြစ်သင့်တော့ပါဘူး။ ကျွန်တော်တို့ဆီမှာ လက်ရှိအခြေအနေက လူငယ်တွေရဲ့ ကျန်းမာရေး၊ လုံခြုံရေးနဲ့ စာရိတ္တကို တစ်နည်းမဟုတ်တစ်နည်း အန္တရာယ်ဖြစ်စေနိုင်တဲ့ ပတ်ဝန်းကျင်များ ဖြစ်နေလို့ ဖြစ်ပါတယ်။ အပိုဒ် ၁၀ အပိုဒ်ခွဲ(၄)အရ ဒီပြဋ္ဌာန်းချက်ဆိုင်ရာတာဝန်များကို လက်ခံရာမှာ အငယ်ဆုံး အသက်ကို ၁၅ နှစ်ထက်မငယ်ရလို့ သတ်မှတ်ထားတဲ့ ၁၉၃ရ ခုနှစ် အငယ်ဆုံးအသက် စက်မှုလုပ်ငန်း၊ စက်မှု လုပ်ငန်းမဟုတ်သော အလုပ်အကိုင် ခန့်ထားမှုပြဋ္ဌာန်းချက်(ပြင်ဆင်ထားပြီး)၊ ၁၉၃၆ ခုနှစ် ပင်လယ်ပြင် အလုပ်အကိုင်ခန့်ထားမှု ပြဋ္ဌာန်းချက်(ပြင်ဆင်ထားပြီး)၊ ၁၉၅၉ ခုနှစ် အငယ်ဆုံးအသက် ငါးဖမ်းသမား ပြဋ္ဌာန်းချက်၊ ၁၉၆၅ ခုနှစ် အငယ်ဆုံးအသက် မြေပြင်အောက်လုပ်ငန်း ပြဋ္ဌာန်းချက်တွေမှာပါဝင်တဲ့ အဖွဲ့ဝင်တစ်နိုင်ငံဖြစ်ပြီး ထိုပြဋ္ဌာန်းချက်များက သတ်မှတ်သည့် အသက်အရွယ်အောက် မလျော့သော အငယ်ဆုံးအသက်ကို ပြဋ္ဌာန်းချက်အပိုဒ် ၂ အား လိုက်နာသတ်မှတ်ခဲ့ရင် ဒီပြဋ္ဌာန်းချက် အာဏာတည် လိုက်တာနဲ့ အထက်ကပြဋ္ဌာန်းချက်တွေကို ချက်ချင်းစွန့်လွှတ်ရာရောက်စေရမည်လို့ ပါရှိသလိုပဲ ပြဋ္ဌာန်းချက် အပိုဒ် ၂ အပိုဒ်ခွဲ(၄) အရလည်း အငယ်ဆုံးအသက်ကို ၁၄ နှစ် သတ်မှတ်နိုင်သည်လို့ ပါရှိပါတယ်။ ဒါ့အပြင် ပြဋ္ဌာန်းချက်အပိုဒ် ရ မှာ ပေါ့ပါးတဲ့အလုပ်အကိုင် ဒါမှမဟုတ် လုပ်ငန်းခွင်မှာ အသက် ၁၃ နှစ်မှ ၁၅ နှစ်အတွင်းရှိသူများအား လုပ်ကိုင်ခွင့်ပြုနိုင်သည်လို့လည်း ပါရှိပါတယ်။ ကျွန်တော်တို့နိုင်ငံမှာ ဆင်းရဲတဲ့မိသားစုက ကလေးအများစုဟာ အထက်မှာပါရှိတဲ့ အသက်အပိုင်းအခြားအတွင်းမှာပဲ အလုပ် လုပ်နေကြရပါတယ်။ အဲဒီပြဋ္ဌာန်းချက်ကို လက်ခံကျင့်သုံးလိုက်ရင် ကလေးအလုပ်သမားများကို ဒီပြဋ္ဌာန်းချက် အရ အလုပ်ရှင်များက လွယ်လွယ်ကူကူ၊ လွတ်လွတ်လပ်လပ် ခိုင်းစေကြမှာဖြစ်လို့ ကလေးလုပ်သား ခိုင်းစေမှုကို သေချာထိရောက်စွာ ဖျက်သိမ်းနိုင်စေဖို့အတွက် အလေးထားသင့်ကြောင်း ဆွေးနွေးရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမောင်မောင်အုန်း ဧရာဝတီတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1341">ဦးမောင်မောင်အုန်း(မဲဆန္ဒနယ်အမှတ်-၅၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ လွှတ်တော်ကိုယ်စားလှယ်ကြီးများ၊ ပြည်ထောင်စုအဆင့်ပုဂ္ဂိုလ်များနဲ့ လေ့လာသူပြည်သူများ ကိုယ်စိတ်နှစ်ဖြာ ကျန်းမာချမ်းသာစေကြောင်း ဆုမွန်ကောင်းတောင်းလိုက်ပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမောင်မောင်အုန်း ဖြစ်ပါတယ်။ Power Point အသုံးပြုခွင့် တောင်းခံပါတယ်ခင်ဗျာ။ ကျွန်တော် အသက် အငယ်ဆုံးပြဋ္ဌာန်းချက်အမှတ်-၁၃၈(၁၉၇၃)အား မြန်မာနိုင်ငံက လက်ခံကျင့်သုံးရန် အတည်ပြုပါဝင်နိုင်ရေး ကိစ္စကို ဆွေးနွေးမှာဖြစ်ပါတယ်။ ကမ္ဘာ့ကုလသမဂ္ဂအဖွဲ့ကြီးကို ၁၉၄၅ ခုနှစ် အောက်တိုဘာလ ၂၄ ရက်နေ့မှာ တရုတ်နိုင်ငံ ပြင်သစ် နိုင်ငံ၊ အမေရိကန်နိုင်ငံ၊ ဆိုဗီယက်ပြည်ထောင်စု၊ ယူကေနိုင်ငံနဲ့ အခြားသောလက်မှတ်ရေးထိုးထားတဲ့ အဓိက ၄၆ နိုင်ငံတို့က စိစစ်သုံးသပ်ပြီး ဖွဲ့စည်းကြေညာခဲ့ပါတယ်။ (ILO) ကမ္ဘာ့အလုပ်သမားအဖွဲ့ဟာ ကမ္ဘာ့ကုလသမဂ္ဂအဖွဲ့ထဲကို ၁၉၄၆ ခုနှစ်မှာ ဝင်ရောက်ခဲ့ပြီးတော့ ကိုယ်စားလှယ် ၃ စု၊ အစိုးရအလုပ်ရှင် အလုပ်သမားပါဝင်တဲ့ အထူးကိုယ်စားလှယ်အဖွဲ့ ဖြစ်ပြီး အဖွဲ့ဝင်နိုင်ငံ ၁၈ရ နိုင်ငံပါဝင်ကာ ပထမကမ္ဘာစစ် အပြီး ၁၉၁၉ ခုနှစ်မှာ ဗာဆိုင်းစာချုပ်အရ အမေရိကန်နိုင်ငံ စက်မှုတော်လှန်ရေးနဲ့အတူ ပေါ်ပေါက်လာခြင်း ဖြစ်ပါတယ်။ လက်ရှိချမှတ်ထားတဲ့ မူဝါဒတွေကတော့ လူမှုရေးဆိုင်ရာတရားမျှတရေး၊ သင့်တင့်သော အလုပ်အကိုင်ပိုမိုရရှိရေးနှင့် လုပ်ငန်းခွင် ရပိုင်ခွင့်များအတွက် အာမခံချက်ရရှိဖို့ အဓိက ဦးတည်ထားပါတယ်။ ကလေးသူငယ်များရဲ့ အခွင့်အရေးနဲ့ပတ်သက်ပြီးတော့ (၁) အများနည်းတူ အသက်ရှင်သန်နိုင်ရေး၊ (၂) ပညာရေး၊ နေထိုင်ရေး၊ ဖွံ့ဖြိုးတိုးတက်ခွင့်ရရှိနိုင်ရေး၊ (၃) ခေါင်းပုံဖြတ် မတရားအနိုင်ကျင့်မှုမှ အကာ အကွယ်ရရှိရေး၊ (၄) ဘာသာရေး၊ အတွေးအခေါ်နှင့် တင်ပြချက်များ ပါဝင်ခွင့်ရရှိနိုင်ရေးတို့ ဖြစ်ပါတယ်။ သို့ရာတွင် ကလေးသူငယ်များရဲ့ အခွင့်အရေးရှိသလို တာဝန်များဖြစ်တဲ့ မိမိကျန်းမာရေးကို မိမိတို့ကိုယ်တိုင်ဖြစ်စေ၊ အုပ်ထိန်းသူများ၏ စီမံမှုအရဖြစ်စေ လိုက်နာဖို့လည်းလိုပါတယ်။ ပညာရေးအတွက်လည်း စိတ်ပါဝင်စားစွာ သင်ကြားဖို့လိုပါတယ်။ ကလေးသူငယ်များဟာ ကိုယ်တိုင် အခွင့်အရေးနဲ့ စိတ်ပါဝင်စားမှုတို့ကို မကာကွယ် နိုင်ကြပါဘူး။ ဒါကြောင့်မို့လို့ လူကြီးမိဘတွေရဲ့ အကူအညီကိုလိုအပ်ပါတယ်။ များပြားတဲ့ ယဉ်ကျေးမှု ဓလေ့ထုံးစံများနဲ့ လူမှုအဖွဲ့အစည်းများမှာ မိန်းကလေးငယ်များရဲ့ အခွင့်အရေးနဲ့ အခြေခံလိုအပ်ချက်များကို ပစ်ပယ်ခံနေရတာ အများအပြားရှိနေဆဲ တွေ့ရပါတယ်။ လေးစားအပ်ပါသော နာယကကြီးခင်ဗျာ။ အငယ်ဆုံးအသက်ပြဋ္ဌာန်းချက်ကို ၁၉၁၉ ခုနှစ်မှာ ၁၄ နှစ် (CJ 7) အဖြစ် ခြွင်းချက်နဲ့လက်ခံပါတယ်။ ၁၉၃၆ ခုနှစ်မှာတော့ ၁၅ နှစ် ခြွင်းချက်နဲ့ (C 58) အဖြစ် လက်ခံခဲ့ပြီး ၁၉၇၃ ခုနှစ် အထိ အသက် ၁၅ နှစ်ကို (C 138) အနေနဲ့ ပြဋ္ဌာန်းဆဲဖြစ်သော်လည်း ၁၉၉၆ ခုနှစ်မှာ (C 180) အနေနဲ့ ၁၆ နှစ်ကို ခြွင်းချက်မဲ့အတည်ပြုလိုက်ပါတယ်။ အငယ်ဆုံးအသက်ပြဋ္ဌာန်းချက်အမှတ်-၁၃၈ ကို ၁၉၇၃ ခုနှစ်၊ ဇွန်လ ၂၆ ရက်နေ့မှာ မူကြမ်းအဖြစ်တင်ပြီး ၁၉၇၆ ခုနှစ်၊ ဇွန်လ ၁၉ ရက်နေ့မှာ ၁၇၁ နိုင်ငံမှ အတည်ပြုသက်ဝင်စေခဲ့ပါတယ်။ အဆိုးဝါးဆုံးပုံစံဖြင့် အလုပ်ခိုင်းစေခြင်းကို ၁၉၉၉ ခုနှစ်မှာ ဂျီနီဗာမှာ အဖွဲ့အစည်းပေါင်း ၁၈၂ ခုမှ လက်မှတ်ရေးထိုးခဲ့ကြပြီး ၂၀၀၀ ခုနှစ်၊ နိုဝင်ဘာလ ၁၉ ရက်မှာ သက်ဝင်စေ ခဲ့ပါတယ်။ ပင်လယ်တွင်းလုပ်သား သင်္ဘောသားများနဲ့ ငါးဖမ်းသင်္ဘောသားများနဲ့ပတ်သက်ပြီး အငယ်ဆုံး အသက် ကန့်သတ်ချက်ကိုလည်း ဆောင်ရွက်ခဲ့ပါတယ်။ ပင်လယ်ပြင်လုပ်သား သင်္ဘောသားများရဲ့ အခွင့်အရေး နှင့်ဆိုင်တဲ့ MLC 2006(Maritime Labour Convention 2006)ကို ၂၃ ဖေဖော်ဝါရီလ ၂၀၀၆ ခုနှစ်မှာ အတည်ပြုခဲ့ပြီး SOLAS, STCW, MARPOL, MLC-2006 ဆိုပြီးတော့ ယခုစတုတ္ထမြောက် ဒေါက်တိုင်အဖြစ် ပါဝင်ခြင်း ဖြစ်ပါတယ်။ သင်္ဘောသားများအဖြစ် အသက် ၁၆ နှစ် ပြည့်မှသာ လုပ်ကိုင်ခွင့်ရှိပါတယ်။ ထို့အပြင် အသက် ၁၆ နှစ်မှ ၁၈ နှစ်အထိဆိုရင် ညဘက်တာဝန်ထမ်းဆောင်ခြင်း၊ ကျန်းမာရေးနဲ့ ဘေးအန္တရာယ်ရှိသော အလုပ်များ မလုပ်စေရခြင်းတို့ကို ကန့်သတ်ထားပါတယ်။ ခရီးသည်တင် သင်္ဘောများမှာ အသက် ၂၁ နှစ်ကို ကန့်သတ်ထားတာ တွေ့ရပါတယ်။ မြန်မာနိုင်ငံအတွက် Burma Code Volume-VII မှာရှိတဲ့ Merchant Shippint Act wɔ Employment of Young Person wɔ 37 A,B,C dolg:Gos? V30602008(9:605? နိုင်ငံတကာနည်းတူ အသက်ကန့်သတ်ထားတာကို တွေ့ရှိရပါတယ်။ လေးစားအပ်ပါသော နာယကကြီးခင်ဗျာ။ မြန်မာနိုင်ငံနဲ့ ကလေးသူငယ်ဥပဒေဆိုင်ရာမှာ ကလေး သူငယ်ဥပဒေတစ်ခုနဲ့ ကလေးသူငယ်အခွင့်အရေးဆိုင်ရာ ဥပဒေရယ်လို့ ၂ ခုရှိပါတယ်။ မြန်မာနိုင်ငံ ကလေး သူငယ်ဥပဒေရဲ့ ရည်ရွယ်ချက် ၆ ခုမှ အခန်း (၂)၊ အပိုဒ် ၁(က)အရ ကလေးသူငယ် အခွင့်အရေးများဆိုင်ရာ ကုလသမဂ္ဂကွန်ဗင်းရှင်းပါ ကလေးသူငယ်၏ အခွင့်အရေးများကို အကောင်အထည်ဖော် ဆောင်ရွက်ရန် ဆိုတဲ့အချက်နဲ့ အသက်ကန့်သတ်ချက် ပုဒ်မများဖြစ်ကြတဲ့ အခန်း(၆)၊ အခန်း(၁၀)၊ အခန်း(၁၂)၊ အခန်း(၈) စသည်တို့မှာ တွေ့ရှိရပါတယ်။ ကလေးသူငယ်အခွင့်အရေးဆိုင်ရာ ဥပဒေအခန်း(၂) ၄(က) ရည်ရွယ်ချက် မှာလည်း အထက်ပါအတိုင်းဖြစ်ပါတယ်။ ထို့အပြင် အသက်အပိုင်းအခြားနဲ့ ပတ်သက်ပြီးတော့ ပုဒ်မများ က တော့ အခန်း(၁)၊ အခန်း(၁၄)၊ အခန်း(၁၇)၊ အခန်း(၂၁)၊ အခန်း(၂၂)၊ အခန်း(၂၉) စသည်တို့မှာ ကလေး သူငယ်ရဲ့ အသက်ပိုင်းဆိုင်ရာပုဒ်မများ ပါရှိပါတယ်။ နိုင်ငံတကာဥပဒေများကို ကျွန်တော်တို့နိုင်ငံမှာလည်း တစ်ပြေးညီဆောင်ရွက်ထားတာ တွေ့ရှိရပါတယ်။ လေးစားအပ်ပါသော နာယကကြီးခင်ဗျာ။ အချုပ်အားဖြင့် တင်ပြရရင် အာဆီယံနိုင်ငံများနည်းတူ ပါဝင်ဆောင်ရွက်ခြင်းဖြင့် ရင်းနှီးမှု၊ ယုံကြည်လေးစားမှု ခိုင်မာစေရန်လည်းကောင်း၊ ကမ္ဘာ့အလုပ်သမား အဖွဲ့ချုပ် ILO ၏ ဆန္ဒနှင့်အညီ နှစ် ၁၀၀ ပြည့်အထိမ်းအမှတ်၏ ထူးမြတ်သောဖော်ဆောင်ချက်အဖြစ် လည်းကောင်း၊ အကျိုးအကြောင်းများ ညီညွတ်ပါသဖြင့် ကမ္ဘာ့အလုပ်သမားအဖွဲ့ချုပ် ILO ၏ အငယ်ဆုံး အသက်ပြဋ္ဌာန်းချက် အမှတ်-၁၃၈ (၁၉၇၃) ခုအား မြန်မာနိုင်ငံက လက်ခံကျင့်သုံးသင့်ပါကြောင်း ထောက်ခံ ဆွေးနွေးရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမောင်မြင့် မင်းကင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="238">ဦးမောင်မြင့်(မင်းကင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်တဲ့ နာယကကြီးနဲ့ တကွ အားလုံး မင်္ဂလာပါခင်ဗျာ။ ကျွန်တော်က မင်းကင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမောင်မြင့်ဖြစ်ပြီး နိုင်ငံတော်သမ္မတထံမှပေးပို့ထားတဲ့ Minimum Age Convention No-138 ကို ကျွန်တော်တို့ နိုင်ငံက လက်ခံကျင့်သုံးနိုင်ရန် အတည်ပြုပါဝင်နိုင်ရေးကိစ္စနဲ့စပ်လျဉ်းလို့ ထောက်ခံဆွေးနွေးသွားမှာ ဖြစ်ပါတယ်။ Minimum Age Convention နဲ့ပတ်သက်လို့ ပြီးခဲ့တဲ့ ရက်သတ္တပတ်က ပြည်ထောင်စုဝန်ကြီး ဦးသိန်းဆွေလည်း ပြည်ထောင်စုလွှတ်တော်ကို လာရောက်ရှင်းလင်း တင်ပြခဲ့ပြီးဖြစ်ပါတယ်။ ကျွန်တော်တို့ နိုင်ငံက ILO ကို လွတ်လပ်ရေးရရှိခဲ့တဲ့ ၁၉၄၈ ခုနှစ်ကတည်းက စတင်ဝင်ရောက်ခဲ့တာဖြစ်ပါတယ်။ ILO ဟာ Switzerland နိုင်ငံ Geneva မှာ ဌာနချုပ်ဖွင့်လှစ်ထားပြီးတော့မှ ၁၉၁၉ ခုနှစ်မှာ တည်ထောင်ခဲ့တာ ဖြစ်လို့ ၂၀၁၉ ခုနှစ်မှာ ILO ရဲ့ နှစ် ၁၀၀ ပြည့် အထိမ်းအမှတ်နေ့ဖြစ်နေပါတယ်။ ဒီနေရာမှာ သတိပြုစေ လိုတာကတော့ United Nations ဟာ ၁၉၄၅ ခုနှစ်၊ အောက်တိုဘာ ၂၄ ရက်နေ့မှာ စတင်တည်ထောင် ခဲ့တာဖြစ်လို့ ILO ဟာ UN ထက်တောင်မှ ၂၆ နှစ်ပိုပြီးတော့ စောစီးစွာ တည်ထောင်ခဲ့တယ်။ ပိုပြီးတော့ သံမဏိရှည်ကြာတဲ့ အဖွဲ့အစည်းဖြစ်တယ်ဆိုတာပါပဲ။ ILO ရဲ့ နှစ် ၁၀၀ ပြည့် အထိမ်းအမှတ်ကာလမှာ ကျွန်တော်တို့နိုင်ငံအနေနဲ့ ILO ရဲ့ Convention တစ်ခုကို အတည်ပြုပါဝင်မယ်ဆိုတာဟာ သူရဲ့ ဂုဏ်ကို တင်ပေးရာရောက်သလို မိမိတို့အနေနဲ့လည်း ILO နဲ့ geo:cule:Cloĉcaodegoços Political will o gorpus:ompodolosufli ILO Convention အနေနဲ့ ကျွန်တော်တို့နိုင်ငံက အတည်ပြုပါဝင်ကျင့်သုံးနေတဲ့ Convention ၁၈ ခုတောင်ရှိပါတယ်။ သို့ပေမယ့် ILO ရဲ့ Core Conventions ၈ ခုရှိတဲ့အနက် ယခင်ကာလကတော့ Convention ၃ ခုကိုသာ အတည်ပြု locaclosušili sà31602M60s? Forced Labour Convention (No. 29). Freedom of Association and Protection of the right to Organise Convention (No-87)ę. All Worst Forms of Child Labor Convention (no-182)တို့ပဲ ဖြစ်ပါတယ်။ ယခုအတည်ပြုပါဝင်မယ့် Minimum Age Convention (No-138) နဲ့ပါဆိုရင် Core Conventions (၈)ခုရှိတဲ့ အနက် (၄)ခုမှာ ပါဝင်ပြီးဖြစ်လာပါလိမ့်မယ်။ Convention တစ်ခုကို အတည်ပြုပါဝင်ဖို့ဆိုရာမှာတော့ ပြည်တွင်းမှာလည်း Convention ပါအချက်များကို လိုက်နာ နိုင်မယ့် Atmosphere တစ်ခုကို တည်ဆောက်နိုင်ဖို့အတွက် လိုအပ်မယ်ဆိုတာတစ်ခုပဲ တင်ပြချင်ပါတယ်။ ဆိုင်များနဲ့ အလုပ်ဌာနများဥပဒေနဲ့ အလုပ်ရုံများ အက်ဥပဒေတို့မှာ အလုပ်သမားများ အလုပ်လုပ်နိုင်တဲ့ အသက်ကို ၁၄ နှစ်လို့ ပြင်ဆင်ပြဋ္ဌာန်းထားခြင်းဟာ ဒီသဘောထားပဲဖြစ်ပါတယ်။ Minimum Age Convention ကိုလေ့လာရင် အလျော့ပေါ့ဆုံးစီးပွားရေးနဲ့ ပညာရေးဝန်ဆောင်မှုတွေ လုံလောက်စွာဖွံ့ဖြိုးမှုမရှိတဲ့ အဖွဲ့ဝင် နိုင်ငံများမှာ ပေါ့ပါးတဲ့အလုပ်ကို အသက် ၁၂ နှစ်ကနေ ၁၄ နှစ်အထိ အလုပ်လုပ်ဖို့ ခွင့်ပြုတယ်ဆိုတဲ့ အချက်ကို တွေ့ရှိရပါတယ်။ ဒါဆိုရင် ကျွန်တော်တို့က ပေါ့ပါးတဲ့လုပ်ငန်းခွင်မှာ အသက် ၁၂ နှစ်အောက် ငယ်တဲ့ကလေးကို အလုပ်လုပ်ကိုင်ဖို့ ခွင့်ပြုလို့မရသလို လုပ်တဲ့နေရာတွေရှိရင်လည်း ထိန်းကျောင်းကြပ်မတ်ဖို့ အစိုးရမှာတာဝန်ရှိလာပါတယ်။ Convention မှာ ပါဝင်ပြီးတဲ့နောက် အဲဒါတွေကို မလိုက်နာနိုင်လို့ရှိရင် Convention မလိုက်နာတဲ့အတွက် ILO ရဲ့ အစီရင်ခံစာမှာပါမယ်။ ဒါတွေကို ဆက်လက်ဖြေရှင်းရမယ် ဆိုတာ ကျွန်တော်တို့ သိရှိပြီးတော့မှ ကြိုတင်ပြီးစဉ်းစားထားဖို့ လိုအပ်ပါလိမ့်မယ်။ Convention o 32osa GuloEle:q@cops: 3330$€:9806şuò$, Implementation doapoor အများကြီးဖြစ်ပါတယ်။ မြင်သလောက်တင်ပြရရင် ပြည်တွင်းဥပဒေတချို့မှာ Convention-138 နဲ့ လိုက်လျော ညီထွေမရှိတဲ့ အရာတွေရှိရင် Adjustment လုပ်ဖို့လိုပါလိမ့်မယ်။ ဒီကိစ္စကို အလုပ်ရှင်နဲ့ အလုပ်သမားတွေ Volgo qooe Workshop 6ozi Seminar 603G198 g:60?Public Awareness လိုပါလိမ့်မယ်။ ရုတ်တရက်လိုက်နာမှုခက်ခဲတဲ့ လုပ်ငန်းခွင်တွေအတွက် ဘယ်လို Tracking လုပ်မလဲ။ Reservation လုပ်မလဲဆိုတာ စဉ်းစားသင့်ပါတယ်။ ယခုတင်ပြတာထက် ပိုမိုပြီးတော့ ကျယ်ပြန်တဲ့ အချက်တွေလည်း ရှိဦးမှာပါ။ နိဂုံးချုပ်အားဖြင့်ကတော့ Minimum Age Convention ကို အတည်ပြုပါဝင်ရန်ကိစ္စကို ထောက်ခံ olempie. Myšoo ILO de Core Conventions 603 odmor golos(5) Abolition of Forced Labour Convention(No-105) solos()) Right to Organise and Collective Bargaining Convention (No-98) şulos() Equal Remuneration Convention (No-100). šolos(s) Discrimination of Employment and Occupation Convention (No.111)တို့ကို အတည်ပြုပါဝင်နိုင်ရေးလည်း ဆက်လက်ကြိုးပမ်း ဆောင်ရွက် သင့်ပါကြောင်း နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ဦးဆန်းမြင့် ဧရာဝတီတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1339">ဦးဆန်းမြင့်(မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော်နာယက၊ ပြည်ထောင်စုလွှတ်တော် ကိုယ်စားလှယ်များနှင့်တကွ အားလုံးမင်္ဂလာပါ။ ကျွန်တော် ကတော့ ပြည်ထောင်စုလွှတ်တော်ကိုယ်စားလှယ် ဦးဆန်းမြင့် ဖြစ်ပါတယ်။ နိုင်ငံတော်သမ္မတထံကပေးပို့ထားတဲ့ အသက်အငယ်ဆုံးပြဋ္ဌာန်းချက်အမှတ်-၁၃၈(၁၉၇၃)ကို မြန်မာ နိုင်ငံက လက်ခံကျင့်သုံးနိုင်ရန် အတည်ပြုပါဝင်နိုင်ရေးကိစ္စအပေါ် ထောက်ခံအကြံပြု ဆွေးနွေးမှာ ဖြစ်ပါတယ်။ ကျွန်တော်တို့ မြန်မာနိုင်ငံဟာ အပြည်ပြည်ဆိုင်ရာ အလုပ်သမားရေးရာအဖွဲ့ချုပ် (ILO) ကို အဖွဲ့ဝင်နိုင်ငံ အဖြစ် ၁၉၄၈ ခုနှစ်မှာ ဝင်ရောက်ခဲ့ပါတယ်။ ILO အဖွဲ့ဝင်နိုင်ငံ ၁၈ရ နိုင်ငံရှိပြီးတော့ မြန်မာနိုင်ငံအနေနဲ့ ILO ပြဌာန်းချက် ၁၈ ခုကို လက်ခံကျင့်သုံး အကောင်အထည်ဖော် ဆောင်ရွက်လျက်ရှိပါတယ်။ ဒီပြဋ္ဌာန်းချက် များနှင့်ညီညွတ်တဲ့ ပြည်တွင်းဥပဒေများကိုလည်း ပြဋ္ဌာန်းအကောင်အထည်ဖော် ဆောင်ရွက်နေပါတယ်။ အသက်အငယ်ဆုံးပြဋ္ဌာန်းချက်အမှတ်-၁၃၈ (၁၉၇၃) Minimum Age Convention No-138 (1973) ILO ရဲ့ အဓိကပြဋ္ဌာန်းချက် ၈ ခုမှာ တစ်ခုအပါအဝင်ဖြစ်ကြောင်း လေ့လာတွေ့ရှိရပါတယ်။ ILO ရဲ့ အဓိကပြဋ္ဌာန်းချက် ၈ ခု အနက် ၃ ခု ဖြစ်တဲ့ အဓမ္မစေခိုင်းမှုပြဋ္ဌာန်းချက်အမှတ်-၂၉၊ လွတ်လပ်စွာအသင်းအဖွဲ့ ဖွဲ့စည်းခြင်းနှင့် စုရုံးလုပ်ဆောင်ခွင့်ဆိုင်ရာ ပြဋ္ဌာန်းချက်အမှတ် ၈ရ နှင့် ကလေးသူငယ်များအား အဆိုးရွားဆုံးပုံစံဖြင့် ခိုင်းစေခြင်းဆိုင်ရာ ပြဋ္ဌာန်းချက်အမှတ်-၁၈၂ တို့ကိုလည်း လက်ခံကျင့်သုံးပြီး ဖြစ်ပါတယ်။ နာယကကြီးခင်ဗျား။ ၂၀၁၉ ခုနှစ်၊ ဇွန်လ ၁၀ ရက်မှ ၂၁ ရက် အထိ ဆွစ်ဇာလန်နိုင်ငံ၊ ဂျီနီဗာမြို့မှာ ကျင်းပပြုလုပ်ခဲ့တဲ့ (၁၀၈)ကြိမ်မြောက် အပြည်ပြည်ဆိုင်ရာ အလုပ်သမားရေးရာညီလာခံမှာ အငယ်ဆုံးအသက် ပြဌာန်းချက်အမှတ်-၁၃၈ (၁၉၇၃)ကို လက်ခံကျင့်သုံးမယ်လို့ ကြေညာခဲ့ပါတယ်။ အငယ်ဆုံးအသက် ပြဋ္ဌာန်းချက်အမှတ်-၁၃၈(၁၉၇၃)မှာ အပိုဒ် ၁၈ ပိုဒ် ပါဝင်ပါတယ်။ အဓိကအချက်များကတော့ ကလေး အလုပ်သမားများပပျောက်ရေး ထိရောက်စွာဆောင်ရွက်နိုင်ရန်၊ စီးပွားရေးတိုးတက်စေရန်၊ လူငယ်များရဲ့ ရုပ်ပိုင်းဆိုင်ရာနှင့် စိတ်ပိုင်းဆိုင်ရာ ပြည့်ဝစွာတိုးတက်မှုနှင့်အညီ အလုပ်အကိုင် အခွင့်အလမ်းများ ရရှိစေရန် တို့ကို ဦးတည်ပြဋ္ဌာန်းထားပါတယ်။ ကျွန်တော်တို့ မြန်မာနိုင်ငံဟာ ဒီပြဋ္ဌာန်းချက်တွေကို လက်ခံကျင့်သုံး မယ်ဆိုရင် အလုပ်လုပ်ကိုင်နိုင်တဲ့ အငယ်ဆုံးအသက်ကို ၁၅ နှစ်ထက်မပိုရလို့ သတ်မှတ်ထားပေမယ့် လည်း စီးပွားရေးနှင့် ပညာရေးဝန်ဆောင်မှုများ လုံလောက်စွာ ဖွံ့ဖြိုးမှုမရှိတဲ့ အဖွဲ့ဝင်နိုင်ငံများဆိုရင်တော့ အငယ်ဆုံးအသက်ကို ၁၄ နှစ်လို့ သတ်မှတ်နိုင်ပါတယ်။ ဘေးအန္တရာယ်ကင်းရှင်းရေးနှင့် ကျန်းမာရေး သို့မဟုတ် အကျင့်စာရိတ္တကို ထိခိုက်စေတဲ့ သဘော သဘာဝရှိတဲ့ လုပ်ငန်းများအတွက်ဆိုရင်တော့ ၁၈ နှစ်လို့ သတ်မှတ်နိုင်ပါတယ်။ ဘေးအန္တရာယ်ကင်းရှင်းမယ်၊ ကျန်းမာရေး၊ အကျင့်စာရိတ္တကို မထိခိုက်စေတဲ့ ကာကွယ်ပေးထားတဲ့ အသက်မွေးဝမ်းကျောင်းပညာရပ်ကို သင်ကြားခွင့်ရမယ်ဆိုရင်တော့ ၁၆ နှစ် ပြည့်ပြီးသူများကို အလုပ်လုပ်ခွင့်ပြုနိုင်ပါတယ်။ ကျန်းမာရေး သို့မဟုတ် ဖွံ့ဖြိုးမှုကို အန္တရာယ်မဖြစ်စေသော၊ ကျောင်းတက်ရောက်မှုကို မထိခိုက်စေသော၊ သက်ဆိုင်ရာအာဏာပိုင်မှ ခွင့်ပြုထားတဲ့ အသက်မွေးဝမ်းကျောင်းသင်တန်း သို့မဟုတ် သင်တန်းအစီအစဉ်များမှာ ပါဝင်မှုကို မထိခိုက် စေသော ပေါ့ပါးတဲ့လုပ်ငန်းများမှာ အသက် ၁၃ နှစ်ကနေ ၁၅ နှစ် အထိကို ပြည်တွင်းဥပဒေများ သို့မဟုတ် နည်းဥပဒေများကို ပြဋ္ဌာန်းပြီးတော့ အလုပ်လုပ်ကိုင်ခွင့် ပြုနိုင်ပါတယ်။ စီးပွားရေးနှင့် ပညာရေးဝန်ဆောင်မှု များ လုံလောက်စွာဖွံ့ဖြိုးမှုမရှိတဲ့ အဖွဲ့ဝင်နိုင်ငံအတွက် ပေါ့ပါးတဲ့လုပ်ငန်းများမှာ အသက် ၁၃ နှစ် နောက် ၁၅ နှစ်အထိ အဲဒီအစားကို အသက် ၁၂ မှ ၁၄ နှစ်အထိ အလုပ်လုပ်ကိုင်ရန် ခွင့်ပြုနိုင်ပါတယ်။ နိုင်ငံရဲ့ စီးပွားရေး ဖွံ့ဖြိုးတိုးတက်မှု အခြေအနေပေါ်မူတည်ပြီးတော့ အလုပ်လုပ်ကိုင်နိုင်တဲ့ အနိမ့်ဆုံး အသက်ကိုလည်း သတ်မှတ်နိုင်ပါတယ်။ ဒါနဲ့ဆက်နွယ်မှုရှိတဲ့ ပြဋ္ဌာန်းချက်အမှတ်-၁၈၂ ကလေးသူငယ် များအား အဆိုးရွားဆုံးပုံစံဖြင့်ခိုင်းစေခြင်းဆိုင်ရာ ပြဋ္ဌာန်းချက်ကို လက်ခံကျင့်သုံးထားတဲ့အတွက် အကောင် အထည်ဖော်ဆောင်ရွက်ရာမှာ ဝန်ကြီးဌာနအပေါ် အထူးတလည် ဝန်ထုပ်ဝန်ပိုး မဖြစ်စေနိုင်ပါဘူး။ ဒါ့ကြောင့် မြန်မာနိုင်ငံအနေနဲ့ အငယ်ဆုံးအသက် ပြဋ္ဌာန်းချက်အမှတ်-၁၈၃(၁၉၇၃) Minimum Age Convention No-138 (1973)ကို မြန်မာနိုင်ငံက လက်ခံကျင့်သုံးနိုင်ရန် အတည်ပြုပါဝင်နိုင်ရေးအပေါ် ထောက်ခံအပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဒေါက်တာခင်စိုးစိုးကြည် ပြည်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1440">ဒေါက်တာခင်စိုးစိုးကြည်(ပြည်မဲဆန္ဒနယ်၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနဲ့တကွ အားလုံးပဲမင်္ဂလာပါရှင်။ ကျွန်မကတော့ ပြည်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဒေါက်တာခင်စိုးစိုးကြည် ဖြစ်ပါတယ်။ နိုင်ငံတော်သမ္မတထံမှပေးပို့ထားတဲ့ အပြည်ပြည်ဆိုင်ရာအလုပ်သမားရေးရာအဖွဲ့က သတ်မှတ်ပြဋ္ဌာန်းတဲ့ အလုပ်လုပ်နိုင်တဲ့ အငယ်ဆုံးအသက် ပြဋ္ဌာန်းချက်အမှတ်-၁၃၈ ကို လက်ခံကျင့်သုံးနိုင်ရေးနဲ့ပတ်သက်ပြီး ထောက်ခံဆွေးနွေးသွားမှာ ဖြစ်ပါတယ်။ အနာဂတ်ကာလမှာ ကျွန်မတို့ထမ်းဆောင်နေကြတဲ့ နိုင်ငံ့တာဝန်တွေကိုပုခုံးပြောင်းလွှဲယူကြမယ့် သကက ယကလေးငယ်များပစ်ကပါတယ်။ ဒါကလင် ကလေးပေါင်း ကာယကကော၊ လက အတွေးအခေါ်အားလုံး ကောင်းမွန်စွာဖွံ့ဖြိုးတိုးတက်ကြဖို့ အလွန်အရေးကြီးပါတယ်။ စတင်မွေးဖွားလာတဲ့ ီး ကလေးငယ်တစ်ဦးရရှိရမယ့်အခွင့်အရေးတွေကို ဆင်းရဲချမ်းသာလူမျိုးဘာသာ ဘယ်အခြေ အနေမှာမဆို ကျွန်မတို့ဟာ ခွဲခြားမှုမရှိ တန်းတူညီမျှရရှိနိုင်ဖို့အတွက် ဆောင်ရွက်ပေးဖို့ လိုအပ်ပါတယ်။ နာယကကြီးရှင့်။ Power Point အသုံးပြုပြီး တင်ပြခွင့်ပြုပါရှင့်။ ကလေးသူငယ်တွေ ရရှိရမယ့် အခွင့်အရေးတွေထဲမှာ အသက်ရှင်သန်ရပ်တည်ပိုင်ခွင့်၊ ဖွံ့ဖြိုး တိုးတက်ပိုင်ခွင့်၊ အကာအကွယ်များရရှိပိုင်ခွင့်နဲ့ ပါဝင်ဆောင်ရွက်နိုင်ခွင့်တို့ဟာ အဓိကအချက်တွေ ဖြစ်ပါတယ်။ ဒီအခွင့်အရေးတွေကို ကလေးတိုင်းရရှိနိုင်ဖို့ ဘယ်သူတွေမှာ တာဝန်ရှိပါသလဲ။ ကျွန်မတို့အစိုးရက ဥပဒေတွေပြဋ္ဌာန်းပြီးတော့ မိဘတွေ၊ ပတ်ဝန်းကျင် မှာရှိတဲ့သူတွေအားလုံး ပူးပေါင်းဆောင်ရွက်ပေးကြရမှာ ဖြစ်ပါတယ်။ သို့ဖြစ်တဲ့အတွက် ကမ္ဘာ့ကုလသမဂ္ဂ အဖွဲ့ကြီးက ကလေးသူငယ်အခွင့်အရေးဆိုင်ရာသဘောတူ စာချုပ် UNCRC ကို ၁၉၈၉ ခုနှစ်၊ နိုဝင်ဘာ ၂၀ မှာ သဘောတူလက်မှတ်ရေးထိုးပြီး ပြဋ္ဌာန်းခဲ့ပါတယ်။ အဲဒီနေ့ကို ကမ္ဘာ့ကလေးများနေ့အဖြစ်လည်း ပြဋ္ဌာန်းခဲ့တာ ယခုနှစ်ဆိုရင် နှစ် ၃၀ ပြည့်မြောက်ခဲ့ပြီး ဖြစ်ပါတယ်။ ဒီအပေါ်မှာမူတည်ပြီး ကမ္ဘာ့နိုင်ငံအသီးသီးမှာရှိတဲ့ နိုင်ငံတွေဟာ UNCRC အပါအဝင် အဖွဲ့အစည်းများရဲ့ သဘောတူစာချုပ်များ၊ ပြဋ္ဌာန်းချက်များကို ပါဝင် လက်မှတ်ရေးထိုးကြရပါတယ်။ မိမိနိုင်ငံအတွင်းမှာ ဒီအချက်တွေနဲ့ လိုက်လျောညီထွေအောင် အကောင်အထည်ဖော် ဆောင်ရွက် ကြရပါတယ်။ ဒါ့အပြင် ကလေးသူငယ်အခွင့်အရေးဆိုင်ရာဥပဒေတွေကို ပြဋ္ဌာန်းကြပြီးတော့ ကလေးသူငယ် တွေကို ကျွန်မတို့က ကာကွယ်စောင့်ရှောက်ကြရတာ ဖြစ်ပါတယ်။ ကျွန်မတို့နိုင်ငံမှာ UNCRC ကို ၁၉၉၁ ခုနှစ်ကတည်းက ပါဝင်လက်မှတ်ရေးထိုးခဲ့ပြီး ဖြစ်တဲ့အပြင် ၁၉၉၃ ခုနှစ်မှာ ကလေးသူငယ်အခွင့်အရေး ဆိုင်ရာဥပဒေကို ပြဋ္ဌာန်းကျင့်သုံးခဲ့ပါတယ်။ ယခုော့ ခေတ်နဲ့လျော်ညီတဲ့ လုပ်ငန်းတွေကို ဆောင်ရွက်နိုင်ဖို့အတွက် ၂၀၁၉ ခုနှစ်၊ ဇူလိုင် ၂၃ ရက်နေ့မှာ ဒီဥပဒေကို အတည်ပြုပြဋ္ဌာန်းခဲ့ပါတယ်။ ဒီဥပဒေရဲ့ ပုဒ်မ ၄၈ နဲ့ ၄၉ မှာ အလုပ် လုပ်နိုင်တဲ့ ကလေးတစ်ဦးရဲ့ အငယ်ဆုံးအသက်ကို ပြဋ္ဌာန်းထား ပြီးတော့ ILO ရဲ့ ပြဋ္ဌာန်းချက်နဲ့လည်း ကိုက်ညီနေတာကို တွေ့ရပါတယ်။ ဒါ့အပြင် အလုပ်လုပ်နေကြတဲ့ ကလေးတွေရဲ့ လုပ်ငန်းခွင်ဘေးအန္တရာယ် ကင်းရှင်းဖို့၊ ကျန်းမာရေးနဲ့ အခြားရပိုင်ခွင့်တွေရရှိဖို့၊ ထိခိုက်ဆုံးရှုံးမှု မရှိစေဖို့အတွက်လည်း ကျွန်မတို့ဟာ ဆောင်ရွက်ဖို့ ဒီဥပဒေတွေမှာ ပြဋ္ဌာန်းထားတဲ့အပြင် ကလေးသူငယ်အတွက် အလုပ်သမားဥပဒေ မရှိသော် လည်းပဲ ကျွန်မတို့ဟာ ဘာတွေနဲ့ ဘယ်ဥပဒေတွေနဲ့ဆက်စပ်ဆောင်ရွက် ရသလဲဆိုရင် ဆိုင်များနဲ့ အလုပ် ဌာနများ ဥပဒေ၊ အလုပ်ရုံများ အက်ဥပဒေ၊ ၂၀၁၄ ပညာရေးဥပဒေနဲ့ ၂၀၁၉ ကလေးသူငယ်အခွင့်အရေး ဆိုင်ရာဥပဒေတွေနဲ့လည်း ချိတ်ဆက်ပြီးတော့ ဆောင်ရွက်ကြရပါတယ်။ လေးစားရပါသော နာယကကြီးရှင့်။ ကျွန်မတို့လူသားတွေဟာ ကလေးဘဝကစပြီးတော့ ဆယ်ကျော်သက် ခန္ဓာကိုယ်တည်ဆောက်ပုံနဲ့ ဇီဝကမ္မတွေ တဖြည်းဖြည်း ဖွံ့ဖြိုးပြောင်းလဲလာတယ်။ ဒီဆယ်ကျော် သက်ကတော့ ဖွံ့ဖြိုးပြောင်းလဲမှုတွေအများဆုံး ဖြစ်ရတဲ့ပါတယ်။ ဒါ့အပြင် စိတ်ပိုင်းဆိုင်ရာ၊ အတွေးအခေါ်၊ အပြုအမူ၊ လူမှုဆက်ဆံရေးတွေဟာလည်း ပြောင်းလဲတိုးတက်ကြရပါတယ်။ ဒါကြောင့် မို့လို့ ဒီလေးတွေ လုပ်ရတဲ့အလုပ်ဟာ သူတို့ရဲ့ ဖွံ့ဖြိုးမှုအသီးသီးကို ထိခိုက်ရမယ့်အလုပ်တွေ မဖြစ်သင့်ပါဘူး။ ဒါ့အပြင် ကျောင်းတက်ရန်အခွင့်အရေးတွေကို ပိတ်ပင်တားဆီးတဲ့အလုပ်တွေ၊ မီ ကျောင်းတက်ရတဲ့အလုပ်တွေ၊ ကျောင်းတက်ခြင်းနဲ့အတူ ပြင်းထန်တဲ့အလုပ်တွေကို ကြာမြင့်စွာ လုပ်ကြရမယ်ဆိုရင် ကလေးတွေရဲ့ ဖွံ့ဖြိုးမှုကို ထိခိုက်မှာဖြစ်ပါတယ်။ ဒါကြောင့်မို့လို့ ကျွန်မတို့ဟာ ကလေး တွေဟာ သူတို့ရဲ့ ပညာသင်ကြားမှု၊ ဆော့ကစားရမှု၊ မိသားစုနှင့် ပျော်ရွှင်စွာနေထိုင်ရမှုတို့ကို ရရှိခံစား ရမှသာ အနာဂတ်အတွက် ကျွန်မတို့ နိုင်ငံသားကောင်းတွေ ထွက်ပေါ်လာမှာဖြစ်ပါတယ်။ နိဂုံးချုပ်အနေနဲ့ ဆွေးနွေးလိုတာကတော့ ကျွန်မတို့နိုင်ငံဟာ ယခုပြဋ္ဌာန်းချက်(၁၃၈) နဲ့ဆက်စပ် ဆောင်ရွက်ရမယ့် ကလေးငယ်တွေကို အဆိုးရွားဆုံးပုံစံနဲ့ခိုင်းစေခြင်းဆိုင်ရာ ပြဋ္ဌာန်းချက်အမှတ်(၁၈၂) ကိုလက်ခံကျင့်သုံးနေခြင်း၊ လက်နက်ကိုင်ပဋိပက္ခအတွင်း ကလေးများပါဝင်ပတ်သက်မှုဆိုင်ရာ နောက် ဆက်တွဲအခြေပြစာချုပ်ကို အတည်ပြုပါဝင်ထားပြီးဖြစ်ခြင်း၊ မြန်မာနိုင်ငံကလေးအလုပ်သမားပပျောက်ရေး ဆိုင်ရာ အမျိုးသားကော်မတီကို ဒုတိယသမ္မတ(၁) ဦးဆောင်ပြီး ဖွဲ့စည်းပြီးဖြစ်ခြင်းနဲ့ ဒီကော်မတီကနေ အမျိုးသားအဆင့်လုပ်ငန်းစီမံချက် ၂၀၁၉-၂၀၂၃ (၅)နှစ်တာ စီမံချက်ကို စတင်အကောင်အထည်ဖော် ဆောင်ရွက်နေပြီဖြစ်ခြင်း၊ ဒါ့အပြင် သက်ဆိုင်ရာဌာန၊ ဝန်ကြီးဌာနအသီးသီးကလည်း ပူးပေါင်းဆောင်ရွက်ဖို့ မခက်ခဲတာဖြစ်တဲ့အတွက် ယခု ILO ရဲ့ ပြဋ္ဌာန်းသတ်မှတ်ချက်ကို ကျွန်မတို့နိုင်ငံအနေနဲ့ လက်ခံကျင့်သုံး သင့်ပါကြောင်း ပြည်ထောင်စုလွှတ်တော်ကြီးကနေ ထောက်ခံဆွေးနွေး တင်ပြလိုက်ရပါတယ်။ အားလုံးကို ကျေးဇူးတင်ပါတယ်ရှင့်။</speech>
<speech type="speaker">ဦးကျော်သောင်း စစ်ကိုင်းတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1241">ဦးကျော်သောင်း(မဲဆန္ဒနယ်အမှတ်-၁၊ စစ်ကိုင်းတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီး၊ ပြည်ထောင်စုလွှတ်တော်ကိုယ်စား လှယ်များနှင့် ဧည့်သည်တော်များအားလုံးမင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)က အမျိုးသားလွှတ်တော်ကိုယ်စားလှယ် ဦးကျော်သောင်း ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ကျွန်တော့အနေနဲ့ နိုင်ငံတော် သမ္မတထံမှ ပေးပို့ခဲ့သည့် အငယ်ဆုံးအသက်ပြဋ္ဌာန်းချက်အမှတ်-၁၃၈(၁၉၇၃)အား မြန်မာနိုင်ငံက လက်ခံ ကျင့်သုံးရန် အတည်ပြုပါဝင်နိုင်ရေးကိစ္စအား ထောက်ခံအကြံပြု ဆွေးနွေးသွားမှာဖြစ်ပါတယ်။ ကျွန်တော်တို့ နိုင်ငံဟာ အပြည်ပြည်ဆိုင်ရာ အလုပ်သမားရေးရာအဖွဲ့ချုပ်(ILO)ရဲ့ အဖွဲ့ဝင်နိုင်ငံ တစ်နိုင်ငံ ဖြစ်ပါတယ်။ ILO ရဲ့ ပြဋ္ဌာန်းချက် ၁၈ ခုကို လက်ခံကျင့်သုံးလျက်ရှိပါတယ်။ ထို့အတူ ၎င်းပြဋ္ဌာန်းချက်နဲ့ညီညွတ်တဲ့ ဥပဒေများ ပြည်တွင်းတွင် ပြဋ္ဌာန်းအကောင်အထည်ဖော် ဆောင်ရွက်လျက် ရှိပါတယ်။ ယခု ၂၀၁၉ ခုနှစ်ဟာ ILO အဖွဲ့ရဲ့ နှစ် ၁၀၀ ပြည့်နှစ်ဖြစ်တာနဲ့အညီ အဖွဲ့ဝင်နိုင်ငံများအနေနဲ့ ပြဋ္ဌာန်းချက်တစ်ခု လက်ခံ ကျင့်သုံးရန် အားလုံးဝိုင်းဝန်းဆွေးနွေးပြီး အငယ်ဆုံးအသက်ပြဋ္ဌာန်းချက်အမှတ်-၁၃၈(၁၉၇၃)ကို လက်ခံ ကျင့်သုံးပြီဖြစ်ကြောင်း ကြေညာခဲ့ပါတယ်။ ပြဋ္ဌာန်းချက်မှာ အပိုဒ် ၁၈ ခုပါဝင်ပြီး ၎င်းတို့ထဲမှာ ကလေးအလုပ်သမားပပျောက်ရေး၊ စီးပွားရေး တိုးတက်စေရေး လူငယ်များရဲ့ ရုပ်ပိုင်းနဲ့ စိတ်ပိုင်းဆိုင်ရာ ပြည့်ဝစွာတိုးတက်စေရေး၊ အလုပ်အကိုင် အခွင့်အလမ်းများရရှိစေရေး အစရှိတဲ့ ရည်ရွယ်ချက်များနဲ့ ပြဋ္ဌာန်းခဲ့ပါတယ်။ အလွန်ကောင်းမွန်တဲ့ ရည်ရွယ်ချက်များ ဖြစ်ပါတယ်။ ဒါ့အပြင် ယခင်ကလည်း လုပ်ငန်းအမျိုးအစားအလိုက် အသက်ကန့်သတ်ချက် များကို ၁၉၁၉၊ ၁၉၂၀၊ ၁၉၂၁၊ ၁၉၃၂၊ ၁၉၃၆၊ ၁၉၃၇၊ ၁၉၅၉၊ ၁၉၆၅ ခုနှစ်များက ပြင်ဆင်တည်းဖြတ် ပြဋ္ဌာန်းခဲ့ပြီးဖြစ်ကြောင်း သိရှိရပါတယ်။ ဒီအဆိုပြုချက်များကို အပြည်ပြည်ဆိုင်ရာ ပြဋ္ဌာန်းချက်တစ်ခုအဖြစ် ၁၉၇၃ ခုနှစ်၊ ဇွန်လ ၂၆ ရက်နေ့မှာ အငယ်ဆုံးအသက်ပြဋ္ဌာန်းချက် ၁၉၇၃ ကို အတည်ပြုပြဋ္ဌာန်းခဲ့ကြောင်း သိရှိရပါတယ်။ အဖွဲ့ဝင်နိုင်ငံတိုင်း ကလေးလုပ်သားခိုင်းစေမှုကို ထိထိရောက်ရောက် ဆောင်ရွက်နိုင်ရန် လူငယ်၊ လူရွယ်များရဲ့ ရုပ်ပိုင်း၊ စိတ်ပိုင်း ထိခိုက်မှုမရှိစေဘဲ အကောင်းဆုံးဖွံ့ဖြိုးမှုနဲ့အညီ အလုပ်လုပ်ကိုင် နိုင်တဲ့ အငယ်ဆုံးအသက်သတ်မှတ်ရန် အမျိုးသားရေးမူဝါဒ ချမှတ်ဆောင်ရွက်ဖို့ တိုက်တွန်းချက်ဟာလည်း လူ့အခွင့်အရေးအရဖြစ်စေ၊ ကလေးသူငယ်အခွင့်အရေးအရဖြစ်စေ အလွန်ကောင်းမွန်ပြီး မှန်ကန်တဲ့ ပြဋ္ဌာန်း ဆောင်ရွက်ချက်ဖြစ်ကြောင်း တွေ့ရှိရပါတယ်။ လေးစားရပါသော နာယကကြီးခင်ဗျာ။ ယနေ့ ကျွန်တော်တို့နိုင်ငံဟာ စဉ်ဆက်မပြတ် ဖွံ့ဖြိုးမှု ပန်းတိုင်များ(Sustainable Development Goals) ဆိုတဲ့ ခေါင်းစဉ်ဖြင့် ၂၀၁၆၊ ၂၀၃၀ ကိုသွားနေတဲ့ကာလ ဖြစ်ပါတယ်။ ဒီခေါင်းစဉ်ရဲ့ အောက်မှာ ပန်းတိုင် ၁ရ ခု၊ ရည်မှန်းချက် ၁၆၉ ခုနဲ့ ညွှန်ကိန်း ၂၃၀ ခုတို့ ပါဝင်ပါတယ်။ တပမာ ပမောင်(၁) လအ ဆင်မ အားလုံးအဆုံးသတ်ရေး၊ ပအိင်(၂) က်မက် ခေါင်းပါးမှုအဆုံးသတ်ရေး၊ စားနပ်ရိက္ခာဖူလုံရေး၊ အာဟာရပြည့်ဝမှုတိုးတက်ရေးနဲ့ စဉ်ဆက်မပြတ် စိုက်ပျိုးမှု ဖြစ်ပေါ်တိုးတက်ရေး၊ ပန်းတိုင်(၃) လူတန်းစေ့ကျန်းမာရေးနဲ့ သာယာဝပြောရေး၊ ပန်းတိုင်(၄) လူသားအားလုံးအကျုံးဝင်ကာ ညီညွတ်မျှတပြီး အရည်အသွေးရှိတဲ့ ပညာသင်ယူနိုင်သော အခွင့်အလမ်း ရရှိရေး စသည်ဖြင့် ပန်းတိုင်ပေါင်း ၁ရ ခုရှိပါတယ်။ အဲဒီထဲကမှ ပန်းတိုင်(၈)နဲ့ပတ်သက်ပြီး ပြောကြားလိုပါတယ်။ ပန်းတိုင်း(၈)ရဲ့ ရည်မှန်းချက် အပိုဒ် ရ မှာ လုပ်သားများကို အတင်းအဓမ္မခိုင်းစေခြင်းများပပျောက်ရေး၊ ခေတ်သစ်ကျေးကျွန်ပြုမှုနဲ့ လူကုန်ကူးမှုအဆုံးသတ်ရေး၊ ကလေးစစ်သား အသုံးပြုမှုနဲ့ တပ်သားသစ်စုဆောင်းမှုအပါအဝင် အဆိုးဝါးဆုံး ပုံစံရှိတဲ့ ကလေးလုပ်သားများပပျောက်ရေးနဲ့ ကလေးလုပ်သားများကို အတင်းအဓမ္မခိုင်းစေခြင်းများ အဆုံး သတ်ရေးနဲ့ တားမြစ်ရေးအတွက် လျင်မြန်ထိရောက်စွာဆောင်ရွက်ရေးနဲ့ ပုံစံအမျိုးမျိုးဖြင့် ကလေးလုပ်သား များကို အတင်းအဓမ္မခိုင်းစေခြင်းများ ၂၀၂၅ ခုနှစ်တွင် အဆုံးသတ်ရေးဟူ၍ ဆိုထားပါတယ်။ အပိုဒ် ၁၀ အပိုဒ်ခွဲငယ်(ခ)မှာ ၂၀၂၀ ခုနှစ်တွင် လူငယ်များ အလုပ်အကိုင်ရရှိရေးအတွက် ကမ္ဘာလုံးဆိုင်ရာ မဟာဗျူဟာ ချမှတ်ဆောင်ရွက်ရေးနဲ့ အပြည်ပြည်ဆိုင်ရာအလုပ်သမားအဖွဲ့ (ILO)၏ ကမ္ဘာလုံးဆိုင်ရာ လုပ်ငန်းခွင်စာချုပ် အကောင်အထည်ဖော်ဆောင်ရွက်ရေးဟူ၍လည်း ဆိုထားပါတယ်။ လေးစားရပါသော နာယကကြီးခင်ဗျာ။ ကျွန်တော်တို့နိုင်ငံရဲ့ အချို့ သောမြို့များမှာ လက်ဖက်ရည်ဆိုင်များ၊ စားသောက်ဆိုင်များ၊ မော်တော်ကားဝပ်ရှော့များ၊ မော်တော်ဆိုင်ကယ်ဝပ်ရှော့များမှာ ကလေးလုပ်သား များကို တွေ့ရပါတယ်။ အင်မတန်ငယ်ရွယ်တဲ့ ကလေးများဖြစ်ပါတယ်။ ပညာသင်ကြားမယ့်အရွယ်၊ ကျောင်း နေရမယ့်အရွယ်မှာ မိဘများရဲ့ စီးပွားရေးအဆင်မပြေမှု၊ ချို့တဲ့မှုကြောင့် ကလေးများဟာ ကျောင်းမနေနိုင်ဘဲ ရရာအလုပ်ကို အရွယ်နဲ့မမျှဘဲ ဝင်ရောက်လုပ်ကိုင်နေတာတွေလည်း စိတ်မကောင်းဖွယ်တွေ့ရှိရပါတယ်။ ဒါတွေဟာ ဖွံ့ဖြိုးဆဲနိုင်ငံများနဲ့ ဖွံ့ဖြိုးမှုအနည်းဆုံးနိုင်ငံတွေမှာ တွေ့ရှိရတဲ့အနေအထားတွေပဲ ဖြစ်ပါတယ်။ ဒါကြောင့် ကျွန်တော်တို့နိုင်ငံရဲ့ ကလေးသူငယ်များရဲ့ အခွင့်အရေးကို ကာကွယ်စောင့်ရှောက်ဖို့အတွက် လိုအပ်ပါတယ်။ နိုင်ငံရဲ့ စီးပွားရေးဖွံ့ဖြိုးတိုးတက်မှု အခြေအနေပေါ်မှာမူတည်၍ အလုပ်လုပ်ကိုင်နိုင်တဲ့ အနိမ့်ဆုံးအသက်ကို သတ်မှတ်ကြပါတယ်။ ပြဠားချက်အပိုဒ် ၁၈ ခုထဲမှာ ဖွံ့ဖြိုးဆဲနိုင်ငံတွေ၊ ဖွံ့ဖြိုးမှု အနည်းဆုံးနိုင်ငံတွေရဲ့ ကလေးလုပ်သား သတ်မှတ်ချက်များကိုလည်းပဲ ဖွံ့ဖြိုးပြီးနိုင်ငံများနဲ့ တန်းတူ မထားဘဲ လျော့ပေါ့စဉ်းစား သတ်မှတ်ပေးထားတာကိုလည်း တွေ့ရှိရပါတယ်။ ထိုသို့ဆောင်ရွက်ပေးခြင်းဟာ မှန်ကန်သင့်မြတ်တဲ့ ဆောင်ရွက်ချက်ဖြစ်လို့ ကျွန်တော်တို့အနေနဲ့ သမ္မတထံမှပေးပို့ခဲ့တဲ့ အငယ်ဆုံးအသက် ပြဋ္ဌာန်းချက်အမှတ်-၁၃၈(၁၉၇၃)ကို မြန်မာနိုင်ငံက လက်ခံကျင့်သုံးရန် အတည်ပြုပါဝင်နိုင်ရေးကိစ္စအား ထောက်ခံပါကြောင်းတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်ဇော် ကော့သောင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1425">ဦးခင်ဇော်(ကော့သောင်းမဲဆန္ဒနယ်၊ တနင်္သာရီတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကကြီးနှင့် ဒုတိယနာယက၊ အမျိုးသားလွှတ်တော် ဒုဥက္ကဋ္ဌနဲ့ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများကို မင်္ဂလာပါလို့ ဂါရဝပြုနှုတ်ခွန်းဆက်သလိုက်ပါတယ်။ ကျွန်တော်က တနင်္သာရီတိုင်းဒေသကြီး ကော့သောင်းမဲဆန္ဒနယ်က ပြည်ထောင်စုလွှတ်တော် ကိုယ်စားလှယ် ဦးခင်ဇော်ဖြစ်ပါတယ်။ ကျွန်တော်က နိုင်ငံတော်သမ္မတထံမှပေးပို့လာသော အငယ်ဆုံးအသက်ပြဋ္ဌာန်းချက် အမှတ်-၁၃၈(၁၉၇၃)ကို မြန်မာနိုင်ငံက လက်ခံကျင့်သုံးရေးအတွက် အတည်ပြုပေးနိုင်ရေးကို ထောက်ခံ ဆွေးနွေးသွားမှာဖြစ်ပါတယ်။ ကျွန်တော်တို့ မြန်မာနိုင်ငံဟာ အပြည်ပြည်ဆိုင်ရာအလုပ်သမားရေးရာအဖွဲ့ (ILO) အဖွဲ့ဝင်အဖြစ် ၁၉၄၈ ခုနှစ်၊ မေလ ၁၈ ရက်နေ့မှာ ဝင်ရောက်ခဲ့ပါတယ်။ လက်ရှိအဖွဲ့ဝင်နိုင်ငံ ၁၈ရ နိုင်ငံရှိပြီးလည်း ဖြစ်ပါတယ်။ ၁၉၇၃ ခုနှစ်၊ ဇွန်လမှာ ကျင်းပခဲ့တဲ့ (၅၈)ကြိမ်မြောက် အပြည်ပြည်ဆိုင်ရာ အလုပ်သမားရေးရာ ညီလာခံမှာ အငယ်ဆုံးအသက်ပြဋ္ဌာန်းချက်အမှတ်-၁၃၈(၁၉၇၃)ကို အတည်ပြုခဲ့ပြီးတော့ ၁၉၇၆ ခုနှစ်မှာ အာဏာတည်ခဲ့ပါတယ်။ ယင်းပြဋ္ဌာန်းချက်အမှတ်-၁၃၈ ဟာ ILO ရဲ့ အဓိကပြဋ္ဌာန်းချက် ၈ ခုမှာ တစ်ခု ပါဝင်ကြောင်းလည်း သိရပါတယ်။ ယင်းပြဋ္ဌာန်းချက်နဲ့အညီ ပြည်တွင်းဥပဒေများကို ပြဋ္ဌာန်းအကောင် အထည်ဖော်ဆောင်ရွက်နိုင်ကြောင်းလည်း သိရပါတယ်။ ဒီပြဋ္ဌာန်းချက်ကို အဖွဲ့ဝင် ၁၈ရ နိုင်ငံအတွက် ၁၆ နိုင်ငံသာ လက်ခံကျင့်သုံးလျက်ရှိပြီးတော့ မြန်မာနိုင်ငံမှအပ ကျန်အာဆီယံနိုင်ငံအားလုံး လက်ခံကျင့်သုံးထားတဲ့ အခြေခံပြဋ္ဌာန်းချက်ဖြစ်တဲ့ အသက်အငယ်ဆုံးပြဋ္ဌာန်းချက်အမှတ်-၁၃၈ ကို မြန်မာနိုင်ငံအနေနဲ့ ILO ရာပြည့် အခမ်းအနားမှာ မြန်မာနိုင်ငံအနေနဲ့ လက်ခံကျင့်သုံးဖို့ လျာထားကြောင်းလည်း သိရပါတယ်။ ယင်းပြဋ္ဌာန်းချက်မှာ အပိုဒ် ၁၈ ခုပါဝင်ပြီးတော့ ရည်ရွယ်ချက်အနေဖြင့် ကလေးသူငယ်အလုပ်သမား ပပျောက်ရေးထိရောက်စွာ ဆောင်ရွက်နိုင်ရန်၊ စီးပွားရေးတိုးတက်စေရန်နဲ့ လူငယ်များရဲ့ ရုပ်ပိုင်း၊ စိတ်ပိုင်း ဆိုင်ရာ ပြည့်ဝစွာ တိုးတက်မှုနဲ့အညီ အလုပ်အကိုင် အခွင့်အလမ်းများ ရရှိစေရန်ပဲဖြစ်ပါတယ်။ ဒါ့အပြင် အကျိုးကျေးဇူးအနေနဲ့ အလုပ်လုပ်နိုင်တဲ့ အငယ်ဆုံးအသက်ကို ၁၅ နှစ်ထက်မငယ်ရဟု သတ်မှတ်ထား ပေမယ့် စီးပွားရေးနဲ့ ပညာရေးမဖွံ့ဖြိုးသေးတဲ့ ကျွန်တော်တို့ မြန်မာနိုင်ငံအတွက် ကနဦးမှာ အငယ်ဆုံး အသက်ကို ၁၄ နှစ်ဟု သတ်မှတ်နိုင်ပြီးတော့ ဘေးအန္တရာယ်ကင်းရှင်းရေးနဲ့ ကျန်းမာရေး သို့မဟုတ် အကျင့် စာရိတ္တကို ထိခိုက်စေတဲ့ သဘောသဘာဝရှိတဲ့ လုပ်ငန်းများအတွက် ၁၈ နှစ်ဟု သတ်မှတ်နိုင်ပါတယ်။ ဘေးအန္တရာယ်ကင်းရှင်းရေးနဲ့ ကျန်းမာရေး သို့မဟုတ် ဖွံ့ဖြိုးရေးအန္တရာယ်မဖြစ်ဘဲ ကျောင်းတက် နိုင်မှုကို မထိခိုက်စေတဲ့ အသက်မွေးဝမ်းကျောင်းသင်တန်း သို့မဟုတ် သင်တန်းအစီအစဉ်များတွင် ပါဝင်မှုကို မထိခိုက်စေတဲ့ ပေါ့ပါးတဲ့လုပ်ငန်းများမှာ အသက် ၁၃ နှစ်မှ ၁၅ နှစ်ထိ ပြည်တွင်းဥပဒေ သို့မဟုတ် နည်းဥပဒေများတွင် ပြဋ္ဌာန်းပြီးတော့ လုပ်ကိုင်နိုင်ခွင့် ခွင့်ပြုနိုင်ကြောင်းလည်း သိရပါတယ်။ စီးပွားရေးနဲ့ ပညာရေးမဖွံ့ဖြိုးသေးတဲ့ အဖွဲ့ဝင်နိုင်ငံများအတွက် ပေါ့ပါးသောလုပ်ငန်းများအတွက် ၁၃ နှစ်မှ ၁၅ နှစ်အစား အသက် ၁၂ နှစ်ကနေ ၁၄ နှစ်အထိ အလုပ်လုပ်နိုင်ခွင့်ကို ခွင့်ပြုနိုင်မှာဖြစ်ပြီးတော့ နိုင်ငံရဲ့ စီးပွားရေးဖွံ့ဖြိုး တိုးတက်မှုအပေါ်မူတည်ပြီးတော့ အလုပ်လုပ်ကိုင်နိုင်တဲ့ အနိမ့်ဆုံးအသက်ကို ပြင်ဆင်သတ်မှတ်သွားနိုင် ကြောင်းလည်း သိရပါတယ်။ ဒါ့အပြင် အငယ်ဆုံးအသက်ပြဋ္ဌာန်းချက်အမှတ်-၁၃၈ ကို လက်ခံကျင့်သုံးနိုင်ရေး အတွက် နိုင်ငံခြားရေးရာမူဝါဒကော်မတီနဲ့ ပြည်ထောင်စုအစိုးရအဖွဲ့ကို တင်ပြပြီးတော့ အတည်ပြုချက် ရယူပြီးလည်း ဖြစ်ပါတယ်။ မြန်မာနိုင်ငံဟာ လက်ရှိပြဋ္ဌာန်းချက်အမှတ်-၁၃၈ ကို မလိုက်နာသေးပေမယ့် ၁၉၅၁ ခုနှစ် အလုပ်ရုံများအက်ဥပဒေနဲ့ ၂၀၁၆ ခုနှစ် ဆိုင်များ၊ အလုပ်ဌာနများဥပဒေတို့မှာ ILO ပြဋ္ဌာန်းချက် နဲ့အညီ ကလေးအလုပ်သမားများ အလုပ်လုပ်နိုင်သော အနိမ့်ဆုံးအသက်ကို ၁၄ နှစ်ဟု ပြင်ဆင်သတ်မှတ် ထားပြီးတော့ အလုပ်ရုံ၊ စက်ရုံ၊ ဆိုင်နဲ့ အလုပ်ဌာနများမှာ လိုက်နာဆောင်ရွက်ရေးကို စစ်ဆေးကြပ်မတ် ဆောင်ရွက်လျက်ရှိပါတယ်။ ဒါ့အပြင် မြန်မာနိုင်ငံ ကလေးအလုပ်သမားပပျောက်ရေးဆိုင်ရာ အမျိုးသားကော်မတီရဲ့ ကလေး အလုပ်သမားပပျောက်ရေးဆိုင်ရာ အမျိုးသားအဆင့်လုပ်ငန်းစီမံချက် ၂၀၁၉-၂၀၂၃ ခုကို အကောင်အထည် ဖော်ဆောင်ရွက်နေတဲ့အတွက် ဒီပြဋ္ဌာန်းချက်ကို အကောင်အထည်ဖော်ဆောင်ရွက်ရာမှာ အထောက်အကူ ဖြစ်စေပါတယ်။ ဒါကြောင့် နိုင်ငံတော်သမ္မတထံမှပေးပို့လာသော အငယ်ဆုံးအသက်ပြဋ္ဌာန်းချက်အမှတ်-၁၃၈ (၁၉၇၃)ကို မြန်မာနိုင်ငံက လက်ခံကျင့်သုံးရေးအတွက် ပြည်ထောင်စုလွှတ်တော်ကြီးက အတည်ပြုပေး ပါရန် လေးစားစွာ ထောက်ခံတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက် များနဲ့ စပ်လျဉ်းပြီး အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနက ပြန်လည် ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="25">ဦးသိန်းဆွေ(ပြည်ထောင်စုဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာန)</agency>လေးစားအပ်ပါတဲ့ ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ် များခင်ဗျား။ ကျွန်တော့အနေနဲ့ အငယ်ဆုံးအသက် ပြဋ္ဌာန်းချက်အမှတ်-၁၃၈ ကို မြန်မာနိုင်ငံက လက်ခံ ကျင့်သုံးရေးနဲ့ ပတ်သက်ပြီးတော့မှ လွှတ်တော်ကိုယ်စားလှယ်တော်ကြီးများက စိတ်ပါဝင်စားစွာ ထောက်ခံ ဆွေးနွေးကြတဲ့အတွက် အထူးပဲကျေးဇူးတင်ပါကြောင်း ပဏာမပြောကြားလိုပါတယ်။ လွှတ်တော်ကိုယ်စားလှယ်တော်ကြီးများ ပြောကြားချက်မှာပါတဲ့ အကြံပြုချက်များကိုလည်းပဲ မှတ်သား ထားပြီးတော့မှ လိုအပ်သည်များကို လိုက်နာဆောင်ရွက် အကောင်အထည်ဖော်ဆောင်ရွက်သွားပါမယ်လို့ လေးစားစွာ တင်ပြလိုပါတယ်။ ကျွန်တော်တို့ မြန်မာနိုင်ငံအနေနဲ့ ဒီ အငယ်ဆုံးအသက်ပြဋ္ဌာန်းချက်ကို အခြေအနေရော ါ ကိုက်ညီနေတာဖြစ်ပါတယ်။ တခြားသော အာဆီယံနိုင်ငံများနည်းတူ လက်ခံ ကျင့်သုံးနိုင်ရေးအတွက် လွှတ်တော်ကိုယ်စားလှယ်ကြီးများ အားလုံးကလည်း ထောက်ခံကြတဲ့အတွက် ပြည်ထောင်စုလွှတ်တော် အစည်းအဝေးမှာ အပြည်ပြည်ဆိုင်ရာ အလုပ်သမားရေးရာအဖွဲ့ (ILO)က ပြဋ္ဌာန်း သတ်မှတ်ထားတဲ့ အငယ်ဆုံးအသက်ပြဋ္ဌာန်းချက်အမှတ်-၁၃၈ (၁၉၇၃)ခုကို မြန်မာနိုင်ငံက လက်ခံကျင့်သုံး နိုင်ရေးအတွက် ပြည်ထောင်စုလွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခုလွှတ်တော်ရဲ့ အဆုံးအဖြတ် ရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူတဲ့သူမရှိတဲ့အတွက် အငယ်ဆုံးအသက်ပြဋ္ဌာန်းချက်အမှတ်၁၃၈ (၁၉၇၃)ကို မြန်မာနိုင်ငံက လက်ခံကျင့်သုံးနိုင်ရန် အတည်ပြုပါဝင်နိုင်ရေးကိစ္စကို လွှတ်တော်က အတည်ပြုကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ကိုယ်စားလှယ်များ နေ့လယ်စာ သုံးဆောင်နိုင်ရန်အတွက် အစည်းအဝေးကို ၁ နာရီခန့် ခေတ္တရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</motion>
</section>
<section value="Bill">
<bill>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ဗိုလ်မှူးချုပ်အောင်စန်းချစ် တပ်မတော်သားအမျိုးသားလွှတ်တော် ကိုယ်စားလှယ်အပါအဝင် ပြည်ထောင်စု လွှတ်တော်ကိုယ်စားလှယ် ၁၄၄ ဦး တင်ပြထားသော ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းနှင့်စပ်လျဉ်း၍ လေ့လာစိစစ်ရေးပူးပေါင်းကော်မတီ၏ အစီရင်ခံစာအပေါ် လွှတ်တော်ကိုယ်စားလှယ်များက ဆက်လက်ဆွေးနွေးခြင်း</title>
<speech type="speaker">အစီအစဉ်(၉)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဗိုလ်မှူးချုပ် အောင်စန်းချစ် တပ်မတော်သားအမျိုးသားလွှတ်တော်ကိုယ်စားလှယ် အပါအဝင် ပြည်ထောင်စုလွှတ်တော် ကိုယ်စားလှယ် ၁၄၄ ဦး ပေးပို့တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေ မူကြမ်းနဲ့ စပ်လျဉ်းပြီး ကျန်ရှိတဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ဆက်လက် ဆောင်ရွက်မှာ ဖြစ်ပါတယ်။ ဒီအစီအစဉ်ကို ဆက်လက်ဆွေးနွေးခြင်းမပြုမီ ၂၈-၁၁-၂၀၁၉ ရက်က ဆွေးနွေးခဲ့တဲ့ လွှတ်တော် ကိုယ်စားလှယ် ၁၄ ဦးရဲ့ ဆွေးနွေးချက်များအနက်မှ သတ်မှတ်စည်းကမ်းများနဲ့ ညီညွတ်မှုမရှိကြောင်း စိစစ်တွေ့ရှိမှု အခြေအနေကို တင်ပြပါ့မယ်။ ဗိုလ်မှူးရဲစိုး တပ်မတော်သား ပြည်သူ့လွှတ်တော်ကိုယ်စားလှယ်ရဲ့ ဆွေးနွေးချက်မှာပါတဲ့ “မူလတန်းကျောင်းသား၊ အလယ်တန်းကျောင်းသားများလို အမှား၊ အမှန် မေးခွန်းကို နံကြားထောက်ပြီး ၅ မိနစ်နဲ့ ရွေးချယ်ရတဲ့ အလုပ်မဟုတ်ပါဘူး။ ဒီလိုရွေးချယ်တဲ့ ပြင်ဆင်မှုမျိုး ဆိုရင်တော့ မူလတန်းအဆင့်နဲ့ညီတဲ့ ဖွဲ့စည်းပုံမျိုး ဖြစ်သွားနိုင်ပါတယ်” ဆိုတဲ့ စကားရပ်များဟာ ပြည်ထောင်စု လွှတ်တော်ဆိုင်ရာနည်းဥပဒေ ၁၉ နည်းဥပဒေခွဲ(စ)ပါ လွှတ်တော်ပူးပေါင်းကော်မတီနဲ့ ကော်မတီအဖွဲ့ အစည်းများမှာ ဆွေးနွေးဆောင်ရွက်တဲ့ ကိစ္စရပ်များကို ထိပါးပုတ်ခတ်ခြင်း၊ မဖွယ်မရာသော အသုံး အနှုန်းဖြင့် ပြောကြားခြင်းမပြုရဆိုတဲ့ သတ်မှတ်ချက်နဲ့ မညီညွတ်ခြင်း၊ ဗိုလ်မှူးသန့်ဇင် တပ်မတော်သား ပြည်သူ့လွှတ်တော်ကိုယ်စားလှယ်ရဲ့ ဆွေးနွေးချက်မှာပါတဲ့ “ဥပဒေကို လက်တစ်လုံးခြားလုပ်၍” ဆိုတဲ့ စကားရပ်ကလည်း အလားတူဖြစ်ပါတယ်။ ဗိုလ်မှူးအောင်သွင်စိုး တပ်မတော်သားပြည်သူ့လွှတ်တော် ကိုယ်စားလှယ်ရဲ့ ဆွေးနွေးချက်မှာပါတဲ့ “ပြည်သူ့လွှတ်တော်၊ အမျိုးသားလွှတ်တော်တွေမှာ ဖွဲ့စည်းထားတဲ့ ကော်မတီတွေ၊ ကော်မတီဝင်တွေရဲ့ အခြေအနေကို ကြည့်မယ်ဆိုရင် ကော်မတီဝင်တွေခန့်ထားတဲ့အခါမှာ လွှတ်တော်အတွင်းရှိ ကိုယ်စားလှယ် အင်အားကို တွက်ချက်အချိုးချပြီး မျှတအောင် ဖွဲ့စည်းထားတာမျိုး မဟုတ်ဘဲ Winner is State ဆိုသလို အနိုင်ရပါတီကသာ အသာစီးရယူထားပြီး လိုအပ်လို့မဲခွဲရင် ဘယ် အနိုင်ရအောင် ဖွဲ့စည်း ထားခဲ့တာကို တွေ့ရှိရပါတယ်” ဆိုတဲ့စကားစုနဲ့ “ကော်မတီတွေကို ပြန်လည်ဖွဲ့စည်းဖို့လိုအပ်ကြောင်း တင်ပြလိုပါတယ်” ဆိုတဲ့စကားရပ်တို့ဟာ ပြည်ထောင်စုလွှတ်တော် ဆိုင်ရာနည်းဥပဒေ ၁၉ နည်းဥပဒေခွဲ(စ) အပြင် နည်းဥပဒေခွဲ(ဋ)ပါ ဆွေးနွေးဆဲကိစ္စနဲ့ တိုက်ရိုက်မသက်ဆိုင်တဲ့ စကားမပြောရဆိုတဲ့ သတ်မှတ်ချက်နဲ့ မညီညွတ်ခြင်း၊ ဗိုလ်ကြီးဒေါ်ခင်ငြိမ်းချမ်း တပ်မတော်သား ပြည်သူ့လွှတ်တော်ကိုယ်စားလှယ်ရဲ့ ဆွေးနွေးချက် ထဲမှ """"ဖွဲ့စည်းပုံအခြေခံဥပဒေပြင်ဆင်ရေးကို အကြောင်းပြုပြီး ရွေးကောက်ပွဲအောင်နိုင်ရေးအတွက် နည်းဗျူဟာ တစ်ရပ်အဖြစ် အသုံးချနေခြင်းလား” ဆိုတဲ့ စကားရပ်နဲ့ ဗိုလ်မှူးစောကျော်အောင် တပ်မတော်သား ပြည်သူ့ လွှတ်တော်ကိုယ်စားလှယ်ရဲ့ ဆွေးနွေးချက်ထဲမှ “လွှတ်တော်အတွင်း အင်အားအများဆုံးရှိပြီး ဒီမိုကရေစီ ဖက်ဒရယ် ပြည်ထောင်စုတည်ဆောက်နိုင်ရန် ရည်ရွယ်ကြွေးကြော်နေတဲ့ အနိုင်ရပါတီကြီးတစ်ခုရဲ့ ပြင်ဆင်ချက်များကို ပြည်ထောင်စုလွှတ်တော်မှတစ်ဆင့် လွှတ်တော်ကိုယ်စားလှယ်များသာမက ပြည်သူ လူထုကိုပါ ချပြရှင်းလင်းခဲ့မယ်ဆိုရင် တိုင်းရင်းသားများ လိုလားတောင့်တတဲ့ ဖက်ဒရယ်အရေးကို လျစ်လျူရှု ထားတာကို သိရှိနိုင်မှာဖြစ်ပါတယ်” ဆိုတဲ့ စကားရပ်တို့ဟာလည်း ပြည်ထောင်စုလွှတ်တော်ဆိုင်ရာ နည်းဥပဒေ ၁၉ နည်းဥပဒေခွဲ(င)ပါ နိုင်ငံရေးပါတီတစ်ခုခုအား ပုတ်ခတ်ပြောဆိုခြင်း မပြုရဆိုတဲ့ သတ်မှတ်ချက်နဲ့ မညီညွတ်ခြင်း၊ ဦးဝင်းမောင် မကွေးတိုင်းဒေသကြီး မဲဆန္ဒနယ်အမှတ်(၆)ရဲ့ ဆွေးနွေးချက် ထဲမှ “ညောင်နှစ်ပင်ညီလာခံမှာ” ဆိုတဲ့စကားရပ်ဟာ ပြည်ထောင်စုလွှတ်တော်ဆိုင်ရာ နည်းဥပဒေ ၁၉ နည်းဥပဒေခွဲ(စ)နဲ့ မညီညွတ်ခြင်း၊ ဗိုလ်မှူးဝင်းမင်းထွန်း တပ်မတော်သား ပြည်သူ့လွှတ်တော်ကိုယ်စားလှယ်ရဲ့ ဆွေးနွေးချက်ထဲမှ “ခြုံငုံသုံးသပ်ရရင် ပါတီအချို့ရဲ့ ခြေဥပြင်ဆင်ရေး အဆိုပြုချက်တွေဟာ” ဆိုတဲ့ စကားရပ်မှစပြီး “အစကတည်းက ထိန်ချန်ထားခဲ့သလားလို့ မေးခွန်းထုတ်ရမှာ ဖြစ်ပါတယ်။ ” ဆိုတဲ့ စကားရပ်အထိ စကားစုတစ်ခုလုံးဟာ ပြည်ထောင်စုလွှတ်တော် ဆိုင်ရာနည်းဥပဒေ ၁၉ နည်းဥပဒေခွဲ (ခ)(င)နဲ့ (စ)တို့ပါ သတ်မှတ်ချက်များနဲ့ မညီညွတ်ခြင်းတို့ဖြစ်ပါတယ်။ ဒါကြောင့် အထက်ပါလွှတ်တော် ကိုယ်စားလှယ် ရ ဦးတို့ရဲ့ တင်ပြပါ ဆွေးနွေးချက်စကားရပ်များကို လွှတ်တော်မှတ်တမ်းမှ နုတ်ပယ် သွားမည်ဖြစ်ကြောင်း ကြေညာပါတယ်။ လွှတ်တော်ကိုယ်စားလှယ်များခင်ဗျား။ ဖွဲ့စည်းပုံအခြေခံဥပဒေ ပြင်ဆင်ရေးလုပ်ငန်းများ ဆောင်ရွက် နေမှုများအပေါ် ဆွေးနွေးမှုအချို့နဲ့ ပတ်သက်လို့ နာယကရဲ့ တာဝန်ရှိမှုအပိုင်းကနေ လွှတ်တော်သို့ အသိပေးပြောကြားလိုပါတယ်။ ပထမတစ်ချက်ကတော့ “လက်ရှိဒုတိယသက်တမ်းအတွင်း ဆောင်ရွက်နိုင် ပါ့မလား”ဆိုတဲ့ ဆွေးနွေးချက်ဖြစ်ပါတယ်။ ဒီကိစ္စကို အရင်ဆုံးစတင်ကတည်းက ဒီသက်တမ်းအတွင်း ဆောင်ရွက်နိုင်မယ့် လုပ်ငန်းတာဝန်တစ်ခုအနေနဲ့ စဉ်းစားလက်ခံပြီး လွှတ်တော်သို့ တင်ပြဆောင်ရွက် ခဲ့တာဖြစ်ပါတယ်။ ပထမသက်တမ်းမှာ ဆောင်ရွက်ခဲ့မှုအရ မည်သည့်ဥပဒေကြမ်းတစ်ခုကိုမျှ နောက် သက်တမ်းကို ဆက်ပြီးလွှဲယူသွားတဲ့ အစဉ်အလာမရှိတဲ့အတွက် ခုလို ဖွဲ့စည်းပုံအခြေခံဥပဒေ ပြင်ဆင်ရေး လုပ်ငန်းကိုလည်း လက်ရှိသက်တမ်းမှာပဲ ပြီးစီးအောင် ဦးစားပေးဆောင်ရွက်သွားမှာ ဖြစ်ပါတယ်။ သက်ဆိုင်ရာ ပူးပေါင်းကော်မတီကို ဖွဲ့စည်းတာဝန်ပေးအပ်စဉ်ကတည်းက ဒီအခြေအနေတွေပါရှိပြီး ဖြစ်ပါတယ်။ ကော်မတီအတွင်း ဆောင်ရွက်မှုအခြေအနေကို ချပြဖို့ဆိုတာကတော့ သက်ဆိုင်ရာ ဥပဒေ၊ နည်းဥပဒေနဲ့ အညီ ဆောင်ရွက်ကြရမှာ ဖြစ်ပါတယ်။ နာယကအနေနဲ့လည်း ဆက်လက်ပြီး ကြပ်မတ် ဆောင်ရွက်သွားမှာ ဖြစ်ပါတယ်။ နောက်တစ်ချက်ကတော့ ဆွေးနွေးတဲ့မေးခွန်းတွေထည့်သွင်းခြင်းဖြစ်ပါတယ်။ “မေးခွန်း ထုတ်စရာ ဖြစ်နေတယ်” လို့ ပြောတာမျိုးကို ဆိုလိုတာမဟုတ်ပါဘူး။ လွှတ်တော်ကိုယ်စားလှယ် တစ်ဦးချင်း ရရှိပြီး ဖြစ်ပါတယ်။ သူ့အစီအစဉ်နဲ့သူ ဆောင်ရွက်သင့်ပါတယ်။ အစီရင်ခံစာ ကိစ္စရပ်တစ်ခုအပေါ် ဆွေးနွေးချိန်မှာ မေးခွန်းများမေးမြန်းနေခြင်းဟာ လွှတ်တော်ဆိုင်ရာ ဥပဒေ၊ နည်းဥပဒေများကို ရှင်းရှင်း လင်းလင်း သိရှိနားလည်ကြဖို့ လိုအပ်နေတာပဲ ဖြစ်ပါတယ်။ ဒါကြောင့် ဆက်လက်ဆွေးနွေးကြမယ့် အစီအစဉ်များမှာ ပြည်ထောင်စုလွှတ်တော်ဆိုင်ရာ နည်းဥပဒေ ၁၉ ပါ အစည်းအဝေးတွင် လိုက်နာရမယ့် စည်းကမ်းများကို အလေးထားပြီး တိုင်းရင်းသား စည်းလုံးညီညွတ်ရေး၊ အချင်းချင်းရိုင်းပင်းကူညီရေး၊ ချစ်ကြည်လေးစားရေးတို့ကို ထိခိုက်ပျက်ပြားစေမယ့် အပြုအမူ၊ အပြောအဆိုများကို ဂရုပြုကြဖို့ ပန်ကြား လိုပါတယ်။</speech>
<speech type="speaker">ယခု ဗိုလ်မှူးကြီးခင်မောင်နိုင် တပ်မတော်သား အမျိုးသားလွှတ်တော် ကိုယ်စားလှယ် စတင်ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးခင်မောင်နိုင်(တပ်မတော်သား အမျိုးသားလွှတ်တော်ကိုယ်စားလှယ်)</mp>အားလုံး မင်္ဂလာပါခင်ဗျာ။ ကျွန်တော်ကတော့ ဗိုလ်မှူးကြီးခင်မောင်နိုင် ဖြစ်ပါတယ်။ Power Point သုံးစွဲခွင့်နှင့် လိုအပ်တဲ့နေရာမှာ အင်္ဂလိပ်စာလုံး သုံးစွဲခွင့်ပြုပါရန် တင်ပြအပ်ပါတယ်။ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးချုပ်အောင်စန်းချစ် အပါအဝင် တပ်မတော်သားကိုယ်စားလှယ် ၁၄၄ ဦး တင်သွင်းတဲ့ ဒုတိယအကြိမ်ပြင်ဆင်သည့် ဥပဒေမူကြမ်းကို ထောက်ခံဆွေးနွေးသွားမှာပဲဖြစ်ပါတယ်။ ဒီဥပဒေမူကြမ်းတင်သွင်းရတဲ့ ရည်ရွယ်ချက်ကတော့ တိုင်းပြည်ရဲ့ ဒီမိုကရေစီစနစ်တည်ငြိမ်ရေး၊ ဒီမိုကရေစီစံနှုန်းများနဲ့အညီ လွတ်လပ်၍တရားမျှတပြီး တိုင်းရင်းသားများရဲ့ လိုလားချက်ကို အလေးဂရုပြု ဖော်ဆောင်နိုင်ရန်ပဲ ဖြစ်ပါတယ်။ ဖွဲ့စည်းပုံအခြေခံဥပဒေဆိုတာ အချုပ်အခြာအာဏာပိုင်နိုင်ငံတိုင်းရဲ့ အထွတ်အထိပ်တစ်ခု ဖြစ်ပါတယ်။ နိုင်ငံရဲ့အသက်လည်းဖြစ်ပါတယ်။ နိုင်ငံတစ်နိုင်ငံကို ဘယ်စနစ်နဲ့အုပ်ချုပ်မယ်၊ ဘယ်ပုံစံနဲ့သွားမယ်၊ နိုင်ငံသား တွေရဲ့ အခွင့်အရေးကို ဘယ်လိုဖော်ဆောင်ပေးမယ် စတဲ့အချက်တွေပေါ်မှာမူတည်ပြီး မိမိရဲ့နိုင်ငံနဲ့ ကိုက်ညီတဲ့ ဖွဲ့စည်းပုံအခြေခံဥပဒေကို ရေးဆွဲရတာပဲဖြစ်ပါတယ်။ ဒီမိုကရေစီစနစ် စတင်ကျင့်သုံးတဲ့ နိုင်ငံတိုင်းမှာ ဖွဲ့စည်းပုံ အခြေခံဥပဒေခိုင်မာရေးဟာ အထူးအရေးကြီးပါတယ်။ အုပ်ချုပ်ရေးမဏ္ဍိုင်၊ ဥပဒေပြုရေး မဏ္ဍိုင်၊ တရားစီရင်ရေးမဏ္ဍိုင်ဆိုတဲ့ မဏ္ဍိုင်ကြီး(၃)ရပ် ဟန်ချက်ညီမှသာလျှင် တစ်ခုနဲ့တစ်ခု အပြန်အလှန် ထိန်းကျောင်း နိုင်ပြီး တရားမျှတတဲ့ ဒီမိုကရေစီစနစ်ကြီး ဖြစ်ပေါ်လာမှာဖြစ်ပါတယ်။ ဖွဲ့စည်းပုံအခြေခံဥပဒေပုဒ်မ ၄၄၉ မှာ ဤဖွဲ့စည်းပုံအခြေခံဥပဒေသည် နိုင်ငံအတွင်းရှိ ဥပဒေအားလုံး၏ အခြေခံဥပဒေဖြစ်တယ်လို့ ပြဋ္ဌာန်းထားပြီးဖြစ်ပါတယ်။ ဒါကြောင့် ဘယ်ဥပဒေပြင်ပြင် Mother Law ကို ပစ်ပယ်၊ သွေဖည်ဆောင်ရွက်လို့မရပါဘူး။ ပြင်မယ်ဆိုရင်လည်း ဥပဒေနဲ့အညီ ပြင်ဆင်ရမှာပဲ ဖြစ်ပါတယ်။ ဒီမိုကရေစီစနစ် စတင်ကျင့်သုံးတဲ့ မြန်မာနိုင်ငံမှာ ဒီမိုကရေစီစနစ် အားနည်းလာခဲ့ရင် ကြုံတွေ့နိုင်တဲ့ခြိမ်းခြောက်မှု ၃ ခုရှိပါတယ်။ အဲဒါတွေကတော့ (၁) အသွင်ကူးပြောင်းရေးကာလမှာ တိကျခိုင်မာသော ဥပဒေဘောင်များ မရှိခြင်း၊ (၂) ဖွဲ့စည်းပုံအခြေခံဥပဒေပါ ဒီမိုကရေစီကျင့်စဉ် အနှစ်သာရအပေါ် အနက်ကောက်ယူမှု မှားယွင်း တာတွေ၊ (၃) ပြည်ပက ဒီမိုကရေစီစနစ်ကျင့်စဉ်တွေကို ပြည်တွင်းသို့သွတ်သွင်းလာလို့ ဥပဒေနဲ့မညီတဲ့ အလေ့အထတွေ ဖြစ်ပေါ်လာခြင်းတို့ပဲ ဖြစ်ပါတယ်။ မြန်မာနိုင်ငံရဲ့ ဖွဲ့စည်းပုံအခြေခံဥပဒေဟာ ဒီမိုကရေစီအသွင်ကူးပြောင်းရေး လုပ်ငန်းစဉ်ကြီး တစ်ခု လုံးရဲ့ မူဘောင်ဖြစ်တာကို နိုင်ငံတကာဥပဒေပညာရှင်များက လက်ခံထားပြီးဖြစ်ပါတယ်။ ဒါကြောင့်လည်း ၂၀၁၀ ပြည့်နှစ် အထွေထွေရွေးကောက်ပွဲကြီးကစပြီး ဒီကနေ့အထိ ဒီမိုကရေစီစနစ်ခိုင်မြဲနေတာ ဖြစ်ပါတယ်။ ဒါဟာ ပထမဆုံးအချက်နဲ့ ကိုက်ညီနေတာ တွေ့မှာဖြစ်ပါတယ်။ ခေတ်ကာလတစ်ခုရောက်ရင် ခေတ်နှင့်လျော်ညီစေဖို့ ပြင်သင့်ပြင်ထိုက်တာတွေကို ပြင်ရမယ် ဆိုတာ လက်ခံထားပါတယ်။ ပြင်ဆင်ဖို့လည်း ပြောထားပြီးဖြစ်ပါတယ်။ တပ်မတော်သားများကိုယ်တိုင် ပြင်သင့်ပြင်ထိုက်တာကို ပြင်ဆင်နိုင်ရေးဥပဒေနဲ့အညီ ဆောင်ရွက်နေပါတယ်။ ဒါကြောင့်လည်း ဗိုလ်မှူးချုပ် အောင်စန်းချစ်က တိုင်းရင်းသားများရဲ့ အကျိုး၊ ဖက်ဒရယ်ဒီမိုကရေစီရဲ့ အကျိုးအတွက် ပုဒ်မ ၂၆၂၊ ၂၆၄ တို့ကိုပြင်ဆင်ပြီး ဥပဒေမူကြမ်းတင်သွင်းခဲ့တာ ဖြစ်ပါတယ်။ တင်ပြထားတဲ့ ပြင်ဆင်ရေးဥပဒေမူကြမ်း တွေဟာ တပ်မတော်အကျိုးစီးပွားအတွက် လုပ်နေတယ်ဆိုတာ မဟုတ်ပါဘူး။ အမြင်စောင်းနေတာမျိုး မဖြစ်သင့်ဘူးလို့ ပြောချင်ပါတယ်။ နိုင်ငံတော်အတွက်၊ တိုင်းရင်းသားများ အကျိုးစီးပွားအတွက် အမျိုးသား နိုင်ငံရေးအရ လုပ်ဆောင်နေတာဖြစ်တာကို ဒီနေရာကထပ်ပြီး ပြောကြားလိုပါတယ်။ တင်ပြထားတဲ့ ဥပဒေ မူကြမ်းတွေကို လွှတ်တော်ကြီးက ဆွေးနွေးအတည်ပြုပေးလိုက်ရင် တိုင်းရင်းသားတွေရဲ့ လိုလားချက်ကို အကောင်အထည်ဖော် ဆောင်ရွက်ပေးနိုင်မှာဖြစ်တဲ့အပြင် ဒီမိုကရေစီဖော်ဆောင်ရေးလုပ်ငန်းတွေကို အထောက်အကူပြုရာရောက်မှာ ဖြစ်ပါတယ်။ ပြင်ဆင်ဖို့အတွက် တိတိကျကျ ပြဋ္ဌာန်းထားပါလျက်နဲ့ ကိုယ်လိုရာကိုဆွဲတွေး၊ အနက်ကောက်၊ အဓိပ္ပာယ်ဖော် လုပ်ဆောင်နေမယ်ဆိုရင် ဒီမိုကရေစီအသွင် ကူးပြောင်းစနိုင်ငံဟာ အန္တရာယ်ကြီးကြီးနဲ့ ကြုံတတ်ပါတယ်။ ဒီလိုအနက်ကောက်ယူမှု မှားယွင်းနေတာ ကလည်း အသွင်ကူးပြောင်းရေးကာလမှာ ကြုံတွေ့လာနေတဲ့ ခြိမ်းခြောက်မှုရဲ့ ဒုတိယအချက်ပဲ ဖြစ်ပါတယ်။ ဒါမှမဟုတ်ရင် တိုင်းပြည်ရဲ့ ဒီမိုကရေစီတည်ငြိမ်ရေးဟာ အန္တရာယ်များစွာ ရှိနိုင်ပါတယ်။ ပါတီစုံဒီမိုကရေစီစနစ် ကျင့်သုံးနေတဲ့နိုင်ငံဖြစ်လို့ အများစုရဲ့ဆန္ဒကို လိုက်ပါဆောင်ရွက်ပြီး လူနည်းစုရဲ့ ဆန္ဒကိုလည်း လေးစားရပါတယ်။ အခြေခံယူဆချက်ချင်း၊ လမ်းကြောင်းချင်းလည်းမတူတဲ့ ဥပဒေမူကြမ်း နှစ်မျိုးကို ပေါင်းစပ်ဆောင်ရွက်မယ်ဆိုတာ လုံးဝလက်မခံနိုင်ပါဘူး။ အခြေခံဥပဒေ ပြင်ဆင်ရေးလုပ်ငန်းမှာ လေ့လာစိစစ်ရေးပူးပေါင်းကော်မတီရဲ့ ဆုံးဖြတ်ချက်ဟာ ဥပဒေနဲ့မညီဖြစ်လာရင်တော့ အများပြောနေတဲ့ ဒီမိုကရေစီဆိုတာ အဟောသိကံ ဖြစ်သွားပါလိမ့်မယ်။ ပါးစပ်ကတော့ Decentralization ပြောပြီး လက်တွေ့ 9960s? Centralization olgoosolosufli 3300:0 Gooscos? Emotional Sense 3əcboäos ဆောင်ရွက်စေလိုပါတယ်။ အမေရိကန်ပြည်ထောင်စုက ၁၇၈၉ ခုနှစ်မှာ ဖွဲ့စည်းပုံအခြေခံဥပဒေကို ပြဋ္ဌာန်းခဲ့ပြီး နှစ်ပေါင်း ၂၀၃ နှစ်အတွင်း ၂ရ ချက်သာ ပြင်ဆင်ခဲ့တာ တွေ့ရပါတယ်။ မြန်မာနိုင်ငံမှာတော့ ၉ နှစ် နီးပါးသာ ရှိသေးတဲ့အချက်ပေါင်း ၃,၇၆၅ ချက်ပြင်မယ်ဆိုရင် အားလုံးလုပ်ဆောင်နိုင်ပါ့မလားလို့ စဉ်းစားရ ခက်နေပါတယ်။ ထိုင်းနိုင်ငံမှာဆိုရင် မကြာခဏ နိုင်ငံရေးပြဿနာရှိလို့ တပ်မတော်က ဖွဲ့စည်းပုံအခြေခံ ဥပဒေကို ခဏခဏ ပြင်ဆင်ပေးနေရတာဖြစ်ပါတယ်။ ပြင်ဆင်ဖို့လွယ်ကူတဲ့ နိုင်ငံဟာ တည်ငြိမ်မှုမရှိတာကို တွေ့ရှိရမှာဖြစ်ပါတယ်။ ဒါကြောင့် ဗိုလ်မှူးချုပ်အောင်စန်းချစ်တင်သွင်းတဲ့ ပုဒ်မ ၄၃၃၊ ၄၃၄၊ ၄၃၅ တို့ကို ဥပဒေနဲ့အညီ ဆောင်ရွက်သွားဖို့ တင်ပြလိုပါတယ်။ ပြင်ဆင်ဖို့လွယ်ကူတဲ့ ပုဒ်မတွေကို ပြင်ဆင်ပေးလိုက်ရင် တိုင်းရင်းသား များလိုလားတဲ့ ဒီမိုကရေစီအခွင့်အရေး ရရှိသွားမှာဖြစ်ပါတယ်။ ဒါကြောင့် ဗိုလ်မှူးချုပ်အောင်စန်းချစ်အပါအဝင် တပ်မတော်သား ၁၄၄ ဦး တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေ မူကြမ်းအတိုင်း ဆက်လက်ဆောင်ရွက်သွားပါရန်နှင့် လေ့လာစိစစ်ရေး ပူးပေါင်းကော်မတီ (၇၄/၂၀၁၉)အား ကန့်ကွက်ပါကြောင်းတင်ပြရင်း နိဂုံးချုပ်အပ်ပါတယ်။</speech>
<speech type="speaker">ဆက်လက်ပြီး ဦးဘရှိန် ကျောက်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="366">ဦးဘရှိန်(ကျောက်ဖြူမဲဆန္ဒနယ်၊ ရခိုင်ပြည်နယ်)</mp>အားလုံးမင်္ဂလာပါခင်ဗျာ။ ကျွန်တော် ကတော့ ရခိုင်ပြည်နယ်၊ ကျောက်ဖြူမြို့နယ်က ပြည်သူ့လွှတ်တော်ကိုယ်စားလှယ် ဦးဘရှိန် ဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျာ။ တပ်မတော်သား အမျိုးသား လွှတ်တော်ကိုယ်စားလှယ် ဗိုလ်မှူးချုပ်အောင်စန်းချစ်ပါ ၁၄၄ ဦးတို့က တင်သွင်းထားတဲ့ ဥပဒေကြမ်းအပေါ်မှာ ပြည်ထောင်စုလွှတ်တော် ဥပဒေကြမ်းပူပေါင်းကော်မတီရဲ့ အစီရင်ခံစာကို ဥပဒေရှုထောင့်က အရိုးရှင်းဆုံး ဆွေးနွေးတင်ပြလိုပါတယ်။ နာယကကြီးခင်ဗျာ။ ကျွန်တော်တို့ လွှတ်တော်မှာ ၂၀၀၈ ဖွဲ့စည်းပုံအခြေခံဥပဒေကို ပြင်ဆင်ဖို့ဆို ပြီးတော့ အချက်အလက်တွေ စုစည်းနိုင်ရန်အတွက် လွှတ်တော်ကိုယ်စားလှယ် ၄၅ ဦးပါဝင်တဲ့ ပူးပေါင်းကော်မတီတစ်ရပ်ကို အချက်အလက်စုစည်းဖို့ ဖွဲ့စည်းထားရှိပါတယ်။ အဲဒီ ၄၅ ဦးထဲမှာ ကျွန်တော်တို့ ရခိုင်အမျိုးသားပါတီက ကိုယ်စားလှယ် နှစ်ယောက်လည်း ပါဝင်ခဲ့ပါတယ်။ အခုတော့ မပါရှိတော့ပါဘူး။ အဲဒီကိုယ်စားလှယ်များကတစ်ဆင့် ကျွန်တော်တို့က ဒီ ၄၅ ဦး ပူးပေါင်းကော်မတီသို့ အချက်အလက်ပေါင်း ၈၅၈ ချက် တင်ပြခဲ့ပါတယ်။ အဲဒီထဲမှာ ပြည်ထောင်စုအဖွဲ့ဝင် ပြည်နယ်တွေဟာ သက်ဆိုင်ရာပြည်နယ်တွေရဲ့ ဖွဲ့စည်းပုံအခြေခံဥပဒေနဲ့အညီ အုပ်ချုပ်ရမယ်ဆိုတဲ့ အချက်တစ်ချက်လည်း ပါဝင်ခဲ့ပါတယ်။ ပူးပေါင်း ကော်မတီက စုဆောင်းရရှိတဲ့ အချက်အလက်ပေါင်း ၃,၇၆၅ ချက် ရှိကြောင်းလည်းသိရပါတယ်။ ဗိုလ်မှူးချုပ်အောင်စန်းချစ်တို့ပါ ၁၄၄ ဦးတို့ကတော့ ဥပဒေကြမ်း တင်သွင်းထားကြတာပဲ ဖြစ်ပါတယ်။ အချက်အလက်တွေ စုစည်းတင်ပြကြတာ မဟုတ်ပါဘူး။ ၄၅ ဦး ပူးပေါင်းကော်မတီထံသို့ အချက်အလက် ပေးပို့နေကြခြင်းမဟုတ်ဆိုတာ ပြောလိုပါတယ်။ နာယကကြီးထံသို့ အရင်ကလည်း ဥပဒေကြမ်း ၃ ခု ပေးပို့ထားပြီးဖြစ်ပါတယ်။ အဲဒီဥပဒေကြမ်းတွေဟာ ဒီပူးပေါင်းကော်မတီအဖွဲ့ဝင်များထံ ပေးပို့ထားခြင်း မဟုတ်ပါဘူး။ ဥပဒေကြမ်းတင်သွင်းထားကြတာ ဖြစ်ပါတယ်။ ဗိုလ်မှူးချုပ်အောင်စန်းချစ်တို့က ဖွဲ့စည်းပုံအခြေခံဥပဒေပုဒ်မ ၂၆၂ နဲ့ ၂၆၄ တို့ပါ ပြဋ္ဌာန်းချက် များကိုပြင်ဆင်ဖို့ တင်ပြတာဖြစ်ကြောင်း တွေ့ရှိရပါတယ်။ လွှတ်တော်ကဖွဲ့စည်းပေးတဲ့ ၄၅ ဦး ပူးပေါင်း ကော်မတီကတော့ အားလုံးသိတဲ့အတိုင်း အာဏာရပါတီက ဦးဆောင်ပြီးတော့ ၂၀၀၈ ဖွဲ့စည်းပုံအခြေခံ ဥပဒေကိုပြင်ဆင်ဖို့ဆိုပြီးတော့ ဖွဲ့စည်းထားတာဖြစ်ပါတယ်။ အာဏာရပါတီရဲ့ ခေါင်းဆောင်က ဂျပန်နိုင်ငံ ခရီးစဉ်အတွင်းမှာ ဒီဥပဒေပြင်ဆင်ရေးဟာ တစ်နှစ်အတွင်းမပြီးနိုင်လို့ ပြောခဲ့ကြောင်းလည်း သိရှိရပါတယ်။ လက်ရှိ လွှတ်တော်ရဲ့ သက်တမ်းဟာ တစ်နှစ်သာသာပဲရှိပါတော့တယ်။ ဒါပေမယ့် တကယ်လုပ်နိုင်တဲ့ ကာလဟာ ၂၀၂၀ ခု၊ ဇူလိုင်လ ရ လပိုင်းလောက်ပဲ လုပ်နိုင်မယ်လို့ ကျွန်တော်တို့က ခန့်မှန်းပါတယ်။ ဒီတော့ အာဏာရပါတီ ဦးဆောင်တဲ့ လုပ်နေတဲ့ ဖွဲ့စည်းပုံအခြေခံဥပဒေပြင်ဆင်ရေးကိစ္စကို သီးခြားလုပ်ငန်းစဉ် တစ်ရပ်အနေနဲ့ ဆောင်ရွက်ပါ။ ဗိုလ်မှူးချုပ်အောင်စန်းချစ်တို့လို အခြားအဖွဲ့အစည်းတွေက တင်သွင်းလာတဲ့ ဥပဒေကြမ်းကိုလည်း သီးခြားလုပ်ငန်းစဉ်တစ်ရပ်အနေနဲ့ ဆောင်ရွက်ရမှာဖြစ်တယ်လို့ တင်ပြလိုပါတယ်။ နာယကကြီးခင်ဗျာ။ ၄၅ ဦး ပူးပေါင်းကော်မတီဟာ ဥပဒေကြမ်းတင်သွင်းနိုင်တဲ့ အဖွဲ့အစည်းမဟုတ် ပါဘူး။ အချက်အလက်တွေ စုဆောင်းတဲ့အဖွဲ့အစည်း ဖြစ်ပါတယ်။ ဒီအဖွဲ့အစည်းက တင်ပြတဲ့ လုပ်ငန်းစဉ် ကလည်း အလွန်များတာ တွေ့ရပါတယ်။ ကျွန်တော်တို့ ဒီပူးပေါင်းကော်မတီရဲ့ ၄၅ ဦးရဲ့ အစီရင်ခံစာမှာ ဖော်ပြထားတာ ကျွန်တော် ပြန်ကြည့်လိုက်လို့ရှိရင် ပြည်ထောင်စုလွှတ်တော်၊ ပြည်ထောင်စုအစိုးရအဖွဲ့က ကိုယ်စားလှယ်၊ ပြည်ထောင်စုတရားလွှတ်တော်ချုပ်နဲ့ တရားစီရင်ရေးဆိုင်ရာအဖွဲ့အစည်များက ကိုယ်စားလှယ်၊ တိုင်းဒေသကြီးနဲ့ ပြည်နယ်ဝန်ကြီးချုပ်များကိုယ်စားလှယ်၊ တိုင်းဒေသကြီးနှင့် ပြည်နယ်လွှတ်တော် ဥက္ကဋ္ဌများစသည်ဖြင့် အင်္ဂါရပ်တွေတော်တော်များများကို စုစည်းပြီးတော့ ဒီလူတွေကိုတစ်ဆင့် တင်ပြမယ် စသည်ဖြင့် အဆင့်တွေကအလွန်များတယ်။ ဒါကြောင့်လည်း အာဏာရပါတီက ဒီ ဖွဲ့စည်းပုံအခြေခံဥပဒေ ပြင်ဆင်ရေးဟာ တစ်နှစ်အတွင်း မပြီးနိုင်လို့ပြောခဲ့တာလို့ ထင်ပါတယ်။ နိဂုံးချုပ်အနေနဲ့ တင်ပြလိုတာကတော့ ဗိုလ်မှူးချုပ်အောင်စန်းချစ်တို့ တင်သွင်းလာတဲ့ ဥပဒေကြမ်း ကို ၂၀၀၈ ဖွဲ့စည်းပုံအခြေခံဥပဒေပြင်ဆင်ရေး နည်းလမ်းအတိုင်းပဲ ဆောင်ရွက်သင့်ပါတယ်။ ဒီလို ဆောင်ရွက် ကြမယ်ဆိုရင်တော့ကာ အရင်ကတင်သွင်းထားတဲ့ ပြင်ဆင်ချက်ဥပဒေကြမ်းတွေကော နောက် တင်သွင်း လာမယ့် ဥပဒေကြမ်းတွေကိုပါ လွှတ်တော်မှာ အမြန်ဆုံး ဆွေးနွေးဆုံးဖြတ်နိုင်ကြမှာ ဖြစ်ပါတယ်။ ဒီလို ပြင်ဆင်ဆွေးနွေး ဆုံးဖြတ်နိုင်ကြမယ်ဆိုလို့ရှိရင် ပြည်သူတွေအတွက် ကောင်းကျိုးတွေ မြန်မြန်ထက်ထက် မြင်ရမှာဖြစ်ပြီးတော့ ဒီကောင်းကျိုးတွေကို ပြည်သူတွေကလည်း မြန်မြန်ထက်ထက် လိုချင်နေ ကြပါတယ်။ ဒါလည်းတစ်ချက် ထောက်ပြဆွေးနွေးလိုပါတယ်။ ၂၀၀၈ ဖွဲ့စည်းပုံအခြေခံဥပဒေပြင်ဆင်ရေးနဲ့ ပတ်သက်လို့ လည်းပဲ ပြည်သူတွေက ဘယ်တော့ထွက်လာမလဲ။ ဘယ်တော့ထွက်ပေါ်လာမလဲ။ ဘယ်တော့ပြီးမလဲ စသည်ဖြင့် စောင့်မျှော်နေကြတာရှိပါတယ်။ ဒါကြောင့် ဗိုလ်မှူးချုပ်အောင်စန်းချစ်ပါ ၁၄၄ ဦးတို့ တင်သွင်း လာတဲ့ဥပဒေကြမ်းကို ဖွဲ့စည်းပုံအခြေခံဥပဒေမှာပါတဲ့ ပြဋ္ဌာန်းချက်တွေ၊ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေ ပြဋ္ဌာန်းချက်တွေပါ နည်းလမ်းတွေအတိုင်း ဆောင်ရွက်သင့်ပါကြောင်း ဆွေးနွေး တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးဇော်ဝင်းဦး တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးဇော်ဝင်းဦး(တပ်မတော်သားအမျိုးသားလွှတ်တော်ကိုယ်စားလှယ်)</mp>လေးစားအပ် ပါသော ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါခင်ဗျာ။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးဇော်ဝင်းဦး ဖြစ်ပါတယ်။ လေ့လာစိစစ်ရေး ပူးပေါင်းကော်မတီ(၇၄/၂၀၁၉)ရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ဆွေးနွေး သွားမှာ ဖြစ်ပါတယ်။ Power Point ဖြင့်တင်ပြခွင့်ပြုပါခင်ဗျာ။ နာယကကြီးခင်ဗျာ။ ဗိုလ်မှူးချုပ်အောင်စန်းချစ် အပါအဝင် တပ်မတော်သားကိုယ်စားလှယ် ၁၄၄ ဦးက တင်ပြပါ ဖွဲ့စည်းပုံအခြေခံဥပဒေပုဒ်မများကို ပြင်ဆင်ရန်အတွက် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ဥပဒေမူကြမ်းအဖြစ် ၁၇-၉-၂၀၁၉ ရက်နေ့မှာ ဥပဒေပြဋ္ဌာန်းချက်များနဲ့အညီ တင်သွင်းခဲ့တာ ဖြစ်ပါတယ်။ ၁၉-၂-၂၀၁၉ ရက်နေ့မှာ ဦးသိန်းထွန်း ကျောင်းကုန်းမဲဆန္ဒနယ်၊ အဲဒီနောက် ဒေါက်တာမောင်သင်း၊ မိတ္ထီလာမဲဆန္ဒနယ်၊ ပြီးတော့ တပ်မတော်သား ပြည်သူ့လွှတ်တော်ကိုယ်စားလှယ် ဗိုလ်မှူးချုပ်မောင်မောင် တို့အပါအဝင် ကိုယ်စားလှယ်များက ဖွဲ့စည်းပုံအခြေခံဥပဒေကို ပြင်ဆင်လိုတဲ့ ဥပဒေမူကြမ်း တစ်ရပ်စီကို ဥပဒေပြဋ္ဌာန်းချက်များနှင့်အညီ တင်သွင်းခဲ့ကြပြီး ဖြစ်ပါတယ်။ အစီရင်ခံစာအပိုဒ် ၅ မှာ “ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) တစ်ခုလုံးအပေါ် ပြင်ဆင်ခြင်းမဟုတ်ဘဲ ပြဋ္ဌာန်းချက်အချို့ကိုသာ ပြင်ဆင်ဆောင်ရွက်ရန် တင်ပြ ထားခြင်းဖြစ်ကြောင်း လေ့လာတွေ့ရှိရပါတယ်”လို့ ဖော်ပြထားတာဟာ ဥပဒေပြဋ္ဌာန်းချက်တွေနဲ့ မညီလို့ လားလို့ မေးရမလိုဖြစ်နေပါတယ်။ ဖွဲ့စည်းပုံအခြေခံဥပဒေပုဒ်မ ၄၃၃ မှာ “ဤဖွဲ့စည်းပုံအခြေခံဥပဒေပါ ပြဋ္ဌာန်းချက်တစ်ရပ်ရပ်ကို ပြင်ဆင်လိုပါက”လို့ ဖော်ပြတာကို မဖတ်မိကြလို့လား၊ မမြင်လိုက်တာများ လားလို့ ဖွဲ့စည်းပုံစာအုပ် တစ်ရပ်လုံးကိုပြင်မှ ပြင်ခွင့်ရှိတယ်ဆိုတဲ့ ပြဋ္ဌာန်းချက်များရှိလို့ အခုလိုဆောင်ရွက် နေကြတာလားလို့ ထင်မြင်မိပါတယ်။ တိုင်းပြည်ရဲ့ ဒီမိုကရေစီစနစ် တည်ငြိမ်စေဖို့၊ ဒီမိုကရေစီစံနှုန်းများနဲ့ အညီ လွတ်လပ်၍တရားမျှတပြီး တိုင်းရင်းသားများရဲ့ လိုလားချက်ကို အလေးဂရုပြုဖော်ဆောင်နိုင်ဖို့ ယခု ဥပဒေကြမ်းကို တင်သွင်းတာဖြစ်တဲ့အတွက် ၄၅ ဦး ကော်မတီရဲ့ ဥပဒေကြမ်းတင်သွင်းချိန်မှ သီးခြားစီ တစ်ပြိုင်တည်းယှဉ်တွဲလျက် ဆောင်ရွက်မယ်ဆိုတာ စိုးစဉ်းမျှစဉ်းစားဖို့မလိုသလို ဆောင်ရွက်ခွင့်မရှိ တာလည်း လယ်ပြင်မှာဆင်သွားသလို အထင်အရှားတွေ့နေရတာ ဖြစ်ပါတယ်။ အစီရင်ခံစာအပိုဒ်(၉) ကော်မတီရဲ့ သဘောထားမှတ်ချက်မှာတော့ တပ်မတော်သား အမျိုးသား လွှတ်တော်ကိုယ်စားလှယ် ဗိုလ်မှူးချုပ်အောင်စန်းချစ်အပါအဝင် ကိုယ်စားလှယ် ၁၄၄ ဦးတို့က လက်မှတ် ရေးထိုးတင်ပြလာတဲ့ ဥပဒေမူကြမ်း၊ ရှေးဦးတင်သွင်းထားတဲ့ ဒုတိယအကြိမ်ပြင်ဆင်တဲ့ ဥပဒေမူကြမ်း သုံးခုနဲ့ ၄၅ ဦးကော်မတီက လွှတ်တော်ကိုတင်သွင်းလာမယ့် ပြင်ဆင်တဲ့ဥပဒေမူကြမ်းတွေကို တစ်ပြိုင်တည်း ယှဉ်တွဲပြီး ပြည့်စုံသော ပြင်ဆင်တဲ့ဥပဒေမူကြမ်းများအဖြစ် လွှတ်တော်ကို တင်သွင်းနိုင်ရေးအတွက် ဆောင်ရွက်သင့်ပါကြောင်းလို့ ဖော်ပြထားတာတွေ့ရပါတယ်။ အစီရင်ခံစာများကို ပြန်လည်သုံးသပ်ကြည့်တဲ့ အခါမှာတော့ ရှေ့နှစ်စောင်က ၄၅ ဦး ကော်မတီရဲ့ လုပ်ငန်းစဉ်များမှာ တစ်ပေါင်းတည်း လေ့လာစိစစ် ဆောင်ရွက် မယ်လို့ဖော်ပြပါတယ်။ ဗိုလ်မှူးချုပ်မောင်မောင်အပါအဝင် ကိုယ်စားလှယ်များ တင်သွင်းတဲ့ ဥပဒေကြမ်းအပေါ်မှာတော့ ရှေ့ကတင်သွင်းတဲ့ ဥပဒေကြမ်းနှစ်ရပ်နဲ့အတူ ၄၅ ဦးကော်မတီက တင်သွင်း လာမယ့် ဥပဒေကြမ်းတွေကို တစ်ပြိုင်တည်းယှဉ်တွဲပြီး ပြည့်စုံသောပြင်ဆင်တဲ့ ဥပဒေမူကြမ်း တစ်ရပ် အဖြစ်လို့ ဖော်ပြထားပါတယ်။ ယခု ဒီအစီရင်ခံစာမှာတော့ ဒုတိယအကြိမ်ပြင်ဆင်တဲ့ ဥပဒေမူကြမ်း ၃ ခု နဲ့အတူ တစ်ပြိုင်တည်း ယှဉ်တွဲ၍ပြည့်စုံသော ပြင်ဆင်သည့်ဥပဒေမူကြမ်းများအဖြစ်လို့ ဖော်ပြထားတာက ရှေ့တစ်မျိုး၊ နောက်တစ်မျိုး အမျိုးမျိုးဖော်ပြပြီး၊ ဥပဒေနဲ့အညီတင်ပြခဲ့ကြတဲ့ ဖွဲ့စည်းပုံပြင်ဆင်ရေး ဥပဒေကြမ်းတွေကို အမြန်ဆုံးပြင်ဆင်နိုင်ဖို့ကို မလုပ်နိုင်အောင် တားဆီးထားသလိုဖြစ်နေတယ်လို့ ထင်မြင် နာယကကြီးခင်ဗျား။ ၄၅ ဦးကော်မတီမှာ ပြင်ဆင်ရန်တင်ပြတဲ့ အချက်ပေါင်း ၃,၇၆၅ ချက်မှာ ပါတီတစ်ခုတည်းအလိုကျ အချက်များသာ ဥပဒေကြမ်းဖြစ်လာဖို့ မျှော်လင့်ရပါတယ်။ ကျန်အင်အားနည်း တိုင်းရင်းသားပါတီများရဲ့ အကြံပြုချက်တွေကတော့ ဥပဒေကြမ်းဖြစ်လာစရာအကြောင်းမရှိလို့ ၄၅ ဦး ကော်မတီကနေ နုတ်ထွက်ကြတာ အားလုံးအသိပဲဖြစ်ပါတယ်။ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပုဒ်မ ၄၄၉ မှာ “ဤဖွဲ့စည်းပုံအခြေခံဥပဒေသည် နိုင်ငံတော်အတွင်းရှိ ဥပဒေအားလုံး၏ အခြေခံဥပဒေ ဖြစ်သည်။ ”လို့ အတိအလင်း ဖော်ပြထားပါတယ်။ ကျွန်တော်တို့နိုင်ငံဟာ ပါလီမန်စနစ်ကို ကျင့်သုံးတဲ့နိုင်ငံ မဟုတ်ဘဲ သမ္မတစနစ်နဲ့ ပါတီစုံဒီမိုကရေစီစနစ်ကို ကျင့်သုံးနေတဲ့နိုင်ငံဖြစ်တယ်ဆိုတာ သတိချပ်ဖို့လိုပါတယ်။ ပါလီမန်စနစ်မှာ ပါလီမန်ကအမြင့်ဆုံးဖြစ်ပေမယ့် သမ္မတစနစ်ကို ကျင့်သုံးတဲ့နိုင်ငံမှာတော့ ဖွဲ့စည်းပုံအခြေခံ ဥပဒေက အမြင့်ဆုံးဖြစ်ပါတယ်။ အခြေခံဥပဒေကိုကျော်ပြီးတော့ ဥပဒေပြုလို့မရဘူးဆိုတာ ကွဲကွဲပြားပြား သိဖို့လိုပါတယ်။ ဖွဲ့စည်းပုံ ပြင်ဆင်ရေး အခန်း(၁၂)ပါအတိုင်း မဆောင်ရွက်ထားတဲ့ ၄၅ ဦးကော်မတီရဲ့ လုပ်ငန်းစဉ်တွေ ပြီးတဲ့အထိ စောင့်ပြီး ဥပဒေနဲ့အညီ တင်ပြထားတဲ့ဥပဒေကြမ်းတွေကို မျက်ကွယ်ပြုနေမယ်၊ မေယ်ဆိုတာ တွေကို မပြုလုပ်သင့်တော့ဘူးလို့ ပြောကြားလိုပါတယ်။ ဘယ်တော့ ဥပဒေကြမ်းထွက်မယ်ဆိုတာမသိဘဲ ယခုအစိုးရသက်တမ်းကာလမှာမပြီးရင် နောက်အစိုးရ တတိယသက်တမ်းကာလမှ အပြီးသတ်နိုင်မယ်။ ဒါဆိုရင် စတုတ္ထသက်တမ်းကာလမှာမှ ပြင်ဆင်ပြီးဥပဒေကို အကောင်အထည်ဖော်နိုင်လိမ့်မယ်လို့ မြင်နေ ရပါတယ်။ တင်ပြခဲ့တဲ့ ပုဒ်မ ၂၆၁ နဲ့ ဆက်စပ်ပုဒ်မတွေကို ယခု ဒုတိယသက်တမ်းကာလမှာ ပြင်ဆင် နိုင်ရင် တတိယသက်တမ်းမှာ အကောင်အထည်ဖော်နိုင်မှာ ဖြစ်ပါတယ်။ ဖယ်ဒရယ်စနစ်ကိုသွားဖို့ ဗဟို ချုပ်ကိုင်မှုကိုလျှော့ချပြီး ပြည်နယ်တွေမှာ တိုင်းရင်းသားတွေစိတ်ကြိုက် ဝန်ကြီးချုပ်ကို ရွေးချယ်ပေးနိုင် သလို ပြည်နယ်အစိုးရများကိုလည်း စိတ်ကြိုက်ဖွဲ့နိုင်သွားတော့မှာ ဖြစ်ပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေ (၂၀၀၈ ခုနှစ်)ကို ခေတ်ကာလအခြေအနေနဲ့ လိုက်လျော ညီထွေဖြစ်အောင် ပြင်သင့်ပြင်ထိုက်တာတွေကို ပြင်ဖို့လိုသလို ဖွဲ့စည်းပုံအခြေခံဥပဒေမှာ ပြဋ္ဌာန်းထားတဲ့ ပြဋ္ဌာန်းချက်တွေကို တိကျစွာ လိုက်နာအကောင်အထည်မဖော်ဘဲ၊ ဒီဖွဲ့စည်းပုံအခြေခံဥပဒေမှာပါတဲ့ ပြဋ္ဌာန်းချက်တွေကို တိတိကျကျ လိုက်နာပြီး နိုင်ငံကိုဦးစီးဦးဆောင်မပြုဘဲ တိုင်းပြည်ရဲ့ အခြေအနေတွေ ဖရိုဖရဲဖြစ်နေတာကို ဒီအတိုင်းထိုင်ကြည့်ပြီး ဖွဲ့စည်းပုံကို ရမယ်ရှာယိုးမယ်ဖွဲ့နေတဲ့ ပုံစံမျိုးကိုလည်း မပြုလုပ်သင့်ပါဘူးလို့ ပြောလိုပါတယ်။ ဒါကြောင့် ဖွဲ့စည်းပုံအခြေခံဥပဒေပုဒ်မ ၄၃၃၊ ၄၃၅ ပြည်ထောင်စု လွှတ်တော်ဆိုင်ရာ နည်းဥပဒေ ၁၃၃ တို့အရ ယခုတင်ပြတဲ့ ဥပဒေမူကြမ်းကို ၄၅ ဦး ကော်မတီက တင်ပြလာမယ့် ဥပဒေကြမ်းနဲ့ တစ်ပြိုင်တည်းယှဉ်တွဲ၍ လွှတ်တော်သို့တင်သွင်းနိုင်ရေးဆိုတဲ့ အစီရင်ခံစာ (၇၄/၂၀၁၉)ကို ကန့်ကွက်ပါကြောင်းတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာဦးကြွယ်ကြွယ် မန္တလေးတိုင်းဒေသကြီး မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="1292">ဒေါက်တာဦးကြွယ်ကြွယ်(မဲဆန္ဒနယ်အမှတ်-၆၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ ဒေါက်တာ ဦးကြွယ်ကြွယ် ဖြစ်ပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့်ဥပဒေမူကြမ်း လေ့လာ စိစစ်ရေးပူးပေါင်းကော်မတီ(၇၄/၂၀၁၉)၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို အလေးအနက် ထောက်ခံပါကြောင်း ဆွေးနွေးမှာ ဖြစ်ပါတယ်။ နာယကကြီးခင်ဗျာ။ ကျွန်တော်တို့ ၂၀၀၈ ဖွဲ့စည်းပုံကြီးကို ပြင်ချင်လှပါတယ်။ အမှန်တကယ် ပြင်နိုင်ဖို့ ကျွန်တော်တို့ လွှတ်တော်တစ်ရပ်လုံးတွင် တာဝန်ရှိနေပါတယ်။ စိတ်ကောင်းစေတနာကောင်းနဲ့ ပြင်းပြသော ဆန္ဒရှိဖို့သာ လိုအပ်ပါတယ်။ ဖွဲ့စည်းပုံအခြေခံဥပဒေပြင်ဆင်ရေးဟာ အမျိုးသားရေး ဖြစ်ပါတယ်။ တိုင်းရင်းသား အားလုံးရဲ့ ရေရှည်ဖွံ့ဖြိုးတိုးတက်ရေး ဖြစ်ပါတယ်။ တိုင်းရင်းသားအားလုံးရဲ့ သာယာဝပြောရေးဖြစ်ပါတယ်။ ဖွဲ့စည်းပုံအခြေခံဥပဒေပြင်ဆင်ရေးဟာ မြန်မာနိုင်ငံရဲ့ နိုင်ငံရေးအားလုံးရဲ့ အခေါင်အချုပ် ဖြစ်ပါတယ်။ ဖွဲ့စည်းပုံအခြေခံဥပဒေပြင်ဆင်ရေးဟာ လူတစ်ဦးတစ်ယောက်ရဲ့ နိုင်ငံရေးမဟုတ်သလို ပါတီတစ်ခုရဲ့ နိုင်ငံရေးလည်းမဟုတ်ပါဘူး။ အစုအဖွဲ့တစ်ခုရဲ့ နိုင်ငံရေးလည်းမဟုတ်ပါဘူးခင်ဗျာ။ ဖွဲ့စည်းပုံအခြေခံ ဥပဒေလို့ ဆိုလိုက်တာနဲ့ ကျွန်တော်တို့ စွဲမြဲစွာ ခံယူသိနားလည်ရမယ့် အမှန်တရားတစ်ခု ရှိပါတယ်။ အဲဒီ အမှန်တရားကတော့ နိုင်ငံတော်အာဏာ၏ မူလပိုင်ရှင်အစစ်အမှန်သည် ပြည်သူလူထုဖြစ်တယ်ဆိုတဲ့ အမှန်တရားဖြစ်ပါတယ်။ အဲဒီအမှန်တရားဟာ ဘယ်သူ့ရဲ့ အတည်ပြုချက်၊ ထောက်ခံချက်မှ မလိုအပ် သလို အဓိပ္ပာယ်ဖွင့်ဆို ရှင်းလင်းစရာလည်း မလိုတဲ့အမှန်တရား ဖြစ်ပါတယ်။ လွတ်လပ်တဲ့ လူမျိုးတစ်မျိုး၊ လွတ်လပ်တဲ့ နိုင်ငံတစ်နိုင်ငံရဲ့ ဖွဲ့စည်းပုံအခြေခံဥပဒေရဲ့ ပြဋ္ဌာန်းချက်များ၊ ပုဒ်မများဟာ အဲဒီအမှန်တရားကို ဖော်ဆောင်ရမှာဖြစ်ပါတယ်။ အဲဒီအမှန်တရားက ကွဲလွဲတဲ့ပြဋ္ဌာန်းချက်တွေ၊ ပုဒ်မတွေ၊ ပုဒ်မခွဲတွေဟာ အဓမ္မတရားများသာ ဖြစ်ပါတယ်။ ပြည်သူတို့ရဲ့ မွေးရာပါ အခွင့်အရေးတွေ၊ လွတ်လပ်မှုတွေဟာ ဆုံးရှုံး ရမှာသာ ဖြစ်ပါတယ်။ ကျွန်တော်တို့ မြန်မာနိုင်ငံတော် အတွင်းရှိ တိုင်းရင်းသားပြည်သူများ၊ နိုင်ငံသားများဟာ လွတ်လပ် သူများဖြစ်ကြပါတယ်။ လွတ်လပ်ရေးနဲ့ ထိုက်တန်သူများ ဖြစ်ကြပါတယ်။ ဒီမိုကရေစီနဲ့ ထိုက်တန်သူများ ဖြစ်ကြပါတယ်။ မိမိနိုင်ငံတော်ကို အုပ်ချုပ်မယ့်ဥပဒေကို မိမိတို့ကိုယ်တိုင် ရေးဆွဲနိုင်ကြသူများ ဖြစ်ကြ ပါတယ်။ ယခု ကျွန်တော်တို့ ကိုင်တွယ်ကျင့်သုံးနေရတဲ့ ၂၀၀၈ ဖွဲ့စည်းပုံအခြေခံဥပဒေကြီးကို လွတ်လပ်သော လူမျိုး၊ လွတ်လပ်သော နိုင်ငံသားတို့နှင့် ထိုက်တန်လိုက်လျောညီထွေရှိတဲ့ မှန်ကန်သော၊ တရားနည်းလမ်း ကျသော Legitimate အခြေခံဥပဒေကြီး ဖြစ်လာအောင် ကျွန်တော်တို့ အခု ပြည်ထောင်စုလွှတ်တော်ကြီးမှာ ပြင်ဆင်ကြရမှာဖြစ်ပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေ ပြင်ဆင်ရေးလုပ်ငန်းကြီးကို ပြည်သူတွေကို ကိုယ်စား ပြုတဲ့၊ ပြည်သူတွေကရွေးချယ်လိုက်တဲ့ ပြည်သူ့ကိုယ်စားလှယ်များက ်ကြာ ဖင့်လေးနေအောင် ဆောင်ရွက်မှာ မဟုတ်ပါဘူးခင်ဗျာ။ ဖွဲ့စည်းပုံအခြေခံဥပဒေပြင်ဆင်ရေးဟာ နိုင်ငံ့အကျိုးစီးပွား၊ ပြည်သူ လူထုရဲ့ အကျိုးစီးပွားဖြစ်တဲ့အတွက် အမြန်ဆုံးပြင်ချင်သူတွေထဲမှာ ပြည်သူ့ကိုယ်စားလှယ်များဟာ ထိပ်ဆုံးက ဖြစ်ပါတယ်ခင်ဗျာ။ ဦးအောင်ကြည်ညွန့်ရဲ့ အရေးကြီးအဆို တင်သွင်းစဉ်ကပင် အဆောတလျင်ဟူသည့် စကားရပ်ကို ထည့်သွင်းထားခြင်းဖြင့် ထင်ရှားလှပါတယ်။ နာယကကြီးခင်ဗျာ။ ပုဒ်မတစ်ခုပြင်ရုံနဲ့ ဒီမိုကရေစီဖက်ဒရယ်ဖွဲ့စည်းပုံကြီး ဖြစ်လာမှာမဟုတ် ပါဘူး။ ဆိုလိုချင်တာကတော့ ပုဒ်မတစ်ခုချင်းစီ တစ်ခုချင်း ပြင်နေခြင်းဖြင့် ပြည်သူတွေလိုလားတဲ့ ဒီမို ကရေစီ ဖက်ဒရယ်ပြည်ထောင်စုနဲ့ အလှမ်းဝေးနေမှာ ဖြစ်ပါတယ်။ ဥပမာအားဖြင့် ပုဒ်မ ၂၆၂ ပုဒ်မခွဲ(က) အပိုဒ်ခွဲ(၁)၊ အပိုဒ်ခွဲ(၃)တွေကိုပြင်ပြီး အပိုဒ်ခွဲ(၂)ကို မပြင်လို့ရှိရင် ပြည်နယ်နဲ့ တိုင်းတွေရဲ့ အစိုးရအဖွဲ့ တွေဟာ လွတ်လပ်မှုရှိမှာ မဟုတ်ပါဘူး။ ဖက်ဒရယ်ပြည်ထောင်စု၊ ဖက်ဒရယ်ပုံစံနဲ့ အလှမ်းဝေးနေမှာ ဖြစ်ပါတယ်။ လေ့လာစိစစ်ရေးပူးပေါင်းကော်မတီ(၇၄/၂၀၁၉)ရဲ့ အစီရင်ခံစာအရ အခုတင်သွင်းလာတဲ့ ဥပဒေကြမ်းကို ငြင်းပယ်တာမဟုတ်ပါဘူး။ တင်သွင်းပြီးဥပဒေကြမ်းများနဲ့ တင်သွင်းလာလတ္တံ့သော ဒုတိယ အကြိမ် ပြင်ဆင်သည့် ဥပဒေကြမ်းများနှင့်လည်းကောင်း၊ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေး ပူးပေါင်းကော်မတီက တင်ပြလာမယ့် အစီရင်ခံစာနဲ့လည်းကောင်း၊ အတူတူစိစစ်လေ့လာ၍ ပြည်ထောင်စု လွှတ်တော်ကြီးမှာ တစ်ပြိုင်တည်း ဆောင်ရွက်ခြင်းဖြင့် ပိုမိုချောမွေ့လျင်မြန်ပြီး ပြည်သူလူထု၏ ဒီမိုကရေစီ ဖက်ဒရယ် ဖွဲ့စည်းပုံအခြေခံဥပဒေပေါ်ပေါက်လာရေး မျှော်လင့်ချက်ကို ပြည့်ဝစေမှာဖြစ်ပါတယ်။ ရထားတွဲ များကို တစ်ဆက်တည်းချိတ်ပြီး(၁၅/၂၀၁၉) ပြင်ဆင်ရေးပူးပေါင်းကော်မတီကြီးဟူသော စက်ခေါင်းကြီးဖြင့် တစ်ခုတည်းသောပန်းတိုင်ကို သွားကြပါစို့။ ရထားတစ်တွဲ၊ စက်ခေါင်း တစ်ခေါင်း၊ ခရီးတစ်ထောက်၊ တစ်ယောက်တစ်ပေါက်၊ တစ်ဘူတာစီ သွားနေလျှင် ပြည်သူလူထုရဲ့ဆန္ဒကို မျက်ကွယ်ပြုရာ ရောက်ပါမယ် ခင်ဗျာ။ (၂၀၀၈) ဖွဲ့စည်းပုံ အခြေခံဥပဒေရဲ့ ပုဒ်မပေါင်း ၄၅ရ ခုကို ပုဒ်မ တစ်ခုချင်းစီကို တစ်ယောက်ချင်း စီက ပြင်ဆင်ချက်ဥပဒေကြမ်း တစ်ခုချင်းတင်သွင်းနေပါက ဥပဒေကြမ်းပေါင်း ၄၅ရ ခု ရရှိလာမှာဖြစ်ပါတယ်။ ၁၉၉၃ ခုနှစ် အမျိုးသားညီလာခံကြီးရဲ့ ၁၅ နှစ်စံချိန်ကို ကျော်လွန်ပြီးတော့ ကြာမြင့်သွားပါမယ်ခင်ဗျာ။ အဲဒါကြောင့် ပြည်သူလူထုထံ ပြည်သူလူထုပိုင်သော အချုပ်အခြာအာဏာ ၁၀၀ ရာခိုင်နှုန်း အမြန်ဆုံး ပြန်လည်ရောက်ရှိစေရန်(၇၄/၂၀၁၉) သဘောထားမှတ်ချက် အစီရင်ခံစာအတိုင်း ဖွဲ့စည်းပုံအခြေခံဥပဒေ (၂၀၀၈ ခုနှစ်)ပြင်ဆင်ရေးပူးပေါင်းကော်မတီက တင်ပြလာမယ့် အစီရင်ခံစာနဲ့အတူ အခု ဒုတိယအကြိမ် ပြင်ဆင်သည့် ဥပဒေမူကြမ်းများကို တစ်ပြိုင်တည်း စိစစ်လေ့လာ၍ ပြည်ထောင်စုလွှတ်တော်ကြီးတွင် ဆက်လက်ဆောင်ရွက်ပါရန် တိုက်တွန်းပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးဝင်းလွင်ဦး တပ်မတော်သားအမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးဝင်းလွင်ဦး(တပ်မတော်သားအမျိုးသားလွှတ်တော်ကိုယ်စားလှယ်)</mp>လေးစားအပ်ပါသော နာယကကြီးနှင့်တကွ အားလုံးမင်္ဂလာပါ။ ကျွန်တော်ကတော့ တပ်မတော်သား အမျိုးသားလွှတ်တော် ကိုယ်စားလှယ် ဗိုလ်မှူးဝင်းလွင်ဦး ဖြစ်ပါတယ်။ ကျွန်တော်ဆွေးနွေးမယ့် အကြောင်းအရာကတော့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးချုပ်အောင်စန်းချစ် ဦးစီးတင်ပြသော ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းအပေါ် လေ့လာစိစစ်ရေးပူးပေါင်းကော်မတီ၏ အစီရင်ခံစာအား သုံးသပ်ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ အစီရင်ခံစာ အပိုဒ် ၃ ကတော့ တင်ပြပါအတိုင်း ဥပဒေမူကြမ်း သုံးခုရှိကြောင်း ဖော်ပြထားပါတယ်။ ၎င်းဥပဒေမူကြမ်းများမှာ ဥပဒေ၊ နည်းဥပဒေများနှင့်အညီ လွှတ်တော်သို့ တင်ပြထားတာကို တွေ့ရှိရမှာ ဖြစ်ပါတယ်။ အပိုဒ် ၄ မှာကတော့ အခုအစီရင်ခံစာနဲ့ စပ်လျဉ်းသော ဗိုလ်မှူးချုပ်အောင်စန်းချစ် တင်သွင်းသည့် ဥပဒေမူကြမ်းကို လေ့လာကြည့်ပါက တိုင်းပြည်၏ ဒီမိုကရေစီစနစ် တည်ငြိမ်စေရန်၊ ဒီမိုကရေစီစံနှုန်း များနှင့်အညီ လွတ်လပ်၍တရားမျှတပြီး တိုင်းရင်းသားများရဲ့ လိုလားချက်ကို အလေးထားဂရုပြုဖော်ဆောင် ပေးရန်ရည်ရွယ်ပြီး တင်ပြထားတာကို လေ့လာတွေ့ရှိရပါတယ်။ အစီရင်ခံစာအပိုဒ် ၅ တွင် အထက်မှာတင်ပြထားတဲ့ ဥပဒေမူကြမ်း လေးခု၏ ပြင်ဆင်ချက်များသည် ဖွဲ့စည်းပုံအခြေခံဥပဒေ (၂၀၀၈ ခုနှစ်) တစ်ခုလုံးအပေါ် ပြင်ဆင်ခြင်းမဟုတ်ဘဲ ပြဋ္ဌာန်းချက်အချို့ကိုသာ ပြင်ဆင်ဆောင်ရွက်ရန် တင်ပြခြင်းဖြစ်ကြောင်း ဖေါ်ပြထားတာဖြစ်တဲ့အတွက် လေ့လာစိစစ်ရေးပူးပေါင်း ကော်မတီရဲ့ တင်ပြမှုကို သုံးသပ်မယ်ဆိုရင် ဖွဲ့စည်းပုံအခြေခံဥပဒေ (၂၀၀၈ ခုနှစ်) တစ်ခုလုံးကို ပြင်ဆင် လိုတဲ့သဘော ပေါ်လွင်နေပါတယ်။ ဖွဲ့စည်းပုံအခြေခံဥပဒေ (၂၀၀၈ ခုနှစ်)၏ အခန်း(၁၂) ပုဒ်မ ၄၃၃ ကို Power point ဖြင့် တင်ပြပါ အတိုင်း ဖော်ပြထားပါတယ်။ အဓိကတင်ပြလိုတာက ပြဋ္ဌာန်းချက်တစ်ရပ်ရပ်ကို ပြင်ဆင်လိုပါက ပြဋ္ဌာန်း ထားသည့် ဖွဲ့စည်းပုံအခြေခံဥပဒေ၊ ပြည်ထောင်စုလွှတ်တော်ဆိုင်ရာ နည်းဥပဒေများနှင့်အညီ ဆောင်ရွက် နိုင်တယ်လို့ တိတိပပ ပြဋ္ဌာန်းထားတာ ဖြစ်ပါတယ်။ ဥပဒေတစ်ခုလုံးပြင်မယ်ဆိုရင် ပြင်ဆင်နိုင်တယ်လို့ ဆိုလိုထားခြင်းမဟုတ်ကြောင်း လေ့လာတွေ့ရှိရမှာ ဖြစ်ပါတယ်။ ပြည်ထောင်စုလွှတ်တော်က လွှတ်တော်အတွင်းရှိ နိုင်ငံရေးပါတီ အစုအဖွဲ့ အသီးသီး၊ တစ်သီး ပုဂ္ဂလကိုယ်စားလှယ်များ အချိုးကျပါဝင်သည့် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်း ကော်မတီအား ဖွဲ့စည်းခဲ့ပြီး ဖွဲ့စည်းပုံအခြေခံဥပဒေကို ပြင်ဆင်သည့် မူကြမ်းတစ်ရပ်ကို လွှတ်တော်သို့ တင်သွင်းနိုင်ရန် ဆောင်ရွက်နေကြောင်း ဖော်ပြပါရှိပါတယ်။ အချိုးကျဆိုပေမယ့်လည်း ယခုအခါ မူလ ဖွဲ့စည်းစဉ်က ၄၅ ဦး ဖြစ်ပြီး ၃ ဦး နုတ်ထွက်သွားတာမို့ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေး ပူးပေါင်းကော်မတီ၏ ဖွဲ့စည်းမှုမှာ အချိုးကျပေမယ့်လည်း လုပ်ဆောင်ချက်များ အချိုးမကျတဲ့အပေါ် အယုံအကြည်မရှိလို့ နုတ်ထွက်တယ်လို့ ယူဆပါတယ်။ နာယကကြီးခင်ဗျား။ ဖွဲ့စည်းပုံပြင်ဆင်ရေး ဆောင်ရွက်မှုပုံစံ ၂ မျိုးဖြင့် ဆောင်ရွက်နေတာ တွေ့ရှိ ရပါတယ်။ တစ်မျိုးကတော့ လွှတ်တော်တွင် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူပေါင်း ကော်မတီ၏ ဖွဲ့စည်းပုံအခြေခံဥပဒေ တစ်အုပ်လုံးကို လွှမ်းခြုံပြင်ဆင်ပြီး ဥပဒေမူကြမ်းအဖြစ် တင်သွင်းမယ့် ပုံစံနဲ့ ကျန်တစ်မျိုးကတော့ ဖွဲ့စည်းပုံအခြေခံဥပဒေ အခန်း(၁၂)ပါအတိုင်း ဖွဲ့စည်းပုံအခြေခံဥပဒေ တစ်ချက် ချင်းစီကို ပြင်ဆင်ပြီး ဥပဒေမူကြမ်းအဖြစ် တင်သွင်းသည့် ပုံစံဟူ၍ ၂ မျိုး ဖြစ်နေတာကို လေ့လာတွေ့ရှိ ရပါတယ်။ အထက်မှာ တင်ပြခဲ့တဲ့ ဆောင်ရွက်မှုပုံစံ (၂)မျိုးကို လေ့လာစိစစ်ရေးပူးပေါင်းကော်မတီအနေဖြင့် ဖြေရှင်းရန် နည်းလမ်းများ ရှာဖွေရာမှာ win-win solution ဆိုသော နှစ်ဦးနှစ်ဖက် အပြန်အလှန် အကျိုး ပြုသည့်နည်းဖြင့် ဖြေရှင်းနိုင်ရေးပူးပေါင်းရန် ဆောင်ရွက်တယ်လို့ ကျွန်တော့အနေနဲ့ ထင်မြင်မိပါတယ်။ ၎င်းဖြေရှင်းနည်းသည် တစ်ဖွဲ့ နှင့်တစ်ဖွဲ့ ပြဿနာဖြစ်နေစဉ်မှာ ဖြေရှင်းရန်အကောင်းဆုံးနည်းလမ်း ဖြစ်သော်လည်း၊ ဥပဒေ၊ လုပ်ထုံးလုပ်နည်းများနှင့် နှိုင်းယှဉ်ဖြေရှင်းရမယ်ဆိုပါက ချမှတ်ထားသော၊ သတ်မှတ် ထားသော နည်းလမ်းများအတိုင်းသာ ဖြေရှင်းမှသာလျင် ကောင်းမွန်မှန်ကန်သော အဖြေရရှိမှာ ဖြစ်ပါတယ်။ ဒါကြောင့် ပူးပေါင်းဖြေရှင်းခြင်း နည်းလမ်းကိုသုံးရင်တော့ ယခုကဲ့သို့ အမြင်မတူမှုများ ရှိလာပြီး၊ ရှုထောင့်အမျိုးမျိုး ဆန့်ကျင်ဘက်အမြင်များနဲ့ ဆွေးနွေးနေကြမှာကို ကိုယ်စားလှယ်များ ဆက်လက် တွေ့ကြုံနေရ ဦးမှာပဲဖြစ်ပါတယ်။ အားလုံးသိပြီးဖြစ်သလို အပြန်အလှန် ပြောဆိုဆွေးနွေးမှုများအပေါ် စိတ်ဝင်တစား နားထောင်စောင့်ကြည့်နေကြသော ပြည်သူများက ဘယ်လိုရလဒ်မျိုးမှ ထွက်ပေါ်မလာတဲ့ အထင်ကြီးလေးစားမှုမှာ ပိုမိုလျော့ကျလာနိုင်ပြီး ပြည်သူက ရွေးကောက်တင်မြှောက်ထားတဲ့ ကိုယ်စားလှယ် များရဲ့ ဖွဲ့စည်းပုံအခြေခံဥပဒေပါ လုပ်ထုံးလုပ်နည်းများအပေါ် လိုက်နာဆောင်ရွက်မှုကို စဉ်းစားစရာဖြစ်နေ ပါတယ်။ လေ့လာစိစစ်ရေးပူးပေါင်းကော်မတီ ဆောင်ရွက်နေတဲ့ပုံစံဟာ ဖွဲ့စည်းပုံအခြေခံဥပဒေ (၂၀၀၈ ခုနှစ်) ကို လွှမ်းခြုံပြင်ဆင်လိုမှုကြောင့် ဥပဒေမူကြမ်း ၄ ခုကို တစ်ပါတည်း ပူးပေါင်းရေးဆောင်ရွက်နေတာဟာ ဖွဲ့စည်းပုံအခြေခံ ဥပဒေပြင်ဆင်ရေးအတွက် အဟောသိကံ အချည်းအနှီးအကျိုးမဲ့ ဖြစ်မှာကို ဆွေးနွေး လိုပါတယ်။ ဒါကြောင့် ကျွန်တော်တို့ အဓိကစဉ်းစားရမှာ ွက်ရမှာ ဖြစ်ပါတယ်။ ယခုဆိုရင် ၂၀၁၉ ခုနှစ် အကုန်ပိုင်းကို ရောက်နေပြီဖြစ်လို့ ကျန်နေတဲ့ တစ်နှစ်ဆိုတဲ့ ဘယ်လိုအကျိုးရှိရှိ အသုံးချမလဲ။ လေ့လာစိစစ်ရေးပူးပေါင်းကော်မတီအနေဖြင့် ၄၅ ဦးကော်မတီနဲ့ လားလားမှမသက်ဆိုင်တဲ့အတွက် မိမိ အဖွဲ့၏ ဆုံးဖြတ်ချက်များကို ပွင့်လင်းမြင်သာတဲ့၊ ၄၅ ဦး ကော်မတီရဲ့ လွှမ်းမိုးမှုကင်းတဲ့ ဆုံးဖြတ်ချက် သဘောထားမှတ်ချက်များဖြစ်ဖို့ အရေးကြီးပါတယ်။ ဒါမှသာ ဥပဒေပြဋ္ဌာန်းချက်နဲ့ ကိုက်ညီသော ဆောင်ရွက်မှုလို့ ပြောလို့ရမှာ ဖြစ်ပါတယ်။ ဖွဲ့စည်းပုံအခြေခံဥပဒေပြင်ဆင်ရေးမှာ လက်ရှိနိုင်ငံရေးအခြေအနေနှင့် နှိုင်းယှဉ်ပြီး ဘယ်ဟာက အနှစ်သာရရှိတယ်။ ဘယ်ဟာက လုပ်ထုံးလုပ်နည်းနဲ့ ကိုက်ညီစွာတင်ပြထားတယ်။ ဒါကြောင့် ဘာကို တစ်နည်းအားဖြင့် ဘယ်ဥပဒေပုဒ်မကို စပြင်ရမယ်ဆိုတာကို စဉ်းစားပြီးဆောင်ရွက်ဖို့ လိုအပ် ပါတယ်။ နာယကကြီးခင်ဗျား။ ဖွဲ့စည်းပုံအခြေခံဥပဒေပြင်ဆင်ရေး ပူးပေါင်းကော်မတီအား မေးမြန်းပေးစေ လိုတာကတော့ ဖွဲ့စည်းပုံအခြေခံ ဥပဒေကို ဘယ်တော့နောက်ဆုံးထားပြီး ဥပဒေမူကြမ်းများ ဆွေးနွေး မှာလဲ။ ၂၀၂၀ ခုနှစ် အစလား၊ နောက် ခြောက်လအကြာလား၊ ဥပဒေမူကြမ်း ဆွေးနွေးမယ့်းတိုင်)သတ်မှတ်ပြီးပြီလား၊ ဆွေးနွေးရာတွင်လည်း မည်သည့်ဥပဒေတွေကို စတင်ဆွေးနွေးမှာလဲ။ ဖွဲ့စည်းပုံအခြေခံဥပဒေ တစ်အုပ်လုံးလား စသည့်အချက်များကို မေးမြန်းပေးစေလိုပါတယ်။ ကျွန်တော်တို့ သိချင်သလို တိုင်းရင်းသားပြည်သူလူထု တစ်ရပ်လုံးကလည်း သိချင်နေကြလို့ မေးမြန်းခြင်းဖြစ်ပါတယ်။ ဒါကြောင့် လေ့လာစိစစ်ရေးပူးပေါင်းကော်မတီအနေဖြင့် လုပ်ထုံးလုပ်နည်း၊ ဥပဒေ၊ နည်းဥပဒေ များနှင့်အညီ တင်သွင်းထားပြီးဖြစ်သော ဥပဒေမူကြမ်းများကို စတင်ဆွေးနွေးနိုင်ရေး စီမံမည်ဆိုပါက ဥပဒေပြဋ္ဌာန်းချက်နဲ့ညီပြီး ထိရောက်ကောင်းမွန်သော ဆောင်ရွက်ချက်များဖြစ်မှာ သေချာပါတယ်။ ဖွဲ့စည်းပုံ အခြေခံဥပဒေ (၂၀၀၈ ခုနှစ်)သည် လွန်ခဲ့သော ဆယ်စုနှစ်ကျော်ကျော်လောက်က အခြေအနေကို အခြေခံပြီး ရေးဆွဲခဲ့တာဖြစ်လို့ အဲဒီအခြေအနေတုန်းက အကောင်းဆုံးအခြေအနေဖြစ်သော်လည်း အခုလက်တွေ့ ကျင့်သုံးလာတဲ့အခါ တိုင်းရင်းသားများအတွက် လိုအပ်ချက်များစွာရှိနေတာကြောင့် လုပ်ထုံးလုပ်နည်းနဲ့ အညီတင်သွင်းလာတဲ့ ဥပဒေမူကြမ်းများကို တိုင်းရင်းသားအကျိုးအတွက်ကို ဘဲ ဆွေးနွေး အဖြေရှာပြီး ပြင်ဆင်ပေးမယ်ဆိုရင် မှန်ကန်သင့်မြတ်တဲ့၊ တန်းတူညီမျှတဲ့၊ ဒီမိုကရေစီကို အတိအကျ ဖော်ဆောင်ပေးတဲ့ ဆောင်ရွက်ချက်များ ဖြစ်လာမှာဖြစ်ကြောင်း အကြံပြုတင်ပြလိုပါတယ်။ ဒါ့ကြောင့် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့်ဥပဒေမူကြမ်း လေ့လာ စိစစ်ရေး ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအား ကန့်ကွက် ပါကြောင်းနှင့် တိုင်းရင်းသားပြည်သူများကို ပျားရည်နှင့် ဝမ်းချသလိုမျိုး မဖြစ်ရလေအောင် လုပ်ထုံး လုပ်နည်းနှင့် ကိုက်ညီစွာတင်ပြပြီး ဥပဒေမူကြမ်းများကို ကျန်ရှိနေသော လွှတ်တော်သက်တမ်းအတွင်း ဆက်လက်ဆွေးနွေးနိုင်ရေး စီစဉ်ဆောင်ရွက်ပါရန် တိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမြတ်လေးဦး ထီးလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1474">ဦးမြတ်လေးဦး(ထီးလင်းမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ မကွေးတိုင်းဒေသကြီး၊ ထီးလင်းမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမြတ်လေးဦး ဖြစ်ပါတယ်။ ကျွန်တော့အနေနဲ့ ပူးပေါင်းကော်မတီရဲ့ အစီရင်ခံစာကို ထောက်ခံဆွေးနွေးသွားမှာဖြစ်ပါတယ်။ ပူးပေါင်းကော်မတီရဲ့ အစီရင်ခံစာနဲ့ပတ်သက်ပြီး ဗိုလ်မှူးချုပ်အောင်စန်းချစ်အပါအဝင် တပ်မတော်သား ကိုယ်စားလှယ် ၁၄၄ ဦး လက်မှတ်ရေးထိုးပြီး ဖွဲ့စည်းပုံအခြေခံဥပဒေကို ပြည်ထောင်စုလွှတ်တော်ဆိုင်ရာ ဥပဒေနှင့်အညီ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းကို ပြည်ထောင်စု လွှတ်တော်ကို တင်သွင်းထားတာဖြစ်ပါတယ်။ အဲဒါကို ပြည်ထောင်စုလွှတ်တော် နာယကရဲ့ တာဝန်ပေးချက် အရ စိစစ်လေ့လာရေးပူးပေါင်းကော်မတီကလည်းပဲ ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေ များနှင့်အညီ အခုအစီရင်ခံစာကို ပြည်ထောင်စုလွှတ်တော်ကြီးကို တင်သွင်းခဲ့တာပဲ ဖြစ်ပါတယ်။ အဲဒီ အစီရင်ခံစာမှာ ယခုတင်ပြခဲ့တဲ့ ဥပဒေကြမ်းဟာ အရင်တင်သွင်းထားတဲ့ ပြင်ဆင်ချက်ဥပဒေမူကြမ်း ၃ ခု လိုပဲ ဖွဲ့စည်းပုံအခြေခံဥပဒေတစ်ခုလုံးအပေါ် ပြင်ဆင်တာမျိုးမဟုတ်ဘဲ ပြဋ္ဌာန်းချက်အချို့ကိုသာ ပြင်ဆင် ထားတာ ဖြစ်တဲ့အတွက်ကြောင့်မို့လို့ သီးခြားဆွေးနွေးခြင်းမျိုးမလုပ်တော့ဘဲ အရင်တင်သွင်းထားတဲ့ ဥပဒေ မူကြမ်း ၃ ခုနဲ့အတူ ပြည်ထောင်စုလွှတ်တော်ကြီးကနေ အတည်ပြုဖွဲ့စည်းထားတဲ့ ဖွဲ့စည်းပုံအခြေခံဥပဒေ ပြင်ဆင်ရေးပူးပေါင်းကော်မတီကနေပြီးတော့ ၂၀၀၈ ခုနှစ် ဖွဲ့စည်းပုံအခြေခံဥပဒေ တစ်ခုလုံးအပေါ် သုံးသပ် လေ့လာပြုစုပြီး ရေးဆွဲ၍ လွှတ်တော်သို့ တင်သွင်းလာတဲ့ ဥပဒေမူကြမ်းတွေနဲ့အတူ တစ်ပြိုင်တည်းယှဉ်တွဲပြီး ပြည့်စုံတဲ့ ပြင်ဆင်ချက်ဥပဒေမူကြမ်းအဖြစ် တင်သွင်းနိုင်ရေး ဆောင်ရွက်သင့်ကြောင်း တင်ပြထားတာ ဖြစ်ပါတယ်။ နာယကကြီးခင်ဗျာ။ အစီရင်ခံစာနဲ့ပတ်သက်ပြီး ဥပဒေမူကြမ်းကို လေ့လာကြည့်တဲ့အခါမှာ တိုင်းပြည်ရဲ့ ဒီမိုကရေစီစနစ်တည်ငြိမ်စေရန်၊ ဒီမိုကရေစီစံနှုန်းများနဲ့အညီ လွတ်လပ်၍တရားမျှတပြီး တိုင်းရင်းသားများရဲ့ လိုလားချက်ကို အလေးပြုရန်ဆိုတဲ့ ရည်ရွယ်ချက်နဲ့ တင်သွင်းထားတယ်ဆိုတာ တွေ့ရပါတယ်။ နာယကကြီးခင်ဗျာ။ ဒီမိုကရေစီစံနှုန်းနဲ့မကိုက်ညီတဲ့၊ ရှေ့နောက်မညီညွတ်တဲ့ တိုင်းရင်းသားတွေရဲ့ အခွင့်အရေးကို ပိတ်ပင်ထားတဲ့၊ ဒီမိုကရေစီကို အဟန့်အတားဖြစ်စေတဲ့ အစရှိတဲ့ တရားမျှတမှုမရှိတဲ့ ပြဋ္ဌာန်းချက်တွေနဲ့ ပြည့်နေတဲ့ ဒီအခြေခံဥပဒေကြီးကို ပြဋ္ဌာန်းချက်ကလေး ၂ ချက်၊ ၃ ချက်လောက် ပြင်ပေး ရုံနဲ့တော့ ရည်ရွယ်ချက်ကို အောင်မြင်နိုင်မှာမဟုတ်ဘူးလို့ ကျွန်တော့အနေနဲ့ ယူဆမိပါတယ်ခင်ဗျာ။ လမ်းကြောင်းတစ်ခုအပေါ်မှာ ပိတ်ဆို့နေတဲ့ ကြီးမားတဲ့ကျောက်ဆောင်တစ်ခုကို သမန်းမြစ်နဲ့ ပွတ်တိုက် နေသလိုမျိုးလို့ ကျွန်တော့အနေနဲ့ မြင်မိပါတယ်။ ဒါကြောင့်မို့လို့လည်း ဒီလွှတ်တော်ကြီးထဲမှာရှိတဲ့ အဖွဲ့ အစည်းကြီးတစ်ခုဟာ အခုတင်ပြခဲ့တဲ့ ဥပဒေမူကြမ်းမျိုး ၃ ခုကို တစ်ပြိုင်နက်တည်း လွှတ်တော်ကို တင်သွင်း နိုင်ပေမယ့် ယနေ့င်ဘဲ တိုင်းရင်းသားပြည်သူလူထုတွေရဲ့ အကျိုးကို မျက်တောင်မွှေးတစ်ဆုံး ကြည့်တာမျိုးမဟုတ်ဘဲ မျက်စိတစ်ဆုံးအရှည်ကိုကြည့်ပြီး ဥပဒေတစ်ရပ်လုံးကို ပူးပေါင်းပါဝင်ပြီး အားလုံး ပွင့်လင်းမြင်သာမှုရှိရှိ လေ့လာပြင်ဆင်ပြီးတော့မှ ဆောင်ရွက်နိုင်ဖို့အရေး ဆောင်ရွက်ခဲ့တာပဲဖြစ်ပါတယ်။ နောက်တစ်ခုတင်ပြလိုတာကတော့ ဥပဒေနဲ့အညီ ဆောင်ရွက်နေတဲ့ကိစ္စကို ဥပဒေနဲ့မညီဘူး။ ဆန့်ကျင်နေတယ်ဆိုပြီး ကိုယ်စားလှယ်ကြီးတော်တော်များများက ကန့်ကွက်ဆွေးနွေးနေတာ တွေ့ရပါတယ်။ ဒါကြောင့်မို့လို့ ပထမအကြိမ် လွှတ်တော်တုန်းက ဆောင်ရွက်ခဲ့တဲ့ လွှတ်တော်မှတ်တမ်းတွေကို ပြန် လေ့လာပါလို့ ကျွန်တော့အနေနဲ့ အကြံပြုလိုပါတယ်။ ဒီလွှတ်တော်မှတ်တမ်းဟာ ဥပဒေနဲ့အညီ ဆောင်ရွက် ခဲ့တဲ့ စီရင်ထုံးတစ်ခုလို့ပဲ ကျွန်တော့အနေနဲ့ မြင်မိပါတယ်။ နောက်တစ်ခုဆွေးနွေးလိုတာကတော့ ၂၀၀၈ ဖွဲ့စည်းအုပ်ချုပ်ပုံအခြေခံဥပဒေ ပြင်ဆင်ရေးပူးပေါင်း ကော်မတီရဲ့ လုပ်ငန်းဆောင်ရွက်ချက်နဲ့ပတ်သက်လို့ ဘယ်ဖြစ်လာမှန်းမသိတဲ့ကိစ္စကို စောင့်နေ ရမှာလား။ ပွင့်လင်းမြင်သာမှုမရှိဘူး။ ဖွဲ့စည်းပုံအခြေခံဥပဒေအခန်း(၁၂)ပါ ပြဋ္ဌာန်းချက်များနှင့်အညီ ဆောင်ရွက်ပါဆိုတဲ့ ဆွေးနွေးချက်တွေပဲ ဖြစ်ပါတယ်။ အထက်ပါကိစ္စနဲ့ပတ်သက်လို့ အမျိုးသားလွှတ်တော် ကိုယ်စားလှယ်ကြီး ဦးအောင်ကြည်ညွန့် အဆိုတင်သွင်းစဉ်ကပင် ဆောလျင်စွာ ဆောင်ရွက်နိုင်ရေးဆိုတဲ့ အချက်ပါရှိသလို ပူးပေါင်းကော်မတီရဲ့ တာဝန်များမှာလည်းပဲ အစီရင်ခံစာအပြည့်အစုံကို ၂၀၁၉ ခုနှစ်၊ ဇူလိုင်လ ၁ရ ရက်နေ့မတိုင်မီ ပြည်ထောင်စုလွှတ်တော်ကို တင်သွင်းရမည်လို့ ပါရှိတဲ့အတိုင်းလည်းပဲ ၂၀၁၉ ခုနှစ်၊ ဇူလိုင်လ ၁၂ ရက်နေ့မှာ အကြံပြုချက် ၃၇၆၅ ချက်ပါတဲ့ နောက်ဆက်တွဲဇယားနဲ့အတူ အစီရင် ခံစာတင်ပြပြီးဖြစ်ပါတယ်။ အဲဒီအစီရင်ခံစာ နောက်ဆက်တွဲဇယားကိုကြည့်ရင်ပဲ တိုင်းရင်းသားလူမျိုးစု ပေါင်းစုံပါဝင်တဲ့ နိုင်ငံရေးပါတီ အစုအဖွဲ့အသီးသီးအားလုံး ပူးပေါင်းပါဝင်ပြီး ပွင့်လင်းမြင်သာမှုရှိရှိ ဆွေးနွေး ခဲ့တယ်ဆိုတာ သိသာထင်ရှားနေပါတယ်။ ဒါ့အပြင် ဖွဲ့စည်းပုံအခြေခံဥပဒေပြင်ဆင်ရေး အခန်း(၁၂)ပါ ပြဋ္ဌာန်းချက်များနှင့်အညီ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေတွေနဲ့အညီ ဆက်လက်ပြီး ဆောင်ရွက်မယ်ဆိုတာကိုလည်း တင်ပြထားပြီးဖြစ်ပါတယ်။ ဒါကြောင့်မို့လို့ နိဂုံးချုပ်တင်ပြလိုတာကတော့ အခြေခံဥပဒေပြင်ဆင်တယ်ဆိုတာ ဘယ်သူ့အတွက် ပြင်မှာလဲ။ ဘာတွေကိုပြင်မှာလဲ။ ဘယ်လိုပြင်မှာလဲ။ “ဆန်စင်ရာ ကျည်ပွေ့လိုက်” ဆိုသလို တင်ပြလာတဲ့ ပြဋ္ဌာန်းချက်ကလေးတွေကိုလိုက်ပြီး ပြင်ဆင်တာမျိုးထက် အခြေခံဥပဒေတစ်ရပ်လုံးကို စိစစ်လေ့လာ သုံးသပ်ပြီး ပြင်ဆင်တာမျိုးက ပိုပြီးသင့်တော်တာကြောင့် အခုတင်ပြတဲ့ အစီရင်ခံစာကို အလေးအနက် ထောက်ခံပါကြောင်းတင်ပြရင်း နိဂုံးချုပ်ပါတယ်ခင်ဗျာ။ အားလုံး ကျေးဇူးတင်ပါတယ်။</speech>
<speech type="speaker">ဗိုလ်မှူးကြီးကောင်းကျော် တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးကောင်းကျော်(တပ်မတော်သားအမျိုးသားလွှတ်တော်ကိုယ်စားလှယ်)</mp>ပြည်ထောင်စု လွှတ်တော်နာယကကြီးနှင့်တကွ အားလုံးပဲမင်္ဂလာပါ။ ကျွန်တော်ကတော့ တပ်မတော်သား အမျိုးသား လွှတ်တော်ကိုယ်စားလှယ် ဗိုလ်မှူးကြီး ကောင်းကျော်ဖြစ်ပါတယ်။ ဗိုလ်မှူးချုပ်အောင်စန်းချစ်အပါအဝင် တပ်မတော်သား လွှတ်တော်ကိုယ်စားလှယ် ၁၄၄ ဦးတင်ပြထားသော ဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်သည့် ဥပဒေမူကြမ်းနဲ့စပ်လျဉ်း၍ လေ့လာစိစစ်ရေး ပူးပေါင်းကော်မတီရဲ့ လေ့လာတွေ့ရှိ ချက်နဲ့ သဘောထားမှတ်ချက် အစီရင်ခံစာအပေါ်မှာ သုံးသပ်ဆွေးနွေးသွားမှာ ဖြစ်ပါတယ်။ Power Point ဖြင့် တင်ပြခွင့်ပြုပါခင်ဗျား။ နာယကကြီးခင်ဗျား။ လေ့လာစိစစ်ရေး ပူးပေါင်းကော်မတီရဲ့ အစီရင်ခံစာအရ လွှတ်တော်သို့ တင်သွင်းထားတဲ့ ဖွဲ့စည်းပုံအခြေခံဥပဒေပြင်ဆင်ရေးဆိုင်ရာ ဥပဒေမူကြမ်းများကတော့ Power Point မှာ တင်ပြထားတဲ့အတိုင်း (၄) ခုရှိပြီဖြစ်ကြောင်း တွေ့ရမှာဖြစ်ပါတယ်။ ဗိုလ်မှူးချုပ်အောင်စန်းချစ် ဦးဆောင်တင်သွင်းထားသော ဥပဒေမူကြမ်းပါ ပြင်ဆင်လိုတဲ့ ပုဒ်မများ ကတော့ Slide မှာ တင်ပြထားတဲ့အတိုင်း ဖြစ်ပါတယ်။ ဥပဒေမူကြမ်းရဲ့ ရည်ရွယ်ချက်၊ အကျိုးအကြောင်း ဖော်ပြချက်နဲ့ လေ့လာစိစစ်ရေးပူးပေါင်းကော်မတီရဲ့ သဘောထားမှတ်ချက်များကတော့ Slide မှာတင်ပြ ထားတဲ့အတိုင်း ဖြစ်ပါတယ်။ ဥပဒေမူကြမ်းတင်သွင်းရခြင်းက တိုင်းပြည်ရဲ့ ဒီမိုကရေစီစနစ်တည်ငြိမ် စေဖို့၊ ဒီမိုကရေစီစံနှုန်းများနဲ့ အညီ တိုင်းရင်းသားများရဲ့ လိုလားချက်ကို အလေးဂရုပြုဖော်ဆောင်ပေးဖို့ ရည်ရွယ်ပြီး တိုင်းဒေသကြီးသို့မဟုတ် ပြည်နယ်ဝန်ကြီးချုပ်က ဝန်ကြီးများကို ခန့်အပ်တာဝန်ပေးခြင်း၊ ဝန်ကြီးချုပ်ကို လုပ်ပိုင်ခွင့်အခွင့်အာဏာ တိုးမြှင့်ပေးနိုင်ဖို့ဖြစ်ပါတယ်။ နာယကကြီးခင်ဗျား။ ယခင်က တင်သွင်းခဲ့ကြတဲ့ ဥပဒေမူကြမ်း (၃) ခုကို ပြန်လေ့လာကြည့်မယ် ဆိုရင် ဦးစွာ ဦးသိန်းထွန်း ကျောင်းကုန်းမဲဆန္ဒနယ် ဦးဆောင်တင်သွင်းထားသော ဥပဒေမူကြမ်းပါ ပြင်ဆင်လိုတဲ့ပုဒ်မများကတော့ Slide မှာတင်ပြထားတဲ့အတိုင်းဖြစ်ပါတယ်။ ရည်ရွယ်ချက်၊ အကျိုးအကြောင်း ဖော်ပြချက်နဲ့ လေ့လာစိစစ်ရေးပူးပေါင်းကော်မတီရဲ့ သဘောထား မှတ်ချက်များကတော့ Slide မှာ တင်ပြထားတဲ့အတိုင်း ဖြစ်ပါတယ်။ ဥပဒေမူကြမ်းတင်သွင်းရခြင်းက တိုင်းရင်းသားအများစုရဲ့ လိုလားချက်ကို အလေးဂရုပြု ဖော်ဆောင်ပေးဖို့ရည်ရွယ်ပြီး ဒီမိုကရေစီစံနှုန်း များနဲ့ ညီညွတ်စေဖို့၊ လွတ်လပ်၍ တရားမျှတစေဖို့၊ နိုင်ငံသားများ တန်းတူညီမျှမှုအခွင့်အရေးရရှိစေဖို့၊ တိုင်းရင်းသားအများစုက ကိုယ့်ကြမ္မာ ကိုယ်ဖန်တီးနိုင်ဖို့၊ ဖက်ဒရယ်ဒီမိုကရေစီစနစ်ကို ကျင့်သုံးခွင့်ရဖို့နဲ့ ဗဟိုချုပ်ကိုင်မှုစနစ် လျော့ပါးသွားစေဖို့ တင်သွင်းခြင်းဖြစ်တာကိုတွေ့ရပါတယ်။ ဆက်လက်ပြီး ဒေါက်တာမောင်သင်း မိတ္ထီလာမဲဆန္ဒနယ် ဦးဆောင်တင်သွင်းထားသော ဥပဒေ မူကြမ်းပါ ပြင်ဆင်လိုတဲ့ပုဒ်မများကတော့ Slide မှာတင်ပြထားတဲ့အတိုင်းဖြစ်ပါတယ်။ ရည်ရွယ်ချက်၊ အကျိုးအကြောင်းဖော်ပြချက်နဲ့ လေ့လာစိစစ်ရေးပူးပေါင်းကော်မတီရဲ့ သဘောထားမှတ်ချက်များကတော့ Slide မှာတင်ပြထားတဲ့အတိုင်းဖြစ်ပါတယ်။ ဥပဒေမူကြမ်း တင်သွင်းရခြင်းက နိုင်ငံတော်ရဲ့ အခြေခံမူများနဲ့ လိုက်လျောညီထွေတဲ့ အုပ်ချုပ်ရေးစနစ် ခိုင်မာစွာဖြစ်ထွန်းပေါ်ပေါက်စေရန်ရည်ရွယ်ပြီး ပြည်ထောင်စုရဲ့ အနှစ်သာရပိုမိုပေါ်လွင်စေဖို့၊ နိုင်ငံတော်သမ္မတရဲ့ လုပ်ပိုင်ခွင့်အာဏာ မပျောက်ပျက်စေဖို့၊ ပြည်ထောင်စုနဲ့ တိုင်းဒေသကြီး သို့မဟုတ် ပြည်နယ်များအကြား Relationship မပြတ်တောက်စေဖို့၊ တိုင်းဒေသကြီး သို့မဟုတ် ပြည်နယ်ဝန်ကြီးချုပ်အား လုပ်ပိုင်ခွင့်အာဏာ တိုးမြှင့်ပေးဖို့နဲ့ ရွေးကောက်ပွဲကော်မရှင်ရဲ့ ရွေးကောက်ပွဲဆိုင်ရာ ဆုံးဖြတ်ချက်နဲ့ ဆောင်ရွက်ချက်များတွင် အငြင်းပွားမှုများနဲ့ပတ်သက်၍ တရား မျှတမှုရှိစေရန်တို့ ဖြစ်ကြပါတယ်။ ဆက်လက်ပြီး ဗိုလ်မှူးချုပ်မောင်မောင် ဦးဆောင်တင်သွင်းထားသော ဥပဒေမူကြမ်းပါ ပြင်ဆင် လိုတဲ့ ပုဒ်မများကတော့ Slide မှာတင်ပြထားတဲ့အတိုင်း ဖြစ်ပါတယ်။ ရည်ရွယ်ချက်၊ အကျိုးအကြောင်း ဖော်ပြချက်နဲ့ လေ့လာစိစစ်ရေးပူးပေါင်းကော်မတီရဲ့ သဘောထားမှတ်ချက်များကတော့ Slide မှာ တင်ပြထားတဲ့အတိုင်း ဖြစ်ပါတယ်။ ဥပဒေမူကြမ်းတင်သွင်းရခြင်းက ပြည်ထောင်စုဝန်ကြီး၊ တိုင်းဒေသကြီး သို့မဟုတ် ပြည်နယ်ဝန်ကြီးချုပ်များဟာ နိုင်ငံခြားဆက်စပ်မှု၊ နိုင်ငံခြားလွှမ်းမိုးမှု မရှိစေဖို့၊ နိုင်ငံခြားသား တစ်ဦးဦး ဆွေမျိုးတော်စပ်မှုကြောင့် မိမိနိုင်ငံကို သူလျှိုအလုပ်မခံရစေဖို့၊ နိုင်ငံသစ္စာဖောက်မခံရစေဖို့၊ ပြည်တွင်းရေးကိစ္စများမှာ ပြည်ပနိုင်ငံများမှ ဝင်ရောက်စွက်ဖက်ခြင်း မပြုနိုင်စေဖို့ရည်ရွယ်ပြီး နိုင်ငံတော်၏ စောင့်သိရိုသေသူဖြစ်ရမည့်အပြင် နိုင်ငံ့အကျိုးနဲ့ နိုင်ငံတော်တိုးတက်ကြီးပွားရေးတို့ကို စွမ်းစွမ်းတမံ ဆောင်ရွက်နိုင်စေရန်ဖြစ်ပါတယ်။ နာယကကြီးခင်ဗျား။ အထက်တင်ပြပါ ပြည်ထောင်စုလွှတ်တော် ကိုယ်စားလှယ်ကြီး(၄)ဦး ဦးဆောင် တင်သွင်းထားကြတဲ့ ဥပဒေမူကြမ်းများရဲ့ ပြင်ဆင်လိုတဲ့ ရည်ရွယ်ချက်တွေကို သေသေချာချာ တလေးတစား ဖတ်ရှုပြီး တွေးခေါ်တတ်မယ်ဆိုရင် တိုင်းရင်းသားပြည်သူတစ်ရပ်လုံးနဲ့ အနာဂတ်နိုင်ငံတော်အတွက် အန္တရာယ် များကို ကြိုတင်ကာကွယ်နိုင်မှာဖြစ်သလို နိုင်ငံသားအားလုံး တန်းတူ ညီမျှမှုနဲ့အတူ ဖက်ဒရယ်မူများဖြင့် ပြည့်ဝလျက်ရှိတဲ့ ပြည်ထောင်စုနိုင်ငံတစ်ခု တည်ဆောက်အကောင်အထည်ဖော်ဆောင်နိုင်မယ့် အခြားသော ပြင်ဆင်လိုမှုများအတွက်လည်း ရှေ့ပြေးလမ်းပြ ဖြစ်စေမယ့် ရည်ရွယ်ချက်ကောင်းတွေ ဖြစ်တယ်ဆိုတာ တွေ့ကြရပါလိမ့်မယ်။ နာယကကြီးခင်ဗျား။ ၄၅ ဦးပါ ပြင်ဆင်ရေးပူးပေါင်းကော်မတီရဲ့ အစီရင်ခံစာအရ ပြင်ဆင်၊ ဖြည့်စွက်၊ ပယ်ဖျက်ရန် အကြံပြုချက်ပေါင်း ၃,၇၆၅ ချက်အပေါ်မှာ အခြေခံပြီး ပြင်ဆင်မယ့် ဥပဒေမူကြမ်းတစ်ရပ် ပြုစုရေးဆွဲနိုင်ရန် အစည်းအဝေးအကြိမ်ရေ(၆၀)ကျော် ဆောင်ရွက်ပြီးဖြစ်သော်လည်း ပြီးစီးနိုင်မယ့် ာ ဘယ်လိုမှ မျှော်မှန်းလို့ မရနိုင်လောက်သေးပါ။ ဆောလျင်စွာဆောင်ရွက်သင့်လို့ သီးခြား စီတင်သွင်းထားတဲ့ ဥပဒေမူကြမ်းလေးခုကို တစ်ပြိုင်တည်းယှဉ်တွဲ၍ လွှတ်တော်သို့ တင်သွင်းရန်လည်း ပြင်ဆင်ရေးပူးပေါင်းကော်မတီမှာ တာဝန်မရှိပါ။ ယခင်တင်သွင်းထားတဲ့ ဥပဒေမူကြမ်း ၃ ခု စောစောစီးစီး အဖြေထွက်လာရင် လာမယ့်အစိုးရသက်တမ်းမှာ အကျိုးရှိတဲ့ ရလဒ်များ ရရှိနိုင်မှာဖြစ်သလို ဗိုလ်မှူးချုပ် အောင်စန်းချစ် ဦးဆောင်တင်သွင်းတဲ့ ဥပဒေမူကြမ်းကိုလည်း ဒီလိုပဲ ဆောင်ရွက်ပေးလိုက်မယ်ဆိုရင် ပြည်သူ လူထုတစ်ရပ်လုံးအတွက် တတိယအကြိမ် လွှတ်တော်အစမှာကတည်းက အကျိုးရှိတဲ့ ရလဒ်ကောင်းများ စောစောစီးစီးရရှိနိုင်မှာဖြစ်ပါတယ်။ နာယကကြီး ခင်ဗျာ။ သို့ဖြစ်ပါ၍ ပြင်ဆင်သည့် ဥပဒေမူကြမ်းတို့ကို တစ်ပြိုင်တည်းယှဉ်တွဲ၍ လွှတ်တော်သို့ တင်သွင်းနိုင်ရေးအတွက် ဆောင်ရွက်သင့်ပါကြောင်း သဘောထားမှတ်ချက်ပြုထားတဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအား ကန့်ကွက်ပါကြောင်းနဲ့ ဗိုလ်မှူးချုပ်အောင်စန်းချစ်အပါအဝင် တပ်မတော်သားလွှတ်တော် ကိုယ်စားလှယ် ၁၄၄ ဦး တင်သွင်းထားသော ဥပဒေမူကြမ်းအား ဖွဲ့စည်းပုံအခြေခံဥပဒေ အခန်း(၁၂)ပါ ပြဋ္ဌာန်းချက်များ၊ လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆောလျင်စွာ ဆက်လက်ဆောင်ရွက် သင့်ပါကြောင်းဆွေးနွေးတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးဌေးဦး ရန်ကုန်တိုင်းဒေသကြီးမဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1319">ဦးဌေးဦး(မဲဆန္ဒနယ်အမှတ်-၂၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စု လွှတ်တော်နာယကကြီး ပြည်ထောင်စုလွှတ်တော်ကိုယ်စားလှယ်များ အားလုံးကို တရားဥပဒေရဲ့ အဓိက သဘောတရားဖြစ်တဲ့ Good Conscience ဆိုတဲ့ မွန်မြတ်တဲ့၊ မြင့်မြတ်တဲ့ အသိစိတ်စေတနာနဲ့ ကျွန်တော်တို့ ဖွဲ့စည်းပုံအခြေခံဥပဒေ ပြင်ဆင်ရေးလုပ်ငန်းများကို ဆောင်ရွက်နိုင်ကြပါစေလို့ ဆုတောင်းရင်း နှုတ်ဆက် ဂါရဝပြုပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၂)က အမျိုးသားလွှတ်တော် ကိုယ်စားလှယ် ဦးဌေးဦးဖြစ်ပါတယ်။ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးချုပ် အောင်စန်းချစ် အပါအဝင် ၁၄၄ ဦးက တင်သွင်းထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေမူကြမ်းနဲ့ စပ်လျဉ်း၍ လေ့လာစိစစ်ရေးပူးပေါင်းကော်မတီရဲ့ (၇၄/၂၀၁၉) အစီရင်ခံစာမှာ ကျွန်တော်တို့ ဖွဲ့စည်းပုံအခြေခံဥပဒေ (၂၀၀၈) တစ်ခုလုံးအပေါ် သုံးသပ်လေ့လာ ပြုစုရေးဆွဲပြီးတော့ ပြင်ဆင်တဲ့ ဥပဒေမူကြမ်းများကို တစ်ပြိုင်တည်း ယှဉ်တွဲပြီးတော့ လွှတ်တော်သို့ တင်သွင်းနိုင်ရေးအတွက် ဝိုင်းဝန်းကြိုးပမ်း ဆောင်ရွက်သင့်ပါကြောင်း တင်ပြလာတဲ့ သဘောထားမှတ်ချက်အပေါ်မှာ ဆွေးနွေး တင်ပြသွားမှာ ဖြစ်ပါတယ်။ ဖွဲ့စည်းပုံအခြေခံဥပဒေပြင်ဆင်ရေး ပူးပေါင်းကော်မတီ ဖွဲ့စည်းမှုနဲ့ ကော်မတီရဲ့ ဆောင်ရွက်ချက် Q2:3360Too Ultra vires Act a Intra vires Act o:açosong sàsqucsoad:@p:1 zapos sadyusqp:. q:c2:Gag:69:373: Goulosusili Ultra vires Act apos?mcos? Unauthorized ဥပဒေပြဋ္ဌာန်းခြင်းမရှိဘူး။ တရားဝင်ခွင့်ပြုချက်မရှိတဲ့ အပြုအမူတွေ၊ ပြီးရင် Beyond the scope of power allowed or granted by coporate charter or by law częcossos. 2063329 2003:00 အာဏာထက်ပိုလွန် ပြုမူမှုများလို့ ဆိုလိုပါတယ်။ Intra Vires Act ကတော့ ဥပဒေပြဋ္ဌာန်းချက် အတိုင်း ဥပဒေဘောင်းအတွင်းက ဆောင်ရွက်ပြုမူခြင်းကိုဆိုလိုပါတယ်။ လိုရင်းတင်ပြရမယ်ဆိုရင် ပြည်ထောင်စု လွှတ်တော်ဥပဒေပုဒ်မ ၇(ခ)မှာ နာယကသည် လွှတ်တော်ရဲ့ သဘောတူညီချက်ဖြင့် လိုအပ်သော ကော်မတီများ၊ ကော်မရှင်များ၊ အဖွဲ့များ ဖွဲ့စည်းနိုင်ကြောင်း အတိအလင်း ပြဋ္ဌာန်းထားပြီးတော့ ပြည်ထောင်စု လွှတ်တော်နည်းဥပဒေ ၁၀၅(က) မှာလည်း အရေးအရာကိစ္စရပ်များ လေ့လာတင်ပြစေရန် လိုအပ်ပါက ပူးပေါင်းကော်မတီများကို ဖွဲ့စည်းနိုင်ကြောင်းနဲ့ နည်းဥပဒေ ၁၃၅ မှာ ကျွန်တော်တို့ လွှတ်တော် အစည်းအဝေးများမှာ ဥပဒေမူကြမ်းကို ဆွေးနွေးခြင်းမပြုမီ အသေးစိတ်လေ့လာစိစစ်နိုင်ရန်အတွက် ပူးပေါင်း ကော်မတီဖွဲ့စည်းပြီးတော့ လေ့လာစိစစ်ရမယ်လို့ အတိအလင်းပြဋ္ဌာန်းထားတဲ့အတွက် ဖွဲ့စည်းပုံပြင်ဆင်ရေး ပူးပေါင်းကော်မတီကို ပြည်ထောင်စုလွှတ်တော်က ဖွဲ့စည်းဆောင်ရွက်စေခြင်းက ဥပဒေဘောင်အတွင်း ပြဋ္ဌာန်းချက်များ၊ လုပ်ပိုင်ခွင့်များအတိုင်း ပြုမူဆောင်ရွက်ခြင်းဖြစ်ကြောင်း ထင်ရှားနေပါတယ်။ ပူးပေါင်းကော်မတီရဲ့ ဖွဲ့စည်းမှုဟာ Ultra vires Act မဟုတ်ဘဲနဲ့ ဥပဒေနဲ့အညီ ဆောင်ရွက်မှု Intra Vires Act သာ ဖြစ်ပါကြောင်း ရိုသေစွာတင်ပြအပ်ပါတယ်။ ဖွဲ့စည်းပုံအခြေခံဥပဒေ ပူးပေါင်း ကော်မတီဟာ ဖွဲ့စည်းပုံအခြေခံဥပဒေ(၂၀၀၈)ကို ပြင်ဆင်လိုတဲ့ ပုဂ္ဂိုလ်တွေ၊ အဖွဲ့အစည်းတွေ၊ ပြင်ဆင် လိုတဲ့ ပုဒ်မတွေ၊ အချက်အလက်တွေပေါင်း များစွာကို တစ်ယောက်တစ်ပေါက် အုတ်အောင်သောင်းတင်းနဲ့ ပြင်ဆင်မှုမျိုး မဖြစ်ရလေအောင် ပြည်ထောင်စုလွှတ်တော်ရဲ့ ဂုဏ်သိက္ခာနဲ့အညီ စနစ်တကျ တည်တည် ငြိမ်ငြိမ်နဲ့ ဖွဲ့စည်းပုံအခြေခံဥပဒေ ပြင်ဆင်ရေးလုပ်ငန်းများ ဦးဆောင်နိုင်ရေး စေ့စပ်ညှိနှိုင်းပူးပေါင်း ဆောင်ရွက်နေတာကို တွေ့ရပါတယ်။ ပူးပေါင်းကော်မတီအနေနဲ့ ပူးပေါင်းညှိနှိုင်းဆောင်ရွက်မှုများကို မလုပ်ဆောင်နိုင်ကြောင်း တားမြစ်ထားတဲ့ဥပဒေလည်း မရှိပါဘူး။ ပူးပေါင်းကော်မတီရဲ့ ပူးပေါင်းညှိနှိုင်း ဆောင်ရွက်ချက်များဟာ မည်သို့မည်ပုံတရားဝင်မှု ရှိ မရှိနဲ့ စပ်လျဉ်းပြီးတော့ တင်ပြရမယ်ဆိုရင် ကျွန်တော်တို့ မြန်မာနိုင်ငံမှာ ယခုမှ ကျင့်သုံးလုပ်ဆောင်နေတဲ့ လုပ်ငန်းတစ်ခုကို နမူနာအဖြစ် တင်ပြလိုပါတယ်။ ကျွန်တော်တို့ မြန်မာနိုင်ငံအတွင်းမှာရှိတဲ့ တရားမ တရားရုံးများမှာ အမှုများကို ကြားနာစစ်ဆေးခြင်းမပြုမီမှာ နှစ်ဖက်အမှုသည်များကို စေ့စပ်ညှိနှိုင်းပေးတဲ့ လုပ်ငန်းကို ယခုလုပ်ကိုင်လျက်ရှိပါတယ်။ တရားရုံးများဟာ အမှန်တရားကို ဖော်ထုတ်ပြီးတရား မျှတစွာတရားစီရင်ရန်သာ ဖြစ်ပါတယ်။ မည်သည့် ဥပဒေပြဋ္ဌာန်းချက်မျှ မရှိပါဘဲလျက် အခုလိုအမှုသည် တွေကို စေ့စပ်ညှိနှိုင်း ပူးပေါင်းဆောင်ရွက်ပေးခြင်းကို ဝါရင့်ဥပဒေတရားသူကြီးများက လုပ်ဆောင် နေခြင်းဖြစ်သလို ဝါရင့်ဥပဒေသမားတွေ ဖြစ်ကြတဲ့ ပြည်ထောင်စုရှေ့နေချုပ်ရုံးက ရှေ့နေကြီးတွေ၊ ပြင်ပမှ ဝါရင့် ပုဂ္ဂလိက ရှေ့နေရှေ့ရပ်ကြီးများကလည်း တရားမဝင်ဘူး၊ ဥပဒေဘောင်ကျော်တယ်လို့ ဆန့်ကျင် ပြောဆိုမှု မရှိတဲ့အပြင် ဝိုင်းဝန်းထောက်ခံ အားပေးကူညီ ပူးပေါင်းဆောင်ရွက်လျက် ရှိကြတာကို တွေ့ရှိရမှာ ဖြစ်ပါတယ်။ ဘာကြောင့်လဲဆိုတော့ တရားဥပဒေရဲ့ အဓိက သဘောတရားဖြစ်တဲ့ Good Conscience မွန်မြတ်တဲ့၊ မြင့်မြတ်တဲ့ စိတ်ရင်းစေတနာ အသိတရားနဲ့ ပူးပေါင်းညှိနှိုင်းဆောင်ရွက် နေတဲ့ ကောင်းမြတ်တဲ့ လုပ်ငန်းဖြစ်လို့ အားလုံးကျွန်တော်တို့ ဆန့်ကျင်မှုမရှိဘဲ ပူးပေါင်းဆောင်ရွက်နေတာဖြစ်ကြောင်း တွေ့ရမှာ ဖြစ်ပါတယ်။ ဒါကြောင့်မို့လို့ ဖွဲ့စည်းပုံအခြေခံဥပေဒပြင်ဆင်ရေး ပူးပေါင်းညှိနှိုင်းကော်မတီရဲ့ လုပ်ငန်းများ ဟာလည်း အထက်မှာ နမူနာတင်ပြထားသလိုရဲ့ နမူနာလိုပါပဲ။ မွန်မြတ်တဲ့၊ မြင့်မြတ်တဲ့ စိတ်ရင်း စေတနာ အသိတရားနဲ့ ဆောင်ရွက်မှုမျိုးသာ ဖြစ်ပါသောကြောင့် နိုင်ငံတော်နဲ့ နိုင်ငံသားများ အကျိုး အတွက် ကျွန်တော်တို့အားလုံး မွန်မြတ်တဲ့၊ မြင့်မြတ်တဲ့ စိတ်စေတနာ အသိတရား Good Conscience နဲ့ ပူးပေါင်းဆောင်ရွက်ကြပါစို့လို့ တိုက်တွန်းရင်းနဲ့ ဆွေးနွေးတင်ပြအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဒုတိယဗိုလ်မှူးကြီးတင်ထွန်းအောင် တပ်မတော်သား အမျိုးသားလွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးတင်ထွန်းအောင်(တပ်မတော်သားအမျိုးသားလွှတ်တော်ကိုယ်စားလှယ်)</mp>အားလုံးပဲ မင်္ဂလာပါခင်ဗျာ။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဒုတိယဗိုလ်မှူးကြီးတင်ထွန်းအောင် ဖြစ်ပါတယ်။ ဗိုလ်မှူးချုပ်အောင်စန်းချစ်အပါအဝင် ကိုယ်စားလှယ် ၁၄၄ ဦး တင်သွင်းခဲ့တဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနှင့်စပ်လျဉ်းပြီး လေ့လာစိစစ်ရေး ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ကန့်ကွက်ဆွေးနွေးသွားမှာဖြစ်ပါတယ်။ Power Point ဖြင့် တင်ပြခွင့်ပြုပါ။ နာယကကြီးခင်ဗျာ။ ဖွဲ့စည်းပုံအခြေခံဥပဒေဆိုတာ အချုပ်အခြာအာဏာပိုင်တဲ့ နိုင်ငံတိုင်းမှာ ရှိရသလို သက်ဆိုင်ရာနိုင်ငံအလိုက် လိုအပ်လာပါက ပိုပြီးကောင်းမွန်ပြည့်စုံတဲ့ ဖွဲ့စည်းပုံအခြေခံဥပဒေ တစ်ရပ်ရရှိအောင် သင့်လျော်တဲ့ကာလတွေမှာ ပြင်ဆင်ပြောင်းလဲမှုတွေ ပြုလုပ်ခဲ့တာကို လေ့လာတွေ့ရှိ ရပါတယ်။ ဒီလိုပြင်ဆင်ရာမှာ ဥပဒေနဲ့အညီပြင်ဆင်ဖို့ကလည်း အရေးကြီးဆုံးအချက်ပဲ ဖြစ်တယ်ဆိုတာ အားလုံးသိပြီးဖြစ်ပါတယ်။ ဒါပေမဲ့ အခု ဗိုလ်မှူးချုပ်အောင်စန်းချစ်အပါအဝင် တပ်မတော်သားလွှတ်တော် ကိုယ်စားလှယ် ၁၄၄ ဦး တင်သွင်းခဲ့တဲ့ ဥပဒေမူကြမ်းဟာ ဥပဒေနဲ့အညီ တင်သွင်းခဲ့ခြင်းဖြစ်ပေမယ့်လည်း ဒီလိုဥပဒေနဲ့အညီ တင်သွင်းခဲ့တဲ့ ပြင်ဆင်လိုမှု ဥပဒေမူကြမ်းတွေကို ကော်မတီ၏သဘောထားမှတ်ချက် အရ ယခုဥပဒေမူကြမ်းနှင့် ယခင်ဥပဒေမူကြမ်း ၃ ခုတို့အား ၄၅ ဦး ကော်မတီက ပြင်ဆင်ပါမယ် ဆိုတဲ့ဥပဒေမူကြမ်းနဲ့ကြမှ တစ်ပြိုင်တည်းယှဉ်တွဲ၍ ပြည့်စုံသောပြင်ဆင်သည့် ဥပဒေမူကြမ်းများအဖြစ် လွှတ်တော်သို့တင်သွင်းနိုင်ရေး ဆောင်ရွက်သင့်ကြောင်း ဖော်ပြထားခြင်းဟာ ဖွဲ့စည်းပုံအခြေခံဥပဒေရဲ့ ပြဋ္ဌာန်းချက်တွေနှင့် သွေဖည်လုပ်ဆောင်နေသကဲ့သို့ဖြစ်နေကြောင်း တွေ့မြင်ရပါတယ်။ နာယကကြီးခင်ဗျာ။ ယခုဆိုရင် ၄၅ ဦးကော်မတီဖြင့် ဆောင်ရွက်လာတဲ့ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီရဲ့ သက်တမ်းဟာ ၉ လကျော် ကြာမြင့်ခဲ့ပြီးဖြစ်ပါတယ်။ ကော်မတီက ပြင်ဆင်လိုတဲ့အချက်ပေါင်း ၃,၇၆၅ ချက်ရှိပြီး ယနေ့အထိ ကော်မတီအစည်းအဝေးများ ကျင်းပခဲ့တာ (၆၃)ကြိမ် ရှိခဲ့ပြီဖြစ်သော်လည်း အတည်ပြုပြီးတဲ့ ဥပဒေမူကြမ်းအဖြစ် တစ်ချက်မျှ ပြုစုနိုင်ခြင်းမရှိသေးတာ တွေ့ရမှာဖြစ်ပါတယ်။ ကော်မတီရဲ့ လုပ်ငန်းစဉ် တွေမှာ ဘယ်ပုဒ်မတွေပြင်မယ်၊ ဘယ်လိုပြင်မယ်၊ ဘယ်တော့မူကြမ်းတင်ပြမယ် စတဲ့အချက်တွေ ပွင့်လင်း မြင်သာမှုမရှိတဲ့အတွက် တိုင်းရင်းသားပြည်သူတွေထဲမှာ စိတ်ပါဝင်စားသူတွေက သိချင်နေကြမယ်ဆိုတာ အားလုံးဂရုပြုမိဖို့လိုပါတယ်။ ကော်မတီအနေနဲ့ ပြင်စရာမလိုတဲ့ပုဒ်မတွေကို ထင်သာမြင်သာရှိအောင် ထုတ်ပြန်ကြေညာဖို့နဲ့ပုဒ်မတစ်ခုချင်းစီ ပြင်ဆင်ပြီးပါက ထင်သာမြင်သာရှိအောင်ချပြဖို့လည်း စိတ်ဝင်စားတဲ့ ပြည်သူတွေက လိုလားနေကြပါတယ်။ နာယကကြီးခင်ဗျာ။ အစီရင်ခံစာရဲ့ အပိုဒ် ၅ မှာ ဗိုလ်မှူးချုပ်အောင်စန်းချစ် တင်ပြထားတဲ့ ဥပဒေ မူကြမ်းကို ယခင်ပြည်ထောင်စုလွှတ်တော်သို့တင်သွင်းထားသည့် ဥပဒေမူကြမ်းများနည်းတူ ပြည်ထောင်စု သမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) တစ်ခုလုံးအပေါ် ပြင်ဆင်ခြင်းမဟုတ်ဘဲ ပြဋ္ဌာန်းချက်အချို့ ကိုသာ ပြင်ဆင်ဆောင်ရွက်ရန် တင်ပြထားခြင်းဖြစ်ကြောင်း ဖော်ပြထားတာ တွေ့ရပါတယ်။ ဒီလိုဖော်ပြထားခြင်းဟာ လွှတ်တော်ကိုယ်စားလှယ်များအနေနဲ့ ပုဒ်မတစ်ခုချင်းကိုလည်းကောင်း၊ ပုဒ်မတစ်ခုထက် ပို၍လည်းကောင်း ဥပဒေနှင့်အညီ ပြင်ဆင်ချက်ဥပဒေမူကြမ်းတင်သွင်းလာရင် ပြည်ထောင်စုလွှတ်တော်က ဥပဒေနှင့်အညီ လက်ခံဆွေးနွေးဆုံးဖြတ်ရမှာဖြစ်တယ်ဆိုတဲ့ ဥပဒေပြဋ္ဌာန်းချက်ကိုသိပါလျက်နဲ့ သေးသိမ်တဲ့ ပုဒ်မများအဖြစ် သတ်မှတ်သွားသလို ဆောင်ရွက်ခွင့် မရှိသလိုသတ်မှတ်နေကြောင်း တွေ့ရှိရပါတယ်။ အစီရင်ခံစာရဲ့ အပိုဒ် ၆ မှာလည်း “ဖွဲ့စည်းပုံအခြေခံဥပဒေ(၂၀၀၈ ခုနှစ်) ကို ပြင်ဆင်တဲ့ ဥပဒေ မူကြမ်းတစ်ရပ်ကို လွှတ်တော်သို့တင်သွင်းနိုင်ရန် ဆောင်ရွက်နေကြောင်းနှင့် အဆိုပါဥပဒေမူကြမ်းတွင် ဖွဲ့စည်းပုံအခြေခံဥပဒေ(၂၀၀၈ ခုနှစ်) တစ်ခုလုံးအပေါ် သုံးသပ်ပြင်ဆင်ဆောင်ရွက်ထားသည့်ပြင်ဆင် ချက်များပါဝင်လာမည်ဖြစ်ကြောင်း ဖော်ပြထားပြန်ပါတယ်။ ကော်မတီကတင်သွင်းလာမယ့် ပြင်ဆင်ချက် တွေဟာ လက်တွေ့နယ်ပယ်မှာ ကော်မတီပါ အင်အားကြီးအဖွဲ့ ရဲ့ သဘောထားများသာ ဖြစ်နိုင်သလို ကျန်တိုင်းရင်းသားတွေနဲ့ လွှတ်တော်ကိုယ်စားလှယ်တွေရဲ့ လိုလားချက်တွေပါမလာနိုင်ဘူးဆိုရင် လွှတ်တော်ကြီးက အတည်ပြုနိုင်ပါ့မလား၊ အတည်ပြုသင့်ပါသလား။ ဖွဲ့စည်းပုံအခြေခံဥပဒေဟာ နိုင်ငံတော်နဲ့ နိုင်ငံသား များအားလုံး အကျိုးအတွက် ရည်ရွယ်ရေးဆွဲထားတာဖြစ်လို့ တစ်ဦးတစ်ယောက် ဒါမှမဟုတ် အဖွဲ့အစည်း တစ်ခု၏ လွှမ်းမိုးမှုတွေ၊ အတ္တစွဲတွေနဲ့သာ ကိုယ်လိုရာဆွဲပြီး ဆောင်ရွက်ခဲ့မယ်ဆိုရင် နိုင်ငံတော်နဲ့ နိုင်ငံသားများ အားလုံးရဲ့ အကျိုးစီးပွားတွေ နှောင့်နှေး၊ ကြန့်ကြာ၊ ရပ်ဆိုင်းနေဦးမှာ ဖြစ်ပါတယ်။ မတူတာတွေကိုဦးစွာ ညှိနှိုင်းဖော်ထုတ်ပြီး တူတာတွေကို ပူးပေါင်းဆောင်ရွက်ကြမှသာ ဒီမိုကရေစီရဲ့ အနှစ်သာရကို ဖော်ဆောင်ခြင်း ဖြစ်တယ်ဆိုတာ သိစေချင်ပါတယ်။ တစ်ဦးချင်း၊ တစ်ဖွဲ့ချင်းရဲ့ အကျိုးထက် နိုင်ငံတော်ရဲ့ အကျိုးကို ပိုမို ဦးစားပေးဆောင်ရွက်ဖို့ လိုနေတယ်ဆိုတာ တွေ့မြင်နေရပါတယ်။ သမိုင်းကောင်းတစ်ခုဖြစ်ရေးကို မမေ့ကြဘူးဆိုရင် ကိုယ်စားလှယ်တော်ကြီးများအားလုံး စဉ်းစားတွေးခေါ် လုပ်ဆောင်ကြရမှာ ဖြစ်ပါတယ်။ ဒါကြောင့် အခန်း(၁၂) ပါ ပြဋ္ဌာန်းချက်များအတိုင်း လိုက်နာဆောင်ရွက်ခြင်းဖြင့် ဘုံသဘောတူညီမှု ရနိုင်တဲ့ ဥပဒေပုဒ်မတွေပေါ်ထွက်လာစေရေး ဦးစားပေးဆောင်ရွက်တာ လက်တွေ့ဆန်မယ်လို့ ပြောလိုခြင်း ဖြစ်ပါတယ်။ ဘယ်လောက်ကြာမယ်မှန်းမသိတဲ့ ၃,၇၆၅ ချက်ကို အတည်ပြုပြီးတဲ့စောင့်ဆိုင်း နေရင်တော့ ဖွဲ့စည်းပုံအခြေခံဥပဒေပြင်ဆင်ရေးကို အမှန်တကယ် ဆောင်ရွက်လိုတယ်ဆိုတာ သံသယ ဖြစ်စရာ ဖြစ်နေပါတယ်။ နာယကကြီးနဲ့ လွှတ်တော်ကိုယ်စားလှယ်များခင်ဗျာ။ ဖွဲ့စည်းပုံအခြေခံဥပဒေပြင်ဖို့ “သတ္တိရှိတဲ့ တပ်မတော်သားလွှတ်တော် ကိုယ်စားလှယ်တစ်ဦးသာလိုပါတယ်”ဆိုတဲ့ အဆိုစကားတစ်ရပ် ပြောကြား ခဲ့ဖူးတာ မှတ်မိကြမယ်ထင်ပါတယ်။ ကျွန်တော်တို့ တပ်မတော်သား လွှတ်တော်ကိုယ်စားလှယ်တွေ အနေနဲ့ ဖွဲ့စည်းပုံအခြေခံဥပဒေကို မပြင်ဘူးလို့ ဘယ်တုန်းကမှ မပြောခဲ့ဖူးသလို အခုဆိုရင် ဥပဒေနှင့် အညီပြင်ဆင်ဖို့ ပါဝင်ဆောင်ရွက်နေကြပြီဖြစ်တဲ့အတွက် ဘာကြောင့် နှောင့်နှေးကြန့်ကြာနေရတာလဲလို့ မေးခွန်းထုတ်ရမလို ဖြစ်နေပါတယ်။ နိဂုံးချုပ်အနေဖြင့် လေ့လာစိစစ်ရေးပူးပေါင်းကော်မတီဟာ ပြင်ဆင်ဖို့ တင်သွင်းလာတဲ့ ဥပဒေ မူကြမ်းကိုလေ့လာစိစစ်ပြီး လွှတ်တော်သို့ အခန်း(၁၂) နဲ့အညီ ဆက်လက်ဆောင်ရွက်သွားရေး တင်သွင်းရမှာ ဖြစ်သော်လည်း ယခု အစီရင်ခံစာတွင် ဖွဲ့စည်းပုံအခြေခံဥပဒေ၊ ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေများပါ ပြဋ္ဌာန်းချက်များအရ ဆက်လက်ဆောင်ရွက်ရမည့် လုပ်ငန်းအဆင့်ဆင့်မှ သွေဖည် ဆောင်ရွက်နေတာ တွေ့ရပါတယ်။ ဒါကြောင့် ဥပဒေမူကြမ်း လေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို လုံးဝကန့်ကွက်ပါကြောင်းနှင့် ဖွဲ့စည်းပုံ အခြေခံဥပဒေ အခန်း(၁၂)ပါ ပြဋ္ဌာန်းချက်များအတိုင်း ဆက်လက်ဆောင်ရွက်သွားရန် တိုက်တွန်းရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး လွှတ်တော် ကိုယ်စားလှယ်များ ဆွေးနွေးခြင်းအစီအစဉ် ပြီးပါပြီ။ ကျန်ရှိတဲ့အစီအစဉ်များကို ၅-၁၂-၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော်အစည်းအဝေး၌ ဆောင်ရွက်ရန် လျာထားပါကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒသမနေ့ရပ်နားကြောင်းနှင့် (၁၁) ရက်မြောက်နေ့ ကျင်းပမည့် နေ့ရက်နှင့်ကြေညာခြင်း ၊</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၄)ကြိမ်မြောက်ပုံမှန် အစည်းအဝေး ဒသမနေ့ အစီအစဉ်ကို ရပ်နားပါမယ်။ အစည်းအဝေး (၁၁)ရက် မြောက်နေ့ကို ၂၀၁၉ ခုနှစ်၊ ဒီဇင်ဘာလ ၅ ရက် (ကြာသပတေးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ကြပါပြီ ခင်ဗျာ။ ဒုတိယအကြိမ် ပြည်ထောင်စုလွှတ်တော် (၁၄)ကြိမ်မြောက်ပုံမှန်အစည်းအဝေး ဒသမနေ့ အစည်းအဝေးကို မွန်းလွဲ ၁၄:၃၀ နာရီတွင် ရပ်နားပါသည်။</speech>
</postface>
</transcript>
</doc>
