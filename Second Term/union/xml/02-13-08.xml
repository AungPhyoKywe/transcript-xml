<doc>
<docinfo>
<docno>02-13-08.xml</docno>
<pdf>02-13-08.pdf</pdf>
<term value="02">ဒုတိယအကြိမ်</term>
<session value="13" />
<sittingday value="08" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး အဋ္ဌမနေ့မှတ်တမ်း</title>
<date value='05-08-2019'>၁၃၈၁ ခုနှစ်၊ ဝါခေါင်လဆန်း ၅ ရက် (၂၀၁၉ ခုနှစ်၊ သြဂုတ်လ ၅ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၃) ကြိမ်မြောက်ပုံမှန်အစည်းအဝေး အဋ္ဌမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ အဋ္ဌမနေ့အစီအစဉ် စတင်ပါတော့မယ်။ ယနေ့အစည်းအဝေးသို့ မန္တလေးနိုင်ငံခြားဘာသာတက္ကသိုလ်မှ ဆရာ၊ ဆရာမများနဲ့ ကျောင်းသား၊ ကျောင်းသူ ၂၃၆ ဦး၊ တောင်ကြီးတက္ကသိုလ် ဥပဒေပညာဌာနမှ ဆရာ၊ ဆရာမများနှင့် ကျောင်းသား၊ ကျောင်းသူ ၂၇၉ ဦး အပါအဝင် ဧည့်သည် ၅၃၆ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး အဋ္ဌမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့အစည်းအဝေးကို ၅၉၅ ဦး တက်ရောက် ပါတယ်။ တက်ရောက်ခင်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၀.၅၆ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး အဋ္ဌမနေ့ အစီအစဉ်ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။</speech>
<title>ဒုတိယ အကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး အဋ္ဌမနေ့အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။ ။အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး အဋ္ဌမနေ့ ၅-၈-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ကယားပြည်နယ်၊ ဖားဆောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီ အဖွဲ့ဝင် ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော်ကိုယ်စားလှယ်များကတော့- ဦးဝင်းနိုင် မိုးကောင်း၊ - ဦးဇာနည်မင်း ရွှေကူ၊ - ဦးကျင့်ရှင်းထန် တီးတိန်၊ - ဦးမောင်မောင် ထီးချိုင့်၊ - ဦးသက်နောင် - ဦးစိုးပိုင်ဌေး - ဦးအောင်စိုး သရက်ချောင်း၊ - ဦးခင်အေး နတ်တလင်း၊ - ဦးကံမြင့် သရက်၊ ဦးကျော်မင်းလှိုင် ဥတ္တရသီရိ၊ - ဦးသန်းစိုး သာစည်၊ - ဦးထွန်းထွန်းဝင်း ရမည်းသင်း၊ - ဦးစော - ဦးအောင်ထွန်းခိုင်(ခ) ဦးချိန်ဝင်း - ဒေါ်ခင်စောဝေ - ဦးစစ်နိုင် - ဦးနေမျိုးထက် - ဦးသိန်းတန် - ဒေါက်တာခင်မောင်မောင် ဦးစိုးသူရထွန်း - ဒေါက်တာစောနိုင် - ဦးအောင်လှိုင်ဝင်း - ဦးခွန်မောင်သောင်း - ဦးလင်းဇော်ထွန်း - ဦးခွန်အောင်ကျော် - ဦးစိုင်းကျော်မိုး - ဦးခင်မောင်မြင့် - ဦးဌေးလွင်(ခ) ဦးဒီလုံး - ဦးအောင်စိုးမင်း - ဦးကျင်ဝမ်း - ဦးခွန်သန်းထူး - ဦးခင်မောင်လတ် - ဦးရှေးရယ်ရှုမောင် - ဦးအောင်ကျော်စိုး - ဦးရဲထွဋ် - ဦးကိုကိုနိုင် - ဦးဇော်ဟိန်း - ဦးခင်မျိုးဝင်း - ဦးအောင်သိန်း - ဒေါ်နွယ်နွယ်အောင် - ဦးလင်းတင်ဌေး ရေး၊ ရသေ့တောင်၊ မင်းပြား၊ ကျောက်တံတား၊ လှည်းကူး၊ ဒဂုံမြို့သစ်(မြောက်ပိုင်း)၊ ကွမ်းခြံကုန်း၊ တောင်ဥက္ကလာပ၊ မင်္ဂလာဒုံ၊ ပင်လောင်း၊ မိုင်းဖြတ်၊ ဟိုပုန်း၊ မိုင်းပန်၊ ရပ်စောက်၊ နမ့်စန်၊ ရွာငံ၊ ဟိုပန်၊ ဆီဆိုင်၊ မြန်အောင်၊ ကယား-၂။ ကယား-၇၊ စစ်ကိုင်း-၅၊ စစ်ကိုင်း-၈၊ တနင်္သာရီ-၇၊ တနင်္သာရီ-၁၂၊ ပဲခူး-၁၂၊ - ဦးလှမြင့်(ခ) ဦးလှမြင့်သန်း မွန်-၁၁၊ - ဒေါ်ထုမေ ရခိုင်-၁၁၊ - ဦးကျော်သန်း ရခိုင်-၁၀၊ - ဒေါက်တာမြတ်ဉာဏစိုး ရန်ကုန်-၃၊ - ဒေါက်တာဌေးကြွယ် ရန်ကုန်-၁၊ - ဦးရဲမြင့်စိုး ရန်ကုန်-၇၊ - ဦးကျော်နီနိုင် ရှမ်း-၁၁၊ - ဦးစိုင်းဝမ်းလှိုင်းခမ်း ရှမ်း-၃၊ - ဦးကြည်ဝင်း ဧရာဝတီ-၁၂၊ - ဦးစိုးမိုး ဧရာဝတီ-၁၊ -- ဗိုလ်မှူးကြီးစိုးရွှေ တပ်မတော် နှင့် - ဗိုလ်မှူးပြည့်ဖြိုးဟန် တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၉ ဦးရှိပြီး၊ ယနေ့ ခွင့်ပန်ကြားသူ ၅၃ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၆၂ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၅၃ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက်ပုံမှန်အစည်းအဝေး အဋ္ဌမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၉ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၃ ဦး ဖြစ်တဲ့အတွက် ခွင့်ပြုထားသူစုစုပေါင်း ၆၂ ဦးရှိပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော ကချင်ပြည်နယ်အစိုးရအဖွဲ့ လူဝင်မှုကြီးကြပ်ရေးနှင့်လူ့စွမ်းအား အရင်းအမြစ်ဝန်ကြီးဌာန ဝန်ကြီး ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကချင် ပြည်နယ်အစိုးရအဖွဲ့တွင် ဦးဇော်ဝင်း အား လူဝင်မှုကြီးကြပ်ရေးနှင့် လှစွမ်းအားအရင်းအမြစ်ဝှန်ကြီးဌာန ဝန်ကြီးအဖြစ် ခန့်အပ်တာဝန်ပေးခြင်းနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၁-၈-၂၀၁၉ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထား ပါတယ်။ အထက်ပါ ကချင်ပြည်နယ်အစိုးရအဖွဲ့တွင် ဝန်ကြီးအဖြစ် ခန့်အပ်တာဝန်ပေးခြင်းကို ပြည်ထောင်စု လွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ) အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတရုံးမှ ပေးပို့ထားသော ရန်ကုန်တိုင်းဒေသကြီးအတွင်းရှိ ကျေးရွာတစ်ရွာ ဧရိယာတိုးချဲ့ ပြင်ဆင်ဖွဲ့စည်းခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရန်ကုန်တိုင်း ဒေသကြီး၊ ရန်ကုန်မြောက်ပိုင်းခရိုင်၊ မှော်ဘီမြို့နယ်၊ ချောင်းဝကျေးရွာအုပ်စုရှိ ဆင်းကူး(သိုက်ကုန်း) ကျေးရွာ ဧရိယာတိုးချဲ့ ပြင်ဆင်ဖွဲ့စည်းခြင်းကို နိုင်ငံတော်သမ္မတရုံးရဲ့ ၂၆-၇-၂၀၁၉ ရက်စွဲပါစာအမှတ်၊ ၅၀၈(၂၆)/ ၁၂/သမ္မတရုံးဖြင့် ပြည်ထောင်စုလွှတ်တော်သို့ ပေးပို့ထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါ ကျေးရွာ တိုးချဲ့ပြင်ဆင်ဖွဲ့စည်းခြင်းကို ပြည်ထောင်စုလွှတ်တော်ဆိုင်ရာဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Report">
<report>
<title>အမျိုးသားပညာရေးမူဝါဒကော်မရှင်၏ ၆ လတာကာလ(၂၀၁၈ ခုနှစ်၊ အောက်တိုဘာလ ၁၀ ရက်နေ့ မှ ၂၀၁၉ ခုနှစ်၊ ဧပြီလ ၉ ရက်နေ့အထိ) လုပ်ငန်း ဆောင်ရွက်ခဲ့မှုအစီရင်ခံစာနှင့်စပ်လျဉ်း၍ အမျိုးသားပညာရေးကော်မရှင်က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသားပညာရေးမူဝါဒကော်မရှင်ရဲ့ ၂၀၁၈ ခုနှစ်၊ အောက်တိုဘာလ ၁၀ ရက်နေ့မှ ၂၀၁၉ ခုနှစ်၊ ဧပြီလ ၉ ရက်နေ့အထိ ၆ လတာကာလ လုပ်ငန်းဆောင်ရွက်ခဲ့မှု အစီရင်ခံစာအမှတ်(၅)ကို ပညာရေးဝန်ကြီး ဌာနရဲ့ ၂၄-၇-၂၀၁၉ ရက်စွဲပါစာအမှတ်၊ မူဝါဒ(အစီရင်ခံစာ)၂၀၁၉ (၂၁၄၄၀)ဖြင့် ပြည်ထောင်စု လွှတ်တော်သို့ ပေးပို့ထားပါတယ်။ ယင်းအစီရင်ခံစာနဲ့စပ်လျဉ်းပြီး အမျိုးသားပညာရေးမူဝါဒကော်မရှင်က လွှတ်တော်သို့ ရှင်းလင်း တင်ပြဖို့ ဖြစ်ပါတယ်။</speech>
<speech><agency id="41">ဒေါက်တာမျိုးကြွယ်(ဥက္ကဋ္ဌ၊ အမျိုးသားပညာရေးမူဝါဒကော်မရှင်)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ဒုတိယဝန်ကြီးများနှင့် ပြည်ထောင်စုလွှတ်တော် ကိုယ်စားလှယ်များ အားလုံး မင်္ဂလာပါခင်ဗျာ။ ကျွန်တော်ကတော့ အမျိုးသားပညာရေးမူဝါဒကော်မရှင် ဥက္ကဋ္ဌ ဒေါက်တာမျိုးကြွယ် ဖြစ်ပါတယ်။ Power Point အသုံးပြုခွင့်ပြုပါရန် ခွင့်ပန်အပ်ပါတယ်ခင်ဗျာ။ အမျိုးသားပညာရေးမူဝါဒ ကော်မရှင်ရဲ့ ပဉ္စမ ၆ လတာကာလ ၁၀-၁၀-၂၀၁၈ မှ ၉-၄-၂၀၁၉ ရက်အတွင်း ဆောင်ရွက်ချက်များကို ပြည်ထောင်စုလွှတ်တော်သို့ တင်ပြသွားမှာ ဖြစ်ပါတယ်။ ရှင်းလင်းတင်ပြမည့်အစီအစဉ်များကို ဖော်ပြပါ Slide များမှာ ထည့်သွင်းထားပါတယ်။ ၆ လတာကာလအတွင်း ကော်မရှင်ရဲ့ ဆောင်ရွက်ချက်များတွင် ပညာရေးဝန်ကြီးဌာနနှင့် သက်ဆိုင်ရာဝန်ကြီးဌာနများက လက်တွေ့အကောင်အထည်ဖော် ဆောင်ရွက်လျက်ရှိသော ပညာရေး ပြုပြင် ပြောင်းလဲမှုများကို အထောက်အကူပြုစေရန် မူဝါဒချမှတ်ခြင်း၊ အကြံပြုချက် စာတမ်းများရေးသားခြင်း၊ သုတေသနနှင့် လေ့လာဆန်းစစ်ချက်စာတမ်းများ ပြုစုခြင်းတို့ပါဝင်ပြီး ကော်မတီ ၃ ခုရဲ့ ဆောင်ရွက်ချက် များကိုလည်း ဤအစီရင်ခံစာတွင် တင်ပြထားပါတယ်။ ပထမဦးစွာ ကော်မရှင်ရဲ့ ဆောင်ရွက်ချက်များအနက် ပါမောက္ခချုပ်များကော်မတီ ဗဟိုအလုပ် အမှုဆောင်အဖွဲ့နှင့် အလုပ်အမှုဆောင်အဖွဲ့ ပြင်ဆင်ဖွဲ့စည်းခြင်းကို တင်ပြပါမယ်။ ပါမောက္ခချုပ်များ ကော်မတီရဲ့ ယခင်အဖွဲ့ဝင်မှာ အဖွဲ့ဝင် ၁၅ ဦး ရှိပါတယ်။ ပါမောက္ခချုပ်များကော်မတီရဲ့ လုပ်ငန်းတာဝန် များကို အောင်မြင်စွာ အကောင်အထည်ဖော်ဆောင်ရွက်နိုင်ရန်အတွက် ကော်မတီကို ဥက္ကဋ္ဌ ၁ ဦး၊ ဒုတိယ ဥက္ကဋ္ဌ ၂ ဦး၊ အတွင်းရေးမှူး ၁ ဦး၊ လုပ်ငန်းကော်မတီဥက္ကဋ္ဌ ၉ ဦးနှင့် ပညာရပ်ဆိုင်ရာအဖွဲ့ ဥက္ကဋ္ဌ ၈ ဦး၊ စုစုပေါင်းအဖွဲ့ဝင် ၂၁ ဦးပါဝင်သော အဖွဲ့အဖြစ် တိုးချဲ့ဖွဲ့စည်းရန် ကော်မတီ၏ ဒုတိယအကြိမ် နှစ်ပတ်လည် ညီလာခံတွင် ဆွေးနွေးအတည်ပြုခဲ့ပါတယ်။ ဒါကြောင့်မို့လို့ ကော်မရှင်က အဖွဲ့ဝင် ၂၁ ဦး ပါဝင်သော ဗဟို အလုပ်အမှုဆောင်အဖွဲ့နှင့် အဖွဲ့ဝင် ၄၄ ဦးပါဝင်သော အလုပ်အမှုဆောင်အဖွဲ့ကို ပြင်ဆင်ဖွဲ့စည်းပေးခဲ့ ပါတယ်။ နာယကကြီးခင်ဗျား။ ဆက်လက်၍ ပညာရေးကဏ္ဍအလိုက် လုပ်ငန်းများဆောင်ရွက်ခြင်းကို တင်ပြပါမယ်။ အခြေခံပညာရေးကဏ္ဍအနေဖြင့် အခြေခံပညာကျောင်းများ ကျောင်းသားပျံ့နှံ့မှု အခြေအနေကို အရေအတွက်နည်းဖြင့် ဆန်းစစ်လေ့လာလျက်ရှိပါတယ်။ လေ့လာဆန်းစစ်ရာတွင် အခြေခံကျောင်းများ ကျောင်းသားပျံ့နှံ့မှုကို တိုင်းဒေသကြီးများနှင့် ပြည်နယ်များရဲ့ အခြေအနေကိုပါ သိရှိနိုင်ရန်လည်းကောင်း၊ ပြည်ထောင်စုလွှတ်တော်ရဲ့ အကြံပြုချက်အရလည်းကောင်း၊ ပဲခူးတိုင်းဒေသကြီး(အရှေ့ပိုင်း)၊ ချင်းပြည်နယ်နှင့် ရှမ်းပြည်နယ်(တောင်ပိုင်း)ရှိ ကျောင်းများသို့ သွားရောက်ကွင်းဆင်း လေ့လာခဲ့ပါတယ်။ ပဏာမတွေ့ရှိချက်အရ အခြေခံပညာကျောင်းများအကြားတွင် ကျောင်းသား အဆမတန် များပြား လွန်းတဲ့ကျောင်းများနှင့် ကျောင်းသား အလွန်အမင်းနည်းလွန်းသည့်ကျောင်းများဟူ၍ ကျောင်းသားပျံ့နှံ့မှု ကွာဟမှုအခြေအနေဟာ ရန်ကုန်တိုင်းဒေသကြီးတွင်သာမက အခြားသော မြို့ကြီးများရှိ မြို့ပေါ်ကျောင်းများ အကြားတွင်လည်း တွေ့မြင်ရတဲ့ အနေအထားတစ်ရပ် ဖြစ်နေပါတယ်။ ဥပမာအားဖြင့် ချင်းပြည်နယ်၊ ထန်တလန်မြို့တွင်အထက(၁)၌ ကျောင်းသား ၁,၃၇၂ ဦး တက်ရောက် သင်ယူနေကြသော်လည်း အထက(၂) မှာတော့ ကျောင်းသား ၆၀၁ ဦးသာ တက်ရောက်သင်ယူနေကြသည်ကို တွေ့ရှိရပါတယ်။ ဖော်ပြပါဇယားကို ကြည့်ပါက ကျေးလက်ဒေသရှိ ကျောင်းများအကြားတွင်လည်း ကျောင်းသားဦးရေ နည်းပါးသည့်ကျောင်းများ အများအပြား ဖွင့်လှစ်ထားကြောင်း တွေ့မြင်ရမှာ ဖြစ်ပါတယ်။ လေ့လာချက်အရ ပဲခူးတိုင်းအရှေ့ပိုင်းရှိ မူလတန်းကျောင်း ၁၅ရ ကျောင်းအနက် ကျောင်းသား ဦးရေ ၁၀ ဦးမှ ၂၀ အတွင်းရှိသည့် ကျောင်း ၉ ကျောင်း (၅.ရ ရာခိုင်နှုန်း)နှင့် ကျောင်းသားဦးရေ ၂၀ မှ ၄၀ အတွင်းရှိတဲ့ ကျောင်းပေါင်း ၄၅ ကျောင်း (၂၈.ရ ရာခိုင်နှုန်း)ရှိတာကို တွေ့ရှိရပါတယ်။ ချင်းပြည်နယ်တွင် မူလတန်းကျောင်း ၈၂၅ ကျောင်းအနက် ကျောင်းသားဦးရေ ၁၀ ဦးမှ ၂၀ အတွင်းရှိတဲ့ကျောင်းပေါင်း ၃၁၂ ကျောင်း (၃၇.၈ ရာခိုင်နှုန်း)နှင့် ကျောင်းသားဦးရေ ၂၀ မှ ၄၀ အတွင်းရှိသည့်ကျောင်းပေါင်း ၃၄၁ ကျောင်း (၄၁.၃ ရာခိုင်နှုန်း) ရှိတာကို တွေ့ရပါတယ်။ အလားတူပဲ ရှမ်းပြည်နယ်တောင်ပိုင်းရှိ မူလတန်းကျောင်း ၂,၀၂၃ ကျောင်းအနက် ကျောင်းသားဦးရေ ၁၀ ဦး မှ ၂၀ အတွင်းရှိသည့် ကျောင်းပေါင်း ၂၁၀ ကျောင်း (၁၀.၄ ရာခိုင်နှုန်း)နှင့် ကျောင်းသား ဦးရေ ၂၀ မှ ၄၀ အတွင်းရှိသည့် ကျောင်းပေါင်း ၆၄၀ ကျောင်း (၃၁.၆ ရာခိုင်နှုန်း) ရှိတာကို တွေ့ရှိကြောင်း တင်ပြအပ်ပါတယ်။ တွေ့ဆုံမေးမြန်းချက်အရ မူလတန်းကျောင်းများတွင် မူလတန်းကျောင်းခွဲများမှာ အများဆုံး ဖြစ်နေ သည်ကိုတွေ့ရပြီး ကျောင်းသားဦးရေမှာ နှစ်စဉ်လျော့နည်းလာကြောင်းနဲ့ ကျောင်းအချို့မှာ မူလတန်းလွန် ကျောင်းအဖြစ် ဖွင့်လှစ်ခဲ့သော်လည်း မူလတန်း၊ အလယ်တန်း နှစ်ရပ်ပေါင်း ကျောင်းသားဦးရေမှာ ၅၀ ပင် မပြည့်သည့် မူလတန်းလွန်ကျောင်း များစွာရှိတာကို တွေ့ရှိခဲ့ရပါတယ်။ ပဲခူးတိုင်းဒေသကြီးအရှေ့ပိုင်းတွင် အလယ်တန်းကျောင်းပေါင်း ၁,၉၈၃ ကျောင်းအနက် မူလတန်းလွန်ကျောင်းနှင့် အလယ်တန်း ကျောင်းခွဲ ဦးရေ စုစုပေါင်း ၁,၈၃၁ ကျောင်း ပါဝင်နေသည်ကို တွေ့ရှိရပါတယ်။ သို့ဖြစ်ပါ၍ ကျောင်းသစ်ဖွင့်လှစ်ခြင်းနှင့် ကျောင်းအဆင့်တိုးမြှင့်ခြင်းတို့ကို ဆောင်ရွက်ရာတွင် ကုန်ကျစရိတ်နှင့်လျော်ညီစွာ အကျိုးရှိထိရောက်သော မူဝါဒများ(Cost-Efficient and Cost-Effective Policies)ဖြင့် ဆောင်ရွက်ကြရမည်ဖြစ်ကြောင်း တင်ပြလို ပါတယ်။ နောက်တစ်ခုက ဆရာအတတ်သင်ပညာရေးကဏ္ဍကို တင်ပြပါမယ်။ ကော်မရှင်သည် အခြေခံပညာ ဆရာများ၏ စွမ်းဆောင်ရည်မြှင့်တင်ရေးအတွက် မူဝါဒဆိုင်ရာ အကြံပြုချက်များအပြင် နည်းပညာဆိုင်ရာ အကြံပြုချက်များကို ပံ့ပိုးပေးခြင်း၊ လုပ်ငန်းခွင်ကြို ဆရာအတတ်ပညာ မြှင့်တင်ရေးစီမံကိန်း၏ ဦးဆောင် ကော်မတီအဖွဲ့ဝင်များအဖြစ် ဆောင်ရွက်ပေးခြင်း၊ မြန်မာနိုင်ငံဆရာများအတွက် စံသတ်မှတ်ချက် အညွှန်းဘောင် ထောက်ခံအတည်ပြုရေး၊ လေ့လာရေးနှင့် (၄)နှစ်သင်ပညာရေးဘွဲ့ အတွက် သင်ရိုးညွှန်းတမ်းနှင့် သင်ရိုး မာတိကာများ ရေးဆွဲအကောင်အထည်ဖော်ရေးလုပ်ငန်းတို့တွင် ပါဝင်အကြံပြုခဲ့ကြောင်း တင်ပြအပ်ပါတယ်။ နာယကကြီးခင်ဗျား။ နည်းပညာ၊ သက်မွေးပညာနှင့် လေ့ကျင့်ရေးကဏ္ဍကို ဆက်လက် တင်ပြ ပါမယ်။ သက်မွေးပညာကဏ္ဍဖွံ့ဖြိုးတိုးတက်ရေး၊ ဈေးကွက်လိုအပ်ချက်နှင့်အညီ ကျွမ်းကျင် လုပ်သားများ မွေးထုတ်နိုင်ရေးအတွက် မူဝါဒပိုင်းဆိုင်ရာအကြံပြုနိုင်ရန် နည်းပညာ၊ သက်မွေးပညာနှင့် လေ့ကျင့်ရေး ဆိုင်ရာ အလုပ်ရုံဆွေးနွေးပွဲကို ကော်မရှင်ရုံး၌ ၄-၂-၂၀၁၉ တွင် ကျင်းပခဲ့ပါတယ်။ အလုပ်ရုံဆွေးနွေးပွဲကို ပညာရေးဝန်ကြီးဌာန ပြည်ထောင်စုဝန်ကြီး၊ ကော်မရှင်၊ ကော်မတီ ဥက္ကဋ္ဌများမှအဖွဲ့ဝင်များ၊ ပညာရှင်များ၊ သက်ဆိုင်ရာဝန်ကြီးဌာနများ၊ တာဝန်ရှိပုဂ္ဂိုလ်များ၊ မိတ်ဖက်အဖွဲ့အစည်းများ၊ ကုန်သည်များနှင့် စက်မှုလက်မှု လုပ်ငန်းရှင်များအသင်းချုပ်မှ တာဝန်ရှိပုဂ္ဂိုလ်များ တက်ရောက်ခဲ့ပြီး ဌာနအသီးသီးမှ ပညာရှင်များက စာတမ်း (၁၀) စောင် ဖတ်ကြားခဲ့ပါတယ်။ အလုပ်ရုံဆွေးနွေးပွဲတွင် အမျိုးသားပညာရေးမဟာဗျူဟာစီမံကိန်း ၂၀၁၆-၂၀၂၁ ၏ TVET မဟာ ဗျူဟာအရ သက်မွေးပညာသင်ကျောင်းများ တိုးချဲ့ဖွင့်လှစ်ရေး၊ အရည်အသွေး အာမခံမှုရှိစေရန်အတွက် ozljózz :ąp:69:3969a zao:qpệugom:6cl?:Gaoségodopsi (Private Public Partnership-PPP) အစီအစဉ်များ တိုးချဲ့ဆောင်ရွက်နေမှုများ၊ ဝန်ကြီးဌာနများအကြား ပိုမိုပူးပေါင်းဆောင်ရွက်နိုင်ရေးတို့ကို ညှိနှိုင်းဆွေးနွေးခဲ့ပါတယ်။ အလုပ်ရုံဆွေးနွေးပွဲမှ ထွက်ပေါ်လာတဲ့ အကြံပြုချက်များအပေါ်မှာ အခြေခံပြီးတော့ TVET ကဏ္ဍတွင် ဈေးကွက်လိုအပ်ချက်နှင့်အညီ ကျွမ်းကျင်လုပ်သားများ ပိုမိုမွေးထုတ်နိုင်ရေးအတွက် အကြံပြုစာတမ်းကို ပြုစုခဲ့ပြီး ပညာရေးဝန်ကြီးဌာနသို့ ပေးပို့ခဲ့ပါတယ်။ အကြံပြုစာတမ်းများအရ အမှတ်(၁) သက်မွေးပညာရေးကို ဒုတိယတန်းစားပညာရေးဟုယူဆနေသော လူထုရဲ့အမြင်ကို ပြောင်းလဲသွားစေရန်ဆောင်ရွက်ရေး၊ (၂) ဈေးကွက် အခြေပြု လေ့ကျင့်မွေးထုတ်ပေးသည့်စနစ်ကို ပြောင်းလဲကျင့်သုံးရေး၊ (၃) စံအရည်အသွေး အသိအမှတ် ပြုမှုနှင့် လက်မှတ်ထုတ်ပေးရေး၊ (၄) လူတိုင်းအကျုံးဝင် သက်မွေးပညာ ကျွမ်းကျင်မှုများ လေ့ကျင့်ပေးရာတွင် မတူကွဲပြားသော ပထဝီဝင်အနေအထား၊ လူမှုရေး၊ စီးပွားရေး၊ ယဉ်ကျေးမှုနှင့် ထုံးတမ်းစဉ်လာများအပေါ်တွင် အခြေပြုလျက် ပညာရပ်နယ်ပယ်သာမက ပေါင်းသင်းဆက်ဆံရေးတို့ကိုပါ ထည့်သွင်းသင်ကြားပေးရေးနိုင်ရေး၊ (၅) ပညာရပ်နှင့် လက်တွေ့ပေါင်းစပ်သင်ကြားနိုင်ရန် အစိုးရနှင့်ပုဂ္ဂလိကပူးပေါင်း ဆောင်ရွက်ရေးနဲ့ အမှတ်စဉ် (G) 2930098ccle: low969:320zos (GTVI-Goverment Technical Vocational Institute) အဖြစ် စုပေါင်း ပေါင်းစည်းရန်တို့ ဖြစ်ပါတယ်။ သက်မွေးပညာကဏ္ဍတွင် ပညာရေးဝန်ကြီးဌာနသာမက ဆက်စပ်ဝန်ကြီးဌာနများ၊ ပုဂ္ဂလိက ကဏ္ဍတို့ကလည်း နိုင်ငံတော်စီးပွားရေး တိုးတက်ရေးအတွက် လိုအပ်လျက်ရှိသော ကျွမ်းကျင်လုပ်သားများ မွေးထုတ်ပေးရန် လက်ရှိ အားသွန်ခွန်စိုက် ကြိုးပမ်းဆောင်ရွက်လျက်ရှိတာကို တွေ့ရပါတယ်။ လက်ရှိ အခြေအနေတွင် သက်ဆိုင်ရာ ဝန်ကြီးဌာနအသီးသီးဟာ မိမိတို့ရဲ့ သက်ဆိုင်ရာ သက်မွေးပညာ နယ်ပယ် အလိုက် ကျွမ်းကျင်လုပ်သားများ မွေးထုတ်ရန် ဆောင်ရွက်လျက်ရှိပေမယ့် ဌာနတစ်ခုနှင့်တစ်ခုကြား ပူးပေါင်းဆောင်ရွက်မှု တိုးမြှင့်ပေးရန် လိုအပ်လျက်ရှိကြောင်း တွေ့ရပါတယ်။ ဒါကြောင့်မို့လို့ ဌာနတစ်ခုချင်းအလိုက် သီးခြားဆောင်ရွက်သကဲ့သို့ တစ်ခုနှင့်တစ်ခု ပေါင်းစပ် ဆောင်ရွက်နိုင်မယ့် အစီအစဉ်များကို ချမှတ်၍ဖြစ်စေ၊ အစိုးရနှင့်ပုဂ္ဂလိက ပူးပေါင်း၍ဖြစ်စေ ဆောင်ရွက် ကြပါက ဈေးကွက်လိုအပ်ချက်နှင့်ကိုက်ညီသော အရည်အသွေးပြည့် ကျွမ်းကျင်လုပ်သားများ မွေးထုတ် ပေးနိုင်မည်ဖြစ်ကြောင်း အကြံပြုပေးပို့ခဲ့ပါတယ်။ နာယကကြီးခင်ဗျား။ အဆင့်မြင့်ပညာရေးကဏ္ဍအနေဖြင့် ဆောင်ရွက်ခဲ့တဲ့လုပ်ငန်းစဉ် (၅)ရပ်ကို တင်ပြပါမယ်။ လုပ်ငန်းစဉ်တွင် အကြံပြုစာတမ်းများ၊ အလုပ်ရုံဆွေးနွေးပွဲများ၊ ပညာရပ်ဆိုင်ရာ ဆွေးနွေးပွဲနဲ့ တက္ကသိုလ်များ၊ သုတေသနများသို့ လေ့လာရေးခရီး သွားရောက်ခြင်းပါပါတယ်။ ပထမ လုပ်ငန်းစဉ်ကတော့ တက္ကသိုလ်နှင့် လူမှုအဖွဲ့အစည်းများအကြား Community Service ပူးပေါင်းဆောင်ရွက်မှု ဖွံ့ဖြိုးရေး စာတမ်းဖြစ်ပါတယ်။ ကမ္ဘာပေါ်မှာ တက္ကသိုလ်များပေါ်ပေါက်လာခဲ့ပြီး ပထမတာဝန်မှာ သင်ကြားရေး၊ ဒုတိယ တာဝန်မှာ သုတေသနလုပ်ငန်း ဖြစ်ခဲ့ပါတယ်။ ၂၀ ရာစုနှောင်းပိုင်းတွင် ပညာအခြေပြု စီးပွားရေးစနစ်၌ ဉာဏ်ရည်ဉာဏ်စွမ်းနဲ့ စွမ်းဆောင်မှုကို လိုလားကြသောကြောင့် တက္ကသိုလ်တွင် လူမှုစီးပွားပူးပေါင်းမှုဟာ တတိယတာဝန်တစ်ရပ်ဖြစ်လာပါတယ်။ တစ်နည်းအားဖြင့် Technology Transfer Community Development နဲ့ Extention ပညာရပ်သည် တက္ကသိုလ်ရဲ့ တတိယတာဝန်တစ်ရပ် ဖြစ်လာတာကို တွေ့ရပါတယ်။ ဒီပူးပေါင်းဆောင်ရွက်မှုကို ဗြိတိန်၊ အမေရိကန်၊ အိန္ဒိယနဲ့ တရုတ်နိုင်ငံမှာရှိတဲ့ တက္ကသိုလ်ကြီးတွေကို ဥပမာပေး ဖော်ပြခဲ့ပါတယ်။ ဗြိတိန်နိုင်ငံ (Sheffield)တက္ကသိုလ် စက်မှုကဏ္ဍမှာ ပူးပေါင်းဆောင်ရွက်ခဲ့တာကို ပထမဦးဆုံး တွေ့ရပါတယ်။ နောက်တစ်ခုက အမေရိကန်နိုင်ငံ Michigan တက္ကသိုလ်ဟာ Michigan ပြည်နယ် တက္ကသိုလ်များ သာမက မြေယာကဏ္ဍမှထောက်ပံ့ငွေ(Land Grant) ရရှိခဲ့တဲ့ ပထမဆုံး တက္ကသိုလ်ဖြစ်ပါတယ်။ ဒါကြောင့် မို့လို့ ဒီပြည်နယ် Michigan ပြည်နယ်ရဲ့ စီးပွားရေးတိုးတက်ရေးအတွက် ထိုတက္ကသိုလ်မှ ဒေသတွင်း တောင်သူလယ်သမားများကို စိုက်ပျိုးရေးနည်းပညာများ သင်ကြားပေးခြင်း၊ မွေးမြူရေးလုပ်ငန်းများ ဖွံ့ဖြိုးရေးအတွက် သုတေသနလုပ်ငန်းများ ဆောင်ရွက်ပေးခြင်းတို့ကို တက္ကသိုလ်မှ ဦးဆောင်ဆောင်ရွက် ပေးခဲ့တာကို တွေ့ရှိရပါတယ်။ တစ်ခါ အိန္ဒိယနိုင်ငံ Puducherry တက္ကသိုလ်ဟာ အိန္ဒိယနိုင်ငံ အရှေ့တောင်ကမ်းရိုးတန်းတွင် တည်ရှိနေပြီးတော့ တည်နေရာနှင့် သဟဇာတဖြစ်သော ဘာသာရပ်များကို သင်ကြားပေးခြင်း၊ မြေငလျင်၊ ကမ်းပြိုမှု၊ ဆူနာမီ အစရှိသည်တို့နှင့်ပတ်သက်၍ သုတေသနပြုလုပ်ခြင်းနှင့် ဒေသကောလိပ်များ ထူထောင်ပြီး ကျွမ်းကျင်မှုမှတစ်ဆင့် အလုပ်အကိုင်ရရှိရန် သင်ကြားပြုစုနေတာကို တွေ့ရှိခဲ့ပါတယ်။ 6şuodosqosęłči Foshang mga suso Guangdong 63301 3209:8:97:69:qf(Special Economic Zone)မှာ ထူထောင်တဲ့ တည်နေရာမှာရှိပါတယ်။ ဒါကြောင့်မို့လို့ Foshan တက္ကသိုလ်ရဲ့ သက်ခင်က သကသ စီမံခက်မများကို တင်ဆက်လက်က သင်အပ်ခက်မားကို ဖြည့်ဆည်းပေးနေကို တွေ့ရပါတယ်။ ထို့အပြင် မြို့တော်စည်ပင်သာယာရေး၊ ကြက်ငှက်မွေးမြူ သုတေသန လုပ်ငန်းများစသည်ဖြင့် ဇောင်းပေးလေ့လာခြင်းများဖြင့် လူမှုအဖွဲ့အစည်းများရဲ့ လိုအပ်ချက်များကို ထိုတက္ကသိုလ်မှ ဖြည့်ဆည်းပေးလျက်ရှိပါတယ်။ မြန်မာ့တက္ကသိုလ်များအနေဖြင့် လူမှုအဖွဲ့ အစည်း များနှင့် ပိုမိုရင်းနှီးစွာဆက်သွယ်ကာ ဒေသလူမှုဘဝ တိုးတက်ဖွံ့ဖြိုးရေးအတွက် ထိုဒေသမှာရှိသော လိုအပ်ချက်များနှင့် နည်းပညာများကို ပံ့ပိုးခြင်းအားဖြင့် ထိုတက္ကသိုလ်တည်ရှိရာဒေသများ ဖွံ့ဖြိုးတိုးတက် လာမည်ဖြစ်ကြောင်း တင်ပြအပ်ပါတယ်။ ဆက်လက်၍ ဒုတိယလုပ်ငန်းစဉ်ဖြစ်တဲ့ ရာသီဥတုနှင့်ပတ်ဝန်းကျင်ဆိုင်ရာ အလုပ်ရုံဆွေးနွေးပွဲကို ကျင်းပခြင်းနှင့်စပ်လျဉ်း၍ တင်ပြပါမယ်။ မြန်မာနိုင်ငံတွင် ရာသီဥတုပြောင်းလဲခြင်းဆိုင်ရာ ပညာရပ်များ ပြန့်ပွားရန်၊ ရာသီဥတုပြောင်းလဲခြင်းဒဏ်ခံနိုင်မှုရှိတဲ့ အသိပညာများကို ပြည်သူများအား ဖြန့်ဝေပေးရန်၊ နိုင်ငံတကာအဆင့်မီ သုတေသနများကို တက္ကသိုလ်များတွင် ဆောင်ရွက်နိုင်ရန်အတွက် သက်ဆိုင်ရာ အဖွဲ့ အစည်းများနှင့် မူဝါဒဆိုင်ရာ အကြံပြုချက်များ ပြုလုပ်ရန် ကျွန်တော်တို့ အလုပ်ရုံဆွေးနွေးပွဲကို ကျင်းပခဲ့ခြင်းဖြစ်ပါတယ်။ အလုပ်ရုံဆွေးနွေးပွဲတွင် အခြေခံပညာစနစ်သစ်(KG+12)၌ ပညာသင်နှစ်အလိုက် ပတ်ဝန်းကျင်ဆိုင်ရာ အသိပညာများကို သင်ရိုးတွင် ထည့်သွင်းရေးဆွဲခြင်း၊ တက္ကသိုလ်ဘာသာရပ်များတွင် မော်ကျူး (Module) တစ်ခုအနေဖြင့်လည်းကောင်း၊ ဘွဲ့ကြိုဘာသာရပ်တစ်ခုအနေဖြင့်လည်းကောင်း သင်ကြားခြင်းတို့ကို ဆောင်ရွက်ရမည်ဖြစ်ကြောင်း ဆွေးနွေးခဲ့ပါတယ်။ ထိုသို့ဆောင်ရွက်ခြင်းဖြင့် ပညာရှင်များမွေးထုတ်ကာ ပတ်ဝန်းကျင်ထိန်းသိမ်းရေး အသိပညာများ၊ ရာသီဥတုပြောင်းလဲခြင်းကို ဂရုပြုဒဏ်ခံနိုင်ရည်ရှိတဲ့ အသိ ပညာများကို ပြည်သူများအား အသိပညာဖြန့်ဝေနိုင်ရေးတို့အတွက် ပိုမိုဆောင်ရွက်လာနိုင်မည် ဖြစ်ပါတယ်။ တတိယလုပ်ငန်းစဉ်ဖြစ်တဲ့ ရာသီဥတုပြောင်းလဲခြင်း(Climate Change) ဘာသာရပ်ကို မြန်မာ နိုင်ငံရှိ တက္ကသိုလ်သင်ရိုးညွှန်းတမ်းများတွင် အားဖြည့်ပေါင်းစပ်ထည့်သွင်းသင်ကြား ပို့ချရေးနဲ့ ပတ်သက်၍ တင်ပြပါမယ်။ အဆိုပါကိစ္စနှင့်ပတ်သက်၍ ရာသီဥတုပြောင်းလဲခြင်းဆိုင်ရာပညာရေး စဉ်ဆက်မပြတ်ဖွံ့ဖြိုးမှု အစီအစဉ်အတွက် ယူနက်စကို၏ ရာသီဥတုပြောင်းလဲခြင်းဆိုင်ရာလေ့လာရေး၊ ပညာရေး စတဲ့ အသိပညာ များအနက် အဓိပ္ပာယ်ကိုပညာရှင်များက ဦးစွာရှင်းလင်းပြခဲ့ပြီးနောက် အလုပ်ရုံဆွေးနွေးပွဲ (နေပြည်တော်) နှင့် အလုပ်ရုံဆွေးနွေးပွဲ(ရန်ကုန်) ကျင်းပခဲ့ပုံများ၊ ရာသီဥတုပြောင်းလဲခြင်းအတွက် ဖွံ့ဖြိုးမှုအနည်းဆုံး နိုင်ငံများ၏ တက္ကသိုလ်များဆိုင်ရာ အတိုင်ပင်ခံအဖွဲ့ကနေပြီးတော့ အဓိကသော့ချက်များကို အကြံပြုစာတမ်း များမှာ ပြည့်စုံစွာဖော်ပြထားပါတယ်။ ထိုကဲ့သို့ ရာသီဥတုပြောင်းလဲခြင်းဆိုင်ရာဘာသာရပ်များကို ထည့်သွင်း သင်ကြား ပို့ချနိုင်ရန်နှင့် တချို့တက္ကသိုလ်အချို့တွင် Hydrology(ဇလဗေဒ)၊ climatology(ရာသီဥတုဘာသာရပ်)၊ Agro-Meteorology(စိုက်ပျိုးရေးနှင့်ပတ်သက်သောမိုးလေဝသ) စသည်ဖြင့် အထူးပြုဘာသာရပ်များ တိုးချဲ့ ဖွင့်လှစ်နိုင်ရန် ထောက်ခံအကြံပြုသော စာတမ်းများဖြစ်ပါတယ်။ စတုတ္ထလုပ်ငန်းစဉ်ကို တင်ပြပါမယ်။ ပညာရပ်ဆိုင်ရာ သုတေသနလုပ်ငန်းအတွက် အရေးပါသည့် 099€:sa?:?000098 g (6:09:05dcoqşsaozos saloillsag:cgiging The Use of Statistics for Applied Research ခေါင်းစဉ်ဖြင့် ၁၂-၁၁-၂၀၁၈ တွင် ကော်မရှင်ရုံး၌ ကျင်းပခဲ့ပါတယ်။ ဆွေးနွေးပွဲအရ နိုင်ငံဖွံ့ဖြိုးတိုးတက်မှုကို တိုင်းတာတွက်ချက်သုတေသနပြုရာတွင်လည်းကောင်း၊ ပညာရပ်နယ်ပယ်များတွင် အရေအတွက်ဆိုင်ရာ သုတေသန(Quantitative Research)များ ဆောင်ရွက်ရာတွင်လည်းကောင်း၊ စာရင်းအင်း ပညာရပ်သည် အခြေခံအားဖြင့် အသုံးချရသော ပညာရပ်ဖြစ်တဲ့အတွက်ကြောင့် အစိုးရအဖွဲ့ အစည်းများ၊ ပညာရေးဌာနများတွင် စာရင်းအင်းဘာသာရပ်ကျွမ်းကျင်သူများ မွေးထုတ်ပေးရေးအတွက် အစီအစဉ်များ ဆောင်ရွက်ကြရန်၊ တက္ကသိုလ်များတွင် သုတေသနလုပ်ရန်ဖြစ်သည့်အတွက်ကြောင့် စာရင်းအင်းဘာသာရပ်များ သင်ကြားရေးကို ဆောင်ရွက်ကြရန် ဆွေးနွေးခဲ့ကြပါတယ်။ ဒါမှတစ်ဆင့် တက္ကသိုလ်များ၊ သုတေသနဌာနများကို ဆက်လက်၍ လေ့လာရေးခရီး သွားရောက်ခြင်းကို တင်ပြလိုပါတယ်။ အမျိုးသားပညာရေးမူဝါဒကော်မရှင်သည် ပဉ္စမ ၆ လတာ ကာလ အတွင်း တက္ကသိုလ် ၉ ခုနှင့် သုတေသနဌာန ၃ ခုသို့ သွားရောက်ပြီး အလုပ်အကိုင်နှင့် အခွင့်အလမ်းများ ရရှိနိုင်သည့် ဘာသာရပ်အသစ်များ ဖွင့်လှစ်သင်ကြားရေး၊ ဈေးကွက်အခြေပြု စီးပွားရေးအတွက် အသုံးချ နိုင်မည့်ဘာသာရပ်များ ပေါင်းစပ်သင်ကြားရေး၊ ပုဂ္ဂလိကလုပ်ငန်းများနှင့်ချိတ်ဆက်၍ လိုအပ်ချက်များကို ဆန်းစစ်ပြီး အသုံးချသုတေသနများ တိုးမြှင့်ဆောင်ရွက်ရေး၊ စာကြည့်တိုက် အဆင့်တိုးမြှင့်ရေးတို့ကို အဓိကထား လေ့လာအကြံပြုခဲ့ပါတယ်။ ဘာသာရပ်အသစ်များ ဖွင့်လှစ်သင်ကြားရေးနဲ့ပတ်သက်လို့ တချို့ နိုင်ငံ တက္ကသိုလ်များတွင် ဤဘာသာရပ်များသည် မိမိနိုင်ငံ စီးပွားရေးဖွံ့ဖြိုးတိုးတက်မှုတို့နှင့် လိုက်လျော ညီထွေ မရှိတော့ပါက အရေအတွက်လျှော့ခေါ်ခြင်း၊ လုံးဝသင်ကြားမှု မပြုတော့ခြင်း၊ စီးပွားရေးဖွံ့ဖြိုး တိုးတက်မှုအတွက် လိုအပ်သော ဘာသာရပ်အသစ်များကို ပြောင်းလဲသင်ကြားပေးခြင်းများ ပြုလုပ် နေတာကို တွေ့ရှိနေရပါတယ်။ နာယကကြီးခင်ဗျား။ လူတိုင်းအကျုံးဝင်ပညာရေးကဏ္ဍကို ဆက်လက်တင်ပြပါမယ်။ လူတိုင်းအကျုံးဝင် ပညာရေးဟာ သီးခြားပညာရေးကဏ္ဍတစ်ရပ်ဆိုသည်ထက် ပညာရေးကဏ္ဍတိုင်းနှင့်ဆက်စပ်တဲ့ အခြေခံ မူတရား(Cross-cutting Principle) တစ်ရပ်ဖြစ်ပါတယ်။ ဒါကြောင့်မို့လို့ ပညာရေးကဏ္ဍအသီးသီးအတွက် မူဝါဒများ၊ လုပ်ငန်းစဉ်များကို ချမှတ်အကြံပြုတဲ့အခါတိုင်းတွင် သာတူညီမျှ အခွင့်အရေးရရှိရေးကို ကော်မရှင်အနေနဲ့ အလေးပေးစဉ်းစားပြီး အစဉ်တစိုက် ဆောင်ရွက်လျက်ရှိကြောင်း တင်ပြအပ်ပါတယ်။ ပုဂ္ဂလိကပညာရေးကဏ္ဍကို တင်ပြပါမယ်။ မြန်မာနိုင်ငံတွင် ပညာသင်ယူမှု အခွင့်အလမ်းများ တိုးတက်လာသည်နှင့်အမျှ အခြေခံပညာကျောင်းများ၊ သက်မွေးပညာသင်တန်းကျောင်းများ၊ အဆင့်မြင့် ပညာ ဘွဲ့၊ ဒီပလိုမာ၊ ဘွဲ့လွန်သင်တန်းကျောင်းများကို ပညာရေးဝန်ဆောင်မှုလုပ်ငန်းအနေဖြင့် ပုဂ္ဂလိက ကျောင်းများ ဖွင့်လှစ်ဆောင်ရွက်လျက်ရှိတာကို တွေ့နေရပါတယ်။ အဆိုပါကျောင်းများမှ ပေးအပ်သော ဘွဲ့၊ လက်မှတ်များရဲ့ အဆင့်အတန်းနှင့်အရည်အသွေးအာမခံမှု၊ အသိအမှတ်ပြုမှု၊ နိုင်ငံတကာကျောင်း များနှင့် ဆက်စပ်ဖွင့်လှစ်မှုများကို ကော်မရှင်အနေဖြင့် ဆန်းစစ်လေ့လာလျက်ရှိကြောင်း တင်ပြလိုပါတယ်။ အမျိုးသားပညာရေးဥပဒေပုဒ်မ ၆ ပုဒ်မခွဲ(ဆ)အရ ကျောင်းများဖွင့်လှစ်ခြင်း၊ ဖွင့်လှစ်ခွင့်ရပ်ဆိုင်းခြင်း၊ ပိတ်သိမ်းခြင်းဆိုင်ရာ မူဝါဒများချမှတ်ရေးအတွက် ပုဂ္ဂလိကပညာရေးဆိုင်ရာ ဆွေးနွေးပွဲများကို ကော်မရှင် တွင် ၂၅-၃-၂၀၁၉ ရက်တွင်လည်းကောင်း၊ ပညာရေးဝန်ကြီးဌာနနှင့် ကော်မရှင်၊ ကော်မတီများ ပူးပေါင်းပြီး မူဝါဒချမှတ်ရန် ဆောင်ရွက်နိုင်ရေးအတွက် ၁-၄-၂၀၁၉ ရက်တွင်လည်းကောင်း ဆွေးနွေးခဲ့ကြပါတယ်။ မိမိတို့နိုင်ငံတွင်လည်း နိုင်ငံတကာနည်းတူ အရည်အသွေးမြင့်မြင့် စနစ်တကျ သင်ကြားပေးနေသော ပုဂ္ဂလိက ပညာရေးကို အားပေးရမှာဖြစ်ပါတယ်။ ဆက်လက်၍ ဝန်ကြီးဌာနများနှင့် ပူးပေါင်းဆောင်ရွက်ခြင်းများကို တင်ပြပါမယ်။ ပညာရေးဝန်ကြီး ဌာနနှင့် သက်ဆိုင်ရာဝန်ကြီးဌာနများက ပညာရေးသဘောတရား မှတ်ချက်တောင်းခံလာမှုနှင့်ပတ်သက်၍ လိုအပ်သောအချက်အလက်များကို တောင်းခံမေးမြန်းပြီး အခြေခံပညာကဏ္ဍတွင် သဘောထားမှတ်ချက် ၉ ခ၊ ဆရာအတတ်သင်လကထကင် သဘောထားမက်ခက် ခ င်းပလကထကင် သဘောထား မှတ်ချက် ၂ ခု၊ အဆင့်မြင့်ကဏ္ဍတွင် သဘောထား မှတ်ချက် ၈ ခု၊ ဥပဒေကိစ္စ ၁ ခုနှင့် MoU, MoA အကြံပြု သဘောထားမှတ်ချက် ၄၄ ခု၊ စုစုပေါင်းသဘောထားမှတ်ချက် ၆၂ ခုကို အကြံပြုပေးပို့ခဲ့ပါတယ်။ ပြည်သူ့လွှတ်တော်၊ အမျိုးသားလွှတ်တော်တို့နဲ့ ပူးပေါင်းဆောင်ရွက်ခြင်းများကိုလည်း တင်ပြပါမယ်။ ပြည်သူ့လွှတ်တော်နှင့် အမျိုးသားလွှတ်တော်များမှ ဖိတ်ကြားလာသောဆွေးနွေးပွဲများ၊ အစည်းအဝေး များတွင် ကော်မရှင်၊ ကော်မတီအဖွဲ့ဝင်များက တက်ရောက်၍ ပူးပေါင်းပါဝင် ဆွေးနွေးခဲ့ကြပါတယ်။ ထို့အတူပဲ ပြည်သူ့လွှတ်တော်နှင့်အမျိုးသားလွှတ်တော်များမှ ပညာရေးမြှင့်တင်မှုကော်မတီ ဥက္ကဋ္ဌများနှင့် လွှတ်တော် ကိုယ်စားလှယ်များသည် ကော်မရှင်၊ ကော်မတီအဖွဲ့ဝင်များနှင့် တွေ့ဆုံဆွေးနွေးခဲ့ကြပါတယ်။ ဆွေးနွေးပွဲတွင် တည်ဆဲဥပဒေပါ ပြဋ္ဌာန်းချက်များနှင့်အညီ မူဝါဒချမှတ်ရာတွင် လက်ရှိကျင့်သုံးနေသောဥပဒေများနှင့် ဆက်စပ်သောအဖွဲ့အစည်းများက လုပ်ပိုင်ခွင့်နှင့်တာဝန်ယူမှုအနေအထားတို့နှင့်ဆက်စပ်ပြီး ကိုယ်စားလှယ် များက အကြံပြုခဲ့ပါတယ်။ ဒါနဲ့ပတ်သက်လို့ လုပ်ငန်းစဉ်များကိုလည်း ကျွန်တော်တို့ကနေ အကြံပြုပြီးတော့ ပညာရေးဝန်ကြီးဌာနကို ပေးပို့ခဲ့ပါတယ်။ ဆက်လက်၍ နိုင်ငံတကာအဖွဲ့အစည်းများနှင့် ပူးပေါင်းဆောင်ရွက်ခြင်းကို တင်ပြပါမယ်။ ကော်မရှင် အနေနဲ့ နိုင်ငံတကာအဖွဲ့အစည်းများနှင့် ပူးပေါင်းဆောင်ရွက်ရာတွင် အခြေခံ၊ အဆင့်မြင့်၊ နည်းပညာ၊ သက်မွေးကဏ္ဍအသီးသီးတွင် NESP မဟာဗျူဟာ၊ နည်းဗျူဟာအရ အကောင်အထည်ဖော်ရမည့် လုပ်ငန်း များတွင် မူဝါဒပိုင်းဆိုင်ရာအကြံပြုခြင်း၊ ဖွံ့ဖြိုးမှုအကူအညီဖြင့် ဆောင်ရွက်လျက်ရှိသော စွမ်းဆောင်ရည် မြှင့်တင်ရေး အစီအစဉ်များအတွက် အကြံပြုခြင်းများအပြင် ကော်မရှင်၊ ကော်မတီများရဲ့ လုပ်ငန်းတာဝန်များ အရလည်းကောင်း၊ မြန်မာနိုင်ငံ၏ ရေရှည်တည်တံ့ခိုင်မြဲပြီး ဟန်ချက်ညီသော ဖွံ့ဖြိုးတိုးတက်မှုစီမံကိန်း (MSDP)ရဲ့ လုပ်ငန်းစဉ်များကို အထောက်အကူပြုရေးအတွက်လည်းကောင်း အကြံပြုပေးလျက်ရှိကြောင်း တင်ပြအပ်ပါတယ်။ နာယကကြီးခင်ဗျား။ အမျိုးသားသင်ရိုးညွှန်းတမ်းကော်မတီရဲ့ ဆောင်ရွက်ချက်များကို တင်ပြပါမယ်။ ကော်မတီဟာ သင်ရိုးညွှန်းတမ်းအသစ် ဖွံ့ဖြိုးတိုးတက်ရေးအတွက် သူငယ်တန်း + ၁၂ တန်း(KG + 12) စနစ်သင်ရိုးရဲ့ ကျောင်းသုံးစာအုပ်များနှင့် ဆရာလမ်းညွှန်စာအုပ်များကို စိစစ်ပြင်ဆင် တည်းဖြတ် အတည် ပြုခြင်း၊ ၂၀၁၉-၂၀၂၀ ပညာသင်နှစ်တွင် မူလတန်း Grade-3 သင်ရိုးဝင် ဘာသာရပ် ၉ ခုအတွက် ကျောင်းသုံး စာအုပ် ၁၀ အုပ်၊ ဆရာ လမ်းညွှန် ၁၀ အုပ်၊ အလယ်တန်းအဆင့် Grade-6 အတွက် ဘာသာရပ် ၁၀ ခု အတွက် ကျောင်းသုံးစာအုပ် ၁၂ အုပ်နှင့် ဆရာလမ်းညွှန် ၁၂ အုပ်တို့ကို စိစစ်ပြင်ဆင် တည်းဖြတ် အတည်ပြု ပေးခြင်းလုပ်ငန်းကို ဆောင်ရွက်ခဲ့ပါတယ်။ ထို့အပြင် ကော်မတီသည် နေပြည်တော်ခရိုင် ပညာရေးမှူးရုံး ဒက္ခိဏနယ်မြေ၊ မန္တလေးတိုင်းဒေသကြီး မိတ္ထီလာမြို့၊ မကွေးတိုင်းဒေသကြီး တောင်တွင်းကြီးနှင့် ပဲခူးတိုင်းဒေသကြီးများသို့ သွားရောက်၍ စီမံ ခန့်ခွဲသူများ၊ ကျောင်းသားမိဘများနှင့် တွေ့ဆုံ၍ ယမန်နှစ်ကဖွင့်လှစ်သော Grade-2 သင် ဆရာ၊ ဆရာမ များနှင့်သွားရောက်ပြီး Grade-2 သင်ရိုးသစ်နှင့်စပ်လျဉ်း၍ တွေ့ဆုံမေးမြန်းခြင်းနဲ့ စိစစ်ခြင်းများကို ဆောင်ရွက်ခဲ့ပါတယ်။ ကော်မတီဟာ ပညာရေးဝန်ကြီးဌာနက တောင်းခံလာတဲ့ သဘောထားမှတ်ချက်များကို ပေးပို့ခြင်း၊ သင်ရိုးညွှန်းတမ်းအသစ် ၂၀၂၀-၂၀၂၁ သင်ရိုးညွှန်းတမ်းအတွက် ရေးသားပြုစုမည့် Grade-4, Grade-7 နဲ့ Grade-10 တို့အတွက် သင်ရိုးဝင်ဘာသာရပ် မထပ်စေရန်အတွက် အခုလို ဆက်လက်ပြီးတော့ ညှိနှိုင်းလျက် င်းတင်ပြအပ်ပါတယ်။ ဆက်လက်၍ အမျိုးသားပညာရေးအဆင့်အတန်းနှင့် အရည်အသွေးအာမခံမှုအကဲဖြတ်ရေး ကော်မတီရဲ့ ဆောင်ရွက်ချက်များကို တင်ပြပါမယ်။ ကော်မတီသည် လစဉ် အစည်းအဝေးများကျင်းပခြင်း၊ အလုပ်ရုံ ဆွေးနွေးပွဲများ ကျင်းပခြင်း၊ အဆင့်မြင့်ပညာကဏ္ဍနှင့် အခြေခံပညာကဏ္ဍအတွက် စံချိန်စံနှုန်းသတ်မှတ် ချက်များ(Standard and Criteria)များ ရေးဆွဲရေးနှင့် သတ်မှတ်ခြင်း၊ အမျိုးသားပညာရေး အရည်အသွေး သတ်မှတ်မှုမူဘောင်ပြုစုရေးလုပ်ငန်းဆိုင်ရာ လုပ်ငန်းများကို ဆွေးနွေးခြင်းတို့ကို ဆွေးနွေးလျက်ရှိပါတယ်။ ကော်မတီဟာ နိုင်ငံတကာအဖွဲ့အစည်းများနှင့် ပူးပေါင်းဆောင်ရွက်ရာတွင် Myanmar Education Quality Improvement အလုပ်ရုံဆွေးနွေးပွဲကို ၁၄-၃-၂၀၁၉ မှ ၁၅-၃-၂၀၁၉ အထိကျင်းပခြင်း၊ နိုင်ငံတကာ အရည်အသွေးအာမခံမှုအေဂျင်စီကွန်ရက်များရဲ့ (၁၅)ကြိမ်မြောက်ဆွေးနွေးပွဲသို့ သွားရောက်ခြင်း၊ နိုင်ငံတကာ အဖွဲ့အစည်းများနှင့် ပူးပေါင်းဆောင်ရွက်ရာတွင် တွေ့ဆုံဆွေးနွေးပွဲ (၁၂)ကြိမ်ပြုလုပ်ခဲ့ပြီးတော့ ဆောင်ရွက် လျက်ရှိကြောင်း တင်ပြအပ်ပါတယ်။ ကော်မတီဟာ အခြေခံပညာကဏ္ဍအနေဖြင့် အခြေခံပညာကျောင်း များရဲ့ လက်ရှိ ဆောင်ရွက်မှုဆိုင်ရာ အချက်အလက်များကိုလည်း မေးခွန်းများဖြင့် လေ့လာဆန်းစစ် ဆောင်ရွက်လျက် ရှိကြောင်း တင်ပြအပ်ပါတယ်။ ဆက်လက်၍ ပါမောက္ခချုပ်များကော်မတီရဲ့ ဆောင်ရွက်ချက်များကို တင်ပြပါမယ်။ ကော်မတီမှာ ပဉ္စမ ၆ လတာအတွင်း အမျိုးသားပညာရေးမူဝါဒကော်မရှင်၊ ပညာရေးဝန်ကြီးဌာနနှင့် အခြားဝန်ကြီးဌာန များနှင့် ဆက်စပ်အစည်းအဝေး (၄)ကြိမ်၊ ၄၄ ဦးပါသော အလုပ်အမှုဆောင် အစည်းအဝေး (၂)ကြိမ်၊ ၁၅ ဦး ပါသော ဗဟိုအလုပ် အမှုဆောင်ကော်မတီ အစည်းအဝေး (၁၅)ကြိမ်၊ အလုပ်ရုံဆွေးနွေးပွဲ (၁)ကြိမ်တို့ကို ကျင်းပပြီးတော့ ၅-၄-၂၀၁၉ မှာ ဒုတိယအကြိမ် နှစ်ပတ်လည်ညီလာခံနဲ့ အထူးပြု ပညာရပ်ဆိုင်ရာ လုပ်ငန်းများကို ဆောင်ရွက်လျက်ရှိပါတယ်။ ထို့အပြင် လုပ်ငန်းကော်မတီများနဲ့ အထူးပြုပညာရပ်များ ဆိုင်ရာ Standard Operation Procedure (SOP) များနှင့် သုတေသနစာတမ်းဖတ်ပွဲ လုပ်ငန်းများကိုလည်း ဆောင်ရွက်ခဲ့ပါတယ်။ ကော်မတီသည် ပညာရေးဝန်ကြီးဌာန၊ ပြည်ထောင်စုဝန်ကြီးဦးဆောင်ပြီးတော့ ရန်ကုန်တိုင်း ဒေသကြီး၊ မန္တလေးတိုင်းဒေသကြီး၊ တနင်္သာရီတိုင်းဒေသကြီး၊ ဧရာဝတီတိုင်းဒေသကြီးနှင့် ကရင်ပြည်နယ် တို့ရှိ တက္ကသိုလ်၊ ကောလိပ်ပေါင်း ၃၄ ကျောင်းကို သွားရောက်ခဲ့ပြီး ဆရာ၊ ဆရာမများ၊ ဝန်ထမ်းများ၊ ကျောင်းသားကျောင်းသူများ၊ ပါမောက္ခ၊ ဌာနမှူးများနှင့် နိုင်ငံတကာအဖွဲ့ အစည်းများတို့နဲ့လည်း တွေ့ဆုံ ဆွေးနွေး၍ ဆက်လက်လုပ်ဆောင်လျက်ရှိကြောင်း တင်ပြအပ်ပါတယ်။ ထို့အပြင် ပါမောက္ခချုပ်များ ကော်မတီဟာ ပြည်တွင်းပြည်ပအဖွဲ့အစည်း ၃ ခုနှင့် ပဉ္စမ ၆ လတာ ကာလအတွင်း ဆောင်ရွက်ပေးရမည့် စုစုပေါင်း ၉၂ ခုထိ လုပ်ငန်းများကို ဆောင်ရွက်လျက်ရှိကြောင်း တင်ပြရပါတယ်။ ကော်မရှင်ကိုပေးအပ်ထားတဲ့ တာဝန်နှင့်လုပ်ပိုင်ခွင့်များအပေါ် အကောင်အထည်ဖော် ဆောင်ရွက် နိုင်မှုကို အထက်ပါအတိုင်း တင်ပြပြီးဖြစ်ပါတယ်။ ကော်မရှင်ရဲ့သက်တမ်းမှာ ၂ နှစ်နဲ့ ၆လ ဖြစ်တဲ့အတွက်ကြောင့် ကော်မရှင်တွင် လစ်လပ်နေသောအဖွဲ့ဝင်များ၊ IT ပညာရှင်များ၊ ပညာရပ်ဝန်ထမ်းများကို ဖြည့်ဆည်းခန့်ထား ပေးနိုင်ရန်အတွက် အမျိုးသားပညာရေးမူဝါဒကော်မရှင်က အထောက်အကူပြုရုံးဖွဲ့စည်းပုံ ရရှိလာရန် လိုအပ်ကြောင်းကို ဆပ်လက်တင်ပြပါမယ်။ ထို့အပြင် ကော်မရှင်နှင့်ကော်မတီတို့၏ လုပ်ငန်းများကို အရှိန်အဟုန်မြှင့် ဆောင်ရွက်နိုင်ရန်အတွက် လိုအပ်ချက်များ ဖြည့်ဆည်းပေးနိုင်ရန် ပညာရေးဝန်ကြီးဌာန၊ အဆင့်မြင့်ပညာဦးစီးဌာနမှတစ်ဆင့် ခွဲဝေ က သုံးစွဲရသော အက၊ ရန်ပုံများကို အရင်ပံအဖြစ် အတည်းနှင့်အညီ ကော်မရှင်ကသုံးစွဲနိုင်ရေး၊ ကော်မရှင်ရုံးက တိုက်ရိုက်တာဝန်ခံ၊ တာဝန်ယူမှုတို့ဖြင့် ဆောင်ရွက်ခွင့်ပြုရေးနှင့် အထက်တွင်တင်ပြခဲ့သည့် ကော်မရှင်ဖွဲ့စည်းပုံ အတည်ပြုချက်ရရှိရေးတို့ကို ပြည်ထောင်စုလွှတ်တော်က ကူညီဆောင်ရွက်ပေးပါရန် တင်ပြအပ်ပါတယ်။ ကော်မရှင်၏ သုံးသပ်အကြံပြုချက်ကို တင်ပြပါမယ်။ အမျိုးသားပညာရေးမူဝါဒကော်မရှင်၊ သင်ရိုး ညွှန်းတမ်းကော်မတီ၊ အမျိုးသား ပညာရေးအဆင့်အတန်းနှင့် အရည်အသွေးအာမခံမှုအကဲဖြတ်ရေးကော်မတီ၊ ပါမောက္ခချုပ်များကော်မတီ၏ ဆောင်ရွက်ချက်များဟာ အမျိုးသားပညာရေးဥပဒေပါ ပြဋ္ဌာန်းချက်များနှင့် အမျိုးသားပညာရေးမဟာဗျူဟာစီမံကိန်းပါ လုပ်ငန်းများကို ထိရောက်စွာ အကောင်အထည်ဖော်နိုင်ရေး အတွက် ဖြည့်ဆည်းဆောင်ရွက်မှုများဖြစ်သည်ဟု ယုံကြည်ပါတယ်။ ကော်မရှင်၊ ကော်မတီများ၏ ပဉ္စမ ၆ လတာအတွင်း ဆောင်ရွက်ချက်များနှင့် အတွေ့အကြုံများကိုအခြေခံလျက် ပေါင်းစပ်ညှိနှိုင်းမှု၊ ပူးပေါင်း ဆောင်ရွက်မှု အရှိန်မြှင့်တင်ရေး၊ ပုဂ္ဂလိကကဏ္ဍ မြှင့်တင်ရေးနှင့် ထိန်းညှိရေးတို့အတွက် နည်းလမ်း ရှာဖွေခြင်း၊ မူဝါဒလမ်းညွှန်များ ဆောင်ရွက်ခြင်းတို့ကို ဆောင်ရွက်နိုင်ရန် ပညာရှင်ဝန်ထမ်းများ ဖြည့်ဆည်း၍ စွမ်းဆောင်ရည်မြှင့်တင်ရေး အစီအစဉ်များ တိုးမြှင့်ချမှတ်ရမည်ဟု သုံးသပ်အကြံပြုအပ်ပါတယ်။ နိဂုံးချုပ်အားဖြင့် အမျိုးသားပညာရေးမူဝါဒကော်မရှင်က ဖွဲ့စည်းထားသော ကော်မတီများသည် ချမှတ်ထားသော တာဝန်နှင့်လုပ်ပိုင်ခွင့်များအရ အခြေခံပညာ၊ အဆင့်မြင့်ပညာ၊ နည်းပညာနှင့် သက်မွေး ပညာဟူသည့် ပညာရေးကဏ္ဍကြီး ၃ ခုအတွက် ဥပဒေများပါ ပြဋ္ဌာန်းချက်များနှင့်အညီ ဆောင်ရွက်သင့်၊ ဆောင်ရွက်ရမည့် ပြုပြင်ပြောင်းလဲမှုများကို သတ်မှတ်ထားသည့်ကာလအတွင်း ပြီးမြောက်အောင်မြင် စေရန် အရှိန်အဟုန်မြှင့် ဆောင်ရွက်ရမည့်ကာလဟု ခံယူပါတယ်။ သို့ဖြစ်ပါ၍ အဆိုပါပြောင်းလဲမှု လုပ်ငန်းစဉ်များကို အားသွန်ခွန်စိုက် ကြိုးပမ်းဆောင်ရွက်ရာတွင် အစိုးရအဖွဲ့အစည်းများ၊ လွှတ်တော်များ၊ သက်ဆိုင်သူများနှင့် ညှိနှိုင်းပူးပေါင်း ဆောင်ရွက်သွားမည်ဖြစ်ပါကြောင်း ပြောကြားရင်း နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစီရင် ခံစာ စာအုပ်ကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အထက်ပါကိစ္စနဲ့စပ်လျဉ်းပြီး ၉-၈-၂၀၁၉ ရက်မှာ ဆွေးနွေးဖို့ လျာထားပါတယ်။ ဆွေးနွေးလိုတဲ့ လွှတ်တော်ကိုယ်စားလှယ်များအနေနဲ့ ၈-၈-၂၀၁၉ ရက် (ကြာသပတေးနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</report>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော နိုင်ငံတကာ အဂတိလိုက်စားမှုတိုက်ဖျက်ရေးအကယ်ဒမီ (International Anti-Corruption Academy)ကို နိုင်ငံတကာအဖွဲ့အစည်းထူထောင်ခြင်းဆိုင်ရာ သဘောတူစာချုပ်တွင် မြန်မာနိုင်ငံမှ အဖွဲ့ဝင်အဖြစ် ပါဝင်လက်မှတ်ရေးထိုးနိုင်ရေးကိစ္စနှင့်စပ်လျဉ်း၍ လွှတ်တော် ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် 20Rosc0960:2005:0. ©£čovmand.condos: o oduqodca:samuS38 (International Anti-Corruption Academy-IACA)ကို နိုင်ငံတကာအဖွဲ့အစည်းထူထောင်ခြင်းဆိုင်ရာ သဘောတူစာချုပ်တွင် မြန်မာနိုင်ငံမှ အဖွဲ့ဝင်အဖြစ်ပါဝင်လက်မှတ် ရေးထိုးနိုင်ရေးကိစ္စနဲ့စပ်လျဉ်းပြီး ၂၄-၇-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၉ ဦး ရှိပါတယ်။ တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဒေါ်ခင်နှင်းသစ် ပန်းတောင်းမဲဆန္ဒနယ် စတင်ဆွေးနွေးဖို့ဖြစ်ပါတယ်။</speech>
<speech><mp id="1442">ဒေါ်ခင်နှင်းသစ်(ပန်းတောင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွအားလုံး မင်္ဂလာပါရှင်။ ကျွန်မကတော့ ပန်းတောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ခင်နှင်းသစ် ဖြစ်ပါတယ်။ နိုင်ငံတော်သမ္မတထံမှ ပေးပို့ထားသော နိုင်ငံတကာ အဂတိလိုက်စားမှုတိုက်ဖျက်ရေးအကယ်ဒမီ (IACA)ကို နိုင်ငံတကာအဖွဲ့ ထူထောင်ခြင်းဆိုင်ရာ သဘောတူစာချုပ်တွင် မြန်မာနိုင်ငံမှ အဖွဲ့ဝင်အဖြစ် ပါဝင်လက်မှတ်ရေးထိုးနိုင်ရေး ကိစ္စနဲ့စပ်လျဉ်းပြီး ဆွေးနွေးတင်ပြသွားမှာ ဖြစ်ပါတယ်ရှင်။ နာယကကြီးရှင်။ IACA ကို နိုင်ငံတကာအဖွဲ့အစည်းအဖြစ် ထူထောင်ခြင်းဆိုင်ရာ သဘောတူ စာချုပ်တွင် အကျင့်ပျက်ခြစားမှုတိုက်ဖျက်ရေးအတွက် အဓိကအားဖြင့် နည်းပညာအကူအညီများ၊ စွမ်းဆောင်ရည်မြှင့်တင်မှုများနဲ့ပတ်သက်၍ ဘုံရည်မှန်းချက်များရယူခြင်း၊ အသိပညာပေးခြင်း၊ ကျွမ်းကျင်မှု ဆိုင်ရာ သင်တန်းများပို့ချခြင်း၊ သုတေသနလုပ်ငန်းများ ဆောင်ရွက်ခြင်းများသည် လူ့စွမ်းအားအရင်း အမြစ်များ တည်ဆောက်ခြင်းကို အသိအမှတ်ပြုခြင်း ဆိုတဲ့အချက်များ ပါဝင်ပါတယ်။ ယခုအခါ IACA တွင် နိုင်ငံပေါင်း ၇၄ နိုင်ငံနဲ့ အဖွဲ့အစည်းပေါင်း ၄ ခု၊ စုစုပေါင်း ၇၈ ခုမှ ပါဝင်လက်မှတ်ရေးထိုးပြီးလည်း ဖြစ်ပါတယ်။ ဒါ့အပြင် အဆိုပါ IACA တွင် အပိုဒ် ၂၁ ပုဒ် ပါဝင်ပြီး အပိုဒ်(၂) ရည်ရွယ်ချက်၌ အဂတိလိုက်စားမှု တားဆီးကာကွယ်ရေးနဲ့ တိုက်ဖျက်ရေးတွင် ထိရောက်စွာ တိုးမြှင့်ဆောင်ရွက်ရေးတို့လည်း ပါဝင်ပါတယ်။ ခြုံငုံသုံးသပ်ရင်တော့ နည်းပညာအကူအညီနဲ့ နိုင်ငံတကာပူးပေါင်းချိတ်ဆက် မြှင့်တင်နိုင်ခြင်းတို့ ရရှိမှာ ဖြစ်ပါတယ်။ နာယကကြီးရှင်။ အထက်ပါ IACA ၏ သဘောတူညီချက်များ၊ ရည်ရွယ်ချက်များဟာ မိမိနိုင်ငံ အတွက် အထူးလိုအပ်နေသည်ကို ဆက်လက်တင်ပြလိုပါတယ်။ မြန်မာ့လူ့အဖွဲ့အစည်းအတွင်းမှာ အကျင့်ပျက် ခြစားခြင်းနဲ့ လာဘ်ပေးလာဘ်ယူလုပ်နေခဲ့တာ ဆယ်စုနှစ်များစွာ ကြာခဲ့ပြီး ဖြစ်ပါတယ်။ ဒါကြောင့် အစိုးရယန္တရားအတွင်း အဆန်းမဟုတ်တော့သလို အပြစ်တစ်ခုလို့ မမြင်နိုင်ကြတော့ပဲ ဓလေ့စရိုက် သဖွယ်၊ ယဉ်ကျေးမှုသဖွယ် ဖြစ်နေခြင်းဖြစ်ပါတယ်။ အဂတိပြုခြင်းကြောင့် လာဘ်ရသူ၊ အဂတိပြုနိုင်သူ လူတစ်စုတစ်ဖွဲ့ကတော့ ကောင်းစားပြီး နိုင်ငံနဲ့ လူထုအတွက်တော့ ဆင်းရဲမွဲတေစေခဲ့တဲ့ အခြေခံအကြောင်း တစ်ခုလည်း ဖြစ်ပါတယ်။ အဂတိတွေကြောင့်ပဲ တိုင်းပြည်တိုးတက်ဖွံ့ဖြိုးမှုကို အားလျော့စေခြင်း၊ အားပျော့ စေခြင်း၊ တုံ့နှေးစေခြင်းတို့ကိုလည်း ဖြစ်ပေါ်စေပါတယ်။ ဖြစ်လည်းဖြစ်ပေါ်နေဆဲ ဖြစ်ပါတယ်။ နာယကကြီးရှင်။ ပြည်သူနဲ့ထိတွေ့နေတဲ့ အစိုးရယန္တရားမှာပါဝင်ကြတဲ့ ဝန်ထမ်းများ၊ အုပ်ချုပ်ရေး ဆိုင်ရာဝန်ထမ်းများမှာ အဂတိကင်းရှင်းဖို့ လိုအပ်ပါတယ်။ ဝန်ထမ်းကောင်းမှ တိုင်းပြည်ကောင်းမှာဖြစ်ပြီး အစိုးရအနေနဲ့ ပြည်သူ့ယုံကြည်မှုရရှိမှသာ နိုင်ငံရဲ့ လိုရာပန်းတိုင်သို့ ရောက်ရှိနိုင်မှာ ဖြစ်ပါတယ်။ ော့ ဆင်ခြင်တုံတရားရှိတဲ့ ပြည်သူတိုင်းက အဂတိလိုက်စားမှုတွေကို တိုက်ဖျက်ချင်နေကြပါပြီ။ အဂတိကင်းတဲ့ အစိုးရမျိုးကိုလည်း လိုချင်နေကြပါပြီ။ အဂတိကင်းတဲ့ လူ့အသိုင်းအဝိုင်းကြီးကိုလည်း ဖော်ဆောင်ချင်ကြပြီ ဖြစ်ပါတယ်။ နာယကကြီးရှင်။ ယခု ဒုတိယအကြိမ် ပြည်သူ့လွှတ်တော်က အဂတိတိုက်ဖျက်ရေးအဆိုကို အတည်ပြုနိုင်ခဲ့ပါတယ်။ ယခုအစိုးရကပဲ အဂတိတိုက်ဖျက်ရေးကော်မရှင်ကို ၂၀၁ရ ခုနှစ်၊ နိုဝင်ဘာ ၂၃ ရက် နေ့တွင် ပြန်လည်ဖွဲ့စည်းခဲ့ပါတယ်။ အဆိုပါကော်မရှင်ပေါ်ပေါက်လာပြီး ၂၀၁၉ ခုနှစ်၊ ဇွန်လကုန်ပိုင်း အထိ တိုင်စာပေါင်း ၁၅၀၀၀ ကျော်ရှိတယ်လို့သိရတဲ့အတွက် ပြည်သူတွေအနေနဲ့ ကော်မရှင်အပေါ်မှာ လွန်စွာ မျှော်လင့်အားကိုးနေကြတယ်ဆိုတာ ပေါ်လွင်ပေမယ့် တရားစွဲနိုင်တဲ့အမှုက ၃ရ မှု ရှိပြီး ၁၀၆ ဦး ကိုသာ တရားစွဲနိုင်ခဲ့ပါတယ်။ ဒါ့အပြင် ပြည်ထောင်စုလွှတ်တော်တွင် ကော်မရှင်၏ နှစ်ပတ်လည်ဆောင်ရွက်မှု အစီရင်ခံစာ တင်သွင်းစဉ်က အဂတိလိုက်စားမှုက သိသိသာသာ ကျဆင်းမှုမရှိဘူးဟုလည်းကောင်း၊ ဇွန်လ ၃ ရက်နေ့က နေပြည်တော်တွင် ကျင်းပပြုလုပ်ခဲ့တဲ့ ဖြောင့်မတ်တည်ကြည်မှုလူငယ်စခန်း ၂၀၁၉ ဖွင့်ပွဲ၏ အမှာစကားတွင် အဂတိလိုက်စားမှုအောင်မြင်ရန် အဝေးကြီးလိုသေးကြောင်း ကော်မရှင်ဥက္ကဋ္ဌမှ ထည့်သွင်း ပြောကြားခဲ့ပါတယ်။ ဒီအချက်များကို သုံးသပ်ရင်တော့ အဂတိတိုက်ဖျက်နိုင်ဖို့ ဆောင်ရွက်နေကြသူများရဲ့ ခံယူချက်ပိုင်း မြင့်မြင့်မားမားရှိနိုင်ဖို့ စွမ်းရည်ပိုင်းမှာ လိုအပ်သည်များကို ကူညီပံ့ပိုးပေးရန်လိုအပ်ကြောင်း တွေ့ရှိနိုင်ပါတယ်။ ဒါ့ကြောင့် နည်းပညာပိုင်းဆိုင်ရာနဲ့ နိုင်ငံတကာပူးပေါင်းဆောင်ရွက်ခြင်းဖြင့် အတွေ့အကြုံ ပိုင်းဆိုင်ရာတို့ကို ဖြည့်ဆည်းပေးရမှာဖြစ်ပါတယ်။ အဲဒါမှသာ စွမ်းရည်မြင့်မားတဲ့ အဖွဲ့ အစည်းက မြန်မာ့ လူ့အဖွဲ့အစည်းအတွင်းမှာရှိနေတဲ့ ထုထည်ကြီးမားနေတဲ့ အဂတိတရားတွေကို စ်ပြေးညီ တိုက်ဖျက် နိုင်မှာ ဖြစ်ပါတယ်ရှင်။ လေးစားအပ်ပါသော နာယကကြီးနဲ့ ပြည်ထောင်စုလွှတ်တော်ကိုယ်စားလှယ်များရှင်။ ယခု တိုင်းပြည်ကို စနစ်သစ်နဲ့ ပြည်လည်ထူထောင်နေချိန်ဖြစ်လို့ အပြောင်းအလဲတိုင်းဟာ ရှေ့ကို သွားနေဖို့ လိုအပ်ပါတယ်။ IACA ဝင်ရောက်ခြင်းဟာ ပြည်သူ့ဆန္ဒနဲ့ အစိုးရလိုအပ်ချက်များကို ဖြည့်ဆည်း ပေးရာရောက်တယ်လို့လည်း ဆိုနိုင်ပါတယ်။ ဘာကြောင့်လဲဆိုတော့ အဂတိတိုက်ဖျက်ရေးက စတင် ဆောင်ရွက်နေပြီဆိုသော်လည်း အရှိန်ရလာဖို့နဲ့ အင်အားရှိနိုင်ဖို့လိုအပ်သလို ရလဒ်ကောင်းတွေ ဖြစ်လာ ဖို့လည်း လိုအပ်နေသေးလို့ ဖြစ်ပါတယ်။ အဂတိကြာလေ နိုင်ငံနဲ့ နိုင်ငံသားတို့အတွက် နာလေဖြစ်မှာကြောင့် TACA မှာ ပါဝင်ခြင်းဖြင့် အဂတိတိုက်ဖျက်ရေးအတွက်လိုအပ်သော စွမ်းရည်နဲ့ အတွေ့အကြုံများ ဖြည်ဆည်း ပေးနိုင်မှာဖြစ်လို့ မြန်မာနိုင်ငံအနေနဲ့ IACA တွင် ပါဝင်ရန် ပြည်ထောင်စုလွှတ်တော်ကြီးမှ အတည်ပြုသင့် ပါကြောင်း လေးစားစွာ တင်ပြအပ်ပါတယ်ရှင်။ ကျေးဇူးအများကြီးတင်ပါတယ်။</speech>
<speech type="speaker">ဆက်လက်ပြီး နော်လှလှစိုး ရန်ကုန်တိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1326">နော်လှလှစိုး(မဲဆန္ဒနယ်အမှတ်-၁၀၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ လွှတ်တော်ကိုယ်စားလှယ်များနှင့် ကြွရောက်လာသော ဧည့်သည် တော်များ အားလုံးမင်္ဂလာပါ။ ကျွန်မကတော့ ရန်ကုန်တိုင်းဒေသကြီး၊ မဲဆန္ဒနယ်အမှတ်(၁၀)မှ အမျိုးသား လွှတ်တော်ကိုယ်စားလှယ် နော်လှလှစိုး ဖြစ်ပါတယ်။ ကျွန်မအနေနဲ့ နိုင်ငံတကာအဂတိလိုက်စားမှု တိုက်ဖျက်ရေးအကယ်ဒမီ(IACA)ကို နိုင်ငံတကာအဖွဲ့ အစည်းအဖြစ် ထူထောင်ခြင်းဆိုင်ရာ သဘောတူ စာချုပ်မှာ မြန်မာနိုင်ငံကနေပြီးတော့ ပါဝင်လက်မှတ်ရေးထိုးဖို့ကို ထောက်ခံဆွေးနွေးသွားမှာ ဖြစ်ပါတယ်။ နာယကကြီးရှင့်။ IACA နိုင်ငံတကာအဖွဲ့အစည်းအဖြစ် ထူထောင်ခြင်းဆိုင်ရာ သဘောတူ စာချုပ်မှာ မြန်မာနိုင်ငံကနေပြီးတော့ ပါဝင်လက်မှတ်ထိုးခြင်းအားဖြင့် (၁) အဂတိလိုက်စားမှုတိုက်ဖျက်ရေးနှင့် စပ်လျဉ်းတဲ့ အသိပညာအပေါ်မှာ ပိုမိုအမြင်ကျယ်စေခြင်း၊ (၂) IACA မှစီစဉ်တဲ့ ကာလတိုသင်တန်းနှင့် ဘွဲ့လွန်သင်တန်းများအတွက် စေလွှတ်နိုင်ခြင်း၊ (၃) အဂတိလိုက်စားမှုတိုက်ဖျက်ရေးကို ပညာရပ်တစ်ရပ် အနေနဲ့ လေ့လာလိုက်စားပြီး ကျွမ်းကျင်ပညာရှင်များပေါ်ထွက်နိုင်ခြင်း၊ (၄) နိုင်ငံတကာ လုပ်ထုံးလုပ်နည်း များနှင့်အညီ အခြားအဖွဲ့ဝင်နိုင်ငံများနှင့် ပူးပေါင်းဆောင်ရွက်နိုင်ခြင်းတို့ကို အကျိုးကျေးဇူးရရှိမှာ ဖြစ်ပါတယ်။ နာယကကြီးရှင့်။ ကျွန်မတို့ရဲ့ အဂတိလိုက်စားမှုတိုက်ဖျက်ရေးဥပဒေကို ဥပဒေမူဘောင် ခိုင်မာ စေရေးနဲ့ အားကောင်းစေရေးအတွက် (၄)ကြိမ်တိတိ ပြင်ဆင်ပြီး ဖြစ်ပါတယ်။ နောက်ဆုံးအကြိမ် စတုတ္ထ အကြိမ် ပြင်ဆင်တဲ့ဥပဒေကို ၂၁-၆-၂၀၁၈ မှာ ပြည်ထောင်စုလွှတ်တော်ဥပဒေအမှတ်(၂၀)နဲ့လည်း ပြဋ္ဌာန်း ခဲ့ပြီးဖြစ်ပါတယ်။ ထိုဥပဒေအရ ကော်မရှင်သည် အဂတိလိုက်စားမှုတိုက်ဖျက်ရေးအတွက် အများပြည်သူ ဆိုင်ရာအဖွဲ့အစည်းများကို အကြံပေးခြင်း၊ အဂတိလိုက်စားမှုတိုက်ဖျက်ရေးဆိုင်ရာ အသိပေး၊ ပညာပေး သင်ခန်းစာများကို အခြေခံပညာမူလတန်းမှ စတင်ပြီးတော့ သင်ကြားနိုင်ရေးအတွက် သက်ဆိုင်ရာ ဌာန များနှင့် ညှိနှိုင်းဆောင်ရွက်ခြင်း၊ တည်ဆဲဥပဒေ၊ စည်းမျဉ်း၊ စည်းကမ်း၊ လုပ်ထုံးလုပ်နည်း တစ်ရပ်ရပ်ကို ဖောက်ဖျက်ခြင်းကြောင့် နိုင်ငံတော်၏ ငွေကြေး၊ ပစ္စည်းနှင့် ပိုင်ဆိုင်မှုများကို ထိခိုက်နစ်နာ ပျက်စီးဆုံးရှုံး ခြင်းအား စစ်ဆေးခွင့်ရှိခြင်း၊ မည်သည့်ပုဂ္ဂလိကအဖွဲ့အစည်းကိုမဆို အဂတိလိုက်စားမှုတားဆီးကာကွယ်ရေး အခြေခံခိုင်မာတဲ့ လုပ်ငန်းဆိုင်ရာ ကျင့်ဝတ်ချမှတ် ကျင့်သုံးစေရေးအတွက် အမိန့်ထုတ်ပြန် ဆောင်ရွက် ခြင်း၊ အဂတိလိုက်စားမှုရှိကြောင်း ကျော်ဇောသတင်း တစ်ရပ်ရပ်ကို သတင်းပေးပို့ချက်အဖြစ် သတ်မှတ် နိုင်ခြင်း စတဲ့တာဝန်နဲ့ လုပ်ပိုင်ခွင့်များကို ပိုမိုပြီးတော့ ရရှိခဲ့ပါတယ်။ သို့ပါသော်လည်း ဥပဒေပြင်ဆင်စဉ်က လွှတ်တော်ကိုယ်စားလှယ်များမှ အကြံပြုဆွေးနွေးထားတဲ့ အဂတိလိုက်စားမှုတိုက်ဖျက်ရေးကော်မရှင်သည် မိမိလုပ်ငန်းများ ဆောင်ရွက်နေစဉ်တွင် မိမိကိုယ်တိုင် သော်လည်းကောင်း၊ သို့မဟုတ် မိမိမှ တာဝန်ပေးအပ်ထားသော အဖွဲ့အစည်း သို့မဟုတ် လူပုဂ္ဂိုလ်မှ အဂတိ ကျူးလွန်မှုများကို မဖြစ်ပွားအောင် ကြိုတင်အစီအစဉ်ယန္တရားများ ချမှတ်ဆောင်ရွက်ရန်ဆိုတဲ့ အချက်ကို အကြောင်းကြောင်းကြောင့် ဥပဒေထဲမှာ ထည့်သွင်းနိုင်ခြင်းမရှိခဲ့ပါဘူး။ အခုလွှတ်တော် ကိုယ်စားလှယ်များစိုးရိမ်သလို အချို့သော အဂတိအမှုတွေမှာ ဖြေရှင်းပေးနိုင်တဲ့လူများကိုယ်တိုင် ပါဝင် ပတ်သက်မှုများ ရှိနေမလားဆိုတဲ့ ပြည်သူတွေရဲ့ စိုးရိမ်စိတ်များ ဖြစ်ပေါ်လျက်ရှိပါတယ်။ အဲဒါကို အဂတိ လိုက်စားမှုတိုက်ဖျက်ရေးကော်မရှင်က ဒီကိစ္စအပေါ်မှာ ပိုမိုတာဝန်ယူပေးပါလို့လည်း တိုက်တွန်းလိုပါတယ်။ ထို့အပြင် အဂတိလိုက်စားမှုတိုက်ဖျက်ရေးလုပ်ငန်းများ ပိုမိုအားကောင်းစေရန်အတွက်လည်း အများပြည်သူ zari: oporoosmosê:60:772|:33: 33m233nzub60:67:2063(Public interest Whistleblower protection law)ကို အမြန်ဆုံး ပြည်ထောင်စုလွှတ်တော်သို့ တင်ပြနိုင်ရေးကိုလည်း ဆောင်ရွက်သွားရန် လိုအပ်လျက်ရှိပါတယ်။ အထက်ပါလုပ်ငန်းတစ်ရပ်ဖြစ်တဲ့ အဂတိလိုက်စားမှုတိုက်ဖျက်ရေးဆိုင်ရာ အသိပညာ ပေးသင်ခန်းစာများကို အခြေခံပညာမူလတန်းအဆင့်မှာ စတင်သင်ကြားနိုင်ရေးကိုလည်း သက်ဆိုင်ရာဌာန များနဲ့ ပိုမိုတိုးမြှင့် ဆောင်ရွက်သွားရန်ကိုလည်း တိုက်တွန်းလိုပါတယ်။ နာယကကြီးရှင့်။ အဂတိလိုက်စားမှုတိုက်ဖျက်ရေးကော်မရှင်ကို ပြည်သူများအတွက် စာရေး မေးမြန်းမှု ပြုလုပ်ကြတဲ့ လွှတ်တော်ကိုယ်စားလှယ်များရဲ့ မေးခွန်းများကိုလည်း အလေးထားပြီး တုံ့ပြန် ဖို့လည်းလိုအပ်ပါတယ်။ လွှတ်တော်ကိုယ်စားလှယ်များနဲ့ လျင်မြန်သွက်လက် ထိရောက်စွာ ဆက်သွယ်တဲ့ ယန္တရားကိုလည်း နှစ်ဦးနှစ်ဖက် သဘောတူဆောင်ရွက်သင့်ပါတယ်လို့ တိုက်တွန်းလိုပါတယ်။ နာယကကြီးရှင့်။ ပြည်ထောင်စုဝန်ကြီးဌာန ၁၈ ခုမှလည်း အဂတိလိုက်စားမှုတားဆီးကာကွယ် ရေးအဖွဲ့ (Corruption Prevention Unit-CPU) ၃၂ ဖွဲ့နဲ့ ဖွဲ့စည်းဆောင်ရွက်လျက်ရှိတယ်လို့ သိရပါတယ်။ CPU များအနေနဲ့ ဌာနဆိုင်ရာအတွင်းမှာ ဖြစ်ပေါ်နေတဲ့ လာဘ်ပေးလာဘ်ယူပြဿနာများအား စိစစ် ဖော်ထုတ်ရန်၊ တွေ့ရှိရသောပြဿနာများအား နိုင်ငံ့ဝန်ထမ်းဥပဒေနဲ့အညီ ဖြေရှင်းသွားရန်၊ အဂတိလိုက်စားမှု တိုက်ဖျက်ရေးဥပဒေနဲ့ အရေးယူသင့်တဲ့ကိစ္စများကိုလည်း ကော်မရှင်သို့လွှဲပြောင်းပေးရန် စတဲ့လုပ်ငန်း များကို ဆောင်ရွက်နိုင်ရန်အတွက် စွမ်းရည်များမပြတ် မြှင့်တင်ရန်လိုအပ်ပါတယ်။ IACA သဘောတူ စာချုပ်မှာ မြန်မာနိုင်ငံကနေပြီးတော့ ပါဝင်လက်မှတ်ရေးထိုးခြင်းအားဖြင့် အဂတိလိုက်စားမှုတားဆီး ကာကွယ်ခြင်းနဲ့ တိုက်ဖျက်ခြင်းမှာ သက်ဆိုင်ရာအဖွဲ့ အစည်းများအကြား ပူးပေါင်းဆောင်ရွက်မှု လုပ်ကိုင် နိုင်ရန် သက်ဆိုင်တဲ့ ယန္တရားများအား သတ်မှတ်ဖော်ဆောင်ပြီးတော့ အချိတ်အဆက်နဲ့ ပူးပေါင်းဆောင်ရွက် မှုကို ခိုင်မာစေမှာဖြစ်ပါတယ်။ သို့ပါသောကြောင့် နိုင်ငံတကာအဂတိလိုက်စားမှု တိုက်ဖျက်ရေး အကယ်ဒမီ (IACA)ကို နိုင်ငံတကာအဖွဲ့အစည်းအဖြစ် ထူထောင်ခြင်းဆိုင်ရာ သဘောတူစာချုပ်မှာ မြန်မာနိုင်ငံမှ ပါဝင် လက်မှတ်ထိုးရေးကိစ္စအား ထောက်ခံကြောင်း ဆွေးနွေးအပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဆန်းမြင့် ဧရာဝတီတိုင်းဒေသကြီး မဲဆန္ဒနယ်အမှတ်(၃)ဆွေးနွေးဖို့ဖြစ်ပါတယ်။</speech>
<speech><mp id="1339">ဦးဆန်းမြင့်(မဲဆန္ဒနယ်အမှတ်-၃၊ ဧရာဝတီတိုင်းဒေသကြီး)</mp>လေးစားအပ်တဲ့ ပြည်ထောင်စု လွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များနှင့်တကွ အားလုံး ဧည့်သည်တော် များအပါအဝင် မင်္ဂလာပါ။ ကျွန်တော်ကတော့ ဧရာဝတီတိုင်းဒေသကြီး အမျိုးသားလွှတ်တော် ကိုယ်စားလှယ် ဦးဆန်းမြင့် ဖြစ်ပါတယ်။ နိုင်ငံတော်သမ္မတထံကပေးပို့ထားတဲ့ နိုင်ငံတကာအဂတိလိုက်စားမှုတိုက်ဖျက်ရေး အကယ်ဒမီ (International Anti-Corruption Academy-IACA) ကို နိုင်ငံတကာအဖွဲ့အစည်းအဖြစ် ထူထောင်ခြင်းဆိုင်ရာ သဘောတူစာချုပ်မှာ မြန်မာနိုင်ငံမှ အဖွဲ့ဝင်အဖြစ် ပါဝင်လက်မှတ်ရေးထိုးသင့်ကြောင်း အကြံပြုဆွေးနွေးတင်ပြမှာ ဖြစ်ပါတယ်။ IACA နိုင်ငံတကာအဖွဲ့အစည်းတစ်ခုအဖြစ် ထူထောင်ခြင်း ဆိုင်ရာ သဘောတူစာချုပ်ကို ၂-၉-၂၀၁၀ ရက်မှာ ဩစတြီးယားနိုင်ငံ၊ ဗီယင်နာမြို့မှာ ချုပ်ဆိုခဲ့ပြီး အခု အခါမှာ နိုင်ငံပေါင်း ၇၄ နိုင်ငံနဲ့ အဖွဲ့ အစည်း ၄ ခု၊ စုစုပေါင်း ၇၈ ခုမှ အဖွဲ့ဝင်အဖြစ် ပါဝင်လက်မှတ် ရေးထိုးထားပြီး ဖြစ်ပါတယ်။ နိုင်ငံတကာ အဂတိလိုက်စားမှုတိုက်ဖျက်ရေးအကယ်ဒမီ(IACA)ရဲ့ ရည်ရွယ်ချက်တွေကတော့ အဂတိ လိုက်စားမှု တားဆီးကာကွယ်ရေးနဲ့ တိုက်ဖျက်ရေးမှာ ထိရောက်စွာ တိုးမြှင့်ဆောင်ရွက်နိုင်ရန်အတွက် (က) အဂတိလိုက်စားမှုတိုက်ဖျက်ရေးဆိုင်ရာ အသိပညာပေးခြင်းများနဲ့ ကျွမ်းကျင်မှုဆိုင်ရာသင်တန်းများ ထောက်ပံ့ပေးခြင်း၊ (ခ) အဂတိလိုက်စားမှု အသွင်သဏ္ဌာန်အမျိုးမျိုးအတွက် သုတေသနလုပ်ငန်းများ တာဝန်ယူကူညီဆောင်ရွက်ခြင်း၊ (ဂ) အဂတိလိုက်စားမှုများကို ဆန့်ကျင်တိုက်ဖျက်ရာမှာ အခြားဆက်စပ်တဲ့ နည်းပညာအကူအညီများ ထောက်ပံ့ပေးခြင်း၊ (ဃ) အဂတိလိုက်စားမှုများကို ဆန့်ကျင်တိုက်ဖျက်ရာမှာ နိုင်ငံတကာနှင့် ပူးပေါင်းချိတ်ဆက် ဆောင်ရွက်မှုများကို မြှင့်တင်ခြင်း စတဲ့ကောင်းမွန်တဲ့ ရည်ရွယ်ချက်နဲ့ လုပ်ငန်းဆောင်ရွက်ချက်များ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ အဂတိလိုက်စားမှု တိုက်ဖျက်ရေးကော်မရှင် ဥက္ကဋ္ဌ ဦးအောင်ကြည်နဲ့ အဖွဲ့ဟာ Denmark နိုင်ငံ Copenhagen မြို့ Bella Center မှာ ကျင်းပပြုလုပ်တဲ့ (၁၈)ကြိမ်မြောက် အပြည် Gasamesp sanospodobio orodqoday: o) (18th international anti-corruption conference)og ၂-၁၀-၂၀၁၈ မှ ၂၄-၁၀-၂၀၁၈ ရက်နေ့အထိ တက်ရောက်ခဲ့ပါတယ်။ အဆိုပါညီလာခံက အဂတိလိုက်စားမှုကို လုံးဝသည်းမခံ ခွင့်မလွှတ်သည့် (Zero tolerance policy)ကို ကျင့်သုံးရန် တိုက်တွန်းနှိုးဆော်ကြောင်း အပါအဝင် အချက် (၁၁)ချက်ကို ထုတ်ပြန်ကြေညာခဲ့ပါတယ်။ နိုင်ငံတကာပွင့်လင်းမြင်သာမှုအဖွဲ့က သတ်မှတ်တဲ့ အဂတိလိုက်စားမှု အညွှန်းကိန်းအရ နိုင်ငံပေါင်း ၁၈၀ မှာ မြန်မာနိုင်ငံဟာ အဆင့် ၁၃၂ ဆင့်မှာ ရှိနေလို့ အတော်ဆိုးတဲ့အခြေအနေလည်းဖြစ်ပါတယ်။ ကမ္ဘာ့အလယ်မှာ အတော်မျက်နှာငယ်နေရတဲ့ အခြေအနေပါ။ လာဘ်ပေးလာဘ်ယူတို့ရန်သူ ဆိုတဲ့ ဆောင်ပုဒ်ကို တွင်တွင်ကြီးသုံးပြီးတော့ မြန်မာနိုင်ငံရဲ့ အစိုးရ ဌာန ၁၈ ခုမှာ ပြည်သူများထံက ငွေကြေး လက်ဆောင်များ တောင်းခံမှုများရှိနေဆဲ ဖြစ်ပါတယ်။ ဒါဟာ တစ်နိုင်ငံလုံးမှာ ဓလေ့စရိုက်သဖွယ် ပျံ့နှံ့နေတဲ့ အဂတိလိုက်စားမှုဓလေ့ဆိုး ဖြစ်ပါတယ်။ IACA ဖွဲ့စည်း တည်ထောင်ခြင်းနဲ့ အဆင့်အတန်းများကတော့ (၁) အကယ်ဒမီကို နိုင်ငံတကာအဖွဲ့အစည်းအဖြစ် တည်ထောင် သွားမည်ဖြစ်ပါတယ်။ (၂) အကယ်ဒမီမှာ နိုင်ငံတကာအဆင့်နဲ့အညီ တရားဥပဒေအရ ကိုယ်ပိုင်လုပ်ပိုင်ခွင့် အပြည့်အဝ ရှိရမယ်ဖြစ်ပါတယ်။ (၃) အကယ်ဒမီဟာ (က) သဘောတူစာချုပ်များချုပ်ဆိုရန်၊ (ခ) မရွှေ့မပြောင်း နိုင်သောပစ္စည်းများနှင့် ရွှေ့ပြောင်းနိုင်သော ပစ္စည်းများအတွက် ထုခွဲရောင်းချရန်နှင့် ရယူရန်၊ (ဂ) တရား ဥပဒေလမ်းကြောင်းအရ တရားစွဲဆိုဆောင်ရွက်မှုများအတွက် အဖွဲ့များ ဖွဲ့စည်းဆောင်ရွက်ရန်၊ (ဃ) အကယ်ဒမီရဲ့ ရည်ရွယ်ချက်နဲ့ ဆောင်ရွက်ချက်များ ကျေပွန်စွာ ဆောင်ရွက်နိုင်ရန်အတွက် လိုအပ်သော အခြားလုပ်ဆောင်မှုများကို ဆောင်ရွက်ရန် စတဲ့အဆင့်အတန်းနဲ့ လုပ်ပိုင်ခွင့်များရှိတာကြောင့် နိုင်ငံတကာ အဂတိလိုက်စားမှုတိုက်ဖျက်ရေးအကယ်ဒမီ(IACA)ကို နိုင်ငံတကာအဖွဲ့အစည်းအဖြစ် ထူထောင်ခြင်းဆိုင်ရာ သဘောတူစာချုပ်မှာ မြန်မာနိုင်ငံမှ အဖွဲ့ဝင်အဖြစ် ပါဝင်လက်မှတ်ရေးထိုးသင့်ပါကြောင်း ထောက်ခံအကြံပြု အပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဒေါ်မိကွန်ချမ်း ပေါင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1515">ဒေါ်မိကွန်ချမ်း(ပေါင်မဲဆန္ဒနယ်၊ မွန်ပြည်နယ်)</mp>လေးစားရပါသော လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့်ဝန်ကြီးများနဲ့ ဧည့်သည်တော်များ မင်္ဂလာပါလို့ နှုတ်ခွန်းဆက်သအပ်ပါတယ်။ နာယကကြီးရှင်။ မြန်မာနိုင်ငံအနေနဲ့ နိုင်ငံတကာ အဂတိလိုက်စားမှုတိုက်ဖျက်ရေးအကယ်ဒမီ (IACA)ကို နိုင်ငံတကာအဖွဲ့အစည်း အဖြစ်ထူထောင်ခြင်းဆိုင်ရာ သဘောတူစာချုပ်တွင် အဖွဲ့ဝင်အဖြစ် ပါဝင်လက်မှတ်ရေးထိုးနိုင်ရေးကိစ္စကို ထောက်ခံဆွေးနွေးသွားမှာ ဖြစ်ပါတယ်။ IACA ကို နိုင်ငံတကာ အဖွဲ့အစည်းတစ်ခုအဖြစ် ထူထောင်ခြင်းဆိုင်ရာ သဘောတူစာချုပ်ကို မြန်မာ နိုင်ငံအနေနဲ့ ပါဝင်လက်မှတ်ထိုးခဲ့မယ်ဆိုရင် ကမ္ဘာလုံးနှင့် ဒေသဆိုင်ရာ လက်တွဲကြိုးပမ်းမှုများ အရေးပါမှု များကို အသိအမှတ်ပြုပြီး အဂတိလိုက်စားမှုတိုက်ဖျက်ရေးမှ နည်းပညာအကူအညီနှင့် စွမ်းဆောင်ရည် မြှင့်တင်ရေးကို ရည်မှန်းချက်ပန်းတိုင်တွင် တိုးတက်မြင့်မားစေရန် အထောက်အကူအဖြစ် ရရှိမှာဖြစ်ပါတယ်။ အဂတိလိုက်စားမှု တိုက်ဖျက်ရေးဆိုင်ရာ အသိပညာပေးခြင်းနဲ့ ကျွမ်းကျင်မှုဆိုင်ရာ သင်တန်းများကို ထောက်ခံပေးမယ့် အဂတိလိုက်စားမှု အသွင်သဏ္ဌာန်အမျိုးမျိုးအတွက် သုတေသနလုပ်ငန်းများကိုလည်း တာဝန်ယူဆောင်ရွက်ပေးနိုင်သလို အဂတိလိုက်စားမှုများကို ဆန့်ကျင်တိုက်ဖျက်ရာမှာ အခြားဆက်စပ်တဲ့ နည်းပညာအကူအညီတွေကိုလည်း အထောက်အပံ့ ရရှိမှာဖြစ်ပါတယ်။ အဂတိလိုက်စားမှုများကို ဆန့်ကျင်တိုက်ဖျက်တဲ့နေရာမှာ နိုင်ငံတကာနဲ့ ပူးပေါင်းချိတ်ဆက် ဆောင်ရွက်မှုများကိုလည်း မြှင့်တင်လုပ်ဆောင်ချက်တွေ ပါဝင်ပါတယ်။ သင်တန်းကျောင်းအနေနဲ့လည်း ဖွင့်လှစ်သွားမှာဖြစ်ပါတယ်။ သင်တန်းကျောင်းသည် အဖွဲ့ဝင်နိုင်ငံများ၊ အခြားနိုင်ငံတကာ အဖွဲ့အစည်း များနဲ့ ကျောင်း၏ လုပ်ဆောင်ချက်များကို အထောက်အပံ့ပေးနိုင်မယ့် အများပြည်သူဆိုင်ရာ ပုဂ္ဂလိက အဖွဲ့အစည်းများနှင့် ချိတ်ဆက်ပူးပေါင်းဆောင်ရွက်ရေးအတွက်လည်း တည်ထောင်ခြင်းဖြစ်ပါတယ်။ နာယကကြီးရှင်။ မြန်မာနိုင်ငံမှာလည်း အဂတိလိုက်စားမှုတိုက်ဖျက်ရေးဆိုင်ရာ အသိပညာပေး သင်ခန်းစာများကို အခြေခံပညာမူလတန်းအဆင့်မှ စတင်သင်ကြားနိုင်ရန်အတွက် သင်ရိုးညွှန်းတမ်းများ ကိုလည်း ရေးဆွဲခြင်းအပါအဝင် လုပ်ငန်းစဉ်များ အဆင့်ဆင့်အတွက် လိုအပ်သည့် အခြေခံမူလတန်း၊ အလယ်တန်း၊ အထက်တန်း ကျောင်းသား ကျောင်းသူလူငယ်များအတွက် ပညာပေးအစီအစဉ် ဆရာကိုင် စာအုပ်များကို ပြုစုနေတာကိုလည်း ကြားသိရပြီးဖြစ်ပါတယ်။ ဤပညာပေးအစီအစဉ်ပြုစုရာမှာ နိုင်ငံ အချို့ရဲ့ အဂတိလိုက်စားမှုတိုက်ဖျက်ရေး၊ ဖြောင့်မတ်တည်ကြည်မှု မြှင့်တင်ရေးနှင့် ရိုးသားဖြောင့်မတ်ရေး ပညာပေးဆိုင်ရာ သတင်းအချက်အလက်များနှင့် သင်ခန်းစာများကို လေ့လာပြီးတော့ ထိုင်းနိုင်ငံ အမျိုးသား အဂတိလိုက်စားမှု တိုက်ဖျက်ရေးကော်မရှင် (NACC) ရဲ့ သင်ရိုးညွှန်းတမ်းများနှင့် တရုတ်ပြည်သူ့သမ္မတနိုင်ငံ ဟောင်ကောင်အထူး အုပ်ချုပ်ခွင့်ရဒေသ အဂတိလိုက်စားမှု ဆန့်ကျင်ရေး လွတ်လပ်တဲ့ ကော်မရှင် (ICAC) ၏ လူငယ်ပညာပေး သင်ခန်းစာများကိုပါ လေ့လာမှီငြမ်းပြုစုပြီးတော့ အမျိုးမျိုးအဖုံဖုံ အသိရသနှင့် အတွေး အမြင်များကိုလည်း ရရှိပြီးတော့ ပြုစုပြဋ္ဌာန်းထားတာတွေလည်း တွေ့ရှိရပါတယ်။ နာယကကြီးရှင်။ အဂတိလိုက်စားမှုသည် တစ်ကမ္ဘာလုံးအတိုင်းအတာအားဖြင့် စိုးရိမ်နေရတဲ့ အကြောင်းအရာတစ်ခုဖြစ်ပြီး ကိုယ်ကျိုးစီးပွားရှာဖွေခြင်း ပြဿနာမှ စတင်လာကာ နေရာဌာနများစွာနှင့် ပတ်သက်နေသဖြင့် စီမံဖြေရှင်းရန်ခက်ခဲတဲ့ အကြောင်းအရာတစ်ခု ဖြစ်ပါတယ်။ အဂတိလိုက်စားမှုသည် တိုင်းပြည်နိုင်ငံအသီးသီးတွင် ဖြစ်ပေါ်လျက်ရှိတဲ့အတွက်ကြောင့် အပြည်ပြည်ဆိုင်ရာ ပြဿနာအဖြစ်လည်း သတ်မှတ်နိုင်ပါတယ်။ ဖွံ့ဖြိုးတိုးတက်တဲ့နိုင်ငံတွေ၊ ဖွံ့ဖြိုးဆဲနိုင်ငံတွေ၊ တိုင်းပြည်အဆင့်ဆင့်၊ တိုင်းအဆင့်ဆင့်၊ ပြည်နယ်အဆင့်ဆင့်အလိုက် ပရဟိတအဖွဲ့အစည်းများ၊ ဆင်းရဲချို့တဲ့သူများကို အကူအညီပေးတဲ့အဖွဲ့ အစည်းများပါမကျန် တွေ့မြင်နေရပါတယ်။ အဂတိလိုက်စားမှုရှိတဲ့ တိုင်းပြည်တွေမှာ ပွင့်လင်းမြင်သာမှု အားနည်းတဲ့အတွက်ကြောင့် နိုင်ငံခြားမှလာတဲ့ ရင်းနှီးမြှုပ်နှံမှုတွေ နည်းပါးတယ်။ စီးပွားရေးဖွံ့ဖြိုးမှုတွေ နှောင့်နှေးစေပါတယ်။ အဂတိလိုက်စားမှုသည် တိုင်းပြည်ခေတ်မီ ဖွံ့ဖြိုးတိုးတက်ရေးအတွက် အနှောင့်အယှက် ဖြစ်စေတဲ့ ပြဿနာကြီးတစ်ခု ဖြစ်တဲ့အတွက်ကြောင့် အမြစ်ပြတ်နှိမ်နင်းဖို့လည်း လိုအပ်ပါတယ်။ နိဂုံးချုပ်အနေနဲ့ မြန်မာနိုင်ငံအနေနဲ့ IACA အဖွဲ့ဝင်အဖြစ် ဝင်ရောက်ခြင်းကြောင့် အဂတိ လိုက်စားမှုတိုက်ဖျက်ရေးနဲ့ စပ်လျဉ်းတဲ့ အသိပညာနဲ့ လုပ်ငန်းစဉ်ကို ပိုမိုအမြင်ကျယ်ပြန့်လာစေမယ်။ IACA မှ စီစဉ်တဲ့ ကာလတိုနဲ့ ဘွဲ့လွန်သင်တန်းများကိုလည်း စေလွှတ်နိုင်ခြင်းဖြင့် နိုင်ငံတကာကျင့်သုံးတဲ့ စံချိန် စံညွှန်းများ၊ အတွေ့အကြုံများဖြင့် လက်တွေ့လေ့ကျင့်မှုများလည်း ရရှိလာနိုင်ပါတယ်။ အဂတိလိုက်စားမှု တိုက်ဖျက်ရေးကို ပညာရပ် တစ်ရပ်အနေဖြင့် လေ့လာဆည်းပူးနိုင်ရန် အခွင့်အလမ်းများရရှိနိုင်တဲ့အပြင် ကျွမ်းကျင်ပညာရှင်များ ပေါ်ထွက်လာတဲ့အတွက် ရေရှည်ပြုလုပ်မယ့် အဂတိလိုက်စားမှုတိုက်ဖျက်ရေးနဲ့ တားဆီး ကာကွယ်ရေး လုပ်ငန်းများအတွက် ပိုမိုထိရောက်စေနိုင်ပါတယ်။ နိုင်ငံတကာ လုပ်ထုံးလုပ်နည်းများနဲ့အညီ အခြားအဖွဲ့ဝင်နိုင်ငံများနှင့် ပူးပေါင်းဆောင်ရွက်နိုင်မှာ ဖြစ်တဲ့အတွက်ကြောင့် ဒီအကျိုးကျေးဇူးတွေ များစွာ ရရှိတဲ့အတွက်ကြောင့် မြန်မာနိုင်ငံအနေနဲ့ ပါဝင်လက်မှတ်ရေးထိုးသင့်ပါကြောင်း ထောက်ခံဆွေးနွေး လိုက်ရပါတယ်။ ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို ၃၀ မိနစ်ခန့် ခေတ္တရပ်နားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော်နာယက ပြန်လည်ထွက်ခွာပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အစီအစဉ်(၉)ကို ဆက်လက်ဆောင်ရွက် သွားမှာဖြစ်ပါတယ်။ ဦးစိန်မြင့် မြင်းခြံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="2244">ဦးစိန်မြင့်(မြင်းခြံမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါ။ ကျွန်တော်ကတော့ မြင်းခြံမဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးစိန်မြင့် ဖြစ်ပါတယ်။ ကျွန်တော်က နိုင်ငံတော်သမ္မတထံမှပေးပို့တဲ့ နိုင်ငံတကာ အဂတိလိုက်စားမှုတိုက်ဖျက်ရေးအကယ်ဒမီ၊ ဒီအကယ်ဒမီကို နိုင်ငံတော်အဖွဲ့အစည်းအဖြစ် ထူထောင်ခြင်း ဆိုင်ရာ သဘောတူစာချုပ်၊ ဒါကို မြန်မာနိုင်ငံမှ အဖွဲ့ဝင်အဖြစ် ပါဝင်လက်မှတ်ရေးထိုးနိုင်ရေးကိစ္စကို ဆွေးနွေး သွားမှာဖြစ်ပါတယ်။ IACA ကို နိုင်ငံတကာအဖွဲ့ အစည်းတစ်ခုအဖြစ် ထူထောင်ခြင်းဆိုင်ရာ သဘောတူစာချုပ်ကို ဩစတြီးယားနိုင်ငံ၊ ဗီယင်နာမြို့၌ ချုပ်ဆိုခဲ့ပြီး ယခုအခါ နိုင်ငံပေါင်း ၇၄ နိုင်ငံနဲ့ အဖွဲ့အစည်း ၄ ခု၊ စုစုပေါင်း ၇၈ ခုဟာ အဖွဲ့ဝင်အဖြစ် လက်မှတ်ထိုးပြီးဖြစ်ပါတယ်။ အကယ်ဒမီရဲ့ရည်ရွယ်ချက်ဖြစ်တဲ့ အဂတိလိုက်စားမှု တားဆီးကာကွယ်ရေးနှင့် တိုက်ဖျက်ရေးကို ထိရောက်စွာ ဆောင်ရွက်နိုင်ဖို့ရာအတွက် အသိပညာပေး ခြင်းနဲ့ ကျွမ်းကျင်မှုဆိုင်ရာသင်တန်းများ ထောက်ပံ့ခြင်း စတဲ့လုပ်ငန်းစဉ် ၄ ရပ်ကို အကောင်အထည်ဖော် ဆောင်ရွက်သွားမယ်ဖြစ်နေတာကိုလည်း ဒါကိုလည်း ကြိုဆိုအပ်ပါတယ်။ အဂတိလိုက်စားမှုဟာ အများ အကျိုးဆောင်ရွက်ဖို့ရာအတွက် ပေးအပ်ထားတဲ့ တာဝန်နဲ့လုပ်ပိုင်ခွင့်တွေကို ပုဂ္ဂလိက အကျိုးအမြတ် အတွက် အသုံးပြုခြင်းပဲ ဖြစ်ပါတယ်။ ကမ္ဘာ့နိုင်ငံအများစုတွင် အဂတိလိုက်စားမှုကို ရင်ဆိုင်ကြုံတွေ့ရလျက်ရှိပါတယ်။ တိုင်းပြည်တစ်ပြည်ရဲ့ ခေတ်မီရေးနဲ့ စီးပွားရေးဖွံ့ဖြိုးမှုဖြစ်စဉ်မှာ အဂတိလိုက်စားမှုများဟာ ပဓာနအကျဆုံး ခလုတ်ကန်သင်းတွေ ဖြစ်ပါတယ်။ ကျွန်တော်တို့ မြန်မာနိုင်ငံရဲ့ သမိုင်းကြောင်းကို လေ့လာကြည့်မယ်ဆိုရင် အစိုးရတာဝန်ရှိ ပုဂ္ဂိုလ်များနဲ့ နိုင်ငံ့ဝန်ထမ်းတွေ အကျင့်ပျက်လာဘ်စားမှုဖြစ်လာတာဟာ လွတ်လပ်ရေးရပြီး ပါလီမန် ဒီမိုကရေစီ ခေတ်ကတည်းက အစပျိုးလာခဲ့ရာမှ ယနေ့အထိ ကင်ဆာရောဂါတစ်ခုလို ပျောက်ကင်းအောင် ကုသဖို့ ခက်ခဲပြီး အမြစ်တွယ်လှိုက်စားနေခြင်းပဲ ဖြစ်ပါတယ်။ ကမ္ဘာလုံးဆိုင်ရာ အဂတိလိုက်စားမှု အခြေအနေ စောင့်ကြည့်လေ့လာရေးအဖွဲ့မှ ထုတ်ပြန်ချက်အရ မြန်မာနိုင်ငံရဲ့ အဂတိလိုက်စားမှုတိုက်ဖျက်ရေးဟာ တိုးတက်မှုမရှိဘဲ အဆိုးရွားဆုံးအခြေအနေတွင် ရပ်တည်နေဆဲဖြစ်ကြောင်း ဖော်ပြထားတာကို လေ့လာ တွေ့ရှိရပါတယ်။ ၂၀၁၁ ခုနှစ်၊ နိုင်ငံပေါင်း ၁၈၃ နိုင်ငံရဲ့ အဂတိလိုက်စားမှု၊ လေ့လာဆန်းစစ်မှုအရ မြန်မာနိုင်ငံဟာ ဒုတိယအဆိုးဝါးဆုံးနိုင်ငံ ဖြစ်တယ်ဆိုတာကိုလည်း လေ့လာတွေ့ရှိပါတယ်။ ၂၀၁၄ ခုနှစ်၊ အာဆီယံနိုင်ငံ များရဲ့ အဂတိလိုက်စားမှုနှုန်းကို ပြန်ပြီးတော့လေ့လာတဲ့အခါမှာ အဲဒီ အာဆီယံနိုင်ငံထဲမှာ မြန်မာနိုင်ငံဟာ အဂတိလိုက်စားမှုအဆင့် ၁၅၆ မှာ ရှိနေတာကိုလည်း လေ့လာတွေ့ရှိရပါတယ်။ ဒီအဂတိလိုက်စားမှုဟာ နိုင်ငံခြားရင်းနှီးမြှုပ်နှံမှုကို တိုက်ရိုက်ထိခိုက်စေပါတယ်။ အဂတိလိုက်စားမှုဟာ နိုင်ငံသားများအကြားတွင် ဝင်ငွေခွဲဝေဖြန့်ဖြူးမှုမညီမျှရာမှ ဆင်းရဲချမ်းသာကွာဟမှု ပိုမိုများပြားလာစေပြီး လူမှုရေး၊ စီးပွားရေး၊ နိုင်ငံရေး ပြဿနာတွေကိုလည်း ဖြစ်ပေါ်စေနိုင်ပါတယ်။ နိုင်ငံတကာအဂတိလိုက်စားမှုတိုက်ဖျက်ရေးအကယ်ဒမီ (IACA)ကို ပြန်ကြည့်မယ်ဆိုရင်တော့ အပိုဒ်(၁) မှာဖွဲ့စည်းတည်ထောင်ခြင်း၊ အပိုဒ်(၂)မှာ ရည်ရွယ်ချက်နှင့် လုပ်ငန်းစဉ်များ၊ အပိုဒ်(၃)မှာ အဖွဲ့အစည်းဖွဲ့စည်းခြင်းစသည်ဖြင့် အပိုဒ်(၂၁) အထိ ရှင်းလင်းတင်ပြဖော်ပြ ချက်များကို လေ့လာတွေ့ရှိရလို့လည်း ဒါကိုထောက်ခံအပ်ပါတယ်။ မြန်မာနိုင်ငံဟာ IACA အဖွဲ့ဝင်ဖြစ်လာတာပါ။ အဂတိတိုက်ဖျက်ရေးနှင့် ပတ်သက်တဲ့ အသိပညာ တွေရရှိလာမယ်။ နောက်အဂတိတိုက်ဖျက်ရေးနှင့်ပတ်သက်၍ ကာလတိုနဲ့ဘွဲ့လွန်သင်တန်းများကို စေလွှတ် နိုင်တဲ့ အခွင့်အရေးတွေရရှိနိုင်မယ်။ နိုင်ငံတကာအတွေ့အကြုံရပြီး လက်တွေ့ကျင့်သုံးမှုများကိုလည်း ရရှိနိုင်မယ်။ အဂတိလိုက်စားမှုတိုက်ဖျက်ရေးကို ပညာရပ်တစ်ခု လေ့လာခွင့်ရ၍ ကျွမ်းကျင်ပညာရှင်များ ပေါ်ထွက်လာပြီး အဂတိလိုက်စားမှု တားဆီးကာကွယ်နိုင်ခြင်း၊ တခြားနိုင်ငံများနဲ့ ပူးပေါင်းဆောင်ရွက် နိုင်ခြင်း၊ အဲဒီအကျိုးကျေးဇူးများကိုလည်း ရရှိတဲ့အတွက်ကြောင့် ထောက်ခံပါကြောင်းနှင့် လေ့လာဆည်းပူး ကြမယ့် ကျွန်တော်တို့ ကာလတိုနဲ့ ဘွဲ့လွန်သင်တန်းများကို သွားရောက်လေ့လာဆည်းပူးကြမယ့် ပုဂ္ဂိုလ် များကလည်း ဒီအဂတိလိုက်စားမှုတိုက်ဖျက်ရေးကို နိုင်ငံရဲ့ တိုးတက်ရေးအတွက် နိုင်ငံရေးတာဝန် တစ်ရပ်ကို ထမ်းဆောင်နေပါတယ်ဆိုတဲ့ စိတ်ဓာတ်ကိုလည်း မွေးမြူပေးကြရန် အကြံပြုအပ်ပါတယ်။ သို့ဖြစ်ပါ၍ မြန်မာနိုင်ငံရဲ့ အဂတိလိုက်စားမှုတိုက်ဖျက်ရေးကို IACA ဝင်ခြင်းဖြင့်လည်းကောင်း၊ ဒီ IACA နိုင်ငံတကာအဖွဲ့အစည်းအဖြစ်ထူထောင်ခြင်းဆိုင်ရာ သဘောတူစာချုပ်ကို အပိုဒ် ၁၉ ကို ခြွင်းချက် ထား၍ လက်မှတ်ရေးထိုးနိုင်ရန် ကိစ္စကိုလည်းကောင်း ဒါတွေကို ကျွန်တော်တို့ ထောက်ခံအတည်ပြု ပေးဖို့ ပြည်ထောင်စုလွှတ်တော်မှ အတည်ပြုပေးပါရန် ကျွန်တော်တို့ ထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်မြတ်သီတာထွန်း မွန်ပြည်နယ် မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1301">ဒေါ်မြတ်သီတာထွန်း(မဲဆန္ဒနယ်အမှတ်-၅၊ မွန်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် အားလုံးပဲ မင်္ဂလာပါရှင်။ ကျွန်မက မွန်ပြည်နယ် မဲဆန္ဒနယ် အမှတ်(၅)က ဒေါ်မြတ်သီတာထွန်း ဖြစ်ပါတယ်။ နိုင်ငံတော်သမ္မတထံကပေးပို့ထားတဲ့ နိုင်ငံတကာ အဂတိ အိတ်ဖက်အကယ်ဒမီ (International Anti-Corruption Academ_IACAထိ င်ငံတကာ အဖွဲ့အစည်း ထူထောင်ခြင်းဆိုင်ရာ သဘောတူစာချုပ်မှာ မြန်မာနိုင်ငံကလည်း အဖွဲ့ဝင်အဖြစ် ပါဝင်လက်မှတ် ရေးထိုးရေးကိစ္စနှင့်စပ်လျဉ်းပြီး ဆွေးနွေးသွားမှာ ဖြစ်ပါတယ်။ 600:03:32 dulcus sowm :qĉu Weak Democracy, High Corruption abulosoful အကျင့်ပျက်ခြစားမှု မြင့်မားနေခြင်းဟာ ဒီမိုကရေစီအားနည်းချိနဲ့နေခြင်းရဲ့ ပြယုဂ်တစ်ခုပဲဖြစ်ပါတယ်။ နိုင်ငံတကာ ပွင့်လင်းမြင်သာမှုအဖွဲ့အစည်း (Transparency International) အဖွဲ့အစည်းရဲ့ သတ်မှတ်ချက် များအရ ဒီမိုကရေစီခိုင်မာအားကောင်းနေတဲ့ နိုင်ငံတွေမှာ အဂတိလိုက်စားမှုအညွှန်းကိန်း (Corruption Perception Index-CPI) ရမှတ်ဟာ ၇၅ မှတ်ရှိပြီးတော့ ဒီမိုကရေစီအားနည်းတဲ့ နိုင်ငံ တွေမှာCPI ရမှတ်က ၄၉ မှတ်ရှိတယ်လို့ လေ့လာရပါတယ်။ Autocratic Regimes ဆိုတဲ့ အာဏာရှင် ဆန်ဆန်အုပ်ချုပ်ရေးပုံစံ ရှိနေသေးတဲ့နိုင်ငံတွေမှာတော့ CPI ရမှတ်ဟာ ၃၀ ပဲရှိတယ်လို့ လေ့လာသိရှိရ ပါတယ်။ မြန်မာနိုင်ငံရဲ့ CPI ရမှတ်ဟာ ၂၉ ဖြစ်ပါတယ်။ ဒါကို ကြည့်ခြင်းအားဖြင့် ဒီမိုကရေစီခရီးဟာ ဘယ်အတိုင်းအတာပဲ ရှိနေသေးတယ်ဆိုတာကို ယေဘုယျအားဖြင့် သုံးသပ်လို့ရပါတယ်။ ဒါကတော့ ရမှတ်အခြေအနေ ဖြစ်ပါတယ်။ CPI သတ်မှတ်ချက်အရ အဆင့်သတ်မှတ်ချက်များကို လေ့လာတဲ့အခါမှာ နိုင်ငံပေါင်း ၁၈၀ ရှိတဲ့အထဲမှာ မြန်မာနိုင်ငံရဲ့ အဆင့်ဟာ ၁၃၀ ဖြစ်ပါတယ်။ အာဆီယံဒေသတွင်း ၁၀ နိုင်ငံမှာတော့ မြန်မာနိုင်ငံရဲ့ အနောက်မှာ ကမ္ဘောဒီးယား တစ်နိုင်ငံတည်းပဲ ကျန်ပါတော့တယ်။ လေးစားအပ်ပါသော နာယကကြီးရှင်။ Transparency International ရဲ့ ၂၀၁၈ ခုနှစ် ညွှန်းကိန်း များအရ ကမ္ဘာ့နိုင်ငံများရဲ့ ၃ ပုံ ၂ ပုံဟာ ရမှတ် ၅၀ အောက်မှာပဲ ရှိနေကြတယ်ဆိုတာကို သိရှိရပါတယ်။ ဒါကိုကြည့်ခြင်းအားဖြင့် အကျင့်ပျက်ခြစားမှုဟာ ကမ္ဘာ့နိုင်ငံများရဲ့ လူ့အဖွဲ့အစည်း နယ်ပယ်အတော်များများမှာ ကပ်ရောဂါတစ်ခုသဖွယ် ဖြစ်နေတာကို တွေ့ရပါတယ်။ ကျွန်မတို့ကမ္ဘာကြီးမှာ တခြားကျန်းမာရေးဆိုင်ရာ ကူးစက်ရောဂါပြဿနာများကို နိုင်ငံတကာလက်တွဲပြီး ဝိုင်းဝန်းဖြေရှင်းကြသလို အဂတိလိုက်စားမှု ကပ်ရောဂါကိုလည်း အခုလိုနိုင်ငံတကာအဖွဲ့အစည်းတွေ၊ သဘောတူစာချုပ်တွေနဲ့ စနစ်တကျ ပူးပေါင်း တိုက်ဖျက်ပြဖို့ လိုအပ်လာပါတယ်။ ကျွန်မတို့နိုင်ငံလို ဖွံ့ဖြိုးဆဲနိုင်ငံတွေမှာ ဘယ်ကဏ္ဍအတွက်မဆို အဓိကကြုံတွေ့နေရတဲ့ အခက်အခဲစိန်ခေါ်မှုကတော့ လူ့စွမ်းအားအရင်းအမြစ်အားနည်းခြင်းနဲ့ နည်းပညာ ပိုင်းမှာ အားနည်းခြင်းတို့ပဲ ဖြစ်ပါတယ်။ အဂတိလိုက်စားမှုတိုက်ဖျက်ရေးဟာလည်း ပညာရပ်တစ်ခု ဖြစ်တာကြောင့် ဒီပညာရပ်ဆိုင်ရာ ကျွမ်းကျင်သူတွေ များစွာလိုအပ်ပါတယ်။ အဂတိလိုက်စားမှုဟာ ပုံစံ အမျိုးမျိုးရှိနေပါတယ်။ ပြည်တွင်းမှာ အဂတိလိုက်စားမှုရှိသလို နယ်စပ်ဖြတ်ကျော်အဂတိများ၊ အပြည်ပြည်ဆိုင်ရာအဖွဲ့ အစည်းများရဲ့ တာဝန်ရှိသူများရဲ့ အဂတိလိုက်စားမှုများနဲ့ အလွဲသုံးစားပြုမှုများ စသည်ဖြင့် တစ်ချိန် ချိန်မှာ ကျွန်မတို့နိုင်ငံအနေနဲ့ ဖြေရှင်းရဖို့ ကြုံလာနိုင်ပါတယ်။ အခု IACA ဆိုင်ရာ သဘောတူစာချုပ်ပါ ရည်ရွယ်ချက်လုပ်ငန်းစဉ်များကို လေ့လာရာမှာ အဂတိလိုက်စားမှုတိုက်ဖျက်ရေး အသိပညာပေးခြင်း၊ ကျွမ်းကျင်မှုဆိုင်ရာ သင်တန်းများပို့ချခြင်း၊ သုတေသနလုပ်ငန်းများ ဆောင်ရွက်ခြင်း၊ နည်းပညာအကူအညီများ ထောက်ပံ့ခြင်းနဲ့ လူ့စွမ်းအားအရင်းအမြစ်များ တည်ဆောက်ခြင်း၊ အဂတိလိုက်စားမှုတိုက်ဖျက်ရေးကို ဆန့်ကျင်ရာမှာ နိုင်ငံတကာပူးပေါင်းချိတ်ဆက်မှုကို မြှင့်တင်ခြင်း စသည်ဖြင့် တွေ့ရှိရတဲ့အတွက် ကျွန်မတို့ နိုင်ငံရဲ့ လိုအပ်ချက်များနဲ့လည်း ကိုက်ညီနေတယ်လို့ ယူဆပါတယ်။ မြန်မာနိုင်ငံဟာ ကုလသမဂ္ဂ အဂတိလိုက်စားမှုတိုက်ဖျက်ရေးကွန်ဗန်းရှင်း (UNCAC) မှာလည်း ပါဝင်လက်မှတ်ရေးထိုးထားပြီး ဖြစ်ပါတယ်။ အခုလည်း IACA ဆိုင်ရာ သဘောတူစာချုပ်မှာ ပါဝင်လက်မှတ် ရေးထိုးခြင်းအားဖြင့် တစ်ကမ္ဘာလုံးဆိုင်ရာ အဂတိလိုက်စားမှုတိုက်ဖျက်ရေး တာဝန်ဝတ္တရားများကို မြန်မာ နိုင်ငံအနေဖြင့်လည်း ပါဝင်ထမ်းဆောင်ခြင်းဖြစ်သလို ကိုယ့်နိုင်ငံရဲ့ လိုအပ်ချက်တွေကိုလည်း ဖြည့်ဆည်း သွားနိုင်ဖို့ အခွင့်အလမ်းရရှိမှာ ဖြစ်ပါတယ်။ နိုင်ငံဖွံ့ဖြိုးတိုးတက်ဖို့အတွက် နည်းလမ်းတစ်ခုဖြစ်တဲ့ နိုင်ငံ တကာရင်းနှီးမြှုပ်နှံမှုများ ယုံယုံကြည်ကြည်နဲ့ ဝင်ရောက်လာဖို့အတွက် အထူးလိုအပ်နေတဲ့ အခြေအနေမှာ ကျွန်မတို့နိုင်ငံအနေနဲ့ အဂတိလိုက်စားမှုများကို အလေးထားတိုက်ဖျက်နေတယ်ဆိုတဲ့ ကြိုးပမ်းချက်ကိုလည်း သက်သေပြရာရောက်ပါတယ်။ လေးစားအပ်ပါသော နာယကကြီးရှင်။ အစိုးရသစ်တက်လာပြီး ၂၀၁ရ ခုနှစ်မှာ ပြန်လည်ဖွဲ့စည်း လိုက်တဲ့အဂတိလိုက်စားမှုတိုက်ဖျက်ရေးကော်မရှင်အနေနဲ့ အဂတိလိုက်စားမှုများကို ဖော်ထုတ်အရေးယူ ဆောင်ရွက်ချက်များဟာ မြန်မာနိုင်ငံမှာ ဘယ်တုန်းကမှ မကြုံဘူး၊ မကြားဘူးတဲ့ အခြေအနေအတိုင်းအတာ ဖြစ်ပါတယ်။ ၂၀၁၈ ခုနှစ် တစ်နှစ်တည်းမှာကိုပဲ နိုင်ငံရေးလက်ရှိရာထူး ဖြစ်သူအပါအဝင် အဆင့်မြင့်အရာရှိများ၊ အရာထမ်း၊ အမှုထမ်းများ၊ ပြည်သူ့ဝန်ထမ်းများ စုစုပေါင်း ၄၆ ဦးကို ကော်မရှင်အနေနဲ့ တရားစွဲဆိုတင်ပို့ နိုင်ခဲ့တာကို တွေ့ရှိရပါတယ်။ အခုဆိုရင် ကော်မရှင်အနေနဲ့ အဂတိလိုက်စားမှု တိုက်ဖျက်ရေးလုပ်ငန်းများမှာ အင်အားဖြည့်တင်းတဲ့အနေနဲ့ ဝန်ထမ်းအသစ်များကိုလည်း ခေါ်ယူနေတာကို သိရှိရပါတယ်။ ကော်မရှင်ရုံး အဆင့်ဆင့်မှာ တာဝန်ထမ်းဆောင်ကြမယ့် ဝန်ထမ်းများဟာ နိုင်ငံရဲ့ အနာဂတ်ကို တစ်ဖက်တစ်လမ်းက ပါဝင်ပုံဖော်ကြမယ့် အရေးကြီးသူတွေဖြစ်တာကြောင့် စိတ်ဓာတ်ပိုင်းဆိုင်ရာ၊ လုပ်ရည်ကိုင်ရည်ပိုင်းဆိုင်ရာ၊ အသိပညာ၊ နည်းပညာများ၊ ကျွမ်းကျင်မှုဆိုင်ရာမှာ စံချိန်စံညွှန်းမီ လူ့စွမ်းအားအရင်းအမြစ်များ ဖြစ်လာ အောင် လေ့ကျင့်ပျိုးထောင်ပေးဖို့ လိုအပ်ပါတယ်။ ဒါကြောင့် IACA ရဲ့အခြေအနေများကို လေ့လာခြင်း အားဖြင့် ကျွန်မတို့နိုင်ငံရဲ့ လိုအပ်ချက်များကို လိုအပ်ချက်များနဲ့ ကိုက်ညီမှုရှိပြီး ပူးပေါင်းဆောင်ရွက်ခြင်း အားဖြင့် အကျိုးရလဒ်ကောင်းတွေရရှိမယ်လို့ ယုံကြည်ယူဆတဲ့အတွက်ကြောင့် စာချုပ်မှာအဖွဲ့ဝင်အဖြစ် ပါဝင် လက်မှတ်ရေးထိုးခြင်းကို ထောက်ခံပါကြောင်း ဆွေးနွေးလိုက်ရပါတယ်။ ကျေးဇူးတင်ပါတယ်။</speech>
<speech type="speaker">ဒေါ်အေးအေးမူ(ခေါ်) ဒေါ်ရှားမီး ကလေးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1409">ဒေါ်အေးအေးမူ(ခေါ်)ဒေါ်မီး(ကလေးမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ စစ်ကိုင်းတိုင်း ဒေသကြီး ကလေးမြို့နယ် ပြည်သူ့လွှတ်တော်ကိုယ်စားလှယ် ဒေါ်အေးအေးမူ (ခေါ်) ဒေါ်ရှားမီး ဖြစ်ပါတယ်။ ကျွန်မအနေနဲ့ နိုင်ငံတော်သမ္မတထံမှ ၂၀၁၉ ခုနှစ်၊ ဇူလိုင်လ ၁၅ ရက်တွင် ပြည်ထောင်စုလွှတ်တော် နာယက သို့ ပေးပို့ခဲ့သောနိုင်ငံတကာ အဂတိလိုက်စားမှုတိုက်ဖျက်ရေး အကယ်ဒမီ IACA နိုင်ငံတကာအဖွဲ့အစည်း ထူထောင်ရေးဆိုင်ရာ သဘောတူစာချုပ်တွင် မြန်မာနိုင်ငံမှ အဖွဲ့ဝင်အဖြစ် ပါဝင်လက်မှတ်ရေးထိုးနိုင်ရေး ကိစ္စကို ထောက်ခံဆွေးနွေးသွားမှာ ဖြစ်ပါတယ်။ နာယကကြီးရှင့်။ ယနေ့ ပြည်ထောင်စုမြန်မာနိုင်ငံတော်ကြီးဟာ အမှောင်ခေတ်ကာလများစွာကို ဖြတ်ကျော်ခဲ့ရလို့ အမှောင်ခေတ်ကရရှိလာတဲ့ ဆိုးမွေများစွာထဲက တစ်ခုဖြစ်တဲ့ အဂတိလိုက်စားမှုဆိုတဲ့ အမွေဆိုးရဲ့ ရိုက်ခတ်မှုဒဏ်ကို ခံနေရဆဲပဲဖြစ်ပါတယ်။ အဂတိလိုက်စားမှုဆိုတာ ယဉ်ကျေးမှုဓလေ့ထုံးစံကြီး တစ်ရပ်လို မှားယွင်းစွာ ကိုးကွယ်ယုံကြည် ကျင့်သုံးနေကြဆဲပဲဆိုတာကိုလည်း စိတ်မကောင်းစွာ ကြားသိ နေရပါတယ်။ ဒီနေရာမှာကြုံလို့ ကျွန်မထည့်သွင်းလိုတာ ရှိပါတယ်။ ၈-၃-၂၀၁ရ ဒုတိယအကြိမ် ပြည်သူ့လွှတ်တော် စတုတ္ထပုံမှန်အစည်းအဝေး ၁၆ ရက်နေ့မှာ အဂတိ ပေါက်များမပက်သက်ပြီး ကင်မ အအိကန်ကင်ခဲပါတယ်။ အဲဒါကတ အဘိသိက်များမ၊ လက်လေး လာဘ်ယူမှုကျဆင်းရန်အတွက် အစိုးရရုံးများနှင့် ပြည်သူလူထုဆက်ဆံရေး ပြေပြစ်ရန်၊ အစိုးရရုံးများက အကြောင်းပြချက်မခိုင်လုံဘဲ ရုံးချိန်းခဏခဏ မပြောင်းရန်အတွက် ထိန်းသိမ်းကြပ်မတ်ပေးရန်၊ လိုအပ်သော အရေးယူမှု၊ အမိန့်၊ ဥပဒေများချမှတ်ပေးရန် နိုင်ငံတော်အစိုးရအား တိုက်တွန်းကြောင်းအဆိုပဲ ဖြစ်ပါတယ်။ ဒီအဆိုဟာ လွှတ်တော်မှာ မှတ်တမ်းသာတင်ခဲ့ပေမယ့် ထိရောက်မှုအနည်းငယ်ရှိတယ်လို့ ယုံကြည်ပါတယ်။ နာယကကြီးရှင့်။ ဒီလိုအမှောင်ခေတ်များစွာ ကြုံလာခဲ့ရတာကြောင့်လည်း ယနေ့ အဂတိဟာ ကျယ်ကျယ်ပြန့်ပြန့်နဲ့ နက်ရှိုင်းစွာ အမြစ်တွယ်နေပြီး အဆင့်မြင့်မြင့်အဂတိ၊ စနစ်တကျအဂတိ ဖြစ်နေပါပြီ။ အဂတိတရားဆိုတာဟာ ငွေကြေးလာဘ်လာဘကြောင့် အဂတိလိုက်စားခြင်းအပါအဝင် အဂတိ ၄ ပါး ပါဝင်တာဖြစ်တဲ့အတွက် အဂတိလိုက်စားမှုနယ်ပယ် ကျယ်ပြန့်လေလေ အဂတိလိုက်စားမှုရဲ့ ဆိုးကျိုးကို ကျယ်ကျယ်ပြန့်ပြန့် ပိုမိုခံစားရလေလေလို့ ယုံကြည်မိပါတယ်။ အဂတိလိုက်စားမှုဆိုင်ရာ သက်ဆိုးရှည် နေခြင်းဟာ လိုက်စားသူရဲ့ ဂုဏ်သိက္ခာကို ဆိုးရွားစွာထိခိုက်စေတဲ့အပြင် နိုင်ငံ့ရဲ့ ဂုဏ်သိက္ခာကိုလည်း များစွာ ထိခိုက်စေပါတယ်။ နိုင်ငံတကာရင်းနှီးမြှုပ်နှံလိုသူများကိုလည်း နောက်တွန့်စေပါတယ်။ နိုင်ငံ့ရဲ့ အဓိက ဒေါက်တိုင်ကြီး ၄ ရပ်စလုံးရဲ့ အရည်အသွေးကို နိမ့်ကျစေနိုင်ပါတယ်။ တရားဥပဒေစိုးမိုးမှု မညီညွတ်မှုကို ဦးတည်စေနိုင်ပါတယ်။ ယနေို့ ဒီမိုကရေစီဖက်ဒရယ်ပြည်ထောင်စုနိုင်ငံ တည်ဆောက်ရေးအတွက် ပြည်တွင်း ငြိမ်းချမ်းရေးနဲ့ လူမှုစီးပွားဘဝ ဘက်စုံဖွံ့ဖြိုးတိုးတက်ရေးအတွက် အားသွန်ခွန်စိုက် ဆောင်ရွက်နေကြတဲ့ းမှာ အဂတိလိုက်စားမှုတိုက်ဖျက်ရေးကိုပါ ယခုထက်ပိုမိုစနစ်တကျ ထိရောက်စွာဆောင်ရွက်ဖို့ အထူးလိုအပ်ပါတယ်။ ယနေ့ အဂတိလိုက်စားမှုတိုက်ဖျက်ရေးကော်မရှင်အနေနဲ့ အဂတိလိုက်စားမှုများကို ထိထိရောက်ရောက် အရေးယူတိုက်ဖျက်နေတာကိုလည်း တွေ့ရှိနေရပါတယ်။ အထက်မှာ ကျွန်မ တင်ပြ ခဲ့သလို အဂတိလိုက်စားမှုတွေဟာ အဆင့်မြင့်မြင့် စနစ်တကျ ကျူးလွန်နေကြတာ တွေ့ရှိနေရတဲ့အတွက် အဆင့်မြင့်မြင့် စနစ်တကျ ခေတ်စနစ်နဲ့ လိုက်လျောညီထွေစွာ တိုက်ဖျက်နိုင်ဖို့ အထူးလိုအပ်လျက် ရှိပါတယ်။ နာယကကြီးရှင့်။ ယခု နိုင်ငံတော်သမ္မတကြီးမှ ပြည်ထောင်စုလွှတ်တော်သို့ ပေးပို့ထားတဲ့ နိုင်ငံ တကာ အဂတိလိုက်စားမှုတိုက်ဖျက်ရေးအကယ်ဒမီ(IACA)ကို နိုင်ငံတကာအဖွဲ့အစည်းအဖြစ် ထူထောင်ခြင်း ဆိုင်ရာ သဘောတူစာချုပ်တွင် မြန်မာနိုင်ငံမှ အဖွဲ့ဝင်အဖြစ် ပါဝင်လက်မှတ်ရေးထိုးနိုင်ရေးကိစ္စ စီစဉ် ဆောင်ရွက်နေမှုဟာ အထူးကြိုဆိုရမယ့် ကိစ္စဖြစ်ပါတယ်။ အာဆီယံရဲ့ ဒေသတွင်းနိုင်ငံများဖြစ်ကြတဲ့ ဘင်္ဂလားဒေ့ရှ်၊ တရုတ်၊ အိန္ဒိယနိုင်ငံများပါ ပါဝင်လက်မှတ်ရေးထိုးထားပြီး ဖြစ်တဲ့အတွက် မြန်မာနိုင်ငံ အနေနဲ့လည်း စနစ်တကျ ရေရှည်ပြုလုပ်ရမယ့် အဂတိလိုက်စားမှုတိုက်ဖျက်ရေးကို နိုင်ငံတကာရဲ့ အသိပညာ အတွေ့အကြုံနည်းပညာများဖြင့် ပူးပေါင်းဆောင်ရွက်နိုင်မည်ဆိုပါက တိုင်းပြည်အတွက် အကျိုးအများကြီး ပေါ်ထွန်းလာမယ်လို့ မျှော်လင့်မိပါတယ်။ မြန်မာနိုင်ငံအနေဖြင့် IACA ကိုနိုင်ငံတကာအဖွဲ့အစည်းအဖြစ် ထူထောင်ခြင်းဆိုင်ရာ သဘောတူ စာချုပ်မှာ ပါဝင်လက်မှတ်ရေးထိုးရာ၌ ယင်းသဘောတူစာချုပ်ရဲ့ အပိုဒ် ၁၉ ပါ အငြင်းပွားမှုများဖြေရှင်းခြင်း ဆိုင်ရာ သတ်မှတ်ချက်ကို ခြွင်းချက်အဖြစ်ထားရှိ၍ လက်မှတ်ရေးထိုးသွားမည်ဖြစ်သည်ဟု နိုင်ငံတော် သမ္မတမှ ပေးပို့ထားသည့် အကြောင်းကြားစာတွင် ဖော်ပြထားသည့်အတွက် မြန်မာနိုင်ငံအနေဖြင့် အဖွဲ့ဝင် နိုင်ငံများနှင့် အငြင်းပွားမှုများဖြေရှင်းရသလိုပဲ မိမိတို့နိုင်ငံ၏ဥပဒေအရသာ အဂတိလိုက်စားမှုများကို တိုက်ဖျက် အရေးယူနိုင်ပြီး အဖွဲ့ဝင်နိုင်ငံများထံမှ အတွေ့အကြုံအကူအညီ နည်းပညာနှင့် အဂတိလိုက်စားမှု တိုက်ဖျက်ရေး၊ ဆိုင်ရာ အသိပညာပေးခြင်းနှင့် ကျွမ်းကျင်မှုဆိုင်ရာသင်တန်းများ၊ သုတေသနလုပ်ငန်းများ ပူးပေါင်းဆောင်ရွက်ခွင့် အကျိုးကျေးဇူးများ ရရှိနိုင်မှာဖြစ်တဲ့အတွက် မြန်မာနိုင်ငံအနေဖြင့် IACA တွင် အဖွဲ့ဝင်နိုင်ငံအဖြစ် ပါဝင် လက်မှတ်ရေးထိုးနိုင်ရေးကိစ္စကို လေးလေးနက်နက် ထောက်ခံဆွေးနွေးရပါတယ်ရှင်။ ကျေးဇူးတင်ပါတယ်။</speech>
<speech type="speaker">ဦးကျော်တုတ် မန္တလေးတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1293">ဦးကျော်တုတ်(မဲဆန္ဒနယ်အမှတ်-၇၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနဲ့တကွ ပြည်ထောင်စုအဆင့် ပုဂ္ဂိုလ်၊ ပြည်ထောင်စုလွှတ်တော် ကိုယ်စားလှယ်များအားလုံး ကိုယ်စိတ်ကျန်းမာ ချမ်းသာပါစေကြောင်း ဆုတောင်းဂါဝရပြု နှုတ်ခွန်းဆက်သအပ်ပါတယ်။ ကျွန်တော်က မန္တလေးတိုင်းဒေသကြီး မဲဆန္ဒနယ် အမှတ်(၇)က အမျိုးသားလွှတ်တော်ကိုယ်စားလှယ် ဦးကျော်တုတ် ဖြစ်ပါတယ်။ နိုင်ငံတော်သမ္မတထံမှ ပေးပို့ထားသော နိုင်ငံတကာ အဂတိလိုက်စားမှုတိုက်ဖျက်ရေးအကယ်ဒမီကို နိုင်ငံတကာအဖွဲ့အစည်း အဖြစ် ထူထောင်ခြင်းဆိုင်ရာ သဘောတူစာချုပ်မှာ မြန်မာနိုင်ငံက အဖွဲ့ဝင်အဖြစ် ပါဝင်လက်မှတ်ရေးထိုး နိုင်ရေး ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ မြန်မာနိုင်ငံအနေနဲ့ အဂတိလိုက်စားမှုတိုက်ဖျက်ရေး ကို အမျိုးသားတာဝန်တစ်ရပ်အဖြစ် ဆောင်ရွက်ရန် အများပြည်သူဆိုင်ရာအုပ်ချုပ်ရေးမှာ ဂုဏ်သိက္ခာနဲ့ တာဝန်ယူနိုင်မှု မြင့်မားတိုးတက်လာစေရန်၊ အဂတိလိုက်စားမှု နိုင်ငံတော်ပိုင်ပစ္စည်းများ၊ နိုင်ငံသားများ၏ အခွင့်အရေးနှင့် အကျိုးစီးပွားများကို ထိခိုက်မှုမရှိစေရေးအတွက် အကာအကွယ်ပေးရန်၊ တရားဥပဒေ စိုးမိုးရေးနှင့် အုပ်ချုပ်ရေးကဏ္ဍများ၌ ပိုမိုပွင့်လင်းမြင်သာမှုရှိပြီး ပြည်တွင်းပြည်ပရင်းနှီးမြှုပ်နှံမှုများဖြင့် စီးပွားရေးဖွံ့ဖြိုးတိုးတက်လာစေရန် စသည်တို့ရည်ရွယ်လျက် ၁၉၄၈ ခုနှစ်၊ လွတ်လပ်ရေးရကတည်းက အဂတိလိုက်စားမှုတိုက်ဖျက်ရေးဥပဒေပြဋ္ဌာန်းကာ ဆောင်ရွက်ခဲ့ပါတယ်။ ဥပဒေသက်ဝင်လိုက်နာမှု အားနည်း သည်ကတစ်ကြောင်း၊ ခေတ်နှင့်လျော်ညီစေလိုသည်က တစ်ကြောင်းတို့ကြောင့် ၂၀၁၃ ခုနှစ်မှာ အသစ် ပြန်လည်ပြဋ္ဌာန်းခဲ့ပြီး ယခုအခါမှာ စတုတ္ထအကြိမ်အထိ ပြင်ဆင်ခဲ့ပြီးဖြစ်ပါတယ်။ အဂတိလိုက်စားမှုတိုက်ဖျက်ရေးကို ဥပဒေပြဋ္ဌာန်းခြင်း၊ ကော်မရှင်ဖွဲ့ခြင်း၊ အင်တိုက်အားတိုက် တက်တက်ကြွကြွ ဆောင်ရွက်လာမှု အကျိုးဆက်အဖြစ် ပြည်တွင်းပြည်ပရင်းနှီးမြှုပ်နှံမှုများ ပိုမိုများပြား လာသည်ကို တွေ့ရပါတယ်။ ယခု ဘဏ္ဍာနှစ် (၉)လအတွင်းမှာပင် ပြည်ပရင်းနှီးမြှုပ်နှံမှု အမေရိကန်ဒေါ်လာ သန်းပေါင်း ၃,၄၇၄ သန်းကျော်၊ နိုင်ငံသားရင်းနှီးမြှုပ်နှံမှုပမာဏ ကျပ် ၁,၁၄၁ ဘီလီယံအထိ ယုံယုံ ကြည်ကြည် ရင်းနှီးမြှုပ်နှံခဲ့ပြီး ဖြစ်ပါတယ်။ မြန်မာနိုင်ငံအနေနဲ့ နိုင်ငံတကာအဂတိလိုက်စားမှုတိုက်ဖျက်ရေးအကယ်ဒမီ (IACA) အဖွဲ့ဝင်နိုင်ငံ ဖြစ်ဖို့ IACA နိုင်ငံတကာအဖွဲ့အစည်းအဖြစ် ထူထောင်ခြင်းဆိုင်ရာသဘောတူစာချုပ်မှာ ပါဝင်လက်မှတ် ရေးထိုးနိုင်ရေး စီစဉ်ဆောင်ရွက်နေပြီ ဖြစ်ပါတယ်။ နိုင်ငံတကာ ပူးပေါင်းဆောင်ရွက်မှုအနေဖြင့် အစိုးရသစ် လက်ထက် ၂၀၁၈ ခုနှစ်၊ နှစ်ကုန်ပိုင်းအထိ သဘောတူစာချုပ်ပေါင်း ၁၀၀ ကျော် ပါဝင်လက်မှတ် ရေးထိုးပြီး ဖြစ်ကြောင်းသိရှိရပါတယ်။ ယခု သဘောတူစာချုပ်ကလည်း ကုလသမဂ္ဂအဂတိလိုက်စားမှု တိုက်ဖျက်ရေး ကွန်ဗင်းရှင်းနှင့် အခြားဆက်စပ်သော နိုင်ငံတကာသဘောတူစာချုပ်များအား ပံ့ပိုးပေးရာ ရောက်သည့်အပြင် အဂတိလိုက်စားမှုတိုက်ဖျက်ရေးမှာ နည်းပညာအကူအညီနှင့် စွမ်းဆောင်ရည်၊ မြှင့်တင်ရေး၊ “ယ်မင်းအက်ပန်းတိုင်များ တိုးတက်မြင့်မားစေရန် ရည်ရွယ်၍ ပအိသော စာချုပ် ဖြစ်ပါတယ်။ IACA နိုင်ငံတကာ အဖွဲ့ အစည်းတစ်ခုအဖြစ် ထူထောင်ခြင်းဆိုင်ရာ သဘောတူစာချုပ်က ဩစတြီးယားနိုင်ငံ၊ ဗီယင်နာမြို့မှာ ၂၀၁၀ ခုနှစ်မှာ ချုပ်ဆိုခဲ့ပြီး ၂၀၁၁ ခုနှစ်မှာ နိုင်ငံပေါင်း ၅၁ နိုင်ငံ၊ အဖွဲ့အစည်း ၂ ခုဖြင့် နိုင်ငံတကာအဖွဲ့အစည်းတစ်ခု ဖြစ်လာခဲ့ပါတယ်။ ကျွန်တော်တို့ အိမ်နီးချင်းနိုင်ငံများ ဖြစ်တဲ့ တရုတ်၊ အိန္ဒိယ၊ ဘင်္ဂလာဒေ့ရှ်နိုင်ငံများနဲ့ အာဆီယံနိုင်ငံများဖြစ်တဲ့ ကမ္ဘောဒီးယား၊ အင်ဒိုနီးရှား၊ မလေးရှား၊ ထိုင်း၊ ဖိလစ်ပိုင်အပါအဝင် နိုင်ငံပေါင်း ၇၄ နိုင်ငံမှ ပါဝင်လက်မှတ်ရေးထိုးထားပြီး ဖြစ်ပါတယ်။ Pwer Point ဖြင့် တင်ပြခွင့်ပြုစေလိုပါတယ်။ လေးစားအပ်ပါသော နာယကကြီးခင်ဗျား။ ကုလသမဂ္ဂအဖွဲ့ဝင်နိုင်ငံများ၊ နိုင်ငံတကာအစိုးရ အဖွဲ့အစည်းများ၏ စုပေါင်းသဘောတူညီချက်ကိုအခြေခံ၍ IACA ဖွဲ့စည်းတည်ထောင်ခဲ့တာ ဖြစ်ပါတယ်။ ၎င်းရည်ရွယ်ချက်များမှာ အဂတိလိုက်စားမှုတိုက်ဖျက်ရေးဆိုင်ရာ ပညာပေးခြင်း၊ ကျွမ်းကျင်မှုဆိုင်ရာ သင်တန်းများ၊ နည်းပညာအကူအညီများ ထောက်ပံ့ပေးခြင်း၊ အဂတိလိုက်စားမှုများကို ဆန့်ကျင်တိုက်ဖျက် ရာမှာ နိုင်ငံတကာနှင့် ပူးပေါင်းချိတ်ဆက် ဆောင်ရွက်မှုများမြှင့်တင်ခြင်းတို့ ရည်ရွယ်ဆောင်ရွက်ပါတယ်။ IACA က စီစဉ်သည့် ကာလတိုနှင့် ဘွဲ့လွန်သင်တန်းများသို့ စေလွှတ်နိုင်ခြင်းဖြင့် နိုင်ငံတကာကျင့်သုံးတဲ့ စံချိန်စံနှုန်းများ၊ အတွေ့အကြုံများအပြင် လက်တွေ့လေ့ကျင့်မှုများရရှိနိုင်ခြင်း၊ အဂတိလိုက်စားမှုတိုက်ဖျက်ရေးကို ပညာရပ်တစ်ခုအနေနဲ့ လေ့လာဆည်းပူးနိုင်ရန် အခွင့်အလမ်းများရရှိ၍ ကျွမ်းကျင်ပညာရှင်များ ပေါ်ထွက် လာပြီး ရယ်စပ်ရမယ် အဝကိသိက်မကိက်ဖက် ကားကြီးတကယ်စေလပ်များကို ပိုမိုထိရောက်နိုင်စေခြင်း၊ နိုင်ငံတကာလုပ်ထုံးလုပ်နည်းများနှင့်အညီ အခြားအဖွဲ့ဝင်နိုင်ငံများနှင့် ပူးပေါင်း ဆောင်ရွက်နိုင်ခြင်း အကျိုးကျေးဇူးများ မြန်မာနိုင်ငံအနေနဲ့ IACA အဖွဲ့ဝင်ဖြစ်လျှင် ရရှိမှာဖြစ်ပါတယ်။ သို့ဖြစ်ပါ၍ အဂတိလိုက်စားမှု လျော့နည်းပပျောက်လေလေ ရင်းနှီးမြှုပ်နှံမှုများလေလေ စီးပွား ဖွံ့ဖြိုးတိုးတက်လေလေဖြစ်ရာ လူမှုစီးပွားတိုးတက်ဖို့အတွက် အဂတိလိုက်စားမှုတိုက်ဖျက်ရေးကို နိုင်ငံတကာ စံချိန်စံနှုန်းများနဲ့အညီ ပညာရပ်တစ်ရပ်အနေဖြင့် လေ့လာဆည်းပူးနိုင်ဖို့ IACA အဖွဲ့ဝင်ဖြစ်ရေး IACA ကို နိုင်ငံတကာအဖွဲ့အစည်းအဖြစ် ထူထောင်ခြင်းဆိုင်ရာ သဘောတူစာချုပ်မှာ ပါဝင်လက်မှတ် ရေးထိုးနိုင် ခြင်းအား ထောက်ခံပါကြောင်းဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဒေါ်မာမာခိုင် သထုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1514">ဒေါ်မာမာခိုင်(သထုံမဲဆန္ဒနယ်၊ မွန်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာအပေါင်းနဲ့ ပြည့်စုံကြပါစေရှင်။ နိုင်ငံတကာ အဂတိလိုက်စားမှု တိုက်ဖျက်ရေးကော်မရှင်(IACA)ကို နိုင်ငံတကာအဖွဲ့အစည်းအဖြစ် ထူထောင်ခြင်းဆိုင်ရာ သဘောတူစာချုပ်မှာ မြန်မာနိုင်ငံမှ အဖွဲ့ဝင်အဖြစ် ပါဝင်လက်မှတ်ရေးထိုးနိုင်ရေးကိစ္စကို သထုံမဲဆန္ဒနယ်က ပြည်ထောင်စု လွှတ်တော် ကိုယ်စားလှယ် ကျွန်မ ဒေါ်မာမာခိုင်က ထောက်ခံဆွေးနွေးသွားမှာ ဖြစ်ပါတယ်။ နာယကကြီးရှင့်။ ကျွန်မတို့ မြန်မာနိုင်ငံမှာသာမကပါဘူး။ ကမ္ဘာ့နိုင်ငံအားလုံးမှာ ယဉ်ကျေးမှု သဖွယ်ဖြစ်နေတဲ့ ဒီအဂတိလိုက်စားမှုကြီးဟာ နိုင်ငံတိုင်းရဲ့ အခြေခံလူနေမှုဘဝ၊ နိုင်ငံရဲ့ စီးပွားရေး၊ တရား ဥပဒေစိုးမိုးရေး စတာတွေကို အကြီးအကျယ် ခြိမ်းခြောက်စိန်ခေါ်လျက်ရှိပါတယ်။ ဒါတွေကို ဝိုင်းဝန်း ကာကွယ်ဖို့အတွက် အစီရင်ခံစာမှာပါတဲ့အတိုင်း ကုလသမဂ္ဂအဂတိလိုက်စားမှုတိုက်ဖျက်ရေး ကွန်ဗင်းရှင်းနဲ့ အခြားဆက်စပ်တဲ့ နိုင်ငံတကာသဘောတူစာချုပ်များအား ပံ့ပိုးပေးတဲ့အနေနဲ့ တစ်ကမ္ဘာလုံးနဲ့ လက်တွဲ ကြိုးပမ်းမှုများရဲ့ အရေးပါမှုကို အသိအမှတ်ပြုပြီး အဂတိလိုက်စားမှုတိုက်ဖျက်ရေးမှာ နည်းပညာ အကူ အညီနဲ့ စွမ်းဆောင်ရည်မြှင့်တင်ရေး၊ ဘုံရည်မှန်းချက်ပန်းတိုင်များကို တိုးတက်မြင့်မားစေရန် ရည်ရွယ် ချုပ်ဆိုခြင်းဖြစ်တယ်လို့ သိရတဲ့အတွက် လှိုက်လှဲစွာ ထောက်ခံပါတယ်။ အဂတိလိုက်စားမှု တစ်နည်းအားဖြင့် အကျင့်ပျက်ခြစားခြင်းလို့ဆိုတဲ့နေရာမှာ သက်ဆိုင်ရာ လုပ်ပိုင် ခွင့်ရှိတဲ့ အာဏာရှိတဲ့သူတွေက အကျင့်ပျက်တာကနေစတာပါ။ အကျင့်ပျက်တယ်ဆိုကတည်းက အဲဒီ နိုင်ငံဟာ မကောင်းတော့ပါဘူး။ ယပင့်ချနဲ့ပဲ ပစ်ချပြီးစားစား၊ ယရစ်နဲ့ပဲ အတွင်းလှိုက်ပြီးစားစား အဲဒီ တိုင်းပြည်တော့ ယိုင်နဲ့ပြိုလဲသွားမှာ မလွဲဧကန်ပါပဲ။ နာယကကြီးရှင်။ နိုင်ငံတော် အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်က ရန်ကုန်တိုင်း၊ ကော့မှူး မြို့နယ် အထွေထွေအုပ်ချုပ်ရေးခန်းမမှာ အုပ်ချုပ်ရေးဝန်ထမ်းတွေ၊ လွှတ်တော်ကိုယ်စားလှယ်တွေနဲ့ တွေ့ဆုံတဲ့မိန့်ကြားခဲ့တဲ့ စကားတစ်ခွန်းရှိပါတယ်။ အဲဒါဟာဘာလဲဆိုတော့ အစိုးရတစ်ရပ်ဆိုတာ အဂတိလိုက်စားတယ်လို့ စွပ်စွဲခံရမှု ကင်းရှင်းရုံသာမက အဂတိလိုက်စားမှုကင်းတယ်လို့ အဂတိလိုက်စား ကြောင်း ပြည်သူတွေက သံသယရှိရင်တောင် အဲဒီလိုမရှိဖို့ နေထိုင်ရမယ်။ ပြည်သူက အကြောင်းကြောင်း ကြောင့် အစိုးရလူကြီးတွေက မသန့်ရှင်းဘူး။ အဂတိမကင်းဘူးလို့ ထင်ရင်တောင်မှ နိုင်ငံနစ်နာပါတယ်လို့ မှတ်သားစရာ ပြောခဲ့တာရှိပါတယ်။ နိုင်ငံတိုင်းရဲ့ အစိုးရတွေက ပြည်သူရဲ့ ယုံကြည်မှုရဖို့ အရေးကြီးပါတယ်။ ပြည်သူယုံကြည်ဖို့ဆိုရင်ကတော့ အဲဒီအစိုးရက အဂတိကင်းစွာနေနိုင်တယ်။ စီမံအုပ်ချုပ်နိုင်ဖို့ နိုင်ငံ့ဝန်ထမ်း အစိုးရအဖွဲ့အစည်းတွေကို ကောင်းမွန်စွာ စီမံအုပ်ချုပ်နိုင်ဖို့ အရေးကြီးပါတယ်။ နာယကကြီးရှင်။ (IACA) အဖွဲ့ဝင်အဖြစ် ပါဝင်ခြင်းအားဖြင့် အစီရင်ခံစာ အပိုဒ် ၄ ပါ အကျိုးကျေးဇူး များမှာ ရနိုင်မှာဖြစ်သလို ဖွံ့ဖြိုးတိုးတက်ခါစ ကျွန်မတို့နိုင်ငံအနေနဲ့ တိုင်းပြည်တိုးတက်မှုကို အဟန့် အတားဖြစ်စေမယ့် အဂတိလိုက်စားမှုကို ထိရောက်စွာ ဟန့်တားနိုင်မှာဖြစ်ပါတယ်။ အဂတိလိုက်စားမှု တိုက်ဖျက်ရေးနဲ့ စပ်လျဉ်းတဲ့ အသိပညာလုပ်ငန်းစဉ်တွေ ပိုမိုသိရှိလာခြင်း၊ IACA က စီစဉ်တဲ့ ဘွဲ့လွန် သင်တန်းတွေကို စေလွှတ်နိုင်ခြင်းဖြင့် နိုင်ငံတကာက ကျင့်သုံးနေတဲ့ စံချိန်စံညွှန်းအတွေ့အကြုံအပြင် လက်တွေ့လေ့ကျင့်မှုများ ရရှိလာပြီး အဂတိလိုက်စားမှု တိုက်ဖျက်ရေးကို ပညာရပ်တစ်ခုအနေနဲ့ လေ့လာ ဆည်းပူးနိုင်ရန် အခွင့်အလမ်းများရရှိပြီး ကျွမ်းကျင်ပညာရှင်များ ပေါ်ထွက်လာကာ အဂတိလိုက်စားမှု တိုက်ဖျက်ရေးနဲ့ ကာကွယ်တားဆီးရေးလုပ်ငန်းတွေကို ပိုမိုထိရောက်စွာ ဆောင်ရွက်သွားနိုင်မှာ ဖြစ်ပါတယ်။ နာယကကြီးရှင်။ အဂတိလိုက်စားမှုဆိုတာ လာဘ်ပေးလာဘ်ယူကိစ္စတွေသာမကဘဲနဲ့ နိုင်ငံရဲ့ ဘဏ္ဍာတွေကို ရယူကိုင်တွယ်သုံးစွဲတဲ့ အစိုးရအဖွဲ့အစည်းတွေက မိမိတို့ အကျိုးစီးပွားကို မျှော်ကိုးပြီး တိုက်ရိုက်သော်လည်းကောင်း၊ သွယ်ဝိုက်၍သော်လည်းကောင်း မလိုလားအပ်တဲ့နေရာ၊ မသုံးသင့်တဲ့ နေရာတွေမှာ ဘတ်ဂျက်တွေကို အသုံးပြုတာ စံချိန်စံညွှန်းနဲ့မမီတဲ့ လုပ်ငန်းတွေမှန်းသိပါလျက်နဲ့ မျက်ကွယ် ပြုထားတာတွေ၊ နိုင်ငံတော်က သတ်မှတ်ထားတဲ့ ဘဏ္ဍာရေး စည်းမျဉ်းစည်းကမ်း၊ တင်ဒါလုပ်ထုံး လုပ်နည်းတွေနဲ့အညီ မလုပ်ဘဲ မိမိသဘောအတိုင်း လက်တစ်လုံးခြားဆောင်ရွက်ခြင်း စတာလည်း အဂတိ ပါပဲ။ ဒါတွေက အဂတိလိုက်စားမှုတိုက်ဖျက်ရေးဥပဒေထဲမှာ အတိအကျ ပြဋ္ဌာန်းထားပြီးသားဖြစ်သလို ဒီလိုလုပ်နေတာကိုသိလျက်နဲ့ ထိန်ချန်ထားမယ်ဆိုရင်လည်း ဒီဥပဒေနဲ့ ငြိစွန်းမှာ ဖြစ်ပါတယ်။ ကျွန်မတို့မြန်မာနိုင်ငံ အဂတိလိုက်စားမှုတိုက်ဖျက်ရေးကော်မရှင်ကလည်း(UNDP)နဲ့ ပူးပေါင်းပြီးတော့ ရှေ့ပြေးစီမံကိန်းအဖြစ် ဝန်ကြီးဌာန ၁၃ ခုမှ အဂတိလိုက်စားမှု တားဆီးကာကွယ်ရေးအဖွဲ့ (CPU)ကို ဖွဲ့စည်း နိုင်ဖို့ ဆောင်ရွက်နေချိန်လည်း ဖြစ်ပါတယ်။ (CPU)ရဲ့ လုပ်ငန်းတာဝန်ဖြစ်တဲ့ အဂတိလိုက်စားမှု ပြဿနာ များကို စိစစ်ဖော်ထုတ်ရန်၊ အဂတိလိုက်စားမှု ဆက်လက်မဖြစ်ပွားရေး တားဆီးကာကွယ်ရန်၊ နိုင်ငံ့ ဝန်ထမ်းများ အဂတိလိုက်စားမှု ဆက်လက်မဖြစ်ပွားစေရေး စတဲ့လုပ်ငန်းတွေကို လုပ်ဆောင်နိုင်ဖို့အတွက် လိုအပ်နေတဲ့အကူအညီကို ဒီ (IACA) သဘောတူစာချုပ် လက်မှတ်ရေးထိုးခြင်းဖြင့် ရရှိလာနိုင်မှာဖြစ်ပါတယ်။ ဒါမှလည်း ကျွန်မတို့ မြန်မာနိုင်ငံရဲ့ အဂတိလိုက်စားမှုတိုက်ဖျက်ရေးကော်မရှင် အားကောင်းမောင်းသန် ဖြစ်လာပြီးတော့ အကျင့်ပျက် ခြစားမှုတွေကို ဖော်ထုတ်ပေးချင်လို့ အားကိုးတကြီးတိုင်ကြားတဲ့ ပြည်သူ တွေရဲ့ဆန္ဒကို ပြည့်ဝစွာ အကောင်အထည်ဖော်ပေးနိုင်မှာ ဖြစ်ပါတယ်။ ကော်မရှင်မှာ နည်းပညာတွေ၊ ကျွမ်းကျင်တဲ့ ပညာရှင်တွေ၊ ဝန်ထမ်းတွေ စတာတွေ လိုအပ်ချက်ရှိနေတာ ကျွန်မတို့လည်း သိပါတယ်။ အဲဒီလို လိုအပ်ချက်တွေရှိနေလို့ တိုင်ကြားမှုနဲ့ ပတ်သက်လာတဲ့အခါမှာ စုံစမ်းမေးမြန်းရန်ကိစ္စတွေကို ဒီအတိုင်ခံရတဲ့ တိုင်းဒေသကြီး၊ ပြည်နယ်တွေက အုပ်ချုပ်ရေးဆိုင်ရာအဖွဲ့တွေကိုသာပေးပို့ပြီး စုံစမ်းနေရ တာလည်း တစ်ခါတစ်ရံမှာ စူဠလိပ်လေးကို ရေထဲလွှတ်လိုက်သလို ဖြစ်ပြီးတော့ ထိရောက်မှုမရှိဘူးလို့ ပြည်သူတွေက ယုံကြည်နေကြပါတယ်။ နာယကကြီးရှင်။ လေ့လာမိတဲ့ စာစုလေးတစ်ခုကို ကျွန်မတင်ပြပါရစေ။ အဂတိလိုက်စားတဲ့ လူဟာ လဆုတ်ညများရဲ့ လကဲ့သို့ တစ်ဖြည်းဖြည်းဂုဏ်သတင်း ဆုတ်ယုတ်မှေးမှိန်ပျောက်ကွယ်ပြီးတော့ အဂတိ မလိုက် အမှန်တိုင်းပြုမူဆောင်ရွက်သူဟာ လဆန်းညများရဲ့ လကဲ့သို့ တစ်ဖြည်းဖြည်း ဂုဏ်သတင်း တောက်ပြောင် တိုးတက်လာတယ်ဆိုတဲ့အတိုင်း ကျွန်မတို့နိုင်ငံကိုလည်း အဂတိလိုက်စားမှုကင်းစင်ပြီးတော့ နိုင်ငံတကာအလယ်မှာ ဂုဏ်သတင်းတိုးတက်နိုင်ရေးအတွက် (IACA)ထူထောင်ခြင်း သဘောတူစာချုပ်မှာ ပါဝင်လက်မှတ်ရေးထိုးနိုင်ရေးကိစ္စကို ကျွန်မအနေနဲ့ လေးလေးနက်နက် ထောက်ခံပါကြောင်း ပြောကြား ရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်ရှင်။</speech>
<title>အထက်ပါကိစ္စနှင့်စပ်လျဉ်း၍ အဂတိလိုက်စားမှုတိုက်ဖျက်ရေးကော်မရှင်က ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက် များနဲ့ စပ်လျဉ်းပြီး သက်ဆိုင်ရာ ကော်မရှင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="37">ဦးစန်းဝင်း(အတွင်းရေးမှူး၊ အဂတိလိုက်စားမှုတိုက်ဖျက်ရေးကော်မရှင်)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များအားလုံးကို မင်္ဂလာ ပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ အဂတိလိုက်စားမှုတိုက်ဖျက်ရေးကော်မရှင် အတွင်းရေးမှူး ဦးစန်းဝင်း ဖြစ်ပါတယ်။ လေးစားအပ်ပါသော နာယကကြီးခင်ဗျာ။ နိုင်ငံတကာ အဂတိလိုက်စားမှုတိုက်ဖျက်ရေးအကယ်ဒမီ (International Anti-Corruption Academy - IACA)ကို နိုင်ငံတကာအဖွဲ့အစည်းအဖြစ် ထူ ထောင်ခြင်းဆိုင်ရာ သဘောတူစာချုပ်တွင် မြန်မာနိုင်ငံမှ အဖွဲ့ဝင်အဖြစ် ပါဝင်လက်မှတ်ရေးထိုးနိုင်ရေးအတွက် ၂၄-၇-၂၀၁၉ ရက်နေ့မှာ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး စတုတ္ထနေ့မှာ ကျွန်တော်တို့ အဂတိလိုက်စားမှုတိုက်ဖျက်ရေးကော်မရှင်အနေနဲ့ ရှင်းလင်းတင်ပြခဲ့ပြီး ဖြစ်ပါတယ်။ ဒီကနေ့ ကျင်းပပြုလုပ်တဲ့ အဋ္ဌမနေ့ ပုံမှန်အစည်းအဝေးမှာ ကျွန်တော်တို့ရဲ့ ရှင်းလင်းတင်ပြချက် များအပေါ်မှာ လွှတ်တော်ကိုယ်စားလှယ် ၉ ဦးတို့ကနေပြီးတော့ ပြည့်ပြည့်စုံစုံ သုံးသပ်ပြီးတော့ ထောက်ခံ ဆွေးနွေးပေးကြပါတယ်။ နောက်အကြံပြုချက်တွေလည်းပဲ ပေးသွားကြတဲ့အတွက် ကိုယ်စားလှယ်တော်ကြီး များကိုလည်း အထူးကျေးဇူးတင်ရှိပါကြောင်းနဲ့ ကိုယ်စားလှယ်တော်ကြီးများရဲ့ အကြံပြုချက်အပေါ်မှာလည်း အဂတိလိုက်စားမှုတိုက်ဖျက်ရေးကော်မရှင်အနေနဲ့ အလေးထား လိုက်နာဆောင်ရွက်သွားမှာဖြစ်ကြောင်း နာယကကြီးခင်ဗျာ။ သို့ဖြစ်ပါ၍ နိုင်ငံတကာ အဂတိလိုက်စားမှုတိုက်ဖျက်ရေး (International AntiCorruption Academy-IACA) ကို နိုင်ငံတကာအဖွဲ့ အစည်းအဖြစ် ထူထောင်ခြင်းဆိုင်ရာ သဘောတူ စာချုပ်မှာ မြန်မာနိုင်ငံက အဖွဲ့ဝင်အဖြစ် ပါဝင်လက်မှတ်ရေးထိုးနိုင်ရေးအတွက် ပြည်ထောင်စုလွှတ်တော်မှ အတည်ပြုပေးနိုင်ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခု လွှတ်တော်ရဲ့ အဆုံးအဖြတ် ရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် နိုင်ငံတကာအဂတိလိုက်စားမှုတိုက်ဖျက်ရေး အကယ်ဒမီ(International Anti-Corruption Academy-IACA)ကို နိုင်ငံတကာအဖွဲ့အစည်း ထူ ထောင်ခြင်း ဆိုင်ရာ သဘောတူစာချုပ်တွင် မြန်မာနိုင်ငံမှ အဖွဲ့ဝင်အဖြစ် ပါဝင်လက်မှတ်ရေးထိုးနိုင်ရေးကိစ္စကို လွှတ်တော်က အတည်ပြုကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး အဋ္ဌမနေ့ ရပ်နားကြောင်းနှင့် နဝမနေ့ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၃)ကြိမ် မြောက် ပုံမှန်အစည်းအဝေး အဋ္ဌမနေ့ အစီအစဉ်ကို ရပ်နားပါမယ်။ အစည်းအဝေး နဝမနေ့ကို ၂၀၁၉ ခုနှစ်၊ သြဂုတ်လ ရ ရက် (ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၃)ကြိမ်မြောက် ပုံမှန်အစည်းအဝေး အဋ္ဌမနေ့ အစည်းအဝေးကို မွန်းလွဲ ၁၂:ဝ၅ နာရီတွင် ရပ်နားပါသည်။</speech>
</postface>
</transcript>
</doc>
