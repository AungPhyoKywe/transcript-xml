<doc>
<docinfo>
<docno>02-12-11.xml</docno>
<pdf>02-12-11.pdf</pdf>
<term value="02">ဒုတိယအကြိမ်</term>
<session value="12" />
<sittingday value="11" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့မှတ်တမ်း</title>
<date value='29-05-2019'>၁၃၈၁ ခုနှစ်၊ ကဆုန်လပြည့်ကျော် ၁၁ ရက် (၂၀၁၉ ခုနှစ်၊ မေလ ၂၉ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၂)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေးရဲ့ (၁၁)ရက်မြောက်နေ့အစီအစဉ် စတင်ပါတော့မယ်။ ယနေ့အစည်းအဝေးသို့ လွှတ်တော်ကိုယ်စားလှယ်များ၏မိတ်ဆွေ၊ ဧည့်သည် ၁၀၅ ဦး လာရောက်လေ့လာ လျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့မှာ ပြည်ထောင်စု လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၆၀၁ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၁.၄၈ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် (၁၂) ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အစီအစဉ်အတိုင်း ဆက်လက်ဆောင်ရွက် သွားပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များ စိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ ၂၉-၅-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကယားပြည်နယ်၊ ဖာဆောင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီ အဖွဲ့ဝင်ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးအာမိုးဆီ ခေါင်လန်ဖူး၊ - ဦးမိုးရွှေ ပူတာအို၊ - ဦးကျင့်ရှင်းထန် တီးတိန်၊ - ဦးစိန်အောင် ပလက်ဝ၊ - ဦးဝင်းမြင့်အောင် ဒီပဲယင်း၊ - ဦးဝမ်းလှ နန်းယွန်း၊ - ဦးမောင်မြင့် မင်းကင်း၊ - ဦးအောင်ကျော်ဟိန်း တနင်္သာရီ၊ - ဦးသက်နိုင်ဦး ရေဖြူ၊ - ဒေါ်မြခွာညိုဦး ရွှေတောင်၊ - ဦးကျော်အောင်လွင် စေတုတ္တရာ၊ - ဦးဦးထွန်းဝင်း ကျောက်တော်၊ - ဦးဘရှိန် ပေါက်တော၊ ပုဏ္ဏားကျွန်း၊ မင်းပြား၊ မြေပုံ၊ မြောက်ဦး၊ ရသေ့တောင်၊ မောင်တော၊ ဗိုလ်တထောင်၊ ဒဂုံမြို့သစ်(မြောက်ပိုင်း)၊ ကွမ်းခြံကုန်း၊ ကိုကိုးကျွန်း၊ လောက်ကိုင်၊ တန့်ယန်း၊ - ဦးအောင်ကျော်ဇံ - ဦးဦးထွန်းမောင် - ဦးစစ်နိုင် - ဦးဖေသန်း - ဦးဦးလှစော - ဒေါ်ခင်စောဝေ - ဦးလှထွန်းကျော် - ဒေါ်မြင့်မြင့်စိုး(ခ) ဒေါ်မေစိုး - ဒေါက်တာခင်မောင်မောင် - ဦးစိုးသူရထွန်း ၊ - သူရဦးသက်ဆွေ - ဦးလူတယ်ဟုန်(ခ) ဦးအောင်ရွှေ - ဦးစိုင်းမောင်ပွင့်(ခ) ဦးအောင်ပွင့် - ဦးဝင်းထူး - ဦးတင်အေး - ဗိုလ်မှူးချုပ်ထွန်းမြတ်ရွှေ - ဗိုလ်မှူးမိုးမြင့်အောင် - ဦးယောနာ - ဦးဝင်းဇော် - ဦးစောချစ်ဦး - ဦးဥက္ကာမင်း - ဒေါ်စန်းစန်းမြင့် - ဦးမောင်မောင်ဆွေ - ဦးနိုင်သီဟ - ဦးမောင်ကျော်ဇံ - ဦးကျော်ကျော်ဝင်း - ဦးဝေစိန်အောင် - ဒေါ်နော်လှလှစိုး - ဦးရဲမြင့်စိုး မက်မန်း၊ တပ်မတော်၊ တပ်မတော်၊ ကချင်-၅၊ ကချင်-၇၊ ကရင်-၃၊ တနင်္သာရီ-၈၊ ပဲခူး-၄၊ မန္တလေး-၉၊ ရခိုင်-၉၊ ရခိုင်-၈၊ ရခိုင်-၁၊ ရန်ကုန်-၁၀၊ ရန်ကုန်-၇၊ - ဒေါက်တာဌေးကြွယ် ရန်ကုန်-၁၊ - ဦးခွန်သိန်းဖေ ရှမ်း-၉၊ - ဦးမိုင်းအုဏ်းခိုင် ရှမ်း-၁၀၊ - ဗိုလ်မှူးကြီးစိုးရွှေ တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၀ ဦးရှိပြီး၊ ယနေ့ ခွင့်ပန် ကြားသူ ၄၆ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၅၆ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၄၆ ဦးအား ခွင့်အဖြစ်သတ်မှတ်ခွင့်ပြု ပေးပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၂) ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၁၀ ဦး၊ ယနေ့ခွင့်ပန်ကြား၍ ခွင့်ပြုထားသူ ၄၆ ဦး ဖြစ်တဲ့အတွက် ခွင့်ပြုထားသူ စုစုပေါင်း ၅၆ ဦးဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>ပြည်ထောင်စုလွှတ်တော် နာယက က ဒေါက်တာမောင်သင်း မိတ္ထီလာမဲဆန္ဒနယ်အပါအဝင် ပြည်ထောင်စု လွှတ်တော်ကိုယ်စားလှယ် ၁၄၅ ဦး တင်ပြလာသော ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနှင့်စပ်လျဉ်း၍ လွှတ်တော်သို့ အသိပေးတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်ကိုယ်စားလှယ် ဒေါက်တာမောင်သင်း မိတ္ထီလာမဲဆန္ဒနယ်အပါအဝင် ရွေးကောက်ခံလွှတ်တော် ကိုယ်စားလှယ် ၄၀ ဦး၊ တပ်မတော်သားလွှတ်တော် ကိုယ်စားလှယ် ၁၀၅ ဦး၊ စုစုပေါင်းလွှတ်တော် ကိုယ်စားလှယ် ၁၄၅ ဦးက လက်မှတ်ရေးထိုးပြီးပေးပို့ထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့်ဥပဒေ(မူကြမ်း)တစ်ရပ်ကို ၁၅-၃-၂၀၁၉ ရက်မှာ ပြည်ထောင်စုလွှတ်တော်ရုံးက လက်ခံရရှိ ထားပါတယ်။ အဆိုပါ ဥပဒေ(မူကြမ်း)တင်ပြလာမှုနဲ့စပ်လျဉ်းပြီး စိစစ်ရာမှာ လက်ရှိ ပြည်ထောင်စုလွှတ်တော် ကိုယ်စားလှယ် စုစုပေါင်း ၆၅ရ ဦးရဲ့ ၂၀ ရာခိုင်နှုန်းကျော်က လက်မှတ်ရေးထိုးထားတဲ့အတွက် ပြည်ထောင်စု လွှတ်တော်ဆိုင်ရာ နည်းဥပဒေ ၁၃၃ နဲ့အညီ လက်ခံဆွေးနွေးရမှာ ဖြစ်ပါတယ်။ ဒါကြောင့် အဆိုပါဥပဒေ(မူကြမ်း)နဲ့စပ်လျဉ်းပြီး ပြည်ထောင်စုလွှတ်တော် ဆိုင်ရာ နည်းဥပဒေ ၁၃၅ နဲ့အညီ လွှတ်တော်အစည်းအဝေးတွင် ဆွေးနွေးခြင်းမပြုမီ အသေးစိတ်လေ့လာစိစစ်နိုင်ဖို့အတွက် ပြည်သူ့ လွှတ်တော်နဲ့ အမျိုးသားလွှတ်တော် ဥပဒေကြမ်းကော်မတီဝင်အားလုံးပါဝင်တဲ့ """"ဖွဲ့စည်းပုံအခြေခံ ဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းလေ့လာစိစစ်ရေးပူးပေါင်းကော်မတီ"""" ကို ပြည်ထောင်စု လွှတ်တော်ရုံးရဲ့ ၂၉-၅-၂၀၁၉ ရက်စွဲပါအမိန့်ကြော်ငြာစာအမှတ်(၄၁/၂၀၁၉)ဖြင့် ဖွဲ့စည်းတာဝန်ပေးအပ် ထားပြီး ဖြစ်ပါတယ်။ ယင်းအမိန့်ကြော်ငြာစာနဲ့အတူ ဒေါက်တာမောင်သင်းနဲ့အဖွဲ့ တင်ပြထားတဲ့ """"ဖွဲ့စည်းပုံအခြေခံ ဥပဒေကို ဒုတိယအကြိမ်ပြင်ဆင်သည့်ဥပဒေ(မူကြမ်း)"""" အပါအဝင် ပေးပို့စာနဲ့ ပြည်ထောင်စုလွှတ်တော် ကိုယ်စားလှယ် ၂၀ ရာခိုင်နှုန်း လက်မှတ်ရေးထိုးထားသော စာရင်းမိတ္တူကိုလည်း လွှတ်တော်ကိုယ်စားလှယ် များထံ ဖြန့်ဝေထားပါကြောင်း အသိပေးကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှပေးပို့ထားသော ရပ်ဝန်းနှင့် ပိုးလမ်းမစီမံကိန်း၏ အခွန်စီမံခန့်ခွဲမှု ပူးပေါင်းဆောင်ရွက်ခြင်း၊ စနစ်တည်ထောင်သည့် နားလည်မှုစာချွန်လွှာတွင် လေ့လာသူအဖွဲ့ဝင်အဖြစ် ပါဝင်လက်မှတ်ရေးထိုးရန် ကိစ္စနှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရပ်ဝန်းနှင့် ပိုးလမ်းမစီမံကိန်း၏ အခွန်စီမံခန့်ခွဲမှု ပူးပေါင်းဆောင်ရွက်ခြင်းစနစ် တည်ထောင်သည့် နားလည်မှုစာချွန်လွှာ တွင် လေ့လာသူအဖွဲ့ဝင်အဖြစ် ပါဝင်လက်မှတ်ရေးထိုးရန် ကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၃-၅-၂၀၁၉ ရက်စွဲပါစာအမှတ်၊ ၃(၁)/၁/ သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များ၊ ဧည့်သည်တော်များ အားလုံးကို မင်္ဂလာအပေါင်းနှင့် ပြည့်စုံ ပါစေရန် ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့်အနေဖြင့် ရပ်ဝန်းနှင့်ပိုးလမ်းမစီမံကိန်း၏ အခွန်စီမံခန့်ခွဲမှု ပူးပေါင်းဆောင်ရွက်ခြင်းစနစ် (Belt and Road Initiative Tax Administration Cooperation Mechanism - BRITACOM) SZÁGOJE သည့် နားလည်မှုစာချွန်လွှာတွင် မြန်မာနိုင်ငံက လေ့လာသူအဖွဲ့ဝင် (Observer)အဖြစ် ပါဝင်လက်မှတ် ရေးထိုးရန်ကိစ္စနှင့်စပ်လျဉ်း၍ ပြည်ထောင်စုလွှတ်တော်သို့ ရှင်းလင်းတင်ပြမှာဖြစ်ပါတယ်။ နာယကကြီးခင်ဗျား။ ရပ်ဝန်းနှင့် ပိုးလမ်းမစီမံကိန်း (Belt and Road Initiative- BRI) သည် တရုတ်ပြည်သူ့သမ္မတနိုင်ငံ သမ္မတမစ္စတာရှီကျင့်ဖျင်မှ ၂၀၁၃ ခုနှစ်၊ စက်တင်ဘာလတွင် ကာဇက်စတန် နိုင်ငံ၌ စတင်အဆိုပြုခဲ့သော ပိုးလမ်းမစီးပွားရေးရပ်ဝန်း (Silk Road Economic Belt) တည်ဆောက်ရေးနှင့် အောက်တိုဘာလတွင် အင်ဒိုနီးရှားနိုင်ငံ၌ အဆိုပြုခဲ့သော ၂၁ ရာစု ရေကြောင်းပိုးလမ်းမကြီး (21st Century Maritime Silk Road) တည်ဆောက်ရေးစီမံကိန်း (၂)ခုကို ပေါင်းစုထားသည့် စီမံကိန်းဖြစ်ပြီးတော့ တရုတ် ပြည်သူ့သမ္မတနိုင်ငံမှ ဦးဆောင်အကောင်အထည်ဖော်လျက်ရှိပါတယ်။ ယခုအခါမှာ မြန်မာနိုင်ငံအပါအဝင် နိုင်ငံပေါင်း ၁၂၅ နိုင်ငံနှင့် နိုင်ငံတကာအဖွဲ့အစည်းပေါင်း ၂၉ ခုဟာ ရပ်ဝန်းနှင့် ပိုးလမ်းမစီမံကိန်းမှာ ပူးပေါင်းဆောင်ရွက်ရန် စာချုပ်များ လက်မှတ်ရေးထိုးထားပြီး ဖြစ်ပါတယ်။ ပြည်ထောင်စုအစိုးရအဖွဲ့အနေဖြင့် နိုင်ငံတော်၏ အတိုင်ပင်ခံပုဂ္ဂိုလ်ဦးဆောင်သည့် ရပ်ဝန်းနှင့် ပိုးလမ်းမစီမံကိန်းအကောင်အထည်ဖော်ရေး ဦးဆောင်ကော်မတီကိုဖွဲ့စည်း၍ ပူးပေါင်းဆောင်ရွက်မှုများ လုပ်ဆောင်လျက်ရှိပါတယ်။ BRITACOM စနစ်ဟာ ရပ်ဝန်းနှင့် ပိုးလမ်းမစီမံကိန်းတွင်ပါဝင်သော နိုင်ငံများအကြား အခြေခံ အဆောက်အအုံဆိုင်ရာ ရင်းနှီးမြှုပ်နှံမှုများ၊ ကုန်သွယ်ရေး၊ စီးပွားရေးဆိုင်ရာလုပ်ငန်းများ အပြန်အလှန် ဆောင်ရွက်ရာတွင် အခွန်ဆိုင်ရာအတားအဆီးများကို ပူးပေါင်းဖြေရှင်းနိုင်ရန်နှင့် အခွန်စီမံခန့်ခွဲမှုဆိုင်ရာ စွမ်းဆောင်ရည်မြှင့်တင်နိုင်ရန်ရည်ရွယ်၍ တည်ထောင်ဖွဲ့စည်းခြင်း ဖြစ်ပါတယ်။ ၂၀၁၉ ခုနှစ်၊ ဧပြီလ ၁၈ ရက်နေ့တွင် တရုတ်ပြည်သူ့သမ္မတနိုင်ငံမှာ ကမ္ဘောဒီးယား၊ အင်ဒိုနီးရှား၊ ဘင်္ဂလားဒေ့ရှ် စတဲ့နိုင်ငံများအပါအဝင် နိုင်ငံပေါင်း ၃၄ နိုင်ငံမှ တည်ထောင်သူ အဖွဲ့ဝင်အဖြစ်လည်းကောင်း၊ စင်္ကာပူနိုင်ငံအပါအဝင် နိုင်ငံပေါင်း ၁၆ နိုင်ငံနှင့် အဖွဲ့အစည်း ၆ ခုတို့မှ လေ့လာသူအဖြစ်လည်းကောင်း BRITACOM တည်ထောင်သည့် နားလည်မှုစာချွန်လွှာအား ပါဝင်လက်မှတ်ရေးထိုးခဲ့ကြသည်ကို တွေ့ရှိရပါတယ်။ မြန်မာနိုင်ငံအနေဖြင့် BRITACOM စနစ်မှာ လေ့လာသူအဖွဲ့ဝင်အဖြစ် ပါဝင်ဆောင်ရွက်ခြင်းဖြင့် ရရှိမည့် အကျိုးကျေးဇူးများမှာ ရပ်ဝန်းနှင့် ပိုးလမ်းမဆိုင်ရာစီမံကိန်းများကို ကာလရှည်တည်ဆောက် အကောင်အထည်ဖော်ရာမှာ မြန်မာ-တရုတ် နှစ်နိုင်ငံအကြား ဆက်ဆံရေးကို အထောက်အပံ့ပြုနိုင်မည် ဖြစ်ခြင်း၊ ရပ်ဝန်းနှင့် ပိုးလမ်းမစီမံကိန်းတွင် ပါဝင်သည့်နိုင်ငံများအကြား အခွန်စီမံခန့်ခွဲမှုဆိုင်ရာ ဆွေးနွေး မှုများတွင် ပါဝင်ဆောင်ရွက်နိုင်ခြင်းအားဖြင့် မိမိနိုင်ငံ၏ အခွန်စီမံခန့်ခွဲမှုဆိုင်ရာ စွမ်းဆောင်ရည်များ တိုးမြင့် လာနိုင်ခြင်းတို့ ဖြစ်ပါတယ်။ ယခု MoU တွင် ဥပဒေအရစည်းနှောင်မှုများ ပါဝင်ခြင်းမရှိဘဲ MoU တွင် BRITACOM စနစ်ရဲ့ အပိုင်း (၄) ခုဖြစ်တဲ့ - &gt; BRITACOM ကောင်စီ (Council)၊ &gt; နှစ်စဉ်ကျင်းပမယ့် ရပ်ဝန်းနှင့်ပိုးလမ်းမစီမံကိန်း၏ အခွန်စီမံခန့်ခွဲမှုဆိုင်ရာ ပူးပေါင်းဆောင်ရွက်ရေး ဖိုရမ်၊ &gt; လေ့ကျင့်ရေးနှင့် သုတေသနလုပ်ငန်းများ ဆောင်ရွက်မယ့် ရပ်ဝန်းနှင့်ပိုးလမ်းမ စီမံကိန်း၏ အခွန် စီမံခန့်ခွဲမှုဆိုင်ရာစွမ်းဆောင်ရည်မြှင့်တင်ရေးအဖွဲ့နှင့် &gt; BRITACOM အတွက် ရုံးလုပ်ငန်းများကို လုပ်ဆောင်မယ့် အတွင်းရေးမှူးရုံးတို့ရဲ့ တာဝန်နှင့် လုပ်ပိုင်ခွင့် များကို ဖော်ပြထားပါတယ်။ အဖွဲ့ဝင်အနေနဲ့ လေ့လာသူအဖြစ် ဝင်ရောက်လိုပါက လုပ်ဆောင်ရမည့်နည်းလမ်း၊ ဝင်ရောက်ခွင့်ရရှိပြီးပါက လုပ်ဆောင်သင့်တဲ့ တာဝန်နှင့် ရပိုင်ခွင့်များကိုလည်း ဖော်ပြထားပါတယ်။ MoU သည် မြန်မာ-တရုတ် နှစ်နိုင်ငံအကြားတွင် ပိုးလမ်းမကြီးနှင့် စီးပွားရေးရပ်ဝန်းနှင့် ၂၁ ရာစု ကနဦး ရေကြောင်းပိုးလမ်းမကြီး မူဘောင်အတွင်းမှ ဆောင်ရွက်သည့် အစီအစဉ်တစ်ခုဖြစ်ပြီးတော့ တရုတ်- မြန်မာ စီးပွားရေးစင်္ကြံ ပူးတွဲတည်ထောင်ရေးလုပ်ငန်းစဉ်များတွင်လည်း အပါအဝင်ဖြစ်ပါတယ်။ မြန်မာနိုင်ငံအနေဖြင့် BRITACOM ရဲ့ MoU မှာ ပါဝင်လက်မှတ်ရေးထိုးနိုင်ရန်အတွက် အပြည်ပြည် ဆိုင်ရာပူးပေါင်းဆောင်ရွက်ရေးဝန်ကြီးဌာန၊ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာန၊ ပြည်ထောင်စုရှေ့နေချုပ်ရုံး၊ ရသုံးမှန်းခြေငွေစာရင်းဦးစီးဌာန၊ ငွေတိုက်ဦးစီးဌာနအပါအဝင် ဆက်စပ်ဌာနများရဲ့ သဘောထားများကို တောင်းခံရယူခြင်းများ ဆောင်ရွက်ခဲ့ပါတယ်။ အဆိုပါဌာနများရဲ့ သဘောထားများနဲ့ အတူ ပြည်ထောင်စုအစိုးရအဖွဲ့၊ စီးပွားရေးရာကော်မတီအစည်းအဝေးနဲ့ ပြည်ထောင်စုအစိုးရအဖွဲ့ အစည်းအဝေးများသို့ သတ်မှတ်လုပ်ထုံးလုပ်နည်းများနဲ့အညီ အဆင့်ဆင့်တင်ပြခဲ့ပါတယ်။ ပြည်ထောင်စု အစိုးရအဖွဲ့အစည်းအဝေး အမှတ်စဉ်(၉/၂၀၁၉)မှ သဘောတူခွင့်ပြုခဲ့ပြီးတော့ ပြည်ထောင်စုလွှတ်တော်သို့ ဆက်လက်တင်ပြ အတည်ပြုချက် တင်ပြရယူရန် ဆုံးဖြတ်ခဲ့ပါတယ်။ သို့ဖြစ်ပါ၍ မြန်မာနိုင်ငံအနေဖြင့် ရပ်ဝန်းနှင့်ပိုးလမ်းမစီမံကိန်း၏ အခွန်စီမံခန့်ခွဲမှု ပူးပေါင်းဆောင်ရွက် ခြင်းစနစ် တည်ထောင်သည့် နားလည်မှုစာချွန်လွှာတွင် လေ့လာသူအဖွဲ့ဝင်အဖြစ် ပါဝင်လက်မှတ်ရေးထိုး နိုင်ရေးအတွက် ပြည်ထောင်စုလွှတ်တော်ဆိုင်ရာ ဥပဒေ ပုဒ်မ ၆၁ ပုဒ်မခွဲ(က)၏ နောက်ဆက်တွဲဇယား(၁)၊ အမှတ်စဉ် ၈ ပါ ပြဋ္ဌာန်းချက်အရ ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာတင်ပြ အပ်ပါတယ်။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၃၁-၅-၂၀၁၉ ရက် (သောကြာနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော ကလေးသူငယ်အခွင့်အရေးများဆိုင်ရာ ဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကလေး သူငယ်အခွင့်အရေးများဆိုင်ရာဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောကွဲလွဲတဲ့ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၁၇-၅-၂၀၁၉ ရက်မှာ ပေးပို့ထားပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါတဲ့ ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနဲ့တကွ ပြည်ထောင်စုလွှတ်တော် ကိုယ်စားလှယ်တော်ကြီးများအားလုံး ယနေ့အစည်းအဝေးကို တက်ရောက်လာတဲ့ ပြည်ထောင်စုအဆင့် အဖွဲ့အစည်းဝင်များနဲ့ ယနေ့အစည်းအဝေးကို ကြွရောက်လေ့လာသူ ပုဂ္ဂိုလ်များအားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ လွှတ်တော်နှစ်ရပ် သဘောကွဲလွဲတဲ့ ကလေးသူငယ်အခွင့်အရေးဆိုင်ရာ ဥပဒေကြမ်းနဲ့စပ်လျဉ်းပြီးတော့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ကျွန်တော် ဒေါက်တာမြတ်ဉာဏစိုး ကနေပြီးတော့ ရှင်းလင်းတင်ပြ သွားမှာဖြစ်ပါတယ်။ ဒီသဘောကွဲလွဲတဲ့ဥပဒေကြမ်းကို ပြည်သူ့လွှတ်တော်မှာ ၂၀၁၈ ခုနှစ်၊ နိုဝင်ဘာလ ၂၈ ရက်နေ့မှာ ဆွေးနွေးအတည်ပြုခဲ့တာ ဖြစ်ပါတယ်။ အဲဒီနောက်မှာ အမျိုးသားလွှတ်တော်ကို ပေးပို့ခဲ့ပါတယ်။ အမျိုးသား လွှတ်တော်ကတော့ ၂၀၁၉ ခုနှစ်၊ မတ်လ ၁၃ ရက်နေ့မှာ ပြင်ဆင်ချက်တွေနဲ့ ထပ်မံပြီးတော့ အတည်ပြု ပြီးတော့ ပြည်သူ့လွှတ်တော်ကို ပြန်လည်ပေးပို့ခဲ့ပါတယ်။ အဲဒီတော့ ပြည်သူ့လွှတ်တော်ကနေပြီးတော့ အမျိုးသားလွှတ်တော်က သဘောတူညီခဲ့တဲ့ အချက်အချို့ကို သဘောမတူညီနိုင်တဲ့အတွက်ကြောင့်မို့လို့ ပြည်ထောင်စုလွှတ်တော်ကြီးမှာ ဆွေးနွေးအဆုံးအဖြတ် ရယူဖို့အတွက် မေလ ၁ရ ရက်နေ့မှာ ပြည်ထောင်စု လွှတ်တော်ကို ပေးပို့ခဲ့ပါတယ်။ အဲဒီတော့ ဒီလွှတ်တော်နှစ်ရပ် သဘောကွဲလွဲနေတဲ့ အချက်တွေအပေါ်မှာ ပြည်ထောင်စုလွှတ်တော်အနေနဲ့ ဆွေးနွေးဆုံးဖြတ်နိုင်ဖို့အတွက် ဥပဒေကြမ်းပူးပေါင်းကော်မတီကနေပြီး တော့ သဘောထားမှတ်ချက်အစီရင်ခံစာ ပြုစုတင်ပြဖို့ ပြည်ထောင်စုလွှတ်တော် နာယက ကနေပြီးတော့ မေလ ၁ရ ရက်နေ့မှာပဲ တာဝန်ပေးအပ်ခဲ့ပါတယ်။ ဒီအတွက်ကြောင့်မို့လို့ ကျွန်တော်တို့ကော်မတီအနေနဲ့ မေလ ၂၂ ရက်နေ့မှာ ပြည်ထောင်စုတရား လွှတ်တော်ချုပ်ရုံး၊ လူမှုဝန်ထမ်း၊ ကယ်ဆယ်ရေးနဲ့ ပြန်လည်နေရာချထားရေးဝန်ကြီးဌာန၊ ပြည်ထောင်စု ရှေ့နေချုပ်ရုံးတို့က တာဝန်ရှိပုဂ္ဂိုလ်တွေနဲ့ အစည်းအဝေးကျင်းပပြီးတော့ သဘောကွဲလွဲချက်တွေအပေါ်မှာ လေ့လာစိစစ်ခဲ့ပါတယ်။ တကယ့် တကယ်တော့ လွှတ်တော်နှစ်ရပ် သဘောကွဲလွဲတယ်ဆိုရင် ကျွန်တော်တို့ ဆောင်ရွက်စရာအချက်က ၃ ချက်ပဲ ရှိပါတယ်။ တစ်ချက်ကတော့ ပြည်သူ့လွှတ်တော်က သဘောတူတဲ့ အတိုင်း ကျွန်တော်တို့ ဆက်ပြီးတော့ သဘောတူမယ့်အချက်တွေ ရှိပါတယ်။ အမျိုးသားလွှတ်တော်က အတည်ပြုထားတဲ့အချက်တွေကို ဆက်ပြီးသဘောတူဖို့ ရှိပါတယ်။ နောက်တစ်ချက်ကတော့ ဥပဒေကြမ်း ပူးပေါင်းကော်မတီအနေနဲ့ ပြည်သူ့လွှတ်တော်နဲ့ အမျိုးသားလွှတ်တော်ရဲ့ အတည်ပြုချက်တွေအပေါ်မှာ ထပ်မံပြီးတော့ ပိုမိုပြီးတော့ ပြည်သူတွေအတွက် အကျိုးရှိမယ့်ပြင်ဆင်ချက်များကို ပြင်ဆင်တဲ့အချက်များ ဖြစ်ပါတယ်။ အဲဒီတော့ ပထမဦးဆုံး တင်ပြလိုတာကတော့ ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည်ပြုသင့်တဲ့ အပိုဒ်၊ အပိုဒ်ခွဲတွေ ဖြစ်ပါတယ်။ ဒါကတော့ ဥပဒေကြမ်းရဲ့ အပိုဒ် ၃ အပိုဒ်ခွဲ(ဃ)၊ အပိုဒ်ခွဲ(၃)၊ အပိုဒ်ခွဲ(ဗ)ရဲ့ခြေဆင်း၊ အပိုဒ်ခွဲ(ဘ)ရဲ့ ခြေဆင်း၊ အပိုဒ် ၂၁ ရဲ့ အပိုဒ်ခွဲ(က)၊ အပိုဒ် ၅၀ ရဲ့ အပိုဒ်ခွဲ(င)၊ အပိုဒ် ၆၀ ရဲ့ အပိုဒ်ခွဲ(ဃ)၊ အပိုဒ် ၆၁ ရဲ့ အပိုဒ်ခွဲ(င)၊ အပိုဒ်ခွဲ(စ)၊ အပိုဒ် ၆၅၊ အပိုဒ် ၇၇၊ အပိုဒ် ၈၃ အပိုဒ်ခွဲ(ဂ)၊ အပိုဒ်ခွဲ(င)၊ အပိုဒ် ၈၄ ရဲ့ အပိုဒ်ခွဲ(ဂ)၊ အပိုဒ် ၈၈ ရဲ့ အပိုဒ်ခွဲ(ဂ)ရဲ့ ခြေဆင်း၊ နောက်တစ်ခါ အပိုဒ် ၈၈ ရဲ့ အပိုဒ်ခွဲ(ဃ)၊ အပိုဒ် ၈၉ ရဲ့ အပိုဒ်ခွဲ(စ)၊ အပိုဒ် ၉၆ ရဲ့ ခြေဆင်းနဲ့ အပိုဒ် ၁၁၁ ရဲ့ ခြေဆင်း၊ အပိုဒ် ၁၁၉ တို့ဖြစ်ပါတယ်။ ဒါကတော့ ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက်အတည် ပြုသင့်တဲ့ အပိုဒ်၊ အပိုဒ်ခွဲများကို တင်ပြခဲ့တာဖြစ်ပါတယ်။ ဥပဒေကြမ်းပူးပေါင်းကော်မတီအနေနဲ့ သဘောကွဲလွဲချက်တွေအပေါ်မှာ ထပ်မံပြီးတော့ပြင်ဆင် ထားတဲ့ အပိုဒ်၊ အပိုဒ်ခွဲတွေ ရှိပါတယ်။ ဒီဟာတွေကို ဆက်ပြီးတော့တင်ပြရမယ်ဆိုရင်တော့ အပိုဒ် ၃ ရဲ့ အပိုဒ်ခွဲ(န) အပိုဒ်ခွဲငယ်(၁)၊ အပိုဒ် ၃ အပိုဒ်ခွဲ(ဖ)ရဲ့ ခြေဆင်း၊ အပိုဒ် ၂၃၊ အပိုဒ် ၆၀ ရဲ့ အပိုဒ်ခွဲ(ဂ)နဲ့ အပိုဒ်ခွဲ(ဇ)၊ အပိုဒ် ၆၁ ရဲ့ အပိုဒ်ခွဲ(က)၊ အပိုဒ် ၆၂ ရဲ့ အပိုဒ်ခွဲ(ခ) တို့ဖြစ်ပါတယ်။ ဒီအပိုဒ်၊ အပိုဒ်ခွဲများကိုတော့ ကျွန်တော်တို့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်များအတိုင်း လွှတ်တော်က အတည်ပြုသင့်ပါကြောင်း အစီရင်ခံတင်ပြအပ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၉၈ မှာကျတော့ ကျွန်တော်တို့က လွှတ်တော်နှစ်ရပ် သဘောကွဲတဲ့အချက်တွေအပြင် ထပ်မံပြီးတော့ အကြံပြု ဖြည့်စွက်လိုတဲ့ အချက်များ ကိုလည်း ဥပဒေကြမ်းပူးပေါင်းကော်မတီအနေနဲ့ လွှတ်တော်ကို တင်ပြခွင့်ပြုထားပါတယ်။ ဒီအတွက်ကြောင့်မို့လို့ ကျွန်တော်တို့ကော်မတီအနေနဲ့ လွှတ်တော်နှစ်ရပ် သဘောကွဲလွဲတဲ့အချက် တွေအပြင် ဒီအချက်တွေနဲ့ဆက်စပ်နေတဲ့ လွှတ်တော်နှစ်ရပ်က အတည်ပြုခဲ့တဲ့ ဥပဒေကြမ်းအပေါ်မှာလည်း ထပ်မံပြီးတော့ လေ့လာစိစစ်ခဲ့တဲ့အခါမှာ ဒီဥပဒေကြမ်းရဲ့ အပိုဒ် ၁၀၃ အပိုဒ်ခွဲ(က) အပိုဒ်ခွဲငယ်(၄) ရဲ့ နောက်မှာ အပိုဒ်ခွဲငယ်(၅)အဖြစ် အသစ်ဖြည့်စွက်သင့်ကြောင်းကိုလည်း ကျွန်တော်တို့ သဘောတူညီချက် ရရှိခဲ့ပါတယ်။ ကျွန်တော်တို့ ခုနက ညှိနှိုင်းသဘောတူညီခဲ့တဲ့ ပြည်သူ့လွှတ်တော်အတိုင်း အတည်ပြု သင့်တဲ့အပိုဒ်၊ အပိုဒ်ခွဲတွေ၊ ပူးပေါင်းကော်မတီရဲ့ ပြင်ဆင်ချက်အတိုင်း အတည်ပြုသင့်တဲ့ အပိုဒ်၊ အပိုဒ်ခွဲ တွေ၊ ဥပဒေကြမ်းကော်မတီအနေနဲ့ ဆက်စပ်ပြီးတော့ အသစ်ဖြည့်စွက်ခဲ့တဲ့ အပိုဒ်ခွဲငယ်တို့ကိုတော့ နောက် ဆက်တွဲပါ ကန့်လန့်ဖြတ်ဇယားနဲ့ အပြည့်အစုံ ပြည်ထောင်စုလွှတ်တော် ကိုယ်စားလှယ်ကြီးများထံကို ဖြန့်ဝေတင်ပြထားပြီး ဖြစ်ပါတယ်။ ဒီအတွက်ကြောင့်မို့လို့ လွှတ်တော်နှစ်ရပ် သဘောကွဲလွဲတဲ့ ကလေးသူငယ်အခွင့်အရေးများဆိုင်ရာ ဥပဒေကြမ်းနဲ့စပ်လျဉ်းပြီးတော့ ပြည်ထောင်စုလွှတ်တော် ကိုယ်စားလှယ်ကြီးများက ဆွေးနွေးပြီးတော့ ဆုံးဖြတ်အတည်ပြုပေးနိုင်ပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နဲ့အညီ ကျွန်တော်တို့ ဥပဒေကြမ်းပူးပေါင်းကော်မတီကနေပြီးတော့ လေးစားစွာ အစီရင်ခံတင်ပြအပ်ပါတယ်။ အားလုံးကို အထူးပဲ ကျေးဇူးတင်ရှိပါတယ်ခင်ဗျာ။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာများကို ဖော်ပြလက်မှတ်ရေးထိုးပြီး ၃၁-၅-၂၀၁၉ ရက် (သောကြာနေ့) ညနေ ၄ နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော တံတားကြီးများဥပဒေကြမ်း နှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ တံတားကြီးများဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၃-၅-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီနေ့လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီက တစ်ပိုဒ်ချင်းစီ အလိုက် အဆိုတင်သွင်းခြင်း၊ လွှတ်တော်ကိုယ်စားလှယ်များက ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာဖြစ်ပြီး ပြင်ဆင်ချက်ဇယားကိုလည်း လွှတ်တော် ကိုယ်စားလှယ်များထံ ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံပြီး ပြင်ဆင်ချက်မရှိတဲ့ အပိုဒ်အတွက် လွှတ်တော်ရဲ့ သဘောထားမေးမြန်းပြီး အတည်ပြုသွားမှာ ဖြစ်ပါတယ်။ ပြင်ဆင်ချက်ရှိတဲ့ အပိုဒ်ကိုတော့ စက်ခလုတ်အသုံးပြုပြီး အဆုံးအဖြတ်ရယူသွားမှာဖြစ်ပြီး ထောက်ခံဆန္ဒမဲများပါက ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်းလည်းကောင်း၊ ကန့်ကွက်ဆန္ဒမဲများပါက ကိုယ်စားလှယ်ရဲ့ ပြင်ဆင်ချက်အတိုင်းလည်းကောင်း အတည်ပြုသွားမှာ ဖြစ်ပါတယ်။ ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၁၆ မှစပြီး အဆိုတင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော နာယကကြီးခင်ဗျာ။ ကျွန်တော် ဒေါက်တာမြတ်ဉာဏစိုးကပဲ ဆက်လက်ပြီးတော့ အဆိုပြု တင်ပြမှာဖြစ်ပါတယ်။ နိုင်ငံတော်သမ္မတရဲ့ သဘောထားမှတ်ချက်နဲ့ ပြန်လည်ပေးပို့လာတဲ့ တံတားကြီးများ ဥပဒေကြမ်းရဲ့ အပိုဒ် ၁၆ အပေါ်မှာတော့ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)က အမျိုးသား လွှတ်တော်ကိုယ်စားလှယ် ဦးစိုးသိန်း(ခေါ်) ဦးမောင်စိုးရဲ့ ပြင်ဆင်ချက်ဟာ ဥပဒေရေးထုံးနဲ့လည်း ကိုက်ညီမှု ရှိပါတယ်။ မြန်မာစာအရေးအသားကလည်း ဆီလျော်မှုရှိတဲ့အတွက်ကြောင့်မို့လို့ ဦးစိုးသိန်း(ခေါ်) ဦးမောင်စိုးရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">ဦးစိုးသိန်း(ခေါ်) ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ် (၁၀) စတင် ဆွေးနွေးဖို့ဖြစ်ပါတယ်။</speech>
<speech><mp id="1262">ဦးစိုးသိန်း(ခေါ်)ဦးမောင်စိုး မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး</mp>နာယကကြီး ခင်ဗျာ။ ကျွန်တော့ရဲ့ အဆိုပြုထားတဲ့ ပြင်ဆင်ချက်ကို ဥပဒေကြမ်းပူးပေါင်း ကော်မတီက သဘောတူ လက်ခံထားပြီးဖြစ်တဲ့အတွက် ကျွန်တော့အနေနဲ့ ထွေထွေထူးထူး ရှင်းပြဖို့ မရှိပါဘူးခင်ဗျာ။</speech>
<speech type="speaker">ဆက်လက်ပြီး ဦးဝင်းအောင် မိုးမောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1358">ဦးဝင်းအောင်(မိုးမောက်မဲဆန္ဒနယ်၊ ကချင်ပြည်နယ်)</mp>ပြည်ထောင်စုလွှတ်တော် နာယက ကြီးနှင့် ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုဝန်ကြီးများအားလုံး မင်္ဂလာပါခင်ဗျာ။ ကျွန်တော်က ဒီနေရာမှာ ဆွေးနွေးချင်တာကတော့ တံတားပေါ်မှာဖြတ်တဲ့ ကုန်တန်ချိန်တွေအကြောင်း ဆွေးနွေးချင်တာပါ။ ဒါပေမယ့် အကုန်လုံးက တစ်ပေါင်းတစ်စည်းတည်းဖြစ်နေတဲ့အတွက် ကျွန်တော် အနည်းငယ်တော့ တင်ပြချင်ပါတယ်။ ကျွန်တော်တို့ ဥပဒေတစ်ရပ် လုပ်တဲ့ကျွန်တော်တို့ ဒီဥပဒေကို ရှောင်ကွင်းလို့မရအောင်၊ လက်တစ်လုံးခြား လုပ်လို့မရအောင် ကျွန်တော်တို့ ပြဋ္ဌာန်းရမှာ ဖြစ်ပါတယ်။ ဥပမာ-အခု ကျွန်တော်တို့ ဒီတံတားပေါ်မှာ ဖြတ်သွားတဲ့ ဝန်တန်ချိန်တွေများပြီးတော့ ဖြတ်တဲ့ယာဉ်တွေကို ငါးသောင်းကနေ သုံးသိန်း အထိ ဒဏ်ရိုက်မယ်ဆိုရင် ကျွန်တော်တို့ ဒဏ်အရိုက်ခံပြီး ဖြတ်မယ့်ယာဉ်တွေအများကြီး ရှိပါတယ်။ ဘာဖြစ်လို့လဲဆိုတော့ ကျွန်တော်တို့ CCTV တပ်ထားတဲ့ တံတားတွေတောင်မှ CCTV ကို ၂ မိနစ်လောက် ခဏလောက် ရပ်ခိုင်းပြီးတော့မှ ဖြတ်တဲ့ ဝန်တွေ၊ ကားတွေ အများကြီးရှိတယ်လို့ ကြားသိရပါတယ်။ အဲဒါ ကျတော့ ကျွန်တော်တို့ တံတားကို ပျက်သွားမှ ၂ ဆ အလျော်တောင်းမယ်ဆိုရင် တံတားကျိုးကျတဲ့ ကားရော၊ လူရော ရှာတွေ့တော့မှာမဟုတ်ပါဘူး။ ဒီလိုအခြေအနေမှာ ၂ ဆ ဘယ်မှာမှ အလျော်တောင်းလို့မရတော့ပါဘူး။ နောက်ပြီးတော့မှ ကျွန်တော်တို့ ဒီလိုအလျော်တောင်းလို့လည်း မရတော့တဲ့ အပြင်ကို ကုန်တွေ၊ လူတွေဖြတ်သန်းသွားမှုလည်း ရပ်ဆိုင်းသွားမှာ ဖြစ်ပါတယ်။ အဲဒီအခါ ကျတော့ ကျွန်တော်တို့ ကိုယ်ပိုင်ထန်းပင် တစ်ပင်မှာတောင်မှ ထန်းပင်တက်ပြီး ထန်းရေရောင်းစားတဲ့လူ တစ်ယောက်ကို တရားရုံးကအရေးယူရင် အနည်းဆုံး ၁၀ သိန်း ဒဏ်ရိုက်ပါတယ်။ အဲဒီလို သိန်းပေါင်း သောင်းချီ၊ သိန်းချီတန်တဲ့ တံတားပေါ်မှာ သိန်းပေါင်းထောင်ချီ ကားတွေကနေပြီးတော့မှ ဥပဒေမဲ့ ဖြတ်သန်းသွားတဲ့အခါမှာ ငါးသောင်းကနေ သုံးသိန်းပဲ ဒဏ်ရိုက်မယ်ဆိုရင် ဒီသုံးသိန်းကို ပေးပြီးတော့မှ ဖြတ်သွားမယ့် ကားတွေအများကြီး ပေါ်လာနိုင်ပါတယ်။ ကျွန်တော်တို့ မိုးမောက်ဘက်မှာလည်း ဒီလိုဖြစ် နေပါတယ်။ ဒီအတိုင်းလည်း လေးငါးသိန်းပေးပြီး ဖြတ်နေကြတာ ဖြစ်ပါတယ်။ အဲဒါကြောင့် ဒီလို ငါးသောင်းကနေ သုံးသိန်း ပေးပြီးတော့မှပဲ ဖြတ်ခိုင်းမယ်ဆိုရင်တော့ ဥပဒေက ကျွန်တော်တို့ မြန်မာနိုင်ငံ သားတွေ လိုက်နာဖို့ခက်ခဲတဲ့ ဥပဒေတစ်ရပ် ဖြစ်သွားနိုင်ပါတယ်။ ဒါကြောင့်မို့ ကျွန်တော့ရဲ့ အဆိုပြုချက် အတိုင်း တံတားပေါ်မှာ ဒီလိုဖြတ်ခဲ့ရင် ကျပ်ငွေ ဆယ်သိန်းမှ တစ်ဆယ့်ငါးသိန်းအထိ ငွေဒဏ်ချမှတ်ရမယ့် အပြင်ဆိုတဲ့ စကားရပ်ကို အတည်ပြုပေးပါရန် လေးစားစွာ ပန်ကြားအပ်ပါတယ်ခင်ဗျား။</speech>
<speech type="speaker">ဆောက်လုပ်ရေးဝန်ကြီးဌာနက သဘောထားပြောပါ။</speech>
<speech><agency id="14">ဦးဟန်ဇော်(ပြည်ထောင်စုဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများ ခင်ဗျာ။ ကျွန်တော်ကတော့ ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီး ဦးဟန်ဇော်ဖြစ်ပါတယ်။ ကျွန်တော်တို့ နိုင်ငံတော်သမ္မတရဲ့ သဘောထားမှတ်ချက်နဲ့ ပြန်လည်ပေးပို့လာတဲ့ တံတားကြီးများ ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် များကို ကျွန်တော်တို့ ဆောက်လုပ်ရေးဝန်ကြီးဌာနအနေနဲ့ နိုင်ငံတော်သမ္မတရဲ့ သဘောထားမှတ်ချက်နဲ့ အညီ ဥပဒေကြမ်း၏ အပိုဒ် ၁၆ ကို အောက်ပါအတိုင်း ပြင်ဆင်ပြဋ္ဌာန်းသင့်ပါသည်။ မည်သူမဆို ဤဥပဒေအရထုတ်ပြန်သည့် နည်းဥပဒေများ၊ အမိန့်ကြော်ငြာစာ၊ အမိန့်၊ ညွှန်ကြားချက်နဲ့ လုပ်ထုံးလုပ်နည်း တစ်ရပ်ရပ်ကို လိုက်နာရန် ပျက်ကွက်လျှင် ထိုပြစ်မှုအတွက် သီးခြား ပြစ်ဒဏ် ပြဋ္ဌာန်းထားခြင်းမရှိပါက ထိုသူကို အနည်းဆုံး ကျပ်ငါးသောင်းမှ အများဆုံး ကျပ်သုံးသိန်းအထိ ငွေဒဏ်ချမှတ်ရမည့်အပြင် တံတားကြီးဆိုင်ရာ ပျက်စီးဆုံးရှုံးမှု တန်ဖိုး၏ နှစ်ဆကို ပေးလျော်စေရမည် ဆိုတဲ့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို သဘောတူပါကြောင်း ပြန်ကြားအပ် ပါတယ်ခင်ဗျား။</speech>
<speech type="speaker">ဥပဒေကြမ်းပူးပေါင်းကော်မတီ သဘောထားပြောပါ။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဒီဥပဒေရဲ့ အခန်း(၅)မှာ စည်းကမ်းချက်နဲ့ ကန့်သတ်ချက်များ ထည့်သွင်းထားပါတယ်။ အပိုဒ် ရ နဲ့ ၈ မှာ ဖြစ်ပါတယ်။ အပိုဒ် ရ မှာဆိုရင် ၄ ချက်ပါပါတယ်။ အပိုဒ် ၈ မှာဆို ၅ ချက်ပါပါတယ်။ နောက်တစ်ခါ အခန်း (၇) တားမြစ်ချက်များမှာ အပိုဒ် ၃ ပိုဒ် ပါပါတယ်။ အပိုဒ် ၁၀၊ ၁၁ နဲ့ ၁၂ တို့ ဖြစ်ပါတယ်။ အဲဒီတော့ အပိုဒ် ၁၁ မှာဆိုရင် ၁၄ ချက်ပါပါတယ်။ ခုနက လွှတ်တော်ကိုယ်စားလှယ်ကြီး ဆွေးနွေးသွားတဲ့ ဝန်ပိုတင်ဆောင်မောင်းနှင်ခြင်းဟာ အပိုဒ် ၁၁(စ)နဲ့ ဆိုင်ပါတယ်။ အပိုဒ် ၁၁(စ)မှာတော့ တံတားကြီးပေါ်တွင် မောင်းနှင်သွားလာခွင့်မပြုကြောင်း သတ်မှတ်ထားသည့်မော်တော်ယာဉ်၊ ရထား၊ စက်ယန္တရား၊ ဘီးအမျိုးအစား၊ ဝန်တင်အလေးချိန်ပါယာဉ်၊ သတ်မှတ်ခွင့်ပြုထားသည့် တံတားခံနိုင် ဝန်ထက် ပိုသောယာဉ်များ မောင်းနှင်ခြင်းလို့ ဖော်ပြထားတာဖြစ်ပါတယ်။ အဲဒီအတွက် ပြစ်ဒဏ်ကတော့ ကျွန်တော်တို့က ဘယ်မှာချထားလဲဆိုတဲ့အခါကျတော့ အခန်း(၈) ပြစ်မှုနှင့် ပြစ်ဒဏ်များအခန်း အပိုဒ် ၁၄(ခ) မှာ ထိုသူကို ၃ နှစ်ထက်မပိုသော ထောင်ဒဏ်ဖြစ်စေ၊ အနည်းဆုံး ကျပ်ငါးသိန်းမှ အများဆုံး ကျပ်သိန်း ငါးဆယ်အထိ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေလို့ ပါပြီးဖြစ်တဲ့အတွက်ကြောင့်မို့လို့ ကိုယ်စားလှယ် တော်ကြီးရဲ့ ဆွေးနွေးချက်အရဆိုရင် ဒဏ်ကြေးငွေကတောင်မှ ပြန်လည်ပြီးတော့ လျော့နည်းနေတဲ့ သဘောဖြစ်နေပါတယ်။ ဆိုလိုတဲ့သဘောကတော့ ဒီအပိုဒ် ၁၆ က Miscellaneous ကိုပေးထားတာပါခင်ဗျ။ ကျွန်တော်တို့ အနှေးယာဉ်လေးတွေ တံတားပေါ်မှာ ဖြတ်သန်းသွားမိမယ်။ တံတားပေါ်မှာ ကွမ်းယာဗန်း မှောက်ကျမယ်။ ဒီလိုမျိုး Miscellaneous Case လေးတွေအတွက် ဖြစ်တဲ့အတွက်ကြောင့်မို့လို့ ကိုယ်စားလှယ်တော်ကြီးရဲ့ ဆွေးနွေးချက်ဟာ ဒီထဲမှာ အကျုံးမဝင်ပါဘူးခင်ဗျာ။ ဒါကြောင့်မို့လို့ ပါရှိပြီးဖြစ်ပါတယ်။ ကိုယ်စားလှယ် တော်ကြီးရဲ့ စိုးရိမ်ပူပန်မှုဟာ ကျွန်တော်တို့ ၁၄(ခ) အရ ကျပ်ငါးသိန်းကနေပြီးတော့ ကျပ် သိန်းငါးဆယ် အထိ ဒဏ်ငွေချမှတ်ရမယ့်အပြင် ပစ္စည်းဆုံးရှုံးမှုရဲ့ ၂ ဆကလည်း ဒဏ်ရိုက်ရဦးမှာ ဖြစ်ပါတယ်။ ကြောင့်မို့လို့ ကျွန်တော်တို့ ခုနကတင်ပြခဲ့သလိုပါပဲ။ ဥပဒေရေးထုံးအရရော၊ နောက်ပြီးတဲ့အခါကျတော့ မြန်မာစာအရေးအသား ပိုမိုဆီလျော်ညီညွတ်တဲ့ ဦးစိုးသိန်းခေါ် ဦးမောင်စိုးရဲ့ ပြင်ဆင်ချက်အတိုင်းပဲ လွှတ်တော်က အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယင်းအပိုဒ်နဲ့စပ်လျဉ်းပြီး ဦးစိုးသိန်း (ခေါ်)ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ်(၁၀)၏ အဆိုပြုချက်အတိုင်း ဥပဒေကြမ်း ပူးပေါင်းကော်မတီက ထပ်မံပြင်ဆင်၍ သဘောတူထားပါတယ်။ ဒါကြောင့် အဆိုမှာ ဥပဒေကြမ်း၏ အပိုဒ် ၁၆ သည် ဥပဒေကြမ်းပူးပေါင်းကော်မတီက သဘော တူသည့် ဦးစိုးသိန်း၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုကို ထောက်ခံမဲ (၅၆၄)မဲ၊ ကန့်ကွက်မဲ (၇)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဥပဒေကြမ်းပူးပေါင်းကော်မတီ၏ ထပ်မံ ပြင်ဆင်ချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး (တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၁၂ အပိုဒ်ခွဲ(ခ) ကိုတော့ နိုင်ငံတော်သမ္မတရဲ့ သဘောထား မှတ်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၂ အပိုဒ်ခွဲ(ခ)သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ တံတားကြီးများဥပဒေကြမ်းနဲ့စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည်ပေးပို့သွား မည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော အလုပ်သမားရေးရာ အငြင်းပွားမှုဖြေရှင်းရေးဥပဒေကို ဒုတိယအကြိမ် ပြင်ဆင်သည့်ဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း၊</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ အလုပ်သမားရေးရာအငြင်းပွားမှုဖြေရှင်းရေး ဥပဒေကို ဒုတိယအကြိမ်ပြင်ဆင်သည့် ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၃-၅-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီကနေ့ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထား မှတ်ချက်အပေါ် ပြင်ဆင်ချက် တစ်စုံတစ်ရာမရှိတဲ့အတွက် လွှတ်တော်ရဲ့ သဘောထားမေးမြန်း အတည်ပြု သွားမှာဖြစ်ပြီး ပြင်ဆင်ချက်ဇယားကိုလည်း ကိုယ်စားလှယ်များထံ ဖြန့်ဝေထားပါတယ်။ ဥပဒေကြမ်း ပူးပေါင်းကော်မတီက ဥပဒေကြမ်းရဲ့ အပိုဒ် ၂ အပိုဒ်ခွဲ(င)မှစပြီး အဆိုတင်ပြဖို့ ဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၂ အပိုဒ်ခွဲ(င) ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(င)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၂ အပိုဒ်ခွဲ(ဇ)ကိုတော့ နိုင်ငံတော်သမ္မတရဲ့ သဘောထားမှတ်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဇ)သည် နိုင်ငံတော်သမတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၃ ရဲ့ အပိုဒ်ခွဲ(က)နှင့် အပိုဒ်ခွဲ(ဂ) တို့ကိုတော့ ဥပဒေကြမ်း ပူးပေါင်းကော်မတီရဲ့ ပြင်ဆင်ချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃ အပိုဒ်ခွဲ(က)နှင့် အပိုဒ်ခွဲ(ဂ) တို့သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ နောက်ဆုံးအနေနဲ့တော့ ဥပဒေကြမ်းရဲ့ အပိုဒ် ၃ရ နဲ့ အပိုဒ် ၄၁ တို့ကိုတော့ နိုင်ငံတော်သမ္မတရဲ့ လွှတ်တော်က သ ဘောမတူသူမရှိတဲ့အခါများခင်ဗျာ။ သဘောထားမှတ်ချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ် ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃ရ နှင့် အပိုဒ် ၄၁ တို့သည် နိုင်ငံတော်သမ္မတ သဘောထားမှတ်ချက်အတိုင်း ဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျာ။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အလုပ်သမားရေးရာ အငြင်းပွားမှု ဖြေရှင်းရေးဥပဒေကို ဒုတိယအကြိမ် ပြင်ဆင်သည့်ဥပဒေကြမ်းနဲ့စပ်လျဉ်းတဲ့ နိုင်ငံတော်သမ္မတရဲ့ သဘောထား မှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည်ပေးပို့သွားမည်ဖြစ်ကြောင်း အသိပေး ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှပေးပို့ထားသော မန္တလေးတိုင်းဒေသကြီး၊ ပြည်ကြီးတံခွန်မြို့နယ် ရေပေးဝေရေးစီမံကိန်း ဆောင်ရွက်ရန် နယ်သာလန်နိုင်ငံ၊ FMO နှင့် ING Bank ထံမှ ယူရို ၂၉.၉၆ သန်းချေးငွေရယူရေးနှင့်စပ်လျဉ်း၍ စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မန္တလေး မြို့တော်စည်ပင်သာယာရေးကော်မတီက တာဝန်ယူဆောင်ရွက်မယ့် မန္တလေးတိုင်းဒေသကြီး၊ ပြည်ကြီး တံခွန်မြို့နယ် ရေပေးဝေရေးစီမံကိန်းအတွက် နယ်သာလန်နိုင်ငံ၊ FMO နှင့် ING Bank ထံမှ ယူရို ၂၉.၉၆ သန်း ချေးငွေရယူရေးနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော် သမ္မတရုံးရဲ့ ၂၁-၅-၂၀၁၉ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံး မင်္ဂလာပါ။ ကျွန်တော်ကတော့ စီမံကိန်းနှင့်ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့်အနေနဲ့ မန္တလေးမြို့တော်စည်ပင်သာယာရေးကော်မတီက မန္တလေးတိုင်းဒေသကြီး၊ ပြည်ကြီးတံခွန်မြို့နယ် ရေပေးဝေရေးစီမံကိန်း ဆောင်ရွက်ရန်အတွက် နယ်သာလန်နိုင်ငံ၊ FMO နှင့် ING Bank တို့ထံမှ ချေးငွေ ယူရို ၂၉.၉၆ သန်း ရယူရေးကိစ္စရပ်နှင့်စပ်လျဉ်းပြီး မန္တလေးမြို့တော် စည်ပင်သာယာရေး ကော်မတီနှင့် ပြည်ထောင်စုစီမံကိန်းနှင့် ဘဏ္ဍာရေးဝန်ကြီးဌာနကိုယ်စား ရှင်းလင်းတင်ပြမှာ ဖြစ်ပါတယ်။ Power Point အသုံးပြုခွင့်ပြုပါရန် ပန်ကြားအပ်ပါတယ်ခင်ဗျာ။ နာယကကြီးခင်ဗျား။ အဆိုပါ မန္တလေးတိုင်းဒေသကြီး၊ ပြည်ကြီးတံခွန်မြို့နယ် ရေပေးဝေရေး စီမံကိန်းကို နယ်သာလန်နိုင်ငံ FMO နှင့် ING Bank တို့ထံမှ ချေးငွေ ယူရို ၂၉.၉၆ သန်းနှင့် နယ်သာလန် နိုင်ငံအစိုးရကပေးအပ်မည့် Development Related Infrastructure Investment Vehicle- DRIVE အစီ အစဉ်အောက်မှ ထောက်ပံ့ငွေ ယူရို ၂၉.၉၆ သန်းတို့ဖြင့် ပေါင်းစပ်ဆောင်ရွက်မှာ ဖြစ်ပါတယ်။ FMO နဲ့ ING Bank တို့ဟာ နယ်သာလန်နိုင်ငံမှာအခြေစိုက်ထားတဲ့ ပုဂ္ဂလိကကဏ္ဍဖွံ့ဖြိုးရေးဘဏ်များ ဖြစ်ပါတယ်။ FMO Bank ဟာ နယ်သာလန်အစိုးရက ၅၁ ရာခိုင်နှုန်းနဲ့ ပုဂ္ဂလိက ကဏ္ဍက ၄၉ ရာခိုင်နှုန်းပိုင်တဲ့ ဘဏ်ဖြစ်ပြီး တော့ ဘဏ်ရဲ့ရုံးချုပ်ဟာ နယ်သာလန်နိုင်ငံ The Hague မြို့မှာတည်ရှိပါတယ်။ ကုလသမဂ္ဂရေရှည်ဖွံ့ဖြိုးမှု 08:00d69289.qos (Sustainable Development Goals-SDGs) qp:08 326m233002cos ဆောင်ရွက်ရာမှာ လိုအပ်ချက်များအတွက် ကူညီဆောင်ရွက်ပေးနေတဲ့ ဘဏ်လည်း ဖြစ်ပါတယ်။ ING Bank ကလည်း နယ်သာလန်နိုင်ငံမှာ နိုင်ငံပေါင်းစုံ ငွေကြေးဝန်ဆောင်မှုပေးနေတဲ့ ကမ္ဘာ့ အကြီးဆုံး ဘဏ်များစာရင်းဝင် ဘဏ်တစ်ခု ဖြစ်ပါတယ်။ ဘဏ်ရဲ့ရုံးချုပ်က နယ်သာလန်နိုင်ငံ Amsterdam မြို့မှာ တည်ရှိပြီးတော့ ဖွံ့ဖြိုးရေးဝန်ဆောင်မှုဘဏ်တစ်ခုဖြစ်ပါတယ်။ မန္တလေးမြို့တော် စည်ပင်သာယာရေး ကော်မတီအနေနဲ့ မန္တလေးမြို့တော် စည်ပင်သာယာရေးကော်မတီ နယ်နိမိတ်အတွင်းမှာရှိတဲ့ မြို့နယ်ပေါင်း (၆) မြို့နယ်အနက် အောင်မြေသာစံမြို့နယ်၊ ချမ်းအေးသာစံမြို့နယ်၊ မဟာအောင်မြေမြို့နယ်နဲ့ ချမ်းမြသာစည် မြို့နယ်တို့မှာ လက်ရှိ ရေပေးဝေမှုအခြေအနေဟာ ၇၀ ရာခိုင်နှုန်း ဖြန့်ဖြူးပေးနိုင်ပါတယ်။ ၎င်း (၄) မြို့နယ်ကို AFD ချေးငွေနဲ့ ရေပေးဝေရေးလုပ်ငန်းများ အဆင့်မြှင့်တင်ဆောင်ရွက်လျက်ရှိရာမှာ ၂၀၂၃ ခုနှစ်မှာ လက်ရှိရေပေးဝေမှု ၇၀ ရာခိုင်နှုန်းမှ ၉၀ ရာခိုင်နှုန်းအထိ တိုးမြှင့်ဖြန့်ဖြူးပေးနိုင်မှာ ဖြစ်ပါတယ်။ အကောင်အထည်ဖော် ဆောင်ရွက်လျက်ရှိပါတယ်။ ကျန်ရှိနေတဲ့ ပြည်ကြီးတံခွန်မြို့နယ်ရဲ့ ရေပေးဝေရေး စီမံကိန်းကို JICA ထောက်ပံ့ငွေ ဂျပန်ယန်း ၁.၇၉ ဘီလီယံနဲ့ ၂၀၁၈ ခုနှစ်မှာ အကောင်အထည်ဖော် ဆောင်ရွက်ခဲ့ရာမှာ ၃၀ ရာခိုင်နှုန်းအထိ ရေပေးဝေနိုင်ပြီ ဖြစ်ပါတယ်။ နာယကကြီးခင်ဗျား။ ယခုတင်ပြမည့် နယ်သာလန်နိုင်ငံ FMO နဲ့ ING Bank တို့ထံမှ ချေးငွေယူရို ၂၉.၉၆ သန်းနဲ့ နယ်သာလန်နိုင်ငံအစိုးရ ထောက်ပံ့ငွေ ၂၉.၉၆ သန်းတို့ဖြင့် ပြည်ကြီးတံခွန်မြို့နယ်ရဲ့ ရေပေးဝေရန်ကျန်ရှိတဲ့ ၇၀ ရာခိုင်နှုန်းအတွက် အကောင်အထည်ဖော် ဆောင်ရွက်မှာဖြစ်ပါတယ်။ ပြည်ကြီး တံခွန်မြို့နယ်သည် တိုးချဲ့မြို့နယ်တစ်ခုဖြစ်တဲ့အတွက် မန္တလေးမြို့တော် စည်ပင်သာယာရေးကော်မတီရဲ့ ယခင် ရေပေးဝေရေးကွန်ရက်မှာ ပါဝင်ခဲ့ခြင်းမရှိပါ။ အထက်မှာ တင်ပြခဲ့တဲ့အတိုင်း လက်ရှိရေပေးဝေနိုင်မှု အနေအထားဟာ ၃၀ ရာခိုင်နှုန်းရှိသဖြင့် ကျန် ၇၀ ရာခိုင်နှုန်း ရေပေးဝေရန် ဆောင်ရွက်လိုခြင်း ဖြစ်ပါတယ်။ ထို့အပြင် မန္တလေးမြို့တော် စည်ပင်သာယာရေးကော်မတီသည် မန္တလေးမြို့တော်အား Smart City အဖြစ် ကြိုးပမ်းဆောင်ရွက်လျက်ရှိရာမှာ Smart City ကိုရောက်ရှိဖို့ အခြေခံလိုအပ်ချက်တစ်ခုက ရေကောင်း ရေသန့်လုံလောက်စွာ ပေးဝေနိုင်ရန်ဖြစ်ပါတယ်။ ယင်းသို့ရေပေးဝေနိုင်ရန် မြေအောက်ရေထုတ်ယူသုံးစွဲမှု ကိုလျှော့ချပြီးတော့ မြေပေါ်ရေသုံးစွဲမှုတိုးမြှင့်လိုတဲ့အတွက် ဤစီမံကိန်းကို ဆောင်ရွက်ရခြင်း ဖြစ်ပါတယ်။ လက်ရှိမန္တလေးမြို့ ရေပေးဝေမှုစနစ်အရ ၂၀၁၉ ခုနှစ်မှာ မြေအောက်ရေအရင်းအမြစ်သုံးစွဲမှု ၈၅ ရာခိုင်နှုန်း ရှိပြီးတော့ မြေပေါ်ရေသုံးစွဲမှုကတော့ ၁၅ ရာခိုင်နှုန်းသာ ရှိပါတယ်။ ဤစီမံကိန်းပြီးစီးပါက မြေအောက်ရေ ထုတ်ယူသုံးစွဲမှု ၈၅ ရာခိုင်နှုန်းမှ ၇၀ ရာခိုင်နှုန်းသို့ လျော့ကျသွားပြီးတော့ မြေပေါ် ရေထုတ်ယူသုံးစွဲမှု ၁၅ ရာခိုင်နှုန်းမှ ၃၀ ရာခိုင်နှုန်းသို့ မြင့်တက်လာမှာဖြစ်ပါတယ်။ နာယကကြီးခင်ဗျား။ စီမံကိန်းကို အဆင့် (၂) ဆင့်နဲ့ ဆောင်ရွက်မှာဖြစ်ပြီးတော့ ပထမအဆင့်အနေနဲ့ တစ်ရက်ကို ရေဂါလန် (၇) သန်း ဖြန့်ဖြူးပေးဝေနိုင်ရန် ဒုဋ္ဌဝတီမြစ်မှ ရေကိုယူ၍ အမရပူရမြို့နယ်၊ တလင်းကြီး ကျေးရွာတွင် ရေသန့်စင်စက်ရုံ တည်ဆောက်ခြင်း၊ အချင်း (၆၃၀) မီလီမီတာ ရေပို့ပိုက်လိုင်း အရှည် (၁၃) ကီလိုမီတာ ဆက်သွယ်ချထားခြင်း၊ ပြည်ကြီးတံခွန်မြို့နယ်တွင် ရေတွန်းစက်ရုံနှင့် ဂါလန် (၁)သန်းဆံ့ ရေလှောင်ကန်တည်ဆောက်ခြင်း လုပ်ငန်းများကို ရာနှုန်းပြည့်ဆောင်ရွက်မှာ ဖြစ်ပါတယ်။ ပင်မရေဖြန့် ပိုက်လိုင်းများ၊ ပထမအဆင့် ရေဖြန့်ဝေပိုက်များ၊ ဒုတိယဆင့်ပွားပိုက်လိုင်းများနှင့် တတိယ ဆင့်ပွားပိုက်လိုင်းများ ဆက်သွယ်ချထားခြင်း၊ ရေလေလွင့်ဆုံးရှုံးမှုမရှိစေရန် District Meter Area ဇုန်များ တည်ဆောက်ခြင်း၊ အိမ်သွယ်ပိုက်လိုင်းများ ဆက်သွယ်ချထားခြင်းနှင့် ရေမီတာအလုံး ၂၀၀၀၀ တပ်ဆင်ခြင်း၊ မီးဘေးအန္တရာယ် ကာကွယ်ရေးအတွက် မီးသတ်ငုတ် ၁၀၀ တပ်ဆင်ခြင်းတို့ကို ပထမအဆင့်မှာ ၅၀ ရာခိုင်နှုန်းနဲ့ ဒုတိယ အဆင့်မှာ ၅၀ ရာခိုင်နှုန်းခွဲပြီးတော့ ဆောင်ရွက်မှာဖြစ်ပါတယ်။ လေးစားအပ်ပါသော နာယကကြီးခင်ဗျား။ အဆိုပါစီမံကိန်းရဲ့ ခန့်မှန်းကုန်ကျစရိတ်ဟာ ယူရို ၅၉.၉၂ သန်း ဖြစ်ပါတယ်။ ဤစီမံကိန်းကုန်ကျစရိတ်ရဲ့ ၅၀ ရာခိုင်နှုန်းဖြစ်တဲ့ ယူရို ၂၉.၉၆ သန်းကို နယ်သာလန်နိုင်ငံ FMO နဲ့ ING Bank တို့ထံမှ ချေးယူငွေဖြင့် ဆောင်ရွက်မှာဖြစ်ပြီးတော့ ကျန် ၅၀ ရာခိုင်နှုန်း ချေးငွေရဲ့ စည်းကမ်းသတ်မှတ်ချက်များမှာ ဆိုင်းငံ့ကာလ ၃ နှစ်၊ ပြန်ဆပ်ကာလ ၁၀ နှစ်၊ စုစုပေါင်းချေးငွေသက်တမ်း ၁၃ နှစ် ဖြစ်ပြီး အတိုးနှုန်းဟာ တစ်နှစ်ကို ၂.၃၆ ရာခိုင်နှုန်း Fits Rate ဖြစ်ပါတယ်။ Upfront fee အဖြစ် ချေးငွေပမာဏရဲ့ ၀.၆ ရာခိုင်နှုန်းကို ပေးရမှာဖြစ်ပြီးတော့ ကတိခံကြေးအဖြစ်နဲ့ ချေးငွေထုတ်ယူဖို့ ကျန်တဲ့အပေါ်မှာ ၀.၄ ရာခိုင်နှုန်း ပေးရမှာဖြစ်ပါတယ်။ Facility Agent Fee အဖြစ်နဲ့ တစ်နှစ်ကို ယူရို ၁၅,၀၀၀ ကို ပေးချေရမှာဖြစ်ပါတယ်။ အဆိုပါစီမံကိန်းအတွက် ချေးငွေယူရို ၂၉.၉၆ သန်းနဲ့ ထောက်ပံ့ငွေယူရို ၂၉.၉၆ သန်း စုစုပေါင်း ယူရို ၅၉.၉၂ သန်းအပေါ်မှာ တွက်ချက်ပါက Grant Element ၅၉ ရာခိုင်နှုန်းခန့် တွက်ချက်ရရှိတဲ့ အတွက်ကြောင့် သက်သာမှုရှိတဲ့ချေးငွေ (Concessional Loan) ဖြစ်ပါတယ်။ စီမံကိန်းအတွက် ဖြစ်မြောက်နိုင်စွမ်းလေ့လာဆန်းစစ်မှု (Feasibility Study) ကို Ballast Neadam ကုမ္ပဏီရဲ့ ကုန်ကျစရိတ်နဲ့ နယ်သာလန်နိုင်ငံ အခြေစိုက်ကုမ္ပဏီတစ်ခုဖြစ်တဲ့ Royal Haskoning DHV က ၁၂-၇-၂၀၁၈ ရက်နေ့ကနေပြီးတော့ ၁၅-၁၁-၂၀၁၈ ရက်နေ့အထိ ပြုလုပ်ခဲ့ပြီးတော့ အစီရင်ခံစာကို ၂၉-၁၁-၂၀၁၈ ရက်နေ့မှာ မန္တလေးမြို့တော်စည်ပင်သာယာရေးကော်မတီသို့ တင်ပြခဲ့ပြီးဖြစ်ပါတယ်။ စီမံကိန်းအား ၂၀၁၉ ခုနှစ်မှ ၂၀၂၁ ခုနှစ် အထိ (၂) နှစ်ကျော်ခန့် အကောင်အထည်ဖော်ဆောင်ရွက်ရန် လျာထား ပါတယ်။ ဒီဇိုင်း Consultant အတွက် ကုန်ကျစရိတ် ယူရို ၀.၉ သန်း သုံးစွဲမည်ဖြစ်သဖြင့် စီမံကိန်းကုန်ကျ စရိတ်ရဲ့ ၁.၅ ရာခိုင်နှုန်း ခန့်သာရှိပါကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျား။ အဆိုပါစီမံကိန်း အကောင်အထည်ဖော် ဆောင်ရွက်ခြင်း အားဖြင့် ပြည်ကြီးတံခွန်မြို့နယ်ရှိ လူဦးရေ ၂ သိန်းကျော်အား ဘေးကင်းလုံခြုံစိတ်ချရတဲ့ ရေကောင်း ရေသန့်ကို တစ်ရက်လျှင် ရေဂါလန် ရ သန်း၊ (၂၄)နာရီ ရ ရက်ပတ်လုံး ဖြန့်ဖြူးပေးနိုင်မှာဖြစ်ပြီးတော့ စက်မှုဇုန်(၁)၊ (၂)၊ (၃)ရှိ စက်ရုံ၊ အလုပ်ရုံများနဲ့ ရေသန့်စင်စက်ရုံအနီးရှိ ကျေးရွာ ၃ ရွာတို့မှာလည်း ရေကောင်းရေသန့် ရရှိခံစားနိုင်မည်ဖြစ်ခြင်း၊ Safe Drinking Water ကို (၂၄)နာရီ ဖြန့်ဝေပေးနိုင်ခြင်း၊ ရေသုံးစွဲသူပြည်သူများ ရေကြောင့်ဖြစ်ပွားနိုင်တဲ့ ရောဂါများမှ ကာကွယ်ပေးနိုင်ခြင်း၊ ပြည်တွင်းအလုပ်အကိုင် အခွင့်အလမ်းများ ရရှိနိုင်ခြင်း၊ ပြည်ပရင်းနှီးမြှုပ်နှံမှုတိုးမြှင့်လာခြင်း၊ ဒုဋ္ဌဝတီမြစ်ရေ Surface Water ကို သန့်စင်ရယူသုံးစွဲခြင်းဖြင့် မြေအောက်ရေထုတ်ယူသုံးစွဲမှု (Ground Water Extraction)ကို လျှော့ချနိုင်ခြင်း စတဲ့အကျိုးကျေးဇူးများ ရရှိနိုင်မှာဖြစ်ပါတယ်။ ချေးငွေရယူရေးကိစ္စအပေါ်မှာ ဖွံ့ဖြိုးမှုအကူအညီများ ညှိနှိုင်းရေးအဖွဲ့၊ ပြည်ထောင်စုအစိုးရအဖွဲ့ စီးပွားရေးရာကော်မတီတို့ကတစ်ဆင့် ပြည်ထောင်စုအစိုးရအဖွဲ့ကို တင်ပြခဲ့ပါတယ်။ ၁၄-၃-၂၀၁၉ ရက်နေ့မှာ ကျင်းပပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၅/၂၀၁၉)က သဘောတူ အတည်ပြုပြီး ဖြစ်ပါတယ်။ စီမံကိန်းကို အဓိကတာဝန်ခံပြီးတော့ ဆောင်ရွက်မယ့်အဖွဲ့အစည်းဟာ မန္တလေးမြို့တော် စည်ပင်သာယာရေးကော်မတီဖြစ်ပြီးတော့ ၃၁-၁၂-၂၀၁၈ ရက်နေ့အထိ မန္တလေးမြို့တော် စည်ပင်သာယာရေး ကော်မတီအတွက် ပြည်ပချေးငွေ အမေရိကန်ဒေါ်လာ ၁၀၅.၈၁၆ သန်း စာချုပ်ချုပ်ဆိုထားပြီးဖြစ်ကြောင်း တွေ့ရပါတယ်။ နာယကကြီးခင်ဗျား။ ချေးငွေအပြည့်အဝ ထုတ်ယူသုံးစွဲပါက အကြမ်းအားဖြင့် ဆိုင်းငံ့ကာလ အတွင်းမှာ တစ်နှစ်ကို အတိုး ယူရို ၀.၇၀ရ သန်းခန့် ပေးရမှာဖြစ်ပါတယ်။ ပြန်ဆပ်ကာလရောက်ရင်တော့ တစ်နှစ်ကို အရင်း အတိုးပေါင်း ယူရို ၃.ရ သန်းခန့် နှစ်စဉ်ပြန်လည် ပေးဆပ်သွားရမှာဖြစ်ပါတယ်။ ောက်တဲ့ နှစ်အလိုက် အတိုး၊ အရင်း ပြန်လည်ပေးဆပ်နိုင်ဖို့အတွက် မန္တလေးမြို့တော်စည်ပင် သာယာရေးကော်မတီက တိုးတက်ရရှိလာမယ့် ရေဖိုးရေခအပါအဝင် အခြားသော အခွန်အရပ်ရပ်များမှ ကောက်ခံရရှိတဲ့ ဝင်ငွေများကို ကော်မတီရဲ့ ဘတ်ဂျက်ကို နှစ်အလိုက် ပေးသွင်းပြီးတော့ ချေးငွေပြန်လည် ပေးဆပ်ဖို့လည်း နှစ်အလိုက်လျာထားပြီးတော့ ပေးဆပ်သွားရမှာ ဖြစ်ပါတယ်။ ၃၁-၁၂-၂၀၁၈ ရက်နေ့မှာ ရှိတဲ့ နိုင်ငံတော်ရဲ့ ပြည်ပကြွေးမြီလက်ကျန် အခြေအနေဟာ အမေရိကန်ဒေါ်လာ ၉.၈၄၄ ဘီလီယံရှိပြီးတော့ ပြည်ပကြွေးမြီနဲ့ GDP အချိုးကတော့ ၁၄.၃၈ ရာခိုင်နှုန်းခန့် ဖြစ်ပါကြောင်းနဲ့ ကြွေးမြီခံနိုင်ရည်ရှိမှု အတိုင်း အတာ အတွင်းရှိပါကြောင်း တင်ပြအပ်ပါတယ်။ နာယကကြီးခင်ဗျား။ ဤချေးငွေစီမံကိန်းဟာ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေ၊ ပြည်သူ့ကြွေးမြီစီမံခန့်ခွဲမှုဥပဒေ၊ ၂၀၁၈ ခု၊ ကာလလတ်ကြွေးမြီ စီမံ ခန့်ခွဲမှုမဟာဗျူဟာ၊ ဖွံ့ဖြိုးမှုအကူအညီဆိုင်ရာ မူဝါဒများနဲ့လည်း ကိုက်ညီမှုရှိတဲ့အပြင် မကြာမီက ထုတ်ပြန် ထားတဲ့ မြန်မာနိုင်ငံရဲ့ ရေရှည်တည်တံ့ခိုင်မြဲပြီးတော့ ဟန်ချက်ညီတဲ့ ဖွံ့ဖြိုးတိုးတက်မှုစီမံကိန်း (၂၀၁၈၂၀၃၀) MSDB ရဲ့ မဟာဗျူဟာ ၅.၃ နဲ့လည်း ကိုက်ညီမှုရှိပါကြောင်း တင်ပြအပ်ပါတယ်။ လေးစားအပ်ပါသော နာယကကြီးနဲ့ လွှတ်တော်ကိုယ်စားလှယ်ကြီးများခင်ဗျား။ သို့ဖြစ်ပါ၍ မန္တလေး တိုင်းဒေသကြီး၊ ပြည်ကြီးတံခွန်မြို့နယ် ရေပေးဝေရေးစီမံကိန်း ဆောင်ရွက်ရန်အတွက် မန္တလေးမြို့တော် စည်ပင်သာယာရေးကော်မတီက နယ်သာလန်နိုင်ငံ FMO နဲ့ ING Bank တို့ထံမှ ချေးငွေ ယူရို ၂၉.၉၆ သန်း ရယူနိုင်ရေးကိစ္စကို ပြည်ထောင်စုလွှတ်တော်က ဆွေးနွေးသုံးသပ်၍ အတည်ပြုပေးနိုင်ပါရန် နာယက ကြီးမှတဆင့် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။</speech>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၃၁-၅-၂၀၁၉ ရက် (သောကြာနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
<section value="Bill">
<bill>
<title>၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းအပေါ် မူနှင့် အခြေခံသဘောအပါအဝင် ရငွေသုံးငွေများနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈၂၀၁၉ ခု၊ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းနဲ့စပ်လျဉ်းပြီး ၂၃-၅-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေး ဒသမနေ့မှာ ပူးပေါင်း ကော်မတီနှစ်ရပ်ရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာများကို လွှတ်တော်သို့ ဖတ်ကြား တင်ပြခဲ့ပြီး ဖြစ်ပါတယ်။ ယင်းဥပဒေကြမ်းနဲ့စပ်လျဉ်းပြီး ပြည်ထောင်စုဝန်ကြီးဌာန ရ ခု အပေါ် မူသဘောဆွေးနွေးလိုကြောင်း လွှတ်တော်ကိုယ်စားလှယ် ၅ ဦးက အမည်စာရင်းပေးပို့ထားတဲ့အတွက် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များကိုလည်း ဖိတ်ကြားထားပါတယ်။ လွှတ်တော်ကိုယ်စားလှယ်တစ်ဦးချင်းအနေနဲ့ ၆ မိနစ် အတွင်း ဆွေးနွေးဖို့ဖြစ်ပါတယ်။ ဒေါ်ယဉ်မင်းလှိုင် ဂန့်ဂေါမဲဆန္ဒနယ်က စတင် ဆွေးနွေးဖို့ဖြစ်ပါတယ်။</speech>
<speech><mp id="1473">ဒေါ်ယဉ်မင်းလှိုင်(ဂန့်ဂေါမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုအဆင့် အဖွဲ့အစည်းဝင်များနှင့် လွှတ်တော် ကိုယ်စားလှယ်များရှင့်။ ကျွန်မကတော့ ဂန့်ဂေါမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ယဉ်မင်းလှိုင် ဖြစ်ပါတယ်။ ကျွန်မက ဒီနေ့ ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စု၏ နောက်ထပ်ဘဏ္ဍာငွေ ခွဲဝေ သုံးစွဲရေးဥပဒေကြမ်းအပေါ် အပြုသဘောဆောင်၍ အကြံပြုဆွေးနွေးသွားမှာ ဖြစ်ပါတယ်။ Power Point အသုံးပြုခွင့်ပေးပါရှင်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်အစီရင်ခံစာ အပိုဒ် ၃၀(ဆ)မှာ စီမံကိန်း လုပ်ငန်းတန်ဖိုးများ ပြောင်းလဲပါက လိုအပ်သောအထောက်အထားများမပါရှိကြောင်း မှတ်ချက်ဖြစ်ပါတယ်။ ရှေ့ကအကွက်က ပြင်ဆင်လာတဲ့ စီမံကိန်းတန်ဖိုးဖြစ်ပြီး နောက်ကအကွက်တွေထဲမှာကတော့ မူလခန့်မှန်းခြေ စီမံကိန်းတန်ဖိုးတွေ ဖြစ်ပါတယ်။ ဒါကကျတော့ နောက်ထပ်တိုးလာတဲ့ စီမံကိန်းတန်ဖိုးဖြစ်ပါတယ်။ ဒါက ပထမစာရွက်လိုပါပဲ။ ဒီမှာ ဂန့်ဂေါမြို့နယ်။ ဂန့်ဂေါမြို့နယ်မှာကျတော့ တန်ဖိုးပြောင်းလဲပေမယ့် ခွင့်ပြုပေးထားပါတယ်။ ဒါက ဘာကြောင့်ဒီလိုဖြစ်ရတယ်ဆိုတာ ဝန်ကြီးဌာနက မှတ်ချက်မှာ သေသေချာချာဖော်ပြသင့်ကြောင်းကို အကြံပြုလိုပါတယ်။ ဘာကြောင့်လဲဆိုတော့ ဒီလုပ်ငန်းတန်ဖိုးပြောင်းလဲမှုက ဂန့်ဂေါအတွက် လုပ်ငန်းတန်ဖိုး ပြောင်းလဲမှုက အခု RE ကျမှ ပြောင်းတာမဟုတ်ပါဘူးရှင့်။ မူလ ၂၀၁၈-၂၀၁၉ ဘတ်ဂျက်များ စိစစ်စဉ် ကပင် ဌာနကမြေသားလမ်းကိုခင်းရန်တင်လာသဖြင့် ကျွန်မကစာဖြင့် ရေးသားကန့်ကွက်ခဲ့လို့ ကျောက်ချော လမ်းအဖြစ် လမ်းအမျိုးအစားပြင်ဆင်ခဲ့ခြင်းကြောင့် လုပ်ငန်းတန်ဖိုးပြောင်းလဲခဲ့ခြင်း ဖြစ်ပါတယ်။ ကျွန်မတင်ပြလိုတာက နံပါတ်(၁)အချက်အနေနဲ့ ကျေးလက်လမ်းတွေဆောင်ရွက်တဲ့အခါ မူလ မြေသားအမာခံရှိပြီးသားလမ်းတွေ၊ နွေရာသီမှာ အိမ်စီးကားတွေတောင် သွားနေတဲ့လမ်းတွေကို အခုမှစပြီး လမ်းသစ်စဖောက်ရမယ့်ပုံစံမျိုး၊ မြေသားခင်းမယ့်ပုံစံမျိုးတွေ တွက်ချက်တင်ပြနေတာတွေကို တွေ့ရလို့ စိစစ်သောဝန်ကြီးဌာန တာဝန်ရှိသူအဆင့်ဆင့်အနေနဲ့ သေချာစွာ ကွင်းဆင်းစစ်ဆေးပြီးတော့ လုပ်သင့် လုပ်ထိုက်သော လမ်းအမျိုးအစားကိုသာ စိစစ်ချထားပေးသင့်ကြောင်း အကြံပြုထောက်ပြလိုပါတယ်။ ဆက်တိုက်ပြပေးပါ။ ယခုတင်ပြသော Slide များပါ လမ်းအားလုံးရဲ့ တိုးမြှင့်တောင်းခံမှုတို့ကို စိစစ်ရေးပူးပေါင်းအဖွဲ့ (၁၉)မှ တိကျသေချာစွာ စစ်ဆေးဖြတ်တောက်ခဲ့ပါတယ်။ လေးစားအပ်ပါသော နာယကကြီးရှင့်။ ဆောက်လုပ်ရေးဝန်ကြီးဌာနရဲ့ ကျေးလက်လမ်းဦးစီးဌာန ဟာ လမ်းဦးစီးနဲ့စာရင် လုပ်ငန်းနည်းပါးပြီး သုံးစွဲငွေပမာဏလည်း ကျွန်မရဲ့ မဲဆန္ဒနယ်မှာတော့ ၁၀ ဆ ၁ ဆ လောက်ကွာခြားပါတယ်။ ဒါပေမယ့် အင်မတန်ပြဿနာများပါတယ်။ ဒေသခံပြည်သူလူထု၊ ရွာသူရွာသား တွေအနေနဲ့ အမြဲ Complain တက်လေ့ရှိလို့ ဖြေရှင်းပေးရလေ့ ရှိပါတယ်။ ကျွန်မ နံပါတ်(၂)အနေနဲ့ အကြံပြုလိုတာကတော့ ကျေးလက်လမ်းဦးစီးဌာနမှာ တိကျတဲ့၊ လက်တွေ့ ကျတဲ့ လမ်းညွှန်ချက်တွေ လိုအပ်နေပါတယ်ရှင့်။ ဒီလိုပမာဏနည်းပါးတဲ့ လုပ်ငန်းတွေမှာတောင်မှ လုပ်ငန်း တန်ဖိုးကို ပြန်တိုးမြှင့်တောင်းခံရလောက်အောင် ဖြစ်နေတယ်ဆိုတာ ခန့်မှန်းခြေစာရင်းတွေမတွက်မီ တိကျတဲ့ကွင်းဆင်းတိုင်းတာမှု နည်းပါးတယ်လို့ သုံးသပ်လိုပါတယ်ရှင်။ ကွင်းမဆင်းဘဲနဲ့ အလွယ်တကူ တွက်ထားလို့လားလို့ မေးခွန်းထုတ်ရမလို ဖြစ်နေပါတယ်။ အဲဒီလို လုပ်ငန်းစီမံကိန်းတန်ဖိုးကို နောက်မှ ထပ်ပြင်တာက မလိုလားအပ်တဲ့ ရှုပ်ထွေးမှုတွေဖြစ်ပေါ်စေလို့ ဝန်ကြီးဌာနတွေအနေနဲ့ နောက်ဒီလိုမဖြစ်အောင် ကြီးကြပ်လမ်းညွှန်ပေးဖို့ အကြံပြုလိုပါတယ်ရှင်။ Slide No.3 ကို ပြန်ပြပေးပါရှင်။ ဒါက ဘဏ္ဍာရေးနှစ်ပြင်ဆင်ပေးတာရဲ့ ရည်ရွယ်ချက်မထိရောက်ခြင်းကို သုံးသပ်ထားခြင်း ဖြစ်ပါတယ်။ ဘယ်တွေမှာကြာနေပါသလဲ။ ကိုယ်စားလှယ်တော်ကြီးများ အကြိမ်ကြိမ် ထောက်ပြဆွေးနွေး ထားခဲ့သလိုပဲ တင်ဒါလုပ်ငန်းစဉ်တွေ၊ အရည်အသွေးလုပ်ငန်းစဉ်တွေမှာ ကြန့်ကြာနေတာဖြစ်ပါတယ်။ နိုင်ငံတော် သမ္မတရုံး လမ်းညွှန်ချက်ရှိတဲ့(၁/၂၀၁၇)ကို လက်တစ်လုံးခြား တင်ဒါလုပ်ငန်းစဉ်တွေမလုပ်ဖို့ နိုင်ငံတော် သမ္မတကြီးက အကြိမ်ကြိမ် လမ်းညွှန်နေခဲ့ပေမယ့် တာဝန်ရှိသူများကတော့ လွယ်နေတာကို ခက်အောင် လုပ်နေကြတုန်းပဲဆိုတာကို လက်တွေ့သိရှိနိုင်ပါတယ်။ (၁/၂၀၁၇)ကို လိုသလိုအဓိပ္ပာယ်ကောက်ပြီး ဝန်ထမ်းဆိုး အချို့ရဲ့ ဆိုင်ရာပိုင်ရာကုမ္ပဏီတွေ၊ လုပ်ပိုင်ခွင့်ရှိသူတို့ရဲ့ နီးစပ်သူတွေသာ တင်ဒါအောင်ဖို့ နည်းမျိုးစုံ သုံးပြီး ကြန့်ကြာမှုတွေ၊ ပြဿနာတွေ၊ မသမာမှုတွေက ရှိနေတုန်းပဲဖြစ်ပါတယ်။ အနိမ့်ဆုံးဈေးကို တင်ဒါအအောင်ပေးရင် အရည်အသွေးကောင်းမရဘူးဆိုတဲ့ အကြောင်းပြချက် ကိုလည်း ပေးနေကြတုန်းပါပဲ။ အရည်အသွေးဆိုတာ တင်ဒါခေါ်ကတည်းက ဘယ်လိုအရည်အသွေးကို လိုချင်တယ်လို့ တစ်ခါတည်းသတ်မှတ်ရတာ ဖြစ်ပါတယ်ရှင့်။ ဘယ်လိုအနိမ့်ဆုံးဈေးနဲ့ပဲ တင်ဒါအောင်အောင် ကိုယ်သတ်မှတ်ထားတဲ့ အရည်အသွေးကိုရအောင် စစ်ဆေးကြီးကြပ်ဖို့က First Party ခေါ်တဲ့ နိုင်ငံတော် ကိုယ်စား ဌာနဆိုင်ရာဝန်ထမ်းနဲ့ Third Party ခေါ်တဲ့ အရည်အသွေး စစ်ဆေးသူရဲ့ တာဝန်သာဖြစ်ပါတယ်။ Third Party တွေအနေနဲ့ကလည်း စစ်ဆေးခကိုပဲယူပြီး တာဝန်ယူမှု၊ တာဝန်ခံမှုမရှိတော့ နိုင်ငံတော်အနေနဲ့ သွားသလောက် ခရီးမရောက်ဖြစ်နေကြလို့ ဒီလိုအကြံပြုချက်တွေကို ပေးလိုတာဖြစ်ပါတယ်။ ဒါကြောင့် နောက်ဆုံး နံပါတ်(၃) အချက်အနေနဲ့ အကြံပြုလိုတာကတော့ အစိုးရအသစ်အနေနဲ့ ၃ နှစ်ပြည့်ပြီးတဲ့ ယခုသက်တမ်းမှာ ဥပဒေ၊ နည်းဥပဒေတွေလို ကြန့်ကြာမှုမရှိတဲ့ လုပ်ထုံးလုပ်နည်းနဲ့ လမ်းညွှန်ချက်တွေကို အမြန်ဆုံးချမှတ်ပြီး တင်ဒါ Process တွေ၊ အရည်အသွေးစစ်ကိစ္စတွေ လျင်မြန် ထိရောက်အောင် လုပ်ဆောင်သင့်ပါကြောင်း လေးနက်စွာ တိုက်တွန်းအကြံပြုအပ်ပါတယ်ရှင်။ Third Party လမ်းညွှန်ချက်ကို ထုတ်ပြန်နိုင်ခဲ့ပြီဆိုလို့ရှိရင် တည်ဆောက်ရေးလုပ်ငန်း အရည်အသွေးစစ်ဆေးမှုကို တာဝန်ယူ၊ တာဝန်ခံမယ့်သူရှိပြီဖြစ်လို့ တီ/ကော်က စစ်လိုက်၊ ဟိုအဖွဲ့ကစစ်လိုက်၊ ဒီအဖွဲ့လက်မှတ်လိုလိုက် ဖြစ်နေတဲ့ လက်တွေ့ကျတဲ့ပြဿနာတွေ ဖြေရှင်းပြီးဖြစ်သွားပြီးတော့ လုပ်ငန်းဆောင်တာတွေ လွယ်ကူလျင်မြန်ပြီး ီးစီးအောင်မြင်မယ်လို့ ယူဆမိပါတယ်ရှင့်။ လေးစားအပ်ပါသော နာယကကြီးရှင်။ နိဂုံးချုပ်အနေနဲ့ တင်ပြလိုတာကတော့ တိုင်းပြည်ရဲ့ အပြောင်း အလဲမှာ အတတ်ပညာရှင်၊ အသိပညာရှင်များသည် မိမိတို့ တတ်အပ်သောပညာကို ထိထိရောက်ရောက် အသုံးချ၍ မိမိတို့တိုင်းပြည် ကောင်းသောအရွေ့မှာ ကူတွန်းခွင့်ရလို့ ကူညီကြစေချင်ပါတယ်၊ ဂုဏ်ယူကြ စေချင်ပါတယ်။ ကိုယ်ကစေတနာရှိပေမယ့် အခြေအနေပေး အခွင့်အရေးကြုံမှသာ ကူညီရတာ ဖြစ်ပါတယ်။ ဒီလိုအခွင့်အရေးကို ပျော်ပျော်ရွှင်ရွှင်အသုံးချပြီးတော့ Professional ဆိုတာ ကြေးစားမဟုတ်ကြောင်း၊ ပညာရှင်ဆိုတာ စေတနာရှင်ဖြစ်ကြောင်းပြကြပါလို့ တိုက်တွန်းရင်းနိဂုံးချုပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဆက်လက်ပြီး ဦးခင်ချို လှိုင်းဘွဲ့ မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို(လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမှာက ၂၀၁၈-၂၀၁၉ ဘဏ္ဍာနှစ် နောက်ထပ်ဘဏ္ဍာငွေ ခွဲဝေချထားရေးနဲ့ပတ်သက်ပြီးတော့ JPAC ရဲ့ (၈/၂၀၁၉)အပေါ် ဆွေးနွေးတင်ပြမှာဖြစ်ပါတယ်။ အစီရင်ခံစာပါအရ ပြည်ထောင်စုအဆင့်ကနေပြီးတော့ မူလခွင့်ပြုရန်ပုံငွေ ကျပ်ဘီလီယံ ၂၄,၇၂၃,၉၈၃ ကျော်ကျော်မှာ ထပ်မံတောင်းခံငွေကျပ်ဘီလီယံ ၂,၆၃၅.၁၉ရ ရှိပြီးတော့ စိစစ်ရေးအဖွဲ့ကနေ ဖြတ်တောက် တဲ့ငွေ ကျပ်ဘီလီယံ ၂၇.၆၈၃၊ ၁.၀၅ ရာခိုင်နှုန်းရှိကြောင်း တွေ့ရပါတယ်။ ပြည်နယ်နဲ့ တိုင်းဒေသကြီးများ အနေနဲ့ မူလကျပ်ဘီလီယံ ၁,၇၉၄ ရှိတဲ့နေရာမှာ ၇၈.၉၅၄ ထပ်မံတောင်းခံရာမှာ ဖြတ်တောက်မှုမရှိဘဲ ခွင့်ပြုပေးထားကြောင်း တွေ့ရပါတယ်။ ဖြည့်စွက်တောင်းခံငွေများနဲ့ပတ်သက်လို့ ဗဟိုအဖွဲ့အစည်း ၆ ခု၊ ဝန်ကြီး ဌာန၊ ဦးစီးဌာန ၁၆ ခု၊ စီးပွားရေးအဖွဲ့အစည်း ၁ ခု၊ ဘဏ္ဍာရန်ပုံငွေပြင်ပက ၆ ခုနဲ့ ဘဏ္ဍာရန်ပုံငွေ အတွင်းက ၅ ခု၊ ရန်ကုန်-မန္တလေးဓာတ်အားပေးရေး ၂ ခုနဲ့ တပ်မြို့စည်ပင်၊ နေပြည်တော်ကောင်စီနဲ့ နေပြည်တော် စည်ပင်ကော်မတီ၊ ဗဟိုဘဏ်တို့ပါဝင်တာကို တွေ့ရပြီးတော့ ဖြည့်စွက်တောင်းခံငွေများအနေနဲ့ လျှပ်စစ် စွမ်းအင်က အများဆုံးဖြစ်ပြီးတော့ စီမံ/ဘဏ္ဍာက ဒုတိယနဲ့ စိုက်/မွေး/ဆည်မြောင်းက တတိယအများဆုံး ဖြစ်တာကို တွေ့ရပါတယ်။ ဘတ်ဂျက်စိစစ်ရေးအဖွဲ့များရဲ့ လျှော့ချစိစစ်ပြီးခွင့်ပြုငွေဟာ မူလခွင့်ပြု လျာထား ချက်ရဲ့ ၁၀.၅ ရာခိုင်နှုန်းရှိတာကို တွေ့ရပါတယ်။ တောင်းခံငွေထဲကမှ ပို့/ဆက်နဲ့ ဟိုတယ်/ခရီးက မူလခွင့်ပြု ရန်ပုံငွေရဲ့ သုံးပုံတစ်ပုံနဲ့ နိုင်ငံခြားရေးနဲ့ လူ/ကယ်/ပြန်က မူလခွင့်ပြုရန်ပုံငွေ ငါးပုံတစ်ပုံလောက် ပြန်တောင်းခံ တာတွေ့ရပါတယ်။ တောင်းခံငွေတွေရဲ့ လိုအပ်ချက်တွေအနေနဲ့ နိုင်ငံတော်ပြန်သွင်းရမယ့် အခွန်ထည့်ဝင်ငွေ က ၂၀ ရာခိုင်နှုန်း၊ ပြည်ပအကူငွေနဲ့ ချေးငွေထပ်ရတာက ၁၀ ရာခိုင်နှုန်း၊ လစာစရိတ်၊ ပင်စင်အတိုးငွေနဲ့ အခွန်ဝေစုက ၁၆ ရာခိုင်နှုန်း၊ ငွေလဲနှုန်းကွာခြားမှုက ၂၅ ရာခိုင်နှုန်းနဲ့ လုပ်ငန်းပြီးပြတ်ဖို့ ဦးစားပေးဆောင်ရွက် ရမှာက ၂၉ ရာခိုင်နှုန်းရှိကြောင်း သိရပါတယ်။ ဖြည့်စွက်တောင်းခံငွေတွေဟာ ၂၀၁၁-၂၀၁၂ ဘဏ္ဍာနှစ် ကစပြီးတော့ ၈ နှစ်တာကာလအတွင်းမှာ ပမာဏအများဆုံးဖြစ်တာကို တွေ့ရပါတယ်။ ဖြည့်စွက်တောင်းခံ ငွေတွေဟာ မဖြစ်မနေသုံးစွဲရမယ့် အသုံးစရိတ်ဖြစ်ခြင်း၊ လုပ်ငန်းြီးစီးဖို့လိုအပ်နေတဲ့ လုပ်ငန်းဖြစ်ခြင်း၊ ရငွေတိုးလာဖို့အတွက် သုံးစွဲရမှာဖြစ်ခြင်း၊ ငွေလဲနှုန်းကြောင့် လိုငွေဖြစ်ပေါ်ခြင်း၊ လစာစရိတ်လိုငွေများ ဖြစ်ပေါ်ခြင်း၊ နိုင်ငံတော်ကို ပေးသွင်းရမယ့် အခွန်ငွေတွေဖြစ်ခြင်းနဲ့ ပြည်ပချေးငွေ၊ ထောက်ပံ့ငွေတွေ ထပ်မံ ရရှိခြင်းများနဲ့သက်ဆိုင်တဲ့ ငွေတွေဖြစ်ဖို့ လိုမှာဖြစ်ပါတယ်။ တောင်းခံငွေများနဲ့ပတ်သက်လို့ နိုင်ငံတော်ကို ပေးသွင်းဖို့လိုတဲ့ အခွန်ငွေနဲ့ ဝင်ငွေများနဲ့ပတ်သက် ပြီးတော့၊ စာရင်းစစ်ချုပ်ရုံး အသီးသီးက စစ်ဆေးအစီရင်ခံမှုအပေါ်မှာမူတည်ပြီး ထပ်မံပေးသွင်းဖို့လိုတာနဲ့ ပတ်သက်ပြီးတော့ သက်ဆိုင်ရာဘဏ္ဍာနှစ်ကုန်ဆုံးပြီး နောက်နှစ်မှစာရင်းစစ်ဆေးရတာဖြစ်တဲ့အတွက် ထပ်မံပေးသွင်းဖို့ လိုတဲ့ငွေတွေကို နောက်လာမယ့်ဘဏ္ဍာနှစ်ရဲ့ BE မှာတွက်ချက်လျာထားဖို့လိုမှာ ဖြစ်ပါတယ်။ ဥပမာအနေနဲ့ ၂၀၁၆-၂၀၁ရ အတွက်ကို ၂၀၁၇-၂၀၁၈ မှာစစ်ဆေးပြီးတော့ ၂၀၁၈-၂၀၁၉ ရဲ့ BE မှာ ရေးဆွဲဖို့လိုမှာ ဖြစ်ပါတယ်။ နိုင်ငံခြားငွေလဲနှုန်းပြောင်းလဲမှုကြောင့် ကွာခြားလိုအပ်ငွေနဲ့ပတ်သက် ပြီးတော့ အခုတောင်းခံတဲ့ ငွေတွေနဲ့ ယခင်သတ်မှတ်တဲ့ တစ်ဒေါ်လာဈေးနှုန်းက ၁,၃၆၀ ကျပ်ဖြစ်ပြီးတော့ လက်ရှိမှာ ၁,၅၅၀ ကျပ်နဲ့ ပြန်လည်တွက်ချက်ထားတဲ့ ကွာခြား ၁၉၀ ကျပ်ကို တစ်နှစ်ပတ်လုံး ပုံသေ တွက်ချက်ထားတာဖြစ်တဲ့အတွက် ၂၀၁၉ ဇန်နဝါရီလကစလို့ ငွေလဲနှုန်းက ၁,၅၅၀ အောက်ကို ပြန်လည် ကျနေတာဖြစ်တဲ့အတွက် လိုငွေတောင်းခံမှုဟာ ပိုလျှံငွေတွေ ပြန်လည်ဖြစ်ပေါ်နိုင်ကြောင်း သုံးသပ်ရတဲ့ အတွက် ဘဏ္ဍာရေးနှစ်အတွင်း စည်းမျဉ်းစည်းကမ်းနဲ့အညီ သတ်မှတ်ြန်လည်တွက်ချက်အပ်နှံဖို့ လိုမှာ ဖြစ်ပါတယ်။ ပိုလျှံငွေတွေ ဖြစ်ပေါ်မှု များနဲ့ပတ်သက်လို့ ၂၀၁၆-၂၀၁ရ အပ်ငွေမှာ ဖြည့်စွက်ငွေရဲ့ ၁၂၉ ရာခိုင်နှုန်း၊ ၂၀၁၇-၂၀၁၈ မှာ ၉၂ ရာခိုင်နှုန်း ရှိလို့ ဒီလက်ရှိ ၂၀၁၈-၂၀၁၉ ရဲ့ ဖြည့်စွက်တောင်းခံငွေဟာ ယခင်နှစ်များလို ပိုလျှံပြန်အပ်မှုအများအပြား မဖြစ်ပေါ်ဖို့အတွက် တောင်းခံငွေက အမှန်သုံးဖို့လိုတဲ့ငွေတွေဖြစ်ဖို့ လိုမှာဖြစ်ပါတယ်။ ဘတ်ဂျက်စိစစ်ရေးအဖွဲ့များရဲ့ စိစစ်ဆောင်ရွက်မှုများထဲကနေပြီးတော့ ပညာရေးဌာနနဲ့ပတ်သက် ပြီးတော့ ၂၀၁၈-၂၀၁၉ ဘဏ္ဍာနှစ်မှာ အခြေခံပညာကျောင်းပေါင်း ၄,၇၉ရ ခု ခွင့်ပြုခဲ့ပြီးတဲ့ အဲဒီအထဲမှာ ၄,၄၀၄ ခု တင်ဒါအောင်မြင်ခဲ့ပေမယ့် လုပ်ငန်းမစတင်နိုင်သေးတာက ၂၈၈၁ ခု၊ ၆၀ ရာခိုင်နှုန်းနဲ့ ၂၅ ရာခိုင်နှုန်း အောက်က ၁၃၅၆ ခု၊ ၂၈ ရာခိုင်နှုန်းရှိနေပြီးတော့ ဖြည့်စွက်တောင်းခံငွေက ၃,၃၇၀ ခု ရှိကြောင်း တွေ့ရ ပါတယ်။ ဒီလုပ်ငန်းတွေအားလုံးကို ီးစီးအောင် ဆောင်ရွက်ဖို့လိုမှာဖြစ်ပြီးတော့ ပြဋ္ဌာန်းထားတဲ့ ဘဏ္ဍာရေးစည်းမျဉ်း (၃၅/၂၀၁၇)နဲ့ ကန်ထရိုက်တာတွေအတွက်(၁/၂၀၁၇)နဲ့အညီ ဆောင်ရွက်ဖို့လိုမှာ ဖြစ်ပါတယ်။ ပညာရေးဝန်ကြီးဌာနအနေနဲ့ ကျောင်းအဆောက်အဦပုံစံကို အုတ်ခုံခံအဆောက်အဦ ပုံစံတစ်မျိုးတည်း အပြင်ကို ရေမြုပ်တဲ့ဒေသတွေအတွက် ခြေတံရှည်အဆောက်အဦ ပုံစံဒီဇိုင်းတွေလည်း ကြိုတင်တွက်ချက် ဆောင်ရွက်ထားသင့်ကြောင်းနဲ့ ဘတ်ဂျက်ခွင့်ပြုငွေတောင်းခံရာမှာလည်းပဲ အဆောက်အဦပုံစံဒီဇိုင်းပါ လိုအပ်ချက်နဲ့အညီ သက်ဆိုင်ရာပြည်နယ်/တိုင်းဒေသကြီးများရဲ့ အခြေခံ PAE စံနှုန်းပေါ်မှာ အခြေခံ တွက်ချက်တောင်းခံမယ်ဆိုရင် ဘတ်ဂျက်လိုငွေလိုအပ်ချက်ဟာ အလွန်အမင်းကွာဟမှု မဖြစ်ပေါ်နိုင်တော့ဘဲ ဖြည့်စွက်ငွေ ခွင့်ပြုတောင်းခံရာမှာလည်း လိုအပ်ချက်ငွေပမာဏ နည်းသွားနိုင်ပါတယ်။ သယံဇာတနှင့် သဘာဝသစ်တော ထိန်းသိမ်းရေးဝန်ကြီးဌာနရဲ့ ဖြည့်စွက်လိုငွေတောင်းခံမှုမှာပါဝင်တဲ့ တရားမဝင်သစ် ဖမ်းဆီးမှုများအပေါ်မှာ ကုန်ကျစရိတ်ပိုလာခြင်းနဲ့ပတ်သက်လို့ အငြိမ်းစားယူသွားတဲ့ မိတ်ဆွေသစ်တော အရာရှိတစ်ဦး ပြောဖူးတဲ့စကားရှိပါတယ်။ သစ်တွေတရားမဝင်ခိုးနေလို့ ဖမ်းနေရတဲ့အတွက်မှာ နိုင်ငံတော်ရဲ့ အထောက်အပံ့မရှိတဲ့အတွက်ကြောင့် လက်နက်ကိုင်တပ်ဖွဲ့များရဲ့ အကူအညီနဲ့ ဌာနဝန်ထမ်းတွေရဲ့ အန္တရာယ် ကြားက သွားလာစရိတ်၊ စားသောက်စရိတ်တွေအပြင် သစ်များဖမ်းဆီးကြတဲ့အခါမှာလည်းပဲ တောနက်ထဲ ကနေ ဌာနကိုရောက်ဖို့အတွက် အဆင့်ဆင့်သယ်ရတဲ့စရိတ်တွေ ကုန်ကျမှုအများကြီး ရှိနေတဲ့အတွက်ကြောင့် ဒါတွေအတွက်ကို ဘယ်သူမှ စိုက်ထုတ်ကုန်ကျမခံနိုင်ကြတဲ့အတွက် သစ်ဖမ်းဆီးတဲ့ လုပ်ငန်းတွေကို မလုပ်ချင်ကြကြောင်းနဲ့ ဝန်ထမ်းအချို့ဟာ မသမာတဲ့လမ်းကြောင်းထဲကို အလိုလိုပါသွားကြတဲ့အတွက် ကြောင့်မို့လို့ နိုင်ငံတော်ကသာ ပြည့်ပြည့်ဝဝ ထောက်ပံ့နိုင်မယ်ဆိုရင် နိုင်ငံရဲ့ အဖိုးတန်ရတနာတွေ ဆုံးရှုံးမှု အများကြီး ကာကွယ်တားဆီးနိုင်မှာဖြစ်ကြောင်း ပြောဖူးပါတယ်။ ဒါကြောင့်လည်း သစ်ခိုးထုတ်မှုများတဲ့ဒေသ၊ ဖမ်းဆီးရရှိများတဲ့ ဒေသတွေအတွက်ကို ထိထိရောက်ရောက် ကာကွယ်တားဆီးနိုင်ဖို့အတွက် နိုင်ငံတော်က ပြည့်ပြည့်ဝဝဖြည့်ဆည်းပေးနိုင်မှုနဲ့ မသမာမှုထဲ ပါဝင်နေသူ တွေကိုလည်း ထိထိရောက်ရောက် အရေးယူနိုင်ဖို့ လိုမှာဖြစ်ပါတယ်။ ပြီးတော့လည်းပဲ တစ်နိုင်ငံလုံး သစ်တောပြုန်းတီးနေမှုတွေ အစားထိုးပြန်လည် စိုက်ပျိုးနိုင်ဖို့အတွက်ကို အစိုးရနဲ့ ပြည်သူတွေ ပါဝင် ဆောင်ရွက်နိုင်ဖို့အတွက်ကို နိုင်ငံတော်က နည်းလမ်းရှာဖွေပြီး လိုအပ်တဲ့ဘတ်ဂျက်တွေ ထည့်သွင်းရေးဆွဲဖို့ လိုမှာဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာနအနေနဲ့ ပြည်သူတွေရဲ့ လျှပ်စစ်ဓာတ်အားလိုအပ်ချက် တွေနဲ့ နှစ်စဉ်တိုးမြှင့် ဆောင်ရွက်ပေးမှာဖြစ်တဲ့အတွက်ကြောင့် အဓိကကျတဲ့ လျှပ်စစ်ဓာတ်အားထုတ်လုပ်မှု ပြည့်ပြည့်ဝဝ ထုတ်လုပ်နိုင်ဖို့အတွက်ကို လျှပ်စစ်ဓာတ်အားထုတ်လုပ်မှု စီမံကိန်းတွေကို သတ်မှတ်တဲ့ ြီးစီးအောင် ဆောင်ရွက်နိုင်ဖို့အတွက် လက်ရှိလျှပ်စစ်ဓာတ်အားထုတ်လုပ်နေမှု ပုံမှန်လည်ပတ် နိုင်ဖို့အတွက်ကို လိုအပ်ချက်တွေကို အစဉ်အမြဲလေ့လာစိစစ်ပြီးတော့ ပြင်ဆင်သင့်တာတွေ၊ အစားထိုး လဲလှယ်သင့်တာတွေ ာင်ရွက်ဖို့လည်း လိုမှာဖြစ်ပါတယ်။ လုပ်သင့်လုပ်ထိုက်၊ ကုန်သင့်ကုန်ထိုက် တာတွေအတွက်ကို သက်ဆိုင်ရာ ဘဏ္ဍာနှစ်များရဲ့ ရသုံးမှန်းခြေငွေစာရင်းထဲမှာ တွက်ချက်လျာထားသင့် ပြီးတော့ လျာထားဖို့လိုကြောင်းနဲ့ ဌာနရဲ့ အဖွဲ့အစည်းများအနေနဲ့ သုံးသင့်သုံးလိုက်တဲ့အသုံးစရိတ်တွေ တွက်ချက်တောင်းခံသလို နိုင်ငံတော်ရဲ့ ဝင်ငွေ ပိုမိုတိုးတက်ရရှိနိုင်ဖို့အတွက်လည်း ဘက်စုံထောင့်စုံက အားစိုက်ရှာဖွေနိုင်ရေး အကြံပြုတင်ပြရင်း နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ ပြည်ထောင်စုလွှတ်တော် ခန်းမတွင်းရှိတဲ့သူအားလုံး မင်္ဂလာပါလို့ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ ချောက်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးဘိုကြီးဖြစ်ပါတယ်။ ၂၀၁၈-၂၀၁၉ ခု၊ ဘဏ္ဍာနှစ်အတွက် ဖြည့်စွက်ခွင့်ပြုငွေ စာရင်း၊ ပြုပြင်ပြီးခန့်မှန်းခြေငွေစာရင်းနဲ့ ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းတို့ အပေါ် ဘဏ္ဍာရေးကော်မရှင်၏ ထောက်ခံတင်ပြချက်နှင့် ပြည်သူ့ငွေစာရင်းပူးပေါင်းကော်မတီရဲ့ ၂၀၁၈-၂၀၁၉ ခု၊ ဘဏ္ဍာနှစ် ပြည်ထောင်စု၏ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကြမ်းနှင့်စပ်လျဉ်း၍ အစီရင်ခံစာ အမှတ်စဉ်(၈/၂၀၁၉)အပေါ်မှာ အကြံပြု ဆွေးနွေးသွားမှာ ဖြစ်ပါတယ်။ ပြည်ထောင်စုရဲ့ နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းမှာ နောက်ထပ်သုံးစွဲရမယ့် အသုံး စရိတ်တွေကိုသာ ဆွေးနွေးအကြံပြု စိစစ်ခြင်းများအပြင် ရငွေများကိုပါ ဆွေးနွေးစိစစ် အတည်ပြုပေးပါရန် တင်ပြအပ်ပါတယ်။ တင်ပြရတဲ့အကြောင်းရင်းကတော့ ပထမအချက်အနေနဲ့ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ အခန်း(၄) ပုဒ်မ ၁၀၃ ပုဒ်မခွဲ(င)မှာ “ပြည်ထောင်စုလွှတ်တော်က သက်ဆိုင်ရာ ဘဏ္ဍာရေးနှစ်အတွက် ပြဋ္ဌာန်းထားတဲ့ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ လျာထားသော ရငွေများနှင့် ခွင့်ပြုထားသော သုံးငွေများအပြင် နောက်ထပ် ရငွေများလျာထားရန်နှင့် သုံးငွေများခွင့်ပြုရန် လိုအပ်သည့်အခါ နောက်ထပ်ဘဏ္ဍာငွေ ခွဲဝေသုံးစွဲရေးဥပဒေကို အထက်ပါနည်းလမ်းများအတိုင်း ပြဋ္ဌာန်း ဆောင်ရွက်ရမည်”လို့ ဖော်ပြထားပါတယ်။ ဒါကြောင့် နောက်ထပ်ဘဏ္ဍာငွေ ခွဲဝေရေးဥပဒေကြမ်းမှာ ပြောင်းလဲသွားရတဲ့ ရငွေများအတွက်လည်း ဆွေးနွေးစိစစ် ထောက်ခံအတည်ပြုပေးရန် လိုအပ်ကြောင်း အကြံပြုပါတယ်။ ဒုတိယအချက်အနေနဲ့ကတော့ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ အပိုဒ် ၉ မှာ ဖြည့်စွက်ခွင့်ပြုငွေတောင်းခံရတဲ့ အသုံးစရိတ်များရဲ့ အကြောင်းရင်းတွေကို ဖော်ပြထားပါတယ်။ စုစုပေါင်း အသုံးစရိတ်ကတော့ ကျပ်ဘီလီယံ ၂,၆၃၅.၁၉ရ ဖြစ်ပါတယ်။ အဲဒီမှာ အမျိုးအစား ၅ မျိုးပါပါတယ်။ အဲဒီထဲ ကမှ နိုင်ငံတော်သို့ ရငွေအဖြစ် ပေးသွင်းရန် တောင်းခံငွေ။ ဝင်ငွေခွန်၊ ကုန်သွယ်လုပ်ငန်းခွန်၊ နိုင်ငံတော်သို့ ထည့်ဝင်ငွေကတော့ ကျပ်ဘီလီယံ ၅၃၉.၇၉ရ ဖြစ်ပါတယ်။ နောက် ဘဏ္ဍာရေးကော်မရှင်ရဲ့ ထောက်ခံချက်မှာ ပါဝင်တဲ့ ပြည်ထောင်စုဌာန၊ အဖွဲ့အစည်းများရဲ့ ပြုပြင်ပြီးခန့်မှန်းရငွေ ကျပ်ဘီလီယံနဲ့ မူလခန့်မှန်းရငွေ ကျပ်ဘီလီယံတို့ကို နှိုင်းယှဉ်တဲ့အခါ မူလခန့်မှန်းရငွေထက် ပိုမိုရငွေတွေ၊ ကျပ်ဘီလီယံတွေ ဖြစ်နေတာကို တွေ့ရပါတယ်။ အထက်ပါအသုံးစရိတ်များ အမျိုးအစားခွဲခြားသလိုပဲ ရငွေတွေကိုလည်း အမျိုးအစားခွဲခြားတင်ပြ သင့်ပါတယ်။ သို့မှသာ နိုင်ငံတော်ရငွေအဖြစ်ပေးသုံးရန် တောင်းခံတဲ့ငွေတွေကို အခြားတစ်ဖက်မှာ ဘဏ္ဍာငွေ ရငွေအဖြစ် ဝင် မဝင်တွေ့မြင်ရပါမယ်။ သာဓကအားဖြင့် ဘဏ္ဍာရေးကော်မရှင်ရဲ့ တင်ပြချက်မှာ စီမံကိန်းနှင့် ဘဏ္ဍာရေးဝန်ကြီးဌာနတစ်ခုလုံးရဲ့ ပြုပြင်ပြီးခန့်မှန်းခြေရငွေက ကျပ်ဘီလီယံ ၈,၉၈၄.၆၁ နဲ့ မူလခန့်မှန်း ရငွေ စုစုပေါင်းက ကျပ်ဘီလီယံ ၈,၅၂၉.၁၂ ဖြစ်သဖြင့် ခန့်မှန်းရပိုငွေက ကျပ်ဘီလီယံ ၄၅၅.၄၉ သာ စာရင်း ဖော်ပြနေပါတယ်။ ခုနပြောတဲ့ ဝင်ငွေခွန်၊ ကုန်သွယ်လုပ်ငန်းခွန်၊ နိုင်ငံတော်သို့ ထည့်ဝင်ရန်ပေးတဲ့ အသုံး စရိတ်တောင်းခံထားတာက ကျပ်ဘီလီယံ ၅၃၉.၇၉ ဖြစ်နေပြီး အဲဒီအသုံးစရိတ်နဲ့ ဆက်နွယ်နေတဲ့ စီမံကိန်း နှင့် ဘဏ္ဍာရေးဝန်ကြီးဌာန တစ်ခုလုံးရဲ့ ခန့်မှန်းရငွေထက် ပိုနေတယ်လို့ထင်ရပါတယ်။ တတိယအချက်အနေနဲ့ တင်ပြလိုတာကတော့ ဝန်ကြီးဌာနတစ်ခုရဲ့ နိုင်ငံတော်သို့ပေးဆပ်ရန် ကျန်ငွေ ဖြည့်စွက်တောင်းခံတဲ့အခါမှာ ဝင်ငွေခွန်နိုင်ငံတော်သို့ ထည့်ဝင်ငွေများအတွက်သာပါရှိပြီး ကုန်သွယ်လုပ်ငန်း ခွန်အတွက် မတောင်းခံပါဘူး။ ဌာနဆိုင်ရာမှ ဖြေကြားချက်အရ ဖြည့်စွက်ခံရမည့် ကုန်သွယ်လုပ်ငန်းခွန် သင့်ငွေတွေကိုတဲ့ ပြည်တွင်းအခွန်များဦးစီးဌာနသို့ ဘတ်ဂျက်နှစ်ကာလအစ ၃ လအတွင်း ပေးချေပြီး ပြီလို့ သိရပါတယ်။ အကြံပြုတင်ပြလိုတာကတော့ မူလခန့်မှန်းခြေမှာမပါတဲ့ ဖြည့်စွက်တောင်းခံရမယ့် ကုန်သွယ်လုပ်ငန်းခွန်အတွက် မည်သည့်ခွင့်ပြုချက် ဘတ်ဂျက်ခေါင်းစဉ်မှ မည်ကဲ့သို့ငွေပေးချေထားတာကို ဘဏ္ဍာရေးစည်းမျဉ်းများနှင့် ကိုက်ညီမှု ရှိ မရှိ စီမံ/ဘဏ္ဍာဝန်ကြီးဌာန၊ ပြည်ထောင်စုစာရင်းစစ်ချုပ်တို့မှ ကြီးကြပ်ဆောင်ရွက်သင့်ကြောင်း အကြံပြုအပ်ပါတယ်။ စတုတ္ထအချက်အနေနဲ့ ဖြည့်စွက်ခွင့်ပြုငွေတောင်းခံတဲ့အခါမှာ နိုင်ငံခြားငွေလဲလှယ်နှုန်း ပြောင်းလဲမှု အရ လိုငွေ ကျပ်ဘီလီယံ ၆၅၁.၉၂၆ ဟု ဖော်ပြပါရှိပါတယ်။ မူလခန့်မှန်းခြေ အသုံးစရိတ်မှာ နိုင်ငံခြားသို့ ပေးရန်အသုံးစရိတ်ကို နိုင်ငံခြားငွေဖြင့် လျာထားပြီးတော့ ရသုံးမှန်းခြေတွင် ကျပ်ငွေဖြင့်ဖော်ပြရန် နိုင်ငံ ခြားငွေလဲလှယ်နှုန်းအရ တွက်ချက်ရေးဆွဲရသလို ပြုပြင်ပြီးခန့်မှန်းခြေစာရင်းတွင် မူလခန့်မှန်းခြေ နိုင်ငံခြားငွေ ပမာဏအတိုင်း နိုင်ငံခြားငွေလဲလှယ်နှုန်းဖြင့် တွက်ချက်ဖော်ပြရသဖြင့် ဖြည့်စွက်အသုံးစရိတ်လိုငွေများ ပေါ်ပေါက်ရတယ်လို့ ယူဆပါတယ်။ ဒါကြောင့် ယခုကဲ့သို့ တွက်ချက်ရခြင်းဖြင့် နိုင်ငံတော်ဘဏ္ဍာငွေတွင် နစ်နာမှု ရှိ မရှိကိုလည်းကောင်း၊ နိုင်ငံခြားငွေလဲလှယ်နှုန်း ပြောင်းလဲမှုအရ ဖြည့်စွက်အသုံးစရိတ် ပိုမိုလာ သကဲ့သို့ နောက်ထပ်ဘဏ္ဍာငွေ ခွဲဝေသုံးစွဲတဲ့အခါမှာ အရအဖြစ်ပြောင်းလဲနိုင်မှု ရှိ မရှိကိုလည်းကောင်း ပြည်သူများသိရှိနားလည်စေရန် ရှင်းလင်းပြန်ကြားပေးပါရန် အကြံပြုဆွေးနွေးအပ်ပါတယ်။ ပဉ္စမအချက်အနေနဲ့တင်ပြလိုတာကတော့ ဖြည့်စွက်ခွင့်ပြုငွေ တောင်းခံငွေ ကျပ်ဘီလီယံ ၂,၆၃၅.၁၉ရ ကိုသာ ဖော်ပြရုံမဟုတ်ဘဲနဲ့ မူလခန့်မှန်းခြေ ရငွေထက် ပိုရငွေ ကျပ်ဘီလီယံ ၁,၉၂၁.၈၁၂ နှိုင်းယှဉ်ပြီးတော့ ကျန်ကာလတွေအတွက် အသားတင်ခွင့်ပြုတောင်းခံငွေဟာဖြင့် ကျပ်ဘီလီယံ ၇၁၃.၃၈၅ သာဖြစ်ကြောင်း ဖော်ပြသင့်ပါတယ်။ ဒါ့အပြင် ကျန်ကာလတွေမှာ နိုင်ငံတော်ပေးဆပ်ရန် ကျပ်ဘီလီယံ ၅၃၉.၇၉ရ ကို ရငွေတွင် ထည့်သွင်းရန်လိုအပ်မည်ဆိုပါက ကိန်းဂဏန်းများ ပြောင်းလဲသွားမည်ဖြစ်ကြောင်း တင်ပြပါတယ်။ အချုပ်တင်ပြရရင် ဝန်ထမ်းများကို လစာတိုးပေးခြင်း၊ အခြားပံ့ပိုးမှုများထောက်ပံ့နေခြင်း၊ ပင်စင် လစာများတိုးပေးနေခြင်း စတဲ့အချက်များကို နိုင်ငံတော်ရဲ့ ဘဏ္ဍာရေးအခြေအနေအရ ပံ့ပိုးနေသလို ဝန်ထမ်း များမှလည်း ရသုံးမှန်းခြေရေးဆွဲရာတွင်လည်းကောင်း၊ အသုံးစရိတ်များ သုံးစွဲရာတွင်လည်းကောင်း၊ အဂတိ လိုက်စားမှုမရှိတဲ့ စည်းမျဉ်းစည်းကမ်းများအတိုင်း ဝန်ထမ်းဆောင်ရွက်ရန် ဝန်ထမ်းကောင်းများဖြစ်အောင် ကြိုးစားဆောင်ရွက်ကြပါလို့ အကြံပြုတောင်းဆိုရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ချိုချို အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင့်။ ကျွန်မကတော့ ပဲခူးတိုင်းဒေသကြီး အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချို ဖြစ်ပါတယ်။ ၂၀၁၈-၂၀၁၉ ခုနှစ်၊ ပြည်ထောင်စုရဲ့ နောက်ထပ်ဘဏ္ဍာငွေ ခွဲဝေသုံးစွဲရေးအပေါ် မူနှင့် အခြေခံသဘောအပါအဝင် ရငွေသုံးငွေ များနှင့်စပ်လျဉ်းပြီး လိုအပ်ချက်များကို အပြုသဘောဖြင့် တိုက်တွန်းအကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးရှင်။ စုစုပေါင်း ဖြည့်စွက်ခွင့်ပြုငွေမှာ ၂၆၃၅ ဘီလီယံကျော်ဖြစ်ကြောင်း တွေ့ရှိရပြီး အများဆုံး ဖြည့်စွက်ခွင့်ပြုခဲ့ရသည်မှာ မြန်မာနိုင်ငံတော်ဗဟိုဘဏ်အပါအဝင် ပြည်ထောင်စု ဘဏ္ဍာရန်ပုံငွေ အစီအစဉ်အတွင်းမှ ဆောင်ရွက်တဲ့ နိုင်ငံပိုင်စီးပွားရေးအဖွဲ့အစည်းများသို့ ဖြစ်ပြီး စုစုပေါင်း ဖြည့်စွက်ခွင့်ပြုငွေရဲ့ ၄၈.၀၈ ရာခိုင်နှုန်း၊ ဒုတိယအများဆုံး ဖြည့်စွက်ခွင့်ပြုရတာကတော့ ဝန်ကြီးဌာနများနဲ့ ဦးစီးဌာနများဖြစ်ပြီး ၄၀.၉၉ ရာခိုင်နှုန်း၊ တတိယအများဆုံး ဖြည့်စွက်ခွင့်ပြုရတာကတော့ ပြည်ထောင်စု ဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်တဲ့ နိုင်ငံပိုင်စီးပွားရေးအဖွဲ့အစည်းများဖြစ်ပြီး ၁၀.၅၃ ရာခိုင် နှုန်းဖြစ်ကြောင်း တွေ့ရှိရပါတယ်။ ပြည်ထောင်စုရဲ့ စုစုပေါင်းဖြည့်စွက်ခွင့်ပြုငွေကို သာမန်စာရင်း၊ ငွေလုံးငွေရင်းစာရင်း၊ ကြွေးမြီစာရင်းနှင့် လုပ်ငန်းသုံးရင်းနှီးငွေစာရင်းဟူ၍ အသုံးစရိတ် အမျိုးအစားအလိုက် ခွဲခြားဖော်ပြရာမှာလည်း သာမန် အသုံးစရိတ်ဟာ စုစုပေါင်း ဖြည့်စွက်ခွင့်ပြုရန်ပုံငွေရဲ့ ၄၄.၃၃ ရာခိုင်နှုန်းရှိပြီး ငွေလုံးငွေရင်း အသုံးစရိတ် မှာတော့ ၂၀.၁ ရာခိုင်နှုန်းသာရှိကြောင်း တွေ့ရှိရပြီး နိုင်ငံပိုင် စီးပွားရေးအဖွဲ့ အစည်းများရဲ့ လုပ်ငန်းသုံး ရင်းနှီးငွေကတော့ ၂၆.၉၁ ရာခိုင်နှုန်းကို ဖြည့်စွက်ခွင့်ပြုထားကြောင်း တွေ့ရှိရပါတယ်။ ဖြည့်စွက်ခွင့်ပြု ငွေများမှာ သာမန်အသုံးစရိတ်နဲ့ ငွေလုံးငွေရင်းအသုံးစရိတ် နှစ်မျိုးစလုံးရဲ့ အများဆုံးပမာဏကို ဝန်ကြီး ဌာနများနဲ့ ဦးစီးဌာနများအတွက် ဖြည့်စွက်ခွင့်ပြုခဲ့ခြင်းဖြစ်ပြီး ကြွေးမြီအသုံးစရိတ်ရဲ့ အများဆုံးပမာဏကို ပြည်ထောင်စုဘဏ္ဍာရန်ပုံငွေ အစီအစဉ်အတွင်းမှဆောင်ရွက်တဲ့ နိုင်ငံပိုင်စီးပွားရေး အဖွဲ့အစည်းများအတွက် ဖြည့်စွက်ခွင့်ပြုပေးခဲ့ကြောင်းကိုလည်း တွေ့ရှိရပါတယ်။ လေးစားရပါသော နာယကကြီးရှင်။ ရငွေနဲ့ပတ်သက်ပြီး မူလခန့်မှန်းခြေရဲ့ ၂၅ ရာခိုင်နှုန်းအောက် အကောင်အထည်ဖော်တဲ့ ဌာန၊ အဖွဲ့အစည်းများရှိနေပြီး အဆိုပါအဖွဲ့အစည်းတွေအနေနဲ့ နောက်ထပ် တိုးမြှင့်ကောက်ခံနိုင်မယ်ဆိုပြီး တိုးမြှင့်လျာထားတာကိုလည်း တွေ့ရပါတယ်။ ဘတ်ဂျက်အကောင်အထည် ဖော်ဖို့ကာလမှာလည်း ၄ လပဲကျန်တော့တဲ့အတွက် ကျန်တဲ့ရာခိုင်နှုန်းကို ၄ လအတွင်း အောင်မြင်အောင် အကောင်အထည် ဖော်နိုင်ပါ့မလားဆိုတာ စိုးရိမ်စရာဖြစ်လာပါတယ်။ ဒီနေရာမှာ ရငွေနဲ့စပ်လျဉ်းပြီးတော့ ၂၅ ရာခိုင်နှုန်းနဲ့ အောက်ဆိုတဲ့နေရာမှာ အချို့ဌာနတွေက ၁၃ ရာခိုင်နှုန်းလောက်သာ ရငွေကို ကောက်ခံ နိုင်သေးတာကိုလည်း တွေ့နေရပါတယ်။ ထို့အတွက်ကြောင့် အဆိုပါဌာနတွေအနေနဲ့ ရငွေကို ရာခိုင်နှုန်းပြည့် ရရှိအောင် ကြိုးစားဆောင်ရွက်ရမှာ လွန်စွာလိုအပ်နေကြောင်း သုံးသပ်တွေ့ရှိရပါတယ်။ လေးစားရပါသော နာယကကြီးရှင်။ ဖြည့်စွက်ခွင့်ပြုငွေ တင်ပြထားတဲ့ကာလမှာ စာရင်းမပေါ်နိုင်တဲ့ ကာလ ၂ လအတွင်း ရငွေဘယ်လောက်များ တိုးတက်ရခဲ့ပြီဆိုတာကိုလည်း သိလိုပါတယ်။ သို့မှသာ ပထမ ၆ လအတွက် အမှန်တကယ် အကောင်အထည်ဖော်နိုင်ခဲ့တဲ့ နည်းလွန်းတဲ့ပမာဏကြောင့် ကျန် ၄ လမှာ ပြီးမြောက်အောင် အကောင်အထည်ဖော်နိုင်ခြင်း ရှိ မရှိကို ချင့်ချိန်နိုင်မှာ ဖြစ်ပါတယ်။ လေးစားရပါသော နာယကကြီးရှင်။ အသုံးစရိတ်နဲ့ ပတ်သက်ပြီးတော့လည်း အကောင်အထည် ဖော်မှုမှာ တချို့ဌာနတွေအနေနဲ့ ၃၀ ရာခိုင်နှုန်းလောက်သာ သုံးစွဲအကောင်အထည် ဖော်နိုင်သေးကြောင်း တွေ့ရပါတယ်။ ဒါကြောင့်မို့လို့ အဆိုပါဌာနတွေရဲ့ လုပ်ငန်းဆောင်ရွက်မှုပါ စ်ပြေးညီ မဆောင်ရွက် နိုင်ခဲ့ဘူးလို့ သုံးသပ်ရမှာဖြစ်ပြီး ဒီလောက်ကလေးပဲ အကောင်အထည်ဖော်နိုင်သေးပေမယ့် ဖြည့်စွက်ခွင့်ပြုငွေ ကျတော့ ထပ်တိုးတောင်းထားတာကို တွေ့နေရပါတယ်။ ဒါကြောင့် ဒီလိုဌာနတွေအနေနဲ့ စုစုပေါင်းဘဏ္ဍာနှစ် နှစ်ကုန် ကျန်ကာလ ၄ လမှာ သုံးစွဲရမယ့် ငွေပမာဏကို ကာလတိုအတွင်း ရာခိုင်နှုန်းပြည့်မီအောင် ဘယ်လို သုံးစွဲမလဲဆိုတာ မေးခွန်းထုတ်စရာ ဖြစ်ပါတယ်။ ဒီဌာနတွေအနေနဲ့ တောင်းခံထားတဲ့ ရန်ပုံငွေတွေကို နိုင်ငံ အတွက် အကျိုးအရှိဆုံးဖြစ်အောင် ဘဏ္ဍာရေးကော်မရှင်ရဲ့ (၁/၂၀၁၉) အစည်းအဝေး၌ နိုင်ငံတော်သမ္မတရဲ့ လမ်းညွှန်မှာကြားချက်များကို အတိအကျလိုက်နာပြီး ဆောင်ရွက်သွားရန် လိုအပ်နေဆဲဖြစ်ပါတယ်။ လေးစားအပ်ပါသော နာယကကြီးရှင်။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာမှာ ဖြည့်စွက် ခွင့်ပြုငွေ သုံးငွေထပ်တိုးတောင်းခံတဲ့ ဌာနတွေအနေနဲ့ တင်ဒါလုပ်ငန်း မိုးတွင်းကာလ ရောက်နေပြီဆိုတဲ့ ဖြစ်စဉ်တွေဟာ ကြီးမားတဲ့ကန့်သတ်ချက်များ ဖြစ်တယ်ဆိုတာကို ထောက်ခံပေးပေမယ့်လည်း ဌာနများ အနေနဲ့ မည်သည့်အခက်အခဲများ ရှိစေကာမူ၊ မည်သို့ပင်ဆိုစေကာမူ မူလရည်မှန်းချက်အတိုင်း အကောင် အထည်ဖော်နိုင်ရန် အရေးကြီးတဲ့အတွက် ဘဏ္ဍာရေးစည်းမျဉ်း စည်းကမ်းများနှင့်အညီ အလေအလွင့် အနည်းဆုံးဖြစ်အောင် ဆောင်ရွက်ကြရမှာ ဖြစ်ပါတယ်။ နိဂုံးချုပ်အားဖြင့် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာပါ နိုင်ငံခြားငွေယိုစီးမှုနဲ့ ပတ်သက်ပြီး ဥပမာပေးထားတဲ့ မိုဘိုင်းတယ်လီဖုန်း ခေါ်ဆိုခများထဲမှ နိုင်ငံခြားကုမ္ပဏီနဲ့ နိုင်ငံပိုင်အဖွဲ့ အစည်းတို့မှ ခွဲဝေမှု အမြတ်ရာခိုင်နှုန်း မတူညီမှုအရ နိုင်ငံခြားကုမ္ပဏီတွေအနေနဲ့ အမြတ်အကျိုးအများစု ရရှိပြီး ၎င်းရဲ့ မိခင်နိုင်ငံသို့ ပြန်လည်လွှဲပြောင်းတဲ့ဖြစ်စဉ်မှာ အဆိုပါကုမ္ပဏီတွေဟာ ရရှိတဲ့မြန်မာငွေကို ဈေးကွက်ပေါက်ဈေးအရ နိုင်ငံခြားငွေလဲလှယ်ဝယ်ယူ၍ လွှဲပြောင်းခြင်းသာ ဖြစ်သည်ဟုထင်မြင်ပြီး မိုဘိုင်းဖုန်းတွေကို အကျိုးရှိစွာ သုံးတတ်လျှင် သုံးစွဲသူတွေအတွက် တစ်ပြေးညီ လုပ်ငန်း ဆောင်ရွက်ချက်များကို အကျိုးရှိစွာ ဆောင်ရွက်နိုင်ပါတယ်။ ထို့အတွက်ကြောင့် အဓိကအနေနဲ့ကတော့ နိုင်ငံအတွက် အမြတ်ရာခိုင်နှုန်းတိုးတက်ရရှိအောင် စာချုပ်စည်းကမ်းပါအတိုင်း သတ်မှတ်ချိန်၌ နိုင်ငံရဲ့ ရင်းနှီးမြှုပ်နှံမှု ပြောင်းလဲတိုးမြှင့် သတ်မှတ်နိုင်အောင် ကြိုးစားဆောင်ရွက်သင့်ပါကြောင်း အကြံပြုရင်း နိဂုံးချုပ်လိုက်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဦးအောင်မျိုးလတ် မန္တလေးတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1291">ဦးအောင်မျိုးလတ်(မဲဆန္ဒနယ်အမှတ်-၅၊ မန္တလေးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌနဲ့ ပြည်ထောင်စုဝန်ကြီးများနဲ့ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါ။ ကျွန်တော်က မန္တလေးတိုင်းဒေသကြီး၊ မဲဆန္ဒနယ်မြေအမှတ်(၅)မှ အမျိုးသားလွှတ်တော်ကိုယ်စားလှယ် ဦးအောင်မျိုးလတ် ဖြစ်ပါတယ်။ ကျွန်တော့အနေနဲ့ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စု၏ နောက်ထပ်ဘဏ္ဍာငွေခွဲဝေသုံးစွဲရေး ဥပဒေကြမ်းအပေါ် မူနဲ့ အခြေခံသဘော များအပါအဝင် ရငွေသုံးငွေများနဲ့ပတ်သက်ပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သုံးသပ်ချက်ကို မူသဘောအကြံပြု ဆွေးနွေးသွားမှာ ဖြစ်ပါတယ်။ လေးစားရပါသော နာယကကြီးခင်ဗျာ။ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာမှာ ပါရှိတဲ့ ၂၀၁၈-၂၀၁၉ ဖြည့်စွက်ခွင့်ပြုမည့်ငွေမှာ ၂,၆၃၅ ဘီလီယံကျပ်ဖြစ်ပြီး အသုံးပြုမည့်၄ လ သာ ကျန်ရှိနေခြင်း၊ အဆိုပါ ဖြည့်စွက်လုပ်ငန်းအကောင်အထည်ဖော်မည့် စီမံကိန်းများမှာ မိုးရာသီသို့ ရောက်ရှိ နေခြင်း၊ ထပ်မံခွဲဝေချထားပေးငွေကို မသုံးစွဲနိုင်ပါက နိုင်ငံတော်နှင့် ပြည်သူအတွက် အကျိုးမရှိသကဲ့သို့ ဌာန၊ အဖွဲ့အစည်းများကိုလည်း စွမ်းဆောင်နိုင်စွမ်းမရှိဟု ထင်မြင်ခြင်းခံရမည်ဖြစ်ကြောင်း ဖော်ပြထားပါတယ်။ မြန်မာနိုင်ငံရဲ့ ဘတ်ဂျက်နှစ်ကို ယခင်ကျင့်သုံးခဲ့တဲ့ ဧပြီ၊ မတ်လ ဘတ်ဂျက်မှ ယခု စတင်ကျင့်သုံးနေသော အောက်တိုဘာ၊ စက်တင်ဘာသို့ ပြောင်းလဲကျင့်သုံးခဲ့ပါတယ်။ ဘတ်ဂျက်နှစ်ပြောင်းလဲခြင်းရဲ့ ရည်ရွယ်ချက် တွေထဲမှာပါတဲ့ တည်ဆောက်ရေးလုပ်ငန်းများကို ပွင့်လင်းရာသီ ၈ လအတွင်း အရည်အသွေးပြည့်မီစွာ ောင်အထည်ဖော်နိုင်ဖို့ ရည်ရွယ်ထားပါတယ်။ လေးစားရပါသော နာယကကြီးခင်ဗျာ။ ၂၀၁၈-၂၀၁၉ မူလဘတ်ဂျက်ခွင့်ပြုငွေမှာပါဝင်တဲ့ ကျွန်တော် တို့ မဲဆန္ဒနယ်ဖြစ်တဲ့ မြင်းခြံမြို့နယ်အတွင်းမှာရှိတဲ့ ပညာရေး၊ ကျန်းမာရေး တည်ဆောက်ရေးလုပ်ငန်းများ ဆိုလျှင် ယနေ့ကျွန်တော်တို့ ဆွေးနွေးနေတဲ့ြေပြင်အခြေအနေ 0 Level အတိုင်း လုံးဝအကောင် အထည်မဖော်ရသေးပါဘူး။ ဘတ်ဂျက်နှစ်စစချင်းမှ ရေတွက်မည်ဆိုလျှင် ၈ လကြာမြင့် သည့်း လုပ်ငန်းစတင်နိုင်ခြင်းမရှိသေးတဲ့ အခြေအနေတွေ ဖြစ်ပေါ်နေပါတယ်။ တစ်နိုင်ငံလုံးနီးပါးမှာလည်း လက်ရှိ ကျွန်တော်တို့ပြောနေတဲ့အတိုင်း ဖြစ်နေပါတယ်။ ငွေစာရင်းပူးပေါင်းကော်မတီရဲ့ အစီရင်ခံစာမှာပါရှိနေတဲ့ ဖြည့်စွက်ခွင့်ပြုငွေ သုံးနိုင်မည့်ှာ ၄ လခန့်သာ ကျန်ရှိနေပါတယ်။ တကယ်တမ်းမှာတော့ မူလ ခွင့်ပြုငွေမှာပါရှိတဲ့ တည်ဆောက်ရေးလုပ်ငန်းများတောင်မှ မဆောက်လုပ်ရသေးတဲ့ အခြေအနေတွေ ဖြစ်ပေါ် နေပါတယ်။ ၂၀၁၈-၂၀၁၉ အောက်တိုဘာ ၁ ရက်မှ စတင်သည့် မူလဘတ်ဂျက်ခွင့်ပြုငွေရော၊ ဖြည့်စွက်ဘတ်ဂျက် ခွင့်ပြုငွေရော လုပ်ငန်းစတင်တည်ဆောက်မည့်ကာလမှာ ဇွန်လ မိုးတွင်းကာလသို့ ရောက်ရှိနေပါတယ်။ လက်ရှိအနေအထားရဆိုလျှင် နိုင်ငံတော်မှ စတင်ပြုပြင်ပြောင်းလဲထားသော ၂၀၁၈-၂၀၁၉ အောက်တိုဘာ ၁ ရက်မှ စက်တင်ဘာ ၃၀ ဘတ်ဂျက်နှစ်ကို ထိရောက်အောင်မြင်မှုရောက်ရှိအောင် အကောင်အထည်မဖော် နိုင်သကဲ့သို့ ဖြစ်နေပါတယ်။ သက်ဆိုင်ရာ တာဝန်ရှိသူများအနေဖြင့်လည်း ယခုဖြစ်ပေါ်နေတဲ့ ဘတ်ဂျက်နှစ်ရဲ့ လုပ်ငန်းအကောင်အထည်ဖော်မှု နောက်ကျရခြင်းရဲ့ အကြောင်းရင်းများကိုလည်း ရှင်းလင်းပေးစေလို ပါတယ်။ လေးစားရပါသောနာယကကြီးခင်ဗျာ။ ပြည်ထောင်စုအစိုးရအဖွဲ့ရဲ့ ဘဏ္ဍာရေးနှစ်ကို အောက်တိုဘာ ၁ ရက်မှ စက်တင်ဘာ ၃၀ ပြောင်းလဲသတ်မှတ်ခြင်းရဲ့ အဓိကရည်ရွယ်ချက်နှင့် အနှစ်သာရမှာ ဘဏ္ဍာရေးနှစ် စတင်သည့်ကာလ ခြောက်သွေ့သည့်ကာလဖြစ်သည့်အပြင် ကာလရှည်ရုံးပိတ်ရက်နှင့် လွတ်ကင်းသဖြင့် လုပ်ငန်းဆောင်ရွက်မှု မြန်ဆန်ခြင်း၊ ဘဏ္ဍာရေးနှစ်အတွင်း တည်ဆောက်ရေးလုပ်ငန်းများ ဆောင်ရွက်နိုင် သည့် ကာလသည် အောက်တိုဘာ ၁ ရက်မှစတင်သော ဘတ်ဂျက်အတွက် ၈ လကျော် တစ်ဆက်တည်းရှိခြင်း၊ ၃ လပတ်အလိုက် ဘဏ္ဍာငွေသုံးစွဲမှု ပိုမိုညီညွတ်မျှတလာစေခြင်းတို့ ဖြစ်ပါတယ်။ လေးစားရပါသော နာယကကြီးခင်ဗျာ။ ပြည်ထောင်စုအဆင့် အဖွဲ့အစည်းများ၊ ပြည်ထောင်စုဝန်ကြီး ဌာနများနှင့် စည်ပင်သာယာရေးကော်မတီများအနေဖြင့် ၂၀၁၉-၂၀၂၀ ဘဏ္ဍာရေးနှစ်မှာ ဘဏ္ဍာရေးနှစ်ရဲ့ အဓိကရည်ရွယ်ချက်နှင့် အနှစ်သာရပြည့်မီအောင် လိုက်နာဆောင်ရွက်ကြရန်လိုအပ်နေပြီးတော့ ၂၀၁၈-၂၀၁၉ ဘဏ္ဍာနှစ်ကဲ့သို့ မဖြစ်ပေါ်အောင် ကြိုတင်စီမံဆောင်ရွက်ပေးကြပါလို့ ပြောကြားရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာအပါအဝင် လွှတ်တော်ကိုယ်စားလှယ်များရဲ့ မူနှင့်အခြေခံသဘော ဆွေးနွေးချက်များနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းအပါအဝင် လွှတ်တော်၏ အဆုံး အဖြတ် ရယူအတည်ပြုခြင်း အစီအစဉ်ကို ၃၁-၅-၂၀၁၉ ရက်(သောကြာနေ့)တွင် ဆောင်ရွက်မှာဖြစ်ကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၁)ရက်မြောက်နေ့ ရပ်နားကြောင်းနှင့် (၁၂)ရက်မြောက်နေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၂)ကြိမ် မြောက် ပုံမှန်အစည်းအဝေး (၁၁)ရက်မြောက်နေ့ အစီအစဉ်ကို ရပ်နားပါမယ်။ အစည်းအဝေး (၁၂)ရက်မြောက်နေ့ကို ၂၀၁၉ ခုနှစ်၊ မေလ ၃၁ ရက် (သောကြာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၂)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ အစည်းအဝေးကို နံနက် ၁၁:၂၅ နာရီတွင် ရပ်နားပါသည်။</speech>
</postface>
</transcript>
</doc>
