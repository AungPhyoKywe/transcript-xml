<doc>
<docinfo>
<docno>02-11-08.xml</docno>
<pdf>02-11-08.pdf</pdf>
<term value="02">ဒုတိယအကြိမ်</term>
<session value="11" />
<sittingday value="08" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး အဋ္ဌမနေ့မှတ်တမ်း</title>
<date>၁၃၈၀ ပြည့်နှစ်၊ တပို့တွဲလဆန်း ၁၅ ရက် (၂၀၁၉ ခုနှစ်၊ ဖေဖော်ဝါရီလ ၁၉ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက်ပုံမှန်အစည်းအဝေး အဋ္ဌမနေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေးရဲ့ အဋ္ဌမနေ့အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး အဋ္ဌမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၅၉၈ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၁.၀၁ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး အဋ္ဌမနေ့အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး အဋ္ဌမနေ့အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက် ပုံမှန်အစည်းအဝေး အဋ္ဌမနေ့ ၁၉-၂-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးလာမာလေး - ဦးသန်းလင်းလင်း မယ်စုံ၊ - ဦးအေးမောင် ဘောလခဲ၊ - ဦးခမ်ခန့်ထန် - ဦးကျင့်ရှင်းထန် တီးတိန်၊ - ဦးအောင်ကျော်ဟိန်း တနင်္သာရီ၊ - ဦးခင်ဇော် ကော့သောင်း၊ - ဦးကြည်မိုးနိုင် ရေတာရှည်၊ - ဦးလှဌေးဝင်း ဇေယျာသီရိ၊ - ဦးဦးလှစော မြောက်ဦး၊ - ဒေါ်ခင်စောဝေ ရသေ့တောင်၊ - ဦးဖေသန်း မြေပုံ၊ - ဦးဘရှိန် ကျောက်ဖြူ၊ - ဦးတင်မောင်ဝင်း - သူရဦးသက်ဆွေ - ဦးလင်းဇော်ထွန်း - ဦးဌေးလွင်(ခ) ဦးဒီလုံး - ဦးစိုင်းကျော်မိုး - ဦးစိုင်းဆိုင်မိုင်း - ဦးခွန်အောင်ကျော် - ဦးစိုင်းသီဟကျော် - ဦးလီကျိန်းဖူ(ခ) ဦးမြင့်ဆွေ - ဒေါ်နန်းခင်စော - ဦးထွန်းကျော် - ဒေါ်နန်းမိုး - ဦးတိုးသောင် - ဦးကျင်ဝမ်း - ဦးခွန်သန်းထူး - ဦးရန်လင်း - ဦးအောင်မင်း - ဗိုလ်ချုပ်တင်ဆွေဝင်း - ဒုတိယဗိုလ်မှူးကြီးသန့်ဇော် - ဦးယောနာ - ဦးဇယ်ခေါင် - ဦးဆီဟူးေ - ဒေါက်တာခွန်ဝင်းသောင်း - ဦးစောမိုးမြင့်(ခ) ဆင်မြူရယ် - ဦးကျင့်ခန့်ပေါင် - ဦးပူဂင်ကမ်းလျန် - ဦးဇော်ဟိန်း - ဦးဖေတင် ကိုကိုးကျွန်း၊ မိုင်းဖြတ်၊ နမ့်စန်၊ မိုင်းပန်၊ မိုင်းကိုင်၊ ဟိုပုန်း၊ မိုင်းရယ်။ ကုန်းကြမ်း၊ ကွန်ဟိန်း၊ နမ့်ခမ်း၊ မန်တုံ၊ မိုးမိတ်၊ ဟိုပန်၊ ဆီဆိုင်၊ ကျိုက်လတ်၊ ဇလွန်၊ တပ်မတော်၊ တပ်မတော်၊ ကချင်-၅၊ ကချင်-၃၊ ကချင်-၂၊ ကချင်-၁၁၊ ကရင်-၁။ ချင်း-၆၊ ချင်း-၅ တနင်္သာရီ-၇၊ မွန်-၆၊ ရခိုင်-၅၊ - ဦးမြင့်နိုင် - ဦးကျော်သိန်း ရခိုင်-၇၊ - ဦးကျော်သန်း ရခိုင်-၁၀၊ - ဒေါက်တာဌေးကြွယ် ရန်ကုန်-၁၊ - ဦးဌေးဦး ရန်ကုန်-၂၊ - ဦးစိုင်းထွန်းအောင် ရှမ်း-၂၊ - ဦးစိုင်းဝမ်းလှိုင်းခမ်း ရှမ်း-၃၊ - ဦးခွန်သိန်းဖေ - ဦးကျော်နီနိုင် ရှမ်း-၁၁၊ - ဒေါက်တာစိုင်းဆိုင်ကျောက်ဆမ် ရှမ်း-၆၊ - ဦးစိုင်းအုန်းကျော် ရှမ်း-၄ နှင့် - ဒုတိယဗိုလ်မှူးကြီးဇာနည်အောင် တပ်မတော် တို့ဖြစ်ကြပါတယ်။ ယခင်ကခွင့်ပန်ကြားသဖြင့် လွှတ်တော်က ခွင့်ပြုထားသူ ၆ ဦးရှိပြီး ယနေ့ခွင့်ပန်ကြားသူ ၅၃ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၅၉ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅၃ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး အဋ္ဌမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြု ထားသူ ၆ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၃ ဦးဖြစ်တဲ့အတွက် ခွင့်ပြုထားသူ စုစုပေါင်း ၆၀ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Motion">
<motion>
<title>ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေး ပူးပေါင်းကော်မတီ ဖွဲ့စည်းတာဝန်ပေးအပ်ရန်ဆောင်ရွက်ထားရှိမှုနှင့်စပ်လျဉ်း၍ ပြည်ထောင်စုလွှတ်တော် ဒုတိယနာယက က လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၉ ခုနှစ်၊ ဖေဖော်ဝါရီလ ၆ ရက်နေ့က ပြည်ထောင်စုလွှတ်တော်က အတည်ပြုပြီးဖြစ်တဲ့ အမျိုးသားလွှတ်တော် ကိုယ်စားလှယ် ဦးအောင်ကြည်ညွန့် တင်သွင်းတဲ့ အဆိုအရ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ ဖွဲ့စည်းတာဝန်ပေးအပ်ရန် ဆောင်ရွက်ထားရှိမှုနဲ့ စပ်လျဉ်းပြီး သက်တော်သို့ လင်းလင်းတင်မာစစ်ပါတယ်။ ပြည်ထောင်စုလွှတ်တော် ဒုတိယနာယကအား ဖိတ်ခေါ်ပါတယ်။</speech>
<speech><mp id="1585">ဦးထွန်းထွန်းဟိန်(ဒုတိယနာယက၊ ပြည်သူ့လွှတ်တော်)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော်ဥက္ကဋ္ဌကြီးနှင့် ဒုတိယဥက္ကဋ္ဌကြီး၊ ပြည်ထောင်စု လွှတ်တော်ကိုယ်စားလှယ်များ၊ ယနေ့အစည်းအဝေးသို့ ကြွရောက် လာကြတဲ့ ပြည်ထောင်စုအဆင့် အဖွဲ့အစည်းဝင်များ၊ လေ့လာသူ ဧည့်သည်တော်များ အားလုံး မင်္ဂလာပါလို့ နှုတ်ခွန်းဆက်သ ပါတယ်။ ကျွန်တော်ကတော့ ပြည်ထောင်စုလွှတ်တော် ဒုတိယ နာယက၊ ပြည်သူ့လွှတ်တော် ဒုတိယဥက္ကဋ္ဌ ဦးထွန်းထွန်းဟိန် ဖြစ်ပါတယ်။ ကျွန်တော့အနေနဲ့ ၂၉-၁-၂၀၁၉ ရက်နေ့တွင် ကျင်းပခဲ့တဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး တတိယနေ့တွင် မကွေးတိုင်းဒေသကြီး၊ မဲဆန္ဒနယ်အမှတ်(၄)မှ ဦးအောင်ကြည်ညွန့် တင်သွင်းခဲ့တဲ့ (၂၀၀၈ ခုနှစ်) ဖွဲ့စည်းပုံအခြေခံဥပဒေ ပြင်ဆင်ရေးပူးပေါင်းကော်မတီ တစ်ရပ် ဖွဲ့စည်းရေးအဆိုကို ၆-၂-၂၀၁၉ ရက်နေ့တွင် ပြည်ထောင်စုလွှတ်တော်က အတည်ပြုခဲ့ပြီး ဖြစ်ပါတယ်။ ဒါကြောင့် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၇-ခ နှင့် ပြည်ထောင်စုလွှတ်တော်ဆိုင်ရာ နည်းဥပဒေ ပုဒ်မ ၁၀၅-က တို့အရ ဖွဲ့စည်းပုံအခြေခံဥပဒေ ပြင်ဆင်ရေးပူးပေါင်းကော်မတီ ဖွဲ့စည်းခြင်း ဦးတည်ချက်၊ တာဝန်၊ လုပ်ပိုင်ခွင့်၊ လုပ်ထုံးလုပ်နည်း၊ ရပိုင်ခွင့်နှင့် သက်တမ်းတို့ သတ်မှတ်၍ ပြည်ထောင်စုလွှတ်တော်၏ အတည်ပြုချက်ဖြင့် ဖွဲ့စည်းတာဝန်ပေးအပ်နိုင်ပါရန် ရှင်းလင်းတင်ပြသွားမှာ ဖြစ်ပါတယ်ခင်ဗျာ။ ပထမအကြိမ် ပြည်ထောင်စုလွှတ်တော် သက်တမ်းတွင် ဖွဲ့စည်းပုံအခြေခံဥပဒေ လေ့လာသုံးသပ်ရေး ပူးပေါင်းကော်မတီကို အဖွဲ့ဝင် ၁၀၉ ဦးဖြင့် ဖွဲ့စည်းဆောင်ရွက်ခဲ့ရာတွင် ယင်းကော်မတီသည် ပါဝင်သည့် ကိုယ်စားလှယ်ဦးရေ များပြားလွန်းခြင်း၊ ဖွဲ့စည်းပုံအခြေခံဥပဒေပြင်ဆင်နိုင်ရေး အကောင်အထည်ဖော်မှု ကော်မတီကို အဖွဲ့ဝင် ၃၁ ဦးဖြင့် ထပ်ဆင့်ဖွဲ့စည်းခဲ့ရာတွင် ယင်းကော်မတီတွင်ပါဝင်သော ကိုယ်စားလှယ် ဦးရေ နည်းပါးခြင်းတို့ကြောင့် လုပ်ငန်းဆောင်ရွက်မှုများ နှောင့်နှေးကြန့်ကြာခဲ့ရပြီး ပထမအကြိမ် လွှတ်တော် သက်တမ်းတွင် ဖွဲ့စည်းပုံအခြေခံဥပဒေပြင်ဆင်ရေး လုပ်ငန်းဆောင်ရွက်မှုများကို အရေးကြီးအဆိုတင်သွင်း သည်မှာ ပြည်လုံးကျွတ်ဆန္ဒခံယူပွဲဥပဒေအတည်ပြုသည်အထိ ၂၂ လတိုင်တိုင် ြင့်စွာ ဆောင်ရွက် ခဲ့ရကြောင်း လေ့လာတွေ့ရှိရပါသည်။ သို့ဖြစ်တဲ့အတွက် ယခုအကြိမ်တွင် မနည်းလွန်း၊ မများလွန်းသော ကိုယ်စားလှယ်အရေအတွက် ဖြစ်သည့် ၄၅ ဦးဖြင့် ဖွဲ့စည်းဆောင်ရွက်သွားမှာ ဖြစ်ပါတယ်။ ပူးပေါင်းကော်မတီဖွဲ့စည်းရေးအတွက် ပြည်ထောင်စုလွှတ်တော်အတွင်းရှိ နိုင်ငံရေးပါတီ ၁၄ ခုနဲ့ တပ်မတော်သား လွှတ်တော်ကိုယ်စားလှယ်များ အစုအဖွဲ့ အသီးသီးက တာဝန်ခံများသည် ၈-၂-၂၀၁၉ ရက်နေ့နဲ့ ၁၅-၂-၂၀၁၉ ရက်နေ့များမှာ ပြည်ထောင်စု လွှတ်တော်နာယက၊ အမျိုးသားလွှတ်တော် ဥက္ကဋ္ဌနှင့်အတူ အစည်းအဝေးများ ကျင်းပပြုလုပ်ခဲ့ပါသည်။ ပူးပေါင်းကော်မတီမှာပါဝင်မယ့် ပြည်ထောင်စုလွှတ်တော်အတွင်းရှိ နိုင်ငံရေးပါတီ ၁၄ ခု၊ တပ်မတော်သား လွှတ်တော်ကိုယ်စားလှယ်များ အစုအဖွဲ့နဲ့ တစ်သီးပုဂ္ဂလ ကိုယ်စားလှယ်များအနေနဲ့ သက်ဆိုင်ရာပါတီ၊ အစုအဖွဲ့ ကိုယ်စားပြု ကိုယ်စားလှယ်များရဲ့ အမည်စာရင်းများကို ၁၄-၂-၂၀၁၉ ရက်နေ့ ညနေ ၄ နာရီအချိန် နောက်ဆုံးထား၍ နာယကထံ ပေးပို့နိုင်ရန် ပြည်ထောင်စုလွှတ်တော်ရုံးက ရုံးတွင်းစာများ ထုတ်ပြန် အကြောင်းကြားခဲ့ပြီးဖြစ်ကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျာ။ ပူးပေါင်းကော်မတီကို ကော်မတီဝင် ၄၅ ဦးဖြင့် ဖွဲ့စည်းဆောင်ရွက်တဲ့နေရာမှာ ဒုတိယနာယကသည် ရာထူး အလျောက် ပူးပေါင်းကော်မတီဥက္ကဋ္ဌအဖြစ် တာဝန်ပေးအပ်ခြင်းခံရသည့်အတွက် ပြည်သူ့လွှတ်တော်မှ ပါဝင်ဖွဲ့စည်းမယ့် ကိုယ်စားလှယ်အရေအတွက်တွင် ဒုတိယနာယကကို ထည့်သွင်းရေတွက်ခြင်း မပြုပါကြောင်း တင်ပြအပ်ပါသည်။ ပူးပေါင်းကော်မတီမှာ ပြည်သူ့လွှတ်တော်ကိုယ်စားလှယ် ၂၂ ဦး၊ ရာထူးအလျောက် ပူးပေါင်းကော်မတီ၏ ဒုတိယဥက္ကဋ္ဌအဖြစ် ဆောင်ရွက်မည့် အမျိုးသားလွှတ်တော် ဒုတိယဥက္ကဋ္ဌနှင့် အမျိုးသား လွှတ်တော်ကိုယ်စားလှယ် ၂၁ ဦး၊ စုစုပေါင်း ၄၄ ဦး ပါဝင်ဖွဲ့စည်းမှာဖြစ်ပါတယ်။ ဒုတိယအကြိမ် ပြည်ထောင်စု လွှတ်တော်တွင် နိုင်ငံရေးပါတီ ၁၄ ခုကို ကိုယ်စားပြုတဲ့ လွှတ်တော်ကိုယ်စားလှယ်များ စုစုပေါင်း ၄၈၆ ဦး၊ တစ်သီးပုဂ္ဂလကိုယ်စားလှယ် ၅ ဦး၊ တပ်မတော်သားကိုယ်စားလှယ် ၁၆၆ ဦး၊ စုစုပေါင်း ၆၅ရ ဦး ရှိကြောင်း တင်ပြအပ်ပါတယ်။ ကိုယ်စားလှယ်ဦးရေ ၁၀ ဦးအထက်ပါဝင်တဲ့ နိုင်ငံရေးပါတီများနဲ့ တပ်မတော်သားကိုယ်စားလှယ် အစုအဖွဲ့ အတွက် အချိုးကျအရေအတွက် သတ်မှတ်ဖွဲ့စည်းထားပါကြောင်းနှင့် ကိုယ်စားလှယ်ဦးရေ ၁ ဦးမှ ၅ ဦးအထိ ပါဝင်တဲ့ နိုင်ငံရေးပါတီများအတွက် တစ်ဦးကျစီ ဖွဲ့စည်းထားပါကြောင်း တင်ပြအပ်ပါတယ်။ ဆောင်ရွက်ခြင်းဟာ ကိုယ်စားလှယ်အရေအတွက် ပါဝင်မှုနည်းပါးတဲ့ နိုင်ငံရေးပါတီများအနေနဲ့ ဖွဲ့စည်းပုံအခြေခံ ဥပဒေပြင်ဆင်ခြင်း၊ ဖွဲ့စည်းပုံအခြေခံဥပဒေပြင်ဆင်သည့်ဥပဒေကြမ်း ရေးဆွဲပြုစုခြင်း လုပ်ငန်းစဉ်များတွင် ပါတီကြီးများနည်းတူ ပါဝင်ဆောင်ရွက်ခွင့်ရရှိနိုင်ရန်အတွက် ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များခင်ဗျာ။ ပူးပေါင်းကော်မတီရဲ့ ဥက္ကဋ္ဌအဖြစ် ဆောင်ရွက်မယ့် ဒုတိယနာယကမှအပ ပူးပေါင်းကော်မတီဝင် ၄၅ ဦး အနက် ကော်မတီဝင် ၄၄ ဦး ကျန်ရှိပါကြောင်း တင်ပြခဲ့ပြီးဖြစ်ပါတယ်။ ဒုတိယအကြိမ် ပြည်ထောင်စု လွှတ်တော်တွင် ကိုယ်စားလှယ်ဦးရေ ၁ ဦးမှ ၅ ဦးအထိ ပါဝင်တဲ့ နိုင်ငံရေးပါတီ ၁၀ ခုရှိတဲ့အတွက် ၎င်းပါတီ များအတွက် ပါတီတစ်ခုလျှင် တစ်ဦးကျစီဖြင့် စုစုပေါင်း ၁၀ ဦး၊ တစ်သီးပုဂ္ဂလကိုယ်စားလှယ်များအတွက် ၁ ဦး၊ ရာထူးအလျောက် အမျိုးသား လွှတ်တော်ဥက္ကဋ္ဌ ၁ ဦး အပါအဝင် စုစုပေါင်း ၁၂ ဦးကို ၄၄ ဦးထဲမှ နုတ်လိုက်သည့်အခါ ပူးပေါင်းကော်မတီဝင် ၃၂ ဦး ဖြည့်စွက်ရန်ကျန်ရှိကြောင်း တင်ပြအပ်ပါတယ်။ ကျန်ရှိတဲ့ ပူးပေါင်းကော်မတီဝင် ၃၂ ဦးအတွက် ပြည်ထောင်စုလွှတ်တော်အတွင်း ကိုယ်စားလှယ် ၁၀ ဦး အထက်ပါဝင်တဲ့ ပါတီနဲ့ တပ်မတော်သားကိုယ်စားလှယ် အစုအဖွဲ့တို့အတွက် အချိုးကျ အောက်ပါအတိုင်း တွက်ချက် ဖွဲ့စည်းထားပါကြောင်း တင်ပြအပ်ပါတယ်။ နာယကကြီးခင်ဗျာ။ Power Point အသုံးပြုခွင့်ပြုပါရန် တင်ပြအပ်ပါတယ်။ ကိုယ်စားလှယ်ဦးရေ အနည်းအများအလိုက် အချိုးကျပါဝင်ဖွဲ့စည်းခွင့်ရရှိမှုကို တင်ပြသွားမှာဖြစ်ပါတယ်။ Power Point ကို ကြည့်ရှုစေလိုပါတယ်။ အမျိုးသားဒီမိုကရေစီအဖွဲ့ချုပ်၊ လိုအပ်သော ကိုယ်စားလှယ်ဦးရေ ၃၂ ဦး၊ လွှတ်တော်ရှိ အမျိုးသား ဒီမိုကရေစီအဖွဲ့ချုပ်ပါတီဝင် ကိုယ်စားလှယ်ဦးရေ ၃၈၅ ဦး၊ အစားလက္ခဏာ ပြည်ထောင်စုလွှတ်တော်ရှိ ကိုယ်စားလှယ်ဦးရေ စုစုပေါင်း ၆၅ရ ဦး၊ ညီမျှခြင်း ၁၈.၇၅၊ ၁၉ ဦး ဖြစ်ပါတယ်။ တပ်မတော်သား ကိုယ်စားလှယ်အစုအဖွဲ့အတွက် ၈ ဦး၊ ပြည်ထောင်စုကြံ့ခိုင်ရေးနှင့် ဖွံ့ဖြိုးရေးပါတီအတွက် ၂ ဦး၊ ရခိုင် အမျိုးသားပါတီအတွက် ၁ ဦး၊ ရှမ်းတိုင်းရင်းသားများ ဒီမိုကရေစီအဖွဲ့ချုပ်ပါတီအတွက် ၁ ဦး၊ တစ်သီးပုဂ္ဂလ ကိုယ်စားလှယ်များအတွက် ၁ ဦး၊ ပေါင်း ၃၂ ဦး ဖြစ်ပါတယ်။ (က) အမျိုးသားဒီမိုကရေစီအဖွဲ့ချုပ် (၃၂ x ၃၈၅ - ၆၅ရ = ၁၈.၇၅) (ခ) တပ်မတော်သားကိုယ်စားလှယ်အစုအဖွဲ့ (၃၂ x ၁၆၆ + ၆၅ရ = ၈.၀၈) (ဂ) ပြည်ထောင်စုကြံ့ခိုင်ရေးနှင့် ဖွံ့ဖြိုးရေးပါတီ (၃၂ x ၄၁ + ၆၅ရ = ၁.၉၉) (ဃ) ရခိုင်အမျိုးသားပါတီ (၃၂ x ၂၂ - ၆၅ရ = ၁.၀၇) (င) ရှမ်းတိုင်းရင်းသားများဒီမိုကရေစီအဖွဲ့ချုပ်ပါတီ (၃၂ x ၁ရ - ၆၅ရ = ၀.၈၂) (စ) တစ်သီးပုဂ္ဂလကိုယ်စားလှယ် (၃၂ × ၅ + ၆၅ရ = ၀.၂၄) စုစုပေါင်း - ၃၂ ဦး ဒီလိုအချိုးအစားနဲ့ တွက်ချက်ရာမှာ ဒသမဂဏန်းများ ပါရှိနေတဲ့အတွက် ပူးပေါင်းကော်မတီဝင် (၁) ဦး နေရာလိုနေပါတယ်။ ယင်းတစ်နေရာကို ရှမ်းအမျိုးသားဒီမိုကရေစီအဖွဲ့ချုပ်မှ ကိုယ်စားပြု ကိုယ်စားလှယ် တစ်ဦးကို ထည့်သွင်းဖွဲ့စည်းထားပါကြောင်း တင်ပြအပ်ပါတယ်။ ဒီအတွက်ကြောင့် ရှမ်းအမျိုးသားဒီမိုကရေစီ အဖွဲ့ချုပ်အနေနဲ့ ပူးပေါင်းကော်မတီဝင်နှစ်ဦး ပါဝင်ခွင့်ရရှိကြောင်း တင်ပြအပ်ပါတယ်ခင်ဗျာ။ Power Point ပိတ်လို့ရပါပြီ။ အမျိုးသားလွှတ်တော် ဒုတိယဥက္ကဋ္ဌအနေနဲ့ ရာထူးအလျောက်ပါဝင်ခွင့် ရရှိထားတာဖြစ်တဲ့အတွက် ရခိုင်အမျိုးသားပါတီက ပြည်သူ့လွှတ်တော် ကိုယ်စားလှယ်တစ်ဦး၊ အမျိုးသားလွှတ်တော် ကိုယ်စားလှယ် တစ်ဦး၊ စုစုပေါင်းလွှတ်တော်ကိုယ်စားလှယ် နှစ်ဦး အမည်စာရင်းပေးပို့လာတဲ့အတွက် အမျိုးသားဒီမိုကရေစီ အဖွဲ့ချုပ်မှ အချိုးအစားအရ ရရှိထားတဲ့ ပူးပေါင်းကော်မတီဝင် ၁၉ ဦး အစား ၁၈ ဦး ဖြင့်သာ ထည့်သွင်း ဖွဲ့စည်းထားပါကြောင်း တင်ပြအပ်ပါတယ်။ ပါတီအသီးသီးမှ ကိုယ်စားပြုကော်မတီဝင်များကို ထည့်သွင်းဖွဲ့စည်းရာမှာ ၁ ဦးထက် အမည်စာရင်း ပိုမိုတင်သွင်းပိုင်ခွင့်ရှိတဲ့ နိုင်ငံရေးပါတီများနဲ့ တပ်မတော်သားကိုယ်စားလှယ်အစုအဖွဲ့တို့မှ ပူးပေါင်းကော်မတီ ဖြစ်သည့်အတွက် ပြည်သူ့လွှတ်တော်နှင့် အမျိုးသားလွှတ်တော် ၂ ရပ်မှ တူညီသည့် အရေအတွက်ဖြင့် ထည့်သွင်းဖွဲ့စည်းထားပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော်ကိုယ်စားလှယ် များခင်ဗျား။ ပူးပေါင်းကော်မတီရဲ့ အတွင်းရေးမှူးအဖြစ် ရန်ကုန်တိုင်းဒေသကြီး၊ မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဒေါက်တာမြတ်ဉာဏစိုးနဲ့ တွဲဖက်အတွင်းရေးမှူးအဖြစ် ဒေါပုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဌေးဝင်းအောင် (ခ) ဦးပြုံးချို တို့ကို တာဝန်ပေးအပ်သွားမှာဖြစ်ကြောင်း တင်ပြအပ်ပါတယ်။ လွှတ်တော်ကိုယ်စားလှယ်များအားလုံးကို ဖြန့်ဝေထားတဲ့ အမိန့်ကြော်ငြာစာမူကြမ်းမှာ ပူးပေါင်း ကော်မတီဖွဲ့စည်းခြင်း၊ ဦးတည်ချက်၊ တာဝန်များ၊ လုပ်ပိုင်ခွင့်များ၊ လုပ်ထုံးလုပ်နည်းများ၊ ရပိုင်ခွင့်များနှင့် သက်တမ်းတို့ကို အပိုဒ် (၈)ပိုဒ်ဖြင့် ထည့်သွင်းဖော်ပြထားပါကြောင်း တင်ပြအပ်ပါတယ်ခင်ဗျာ။ ဦးတည်ချက် (၅)ရပ်၊ တာဝန် (၁၄)ရပ်၊ လုပ်ပိုင်ခွင့် (၆)ရပ်၊ လုပ်ထုံးလုပ်နည်း (၄)ရပ်၊ ရပိုင်ခွင့် (၄)ရပ်တို့ပါရှိပြီး ပူးပေါင်းကော်မတီသက်တမ်းသည် စတင်ဖွဲ့စည်းသည့်စီရင်ခံစာတင်သွင်း ခြင်း၊ ယင်းအစီရင်ခံစာအပေါ် ပြည်ထောင်စုလွှတ်တော် ကိုယ်စားလှယ်များက ဆွေးနွေးခြင်း၊ လွှတ်တော်၏ အဆုံးအဖြတ်ရယူခြင်းတို့ကို ဆောင်ရွက်ပြီးမြောက်ပြီးနောက် ဖွဲ့စည်းပုံအခြေခံဥပဒေကို ပြင်ဆင်သည့် ဥပဒေကြမ်းတစ်ခုကို ပြုစုရေးဆွဲ၍ ပြည်ထောင်စုလွှတ်တော်သို့ တင်သွင်းနိုင်ရေး စီစဉ်ဆောင်ရွက်ပြီး သည့် ြစ်ကြောင်း တင်ပြအပ်ပါသည်။ ပူးပေါင်းကော်မတီအနေနဲ့ ဖွဲ့စည်းပုံအခြေခံဥပဒေကို လေ့လာသုံးသပ်ပြီး လွှတ်တော်ကို အစီရင်ခံစာ တင်သွင်းရမှာဖြစ်ပါတယ်။ ဒီလိုအစီရင်ခံစာတင်ပြတဲ့အခါမှာ သဘောကွဲလွဲတဲ့ ပူးပေါင်းကော်မတီဝင်များ ရှိပါက သဘောမတူတဲ့အချက်များကို တစ်ပါတည်း ပူးတွဲတင်ပြ ဆောင်ရွက်ခွင့်ရမှာဖြစ်ပါတယ်။ လွှတ်တော်အတွင်းမှာ အစီရင်ခံစာပါအချက်များကို ကျယ်ကျယ်ပြန့်ပြန့် ဆွေးနွေးပြီးတဲ့အခါမှ လွှတ်တော်ရဲ့ အတည်ပြုချက်ကို ရယူဆောင်ရွက်ဖို့ဖြစ်ပါတယ်။ လွှတ်တော်ရဲ့ အတည်ပြုချက်များအပေါ် အခြေခံပြီး ပူးပေါင်းကော်မတီအနေနဲ့ ဖွဲ့စည်းပုံအခြေခံဥပဒေကို ပြင်ဆင်တဲ့ဥပဒေမူကြမ်း တစ်ရပ်ကို ဆက်လက်ပြုစု ရေးဆွဲသွားမှာဖြစ်ပါတယ်။ ဒီပေါ်ပေါက်လာမယ့် ဖွဲ့စည်းပုံအခြေခံဥပဒေကို ပြင်ဆင်တဲ့ဥပဒေမူကြမ်းကိုတော့ ဖွဲ့စည်းပုံအခြေခံ ဥပဒေအခန်း (၁၂) ပါ ဖွဲ့စည်းပုံအခြေခံဥပဒေပြင်ဆင်ခြင်း ပြဋ္ဌာန်းချက်များနဲ့အညီ ဆက်လက်ဆောင်ရွက် သွားဖို့သာ ဖြစ်တယ်ဆိုတဲ့အကြောင်း ရှင်းရှင်းလင်းလင်း တင်ပြအပ်ပါတယ်ခင်ဗျာ။ ပူးပေါင်းကော်မတီအနေနဲ့ ဖွဲ့စည်းပုံအခြေခံဥပဒေ ပြင်ဆင်တဲ့ဥပဒေကြမ်းကို အခြေခံဥပဒေပါ ပြဋ္ဌာန်းချက်များ၊ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေပါ ပြဋ္ဌာန်းချက်များ၊ လုပ်ထုံး လုပ်နည်းများကို ကျော်လွန်ဆောင်ရွက်သွားမှာမဟုတ်ပါကြောင်း တင်ပြအပ်ပါတယ်။ ဖွဲ့စည်းပုံအခြေခံဥပဒေ ရေးဆွဲရေး လုပ်ငန်းစဉ်ရဲ့ အဓိကအကျဆုံးဖြစ်တဲ့ ဖွဲ့စည်းပုံအခြေခံဥပဒေ ပြင်ဆင်တဲ့ဥပဒေကြမ်းတစ်ရပ် ပေါ်ပေါက်လာရေးကိုသာ ဦးတည်ဆောင်ရွက်သွားမှာဖြစ်ပါတယ်။ ဖွဲ့စည်းပုံအခြေခံဥပဒေကို ဖြတ်လမ်း နည်းနဲ့ပြင်ဆင်ဖို့ ကြိုးပမ်းဆောင်ရွက်မှာမဟုတ်ပါ။ တစ်ပါတီ၊ တစ်စုတစ်ဖွဲ့မှ ဆောင်ရွက်ခြင်းထက် ပြည်သူ့ ဆန္ဒအစစ်အမှန်နဲ့ကိုက်ညီတဲ့ ပြင်ဆင်ရေးလုပ်ငန်းများကို အားလုံးအတူတကွ ပူးပေါင်းပါဝင် ဆောင်ရွက် နိုင်ရန် အားထုတ်ကြိုးပမ်း ဆောင်ရွက်သွားမှာဖြစ်တဲ့အကြောင်း လေးနက်စွာ တင်ပြအပ်ပါတယ်ခင်ဗျာ။ လေးစားအပ်ပါသော ပြည်ထောင်စုလွှတ်တော် နာယကကြီးနဲ့လွှတ်တော်ကိုယ်စားလှယ်များခင်ဗျား။ ယခုအမျိုးသားဒီမိုကရေစီအဖွဲ့ချုပ်မှ ကိုယ်စားလှယ် (၁၈) ဦး၊ ရခိုင်အမျိုးသားပါတီမှ ကိုယ်စားလှယ် (၂)ဦး၊ ရှမ်းတိုင်းရင်းသားများဒီမိုကရေစီအဖွဲ့ချုပ်ပါတီမှ ကိုယ်စားလှယ် (၂)ဦး၊ တအာင်း(ပလောင်) အမျိုးသားပါတီ၊ ဇိုမီးဒီမိုကရေစီအဖွဲ့ချုပ်၊ ပအိုဝ်းအမျိုးသားအဖွဲ့ချုပ်၊ လီဆူအမျိုးသားဖွံ့ဖြိုး တိုးတက်ရေး ပါတီ ( ဒူးလေးပါတီ)၊ ကချင်ပြည်နယ်ဒီမိုကရေစီပါတီ၊ ကိုးကန့်ဒီမိုကရေစီနှင့် ညီညွတ်ရေးပါတီ၊ တိုင်းရင်းသား စည်းလုံးညီညွတ်ရေးပါတီ၊ မွန်အမျိုးသားပါတီ၊ “ဝ” ဒီမိုကရက်တစ်ပါတီ၊ အမျိုးသားညီညွတ်သော ဒီမို ကရက်တစ်ပါတီတို့မှ ကိုယ်စားလှယ် (၁)ဦးစီ၊ စုစုပေါင်းနိုင်ငံရေးပါတီ (၁၃)ခုနဲ့ တစ်သီးပုဂ္ဂလကိုယ်စားလှယ် တစ်ဦးတို့၏ အမည်စာရင်း ပေးပို့ခဲ့ပြီးဖြစ်တဲ့အတွက် ယင်းကိုယ်စားလှယ်များရဲ့ အမည်စာရင်းများကို ပူးပေါင်းကော်မတီတွင် ပါဝင်ဖွဲ့စည်းပြီးဖြစ်ပါကြောင်း တင်ပြအပ်ပါတယ်ခင်ဗျာ။ လွှတ်တော်ကိုယ်စားလှယ်များထံ ဖြန့်ဝေထားတဲ့ ဖွဲ့စည်းခြင်းအမိန့်ကြော်ငြာစာ မူကြမ်းမှာပါရှိတဲ့ အမျိုးသားဒီမိုကရေစီအဖွဲ့ချုပ် ကိုယ်စားပြု တနင်္သာရီတိုင်းဒေသကြီး၊ မဲဆန္ဒနယ်အမှတ်(၈)မှ အမျိုးသား လွှတ်တော်ကိုယ်စားလှယ် ဦးဥက္ကာမင်းအနေနဲ့ ပူးပေါင်းကော်မတီမှာ ပါဝင်ခြင်းမရှိတော့ပါကြောင်းနဲ့ ရခိုင်အမျိုးသားပါတီကိုယ်စားပြု ပေါက်တောမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်ကျော်ဇံ၊ ရခိုင်ပြည်နယ်၊ မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမြင့်နိုင်၊ တစ်သီးပုဂ္ဂလ အမျိုးသားလွှတ်တော်ကိုယ်စားလှယ်ဖြစ်တဲ့ မကွေးတိုင်းဒေသကြီး၊ မဲဆန္ဒနယ်အမှတ်(၅)မှ ဦးတင်အောင်ထွန်း တို့ကို ပါဝင်ဖွဲ့စည်းပြီးဖြစ်ပါကြောင်း တင်ပြအပ်ပါတယ်ခင်ဗျာ။ ပြည်ထောင်စုကြံ့ခိုင်ရေးနှင့် ဖွံ့ဖြိုးရေးပါတီနှင့် တပ်မတော်သား လွှတ်တော်ကိုယ်စားလှယ်များ အစုအဖွဲ့တို့မှ အမည်စာရင်းပေးပို့လာခြင်း မရှိသေးတဲ့အတွက် အမှတ်စဉ်အလိုက် နေရာများချန်လှပ် ဖွဲ့စည်း ထားပါကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဖွဲ့စည်းပုံအခြေခံဥပဒေ ပြင်ဆင်ရေး ပူးပေါင်းကော်မတီ ဖွဲ့စည်းတာဝန်ပေးအပ်ရန် ဆောင်ရွက်ထားရှိမှု အခြေအနေများ၊ ပူးပေါင်းကော်မတီ ဖွဲ့စည်းခြင်း၊ ဦးတည်ချက်၊ တာဝန်များ၊ လုပ်ပိုင်ခွင့်များ၊ လုပ်ထုံးလုပ်နည်းများ၊ ရပိုင်ခွင့်များနှင့် သက်တမ်း သတ်မှတ်ခြင်းတို့ကို ရှင်းလင်းတင်ပြခဲ့ပြီး ဖြစ်ပါတယ်။ ပူးပေါင်းကော်မတီကို AI Inclusive အားလုံးပူးပေါင်းပါဝင်ဆောင်ရွက်နိုင်ဖို့ ရည်ရွယ်ပြီး ဖွဲ့စည်းခဲ့တာဖြစ်ပါတယ်။ ဖွဲ့စည်းပုံအခြေခံဥပဒေပါ ပြဋ္ဌာန်းချက်များ၊ လွှတ်တော်ဆိုင်ရာ ဥပဒေ၊ နည်းဥပဒေ၊ လုပ်ထုံးလုပ်နည်းများနဲ့အညီသာ ဆောင်ရွက်သွားမှာဖြစ်တယ် ဆိုတဲ့အကြောင်းကိုလည်း တစ်ပါတည်း အလေးအနက်ပြု တင်ပြအပ်ပါတယ်ခင်ဗျာ။ သို့ဖြစ်ပါ၍ “ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေး ပူးပေါင်းကော်မတီ” ဖွဲ့စည်းတာဝန်ပေးအပ်ခြင်း အမိန့်ကြော်ငြာစာမူကြမ်းကိုလည်း လွှတ်တော် ကိုယ်စားလှယ်များ အားလုံးထံ ဖြန့်ဝေထားပြီးဖြစ်တဲ့အတွက် လွှတ်တော်ရဲ့ အဆုံးအဖြတ် ရယူအတည်ပြုဆောင်ရွက်ပေးနိုင် ပါရန် လေးစားစွာ တင်ပြအပ်ပါတယ်ခင်ဗျား။</speech>
<title>အထက်ပါဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ ဖွဲ့စည်းတာဝန်ပေးအပ်ခြင်း နှင့်စပ်လျဉ်း၍ လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ နာယက ရှင်းလင်းတင်ပြသွားတဲ့ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ ဖွဲ့စည်း တာဝန်ပေးအပ်ဖို့အတွက် အမိန့်ကြော်ငြာစာ(မူကြမ်း)ကို လွှတ်တော်ကိုယ်စားလှယ်များထံ မနေ့က ကြိုတင် ဖြန့်ဝေပေးထားပြီးဖြစ်ပါတယ်။ အမိန့်ကြော်ငြာစာ(မူကြမ်း)ကို နောက်ဆက်တွဲဖြင့် ဖော်ပြထားပါသည်။ ဒီအကြောင်းအရာဟာ ၆-၂-၂၀၁၉ ရက်(ဗုဒ္ဓဟူးနေ့)က ပြည်ထောင်စုလွှတ်တော်မှာ အတည်ပြုပြီး ဖြစ်တဲ့ အဆိုအရ ပြည်ထောင်စုလွှတ်တော်ကသာ ဆက်လက်ဆောင်ရွက်ရမယ့် ကိစ္စရပ်ဖြစ်ပါတယ်။ ဒါကြောင့် ဖြန့်ဝေထားတဲ့ ပူးပေါင်းကော်မတီဖွဲ့စည်းခြင်း အမိန့်ကြော်ငြာစာ(မူကြမ်း)ဟာ ပြည်ထောင်စုလွှတ်တော်ကိုယ်စား လွှတ်တော်အကြီးအမှူးဖြစ်တဲ့ နာယကရဲ့ အဆိုပြုချက် ဖြစ်ပါတယ်။ ဒီမူကြမ်းကို အတည်ပြု အဆိုရဲ့ အဓိကအကြောင်းအရာဖြစ်တဲ့ ဖွဲ့စည်းပုံအခြေခံဥပဒေပြင်ဆင်ရေး ပူးပေါင်းကော်မတီတစ်ရပ်ကို ပြည်ထောင်စုလွှတ်တော်အတွင်းမှာရှိတဲ့ နိုင်ငံရေးပါတီ၊ အစုအဖွဲ့အသီးသီးက ကိုယ်စားပြု ပြည်ထောင်စုလွှတ်တော်ကိုယ်စားလှယ်များ အချိုးကျပါဝင်နိုင်ရေး၊ ပြင်ဆင်သင့်တဲ့ အကြောင်း အရာများကို ပါဝင်ဆွေးနွေးနိုင်ရေးနဲ့ ဖွဲ့စည်းပုံအခြေခံဥပဒေ ပြင်ဆင်နိုင်ရေးကို အထောက်အကူပြုနိုင်တဲ့ အစီရင်ခံစာကို သတ်မှတ်ကာလအတွင်း တင်သွင်းနိုင်ရေးတို့အတွက် အသင့်တော်ဆုံးဖြစ်အောင် ပြုစုတင်ပြ ထားခြင်း ဖြစ်ပါတယ်။ ဒီလိုပူးပေါင်းကော်မတီ ဖွဲ့စည်းတာဝန်ပေးအပ်ရေးနဲ့ပတ်သက်ပြီး အဆိုတင်သွင်း ဆွေးနွေးစဉ်က အခြေအနေအပါအဝင် နာယက ဦးစီးပြီး ယခုလ ၈ ရက်နဲ့ ၁၅ ရက် တို့မှာ သီးခြားညှိနှိုင်းအစည်းအဝေး နှစ်ကြိမ်ပြုလုပ်ခဲ့တဲ့ အခြေအနေများကိုလည်း လွှတ်တော်ကိုယ်စားလှယ်များ မြင်တွေ့ကြားသိကြပြီးဖြစ်ပါတယ်။ ဒါကြောင့် လွှတ်တော်ကိုယ်စားလှယ်များထံ ဖြန့်ဝေထားတဲ့ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ ဖွဲ့စည်းတာဝန်ပေးအပ်ခြင်း အမိန့်ကြော်ငြာစာ(မူကြမ်း)နဲ့စပ်လျဉ်းပြီး လွှတ်တော်ရဲ့ သဘောတူညီချက်ရယူခြင်းကို တစ်ဆက်တည်း ဆောင်ရွက်သွားမှာဖြစ်ပါတယ်။ လွှတ်တော်ရဲ့ သဘောထား မေးမြန်းရယူချိန်မှာ သဘောမတူသူရှိပါက စက်ခလုတ်အသုံးပြုပြီး အဆုံးအဖြတ်ရယူခြင်းကို ဆက်လက် ဆောင်ရွက်သွားမှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီ ဖွဲ့စည်းခြင်းနဲ့စပ်လျဉ်းပြီး လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူရှိပါသည်။</speech>
<speech type="speaker">ကောင်းပါပြီ။ အားလုံးထိုင်နိုင်ပါတယ်။ ထိုင်နိုင်ပါတယ်။ ပြည်ထောင်စုလွှတ်တော် ဆိုင်ရာ နည်းဥပဒေ ၁၃ နည်းဥပဒေခွဲ(က)အရ ဆွေးနွေးခွင့်ကို နာယကက ခွင့်မပြုကြောင်း အသိပေး ပြောကြားလိုပါတယ်။ အားလုံးထိုင်ပါ။ ကျေးဇူးတင်ပါတယ်။ ခွင့်မပြုပါဘူးခင်ဗျာ။ ထပ်မံပြီးတင်ပြပါမယ်။ ဆွေးနွေးခွင့်ကို နာယက က ခွင့်မပြုကြောင်း ထပ်မံပြီးအသိပေးပါတယ်။ အားလုံးထိုင်နိုင်ပါတယ်။</speech>
<speech type="speaker">သဘောမတူသူရှိတဲ့အတွက် လွှတ်တော်ရဲ့ အဆုံးအဖြတ်ရယူခြင်းကို စက်ခလုတ် အသုံးပြုတဲ့နည်းလမ်းဖြင့် ဆောင်ရွက်သွားမှာဖြစ်ပါတယ်။ ထောက်ခံဆန္ဒမဲများပါက လွှတ်တော်က အတည်ပြု ကြောင်းနဲ့ ကန့်ကွက်ဆန္ဒမဲများပါက လွှတ်တော်က အတည်မပြုကြောင်း ကြေညာမှာဖြစ်ပါတယ်။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">အဆိုထောက်ခံမဲ (၃၈၉)မဲ၊ ကန့်ကွက်မဲ (၁၉၂)မဲ၊ ကြားနေမဲ (၃)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ ဖွဲ့စည်းတာဝန်ပေးအပ်ခြင်း အမိန့်ကြော်ငြာစာ (မူကြမ်း)ကို လွှတ်တော်က အတည်ပြုကြောင်းနဲ့ ဖွဲ့စည်းမိန့်ရဲ့ နိုင်ငံရေးပါတီအစုအဖွဲ့ အချို့နေရာမှာ ကျန်ရှိ နေတဲ့ အမည်စာရင်းများအတွက် အမည်စာရင်းရရှိချိန်မှာ ထပ်မံထုတ်ပြန်ပေးမည်ဖြစ်ကြောင်း ကြေညာပါတယ်။</speech>
<title>ပြည်ထောင်စုလွှတ်တော် နာယက က ဦးသိန်းထွန်း ကျောင်းကုန်းမဲဆန္ဒနယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၃ ဦးက လက်မှတ်ရေးထိုးတင်ပြလာသည့် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့်ဥပဒေကြမ်းနှင့်စပ်လျဉ်း၍ လွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ ဆက်လက်ဆောင်ရွက်မည်ဖြစ်ကြောင်း လွှတ်တော်သို့ အသိပေးတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်ကိုယ်စားလှယ် ဦးသိန်းထွန်း ကျောင်းကုန်းမဲဆန္ဒနယ်အပါအဝင် ရွေးကောက်ခံလွှတ်တော်ကိုယ်စားလှယ် ၃၈ ဦး၊ တပ်မတော်သားလွှတ်တော်ကိုယ်စားလှယ် ၁၀၅ ဦး၊ စုစုပေါင်း လွှတ်တော် ကိုယ်စားလှယ် ၁၄၃ ဦးက လက်မှတ်ရေးထိုးပြီးပေးပို့ထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း တစ်ရပ်ကို ၁၁-၂-၂၀၁၉ ရက်မှာ ပြည်ထောင်စုလွှတ်တော်က လက်ခံရရှိထားပါတယ်။ အဆိုပါဥပဒေ (မူကြမ်း) တင်ပြလာမှုနဲ့စပ်လျဉ်းပြီး စိစစ်ရာမှာ လက်ရှိပြည်ထောင်စုလွှတ်တော် ကိုယ်စားလှယ် စုစုပေါင်း ၆၅ရ ဦးရဲ့ ၂၀ ရာခိုင်နှုန်းကျော်က လက်မှတ်ရေးထိုးထားတဲ့အတွက် ပြည်ထောင်စု လွှတ်တော်ဆိုင်ရာ နည်းဥပဒေ ၁၃၃ နဲ့အညီ လက်ခံဆွေးနွေးရမှာ ဖြစ်ပါတယ်။ ဒါကြောင့် အဆိုပါဥပဒေ (မူကြမ်း)နဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၃၅ နဲ့အညီ လွှတ်တော်အစည်းအဝေးတွင် ဆွေးနွေးခြင်းမပြုမီ အသေးစိတ်လေ့လာစိစစ်နိုင်ရန် ပြည်သူ့လွှတ်တော်နဲ့ အမျိုးသားလွှတ်တော် ဥပဒေကြမ်းကော်မတီဝင်အားလုံးပါဝင်တဲ့ """"ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီကို ပြည်ထောင်စုလွှတ်တော်ရုံးရဲ့ ၁၉-၂-၂၀၁၉ ရက်စွဲပါအမိန့်ကြော်ငြာစာအမှတ်(၁၄/၂၀၁၉)ဖြင့် ဖွဲ့စည်းတာဝန်ပေးအပ်ထားပြီး ဖြစ်ပါတယ်။ ယင်းအမိန့်ကြော်ငြာစာနဲ့ အတူ ဦးသိန်းထွန်းနဲ့အဖွဲ့ တင်ပြထားတဲ့ """"ဖွဲ့စည်းပုံအခြေခံဥပဒေကို ဒုတိယ အကြိမ် ပြင်ဆင်သည့်ဥပဒေ(မူကြမ်း)"""" မိတ္တူ ကိုလည်း လွှတ်တော်ကိုယ်စားလှယ်များထံ ဖြန့်ဝေထားပါ ကြောင်း အသိပေးကြေညာပါတယ်။ မိတ္တူကို နောက်ဆက်တွဲဖြင့် ဖော်ပြထားပါသည်။</speech>
</motion>
</section>
<section value="Bill">
<bill>
<title>လွှတ်တော်နှစ်ရပ်သဘောကွဲလွဲသော စာပေနှင့်အနုပညာမူပိုင်ခွင့်ဥပဒေကြမ်း နှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စာပေနှင့် အနုပညာမူပိုင်ခွင့်ဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘော ကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၁၁-၁၂-၂၀၁၈ ရက်မှာ ပေးပို့ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1185">ဒေါ်အုန်းကြည်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ဒုတိယနာယက၊ ပြည်ထောင်စုအဆင့် အဖွဲ့အစည်းဝင်များ၊ ပြည်ထောင်စု လွှတ်တော်ကိုယ်စားလှယ်များအားလုံးကို မင်္ဂလာပါလို့ နှုတ်ခွန်းဆက်ဂါရဝပြုပါတယ်ရှင်။ ကျွန်မကတော့ မန္တလေးတိုင်းဒေသကြီး မဲဆန္ဒနယ်အမှတ်(၄) အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ အဖွဲ့ဝင် ဒေါ်အုန်းကြည် ဖြစ်ပါတယ်ရှင်။ ပြည်ထောင်စုလွှတ်တော် ဥပဒေကြမ်း ပူးပေါင်းကော်မတီရဲ့ တာဝန်ပေးချက်အရ လွှတ်တော်နှစ်ရပ် သဘောကွဲလွဲသော စာပေနှင့် အနုပညာမူပိုင်ခွင့် ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက် နှင့် သဘောထားမှတ်ချက် အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။ (၁) လွှတ်တော်နှစ်ရပ်သဘောကွဲလွဲသော စာပေနှင့် အနုပညာမူပိုင်ခွင့်ဥပဒေကြမ်းအား အမျိုးသား လွှတ်တော်၌ ၁၅-၂-၂၀၁၈ ရက်တွင် ဆွေးနွေးအတည်ပြုပြီး ပြည်သူ့လွှတ်တော်သို့ ပေးပို့ခဲ့ပါသည်။ ပြည်သူ့ လွှတ်တော်က ၅-၉-၂၀၁၈ ရက်တွင် ပြင်ဆင်ချက်များဖြင့် ပြန်လည်ပေးပို့ခဲ့ရာ အမျိုးသားလွှတ်တော်က သဘောမတူသည့်အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ၁၁-၁၂-၂၀၁၈ ရက် နေ့တွင် ပေးပို့ခဲ့ပါသည်။ (၂) ယင်းဥပဒေကြမ်းနှင့်စပ်လျဉ်း၍ လွှတ်တော်နှစ်ရပ် သဘောကွဲလွဲသည့် အချက်များအပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယက က ၁၁-၁၂-၂၀၁၈ ရက်တွင် တာဝန်ပေးအပ်ခဲ့ ပါသည်။ (၃) သို့ဖြစ်၍ ဥပဒေကြမ်းပူးပေါင်းကော်မတီသည် ၇-၂-၂၀၁၉ ရက်တွင် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှ အဖွဲ့ဝင်များ၊ ပြန်ကြားရေး ဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ပညာရေးဝန်ကြီးဌာနနှင့် ပြည်ထောင်စု ရှေ့နေချုပ်ရုံးတို့မှ တာဝန်ရှိသူများနှင့် အစည်းအဝေးကျင်းပခဲ့ပြီး ဥပဒေကြမ်းပါ သဘောကွဲလွဲချက်များကို လေ့လာစိစစ်ခဲ့ကြပါသည်။ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်။ ယင်းအစည်းအဝေးတွင် ဆွေးနွေးချက်များ အရ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီသည် လွှတ်တော်နှစ်ရပ် သဘောကွဲလွဲသည့် အချက်များနှင့်စပ်လျဉ်း၍ ဥပဒေကြမ်း၏ အပိုဒ် ၅ အပိုဒ်ခွဲ(င)နှင့် အပိုဒ် ၂၆ အပိုဒ်ခွဲ(က)တို့ကို ပြည်သူ့ လွှတ်တော်၏ အတည်ပြုချက်အတိုင်းလည်းကောင်း၊ အပိုဒ် ၂ အပိုဒ်ခွဲ(၃)၊ အပိုဒ် ၂ အပိုဒ်ခွဲ(ထ)၊ အပိုဒ် ၂ အပိုဒ်ခွဲ(ခ)၊ အပိုဒ် ၂ အပိုဒ်ခွဲ(ဃဃ)၊ အပိုဒ် ၁၆ အပိုဒ်ခွဲ(ခ)၊ အပိုဒ် ၃၃ အပိုဒ်ခွဲ(က)၊ အပိုဒ်ခွဲ(ခ) အပိုဒ်ခွဲငယ်(၅) တို့ကို အမျိုးသားလွှတ်တော်၏ အတည်ပြုချက်အတိုင်းလည်းကောင်း အပိုဒ် ၈၂ ကို ဥပဒေကြမ်းပူးပေါင်း ကော်မတီ၏ ပြင်ဆင်ချက်အတိုင်းလည်းကောင်း အတည်ပြုပြဋ္ဌာန်းသင့်ပါကြောင်း လေ့လာတွေ့ရှိရပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၉၈ အရ ဖြည့်စွက်အကြံပြုချက်။ ဥပဒေကြမ်းပူးပေါင်း ကော်မတီသည် လွှတ်တော်နှစ်ရပ်သဘောကွဲလွဲသည့် အချက်များအပြင် လွှတ်တော်နှစ်ရပ်က အတည်ပြု ခဲ့သည့် ဥပဒေကြမ်းအပေါ်တွင်လည်း ထပ်မံလေ့လာစိစစ်ခဲ့ရာ နိုင်ငံတော်သမ္မတ လက်မှတ်ရေးထိုး ထုတ်ပြန် ပြီးဖြစ်သော ကုန်အမှတ်တံဆိပ်မူပိုင်ခွင့်ဥပဒေနှင့် စက်မှုဒီဇိုင်းမူပိုင်ခွင့်ဥပဒေတို့ပါ ပြဋ္ဌာန်းချက်များ၊ လွှတ်တော်နှစ်ရပ် သဘောတူညီသည့် တီထွင်မှုမူပိုင်ခွင့်ဥပဒေကြမ်းတို့နှင့် ကိုက်ညီဆီလျော်မှုရှိစေရန် ဥပဒေကြမ်း၏ အပိုဒ်၂ အပိုဒ်ခွဲ(၁)၊ အပိုဒ် ၅ အပိုဒ်ခွဲ(ခ)၊ အပိုဒ် ၈ အပိုဒ်ခွဲ(ခ)၊ အခန်း(၆)၏ ခေါင်းစဉ်၊ အပိုဒ် ၁၄ အပိုဒ်ခွဲ(ဂ)၊ အပိုဒ် ၃ရ အပိုဒ်ခွဲ(ခ)၊ အပိုဒ် ၅၈၊ အပိုဒ် ၆၆ အပိုဒ်ခွဲ(ခ)၊ အပိုဒ် ၇၀၊ အပိုဒ် ၇၃ အပိုဒ်ခွဲ(ခ) အပိုဒ်ခွဲငယ်(၁)၊ အပိုဒ် ၇၃ အပိုဒ်ခွဲ(ဃ)၊ အပိုဒ် ၇၄ အပိုဒ်ခွဲ(ခ) အပိုဒ်ခွဲငယ်(၂)၊ အပိုဒ် ၇၄ အပိုဒ်ခွဲ(ဂ)၊ အပိုဒ် ၇၆၊ အပိုဒ် ၇၉ နှင့် အပိုဒ် ၉၄ တို့ကို အသစ်ပြင်ဆင်၍လည်းကောင်း၊ ဥပဒေကြမ်း၏ အပိုဒ် ၂ အပိုဒ်ခွဲ(၃) ၏နောက်တွင် အပိုဒ်ခွဲ(၂)အဖြစ် “ဆက်နွှယ်သည့် အခွင့်အရေးပိုင်ရှင်” အဓိပ္ပာယ်ဖွင့်ဆိုချက်နှင့် အပိုဒ် ၉ ၏ နောက်တွင် အပိုဒ် ၁၀ အဖြစ် မှတ်ပုံတင်အရာရှိ ခန့်အပ်ခြင်းတို့ကို ဖြည့်စွက်၍လည်းကောင်း ဥပဒေကြမ်း ပူးပေါင်းကော်မတီ၏ အသစ်ပြင်ဆင်ဖြည့်စွက်ချက်များအတိုင်း အတည်ပြု ပြဋ္ဌာန်းသင့်ပါကြောင်း လေ့လာ တွေ့ရှိရပါတယ်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် လွှတ်တော်နှစ်ရပ် သဘောကွဲလွဲသော အပိုဒ်၊ အပိုဒ်ခွဲများနှင့် အသစ်ပြင်ဆင်ဖြည့်စွက်သည့် အပိုဒ်၊ အပိုဒ်ခွဲများကို နောက်ဆက်တွဲပါ ကန့်လန့် ဖြတ်ဇယားဖြင့် ပြုစုတင်ပြထားရှိပါတယ်။ သို့ဖြစ်ပါ၍ လွှတ်တော်နှစ်ရပ် သဘောကွဲလွဲသော စာပေနှင့် အနုပညာမူပိုင်ခွင့် ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီက အစီရင်ခံတင်ပြအပ်ပါသည်။ ပြည်ထောင်စုလွှတ်တော်၊ ဥပဒေကြမ်းပူးပေါင်း ကော်မတီ။ အားလုံးကို ကျေးဇူးတင်ပါတယ်ရှင်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာများကို ဖော်ပြလက်မှတ်ရေးထိုးပြီး ၂၁-၂-၂၀၁၉ ရက် (ကြာသပတေးနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော ၂၀၁၈ ခုနှစ်၊ လောင်းကစားဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ လောင်းကစားဥပဒေကြမ်းကို ပြည်သူ့လွှတ်တော်မှာ စတင်ဆွေးနွေးခဲ့ပြီး လွှတ်တော်နှစ်ရပ် သဘောကွဲလွဲတဲ့ ဥပဒေကြမ်းအဖြစ် ပြည်ထောင်စုလွှတ်တော်၌ ဆွေးနွေးဆုံးဖြတ်နိုင်ဖို့ ၃၁-၁-၂၀၁၉ ရက်မှာ ပေးပို့ထားပါတယ်။ အဆိုပါ ဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="1298">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် ဒုတိယဥက္ကဋ္ဌများ၊ ပြည်ထောင်စု အဆင့် အဖွဲ့အစည်းဝင်ဝန်ကြီးများနှင့် လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မက မွန်ပြည်နယ်၊ မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ပြည်ထောင်စု ဥပဒေကြမ်း ပူးပေါင်းကော်မတီအဖွဲ့ဝင် ဒေါ်နွယ်နွယ်အောင်ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ တာဝန်ပေးအပ်ချက်အရ လွှတ်တော် နှစ်ရပ် သဘောကွဲလွဲသော ၂၀၁၈ ခုနှစ်၊ လောင်းကစားဥပဒေကြမ်းနှင့်စပ်လျဉ်းပြီး ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြား တင်သွင်းသွားမှာ ဖြစ်ပါတယ်။ (၁) လွှတ်တော်နှစ်ရပ်သဘောကွဲလွဲသော ၂၀၁၈ ခုနှစ်၊ လောင်းကစားဥပဒေကြမ်းအား ပြည်သူ့ လွှတ်တော်၌ ၁၂-၉-၂၀၁၈ ရက်နေ့တွင် ဆွေးနွေးအတည်ပြုပြီး အမျိုးသားလွှတ်တော်ကို ပေးပို့ခဲ့ပါသည်။ အမျိုးသားလွှတ်တော်က ၃၀-၁၁-၂၀၁၈ ရက်နေ့တွင် ပြင်ဆင်ချက်များဖြင့် ပြန်လည်ပေးပို့ခဲ့ရာ ပြည်သူ့ လွှတ်တော်က သဘောမတူသည့်အချက်များကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ၃၁-၁၂၀၁၉ ရက်နေ့တွင် ပေးပို့ခဲ့ပါသည်။ (၂) ယင်းဥပဒေကြမ်းနှင့်စပ်လျဉ်း၍ လွှတ်တော်နှစ်ရပ်သဘောကွဲလွဲသည့် အချက်များအပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထား မှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယက က ၃၁-၁-၂၀၁၉ ရက်တွင် တာဝန်ပေး အပ်ခဲ့ပါသည်။ (၃)သို့ပါ၍ ဥပဒေကြမ်းပူးပေါင်းကော်မတီသည် ၇-၂-၂၀၁၉ ရက်တွင် ပြည်သူ့လွှတ်တော် ပြည်သူ့ရေးရာ စီမံခန့်ခွဲမှုကော်မတီ၊ ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်အဖွဲ့ဝင်များ၊ ပြည်ထောင်စုတရားလွှတ်တော်ချုပ်ရုံး၊ ပြည်ထဲရေးဝန်ကြီးဌာန၊ ပြည်ထောင်စုအစိုးရအဖွဲ့ရုံးဝန်ကြီးဌာန၊ ပို့ဆောင်ရေးနှင့်ဆက်သွယ်ရေးဝန်ကြီးဌာန၊ ပြည်ထောင်စု ရှေ့နေ ချုပ်ရုံးတို့နှင့် အစည်းအဝေးကျင်းပခဲ့ပြီး ဥပဒေကြမ်းပါ သဘောကွဲလွဲချက်များကို လေ့လာစိစစ်ခဲ့ကြ ပါသည်။ (၄) ယင်းအစည်းအဝေးတွင် ဆွေးနွေးချက်များအရ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီသည် လွှတ်တော်နှစ်ရပ်သဘောကွဲလွဲသည့်အချက်များနှင့်စပ်လျဉ်း၍ ဥပဒေကြမ်း၏ အပိုဒ် ၂ အပိုဒ်ခွဲ(ဌ)၊ အပိုဒ် ၁၁ အပိုဒ်ခွဲ(ဂ)နှင့် အပိုဒ် ၁၅ အပိုဒ်ခွဲ(က)တို့ကို ပြည်သူ့လွှတ်တော်၏ အတည်ပြုချက် အတိုင်းလည်းကောင်း၊ အပိုဒ် ၂ အပိုဒ်ခွဲ (က)၊ အပိုဒ်ခွဲ(ဃ)၊ အပိုဒ် ၄ အပိုဒ်ခွဲ(က)နှင့် အပိုဒ် ၂၅ တို့ကို ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်းလည်းကောင်း အတည်ပြု ပြဋ္ဌာန်းသင့်ပါကြောင်း လေ့လာတွေ့ရှိရပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၉၈ အရ ဖြည့်စွက်အကြံပြုချက်။ (၅) ဥပဒေကြမ်း ပူးပေါင်းကော်မတီသည် လွှတ်တော်နှစ်ရပ်သဘောကွဲလွဲသည့် အချက်များအပြင် လွှတ်တော်နှစ်ရပ်က အတည်ပြုခဲ့သည့် ဥပဒေကြမ်းအပေါ်တွင်လည်း ထပ်မံလေ့လာစိစစ်ခဲ့ရာ ဥပဒေကြမ်း၏ အမည်နှင့် အပိုဒ် ၁ တို့ကို ဥပဒေကြမ်းပူးပေါင်းကော်မတီ၏ အသစ်ပြင်ဆင်ချက်အတိုင်း အတည်ပြုပြဋ္ဌာန်းသင့် ပါကြောင်း လေ့လာတွေ့ရှိရပါသည်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် လွှတ်တော်နှစ်ရပ်သဘော ကွဲလွဲသော အပိုဒ်၊ အပိုဒ်ခွဲများနှင့် အသစ်ပြင်ဆင်သည့် ဥပဒေကြမ်း၏ အမည်နှင့် အပိုဒ်တို့ကို နောက်ဆက်တွဲပါ ကန့်လန့်ဖြတ်ဇယားဖြင့် ပြုစုတင်ပြထားရှိပါသည်။ (၇) သို့ပါ၍ လွှတ်တော်နှစ်ရပ်သဘောကွဲလွဲသော ၂၀၁၈ ခုနှစ်၊ လောင်းကစားဥပဒေကြမ်းနှင့် စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီက အစီရင်ခံစာ တင်ပြအပ်ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်ရှင်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။</speech>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းရဲ့ သဘောကွဲလွဲချက်များနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘော ကွဲလွဲတဲ့ အချက်များနဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာများကို ဖော်ပြလက်မှတ်ရေးထိုးပြီး ၂၁-၂-၂၀၁၉ ရက် (ကြာသပတေးနေ့) ညနေ ၄ နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနှင့်စပ်လျဉ်းသည့် စစ်ဆေးတွေ့ရှိချက် အစီရင်ခံစာအပေါ် ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၃/၂၀၁၉) အပါအဝင် လွှတ်တော်ကိုယ်စားလှယ်များ၏ ဆွေးနွေးချက်များနှင့်စပ်လျဉ်း၍ ပြည်ထောင်စု စာရင်းစစ်ချုပ်က ပြန်လည်ရှင်းလင်းဆွေးနွေးခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု စာရင်းစစ်ချုပ်ရုံးမှ ပေးပို့တဲ့ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ စာရင်းများနဲ့စပ်လျဉ်းတဲ့ စစ်ဆေးတွေ့ရှိချက်အစီရင်ခံစာနဲ့ ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက်အစီရင်ခံစာတို့အပေါ် လွှတ်တော်ကိုယ်စားလှယ်များက ဆွေးနွေးခြင်းအစီအစဉ်ကို ပြီးခဲ့တဲ့ လွှတ်တော်အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခု ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် ပြည်ထောင်စုစာရင်းစစ်ချုပ်ရုံးက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="9">ဦးမော်သန်း(ပြည်ထောင်စုစာရင်းစစ်ချုပ်)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌနှင့် အစည်းအဝေးတက်ရောက် လာကြသော လွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များအားလုံး မင်္ဂလာပါ ခင်ဗျာ။ ၂၀၁၇-၂၀၁၈ ဘဏ္ဍာရေးနှစ်အတွက် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် ဆောင်ရွက်တဲ့လုပ်ငန်းများ၊ စာရင်းများနဲ့ စပ်လျဉ်းတဲ့ စစ်ဆေးတွေ့ရှိချက်များအပေါ် လွှတ်တော်ကိုယ်စားလှယ်များ၏ ဆွေးနွေး တင်ပြချက်များအား ပြန်လည်ရှင်းလင်း ဆွေးနွေးမှာဖြစ်ပါတယ်။ ကျွန်တော်ကတော့ ပြည်ထောင်စုစာရင်းစစ်ချုပ် ဦးမော်သန်း ဖြစ်ပါတယ်။ လေးစားအပ်ပါသော နာယကကြီးခင်ဗျား။ Power Point အသုံးပြုခွင့်ပြုပါခင်ဗျာ။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းနဲ့စပ်လျဉ်းတဲ့ ပြည်ထောင်စုစာရင်းစစ်ချုပ်၏ စစ်ဆေး တွေ့ရှိချက် အစီရင်ခံစာနှင့် ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၃/၂၀၁၉)အပေါ် လွှတ်တော်ကိုယ်စားလှယ်တော်များ၏ ဆွေးနွေးချက်များမှာ မူဝါဒနှင့် သက်ဆိုင်တဲ့ အပိုင်း၊ စီမံခန့်ခွဲ ကြီးကြပ်မှုနှင့် သက်ဆိုင်တဲ့အပိုင်း၊ ပြည်ထောင်စုစာရင်းစစ်ချုပ်ရုံးနှင့် သက်ဆိုင်တဲ့အပိုင်းဆိုပြီး အပိုင်း ၃ ပိုင်း တွေ့ရှိရပါတယ်။ ဒီကနေ့ရှင်းလင်းတင်ပြမှုမှာ ပြည်ထောင်စုစာရင်းစစ်ချုပ်ရုံးနဲ့ သက်ဆိုင်တဲ့ စစ်ဆေးရေး လုပ်ငန်းဆောင်ရွက်မှုနှင့် စစ်ဆေးတွေ့ရှိချက်များနှင့်စပ်လျဉ်းပြီး ရှင်းလင်းဖြေကြားသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပေါင်မဲဆန္ဒနယ် လွှတ်တော်ကိုယ်စားလှယ် ဒေါ်မိကွန်ချမ်း၏ ဖွံ့ဖြိုးရေးလုပ်ငန်းများ လုပ်ငန်းပြီးစီးပြီးနောက် ချက်ချင်းစိစစ်သင့်ကြောင်း ဆွေးနွေးချက်အား ရှင်းလင်း ဖြေကြားသွားမှာဖြစ်ပါတယ်။ ပြည်ထောင်စုစာရင်းစစ်ချုပ်ရုံး၊ တိုင်းဒေသကြီး/ ပြည်နယ်စာရင်းစစ်ချုပ်ရုံး များအနေနဲ့ ပြည်ထောင်စုစာရင်းစစ်ချုပ် ဥပဒေနှင့်အညီ စစ်ဆေးရမည့် ဌာန၊ အဖွဲ့အစည်းများမှ သက်ဆိုင်ရာ ဘဏ္ဍာရေးနှစ် ကုန်ဆုံးပြီးနောက် ၃ လအတွင်း ပေးပို့လာတဲ့ ဘဏ္ဍာငွေအရအသုံးဆိုင်ရာ စာရင်းများအား စစ်ဆေးလျက်ရှိပါတယ်။ ဒီအတွက် ဖွံ့ဖြိုးရေးလုပ်ငန်းအသုံးစရိတ်များ သုံးစွဲတဲ့ တိုင်းဒေသကြီး/ ပြည်နယ် အစိုးရအဖွဲ့များ၏ ဘဏ္ဍာငွေအရအသုံးဆိုင်ရာ စာရင်းများအား သက်ဆိုင်ရာ တိုင်းဒေသကြီး/ ပြည်နယ် စာရင်းစစ်ချုပ်ရုံးများမှ လက်ခံရရှိပြီးချိန်တွင် သက်ဆိုင်ရာခရိုင်၊ မြို့နယ်စာရင်းစစ်ရုံးများသို့ ဖွံ့ဖြိုးရေး လုပ်ငန်းအသုံးစရိတ်များစစ်ဆေးရန် အကြောင်းကြားစာ ပေးပို့စစ်ဆေးစေလျက်ရှိကြောင်း ဖြေကြားအပ် ပါတယ်။ လှိုင်းဘွဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်ချို၏ ဆွေးနွေးချက်အား ရှင်းလင်း ဖြေကြားသွားမှာ ဖြစ်ပါတယ်။ စစ်ကိုင်းတိုင်းဒေသကြီး၊ နန်းယွန်းမြို့နယ်တွင်ဆောင်ရွက်သော လုပ်ငန်းများ စစ်ဆေးနိုင်ရေးအတွက် ရာသီဥတုနှင့် လမ်းခရီးသွားလာရန် အခက်အခဲရှိနေဆဲဖြစ်၍ စစ်ကိုင်းတိုင်းဒေသကြီး စာရင်းစစ်ချုပ်ရုံးအနေနဲ့ စစ်ဆေးနိုင်မှု မရှိသေးပါကြောင်း ဖြေကြားအပ်ပါတယ်။ ရန်ကုန်တိုင်းဒေသကြီး၊ ကိုကိုးကျွန်းမြို့နယ် ဆောင်ရွက်သောလုပ်ငန်းများအား ရန်ကုန်တိုင်းဒေသကြီး စာရင်းစစ်ချုပ်ရုံးမှ သွားရောက် စစ်ဆေးပြီးဖြစ်၍ အစီရင်ခံစာ ရေးသားနေဆဲဖြစ်ပါကြောင်း ဖြေကြားအပ်ပါတယ်။ ယင်းဒေသနှစ်ခုမှာ ရာသီဥတုအခြေအနေနှင့် လမ်းပန်းဆက်သွယ်ရေးအရ သွားလာရန်ခက်ခဲ၍ အခြားဒေသများကဲ့သို့ းသွားရောက် စစ်ဆေးနိုင်ခြင်းမရှိသော်လည်း စစ်ဆေးနိုင်သည့် အခြေအနေ၊ အနေအထားတွင် စစ်ဆေးရေးလုပ်ငန်းများဆောင်ရွက်၍ အစီရင်ခံတင်ပြလျက်ရှိပါတယ်။ ဒါ့ကြောင့် ၂၀၁၃-၂၀၁၄ နှင့် ၂၀၁၄-၂၀၁၅ ဘဏ္ဍာရေးနှစ်တို့အတွက် ဆိုင်ရာနှစ်၏ အစီရင်ခံစာတွင် ဖော်ပြနိုင်ခြင်းမရှိဘဲ တစ်နှစ်ခန့်နောက်ကျ၍ စစ်ဆေးတွေ့ရှိချက် အခြေအနေကို အစီရင်ခံတင်ပြခဲ့ရ သော်လည်း ၂၀၁၅-၂၀၁၆ နှင့် ၂၀၁၆-၂၀၁ရ ဘဏ္ဍာရေးနှစ်တို့အတွက် ဖွံ့ဖြိုးရေးရန်ပုံငွေအစီရင်ခံစာမှာ တစ်ပါတည်းတင်ပြနိုင်ခဲ့ပြီး ဖြစ်ပါတယ်။ နာယကကြီးခင်ဗျား။ ယင်းဒေသနှစ်ခု၏ ၂၀၁၇-၂၀၁၈ ဘဏ္ဍာ ရေးနှစ်အတွက် စစ်ဆေးတွေ့ရှိချက် များကို နောင်တင်ပြမည့် အစီရင်ခံစာတွင် ထည့်သွင်းဖော်ပြသွားမည် ဖြစ်ပါကြောင်း ဖြေကြားအပ်ပါတယ်။ လှိုင်းဘွဲမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးခင်ချိုနဲ့ သံဖြူဇရပ်မဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးဉာဏ်ဟိန်း၏ ဆွေးနွေးချက်အား ပြန်လည်ရှင်းလင်း ဖြေကြားသွားမှာ ဖြစ်ပါတယ်။ မူလဆောင်ရွက်သော လုပ်ငန်းများနှင့် ပြောင်းလဲဆောင်ရွက်သော လုပ်ငန်းများမှာ လုပ်ငန်းအမျိုး အစား၊ လုပ်ငန်းပမာဏ၊ လုပ်ငန်းတန်ဖိုးများ ကွဲလွဲမှု ရှိ မရှိ စစ်ဆေးလျက်ရှိပါကြောင်းနှင့် ယင်းသို့ ပြောင်းလဲဆောင်ရွက်ထားခြင်းအတွက် စစ်ဆေးနိုင်သည့် အတိုင်းအတာအရ လုပ်ငန်းတန်ဖိုးများ လျော့နည်း ကွာခြားမှုဖြစ်ပေါ်ပါက လျော့နည်းဆောင်ရွက်သော တန်ဖိုးအတွက် နိုင်ငံတော်သို့ ပြန်လည်ပေးသွင်း စေလျက်ရှိပါကြောင်း ဖြေကြားအပ်ပါတယ်။ နာယကကြီးခင်ဗျာ။ သံဖြူဇရပ်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဉာဏ်ဟိန်း၏ ဆွေးနွေးချက်အား ဆက်လက်ဖြေကြားသွားမှာ ဖြစ်ပါတယ်။ ဖွံ့ဖြိုးရေးလုပ်ငန်းအသုံးစရိတ်များ ကျခံသုံးစွဲမှု အတွက် စာရင်းထားသိုပုံနည်းစနစ်များ၊ စာရင်းရေးဆွဲပုံနည်းစနစ်များ လေ့လာသိရှိလိုကြောင်း ဆွေးနွေး ခဲ့တဲ့အတွက် ဒီအကြံပြုမှုဟာ အထူးပဲကောင်းမွန်လှပါတယ်။ ဒီအတွက် သင်ကြားပို့ချပေးရန်လိုအပ်ပါက သက်ဆိုင်ရာတိုင်းဒေသကြီး/ ပြည်နယ်ရှိ ခရိုင်၊ မြို့နယ်စာရင်းစစ်ရုံးများထံမှ အကူအညီတောင်းခံနိုင် ပါကြောင်းနှင့် အချို့သော တိုင်းဒေသကြီး/ ပြည်နယ်စာရင်းစစ်ချုပ်ရုံးများတွင် ဌာနအသီးသီးရှိ ဝန်ထမ်း အတက် အောင်ထက် ခင်သက် လေးစားအပ်ပါသော နာယကကြီးခင်ဗျား။ မိုင်းပျဉ်းမဲဆန္ဒနယ်မှ ပြည်ထောင်စုလွှတ်တော် ကိုယ်စားလှယ် ဦးစိုင်းထွန်းစိန်၏ ဆွေးနွေးချက်နဲ့ပတ်သက်ပြီး ဖြေကြားသွားမှာ ဖြစ်ပါတယ်။ လွှတ်တော်ကိုယ်စားလှယ် တော်ကြီးများမှ ဖွံ့ဖြိုးရေးလုပ်ငန်းများတွင် ဆောင်ရွက်လိုသည့် လုပ်ငန်းများမှာ ခွင့်ပြုရန်ပုံငွေဖြင့် မလုံ လောက်ခြင်းကြောင့် ပြည်သူများ၏ ထည့်ဝင်ငွေများဖြင့် ဆောင်ရွက်ရပါက ပူးပေါင်းပါဝင်သည့် လုပ်ငန်း အမျိုးအစား၊ အရေအတွက်နှင့် တန်ဖိုးတို့အား ဖော်ပြပေးသင့်ကြောင်း ဆွေးနွေးပေးခဲ့ပါတယ်။ ပြည်ထောင်စု စာရင်းစစ်ချုပ်ရုံးသည် ပြည်ထောင်စုစာရင်းစစ်ချုပ်ဥပဒေနှင့်အညီ ပြည်ထောင်စုဘဏ္ဍာငွေ အရအသုံး ဆိုင်ရာဥပဒေ ပြဋ္ဌာန်းချက်များအရ သုံးစွဲခွင့်ပြုတဲ့ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် ဆောင်ရွက်တဲ့လုပ်ငန်းများကိုသာ စစ်ဆေးလျက်ရှိပါတယ်။ ဒီအတွက် ပြည်သူများ၏ ထည့်ဝင်ငွေနဲ့ ဆောင်ရွက်တဲ့ ဖွံ့ဖြိုးရေးလုပ်ငန်း အသုံးစရိတ်များအား စစ်ဆေးခြင်းမရှိပါကြောင်း ဖြေကြားအပ်ပါတယ်။ လုပ်ငန်းဆောင်ရွက်သူမှ ပြည်သူထည့်ဝင်ငွေပူးပေါင်း ပါဝင်မှုကို တင်ပြနိုင်ပါက ပြည်သူထည့်ဝင်ငွေကိန်းဂဏန်းများကိုပါ အစီရင်ခံစာ၌ ဖော်ပြပေးနိုင်ပါကြောင်း ဖြေကြားအပ်ပါတယ်။ နောက်ဆုံးအနေနဲ့ ချောက်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဘိုကြီး၏ ဆွေးနွေးချက်အား ရှင်းလင်းဖြေကြားသွားမှာ ဖြစ်ပါတယ်။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေ အစီရင်ခံစာပါ ပိုလျှံငွေပြန်လည်အပ်နှံခြင်း ဖော်ပြချက်များကဲ့သို့ ဘဏ္ဍာငွေအရအသုံးဆိုင်ရာ စာရင်းများ စစ်ဆေးတွေ့ရှိချက် အစီရင်ခံစာတွင် အသေးစိတ်ဖော်ပြပေးစေလိုကြောင်း ဆွေးနွေးချက်ဖြစ်ပါတယ်။ ပြည်ထောင်စု စာရင်းစစ်ချုပ်၏ ၂၀၁၇-၂၀၁၈ ဘဏ္ဍာရေးနှစ်အတွက် ပြည်ထောင်စု၏ အရအသုံးခန့်မှန်းခြေစာရင်း များနှင့်စပ်လျဉ်း၍ စစ်ဆေးတွေ့ရှိချက် အစီရင်ခံစာကို ၃၀-၁-၂၀၁၉ ရက်စွဲပါစာဖြင့် နိုင်ငံတော်သမ္မတ နှင့် ပြည်ထောင်စုလွှတ်တော် နာယကထံ တင်ပြအစီရင်ခံပြီးဖြစ်ပါကြောင်း၊ ယင်းအစီရင်ခံစာတွင် ဌာန၊ အဖွဲ့အစည်းတစ်ခုချင်းအလိုက် ပိုလျှံငွေပြန်လည်အပ်နှံမှု၊ အပ်နှံရသည့်အကြောင်းရင်းများကို ပြည့်စုံစွာ ဖော်ပြထားပါကြောင်း ဖြေကြားအပ်ပါတယ်။ ကျေးဇူးတင်ပါတယ်ခင်ဗျား။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို ၃၀ မိနစ်ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>အထက်ပါကိစ္စနှင့်စပ်လျဉ်း၍ ပြည်ထောင်စုလွှတ်တော်ဖွံ့ဖြိုးရေးလုပ်ငန်းဗဟိုကော်မတီက ပြန်လည်ရှင်းလင်းဆွေးနွေးခြင်း</title>
<speech type="speaker">အစီအစဉ်(၁၃) ဖြစ်ပါတယ်။ အထက်ပါအစီရင်ခံစာနဲ့စပ်လျဉ်းပြီး ပြည်ထောင်စု လွှတ်တော် ဖွံ့ဖြိုးရေးလုပ်ငန်းဗဟိုကော်မတီက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><mp id="1434">ဦးခင်မောင်သန်း(အတွင်းရေးမှူး၊ ပြည်ထောင်စုလွှတ်တော် ဖွံ့ဖြိုးရေးလုပ်ငန်းဗဟိုကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အမျိုးသားလွှတ်တော် ဥက္ကဋ္ဌ၊ ပြည်ထောင်စု စာရင်းစစ်ချုပ်၊ ပြည်ထောင်စုအဆင့် အဖွဲ့အစည်းဝင်များနှင့် ပြည်ထောင်စုလွှတ်တော် ကိုယ်စားလှယ်များ ခင်ဗျာ။ အားလုံးမင်္ဂလာပါလို့ ဦးစွာနှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ပဲခူးတိုင်း ဒေသကြီး၊ တောင်ငူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဖွံ့ဖြိုးရေးလုပ်ငန်းဗဟိုကော်မတီ အတွင်းရေးမှူး ဦးခင်မောင်သန်း ဖြစ်ပါတယ်။ ဖွံ့ဖြိုးရေးလုပ်ငန်းဗဟိုကော်မတီ ဥက္ကဋ္ဌကြီးရဲ့ ခွင့်ပြုချက်အရ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနှင့်စပ်လျဉ်း၍ ပြည်ထောင်စု လွှတ်တော်ဖွံ့ဖြိုးရေး ဗဟိုကော်မတီကိုယ်စား ပြန်လည်ရှင်းလင်းသွားမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုစာရင်းစစ်ချုပ်၏ ၂၀၁၇-၂၀၁၈ ခု၊ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနှင့် စပ်လျဉ်းသည့် စစ်ဆေးတွေ့ရှိချက် အစီရင်ခံစာအပေါ် ပြည်ထောင်စုလွှတ်တော် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ် (၃/၂၀၁၉)ကို ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက် ပုံမှန်အစည်းအဝေး၏ သတ္တမနေ့မှာ ကိုယ်စားလှယ် (၂၁)ဦးတို့က စိတ်ပါ ဝင်စားစွာ ဆွေးနွေးခဲ့ကြတဲ့အတွက် ဗဟိုကော်မတီအနေနဲ့ ကျေးဇူးတင်ရှိပါကြောင်း ဦးစွာ ပြောကြား လိုပါတယ်။ ကိုယ်စားလှယ်များရဲ့ ဆွေးနွေးချက်များအရ မဲဆန္ဒနယ်မြေ အများစုမှာ ပြည်သူလူထု အမှန်တကယ် လိုအပ်သည့် လုပ်ငန်းများကို အကျိုးရှိစွာ ဆောင်ရွက်နိုင်ခဲ့ကြောင်း၊ ပြည်သူများ၏ ယုံကြည်မှုများကြောင့် ပြည်သူ့ထည့်ဝင်ငွေနှင့်ပူးပေါင်းကာ ခွင့်ပြုရန်ပုံငွေထက် ပိုမိုတဲ့လုပ်ငန်းကြီးများကို လုပ်ကိုင်ဆောင်ရွက် နိုင်ခဲ့ကြောင်း သိရှိရတဲ့အတွက်ကြောင့် ဝမ်းမြောက်ဂုဏ်ယူမိပါတယ်။ ပြည်ထောင်စုစာရင်းစစ်ချုပ်မှလည်း ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဖြင့် ဒေသ ဆိုင်ရာလုပ်ငန်းများ ဆောင်ရွက်ရာတွင် တစ်နှစ်ထက်တစ်နှစ် ဥပဒေပါရည်မှန်းချက်များနှင့်အညီ အနီးစပ်ဆုံး ဆောင်ရွက်နိုင်ခဲ့ပြီး ပြည်သူများရဲ့ လိုအပ်ချက်များကိုလည်း အနီးစပ်ဆုံး အကျိုးသက်ရောက်မှုရှိကြောင်း တွေ့ရှိရသည်ဟု သုံးသပ်ဖော်ပြထားရှိသဖြင့် ပြည်သူ့ကိုယ်စားလှယ်များနှင့် ပြည်သူများ ပူးပေါင်းဆောင်ရွက်မှု အရှိန်အဟုန် တိုးတက်လာခြင်းနှင့် စနစ်ကျသောဖွံ့ဖြိုးရေးလုပ်ငန်းများ ဆောင်ရွက်လာနိုင်ခြင်း ပြယုဂ် အဖြစ် ဝမ်းမြောက်ဂုဏ်ယူမိပါကြောင်း ထပ်လောင်းပြောကြားလိုပါတယ်။ လေးစားရပါသော နာယကကြီးခင်ဗျား။ ပါဝင်ဆွေးနွေးခဲ့ကြသော ကိုယ်စားလှယ်အများစုဟာ ရန်ပုံငွေ တိုးမြှင့်ချထားပေးသင့်ကြောင်း၊ ဖွံ့ဖြိုးမှုနည်းပါးသောဒေသများသို့ ပိုမိုတိုးမြှင့်ခွဲဝေပေးသင့်ပါကြောင်းနှင့် လုပ်ငန်းတစ်ခုလျှင် သိန်း ၅၀ ထက် ပိုမိုခွင့်ပြုသတ်မှတ်သင့်ပါကြောင်းတို့ကို အဓိကအလေးပေး ဆွေးနွေး သွားတာကို တွေ့ရှိရပါတယ်။ ယင်းကိစ္စရပ်များအတွက် ယခင့် ယခင်နှစ်များကတည်းက အကြိမ်ကြိမ် ဆွေးနွေးညှိနှိုင်းခဲ့ကြ ကြောင်းကိုလည်း သိရှိထားရှိခဲ့ရပါတယ်။ လူဦးရေအနည်းအများ၊ နေရာဒေသအကျယ်အဝန်း၊ ဖွံ့ဖြိုးမှု အနည်းအများ အစရှိသည့် အခြေခံအချက်များ အများအပြားပေါ်မူတည်ပြီး အချိုးညီညီ ခွဲဝေသတ်မှတ် နိုင်ရန်အတွက် ကျယ်ပြန့်စွာ ဆွေးနွေးညှိနှိုင်းရမယ့် လုပ်ငန်းစဉ်တစ်ရပ် ဖြစ်ပါတယ်။ ဖွံ့ဖြိုးမှုမြင့်မားသော မြို့နယ်များ၊ အထူးသဖြင့် ရန်ကုန်မြို့နှင့် မန္တလေးစည်ပင်သာယာအတွင်းရှိ မြို့နယ်များမှာ ဥပဒေပါဦးစားပေးလုပ်ငန်းများ လုပ်ဆောင်ရန်နည်းပါးသော်လည်း ပြည်သူလူထုအား အမှန် တကယ် အကျိုးဖြစ်ထွန်းစေမည့် လုပ်ငန်းများကို ဖော်ဆောင်နိုင်ရန်အတွက် ပြည်ထောင်စုစာရင်းစစ်ချုပ် မှလည်း အကြံပြု ထောက်ပြထားတာကို တွေ့ရှိရပါတယ်။ တိုင်းဒေသကြီး/ ပြည်နယ်အလိုက် နှိုင်းယှဉ်ကြည့်မယ်ဆိုရင် ချင်းပြည်နယ်နှင့် တနင်္သာရီတိုင်းဒေသကြီး တို့ကသာ ဦးစားပေးလုပ်ငန်းများတွင်မပါရှိတဲ့ အခြားလုပ်ငန်းတွေကို ရာခိုင်နှုန်းအများဆုံး ဖြစ်နေတာကို တွေ့ရှိရမှာဖြစ်ပါတယ်။ လုပ်ငန်းတစ်ခုလျှင် ကျပ်သိန်း ၅၀ ထက် ပိုမိုခွင့်ပြုရေး သို့မဟုတ် အကန့်အသတ်ဖြင့်ခွင့်ပြုရေးနှင့် ပတ်သက်ပြီးတော့ ဆွေးနွေးကြတာကိုလည်း တွေ့ရှိရပါတယ်။ ဗဟိုကော်မတီအနေဖြင့် ပြည်ထောင်စု လွှတ်တော်ကိုယ်စားလှယ်များရဲ့ အကြံဉာဏ်များရယူပြီးတော့ ကျယ်ပြန့်စွာ ာင်ရွက်သွားမည် ဖြစ်ကြောင်း တင်ပြလိုပါတယ်။ လေးစားရပါသော နာယကကြီးခင်ဗျား။ ဖွံ့ဖြိုးရေးလုပ်ငန်းများ ဆောင်ရွက်ခြင်းသည် ပြည်သူ များမှ မိမိနယ်မြေဖွံ့ဖြိုးတိုးတက်ရေးအတွက် ကိုယ်တိုင်ပါဝင်တည်ဆောက်သည့် လုပ်ငန်းများဖြစ်ပါတယ်။ ပြည်ထောင်စုလွှတ်တော်ရန်ပုံငွေမှ ထည့်ဝင်ငွေနှင့် ပြည်သူများမှ လုပ်အားစိုက်ထုတ်ခြင်း၊ ပစ္စည်းအား၊ ငွေအား ထည့်ဝင်ကြခြင်းများနှင့် ဆောင်ရွက်ကြခြင်းဖြစ်ပါတယ်။ နိုင်ငံတော်၏ ရန်ပုံငွေသုံးစွဲသည့် အခြား လုပ်ငန်းများနှင့် သဘာဝချင်းမတူညီဘဲ သေးငယ်သောပမာဏနှင့် လုပ်ငန်းများစွာကို အကောင်အထည် ဖော်ရခြင်း ဖြစ်တဲ့အတွက်ကြောင့် စာရင်းဇယားထားရှိမှု၊ ဘဏ်နှင့် ချိတ်ဆက်ဆောင်ရွက်မှု၊ ပစ္စည်း သိုလှောင်ထားရှိမှု၊ စနစ်တကျထုတ်သွင်းရမူ အစရှိသည့် လုပ်ထုံးလုပ်နည်းများကို စနစ်ကျစွာ ဆောင်ရွက်နိုင်မှု အခက်အခဲများကို တွေ့ရှိရပါတယ်။ ကျေးရွာအဖွဲ့များအနေနဲ့လည်း တစ်ကြိမ်အခွင့်အရေးရပြီးတဲ့ နောက်မှာ ဆက်လက်လုပ်ကိုင်ဖို့အတွက် အခွင့်အရေးမရရှိနိုင်တဲ့ ဆက်တိုက်အခွင့်ရေးမရရှိနိုင်တဲ့အတွက်ကြောင့်မို့လို့ လေ့ကျင့်သင်ကြားမှုကလည်း နှောင့်နှေးကြန့်ကြာနေတာ တွေ့ရပါတယ်။ လုပ်ငန်းတန်ဖိုး တွက်ချက်တဲ့ အခါမှာ လုပ်ငန်းတစ်ခုလုံး၏ တန်ဖိုးကိုတွက်ချက်၍ ပြည်သူများရဲ့ ထည့်ဝင်ငွေ၊ လုပ်အား စိုက်ထုတ်မှု (လုပ်အားခ)၊ ကူညီပံ့ပိုးမှု(ငွေအား၊ ပစ္စည်းအား)များအားလည်း တန်ဖိုးသင့်တွက်ချက်ပြီးတော့ မှတ်တမ်း ဆိုင်းဘုတ်များ စိုက်ထူဖော်ပြထားသင့်ကြောင်း တင်ပြလိုပါတယ်။ လုပ်ငန်းလမ်းညွှန်ချက်ပါ ဦးစားပေးလုပ်ငန်းများ (ရေ၊ လမ်း၊ တံတား) လုပ်ဆောင်ရာမှာ ပြည်သူ များမှ ပါဝင်စိုက်ထုတ်မှုများသဖြင့် ပိုလျှံငွေအပ်နှံရခြင်း၊ လုပ်ငန်းမပြီးပြတ်ခြင်းများမှာ နည်းပါးမှာဖြစ်ပါတယ်။ အခြားလုပ်ငန်းများတွေဟာ ပစ္စည်းဝယ်ယူတပ်ဆင်ခြင်း၊ ကိုယ်တိုင်ပါဝင်လုပ်အား စိုက်ထုတ်လုပ်ကိုင်ခြင်း မပါဝင်မှုတို့ကြောင့် မပါဝင်မှုများတဲ့အတွက်ကြောင့်မို့လို့ ခန့်မှန်းတွက်ချက်တန်ဖိုးများကို သေချာစိစစ် ဆောင်ရွက်သင့်ကြောင်း တင်ပြလိုပါတယ်။ လုပ်ငန်းလမ်းညွှန်မှာပါရှိတဲ့ ရန်ပုံငွေမသုံးစွဲရသည့် လုပ်ငန်းများ အထူးသဖြင့် စီမံကိန်းလုပ်ငန်း များတွင် မပါဝင်စေရေး၊ အများပြည်သူကို တိုက်ရိုက်အကျိုးမပြု သော လုပ်ငန်းများမဖြစ်စေရေး၊ ဦးစားပေး ဆောင်ရွက်ရမည့်လုပ်ငန်းများ အချိုးနည်းပါးစွာ ပါရှိရေးအတွက် သတိပြု စိစစ်ရသဖြင့် တင်ပြလာသော အချို့လုပ်ငန်းများအား အခြားလုပ်ငန်းပြောင်းလဲရန် ညှိနှိုင်းဆောင်ရွက်ခြင်းများလည်း ရှိခဲ့ကြောင်း တင်ပြ လိုပါတယ်။ အခွန်ပေးသွင်းမှုနှင့်ပတ်သက်ပြီး ပြည်တွင်းအခွန်များဦးစီးဌာနနှင့် ညှိနှိုင်း၍ တိကျသော လုပ်ထုံး လုပ်နည်းများ ထုတ်ပြန်နိုင်ရေး သို့မဟုတ် အခွန် ကင်းလွတ်ခွင့်ပြုနိုင်ရန် ကြိုးစားဆောင်ရွက်ခြင်းများ ကိုလည်း ညှိနှိုင်းဆောင်ရွက်သွားမည်ဖြစ်ကြောင်းနှင့် စာရင်းဇယားများထားရှိမှု မှန်ကန်စေရေးကိုလည်း လိုအပ်သလို ညှိနှိုင်းဆွေးနွေး ဆောင်ရွက်သွားမည်ဖြစ်ပါကြောင်း တင်ပြလိုပါတယ်။ လေးစားရပါသော နာယကကြီးခင်ဗျား။ ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေဥပဒေ ဟာ ၂၀၁၄ ခုနှစ်၊ မတ်လ ၁၂ ရက်နေ့မှာ ပြဋ္ဌာန်းနိုင်ခဲ့ပါတယ်။ အခုဆိုရင် ၅ နှစ်မြောက် အကောင်အထည် ဖော်တဲ့ ကာလအတွင်းမှာ ရောက်နေပြီဖြစ်တဲ့အတွက်ကြောင့် ခေတ်ကာလနှင့်လျော်ညီသော ပြည်သူတို့ရဲ့ လိုအပ်ချက်များအပေါ် ကျယ်ကျယ်ပြန့်ပြန့် ထိထိရောက်ရောက် ဆောင်ရွက်နိုင်ရေးအတွက် ၅ နှစ်တာကာလ အတွင်းရရှိလာသော အတွေ့အကြုံ အခက်အခဲများပေါ်မူတည်ပြီး ဤဥပဒေနှင့် လုပ်ထုံးလုပ်နည်းများကို ပြည်ထောင်စုလွှတ်တော် ကိုယ်စားလှယ်များမှ ဝိုင်းဝန်းဆွေးနွေး၍ ပြင်ဆင်ဖို့လိုအပ်နေပြီဖြစ်ကြောင်း တင်ပြလိုပါတယ်။ ဗဟိုကော်မတီအစည်းအဝေးမှလည်း ဤဥပဒေအား ပြင်ဆင်သင့်သည်များကို ပြင်ဆင်နိုင်ရန်အတွက် ဥပဒေကြမ်းပူးပေါင်းကော်မတီ၊ ပြည်သူ့ငွေစာရင်းပူးပေါင်းကော်မတီနှင့် ပြည်ထောင်စုလွှတ်တော်ရုံးတို့မှ ညှိနှိုင်းဆောင်ရွက်ရန် ဆွေးနွေးထားရှိပြီးဖြစ်ပါတယ်။ ထိုသို့ပြင်ဆင်မှသာလျှင် ဤဥပဒေပါ ရည်မှန်းချက် များကို အထိရောက်ဆုံး အကောင်အထည်ဖော်နိုင်မည်ဖြစ်ပြီး တိုင်းဒေသကြီး/ ပြည်နယ်များ ဒေသအလိုက် အချိုးညီညီ ဖွံ့ဖြိုးတိုးတက်ရေးကို ဦးတည်ဆောင်ရွက်နိုင်မှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်ထောင်စုစာရင်းစစ်ချုပ်၏ အကြံပြုချက်များထဲမှ ရွေးကောက်ပွဲ ကျင်းပနိုင်ခြင်းမရှိသည့် မြို့နယ်များအတွက် နှစ်စဉ်ရန်ပုံငွေ တင်ပြတောင်းခံပြီး ပြန်လည် အပ်နှံနိုင်ကြောင်း တွေ့ရှိရခြင်းနှင့်ပတ်သက်၍ ၂၀၁၉-၂၀၂၀ ခု၊ ဘဏ္ဍာရေးနှစ် ရန်ပုံငွေလျာထားရာတွင် ယင်းမြို့နယ် (၅)ခုအား ချန်လှပ်၍ မြို့နယ် (၃၂၅)မြို့နယ်အတွက်သာ လျာထားတောင်းခံရန် စီစဉ်ထား ရှိပါကြောင်း တင်ပြလိုပါတယ်။ လုပ်ငန်းပြောင်းဆောင်ရွက်ရန်အတွက် လုပ်ငန်းပြောင်းဆောင်ရွက်မှု များကို လျင်မြန်စေရန်အတွက် Fax သို့မဟုတ် အခြား Online စနစ်များဖြင့်ပေးပို့ပြီး အလျင်အမြန် အတည်ပြုချက်ရရှိရေး ဆောင်ရွက်နိုင်ဖို့အတွက် စီစဉ်ဆောင်ရွက်ထားရှိပါတယ်။ လုပ်ငန်းမပြီးစီးမှုများ မဖြစ်ပေါ်စေရေးအတွက် နှစ်အတွင်းပြီးစီးမည့် လုပ်ငန်းများကိုသာ အမှန်တကယ် ပြီးစီးနိုင်မှု ရှိ မရှိ စိစစ်ခြင်းနှင့် ခန့်မှန်းတွက်ချက်မှုများ အတတ်နိုင်ဆုံး ရေးဆွဲတင်ပြခြင်းဖြင့် ငွေကြေးမလုံလောက်မှု များကြောင့် လုပ်ငန်းရပ်ဆိုင်းရခြင်းများကို ရှောင်ကြဉ်နိုင်မှာ ဖြစ်ပါတယ်။ ဦးစားပေးလုပ်ငန်းများကို အချိုးများစွာပါဝင်အောင် စိစစ်ခြင်းဖြင့် ပြည်သူ့ထည့်ဝင်ငွေများ ပိုမိုရရှိတဲ့လုပ်ငန်းတွေ ပါဝင်လာမှာ ဖြစ်ပါတယ်။ ကိုယ်တိုင်ကိုယ်ကျ အကောင်အထည်ဖော်သည့် လုပ်ငန်းများဖြစ်တဲ့အတွက်ကြောင့် ငွေပိုလို့ ပြန်သွင်းရတဲ့ကိစ္စနဲ့ ပစ္စည်းဝယ်ယူမှုနည်းပါးပြီး အခွန်မပေးဆောင်ရတဲ့ အမှားများလည်း ကင်းဝေးနိုင်မှာ ဖြစ်ပါတယ်။ လုပ်ငန်းပြီးစီးကြောင်း အစီရင်ခံစာ ပုံစံ(၃) တင်ပြတဲ့နေရာမှာ စစ်ဆေးမှုအချက်အလက် များကို ပြည့်စုံစွာထားရှိရန်နှင့် ပြီးစီးမှုဓာတ်ပုံမှတ်တမ်းများကို CD ချပ်များဖြင့် ပေးပို့ပါရန် သက်ဆိုင်ရာ လုပ်ငန်း အကောင်အထည်ဖော်ရေးအဖွဲ့များကို ညှိနှိုင်းစီစဉ်ထားပြီး ဖြစ်ပါတယ်။ ၎င်းအပြင် ယခင်နှစ် အစီရင်ခံစာပါ အကြံပြုချက်များအားလိုက်နာ၍ အလားတူကိစ္စရပ်များ ထပ်မံမပေါ်ပေါက်စေရေးနှင့် ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက်များအား ဗဟိုကော်မတီမှ အလေးထား ဆောင်ရွက်မည်ဖြစ်ပါကြောင်းနှင့် ပြည်ထောင်စုလွှတ်တော် ကိုယ်စားလှယ်များနှင့် လုပ်ငန်းအကောင် အထည်ဖော်ရေးအဖွဲ့အသီးသီးမှလည်း ဝိုင်းဝန်းကြပ်မတ် အလေးထားဆောင်ရွက်ပေးကြပါရန် မေတ္တာရပ်ခံ အပ်ပါတယ်။ နိဂုံးချုပ်အနေနဲ့ ပြည်ထောင်စုစာရင်းစစ်ချုပ်ရဲ့ စစ်ဆေးတွေ့ရှိချက် အစီရင်ခံစာပါ အကြံပြုချက်များ၊ ပြည်သူ့ငွေစာရင်းပူးပေါင်းကော်မတီ၏ သဘောထားမှတ်ချက်များ၊ ဥပဒေပါပြဋ္ဌာန်းချက်များ၊ လုပ်ထုံး လုပ်နည်းများနှင့်အညီ ဆောင်ရွက်ခြင်း၊ လိုအပ်တဲ့ ဥပဒေ၊ လုပ်ထုံးလုပ်နည်းများအား ပြင်ဆင်ဆောင်ရွက်ခြင်း တို့ဖြင့် ဒေသနေပြည်သူများ၏ လိုအပ်ချက်များနှင့်ကိုက်ညီတဲ့ ဒေသဖွံ့ဖြိုးရေးလုပ်ငန်းများကို ရည်ရွယ်ချက် အတိုင်း အကောင်အထည်ဖော်နိုင်မည်ဟု ယုံကြည်ချက်ထားရှိပြီး ပြည်သူ့ကိုယ်စားလှယ်အပေါင်းမှ မဲဆန္ဒရှင် ပြည်သူများနှင့်အတူ ခေတ်မီဖွံ့ဖြိုးတိုးတက်သော ဒီမိုကရေစီနိုင်ငံသစ်ကို လက်တွဲတည်ဆောက်နိုင်ပါစေ ကြောင်း ဆုမွန်ကောင်းတောင်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အဆိုပါအစီရင်ခံစာ(၃/၂၀၁၉)ကို လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်း ကော်မတီက အဆိုတင်သွင်းခြင်းနှင့် လွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ် (၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ (၃/၂၀၁၉)ကို လွှတ်တော်က သဘောတူလက်ခံရန် အဆိုတင်သွင်းဖို့ ဖြစ်ပါတယ်။</speech>
<speech><mp id="1221">ဦးစောသန်းထွဋ် (ဒုတိယဥက္ကဋ္ဌ-၂၊ ပြည်သူ့ငွေစာရင်းပူးပေါင်းကော်မတီ)</mp>ပြည်ထောင်စု လွှတ်တော် နာယက၊ အမျိုးသားလွှတ်တော်ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်များခင်ဗျာ။ ကျွန်တော်ကတော့ ကရင်ပြည်နယ်၊ မဲဆန္ဒနယ်အမှတ်(၂) အမျိုးသားလွှတ်တော်ကိုယ်စားလှယ် ဦးစောသန်းထွဋ် ဖြစ်ပါတယ်။ ကျွန်တော့အနေနဲ့ ပြည်သူ့ငွေစာရင်းပူးပေါင်းကော်မတီ ဥက္ကဋ္ဌရဲ့ တာဝန်ပေးချက်အရ အဆိုတင်သွင်းသွားမှာဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုစာရင်းစစ်ချုပ်ရဲ့ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုလွှတ်တော်ဆိုင်ရာ ဖွံ့ဖြိုးရေးရန်ပုံငွေစာရင်းများနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ အမှတ်စဉ် (၃/၂၀၁၉)ကို ပြည်ထောင်စုလွှတ်တော်က သဘောတူလက်ခံပေးပါရန် ပြည်ထောင်စု လွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ (င)နှင့်အညီ အဆိုတင်သွင်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ရဲ့ အဆုံးအဖြတ်ရယူ ပါ့မယ်။ ပြည်သူ့ငွေစာရင်းပူးပေါင်းကော်မတီရဲ့ အဆိုကို လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ (၃/၂၀၁၉)ကို လွှတ်တော်က သဘောတူ အတည်ပြုကြောင်းကြေညာပါတယ်။</speech>
</report>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အခြေပြစာချုပ်ငယ်(၂)၏ အတည်ပြု စာချွန်လွှာအား အာဆီယံ အတွင်းရေးမှူးချုပ်သို့ ပေးပို့ရန်ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း၊ စီမံကိန်းနှင့်ဘဏ္ဍာရေးဝန်ကြီးဌာနက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ အခြေပြစာချုပ်ငယ်(၂)ရဲ့ အတည်ပြု စာချွန်လွှာအား အာဆီယံအတွင်းရေးမှူးချုပ်သို့ ပေးပို့ရန်ကိစ္စနဲ့ စပ်လျဉ်းပြီး ၁၁-၂-၂၀၁၉ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ စီမံကိန်းနှင့် ဘဏ္ဍာရေးဝန်ကြီးဌာနက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၅ ဦး ရှိပါတယ်။ ကိုယ်စားလှယ်တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။ ဒေါက်တာဒေါ်သက်သက်ခိုင် ဒဂုံမဲဆန္ဒနယ် စတင်ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင်(ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ကြွရောက်လာကြတဲ့ ပြည်ထောင်စုဝန်ကြီးများ၊ ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာ ပါရှင်။ ကျွန်မကတော့ ရန်ကုန်တိုင်းဒေသကြီး၊ ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာ သက်သက်ခိုင်ဖြစ်ပါတယ်။ ကျွန်မအနေနဲ့ နိုင်ငံတော်သမ္မတရုံးမှ ၂၀၁၉ ခုနှစ်၊ ဖေဖော်ဝါရီလ ၄ ရက်နေ့ ရက်စွဲနဲ့ပေးပို့လာတဲ့ ဖြတ်သန်းကုန်စည်များ လွယ်ကူချောမွေ့စေရေးဆိုင်ရာ အာဆီယံမူဘောင် သဘောတူညီချက်မှာ ပါဝင်တဲ့ စီမံကိန်းနှင့် ဘဏ္ဍာရေးဝန်ကြီးဌာန၊ အကောက်ခွန်ဦးစီးဌာနမှ အကောင်အထည်ဖော် ဆောင်ရွက်ရမယ့် အခြေပြစာချုပ်ငယ်(၂) နယ်စပ်စခန်းများ သတ်မှတ်ခြင်းနဲ့ အခြေပြစာချုပ်ငယ်(၇) အာဆီယံ အကောက်ခွန် ဖြတ်သန်းကုန်သွယ်မှုစနစ် တည်ထောင်ခြင်းနဲ့ပတ်သက်ပြီး ထောက်ခံအကြံပြု ဆွေးနွေးသွားမှာ ဖြစ်ပါတယ်။ အကြံပြု ဆွေးနွေးရခြင်းရဲ့ အဓိကရည်ရွယ်ချက်ကတော့ ကျွန်မတို့ မြန်မာနိုင်ငံရဲ့ ဘယ်သူမှ လုယူလို့မရတဲ့ ပထဝီအနေအထားအရ မဟာဗျူဟာမြောက်အားသာချက်ကို အရင်းပြုပြီး ဒေသတွင်းနဲ့ နိုင်ငံတကာကုန်စည်ကူးသန်းမှုအတွက် အချက်အချာကျတဲ့ ဒေသတစ်ခုအဖြစ် ထိရောက်စွာ အကောင်အထည် ဖော်ခြင်းမှတစ်ဆင့် လူမှုစီးပွားဖွံ့ဖြိုးတိုးတက်ခြင်းသို့ တက်လှမ်းနိုင်ဖို့ အလေးအနက်ထား တိုက်တွန်းလိုလို့ ဖြစ်ပါတယ်။ ကျွန်မတို့မြန်မာနိုင်ငံဟာ ကမ္ဘာ့လူဦးရေအများဆုံး တရုတ်ပြည်သူ့သမ္မတနိုင်ငံနဲ့ အိန္ဒိယနိုင်ငံ တွေရဲ့ ကုန်တွင်းပိုင်းဒေသတွေနဲ့ ဆက်စပ်နေတဲ့အတွက် အခြားအာဆီယံနိုင်ငံတွေအတွက် မြန်မာနိုင်ငံဟာ ကမ္ဘာ့အကြီးဆုံး ဈေးကွက်ကြီးနှစ်ခုကို ဝင်ရောက်ဖို့ အဓိကဝင်ပေါက်ဖြစ်နေပါတယ်။ နာယကကြီးရှင်။ ဖြတ်သန်းကုန်စည်များ လွယ်ကူချောမွေ့စေရေးဆိုင်ရာ အာဆီယံမူဘောင် သဘောတူညီချက်ရဲ့ အခြေပြစာချုပ်ငယ် (၂) နဲ့ (၇) ကို ပါဝင်လက်မှတ်ရေးထိုးပြီး နယ်စပ်အကောက်ခွန် စခန်းရုံးများဖွင့်လှစ်ခြင်း၊ အကောက်ခွန်ဖြတ်သန်းကုန်သွယ်မှုစနစ်တို့အား တည်ထောင်ခြင်းတို့ဟာ ကျွန်မ အထက်ကပြောခဲ့တဲ့ ကျွန်မတို့တိုင်းပြည်ရဲ့ ပထဝီအနေအထားအရ မဟာဗျူဟာမြောက် အားသာချက်ကို အသုံးပြုဖို့ အရေးကြီးတဲ့ စ-မှတ်တစ်ခုဖြစ်ပါတယ်ရှင့်။ တစ်ဘက်မှာလည်း ဒေသတွင်းနဲ့ နိုင်ငံတကာရဲ့ ကုန်စည်များကို မိမိတို့နိုင်ငံအတွင်း ဖြတ်သန်းခွင့်ပြုခြင်းရဲ့ အကျိုးနဲ့အပြစ်ကို ထဲထဲဝင်ဝင်သုံးသပ်ဖို့ လိုအပ်ပါတယ်။ နိုင်ငံတကာအတွေ့အကြုံများအရ အကျိုးအနေနဲ့ စာချုပ်ဝင်နိုင်ငံများအတွင်း ပျမ်းမျှ ကုန်စည်ဖြတ်သန်းမှု်နဲ့ လုပ်အားများ သက်သာသွားပြီး ကုန်စည်စီးဆင်းမှုနဲ့ ကုန်သွယ်မှု တိုးတက်ရာကတစ်ဆင့် လူမှုစီးပွား ဖွံ့ဖြိုးတိုးတက်ခြင်းဆိုတဲ့ အကျိုးရလဒ် ရရှိမှာဖြစ်ပြီး အပြစ်အနေနဲ့ ၎င်းဖြတ်သန်းကုန်စည်များကို စနစ်တကျ မထိန်းချုပ်နိုင်ရင် တရားမဝင်ကုန်သွယ်မှုများ၊ မူးယစ်ဆေးဝါး နဲ့ စိတ်ကိုပြောင်းလဲစေတဲ့ ဓာတုဆေးများ၊ ဖောက်ခွဲရေးလက်နက်ပစ္စည်းများကို မှောင်ခိုကူးခြင်း၊ နယ်စပ် ဖြတ်ကျော်ရာဇဝတ်မှုများ၊ အကြမ်းဖက်မှုများ ဖြစ်ပေါ်လာနိုင်တဲ့အတွက် နယ်စပ်ဖြတ်ကျော် ကုန်စည်စီးဆင်းမှုကို လုံခြုံရေးရှုထောင့်ကသုံးသပ်ပြီး စာချုပ်အဖွဲ့ဝင်နိုင်ငံများနဲ့ စနစ်တကျပေါင်းစပ် ညှိနှိုင်းဆောင်ရွက်ဖို့ လိုအပ်မှာဖြစ်ပါတယ်။ အထက်ဖော်ပြပါဆိုးကျိုးများ မဖြစ်ပေါ်စေဘဲ ဒေသတွင်းနဲ့ နိုင်ငံတကာမှာ ဖြတ်သန်းကုန်စည်များ လွယ်ကူချောမွေ့စွာ စီးဆင်းနိုင်ရေးအတွက် Electronic Tracking System လို့ခေါ်တဲ့ အဆင့်မြင့် သတင်းအချက်အလက်နဲ့ ဆက်သွယ်ရေးနည်းပညာဖြင့် ကုန်စည်စီးဆင်းမှုကို ခြေရာကောက်နိုင်တဲ့ စနစ်ကို ထိထိရောက်ရောက် အသုံးပြုပြီး ကုန်သွယ်မှုကွင်းဆက်ကို စောင့်ကြည့်ထိန်းချုပ်နိုင်ဖို့ လွန်စွာအရေးကြီး ပါတယ်ရှင်။ ဒီလိုဆောင်ရွက်နိုင်ဖို့ ကမ္ဘာ့အဆင့်မီ အကောက်ခွန်စီမံအုပ်ချုပ်မှုစနစ်တစ်ရပ် ထူထောင်ရာမှာ အကောက်ခွန်ဖြတ်သန်းကုန်သွယ်မှုစနစ်အပြင် လမ်းပန်းဆက်သွယ်ရေးနဲ့ ထောက်ပံ့ပို့ဆောင်ရေး အခြေခံ အဆောက်အအုံ၊ နယ်စပ်လုံခြုံရေးစီမံခန့်ခွဲမှု၊ နိုင်ငံအလိုက် ဥပဒေလုပ်ထုံးလုပ်နည်းမူဘောင်၊ နယ်စပ် ဖြတ်သန်းကုန်သွယ်မှုချောမွေ့စေရေး စီမံဆောင်ရွက်ချက်များ လိုအပ်မှာဖြစ်ပါတယ်။ အထက်ပါကိစ္စများ အကောင်အထည်ဖော်ရာမှာလည်း ဘဏ္ဍာရေးဆိုင်ရာ၊ အခြေခံအဆောက်အအုံ ဆိုင်ရာ၊ သဘာဝပတ်ဝန်းကျင်ဆိုင်ရာနဲ့ လူမှုရေးဆိုင်ရာ ဝန်ထုပ်ဝန်ပိုး နည်းနိုင်သမျှနည်းအောင် လုပ်ဖို့ အထူးသတိထားဆောင်ရွက်သင့်ပါတယ်။ ဖြတ်သန်းကုန်စည်များ လွယ်ကူချောမွေ့စေပြီး ကုန်စည်စီးဆင်းမှု ကွင်းဆက်၊ လုံခြုံစိတ်ချရဖို့ ကုန်စည်အမျိုးအစား၊ ကုန်စည်ပိုင်ရှင်၊ ယဉ်မောင်း၊ ကုန်စည်တန်ဖိုး၊ ကုန်စည် စထွက်မှတ်နဲ့ သွားရောက်မယ့်နေရာ၊ ဘဏ်အသုံးပြုခြင်း၊ ကုန်စည်အာမခံအချက်အလက်များ၊ ဥပဒေ ချိုးဖောက်ခြင်းမှတ်တမ်းစတဲ့ ကူးသန်းရောင်းဝယ်မှုအချက်အလက်များကို စာချုပ်ဝင်နိုင်ငံများအကြား ဖလှယ်ခြင်း၊ အထူးသတင်းကြိုတင်ရရှိနိုင်မှု၊ ကြိုတင်ခန့်မှန်းနိုင်မှု၊ ရာဇဝတ်မှုများမဖြစ်အောင် ကြိုတင် monzuego na caosègosenie Revenue Authorities Digital Data Exchange (RADDEX) ကဲ့သို့သော အဆင့်မြင့်ကွန်ပျူတာနည်းပညာများ ရင်းနှီးမြှုပ်နှံသင့်ပါတယ်ရှင့်။ နာယကကြီးရှင့်။ နိဂုံးချုပ်အားဖြင့် ပြောရရင် တိုင်းပြည်ရဲ့ ပထဝီအနေအထားအရ မဟာဗျူဟာမြောက် အားသာချက်ကို အခုလို ဒေသတွင်းနဲ့ နိုင်ငံတကာကူးသန်းရောင်းဝယ်မှု သဘောတူညီချက်တွေနဲ့ ပေါင်းစပ်ပြီး ဒေသတွင်း နယ်စပ်ဖြတ်ကျော်ကုန်စည် စီးဆင်းမှုကွင်းဆက်အတွက် ကုန်းတွင်းပိတ်နိုင်ငံတွေနဲ့ သင်္ဘော ဆိပ်ကမ်းရှိတဲ့ ကမ်းရိုးတန်းနိုင်ငံများအကြား အချက်အချာဒေသတစ်ခုဖြစ်သည်အထိ ဆက်လက်ကြိုးပမ်း ဖော်ဆောင်သွားဖို့ အကြံပြု တိုက်တွန်းရင်း နိဂုံးချုပ်အပ်ပါတယ်ရှင်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဆက်လက်ပြီး ဒေါက်တာတင်တင်ဝင်း ပဲခူးတိုင်းဒေသကြီး မဲဆန္ဒနယ် အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1269">ဒေါက်တာတင်တင်ဝင်း(မဲဆန္ဒနယ်အမှတ်-၅၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးရှင့်။ နိုင်ငံတော်သမ္မတထံမှပေးပို့ထားသော အခြေပြစာချုပ်ငယ်(၂)၏ အတည်ပြုစာချွန်လွှာအား အာဆီယံအတွင်းရေးမှူးချုပ်ရုံးသို့ ပေးပို့ရန်ကိစ္စနှင့်စပ်လျဉ်း၍ ဆွေးနွေးလို ပါတယ်။ စာချုပ်ရဲ့ ရည်ရွယ်ချက်ကတော့ နိုင်ငံ နှစ်နိုင်ငံအကြား ကုန်သွယ်မှုလွယ်ကူချောမွေ့စေရန် ဖြစ်ပါတယ်။ ပြုလုပ်ရမှာကတော့ နယ်စပ်အကောက်ခွန်စခန်းရုံးများ ဖွင့်လှစ်နိုင်ရန်ဆောင်ရွက်ရပါမယ်။ မြန်မာနိုင်ငံမှာ မြဝတီနှင့် တာချီလိတ် နယ်စပ် စခန်း ၂ ခု နယ်စပ်ရုံးဖွင့်ပြီးဖြစ်ပါတယ်။ အသက်ဝင်စေရန် အတည်ပြုစာချွန်လွှာအား နိုင်ငံခြားရေးဝန်ကြီးဌာန ပြည်ထောင်စုဝန်ကြီးက လက်မှတ်ရေးထိုး၍ အာဆီယံ အတွင်းရေးမှူးရုံးချုပ်သို့ ပို့ဆောင်ရန်ဖြစ်ပါတယ်။ sušpisarmosagoas:9: wodpošbê: (Reconizing) sale:95cos asadąjoš (Desiring) ကတော့ နိုင်ငံတွင်း၊ နိုင်ငံချင်း ဖြတ်သန်းကုန်စည်ပို့ဆောင်ရေးလုပ်ငန်း လွယ်ကူချောမွေ့စေရပါမယ်။ ဒီနေရာမှာ မြေပြင်အနေအထားအရ ကုန်စည်ပို့ဆောင်ရေးလုပ်ငန်း လွယ်ကူချောမွေ့နေသလား၊ မချောမွေ့ ဘူးလားဆိုတာ ကုန်စည် ပို့ဆောင်နေသူတွေသိပါတယ်။ မိမိနိုင်ငံကပို့တဲ့ပို့ကုန်ကိုတော့ ပို့သူစိတ်ညစ် လောက်အောင် စစ်ပြီးရင်းစစ်နေတာကိုအတွက် ဒီလက်မှတ်ထိုးပြီးရင်တော့ ကြီးကြပ်စိစစ် (Monitoring and Evaluation) လုပ်ဖို့အဖွဲ့လိုပါမယ်။ ကုန်ပစ္စည်းများသယ်ဆောင် ပို့ဆောင်ရေးချောမွေ့စေရုံမျှမက အန္တရာယ်ကင်းဖို့လည်းလိုပါတယ်။ ကိုယ့်တိုင်းပြည်က ထွက်တဲ့ပစ္စည်းကို သေချာစစ်ပြီး တစ်ဖက်ကဝင်လာတဲ့ ပစ္စည်းကိုလည်းစစ်ရပါမယ်။ ဆိုးဆေးပါတဲ့စားစရာတွေလား၊ အတုတွေလား၊ ကြားညှပ်ပြီး ကန့်သတ်ပစ္စည်း ဖြစ်တဲ့ စီးကရက်၊ မူးယစ်ဆေးတွေ ပါသလားဆိုတာအထိ ထိထိရောက်ရောက်စိစစ်ရန် မှာ Monitoring and Evaluation ofulosusin အခွန်မှန်မှန်ရရန် စစ်ဖို့လိုသလို မသမာမှုကင်းဖို့လည်း လိုအပ်ပါတယ်။ တကယ်တော့ ဒီစာချုပ်ရဲ့ ပဋိညာဉ်(၄)မှာ စောင့်ကြည့်၊ ပြန်လည်စိစစ်၊ ပူးပေါင်းဆောင်ရွက်၊ ကြီးကြပ်ကွပ်ကဲခြင်းကို အကောက်ခွန် ညွှန်ကြားရေးမှူးချုပ်များ အစည်းအဝေးမှ တာဝန်ယူဆောင်ရွက်ရမယ်လို့ဆိုလို့ ကြိုဆိုပါတယ်။ အကောင် အထည်ဖော်ဆောင်ရွက်နိုင်ရန် လိုအပ်သည်များကို အုပ်ချုပ်မှုဆိုင်ရာ အထောက်အပံ့နှင့် ဆောင်ရွက် ရမယ်လို့ပါရှိပါတယ်။ အချုပ်ကတော့ ဒီစာချုပ်ငယ်ရဲ့ လုပ်ထုံးလုပ်နည်း အသေးစိတ်ကို ဖော်ပြထား ပါတယ်။ တစ်ခုကတော့ ကိုယ့်တိုင်းပြည်ထဲမှာ ဖြစ်ပေမယ့် စာချုပ်လက်မှတ်ထိုးပြီးရင် အတည်ပြုခြင်း၊ ပြောင်းလဲမှုထပ်မံသတ်မှတ်ခြင်း ပြုလုပ်လိုလျှင် အိမ်နီးချင်းနိုင်ငံ၏ သဘောတူညီချက်အထောက်အထား ပါရပါမယ်။ သတိပြုရန် အချက်များစွာပါပါတယ်။ လက်ရှိမြန်မာပြည်ရဲ့ နယ်စပ်ကုန်သွယ်ရေးကတော့ ဆိုးပါတယ်။ မှောင်ခိုမဟုတ်ပါမှ၊ တရားဝင်ဖြစ်ပါမှ ဥပဒေနှင့်မညီသော ထွက်ကုန်၊ ဝင်ကုန်တွေကို တားဆီး နိုင်မှာဖြစ်ပါတယ်။ အခုချိန်အထိ ဥပဒေနှင့်အညီ ဖြစ်မနေပါဘူး။ မြန်မာပြည်ရဲ့ ၃၂.၁ ရာခိုင်နှုန်းသော လူဦးရေဟာ နိုင်ငံတကာဆင်းရဲခြင်း Line အောက်ကို ရောက်နေပါတယ်။ Least Development Countries sacq.sonnes saada: snap: op:Capdos World Bank m GDP Per Capital (USD) ၈၀၀ မှ ၁,၀၀၀ အတွင်းပတ်ဝန်းကျင်သာ ရှိတယ်လို့ ဆိုပါတယ်။ မြန်မာမှာ ဆင်းရဲခြင်းနှင့် ချမ်းသာခြင်း ချောက်ကမ်းပါးဟာ ကမ္ဘာမှာ အကျယ်ဆုံးဖြစ်တယ်လို့ ဆိုတယ်။ ဒီအတွက် နည်းလမ်းတစ်ခုက (Productivity) ထုတ်လုပ်နိုင်စွမ်းရှိမှ ဆင်းရဲခြင်းကို လျှော့ချ နိုင်မှာဖြစ်ပါတယ်။ စိုက်ပျိုးရေးနိုင်ငံဖြစ်တဲ့အတွက် စိုက်ပျိုးရေးထွက်ကုန်တွေကို မှီခိုအားထားရပါမယ်။ ဒီထွက်ကုန်တွေကို ပင်ပင်ပန်းပန်း တစ်နှစ်တာစိုက်ပျိုး၊ နည်းစနစ်မှန်အောင်စိုက်ပျိုးပြီး ယခုနှစ်မှာ နယ်စပ်ကိုသယ်သွားတဲ့ ဖရဲသီးတွေဟာ ဈေးမရလို့အလကားပေးလိုက်ရတဲ့ သာဓကရှိပါတယ်။ တောင်သူ လယ်သမားတွေ ဒုက္ခရောက်သကဲ့သို့ အစိုးရလည်း အခွန်မရပါဘူး။ ဒါကြောင့် နယ်စပ်ကုန်သွယ်ရေး စခန်းက တာဝန်ယူမှသာ အစိုးရရော ပြည်သူပါအဆင်ပြေမှာဖြစ်ပါတယ်။ အခုချိန်မှာတော့ တရားမဝင် နယ်စပ်ဖြတ်ကျော်ရေး တားဆီးနိုင်ပါမှ (၁) တရားမဝင်ကုန်ပစ္စည်းများ၊ (၂) မူးယစ်ဆေးမှအစ လူကို ဘေးဖြစ်စေတတ်သော စားစရာအပါအဝင် စိစစ်အရေးယူသင့်တာတွေကို အရေးယူနိုင်ပါမယ်၊ (၃) အခွန် ရှောင်လို၍ မရိုးမသား တိတ်တဆိတ်နယ်စပ်ကို ဖြတ်ကျော်နေတာတွေအတွက် အခွန်လိုနေသော ကျွန်မတို့ တိုင်းပြည်မနစ်နာအောင် တိကျစွာ ဖော်ထုတ်နိုင်ရပါမယ်။ (၄) တရားဥပဒေနှင့်အညီ မဆောင်ရွက်လို၍ နယ်စပ်ဖြတ်ကျော်ခြင်းကို အသုံးပြုနေသူများကို ဖော်ထုတ်အရေးယူရပါမယ်။ (၅) ကန့်သတ်သွင်းကုန် များ၊ ထုတ်ကုန်များကို တိတ်တဆိတ်သွင်းနေ၊ ထုတ်နေတာတွေကိုလည်း ဖော်ထုတ်ရမှာဖြစ်ပါတယ်။ ဒါကြောင့်အထက်ပါ ဥပဒေမဲ့နယ်စပ်ဖြတ်ကျော်နေခြင်းကို တားဆီးဖို့အတွက် အစိုးရအနေနှင့် ဤစာချုပ်ကို လက်မှတ်ထိုးရုံမျှမက အောက်ခြေမှာ တကယ်အကောင်အထည်ဖော်နိုင်ဖို့ ကြိုးစားသင့်ပါတယ်။ နိဂုံးချုပ်အနေနဲ့ နိုင်ငံခြားငွေ မတည်ငြိမ်မှုကို ထိန်းသိမ်းဖို့ ဩဂုတ်လက စီးပွား/ကူးသန်းဝန်ကြီး ဌာနက သကြားပြန်လည်တင်ပို့မှုလိုင်စင်ကို ခေတ္တပိတ်ထားပါတယ်။ ဒါပေမယ့် မြဝတီနဲ့ ကရင်ပြည်နယ် မှာ တရားမဝင် သကြားတင်သွင်းမှုဟာ အစိုးရတားမြစ်သည့်ကြားမှ ဆက်လက်လုပ်ဆောင်နေပါတယ်။ ဒီစာချုပ်လက်မှတ်ရေးထိုးပြီးလို့ရှိရင်တော့ ဒါမျိုးတွေဟာ မဖြစ်သင့်တော့ပါဘူးဆိုတဲ့အကြောင်း တင်ပြရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">ဦးသန့်ဇင်ထွန်း ဒက္ခိဏသီရိမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1505">ဦးသန့်ဇင်ထွန်း(ဒက္ခိဏသီရိမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုအဆင့်အဖွဲ့အစည်းဝင်များ ဧည့်သည်တော်များ အားလုံးမင်္ဂလာပါ။ ကျွန်တော်ကတော့ ဒက္ခိဏသီရိမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသန့်ဇင်ထွန်းဖြစ်ပြီး နိုင်ငံတော်သမ္မတထံမှ ပေးပို့ထားသော အခြေပြစာချုပ်ငယ်(၂)၏ စာချွန်လွှာအား အာဆီယံအတွင်းရေးမှူးချုပ်ရုံးသို့ ပေးပို့ရန်ကိစ္စနှင့်စပ်လျဉ်း၍ ထောက်ခံဆွေးနွေးမှာ ဖြစ်ပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ မြန်မာနိုင်ငံကုန်သွယ်မှုကဏ္ဍဖွံ့ဖြိုး တိုးတက်ရေး နှစ်လတ်စီမံကိန်းကို ထုတ်ပြန်ထားပြီးဖြစ်ပါတယ်။ ကုန်သွယ်မှုမူဝါဒနဲ့ အဖွဲ့အစည်းများ အခန်းကဏ္ဍအောက်မှာ WTO နှင့်ကိုက်ညီသည့် ကုန်သွယ်မှုမူဝါဒဆိုင်ရာ ကိရိယာများရဲ့ တိကျသော ကိရိယာတန်ဆာပလာ တစ်စုံဖြင့် မြန်မာပြည်အား တန်ဆာဆင်ရန်၊ နိုင်ငံတကာကုန်သွယ်မှုဆိုင်ရာ စာချုပ် စာတမ်းများနဲ့သက်ဆိုင်တဲ့ ညှိနှိုင်းဆွေးနွေးသည့် နည်းပညာများအား သင်တန်းပို့ချရန်၊ အာဆီယံဆိုင်ရာ အမျိုးသားအဆင့်ကုန်သွယ်ရေးလုံခြုံမှု ထိန်းသိမ်းရေးဌာန တည်ထောင်ရေးအပေါ်တွင် ချမှတ်ထားတဲ့ ကုန်သွယ်မှုနဲ့ အကောက်အခွန်ဆိုင်ရာ လုပ်ထုံးလုပ်နည်းများ၊ စည်းမျဉ်းစည်းကမ်းများအပေါ်တွင် ရှင်းလင်း ပြတ်သားသည့် လမ်းညွှန်ချက်များထုတ်ဝေရန်၊ ကုန်သွယ်မှုဆိုင်ရာ အနှောင့်အယှက်များကို လျှော့ချရန် အတွက် မြန်မာနိုင်ငံ၏ အကောက်ခွန်ပေးရသည့် သွင်းကုန်ပစ္စည်းများအပေါ်မှာ အကောက်ခွန်ဖွဲ့စည်းမှုကို ချောမွေ့ရိုးရှင်းစေရေးပြုလုပ်ရန်၊ အာဆီယံဆိုင်ရာ ဆီလျော်ညီညွတ်သည့် စနစ်တကျဖြစ်သော အခွန်၊ အကောက်ခွန်ပေးရသည့် သွင်းကုန်ပစ္စည်းများ AHTM 2007 နှင့် AHTM 2012 တို့အား ပေါင်းစည်းပြီး မြန်မာနိုင်ငံလုံးဆိုင်ရာ လိုင်စင်စနစ်အား အကောင်အထည်ဖော်ရန်၊ HS code အလိုက် ကျသင့်သည့် အခွန်များ၊ ကုန်သွယ်ခွန်များ၊ ကုန်သွယ်မှုနှင့် သက်ဆိုင်သောဌာနမှ အလွယ်တကူ ရှာဖွေနိုင်သော အချက် အလက်များ ထိန်းသိမ်းထားသည့် စနစ်တခုကိုတည်ဆောက်ရန်၊ အာဆီယံဒေသအတွင်း အထူးအခွင့်အရေး အရ အကောက်ခွန်နှုန်းထားများအား အပြည့်အဝအသုံးချနိုင်ရန်အတွက် မြန်မာနိုင်ငံရဲ့ ပို့ကုန်တင်ပို့သူများ အတွက် ဖြစ်နိုင်ခြေရှိတဲ့ ဆက်နွယ်သည့်ခြေလှမ်းများကို တိုးတက်အောင်ပြုလုပ်ရန်နှင့် ဝန်ဆောင်မှု ဆိုင်ရာဝင်ပေါက်တစ်ခုကို တည်ဆောက်ရန် စသည်တို့ကိုဆောင်ရွက်ဖို့ ဖော်ပြထားပါတယ်။ ကုန်သွယ်မှုလွယ်ကူချောမွေ့စေရေး သယ်ယူပို့ဆောင်ရေးနှင့် ထောက်ပံ့ပို့ဆောင်ရေး အခန်းကဏ္ဍ အောက်မှာ WTO အကောက်ခွန် တန်ဖိုးဖြတ်ခြင်းဆိုင်ရာ စာချုပ်စာတမ်းများ အကောင်အထည်ဖော် ခြင်းကို အရှိန်မြှင့်တင်ရန်၊ အကောက်ခွန်ဆိုင်ရာ လုပ်ထုံးလုပ်နည်းများတွင် ICT အား အသုံးချခြင်းကို တိုးမြှင့်ရန်၊ အကောက်ခွန်ရှင်းလင်းရေးနှင့် စစ်ဆေးခြင်းလုပ်ငန်းစဉ်ကို တိုးတက်အောင်ပြုလုပ်ရန်၊ ကုန်းတွင်း နယ်စပ်ဖြတ်ကျော် ကုန်သွယ်ရေးဂိတ်များတွင် ကျင့်သုံးနေသော အလေ့အကျင့်များကို ပြန်လည်သုံးသပ်ရန်၊ နယ်စပ်စခန်းများတွင် အခြေခံအဆောက်အအုံများ ရင်းနှီးမြှုပ်နှံရန်၊ မြစ်ကြောင်း၊ ရထားလမ်းနှင့် ကားလမ်း ဖြင့် သယ်ယူပို့ဆောင်ရေးဆိုင်ရ စည်းမျဉ်း၊ စည်းကမ်းများကို ဝန်ဆောင်မှုအရည်အသွေး တိုးမြှင့်ရန်အတွက် ခေတ်နှင့်အညီဖြစ်အောင် ပြင်ဆင်ရန်နှင့် အကောင်အထည်ဖော်မည့် နည်းလမ်းပေါင်းစုံပါတဲ့ သယ်ယူ ပို့ဆောင်ရေး မဟာစီမံကိန်းတစ်ခု တည်ထောင်ရန် စသည်တို့ကိုဆောင်ရွက်ဖို့ ဖော်ပြထားပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ ဤစာချုပ်ငယ်ဟာ အာဆီယံအကောက်ခွန် ဖြတ်သန်းကုန်ပစ္စည်းများ လွယ်ကူချောမွေ့စေရေးဆိုင်ရာ မူဘောင်သဘောတူညီချက်ရဲ့ အဓိကအစိတ်အပိုင်း ဖြစ်ပြီး အတည်ပြု စာချွန်လွှာ ပေးပို့ခြင်းအားဖြင့် စာချုပ်အဖွဲ့ဝင်နိုင်ငံများအကြား နိုင်ငံအတွင်းနှင့် နိုင်ငံ အချင်းချင်း ဖြတ်သန်းကုန်စည်ပို့ဆောင်ရေးလုပ်ငန်းများ လွယ်ကူချောမွေ့စေရေး၊ စာချုပ်အဖွဲ့ဝင်နိုင်ငံများ အကြား အောင်မြင်ထိရောက်သော ဖြတ်သန်းကုန်ပစ္စည်း သယ်ယူပို့ဆောင်ရေးအတွက် အထောက်အကူ ပြုနိုင်မှာဖြစ်ပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ ဖြတ်သန်းကုန်စည်များ လွယ်ကူချောမွေ့ရေး ဆိုင်ရာ အာဆီယံမူဘောင် သဘောတူညီချက်ကို အာဆီယံအဖွဲ့ဝင်နိုင်ငံများအားလုံးက ၁၉၉၈ ခုနှစ်မှာ သဘောတူလက်မှတ်ရေးထိုးပြီး ဖြစ်ပါတယ်။ အဆိုပါသဘောတူညီချက်တွင် အခြေပြစာချုပ်ငယ် ၉ ခု ပါဝင်ပြီး အကောက်ခွန်ဦးစီးဌာနမှ အခြေပြစာချုပ်ငယ် (၂) နယ်စပ်စခန်းများသတ်မှတ်ခြင်းနှင့် အခြေပြ စာချုပ်ငယ်(၇) အာဆီယံအကောက်ခွန်ဖြတ်သန်း ကုန်သွယ်မှုစနစ်တို့အား ဆောင်ရွက်ရမှာဖြစ်ပါတယ်။ အခြေပြစာချုပ်ငယ်(၇)အတွက် အတည်ပြု စာချွန်လွှာအား ၂၀၁၆ ခုနှစ်မှာ အာဆီယံအတွင်းရေးမှူးချုပ် ရုံးသို့ ပေးပို့ခဲ့ပြီးဖြစ်ကာ အဆိုပါစာချုပ်ငယ်(၇)ကို အကောင်အထည်ဖော်ဖို့ အခြေပြစာချုပ်ငယ်(၂) နယ်စပ် အကောက်ခွန်စခန်းရုံးများ ဖွင့်လှစ်နိုင်ရေး ဆောင်ရွက်ရမှာဖြစ်ပါတယ်။ လေးစားအပ်ပါသော လွှတ်တော်နာယကကြီးခင်ဗျာ။ မြန်မာနိုင်ငံကုန်သွယ်မှုကဏ္ဍ ဖွံ့ဖြိုးတိုးတက်ရေး စီမံကိန်းမှာ ကုန်သွယ်မှုမူဝါဒနှင့် အဖွဲ့အစည်းများ အခန်းကဏ္ဍနှင့်ကုန်သွယ်မှု လွယ်ကူချောမွေ့စေရေး သယ်ယူပို့ဆောင်ရေးနှင့် ထောက်ပံ့ပို့ဆောင်ရေး အခန်းကဏ္ဍတို့မှာ ဆောင်ရွက်ရန် စီမံကိန်းများနဲ့ တိုက်ရိုက် သက်ဆိုင်နေပြီး အာဆီယံအကောက်ခွန် ဖြတ်သန်းကုန်သွယ်မှုစနစ်ကို အကောင်အထည်ဖော်နိုင်ရန် နယ်စပ် အကောက်ခွန်စခန်းရုံးများ ဖွင့်လှစ်ရမည်ဖြစ်ပါသောကြောင့် နိုင်ငံတော်သမ္မတထံမှ ပေးပို့ထားသော အခြေပြ စာချုပ်ငယ်(၂)၏ စာချွန်လွှာအား အာဆီယံအတွင်းရေးမှူးချုပ်ရုံးသို့ ပေးပို့ရန်ကိစ္စနှင့်စပ်လျဉ်း၍ ပြည်ထောင်စု လွှတ်တော်ကြီးက သဘောတူလက်ခံပေးနိုင်ပါရန် ထောက်ခံဆွေးနွေးအပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဒေါ်နွယ်နွယ်အောင် မွန်ပြည်နယ် မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1298">ဒေါ်နွယ်နွယ်အောင်(မဲဆန္ဒနယ်အမှတ်-၂၊ မွန်ပြည်နယ်)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့် အမျိုးသားလွှတ်တော် ဥက္ကဋ္ဌ၊ ဒုဥက္ကဋ္ဌများ၊ ပြည်ထောင်စုအဖွဲ့ဝင် ဝန်ကြီးများနှင့် လွှတ်တော် ကိုယ်စားလှယ်များအားလုံး မင်္ဂလာပါရှင်။ ကျွန်မက မွန်ပြည်နယ်မဲဆန္ဒနယ် အမှတ်(၂)မှ အမျိုးသားလွှတ်တော်ကိုယ်စားလှယ် ဒေါ်နွယ်နွယ်အောင် ဖြစ်ပါတယ်။ လေးစားအပ်ပါသော နာယကကြီးရှင်။ နိုင်ငံတော်သမ္မတက ၄-၂-၂၀၁၉ ရက်စွဲနဲ့ ပေးပို့လာတဲ့ အခြေပြစာချုပ်ငယ်(၂)ရဲ့ အတည်ပြုစာချွန်လွှာကို ပေးပို့ဖို့ကိစ္စနဲ့ပတ်သက်ပြီး ပြည်ထောင်စုလွှတ်တော်က အတည်ပြုချက် ရယူပေးနိုင်ဖို့အတွက် ပေးပို့လာခြင်းအပေါ်မှာ ကျွန်မက ထောက်ခံဆွေးနွေးသွားမှာ ဖြစ်ပါတယ်။ ဗီယက်နမ်နိုင်ငံ၊ ဟနွိုင်းမြို့မှာပြုလုပ်ခဲ့တဲ့ ၁၆-၁၂-၁၉၉၈ ရက်နေ့က အာဆီယံအဖွဲ့ဝင်နိုင်ငံတွေ အားလုံး သဘောတူလက်မှတ်ရေးထိုးခဲ့တဲ့ ဖြတ်သန်းကုန်စည်များ လွယ်ကူချောမွေ့စေရေးဆိုင်ရာ အာဆီယံ မူဘောင်သဘောတူညီချက်အရ အခြေပြစာချုပ်ငယ် ၉ ခုအနက်မှ အခြေပြစာချုပ်(၇) အတွက်ကို အတည်ပြု စာချွန်လွှာကို ၂၀၁၆ ခုနှစ်က လက်မှတ်ရေးထိုးခဲ့ပြီး ဖြစ်ပါတယ်။ နာယကကြီးရှင်။ အခြေပြစာချုပ်ငယ်(၇)ကို အကောင်အထည်ဖော်နိုင်ဖို့အတွက်ဆိုရင် အခြေပြ စာချုပ်ငယ်(၂)အရ နယ်စပ်အကောက်ခွန်စခန်းရုံးတွေ ဖွင့်လှစ်နိုင်ရေးအတွက် ဆောင်ရွက်ရမှာဖြစ်ပါတယ်။ ယခုမြန်မာနိုင်ငံမှာ မြဝတီနှင့် တာချီလိတ် နယ်စပ်စခန်း ၂ ခုကိုလည်း အကောက်ခွန်နယ်စပ် စခန်းရုံးများအဖြစ် ဖွင့်လှစ်ဖို့ သတ်မှတ်ထားပြီးဖြစ်ပါတယ်။ ယခုလိုအခြေပြစာချုပ်များ ချုပ်ဆိုရတဲ့ အဓိကရည်ရွယ်ချက်ကတော့ စာချုပ်အဖွဲ့ဝင် အာဆီယံနိုင်ငံတွေကြားမှာ နိုင်ငံတွင်းနှင့် နိုင်ငံအချင်းချင်း ဖြတ်သန်းကုန်စည်ပို့ဆောင်ရေးလုပ်ငန်း လွယ်ကူချောမွေ့စေဖို့အတွက် ချုပ်ဆိုရခြင်းဖြစ်ပါတယ်။ သဘောတူ စာချုပ်အပိုဒ် ရ ရဲ့ ပထမစာပိုဒ်ပါ ဖော်ပြချက်အရဆိုလို့ရှိရင်တော့ ကျွန်မတို့ စာချုပ်အဖွဲ့ဝင်နိုင်ငံတွေဟာ တစ်ဆင့်ဖြတ်သန်းကုန်စည်ပို့ဆောင်ရေး လုပ်ငန်းတွေအတွက် ကုန်ပစ္စည်းတွေကို စစ်ဆေးနိုင်ဖို့နဲ့ အကောက်ခွန် လုပ်ငန်းစဉ်တွေဆောင်ရွက်နိုင်ဖို့အတွက်ကို တရားဝင်သတ်မှတ်ထားတဲ့ နယ်စပ်အကောက်ခွန်စခန်းတွေကို အသုံးပြုရမှာဖြစ်ပါတယ်ရှင်။ လေးစားရပါသော နာယကကြီးရှင်။ လက်တွေ့မှာ ကျွန်မတို့ မြန်မာနိုင်ငံအတွင်းကို မြဝတီနယ်စပ်မှာ ရှိတဲ့ လမ်းကြောင်းအမျိုးမျိုးကနေပြီးတော့ တရားမဝင်မှောင်ခိုကုန်ပစ္စည်းတွေဟာ နေ့စဉ်နှင့်အမျှ ကားကြီး၊ ကားငယ် အသွယ်သွယ်နှင့် ဝင်ရောက်နေခြင်းက ကျွန်မတို့နိုင်ငံတော်အတွက် အမှန်တကယ် ရသင့် ရထိုက်တဲ့ ကုန်စည်ခွန်တွေ မရရှိခြင်းအပြင် တရားဝင်အခွန်ထမ်းဆောင်ပြီးတော့ တင်သွင်းလာတဲ့ ကုန်စည် တွေအနေနဲ့လည်း ကျွန်မတို့ မှောင်ခိုလမ်းကြောင်းကဝင်ရောက်လာတဲ့ ကုန်ပစ္စည်းတွေက အခွန်အခါ ဘာမှမပေးခဲ့ရတဲ့အတွက် ဈေးကွက်ထဲမှာ စီးပွားရေးအရ ယှဉ်ပြိုင်နိုင်စွမ်းမရှိတဲ့အတွက်ကြောင့် ကြာကြာ ရပ်တည်နိုင်ခြင်းမရှိဘဲ ဈေးကွက်ကနေ ဆုတ်ခွာရမယ့်အနေအထားမျိုး ဖြစ်နေတယ်ဆိုတာကို စီးပွားရေး လုပ်ငန်းရှင်တွေ တင်ပြချက်အရသိရှိရပါတယ်။ ဒါကိုလည်းကျွန်မတို့ ပြန်လည်သုံးသပ်ဖို့ လိုအပ်နေပြီ ဖြစ်ပါတယ်ရှင်။ အထူးသဖြင့် နယ်စပ်ချင်းထိစပ်နေတဲ့ ထိုင်းနိုင်ငံကနေပြီးတော့ ကျွန်မတို့ရဲ့ နိုင်ငံအတွင်းကို လူသုံးကုန်ပစ္စည်းတွေဟာ မြဝတီ၊ ကော့သောင်း၊ မြိတ်၊ နဘူးလယ်၊ ထီးခီ၊ မောတောင်၊ မယ်နဲ့ နယ်စပ် ဂိတ်တွေကနေပြီးတော့ နည်းလမ်းအမျိုးမျိုးနဲ့ ဝင်ရောက်နေခဲ့တာဟာ ကျွန်မတို့ သန်းပေါင်းများစွာ ဖြစ်ပါတယ်ရှင်။ အကောက်ခွန်ဦးစီးဌာနရဲ့ နောက်ဆုံးထုတ်ပြန်ချက်အရ သိရှိရတာကတော့ ၁-၁၂-၂၀၁၈ ရက်နေ့ကနေပြီးတော့ ၁၅-၁၂-၂၀၁၈ အတွင်း ဒီ ၁၅ ရက် အတောအတွင်းမှာပဲ ကျွန်မတို့ ခန့်မှန်းတန်ဖိုး ကျပ် ၈၄၉.၄၁၄ သန်း တန်ဖိုးရှိတဲ့ အကောက်ခွန်မဲ့ပစ္စည်းတွေ ဖမ်းဆီးရမိတယ်ဆိုတာကို ကြေညာထားချက် အရ သိရှိရပါတယ်ရှင်။ ၂၀၁၄ ခုနှစ်မှာ ကောက်ယူခဲ့တဲ့ Data တွေအရဆိုရင် ထိုင်း-မြန်မာ နယ်စပ်ကုန်သွယ်ရေးဂိတ် ၃ ခု ရှိတဲ့အနက်မှ မြဝတီဂိတ်ကနေပြီးတော့ ၈၀ ရာခိုင်နှုန်းကျော် ကုန်သွယ်လျက်ရှိပါတယ်။ ထိုင်းနိုင်ငံခြားရေး ဌာနက ထုတ်ပြန်ချက်အရဆိုရင် မြဝတီ- မဲဆောက် ကုန်သွယ်မှုပမာဏဟာ ၂၀၁၄ ခုနှစ်မှာ အမေရိကန် ဒေါ်လာ ၂ ဘီလီယံရှိတယ်လို့ မှတ်တမ်းတွေအရ သိရှိရပါတယ်ရှင်။ မြန်မာနိုင်ငံဘက်က ကောက်ယူခဲ့တဲ့ Data အရဆိုရင်လည်း ကျွန်မတို့ ဒီ ကုန်သွယ်မှုဟာ ၁ ဘီလီယံအောက်သာ ရရှိထားတယ်ဆိုပြီးတော့ ဖော်ပြထားတဲ့အတွက် တရားမဝင်ကုန်သွယ်မှုတွေအရ ၁ ဘီလီယံကျော် ကျွန်မတို့ နိုင်ငံတော်အစိုးရမှာ နှစ်စဉ် အခွန်နစ်နာနေရပါတယ်ရှင်။ ဒီလိုတရားမဝင်နည်းလမ်းအမျိုးမျိုးနဲ့ ဝင်ရောက်လာတဲ့ Illegal Trade တွေကို တားဆီးဖို့လည်း လိုအပ်နေပြီဖြစ်ပါတယ်ရှင်။ လေးစားအပ်ပါသော နာယကကြီးရှင်။ ယခုကဲ့သို့ ဖြတ်သန်းကုန်စည်များ လွယ်ကူချောမွေ့စေရေး ဆိုင်ရာ အာဆီယံမူဘောင်သဘောတူညီချက်အရ နယ်စပ်စခန်းများ သတ်မှတ်ခြင်းနှင့် အာဆီယံအကောက်ခွန် ဖြတ်သန်းကုန်သွယ်မှုစနစ်ကိုသာ ကျွန်မတို့ သေသေချာချာ ကျင့်သုံးနိုင်မယ်ဆိုရင် အာဆီယံအဖွဲ့ဝင်နိုင်ငံများ အချင်းချင်း ကုန်စည်များသယ်ယူပို့ဆောင်မှုမှာ အာဆီယံမူဘောင် သဘောတူညီချက်အရ ဥပဒေနဲ့အညီ ဆောင်ရွက်သွားနိုင်မှာဖြစ်တဲ့အတွက် တရားမဝင်ကုန်စည် ဖြတ်သန်းဝင်ရောက်မှုကို တားဆီးနိုင်မှာဖြစ်ပြီးတော့ ကျွန်မတို့နိုင်ငံအတွက်လည်း အကျိုးရှိနိုင်မှာဖြစ်တဲ့အတွက် အခြေပြစာချုပ်ငယ်(၂)ရဲ့ အတည်ပြု စာချွန်လွှာကို ကျွန်မတို့ လွှတ်တော်က အတည်ပြု သင့်ပါကြောင်း ထောက်ခံဆွေးနွေးအပ်ပါတယ်ရှင်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဦးစိန်ဗိုလ် မြဝတီမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1373">ဦးစိန်ဗိုလ်(မြဝတီမဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင် ပုဂ္ဂိုလ်များအားလုံးမင်္ဂလာပါ။ ကျွန်တော်ကတော့ ကရင်ပြည်နယ်၊ မြဝတီမြို့နယ် ပြည်သူ့ လွှတ်တော်ကိုယ်စားလှယ် ဦးစိန်ဗိုလ် ဖြစ်ပါတယ်။ ကျွန်တော့အနေဖြင့် နိုင်ငံတော်သမ္မတထံမှပေးပို့သော ဖြတ်သန်းကုန်စည်များ လွယ်ကူချောမွေ့စေရေး အာဆီယံမူဘောင်သဘောတူညီချက်ရဲ့ အခြေပြစာချုပ်ငယ်(၂) အတည်ပြုစာချွန်လွှာကို အာဆီယံအတွင်းရေးမှူးချုပ်ရုံးကို ပေးပို့ရန်ကိစ္စနှင့်စပ်လျဉ်းပြီး ဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အာဆီယံအဖွဲ့ဝင်ကို ၁၉၆ရ ခုနှစ်၊ သြဂုတ်လ ၈ ရက် နေ့တွင် မူလအဖွဲ့ဝင် ၅ နိုင်ငံဖြစ်တဲ့ အင်ဒိုနီးရှား၊ မလေးရှား၊ ဖိလစ်ပိုင်၊ စင်ကာပူ၊ ထိုင်းနိုင်ငံတို့နဲ့ ဘန်ကောက်မြို့မှာ ဖွဲ့စည်းခဲ့ပြီး ဒေသတွင်းစီးပွားရေး၊ လူမှုရေး၊ ယဉ်ကျေးမှုဖွံ့ဖြိုးတိုးတက်ရာ ဒေသ ဆိုင်ရာ ငြိမ်းချမ်းရေးနဲ့ တည်ငြိမ်ရေးတို့ကို တိုးတက်စေဖို့ စတဲ့ရည်ရွယ်ချက်နဲ့ ဖွဲ့စည်းခဲ့တာဖြစ်ပါတယ်။ ဘရူနိုင်းဒါရုဆလမ်နိုင်ငံ ၁၉၈၄၊ ဗီယက်နမ်နိုင်ငံ ၁၉၉၅၊ လာအိုနဲ့ မြန်မာကတော့ ၁၉၉၇၊ ကမ္ဘောဒီးယား ၁၉၉၉ ခုနှစ်မှာ အဖွဲ့ဝင်အဖြစ် ဝင်ရောက်ခဲ့ကြတာဖြစ်ပါတယ်။ နာယကကြီးခင်ဗျာ။ အာဆီယံနိုင်ငံများအတွင်း အထက်ဖော်ပြပါ ရည်ရွယ်ချက်များ အောင်မြင် စေရန် ဖြတ်သန်းကုန်စည်များ လွယ်ကူချောမွေ့စေရေးဆိုင်ရာ အာဆီယံမူဘောင် သဘောတူညီချက်ကို အာဆီယံအဖွဲ့ဝင်နိုင်ငံအားလုံးက ဗီယက်နမ်နိုင်ငံ၊ ဟနွိုင်းမြို့မှာ ၁၉၉၈ ခုနှစ်၊ ဒီဇင်ဘာလ ၁၆ ရက်တွင် သဘောတူလက်မှတ်ရေးထိုးခဲ့ကြပါတယ်။ သဘောတူညီချက်တွင် အခြေပြစာချုပ်ငယ် ၉ ခု ပါဝင်ရာ စီမံကိန်း နှင့်ဘဏ္ဍာရေးဝန်ကြီးဌာန အကောက်ခွန်ဦးစီးဌာနမှ အခြေပြစာချုပ်ငယ်(၂) နယ်စပ်စခန်းများ သတ်မှတ် ခြင်းနှင့် အခြေပြစာချုပ်ငယ်(၇) အာဆီယံအကောက်ခွန် ဖြတ်သန်းကုန်သွယ်မှုစနစ်တို့ကို ဆောင်ရွက်ရန် ဖြစ်ပါတယ်။ အခြေပြစာချုပ်ငယ်(၇) အတည်ပြုစာချွန်လွှာကို လက်မှတ်ရေးထိုးပြီး အာဆီယံအတွင်းရေးမှူး ချုပ်ရုံးသို့ ပေးပို့ခဲ့ပြီးဖြစ်ရာ အကောင်အထည်ဖော်ဆောင်ရွက်ရန် အခြေပြစာချုပ်ငယ်(၂) အကောက်ခွန် စခန်းရုံးများ ဖွင့်လှစ်နိုင်ရေး ဆောင်ရွက်ရမယ်ဖြစ်တဲ့အတွက် အာဆီယံတောင်-မြောက် စင်္ကြံလမ်းကြောင်း ဖြစ်တဲ့ စင်ကာပူ၊ မလေးရှား၊ ထိုင်းနှင့် လာအိုနိုင်ငံများကိုအခြေပြုပြီး ကုန်းလမ်းမှတစ်ဆင့် ကြားခံနိုင်ငံ များကိုဖြတ်သန်း၍ ကုန်သွယ်မှု လွယ်ကူချောမွေ့စွာ ဆောင်ရွက်နိုင်ရန် ရည်ရွယ်ခြင်းဖြစ်တာကြောင့် မြန်မာနိုင်ငံမှာ မြဝတီမြို့နဲ့ တာချီလိတ်နယ်စပ်စခန်း နှစ်ခုကို အကောက်ခွန်နယ်စပ်စခန်းရုံးများအဖြစ် သတ်မှတ်ပြီးဖြစ်ပါတယ်။ Power Point အသုံးပြုခွင့်ပြုပါခင်ဗျာ။ ဒါကတော့ ကျွန်တော်တို့ ထိုင်းနိုင်ငံ၊ ထိုင်း-မြန်မာ ချစ်ကြည်ရေးတံတားအမှတ်(၁) မြဝတီ ဖြစ်ပါတယ်။ ဒါကတော့ Check Point မုဒ်ဦး ဖြစ်ပါတယ်။ ဒါကတော့ ချစ်ကြည်ရေးအမှတ်(၁) တံတားရှေ့မှာ ခုလိုကျွန်တော်တို့ ကုန်စည်တွေ ကူးသန်းသွားလာ နေတဲ့ပုံ ဖြစ်ပါတယ်။ ဒါကလည်း အမှတ်(၁) တံတားအရှေ့မှာ ဖြစ်ပါတယ်။ ဒါကတော့ ကျွန်တော်တို့ မြဝတီမြို့ဟာ မဟာမဲခေါင်ဒေသ အရှေ့-အနောက် စီးပွားရေးစင်္ကြမှာ အချက်အချာတည်ရှိတဲ့ မြို့ဖြစ်ပါတယ်။ ဒါကတော့ ကျွန်တော်တို့ အမှတ်(၁)တံတားဟာ ကြံ့ခိုင်ရေးနည်းပါးလာတဲ့အတွက် အမှတ်(၂) ချစ်ကြည်ရေးတံတားကို တည်ဆောက်ဖို့ သရုပ်ဖော်ရေးဆွဲထားတဲ့ပုံဖြစ်ပါတယ်။ ဒါကတော့ အမှတ်(၂) ချစ်ကြည်ရေးတံတားရဲ့ တံတား တည်ဆောက်ရေးဆိုင်ရာ အချက်အလက်များ ဖြစ်ပါတယ်။ ဒါကတော့ ကျွန်တော်တို့ ဒီအမှတ်(၂) ချစ်ကြည်ရေးတံတားမှာဆိုရင် BCF ခေါ်တဲ့ Border Control Facilities ကို ထည့်သွင်းတည်ဆောက် ထားတာဖြစ်ပါတယ်။ ဒီထဲမှာဆိုရင် Cargo Terminal, Passenger Terminal 602 copeza:003:18:compa8:3028.6ozzazos 03:00dağ Ecozi Coffee Shop Gozul cop@gze: ospScaosodoos:993 goulosaồn Next ဒါကတော့ ယခုတံတားတည်ဆောက်ပြီးစီးမှု အခြေအနေပုံဖြစ်ပါတယ်။ ဒါကတော့ တံတားတည်ဆောက်ပြီးလို့ ကျွန်တော်တို့ တံတားပေါ်မှာ မြင်ရတဲ့မြင်ကွင်းဖြစ်ပါတယ်။ Next 1 310) Gosioss:coTon 3a2603.90us qqp:Coulosaðu Nextil ဒါကလည်း ခုနကပုံဖြစ်ပါတယ်။ ဒါကတော့ ကျွန်တော်တို့ မြဝတီဘက်မှာရှိတဲ့ Border Control Facilities တည်ဆောက်ထားမှု ဖြစ်ပါတယ်။ 3lmmals cossos. Loosdoso Border Control Facilities olorulosusili Power Point ပိတ်လို့ရပါပြီ။ အဲဒီတော့ ကျွန်တော်တို့ ဒါကမြဝတီမှာဆိုရင် အခု ဒီနယ်စပ်စခန်းပေါ့နော်။ အကောက်ခွန် စခန်းရုံး ဖွင့်လှစ်တာဟာဆိုရင် သတ်မှတ်ထားတာဆိုရင် အခု အဆင်သင့်ဖြစ်လို့နေပါပြီ။ နာယကကြီးခင်ဗျာ။ အခြေပြစာချုပ်ငယ်(၂) အာဆီယံဘဏ္ဍာရေးဝန်ကြီးများ လက်မှတ်ရေးထိုး ပြီးဖြစ်ပါတယ်။ အခြေပြစာချုပ်ငယ်(၂) အသက်ဝင်နိုင်ရန် အတည်ပြုစာချွန်လွှာကို နိုင်ငံခြားရေးဝန်ကြီး ဌာန ပြည်ထောင်စုဝန်ကြီးက လက်မှတ်ရေးထိုးပြီး အာဆီယံအတွင်းရေးမှူးချုပ်ရုံးကို ပေးပို့ရမည် ဖြစ်တဲ့အတွက် အာဆီယံအဖွဲ့ဝင်နိုင်ငံများအနက် ၆ နိုင်ငံမြောက် အတည်ပြုခြင်း၊ လက်ခံခြင်း အကြောင်း ကြားစာပေးပို့ပြီးနောက် ရက်ပေါင်း ၆၀ အတွင်းမှာ အာဏာသက်ရောက်မှာ ဖြစ်ပါတယ်။ သို့ပါ၍အခြေပြစာချုပ်ငယ်(၂)၏ အတည်ပြုစာချွန်လွှာကို အာဆီယံအဖွဲ့ အတွင်းရေးမှူးချုပ်ရုံး သို့ ပေးပို့နိုင်ရေးအတွက် ပြည်ထောင်စုလွှတ်တော်မှ အတည်ပြုပေးနိုင်ပါရန် ထောက်ခံဆွေးနွေးခြင်းနိဂုံး ချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ စပ်လျဉ်းပြီး စီမံကိန်းနှင့်ဘဏ္ဍာရေးဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ် များ၊ ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံပါစေရန် နှုတ်ခွန်းဆက်သဂါရဝ ပြုအပ် ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေဖြင့် ဖြတ်သန်းကုန်စည်များ လွယ်ကူချောမွေ့စေရေး အာဆီယံမူဘောင် သဘောတူညီချက် အခြေပြစာချုပ်ငယ်(၂) အတည်ပြုစာချွန်လွှာ အာဆီယံအတွင်းရေးမှူးချုပ်ရုံးသို့ ပေးပို့ရေး ကိစ္စနှင့်စပ်လျဉ်းပြီး လွှတ်တော်ကိုယ်စားလှယ်ကြီးများရဲ့ ဆွေးနွေးချက်များအပေါ်မှာ ပြန်လည်ရှင်းလင်း ဆွေးနွေးမှာဖြစ်ပါတယ်။ ပထမဦးစွာ အပြုသဘောဖြင့် ဝိုင်းဝန်းဆွေးနွေး အကြံပြု ထောက်ခံပေးခဲ့ကြတဲ့ လွှတ်တော်ကိုယ်စားလှယ် ကြီးများကိုလည်း အထူးပင်ကျေးဇူးတင်ရှိပါကြောင်း ပြောကြားလိုပါတယ်။ လေးစားအပ်ပါသော နာယကကြီးခင်ဗျား။ အာဆီယံအဖွဲ့ဝင်နိုင်ငံအားလုံးက ဖြတ်သန်းကုန်စည် များ လွယ်ကူချောမွေ့စေရေး အာဆီယံမူဘောင်သဘောတူညီချက်ကို ဗီယက်နမ်နိုင်ငံ၊ ဟနွိုင်းမြို့မှာ ၁၉၉၈ ခုနှစ်၊ ဒီဇင်ဘာလ ၁၆ ရက်နေ့မှာ သဘောတူ လက်မှတ်ရေးထိုးခဲ့ပါတယ်။ အဆိုပါသဘောတူညီ ချက်မှာ အခြေပြစာချုပ်ငယ် စုစုပေါင်း ၉ ခု ပါဝင်ပါတယ်။ ယင်းတို့မှာ စာချုပ်ငယ်(၁) ဖြတ်သန်းကုန်သွယ်မှု လမ်းကြောင်းနှင့် ဝန်ဆောင်မှုများအား သတ်မှတ်ခြင်း၊ စာချုပ်ငယ်(၂) နယ်စပ်စစ်ဆေးရေးစခန်းများ အား နေရာသတ်မှတ်ခြင်း၊ စာချုပ်ငယ်(၃) ယာဉ်အမျိုးအစားနှင့် အရေအတွက်သတ်မှတ်ခြင်း၊ စာချုပ်ငယ်(၄) ယာဉ်များ၏ နည်းပညာဆိုင်ရာ လိုအပ်ချက်များသတ်မှတ်ခြင်း၊ စာချုပ်ငယ်(၅) မဖြစ်မနေ လိုအပ်သော တတိယအဖွဲ့အစည်း၏ မော်တော်ယာဉ်အာမခံမှုဆိုင်ရာ အာဆီယံအစီအစဉ်၊ စာချုပ်ငယ်(၆) နယ်စပ် ဖြတ်ကျော်ဘူတာရုံများ သတ်မှတ်ခြင်း၊ စာချုပ်ငယ်(၇) အကောက်ခွန်ဖြတ်သန်း သယ်ဆောင်မှုစနစ်၊ စာချုပ်ငယ်(၈) ကျန်းမာကြောင်းနှင့် အပင်ပိုးမွှားကင်းစင်ကြောင်းဆိုင်ရာ တိုင်းတာသတ်မှတ်ချက်များ၊ စာချုပ်ငယ်(၉) အန္တရာယ်ရှိသော ကုန်ပစ္စည်းများ သတ်မှတ်ဆောင်ရွက်ခြင်းတို့ဖြစ်ပါတယ်။ အဆိုပါစာချုပ်ငယ်များအနက် စီမံကိန်းနှင့် ဘဏ္ဍာရေးဝန်ကြီးဌာန၊ အကောက်ခွန်ဦးစီးဌာန အနေဖြင့် အခြေပြစာချုပ်ငယ်(၂)နဲ့ အခြေပြစာချုပ်ငယ်(၇)တို့ကို တာဝန်ယူဆောင်ရွက်သွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ အခြေပြစာချုပ်ငယ်(၇)အတွက် ၂၀၁၃ ခုနှစ်၊ ဧပြီလမှာ ဘရူနိုင်းဒါရုဆလမ်နိုင်ငံမှာ ကျင်းပပြုလုပ်ခဲ့တဲ့ (၁၇) ကြိမ်မြောက် အာဆီယံဘဏ္ဍာရေးဝန်ကြီးများ အစည်းအဝေးမှာ အာဆီယံဘဏ္ဍာရေးဝန်ကြီးများက လက်မှတ်ရေးထိုးခဲ့ကြပြီးတော့ အတည်ပြု စာချွန်လွှာ ကိုလည်း ၂၀၁၆ ခုနှစ်၊ ဇူလိုင်လ ၂၂ ရက်နေ့မှာ ပေးပို့ထားပြီးဖြစ်ပါတယ်။ အဆိုပါ အာဆီယံအကောက်ခွန် ဖြတ်သန်းသယ်ဆောင်ခြင်းစနစ် ဆိုတာကတော့ အာဆီယံနိုင်ငံ များအတွင်းမှာ ကုန်ပစ္စည်းများ ဖြတ်သန်းသယ်ဆောင်ရာမှာ စတင်ထွက်ခွာသည့်နိုင်ငံ (Departure Country)၊ ဖြတ်သန်းသည့်နိုင်ငံ(Transit Country)၊ နောက်ဆုံးရောက်ရှိရာနိုင်ငံ(Destination Country) စသည့် ဖြတ်သန်းကုန်သွယ်မှု လမ်းကြောင်းတစ်လျှောက် အသုံးပြုရမယ့် သီးသန့်ဖြတ်သန်းကုန်သွယ်မှု စနစ်ကို ဆိုလိုပါတယ်။ အာဆီယံဒေသအတွင်း ဖြတ်သန်းကုန်သွယ်မှုကဏ္ဍ လွယ်ကူချောမွေ့စေရန် အဖွဲ့ဝင်နိုင်ငံများ အနေနဲ့ အာဆီယံဖြတ်သန်းကုန်သွယ်မှုမှာ ပူးပေါင်းဆောင်ရွက်ခြင်းဖြင့်လည်းကောင်း၊ လိုအပ်တဲ့အကောက်ခွန် စည်းမျဉ်း၊ ကုန်သွယ်ရေးနှင့် သယ်ယူပို့ဆောင်ရေးကဏ္ဍတို့မှာ လွယ်ကူရှင်းလင်းစေခြင်းဖြင့်လည်းကောင်း တစ်ပြေးညီဖြစ်တဲ့ စနစ်တစ်ခုဖြစ်ထွန်းစေရန်နှင့် အာဆီယံလွတ်လပ်တဲ့ ကုန်သွယ်မှုဒေသကို အကောင် အထည်ဖော်ခြင်းမှာ အထောက်အကူဖြစ်စေရန်တို့အတွက် ရည်ရွယ်ပြီးတော့ ဆောင်ရွက်ခြင်းဖြစ်ပါတယ်။ အခြေပြစာချုပ်ငယ်(၇) အာဆီယံအကောက်ခွန် ဖြတ်သန်းကုန်သွယ်မှုစနစ်ကို အကောင်အထည်ဖော် ဆောင်ရွက်နိုင်ရန်အတွက် အခြေပြစာချုပ်ငယ်(၂) နယ်စပ်အကောက်ခွန်စခန်းရုံးများ အတည်ပြုဖွင့်လှစ် နိုင်ရေးကိစ္စကို ဆက်လက်ပြီးတော့ ဆောင်ရွက်ရခြင်းဖြစ်ပါတယ်။ လေးစားအပ်ပါသော နာယကကြီးခင်ဗျား။ အခြေပြစာချုပ်ငယ်(၂)ကို အာဆီယံဘဏ္ဍာရေးဝန်ကြီး များက ၂၀၁၈ ခုနှစ်၊ မေလ ၄ ရက်နေ့မှာ စုံညီစွာ လက်မှတ်ရေးထိုးခဲ့ကြပြီး ဖြစ်ပါတယ်။ အဆိုပါ အခြေပြစာချုပ်ငယ်(၂)အရ မြန်မာနိုင်ငံတွင် ထိုင်း၊ မြန်မာနယ်စပ်မြို့များဖြစ်တဲ့ မြဝတီနဲ့ တာချီလိတ် နယ်စပ်စခန်း(၂)ခုကို အကောက်ခွန်နယ်စပ်စခန်းရုံးများအဖြစ်နဲ့ သတ်မှတ်ထားပြီးဖြစ်ပါတယ်။ ထိုင်းနိုင်ငံ ဘက်က အဆိုပြု နယ်စပ်စခန်း(၇)ခု အဆိုပြုထားတဲ့အနက်မှ မယ်ဆိုင်နဲ့ တာချီလိတ် နယ်စပ်စခန်းမြို့နဲ့ ကျွန်တော်တို့ ကူးသန်းမှာဖြစ်ပါတယ်။ မဲဆောက်နဲ့ မြဝတီနယ်စပ်စခန်းမြို့နဲ့ ထိစပ်နေတာဖြစ်ပါတယ်။ ယခုလည်းပဲ ဒီနေရာများဟာ ကုန်သွယ်မှုပမာဏ မြင့်မားတဲ့နေရာတွေ ဖြစ်ပါတယ်။ နောက်နောင်မှာ ကျွန်တော်တို့စာချုပ်မှာ ဒီနယ်စပ်စခန်းများကို ထပ်မံထည့်သွင်းလိုတဲ့အခါမှာ ပြန်လည်ပြင်ဆင်ခြင်း (Revised) ပြုလုပ်တဲ့အခါမှာ ထပ်မံထည့်သွင်းနိုင်မှာ ဖြစ်ပါတယ်။ ဒီကိစ္စများအတွက်ကိုလည်း ထိုင်းနိုင်ငံနဲ့ သဘော တူညီမှုလည်း ရယူထားပြီးဖြစ်ပါတယ်။ အာဆီယံလုပ်ထုံးလုပ်နည်းအရ ဘဏ္ဍာရေးဝန်ကြီးများ လက်မှတ်ရေးထိုးပြီးတဲ့ အခြေပြစာချုပ် ကို အသက်ဝင်ဖို့ရာ အဖွဲ့ဝင်နိုင်ငံအသီးသီးကနေပြီးတော့ အတည်ပြုစာချွန်လွှာ(Instrument of Ratification)ကို မိမိနိုင်ငံရဲ့ နိုင်ငံခြားရေးဝန်ကြီးဌာန၊ ပြည်ထောင်စုဝန်ကြီး လက်မှတ်ထိုးပြီးတော့ အာဆီယံအတွင်း ရေးမှူးချုပ်ရုံးကို ပေးပို့ရမှာဖြစ်ပါတယ်။ နယ်စပ် Frontier Posts တွေကတစ်ဆင့် မြန်မာနိုင်ငံအတွင်းသို့ ဝင်လာမယ့် သို့မဟုတ် ဖြတ်သန်းသွားမည့် ကုန်စည်များရဲ့ ဝင်ရောက်၊ ထွက်ခွာမှုများကို Software စနစ်နဲ့ ထိန်းချုပ်ကွပ်ကဲ ဆောင်ရွက်မှာဖြစ်တဲ့အတွက်ကြောင့် သက်သာစေခြင်း၊ ကုန်ကျစရိတ် နည်းပါးခြင်း၊ ကုန်သွယ်မှုကို လွယ်ကူချောမွေ့စေခြင်းစတဲ့ အားသာချက်များ ရရှိလာမှာဖြစ်ပါတယ်။ ဖြတ်သန်းကုန်စည်များ လွယ်ကူချောမွေ့စေရေးဆိုင်ရာ အာဆီယံမူဘောင် သဘောတူညီချက်ကိုလည်း လိုက်နာဆောင်ရွက်ရာ ရောက်ပါတယ်။ ထို့ပြင် နိုင်ငံတကာကုန်သွယ်မှုစံနှုန်းများနဲ့ အကောက်ခွန်ဆိုင်ရာ ဖြတ်သန်းကုန်သွယ်မှု လုပ်ထုံးလုပ်နည်းများကိုလည်းပဲ မိမိနိုင်ငံအနေနဲ့ ပါဝင်ကျင့်သုံးရာရောက်ပါတယ်။ လွှတ်တော်ကိုယ်စားလှယ်ကြီးများ ဆွေးနွေးသကဲ့သို့ မိမိနိုင်ငံရဲ့ မဟာဗျူဟာမြောက် အားသာ ချက်များကိုလည်း ထိရောက်စွာတစ်ဆင့်ပြီးတစ်ဆင့် အသုံးချဆောင်ရွက်ရမှာ ဖြစ်ပါတယ်။ Monitoring . Evaluation cops:ò mascossos, Gov@macaoségodis Goulosusil şečcosse. Casapop: အကျိုးအတွက် တရားမဝင်ကုန်သွယ်မှုများကိုလည်း ဒေသအာဏာပိုင်များနဲ့ ပူးပေါင်းပြီးတော့မှ တိုက်ဖျက် ရေးကို ဆက်လက်ဆောင်ရွက်လျက်ရှိပါတယ်။ လေးစားအပ်ပါတဲ့ နာယကကြီးနဲ့ လွှတ်တော်ကိုယ်စားလှယ်များခင်ဗျား။ သို့ဖြစ်ပါ၍ ဖြတ်သန်း ကုန်စည်များ လွယ်ကူချောမွေ့စေရေး အာဆီယံမူဘောင် သဘောတူညီချက်ရဲ့ အခြေပြစာချုပ်ငယ်(၂) အတွက် အတည်ပြု စာချွန်လွှာ(Instrument of Ratification)ကို လက်မှတ်ရေးထိုး၍ အာဆီယံ အတွင်း ရေးမှူးချုပ်ရုံးသို့ ပေးပို့နိုင်ရန် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၁ ပုဒ်မခွဲ(က)ရဲ့ နောက် ဆက်တွဲ ဇယား(၁)၊ အမှတ်စဉ် ၈ ပါ ပြဌာန်းချက်အရ ပြည်ထောင်စုလွှတ်တော်က အတည်ပြုပေးနိုင် ပါရန် နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အခြေပြစာချုပ်ငယ်(၂)ရဲ့ အတည်ပြု စာချွန်လွှာအား အာဆီယံအတွင်းရေးမှူးချုပ်ရုံးသို့ ပေးပို့ရန်ကိစ္စနဲ့စပ်လျဉ်းပြီး လွှတ်တော်ရဲ့ အဆုံးအဖြတ် ရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အခြေပြစာချုပ်ငယ်(၂)ရဲ့ အတည်ပြုစာချွန်လွှာ အား အာဆီယံအတွင်းရေးမှူးချုပ်ရုံးသို့ ပေးပို့ရန်ကိစ္စနဲ့စပ်လျဉ်းပြီး လွှတ်တော်က သဘောတူအတည်ပြု ကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး အဋ္ဌမနေ့ ရပ်နားကြောင်းနှင့် နဝမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၁)ကြိမ်မြောက် ပုံမှန်အစည်းအဝေး အဋ္ဌမနေ့ အစီအစဉ်ကို ရပ်နားပါမယ်။ အစည်းအဝေး နဝမနေ့ကို ၂၀၁၉ ခုနှစ်၊ ဖေဖော်ဝါရီလ ၂၁ ရက် (ကြာသပတေးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး အဋ္ဌမနေ့ အစည်းအဝေးကို မွန်းလွဲ ၁၂:၂၀ နာရီတွင် ရပ်နားပါသည်။အစီအဋ္ဌမနေ့ အစီ </speech>
</postface>
</transcript>
</doc>
