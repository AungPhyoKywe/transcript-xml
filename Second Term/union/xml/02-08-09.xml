<doc>
<docinfo>
<docno>02-08-09.xml</docno>
<pdf>02-08-09.pdf</pdf>
<term value="02">ဒုတိယအကြိမ်</term>
<session value="08" />
<sittingday value="09" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး နဝမနေ့မှတ်တမ်း</title>
<date value='12-06-2018'>၁၃၈၀ ပြည့်နှစ်၊ နယုန်လပြည့်ကျော် ၁၄ ရက် (၂၀၁၈ ခုနှစ်၊ ဇွန်လ ၁၂ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် အဋ္ဌမပုံမှန်အစည်းအဝေး နဝမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေးရဲ့ နဝမနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။ ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်း ကြေညာခြင်း ၊</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး နဝမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၄ ဦး ရှိပြီး ဒီကနေ့အစည်းအဝေးကို ၅၄၈ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၃.၇၉ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် အဋ္ဌမပုံမှန်အစည်းအဝေး နဝမနေ့ အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး နဝမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် အဋ္ဌမပုံမှန်အစည်းအဝေး နဝမနေ့ ၁၂-၆-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၉) မှ အမျိုးသားလွှတ်တော်ကိုယ်စားလှယ် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးဂျီဖုန်ဆားရ် နောင်မွန်း၊ - ဦးနန်မွန်ထင် မချမ်းဘော၊ - ဒေါ်စန်းစန်းအိ မိုးညှင်း၊ - ဦးတင့်စိုး ဖားကန့်၊ - ဦးဝင်းနိုင် မိုးကောင်း၊ - ဦးအေးမောင် ဘောလခဲ၊ - ဦးစောဗစ်တာခလိုက် သံတောင်ကြီး၊ - ဦးနေလင်းအောင် မင်းတပ်၊ - ဦးပါထန်း မတူပီ၊ - ဦးခမ်ခန့်ထန် တွန်းဇံ၊ - ဒေါက်တာလှိုင်မြင့်ဟန် ကန့်ဘလူ၊ - ဦးအောင်သန်းစိန် - ဦးနိုင်နိုင်ဝင်း - ဦးမြင့်ထွန်း - ဦးအောင်စိန် - ဦးအောင်စိုး - ဦးဘုန်းမြင့်အောင် - ဦးဇော်ဝင်း - ဦးဉာဏ်ထွန်း - ဦးကျော်မျိုးမင်း - ဦးအေးမင်းအောင်(ခ) ဦးမင်းမင်း - ဦးလှဌေးဝင်း - ဦးအောင်နိုင်(ခ) နိုင်ငံကျော် - ဦးရည်မွန်(ခ) မောင်တင်သစ် - ဦးကျော်စိုးလင်း - ဦးငြိမ်းသစ်(ခ) ဦးသောင်းထွန်း - ဦးသောင်းဌေးလင်း - ဦးသောင်းအေး - ဒေါ်မာမာခိုင် - ဦးအောင်ကြည်သိန်း - ဦးစိုးသူရထွန်း - ဦးနေမျိုးထွန်း - ဦးအေးနိုင် - ဦးခင်မောင်ဝင်း - ဒေါက်တာဝေဖြိုးအောင် - သူရဦးသက်ဆွေ - ဦးရွှေလှ(ခ) ဦးရွှေလှဝင်း - ဒေါ်စုစုလွင် - ဦးထွန်းမြင့် - ဦးဝင်းမြင့်ဦး(ခ) ဦးနေမျိုး - ဒေါက်တာစိုင်းမောက်ခမ်း - ဦးစိုင်းဆိုင်မိုင်း ထားဝယ်၊ သရက်ချောင်း၊ ဒိုက်ဦး၊ ထန်းတပင်၊ ဇီးကုန်း၊ မိုးညို၊ ပေါင်းတည်၊ ဇေယျာသီရိ၊ မိုးကုတ်၊ ပုဗ္ဗသီရိ၊ ပြည်ကြီးတံခွန်၊ မဟာအောင်မြေ၊ ပုသိမ်ကြီး၊ ပျော်ဘွယ်၊ သထုံ၊ ချောင်းဆုံ၊ ကွမ်းခြံကုန်း၊ ထန်းတပင်၊ ဒဂုံမြို့သစ်(တောင်ပိုင်း)၊ လမ်းမတော်၊ သာကေတ၊ ကိုကိုးကျွန်း၊ သင်္ဃန်းကျွန်း၊ သုံးခွ၊ ဗဟန်း၊ ညောင်ရွှေ၊ လားရှိုး၊ မိုင်းကိုင်၊ တပ်မတော်၊ တပ်မတော်၊ တပ်မတော်၊ ကချင်-၆၊ ကချင်-၅၊ ကချင်-၃၊ ကယား-၁ ကယား -၉၊ ကယား-၆၊ - ဦးစိုင်းခတ္တိယ - ဦးစိုင်းသန့်ဇင် - ဗိုလ်မှူးကြီးထွန်းမြတ်ရွှေ - ဗိုလ်မှူးကျော်ကျော် - ဗိုလ်မှူးမင်းဇာနည်ထွေး - ဦးမင်းဆွေနိုင် - ဦးယောနာ - ဦးဇယ်ခေါင် - ဦးရယ်(ခ) ဦးမြင့်သန်းထွန်း - ဦးစိုးသိန်း - ဒေါ်လွီဇာ - ဦးရှေးရယ်ရှုမောင် - ဒေါ်နော်မြေး - ဦးစောမိုးမြင့်(ခ) ဆင်မြူရယ် - ဦးစောချစ်ဦး - ဦးဇုန်လှယ်ထန်း - ဦးပူဂင်ကမ်းလျန် - ဒေါ်ခင်ဆွေလွင် - ဦးလားလ်မင်းထန် - ဒေါ်ကျိန်ငိုက်မန် - ဦးကျော်သောင်း - ဦးဝင်းအောင် - ဦးအောင်ဝင်း - ဦးသက်နိုင်စိုး - ဦးဟန်ဝင်းသိန်း - ဦးကင်းရှိန် - ဒေါက်တာခင်မောင်ဝင်း - ဦးခင်မျိုးဝင်း ကရင်-၁၊ ကရင်-၃၊ ချင်း-၄၊ ချင်း -၅၊ ချင်း-၉၊ ချင်း-၁၀၊ ချင်း-၇၊ စစ်ကိုင်း-၁) စစ်ကိုင်း-၃၊ တနင်္သာရီ-၁၊ တနင်္သာရီ-၂၊ တနင်္သာရီ-၄၊ တနင်္သာရီ-၉၊ တနင်္သာရီ-၁၁၊ တနင်္သာရီ-၁၂၊ မကွေး-၁၂၊ မကွေး-၈၊ မကွေး-၁၁၊ မကွေး-၄၊ မန္တလေး-၁၀၊ မန္တလေး-၂၊ မန္တလေး-၁၂၊ မွန်-၉၊ - ဒေါက်တာမိုးမြင့်အောင် - ဒေါ်ရွှေရွှေစိန်လတ် - ဦးမင်းဦး - ဒေါက်တာမြသောင်း - ဦးပြူးလွင် - ဦးဝင်းမြင့် - ဦးကျော်ဆွေ - ဦးအောင်ကြည်ညွန့် - ဦးကျော်မြင့်ဦး - ဦးထွန်းထွန်းဦး - ဦးကျော်သီဟ - ဒေါက်တာဇော်လင်းထွဋ် - ဦးလှမြင့်(ခ) ဦးလှမြင့်သန်း - ဦးအေးမင်းဟန် - ဒေါ်နွယ်နွယ်အောင် - ဒေါ်သီရိရတနာ - ဦးအေးသာအောင် - ဦးမြင့်နိုင် - ဦးခင်မောင်လတ် - ဦးဌေးဦး - ဒေါက်တာဌေးကြွယ် - ဦးကျော်ဌေး - ဒေါက်တာစိုင်းဆိုင်ကျောက်ဆမ် - ဦးညီစိန် - ဦးခွန်သိန်းဖေ - ဦးကျော်နီနိုင် ဦးသိမ်းဆွေ - ဦးဆန်းမြင့် မွန်-၁၂၊ ရခိုင်-၆၊ ရခိုင်-၅၊ ရခိုင်-၃၊ ရန်ကုန်-၂၊ ရန်ကုန်-၁၊ ရန်ကုန်-၈၊ ရှမ်း-၉၊ ရှမ်း-၁၁၊ ဧရာဝတီ-၁၀၊ ဧရာဝတီ-၃၊ - ဦးမန်းတိုးရွှေ ဧရာဝတီ-၉၊ - ဗိုလ်မှူးချုပ်တင်ဆွေ တပ်မတော်၊ - ဗိုလ်မှူးကြီးနိုင်ဦး တပ်မတော် နှင့် - ဒုတိယဗိုလ်မှူးကြီးမျိုးထွန်းအောင် တပ်မတော် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၃ ဦးရှိပြီး ယနေ့ခွင့်ပန်ကြားသူ ၁၀၃ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၁၀၆ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော် ကိုယ်စားလှယ်များအား ခွင့်အဖြစ် သတ်မှတ်ခွင့်ပြုပေးနိုင် ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး နဝမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၄ ဦး၊ ယခင်က ခွင့်ပြု ထားသူ ၃ ဦး၊ ယနေ့ခွင့်ပန်ကြား၍ ခွင့်ပြုထားသူ ၁၀၃ ဦး ဖြစ်တဲ့အတွက် ခွင့်ပြုထားသူစုစုပေါင်း ၁၀၆ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော နိုင်ငံ့ဝန်ထမ်းဥပဒေကို ဒုတိယအကြိမ်ပြင်ဆင်သည့် ဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက်အတည်ပြုရန် လွှတ်တော်၏ အဆုံးအဖြတ်ရယူခြင်း၊</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ နိုင်ငံ့ဝန်ထမ်းဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကို ၅-၆-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထား မှတ်ချက်နဲ့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက်ဇယားကိုလည်း ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ အဆိုပါ ဥပဒေကြမ်းနဲ့စပ်လျဉ်းပြီး ဆွေးနွေးဖို့အမည်စာရင်းပေးပို့ထားတဲ့ လွှတ်တော်ကိုယ်စားလှယ် မရှိတဲ့အတွက် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကို အခြေခံပြီး လွှတ်တော်ရဲ့ အဆုံးအဖြတ် ရယူသွားမှာဖြစ်ပါတယ်။ ဥပဒေကြမ်းပူးပေါင်းကော်မတီအနေနဲ့ ဥပဒေကြမ်း၏ အပိုဒ် ၂ အပိုဒ်ခွဲ(က)ပါ ပုဒ်မခွဲ(ဃ) ပုဒ်မခွဲငယ်(၁) မစပြီး အဆီပြတင် ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော နာယကကြီးခင်ဗျာ။ နိုင်ငံတော်သမ္မတရဲ့ သဘောထားမှတ်ချက်နှင့်အညီ ပြင်ဆင်ထားတဲ့ ဥပဒေကြမ်း ပူးပေါင်းကော်မတီရဲ့ ပြင်ဆင်ချက်ကိုတင်ပြပါ့မယ်။ ၂(က) ပုဒ်မခွဲ(ဃ) ပုဒ်မခွဲငယ်(၁)တွင် ပါရှိသော လွှတ်တော် အသီးသီးက ရွေးချယ်တာဝန်ပေးအပ်သော လွှတ်တော်အဖွဲ့အစည်းများ၏ အကြီးအမှူးများဆိုသည့် စကားရပ်ကို လွှတ်တော်များ၏ အကြီးအမှူးများဆိုသည့် စကားရပ်ဖြင့် အစားထိုးရမည်။ ဒီပြင်ဆင်ချက်ကို လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(က)ပါပုဒ်မခွဲ(ဃ) ပုဒ်မခွဲငယ်(၁)သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။ သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီးခင်ဗျာ။ ဆက်လက်ပြီး နိုင်ငံတော်သမ္မတ၏ သဘောထားမှတ်ချက်နှင့်အညီ ပြင်ဆင်ထားတဲ့ ဥပဒေကြမ်းပူးပေါင်း ကော်မတီရဲ့ ပြင်ဆင်ချက်ကို တင်ပြပါတယ်။ အပိုဒ်(၄) ဖြစ်ပါတယ်။ အပိုဒ်(၄) နိုင်ငံ့ဝန်ထမ်းဥပဒေ ပုဒ်မ ၇၄ ၏ နောက်တွင် ပုဒ်မ ၇၄-က အဖြစ်အောက်ပါအတိုင်း ဖြည့်စွက်ရမည်။ ၇၄-က သက်ဆိုင်ရာဌာန၊ အဖွဲ့အစည်း သည် လိုအပ်ပါက နိုင်ငံ့ဝန်ထမ်းမဟုတ်သည့် ပြည်သူ့ဝန်ထမ်းများ၏ ခံစားခွင့်များကို သတ်မှတ်နိုင်သည်။ ယင်းသို့သတ်မှတ်ရာတွင် ပြည်ထောင်စုဘဏ္ဍာရန်ပုံငွေအသုံးစရိတ် ကျခံသုံးစွဲရမည့်ကိစ္စဖြစ်လျှင် ပြည်ထောင်စု အစိုးရအဖွဲ့၏ သဘောတူညီချက်ဖြင့်လည်းကောင်း၊ တိုင်းဒေသကြီး သို့မဟုတ် ပြည်နယ်ဘဏ္ဍာရန်ပုံငွေမှ အသုံးစရိတ်ကျခံသုံးစွဲရမည့်ကိစ္စဖြစ်လျှင် သက်ဆိုင်ရာတိုင်းဒေသကြီး သို့မဟုတ် ပြည်နယ်အစိုးရအဖွဲ့၏ သဘော တူညီချက်ဖြင့်လည်းကောင်း ဆောင်ရွက်ရမည်။ ဒီပြင်ဆင်ချက်ကို လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄ ပါ ပုဒ်မ ၇၄ ၏ နောက်တွင် ပုဒ်မ ၇၄-က အဖြစ် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံ့ဝန်ထမ်းဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနဲ့စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စုလွှတ်တော်ဆိုင်ရာနည်းဥပဒေ ၁၀၉ နှင့်အညီ နိုင်ငံတော် သမ္မတထံသို့ ပြန်လည်ပေးပို့သွားမည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော လုပ်ငန်းခွင်သုံးပေါက်ကွဲစေတတ်သော ဝတ္ထုပစ္စည်းများဆိုင်ရာဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက်အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ လုပ်ငန်းခွင်သုံးပေါက်ကွဲစေတတ်သော ဝတ္ထုပစ္စည်းများဆိုင်ရာ ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၅-၆-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်နဲ့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက် ဇယားကိုလည်း ကိုယ်စားလှယ်များထံ ဖြန့်ဝေထားပြီးဖြစ်ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ အဆိုပါ ဥပဒေကြမ်းနဲ့စပ်လျဉ်းပြီး ဆွေးနွေးဖို့ အမည်စာရင်းပေးပို့ထားတဲ့ လွှတ်တော်ကိုယ်စားလှယ် မရှိတဲ့အတွက် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကိုအခြေခံပြီး လွှတ်တော်ရဲ့ အဆုံးအဖြတ်ရယူသွားမှာ ဖြစ်ပါတယ်။ ဥပဒေကြမ်းပူးပေါင်းကော်မတီအနေနဲ့ ဥပဒေကြမ်း၏ အပိုဒ် ၁၉၊ အပိုဒ် ၂၂ နှင့် အပိုဒ် ၂၄ တို့ကို အဆိုပြု တင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော နာယကကြီးခင်ဗျာ။ နိုင်ငံတော်သမ္မတထံမှ သဘောထားမှတ်ချက်နှင့်အညီ ပြင်ဆင်ထားတဲ့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်များကို တင်ပြပါ့မယ်။ မည်သူမျှ (က) ဤဥပဒေနှင့် အညီ ခွင့်ပြုချက်မရှိဘဲ လုပ်ငန်းခွင်သုံးပေါက်ကွဲစေတတ်သော ဝတ္ထုပစ္စည်းများကို တင်သွင်းခြင်း၊ သယ်ယူ ပို့ဆောင်ခြင်း၊ သိုလှောင်ခြင်း၊ ပြုလုပ်ခြင်း၊ သုံးစွဲခြင်း၊ လက်ဝယ်ထားရှိခြင်း၊ လွှဲပြောင်းခြင်းမပြုရ။ (ခ) ပုဒ်မ ၈ အရ ကာကွယ်ရေးဌာန ကောင်စီအမှုဆောင်အဖွဲ့၏ အတည်ပြုချက်မရှိဘဲ လုပ်ငန်းခွင်သုံး ပေါက်ကွဲစေတတ်သော ဝတ္ထုပစ္စည်းများကို ဖျက်ဆီးခြင်းမပြုရ။ (ဂ) ဤဥပဒေအရ ထုတ်ပြန်သည့် နည်းဥပဒေ၊ စည်းမျဉ်း၊ စည်းကမ်း၊ အမိန့်ကြော်ငြာစာ၊ အမိန့်နှင့် ညွှန်ကြားချက်များနှင့်အညီဆောင်ရွက်ရန် ပျက်ကွက်ခြင်း မရှိစေရ။ (၂၂) မည်သူမဆို ပုဒ်မ ၁၈၊ ပုဒ်မ ၁၉ ပုဒ်မခွဲ(ဂ)နှင့် ပုဒ်မ ၂၁ ပုဒ်မခွဲ(ခ)တို့ပါ တားမြစ်ချက် တစ်ရပ်ရပ်ကို ဖောက်ဖျက်ကျူးလွန်ကြောင်း ပြစ်မှုထင်ရှား စီရင်ခြင်းခံရလျှင် ထိုသူကို တစ်နှစ်ထက်မပိုသော ထောင်ဒဏ်ဖြစ်စေ၊ ကျပ်ငါးသိန်းထက်မပိုသော ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ရမည်။ မည်သူမဆို ပုဒ်မ ၁၉ ပုဒ်မခွဲ(ခ)နှင့် ပုဒ်မ ၂၀ တို့ပါ တားမြစ်ချက်တစ်ရပ်ရပ်ကို ဖောက်ဖျက်ကျူးလွန် ကြောင်း ပြစ်မှုထင်ရှားစီရင်ခြင်းခံရလျင် ထိုသူကို အနည်းဆုံး ၁ နှစ်မှ အများဆုံး ၅ နှစ်ထိ ထောင်ဒဏ် ချမှတ်ရမည့်အပြင် ကျပ်သိန်း ၃၀ ထက်မပိုသော ငွေဒဏ်လည်းချမှတ်နိုင်သည်။ ဒီပြင်ဆင်ချက်များကို လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၁၉၊ အပိုဒ် ၂၂ နှင့် အပိုဒ် ၂၄ တို့သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်း ပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လုပ်ငန်းခွင်သုံးပေါက်ကွဲစေတတ်သော ဝတ္ထုပစ္စည်းများဆိုင်ရာ ဥပဒေကြမ်းနဲ့စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်များကို လွှတ်တော်က ဆုံးဖြတ်ထားတဲ့အတိုင်းပြင်ဆင်ပြီး ပြည်ထောင်စုလွှတ်တော်ဆိုင်ရာနည်းဥပဒေ ၁၀၉ နှင့် အညီ နိုင်ငံတော်သမ္မတထံသို့ ပြန်လည်ပေးပို့သွားမည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>ပြည်ထောင်စုအစိုးရအဖွဲ့မှ ပေးပို့သော အခွန်အယူခံခုံအဖွဲ့ ဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့မှ ပေးပို့တဲ့ အခွန်အယူခံခုံအဖွဲ့ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၅-၆-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီးဖြစ်ပါတယ်။ အထက်ပါဥပဒေကြမ်းနဲ့စပ်လျဉ်းပြီး ဆွေးနွေးဖို့အမည်စာရင်းပေးထားတဲ့ လွှတ်တော်ကိုယ်စားလှယ် ၃ ဦးရှိပါတယ်။ ဆွေးနွေးမယ့် ကိုယ်စားလှယ်များအနေနဲ့ ပြင်ဆင်ချက်အဆို တင်သွင်းဖို့ရှိပါက ရှင်းရှင်း လင်းလင်း ဆွေးနွေးကြဖို့ မှာကြားလိုပါတယ်။ ပထမဦးစွာ ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1208">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါ။ Power Point အသုံးပြုခွင့်တောင်းခံအပ် ပါတယ်။ ပြင်ဆင်ချင်တဲ့ ပုဒ်မများကို Power Point မှာတင်ပြထားပါတယ်။ ပထမအချက်အနေနဲ့ ဥပဒေကြမ်းရဲ့ ခေါင်းစဉ်ကို ပြင်ဆင်ချင်တာပါ။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်အပိုဒ် ၆ မှာ ပြည်ထောင်စုအစိုးရအဖွဲ့က ဖွဲ့စည်းပုံအခြေခံ ဥပဒေပုဒ်မ ၁၀၀ ပုဒ်မခွဲ(ခ)အရ နှစ်စဉ်တင်သွင်းတဲ့ အခွန်အကောက်ဥပဒေ နောက်ဆက်တွဲဇယားပါ ကောက်ခံနေတဲ့ အခွန်အခအမျိုးအစားအားလုံးနဲ့ပတ်သက်လို့ အခွန်ထမ်းများအနေနဲ့ ကျေနပ်မှုမရှိတဲ့အခါ တင်သွင်းလာမယ့်အယူခံမှု၊ ပြင်ဆင်မှု၊ ပြန်လည်သုံးသပ်လွှဲအပ်မှုများကို ကြားနာလျက်ရှိရာမှာ အစိုးရသစ် တာဝန်ယူနေတဲ့ကာလ အယူခံရုံးအဖွဲ့ကို ပြင်ဆင်ဖွဲ့စည်းဆောင်ရွက်နေပြီး အယူခံအဖွဲ့ဆိုင်ရာဥပဒေတစ်ရပ် သီးခြားပြဋ္ဌာန်းနိုင်ခြင်းမရှိသေးလို့ အမြန်ပြဋ္ဌာန်းနိုင်အောင် ယခုလိုရေးဆွဲနေတာဖြစ်တယ်။ ပြည်ထောင်စုအစိုးရအနေနဲ့ အခွန်စနစ်ပြုပြင်ပြောင်းလဲရေးလုပ်ငန်းစဉ်(Tax Form Process)နဲ့ နိုင်ငံတော်ရဲ့ ဘဏ္ဍာငွေကို အခွန်အရပ်ရပ်ကနေ အပြည့်အဝကောက်ခံ ဖြည့်ဆည်းပေးနိုင်ဖို့ ဆောင်ရွက် နေသလိုတစ်ဖက်ကလည်း အခွန်ထမ်းပြည်သူများရဲ့ မူလအခြေခံအခွင့်အရေးဖြစ်တဲ့ အယူခံပိုင်ခွင့်ကိုစနစ်တကျ ဆောင်ရွက်နိုင်စေဖို့ ဥပဒေတစ်ရပ်လိုအပ်နေပါတယ်။ ဒီနေရာမှာ ဥပဒေကြမ်းပူးပေါင်းကော်မတီရဲ့ သဘောထား မှတ်ချက်ပါ ပုဒ်မ ၂(က) အခွန်အကောက်ဆိုသည်မှာ ပြည်ထောင်စု၏အခွန်အကောက်ဥပဒေအရ ပြည်ထောင်စု အစိုးရက ပြည်ထောင်စုအတွက်ကောက်ခံသည့် အခွန်၊ အခ၊ လိုင်စင်ကြေး၊ Permit ကြေးနှင့် ဒဏ်ကြေး ငွေများကိုဆိုသည့် ယင်းစကားရပ်တွင် ပြည်ထောင်စု၏ အခွန်အကောက်ဥပဒေ နောက်ဆက်တွဲဇယားပါ အခွန်အကောက်အားလုံးနှင့် အကောက်အခွန်တို့ပါဝင်သည် ဆိုတဲ့အဓိပ္ပာယ်ဖွင့်ဆိုချက်ရယ်၊ ပုဒ်မ ၄၀ မှာ ပါတဲ့ တည်ဆဲဥပဒေတစ်ရပ်ရပ်တွင် မည်သို့ပင်ပါရှိစေကာမူ အခွန်အကောက်နှင့်စပ်လျဉ်းသည့် အယူခံသည့် ကိစ္စရပ်များကို ဤဥပဒေအရဆောင်ရွက်ရမည်။ ယင်းသို့ ဆောင်ရွက်ရာတွင် ခုံအဖွဲ့သည် အခွန်အကောက် ဆိုင်ရာ အယူခံခြင်းနှင့်သက်ဆိုင်သည့် နည်းဥပဒေ၊ စည်းမျဉ်းနှင့် စည်းကမ်းများကို အစိုးရအဖွဲ့၏ သဘောတူညီချက်ဖြင့်လည်းကောင်းလို့ အတိအကျ ဖော်ညွှန်းထားချက်အရ အခွန်အကောက်နှင့်စပ်လျဉ်းသည့် အယူခံသည့်ကိစ္စရပ်များ အခွန်အကောက်ဆိုင်ရာအယူခံခြင်းနှင့် သက်ဆိုင်သည့် နည်းဥပဒေလို့ ဆိုထား တာမို့ ဒီဥပဒေရဲ့ ခေါင်းစဉ်နဲ့ ဒီဥပဒေရဲ့ အမည်တို့ကို အခွန်အကောက်အယူခံခုံအဖွဲ့ဥပဒေလို့ အစားထိုး ပြင်သင့်ပါကြောင်း တင်ပြချင်ပါတယ်။ ဒုတိယအချက်အနေနဲ့ ဥပဒေကြမ်းပူးပေါင်းကော်မတီရဲ့ ပြင်ဆင်ပြဋ္ဌာန်းချက်ပုဒ်မ ၂၃က လိုအပ် ပါက စုံညီခုံအဖွဲ့သို့ တင်ပြ၍အဆုံးအဖြတ်ရယူရမည် ဆိုတာကိုပယ်ဖျက်လိုပါတယ်။ အဲဒီပုဒ်မ ၂၃ ပါအဖွဲ့ဝင် များ၏ဆန္ဒအများစုဖြင့်ဆုံးဖြတ်ရမည်ဆိုတဲ့ စာသားကိုက၊ ပြဋ္ဌာန်းချက်ကိုက ပုဒ်မ၂ (ဃ)ပါ အဖွဲ့ဝင် အားလုံး ကြားနာဆောင်ရွက်တဲ့ စုံညီသဘောဖြစ်နေလို့ပါပဲ။ ပြီးတော့ပုဒ်မ ၁၆ ပါ ခုံအဖွဲ့က ကြားနာစစ်ဆေး ဆုံးဖြတ်သောအမှုများတွင် အမှုကြောင်းခြင်းရာ ပြဿနာနှင့်စပ်လျဉ်း၍ ခုံအဖွဲ့၏ ဆုံးဖြတ်ချက်သည် အပြီးအပြတ်ဖြစ်သည်လို့ ဆိုတဲ့စကားအရ အစက တည်းက စုံညီခုံအဖွဲ့အနေနဲ့ ပြီးပြတ်အောင်ဆုံးဖြတ်ထားရမှာမို့ ဖော်ပြပါစာပိုဒ်ကို ပယ်ဖျက်ရခြင်းဖြစ်ပါတယ်။ တတိယအနေနဲ့ ဥပဒေကြမ်းပူးပေါင်းကော်မတီက မူလဥပဒေကြမ်းရဲ့ပုဒ်မ ၃၀ ကို ပယ်ဖျက်ထားရာမှာ ကျွန်တော့အနေနဲ့ပုဒ်မ ၃၃ ဖြင့် ဥက္ကဋ္ဌသို့မဟုတ် အဖွဲ့ဝင်တစ်ဦးဦးသည် ဤဥပဒေအရ ဆောင်ရွက်ချက် များနှင့် စပ်လျဉ်း၍ ဥပဒေချိုးဖောက်ဆုံးဖြတ်ခဲ့ပါက တရားမကြောင်းရဖြစ်စေ၊ ပြစ်မှုကြောင်းအရဖြစ်စေ တရားစွဲဆိုခြင်း အရေးယူခံရမည်လို့ ဖြည့်စွက်ချင်ပါတယ်။ အခန်း(၂) ပုဒ်မ ၃(က)အရခုံအဖွဲ့ကို ဥပဒေနဲ့အညီ သီးခြားလွတ်လပ်သော လွှမ်းခြုံကြားနာ စစ်ဆေးဆောင်ရွက်နိုင်စေရန် ဆိုတဲ့ဥပဒေနဲ့အညီ ဆောင်ရွက်ထားမှတော့ အယူခံခုံအဖွဲ့ရဲ့ လုပ်ငန်း ဆောင်ရွက်မှုဟာ တရားစီရင်ရေးသဘောဆောင်တဲ့အတွက်၊ ဆောင်ရွက်မှုမျိုးဖြစ်တဲ့အတွက် (QuasiJudicial)ဖြစ်ပြီး ဝန်ကြီးဌာနများ၊ အဖွဲ့အစည်းများမှ အဆုံးအဖြတ်ပြုခဲ့တဲ့ ကိစ္စရပ်များအပေါ် ဥပဒေနှင့် အညီ ပြန်လည်ပြင်ဆင် သုံးသပ်ဆောင်ရွက်ထားခြင်းသာ ဖြစ်တဲ့အတွက် တရားစီရင်ရေးသဘောဆောင်တဲ့ ဆောင်ရွက်မှုမျိုးကို ဥပဒေနှင့်အညီမဟုတ်ပါဘဲ ဆန့်ကျင်ချွတ်ချော်ချိုးဖောက် ဆောင်ရွက်ပါက သဘောရိုး မဟုတ်တော့ဘဲ အဂတိတရားလေးပါးအနက် တစ်ပါးပါးနှင့် ငြိစွန်းဆောင်ရွက်ခြင်းသာဖြစ်လို့ အပြစ်ကို အပြစ်အနေဖြင့်သာ အရေးယူသင့်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဒီဥပဒေကို အရပ်သားစကားနဲ့ နားလည်လွယ်အောင် တင်ပြရရင် အရပ်ထဲမှာ ဦးစိုးဆိုသူနဲ့ ဒေါ်အောင် တို့နှစ်ယောက်ဟာ အကြောင်း ဆက်လို့ ပေါင်းဖက်မိရာက မွေးဖွားလာတဲ့ သားဦးရင်သွေးငယ်ကို မောင်စိုးအောင်လို့ အမည်နာမ ကင်မွန်းတပ်ခြင်းကသာလျှင် သင့်တော်အမှန်ကန်ဆုံးဖြစ်ပြီး ထိုသူငယ်ကို အချို့သူတွေက ငစိုး၊ ငအောင်၊ ငစိုးအောင်စသဖြင့် ပြီးစလွယ်ခေါ်နေကြမယ်ဆိုရင် နားဝင်မချို လိုတဲ့ အဓိပ္ပာယ်မပြည့်တဲ့အပြင် ထိုသူငယ်ရဲ့ ဂုဏ်သိက္ခာနဲ့ စွမ်းရည်များပါ လျော့ပါးဆုတ်ယုတ်နိုင်တာမို့ အခွန်အကောက်ဥပဒေအရ ကောက်ခံရတဲ့ အခွန်အခများနဲ့စပ်လျဉ်းပြီး ဖြစ်ပေါ်လာမယ့် အခွန်ထမ်းများဘက်မှ တောင်းဆိုအယူခံမှုများကို စစ်ဆေး ကြားနာဆုံးဖြတ်နိုင်ဖို့ အယူခံခုံအဖွဲ့နဲ့ပတ်သက်တဲ့ဥပဒေကို အခွန်အကောက်အယူခံခုံအဖွဲ့ဥပဒေလို့ ခေါ်ဆို ပြဋ္ဌာန်းသင့်ယုံမှတစ်ပါး အခြားမရှိပါကြောင်း ပြည်ထောင်စုလွှတ်တော် နာယကကြီးမှတစ်ဆင့် ကိုယ်စားလှယ် တော်ကြီးများအားလုံးသို့ ဝေဖန်ထောက်ရှု ပြင်ဆင်ဆုံးဖြတ်နိုင်ကြရန် လေးစားစွာ တင်ပြဆွေးနွေးအပ် ပါသည်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးမျိုးဝင်း မွန်ပြည်နယ် မဲဆန္ဒနယ်အမှတ်(၈)ဆွေးနွေးဖို့ဖြစ်ပါတယ်။</speech>
<speech><mp id="1304">ဦးမျိုးဝင်း (မဲဆန္ဒနယ်အမှတ်-၈၊ မွန်ပြည်နယ်)</mp>အားလုံးပဲ မင်္ဂလာပါ။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၈)က အမျိုးသားလွှတ်တော်ကိုယ်စားလှယ် ဦးမျိုးဝင်း ဖြစ်ပါတယ်။ Power Point သုံးစွဲခွင့်ပြုဖို့ ခွင့်တောင်းခံအပ်ပါတယ်။ ဒီအခွန်အယူခံခုံအဖွဲ့ဥပဒေကြမ်းဟာ နိုင်ငံ့ဝင်ငွေရဲ့ အဓိကမဏ္ဍိုင်ကြီးဖြစ်တဲ့ အခွန်တွေကို ထမ်းဆောင် ပေးနေကြတဲ့ အခွန်ထမ်းတွေအပေါ် ခုလိုလွတ်လပ်တဲ့ ဘုတ်အဖွဲ့နဲ့ အကာအကွယ်ပေးမယ့် ဥပဒေဖြစ်တာ ကြောင့် အင်မတန်အရေးကြီးသလို အရင်က ဒီနိုင်ငံမှာ မတွေ့ခဲ့ဖူးသလောက်ဘဲ လွတ်လပ်တဲ့ဥပဒေဖြစ်တဲ့ အတွက်ကြောင့် ကြိုဆိုပါတယ်။ ဒီဥပဒေကြမ်းမှာ ကျွန်တော့အနေနဲ့ ပြင်ဆင်ချက် ၉ ခု၊ ဖြည့်စွက်ချက် ရ ခု၊ ပေါင်း ၁၆ ခုကို ပြုလုပ်လိုပါတယ်။ အခွန်ထမ်းတွေအတွက်နဲ့ ပြည်သူတွေအတွက်ပါ အရေးကြီးတာတွေ ပါတာမို့ ဆွေးနွေးချိန်ကို နည်းနည်းတိုးပေးဖို့ ကြိုတင်ပန်ကြားအပ်ပါတယ်။ ပထမဆုံး ပုဒ်မ ၃ ပုဒ်မခွဲ(ဃ)မှာ ပွင့်လင်းမြင်သာသော ဆိုတဲ့စကားကို ဖြည့်စွက်ချင်ပါတယ်။ ဒီဥပဒေရဲ့ ရည်ရွယ်ချက်ကိုပေါ်လွင်စေလိုလို့ ဖြစ်ပါတယ်။ နောက်တစ်ခုက ခုံအဖွဲ့ ဖွဲ့တဲ့ပုဒ်မ ၄ ပါ ။ ကော်မတီရဲ့ သဘောထားမှတ်ချက်မှာ အစိုးရအဖွဲ့ဟာ စုံခုံအဖွဲ့ကို ဥပဒေ၊ အခွန်၊ စာရင်းနဲ့ဆိုင်တဲ့နယ်ပယ်က အတွေ့ အကြုံရင့် ကျွမ်းကျင်ပညာရှင်တွေနဲ့ အဖွဲ့ဝင် ၅ ဦးကနေ ၉ ဦးအထိနဲ့ ဖွဲ့မယ်။ အဲဒီထဲကနေ ဥက္ကဋ္ဌ(၁) ဦးကို ရွေးမယ်လို့ဆိုပါတယ်။ ဥပဒေဆိုတဲ့နေရာမှာ တရားစီရင်ရေးနဲ့ဆိုင်တဲ့ ပြစ်မှု၊ တရားမကျင့်ထုံးတို့လို ဥပဒေတွေ ရှိသလို အခွန်ဆိုင်ရာဥပဒေတွေလည်း ရှိပါတယ်။ သဘောသဘာဝကမတူပါဘူး။ တစ်ခါ ဒီဥပဒေကြမ်းရဲ့ ပုဒ်မ ၂၁ ပုဒ်မခွဲ(က)မှာ အဖွဲ့ဝင် ၃ ဦးစီပါတဲ့ ခုံအဖွဲ့ကို ဖွဲ့စည်းရမယ်လို့ ဆိုထားပြန်တဲ့အတွက် လူအပြည့်နဲ့ဖွဲ့မယ် ဆိုရင် ၃ ဖွဲ့ ဖွဲ့မယ့်သဘောဖြစ်ပါတယ်။ ဒါကြောင့်ဒီပုဒ်မမှာ တရားစီရင်ရေးနဲ့ဆိုင်တဲ့ နယ်ပယ်က ၃ ဦး၊ အခွန်နဲ့ စာရင်းဆိုင်ရာနယ်ပယ်က ကျွမ်းကျင်သူ ၆ ဦးနဲ့ဖွဲ့လိုက်ရင် ၃ ဖွဲ့ဖွဲ့ရင်လည်းပဲ အဖွဲ့တိုင်းမှာ နယ်ပယ်စုံက လူတွေ ထည့်ဖွဲ့လို့ရတဲ့အတွက် ပြင်လိုခြင်းဖြစ်ပါတယ်။ ပြင်မယ့်စာသားကို Power Point မှာ အဝါရောင်နဲ့ ရေးပြထားပါတယ်။ ဒီပုဒ်မမှာပဲ တကယ်လို့ နောင်အခါမှာ ကျွန်တော်တို့ ပြင်ချင်တာတွေ ပြင်လို့ရအောင် ပုဒ်မခွဲ(ခ) အစိုးရအဖွဲ့သည် ခုံအဖွဲ့ဝင်ဦးရေကို လိုအပ်သလို ပြင်ဆင်ဖွဲ့စည်းနိုင်သည်ဆိုတဲ့ အချက်တစ်ချက်ကိုလည်း ကျွန်တော်ထည့်ထားလိုပါတယ်။ နောက်တစ်ချက်က ပုဒ်မ ၅ ပုဒ်မခွဲ(က)က အဖွဲ့သက်တမ်း ၅ နှစ်ကို ၃ နှစ် လို့ ပြင်လိုခြင်းဖြစ်ပါတယ်။ တကယ်လို့ အစိုးရအဖွဲ့ အပြောင်းအလဲတွေမှာ ကျွန်တော်တို့ ပြင်စရာရှိရင် သက်တမ်း ၅ နှစ်ကြီးကို စောင့်စရာမလိုရအောင် ဖြစ်ပါတယ်။ နောက်တစ်ချက်က ပုဒ်မခွဲ(င)မှာ ကြားဖြတ်တာဝန်ယူရတဲ့ကာလကို သက်တမ်းတစ်ခုခုအဖြစ် မသတ်မှတ်ရဆိုပြီးတော့ မူလဥပဒေမှာ ပြဋ္ဌာန်းထားပါတယ်။ ဒါပေမယ့် ကျွန်တော်တို့ ဥပမာ- ဒီအဖွဲ့ တစ်ဖွဲ့ကို ဖွဲ့လိုက်ရင် ၆ လလောက်ကြာပြီးတဲ့တစ်ယောက်ယောက်က ဆုံးသွားတယ်ဆိုပါစို့။ အဲဒါဆိုလို့ရှိရင် အသစ်ရွေးချယ်ခန့်ထားတဲ့လူက ဒီ ၄ နှစ်ခွဲလုပ်ပြီးတဲ့အပြင် နောက်ထပ် ၁၀ နှစ် ထပ်လုပ် လို့ရတဲ့သဘော ဖြစ်သွားပါမယ်။ ဒါကြောင့် အဲဒါကို တာဝန်ယူရတဲ့ကာလက သက်တမ်းတစ်ဝက်ကျော်မှ သက်တမ်းတစ်ခုအဖြစ် သတ်မှတ်မယ်။ မပြည့်ရင် မသတ်မှတ်ဘူးဆိုတဲ့အချက်ကို ကျွန်တော် အဝါရောင် လေးနဲ့ ထည့်သွင်းထားခြင်း ဖြစ်ပါတယ်။ နောက်တစ်ခါပုဒ်မ ၅ မှာပဲ ပုဒ်မခွဲ(စ) ဆိုပြီးထပ်ဖြည့်ချင်ပါတယ်။ ခုန ၃ ဦးအဖွဲ့က ၃ ဖွဲ့ဖွဲ့ ပြီးတော့ ခုံအဖွဲ့တွေ စစ်ကြတယ်ဆိုပါစို့။ ဒါပေမယ့် ဘယ်အဖွဲ့က ဘာတွေလုပ်ထားတယ်။ ထားတယ်ဆိုတာကို အဖွဲ့ဝင်အချင်းချင်း သိဖို့လိုတဲ့အတွက် နောက်တစ်ခါ သူ့အဖွဲ့နဲ့သူ တစ်ယောက်တစ်မျိုး မလုပ်ကြရအောင် တစ်လတစ်ခါ အဖွဲ့ဝင်အားလုံးပါတဲ့ စုံခုံအဖွဲ့အစည်းအဝေးကို ကျင်းပရမယ်လို့ ဥပဒေနဲ့ ထိန်းထားချင်တဲ့အတွက်ကြောင့် ဖြစ်ပါတယ်။ နောက်ပုဒ်မတစ်ခုက ပုဒ်မ ၉ ပုဒ်မခွဲ(က)ပါ ။ အလုပ် ထုတ်တဲ့ ပုဒ်မဖြစ်ပါတယ်။ ဒီပုဒ်မတွေထဲမှာ အဓိကဖော်ပြထားတာက မဟုတ်တာလည်း လုပ်တဲ့ ခုံအဖွဲ့ဝင် ဆိုရင် ဥက္ကဋ္ဌပဲဖြစ်ဖြစ် ဖြုတ်မှာပဲဆိုတဲ့ပုဒ်မ ဖြစ်ပါတယ်။ အင်မတန်ကောင်းပါတယ်။ ဒါပေမယ့် တစ်ခါတစ်လေ ဟုတ်တာတော့လုပ်နေတယ်။ ဒါပေမယ့် အဖွဲ့ဝင်အချင်းချင်းကြား သဟဇာတ မဖြစ်တာမျိုး၊ ခွင့်ခဏခဏယူတာမျိုးတို့လို ဒီထဲမှာဖော်ပြမထားတဲ့ ကိစ္စလိုမျိုးဖြစ်လာရင်လုပ်နိုင်အောင် အခြားအခြေအနေ အကြောင်းတစ်ရပ်ရပ်ကြောင့် ဖြစ်စေဆိုတဲ့စကားစုကို ထည့်သွင်းထားလိုခြင်းဖြစ်ပါတယ်။ ဒါနဲ့တစ်ဆက် တည်းမှာပဲ ပွင့်လင်းမြင်သာစွာနဲ့ အဲဒီလိုထုတ်လိုက်ရတဲ့အကြောင်းရင်းကို တစ်လအတွင်း ထုတ်ပြန်ကြေညာ ပေးဖို့ဆိုတဲ့ ပုဒ်မခွဲ(ခ)ကို ဖြည့်စွက်ထားလိုခြင်း ဖြစ်ပါတယ်။ နောက်တစ်ခုက အခန်း(၄)က ပုဒ်မ ၁၁ ဖြစ်ပါတယ်။ ဒီမှာလည်း ဘက်လိုက်မှုကင်းစွာဖြင့် စီရင် ရမယ်ဆိုတဲ့ အချက်တစ်ချက်ရယ်။ “ခုံအဖွဲ့ဝင်များသည် မိမိတို့၏ လုပ်ငန်းတာဝန်များကို လွတ်လပ်စွာ ဆောင်ရွက်ပိုင်ခွင့်ရှိသည်”ဆိုတဲ့ လုပ်ပိုင်ခွင့်အပြည့်အဝကို ဥပဒေအရ ပေးအပ်လိုက်ခြင်းဖြစ်ပါတယ်။ အဝါရောင်နဲ့ရေးပြထားပါတယ်။ နောက်တစ်ချက်က အခန်း(၅)က အမှုတင်သွင်းခြင်းနဲ့ဆိုင်တဲ့ပုဒ်မ ၁၉(က) ဖြစ်ပါတယ်။ ကော်မတီရဲ့ သဘောထားမှတ်ချက်မှာ အယူခံဝင်မယ့်သူအမျိုးအစားကို သတ်မှတ်ထားတာပဲ ရှိပြီးတော့ ဘာစည်းဘောင်မှ မရှိပါဘူး။ အခွန်ဆိုင်းထားချင်သူတွေ၊ အခွန်ကိုနောက်ကျ Delay လုပ်ချင် တဲ့သူတွေဟာ ဒါကိုအခွင့် ကောင်းယူနိုင်ပါတယ်။ ဒါကြောင့် Openly မယူနိုင်အောင် အယူခံဝင်သူတွေ အနေနဲ့ နစ်နာစေတယ်လို့ ယူဆတဲ့ စာကိုရပြီး ရက် ၃၀ အတွင်းအယူခံဝင်ဖို့၊ နောက်တစ်ခါ အယူခံမဝင်ခင် ကိုယ့်ကိုချမှတ်ထားတဲ့ အခွန်ငွေရဲ့ ၂၅ ရာခိုင်နှုန်းကို စပေါ်တင်ဖို့၊ ဆုံးဖြတ်ချက်ချပြီးတဲ့အခါမှာ ကိုယ်သွင်း ထားတဲ့ငွေ ပိုနေရင် ပြန်ထုတ်၊ လိုနေရင်ရက်ပေါင်း ၃၀ အတွင်း ထပ်သွင်းဆိုတဲ့စည်းဘောင်နဲ့ ခုနကလို အခွင့်အရေးယူမယ့် သူတွေကို စည်းတားထားလိုလို့ ဖြစ်နေပါတယ်။ ဒီနေရာမှာ အယူခံကြေးတို့၊ သွင်းထားတဲ့ အခွန်အမျိုးအစား အလိုက် Refund တို့ကို နှစ်ချင်းပြန်ပေးဖို့ဆိုတဲ့အချက်တွေလည်း အများကြီးရှိပါသေးတယ်။ ဒါတွေကို ဥပဒေကြမ်းရောက်မှပဲ အကျယ်တဝင့် ဆွေးနွေးပါတော့မယ်။ နောက်တစ်ခုက ပုဒ်မ ၂၀ ဖြစ်ပါတယ်။ ဒီပုဒ်မအပေါ်မှာ ကော်မတီရဲ့ သဘောထားမှတ်ချက်မှာ မှတ်ပုံတင်အရာရှိဟာ ပြည့်စုံတဲ့အမှုတွဲကို ညွှန်ချုပ်ဆီတင်ပေးရမယ်ဆိုတဲ့ အချက်တစ်ချက်ပဲ ပါပါတယ်။ Time Limit မပါပါဘူး။ ဒီနေရာမှာ အဆင့် ၂ ဆင့်ရှိပါတယ်။ ပထမဆုံးအမှုသည်က အမှုတွဲကို မှတ်ပုံတင် အရာရှိဆီတင်မယ်။ မှတ်ပုံတင်အရာရှိက စစ်ဆေးပြီးရင် ညွှန်ချုပ်ဆီတင်မယ်။ ညွှန်ချုပ်ကထပ်စစ်ပြီးရင် ဥက္ကဋ္ဌဆီတင်မယ်။ ဒီအဆင့် ၂ ဆင့်အတွက် ၁၄ ရက်ပေးမယ်လို့ ဥပဒေအရကန့်သတ်လိုက်ရင် အမှုတွဲတင်ပြီးတာနဲ့ ၂ ပတ်အတွင်း ဒီအမှုတွဲဟာ ဥက္ကဋ္ဌလက်ထဲ ရောက်သွားပြီဆိုတာကို လူတိုင်းသိနိုင် ပါတယ်။ ဒါကြောင့် ဒီ ၂ ဆင့်ကို ပုဒ်မ ၂၀ ရဲ့ ပုဒ်မခွဲ(က)အဖြစ် ထည့်သွင်းလိုပါတယ်။ အဲဒီအဆင့်ပြီးတဲ့ အခါမှာ ဥက္ကဋ္ဌက အမှုတွဲကို လေ့လာသုံးသပ်ရပါတယ်။ လေ့လာသုံးသပ်ပြီးရင် ကြားနာမယ့်နေ့၊ နေရာ၊ ဘယ်ခုံအဖွဲ့ဆိုတာ သတ်မှတ်ပေးရမယ့်အပိုင်း ဖြစ်လာပါတယ်။ ဒါကိုလည်းရက်ပေါင်း ၃၀ အတွင်း သတ်မှတ်ပေးရမယ်လို့ ပုဒ်မခွဲ(ခ)အနေနဲ့ ဖြည့်စွက်လိုပါတယ်။ ဒီလို Time Limit ထည့်လိုက်ခြင်းအားဖြင့် အယူခံဝင်သူသည် အများဆုံးတစ်လခွဲအတွင်း သူ့အမှုကို ကြားနာတော့မယ်ဆိုတာကို အလိုအလျောက် သိနေပြီးသားဖြစ်ပါတယ်။ နောက်တစ်ခုက အမှုကြားနာခြင်းနဲ့ အမိန့်ချခြင်းဆိုတဲ့ အပိုင်းဖြစ်ပါတယ်။ ပုဒ်မ ၂၂ ပါ ။ ဒီမှာ လုပ်ထုံး လုပ်နည်းတွေနဲ့ပတ်သက်ပြီးတော့ ပုဒ်မခွဲတွေကို (က)ကနေ (ဈ)အထိ အကျယ်တဝင့် ရေးထားပါတယ်။ အဲဒီနောက်မှာ (ဈ) နောက်မှာ ကျွန်တော်ပုဒ်မခွဲ(ည)ကို ထည့်ချင်ပါတယ်။ အမှုကို စတင်ကြားနာသည့် နေ့မှရက်ပေါင်း ၁၈၀ အတွင်း အပြီးသတ် စီရင်ချက်ချမယ်ဆိုတဲ့ Time Limit ထည့်သွင်းလိုပါတယ်။ ဒီနေရာမှ တချို့နေရာတွေမှာ အခက်အခဲတွေ ရှိကောင်းရှိပါမယ်။ ဘာကြောင့်လဲဆိုလို့ရှိရင် နိုင်ငံခြားက တင်လာတဲ့လေဆိပ်မှာ၊ ရေဆိပ်မှာ ဒီလိုမျိုးနေရာတွေမှာ Custom Duty နဲ့ပတ်သက်တဲ့ဟာတွေကို ကျွန်တော်တို့ အသေးစိတ် ဆွေးနွေးဖို့လိုပါတယ်။ ဒီဟာတွေကိုလည်း နောင်မှပဲ ကျွန်တော်ဆွေးနွေး ပါတော့မယ်။ နောက်တစ်ခုက ပုဒ်မခွဲ(ည) အပြီးသတ်စီရင်ချက်ချမယ့်အပိုင်းရယ်၊ နောက်တစ်ခုက ပုဒ်မခွဲ(ဋ) အနေနဲ့ ကြားနာမှုအားလုံးကို ဗီဒီယိုနဲ့ မှတ်တမ်းတင်ထားရှိရမယ်ဆိုတဲ့ အချက်ကိုလည်း ဖြည့်စွက်လို ပါတယ်။ ဘာလို့လဲဆိုရင် ဒီကိုလာတဲ့ အမှုအားလုံးမှာ သူတို့မတရားအလုပ်ခံရတယ်လို့ ခံစားရလို့ ရောက်လာတဲ့သူတွေချည်းပဲဖြစ်ပါတယ်။ ဒီတော့ မှတ်တမ်းမှတ်ရာခိုင်မာအောင်ရယ်၊ ကြားနာပြီးစီရင်ချက် ချသူတွေ ဘက်လိုက်ပြီးတော့မချအောင်ရယ် ထိန်းညှိတဲ့သဘောဖြစ်တဲ့အတွက် ဒီပုဒ်မကိုထည့်သွင်းလိုခြင်း ဖြစ်ပါတယ်။ နောက်ပုဒ်မတစ်ခုက ပုဒ်မ ၂၄ ဖြစ်ပါတယ်။ ဆုံးဖြတ်ချက်ချမယ့်နေ့ကို ကြိုတင်ကြေညာတဲ့ နေရာမှာ အနည်းဆုံး ရ ရက်ဆိုတဲ့ Limit ကိုထည့်ချင်ပါတယ်။ နောက်ဆုံးအနေနဲ့ ပွင့်လင်းမြင်သာမှုအတွက် အရေးကြီးဆုံးဖြစ်တဲ့ ခေါင်းစဉ်နဲ့ ပုဒ်မတစ်ခုကို ဖြည့်စွက် လိုပါတယ်။ ခေါင်းစဉ်ကတော့ အစီရင်ခံစာတင်ပြခြင်း ဆိုတဲ့ခေါင်းစဉ်ဖြစ်တယ်။ ဒီပုဒ်မမှာ ခုံအဖွဲ့ ဘာလုပ်လုပ် အပြင်ကိုဘာမှမထုတ်ပြန်ရင် အကောင်းအဆိုး ဘယ်သူမှမသိနိုင်ပါဘူး။ ဒါကြောင့် ဒီလိုမဖြစ် အောင် ဥက္ကဋ္ဌသည် အခွန်နှစ်တစ်နှစ် ပြီးဆုံးသည့်အခါတိုင်း လုပ်ဆောင်ခဲ့သည့် ကြားနာမှုများနှင့် ပတ်သက်၍ ရက်ပေါင်း ၉၀ အတွင်း အစိုးရအဖွဲ့သို့တင်ပြပြီး ထိုမှတစ်ဆင့် လွှတ်တော်သို့ တင်ပြရမည်။ ယင်းနောက် ထိုအစီရင်ခံစာကို ထုတ်ပြန်ကြေညာပြီး မိမိ၏ Online စာမျက်နှာတွေမှာ ဖော်ပြရမည်ဆိုတဲ့ စာသားကို ဖြည့်စွက်လိုပါတယ်လို့ တင်ပြရင်း ကျွန်တော့ရဲ့ ဆွေးနွေးချက်ကို ဒီနေရာမှာပဲ အဆုံးသတ် ပါတယ်။</speech>
<speech type="speaker">ဦးစိုးသိန်း(ခေါ်) ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1262">ဦးစိုးသိန်း(ခေါ်)ဦးမောင်စိုး (မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ကိုယ်စားလှယ်အားလုံးမင်္ဂလာပါ။ ကျွန်တော် ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးစိုးသိန်း (ခေါ်) ဦးမောင်စိုးဖြစ်ပါတယ်။ ဒီကနေ့ ဆွေးနွေးမှာကတော့ အခွန်အယူခံခုံအဖွဲ့ဥပဒေ ဆွေးနွေးမှာ ဖြစ်ပါတယ်။ ကျွန်တော့ကို Power Point သုံးစွဲခွင့် တောင်းခံအပ်ပါတယ်ခင်ဗျာ။ ဒါကကျွန်တော် ပုဒ်မ ၂(က)ကို ကျွန်တော် အခွန်အကောက်ဆိုသည်မှာ ဆိုတဲ့ဟာကို ကျွန်တော် အဓိပ္ပာယ်ဖွင့်ဆိုချက်ကို အကောက်ဆိုတဲ့ဟာကို ပယ်ဖျက်ပြီးတော့ အခွန်ဆိုသည်မှာ ဆိုတဲ့ဟာနဲ့ ကျွန်တော် အဓိပ္ပာယ်ဖွင့်ဆိုချက်ကို ပြင်ဆင်ထားခြင်း ဖြစ်ပါတယ်။ ဥပမာ အစိမ်းနဲပြထားတဲ့ ဥပဒေ နောက်ဆက်တွဲပါဇယားပါ ဆိုတဲ့နေရာမှာ အခွန်အကောက်ဥပဒေဇယား(၁)ပါဆိုပြီးတော့ ကျွန်တော်က နောက်ဆက်တွဲဆိုတဲ့ စကားရပ်ကို ပယ်ဖျက်ထားတာ ဖြစ်ပါတယ်။ ဒါလည်း ကျွန်တော်တို့က ဒီအကောက် ဆိုတာ ဘာဖြစ်လို့ ကျွန်တော်တို့ ပယ်ဖျက်လိုက်ရလဲဆိုတဲ့အခါကျတော့ ဥပဒေနဲ့အညီ ဥပဒေခေါင်းစဉ်နဲ့ အညီဖြစ်ဖို့အတွက် ခုနက ကိုယ်စားလှယ်တော်ကြီး ဒေါက်တာခွန်ဝင်းသောင်း ဆွေးနွေးသွားသလို ဥပဒေနဲ့ အဓိပ္ပာယ်ဖွင့်ဆိုချက်က ကွဲလွဲမှုရှိနေတဲ့အတွက် အခွန်အယူခံခုံအဖွဲ့ဥပဒေခေါင်းစဉ်ကို ပြင်မလား အခွန် အကောက်ဆိုတဲ့ Definition ကို ပြင်မလားဆိုတဲ့ သုံးသပ်ချက်တစ်ခု ထွက်လာပါတယ်။ ဒါကြောင့်မို့လို့ ဒီအခွန်အယူခံခုံအဖွဲ့ဥပဒေကလည်း ဖွဲ့စည်းပုံအခြေခံဥပဒေပုဒ်မ ၉၆ ကို ညွှန်းတဲ့ ပြည်ထောင်စုဥပဒေပြု စာရင်းထဲမှာပါတယ်။ ဒါစီမံ/ဘဏ္ဍာကဏ္ဍမှာ ပြည်ထောင်စုကနေပြီးတော့ ပြဋ္ဌာန်း ရမယ့် ဥပဒေထဲမှာ ပုဒ်မ ၃(၃)မှာလားမသိဘူးပါတယ်။ အဲဒါကြောင့် ကျွန်တော်တို့က အခွန်အယူခံခုံအဖွဲ့ ဥပဒေကြမ်းဆိုတာကိုတော့ ကျွန်တော်တို့က Favourite ပေးပါတယ်။ ဘာလဲဆိုတော့ ဖွဲ့စည်းပုံအခြေခံဥပဒေ ဇယား(၁)အရ အခွန်အယူခံခုံအဖွဲ့ အယူခံခြင်းဆိုတဲ့ ဥပဒေပြုစာရင်းထဲမှာပါတဲ့အတွက် ကျွန်တော်ကတော့ ဒါကို Definition ကိုပဲ ကျွန်တော်က ပြင်ဆင်ခြင်းဖြစ်ပါတယ်။ ဒါကြောင့်မို့လို့ အခွန်ဆိုသည်မှာလို့ပဲ ကျွန်တော် ပြင်ဆင်တာဖြစ်ပါတယ်။ နောက်တစ်ခုက ၂(ခ) ဖြစ်ပါတယ်။ ၂(ခ)က ခုံအဖွဲ့ဆိုသည်မှာ ဤဥပဒေအရဖွဲ့စည်းသော အခွန် အယူခံခုံအဖွဲ့ကိုဆိုသည်။ ယင်းစကားရပ်တွင် စုံညီခုံအဖွဲ့နှင့် ခုံအဖွဲ့ခေါင်းဆောင်တို့လည်း ပါဝင်သည်ဟု ဒါကခုံအဖွဲ့အဓိပ္ပာယ်ဖွင့်ဆိုချက်ကို ပြောင်းလဲထားတာ ဖြစ်ပါတယ်။ နောက် ၂(ဂ) ဖြစ်ပါတယ်။ ၂(ဂ)က ဥပဒေကြမ်းပူးပေါင်းကော်မတီက ဥက္ကဋ္ဌဆိုသည်မှာ ခုံအဖွဲ့ဥက္ကဋ္ဌကို ဆိုသည်လို့ပဲ ရိုးရိုးရှင်းရှင်းပဲ ဖွင့်တယ်။ သို့သော် ကျွန်တော်ပြင်ဆင်ထားတာက ဥက္ကဋ္ဌဆိုသည်မှာ ဒီဥပဒေအရအစိုးရအဖွဲ့က တာဝန်ပေးအပ်သော ခုံအဖွဲ့၏ ဥက္ကဋ္ဌကိုဆိုသည်။ ဘာဖြစ်လို့လဲဆိုတဲ့အခါကျတော့ ဒီခုံအဖွဲ့ရဲ့ Judge က ပြည်ထောင်စုအစိုးရအဖွဲ့ ကနေ တိုက်ရိုက်ရွေးချယ်တဲ့ ပုဂ္ဂိုလ်ဖြစ်တယ်။ ဒါဟာ ဒီဥပဒေရဲ့ခြွင်းချက်ဥပဒေတစ်ခု လူပုဂ္ဂိုလ်နဲ့ပတ်သက်ပြီး ခြွင်းချက်ဖြစ်တဲ့အတွက် ဒါဟာ ဥက္ကဋ္ဌဆိုသည်မှာ ဤဥပဒေအရ အစိုးရဘက်က တာဝန်ပေးအပ်သော ခုံအဖွဲ့၏ ဥက္ကဋ္ဌကိုဆိုသည်လို့ ကျွန်တော်ပြင်ဆင်တာ ဖြစ်ပါတယ်။ Next Slide ဒါကပုဒ်မ၂ (ဈ) ဖြစ်ပါတယ်။ သတ်မှတ်တာဝန်ပေးထားသော အရာထမ်းဆိုတဲ့ဟာကို ကျွန်တော်က “သတ်မှတ်တာဝန်ပေးထားသော နိုင်ငံ့ဝန်ထမ်း သို့မဟုတ် အခြားသင့်လျော်သော နိုင်ငံသားကို ဆိုသည်”လို့ မှတ်ပုံတင်အရာရှိကို အဓိပ္ပာယ်ဖွင့်ဆိုချက် ပြောင်းထားတာဖြစ်ပါတယ်။ နောက်တစ်ခုက ၂() စစ်ပါတယ်။ အယခံမဆိသည်မာအိတ်ကမာ တက်က မတပဒေကမ်းပါးပေါင်းကော်မတီက “အခွန်အကောက် ကောက်ခံရေးဌာနများက” ဆိုတဲ့နေရာမှာ ကျွန်တော်က “အခွန်များကို တာဝန်ယူကောက်ခံ သည့် ဌာနများက”ဆိုပြီး ရေးထုံးပြင်ဆင်ထားခြင်း ဖြစ်ပါတယ်။ Next Slide ဒါကပုဒ်မ ၂(၃) ဖြစ်ပါတယ်။ ပုဒ်မ၂(၃)မှာ ဆုံးဖြတ်ချက်တစ်ရပ်နှင့်စပ်လျဉ်း၍ ဆိုတဲ့ စကားရပ်ကို “ဆုံးဖြတ်ချက်တစ်ရပ်ရပ်ကို ပြင်ဆင်ပေးနိုင်ရန်အတွက်” ဆိုပြီးတော့ ကျွန်တော်က ဒါ ရေးထုံး ပြင်ဆင်ထားခြင်းဖြစ်ပါတယ်။ နောက်ပုဒ်မ၂ ရဲ့ (ဝ) ဖြစ်ပါတယ်။ ပုဒ်မ၂ ရဲ့ (ဝ)မှာကျတော့ “ပြည်ထောင်စု တရားလွှတ်တော်ချုပ်သို့” ဆိုတဲ့နေရာမှာ ကျွန်တော်တို့ “ပြည်ထောင်စုတရားလွှတ်တော်ချုပ်ထံ”လို့ ကျွန်တော်က ဒီမှာပြင်ဆင်တာဖြစ်ပါတယ်။ ဒါဟာ ဘာဖြစ်လို့လဲဆိုတဲ့အခါကျ “သို့”တို့၊ “ထံ” တို့ဆိုတာက ရှေးရှုရာဝိဘတ်နဲ့ ဆိုက်ရောက်ရာဝိဘတ်တွေမှာ သုံးလေ့ရှိတယ်။ ဒါကဥပဒေထဲမှာ ဒါကလေ့လာတွေ့ရှိ ရတယ်။ သက်ရှိနဲ့ဆိုရင် “ကံ”လို့သုံးတယ်။ သက်မဲ့နဲ့ဆိုရင် “သို့”လို့သုံးတယ်။ ဒါကြောင့်မို့လို့ ကျွန်တော်တို့က ပြည်ထောင်စု တရားလွှတ်တော်ချုပ်သည် လူပုဂ္ဂိုလ်ဖြစ်တဲ့အတွက် ပြည်ထောင်စုတရားလွှတ်တော်ချုပ် ထံလို့ ကျွန်တော် ဒီလိုပြင်ဆင်ထားခြင်းဖြစ်ပါတယ်။ ဒါကလည်း ကျွန်တော်တို့က ဒီဝိဘတ်ကိုသုံးလိုက်တယ် ဆိုတာလည်း ဒီရှေ့က လူပုဂ္ဂိုလ်ဖြစ်နေတဲ့အတွက် ကျွန်တော်တို့ အခုလိုသုံးခြင်းဖြစ်ပါတယ်။ Next Slide ဒါကပုဒ်မ ၄(ခ) ဖြစ်ပါတယ်။ ၁၀ နှစ်နဲ့မနည်း ဆိုတဲ့ဟာကို ကျွန်တော်က “၁၀ နှစ်နဲ့ အထက်”လို့ ကျွန်တော် ရေးထုံးပြင်ဆင်ထားခြင်း ဖြစ်ပါတယ်။ နောက် ပုဒ်မ၄(ဂ)ကို ကျွန်တော်က အသစ်ဖြည့်စွက်တာ ဖြစ်ပါတယ်။ အခွန်အကောက်နှင့်ပတ်သက်သည့် အကျိုးတူပူးပေါင်းဆောင်ရွက်သော လုပ်ငန်းရှင်များမှ ကိုယ်စားလှယ်တစ်ဦးဦးကို အဖွဲ့ဝင်အဖြစ်ပါဝင်ဖို့အတွက် ဒါကကျွန်တော် အသစ်ဖြည့်စွက်တာ ဖြစ်ပါတယ်။ ဒီလိုအသစ်ဖြည့်ရခြင်း အကြောင်းရင်းကလည်း ကျွန်တော် အစိုးရနဲ့အကျိုးတူပူးပေါင်း ဆောင်ရွက်တဲ့ ကုမ္ပဏီတွေရှိပါတယ်။ ပုဂ္ဂလိကလုပ်ငန်းတွေရှိပါတယ်။ ပါဆယ်လုပ်ငန်းတွေရှိပါတယ်။ နောက် ပြီးတော့ အမြန်ချောလုပ်ငန်းတွေ၊ အခွန်ကောက်တဲ့ကုမ္ပဏီတွေ လေလံအောင်ပြီးတော့ ကောက်ခံတဲ့ဂိတ်တွေ အဲဒီပုဂ္ဂလိကလုပ်ငန်းတွေ ဝင်လာဖို့အတွက်ကို အဖွဲ့ဝင်တစ်ယောက်အနေနဲ့ ဒါကျွန်တော် ထည့်သွင်းချင်တဲ့ အတွက် ကျွန်တော် အခုပုဒ်မ ဖြည့်စွက်ရခြင်းဖြစ်ပါတယ်။ ဒါကြောင့် Next Slide ဖြစ်ပါတယ်။ ဒါကြောင့် ၆(ဃ) ဖြစ်ပါတယ်။ ၆(ဃ)မှာတော့ အစုစပ် လုပ်ငန်းကုမ္ပဏီ၊ စီးပွားရေးလုပ်ငန်းအဖွဲ့အစည်းများတွင် အကျိုးအမြတ်သော်လည်းကောင်း၊ ဝင်ငွေခွဲဝေ ရယူရန်သော်လည်းကောင်း လုပ်ကိုင်နေသူသို့မဟုတ် ၎င်းလုပ်ငန်းတစ်ခုခု၏ ဝန်ထမ်းဖြစ်ခြင်းဆိုတာ ခုံအဖွဲ့ရဲ့ အဖွဲ့ဝင်တွေဟာ ဒါတွေမဖြစ်ရဘူးလို့ ဆိုလိုတာဖြစ်ပါတယ်။ နောက်ပုဒ်မ ရ ဖြစ်ပါတယ်။ ပုဒ်မ ရ က “ဥက္ကဋ္ဌ သို့မဟုတ် အဖွဲ့ဝင်တစ်ဦးဦးသည် မိမိဆန္ဒအလျောက်နုတ်ထွက်ရန် အစိုးရအဖွဲ့သို့ တင်သွင်းပါက ခုံအဖွဲ့၏ဥက္ကဋ္ဌ သို့မဟုတ် အဖွဲ့ဝင်အဖြစ်မှ ရပ်စဲစေရမည်”ဆိုတဲ့ မိမိဆန္ဒအလျောက် အစိုးရအဖွဲ့ကို တင်သွင်း တဲ့အခါကျတော့ နုတ်ထွက်ခွင့်ပြုရမှာ ဖြစ်ပါတယ်။ ဒါရေးထုံးပြင်ထားခြင်းဖြစ်ပါတယ်။ နောက်ပုဒ်မ ၈(ခ) ဖြစ်ပါတယ်။ ၈(ခ)ကလည်း “အဖွဲ့ဝင်များအား ချီးမြှင့်သော ချီးမြှင့်ငွေနှင့် စရိတ်တို့ကို ဘဏ္ဍာရေး လုပ်ထုံး လုပ်နည်းများနှင့်အညီ ခုံအဖွဲ့၏ ဘဏ္ဍာငွေမှကျခံရမည်”ဆိုတဲ့ ဒါကရေးထုံးကို ဖြည့်စွက်ထားခြင်း ဖြစ်ပါတယ်။ Next Slide ဒါ က ပုဒ်မ ၉(က) ဖြစ်ပါတယ်။ ပုဒ်မ ၉(က)မှာက ဥပဒေကြမ်းပူးပေါင်းကော်မတီက “ဥက္ကဋ္ဌ သို့မဟုတ် အဖွဲ့ဝင်တာဝန်မှ ရပ်စဲနိုင်သည်”ဆိုတဲ့နေရာမှာ ကျွန်တော်က “ရပ်စဲရမည်”လို့ဆိုတာက “နိုင်သည်”ဆိုတဲ့ဟာက “သာမျှ” လို့ အဓိပ္ပာယ်သက်ရောက်တယ်။ လုပ်ချင်လည်းရတယ်။ မလုပ်ချင်လည်း ရတယ်။ အဲဒါကို ကျွန်တော်က Must လုပ်တာပါ။ အဲဒါကြောင့် “ရပ်စဲရမည်”လို့ ကျွန်တော်က ပြင်ဆင် ထားခြင်းဖြစ်ပါတယ်။ အောက်က နောက်ပုဒ်မ ၁၀ ဖြစ်ပါတယ်။ “ဥက္ကဋ္ဌနေရာ”ဆိုတဲ့နေရာမှာ ကျွန်တော်က ““ဥက္ကဋ္ဌရာထူး”လို့ ပြင်တာဖြစ်ပါတယ်။ ဒါကဒီဥပဒေမှာကိုက ဒီဥက္ကဋ္ဌဆိုတာ ထူးခြားတဲ့ပုဂ္ဂိုလ်ရဲ့ ခြွင်းချက် တစ်ခုဖြစ်တယ်လို့ ကျွန်တော်က အဓိပ္ပာယ်ဖွင့်ဆိုချက်မှာ ပြောထားပါတယ်။ ဒီဥပဒေမှာ ဥက္ကဋ္ဌကို ပြည်ထောင်စု အစိုးရအဖွဲ့က ရွေးချယ်ထားတာဖြစ်တဲ့အတွက် ဒါဝန်ကြီးဌာနကလည်း ရွေးလို့လည်းမရဘူး။ တွေကလည်း ရွေးချယ်လို့မရဘူး။ မရဘဲနဲ့ အစိုးရအဖွဲ့က ရွေးချယ်ထားတဲ့ ပုဂ္ဂိုလ်ထူးဖြစ်တဲ့အတွက် ဒါနေရာမဟုတ်ဘဲ ကျွန်တော် ရာထူးလို့ခေါ်ပါတယ်။ ပုဒ်မ ၃၅ မှာလည်း ဥက္ကဋ္ဌက Debuty Ministry ဖြစ်တယ်။ ဒုဝန်ကြီးဖြစ်တယ်လို့ ဆိုထားတဲ့အတွက် ဥက္ကဋ္ဌသည် နေရာမဟုတ်ဘဲ။ ဥက္ကဋ္ဌရာထူး လစ်လပ်သွားပါက ဥက္ကဋ္ဌရာထူးကို ယာယီတာဝန်ပေးအပ်ရမည်လို့ ပြင်ဆင်ထားခြင်းဖြစ်ပါတယ်။ Next Slide ဒါကပုဒ်မ ၂၅ ဖြစ်ပါတယ်။ ဒါကလည်း ကျွန်တော် ရေးထုံးပြင်ဆင်ထားခြင်း ဖြစ်ပါတယ်။ ““ပြည်သူရှေ့မှောက်တွင်” ဆိုတဲ့နေရာမှာ ““ပြည်သူများသိရှိစေရန် အမိန့်ကြော်ငြာစာ ထုတ်ပြန် ကြေညာရမည်”လို့ ပြင်ဆင်ထားခြင်း ဖြစ်ပါတယ်။ အောက်က ပုဒ်မ ၄၀ ဖြစ်ပါတယ်။ ပုဒ်မ ၄၀ က “ဤဥပဒေ အရ”ဆိုတဲ့နေရာမှာ “ဤဥပဒေဖြင့်သာ”လို့ ကျွန်တော်က ပြောင်းထားခြင်းဖြစ်ပါတယ်။ ဒီပြဋ္ဌာန်းချက်မှာ ဤဥပဒေအရလို့မသုံးဘဲနဲ့ ဤဥပဒေပါအတိုင်း ဒါမှမဟုတ် ဤဥပဒေဖြင့်သာ ဆိုတဲ့စကားရပ်နဲ့ သုံးစွဲရမှာ ဖြစ်ပါတယ်။ ဒါက “ဖြင့်သာ”ဆိုတဲ့ဟာက နာမ်ဆောက်ပစ္စည်းကို ကျွန်တော်က သုံးထားခြင်း ဖြစ်ပါတယ်။ နောက်ပြီးတော့ ရှေ့မှာ “ဤဥပဒေတစ်ရပ် မည်သို့ပင်ပါရှိစေကာမူ” သမ္ဗန္ဓသုံးထားတဲ့အတွက် “ဖြင့်သာ”လို့သာ သုံးစွဲသင့်ပါတယ်လို့ ကျွန်တော် အကြံပြုရင်းနဲ့ ဖြည့်စွက်ထားခြင်း ဖြစ်ပါတယ်။ Next Slide ဒါကတော့ ပုဒ်ထီး၊ ပုဒ်မတွေကို ပြင်ထားတာပါ။ ယှဉ်တွဲပါ အစိမ်းရောင်နဲ့ ဖော်ပြ ထားတဲ့ ပုဒ်ထီး၊ ပုဒ်မတွေကို နှစ်ချောင်းချထားတာတွေကို တစ်ချောင်းချ ပုဒ်ကလေးအဖြစ် ပြင်ဆင် ထားခြင်းဖြစ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ပြည်ထောင်စုအစိုးရအဖွဲ့မှ ပေးပို့တဲ့ အခွန်အယူခံခုံအဖွဲ့ဥပဒေကြမ်းနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ် ပြီးဆုံးပါပြီ။ လွှတ်တော်ကိုယ်စားလှယ် ၃ ဦးရဲ့ ဆွေးနွေးချက်များထဲမှာ ပြင်ဆင်ချက်များနဲ့ အသစ် ဖြည့်စွက်ချက်အဆိုများ ပါဝင်နေတဲ့အတွက် ဥပဒေကြမ်းပူးပေါင်းကော်မတီအနေနဲ့ လိုအပ်ပါက ပြည်သူ့ ငွေစာရင်းပူးပေါင်းကော်မတီအပါအဝင် သက်ဆိုင်ရာ ပြည်ထောင်စုအဆင့်ဌာန၊ အဖွဲ့ အစည်းများ၊ ပြင်ဆင်ချက်အဆို တင်သွင်းဆွေးနွေးထားတဲ့ လွှတ်တော်ကိုယ်စားလှယ်များနဲ့ ထပ်မံဆွေးနွေးပြီး ပိုမို ကောင်းမွန်တဲ့ပြင်ဆင်ချက်များ ရရှိအတည်ပြုနိုင်အောင် ညှိနှိုင်းဆောင်ရွက်ကြဖို့ဖြစ်ပါတယ်။ အထက်ပါ ဥပဒေကြမ်းနဲ့စပ်လျဉ်းပြီး လိုအပ်ပါက ဥပဒေကြမ်းပူးပေါင်းကော်မတီက လွှတ်တော်သို့ ထပ်မံရှင်းလင်းတင်ပြခြင်း၊ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်ကို လာမယ့်အပတ်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</bill>
</section>
<section value="Report">
<report>
<title>အမျိုးသားပညာရေးမူဝါဒကော်မရှင်၏ ၆ လတာ(၂၀၁ရ ခုနှစ်၊ အောက်တိုဘာလ မှ ၂၀၁၈ ခုနှစ်၊ ဧပြီလအထိ)ကာလအတွင်း လုပ်ငန်းဆောင်ရွက်ခဲ့မှု အစီရင်ခံစာ နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား ပညာရေးမူဝါဒကော်မရှင်ရဲ့ ၂၀၁ရ ခုနှစ်၊ အောက်တိုဘာလမှ ၂၀၁၈ ခုနှစ်၊ ဧပြီလထိ ၆ လတာ ကာလ အတွင်း လုပ်ငန်းဆောင်ရွက်ခဲ့မှု အစီရင်ခံစာအမှတ်(၃)နဲ့စပ်လျဉ်းပြီး ၇-၆-၂၀၁၈ ရက်က ကျင်းပပြုလုပ် ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာကော်မရှင်က လွှတ်တော်သို့ ရှင်းလင်း တင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၂၃ ဦး ရှိပါတယ်။ ဒီနေ့မှာ လွှတ်တော်ကိုယ်စားလှယ် ၉ ဦး ဆွေးနွေးခြင်းအစီအစဉ်ကို ဆောင်ရွက်မှာဖြစ်ပြီး ကိုယ်စားလှယ်တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ပထမဦးစွာ ဦးကျော်နိုင် ရန်ကုန်တိုင်းဒေသကြီးမဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1328">ဦးကျော်နိုင် (မဲဆန္ဒနယ်အမှတ်-၁၂၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး အမှူးပြု၍ ကြွရောက်လာကြပါသော ပြည်ထောင်စုအဆင့်ပုဂ္ဂိုလ်များ အားလုံးမင်္ဂလာပါခင်ဗျာ။ အမျိုးသားပညာရေးမူဝါဒကော်မရှင်ရဲ့ ယခုအစီရင်ခံစာမှာ သင်္ချာနဲ့ သိပ္ပံဘာသာရပ် များကို အင်္ဂလိပ်လို သင်ကြားတဲ့အတွက် နားလည်နိုင်စွမ်းအားနည်းတယ်။ ဒါကြောင့်မို့လို့ အလွတ် ကျက်မှတ်တဲ့နည်း တစ်နည်းတည်းကိုသာ သုံးထားရတဲ့အကြောင်း သုံးသပ်တင်ပြထားတာ တွေ့ရပါတယ်။ ကျွန်တော်ယခု ဝေဖန်ဆွေးနွေးပါ့မယ်။ အင်္ဂလိပ်လိုသင်မှ အလွတ်ကျက်ကြတာမဟုတ်ပါဘူး။ မြန်မာလို သင်တဲ့ မြန်မာစာကိုလည်း အလွတ်ကျက်ကြတာပါပဲ။ စကားပြေဆိုလည်း အလွတ်ကျက်။ ခံစားဖြေဆို ရတဲ့ ရသကိုလည်းအလွတ်ကျက်။ ဝါကျစာကြောင်းကိုလည်း ကိုယ်တိုင်မရေးတတ်လို့ ဆရာမရေးပေး ထားတဲ့အတိုင်း အလွတ်ကျက်။ ဆရာမကလည်း သူရေးပေးတဲ့စာနဲ့မတူရင် အမှတ်မပေး။ မြန်မာစာစီ စာကုံးကို ကိုယ်ပိုင်ဟန်နဲ့ရေးတတ်တဲ့ ကျောင်းသားဘယ်နှစ်ယောက် ရှိမှာလဲ။ ဆယ်တန်းကျောင်းသား ၆၀၀,၀၀၀ မှာ စာစီစာကုံးကို ကိုယ်ပိုင်ဟန်နဲ့ရေးနိုင်တဲ့ ကျောင်းသား ၁ ရာခိုင်နှုန်း ၆,၀၀၀ မှ ရှိပါ့မလား။ ကျန်တဲ့ကျောင်းသား ၉၉ ရာခိုင်နှုန်းကတော့ ပါနိုင်လောက်တဲ့ စာစီစာကုံးတွေကို ကုန်းရုန်းကျက်တဲ့ လူတွေချည်းပဲလို့ သိရပါတယ်။ လေးစားအပ်ပါသော နာယကကြီးခင်ဗျား။ ကော်မရှင်ရဲ့ အစီရင်ခံစာမှာ သိပ္ပံဘာသာရပ်တွေကို အင်္ဂလိပ်ဘာသာစကား အားနည်းတဲ့အတွက် ကျောင်းမှာသင်ပေးရုံဖြင့် မလုံလောက်။ ကျောင်းချိန်ပြင်ပ ကျူရှင်၊ Private Tution Class တွေက ပိုမိုသင်ယူကြတယ်လို့ သုံးသပ်ထားတာ တွေ့ရပါတယ်။ အမှန် ကတော့ ကျူရှင်တွေမှာသင်တာ ပိုဆိုးပါတယ်။ ရှေ့ကဆရာက သံချပ်တိုင်သလိုတိုင်ပေးလိုက်၊ နောက်က ကျောင်းသားတွေက အော်ဆိုလိုက်နဲ့ အောင်ချက်များများ၊ ဂုဏ်ထူးများများထွက်တဲ့ ကျူရှင်တွေ၊ စာကျက် ဝိုင်းတွေ၊ Private School တွေမှာ ဂုဏ်ယူစွာ၊ လူကြိုက်များစွာနဲ့ ကျင့်သုံးနေတဲ့ တစ်ခုတည်းသော နည်းလမ်းဖြစ်နေပါတယ်။ နာယကကြီးခင်ဗျာ။ ဒီနေရာမှာ စာမကျက်ချင်တဲ့၊ စာမလိုက်နိုင်တဲ့ ခပ်ညံ့ညံ့ကျောင်းသား တစ်ယောက်ကို မင်းဘာဖြစ်လို့ သိပ္ပံဘာသာရပ်တွေမှာ မရတာလဲလို့မေးရင် အင်္ဂလိပ်လိုသင်လို့လို့ ဖြေမှာ ဖြစ်ပါတယ်။ ကျွန်တော်တို့ မြန်မာပြည်ပညာရေးနဲ့ ပညာရေးဝန်ကြီးဌာနကို လမ်းညွှန်ပေးနေတဲ့ ကော်မရှင်ရဲ့ သုံးသပ်ချက်နဲ့ တူညီနေတာတွေ့ရမှာဖြစ်ပါတယ်။ ကော်မရှင်အနေနဲ့ သင်ကြားသူ ဆရာ၊ ဆရာမများရဲ့ အားနည်းချက်ဖြစ်တဲ့ သိပ္ပံဘွဲ့၊ ပညာရေးဘွဲ့၊ မဟာဘွဲ့၊ ပါရဂူဒေါက်တာဘွဲ့ အားလျော်စွာ ဘာသာရပ် ဆိုင်ရာ၊ ပညာရပ်ဆိုင်ရာ Subject Matter အားနည်းမှုအရ အထက်တန်းကျောင်းများမှာသာမက တက္ကသိုလ်ကောလိပ်များမှာပါ Text Book လို့ခေါ်တဲ့ ပြဋ္ဌာန်းစာအုပ် ဖတ်စာအုပ် တစ်အုပ်တည်းသာပိုင်တဲ့ ဆရာ၊ ဆရာမများရဲ့ အားနည်းချက်များကို ဖော်ထုတ်သုံးသပ်ပြီးတော့ မူဝါဒချမှတ်ပေးရမှာ ဖြစ်ပါတယ်။ အခုတော့ ကော်မရှင်ရဲ့ မူဝါဒက အင်္ဂလိပ်စာအားနည်းရင် အင်္ဂလိပ်လိုကိုမသင်နဲ့ဖြုတ်ဆိုတော့ တစ်ခေတ် တစ်ခါက ကျွန်တော်တို့ မြန်မာနိုင်ငံမှာ ပညာရေးဝန်ကြီးဌာနရဲ့ အပေါ်မှာရှိတဲ့ ပညာရေးကော်မတီဥက္ကဋ္ဌ ပုဂ္ဂိုလ်ကြီးရဲ့ ကလေးတွေစာမလိုက်နိုင်ဘူးလား၊ အောင်ချက်နည်းနေသလား။ စာတွေများရင်ဖြုတ်။ ခက်တာတွေဖြုတ်။ ဆယ်တန်းမှာ ကိုးတန်းစာတွေမမေးနဲ့ စတဲ့နှုတ်မိန့်နဲ့ ကျောင်းစာသင်ရိုးကို ဖြုတ်။ ထုတ်၊ လျှော့လိုက်ရာမှာ ကျွန်တော်တို့မြန်မာပြည်ရဲ့ ပညာရေးဟာ စနစ်တကျ ဖျက်ဆီးခံရတယ်လို့ သမိုင်း တွင်ခဲ့ရပါတယ်။ ယနေ့ ပညာရေးမူဝါဒကော်မရှင်ဟာလည်း ဒီလိုပဲ ကလေးတွေစာမလိုက်နိုင်တဲ့ အားနည်းချက် ဖြစ်တဲ့ ဆရာ၊ ဆရာမတွေရဲ့ သင်ရိုးမပိုင်နိုင်မှုကို အားဖြည့်ရမယ့်အစား၊ အင်္ဂလိပ်လိုအားကောင်းအောင် သင်ပေးရမယ့်အစား အင်္ဂလိပ်လိုသင်တာကို ဖြုတ်လို့ အကြုံပြုထားတာကတော့ တော်တော်ကို အံ့သြဖို့ ကောင်းပါတယ်။ သမိုင်းမှာ နောက်ထပ်တစ်ခု ထပ်တွင်သွားပါလိမ့်မယ်။ ဒီနေရာမှာလက်တွေ့အနေနဲ့ ပြောရမယ်ဆိုရင် ကျွန်တော်တို့ ပညာရေးမြှင့်တင်မှုကော်မတီကို ပြီးခဲ့တဲ့နှစ်က သင်ရိုးညွှန်းတမ်းကော်မတီက လာရောက်တွေ့ဆုံတယ်။ ကျွန်တော်တို့ လိုအပ်သလို ဆွေးနွေး လိုက်တယ်။ ဒါပေမယ့် ဒီနေ့အဖို့မှာတော့ ကျွန်တော်တို့ အမျိုးသားလွှတ်တော် ပညာရေးမြှင့်တင်မှု ကော်မတီ၊ ပြည်သူ့လွှတ်တော် ပညာရေးမြှင့်တင်မှုကော်မတီများကို လာရောက်တွေ့ဆုံ ရှင်းလင်းခြင်း လုံးဝမရှိဘဲနဲ့ ပြင်ပက မြန်မာပြည်အကြောင်းမသိတဲ့ ပညာရှင်တွေရဲ့ အကြံဉာဏ်တွေ၊ နောက်တစ်ခါ ဝန်ထမ်းတွေရဲ့ အကြံဉာဏ်တွေ၊ ဝန်ထမ်းဟောင်းတွေရဲ့ နှစ်ပေါင်း ၅၀ ခေါက်ရိုးကျိုးလာတဲ့ ဝန်ထမ်း တွေရဲ့ အကြံဉာဏ်တွေနဲ့ပဲ သုံးသပ်ချက်ထွက်လာရတော့ လုံးဝအားရဖွယ်မရှိပါဘူး။ ကျွန်တော်ဆွေးနွေး စရာတွေ များပြားစွာရှိပါတယ်။ သို့သော် သတ်မှတ်ထားတဲ့နစ်အတွင်းမှာတော့ ကျွန်တော် ဒီလောက်ဆွေးနွေးတယ်။ သို့သော် ကျွန်တော် တစ်ချက်တင်ပြစရာရှိပါတယ်။ အဲဒါပြီးခဲ့တဲ့အခေါက်တုန်းက ကျွန်တော်ဟာ စနစ်တကျ Power Point သုံးပြီးတော့ ကော်မရှင်ရဲ့ သုံးသပ်ချက်လွဲမှားနေတာကို ကျွန်တော် ဆွေးနွေးခဲ့ပေမယ့် ကော်မရှင်ကတော့ ခပ်ပေါ့ပေါ့လေးပဲ ကိုယ်စားလှယ်ကြီးက နားလည်မှုလွဲမှားတာ ဖြစ်ပါတယ်လို့ တစ်ခွန်းတည်းနဲ့ ကျွန်တော့ဆွေးနွေးမှုကို လျစ်လျူရှုခဲ့ပါတယ်။ ဒီတစ်ခေါက်တော့ လျစ်လျူမရှုစေချင်ပါဘူး။ ကျွန်တော်တို့ ကိုယ်စားလှယ်တွေရဲ့ ဆွေးနွေးချက်များဟာ သက်ဆိုင်ရာ ကော်မရှင်များကို ထိန်းညှိပေးဖို့ဖြစ်ပါတယ်။ အဲဒီကော်မရှင်တွေရဲ့ သုံးသပ်ချက်များကို ကျွန်တော်တို့ ထိန်းညှိတဲ့အခါမှာလည်းပဲ ကျွန်တော်တို့ အခုဆွေးနွေးပြီးရင် င် ကော်မရှင်ကတော့ ခပ်ပေါ့ပေါ့ပဲ အတည်ပြုမှာပဲဆိုတဲ့ သဘောတရားနဲ့ ထားမယ်ဆိုရင်တော့ မဖြစ်သင့်ဘူးလို့ပြောကြားရင်း ကျွန်တော့ ဆွေးနွေးချက်ကို နိဂုံးချုပ်ပါတယ်။</speech>
<speech type="speaker">ဆက်လက်ပြီး ဒေါက်တာသန်းအောင်စိုး မင်းလှမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1447">ဒေါက်တာသန်းအောင်စိုး (မင်းလှမဲဆန္ဒနယ်၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနဲ့ ဒုတိယဥက္ကဋ္ဌကြီး၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့်ဝန်ကြီးများ၊ ဧည့်သည်တော်များအားလုံး မင်္ဂလာပါ။ ကျွန်တော် ကတော့ ပဲခူးတိုင်းဒေသကြီး၊ မင်းလှမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါက်တာသန်းအောင်စိုး ဖြစ်ပါတယ်။ အမျိုးသားပညာရေးမူဝါဒကော်မရှင်ရဲ့ အစီရင်ခံစာကို ဆွေးနွေးသွားမှာဖြစ်ပါတယ်။ ဒီနေ့ တက္ကသိုလ်ဝင်တန်းအောင်မြင်မှုဟာ ဖြေဆိုသူ ၇၈၉,၀၀၀ ကျော်မှာ အောင်မြင်သူ ၂၅၉,၀၀၀ ကျော် ရှိပါတယ်။ အဲဒီတော့ ၃ ပုံတစ်ပုံလောက် အောင်မြင်ပါတယ်။ ကျွန်တော်တို့ကို ၁၀ တန်း Bio သင်ပေးတဲ့ ဆရာကြီးတစ်ဦးက မင်းဂုဏ်ထူးရတဲ့သူတွေကို ချီးကျူးတာကောင်းပါတယ်။ အောင်မြင်တဲ့သူတွေကိုလည်း ချီးကျူးတာလည်းကောင်းပါတယ်။ ဒါပေမယ့် ၁၀ တန်းမအောင်တဲ့ သုံးပုံနှစ်ပုံသော အများစုကလေး တွေရဲ့ ရှေ့ရေးကိုလည်း စဉ်းစားပေးရမယ်လို့ ကျွန်တော့ကို ပြောခဲ့ပါတယ်။ အခုဒီအချက်ကို ကျွန်တော်တို့ တွေ့ရပါတယ်။ စာမျက်နှာ ၂၅ အပိုဒ် ၁၅(က)မှာ အခြေခံပညာအထက်တန်းကျောင်းများတွင် သက်မွေး ပညာဘာသာရပ်များ သင်ကြားပို့ချရေးဆိုင်ရာ မူဝါဒအကြံပြုစာတမ်းမှာ ဒီသုံးပုံနှစ်ပုံသော ကလေးတွေ အတွက် အခြေခံပညာအထက်တန်းကျောင်းများတွင် အသက်မွေးဝမ်းကျောင်းဆိုင်ရာ အတတ်ပညာ ဘာသာရပ်တစ်ခုခုကို ထည့်သွင်းသင်ကြားပေးနိုင်မည်ဆိုပါက အဆိုပါကျောင်းသားများ၏ အနာဂတ် ဘဝခရီးအတွက် များစွာအထောက်အကူဖြစ်မည်ဟု သုံးသပ်ရရှိပါသည်။ ဆောင်ရွက်နိုင်ဖို့ နည်းလမ်း တွေလည်းပေးထားပါတယ်။ ပုံမှန်သင်ရိုးညွှန်းတမ်းမှာ ထည့်တာ၊ ကာလတိုသင်တန်းတွေ ထည့်တာ၊ အသက်မွေးဝမ်းကျောင်း ဘာသာရပ်အမျိုးမျိုးကို တိုးချဲ့ စီစဉ်သင်ကြားတာ၊ အခြေခံပညာအထက်တန်း ပြီးမြောက်သူတွေကို အသက်မွေးဝမ်းကျောင်းဆိုင်ရာ ကျွမ်းကျင်မှုလက်မှတ် ချီးမြင့်တာတို့ဖြစ်ပါတယ်။ အဲဒီလို ဆောင်ရွက်ခြင်းအားဖြင့် အခြေခံပညာအထက်တန်း စာမေးပွဲကျတဲ့သူတွေ၊ အောင်ပြီးတော့ ဆက်မတက်နိုင်တဲ့ ကလေးတွေအတွက် အထောက်အကူပြုမှာဖြစ်ပါတယ်။ အဲဒီလိုလုပ်ငန်းတွေအချို့ကို အကောင်အထည်ဖော်ရာမှာ ပုဂ္ဂလိကပညာရေးဝန်ဆောင်မှုပေးသူများ၊ စီးပွားရေးလုပ်ငန်းရှင်များနှင့် ချိတ်ဆက် ဆောင်ရွက်ရန် လိုအပ်မည်ဖြစ်ပါတယ်လို့ရေးထားတာဟာ အင်မတန်ကောင်းမွန်ပါတယ်။ အင်မတန်လည်းပဲ မွန်မြတ်တဲ့အစီအစဉ် ဖြစ်ပါတယ်။ အခန်း(၂) အမျိုးသားပညာရေးမူဝါဒကော်မရှင်ရဲ့ ဆောင်ရွက်ချက်တွေမှာ အပိုဒ် ၄ မူဝါဒပိုင်းဆိုင်ရာ အဆုံးအဖြတ်များအတွက် ပညာရေးဝန်ကြီးဌာနတို့ အကြံပြုခြင်းဆိုတာ တွေ့ရပါတယ်။ အကြံပြုနိုင်ဖို့ တင်ပြလိုပါတယ်။ မြန်မာနိုင်ငံမှာ CoE လို့ခေါ်တဲ့ Centre of Excellence ကျောင်းတွေကို ၂၀၁၃-၂၀၁၄ ကတည်းက စဖွင့်လှစ်ခဲ့ပါတယ်။ အခု CoE လို့ မသတ်မှတ်တော့ဘဲ အခြားဘွဲ့ရတွေနဲ့ အလုပ်အကိုင် အခွင့် အလမ်းအတူတူလို့ ဒုတိယအကြိမ် ပြည်သူ့လွှတ်တော် အဋ္ဌမပုံမှန်အစည်းအဝေး ပထမနေ့မှာ ပညာရေး ဝန်ကြီးက ပြန်လည်ဖြေကြားခဲ့ပါတယ်။ နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ ပြင်ပတက္ကသိုလ်တွေမှာ CoE တန်းတွေဖွင့်ဖို့ အခု အမျိုးသားမူဝါဒကော်မရှင်မှာပါတဲ့ ဆရာကြီးတွေ အပြင်းအထန် ကြိုးစားခဲ့ရပါတယ်။ တက္ကသိုလ်ဝင်တန်း အမှတ်မြင့်မြင့်နဲ့အောင်တဲ့ ကျောင်းသားလေးတွေ ကြိုးစားချက်၊ မိဘတွေရဲ့ မျှော်လင့်ချက် ကြီးမားမှုတွေနဲ့ ဒီကြီးမားမှု မျှော်လင့်ချက်များစွာနဲ့ တက်ရောက်ခဲ့တာ သူတို့ရဲ့ ထူးချွန်မှုအလိုက် သင့်ရာအပ်ဖို့ ဆရာတို့ ကျင့်ဖို့ဝတ်ငါးဖြာဆိုတဲ့ ဂုဏ်ပုဒ်နဲ့အညီ ထိုက်တန်တဲ့နေရာတွေကို ချိတ်ဆက်ပေးဖို့ လိုပါတယ်။ နိုင်ငံတော်သမ္မတကြီး ဦးဝင်းမြင့်ရဲ့ မိန့်ခွန်းမှာလည်း အရည်အချင်းရှိတဲ့လူငယ်တွေ သူတို့နဲ့ထိုက်တန်တဲ့ ပညာရပ်တွေကို ဆည်းပူးခွင့်ရရှိပြီး သူတို့နဲ့ထိုက်တန်တဲ့ နေရာတွေရနိုင်ဖို့ နိုင်ငံတကာက ပညာသင်အခွင့် အလမ်းတွေ ပြည်တွင်းအခွင့်အလမ်းတွေကို အလေးထားပြီးမြှင့်တင်ပေးရမှာ ဖြစ်ပါတယ်ဆိုတဲ့ လမ်းညွှန်ချက် 309 GOSGƏosco:cpolosušini saqcops: 280pšiqas: oppospaprsa qe The University of Tokyo, Sophia University, Osaka University, 6g60:628:02000szzacsaộne GXAAS China, KMITL ogco:ong sa qe Ryukoku University, Indonesia University, Malbone University စတာတွေနဲ့ MoU ထိုးထားတာ တွေ့ရတဲ့အတွက် ချိတ်ဆက်ဆောင်ရွက်ပေးဖို့ တိုက်တွန်း လိုပါတယ်။ နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ စာမျက်နှာ ၂၆(ခ)မှာလည်း စိုက်ပျိုးရေးသိပ္ပံ BAgrisc တွေကို ပိုမိုမွေးထုတ်နိုင်ဖို့ အကြံပြုစာတန်းကို ဖတ်ရတဲ့အတွက် အလွန် ဝမ်းသာပါတယ်။ ကျွန်တော်တို့ စိုက်ပျိုးရေး၊ မွေးမြူရေးနိုင်ငံမှာ မွေးမြူရေးပညာရပ်နဲ့ပတ်သက်လို့ တစ်ခု တည်းပဲရှိတဲ့ မွေးမြူရေးဆိုင်ရာဆေးတက္ကသိုလ်ကိုလည်း လုံလောက်တဲ့ထောက်ပံ့မှုတွေ ပေးဖို့လိုပါတယ်။ 3əqamê DVM (Doctor of veterinary medicine)ş. BASc (Bachelor of animal science) ဘွဲ့တွေပါပေးပြီး မွေးမြူရေးကို အရှိန်အဟုန်မြှင့်မှာဖြစ်ပါတယ်။ ဒါပေမယ့် မွေးမြူရေးဆိုင်ရာ ဆေးတက္ကသိုလ် gs Demonstration Farm 6ozma concoz.z8:20: Gaosegni equosan sacz $28:olosus.nl ကြက်ခြံ၊ ဘဲခြံ၊ ဝက်ခြံ၊ ငုံးခြံ၊ အသားစားနွားခြံ၊ နို့စားနွားခြံ၊ သိုးခြံ၊ ဆိတ်ခြံစသည်ဖြင့် မွေးမြူရေးခြံတွေ လည်း လိုအပ်ပါတယ်။ မြင်း၊ ကျွဲနှင့် တစ်ခါ ငါးမွေးမြူရေးကန်တွေပါ လိုအပ်မှာဖြစ်ပါတယ်။ သူတို့တွေ အတွက် စားကျက်စိုက်ခင်းဧရိယာတွေလည်း လိုပါတယ်။ ဒီအပြင်မှာ စာမျက်နှာ ၂၉(ဂ)မှာ တက္ကသိုလ်များမှာ သုတေသနလုပ်ငန်းနှင့် ဖွံ့ဖြိုးရေးတိုးတက်ရေးဆိုင်ရာမူဝါဒအရ သုတေသနခြံ Research Farm တွေလည်း လိုပါတယ်။ Research Farm တွေကို မွေးမြူရေးခြံတွေနဲ့တွဲပြီးတော့ မွေးလို့မရပါဘူးခင်ဗျာ။ သီးသန့် တည်ထောင်ရမှာဖြစ်ပါတယ်။ ဒါကြောင့် ဒီတက္ကသိုလ်အတွက် မွေးမြူတဲ့အကောင်ရေ အပေါ်မှာမူတည်ပြီး တော့ မြေဧက ၃၀၀ ကနေ ၅၀၀ ကြား လိုအပ်မှာဖြစ်ပါတယ်။ ပြန်အပ်ထားတဲ့မြေတွေလည်း ရှိနေတုန်း ှာ အမျိုးသားပညာရေးမူဝါဒကော်မရှင်ကို ဦးဆောင်တိုက်တွန်းပေးဖို့ ဆွေးနွေးအပ်ပါတယ်။ နောက်ဆုံးမှာတော့ မြန်မာနိုင်ငံမှာ လာရောက်သင်ကြားပေးနေတဲ့ နိုင်ငံခြားကဘွဲ့၊ ဒီပလိုမာသင်တန်း တွေကို အစစ်အမှန်ဖြစ်ကြောင်း တိကျသေချာအောင် စစ်ဆေးပေးဖို့လိုအပ်ကြောင်း နောက်ဆုံးဆွေးနွေး တင်ပြလိုက်ရပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များ ခင်ဗျား။ အစည်းအဝေးကို မိနစ် ၃၀ ခန့် ခေတ္တ ရပ်နားပါ့မယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံးပဲ ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော်ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ဒေါက်တာသက်သက်ခိုင် ဒဂုံမဲဆန္ဒနယ် ဆက်လက်ဆွေးနွေးဖို့ဖြစ်ပါတယ်။</speech>
<speech><mp id="1565">ဒေါက်တာသက်သက်ခိုင် (ဒဂုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီး၊ ပြည်ထောင်စုလွှတ်တော် ကိုယ်စားလှယ်များ၊ ကြွရောက်လာကြတဲ့ ပြည်ထောင်စုဝန်ကြီးများနဲ့ ပြည်ထောင်စုအဆင့် အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာပါရှင်။ ကျွန်မကတော့ ရန်ကုန်တိုင်းဒေသကြီး၊ ဒဂုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင် ဖြစ်ပါတယ်။ ကျွန်မအနေနဲ့ ပြည်ထောင်စုသမ္မတမြန်မာနိုင်ငံတော် အမျိုးသား ပညာရေးမူဝါဒကော်မရှင်က ပြည်ထောင်စုလွှတ်တော်သို့ တင်ပြတဲ့ အစီရင်ခံစာအမှတ်(၃)မှာပါဝင်တဲ့ နည်းပညာ၊ သက်မွေးပညာနဲ့ လေ့ကျင့်ရေးကဏ္ဍကို ခေတ်ရဲ့ လိုအပ်ချက်နဲ့အညီ ဖွံ့ဖြိုးတိုးတက်လာဖို့ အကြံပြု ဆွေးနွေးသွားမှာ ဖြစ်ပါတယ်ရှင်။ နာယကကြီးရှင့်။ ကမ္ဘာပေါ်မှာ လူသားအရင်းအမြစ်ကို အခြေပြုတဲ့ ဖွံ့ဖြိုးတိုးတက်ခြင်းဟာ ရေရှည်တည်တံ့ခိုင်မြဲပြီး အစဉ်ပြောင်းလဲနေတဲ့ ပြင်ပပတ်ဝန်းကျင်ရဲ့ ရိုတ်ခတ်မှုဒဏ်ကိုလည်း ခံနိုင်ရည် ရှိတာကို တွေ့ရပါတယ်။ အလားတူပဲ မိမိတို့မြန်မာနိုင်ငံမှာလည်း ရေရှည်တည်တံ့ခိုင်မြဲတဲ့ ဖွံ့ဖြိုးမှုနဲ့ ခံနိုင်ရည် ရှိတဲ့ လူ့ဘောင်အသိုင်းအဝိုင်းတစ်ခုထူထောင်ဖို့၊ လူသားအရင်းအမြစ်ဖွံ့ဖြိုးဖို့ အရေးတကြီးလိုအပ်နေပါတယ်။ ပညာရေးစနစ်တစ်ခုမှာ အခြေခံပညာ၊ အဆင့်မြင့်ပညာများ အရေးကြီးသလို ကျွမ်းကျင်ပြီး ထုတ်လုပ်အား ကောင်းတဲ့ လုပ်သားထုရှိဖို့ နည်းပညာ၊ သက်မွေးပညာနဲ့ လေ့ကျင့်ရေးကဏ္ဍလည်း အလားတူ အရေးကြီး တာကိုတွေ့ရှိရတာဖြစ်ပါတယ်ရှင်။ နာယကကြီးရှင့်။ အမျိုးသားပညာရေးကော်မရှင်က နည်းပညာ၊ သက်မွေးပညာနဲ့ လေ့ကျင့်ရေး ကဏ္ဍ ဖွံ့ဖြိုးလာအောင် ပညာရေးဝန်ကြီးဌာနအား ရွေးချယ်ဆောင်ရွက်နိုင်မယ့် မူဝါဒဆိုင်ရာ အောက်ပါ နည်းလမ်း ၄ ချက်ကို အကြံပြုခဲ့ပါတယ်။ နံပါတ်(၁) နည်းပညာနဲ့ သက်မွေးပညာရပ်များ ပုံမှန်သင်ရိုး ညွှန်းတမ်းမှာ ထည့်သွင်းသင်ကြားခြင်း၊ နံပါတ်(၂) နည်းပညာနဲ့သက်မွေးပညာ ကာလတိုသင်တန်းများကို အခြေခံပညာကျောင်းများမှာ ပူးတွဲဖွင့်လှစ်သင်ကြားခြင်း၊ နံပါတ်(၃) နည်းပညာနဲ့သက်မွေးပညာ ဘာသာရပ် အမျိုးမျိုးကို တိုးချဲ့စီစဉ်သင်ကြားခြင်း၊ နံပါတ်(၄) အခြေခံပညာအထက်တန်း ပြီးမြောက်သူများကို အသက်မွေးဝမ်းကျောင်းဆိုင်ရာ ကျွမ်းကျင်မှုလက်မှတ်ချီးမြှင့်ခြင်းတို့ဖြစ်ပါတယ်။ နာယကကြီးရှင့်။ နည်းပညာ၊ သက်မွေးပညာနဲ့ လေ့ကျင့်ရေးကို နိုင်ငံအတော်များများမှာ အဆင့် နိမ့်တဲ့ ပညာရပ်အဖြစ်သာ ရှုမြင်ခဲ့ကြပေမယ့် ယခုမျက်မှောက်ခေတ်မှာတော့ ကျွမ်းကျင်မှု ဖွံ့ဖြိုးတိုးတက် စေခြင်းဟာ စီးပွားရေးနဲ့ အခြားအဖွဲ့အစည်းများအတွက် ယှဉ်ပြိုင်နိုင်စွမ်းရည် ဆန်းသစ်တီထွင်ဖန်တီးခြင်းနဲ့ ကုန်ထုတ်လုပ်မှု တိုးတက်စေခြင်းတို့ကြောင့် ကျွမ်းကျင်လုပ်သားများ မွေးထုတ်ခြင်းဟာ တိုင်းပြည်ရဲ့ လူမှုစီးပွားတိုးတက်ခြင်းအတွက် မဟာဗျူဟာမြောက်အရေးကြီးတဲ့ အခန်းကဏ္ဍကပါဝင်လာကြပြီ ဖြစ်ပါတယ်ရှင့်။ ကျွန်မတို့မြန်မာနိုင်ငံမှာလည်း နည်းပညာ၊ သက်မွေးပညာနဲ့ လေ့ကျင့်ရေးကဏ္ဍကြီးတစ်ခုလုံး ဖွံ့ဖြိုးတိုးတက် လာဖို့နဲ့ ကျွမ်းကျင်ပြီး ထုတ်လုပ်အားကောင်းတဲ့ လုပ်သားထုတစ်ရပ် ပေါ်ပေါက်လာဖို့ အချက် ၃ ချက်နဲ့ အကြံပြု ဆွေးနွေးသွားမှာ ဖြစ်ပါတယ်။ နံပါတ် (၁) အချက်အနေနဲ့ နည်းပညာ၊ သက်မွေးပညာနဲ့ လေ့ကျင့်ရေးကဏ္ဍမှာ ပုဂ္ဂလိကကျောင်းများ အစွမ်းကုန်ပါဝင်လာနိုင်ဖို့ အစိုးရမှမူဝါဒချမှတ်ပြီး မြေတောင်မြှောက်သင့်ပါတယ်။ နည်းပညာနဲ့ သက်မွေး ပညာရပ်ကဏ္ဍရေရှည်ဖွံ့ဖြိုးဖို့ အစဉ်သဖြင့်ပြောင်းလဲနေတဲ့ လုပ်ငန်းခွင်လိုအပ်ချက်နဲ့ ပြင်ပပတ်ဝန်းကျင် တို့နဲ့ လိုက်လျောညီထွေရှိဖို့ လိုအပ်ပါတယ်။ အလုပ်အကိုင်ရှာဖွေနေကြတဲ့ လူငယ်ထုအနေနဲ့ ဘယ်လို အတတ်ပညာနဲ့ ကျွမ်းကျင်မှုရှိမှ အလုပ်ရနိုင်တယ်ဆိုတဲ့အချက်ပေါ်မူတည်ပြီး နည်းပညာနဲ့ သက်မွေး ပညာကို ရွေးချယ်သင်ယူကြသလို ပုဂ္ဂလိကနည်းပညာနဲ့ သက်မွေးပညာကျောင်းများဟာလည်း ဘယ်လို အတတ်ပညာနဲ့ကျွမ်းကျင်မှုသင်တန်းများဖွင့်လှစ်မှ ကျောင်းသားရနိုင်တယ်ဆိုတဲ့အပေါ် မူတည်ပြီး ခေတ်နဲ့ လိုက်လျောညီထွေတဲ့ သင်တန်းများကို ရွေးချယ်ပို့ချကြလို့ နည်းပညာနဲ့ သက်မွေးပညာဘာသာရပ် များဟာ ဈေးကွက်နဲ့ လုပ်ငန်းခွင်လိုအပ်ချက်ကို ထင်ဟပ်ပြီး ခေတ်နဲ့လိုက်လျောညီထွေရှိတဲ့ ဒေသတွင်း နိုင်ငံများနဲ့ ယှဉ်ပြိုင်နိုင်မယ့် လုပ်သားဈေးကွက်တစ်ရပ် ပေါ်ပေါက်လာမှာ ဖြစ်ပါတယ်ရှင့်။ နံပါတ် (၂) အကြံပြုချက်အနေနဲ့ နည်းပညာနဲ့ သက်မွေးပညာ မူဝါဒများ ချမှတ်တဲ့အခါမှာ အကျုံးဝင် သက်ဆိုင်သူများဖြစ်ကြတဲ့ အစိုးရ၊ အလုပ်ရှင်နဲ့ အလုပ်ရှင်အဖွဲ့အစည်းများ၊ အလုပ်သမားအဖွဲ့အစည်းများ၊ ပုဂ္ဂလိကသင်တန်းကျောင်းများနဲ့ အဖွဲ့အစည်းများ၊ လုပ်ငန်းခွင်မှ ကျွမ်းကျင်ပညာရှင်များ၊ တက္ကသိုလ် များမှ ဆရာ/ဆရာမများအားလုံး ပါဝင်စေသင့်ပါတယ်။ အဲဒါမှ လုပ်ငန်းခွင်နဲ့ နည်းပညာ၊ သက်မွေးပညာ ကျောင်းများ ဆက်စပ်မှုရှိပြီး လုပ်ငန်းခွင်က အမှန်တကယ်လိုအပ်တဲ့ ကျွမ်းကျင်လုပ်သားများ မွေးထုတ် နိုင်မှာဖြစ်ပါတယ်။ နံပါတ် (၃) အကြံပြုချက်အနေနဲ့ နည်းပညာ၊ သက်မွေးပညာနဲ့ လေ့ကျင့်ရေးကဏ္ဍဖွံ့ဖြိုးဖို့ ပညာရေး ဝန်ကြီးဌာနအောက်မှ သင်တန်းကျောင်းများသာ အာရုံစိုက်ခြင်းထက် အခြားဝန်ကြီးဌာန အသီးသီး အောက်မှာရှိတဲ့ အမျိုးမျိုးသောနည်းပညာနဲ့ သက်မွေးပညာသင်တန်းကျောင်းများအားလုံးကိုပါ ပြန်လည် ရှင်သန်လာအောင် ကျောင်းတွေနဲ့ မြေ၊ ကျောင်းအဆောက်အအုံ နည်းပြများကို အရင်းအနှီးပြုပြီး ပြည်တွင်း ပြည်ပပုဂ္ဂလိကကျောင်းတွေနဲ့ အကျိုးတူပူးပေါင်းဆောင်ရွက်ခြင်းတွေ ပြုလုပ်သင့်ပါတယ်။ ဒါ့အပြင် နည်းပညာနဲ့ အသက်မွေးဝမ်းကျောင်းပညာဆိုင်ရာ သင်ရိုးညွှန်းတမ်း၊ ကျွမ်းကျင်မှုလက်မှတ်ချီးမြှင့်ခြင်း၊ (Certification) နဲ့ အသိအမှတ်ပြုခြင်း၊ Accreditation လုပ်ငန်းစဉ်များကို အနည်းဆုံးဒေသတွင်း စံတော်ချိန်များနဲ့ ပြည့်မီစေခြင်းအားဖြင့် အာဆီယံနိုင်ငံအချင်းချင်းချုပ်ဆိုထားတဲ့ ကျွမ်းကျင်မှုဆိုင်ရာ အပြန်အလှန် အသိအမှတ်ပြုခြင်း အစီအစဉ်တွေနဲ့ ကိုက်ညီစေခြင်းဟာလည်း လူငယ်တို့အတွက် နည်းပညာနဲ့ သက်မွေးပညာသင်ကြားဖို့ တွန်းအားတစ်ခုဖြစ်စေမှာ ဖြစ်ပါတယ်။ နာယကကြီးရှင့်။ အချုပ်အားဖြင့်ပြောရလို့ရှိရင် တိုင်းပြည်ရဲ့ လူမှုစီးပွားရေးဖွံ့ဖြိုးတိုးတက်ဖို့နဲ့ လူ့စွမ်းအားအရင်းအမြစ်တိုးတက်ဖို့ ပုဂ္ဂလိကသင်တန်းကျောင်းများ ဒီထက်ပိုမိုပါဝင်လာနိုင်အောင် မြေတောင် မြှောက်ပြီး နည်းပညာ၊ သက်မွေးပညာနဲ့ လေ့ကျင့်ရေးစနစ်ကြီးတစ်ခုလုံး အားကောင်းမောင်းသန်နဲ့ အသက်ဝင်လာဖို့ အစိုးရမှလုပ်သာကိုင်သာရှိတဲ့ ဥပဒေ၊ နည်းဥပဒေ ဝန်းကျင်တစ်ရပ်ဖော်ဆောင် ပေးဖို့နဲ့ နိုင်ငံတော်မှ ဘတ်ဂျက်ပိုမိုသုံးစွဲဖို့ တိုက်တွန်းပြောကြားရင်း နိဂုံးချုပ်အပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာသန်းဝင်း မန္တလေးတိုင်းဒေသကြီး မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="1287">ဒေါက်တာသန်းဝင်း (မဲဆန္ဒနယ်အမှတ်-၁၊ မန္တလေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌကြီး၊ ပြည်ထောင်စုဝန်ကြီးများ၊ ပြည်ထောင်စု အဆင့် အဖွဲ့အစည်းဝင်များ၊ လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၁)က အမျိုးသားလွှတ်တော် ကိုယ်စားလှယ် ဒေါက်တာသန်းဝင်းဖြစ်ပါတယ်။ ပြည်ထောင်စုလွှတ်တော်ကို တင်သွင်းခဲ့တဲ့ ပြည်ထောင်စုသမ္မတ မြန်မာ နိုင်ငံတော် အမျိုးသားပညာရေးကော်မရှင်ရဲ့ အစီရင်ခံစာအမှတ် (၃) မှာ ဖော်ပြထားတဲ့ အခြေခံပညာ အထက်တန်းအဆင့်မှာ သင်္ချာနဲ့ သိပ္ပံဘာသာရပ်များအတွက် သင်ကြားမှုဘာသာစကား သတ်မှတ် အသုံးပြုရေးဆိုင်ရာ မူဝါဒကို ဆွေးနွေးမှာဖြစ်ပါတယ်။ သင်ယူမှု (Learning)ဆိုတာ အသိပညာကျွမ်းကျင်မှုတွေကို သင်ယူလေ့လာခြင်း၊ သင်ကြားမှု ခံယူ ခြင်းဖြစ်ပါတယ်။ သင်ယူမှုမှာ သင်ကြားတဲ့အကြောင်းအရာ အချက်အလက်တွေကို သိရှိမှတ်မိခြင်းဟာ အနိမ့်ဆုံးသော သင်ယူမှုအဆင့်ဖြစ်ပြီး နောက်တစ်ဆင့်က ကောင်းစွာနားလည်သဘောပေါက်ခြင်း ဖြစ်ပါတယ်။ ပြန်လည်အသုံးချခြင်း၊ သဘောတရားကို ခွဲခြမ်းစိတ်ဖြာတတ်ခြင်း၊ သဘောတရားများ ပေါင်းစပ်တည်ဆောက် တတ်ခြင်းနဲ့ သုံးသပ်ဆုံးဖြတ်တတ်ခြင်းတွေဟာ တစ်ဆင့်စီမြင့်သွားတဲ့ သင်ယူမှုတွေဖြစ်ပါတယ်။ သင်ယူမှု သင်ကြားမှုဖြစ်စဉ် (Leaming Teaching Process)မှာ ဖတ်ရှုလေ့လာတဲ့စာအုပ်က သင်ခန်းစာတွေ၊ သင်ကြားသူ ဟောပြောချက်၊ ရှင်းလင်းချက်တွေကို သိရှိနားလည်မှသာ အနိမ့်ဆုံးသင်ယူမှုဖြစ်တဲ့ သိရှိခြင်းအဆင့်ကို ရပါမယ်။ သင်ကြားဆက်သွယ်ရေးမှာ အသုံးပြုတဲ့ဘာသာစကားကို နားမလည်ရင် သိရှိမှုအဆင့်ကိုပင် မရောက်နိုင်ဘဲ နောက်ဆက်လက် မြင့်တက်သွားရမယ့် သင်ယူမှုရည်မှန်းချက်တွေ ဘယ်လိုမှပေါက်မြောက်မှာ မဟုတ်ပါဘူး။ လေးစားရပါသော ပြည်ထောင်စုလွှတ်တော် နာယကကြီးခင်ဗျာ။ မြန်မာနိုင်ငံမှာ ၁၉၈၅-၁၉၈၆ ကတည်းက သင်္ချာနဲ့ သိပ္ပံဘာသာရပ်တွေကို အင်္ဂလိပ်ဘာသာစကားနဲ့ သင်ကြားခဲ့တာ နှစ်ပေါင်း ၃၀ ကျော်ပြီ ဖြစ်ပါတယ်။ ဘက်စုံလွှမ်းခြုံသော ပညာရေးကဏ္ဍလေ့လာသုံးသပ်ရေးလုပ်ငန်း CESR နဲ့ နိုင်ငံတကာ သုတေသနပညာရှင်တွေရဲ့ လေ့လာချက်များအရ ကလေးအများစုမှာ အင်္ဂလိပ်ဘာသာစကားကို ပိုမို တတ်ကျွမ်းလာခြင်းမရှိကြောင်း၊ ဘာသာရပ်အကြောင်းအရာကိုလည်း ကောင်းစွာတတ်မြောက်ခြင်း မရှိကြောင်း၊ လယ်ကောင်း၊ အင်ပြင် ရေးသားတော်တောင်း တောင် အသက် ကျက်မှတ်တဲ့နည်းကိုသာ အသုံးပြုနေကြောင်း တွေ့ရှိရပါတယ်။ နားမလည်ဘဲ အလွတ်ကျက်ခြင်းကြောင့် ကြောင်းကျိုးဆက်စပ် စဉ်းစားနိုင်စွမ်း၊ ဝေဖန်ပိုင်းခြား ဆင်ခြင်နိုင်စွမ်း၊ တီထွင်ဖန်တီး စိတ်ကူးနိုင်စွမ်းတွေ အားနည်းနေကြောင်းကို ကော်မရှင်ရဲ့ အစီရင်ခံစာမှာ ဖော်ပြထားပါတယ်။ သင်္ချာနဲ့ သိပ္ပံဘာသာရပ်များကို အင်္ဂလိပ်ဘာသာစကားဖြင့် သင်ကြားသင်ယူရေးမူဝါဒကို နှစ် ၃၀ ကျော် ကြိုးပမ်းခဲ့သော်လည်း မည်သည့် အခြေခံပညာကျောင်းတွင်မှ အမှန်တကယ် အကောင်အထည်ဖော်နိုင်ခြင်းမရှိကြောင်း၊ သဘာဝမကျသည့် ဟန်လုပ်အားထုတ်ခြင်းသာဖြစ်ကြောင်း ပညာရေးကော်မရှင်က ပွင့်လင်းစွာသုံးသပ်ထားပါတယ်။ ဆရာအများစု အနေနဲ့ အင်္ဂလိပ်ဘာသာစကားနှင့် သင်ကြားပို့ချမှု မလုပ် နိုင်ကြောင်း၊ နေ့စဉ်သုံး ပြောဆိုဆက်သွယ်မှုကိုပင် တတ်ကျွမ်းသူနည်းပါးကြောင်း CESR ရဲ့ လေ့လာမှုမှာတွေ့ရပါတယ်။ ကျောင်းသားများအနေနဲ့ အင်္ဂလိပ် ဘာသာစကားနဲ့ သင်ယူနိုင်လောက်တဲ့ အခြေခံခိုင်မာမှုမရှိကြောင်း၊ ဘာသာရပ်များကို အင်္ဂလိပ်ဘာသာ စကားဖြင့် သင်ယူရတာမှာ များစွာခက်ခဲကြောင်း ဖော်ပြထားပါတယ်။ အာဆီယံနိုင်ငံများအနက် ဗြိတိသျှနဲ့ အမေရိကန် ကိုလိုနီနိုင်ငံဖြစ်ခဲ့ပြီး အင်္ဂလိပ်ဘာသာစကားကို တရားဝင်ရုံးသုံး ဘာသာစကားအဖြစ် သုံးနေတဲ့ စင်္ကာပူ၊ ဘရူနိုင်းနဲ့ ဖိလစ်ပိုင်နိုင်ငံတို့မှာ အင်္ဂလိပ် ဘာသာစကားကို မူလတန်းမှစလို့ သင်ကြားမှု ဘာသာစကားအဖြစ် ပြဋ္ဌာန်းထားပါတယ်။ မြန်မာနဲ့ မလေးရှားနိုင်ငံတို့မှာ အင်္ဂလိပ်ဘာသာစကားကို ရုံးသုံး ဘာသာစကားအဖြစ် အသုံးမပြုသော်လည်း သင်ကြားမှုဘာသာစကားအဖြစ် အသုံးပြုပြဋ္ဌာန်းထားပါတယ်။ မလေးရှားနိုင်ငံက ထိုမူဝါဒကို ပြန်လည်သုံးသပ်ပြီး ၂၀၁၂ ကစလို့ အင်္ဂလိပ်ဘာသာစကားကို သင်ကြားမှု ဘာသာစကားအဖြစ် အသုံးမပြုတော့ကြောင်း အစီရင်ခံစာမှာ ပါရှိပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျာ။ အမျိုးသားပညာရေးမူဝါဒကော်မရှင်ရဲ့ တွေ့ရှိသုံးသပ်ချက်များအရ အင်္ဂလိပ်ဘာသာစကားကို သင်ကြားမှုသုံးဘာသာစကား Medium of teaching အဖြစ် အသုံးပြုခြင်းမှာ ထိရောက်မှုမရှိကြောင်း ပေါ်လွင်ထင်ရှားနေပါတယ်။ ကော်မရှင်ကတင်ပြထားတဲ့ သင်ကြားမှုသုံး ဘာသာစကားအဖြစ် ရွေးချယ်ရာမူဝါဒများအနက်က အမှတ်စဉ် ၃(ဂ)မှာ ဖော်ပြထားတဲ့ ပြဋ္ဌာန်းစာအုပ်များ ရေးသားရာတွင် ပညာရပ်ဝေါဟာရများအတွက် အင်္ဂလိပ်ဘာသာစကားကို အသုံးပြုပြီး ရှင်းလင်းချက်များကို မြန်မာဘာသာစကားဖြင့် ရေးသားခြင်း၊ သင်ကြားသင်ယူခြင်းဖြစ်စဉ်နဲ့ စစ်ဆေးခြင်း၊ အကဲဖြတ်ခြင်းတို့အတွက် ပညာရပ်ဝေါဟာရများမှအပ မြန်မာဘာသာစကားကို သင်ကြားမှုဘာသာစကား အဖြစ် အသုံးပြုဖို့ ပြောင်းလဲကျင့်သုံးသင့်ကြောင်း၊ လက်တွေ့ အကောင်အထည်ဖော်ဆောင်ရွက်မယ့် ပညာရေး ဝန်ကြီးဌာနကို တိုက်တွန်းအပ်ပါတယ်။ ဘာသာရပ်များကို အင်္ဂလိပ်ဘာသာစကားဖြင့် သင်ကြားနိုင်ရေးထက် အင်္ဂလိပ်ဘာသာစကား တတ်ကျွမ်းမှုအတွက် သင်ကြားရေးကိုသာ ဦးစားပေးအလေးထား ဆောင်ရွက် သင့်ကြောင်း အမျိုးသားပညာရေးကော်မရှင်က သုံးသပ်ထားပါတယ်။ အခြေခံပညာအထက်တန်းအဆင့် ပြီးမြောက်သွားတဲ့အခါ အဆင့်မြင့်ပညာရပ်များကို အင်္ဂလိပ်ဘာသာစကားနဲ့ သင်ယူနိုင်ဖို့ လိုအပ်သော တတ်ကျွမ်းမှုတွေ ခိုင်မာစွာရရှိရေးအတွက် အခြေခံပညာကျောင်းအဆင့်အသီးသီးမှာ အင်္ဂလိပ်ဘာသာ စကားကို ပိုမိုထိရောက်စွာ သင်ကြားပေးမယ့် အစီအစဉ်များနဲ့ အားစိုက်ဆောင်ရွက်သင့်ကြောင်း ပညာရေး ကော်မရှင်က တိုက်တွန်းထားတာကို အလေးအနက် ထောက်ခံအပ်ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">ဦးမင်းသိန်း တောင်တွင်းကြီးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1456">ဦးမင်းသိန်း (တောင်တွင်းကြီးမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးရွှင်လန်းချမ်းမြေ့ကြပါစေ။ ကျွန်တော်ကတော့ မကွေးတိုင်းဒေသကြီး တောင်တွင်းကြီးမဲဆန္ဒနယ်က ဦးမင်းသိန်း ဖြစ်ပါတယ်။ အမျိုးသားပညာရေးမူဝါဒ ကော်မရှင်ရဲ့ အစီရင်ခံစာအမှတ်(၃)ကို ဝေဖန်ဆွေးနွေးတဲ့နေရာမှာ တင်ပြချင်တာကတော့ ပညာရေး ဆိုတဲ့ ပန်းခင်းကြီးကို အဝေးကနေမြင်းစီးရင်း ကြည့်သလိုဖြစ်မှာ စိုးရိမ်ပါတယ်။ ပွင့်နေတဲ့ပန်းကိုသာ မြင်ရပြီးတော့ ညှိုးနေတဲ့ပန်း၊ သေသွားတဲ့ပန်းကိုတော့ မြင်ရမှာမဟုတ်ပါဘူး။ ဂုဏ်ထူးတွေတစ်သီကြီး ရနေတာကိုပဲမြင်ပြီးတော့ ဘဝပျက်သွားရတဲ့ကလေးတွေ၊ လမ်းပျောက်သွားရတဲ့ ကလေးတွေကိုလည်း မြင်ဖို့ လိုပါတယ်။ ဒါကြောင့် စဉ်းစားလိုက်တဲ့အခါမှာ အခုနကတင်ပြနေကြတဲ့ မြန်မာဘာသာနဲ့သင်ရမလား။ အင်္ဂလိပ် ဘာသာနဲ့ သင်ရမလားဆိုတဲ့ ဘာသာစကားကိစ္စ ဖြစ်ပါတယ်။ အခြေခံပညာအထက်တန်းအဆင့်မှာ သင်္ချာ၊ ဓာတု၊ ရူပဗေဒ၊ ဇီဝဗေဒနှင့် ဘောဂဗေဒဘာသာရပ်များကို အင်္ဂလိပ်ဘာသာစကားဖြင့် သင်ကြားသင်ယူရန် မူဝါဒကြီးကို ၁၉၈၅-၁၉၈၆ ခုနှစ်က ချမှတ်ခဲ့ပါတယ်။ သို့သော် ၁၀ နှစ်ကြာတော့မှ မဖြစ်ခြေဘူးဆိုပြီး ၁၉၉၉၅-၁၉၉၆မှာ ဘောဂဗေဒဘာသာရပ်ကို မြန်မာဘာသာနှင့်ပြန်ပြီး သင်ကြားခဲ့ပါတယ်။ သင်ယူခဲ့ ပါတယ်။ စစ်ဆေးခဲ့ပါတယ်။ အခုလက်ရှိော့ ကျန်ရစ်နေတာ သင်္ချာ၊ ဓာတု၊ ရူပ၊ ဇီဝ၊ သိပ္ပံ ဘာသာရပ်ပါ။ ဇီဝဗေဒဘာသာရပ်ကို မပြောလိုသော်လည်းဘဲ အဲဒီက ရူပ၊ ဓာတုပါ။ ဒီမူဝါဒဟာ နှစ်ပေါင်း ၃၀ ကျော်ကြာပါပြီ။ တကယ်အောင်မြင်တဲ့ မူဝါဒဟုတ် မဟုတ် ပြန်လည်ဆန်းစစ်ဖို့ လိုအပ်နေပါပြီ ဖြစ်ကြောင်း ကော်မရှင်ရဲ့ အစီရင်ခံစာ စာမျက်နှာအမှတ် ၁၉ မှာ ဖတ်လိုက်ရတော့ အားတက်မိပါတယ်။ ဒီမူဝါဒကို ချမှတ်ခဲ့တဲ့ ခုနှစ်၊ သက္ကရာဇ်ကို သတိထားစေချင်ပါတယ်။ ၁၉၈၅-၁၉၈၆ ဆိုတာပါပဲ။ ထိုာလက ပုဂ္ဂိုလ်ကြီးတစ်ဦး အလွန်တရာ တန်ခိုးထွားပြီး သူပြောတာဟုတ်၊ သူလုပ်တာ မှန်ဆိုတဲ့ကာလပါ။ ခံမပြောနဲ့ ခိုင်းတာလုပ်ခဲ့ရတဲ့ကာလပါ။ ဝန်ကြီးတွေ ဝန်ကလေးတွေက ခေါင်းတော်ညိတ် စိတ်တော်သိခဲ့ရတဲ့ကာလပါ။ သင်္ချာနဲ့ သိပ္ပံဘာသာရပ်များကို အင်္ဂလိပ်လိုသင်စေလို့ အမိန့်ပေးခံခဲ့ရတဲ့ မူဝါဒကြီးဖြစ်ပါတယ်။ မြန်မာနိုင်ငံမှာ ဆင်းရဲ၊ ချမ်းသာကွာဟမှု ကြီးမားစွာရှိနေတာကို သတိပြုမိမှာပါ။ ဒီလိုပါပဲ ပညာသင်ယူနိုင်မှု အခွင့်အလမ်းကလည်း ကွာဟလှပါတယ်။ ဒါကြောင့် တက္ကသိုလ်ဝင်တန်း အောင်ချက်တွေ ဒေသတစ်ခုနဲ့တစ်ခု မတူညီပဲဖြစ်နေတာကို တွေ့ရပါလိမ့်မယ်။ ဂုဏ်ထူးတွေတစ်သီကြီးရနေလို့ အောင်မြင်မှုရနေပြီလို့ ကျွန်တော်တို့ ပြောလို့လုံးဝမရပါဘူး။ ဒီမူဝါဒ ဟောင်းကြီးကြောင့် အခြေခံပညာအထက်တန်းအဆင့်မှာ ဘာသာရပ်ကမခက်ခဲသော်လည်းပဲ ဘာသာ စကားအခက်အခဲရှိတဲ့ အင်္ဂလိပ်စာအခြေခံအားနည်းတဲ့ ကျောင်းသား၊ ကျောင်းသူလေးတွေ တက္ကသိုလ် ဝင်တန်းကို မအောင်မြင်နိုင်တော့ဘဲ ပညာရေးလောကကြီးကို ကျောခိုင်းပြီးတော့ သူတို့ရဲ့ ဘဝလေးတွေကို စတေး။ ပညာရေးရေတိမ်နစ်လာတာ နှစ်ပေါင်း ၃၀ ကျော်ပါပြီ။ ဇွန်လ ၂ ရက်နေ့က တက္ကသိုလ်ဝင်တန်း အောင်စာရင်းတွေ ထုတ်ပြန်ကြေညာသွားပါတယ်။ ကျွန်တော်တို့ မကွေးတိုင်းမှာ အောင်ချက်ရာခိုင်နှုန်း သုညရှိတဲ့ကျောင်း ၁၆ ကျောင်းတောင်ပါပါတယ်။ အဲဒီကျောင်းတွေဟာ အများစုက သိပ္ပံဘာသာတွဲ သင်ယူ နေတဲ့ကျောင်းများ ဖြစ်ကြပါတယ်။ မန္တလေးအိုးဘိုထောင်က ဂုဏ်ထူးရှင် ၄ ဦး၊ ၃ ဘာသာဂုဏ်ထူးရှင် တွေပါလာပါတယ်။ အဲဒီက ကျောင်းသားတွေဟာ ဓာတု၊ ရူပမဟုတ်ပါဘူး။ ပထဝီ၊ သမိုင်း၊ ဘောဂပါ။ ဗမာလိုသင်ရတာပါ။ ဒါကြောင့် ဓာတု၊ ရူပ၊ သင်္ချာဘာသာတွေကို အင်္ဂလိပ်လိုပြဋ္ဌာန်း၊ ဆရာကရှင်းပြတော့ အင်္ဂလိပ်လိုမရှင်းနိုင်ပါဘူး။ ဆရာတွေမှာ အင်္ဂလိပ်စာအားနည်းပါတယ်။ ဆရာကရှင်းပြတော့ မြန်မာ လိုရှင်း။ ကျောင်းသားက အင်္ဂလိပ်လိုကျက် ပြန်ဖြေတော့ အင်္ဂလိပ်လိုပြန်ဖြေ။ ဒီလိုနဲ့ ဂျာအေးသူ့အမေရိုက် ချာချာလည်နေတဲ့ သင်ကြားမှု၊ သင်ယူမှု၊ စစ်ဆေးမှုပညာရေး ဖြစ်စဉ်ကြီးကို ပြင်ဆင်သင့်ပြီဖြစ်ကြောင်း ထောက်ပြဝေဖန်သွားတဲ့ ပညာရေးကော်မရှင်ရဲ့ အစီရင်ခံစာကို ကျွန်တော်တို့ လက်တွေ့လုပ်နေတဲ့ လူများ ကတော့ လှိုက်လှိုက်လှဲလှဲ ကြိုဆိုပါတယ်။ မှတ်သားဖွယ် စကားတစ်ခွန်းလည်း အဲဒီမှာပါပါတယ်။ သင်ကြားရေးပညာရှင် Andy Kirk Patrick mo """" 013228 wosoumpfsaus on$caoss23:0pose: (Contrived Endeavor) ဖြစ်ကြောင်း ဝေဖန်ထားတာဟာ ရှက်တတ်ရင် ရှက်စရာကောင်းပါတယ်။ ဟန်ဆောင်ပညာရေးကနေ အမှန်တကယ် ပညာရေးကို အကောင်အထည်ဖော်ဖို့လိုပါပြီ။ ဒုတိယအချက် ဝေဖန်ထောက်ပြလိုတာ ကတော့ အခြေခံပညာအထက်တန်းနဲ့ အဆင့်မြင့်ပညာကဏ္ဍမှာ ဆရာနှင့် ဆရာမအချိုး မမျှတမှုဖြစ်ပါတယ်။ ကျောင်းဆရာဆိုတာ ရှားပါးပစ္စည်း ဖြစ်နေပါပြီ။ လွန်ခဲ့တဲ့ ဧပြီလကတည်းက မြောင်းမြမြို့မှာကျင်းပခဲ့တဲ့ ငြိမ်းချမ်းရေးစကားဝိုင်းမှာ ကျောင်းဆရာ အမျိုးသားတစ်ဦး ပါဝင်ဆွေးနွေးခဲ့တော့ နိုင်ငံတော်အတိုင်ပင်ခံ ပုဂ္ဂိုလ်က ကျောင်းဆရာဆိုတာ ရှားပါးပစ္စည်းပါ။ ကျွန်မတို့နိုင်ငံမှာ ကျောင်းဆရာအမျိုးသားတွေနည်းနေတယ်။ အဲဒါကို အားလုံးသတိပြုကြပါလို့ ပြောခဲ့ပါတယ်။ မြန်မာနိုင်ငံရဲ့ အခြေခံပညာနှင့် အဆင့်မြင့်ပညာကဏ္ဍမှာ ကျောင်းဆရာအမျိုးသား ပါဝင်မှု ရာခိုင်နှုန်းဟာ ၂၀ ရာခိုင်နှုန်းသာရှိပြီးတော့ ကျောင်းဆရာမအမျိုးသမီးပါဝင်မှု ရာခိုင်နှုန်းက ၈၀ ရာခိုင်နှုန်း ရှိနေပါတယ်။ ဒါကြောင့်ဝေးလံခေါင်းပါးတဲ့ဒေသတွေကို ဆရာ၊ ဆရာမတွေ မသွားရောက်နိုင်ပါဘူး။ သွားရောက်သော်လည်း ကြာရှည်မနေနိုင်ပါဘူး။ နေသည်ထားဦး သင်ကြားရေးမအောင်မြင်ပါဘူး။ ကျောင်းတစ်ကျောင်းမှာ အမျိုးသားကျောင်းဆရာ အနည်းဆုံး တစ်ဦးလောက်တော့ ပါဝင်သင့်ပါတယ်။ ပါဝင်အောင်လုပ်သင့်ပါတယ်။ ဒါမှသာ ထိရောက်တဲ့လုပ်ငန်းတွေကို ဆောင်ရွက်နိုင်မှာပါ။ ဥပမာတစ်ခု တင်ပြပါမယ်။ မူလတန်းကျောင်း တစ်ကျောင်းမှာ ဆရာမ ၂ ဦး တစ်ပြိုင်နက်တည်း သားဖွားခွင့်ယူသွားတဲ့ အတွက်ကြောင့် သင်ကြားရေးခက်ခဲပြီးတော့ ကြောပြတ်သွားတဲ့၊ ယိုင်သွားတဲ့ကျောင်းတွေ အများကြီး ရှိခဲ့ပါတယ်။ ဒါကြောင့် ကျောင်းဆရာနှင့် ကျောင်းဆရာမအချိုးကိစ္စကို နိုင်ငံတော်အတိုင်ပင်ခံပုဂ္ဂိုလ် ညွှန်ကြားသလို ဆောင်ရွက်ပေးဖို့လိုနေပြီ ဖြစ်ကြောင်း တင်ပြချင်ပါတယ်။ နောက်ဆုံး နိဂုံးချုပ်ကတော့ ကျွန်တော်တို့ရဲ့ ပညာရေးပန်းခင်းကြီးကို အဝေးကနေပြီးတော့ မြင်းစီးရင်းနဲ့မကြည့်ကြပါနဲ့လို့ ပြောကြား ရင်းနိဂုံးချုပ်ပါတယ်။</speech>
<speech type="speaker">ဦးစိန်ဟန် ကံမမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1467">ဦးစိန်ဟန်(ကံမမဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ အမျိုးသား ပညာရေးမူဝါဒကော်မရှင်မှ ပြည်ထောင်စုလွှတ်တော်သို့ တင်သွင်းတဲ့ အစီရင်ခံစာအမှတ်(၃)ကို ဆွေးနွေးမယ့် မကွေးတိုင်းဒေသကြီး ကံမမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးစိန်ဟန် ဖြစ်ပါတယ်။ ကျွန်တော် ကတော့ အခြေခံပညာမှာ တာဝန်ထမ်းဆောင်ခဲ့ဖူးသူဖြစ်တဲ့အတွက် အခြေခံပညာ အထက်တန်းအဆင့်တွင် သင်ကြားမှုဘာသာရပ် သတ်မှတ်အသုံးပြုရေးဆိုင်ရာ ရွေးချယ်နိုင်မှု မူဝါဒ အပိုင်းကိုပဲ ဆွေးနွေးသွားမှာ ဖြစ်ပါတယ်။ နာယကကြီးခင်ဗျား။ ကျွန်တော်တို့နိုင်ငံမှာ ၁၉၈၁ ခုနှစ်မှစတင်ပြီးတော့ မူလတန်းအဆင့် သူငယ်တန်း ကနေစပြီးတော့ အင်္ဂလိပ်စာ သင်ကြားပေးခဲ့ပါတယ်။ ၁၉၈၅-၁၉၈၆ ပညာသင်နှစ်မှာ အခြေခံပညာအထက်တန်း အဆင့်မှာ သင်္ချာ၊ ဓာတု၊ ရူပ၊ ဇီဝဗေဒနဲ့ ဘောဂဗေဒ ဘာသာရပ်များကို အင်္ဂလိပ်ဘာသာဖြင့် သင်ကြား သင်ယူမူဝါဒ ချမှတ်ပြီးတော့ ကျင့်သုံးလာခဲ့ပါတယ်။ ဒါပေမယ်လို့ ၁၉၉၅-၁၉၉၆ ပညာသင်နှစ်မှာ ဘောဂ ဗေဒဘာသာရပ်ကို မြန်မာဘာသာဖြင့် ပြန်လည်ပြောင်းလဲ သင်ကြားပေးခဲ့တာတွေ့ရတယ်။ ဘာကြောင့် လဲဆိုတာ ကိုယ်စားလှယ်များအားလုံး စဉ်းစားလို့ ရနိုင်ပါတယ်။ ဒီလိုသင်ကြားလာတာ နှစ်ပေါင်း ၃၀ ကျော် ကျင့်သုံးလာတဲ့ မြန်မာနိုင်ငံရှိ အခြေခံပညာကျောင်းများအတွက် လျော်ကန်သင့်မြတ်တဲ့ မူဝါဒဟုတ် မဟုတ်၊ ထိရောက်အောင်မြင်စွာ အကောင်အထည်ဖော်နိုင်မှု ရှိ မရှိ ပြန်လည်သုံးသပ်ရာမှာ လက်ရှိမူဝါဒမှာ ထိရောက်သည့် မူဝါဒမဟုတ်ကြောင်းနှင့် အမှန်တကယ်လက်တွေ့ အကောင်အထည်ဖော်ဆောင်ရွက်ခြင်းလည်း မရှိ၊ ရလဒ်အားဖြင့် ကောင်းမွန်ခြင်းမရှိကြောင်း မူဝါဒကော်မရှင်က ထောက်ပြသွားတော့ အလွန်ဝမ်းသာ ကြိုဆိုမိပါတယ်။ ကျွန်တော်တို့ကိုယ်တိုင် လက်တွေ့မြေပြင်မှာ လုပ်ကိုင်တာဝန်ထမ်းဆောင်ခဲ့တာကြောင့် အမှန်တကယ် ဖြစ်သင့်နေတာကို ပွင့်လင်းမြင်သာစွာ ထောက်ပြသွားတဲ့အတွက် အထူးပဲကျေးဇူးတင်ရှိကြောင်း ပြောကြားလိုပါတယ်။ သင်္ချာနဲ့ သိပ္ပံဘာသာရပ်များကို အင်္ဂလိပ်ဘာသာဖြင့် သင်ကြားရာတွင် ဘာသာရပ်ရဲ့ အဓိကရည်ရွယ် ချက်များ ပေါက်မြောက်အောင်မြင်မှု မရှိဘူးဆိုတာ ကျွန်တော်တို့ကိုယ်တိုင် ခံစားခဲ့ရပါတယ်။ ယခုအခါ အခြေခံပညာ ကျောင်းသားများဟာ အင်္ဂလိပ်ဘာသာစကား စွမ်းရည်နိမ့်ကျသကဲ့သို့ မြန်မာဘာသာစကားနဲ့ မြန်မာဘာသာ တတ်ကျွမ်းမှုတွေပါ လျော့ကျနိမ့်ပါးသွားနေတာကို တွေ့ရပါတယ်။ ဒါကြောင့် ဒီဘာသာရပ် တွေဖြစ်တဲ့ သင်္ချာ၊ သိပ္ပံဘာသာတွဲကို ရည်ရွယ်ချက်က ဘာသာရပ်မှာရရှိလာတဲ့ အသိပညာတွေကို အသုံးချပြီး မိမိတို့ကိုယ်တိုင် တွေးခေါ်တီထွင်ဖန်တီးတတ်အောင် သင်ကြားတာဖြစ်သော်လည်း ကျောင်းသူကျောင်းသား များက သင်ကြားရတဲ့ ဘာသာစကားသည် မိခင်ဘာသာစကားမဟုတ် အင်္ဂလိပ်ဘာသာစကားဖြစ်တဲ့အတွက် ကြောင့် အင်္ဂလိပ်ဘာသာစကားကို ကျွမ်းကျင်ဖို့လိုတာတစ်မျိုး၊ ဘာသာရပ်ရဲ့ လိုအပ်ချက်ကို နားလည်ဖို့ လိုတာတစ်ဖုံဆိုတော့ မနိုင်ဝန်ထမ်းနေတာ တွေ့ရပါတယ်။ ကျွန်တော်တို့ ကျောင်းသားဘဝက သင်္ချာ၊ ဓာတု၊ ရူပ ဘာသာရပ်မေးခွန်းများမှာ Test Book ထဲကမဟုတ်ဘဲ ဉာဏ်စမ်းပုစ္ဆာများကို မေးတဲ့အခါမှာ ဒီဓာတု၊ ရူပဘာသာရပ်ရဲ့ အသိပညာတွေနဲ့ အဲဒီဉာဏ်စမ်းတွေကို ကျိုးကြောင်းဆက်စပ် ဖြေဆိုခဲ့ဖူးပါတယ်။ အခုကာလ အခုတွေမှာ ဒီလိုကျိုးကြောင်းဖြေဆိုဖို့ဆိုတာ ဘာသာရပ်အကြောင်းအရာတွေကို နားမလည်၊ နားလည်ပြန်တော့လည်း အင်္ဂလိပ်ဘာသာစကားဖြင့် ပြန်မရေးနိုင်၊ အလွတ်ကျက်မှတ်တဲ့ နည်းနဲ့သွားတော့ ကျွန်တော်တို့နိုင်ငံမှာ အလွတ်ကျက်မှတ်တဲ့စနစ် ထွန်းကားနေတာ အခုာင် ပါပဲ။ ဒီလိုအလွတ်ကျက်မှတ်တဲ့နည်းနဲ့ သွားနေတော့ ကျွန်တော်တို့လိုချင်တဲ့ ၂၁ ရာစု မရှိမဖြစ်လိုအပ်သော ကြောင်းကျိုးဆက်စပ် စဉ်းစားနိုင်စွမ်း၊ ဝေဖန်ပိုင်းခြားနိုင်စွမ်းစတဲ့ တတ်ကျွမ်းမှုတွေ ဘယ်မှာရနိုင်ပါတော့ မလဲ။ ဒါကြောင့် အမျိုးသားပညာရေးမူဝါဒကော်မရှင်က အခြေခံပညာအထက်တန်းအဆင့်မှာ သင်ကြားမှုသုံး ဘာသာရပ်စကား သတ်မှတ်အသုံးပြုရေးနှင့်စပ်လျဉ်း၍ ရွေးချယ်မှုနည်းလမ်းများ ပေးထားတာတွေ့ရတော့ အလွန်ဝမ်းသာအားတက်မိပါတယ်။ ရွေးချယ်မှုနည်းလမ်းများ ၄ မျိုးပေးထားပါတယ်။ အဲဒီထဲက သင်္ချာနဲ့ သိပ္ပံဘာသာရပ်ကို မိခင်ဘာသာစကားနဲ့ ပြန်လည်သင်ကြားသင့်ကြောင်း အကြံပြုပေးတာကို ထောက်ခံပါတယ်။ ဒီလိုသင်ကြားပေးမှသာလျှင် ရှေ့ကပြောခဲ့တဲ့ ၂၁ ရာစုအတွက် အလိုအပ်ဆုံးဖြစ်တဲ့ ကြောင်းကျိုးဆက်စပ် စဉ်းစားနိုင်စွမ်း၊ ဝေဖန်ပိုင်းခြားနိုင်စွမ်း၊ တီထွင်ဖန်တီးနိုင်စွမ်း စတဲ့တတ်ကျွမ်းမှုများရရှိလာပြီး မြန်မာ နိုင်ငံပညာရေးလောက ဖွံ့ဖြိုးတိုးတက်လာမှာဖြစ်ကြောင်း တင်ပြလိုပါတယ်။ ဒီနေရာမှာ မိခင်ဘာသာစကားနဲ့ ပတ်သက်လို့ နည်းနည်းပြောချင်ပါတယ်။ သင်ကြားသင်ယူရန် အဓိကလိုအပ်မှာကတော့ ဘာသာပြန်ကိစ္စပါ။ မြန်မာဘာသာဖြင့် အများလက်ခံထားတဲ့ ဝေါဟာရများ အခက်အခဲဖြစ်လာနိုင်သကဲ့သို့ ဘာသာပြန်ကိစ္စလည်း ခက်ခဲနိုင်ကြောင်း တွေ့နိုင်ပါတယ်။ ဒီနေရာမှာ ဦးနု အစိုးရလက်ထက်က မြန်မာနိုင်ငံမှာ စာပေဗိမာန်ဘာသာပြန်အသင်းကို တည်ထောင်ပြီးတော့ ဘာသာပြန် ကိစ္စအားလုံးကို အဲဒီအသင်းက တာဝန်ယူဆောင်ရွက်ခဲ့ကြောင်း၊ ကျောင်းသုံးစာအုပ်တွေ ထုတ်ပေးခဲ့ကြောင်း၊ အဲဒီကျောင်းသုံးစာအုပ်တွေမှာလည်း ခေတ်နဲ့ညီ မညီ မကြာခဏ စိစစ်ပြင်ဆင်ခြင်း လုပ်ဆောင်ပေးတဲ့ အတွက်ကြောင့် တော်လှန်ရေးကောင်စီကာလမတိုင်မီ မြန်မာ့ပညာရေးဟာ အာရှမှာ ထိပ်တန်းဝင်ခဲ့တယ် ဆိုတာ အားလုံးအသိဖြစ်ပါလိမ့်မယ်။ ဒါကြောင့် ဘာသာပြန်အရေးနဲ့ ပတ်သက်လို့ မြန်မာ့ပညာရေးတိုးတက်စေဖို့ ပညာရှင်ကြီးများ၊ ပြင်ပ ပညာရှင်ကြီးများ၊ အငြိမ်းစားပါမောက္ခများ၊ ပညာရေးဝန်ထမ်း ဆရာ/ဆရာမကြီးများ ကိုယ့်ထမင်းကိုယ်စား လာရောက်ပူးပေါင်း ဆောင်ရွက်ပေးပါ့မယ်ဆိုတဲ့ စကားတွေကြားနေရတော့ ပညာရေးဝန်ကြီးဌာနအနေနဲ့ အမျိုးသားပညာရေးမူဝါဒကော်မရှင်ရဲ့ အကြံပြုချက်အတိုင်း င်းဘဲ အလျင်မြန်ဆုံးပြုပြင်ဆောင်ရွက် သင့်ပါကြောင်း တိုက်တွန်းအပ်ပါတယ်။ တစ်ဖန်မိခင်ဘာသာစကားနှင့် သင်ကြားရေး၊ သင်ယူရေးအတွက် ကျွန်တော်တို့အိမ်နီးချင်း နိုင်ငံများ ဖြစ်တဲ့ ဂျပန်၊ တောင်ကိုးရီးယား၊ မလေးရှားစတဲ့နိုင်ငံတွေမှာ မိခင်ဘာသာစကားနဲ့ သင်ကြားပေးတဲ့ အတွက်ကြောင့် ပညာရေးလောကကြီး အောင်မြင်နေတာကို စနစ်တကျလေ့လာဆောင်ရွက်သင့်ပါတယ်။ အင်္ဂလိပ်ဘာသာစကားကို တတ်ကျွမ်းစေချင်တယ်ဆိုရင် အင်္ဂလိပ်ဘာသာကို စနစ်တကျ သင်ပေးဖို့၊ နောက် တစ်ခု ကျွန်တော်တို့ ပညာရေးဌာနအနေနဲ့ သုတေသနလုပ်တာ အားနည်းပါတယ်။ ဒါကြောင့်ပညာရေး ဝန်ကြီးဌာနအနေနဲ့ သုတေသနကို များများလုပ်ပေးဖို့ အထူးတိုက်တွန်းပါတယ်။ နှစ်ပေါင်း ၃၀ ကြာ မှားနေတဲ့အမှားကို မပြင်ဘဲ ဒီတိုင်းဆက်မျှောသွားမယ်ဆိုရင် ပညာရေးအဆင့်အတန်း ပိုမိုနိမ့်ကျပြီးတော့ သမိုင်းတရားခံ အဖြစ်မခံဘဲ အမြန်ဆုံးပြုပြင်ဆောင်ရွက်ပေးပါက မိဘများအရိုးစွဲနေတဲ့ ငါ့သားသမီးတွေ အဆင့်(၁)ရရေး၊ အဆင့်(၂)ရရေး၊ အမှတ်ကောင်းကောင်းရရေး၊ နေ့စဉ်နဲ့အမျှ ကျောင်းသူကျောင်းသားများ တွေ့ကြုံနေရတဲ့ ကျူရှင်ကိစ္စ၊ ဒါတွေကို ကင်းဝေးသွားမှာ ဖြစ်တဲ့အတွက်ကြောင့် အမျိုးသားပညာရေး မူဝါဒကော်မရှင် အကြံပြုချက်ကို ပညာရေးဝန်ကြီးဌာနအနေနဲ့ အမြန်ဆုံးအကောင်အထည်ဖော်ဆောင်ရွက် သင့်ပါကြောင်းပြောကြားရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာလှမိုး အောင်မြေသာစံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1476">ဒေါက်တာလှမိုး (အောင်မြေသာစံမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော်နာယကကြီးနှင့်တကွ ကြွရောက်လာသူများအားလုံးကိုယ်စိတ်နှစ်ပါး အေးချမ်းကြပါစေ။ ကျွန်တော့အား Power Point သုံးစွဲခွင့်ပြုပါခင်ဗျာ။ ကျွန်တော်ကတော့ ပြည်ထောင်စု သမ္မတမြန်မာနိုင်ငံတော် အမျိုးသားပညာရေးမူဝါဒကော်မရှင် ပြည်ထောင်စုလွှတ်တော်သို့ တင်ပြတဲ့ အစီရင်ခံစာ အမှတ် ၃ ကို တင်ပြဆွေးနွေးမယ့် အောင်မြေသာစံမြို့နယ်က ပြည်သူလွှတ်တော်ကိုယ်စားလှယ် ဒေါက်တာ လှမိုးဖြစ်ပါတယ်။ Next အမျိုးသားပညာရေးမူဝါဒကော်မရှင်ရဲ့ ဆောင်ရွက်ချက်တွေကို အစီရင်ခံစာမှာ ကြည့်မယ် ဆိုလို့ရှိရင် ၈ ချက် တွေ့ရပါတယ်။ ဒါကတော့ အမျိုးသားပညာရေးမူဝါဒကော်မရှင်ရဲ့ ဆောင်ရွက်ချက် ၈ ချက် ဖြစ်ပါတယ်။ Next ဒီထဲကမှ အမျိုးသားပညာရေးမူဝါဒကော်မရှင် ပင်ပန်းစွာလုပ်ခဲ့ရတဲ့ အလုပ်တစ်ခုပါ။ ဒါဟာကျွန်တော်တို့နိုင်ငံအတွက် အလွန်တရာမှ လိုအပ်တဲ့ကိစ္စပါ။ ပါမောက္ခချုပ်များ ကော်မတီ ဖွဲ့စည်း ဆောင်ရွက်ခြင်းနှင့်ပတ်သက်လို့ အမျိုးသားပညာရေးဥပဒေ (၂၀၁၄) နဲ့ အမျိုးသားပညာရေးဥပဒေကို ပြင်ဆင်တဲ့ ဥပဒေ (၂၀၁၅) တို့နှင့်အညီ အဆင့်မြင့်ပညာရေးနဲ့စပ်လျဉ်းတဲ့ကိစ္စများကို လိုအပ်သလို ညှိနှိုင်း ဆောင်ရွက်ရန် ပုဒ်မ ၂ရ အရ အဖွဲ့ဝင် ၁၅ ဦးပါသော ဗဟိုကော်မတီ၊ အဖွဲ့ဝင် ၄၄ ဦးပါသော အလုပ် အမှုဆောင်အဖွဲ့တို့ကို ရွေးချယ်ဖွဲ့စည်းပေးနိုင်ခဲ့တယ်လို့ ပါရှိပါတယ်။ ဒီပါမောက္ခချုပ်များကော်မတီရဲ့ လုပ်ငန်းတာဝန် ၁၅ ခုကိုလည်း သတ်မှတ်ပေးခဲ့တယ်လို့ ဖော်ပြထားပါတယ်။ ဒီလိုသတ်မှတ်ပေးရာမှာ တက္ကသိုလ်တစ်ခုနှင့်တစ်ခု လွှမ်းမိုးခြင်းကင်းမဲ့သော ညှိနှိုင်းဆောင်ရွက်ပေးခြင်း၊ လေ့လာခြင်း၊ အကြံဉာဏ် ပေးခြင်း၊ တင်ပြခြင်း၊ ပူးပေါင်းခြင်း ဒါတွေကိုပဲ သတ်မှတ်ပေးသင့်ပါတယ်။ ဒါဟာ တက္ကသိုလ်တစ်ခုနှင့် တစ်ခု ဒါအပြန်အလှန် လွှမ်းမိုးခြင်းမရှိအောင် ဆောင်ရွက်ပေးခြင်းဖြစ်ပါတယ်။ ပူပေါင်းဆောင်ရွက်မှုအတွက် အဓိကပါ။ ဒါကြောင့်မို့လို့ အဆင့်မြင့်ပညာကဏ္ဍမှာ ကိုင်ပိုင်စီမံခန့်ခွဲခွင့်ရ တက္ကသိုလ်များပေါ်ပေါက် လာမယ့်သိုလ်ချင်း အပြန်အလှန်ပူးပေါင်းဆောင်ရွက်နိုင်ရန်အတွက် လိုအပ်သော ကော်မတီ တစ်ရပ်ကို ပြဋ္ဌာန်းဥပဒေအရ ်ဖွဲ့စည်းပေးနိုင်ခဲ့တဲ့အတွက် ကော်မရှင်ကိုလည်း ကျေးဇူးတင် ပါတယ်။ ကြိုလဲကြိုဆိုပါတယ်။ Next ဒုတိယတစ်ချက်ကတော့ အခြေခံပညာ ကဏ္ဍပါ။ အခြေခံပညာကဏ္ဍမှာ သူငယ်တန်း KG ကို သီးခြားပညာရေးစနစ်တစ်ခုအဖြစ် ထားရှိပြီး ၁၂ တန်း ပညာရေးအတွက် သင်ရိုးညွှန်းတမ်းမူဘောင်တစ်ခုကို ကော်မရှင်က ချမှတ်ပေးနိုင်ခဲ့ပါတယ်။ မူလတန်းအဆင့်အတွက် ၅ နှစ်၊ အလယ်တန်း အဆင့်အတွက် ၄ နှစ်၊ အထက်တန်းအတွက် ၃ နှစ် ဒီစနစ်ကို ရ နှစ်နဲ့ အပြီးပြောင်းဖို့ အကြံပြု တင်ပြထားတာကိုလည်း တွေ့ရ ပါတယ်။ အခြေခံပညာပြုပြင်ပြောင်းလဲရေးကို းကြီးမယူဘဲ ပြောင်းလဲနိုင်မှာဖြစ်တဲ့အတွက် ကြိုဆိုပါတယ်။ Next ဒါကတော့ ပြောင်းလဲမယ့် နှစ်စဉ် ပါ။ ၂၀၁၆-၂၀၁ရ ကတည်းက စတင်ပြီး ပြောင်းလဲခဲ့တာ ၂၀၂၂-၂၀၂၃ မှာ အားလုံးအပြီးစီး ပြောင်းလဲနိုင်မှာ ဖြစ်ပါတယ်။ Next ဒါပေမယ့် အစီရင်ခံစာမှာ ဖော်ပြထားတာလေး တစ်ခုရှိပါတယ်။ ဒီပုံစံနဲ့ အကောင်အထည် ဖော်တဲ့အခါမှာ ဖြစ်ပေါ် လာမယ့် နောက်ဆက်တွဲ အကျိုးဆက်ကတော့ ၂၀၂၁ နဲ့ ၂၀၂၂ မှာ တက္ကသိုလ်ဝင် စာမေးပွဲ မကျင်းပနိုင်တော့ပါဘူး။ ဒီအခါမှာ တက္ကသိုလ် ပထမနှစ်ကျောင်းသားမရှိတဲ့ပြဿနာ ကြုံတွေ့ နိုင်ကြောင်း ဖော်ပြ ထားပါတယ်။ နာယကကြီးခင်ဗျာ။ ကျွန်တော့အနေနဲ့ ဆွေးနွေးအကြံပြုလိုတာကတော့ တက္ကသိုလ်အနည်းငယ်က လွဲပြီး အဲဒီနှစ်တွေမှာ ပထမနှစ်ကျောင်းသား မရှိတဲ့ပြဿနာ မကြုံတွေ့နိုင်ဘူးလို့ခံယူပါတယ်။ ဘာကြောင့်လဲ တက္ကသိုလ်အောင်ချက်တွေကို ပြန်လည်လေ့လာကြည့်မယ်ဆိုရင် နှစ်စဉ် ၃၅ ရာခိုင်နှုန်းလောက်ပဲ အောင်ပါတယ်။ ကျန်တဲ့ ၆၅ ရာခိုင်နှုန်းက မအောင်မြင်ပါဘူး။ ဒီမအောင်မြင်တဲ့ ကျောင်းသားတွေအတွက် အခွင့်အရေးတစ်ခုပေးတဲ့အနေနဲ့ တက္ကသိုလ်ဝင်တန်းစာမေးပွဲကို ပုံစံမပျက် ၂ နှစ်ဆက်တိုက် ကျင်းပပေးရင် ကျောင်းသားတွေအတွက် ထိုက်သင့်မျှတတဲ့ အခွင့်အရေးပေးရာလည်း ရောက်သလို တက္ကသိုလ်မှာ ပထမနှစ် ကျောင်းသားမရှိတဲ့ ပြဿနာကိုလည်း ဖြေရှင်းနိုင်မှာပါ။ သို့သော် KG+12 ကတော့ သူ့အစီအစဉ်အတိုင်း သူသွားရမှာ ဖြစ်ပါတယ်။ နာယကကြီးခင်ဗျာ။ အခြေခံပညာအထက်တန်းအဆင့် သင်္ချာနဲ့ သိပ္ပံဘာသာရပ်များ သင်ကြားမှုနဲ့ ပတ်သက်လို့ကတော့ ခုနက ကိုယ်စားလှယ်ကြီးများ အသီးသီးကလည်း ဆွေးနွေးသွားပါပြီ။ ရလဒ်ကတော့ အလွတ်ကျက်မှတ်တဲ့နည်းကိုသာ သင်ကြားသင်ယူနည်းဖြင့် အသုံးပြုတဲ့အတွက် အကြောင်း အကျိုးဆက်စပ် ဝေဖန်ပိုင်းခြားနိုင်မှု စွမ်းရည်ပျောက်ဆုံးသွားမယ်လို့ ဖော်ပြထားရှိပါတယ်။ မှန်ပါတယ်ခင်ဗျ။ ကျွန်တော်တို့နိုင်ငံမှာ စာတွေတတ်ပြီး ပညာတွေမတတ်တဲ့ နိုင်ငံသားအများစုကို မွေးထုတ်ပေးလိုက်တာ ဒါလည်းတစ်ပိုင်းပါပါတယ်။ ဒါကြောင့်မို့လို့ ဘာသာစကား သင်ကြားရေးပညာရှင် အန်ဒီတာ့က်ပက်ထရစ်ရဲ့ (Andy Kirk Patrick) စကားအရ ဒီမူဝါဒဟာ သဘာဝမကျတဲ့ ဟန်လုပ်အားထုတ် ခြင်းသာဖြစ်တယ်လို့ ခိုင်ခိုင်မာမာဆိုထားပါတယ်။ ဒီအတွက် သင်္ချာနဲ့ သိပ္ပံဘာသာရပ်ပညာများကို ပိုမိုထိရောက်စွာ သင်ကြားပေး နိုင်မယ့်နည်းလမ်းကို (၁) လက်ရှိစိန်ခေါ်မှုနဲ့ အခက်အခဲတွေကိုလည်း တင်ပြထားပါတယ်။ ကော်မရှင်ရဲ့ အစီရင်ခံစာထဲမှာ (၂) နိုင်ငံတကာ အတွေ့အကြုံတွေကိုလည်း ဖော်ပြထားပြီးမှ ပညာရေးဝန်ကြီးဌာနက ရွေးချယ်အသုံးပြုစရာ မူဝါဒ ၂ မျိုးကိုလည်း ဖော်ပြထားတာ တွေ့ပါတယ်။ အဲဒီအထဲကမှ အကြံပြုမူဝါဒ ၅ ချက် ထဲမှာ အထူးအလေးထားစရာတစ်ချက်က ကျွန်တော်တို့တွေဟာ ဘာသာရပ်ကို အင်္ဂလိပ်လိုသင်ချင်တာလား၊ အင်္ဂလိပ်စာဘာသာစကားကို တတ်ကျွမ်းစေချင်တာလား ဒါကို ခွဲခွဲခြားခြားဆုံးဖြတ်ဖို့တော့ လိုလာပြီဖြစ်ပါတယ်။ Next နာယကကြီးခင်ဗျာ။ တတိယတစ်ပိုင်းကတော့ နည်းပညာ၊ သက်မွေးပညာနဲ့ လေ့ကျင့်ရေး ကဏ္ဍမှာလည်း စိုက်ပျိုးရေးသိပ္ပံဘွဲ့ရများ ပိုမိုမွေးထုတ်ပေးနိုင်ရေး အကြံပြုစာတမ်းနဲ့အတူ ဖော်ပြ ထားခြင်းကိုလည်း ထောက်ခံအကြံပြုလိုပါတယ်။ ကျွန်တော်တို့နိုင်ငံမှာ စိုက်ပျိုးရေးကို အခြေခံတဲ့ စီးပွားရေးတိုင်းပြည်ကို မောင်းနှင်ဆောင်ရွက်တာမှာ စိုက်ပျိုးရေးတက္ကသိုလ်ရေဆင်း တစ်ခုပဲရှိပါတယ်။ ဒီရေဆင်းတက္ကသိုလ်ဟာ တစ်နှစ်ကိုမှ ကျောင်းသား ၄၀၀ လောက်ပဲ မွေးထုတ်နိုင်ပါတယ်။ ဒါပေမယ့် ကျွန်တော်တို့နိုင်ငံနဲ့ ကပ်လျက် ထိုင်းနိုင်ငံမှာဆိုရင် စိုက်ပျိုးရေးတက္ကသိုလ်တွေအများအပြား ရှိပြီးတော့ တစ်နှစ်ကို ၂၀၀၀ ကျော်မွေးထုတ်ပေးနိုင်ပါတယ်။ ဒါကြောင့်မို့လို့ ကော်မရှင်ရဲ့ အကြံပြုချက်အတိုင်း စိုက်ပျိုးရေးတက္ကသိုလ်တွေ အသစ်ထပ်မံတိုးချဲ့ဖွဲ့စည်းခြင်း၊ ရန်ကုန်နဲ့ မန္တလေး ဝိဇ္ဇာ/သိပ္ပံတက္ကသိုလ်တွေမှာ စိုက်ပျိုးရေးမဟာဌာနကြီးတွေဖွင့်ပြီး စိုက်ပျိုးရေးဘာသာရပ် သင်ကြားခြင်းကိုလည်း အကြံပြုထားချက် ကိုလည်း ကျွန်တော်တို့ ဒါဝမ်းပမ်းတစ်သာနဲ့ ကြိုဆိုပါတယ်။ Next နိဂုံးချုပ်အနေနဲ့ ကော်မရှင်က အကြံပြု တင်ပြလိုတာကတော့ အစီရင်ခံစာထဲမှာ မပါပါဘူး။ နိုင်ငံဖွံ့ဖြိုးတိုးတက်လာတဲ့အမျှ ကျွန်တော်တို့ တိုင်းပြည် အရှိန်အဟုန်မပျက် နိုင်ငံတကာစီးပွားရေးအရ ရင်ပေါင်တန်းနိုင်စေဖို့ စိုက်ပျိုးရေး၊ စီးပွားရေးပညာဘွဲ့ရ အမြောက်အမြားလိုအပ်နေမှာ ဖြစ်ပါတယ်။ လက်ရှိပြည်တွင်းမှာ စီးပွားရေးပညာရပ်ကို သင်ကြားလိုသော်လည်း စီးပွားရေးပညာသင်ကြားနိုင်တဲ့ တက္ကသိုလ်က ၃ ခုပဲ ရှိပါတယ်။ မုံရွာရယ်၊ မိတ္ထီလာရယ်၊ ရွာသာကြီးရယ် ၃ ခုပဲ ရှိပါတယ်။ ဒါပေမယ့် သူတို့မှာလည်း ကျောင်းသားကန့်သတ်ချက်အရ လုံလောက်စွာ မွေးထုတ်ပေးနိုင်ခြင်းမရှိပါဘူး။ ဒါကြောင့် အခြေခံအဆောက်အအုံများနဲ့ ပြည့်စုံသော ရန်ကုန်၊ မန္တလေး ဝိဇ္ဇာ/သိပ္ပံတက္ကသိုလ်ကြီးမှာလည်း စီးပွားရေး ပညာမဟာဌာနကြီးတွေ ဖွင့်လှစ်သင်ကြားနိုင်မယ်ဆိုလို့ရှိရင် အကောင်းဆုံးဖြစ်သွားမှာပါ။ ဒါကြောင့်မို့လို့ နာယကကြီးနဲ့ လွှတ်တော်ကိုယ်စားလှယ်များခင်ဗျာ။ ကော်မရှင်ကို နောက်ဆုံး အနေနဲ့ တိုက်တွန်းလိုတာကတော့ ပြည်သူများကိုယ်စား နိုင်ငံတော်အတွက်၊ ပညာရေးအတွက် ကော်မရှင်က ယခုထက်ပိုမိုအားထုတ်ပြီး ဆောင်ရွက်ပေးပါလို့ တိုက်တွန်းရင်း နိဂုံးချုပ်ပါတယ်ခင်ဗျာ။</speech>
<speech type="speaker">ဦးတင်ထွန်းနိုင် ဆိပ်ကြီးခနောင်တိုမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1554">ဦးတင်ထွန်းနိုင် (ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစား အပ်တဲ့ ပြည်ထောင်စုလွှတ်တော် နာယကကြီးနဲ့ အားလုံးမင်္ဂလာပါ။ ကျွန်တော်ကတော့ ဆိပ်ကြီးခနောင်တို မဲဆန္ဒနယ်မှ ဦးတင်ထွန်းနိုင် ဖြစ်ပါတယ်။ ကျွန်တော့အနေနဲ့ ဒီကနေ့မှာ အမျိုးသားပညာရေးမူဝါဒ ကော်မရှင်နဲ့ ပတ်သက်ပြီးတော့ ထောက်ခံအကြံပြု ဆွေးနွေးသွားမှာ ဖြစ်ပါတယ်။ လေးစားရတဲ့ နာယကကြီးခင်ဗျာ။ ပထမဦးဆုံးအနေနဲ့တော့ ဒီကော်မရှင်ရဲ့ အစီရင်ခံစာဟာ ကျွန်တော်တို့ တစ်နှစ်ထက်တစ်နှစ် တစ်ကြိမ်ထက်တစ်ကြိမ် ပိုမိုပြည့်စုံလာတဲ့အတွက်မို့လို့ ဝမ်းမြောက် ဝမ်းသာ ဂုဏ်ယူကြိုဆိုတဲ့အကြောင်း ပြောကြားလိုပါတယ်။ နောက်တစ်ခုက နိုင်ငံတကာ အတွေ့အကြုံ ရင့်ကျက် ပြီးတော့ ပညာရည်မြင့်တဲ့ ဆရာကြီး၊ ဆရာမကြီးတွေ သူတို့အသက်အရွယ်နဲ့မမျှအောင် ဒီကော်မရှင်ရဲ့ တာဝန်ကို ထမ်းဆောင်နေတဲ့အတွက်လည်း ကျွန်တော်တို့ အသိအမှတ်ပြုကြောင်း ပြောလိုပါတယ်။ ဒါပေမယ့်လို့ ကျွန်တော့အနေနဲ့ ဒီကနေ့မှာ အဓိကထားပြီးတော့ ဆွေးနွေးလိုတာကတော့ အကြံပြုချင်တာကတော့ ဒီလိုမျိုး ဆရာကြီး၊ ဆရာမကြီးတွေ ကော်မရှင်တာဝန်ကို ထမ်းဆောင်ပြီးတော့ ကြိုးစားဆောင်ရွက်နေတဲ့ နေရာမှာ အရေးအကြီးဆုံးအချက်ကတော့ ကျွန်တော်တို့ လက်ရှိပညာရေးစနစ်ရဲ့ အခြေအနေပေါ်မှာ မူတည်ပြီးတော့ သိသာထင်ရှားတဲ့ ပြောင်းလဲချက်ကလေးတွေကို ကျွန်တော်တို့ ကြိုးစားမလုပ်ဆောင်ဘဲနဲ့ Totally Reform မလုပ်ဘဲနဲ့ ကျွန်တော်တို့အနေနဲ့ ရှိပြီးသားအချက်အပေါ်မှာ၊ ပညာရေးစနစ်အပေါ်မှာ အခြေခံပြီးတော့ပဲ ကျွန်တော်တို့ မူဝါဒပိုင်းဆိုင်ရာတွေ၊ အကြံပြုချက်တွေသွားနေတဲ့ အနေအထားမျိုးလေး တွေ တွေ့နေရတဲ့အတွက်မို့လို့ ကျွန်တော့အနေနဲ့ ဒါကိုအထူးသဖြင့် အကြံပြု ဆွေးနွေးသွားမှာ ဖြစ်ပါတယ်။ ပထမဦးဆုံးအနေနဲ့ကတော့ အခု ကိုယ်စားလှယ်တွေတော်တော်များများလည်း ပြောသွားပါတယ်။ ကျွန်တော်တို့ တိုင်းပြည်ရဲ့ နည်းပညာ၊ သက်မွေးပညာနဲ့ လေ့ကျင့်ရေးကဏ္ဍ ဖွံ့ဖြိုးတိုးတက်ရေးအတွက် ကော်မရှင်ကလည်း ပညာရေးဝန်ကြီးဌာနက ရွေးချယ်ဆောင်ရွက်နိုင်တဲ့ မူဝါဒဆိုင်ရာနည်းလမ်း ၄ ရပ် အကြံပြုခဲ့ပါတယ်။ ဒါအင်မတန်ကောင်းမွန်ပါတယ်။ တကယ်တမ်းကျတော့လည်း ကျွန်တော်တို့ ၂၀၁၃ ခုနှစ်ကနေပြီးတော့ ထုတ်ခဲ့တဲ့ OECD ရဲ့ မြန်မာနိုင်ငံအပေါ် ဘက်ပေါင်းစုံမှ ရှုမြင်သုံးသပ်ချက်ဆိုတဲ့ စာအုပ်ထဲမှာ ကျွန်တော်တို့ တိုင်းပြည်မှာ နည်းပညာ၊ သက်မွေးပညာနှင့် လေ့ကျင့်ရေးကဏ္ဍ ဖွံ့ဖြိုး တိုးတက်ရေးအတွက် အဓိကကျနေတဲ့ အချက်အလက်တချို့ကို သူတို့ကနေပြီးတော့ ထင်ထင်လင်းလင်း ထောက်ပြခဲ့တာရှိပါတယ်။ အဲဒါကတော့ ကျွန်တော်တို့ အလွယ်ပြောရလို့ရှိရင် ကျွန်တော်တို့ တိုင်းပြည်မှာ အထက်တန်းကျောင်းသား အထူးသဖြင့် ၈ တန်းအောင်တဲ့ ကျောင်းသား ၁၀၀ မှာ နည်းပညာ၊ သက်မွေး ပညာနဲ့ လေ့ကျင့်ရေးကဏ္ဍကို ရောက်ရှိသွားတဲ့ ကျောင်းသားအရေအတွက်သည် အိမ်နီးချင်းနိုင်ငံတွေရဲ့ အရေအတွက်နဲ့စာလို့ရှိရင် အင်မတန်ကို စိုးရိမ်ဖွယ်ရာ ကောင်းလောက်အောင်ကို နည်းနေတာကို တွေ့ရ ပါတယ်။ ဥပမာအနေနဲ့ ကျွန်တော် ကိန်းဂဏန်းတချို့ ထုတ်နုတ်တင်ပြရမယ်ဆိုလို့ရှိရင် ကျွန်တော်တို့ရဲ့ အိမ်နီးချင်းနိုင်ငံဖြစ်တဲ့ တရုတ်နိုင်ငံမှာဆိုလို့ရှိရင် ၈ တန်းအောင် ကျောင်းသားအယောက် ၁၀၀ မှာ ကျောင်းသား ၅၀ လောက်က နည်းပညာ၊ သက်မွေးပညာနဲ့ လေ့ကျင့်ရေးကဏ္ဍကို ရောက်ပါတယ်။ အင်ဒိုနီးရှားနိုင်ငံမှာဆိုရင် ကျောင်းသား ၄၀ လောက်က ၈ တန်းအောင်တဲ့ ကျောင်းသား ၄၀ လောက်သည် ကျွန်တော်တို့နိုင်ငံရဲ့ အခုသွားနေတဲ့ ၉ တန်း၊ ၁၀ တန်းနဲ့ တက္ကသိုလ်ပညာရေးဘက်ကို မသွားတော့ဘဲနဲ့ နည်းပညာ၊ သက်မွေးပညာကဏ္ဍဘက်ကိုသွားတာ အယောက် ၄၀ လောက်ရှိပါတယ်။ နောက်ဆုံး ကျွန်တော်တို့ရဲ့ အိမ်နီးချင်းဖြစ်တဲ့ ထိုင်းနိုင်ငံကိုက ၃၅ ဦးလောက်က သွားပါတယ်။ နောက်တစ်ခုက ကျွန်တော်တို့အတွက် လူဦးရေလည်း အင်မတန်နည်းပြီးတော့ ဖွံ့ဖြိုးတိုးတက်မှုမှာ မနေ့တစ်နေ့ကမှ ကျွန်တော်တို့ နောက်ကနေပြီးတော့ ယှဉ်လာနိုင်တဲ့ လာအိုနိုင်ငံဆိုရင်တောင်မှ ၈ တန်း အောင်တဲ့ ကျောင်းသား ၁၀၀ မှာ သက်မွေးပညာကို ရောက်တာ ၅ ဦးရှိပါတယ်။ တစ်နည်းအားဖြင့် ပြောရင် ၅ ရာခိုင်နှုန်း ရှိပါတယ်။ ကျွန်တော်တို့ တိုင်းပြည်ရဲ့ အခြေအနေမှာ ဒီ OECD တွေက ထုတ်ပြန် ထားတဲ့ စာအုပ်ထဲမှာ ဘာပါလဲဆိုလို့ရှိရင် ကျွန်တော်တို့ တိုင်းပြည်ကျတဲ့အခါကျတော့ ၈ တန်းအောင် ကျောင်းသား ၁၀၀ မှာ နည်းပညာနဲ့ သက်မွေးကဏ္ဍဘက်ကိုရောက်တဲ့ကျောင်းသားသည် ၀.၅ ရာခိုင်နှုန်း ပဲရှိပါတယ်။ ၁ ယောက်တောင်မရှိပါဘူး။ ဒါဘာကိုပြောလဲဆိုရင် ကျောင်းသား ၂၀၀ မှ တစ်ယောက် ရောက်နေတဲ့ သဘောဖြစ်ပါတယ်။ အဲဒီတော့ ကျွန်တော်တို့အနေနဲ့ ဒီကော်မရှင်ရဲ့ အကြံပြုချက်နဲ့ ပတ်သက်ပြီးတော့ ကြိုဆိုထောက်ခံရသလိုပဲ ခုနတုန်းက ရှေ့ကကိုယ်စားလှယ်ကြီးတွေ ဆွေးနွေးသွား သလိုပဲ ဒီကဏ္ဍဟာ အင်မတန်ဖွံ့ဖြိုးတိုးတက်ဖို့ လိုအပ်နေပါတယ်။ ကျွန်တော်တို့ တိုင်းပြည်ရဲ့ လက်ရှိ စက်မှုလက်မှုဖွံ့ဖြိုးတိုးတက်ဖို့ဆိုလို့ရှိရင် ဒီကဏ္ဍဟာအင်မတန်အရေးကြီးပါတယ်။ ဒီဟာကို ကျွန်တော်တို့ အနေနဲ့က မူဝါဒကော်မရှင်ရဲ့ အကြံပြုချက်တစ်ခုတည်းနဲ့ ကျွန်တော်တို့ မလုံလောက်ပါဘူး။ ဒီဟာကို အကောင်အထည်ဖော်ဖို့အတွက်ဆိုလို့ရှိရင် မူဝါဒကော်မရှင်က နောက်ထပ်အကြံပြုထားတဲ့ ခုနက စိုက်ပျိုးရေး ကျောင်းတွေ၊ သက်မွေးကျောင်းတွေ ဒါတွေကျွန်တော်တို့ ပိုပြီးတော့ ဖွင့်လှစ်ဖို့လိုအပ်ပါတယ်။ ဒါကိုလည်း ကျွန်တော်တို့အစိုးရအနေနဲ့ မူဝါဒကော်မရှင်ရဲ့ အကြံပြုချက်နဲ့ပတ်သက်ပြီးတော့ တကယ်ထိရောက်တဲ့၊ အောင်မြင်တဲ့ အကောင်အထည်ဖော်မှုဖြစ်အောင် ကြိုးစားဆောင်ရွက်ဖို့ အထူးလိုအပ်ပါတယ်။ ဒုတိယအချက်အနေနဲ့ကတော့ ကျွန်တော် မူဝါဒကော်မရှင်ကို အကြံပြုချင်တာကတော့ ကျွန်တော် တို့ တိုင်းပြည်မှာ တခြားပညာရေးနဲ့ဆိုင်တဲ့ဥပဒေတွေ ကျွန်တော်တို့ ထုတ်ပြန်နေတာတွေ ရှိပါတယ်။ ဒီဥပဒေတွေကိုလည်း မျက်ခြည်မပြတ် မူဝါဒကော်မရှင်အနေနဲ့ လေ့လာစောင့်ကြည့်နေမယ်လို့ ယုံကြည် ပါတယ်။ နံပါတ်(၁) အချက်ကတော့ အခြေခံပညာရေးဥပဒေကြမ်း လွှတ်တော်ကို ရောက်ရှိနေပါပြီ။ ဒီဥပဒေမှာဆိုလို့ရှိရင် ဘာကိုတွေ့ရလဲဆိုလို့ရှိရင် ဆရာ၊ ဆရာမတွေ ရာထူးတိုးရေးဆိုတဲ့ကိစ္စပါလာတာ တွေ့ရပါတယ်။ ဒါဟာ ကျွန်တော်တို့ တိုင်းပြည်အတွက်တော့ မထူးဆန်းပေမယ့်လို့ နိုင်ငံတကာမှာ ဆရာ၊ ဆရာမဆိုတာ Apprentic လို့ခေါ်တဲ့ အလုပ်သင်နဲ့ တင်းပြည့် လို့ခေါ်တဲ့ ဒီ ၂ မျိုးပဲရှိပါတယ်။ မူလတန်း သင်ချင်တဲ့ ဆရာ၊ ဆရာမသည် ပွင့်ပွင့်လင်းလင်းပြောရလို့ရှိရင်တော့ တစ်သက်လုံးမူလတန်းကို သင်ပါတယ်။ အလယ်တန်းသင်ချင်တဲ့ ဆရာ၊ ဆရာမသည် တစ်သက်လုံးအလယ်တန်းသင်ပါတယ်။ ကျွန်တော်တို့ တိုင်းပြည်မှာကျတော့ ဒီလိုမျိုးဥပဒေတွေကနေပြီးတော့ ပြဋ္ဌာန်းထားတဲ့ ကြိုးစားနေတဲ့အနေအထားကို ပထမဦးဆုံး ကျွန်တော် အစကကော်မရှင်ကို တိုက်တွန်းခဲ့သလိုပဲ ကျွန်တော်တို့အနေနဲ့ အိမ်အို၊ အိမ်ဟောင်းကို အမိုးဖာလိုက်၊ အဖီလေးဆွဲထုတ်လိုက် လုပ်နေမယ့်အစား ပြောင်းလဲသင့်တယ်ဆိုရင် နိုင်ငံတကာက အခု ကျင့်သုံးနေသလိုပဲ ပညာရေးမှာ ရာထူးတိုးတဲ့အခြေအနေတွေကအစ ပြတ်ပြတ်သားသား မူဝါဒကော်မရှင် အနေနဲ့ အကြံပြု တိုက်တွန်းပြီးတော့ ဒီလုံးဝ Totally Reform လုပ်ဖို့ အကြံပြုပါ။ တိုက်တွန်းပါ။ ကျွန်တော်တို့ လွှတ်တော်ကြီးကလည်း ဒီကိစ္စနဲ့ပတ်သက်ပြီးတော့ ဥပဒေကြမ်းမှာ ဒီကိစ္စကို အလေးအနက် ထားပြီးတော့ စဉ်းစားဆုံးဖြတ်ပြီးတော့ ဒီနိုင်ငံရဲ့ ပညာရေး အပြောင်းအလဲကို ကြိုးစားဆောင်ရွက် သွားကြပါစို့လို့ တိုက်တွန်းရင်းနဲ့ နိဂုံးချုပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာတင်တင်ဝင်း ပဲခူးတိုင်းဒေသကြီးမဲဆန္ဒနယ်အမှတ် (၅) ဆွေးနွေးဖို့ဖြစ်ပါတယ်။</speech>
<speech><mp id="1269">ဒေါက်တာတင်တင်ဝင်း (မဲဆန္ဒနယ်အမှတ်-၅၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော်နာယကကြီးရှင်။ အမျိုးသားပညာရေးမူဝါဒကော်မရှင်၏ အစီရင်ခံစာထဲမှ အမျိုးသား ပညာရေးမူဝါဒကော်မရှင်သည် ပညာရေးဝန်ကြီးဌာန၏ လက်တွေ့အကောင်ထည်ဖော်ဆောင်ရွက်လျက်ရှိသော ပညာရေးပြုပြင်ပြောင်းလဲမှုများကို အထောက်ကူပြုသည့်အနေဖြင့် မူဝါဒများချမှတ်ခြင်း၊ အကြံပြုစာတမ်းများ ရေးသားခြင်းတို့ကို ဆောင်ရွက်လျက်ရှိပါသည် ဟု ဖော်ပြထားသဖြင့် သူငယ်တန်း+၁၂တန်း ပညာရေး စနစ်သစ်ကို စတင်အကောင်ထည်ဖော်သည့်နေရာမှာ ကျွန်မဝင်ရောက်ဆွေးနွေးမှာ ဖြစ်ပါတယ်။ ပထမဆွေးနွေးလိုတာကတော့ ဆရာအတတ်သင်ကဏ္ဍဖြစ်ပါတယ်။ ဒီနေရာမှာ ဘက်စုံလွှမ်းခြုံသည့် ဆရာမူဝါဒကို UNESCO ၏ နည်းပညာပံ့ပိုးမှုဖြင့် ဆောင်ရွက်လျက်ရှိသည်လို့ ပြောထားပါတယ်။ နာယကကြီးရှင်။ No Men is Perfect ဆိုသလို လူဟာမပြည့်စုံနိုင်ပါဘူး။ ဘက်စုံလွှမ်းခြုံချင်လို့လည်း မရပါဘူး။ ဒီနေရာမှာ မူလတန်း KG+12 တစ်ခုတည်းကိုပဲ ကျွန်မဆွေးနွေးပါ့မယ်။ KG ကိုသင်မည့် ဆရာများ၏ အရည်အသွေးနှင့် စွမ်းဆောင်ရည်ဟာ အရေးကြီးဆုံး ဖြစ်ပါတယ်။ အခြားတန်းတွေထက် KG+12 အဆင့်မှာ KG တန်းကိုတော့ တကယ်အရည်အသွေးပြည့်တဲ့ ဆရာရဖို့ မူဝါဒထဲမှာ ထည့်ရေး စေချင်ပါတယ်။ နာယကကြီးရှင်။ ကလေးတစ်ယောက်ဟာ အသက် ၁ နှစ်မှ ရ နှစ်ထိ အလွန်အရေးကြီးပါတယ်။ ဒီစိတ်ပိုင်းဆိုင်ရာဖွံ့ဖြိုးမှု၊ ခန္ဓာကိုယ်ပိုင်းဆိုင်ရာဖွံ့ဖြိုးမှုတို့ကို ပျိုးထောင်ရပါမယ်။ အဲဒါကို အသေအချာ ပျိုးထောင်လိုက်မယ်ဆိုလို့ရှိရင် ဘဝတစ်သက်တာမှာ စိတ်ပူစရာမလိုတော့လောက်အောင် စိတ်ချသွားနိုင်တယ်လို့ ဆိုပါတယ်။ ဒါနဲ့ပတ်သက်လို့ ဥပမာတစ်ခုအဖြစ် ဖင်လန်နိုင်ငံရဲ့ KG ဆရာ အတတ်သင်ပညာရေးကို အနည်းငယ်တင်ပြလိုပါတယ်။ နာယကကြီးရှင်။ စိတ်ရောရုပ်ပါ ကလေးတွေ ဖွံ့ဖြိုးဖို့ပျိုးထောင်ရာမှာ လူကြီးတွေကို သင်ရတာထက် ပိုပြီးတော့ လွယ်ပါတယ်။ လူကြီးတွေကို သင်ရတာထက် အဆပေါင်းများစွာ အကျိုးရှိပါတယ်။ KG သင်ဖို့ အတွက် ဆရာအတတ်သင် Training သက်သက်ပေးပါတယ်။ အဲဒီကဆင်းရင် မူလဘွဲ့ + KG ကလေးတွေ သင်နိုင်တဲ့ ဘွဲ့တစ်ခုကိုထပ်ပေးပါတယ်။ အဲဒီဘွဲ့ ၂ ခုရလာတဲ့ ဆရာမဟာ ရာထူးတိုးဖို့မျှော်ကိုးပြီး အတန်းကြီးတွေကို သင်ဖို့မလို၊ လခအနေနဲ့လည်း အခြားဆရာများနည်းတူ မြင့်မားစွာရမယ်။ အဲဒီလို လုပ်ခြင်းအားဖြင့် KG ကိုပစ်ပြီး အခြားတန်းကိုကူးဖို့ ကြိုးစားစရာမလိုတော့၊ KG သင်တဲ့နေရာမှာပဲ Expert ဖြစ်အောင်ကြိုးစားတော့၊ ရာထူးအတွက် အတိုက်အခိုက် အပေးအယူတွေ လုပ်စရာမလိုတော့ စာကိုအေးအေးဆေးဆေး သင်နိုင်မှာဖြစ်ပါတယ်။ နာယကကြီးရှင်။ အစီရင်ခံစာမှာလည်းပါပါတယ်။ (Academic Qualification) စာပေပညာ အရည်အချင်းသာမက (Teacher Education Qualification) ဆရာအတတ်သင် အရည်အချင်းတို့ပါ ပြည့်စုံရပါမယ်။ အဲဒါက ဘာတွေလဲဆိုလို့ရှိရင် လူမှုပေါင်းသင်းဆက်ဆံရေးကောင်းခြင်း (Communication)၊ ပူးပေါင်းဆောင်ရွက်နိုင်စွမ်းရှိခြင်း(Collaboration)၊ ဖန်တီးနိုင်စွမ်းရှိခြင်း (Creativety) ရှိခြင်းတို့ဟာ ဆရာတွေကို ပထမဦးဆုံးသင်ပေးရပါမယ်။ အရေးကြီးဆုံးကတော့ ကျောင်းသားဗဟိုပြု စနစ်ကို သွားနေတာ ဖြစ်တဲ့အတွက် ကိုယ်ကချည်းပြောမနေဘဲ ကလေးတွေပြောတာကို နားထောင်နိုင်စွမ်းရှိရပါမယ်။ ဆရာ အတတ်သင်ကျောင်းရဲ့ အဓိကရည်ရွယ်ချက်ဟာ ကလေးများအပေါ် ခံစားနားလည်ပေးနိုင်စွမ်းရှိသူများ အဖြစ်သို့ ရောက်အောင် ဆရာတွေကို Develop လုပ်ပေးဖို့ ဖြစ်ပါတယ်။ နာယကကြီးရှင်။ ဆရာများဟာ ကလေးတွေ မေးခွန်းမေးရင် ကြိုဆိုရမှာဖြစ်ပါတယ်။ တွေးခေါ် တတ်အောင်လည်းပဲ လမ်းကြောင်းပေးရမှာ ဖြစ်ပါတယ်။ အဲဒါတွေဟာ Academic Qualification ထက် အရေးကြီးတဲ့ Teacher Education (Qualification တွေဖြစ်ပါတယ်။ နောက်ဆုံးအနေနဲ့ ဂျပန်မှာ မူဝါဒအသစ်ချမှတ်ပြီးတော့ သင်နေတဲ့ သူငယ်တန်းပညာရေးစနစ်အကြောင်း နည်းနည်းပြောချင်ပါတယ်။ အဲဒီပညာရေးစနစ်က ဘာလဲဆိုလို့ရှိရင် Moral Before Knowledge အကျင့်စာရိတ္တကို အရင်သင်၊ သင်ဆိုတဲ့ မူဝါဒဟာ ကျွန်မတို့တိုင်းပြည်မှာ လိုအပ်နေတဲ့ နိုင်ငံကြီးသားပီသတဲ့ နိုင်ငံသားများ ဖြစ်ဖို့ရန်မှာ Moral Before Knowledge ဟာဆိုလို့ရှိရင် ဒီစနစ်ကို သုံးခြင်းအားဖြင့် အနာဂတ်မှာ အကျင့်ပျက် ခြစားမှု၊ မူးယစ်ဆေးထိန်းမနိုင်သိမ်းမရဖြစ်မှု ၊ လူသတ်မှု၊ မုဒိမ်းမှုများဟာ လူ့အဖွဲ့အစည်းတစ်ခုလုံးကို ယိုယွင်းပျက်စီးစေတော့မှာ မဟုတ်ပါဘူး။ အနာဂတ်တွက် Moral Before Knowledge ဟာ လိုအပ်ပါတယ်။ အဲဒါကြောင့်မို့လို့ စာမသင်ခင် အကျင့်စာရိတ္တကို အရင်သင်ဆိုတဲ့မူဝါဒကို နိုင်ငံတကာကကျင့်သုံးဖို့ စဉ်းစား နေကြသလို ကျွန်မတို့ တိုင်းပြည်ကလည်း ထည့်သွင်းစဉ်းစားသင့်ပါတယ်။ KG တန်းဟာ အတန်းတွေ အားလုံးထက် အရေးကြီးကြောင်း၊ KG အတွက် မူဝါဒကို ပြုပြင်သင့်ကြောင်း အကြံပြုရင်း နိဂုံးချုပ်ပါတယ်။ ကျေးဇူးတင်ပါတယ်ရှင်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားပညာရေးမူဝါဒကော်မရှင်ရဲ့ ၂၀၁ရ ခုနှစ်၊ အောက်တိုဘာလမှ ၂၀၁၈ ခုနှစ်၊ ဧပြီလအထိ ၆ လတာကာလအတွင်း လုပ်ငန်းဆောင်ရွက် ခဲ့မှု အစီရင်ခံစာအမှတ်(၃)နဲ့စပ်လျဉ်းပြီး ဆွေးနွေးဖို့ကျန်ရှိတဲ့ လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၄-၆-၂၀၁၈ ရက်တွင် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး နဝမနေ့ ရပ်နားကြောင်းနှင့် ဒသမနေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အဋ္ဌမပုံမှန် အစည်းအဝေး နဝမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေးရဲ့ ဒသမနေ့ကို ၂၀၁၈ ခုနှစ်၊ ဇွန်လ ၁၄ ရက် (ကြာသပတေးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့ အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် အဋ္ဌမပုံမှန်အစည်းအဝေး နဝမနေ့ အစည်းအဝေးကို မွန်းလွဲ ၁၂:၁၀ နာရီတွင် ရပ်နားပါသည်။</speech>
</postface>
</transcript>
</doc>
