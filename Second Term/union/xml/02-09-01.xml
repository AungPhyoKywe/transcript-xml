<doc>
<docinfo>
<docno>02-09-01.xml</docno>
<pdf>02-09-01.pdf</pdf>
<term value="02">ဒုတိယအကြိမ်</term>
<session value="09" />
<sittingday value="01" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ပထမနေ့မှတ်တမ်း</title>
<date>၁၃၈၀ ပြည့်နှစ်၊ ဒုတိယဝါဆိုလဆန်း ၁၁ ရက် (၂၀၁၈ ခုနှစ်၊ ဇူလိုင် ၂၃ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး ပထမနေ့ကို မွန်းလွဲ ၁၃:၃၀ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ ပထမနေ့အစီအစဉ် စတင်ပါတော့မယ်။ ဒီနေ့ စတင်ကျင်းပမယ့် နဝမပုံမှန်အစည်းအဝေးရက်များမှာ အခမ်းအနားမှူးအဖြစ် ပြည်ထောင်စု လွှတ်တော်ရုံး ညွှန်ကြားရေးမှူးချုပ် ကျွန်တော် ဦးကျော်စိုးက ဆောင်ရွက်သွားမှာ ဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ပထမနေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၃ ဦးရှိပြီး ဒီကနေ့ အစည်းအဝေးကို ၅၈၁ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၈.၉ရ ရာခိုင်နှုန်းရှိပြီး ထက်ဝက်ကျော် တက်ရောက်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၁၉ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် နဝမပုံမှန်အစည်းအဝေး ပထမနေ့အစီအစဉ် ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ပထမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="963">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် နဝမပုံမှန်အစည်းအဝေး ပထမနေ့ ၂၃-၇-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ - - ဦးအာမိုးဆီ ခေါင်လန်ဖူး၊ - ဦးဂျီဖုန်ဆားရ် နောင်မွန်း၊ - ဦးမိုးရွှေ ပူတာအို၊ - ဦးတင့်စိုး ဖားကန့်၊ - ဦးအောင်သိန်း ဗန်းမော်၊ - ဦးနန်မွန်ထင် မချမ်းဘော၊ - ဒေါ်ဝင့်ဝါထွန်း ရှားတာ၊ - ဦးသန်းလင်းလင်း မယ်စုံ၊ - ဦးခမ်ခန့်ထန် တွန်းဇံ၊ - ဦးပါထန်း - ဒေါက်တာလှိုင်မြင့်ဟန် ကန့်ဘလူ၊ - ဦးဝမ်းလှ နန်းယွန်း၊ - ဒေါက်တာအေဇင်လတ် ရွှေဘို၊ - ဦးကျော်ဌေး လေရှီး၊ - ဦးမျိုးညွန့် တနင်္သာရီ၊ ပုလော၊ - ဦးအောင်ကျော်ဟိန်း - ဦးအုန်းခင် - ဒေါက်တာခင်စိုးစိုးကြည် - ဦးခင်အေး - ဒေါ်မြခွာညိုဦး - ဦးဇော်ဝင်း - ဒေါ်ခင်သန်းနု - ဦးကံမြင့် - ဒေါက်တာတင်အောင် - ဦးလှဌေးဝင်း - ဦးမောင်သိန်းခိုင် - ဦးဦးလှစော - ဦးစစ်နိုင် - ဒေါက်တာအေးမောင် - ဦးဝင်းမင်း - ဒေါက်တာဝေဖြိုးအောင် - ဦးလွင်ကိုလတ် - ဒေါက်တာခင်မောင်မောင် - ဒေါက်တာစောနိုင် - ဒေါက်တာဒေါ်သန်းငွေ - ဒေါ်နန်းမိုး - ဦးစိုင်းအောင်ကျော် - ဒေါ်နန်းခင်စော - ဒေါ်နန်းခမ်းအေး - ဦးစိုင်းဆိုင်မိုင်း - ဦးထွန်းကျော် - ဦးဝင်းထူး ဦးခွန်သန်းထူး ဦးခွန်အောင်ကျော် နတ်တလင်း၊ ရွှေတောင်၊ ထန်းတပင်၊ မင်းတုန်း၊ သရက်၊ ကျောက်ဆည်၊ ဇေယျာသီရိ၊ စစ်တွေ၊ မြောက်ဦး၊ မင်းပြား၊ အမ်း၊ လှိုင်သာယာ၊ သာကေတ၊ သန်လျင်၊ ဒဂုံမြို့သစ်(မြောက်ပိုင်း)၊ တောင်ဥက္ကလာပ၊ တောင်ကြီး၊ ကျေးသီး၊ ကွန်ဟိန်း၊ နမ္မတူ၊ မိုင်းကိုင်၊ နမ့်ခမ်း၊ နမ့်ဆန်၊ ဆီဆိုင်၊ ဟိုပုန်း၊ - ဦးစိုင်းခမ်း - ဦးတင်အေး - ဦးတင်လှ - ဗိုလ်မှူးစောကျော်အောင် - ဗိုလ်မှူးကျော်ကျော် - ဗိုလ်မှူးမင်းဇာနည်ထွေး - ဦးဂျေယော - ဦးနောင်နဂျတန် - ဦးကျော်သန်း - ဦးရှေးရယ်ရှုမောင် - ဦးစောချစ်ဦး - ဦးဇွန်ဟေး - ဒေါ်ကျိန်ငိုက်မန် - ဦးဂင်ကမ်းလျန် ဦးအောင်မျိုး - ဦးတင်မောင်ဝင်း - ဒေါက်တာမိုးမြင့်အောင် - ဒေါက်တာကျော်သန်းထွန်း(ကန်တုန်) - ဦးလှမြင့် - ဦးကျော်ကျော် - နော်လှလှစိုး - ဦးဇော်မင်းလတ်(ခ) ဦးကိုလတ် - ဦးညီစိန် - ဦးခွန်သိန်းဖေ - ဦးမိုင်းအုဏ်းခိုင် - ဗိုလ်မှူးကြီးအောင်လွင် - ဒုတိယဗိုလ်မှူးကြီးမောင်မောင်စိုး - ဗိုလ်မှူးမျိုးမင်းအောင် မက်မန်း၊ ဓနုဖြူ၊ တပ်မတော်၊ တပ်မတော်၊ တပ်မတော်၊ ကချင်-၁၊ ကချင်-၄၊ ကယား-၈၊ ကယား-၂။ ကရင်-၃၊ ချင်း-၁၊ ချင်း-၇၊ ချင်း -၅၊ စစ်ကိုင်း-၂) စစ်ကိုင်း-၁၀၊ ရန်ကုန်-၁၀၊ ရှမ်း-၁၊ ရှမ်း-၅၊ ရှမ်း-၁၀၊ တပ်မတော်၊ တပ်မတော် နှင့် တပ်မတော် လွှတ်တော်က မြင်တိုင်မေးမြန်းပါတ်တော်က သ တို့ဖြစ်ပါတယ်။ ယနေ့ခွင့်ပန်ကြားသူ ၇၂ ဦး ဖြစ်တဲ့အတွက် ခွင့်မဲ့ပျက်ကွက်သူ မရှိပါကြောင်းနဲ့ ယနေ့ ခွင့်ပန် ကြားသူများကို ခွင့်အဖြစ်သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီကနေ့ အစည်းအဝေးကို တက်ရောက်ခွင့် ရှိတဲ့ လွှတ်တော်ကိုယ်စားလှယ် ၆၅၃ ဦး၊ ယခု ခွင့်ပန်ကြား၍ ခွင့်ပြုထားသူ ၇၂ ဦး ဖြစ်ပြီး ခွင့်မဲ့ပျက်ကွက်သူ မရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက က ကြိုဆိုနှုတ်ခွန်းဆက်စကား ပြောကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးသို့ တက်ရောက်လာကြတဲ့ ပြည်ထောင်စု လွှတ်တော် ကိုယ်စားလှယ်များအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းနဲ့ ပြည့်ဝကြပါစေကြောင်း မေတ္တာပို့သ နှုတ်ခွန်းဆက်သအပ်ပါတယ်။ ယနေ့ စတင်ကျင်းပတဲ့ နဝမပုံမှန်အစည်းအဝေးကာလမှာ ပြည်ထောင်စုလွှတ်တော်အနေနဲ့ ၂၀၁၈၂၀၁၉ ခု၊ ဘဏ္ဍာရေးနှစ်အတွက် နိုင်ငံတော်ရဲ့ အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကြမ်းတို့နဲ့စပ်လျဉ်းပြီး ဆွေးနွေးအတည်ပြုခြင်းများကို ဦးစားပေး ဆောင်ရွက်ကြ ရမှာ ဖြစ်ပါတယ်။ လွှတ်တော်ကိုယ်စားလှယ်များအနေနဲ့ ပြည်ထောင်စုအစိုးရအဖွဲ့က တင်ပြလာတဲ့ စီမံကိန်းများကို စိစစ် ရာမှာ ပြည်သူများအတွက် လက်ငင်းနဲ့ ရေရှည်အကျိုးခံစားရဖို့၊ ပြည်သူ့ဘဏ္ဍာငွေများ လေလွင့်ဆုံးရှုံးမှု မရှိအောင် စီမံခန့်ခွဲနိုင်ဖို့တို့ကို ရည်မှန်းချက်ထားပြီး လေ့လာစိစစ် အတည်ပြုပေးကြရမှာ ဖြစ်ပါတယ်။ ဆက်လက်ပြီး စီမံကိန်းများ အကောင်အထည်ဖော်နိုင်ဖို့အတွက် လျာထားတဲ့ ရငွေသုံးငွေများအပိုင်းကို စိစစ်ရာမှာလည်း လျာထားဆောင်ရွက်မယ့် စီမံကိန်းလုပ်ငန်းများရဲ့ လက်တွေ့အခြေအနေနဲ့ ညီညွတ်မျှတမှု ရှိ မရှိ စိစစ်ဆွေးနွေးပြီး ည်ပြုပေးနိုင်အောင် ဆောင်ရွက်ကြရမှာဖြစ်ပါတယ်။ ပြောင်းလဲသတ်မှတ်ထားတဲ့ ဘဏ္ဍာရေးနှစ်ကာလရဲ့ ပထမနှစ်ဖြစ်တဲ့ ၂၀၁၈-၂၀၁၉ ခု၊ ဘဏ္ဍာရေး နှစ်အတွက် တင်ပြမယ့် ဥပဒေကြမ်းများနဲ့စပ်လျဉ်းပြီး ဥပဒေဆိုင်ရာသုံးသပ်ချက် အစီရင်ခံစာနဲ့ ငွေကြေး ဆိုင်ရာသုံးသပ်ချက် အစီရင်ခံစာများ တင်သွင်းကြရာမှာ အထောက်အကူပြုနိုင်ဖို့ ပုံမှန်ဖွဲ့စည်းပေးနေကျ ဖြစ်တဲ့ စီမံကိန်းလုပ်ငန်းများနဲ့ ရငွေသုံးငွေများ စိစစ်ရေးပူးပေါင်းအဖွဲ့များကိုလည်း ဒီနှစ်မှာ အဖွဲ့ ၂၀ အထိ တိုးချဲ့ ဖွဲ့စည်းပေးထားပြီး ဖြစ်ပါတယ်။ ပြည်ထောင်စုလွှတ်တော် အစည်းအဝေးကို ဒီနေ့ ဇူလိုင်လ ၂၃ ရက်မှ စတင်ကျင်းပနိုင်တဲ့အတွက် စိစစ်ရေးပူးပေါင်းအဖွဲ့များအလိုက် စိစစ်တင်ပြရမယ့် ရက်ကိုလည်း ဥပဒေပါသတ်မှတ်ရက်ထက် နောက် တစ်ပတ် ရွှေ့ပေးထားပါတယ်။ ဒါ့အပြင် ဥပဒေကြမ်းများအတွက် ဥပဒေကြမ်းပူးပေါင်းကော်မတီနဲ့ ပြည်သူ့ ငွေစာရင်းပူးပေါင်းကော်မတီတို့ရဲ့ စိစစ်တွေ့ရှိချက် အစီရင်ခံစာများကိုလည်း သြဂုတ်လ ၂၁ ရက် အစား ၂၈ ရက် နောက်ဆုံးထားပြီး လွှတ်တော်သို့ အစီရင်ခံစာဖတ်ကြားတင်ပြနိုင်ရေး ပြင်ဆင်သတ်မှတ်ပေးထား ပါတယ်။ ပြည်ထောင်စုလွှတ်တော်အနေနဲ့ ဒီဥပဒေကြမ်း ၂ ခုကို စက်တင်ဘာလ လလယ်မှာ အပြီးသတ် အတည်ပြု ဆောင်ရွက်နိုင်မှသာ တိုင်းဒေသကြီး/ ပြည်နယ်လွှတ်တော်များအနေနဲ့လည်း အစောဆုံး စက်တင်ဘာလ နောက်ဆုံးပတ်မှာ စိစစ်အတည်ပြု ပေးနိုင်မှာဖြစ်သလို စိစစ်ချိန် အများဆုံးရရှိအောင် အတတ်နိုင်ဆုံး လျာထားပေးပြီးဖြစ်တဲ့အတွက် ာင်ရွက်နိုင်ကြဖို့ လိုအပ်ကြောင်း မှာကြားလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ နိုင်ငံတော်နဲ့ ပြည်သူများအတွက် လတ်တလော လိုအပ်ချက်နဲ့ ရေရှည်ဖွံ့ဖြိုးတိုးတက်စေဖို့ ဆောင်ရွက်ကြရမယ့် စီမံကိန်းလုပ်ငန်းများကို စိစစ်ရာမှာ ချမှတ်ထားတဲ့ မူဝါဒကိုအခြေခံပြီး တည်ဆဲဥပဒေ၊ နည်းဥပဒေများနဲ့အညီ စိစစ်ကြရမှာဖြစ်ပါတယ်။ သက်ဆိုင်ရာစီမံကိန်းလုပ်ငန်း ပမာဏအလိုက် ဲ့ လျာထားဘတ်ဂျက်ပမာဏတို့ ညီညွတ် မျှတမှုရှိစေဖို့အတွက် ပြည်ထောင်စုအစိုးရအဖွဲ့ကိုယ်စား သက်ဆိုင်တဲ့ ပြည်ထောင်စုအဆင့်ဌာန၊ အဖွဲ့အစည်း များက တာဝန်ရှိသူများနဲ့ ကျွန်တော်တို့ရဲ့ ပြည်သူ့ကိုယ်စားလှယ်များက သေသေချာချာ ဆွေးနွေးဆောင်ရွက် ကြဖို့ လိုအပ်ပါတယ်။ ပြည်ထောင်စုအဆင့် ဌာန၊ အဖွဲ့အစည်းများရဲ့ ကဏ္ဍအလိုက် ရည်မှန်းချက်များနဲ့ တိုင်းဒေသကြီးနဲ့ ပြည်နယ်များ ဘက်စုံမျှတစွာ ဖွံ့ဖြိုးတိုးတက်လာစေရေး၊ အနာဂတ်မျိုးဆက်သစ်များ အတွက် ကောင်းမွန်တဲ့အခွင့်အလမ်းများ ဖန်တီးပေးနိုင်ရေးတို့ကိုလည်း အလေးထား ဆောင်ရွက်သွားဖို့ လိုအပ်ကြောင်းလည်း ဖြည့်စွက်မှာကြားလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုငြိမ်းချမ်းရေးညီလာခံ (၂၁ ရာစုပင်လုံ) တတိယအစည်းအဝေးကို ယခု လ ၁၁ ရက်မှ ၁၆ ရက်အထိ ကျင်းပနိုင်ခဲ့ပြီး အဆိုပါညီလာခံမှ အတည်ပြု ခဲ့တဲ့ အခြေခံမူ ၁၄ ချက်ကို ပြည်ထောင်စုသဘောတူစာချုပ် အစိတ်အပိုင်း ၂ အဖြစ် ချုပ်ဆိုနိုင်ခဲ့ပါတယ်။ အနှစ်သာရအားဖြင့် အနာဂတ်ဒီမိုကရေစီနဲ့ ဖက်ဒရယ်စနစ်ကိုအခြေခံတဲ့ ပြည်ထောင်စုနိုင်ငံတော်တည်ဆောက်ရေး လုပ်ငန်းစဉ်များအတွက် ပိုမိုကောင်းမွန်တဲ့ ရလဒ်များကို ဆက်လက်ဆောင်ရွက်နိုင်မယ့် အခြေခံအုတ်မြစ်တွေ ပိုမိုခိုင်မာလာတယ်လို့ ဆိုနိုင်ပါတယ်။ ဒါကြောင့် ငြိမ်းချမ်းရေးလုပ်ငန်းစဉ်ကြီး တိုးတက်အောင်မြင်အောင် ဆက်လက်ဆောင်ရွက်နိုင်ဖို့ဆိုရင် ပြည်သူ့ကိုယ်စားလှယ်များအနေနဲ့လည်း မိမိတို့ရဲ့ မဲဆန္ဒနယ်မြေအလိုက်မှ တစ်ဆင့် ပြည်ထောင်စုတစ်ဝန်းလုံး ငြိမ်းချမ်းရေး၊ သာယာဝပြောရေး၊ တရားဥပဒေစိုးမိုးရေးတို့အတွက် ကိုယ်စွမ်း ဉာဏ်စွမ်းရှိသရွေ့ ပူးပေါင်းကူညီဆောင်ရွက်ကြဖို့ တိုက်တွန်းလိုပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ မကြာခင်ရက်ပိုင်းမှာပဲ ဒုတိယအကြိမ် ပြည်ထောင်စုလွှတ်တော်ရဲ့ သက်တမ်းကာလ လပေါင်း ၃၀ ပြည့်မြောက်တော့မှာ ဖြစ်ပါတယ်။ လွှတ်တော် သက်တမ်းကာလ ထက်ဝက်ပြည့်တာနဲ့အတူ ပြည်ထောင်စုလွှတ်တော် နာယကနဲ့ ဒုတိယနာယက တာဝန် များကို ပြည်သူ့လွှတ်တော် ဥက္ကဋ္ဌနဲ့ ဒုတိယဥက္ကဋ္ဌတို့က ဖွဲ့စည်းပုံအခြေခံဥပဒေပါ ပြဋ္ဌာန်းချက်နဲ့အညီ လွှဲပြောင်းတာဝန်ထမ်းဆောင်ကြမှာဖြစ်တဲ့အတွက် နဝမပုံမှန် အစည်းအဝေးဟာ သာမန်ထက်ထူးခြားတဲ့ အစည်းအဝေးကာလတစ်ခုလို့ သတ်မှတ်ပြောကြားလိုပါတယ်။ ပြည်သူအားလုံးကို ကိုယ်စားပြုတဲ့ လွှတ်တော်ကိုယ်စားလှယ်များအနေနဲ့ ယခင်ပုံမှန်အစည်းအဝေး ကာလများထက် ပိုမိုများပြားတဲ့ လုပ်ငန်းတာဝန်များကို ကြုံတွေ့ကြရမှာ ဖြစ်ပါတယ်။ ဒီလိုလုပ်ငန်း တာဝန်များကို ့ အောင်မြင်စွာ ပြီးမြောက်နိုင်ဖို့ဆိုရင် အလုပ်ရဲ့ အရေးကြီးမှုအပေါ်မူတည်ပြီး အကျိုးရှိသထက်ရှိအောင် စနစ်တကျ စီမံအသုံးပြုနိုင်ဖို့လိုအပ်ပါတယ်။ နိုင်ငံတော်နဲ့ ပြည်သူ တစ်ရပ်လုံးရဲ့ ဖွံ့ဖြိုးတိုးတက်ရေးကို မျှော်မှန်းပြီး ပြည်သူ့ဘဏ္ဍာငွေများကို အကျိုးရှိရှိအသုံးပြုနိုင်ဖို့အတွက် သက်ဆိုင်ရာ ဥပဒေ၊ နည်းဥပဒေများ၊ စည်းမျဉ်း စည်းကမ်းများနဲ့အညီ သုံးသပ်ဆောင်ရွက်သွားကြပါလို့ တိုက်တွန်းမှာကြားရင်း နှုတ်ခွန်းဆက်သလိုက်ပါတယ်။ အားလုံးကို ကျေးဇူးတင်ပါတယ်။</speech>
<title>နိုင်ငံတော်သမ္မတ ဦးဝင်းမြင့် ဦးဆောင်သော မြန်မာကိုယ်စားလှယ်အဖွဲ့ ထိုင်းနိုင်ငံဝန်ကြီးချုပ်၏ ဖိတ်ကြားချက် အရ သွားရောက်ခဲ့သည့် ခရီးစဉ်မှတ်တမ်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု သမ္မတမြန်မာနိုင်ငံတော်၊ နိုင်ငံတော်သမ္မတ ဦးဝင်းမြင့်နှင့်ဇနီးဦးဆောင်တဲ့ မြန်မာကိုယ်စားလှယ်အဖွဲ့ဟာ ထိုင်းနိုင်ငံဝန်ကြီးချုပ် ဗိုလ်ချုပ်ကြီးပရာယုဒ် ချန်အိုချာ(ငြိမ်း)ရဲ့ ဖိတ်ကြားချက်အရ ချစ်ကြည်ရေးခရီး သွားရောက်ရန်နဲ့ ထိုင်းနိုင်ငံ၊ ဘန်ကောက်မြို့၌ ကျင်းပတဲ့ (၈)ကြိမ်မြောက် ဧရာဝတီ-ကျောက်ဖယား-မဲခေါင် စီးပွားရေးပူးပေါင်းဆောင်ရွက်မှု မဟာဗျူဟာထိပ်သီးအစည်းအဝေး၊ (၉)ကြိမ်မြောက် ကမ္ဘောဒီးယား၊ လာအို၊ မြန်မာ၊ ဗီယက်နမ် ထိပ်သီးအစည်းအဝေးများသို့ တက်ရောက်ဖို့ ၁၄-၆-၂၀၁၈ ရက်မှ ၁၆-၆-၂၀၁၈ ရက်ထိ ထိုင်းနိုင်ငံသို့ သွားရောက်ခဲ့ပါတယ်။ အဆိုပါခရီးစဉ်နဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စု လွှတ်တော် နာယကထံသို့ နိုင်ငံတော်သမ္မတရုံးရဲ့ ၆-၇-၂၀၁၈ ရက်စွဲပါစာအမှတ်၊ ၃(၁)/၁/သမ္မတရုံးဖြင့် သဝဏ်လွှာ ပေးပို့ထားပါတယ်။ အထက်ပါ နိုင်ငံတော်သမ္မတရဲ့ ပြည်ပခရီးစဉ်ကို ပြည်ထောင်စုလွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော ကျန်းမာရေးနှင့် အားကစားဝန်ကြီးဌာနတွင် ဒုတိယဝန်ကြီး ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ကျန်းမာရေး နှင့် အားကစားဝန်ကြီးဌာန ဒုတိယဝန်ကြီးအဖြစ် ဒေါက်တာမြလေးစိန်အား ခန့်အပ်တာဝန်ပေးခြင်းနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂-၇-၂၀၁၈ ရက်စွဲပါစာအမှတ်၊ ၁၀၇(၁)/၈/ သမ္မတရုံးဖြင့် ပေးပို့ထားပါတယ်။ အထက်ပါ ဒုတိယဝန်ကြီး ခန့်အပ်တာဝန်ပေးခြင်းကို ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတထံမှ ပေးပို့ထားသော ရှမ်းပြည်နယ်အစိုးရအဖွဲ့တွင် လုံခြုံရေးနှင့်နယ်စပ်ရေးရာဝန်ကြီး ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ရှမ်းပြည်နယ် အစိုးရအဖွဲ့လုံခြုံရေးနှင့် နယ်စပ်ရေးရာဝန်ကြီး ဗိုလ်မှူးကြီးနိုင်ဝင်းအောင်အား စစ်ဘက်မူလတာဝန်များ ပြန်လည်ထမ်းဆောင်စေပြီး ဗိုလ်မှူးကြီးလှဦးအား ခန့်အပ်တာဝန်ပေးခြင်းနဲ့စပ်လျဉ်းပြီး နိုင်ငံတော်သမ္မတ ထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၁-၆-၂၀၁၈ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထားပါတယ်။ အထက်ပါ လုံခြုံရေးနှင့် နယ်စပ်ရေးရာဝန်ကြီးအဖြစ် ခန့်အပ်တာဝန်ပေးခြင်းကို ပြည်ထောင်စု လွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>နိုင်ငံတော်သမ္မတရုံးမှ ပေးပို့ထားသော မွန်ပြည်နယ်၊ ပဲခူးတိုင်းဒေသကြီးနှင့် ကချင်ပြည်နယ်တို့အတွင်းရှိ မြို့၊ ရပ်ကွက်၊ ကျေးရွာအုပ်စုနှင့် ကျေးရွာများ တိုးချဲ့ပြင်ဆင်ဖွဲ့စည်းခြင်း၊ အမည်ပြောင်းလဲပြင်ဆင်ဖွဲ့စည်းခြင်းနှင့် ပယ်ဖျက်ခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မွန်ပြည်နယ်၊ ပဲခူးတိုင်းဒေသကြီးနဲ့ ကချင်ပြည်နယ်တို့အတွင်းရှိ မြို့၊ ရပ်ကွက်၊ ကျေးရွာအုပ်စုနဲ့ ကျေးရွာများ တိုးချဲ့ပြင်ဆင် ဖွဲ့စည်းခြင်း၊ အမည်ပြောင်းလဲ ပြင်ဆင်ဖွဲ့စည်းခြင်းနှင့် ပယ်ဖျက်ခြင်းတို့ကို နိုင်ငံတော်သမ္မတရုံးရဲ့ ၂၅-၆-၂၀၁၈ ရက်စွဲပါစာအမှတ်၊ ၅၀၈(၂၁)/၁၂/သမ္မတရုံးနဲ့ ၁၆-၇-၂၀၁၈ ရက်စွဲပါစာအမှတ်၊ ၅၀၈(၂၄)/၁၂/သမ္မတရုံး တို့ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ အဆိုပါပြင်ဆင်ဖွဲ့စည်းခြင်းများကို တင်ပြပါမယ်- မွန်ပြည်နယ်၊ သထုံခရိုင်၊ ကျိုက်ထိုမြို့နယ်၊ သိမ်ဇရပ်ကျေးရွာအုပ်စုရှိ ကျေးရွာ နှစ်ရွာနဲ့ ကျောက္ကလပ်ကျေးရွာအုပ်စုတို့အား စုစည်း၍ သိမ်ဇရပ်မြို့အဖြစ် တိုးချဲ့ ပြင်ဆင်ဖွဲ့စည်းပြီး သိမ်ဇရပ်ကျေးရွာအုပ်စုမှ ကျန်ရှိတဲ့ ဝါးဒတ်ကွင်းကျေးရွာကို သုံးခွကျေးရွာအုပ်စုအတွင်းသို့ ထည့်သွင်းဖွဲ့စည်းခြင်းကိစ္စ၊ - ပဲခူးတိုင်းဒေသကြီး၊ အုတ်ဖိုမြို့နယ်တွင် ကျေးရွာ ၁၀ ရွာ၊ ရေတာရှည်မြို့နယ်တွင် ကျေးရွာ ၂၉ ရွာ တိုးချဲ့ ဖွဲ့စည်းခြင်းကိစ္စနဲ့ - ကချင်ပြည်နယ်၊ ဗန်းမော်ခရိုင်၊ ဗန်းမော်မြို့နယ်တွင် ရပ်ကွက် ၃ ရပ်ကွက် နဲ့ ကျေးရွာ ၁၂ ရွာ တိုးချဲ့ဖွဲ့စည်းခြင်း၊ ကျေးရွာအုပ်စု ၃ အုပ်စုနဲ့ ကျေးရွာ ၁၈ ရွာ ပယ်ဖျက်ခြင်း၊ မိုးညှင်းခရိုင်၊ မိုးညှင်း မြို့နယ်တွင် မြို့တစ်မြို့၊ ရပ်ကွက် ၄ ရပ်ကွက်နဲ့ ကျေးရွာအုပ်စု တစ်အုပ်စု တိုးချဲ့ပြင်ဆင်ဖွဲ့စည်းပြီး ကျေးရွာအုပ်စု တစ်အုပ်စု အမည်ပြောင်းလဲ ဖွဲ့စည်းခြင်းနဲ့ ကျေးရွာ နှစ်ရွာ ပယ်ဖျက်ခြင်းကိစ္စ တို့ဖြစ်ပါတယ်။ အထက်ပါ မြို့၊ ရပ်ကွက်၊ ကျေးရွာအုပ်စုနဲ့ ကျေးရွာများ တိုးချဲ့ပြင်ဆင်ဖွဲ့စည်းခြင်း၊ အမည်ပြောင်းလဲ ဖွဲ့စည်းခြင်း၊ ပယ်ဖျက်ခြင်းတို့နဲ့စပ်လျဉ်းတဲ့ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထား ပါကြောင်းနဲ့ ပြည်ထောင်စုလွှတ်တော် ဆိုင်ရာ ဥပဒေပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။</speech>
</section>
<section value="Bill">
<bill>
<title>၂၀၁၈-၂၀၁၉ ဘဏ္ဍာနှစ်၊ အမျိုးသားစီမံကိန်းဥပဒေကြမ်းနှင့်စပ်လျဉ်း၍ ပြည်ထောင်စုအစိုးရအဖွဲ့ ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ တင်သွင်းခြင်း ၊</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့ကသာ တင်သွင်းခွင့်ရှိပြီး ပြည်ထောင်စုလွှတ်တော်၌သာ ဆွေးနွေးဆုံးဖြတ်ရမယ့် ၂၀၁၈-၂၀၁၉ ဘဏ္ဍာနှစ်၊ အမျိုးသားစီမံကိန်းဥပဒေကြမ်းကို လွှတ်တော်သို့ တင်သွင်းမှာဖြစ်ပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၉၄၊ ၉၅ နဲ့အညီ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးစိုးဝင်း(ပြည်ထောင်စုဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌနှင့်တကွ လွှတ်တော်ကိုယ်စားလှယ်ကြီးများ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်းတောင်းအပ်ပါတယ်။ Power Point အသုံးပြုခွင့်ပြုပါခင်ဗျာ။ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေ ပုဒ်မ ၁၀၀ (ခ) အရ ပြည်ထောင်စုအစိုးရကသာ တင်သွင်းခွင့်ရှိသော နိုင်ငံတော်၏အမျိုးသားစီမံကိန်း၊ နှစ်စဉ် အရအသုံး ခန့်မှန်းခြေ ငွေစာရင်းနှင့် အခွန်အကောက်ဆိုင်ရာဥပဒေကြမ်းများကို သတ်မှတ်ထားသော နည်းလမ်းများနှင့် အညီ ပြည်ထောင်စုလွှတ်တော်မှာ ဆွေးနွေးဆုံးဖြတ်ရမည်လို့ ဖော်ပြပါရှိပါတယ်။ ဒါ့အပြင် ဖွဲ့စည်းပုံ အခြေခံ ဥပဒေ ပုဒ်မ ၂၂၀ အရ ပြည်ထောင်စုအစိုးရသည် ဖွဲ့စည်းပုံ အခြေခံဥပဒေပါ ပြဋ္ဌာန်းချက်များနှင့်အညီ ပြည်ထောင်စု အစိုးရ၏ မူဝါဒများကို ချမှတ်ရမည်။ ယင်းမူဝါဒများနှင့်အညီ လိုအပ်သော စီမံကိန်းများကို ရေးဆွဲ၍ ပြည်ထောင်စုလွှတ်တော်၏ သဘောတူညီချက်ဖြင့် အကောင်အထည်ဖော် ဆောင်ရွက်ရမည်လို့ ပါရှိပါတယ်။ နာယကကြီးခင်ဗျား။ နိုင်ငံတော်ရဲ့ ဘဏ္ဍာရန်ပုံငွေကို ပိုမိုထိရောက်စွာ သုံးစွဲနိုင်ရေးအတွက် ၂၀၁၈-၂၀၁၉ ဘဏ္ဍာနှစ်မှ စတင်ပြီး မြန်မာနိုင်ငံရဲ့ ဘဏ္ဍာရေးနှစ်ကို အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိ ပြောင်းလဲကျင့်သုံး ဆောင်ရွက်မှာ ဖြစ်ပါတယ်။ ပြောင်းလဲကျင့်သုံး ဆောင်ရွက်မယ့် ဘဏ္ဍာရေးနှစ်နှင့်အညီ နိုင်ငံတော်ရဲ့ အမျိုးသားစီမံကိန်း၊ ဒေသန္တရနဲ့ ကဏ္ဍအလိုက် စီမံကိန်းများကိုလည်း ပြောင်းလဲရေးဆွဲ အကောင်အထည်ဖော် ဆောင်ရွက်မှာ ဖြစ်ပါတယ်။ ၂၀၁၈-၂၀၁၉ ဘဏ္ဍာနှစ်အတွက် အမျိုးသားစီမံကိန်းများရေးဆွဲရာမှာ လက်ရှိဖြစ်ပေါ်နေတဲ့ လူမှုစီးပွားရေးဆိုင်ရာ စိန်ခေါ်မှု များကို လျှော့ချကုစားနိုင်ရေး၊ နောင်တွင် ဖြစ်ပေါ်လာနိုင်တဲ့ လူမှုစီးပွားရေးအခက်အခဲများကို အကျိုး သက်ရောက်မှု အနည်းဆုံးဖြစ်အောင် ကာကွယ်ကုစားနိုင်ရေး၊ ပကတိအခြေအနေနှင့် ညီညွတ်တဲ့ ဦးစားပေး လုပ်ငန်းနဲ့ ဒေသနှင့် ဆောင်ရွက်မည့် အကြောင်းအရာများကို ဖော်ထုတ်ချမှတ် ကျင့်သုံးနိုင်ရေး၊ ပုဂ္ဂလိကပိုင် ကဏ္ဍ ဖွံ့ဖြိုးတိုးတက်ရေးအတွက် တွန်းအားပေးဆောင်ရွက်ရေးတို့ကို အလေးထား ဆောင်ရွက်ခဲ့ပါကြောင်း တင်ပြလိုပါတယ်။ ထို့အပြင် ၂၀၁၈-၂၀၁၉ ဘဏ္ဍာနှစ် စီမံကိန်းရေးဆွဲရာမှာ အခြေခံမူအဖြစ် နိုင်ငံတော်ရဲ့ စီးပွားရေး မူဝါဒများ၊ ရည်မှန်းချက်၊ လုပ်ငန်းစဉ်များနှင့်ညီညွတ်စေခြင်း၊ ရေရှည်တည်တံ့ ဖွံ့ဖြိုးရေးပန်းတိုင်များနဲ့ ချိတ်ဆက် အကောင်အထည်ဖော်နိုင်ခြင်း၊ အများပြည်သူ အကျိုးဖြစ်ထွန်းမှုအပေါ် အခြေခံခြင်း၊ စီးပွားရေး အရ ထိရောက်စွာ အကျိုးဖြစ်ထွန်းနိုင်ခြင်း၊ အလုပ်အကိုင် အခွင့်အလမ်းများ ဖြစ်ထွန်းနိုင်ခြင်း၊ ပို့ကုန် တိုးတက်ခြင်းနှင့် သွင်းကုန်အစားထိုးနိုင်ခြင်း၊ စီမံကိန်းရည်မှန်းချက်နဲ့ လုပ်ငန်းစဉ်များ အစီအစဉ် ကျနခြင်းနဲ့ ရှေ့နောက်ညီညွတ်မှုရှိခြင်း၊ စီမံကိန်းရေရှည်ရေးဆွဲခြင်းနှင့် လုပ်ငန်းများ အကောင်အထည်ဖော်ခြင်း ကိစ္စရပ်များ အတွက် လိုအပ်တဲ့လူသားအရင်းအမြစ်၊ နည်းပညာနဲ့ ဘဏ္ဍာရေးအရင်းအမြစ်များကို ရရှိဖြည့်ဆည်းနိုင်မှုနှင့် တည်ဆဲဥပဒေ၊ လုပ်ထုံးလုပ်နည်းများနှင့်အညီ ကိုက်ညီမှု ရှိ မရှိတို့ကို စိစစ်ဆောင်ရွက်ခဲ့ပါတယ်။ ၂၀၁၈-၂၀၁၉ ဘဏ္ဍာရေးနှစ်အတွင်း ကဏ္ဍအလိုက်၊ ဒေသအလိုက် လတ်တလော ဖြည့်ဆည်းပေးဖို့ လိုအပ်ချက်နဲ့ အဆိုပါ ကာလအတွင်း ထိရောက်စွာ အကောင်အထည်ဖော် ဆောင်ရွက်နိုင်မယ့် လုပ်ငန်းများ၊ ဆောင်ရွက်ဆဲ စီမံကိန်း များ၊ နိုင်ငံတော်ရဲ့ အထူးလိုအပ်ချက်အရ ဆောင်ရွက်ရမယ့် လုပ်ငန်းများ၊ လုပ်ငန်းစီမံကိန်းများကို နိုင်ငံတော်၏ ခွင့်ပြုနိုင်မည့် ဘတ်ဂျက်ပမာဏအတွင်း အထိရောက်ဆုံးနဲ့ အကျိုးအရှိဆုံး ဖြစ်စေရေးအတွက် ပေါင်းစပ် ရေးဆွဲထားပါကြောင်း တင်ပြအပ်ပါတယ်။ လေးစားအပ်သော နာယကကြီးခင်ဗျား။ ၂၀၁၈-၂၀၁၉ ဘဏ္ဍာနှစ်၊ အမျိုးသားစီမံကိန်းဥပဒေကြမ်းကို နိဒါန်းနဲ့ အခန်း (၃) ခန်းဖြင့် ဖွဲ့စည်းပြီး နောက်ဆက်တွဲ (၄)ခုနဲ့ တင်ပြထားပါတယ်။ အခန်း (၁) အမည်။ စတင်အာဏာတည်ခြင်းနဲ့ အဓိပ္ပာယ်ဖော်ပြချက်၊ အခန်း(၂) စီမံကိန်းရည်မှန်းချက်များ၊ အခန်း(၃) အထွေထွေ တို့ဖြစ်ပြီး၊ နောက်ဆက်တွဲ (၄) ခုဖြင့် ပြုစုထားပါတယ်။ နောက်ဆက်တွဲ (၁) ပြည်ထောင်စုဝန်ကြီးဌာနများ၏ မူဝါဒ၊ ရည်မှန်းချက်၊ လုပ်ငန်းစဉ်နှင့် ဦးစားပေး ဆောင်ရွက်မယ့်လုပ်ငန်းများ၊ နောက်ဆက်တွဲ(၂) နိုင်ငံပိုင်အခန်းက ဆောင်ရွက်မယ့် လုပ်ငန်းစီမံကိန်းများနှင့် ရင်းနှီးမြှုပ်နှံမှုများ လျာထားချက်၊ နောက်ဆက်တွဲ (၃) ကဏ္ဍအလိုက် ရည်မှန်းချက်များ၊ တိုင်းဒေသကြီး၊ ပြည်နယ်အလိုက် ရည်မှန်းချက်များ၊ နောက်ဆက်တွဲ(၄) ပြည်ထောင်စုဝန်ကြီးဌာနများက အကောင်အထည် ဖော်မယ့် လုပ်ငန်းစီမံကိန်းများကို ပြုစုတင်ပြထားပါတယ်။ နောက်ဆက်တွဲ(၁)မှာ ပြည်ထောင်စုဝန်ကြီး ဌာနများရဲ့ မူဝါဒ၊ ရည်မှန်းချက်၊ လုပ်ငန်းစဉ်နဲ့ နိုင်ငံတော်မှချမှတ်ထားတဲ့ မူဝါဒများနှင့်အညီ ဦးစားပေး ဆောင်ရွက်မယ့်လုပ်ငန်းများကို ဝန်ကြီးဌာနအလိုက် ဖော်ပြထားပါတယ်။ နောက်ဆက်တွဲ(၂)မှာ နိုင်ငံပိုင် ရင်းနှီးမြှုပ်နှံမှု လျာထားချက်နဲ့အညီ ပြည်ထောင်စုဘတ်ဂျက်နဲ့ ဆောင်ရွက်မယ့် ပြည်ထောင်စုဝန်ကြီးဌာန များရဲ့ လုပ်ငန်းများနဲ့ ဘတ်ဂျက်များကို ဖော်ပြထားပါတယ်။ နောက်ဆက်တွဲ (၃)မှာ ကမ္ဘာ့စီးပွားရေး အခြေအနေ၊ မြန်မာနိုင်ငံရဲ့ စီးပွားရေး မျှော်မှန်းချက်များ၊ မေခရိုစီးပွားရေး အခြေအနေနှင့် ကဏ္ဍနဲ့ ဒေသအလိုက် ဖွံ့ဖြိုးရေး ရည်မှန်းချက်များကို ဖော်ပြထားပါတယ်။ နောက်ဆက်တွဲ (၄)မှာ ဝန်ကြီးဌာနများက အကောင်အထည်ဖော် ဆောင်ရွက်မယ့် လုပ်ငန်းစီမံကိန်းများကို စီမံကိန်းကာလ၊ လက်ရှိအကောင်အထည်ဖော်မှု အခြေအနေ၊ ဘဏ္ဍာငွေ ကျခံသုံးစွဲပြီးစီးမှု အခြေအနေ များကို ပြုစုတင်ပြထားပါတယ်။ ၂၀၁၈-၂၀၁၉ ဘဏ္ဍာနှစ်၊ အမျိုးသားစီမံကိန်းရဲ့ စီးပွားရေးမျှော်မှန်းချက် ကတော့ (က) GDP ကို ပုံမှန်ဈေးနှုန်းများအရ ၇.၆ ရာခိုင်နှုန်း တိုးတက်စေရန်၊ (ခ) ပုံမှန်ဈေးနှုန်းများ အရ ကဏ္ဍကြီးများအနေဖြင့် လယ်ယာကဏ္ဍကြီးမှာ ၂.၉ ရာခိုင်နှုန်း တိုးတက်စေရန်၊ စက်မှုကဏ္ဍကြီးမှာ ၉.၄ ရာခိုင်နှုန်း တိုးတက်စေရန်၊ ဝန်ဆောင်မှုကဏ္ဍကြီးမှာ ၈.၈ ရာခိုင်နှုန်း တိုးတက်စေရန်၊ (ဂ) ပုံမှန် ဈေးနှုန်းများအရ ကဏ္ဍကြီးများအလိုက် GDP တွင် ပါဝင်မှုအနေဖြင့် လယ်ယာကဏ္ဍကြီးမှာ ၂၁.၉ ရာခိုင်နှုန်း၊ စက်မှုကဏ္ဍကြီးမှာ ၃၇.၃ ရာခိုင်နှုန်း၊ ဝန်ဆောင်မှုကဏ္ဍကြီးမှာ ၄၀.၈ ရာခိုင်နှုန်း ဖြစ်ပေါ်ရန် ရည်မှန်း ထားပါတယ်။ (ဃ) ပုံမှန်ဈေးနှုန်းများအရကဏ္ဍများအလိုက် GDP တိုးတက်မှုနှုန်းအခြေအနေဖြင့် လယ်ယာမှာ ၂.၄ ရာခိုင်နှုန်း၊ သားငါးမှာ ၄၀ ရာခိုင်နှုန်း၊ သစ်တောမှာ ၁.၁ ရာခိုင်နှုန်း၊ စွမ်းအင် ၂.၉ ရာခိုင်နှုန်း၊ သတ္တုနှင့်တွင်းထွက် ၇.၅ ရာခိုင်နှုန်း၊ စက်မှုလက်မှု ၁၁.၂ ရာခိုင်နှုန်း၊ လျှပ်စစ်ဓာတ်အား ၂.၉ ရာခိုင်နှုန်း၊ ဆောက်လုပ်မှု ၈.၆ ရာခိုင်နှုန်း၊ ပို့ဆောင်ရေး ၈.၉ ရာခိုင်နှုန်း၊ ဆက်သွယ်ရေး ၁၅ ရာခိုင်နှုန်း၊ ငွေရေး ကြေးရေး ၉.၀ ရာခိုင်နှုန်း၊ လူမှုရေးနှင့်စီမံခန့်ခွဲရေး ၇.၃ ရာခိုင်နှုန်း၊ အခြားဝန်ဆောင်မှု ၁၂.၀ ရာခိုင်နှုန်း၊ ကုန်သွယ်မှု ၇.ရ ရာခိုင်နှုန်းဖြစ်ပေါ်ရန် ရည်မှန်းထားပါတယ်။ (င) ပုံမှန်ဈေးနှုန်းများအရ တိုင်းဒေသကြီးနှင့် ပြည်နယ်များအလိုက် ကချင်ပြည်နယ် ၉.၃ ရာခိုင်နှုန်း၊ ကယားပြည်နယ် ၈.၃ ရာခိုင်နှုန်း၊ ကရင်ပြည်နယ် ၇.၅ ရာခိုင်နှုန်း၊ ချင်းပြည်နယ် ၇.၃ ရာခိုင်နှုန်း၊ စစ်ကိုင်း တိုင်းဒေသကြီး ၇.၃ ရာခိုင်နှုန်း၊ တနင်္သာရီတိုင်း ဒေသကြီး ၄.၅ ရာခိုင်နှုန်း၊ ပဲခူးတိုင်းဒေသကြီး ၇.၈ ရာခိုင်နှုန်း၊ မကွေးတိုင်းဒေသကြီး ၆.၁ ရာခိုင်နှုန်း၊ မန္တလေးတိုင်းဒေသကြီး ၈.၁ ရာခိုင်နှုန်း၊ မွန်ပြည်နယ် ၆.၆ ရာခိုင်နှုန်း၊ ရခိုင်ပြည်နယ် ၂.၉ ရာခိုင်နှုန်း၊ ရန်ကုန်တိုင်းဒေသကြီး ၉.၈ ရာခိုင်နှုန်း၊ ရှမ်းပြည်နယ် ၇.၅ ရာခိုင်နှုန်း၊ ဧရာဝတီတိုင်းဒေသကြီး ၆.၂ ရာခိုင်နှုန်း၊ နေပြည်တော်ကောင်စီ ၉.၆ ရာခိုင်နှုန်း တိုးတက်ရန် ရည်မှန်းထားပါတယ်။ ပြည်ထောင်စုရဲ့ ရည်မှန်းထားတဲ့ တိုးတက်မှုနှုန်းမှာ ၇.၆ ရာခိုင်နှုန်းဖြစ်ပြီး စုစုပေါင်းပြည်တွင်း ထုတ်လုပ်မှုန် ဝန်ဆောင်မှုတန်ဖိုးမှာ ပုံမှန်ဈေးနှုန်းများအရ ကျပ် ၉၀,၂၆၉.၉၉ ဘီလီယံ ဖြစ်ပါတယ်။ နှစ်အလိုက်တန်ဖိုးအရ တစ်ဦးကျထုတ်လုပ်မှုနှင့် ဝန်ဆောင်မှုတန်ဖိုး (Per Capita GDP)မှာ ကျပ် ၁,၉၇၈,၄၈၆ ရရှိရန် ရည်မှန်းထားပါတယ်။ နှစ်အလိုက်ဈေးနှုန်းအရ စုစုပေါင်းရင်းနှီးမြှုပ်နှံမှုမှာ နိုင်ငံပိုင် အခန်းက ကျပ် ၈,၄၇၆.၃ ဘီလီယံ ရင်းနှီးမြှုပ်နှံရန်၊ ပြည်ပပို့ကုန်ကို ကျပ် ၂၀,၈၀၈ ဘီလီယံ တင်ပို့ရန်၊ ပြည်ပသွင်းကုန်ကို ကျပ် ၂၁,၄၈၈ ဘီလီယံ တင်သွင်းရန်၊ စုစုပေါင်းပြည်ပကုန်သွယ်မှုတန်ဖိုး ကျပ် ၄၂.၂၉၆ ဘီလီယံ ရရှိစေရန် ရည်မှန်းထားပါတယ်။ လေးစားအပ်သော နာယကကြီးခင်ဗျား။ ၂၀၀၈ ခုနှစ် ဖွဲ့စည်းပုံအခြေခံဥပဒေပုဒ်မ ၁၀၀ ပုဒ်မခွဲ(ခ)နဲ့ ပြည်ထောင်စုလွှတ်တော် နည်းဥပဒေပုဒ်မ ၉၄ ပုဒ်မခွဲ (က)၊ (ခ)၊ (ဂ)တို့အရ ယခုတင်ပြတဲ့ ၂၀၁၈-၂၀၁၉ ဘဏ္ဍာနှစ် အမျိုးသားစီမံကိန်းဥပဒေကြမ်းကို ပြည်ထောင်စုလွှတ်တော်၌ ဆွေးနွေးအတည်ပြုပေးနိုင် ပါရန် လေးစားစွာ တင်သွင်းအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်သို့ တင်သွင်းခဲ့တဲ့ ၂၀၁၈-၂၀၁၉ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်း မိတ္တူကို လွှတ်တော်အစည်းအဝေး ပြီးဆုံးချိန်မှာ ကိုယ်စားလှယ်များထံ ဖြန့်ဝေပေးမှာဖြစ်ပါတယ်။ ယင်းဥပဒေကြမ်းနဲ့စပ်လျဉ်းပြီး ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမည်ဖြစ်ကြောင်း အသိပေး ကြေညာပါတယ်။</speech>
</bill>
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော အခွန်အယူခံခုံအဖွဲ့ဥပဒေကြမ်းနှင့် စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတ လက်မှတ်ရေးထိုး ထုတ်ပြန်နိုင်ဖို့အတွက် ပေးပို့ထားတဲ့ အခွန်အယူခံခုံအဖွဲ့ဥပဒေကြမ်းနဲ့ စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်ကို နိုင်ငံတော်သမ္မတရုံးရဲ့ ၂၉- ၆-၂၀၁၈ ရက်စွဲပါစာအမှတ်၊ ၅(၁)/၁/သမ္မတရုံးဖြင့် ပြည်ထောင်စုလွှတ်တော် နာယက ထံသို့ ပြန်လည်ပေးပို့ထားပါတယ်။ နိုင်ငံတော်သမ္မတရဲ့ သဘောထားမှတ်ချက်များအပေါ် ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="869">ဦးသိန်းလွင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုဝန်ကြီးနှင့် ဧည့်သည် တော်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ကချင်ပြည်နယ်မဲဆန္ဒနယ် အမှတ်(၁၀)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီဝင် ဦးသိန်းလွင် ဖြစ်ပါတယ်။ ကျွန်တော့အနေနဲ့ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ တာဝန် ပေးချက်အရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသော အခွန်အယူခံခုံအဖွဲ့ ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။ အခွန်အယူခံခုံအဖွဲ့ဥပဒေကြမ်းကို ပြည်ထောင်စုလွှတ်တော်က ၂၁-၆-၂၀၁၈ရက်တွင် အတည်ပြု ခဲ့ပြီး နိုင်ငံတော်သမ္မတထံသို့ လက်မှတ်ရေးထိုး ထုတ်ပြန်နိုင်ရန်ပေးပို့ခဲ့ရာ နိုင်ငံတော်သမ္မတက သဘောထား မှတ်ချက် (၅)ချက်ဖြင့် ၂၉-၆-၂၀၁၈ ရက်တွင် ပြန်လည်ပေးပို့လာခဲ့ပါသည်။ ယင်းဥပဒေကြမ်းနှင့်စပ်လျဉ်း၍ နိုင်ငံတော်သမ္မတ၏ သဘောထားမှတ်ချက်အပေါ် ပြည်ထောင်စုလွှတ်တော်တွင် ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင်ခံစာတင်ပြရန် ပြည်ထောင်စုလွှတ်တော် နာယက က ၂-၇-၂၀၁၈ ရက်တွင် တာဝန်ပေးအပ်ခဲ့ပါသည်။ သို့ဖြစ်၍ ဥပဒေကြမ်းပူးပေါင်းကော်မတီသည် ၁၇-၇-၂၀၁၈ ရက်တွင် ပြည်ထောင်စုအစိုးရ အဖွဲ့ရုံး၊ စီမံကိန်းနှင့် ဘဏ္ဍာရေးဝန်ကြီးဌာနနှင့် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှ အဖွဲ့ဝင်များနှင့် အစည်းအဝေးကျင်းပခဲ့ပြီး နိုင်ငံတော်သမ္မတ၏ သဘောထားမှတ်ချက်များကို လေ့လာ စိစစ်ခဲ့ပါသည်။ ယင်းအစည်းအဝေးတွင် ဆွေးနွေးချက်များအရ နိုင်ငံတော်သမ္မတက သဘောထားမှတ်ချက်ဖြင့် ပြန်လည်ပေးပို့လာသည့် ဥပဒေကြမ်းနှင့်စပ်လျဉ်း၍ ဥပဒေကြမ်း၏အပိုဒ် ၂ အပိုဒ်ခွဲ(ဃ)၊ အပိုဒ်ခွဲ(ဋ)၊ အပိုဒ် ၄ နှင့် အပိုဒ် ၄၁ တို့ကို နိုင်ငံတော်သမ္မတ၏ သဘောထားမှတ်ချက်နှင့်အညီ ပြင်ဆင်၍လည်းကောင်း၊ အပိုဒ် ၂၂ အပိုဒ်ခွဲ(င)ကို နိုင်ငံတော်သမ္မတ၏ သဘောထားမှတ်ချက်အတိုင်းလည်းကောင်း ပြဋ္ဌာန်းသင့်ပါကြောင်း လေ့လာတွေ့ရှိရပါသည်။ ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့သည့် အပိုဒ်၊ အပိုဒ်ခွဲများ၏ ပြင်ဆင်ချက်များကို နောက်ဆက်တွဲပါ ကန့်လန့်ဖြတ်ဇယားတွင် ရှင်းလင်းတင်ပြထား ပါသည်။ သို့ဖြစ်ပါ၍ နိုင်ငံတော်သမ္မတ၏ သဘောထားမှတ်ချက်ဖြင့် ပြန်လည်ပေးပို့လာသော အခွန် အယူခံခုံအဖွဲ့ ဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံတင်ပြအပ်ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို ကျေးဇူး တင်ပါတယ်။</speech>
<title>အထက်ပါ ဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းနဲ့စပ်လျဉ်းပြီး နိုင်ငံတော်သမ္မတရဲ့ သဘောထားမှတ်ချက်အပါအဝင် ဥပဒေကြမ်းပူးပေါင်းကော်မတီရဲ့ အစီရင်ခံစာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ နိုင်ငံတော်သမ္မတရဲ့ သဘောထားမှတ်ချက်များနဲ့စပ်လျဉ်းပြီး ၃၁-၇-၂၀၁၈ ရက် (အင်္ဂါနေ့)မှာ ဆွေးနွေး ဆုံးဖြတ်ဖို့ လျာထားပါတယ်။ ပြည်ထောင်စုလွှတ်တော်ဆိုင်ရာ နည်းဥပဒေ ၁၀၈ နဲ့အညီ အဆိုတင်သွင်း ဆွေးနွေး လိုတဲ့ လွှတ်တော်ကိုယ်စားလှယ်ရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြ၍ ၂၅-၇-၂၀၁၈ ရက် (ဗုဒ္ဓဟူးနေ့) ညနေ ၄ နာရီ (၁၆:ဝဝနာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း ကြေညာပါတယ်။</speech>
</bill>
<bill>
<title>၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းနှင့် စပ်လျဉ်း၍ ပြည်ထောင်စုအစိုးရအဖွဲ့ကိုယ်စား စီမံကိန်းနှင့်ဘဏ္ဍာရေးဝန်ကြီးဌာနက လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေကြမ်းကို ပြည်ထောင်စုလွှတ်တော်ဆိုင်ရာ နည်းဥပဒေ ၈၆ နည်းဥပဒေခွဲ(က) နဲ့အညီ ပြည်ထောင်စုအစိုးရအဖွဲ့ကိုယ်စား သက်ဆိုင်ရာပြည်ထောင်စုအဆင့် အဖွဲ့အစည်းဝင်က လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="27">ဦးစိုးဝင်း(ပြည်ထောင်စုဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ၊ ဖိတ်ကြားထားသော ပြည်ထောင်စု အဆင့်အဖွဲ့အစည်းဝင်များနှင့် ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သပါတယ်။ ယနေ့ ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးမှာ ဖွဲ့စည်းပုံအခြေခံ ဥပဒေပုဒ်မ ၁၀၃ ပုဒ်မခွဲ(က)ပါ ပြဋ္ဌာန်းချက်နဲ့အညီ ပြည်ထောင်စုအစိုးရအဖွဲ့ကိုယ်စား ကျွန်တော် စီမံကိန်း နှင့်ဘဏ္ဍာရေးဝန်ကြီးဌာန ပြည်ထောင်စုဝန်ကြီးက ၂၀၁၈-၂၀၁၉ ဘဏ္ဍာရေးနှစ် ပြည်ထောင်စု၏ဘဏ္ဍာငွေ အရအသုံးဆိုင်ရာဥပဒေကြမ်းကို ပြည်ထောင်စုလွှတ်တော်သို့ တင်သွင်းမှာ ဖြစ်ပါတယ်။ Power Point အသုံး ပြုခွင့်ပြုပါရန် တင်ပြအပ်ပါတယ်။ ဥပဒေကြမ်းနှင့်အတူ ၂၀၁၅ ခုနှစ်၊ ပြည်ထောင်စု၏ ဘဏ္ဍာငွေအရအသုံးရေးဆွဲတင်ပြခြင်းဆိုင်ရာ ဥပဒေ ပုဒ်မ ၈ အရ ပူးတွဲတင်ပြရမဲ့ စာရွက်စာတမ်းများ၊ ၂၀၁၈-၂၀၁၉ မူလခန့်မှန်းခြေ ငွေစာရင်း၊ ၂၀၁၆၂၀၁ရ ရှေ့ပြေးအမှန်စာရင်း၊ ၂၀၁၇-၂၀၁၈ ယာယီအမှန်စာရင်းတို့ကို လွှတ်တော်ကိုယ်စားလှယ်ကြီးများထံ ဖြန့်ဝေထားပြီးဖြစ်ပါတယ်။ လေးစားအပ်ပါသော နာယကကြီးခင်ဗျား။ နိုင်ငံတော်ရဲ့ စီးပွားရေးအခြေအနေအပေါ် ခြုံငုံသုံးသပ် တင်ပြလိုပါတယ်။ ၂၀၁၇-၂၀၁၈ ဘဏ္ဍာရေးနှစ်မှာ နိုင်ငံတော်ရဲ့ စီးပွားဖွံ့ဖြိုးတိုးတက်မှုနှုန်းကို ၇.၀ ရာခိုင်နှုန်း ခန့်မှန်းခဲ့ရာ ယာယီအမှန်စာရင်းအရ ၆.၈ ရာခိုင်နှုန်း ရရှိခဲ့ပါကြောင်း တင်ပြအပ်ပါတယ်။ ၂၀၁၈-၂၀၁၉ ဘဏ္ဍာရေးနှစ်တွင် တစ်မျိုးသားလုံး၏ စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှု တန်ဖိုး(GDP)ကို နှစ်အလိုက်ဈေးနှုန်းအရ ကျပ် ၁၀၆.၀၉၆ ထရီလီယံ ရရှိရန်ခန့်မှန်းထားပြီး GDPတိုးတက်မှု နှုန်းကို ၇.၆ ရာခိုင်နှုန်း ရရှိနိုင်မယ်လို့ မျှော်မှန်းထားပါတယ်။ ၂၀၁၈-၂၀၁၉ ဘဏ္ဍာရေးနှစ်မှာ ကဏ္ဍကြီးများ အလိုက် စီးပွားရေးတိုးတက်မှုကို လယ်ယာကဏ္ဍကြီးမှာ ၂.၉ ရာခိုင်နှုန်း၊ စက်မှုကဏ္ဍကြီးမှာ ၉.၄ ရာခိုင်နှုန်း၊ ဝန်ဆောင်မှုကဏ္ဍကြီးမှာ ၈.၈ ရာခိုင်နှုန်း တိုးတက်ဖြစ်ပေါ်ရန် ရည်မှန်းထားပါတယ်။ လယ်ယာကဏ္ဍကြီးမှာ သီးနှံပိုမိုစိုက်ပျိုး ထုတ်လုပ်ခြင်း၊ ငါး၊ ပုစွန်တိုးချဲ့ မွေးမြူနိုင်ခြင်းနှင့် နည်းပညာအဆင့်အတန်းမြှင့်တင်ခြင်း၊ တိရစ္ဆာန်နှင့် တိရစ္ဆာန်ထွက်ပစ္စည်းများ တန်ဖိုးမြှင့် (Value Added) တိုးတက်ထုတ်လုပ်ခြင်း၊ ပြည်တွင်း စားသုံးမှုသာမက ပြည်ပသို့ ပိုမိုတင်ပို့နိုင်ဖို့ ရည်မှန်းဆောင်ရွက်မှာ ဖြစ်ပါတယ်။ စက်မှုကဏ္ဍကြီးမှာ အသေးစားနှင့် အလတ်စားစက်မှုလုပ်ငန်းများ ပိုမိုတိုးတက်ဖွံ့ဖြိုးမယ့် အစီ အမံများကြောင့် စက်မှုထုတ်ကုန်များ ပိုမိုထွက်ရှိနိုင်ခြင်း၊ စွမ်းအင်ထုတ်လုပ်မှုတိုးတက်မည့် အလားအလာနှင့် လျှပ်စစ်ဓာတ်အားလိုအပ်ချက်ကို ဖြည့်ဆည်းနိုင်မည့် အလားအလာများရှိခြင်း၊ အခြေခံအဆောက်အအုံများ ဆောက်လုပ်ခြင်းနဲ့ အဆင့်မြှင့်တင်ခြင်း၊ ပြည်သူများအတွက် သင့်လျော်ကောင်းမွန်တဲ့ အိမ်ရာများဆောက်လုပ်ခြင်း တို့ကို ရည်မှန်းထားဆောင်ရွက်မှာဖြစ်ပါတယ်။ လေးစားအပ်သော နာယကကြီးခင်ဗျား။ ဝန်ဆောင်မှုကဏ္ဍကြီးမှာ ပြည်တွင်း၊ ပြည်ပပို့ဆောင်ရေး လုပ်ငန်းများ တိုးချဲ့လုပ်ကိုင်ခြင်း၊ ဆက်သွယ်ရေးဝန်ဆောင်မှုများ တိုးတက်ဆောင်ရွက်ခြင်း၊ ပြည်တွင်း၊ သိပကသယ်မ ကြီးတက်ကောင်း၊ ကောင်မလမ်းမကြီး ဆောင်ရွက်ခြင်း၊ ဟိုတယ်၊ ခရီးသွားနှင့် ပုဂ္ဂလိကဝန်ဆောင်မှုလုပ်ငန်းများ ဖွံ့ဖြိုးတိုးတက်အောင် ဆောင်ရွက် ခြင်းတို့ကို ရည်မှန်းဆောင်ရွက်မှာ ဖြစ်ပါတယ်။ ငွေရေးကြေးရေးကဏ္ဍမှာ နိုင်ငံခြားငွေလဲလှယ်နှုန်းကို အတတ်နိုင်ဆုံး တည်ငြိမ်အောင် ထိန်းသိမ်း ဆောင်ရွက်ခြင်း၊ ငွေကြေးဖောင်းပွမှုနှုန်းကို ထိန်းသိမ်းနိုင်ဖို့ ပြည်သူတို့လိုအပ်နေတဲ့ ကုန်စည်များထုတ်လုပ်မှု၊ စားသုံးမှု၊ ကုန်စည်စီးဆင်းမှု စတဲ့နယ်ပယ်အသီးသီးက ပူးပေါင်းဆောင်ရွက်ခြင်းတို့ကို ဆောင်ရွက်သွားမှာ ဖြစ်ပါတယ်။ ဘဏ္ဍာရေးကဏ္ဍမှာ အခွန်အကောက်ရငွေ တိုးတက်ရရှိစေရန် ကြိုးပမ်းခြင်း၊ အစိုးရအသုံး စရိတ်များကို ထိရောက်စွာစီမံခန့်ခွဲခြင်း၊ ပညာရေး၊ ကျန်းမာရေး၊ လူမှုကာကွယ်စောင့်ရှောက်ရေး အသုံး စရိတ်များ မြှင့်တင်ပေးခြင်း၊ စီးပွားရေးလုပ်ငန်းများနှင့် ရင်းနှီးမြှုပ်နှံမှုများအတွက် အခြေခံကောင်းများ တည်ဆောက်ပေးခြင်းတို့ကို ရည်မှန်းဆောင်ရွက်မှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ၂၀၁၈-၂၀၁၉ ဘဏ္ဍာရေးနှစ်အတွက် စုစုပေါင်း ပြည်တွင်းထုတ်လုပ်မှုနှင့် ဝန်ဆောင်မှုတန်ဖိုးဟာ နှစ်အလိုက်ဈေးနှုန်းများအရ လယ်ယာကဏ္ဍကြီးရဲ့ ပါဝင်မှု အချိုးအစားကို ၂၁.၉၀ ရာခိုင်နှုန်း၊ စက်မှုကဏ္ဍကြီးရဲ့ ပါဝင်မှုအချိုးအစားကို ၃၇.၂ရ ရာခိုင်နှုန်း၊ ဝန်ဆောင်မှုကဏ္ဍကြီးရဲ့ ပါဝင်မှုအချိုးအစားကို ၄၀.၈၃ ရာခိုင်နှုန်း အသီးသီးဖြစ်ပေါ်ရန် ရည်မှန်းထား ပါတယ်။ ၂၀၁၈-၂၀၁၉ ခု ဘဏ္ဍာရေးနှစ်အတွင်း ပျမ်းမျှငွေကြေးဖောင်းပွမှုနှုန်း ၅.၉၁ ရှိမယ်လို့ ခန့်မှန်း ထားပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနရဲ့ ရည်မှန်းချက်အရ ၂၀၁၈-၂၀၁၉ ဘဏ္ဍာရေးနှစ်မှာ ပြည်ပပို့ကုန်တန်ဖိုးကို အမေရိကန်ဒေါ်လာ ၁၅.၃ ဘီလီယံ၊ ပြည်ပသွင်းကုန်တန်ဖိုးကို အမေရိကန်ဒေါ်လာ ၁၅.၈ ဘီလီယံ၊ ကုန်သွယ်မှုပမာဏ စုစုပေါင်းတန်ဖိုးကို အမေရိကန်ဒေါ်လာ ၃၁.၁ ဘီလီယံ နှင့် ကုန်သွယ်မှုလိုငွေ အမေရိကန်ဒေါ်လာ သန်း ၅၀၀ သာရှိရန် ရည်မှန်းထားပါတယ်။ နာယကကြီးခင်ဗျား။ မြန်မာနိုင်ငံတော်ဗဟိုဘဏ်ဟာ ငွေကြေးမူဝါဒ (Monetary Policy) ကျင့်သုံး ရာမှာ ငွေကြေးပမာဏရည်မှန်းချက် သတ်မှတ်ထားရှိခြင်းနဲ့ ငွေကြေးဆိုင်ရာလုပ်ဆောင်ချက်များကို အကောင် အထည်ဖော် ဆောင်ရွက်လျက်ရှိပါတယ်။ ပြည်တွင်းဈေးနှုန်း တည်ငြိမ်မှုရရှိရန်၊ ထိန်းသိမ်းရန်နှင့် သီးသန့် ငွေကြေးပမာဏတစ်ရပ်ကို လုပ်ငန်းရည်မှန်းချက်အရထားရှိပြီး စုစုပေါင်းငွေကြေးပမာဏကို ကြားခံ ရည်မှန်းချက်အဖြစ် ထားရှိဆောင်ရွက်လျက်ရှိပါတယ်။ သီးသန့်ငွေကြေးပမာဏကို ပြောင်းလဲစေသော အဓိက အချက်များဖြစ်တဲ့ လှည့်လည်သုံးစွဲငွေ၊ နိုင်ငံခြားငွေရရန်ပိုင်ခွင့်များ၊ အစိုးရသို့ချေးငွေများ၊ စီးပွားရေးကဏ္ဍသို့ ချေးငွေပြောင်းလဲမှုများအရ အမှန်ဖြစ်ပေါ်လာမယ့် ငွေကြေးပမာဏကို Liquidity Forecasting နည်းနဲ့ ဆောင်ရွက်ခန့်မှန်းခဲ့ပါတယ်။ အဆိုပါခန့်မှန်းချက်ကို ရည်မှန်းချက်ထားရှိတဲ့ သီးသန့်ငွေကြေးပမာဏနှင့် နှိုင်းယှဉ်ချိန်ထိုးပြီးတော့ စီးပွားရေးစနစ်သို့ ငွေကြေးထည့်သွင်းရန်လိုအပ်ပါက ချေးငွေလေလံ (Credit Auction)နည်းနဲ့ ခေါ်ယူခြင်း၊ စီးပွားရေးစနစ်မှ ပိုလျှံငွေကြေးအား နုတ်သိမ်းရန်လိုအပ်ပါက အပ်ငွေလေလံ (Deposit Auction)နည်း ခေါ်ယူခြင်း စတဲ့နည်းလမ်းများကို ကျင့်သုံးလျက်ရှိပါတယ်။ ၂၀၁၇-၂၀၁၈ ဘဏ္ဍာရေးနှစ်အတွင်း စီးပွားရေး တိုးတက်မှုနှုန်းခန့်မှန်းချက်နဲ့ ငွေကြေးဖောင်းပွမှုနှုန်း ရည်မှန်းချက်များအပေါ်မှာအခြေခံပြီး မြန်မာနိုင်ငံတော် ဗဟိုဘဏ်က သီးသန့်ငွေတိုးတက်မှုနှုန်းကို ၁၆ ရာခိုင်နှုန်း၊ ငွေကြေးပမာဏတိုးတက်မှုကို ၂၃ ရာခိုင်နှုန်း အသီးသီးရရှိရန် ရည်မှန်းဆောင်ရွက်ခဲ့ရာ ၂၀၁၈ ခုနှစ်၊ မတ်လကုန်အထိ ကိန်းဂဏန်းများအရ သီးသန့်ငွေ တိုးတက်မှုနှုန်းမှာ ၆ ရာခိုင်နှုန်း၊ စုစုပေါင်းငွေကြေးပမာဏ တိုးတက်မှုမှာ ၁၈ ရာခိုင်နှုန်း ရရှိခဲ့ပါတယ်။ ၂၀၁၈-၂၀၁၉ ဘဏ္ဍာရေးနှစ် ဘတ်ဂျက်လိုငွေနှင့် ဂျီဒီပီအချိုးမှာ ၄.၆၂ ဖြစ်ရာ မြန်မာနိုင်ငံတော် ဘဏ်က အစိုးရဘတ်ဂျက်လိုငွေအတွက် ဘဏ္ဍာငွေဖြည့်ဆည်းမှုကို ဘတ်ဂျက်လိုငွေအရ ၂၀ ရာခိုင်နှုန်း အတွင်းဖြည့်ဆည်းရန် ရည်မှန်းဆောင်ရွက်မှာ ဖြစ်ပါတယ်။ မြန်မာနိုင်ငံတော်ဗဟိုဘဏ်အနေနဲ့ ငွေကြေး ပမာဏကို အကျိုးသက်ရောက်စေတဲ့ အချက်များဖြစ်တဲ့ နိုင်ငံခြားသုံးငွေရပိုင်ခွင့်များနှင့် ပြည်တွင်းချေးငွေ တိုးတက်မှုများကို ထည့်သွင်းစဉ်းစားပြီးတော့ ၂၀၁၈-၂၀၁၉ ခုနှစ် ဘဏ္ဍာရေးနှစ်အတွက် ငွေကြေးပမာဏ ရည်မှန်းချက်ကို သီးသန့်ငွေကြေးပမာဏ တိုးတက်မှုကို ၁၁ ရာခိုင်နှုန်းနှင့် စုစုပေါင်းငွေကြေးပမာဏ တိုးတက်မှုကို ၂၁ ရာခိုင်နှုန်း ထားရှိဆောင်ရွက်သွားမှာ ဖြစ်ပါတယ်။ မြန်မာနိုင်ငံရဲ့ ရင်းနှီးမြှုပ်နှံမှုဈေးကွက် ဖွံ့ဖြိုးတိုးတက်စေရန်အတွက် ရန်ကုန်စတော့(ခ်)အိတ်ချိန်းကို ၉-၁၂-၂၀၁၅ ရက်နေ့တွင် စတင်ဖွင့်လှစ်ခဲ့ရာ ယခုာရင်းဝင်ကုမ္ပဏီ ၅ ခုတို့၏ အစုရှယ်ယာ များကို နေ့စဉ်ရောင်းဝယ်ပေးလျက် ရှိပါတယ်။ စတော့(ခ်)ဈေးကွက်နှင့် ပြည်တွင်းငွေချေးစာချုပ် ဈေးကွက် များ ဖွံ့ဖြိုးတိုးတက်ရန် ပြည်ပကျွမ်းကျင်သူများ အကူအညီရယူပြီး အစီအမံများ ချမှတ်ဆောင်ရွက်လျက် ရှိပါတယ်။ လေးစားအပ်သော နာယကကြီးခင်ဗျား။ ဆက်လက်ပြီး ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုရဲ့ ဘဏ္ဍာရေးအခြေအနေကို အကျဉ်းချုပ် အစီရင်ခံတင်ပြမှာ ဖြစ်ပါတယ်။ ၂၀၁၈ ခု၊ မတ်လ ၃၁ ရက်နေ့ အခြေအနေဖြစ်သော ၂၀၁၇-၂၀၁၈ ခု၊ ဘဏ္ဍာရေးနှစ် ယာယီအမှန်စာရင်းအရ ရငွေ ၁၇.၇၀ရ ထရီလီယံ၊ သုံးငွေ ၁၉.၈၀၃ ထရီလီယံ၊ လိုငွေ ၂.၀၉၆ ထရီလီယံ၊ ဂျီဒီပီတန်ဖိုး ၉၀.၄၅၁ ထရီလီယံ၊ လိုငွေနှင့် ဂျီဒီပီ အချိုးမှာ ၂.၃၂ ရာခိုင်နှုန်း ဖြစ်ပါတယ်။ နာယကကြီးခင်ဗျား။ နိုင်ငံတော်ရဲ့ အဓိကမူဝါဒများမှာ အခွန်မူဝါဒနှင့် အသုံးစရိတ်မူဝါဒတို့ ဖြစ်ပါတယ်။ အခွန်မူဝါဒကတော့ (၁) ပြည်ထောင်စုအစိုးရက နိုင်ငံတော်နှင့် ပြည်သူအတွက် အကျိုးပြုစေမယ့် အသုံးစရိတ် များကိုသုံးစွဲရန်၊ ရသင့်ရထိုက်သည့် အခွန်အကောက်များကို ဥပဒေနှင့်အညီ အပြည့်အဝကြိုးပမ်းကောက်ခံရန်၊ (၂) ဈေးကွက်စီးပွားရေးစနစ်ကို အထောက်အကူပြုစေမယ့် နိုင်ငံတကာစံနှုန်းများနဲ့အညီ အခွန်စနစ်ဖြစ်ပေါ် စေရန်၊ (၃) အမျိုးသားအကျိုးစီးပွား ရေရှည်တိုးတက်ရေးအတွက် စားသုံးမှု၊ ရင်းနှီးမြှုပ်နှံမှုနှင့် စုဆောင်းမှု တို့ကို အခွန်အကောက်စနစ်ဖြင့် ထိန်းညှိပေးရန်၊ (၄) သဘာဝပတ်ဝန်းကျင် တွင်းထွက်သယံဇာတများ ထိန်းသိမ်းရေးနဲ့ ရေရှည်တည်တံ့ခိုင်မြဲရေးတို့အတွက် အခွန်အကောက်စနစ်ဖြင့် ထိန်းကျောင်းပေးရန်တို့ ဖြစ်ပါတယ်။ (ခ) အသုံးစရိတ်မူဝါဒကတော့ ကျန်းမာရေး၊ ပညာရေးနှင့် လူမှုကာကွယ်စောင့်ရှောက်ရေး အသုံး စရိတ်များကို ဆက်လက်တိုးမြှင့် သုံးစွဲသွားရန်၊ (၂) ပြည်သူလူထုကို ချက်ချင်းလက်ငင်း အကျိုးပြုနိုင်မယ့် အသုံးစရိတ်များကို ဦးစားပေးသုံးစွဲရန်၊ (၃) အသေးစားနှင့် အလတ်စားစီးပွားရေးလုပ်ငန်းများကို ဖွံ့ဖြိုး တိုးတက်မှုအထောက်အကူပြုစေမယ့် အသုံးစရိတ်များကိုခွဲဝေချထားရန်၊ (၄) ဖွဲ့စည်းပုံနဲ့ ဝန်ထမ်းခန့်အပ်မှု များကို စနစ်တကျစိစစ်ခွင့်ပြုရန်၊ (၅) စီမံကိန်းများကို ဦးစားပေးအဆင့်ခွဲခြားပြီး လတ်တလောဆောင်ရွက်ရန် မလိုအပ်သေးတဲ့ စီမံကိန်းများကို ရွှေ့ဆိုင်းဆောင်ရွက်ရန်၊ (၆) ပစ္စည်းဝယ်ယူမှုများကို စနစ်တကျ စိစစ် ဆောင်ရွက်ရန်နှင့် ကျပ်ငွေဖြင့် ဝယ်ယူနိုင်သည့်ပစ္စည်းများကို ကျပ်ငွေဖြင့်သာ ဝယ်ယူပြီး နိုင်ငံခြားငွေ သုံးစွဲမှုကို တတ်နိုင်သမျှလျှော့ချရန်၊ (၇) ပြည်ပအကူအညီရငွေနှင့် ပြည်ပချေးယူရငွေများကို စိစစ်ပြီး နိုင်ငံတော်ဖွံ့ဖြိုးတိုးတက်ရေးလုပ်ငန်းများအတွက် အကျိုးရှိရှိ ထိရောက်စွာအသုံးပြုရန်၊ (၈) ကျေးလက်ဒေသ ဖွံ့ဖြိုးရေး၊ လျှပ်စစ်မီးရရှိရေး၊ လမ်းပန်းဆက်သွယ်မှုကောင်းမွန်ရေး၊ သောက်သုံးရေနဲ့ စိုက်ပျိုးရေ လုံလောက်စွာရရှိရေးတို့အတွက် တိုးမြှင့်သုံးစွဲရန်တို့ဖြစ်ပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် ဦးစားပေးအစီအစဉ်များအရ ဘတ်ဂျက်ခွဲဝေချထားမှုကို နိုင်ငံတော်၏ ဦးစားပေးလုပ်ငန်းများအနက် လျှပ်စစ်နှင့် စွမ်းအင်ကဏ္ဍ၊ ပညာရေးကဏ္ဍ၊ ကျန်းမာရေး ကဏ္ဍနှင့် လူမှုကာကွယ်စောင့်ရှောက်ရေးကဏ္ဍတို့မှ အသုံးစရိတ်များကို ဦးစားပေးလျက် လျာထားခဲ့ ပါတယ်။ လေးစားအပ်သော နာယကကြီးခင်ဗျား။ ပြည်ထောင်စုအဆင့်ဌာန၊ အဖွဲ့အစည်းများက တင်ပြလာတဲ့ ရသုံးခန့်မှန်းခြေငွေစာရင်းများကို စိစစ်ရာမှာ တည်ဆောက်ရေးဆိုင်ရာ ငွေလုံးငွေရင်းအသုံးစရိတ်များကို ဆောက်လုပ်ရေးဝန်ကြီးဌာနကစိစစ်ပြီး၊ ဝယ်ယူရေးဆိုင်ရာ ငွေလုံးငွေရင်းအသုံးစရိတ်များကို (ဗဟိုစက်ပစ္စည်း စာရင်းအင်းနှင့် စစ်ဆေးရေးဦးစီးဌာန)၊ စီမံကိန်းရေးဆွဲရေးဦးစီးဌာနတို့က စိစစ်ပါတယ်။ သာမန်အသုံး စရိတ်များကို ရသုံးမှန်းခြေငွေစာရင်းဦးစီးဌာနက စိစစ်ပါတယ်။ ဒီလိုစိစစ်ပြီးတဲ့အခါ စီမံကိန်းနှင့် ဘဏ္ဍာရေး ဝန်ကြီးဌာနက အသေးစိတ်ထပ်မံစိစစ်ပြီး၊ ပြည်ထောင်စုအဆင့်ဌာန၊ အဖွဲ့အစည်းများအတွက် ဒုတိယ သမ္မတ(၁)ထံ တင်ပြပါတယ်။ တိုင်းဒေသကြီး၊ ပြည်နယ်အဆင့်ဌာန၊ အဖွဲ့အစည်းများအတွက် ဒုတိယ သမ္မတ(၂)ထံ တင်ပြပါတယ်။ ဆက်လက်ပြီး ဘဏ္ဍာရေးကော်မရှင်သို့တင်ပြရပြီး၊ ပြည်ထောင်စုအစိုးရအဖွဲ့၏ ခွင့်ပြုချက်ဖြင့် ပြည်ထောင်စုလွှတ်တော်သို့ တင်ပြရခြင်းဖြစ်ပါကြောင်း အစီရင်ခံတင်ပြအပ်ပါတယ်။ ၂၀၁၈-၂၀၁၉ အတွက် ဘတ်ဂျက်ရေးဆွဲရာမှာ ယခင်နှစ်ကဲ့သို့ နှစ်လတ်ဘဏ္ဍာရေးမူဘောင် (Medium Term Fiscal Framework)ဖြင့် ဆောင်ရွက်ထားကြောင်း တင်ပြအပ်ပါတယ်။ တိုင်းဒေသကြီး/ ပြည်နယ် များ၏လိုငွေကို ဖြည့်ဆည်းပေးရန်အတွက် ယခင်နှစ်ကလို ညွှန်ကိန်း(၆)ခုဖြင့် တွက်ချက်ပြီး မူလထောက်ပံ့ ငွေထက် ကျပ် ၇၈ ဘီလီယံပိုမိုပြီး ၂၀၁၈-၂၀၁၉ ခု၊ ဘဏ္ဍာရေးနှစ်တွင် ထောက်ပံ့ငွေကျပ် ၁.၇၉၄ ထရီလီယံ လျာထားပေးခဲ့ပါတယ်။ နာယကကြီးခင်ဗျား။ ဆက်လက်ပြီးလာမယ့် ၃ နှစ်စာအတွက် နှစ်လတ်ဘဏ္ဍာရေးလျာထားချက် များကို တင်ပြပါမယ်။ ၂၀၁၈-၂၀၁၉ ခုနှစ်မှ ၂၀၂၀-၂၀၂၁ ခုနှစ် နှစ်လတ်ဘဏ္ဍာရေးလျာထားချက် များကို Power Point မှာ တင်ပြပါအတိုင်း ဖြစ်ပါတယ်။ နာယကကြီးခင်ဗျား။ ပြည်ထောင်စုအဆင့်ဌာန၊ အဖွဲ့အစည်းများရဲ့ ၂၀၁၈-၂၀၁၉ ခု၊ ဘဏ္ဍာရေးနှစ် အရအသုံးခန့်မှန်းခြေငွေစာရင်းများဟာ အောက်ပါ တင်ပြပါအတိုင်းဖြစ်ပါတယ်။ စုစုပေါင်းရငွေကျပ် ၂၀.၀၅၁ ထရီလီယံ၊ သုံးငွေစုစုပေါင်းကျပ် ၂၄.၉၅၄ ထရီလီယံ၊ လိုငွေကျပ် ၄.၉၀၃ ထရီလီယံ၊ ဂျီဒီပီတန်ဖိုး ၁၀၆.၀၉၆ ထရီလီယံ၊ လိုငွေနှင့် ဂျီဒီပီအချိုး ၄.၆၂ ရာခိုင်နှုန်း ဖြစ်ပါတယ်။ လေးစားအပ်သော နာယကကြီးခင်ဗျာ။ တိုင်းဒေသကြီး၊ ပြည်နယ်များ၏ အရအသုံးခန့်မှန်းခြေ ငွေစာရင်းအချုပ်ဟာ တင်ပြပါအတိုင်းဖြစ်ပါတယ်။ Power Point နဲ့ တင်ပြထားပါတယ်။ ပြည်ထောင်စုနဲ့ တိုင်းဒေသကြီး၊ ပြည်နယ်များ၏ အရအသုံးခန့်မှန်းခြေများအရ တစ်နိုင်ငံလုံး၏ အရအသုံးအခြေအနေ ဟာ Power Point မှာ တင်ပြထားတဲ့အတိုင်း ဖြစ်ပါတယ်။ တိုင်းဒေသကြီး၊ ပြည်နယ်များသို့ ခွဲဝေပေးတဲ့ အခွန်ဝေစုနဲ့ပတ်သက်ပြီး နိုင်ငံပိုင်ကဏ္ဍက ကောက်ခံရရှိသည့် ကျပ် ၅၄.၂၅၅ ဘီလီယံကို နှစ်လတ် ဘဏ္ဍာရေးမူဘောင်အရ ညွှန်ကိန်းများဖြင့် တွက်ချက်ခွဲဝေပေးခဲ့ပြီး ပုဂ္ဂလိကကဏ္ဍနဲ့ သမဝါယမကဏ္ဍ တို့ကတင်သွင်းတဲ့ သွင်းကုန်များအပေါ် ကောက်ခံရရှိတဲ့ငွေများမပါ ကုန်သွယ်လုပ်ငန်းခွန်ရဲ့ ၁၅ ရာခိုင်နှုန်း၊ အထူးကုန်စည်ခွန်ရဲ့ ၁၅ ရာခိုင်နှုန်း၊ တစ်ဦးချင်းပုဂ္ဂိုလ်များထံမှ ဝင်ငွေခွန် ၅ ရာခိုင်နှုန်းနဲ့ တံဆိပ်ခေါင်းခွန် ၂ ရာခိုင်နှုန်းတို့ကို တိုင်းဒေသကြီး၊ ပြည်နယ်အလိုက် ကောက်ခံရရှိသည့်အပေါ်မူတည်၍ ခွဲဝေပေးခဲ့ ပါတယ်။ စုစုပေါင်းခွဲဝေပေးတဲ့ပမာဏမှာ ကျပ် ၃၃၆.၉၁၈ ဘီလီယံ ဖြစ်ပါတယ်။ ပြည်ထောင်စုလွှတ်တော် ဆိုင်ရာဖွံ့ဖြိုးရေးရန်ပုံငွေအဖြစ် ကျပ် ၃၂.၂၀၀ ဘီလီယံကိုလည်း ယခင်နှစ်များနည်းတူ လျာထားပေးခဲ့ ပါတယ်။ လေးစားအပ်သော နာယကကြီးခင်ဗျား။ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ အရ အသုံးခန့်မှန်းခြေငွေစာရင်းကို လွှတ်တော်ကိုယ်စားလှယ်ကြီးများ လေ့လာနိုင်ရန် စာရင်းကိုင်နည်း (Accounting Method)နှင့် ဆန်းစစ်ချက်နည်း (Analytical Method)တို့ဖြင့် နှိုင်းယှဉ်၍တင်ပြထားပါတယ်။ Power Point မှာ တင်ပြထားပြီးပါပြီ။ Accounting Method နဲ့ တွက်ချက်ရာမှာ လိုငွေနှင့် ဂျီဒီပီပမာဏအချိုးဟာ ၄.၆၂ ရာခိုင်နှုန်းဖြစ်ပြီး Analytical Method နဲ့ တွက်ချက်ရာမှာ လိုငွေနှင့် ဂျီဒီပီအချိုးမှာ ၆.၀၂ ရာခိုင်နှုန်း ဖြစ်ပါတယ်။ စုစုပေါင်းရငွေနဲ့ စုစုပေါင်းသုံးငွေဟာ ဌာန၊ အဖွဲ့အစည်းများအလိုက် ပါဝင်သည့် အချိုးအစား များကိုလည်း Power Point ဖြင့် တင်ပြထားပါတယ်။ နာယကကြီးခင်ဗျား။ ၂၀၁၈-၂၀၁၉ မူလခန့်မှန်းခြေစာရင်းကို ၂၀၁၇-၂၀၁၈ ယာယီအမှန်စာရင်းနဲ့ နှိုင်းယှဉ်ဖော်ပြပေးထားပါတယ်။ ၂၀၁၇-၂၀၁၈ ယာယီအမှန်စာရင်းအရ လိုငွေနဲ့ ဂျီဒီပီအချိုးမှာ ၂.၃၂ ရာခိုင် နှုန်းဖြစ်ပြီး ၂၀၁၈-၂၀၁၉ မူလခန့်မှန်းခြေစာရင်းအရ လိုငွေနှင့် ဂျီဒီပီအချိုးမှာ ၄.၆၂ ရာခိုင်နှုန်း ဖြစ်ပါကြောင်း နှိုင်းယှဉ်တင်ပြ အပ်ပါတယ်။ အခွန်ရငွေစာရင်းဟာ ၂၀၁၈-၂၀၁၉ ဘဏ္ဍာရေးနှစ်မှာ ၂၀၁၇-၂၀၁၈ ယာယီ အမှန်စာရင်းနဲ့ နှိုင်းယှဉ်ပါက ကျပ် ၁၅၂ ဘီလီယံ ပိုမိုပါကြောင်း တင်ပြအပ်ပါတယ်။ Power Point ကို ကြည့်ရှုပါရန်။ လေးစားအပ်သော နာယကကြီးခင်ဗျာ။ ၂၀၁၈-၂၀၁၉ ဘဏ္ဍာရေးနှစ်မှာ နိုင်ငံပိုင်စီးပွားရေးများရဲ့ Union Fund Account (OA)လက်ကျန်များကိုသုံးသပ်ပြီး အဖွဲ့ အစည်း(၈)ဖွဲ့ကို သာမန်အသုံးစရိတ်၊ ငွေလုံးငွေရင်းအသုံးစရိတ်နဲ့ ကြွေးမြီအသုံးစရိတ်အားလုံး၊ အဖွဲ့ (၅)ဖွဲ့ကို သာမန်အသုံးစရိတ်အားလုံး၊ အဖွဲ့ အစည်း (၇)ဖွဲ့ကို သာမန်အသုံးစရိတ်အချို့တို့ကို ၎င်းတို့ရဲ့ ဘဏ္ဍာရန်ပုံငွေ UFA(OA) Union Fund Account အကောင့်စာရင်းမှ ကျခံသုံးစွဲစေမှာ ဖြစ်ပါတယ်။ နိုင်ငံပိုင်စီးပွားရေးအဖွဲ့အစည်းများရဲ့ ဘဏ္ဍာရေး နှစ်အလိုက် သာမန်ကုန်သွယ်မှုအရ အရှုံး အမြတ်အခြေအနေများကိုလည်း Power Point မှာ တင်ပြ ထားပါတယ်။ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စု၏ဘဏ္ဍာငွေအရအသုံး ခန့်မှန်းခြေငွေစာရင်းမှာ နိုင်ငံပိုင် စီးပွားရေးအဖွဲ့အစည်း ၃၂ ဖွဲ့ရှိတယ်။ ၎င်းတို့အနက် ပြည်ထောင်စုဘဏ္ဍာရန်ပုံငွေအစီအစဉ်ဖြင့် ဆောင်ရွက်မယ့် အဖွဲ့အစည်းပေါင်း (၆၂)ဖွဲ့ရှိပါတယ်။ ပြည်ထောင်စုဘဏ္ဍာရန်ပုံငွေ အစီအစဉ်ပြင်ပက ဆောင်ရွက်မယ့် အဖွဲ့အစည်း (၅)ဖွဲ့နှင့် မြန်မာနိုင်ငံတော်ဗဟိုဘဏ်တို့ ဖြစ်ပါတယ်။ အမြတ်ရရှိသည့် အဖွဲ့(၂၂) ဖွဲ့ရှိပြီး၊ အရှုံးပေါ်ပေါက်တဲ့ အဖွဲ့ကတော့ (၁၀)ဖွဲ့ ရှိပါတယ်။ ၎င်းတို့ကိုလည်း တင်ပြထားပါတယ်။ လေးစားအပ်သော နာယကကြီးခင်ဗျား။ နိုင်ငံတော်ရဲ့ အရအသုံးခန့်မှန်းခြေငွေစာရင်းမှာ လျှပ်စစ်နှင့် စွမ်းအင်ကဏ္ဍဟာ အရေးပါသောအခန်းကဏ္ဍမှ ပါဝင်ပါတယ်။ ယေဘုယျအားဖြင့် စွမ်းအင်ကဏ္ဍက ရငွေ ရှာဖွေပေးပြီး လျှပ်စစ်ကဏ္ဍမှ အစိုးရက ပြည်သူအတွက် Subsidize စိုက်ထုတ်သုံးစွဲပေးလျက်ရှိတဲ့ အနေ အထားဖြစ်ပါတယ်။ စွမ်းအင်ကဏ္ဍ ရငွေသုံးငွေများနဲ့ လျှပ်စစ်ကဏ္ဍ ရငွေသုံးငွေများကို လွှတ်တော် ကိုယ်စားလှယ်များ လေ့လာနိုင်ဖို့အတွက် ကျွန်တော် ရှင်းလင်းတင်ပြချက်မှာ ကောက်နုတ်တင်ပြထား ပါတယ်။ နာယကကြီးခင်ဗျား။ ယခုစီမံကိန်းနှင့် ဘဏ္ဍာရေးဝန်ကြီးရဲ့ ယခင်နှစ် ရှင်းလင်းတင်ပြချက်အပေါ် ဆောင်ရွက်ပြီးစီးတဲ့အခြေအနေကို တင်ပြပါမယ်။ ၂၀၁၈ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကို ပြဋ္ဌာန်းပြီးသည်နှင့် ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လအတွက် (Citizen's Budget) ကို ဖြန့်ဝေနိုင်ခဲ့ပါတယ်။ ယခင်နှစ်ကထက် ပိုမိုပြည့်စုံ ပွင့်လင်းမြင်သာစွာ ထုတ်ဝေနိုင်ခဲ့ပါကြောင်း တင်ပြ အပ်ပါတယ်။ အလားတူ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေကို ပြဋ္ဌာန်းပြီးနောက်တွင် Citizen's Budget ကို ဆက်လက်ထုတ်ဝေသွားမည် ဖြစ်ပါကြောင်း တင်ပြအပ်ပါတယ်။ ဘတ်ဂျက်ပွင့်လင်းမြင်သာမှုရှိရေးအတွက် ၂၀၁၂-၂၀၁၃ ဘဏ္ဍာရေးနှစ်မှ ၂၀၁၇-၂၀၁၈ ဘဏ္ဍာရေးနှစ် ပြုပြင်ပြီးခန့်မှန်းခြေငွေစာရင်းအထိ ကိန်းဂဏန်းများကို စီမံကိန်းနှင့် ဘဏ္ဍာရေးဝန်ကြီးဌာန Website မှာ ဖော်ပြထားပြီးဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ် ယာယီအမှန်စာရင်းများနှင့် ၂၀၁၈-၂၀၁၉ ခုနှစ်၊ ဘဏ္ဍာရေးနှစ် အရ အသုံးခန့်မှန်းခြေငွေစာရင်းများကိုလည်း Accounting Method နှင့် Analytical Method နည်းလမ်း (၂)မျိုးဖြင့်ပြုစု၍ ဘတ်ဂျက်ပွင့်လင်းမြင်သာမှုကို အထောက်အကူပြုနိုင်ရန် ဝန်ကြီးဌာနနှင့် ရသုံးမှန်းခြေ ငွေစာရင်းဦးစီးဌာန Website တို့မှာ တင်ပြပေးသွားမှာ ဖြစ်ပါတယ်။ ယခုအစိုးရလက်ထက်တွင် ထုတ်ပြန်ကြေညာခဲ့တဲ့ နိုင်ငံတော်၏ စီးပွားရေးမူဝါဒ (၁၂)ချက်အနက် နံပါတ်(၁)အချက်ဟာ ပွင့်လင်းမြင်သာပြီး ကောင်းမွန်တောင့်တင်းသည့် ပြည်သူ့ဘဏ္ဍာရေးစီမံခန့်ခွဲမှုစနစ်နဲ့ ဘဏ္ဍာရေးအရင်းအမြစ်များ တိုးတက်ပွားများလာအောင် ဆောင်ရွက်ရန်ဖြစ်ပါတယ်။ ချမှတ်ထားတဲ့ နိုင်ငံတော်၏ စီးပွားရေးမူဝါဒများနှင့်အညီ ပြည်သူ့ဘဏ္ဍာရေးစီမံခန့်ခွဲမှုစနစ် ပြုပြင်ပြောင်းလဲရေး လုပ်ငန်း များကို ရေရှည်ဆောင်ရွက်ရမည့် လုပ်ငန်းစဉ်များအဖြစ် သတ်မှတ်ဆောင်ရွက်လျက်ရှိပါတယ်။ အလိုက် ယခင်နှစ် ရည်မှန်းလျာထားချက်အပေါ် အကောင်အထည်ဖော်ဆောင်ရွက်နိုင်မှု အခြေအနေများကို ဇယားများဖြင့် Power Point နဲ့ တင်ပြထားခြင်းဖြစ်ပါတယ်။ လေးစားအပ်သော နာယကကြီးခင်ဗျား။ နိုင်ငံတော်ရဲ့ ကြွေးမြီအရပ်ရပ်နှင့်ပတ်သက်ပြီး ကျွန်တော် ရှင်းလင်းတင်ပြချက်စာအုပ်မှာ အပြည့်အစုံ ဖော်ပြထားပါတယ်။ (၃၁-၃-၂၀၁၈ ရက်နေ့အထိ ပြည်တွင်း ကြွေးမြီနဲ့ ဂျီဒီပီအချိုးမှာ ၂၂.၉ ရာခိုင်နှုန်းဖြစ်ပြီး ပြည်ပ ကြွေးမြီနဲ့ ဂျီဒီပီအချိုးမှာ ၁၅.၅ ရာခိုင်နှုန်း ဖြစ်ပါတယ်။ နိုင်ငံတော်ရဲ့ ပြည်တွင်း၊ ပြည်ပကြွေးမြီများနဲ့ ပတ်သက်ပြီး ကြွေးမြီခံနိုင်ရည်ဆန်းစစ်ခြင်း၊ ကြွေးမြီစီမံခန့်ခွဲမှု ခိုင်မာအားကောင်းစေရန် ဆောင်ရွက်ခြင်း၊ ကြွေးမြီမှတ်တမ်းတင်ခြင်း၊ ကြွေးမြီအစီရင်ခံစာများကို စနစ်တကျဆောင်ရွက်လျက်ရှိပါကြောင်း တင်ပြ အပ်ပါတယ်။ ပြည်သူ့ကြွေးမြီစီမံခန့်ခွဲမှုဥပဒေကို ပြည်ထောင်စုလွှတ်တော်က ၅-၁-၂၀၁၆ ရက်နေ့က ပြည်ထောင်စု လွှတ်တော်ဥပဒေအမှတ်(၂)ဖြင့် ပြဋ္ဌာန်းခဲ့ပြီးပါတယ်။ ပြည်သူ့ကြွေးမြီစီမံခန့်ခွဲမှုဥပဒေ၏ ပုဒ်မ ၁၁ အရ ကာလလတ်ကြွေးမြီစီမံခန့်ခွဲမှု မဟာဗျူဟာကို အနည်းဆုံး နောက်ဘဏ္ဍာရေးနှစ် သုံးနှစ်ကာလအတွက် ဝန်ကြီးဌာနက နှစ်စဉ်ပုံမှန်ရေးဆွဲရမည်ဖြစ်တဲ့အတွက် နှစ်စဉ်ရေးဆွဲ ဆောင်ရွက်လျက်ရှိပါကြောင်း တင်ပြအပ်ပါတယ်။ ပြည်သူ့ကြွေးမြီစီမံခန့်ခွဲမှုဥပဒေ ပုဒ်မ ၃ရ အရ အစိုးရရဲ့ ကြွေးမြီဆိုင်ရာနှစ်ပတ်လည် အစီရင်ခံစာကိုလည်း နှစ်စဉ်ထုတ်ပြန် ဆောင်ရွက်လျက်ရှိပါတယ်။ လေးစားအပ်သော နာယကကြီးခင်ဗျား။ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စု၏ ဘဏ္ဍာငွေ အရအသုံးဆိုင်ရာဥပဒေကြမ်း ဖြစ်ပါတယ်။ ဥပဒေကြမ်းတွင် အပိုင်း ၈ ပိုင်း၊ အခန်း ၈ ခန်း၊ ပုဒ်မ ၄၂ ခု ပါဝင်ပါတယ်။ Power Point မှာ တင်ပြထားတဲ့အတိုင်း ဖြစ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်များခင်ဗျား။ နိဂုံးချုပ်အနေဖြင့် ပြည်ထောင်စုအစိုးရအဖွဲ့က ပေးပို့တင်ပြထားတဲ့ ၂၀၁၈-၂၀၁၉ ဘဏ္ဍာရေးနှစ် ပြည်ထောင်စု၏ အရအသုံး ခန့်မှန်းခြေငွေစာရင်း၊ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေကြမ်းတို့ကို ပြည်ထောင်စုလွှတ်တော်က ဆွေးနွေးသုံးသပ်၍ အတည်ပြုပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား၊ ပြည်ထောင်စု၏ အရအသုံးခန့်မှန်းခြေ ငွေစာရင်း၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေကြမ်း၊ ဘဏ္ဍာရေးကော်မရှင်၏ ထောက်ခံ တင်ပြချက်၊ ပြည်ထောင်စု၏ အရအသုံးခန့်မှန်းခြေငွေစာရင်း အကျဉ်းချုပ်ဇယားများ၊ ပြည်ထောင်စု၏ ဘဏ္ဍာငွေအရအသုံးခန့်မှန်းခြေအဆိုပြုတင်ပြချက် အနှစ်ချုပ်နဲ့ နိုင်ငံတော်ပိုင်စီးပွားရေး အဖွဲ့အစည်းများ၏ ကုန်သွယ်မှုအရှုံး၊ အမြတ်စာရင်းများနှင့် ဘဏ္ဍာရေးအခြေအနေ ဖော်ပြချက်နဲ့ ဝန်ကြီးဌာနများရဲ့ သာမန် အသုံးစရိတ်နှင့် ငွေလုံးငွေရင်းအသုံးစရိတ်စာရင်း(အသေးစိတ်)တို့ကို လွှတ်တော်ကိုယ်စားလှယ်တစ်ဦးချင်း လေ့လာစိစစ်နိုင်ဖို့အတွက် သက်ဆိုင်ရာ လွှတ်တော်ရုံးအသီးသီးမှတစ်ဆင့် ကြိုတင်ဖြန့်ဝေထားပြီး ဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒီနေ့မှာ လွှတ်တော်သို့ တင်သွင်းခဲ့တဲ့ ၂၀၁၈-၂၀၁၉ ခု၊ ဘဏ္ဍာရေးနှစ် အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံး ဆိုင်ရာ ဥပဒေကြမ်းတို့မှာပါရှိတဲ့ ပြည်ထောင်စုအဆင့် အဖွဲ့အစည်းများအလိုက် စီမံကိန်းလုပ်ငန်းများနဲ့ ရငွေသုံးငွေများကို စိစစ်နိုင်ဖို့အတွက် စိစစ်ရေးပူးပေါင်းအဖွဲ့ ၂၀ ဖွဲ့ကို ပြည်ထောင်စုလွှတ်တော်ရုံးရဲ့ ၁၇-၇-၂၀၁၈ ရက်စွဲပါ အမိန့်ကြော်ငြာစာအမှတ်(၄၆/၂၀၁၈)ဖြင့် ဖွဲ့စည်းထားပြီး ဖွဲ့စည်းမိန့်မိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ စိစစ်ရေးပူးပေါင်းအဖွဲ့ကို ပြင်ဆင်ဖွဲ့စည်းပေးထားသလို အဖွဲ့လိုက်စိစစ်တဲ့အခါမှာ အထောက်အကူ ဖြစ်စေဖို့ သက်ဆိုင်ရာ ဌာန၊ အဖွဲ့အစည်းများအလိုက် ဆောင်ရွက်မယ့် စီမံကိန်းလုပ်ငန်းများ၊ ရငွေသုံးငွေများ ရှင်းလင်းတင်ပြခြင်း အစီအစဉ်ကို ဇူလိုင်လ ၂၅ ရက်နဲ့ ၂၆ ရက်တို့မှာ ဆက်လက်ဆောင်ရွက်မှာ ဖြစ်ပါတယ်။ ဒါ့အပြင် အဖွဲ့လိုက်စိစစ်တင်ပြရမယ့် ရက်ကိုလည်း လုံလောက်နိုင်အောင် ပြင်ဆင်ပေးထားပြီးဖြစ်တဲ့အတွက် စိစစ်တွေ့ရှိမှုကို သတ်မှတ်ရက်အမီ ပေးပို့နိုင်ရေး အလေးထားဆောင်ရွက်ကြဖို့ ဖြစ်ပါတယ်။ ဆက်လက်ပြီး ပြည်ထောင်စုလွှတ်တော် ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်း ကော်မတီတို့ကလည်း တင်ပြပါ အမျိုးသားစီမံကိန်းဥပဒေကြမ်းနဲ့ ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေကြမ်းတို့အတွက် လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာများကို ၂၈-၈-၂၀၁၈ ရက်ထက် နောက်မကျစေဘဲ လွှတ်တော်သို့ တင်သွင်းနိုင်ရေး ဆောင်ရွက်ရန်ဖြစ်ပါကြောင်း ကြိုတင်အသိပေး အပ်ပါတယ်။</speech>
</bill>
</section>
<section value="Report">
<report>
<title>ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့၏ (၆)လတာကာလ အတွင်း လုပ်ငန်းဆောင်ရွက်မှု အစီရင်ခံစာကို လွှတ်တော်သို့ တင်ပြခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု ဥပဒေဆိုင်ရာ အထောက်အကူပေးရေးအဖွဲ့ရဲ့ (၆)လတာ ကာလအတွင်း လုပ်ငန်းဆောင်ရွက်မှု အစီရင်ခံစာကို ၂၇-၆-၂၀၁၈ ရက်စွဲပါစာအမှတ်၊ ၁/အဖရ/၂၀၁၈ ဖြင့် ပေးပို့ထားပါတယ်။ ဥပဒေဆိုင်ရာ အထောက်အကူပေးရေး ဥပဒေပုဒ်မ ၄၅ မှာ ပြည်ထောင်စုဥပဒေဆိုင်ရာ အထောက်အကူ ပေးရေးအဖွဲ့သည် ဥပဒေဆိုင်ရာအထောက်အကူပေးရေး လုပ်ငန်းဆောင်ရွက်မှုအစီရင်ခံစာကို ပြည်ထောင်စု လွှတ်တော်နှင့် ပြည်ထောင်စုအစိုးရအဖွဲ့ထံသို့ (၆)လတစ်ကြိမ် တင်ပြရမယ်ဆိုတဲ့ သတ်မှတ်ပြဋ္ဌာန်းချက် ပါရှိပါတယ်။ ယင်းကိစ္စနဲ့စပ်လျဉ်းပြီး ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ ဥက္ကဋ္ဌက လွှတ်တော်သို့ အစီရင်ခံတင်ပြဖို့ ဖြစ်ပါတယ်။</speech>
<speech><mp id="377">ဦးဉာဏ်ဝင်း(ဥက္ကဋ္ဌ၊ ပြည်ထောင်စုဥပဒေဆိုင်ရာအထောက်အကူပေးရေးအဖွဲ့)</mp>လွှတ်တော် နာယကကြီးနှင့်တကွ လွှတ်တော်ကိုယ်စားလှယ်များ၊ ဧည့်သည်တော်များအားလုံးကို ဦးစွာအားဖြင့် မင်္ဂလာပါလို့ ကျွန်တော် နှုတ်ခွန်းဆက်သပါတယ်။ ကျွန်တော်တို့ ဥပဒေဆိုင်ရာအထောက်အကူပေးရေးလုပ်ငန်းဟာ ကျွန်တော်တို့ မြန်မာနိုင်ငံမှာ ယခင်က မရှိခဲ့ဖူးပါဘူး။ ဆင်တူယိုးမှားလေးတွေ တစ်ခုလောက်တော့ရှိပါတယ်။ ဒါကြောင့် ကျွန်တော်တို့ အခု ဥပဒေ ဆိုင်ရာအထောက်အကူပေးရေးလုပ်ငန်းဟာ နိုင်ငံသူ၊ နိုင်ငံသားတွေအတွက် အခြေခံညီမျှမှုကို ဆောင်ကြဉ်း ပေးဖို့ ရည်ရွယ်ချက်နဲ့ ဒီလုပ်ငန်းကို လုပ်ကြရတာဖြစ်ပါတယ်။ ကျွန်တော်တို့ စောစောကပြောသလိုပါပဲ ဥပဒေပုဒ်မ ၄၅ အရ (၆)လလျှင်တစ်ကြိမ် ကျွန်တော်တို့ အစီရင်ခံရမယ်။ အဲဒီ (၆)လတစ်ကြိမ် အစီရင်ခံတဲ့ eerosene anfan...sance fumo wscasaran ကျွန်တော်တို့ ပထမဆုံးဖွဲ့စည်းခြင်းမှာ၊ နောက်ဖွဲ့စည်းတဲ့အခါမှာ ကျွန်တော်တို့ ဥပဒေဆိုင်ရာအထောက် အကူပေးရေးအဖွဲ့ ဥပဒေပုဒ်မ ၅ ပြဋ္ဌာန်းချက်အရ ပြည်ထောင်စုတရားသူကြီးချုပ်ကနေပြီးတော့ အစိုးရ အဖွဲ့နှင့်ညှိပြီးတော့ ဥက္ကဋ္ဌ၊ အတွင်းရေးမှူးအပါအဝင် အဖွဲ့ဝင်(၁၃)ဦးနဲ့ ဖွဲ့စည်းပေးရမှာပါ။ ပထမဆုံး ပြည်ထောင်စုဥပဒေဆိုင်ရာအထောက်အကူပေးရေးအဖွဲ့ကို ၁၅-၁၁-၂၀၁ရ ရက်နေ့မှာ အမိန့်ကြော်ငြာစာအမှတ်(၈၆၅/၂၀၁၇)တွင် စတင်ဖွဲ့စည်းခဲ့ပါတယ်။ အဲဒီနောက်မှာ ကျွန်တော်တို့ ဒီဖွဲ့စည်းပုံ ကိုပဲ ပြန်လည်ပြင်ဆင်ချက် (၂) ကြိမ်လုပ်ခဲ့ပါတယ်။ (၁)ကြိမ်က ၂၉-၁၂-၂၀၁ရ အမိန့်ကြော်ငြာစာအမှတ် (၁၀၁၈/၂၀၁၇)၊ ဒုတိယအကြိမ်က ၁၈-၄-၂၀၁၈ အမိန့်ကြော်ငြာစာအမှတ်(၃၅၀/၂၀၁၈) ဆိုတော့ အဲဒီလို ဖွဲ့စည်းလိုက်တဲ့အခါမှာ ကျွန်တော်တို့ ဥပဒေဆိုင်ရာအထောက်အကူပေးရေးအဖွဲ့မှာ အဖွဲ့ဝင် (၁၃)ဦး ဖြစ်ပါတယ်။ ဒီအဖွဲ့ဝင် (၁၃)ဦးကတော့ ဦးဉာဏ်ဝင်း တရားလွှတ်တော်ရှေ့နေ(အစဉ်-၁၂၀၃)က ဥက္ကဋ္ဌ၊ နောက် ဒေါ်သီမာနွယ် ညွှန်ကြားရေးမှူး ပြည်ထောင်စုတရားလွှတ်တော်ချုပ်ရုံးက အဖွဲ့ဝင်၊ ဦးအောင်သျှန် ညွှန်ကြားရေးမှူး ပြည်ထောင်စု ရှေ့နေချုပ်ရုံးက အဖွဲ့ဝင်၊ ဦးသိန်းဌေး ညွှန်ကြားရေးမှူး အထူးစုံစမ်းစစ်ဆေးရေးဦးစီးဌာန၊ နောက် ဒေါ်လဲ့ယဉ်ဝင်း ညွှန်ကြားရေးမှူး လူမှုဝန်ထမ်းဦးစီးဌာန၊ နောက်တစ်ယောက်က ဦးကျော်ဟိုး တရားလွှတ်တော်ရှေ့နေ (အစဉ်-၁၉၃၃)၊ နောက်တစ်ယောက်က ဦးကျော်ဌေး တရားလွှတ်တော်ရှေ့နေ(အစဉ်-၁၄၈၈)၊ နောက်တစ်ယောက်က ဦးသက်တင်လင်း ညွှန်ကြားရေးမှူး နိုင်ငံခြား စီးပွားဆက်သွယ်ရေးဦးစီးဌာန၊ နောက် ဦးကျော်စိုးဗိုလ်(ခ) ဦးကျော်စိုး တရားလွှတ်တော်ရှေ့နေ (အစဉ်-၁၆၁၆)၊ နောက် ဦးမောင်မောင်လှသောင်း(ခ)ဦးလှသောင်း တရားလွှတ်တော်ရှေ့နေ (အစဉ်-၁၆၆၆)၊ နောက် ဒေါ်နန်းခမ်းအုံ တရားလွှတ်တော်ရှေ့နေ(အစဉ်-၄၄၇၀)၊ အတွင်းရေးမှူးအဖြစ်ကတော့ ဦးခင်ဇော် တရားလွှတ်တော်ရှေ့နေ (အစဉ်-၁၄၇၅)၊ အဲဒီတော့ လက်ရှိအားဖြင့် ဒီ (၁၃)ဦးနဲ့ ကျွန်တော်တို့ ဒီအဖွဲ့ကို ဆောင်ရွက်နေပါတယ်။ ကျွန်တော်တို့ ဒီအဖွဲ့ရဲ့သက်တမ်းက ဥပဒေ ပြဋ္ဌာန်းချက်အရ ဥပဒေဆိုင်ရာ အထောက်အကူပေးရေးဥပဒေပုဒ်မ ၁၄ ပုဒ်မခွဲ(က)အရ (၅)နှစ် ဖြစ်ပါတယ်။ အဲဒါကြောင့် ကျွန်တော်တို့ စတင်ဖွဲ့စည်းတဲ့ နေ့က ၁၅-၁၁-၂၀၁၇၊ ၁၄-၅-၂၀၁၈ မှာ ၆ လ ပြည့်မြောက်ပြီ ဖြစ်ပါတယ်။ တာဝန်နှင့် လုပ်ပိုင်ခွင့်နဲ့ ပတ်သက်ပြီးတော့ ကျွန်တော် လေးစားစွာတင်ပြပါမယ်။ နာယကကြီး ခင်ဗျား။ ကျွန်တော့ကို Power Point သုံးခွင့်ပြုပါ။ တာဝန်နှင့်လုပ်ပိုင်ခွင့် အချက်အားလုံးပေါင်း (၁၃)ချက် ရှိပါတယ်။ အဲဒီ (၁၃)ချက်ကို မူတည်ပြီးတော့ ဥပဒေအထောက်အကူပြု အဖွဲ့အနေနဲ့ တာဝန်များကို ထမ်းဆောင် နေပါတယ်။ ကျွန်တော်တို့ ဒီလုပ်ငန်းနဲ့ပတ်သက်ပြီးတော့ ပထမဆုံး ၂၁-၁၁-၂၀၁ရ ရက်နေ့ နံနက် ၁၁ နာရီမှာ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ ဥက္ကဋ္ဌ ဦးဉာဏ်ဝင်းနှင့် အဖွဲ့ဝင်များဟာ ပြည်ထောင်စု တရားသူကြီးချုပ်နဲ့ ပြည်ထောင်စုတရားလွှတ်တော်ချုပ် ဧည့်ခန်းမမှာ တွေ့ဆုံပြီးတော့ ဥပဒေဆိုင်ရာ အထောက်အကူပေးရေးအဖွဲ့ ဖွဲ့စည်းပုံရေးဆွဲနိုင်ရေး၊ ဘတ်ဂျက်ငွေရရှိရေး၊ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ ရုံးနေရာရရှိရေး အစရှိသည်များကို ကျွန်တော်တို့ ဆွေးနွေးပါတယ်။ နောက် နည်းဥပဒေကြမ်းကိုလည်း ရေးဆွဲထားရှိမှုကို အကြံပြုတင်ပြခဲ့ပါတယ်။ ၊ နောက်တစ်ခုက ကျွန်တော်တို့ ဒီလုပ်ငန်းက စောစာက ကျွန်တော်တင်ပြသလို ပထမဦးဆုံးသော လုပ်ငန်းဖြစ်တဲ့အတွက် ကျွန်တော်တို့ ဒီလုပ်ငန်းကို အဆင်ပြေချောမွေ့စွာ ဆောင်ရွက်နိုင်ရေးအတွက် နိုင်ငံတကာမိတ်ဖက်အဖွဲ့အစည်းများနဲ့ ရန်ကုန်မြို့မှာလည်း တွေ့ဆုံပါတယ်။ နေပြည်တော်မှာလည်း တွေ့ဆုံ ပါတယ်။ အဲဒီဟာကတော့ TETRA TECH DPK နဲ့ My Justice အဖွဲ့တွေပါ။ သူတို့နဲ့ပတ်သက်ပြီးတော့ ကျွန်တော်တို့ လုပ်ငန်းအမြင်ချင်းဖလှယ် ဆွေးနွေးခဲ့ကြပါတယ်။ နောက်တစ်ခုက ဝန်ထမ်းဖွဲ့စည်းပုံကိစ္စ ကျွန်တော်တို့မှာ ဝန်ထမ်းဖွဲ့စည်းပုံနဲ့ ပတ်သက်ပြီးတော့ မရှိသေးပါဘူး။ အဲဒီတော့ ဝန်ထမ်းဖွဲ့စည်းပုံကို ပထမဆုံး ဆွေးနွေးကြပါတယ်။ ဆွေးနွေးပြီးတော့ အဲဒီသဘောတူမူကြမ်းကို ရပြီးတဲ့အခါမှာ သဘောတူခွင့်ပြုချက်ရဖို့ ပြည်ထောင်စုတရားသူကြီးချုပ်ထံ အဲဒီ(မူကြမ်း)ကို တင်ပြခဲ့ပါတယ်။ အဲဒီနောက်မှာ ပြည်ထောင်စုတရားသူကြီးချုပ်က ဥပဒေဆိုင်ရာအထောက်အကူပေးရေးနည်းဥပဒ (မူကြမ်း)ကို ပြန်လည်ပေးပို့ခဲ့ပါတယ်။ အဲဒီနည်းဥပဒေ(မူကြမ်း)ကို ကျွန်တော်တို့အဖွဲ့က မြန်ဆုံး ပြင်ဆင်ပြုစုပြီးတော့ အကြံပေးချက်နဲ့အတူတူ ပြန်လည် ၁၂-၁၂-၂၀၁ရ ရက်နေ့မှာ ပြည်ထောင်စုတရား သူကြီးချုပ်ကို ကျွန်တော်ပို့ပါတယ်။ အဲဒီတော့ ပြည်ထောင်စုတရားသူကြီးချုပ်ဆီကလည်း ၂၉-၁၂-၂၀၁ရ ရက်နေ့မှာ အမိန့်ကြော်ငြာစာအမှတ် (၁၀၁၉/၂၀၁၇)နဲ့ ကျွန်တော်တို့ ဥပဒေဆိုင်ရာအထောက်အကူပေးရေး နည်းဥပဒေကို ပြဋ္ဌာန်းခဲ့ပါတယ်။ ကျွန်တော်တို့ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ oss Access to Legal Aid in Criminal Justice System 33602.3af01@p: 1369:3aozas Gasozê: 32600sod 32 0260:69:7c$: case godiqogo My Justice, USAID, International Legal Foundation တို့နဲ့ တွေ့ဆုံဆွေးနွေးခဲ့ပါတယ်။ ရန်ကုန်မြို့မှာလည်း တွေ့ဆုံဆွေးနွေးခဲ့ပါတယ်။ ဒါ့အပြင်ကို malecossos. My Justice saged oê:07279. Park Royal Hotel q$ mill.95 “Legal Aid Operational Model Workshop” suf Model . zlecossos a:mocdaossos cog:cg:g602 ကျွန်တော်တို့လုပ်ပါတယ်။ poodoodam malecossos International Bridge to Justice (IBJ) 389c$: 6038. ပတ်သက်ပြီးတော့ တောင်ကြီးမြို့မှာကျင်းပတဲ့ My Justice ရဲ့ ကျင်းပတဲ့အဖွဲ့ကို ကျွန်တော်တို့က ကိုယ်စားလှယ် ၂ ဦးလွှတ်ပြီးတော့ လေ့လာရေးလုပ်ခိုင်းပါတယ်။ အဲဒီနောက် ကျွန်တော်တို့ အသေးစိတ်စီမံချက်များ ရေးဆွဲနိုင်ရန်ဆိုပြီးတော့ လုပ်ငန်းကော်မတီတွေကို ဖွဲ့ပါတယ်။ ဒါနဲ့ပတ်သက်ပြီးတော့ အဲဒီ လုပ်ငန်းကော်မတီ တွေက ဆုံးဖြတ်ချက်တွေနဲ့အညီ ဆောင်ရွက်ပါတယ်။ ၄-၅-၂၀၁၈ ရက်နေ့ မနက် (၁၁)နာရီမှာတော့ နိုင်ငံတော်သမ္မတနဲ့ တွေ့ဆုံခွင့်ရပါတယ်။ နိုင်ငံတော်သမ္မတနဲ့ တွေ့ဆုံတဲ့အခါမှာ တရားစီရင်ရေးမဏ္ဍိုင် တည့်မတ်မှန်ကန်မှုအတွက် အကောင်အထည်ဖော် ဆောင်ရွက်သွားစေလိုကြောင်း၊ နိုင်ငံသားအားလုံး ဥပဒေနဲ့ အညီ တန်းတူညီမျှမှု၊ တရားမျှတမှုနှင့် လွတ်လပ်မှုအခွင့်အရေးများ ရစေလိုကြောင်း၊ ပြစ်မှုကျူးလွန်သူနှင့် ကျူးလွန်ခံရသူများအနေဖြင့် လည်းကောင်း၊ သက်သေများအနေဖြင့်လည်းကောင်း၊ ဥပဒေဆိုင်ရာ အထောက် အကူများရရှိစေလိုကြောင်း၊ ပြည်သူလူထုကိုလည်း တည်ဆဲဥပဒေများ၊ နိုင်ငံသားတစ်ဦး၏ အခြေခံရပိုင်ခွင့် များကို ကျယ်ကျယ်ပြန့်ပြန့် သိရှိအောင် ပုဂ္ဂိုလ်တစ်ဦး၏ ဥပဒေအရရပိုင်ခွင့်များကို အသိပညာပေးစေလိုကြောင်း၊ ရဲအချုပ်နှင့် အကျဉ်းထောင်များ၌ မလိုလားအပ်သည့် ဖမ်းဆီးချုပ်နှောင်မှုများကို လျော့နည်းစေရန်နှင့် ဥပဒေနှင့် မညီသည့် ဖမ်းဆီးချုပ်နှောင်မှုများပပျောက်အောင် ဆောင်ရွက်စေလိုကြောင်း၊ ဥပဒေဆိုင်ရာ အထောက် အကူပေးရေးအဖွဲ့ဟာ တရားဥပဒေစိုးမိုးရေးနဲ့ တရားစီရင်ရေးမဏ္ဍိုင် တည့်မတ်ရေးအတွက် အဓိက အကောင်အထည်ဖော်ဆောင်ရွက်သွားရမည့် အဖွဲ့အစည်းတစ်ခုဖြစ်ကြောင်း၊ လုပ်ငန်းများဆောင်ရွက် ရာတွင် စီမံချက်စနစ်တကျ ရေးဆွဲဆောင်ရွက်ရန်လိုအပ်ကြောင်း လမ်းညွှန်မှာကြားခဲ့ပါတယ်။ ကျွန်တော်တို့ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့နှင့်လည်း သမ္မတကြီးရဲ့ လမ်းညွှန်ချက်နဲ့အညီ စီမံချက်တွေရေးဆွဲပြီးတော့ ဆောင်ရွက်လျက်ရှိပါတယ်။ နောက်တစ်ခုက ကျွန်တော်တို့ ရုံးဝန်ထမ်းကိစ္စ၊ ကျွန်တော်တို့ သီးခြားဘာလို့တင်ပြနေရလဲဆိုတော့ ကျွန်တော်တို့မှာ ရုံးဝန်ထမ်းတစ်ယောက်မှမရှိဘူး။ အဲဒီလိုအခြေအနေကနေ ကျွန်တော်တို့ ဒီမှာ ညွှန်ကြား ရေးမှူးတွေ၊ ဌာနဆိုင်ရာညွှန်ကြားမှုတွေက ကျွန်တော်တို့ အားလုံးစုပေါင်းပြီးတော့ အဖွဲ့ ၁၃ ယောက်နဲ့ ဖွဲ့ပါတယ်။ ရုံးဝန်ထမ်းကမရှိဘူး။ ရုံးဝန်ထမ်းနဲ့ ပတ်သက်ပြီးတော့ တရားလွှတ်တော်ချုပ်ကနေပြီးတော့ ကျွန်တော်တို့ကို လက်ထောက်ညွှန်ကြားရေးမှူးတစ်ဦးအပါအဝင် ကျန်တဲ့ ဝန်ထမ်းတွေ ၆ ဦး ဒီလိုပေး ထားပါတယ်။ ကျွန်တော် လောလောဆယ်ဒီပေါ်မှာပဲ အလုပ်လုပ်နေကြရပါတယ်။ အဲဒီတော့ နောက်တစ်ခါ လုပ်ငန်းမူဝါဒ၊ လုပ်ငန်းမူဝါဒနဲ့ပတ်သက်ပြီးတော့ ကျွန်တော်တို့ ကြိုးစားပြီးတော့ ရေးဆွဲနေပါတယ်။ အဲဒီမှာ လုပ်ငန်းမူဝါဒစုစုပေါင်း ၈ ချက် ကျွန်တော်တို့ ရေးဆွဲထားပါတယ်။ ဟိုထဲမှာလည်း ပါပါတယ်။ ကျွန်တော်တို့ ရုံးခန်းနေရာ ဌာနဆိုင်ရာဝန်ကြီးဌာနအောက်ကလည်းမဟုတ်တော့ ကျွန်တော်တို့မှာ နေရာမရှိပါဘူး။ နေရာ မရှိတော့ ကျွန်တော်တို့ ကြိုးစားပြီးတော့ ဌာနဆိုင်ရာတွေနဲ့ တွေ့တယ်။ သက်ဆိုင်ရာနဲ့တွေ့တယ်။ တွေ့တဲ့အခါမှာ ကျွန်တော်တို့ Cluster မှာ အဆောက်အဦတစ်ခု ရပါတယ်။ ကျွန်တော်တို့ အဲဒီမှာ ရုံးခန်းဖွင့်လှစ်ခဲ့ပါတယ်။ ရုံးခန်းဖွင့်ပွဲကို ပြည်သူ့လွှတ်တော်ဥက္ကဋ္ဌ ဦးတီခွန်မြတ်၊ အမျိုးသားလွှတ်တော်ဥက္ကဋ္ဌ ဦးမန်းဝင်းခိုင်သန်းနဲ့ ပြည်ထောင်စုတရားသူကြီးချုပ် ဦးထွန်းထွန်းဦးတို့ တက်ရောက်ချီးမြှင့်ခဲ့ပါတယ်။ အခုတော့ ရုံးခန်းနေရာ ရှိပါပြီ။ အလုပ်လည်းစတင်လုပ်နေပါပြီ။ နောက်တစ်ခုက နိုင်ငံ့ဝန်ထမ်းမဟုတ်သော အထောက်အကူပေးရေး အဖွဲ့အဆင့်ဆင့် ကျွန်တော်တို့ ပြည်နယ်၊ တိုင်း၊ ခရိုင်၊ မြို့နယ်အဆင့်ဆင့်ရှိပါတယ်။ အဲဒီအဆင့်ဆင့်မှာ ဝင်ရောက်ဆောင်ရွက်တဲ့ အကြံပေးပုဂ္ဂိုလ်၊ အဲဒီအကြံပေးပုဂ္ဂိုလ်တွေကို ချီးမြှင့်ငွေ ပေးရပါမယ်။ ချီးမြှင့်ငွေနဲ့ ပတ်သက်ပြီးတော့ တရားလွှတ်တော်ချုပ်ကတစ်ဆင့် စီမံကိန်းနှင့် ဘဏ္ဍာရေးဝန်ကြီးဌာနကို တင်ပြဖို့ ကျွန်တော်တို့ စီစဉ်နေပါတယ်။ ၊ နောက်တစ်ခုက ဥပဒေဆိုင်ရာအထောက်အကူပေးသူများအတွက် အထောက်အကူပေးတဲ့ ပုဂ္ဂိုလ်များ အတွက် အခကြေးငွေသတ်မှတ်ချက်ကိုလည်း ကျွန်တော်တို့အားလုံး အစည်းအဝေး အကြိမ်ကြိမ်ထိုင်ပြီးတော့ ခုနကလိုပဲ စီမံ/ဘဏ္ဍာကို တင်ပြဖို့ စီစဉ်ဆောင်ရွက်လျက်ရှိပါတယ်။ စောစောက ကျွန်တော်တင်ပြသလို ကျွန်တော်တို့အဖွဲ့ဟာ ဒီခေါင်းစဉ်နဲ့ ကျွန်တော်တို့ ဗမာပြည်မှာ မရှိခဲ့ပါဘူး။ အခု ပထမဆုံးအကြိမ်ပါ။ အဲဒီမှာ တစ်ခုတင်ပြချင်တာက ကျွန်တော်တို့ မြန်မာနိုင်ငံမှာ ဒါနဲ့အလားတူတဲ့ အလုပ်လေးတစ်ခုရှိပါတယ်။ အဲဒါက maiscossos. 9.6$ocsmm desmon saap:sage:mos? Dock Brief sóscoss Dock Brief m ဘာလုပ်တာလဲဆိုတော့ သေဒဏ်ကျခံထိုက်တဲ့ ပြစ်မှုနဲ့ တရားစွဲခံရတဲ့ပုဂ္ဂိုလ်တွေကို Legal Assistant အထောက်အကူမရှိဘဲနဲ့ အမှုမစစ်ရဘူးဆိုတဲ့ အခြေခံမူပါ။ အဲဒီတော့ အမှုမစစ်ရဘူးဆိုရင် သူ့ကိုရှေ့နေမရှိရင် ရှေ့နေငှားပေးရမယ်။ ဒါတွေလုပ်ပေးရမယ်။ အဲဒီတော့ အဲဒီဟာနဲ့ ကျွန်တော်တို့နဲ့ ဘာကွာလဲဆိုတော့ အဲဒီမှာက သေဒဏ်ထိုက်တဲ့ပြစ်မှု တစ်ခုတည်းအတွက် တာဝန်ယူတာ ကျွန်တော်တို့က ဥပဒေဆိုင်ရာ အထောက်အကူပေးရေးအဖွဲ့က မည်သည့်ပုဒ်မမဆို ရှေ့နေမငှားနိုင်လို့ အခွင့်အရေးဆုံးရှုံးမယ့် အခြေအနေမျိုး ဆိုရင် ကျွန်တော်တို့ ပါဝင်ရပါမယ်။ ကျွန်တော်တို့အခုဟာ ကျွန်တော်တို့ ဥပဒေအထောက်အကူပေးရေးအဖွဲ့ လုပ်ငန်းကတော့ အခုမှအစ ဖြစ်ပါတယ်။ ကျွန်တော်တို့ ဥပဒေပြဋ္ဌာန်းချက်၊ နောက်သက်ဆိုင်ရာဌာနတွေနဲ့ ညှိနှိုင်းဆောင်ရွက်ပြီး အကောင်းဆုံးကြိုးစား ဆောင်ရွက်သွားမှာဖြစ်ကြောင်း အစီရင်ခံတင်ပြအပ်ပါတယ်။</speech>
<title>အထက်ပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု ဥပဒေဆိုင်ရာ အထောက်အကူပေးရေးအဖွဲ့ရဲ့ (၆)လတာ ကာလအတွင်း လုပ်ငန်းဆောင်ရွက်မှု အစီရင်ခံစာကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီးဖြစ်ပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ အထက်ပါအစီရင်ခံစာနဲ့စပ်လျဉ်းပြီး ၃၁-၇-၂၀၁၈ ရက် (အင်္ဂါနေ့)မှာ ဆွေးနွေးဖို့ လျာထားပါတယ်။ ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ၂၆-၇-၂၀၁၈ ရက် (ကြာသပတေးနေ့) မွန်းလွဲတစ်နာရီ (၁၃၀၀ နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း ကြေညာပါတယ်။</speech>
</report>
</section>
<section value="Committee">
<title>ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာ ဆန်းစစ်သုံးသပ်ရေးကော်မရှင်တွင် အဖွဲ့ဝင်အစားထိုးခန့်အပ်ရန် ကိစ္စနှင့်စပ်လျဉ်း၍ လွှတ်တော်၏ သဘောတူညီချက်ရယူခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်အဖွဲ့ဝင် ဦးခင်မောင်ဝင်း လမ်းမတော်မဲဆန္ဒနယ် ပြည်သူ့လွှတ်တော်ကိုယ်စားလှယ်အား ၂၀၁၈ ခုနှစ်၊ မေလ ၁၅ ရက်တွင် ပြည်သူ့ လွှတ်တော် ဥပဒေကြမ်းကော်မတီ ဥက္ကဋ္ဌအဖြစ် တာဝန်ပေးအပ်ခဲ့တဲ့အတွက် ၎င်းရဲ့နေရာတွင် ဦးတင်ထွေး ဝေါမဲဆန္ဒနယ် ပြည်သူ့လွှတ်တော်ကိုယ်စားလှယ်အား အဖွဲ့ဝင်အဖြစ် အစားထိုးခန့်အပ် တာဝန်ပေးအပ်နိုင် ပါရန် ပြည်သူ့လွှတ်တော်ရုံးရဲ့ ၂၁-၆-၂၀၁၈ ရက်စွဲပါစာအမှတ်၊ ၀၃/ပသ (စဝ) ၁/၂၀၁၈-၂ရ ဖြင့် ပေးပို့ထား ပါတယ်။ အထက်ပါ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်အဖွဲ့ဝင် အစားထိုးခန့်အပ်ဖို့ အမိန့်ကြော်ငြာစာ(မူကြမ်း)ကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ အဆိုပါ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်အဖွဲ့ဝင် အစားထိုးခန့်အပ်ရန် ကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">လွှတ်တော်က သဘောတူတဲ့အတွက် ပြည်ထောင်စုလွှတ်တော်။</speech>
<speech><mp id="000">ဒုတိယဗိုလ်မှူးကြီး မျိုးထက်ဝင်း</mp>ကျွန်တော့အနေနဲ့ လွှတ်တော်ကိုယ်စားလှယ်တစ်ယောက်ရဲ့ အခွင့်အရေးအရ ကန့်ကွက်ဆန္ဒမဲပေးလိုပါသဖြင့် ပြည်ထောင်စုလွှတ်တော်ဆိုင်ရာ နည်းဥပဒေ ၈(တ)(၁)အရ စက်ခလုတ်အသုံးပြု၍ လျှို့ဝှက်ဆန္ဒမဲဖြင့် အဆုံးအဖြတ်ပြု ပေးနိုင်ပါရန် တင်ပြအပ်ပါတယ်။</speech>
<speech type="speaker">ကန့်ကွက်တဲ့ သဘောပေါ့ ဟုတ်လား။</speech>
<speech><mp id="000">ဒုတိယဗိုလ်မှူးကြီး မျိုးထက်ဝင်း</mp>မှန်ပါတယ်ခင်ဗျား။</speech>
<speech type="speaker">ဒါဆိုရင် ကျွန်တော်တို့ ဦးတင်ထွေးကို ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင် အဖွဲ့ဝင်အဖြစ်အစားထိုးတာဝန်ပေးခြင်းနဲ့ ပတ်သက်လို့ ကျွန်တော်တို့ မဲခွဲဆုံးဖြတ်ပါမယ်။ ကျွန်တော်တို့ အဖွဲ့ဝင်အဖြစ် အစားထိုးခန့်အပ်တာကို ထောက်ခံတဲ့ ကိုယ်စားလှယ်များက အစိမ်းရောင်ခလုတ်နှိပ်ပြီး ဆန္ဒမဲပေးဖို့နဲ့ ကန့်ကွက်တဲ့ ကိုယ်စားလှယ်များရှိပါက အနီရောင်ခလုတ်နှိပ်ပြီးတော့ ကန့်ကွက်မဲဆန္ဒမဲပေးဖို့ ဖြစ်ပါတယ်။ ကျွန်တော်တို့ ထောက်ခံ ဆန္ဒမဲများရင် ဦးတင်ထွေးကို ကော်မတီအဖွဲ့ဝင်အဖြစ် အစားထိုးခန့်အပ်ခြင်းကို အတည်ပြုဆောင်ရွက်မှာ ဖြစ်ပါတယ်။ အားလုံးဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၃၃၆)မဲ၊ ကန့်ကွက်မဲ (၁၇၆)မဲ၊ ကြားနေမဲ (၈)မဲ ဖြစ်ပါတယ်။</speech>
<speech type="speaker">ထောက်ခံဆန္ဒမဲများတဲ့အတွက် ဦးတင်ထွေးကို ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်မှာ အဖွဲ့ဝင်အဖြစ် အစားထိုး ခန့်အပ်ခြင်းကို အတည်ပြုကြောင်း ကြေညာပါတယ်။</speech>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ပထမနေ့ ရပ်နားကြောင်း နှင့် ဒုတိယနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် နဝမပုံမှန် အစည်းအဝေး ပထမနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေးရဲ့ ဒုတိယနေ့ကို ၂၀၁၈ ခုနှစ်၊ ဇူလိုင်လ ၂၅ ရက်(ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် နဝမပုံမှန်အစည်းအဝေး ပထမနေ့ အစည်းအဝေးကို မွန်းလွဲ ၁၅:ဝ၅ နာရီတွင် ရပ်နားပါသည်။</speech>
</postface>
</transcript>
</doc>
