<doc>
<docinfo>
<docno>02-11-12.xml</docno>
<pdf>02-11-12.pdf</pdf>
<term value="02">ဒုတိယအကြိမ်</term>
<session value="11" />
<sittingday value="12" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၂) ရက်မြောက်နေ့မှတ်တမ်း</title>
<date value='05-03-2019'>၁၃၈၀ ပြည့်နှစ်၊ တပို့တွဲလပြည့်ကျော် ၁၄ ရက် (၂၀၁၉ ခုနှစ်၊ မတ်လ ၅ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ကို နံနက် ၁၀:ဝဝ နာရီင် ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေးရဲ့ (၁၂)ရက်မြောက်နေ့အစီအစဉ် စတင်ပါတော့မယ်။ ယနေ့အစည်းအဝေးသို့ ဧည့်သည် ၁၀၁ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၂)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေစုစုပေါင်း ၆၅ရ ဦးရှိပြီး ဒီကနေ့အစည်းအဝေးကို ၅၈၆ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၉.၁၉ ရာခိုင်နှုန်းရှိပြီး သုံးပုံ တစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တိအရ အစည်းအဝေးအထမြောက်ကြောင်း စတင်ကောင်းပကောင်းသောပါတယ်။</speech>
<title>ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၂)ရက်မြောက်နေ့ အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက် ပုံမှန်အစည်းအဝေး (၁၂)ရက်မြောက်နေ့ ၅-၃-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေး ကော်မတီအတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော်ကိုယ်စားလှယ်များမှာ- ဦးလုံဂျုံဆန်မိုင် ဆွမ်ပရာဘွမ်၊ - ဦးပါထန်း မတူပီ၊ - ဦးသန်းထွန်းမြင့် ကလေးဝ၊ - ဦးအောင်သန်းစိန် ခန္တီး၊ - ဦးဝမ်းလှ နန်းယွန်း၊ - ဦးကျော်ဌေး လေရှီး၊ - ဦးမျိုးညွန့် ဟုမ္မလင်း၊ - ဒေါက်တာဒေါ်ပြုံး အင်းတော်၊ - ဦးမျိုးဇော်အောင် ကောလင်း၊ - ဦးလှသန်း - ဦးအေးမင်းအောင်(ခ) ဦးမင်းမင်း - ဦးကျော်တင် ဆာ၊ - ဒေါ်မိကွန်ချမ်း ပေါင်၊ - ဦးဖေသန်း - ဦးတင်နု(ခ) တင်နုအောင် - ဦးစစ်နိုင် - ဒေါက်တာသန်းဝင်း - ဒေါက်တာသက်သက်ခိုင် - ဒေါ်စုစုလွင် - ဦးဝင်းမင်း - ဒေါ်မြင့်မြင့်စိုး(ခ) မေစိုး - ဦးစိုးသူရထွန်း - ဦးစိုင်းငေါင်းဆိုင်ဟိန်း - ဦးစိုင်းအောင်ကျော် - ဦးလူတယ်ဟုန်(ခ) ဦးအောင်ရွှေ - ဦးအောင်ကျော်ဦး(ခ) ဦးကျော်ဦး - ဒေါ်နန်းမိုး - ဦးလီကျိန်းဖူ(ခ) ဦးမြင့်ဆွေ - ဦးဝင်းထူး - ဦးအောင်မင်း - ဦးသန်းအောင် - ဗိုလ်မှူးစိုးနိုင် - ဦးဝင်းဇော် - ဦးခင်မောင်မြင့် - ဦးဇယ်ခေါင် - ဦးရှေးရယ်ရှုမောင် - ဦးကျော်သန်း - ဦးစိုင်းသာစိန် - ဦးစောချစ်ဦး - ဦးစိုင်းသန်းနိုင် - ဦးဝှေ့တင်း - ဦးအောင်မျိုး မာန်အောင်၊ မင်းပြား၊ မြောက်ဥက္ကလာပ။ ဒဂုံ၊ သုံးခွ၊ လှိုင်သာယာ၊ ဗိုလ်တထောင်၊ ကွမ်းခြံကုန်း၊ မောက်မယ်။ လောက်ကိုင်၊ မိုင်းတုံ၊ မန်တုံ၊ ကုန်းကြမ်း၊ နမ့်ဆန်၊ ဇလွန်၊ ငပုတော၊ တပ်မတော်၊ ကချင်-၇၊ ကချင်-၉၊ ကချင်-၃၊ ကယား-၂၊ ကယား -၁၀ ကရင်-၃၊ ကရင်-၅၊ ချင်း-၁၁၊ စစ်ကိုင်း-၂။ စစ်ကိုင်း-၁၂၊ စစ်ကိုင်း-၄၊ - ဦးရဲထွဋ် စစ်ကိုင်း-၅၊ - ဦးညီညီထွေး(ခ) ဦးကိုကိုလေး စစ်ကိုင်း-၁၁၊ - ဦးမင်းနိုင် - ဒေါက်တာခင်မောင်ဝင်း တနင်္သာရီ-၁၁၊ - ဦးသက်နိုင်စိုး တနင်္သာရီ-၂၊ - ဒေါက်တာမိုးမြင့်အောင် - ဒေါ်စန်းစန်းမြင့် ပဲခူး-၄၊ - ဦးမြမင်းဆွေ မကွေး-၉၊ - ဦးခင်ဝင်း - ဦးခင်အောင်မြင့် မန္တလေး -၈၊ - ဦးအောင်မျိုးလတ် မန္တလေး-၅၊ ဦးစိုးသီဟ(ခ) မောင်တူး မွန်-၁၀၊ - ဦးလင်းတင်ဌေး မွန်-၄၊ - ဦးဖေတင် မွန်-၆၊ - ဦးမြင့်နိုင် ရခိုင်-၅၊ - ဦးကျော်သန်း ရခိုင်-၁၀၊ - ဦးသက်ထွန်းအောင် ရခိုင်-၂၊ - ဒေါက်တာဌေးကြွယ် ရန်ကုန်-၁၊ - ဦးအေးဗိုလ် ရန်ကုန်-၁၁၊ - ဦးဌေးဦး ရန်ကုန်-၂၊ - ဦးကျော်နိုင် ရန်ကုန်-၁၂၊ - နော်လှလှစိုး ရန်ကုန်-၁၀၊ - ဦးစိုင်းစံအောင် ရှမ်း-၁၂၊ - ဦးမန်းထွန်းကြိုင် ဧရာဝတီ-၆ နှင့် - ဒုတိယဗိုလ်မှူးကြီးဇာနည်အောင် တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၃ ဦးရှိပြီး ယနေ့ခွင့်ပန်ကြားသူ ၆၈ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၇၁ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြား ထားသူ ပြည်ထောင်စုလွှတ်တော်ကိုယ်စားလှယ် ၆၈ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ ။</speech>
<speech type="speaker">ခွင့်ပန်သူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၂)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၃ ဦး၊ ယနေ့ခွင့်ပန်ကြား၍ ခွင့်ပြုထားသူ ၆၈ ဦးဖြစ်တဲ့အတွက် ခွင့်ပြုထားသူ စုစုပေါင်း ၇၁ ဦးဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော ပြည်ထောင်စုရွေးကောက်ပွဲကော်မရှင် အဖွဲ့ဝင်အဖြစ် ခန့်အပ် တာဝန်ပေးလိုသည့်ပုဂ္ဂိုလ်များ၏ အမည်စာရင်းကို လွှတ်တော်သို့တင်ပြခြင်း</title>
<speech type="speaker">အစီအစဉ်(၅)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု ရွေးကောက်ပွဲကော်မရှင်အဖွဲ့ဝင်များအဖြစ် ခန့်အပ်တာဝန်ပေးလိုတဲ့ ပုဂ္ဂိုလ် ၈ ဦးရဲ့ အမည်စာရင်းကို ဖွဲ့စည်းပုံ အခြေခံဥပဒေပုဒ်မ ၃၉၈ ပုဒ်မခွဲ(က)နဲ့အညီ ပြည်ထောင်စုလွှတ်တော်ရဲ့ သဘောတူညီချက် ရယူပေးနိုင်ပါရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၄-၃-၂၀၁၉ ရက်စွဲပါ စာအမှတ်၊ ၁၀၇(၁)/၈/သမ္မတရုံးဖြင့် ပေးပို့ထားပါတယ်။ နိုင်ငံတော်သမ္မတထံမှ ပေးပို့စာကို လွှတ်တော်သို့ ဖတ်ကြားတင်ပြပြီး ပြည်ထောင်စုရွေးကောက်ပွဲ ကော်မရှင်အဖွဲ့ဝင်များအဖြစ် ခန့်အပ်တာဝန်ပေးလိုတဲ့ ပုဂ္ဂိုလ်များရဲ့ အမည်စာရင်းကို ကြေညာပါမယ်။ ပြည်ထောင်စုသမ္မတမြန်မာနိုင်ငံတော်၊ နိုင်ငံတော်သမ္မတရုံး၊ စာအမှတ်၊ ၁၀၇(၁)/၈/သမ္မတရုံး၊ ရက်စွဲ၊ ၂၀၁၉ ခုနှစ်၊ မတ်လ ၄ ရက်၊ သို့၊ နာယက၊ ပြည်ထောင်စုလွှတ်တော်၊ အကြောင်းအရာ၊ ပြည်ထောင်စု ရွေးကောက်ပွဲကော်မရှင် အဖွဲ့ဝင်များခန့်အပ်ရေးကိစ္စ၊ အောက်ဖော်ပြပါပုဂ္ဂိုလ်များအား ပြည်ထောင်စု ရွေးကောက်ပွဲကော်မရှင် အဖွဲ့ဝင်များအဖြစ် ခန့်အပ်တာဝန်ပေးလိုပါသဖြင့် ဖွဲ့စည်းပုံအခြေခံဥပဒေပုဒ်မ ၃၉၈ ပုဒ်မခွဲ(က) ပါပြဋ္ဌာန်းချက်အရ ပြည်ထောင်စုလွှတ်တော်၏ သဘောတူညီချက်ရယူပေးနိုင်ပါရန် ယင်းတို့၏ ကိုယ်ရေးမှတ်တမ်းများ ပူးတွဲလျက်ပေးပို့ပါသည်။ (၁) ဦးညွန့်စိန်၊ (၂) ဦးတက်ထွန်း၊ (၃) ဦးမြင့်အောင်၊ (၄) ဦးစောဒန်နီရယ်ဂျီ၊ (၅) ဦးအောင်စိုးဝင်း၊ (၆) ဦးသန်းအောင်၊ (၇) ဦးမင်းဆွေ၊ (၈) ဦးတင့်လွင်၊ ပုံ၊ နိုင်ငံတော်သမ္မတ ဖြစ်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ကန့်ကွက်လိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း ၊</title>
<speech type="speaker">အစီအစဉ်(၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို ယခုအစည်းအဝေးအပြီးမှာ ကိုယ်စားလှယ်အားလုံးထံ ဖြန့်ဝေပေးမှာ ဖြစ်ပါတယ်။ ဒါ့အပြင် နိုင်ငံတော်သမ္မတထံမှ ပေးပို့စာမိတ္တူ အပါအဝင် အဆိုပါပုဂ္ဂိုလ်များရဲ့ ကိုယ်ရေးမှတ်တမ်းအကျဉ်းချုပ် တစ်စုံစီကိုလည်း လွှတ်တော်အတွင်းရှိ သက်ဆိုင်ရာ နိုင်ငံရေးပါတီအလိုက် ဆက်သွယ်ဖို့ တာဝန်ပေးထားတဲ့ လွှတ်တော်ကိုယ်စားလှယ်များနဲ့ တပ်မတော်သားလွှတ်တော် ကိုယ်စားလှယ်အစုအဖွဲ့ ကိုယ်စားလှယ်တို့ အနေနဲ့ ဒီကနေ့ အစည်းအဝေးပြီးချိန်မှာ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံမှ ဆက်သွယ် ထုတ်ယူနိုင်ပါတယ်။ နိုင်ငံတော်သမ္မတထံမှ အဆိုပြုတင်ပြလာတဲ့ ပုဂ္ဂိုလ်များနဲ့စပ်လျဉ်းပြီး ကန့်ကွက်မှုတစ်စုံတစ်ရာ မရှိပါက ခန့်အပ်ရန်သဘောတူကြောင်း ကြေညာခြင်း သို့မဟုတ် ကန့်ကွက်လိုတဲ့ လွှတ်တော်ကိုယ်စားလှယ် ရှိပါက ကန့်ကွက်ကြောင်း အဆိုတင်သွင်းခြင်းအစီအစဉ်ကို ၂၀၁၉ ခုနှစ်၊ မတ်လ ၈ ရက် (သောကြာနေ့) နံနက် ၁၀ နာရီမှာ ကျင်းပပြုလုပ်မယ့် ပြည်ထောင်စုလွှတ်တော်အစည်းအဝေးမှာ ဆောင်ရွက်သွားမှာ ဖြစ်ပါတယ်။ နိုင်ငံတော်သမ္မတက ပြည်ထောင်စုရွေးကောက်ပွဲကော်မရှင် အဖွဲ့ဝင်အဖြစ် ခန့်အပ်လိုကြောင်း အဆိုပြု တင်ပြထားတဲ့ ပုဂ္ဂိုလ်များဟာ ဖွဲ့စည်းပုံအခြေခံဥပဒေ ပုဒ်မ ၃၉၈ ပုဒ်မခွဲ(ခ)ပါသတ်မှတ်ထားတဲ့ အရည် အချင်းများနဲ့ မပြည့်စုံကြောင်း သက်သေအထင်အရှားပြ၍ ကန့်ကွက်လိုတဲ့ လွှတ်တော်ကိုယ်စားလှယ်ရှိပါက ၇-၃-၂၀၁၉ ရက် (ကြာသပတေးနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေး ပို့နိုင်ကြောင်း အသိပေးကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁၈-၂၀၁၉ ခု၊ ဘဏ္ဍာရေးနှစ်အတွင်း ပြည်ထောင်စုအစိုးရ အပ်ငွေစာရင်း၏ လိုငွေအား ဖြည့်ဆည်းရန် မြန်မာနိုင်ငံတော် ဗဟိုဘဏ်မှ ချေးငွေရယူရေး ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၈၂၀၁၉ ခု၊ ဘဏ္ဍာရေးနှစ်အတွင်း ပြည်ထောင်စုအစိုးရအပ်ငွေစာရင်း၏ လိုငွေအားဖြည့်ဆည်းရန် မြန်မာနိုင်ငံတော် ဗဟိုဘဏ်မှ ချေးငွေရယူရေးကိစ္စနဲ့စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယက ထံသို့ နိုင်ငံတော်သမ္မတရုံးရဲ့ ၂၈-၂-၂၀၁၉ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြမှာ ဖြစ်ပါတယ်။ ဦးစွာ စီမံကိန်းနှင့်ဘဏ္ဍာရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော်ဥက္ကဋ္ဌ၊ လွှတ်တော်ကိုယ်စားလှယ်ကြီးများ၊ ပြည်ထောင်စု အဆင့်အဖွဲ့ အစည်းဝင်များ၊ ဧည့်သည်တော်များ အားလုံး ကိုယ်စိတ်နှစ်ဖြာ ကျန်းမာချမ်းသာ ကြပါစေရန် ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေဖြင့် နိုင်ငံတော်သမ္မတထံမှပေးပို့ထားသည့် ၂၀၁၈-၂၀၁၉ ခုနှစ်၊ အောက်တိုဘာလ ၁ ရက်နေ့မှ စက်တင်ဘာလ ၃၀ ရက်နေ့အထိ ကုန်ဆုံးသည့် ဘဏ္ဍာရေး နှစ်အတွင်း ပြည်ထောင်စုအစိုးရအပ်ငွေစာရင်း၏လိုငွေအား ဖြည့်ဆည်းရာတွင် မြန်မာနိုင်ငံတော်ဗဟိုဘဏ် ထံမှ ချေးငွေရယူရန်ကိစ္စနှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ရှင်းလင်းတင်ပြမှာ ဖြစ်ပါတယ်။ Power Point အသုံးပြုခွင့်ပေးပါရန် တင်ပြအပ်ပါတယ်ခင်ဗျာ။ နာယကကြီးခင်ဗျား။ နှစ်စဉ်ပြည်ထောင်စုအစိုးရက ပြည်တွင်းပြည်ပမှ ငွေချေးယူခြင်းနှင့် ပတ်သက် ပြီးတော့ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေမှာ ပြည်ထောင်စုအစိုးရအဖွဲ့က ပြည်တွင်း ပြည်ပမှ “ငွေချေးယူနိုင်သည့်ပမာဏ”ကို သတ်မှတ်ဖော်ပြပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေပုဒ်မ ၁၂ အရ “၂၀၁၈ ခုနှစ်၊ အောက်တိုဘာလ ၁ ရက် နေ့မှ ၂၀၁၉ ခုနှစ်၊ စက်တင်ဘာလ ၃၀ ရက်နေ့တွင် ကုန်ဆုံးသည့် ဘဏ္ဍာရေးနှစ်အတွင်း ဤအခန်းအရ ငွေချေးစာချုပ်များ ချုပ်ဆိုပြီးနောက် အမှန်တကယ်ချေးယူရရှိသည့် ငွေစုစုပေါင်းသည် ကျပ်သန်းပေါင်း ခုနစ်ဆယ့်နှစ်သိန်းထက် မပိုစေရ”ဟု သတ်မှတ်ထားပါတယ်။ နာယကကြီးခင်ဗျား။ အစိုးရရဲ့ ငွေချေးယူခြင်းနှင့်စပ်လျဉ်းပြီး အခြားသောဥပဒေပြဋ္ဌာန်းချက် အချို့ကိုလည်းပဲ ကောက်နုတ်တင်ပြလိုပါတယ်။ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေ အရ အသုံးဆိုင်ရာဥပဒေပုဒ်မ ၆ ဖြစ်ပါတယ်။ “ ပြည်ထောင်စုအစိုးရအဖွဲ့သည် လုပ်ငန်းစီမံချက်များအတွက် ဖြစ်စေ၊ ပြည်ထောင်စုရဲ့ အရအသုံးခန့်မှန်းခြေငွေစာရင်းပါ အသုံးစရိတ်များအတွက်ဖြစ်စေ၊ ပြည်ထောင်စုက တာဝန်ယူရသော ချေးငွေစာချုပ်များ သို့မဟုတ် အာမခံစာချုပ်များ ထုတ်ပေးခြင်းဖြင့်လည်းကောင်း၊ အခြား နည်းလမ်းများဖြင့်လည်းကောင်း၊ ပြည်တွင်းမှဖြစ်စေ၊ ပြည်ပမှဖြစ်စေ ပြည်ထောင်စုလွှတ်တော်၏ အတည် ပြုချက်ဖြင့် ငွေချေးယူနိုင်သည်။ ထိုသို့ချေးငွေရယူသည့်အခါ သင့်သည်ထင်မြင်သည့် အတိုးနှုန်းများ သတ်မှတ်နိုင်သည်။ ပြန်ဆပ်ရန်၊ ပြန်ရွေးရန် သို့မဟုတ် အခြားနည်းစီမံရန် စည်းကမ်းချက်များကိုလည်း ပြုလုပ်နိုင်သည်။ သို့ရာတွင် မြန်မာနိုင်ငံတော်ဗဟိုဘဏ်မှ ငွေချေးယူခြင်းအတွက် အတိုးနှုန်းနှင့် လိုအပ်သော စည်းကမ်းချက်များကို မြန်မာနိုင်ငံတော်ဗဟိုဘဏ်နှင့် ညှိနှိုင်းပြီးမှ သတ်မှတ်နိုင်သည်။ ”လို့ ပြဋ္ဌာန်းထား ပါတယ်။ တဖန်ပြည်သူ့ကြွေးမြီစီမံခန့်ခွဲမှုဥပဒေ ပုဒ်မ ၃ ဖြစ်ပါတယ်။ “အစိုးရအဖွဲ့သည် နိုင်ငံတော်ကိုယ်စား ပြည်ထောင်စုလွှတ်တော်၏ အတည်ပြုချက်ဖြင့် အောက်ပါကိစ္စရပ်များအတွက် ပြည်တွင်း သို့မဟုတ် ပြည်ပမှ ငွေချေးယူနိုင်သည်” (က) နိုင်ငံတော်၏ ရသုံးခန့်မှန်းခြေငွေစာရင်းလိုငွေကို ဖြည့်ဆည်းရန်၊ (ခ) စီမံကိန်းနှင့် ရင်းနှီးမြှုပ်နှံမှုများအတွက်ရန်ပုံငွေဖြည့်ဆည်းရန်ဟု ပြဋ္ဌာန်းထားပါတယ်။ ပြည်သူ့ကြွေးမြီစီမံခန့်ခွဲမှုဥပဒေ ပုဒ်မ ၅ မှာတော့ “ဝန်ကြီးသည် ပြည်ထောင်စု၏ ဘဏ္ဍာငွေ အရ အသုံးဆိုင်ရာဥပဒေ၏ ငွေချေးယူခြင်းအခန်းပါ ပြဌာန်းချက်များနှင့်အညီ ချေးငွေစာချုပ်များ ချုပ်ဆိုခြင်း၊ အစိုးရ ငွေချေးသက်သေခံလက်မှတ်များ ထုတ်ဝေရောင်းချခြင်း သို့မဟုတ် အခြားသော ချေးငွေဆိုင်ရာ သဘော တူညီချက်များတွင် ပါဝင်ဆောင်ရွက်ခြင်းနှင့် အစိုးရအာမခံစာချုပ်များ ထုတ်ပေးခြင်းဖြင့် ပြည်တွင်းမှ ဖြစ်စေ၊ ပြည်ပမှဖြစ်စေ ပြည်တွင်းငွေကြေးဖြင့်သော်လည်းကောင်း၊ နိုင်ငံခြားငွေကြေးဖြင့်သော်လည်းကောင်း ငွေချေးယူခြင်းကို ဆောင်ရွက်နိုင်သည်။ ထိုသို့ချေးယူခြင်းသည် ပြည်ထောင်စု၏ဘဏ္ဍာငွေ အရအသုံးဆိုင်ရာ ဥပဒေပါ ရည်ရွယ်ချက်များနှင့် ကန့်သတ်ချက်များနှင့်အညီဖြစ်ရမည်။ ” ဟု ပြဋ္ဌာန်းထားပါတယ်။ တဖန် ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာ ဥပဒေ ပုဒ်မ ၁၀ ပုဒ်မခွဲ(က)၊ (ခ)နှင့် ပြည်သူ့ကြွေးမြီစီမံခန့်ခွဲမှုဥပဒေ ပုဒ်မ ၆ တို့မှာ တူညီတဲ့ ပြဋ္ဌာန်းချက်ကတော့ “အစိုးရ အဖွဲ့သည် ဤအခန်းပါကိစ္စရပ်များ အားလုံးကိုဖြစ်စေ၊ အချို့ကိုဖြစ်စေ ဆောင်ရွက်နိုင်ရန် စီမံကိန်းနှင့် ဤအခန်းပါကိစ္စရပ်များအားလုံးကိုဖြစ်စေ၊ အချို့ကိုဖြစ်စေ ဆောင်ရွက်ရာတွင် နိုင်ငံတော်ကိုယ်စား အာမခံချက် ပေးနိုင်သည်။ ” လို့ ပြဋ္ဌာန်းထားပါတယ်။ သို့ဖြစ်ပါ၍ ပြည်ထောင်စုအစိုးရအဖွဲ့ရဲ့ ငွေချေးယူမှုနှင့်ပတ်သက်ပြီး အဆိုပါဥပဒေပြဋ္ဌာန်းချက်များနှင့် အညီ ကျွန်တော်တို့ ထိန်းသိမ်းဆောင်ရွက်လျက်ရှိပါကြောင်း တင်ပြအပ်ပါတယ်။ နာယကကြီးခင်ဗျား။ အစိုးရက ပြည်တွင်းမှ ငွေချေးယူရာမှာ အဓိကအားဖြင့် ဘတ်ဂျက်လိုငွေ အတွက် ချေးယူရခြင်းဖြစ်သော်လည်းပဲ ဘတ်ဂျက်လိုငွေအတိုင်း အတိအကျငွေချေးယူရခြင်းမျိုးမဟုတ်ဘဲနဲ့ မြန်မာနိုင်ငံတော်ဗဟိုဘဏ်မှာရှိတဲ့ ပြည်ထောင်စုအစိုးရအပ်ငွေစာရင်းမှာ ဖြစ်ပေါ်လာတဲ့လိုငွေကို ် တစ်ပြေးညီ ဖြည့်တင်းနိုင်ဖို့ရာ ချေးယူခြင်းဖြစ်ပါတယ်။ ပြည်ထောင်စုအစိုးရအပ်ငွေစာရင်းမှာ လစဉ်ဖြစ်ပေါ် မည့်လိုငွေကို သက်သာစေဖို့အတွက် အစိုးရငွေတိုက်စာချုပ် (Treasury Bond)များကိုလည်း တစ်လတစ်ကြိမ် နှင့် အစိုးရငွေတိုက်လက်မှတ်များ (Treasury Bill)အား တစ်လနှစ်ကြိမ် ဈေးပြိုင်စနစ်ဖြင့် ကြိုတင်ရောင်းချ ပြီးတော့ ဖြည့်ဆည်းလျက်ရှိပါတယ်။ ဒီလိုဖြည့်ဆည်းမှုအပါအဝင် ဘတ်ဂျက်ရငွေသုံးငွေများ၊ ကြွေးမြီအပ်ငွေ ယာယီစာရင်းများရဲ့ ရငွေ၊ ထုတ်ပေးငွေများ အခြေအနေများအရ လတစ်လကုန်ဆုံးချိန်မှာ ပြည်ထောင်စု အစိုးရအပ်ငွေစာရင်းမှာ ဖြစ်ပေါ်လာတဲ့လိုငွေကို မြန်မာနိုင်ငံတော်ဗဟိုဘဏ်ကို အစိုးရငွေတိုက်လက်မှတ် များရောင်းချခြင်းဖြင့် ဖြည့်ဆည်းရခြင်းဖြစ်ပါတယ်။ ဤသို့ မြန်မာနိုင်ငံတော်ဗဟိုဘဏ်ထံမှ ငွေချေးယူရာတွင် မြန်မာနိုင်ငံတော် ဗဟိုဘဏ်ဥပဒေပုဒ်မ ၉၁(ခ)ပါ “ချေးငွေများကို အတိုးပေးသော လွှဲပြောင်းနိုင်ခွင့်ရှိသည့် အများဆုံးသက်တမ်း ၉၂ ရက်သာ ရှိသော အစိုးရငွေချေးသက်သေခံလက်မှတ်များဖြင့် ဝန်ကြီးဌာနက အာမခံရမည်”ဆိုတဲ့ ပြဋ္ဌာန်းချက်နှင့် အညီ ဆောင်ရွက်ခြင်းဖြစ်ပါတယ်။ နာယကကြီးခင်ဗျား။ မြန်မာနိုင်ငံတော်ဗဟိုဘဏ်ထံမှ ငွေချေးယူရမှုကို လျှော့ချနိုင်ရန် ရည်ရွယ် ပြီးတော့ ၂၀၁၅ ခုနှစ်၊ ဇန်နဝါရီလမှစပြီးတော့ အစိုးရငွေတိုက်လက်မှတ် (Treasury Bill) များကို ရက်သတ္တ နှစ်ပတ်ကိုတစ်ကြိမ် လေလံစနစ်ဖြင့် စတင်ရောင်းချခဲ့ပြီး အတိုးနှုန်းကို ဈေးကွက်အတိုးနှုန်းအတိုင်း ပေးခဲ့ပါတယ်။ အလားတူ အစိုးရငွေတိုက်စာချုပ် (Treasury Bond)များကိုလည်းပဲ ဈေးပြိုင်စနစ်ဖြင့် ရောင်းချခြင်း ကိုလည်း ၂၀၁၆ ခုနှစ်၊ စက်တင်ဘာလမှ စတင်ပြီးတော့ တစ်လတစ်ကြိမ် ပုံမှန်ဆောင်ရွက်လျက်ရှိပြီးတော့ ဈေးကွက်ကဆုံးဖြတ်သည့် အတိုးနှုန်းအတိုင်း ပေးလျက်ရှိပါတယ်။ နာယကကြီးခင်ဗျား။ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လ ဘတ်ဂျက်မှာ ပြည်တွင်းမှ ငွေချေးယူခြင်းဖြင့် လိုငွေဖြည့်ဆည်းဖို့ အောက်ပါအတိုင်း ကျွန်တော်တို့ လျာထားခဲ့ပါတယ်။ ငွေချေးယူ နိုင်ခွင့်ကတော့ ကျပ်ဘီလီယံ ၄,၂၀၀,၀၀၀ ဖြစ်ပါတယ်။ ပြည်ပမှငွေချေးယူရန် လျာထားချက်ကတော့ ကျပ် ၉၉၄.၈၅ရ ဘီလီယံ ဖြစ်ပါတယ်။ ပြည်တွင်းမှ ငွေချေးယူရန်လျာထားချက်ကတော့ ကျပ်ဘီလီယံ ၃.၂၀၅.၁၄၃ ဖြစ်ပါတယ်။ အထက်ဖော်ပြပါ ပြည်တွင်းက ငွေချေးယူရန်လျာထားချက်ကို အခြေခံပြီးတော့ ပြည်ထောင်စုအစိုးရ အပ်ငွေစာရင်း၏ လိုငွေကိုဖြည့်ဆည်းနိုင်ရန် အစိုးရငွေတိုက်လက်မှတ်များ ဈေးပြိုင်စနစ်ဖြင့် ရောင်းချ ခြင်းကို ၅၀ ရာခိုင်နှုန်း၊ အစိုးရငွေတိုက်စာချုပ်များ ဈေးပြိုင်စနစ်ဖြင့် ရောင်းချမှုကို ၃၀ ရာခိုင်နှုန်းနှင့် မြန်မာနိုင်ငံတော်ဗဟိုဘဏ်မှေချေးယူခြင်းကိုတော့ ၂၀ ရာခိုင်နှုန်း ဖြည့်ဆည်းဖို့ လျာထားခဲ့ပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလအထိ (၆)လဘတ်ဂျက် ကုန်ဆုံးတဲ့ပြည်တွင်းက ငွေချေးယူမှု အခြေအနေများကို ပြန်ကြည့်တဲ့အစိုးရငွေတိုက်လက်မှတ်များ ဈေးပြိုင်စနစ်ဖြင့် ရောင်းချခြင်းနဲ့ ဖြည့်ဆည်းခဲ့မှုက ၁ရ ရာခိုင်နှုန်းရှိပြီးတော့ အစိုးရငွေတိုက်စာချုပ်များ ဈေးပြိုင်စနစ်နှင့် ရောင်းချခြင်း ကနေပြီးတော့ ဖြည့်ဆည်းမှုမှာ ၈၃ ရာခိုင်နှုန်း ဖြစ်ခဲ့ပါတယ်။ မြန်မာနိုင်ငံတော်ဗဟိုဘဏ်ကနေပြီးတော့ ရယူဖြည့်ဆည်းမှု မရှိခဲ့ပါဘူး။ နာယကကြီးခင်ဗျား။ ၂၀၁၈-၂၀၁၉ ခု၊ ဘဏ္ဍာရေးနှစ် အောက်တိုဘာလကနေ စက်တင်ဘာလ momorfness, offe r s choosinofoonné monroe ကျွန်တော်တို့လျာထားပါတယ်။ ငွေချေးယူနိုင်ခွင့်က ကျပ်ဘီလီယံပေါင်း ၇,၂၀၀.၀၀၀ ဖြစ်ပါတယ်။ ပြည်ပမှ ငွေချေးယူရန် လျာထားချက် ဘီလီယံ ၂,၁၁၅.၉၀၉ ဖြစ်ပါတယ်။ ဒါကြောင့်မို့လို့ ပြည်တွင်းက ငွေချေးယူဖို့ လျာထားချက်သည် ဘီလီယံ ၅,၀၈၄.၀၉၁ ဖြစ်ပါတယ်။ နာယကကြီးခင်ဗျား။ အထက်ဖော်ပြပါ ပြည်တွင်းက ငွေချေးယူဖို့လျာထားချက်ကို အခြေခံပြီးတော့ ပြည်ထောင်စုအစိုးရအပ်ငွေစာရင်းရဲ့ လိုငွေကို ဖြည့်ဆည်းနိုင်ဖို့ အစိုးရငွေတိုက်လက်မှတ်များ (Treasury Bills)နဲ့ ၅၀ ရာခိုင်နှုန်း၊ အစိုးရငွေတိုက်စာချုပ်များ (Treasury Bonds) နဲ့ ၃၀ ရာခိုင်နှုန်းနှင့် မြန်မာနိုင်ငံ တော်ဗဟိုဘဏ်က ငွေချေးယူဖို့ ၂၀ ရာခိုင်နှုန်းဖြင့် ဖြည့်ဆည်းဖို့အတွက် ၂၀၁၈ ခုနှစ်၊ (၆)လ ဘတ်ဂျက်မှာ တုန်းကအတိုင်းပဲ လျာထားထားရှိပါတယ်။ သို့ဖြစ်ပါ၍ ၂၀၁၈ ခုနှစ်၊ အောက်တိုဘာလမှ စက်တင်ဘာလအထိ ပြည်တွင်းက ချေးယူရန် လျာထားသည့်ပမာဏရဲ့ ၂၀ ရာခိုင်နှုန်းဖြစ်တဲ့ ကျပ် ၁,၀၁၆.၈၁၈ ဘီလီယံကို မြန်မာနိုင်ငံတော်ဗဟိုဘဏ် ထံမှချေးယူရန်လျာထားပါကြောင်းကို စီမံကိန်းနှင့် ဘဏ္ဍာရေး ဝန်ကြီးဌာနကနေပြီးတော့ မြန်မာနိုင်ငံတော် ဗဟိုဘဏ်သို့ အကြောင်းကြားခဲ့ပါတယ်။ နာယကကြီးခင်ဗျား။ အစိုးရငွေတိုက်စာချုပ်နှင့် အစိုးရငွေတိုက်လက်မှတ်များ ဈေးပြိုင်စနစ်ဖြင့် ရောင်းချခြင်းကို လစဉ် ကျွန်တော်တို့ ဆောင်ရွက်လျက်ရှိသော်လည်း အဓိကရင်းနှီးမြှုပ်နှံတဲ့ ဘဏ်များ အနေဖြင့် ၎င်းတို့ရဲ့ ငွေဖြစ်လွယ်မှုအခြေအနေအပေါ်မှာ မူတည်ပြီးတော့မှ လေလံဝင်ရောက်ခြင်းဖြစ်တဲ့ အတွက် အထက်ပါ လျာထားချက်များအနေနဲ့ အခြေခံလျာထားချက်များသာဖြစ်ပြီးတော့ ဈေးကွက်ရဲ့ အပေါ်မှာ မူတည်ပြီးတော့လည်း အပြောင်းအလဲများ ရှိနိုင်ပါတယ်။ ပြည်ထောင်စုအစိုးရအဖွဲ့အနေနဲ့ မြန်မာနိုင်ငံတော်ဗဟိုဘဏ်ထံက ချေးယူမှုကိုတော့ တတ်နိုင်သမျှလျှော့ချဖို့ ဆက်လက်ကြိုးပမ်း ဆောင်ရွက် သွားမှာ ဖြစ်ပါတယ်။ နာယကကြီးခင်ဗျား။ ပြည်ပချေးငွေနှင့်ပတ်သက်၍ ပြည်ပချေးယူရငွေရယူမယ့် ကျပ် ၂,၁၁၅.၉၀၉ ဘီလီယံဟာ ၂၀၁၈-၂၀၁၉ ခု၊ ဘဏ္ဍာရေးနှစ်၊ အောက်တိုဘာလကနေ စက်တင်ဘာလအထိ အရအသုံး ခန့်မှန်းခြေငွေစာရင်းအရ လျာထားတဲ့ ပြည်ပချေးငွေဖြစ်ပြီးတော့ ဘဏ္ဍာနှစ်အတွင်းမှာ ပြည်ပချေးငွေများ အမှန်တကယ် ထုတ်ယူသုံးစွဲနိုင်မှုအပေါ်မှာ မူတည်ပြီးတော့ ဒီပမာဏဟာလည်းပဲ ပြောင်းလဲမှုရှိမှာ ဖြစ်ပါတယ်။ အဲဒီပြောင်းလဲမှုအပေါ်မှာ မူတည်ပြီးတော့ ပြည်တွင်းချေးငွေကလည်းပဲ အထိုက်အလျောက်လိုက် ပြီးတော့ ပြောင်းလဲနိုင်ပါတယ်။ ၎င်းအပြင်မှာ သက်ဆိုင်ရာဌာနအဖွဲ့အစည်းများက အခုမကြာခင်မှာ ဖြည့်စွက်ခွင့်ပြုငွေ တောင်းခံချက်များ ဖြစ်ပေါ်လာခဲ့ရင် လိုငွေပမာဏဟာလည်းပဲ ပြည်တွင်းချေးငွေပမာဏ အပေါ်မှာ လာပြီးတော့ သက်ရောက်မှုရှိနိုင်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျား။ စီမံကိန်းနှင့် ဘဏ္ဍာရေးဝန်ကြီးဌာနအနေနဲ့ အစိုးရရဲ့ ပြည်တွင်း၊ ပြည်ပ ကြွေးမြီလက်ကျန်အခြေအနေများကို ပြည်သူ့ ကြွေးမြီစီမံခန့်ခွဲမှုဥပဒေပုဒ်မ ၃ရ နှင့်အညီ ပုံမှန်အစီရင်ခံ တင်ပြလျက်ရှိပါတယ်။ အစိုးရအနေနဲ့ ကြွေးမြီ စီမံခန့်ခွဲမှု စွမ်းဆောင်ရည်ကို တိုးမြင့်အောင်လုပ်ဆောင်လျက်ရှိပြီးတော့ နိုင်ငံရဲ့ ကြွေးမြီခံနိုင်ရည်ရှိမှု အခြေအနေကိုလည်း သင့်တင့်တဲ့အခြေအနေမှာသာရှိနေဖို့ ထိန်းသိမ်းဆောင်ရွက်မှာ ဖြစ်ပါတယ်။ ကမ္ဘာ့ဘဏ် နှင့် အပြည်ပြည်ဆိုင်ရာငွေကြေးရန်ပုံငွေအဖွဲ့တို့ရဲ့ ကြွေးမြီခံနိုင်ရည်ရှိမှု ဆန်းစစ်ချက် (Debt Substainability Analysis) အရ မြန်မာနိုင်ငံသည် ဆုံးရှုံးနိုင်ခြေနည်းပါးသည့် (Low Risk) အဆင့်တွင်သာ ရှိနေပါကြောင်း ထင်တယ်တယ် ။ သို့ဖြစ်ပါ၍ ၂၀၁၈-၂၀၁၉ ခု၊ ဘဏ္ဍာရေးနှစ်အတွက် ပြည်ထောင်စုအစိုးရအဖွဲ့က မြန်မာနိုင်ငံတော် ဗဟိုဘဏ်ထံမှ အစိုးရငွေတိုက်လက်မှတ်များ အာမခံပေး၍ချေးငွေရယူရန် ကျပ် ၁,၀၁၆.၈၁၈ ဘီလီယံ လျာထားမှု အပေါ် လွှတ်တော်က အတည်ပြု ပေးပါရန် နာယကကြီးထံမှတစ်ဆင့် လေးစားစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး မြန်မာနိုင်ငံတော်ဗဟိုဘဏ်က ရှင်းလင်းတင်ပြဖို့ ဖြစ်ပါတယ်။</speech>
<speech><agency id="36">ဦးဘိုဘိုငယ် (ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ကိုယ်စားလှယ်တော်များအားလုံး မင်္ဂလာအပေါင်းနှင့် ပြည့်စုံပြီး ကျန်းမာ ကြပါစေလို့ ဆုမွန်ကောင်းတောင်းပါတယ်ခင်ဗျာ။ ကျွန်တော်ကတော့ မြန်မာနိုင်ငံတော်ဗဟိုဘဏ် ဒုတိယ ဥက္ကဋ္ဌ ဦးဘိုဘိုငယ် ဖြစ်ပါတယ်။ ကျွန်တော်တို့ ၂၀၁၈-၂၀၁၉ ခုနှစ်၊ အောက်တိုဘာလကနေ စက်တင်ဘာလ ၃၀ ရက်နေ့မှာကုန်ဆုံးတဲ့ ဘဏ္ဍာရေးနှစ်အတွင်းမှာ ပြည်ထောင်စုအစိုးရအပ်ငွေစာရင်းရဲ့လိုငွေကို ဖြည့်ဆည်း ရန်အတွက် မြန်မာနိုင်ငံတော်ဗဟိုဘဏ်က ချေးငွေထုတ်ချေးဖို့ကိစ္စကို မြန်မာနိုင်ငံတော်ဗဟိုဘဏ်ကိုယ်စား ကျွန်တော် တင်ပြသွားမှာ ဖြစ်ပါတယ်ခင်ဗျာ။ အဲဒီတော့ စုစုပေါင်း ကျွန်တော်တို့ ၂၀၁၈-၂၀၁၉ ဘဏ္ဍာရေးနှစ်မှာ ပြည်ထောင်စုဘဏ္ဍာငွေ အရအသုံး ဆိုင်ရာ ဥပဒေအရ ပြည်တွင်းမှာ ချေးယူနိုင်တဲ့ ငွေကျပ် ၅၈၀၄.၀၉၁ ဘီလီယံအနက် ၂၀ ရာခိုင်နှုန်းဖြစ်တဲ့ ကျပ် ၁,၀၁၆.၈၁၈ ဘီလီယံကို မြန်မာနိုင်ငံတော်ဗဟိုဘဏ်မှ ချေးယူရန် လျာထားတယ်ဆိုတဲ့ အကြောင်းကို စီမံကိန်းနှင့် ဘဏ္ဍာရေးဝန်ကြီးဌာနမှ ညှိနှိုင်းအကြောင်းကြားလာပါတယ်။ ဒါနဲ့ပတ်သက်လို့လည်း ဒီလိုငွေကို ဖြည့်ဆည်းဖို့ရန်အတွက် မြန်မာနိုင်ငံတော်ဗဟိုဘဏ်မှ ချေးငွေထုတ်ချေးဖို့ကိစ္စကို ၁၉-၁၂-၂၀၁၈ မှာ ကျင်းပတဲ့ စီးပွားရေးရာကော်မတီ အစည်းအဝေးအမှတ်စဉ်(၂၀/၂၀၁၈)ကို တင်ပြခဲ့ရာမှာ ပြည်ထောင်စုအစိုးရအဖွဲ့ စီးပွားရေးရာကော်မတီက ပြည်ထောင်စုအစိုးရအဖွဲ့ အစည်းအဝေးကို တင်ပြဖို့ အကြောင်းကြားခဲ့ပါတယ်။ နိုင်ငံတော်သမ္မတရုံး၊ စီးပွားရေးရာဌာနကြီးကလည်း ဒီချေးငွေထုတ်ချေးဖို့ကိစ္စကို လုပ်ထုံးလုပ်နည်းနဲ့ အညီ ပြည်ထောင်စုအစိုးရအဖွဲ့ အစည်းအဝေးသို့ တင်ပြဆောင်ရွက်သွားရန်အတွက် အကြောင်းကြားလာ ပါတယ်။ အဲဒါကြောင့်မို့လို့ ကျွန်တော်တို့အနေနဲ့ ဗဟိုဘဏ်အနေနဲ့ ဒီနေ့ ဒီိုတော့ ပြည်ထောင်စု လွှတ်တော်မှာ တင်ပြပြီးဆွေးနွေးရတဲ့ ဆွေးနွေးတင်ပြဖို့ အခြေအနေဖြစ်ပါတယ်ခင်ဗျ။ ခုနက ဘဏ္ဍာအခွန် ဝန်ကြီးဌာနက ဒုတိယဝန်ကြီး ရှင်းလင်းတင်ပြသွားတဲ့အတိုင်း ဒီဗဟိုဘဏ်က ချေးတဲ့ချေးငွေတွေကို ပထမဦးဆုံးအဆင့်အနေနဲ့ ဖြည့်ဆည်းတဲ့အခါမှာ ဗဟိုဘဏ်ကနေ တိုက်ရိုက် မချေးယူပါဘူးခင်ဗျာ။ voow9:30:3930°326$. 6:zzados 39:96cogos condqodąp: (Treasury Bills) $. (Treasury Bonds) လို့ခေါ်တဲ့ အစိုးရငွေတိုက်လက်မှတ်နဲ့ အစိုးရငွေတိုက်စာချုပ်များကို အရင်ရောင်းချပါတယ်။ အဲဒီလိုရောင်းချတဲ့အခါမှာ စီးပွားရေးနဲ့ ဘဏ္ဍာအခွန်ဝန်ကြီးဌာနကိုယ်စား မြန်မာနိုင်ငံတော်ဗဟိုဘဏ် ငွေရေးကြေးရေး ဈေးကွက်ဌာနကနေပြီးတော့ ပြည်တွင်းရင်းနှီးမြှုပ်နှံသူများကို ဖြန့်ဖြူးရောင်းချတာ ဖြစ်ပါတယ်။ ဒီလိုရောင်းချတဲ့အခါမှာလည်း ကျွန်တော်တို့အနေနဲ့ကတော့ ပြည်တွင်းမှာ ရင်းနှီးမြှုပ်နှံသူ အဓိကတွေကတော့ ဘဏ်လုပ်ငန်းတွေကို အဓိကရောင်းချတာဖြစ်ပါတယ်။ ရောင်းချပြီးတော့ ရောက်တဲ့အခါမှာ ခုနက ဝန်ကြီးတင်ပြသွားတဲ့အတိုင်း ဈေးကွက်ပေါက်ဈေး အရ ဘဏ်တွေရဲ့ ဝယ်လိုအားနဲ့ ကျွန်တော်တို့ရဲ့ ရောင်းလိုအားအခြေအနေပေါ်မှာ မူတည်ပြီးတော့ ဖြစ်ပေါ် လာတဲ့ ဈေးကွက်ပေါက်ဈေးပေါ်မှာမူတည်ပြီး ရောင်းချတာဖြစ်ပါတယ်။ အဲဒီတော့ ကျွန်တော်တို့ ရောင်းချတဲ့ ပမာဏကတော့ ခုနက ဝန်ကြီးတင်ပြသွားသလိုပဲ ကျွန်တော်တို့ရဲ့ အစိုးရဌာနများရဲ့ ဖြည့်စွက်ရန်ပုံငွေ တောင်းခံမှုအခြေအနေ၊ ပြည်ပချေးငွေရရှိမှု စတဲ့အခြေအနေပေါ်မှာ မူတည်ပြီးတော့ တစ်ဖက်ကတော့ ဘဏ်တွေအနေနဲ့ ဝယ်ယူတဲ့အနေအထားကတော့ သူတို့ရဲ့အပ်ငွေပိုလျှံမှုနဲ့ သူတို့ရဲ့ ချေးငွေအပေါ်မှာရှိတဲ့ Demand အခြေအနေပေါ်မှာ မူတည်ပါတယ်။ ဆိုတော့ ဒီအပေါ်မှာ ကျွန်တော်တို့ ဖြစ်လာတဲ့ဈေးကွက် ပေါက်ဈေးအရ ကျွန်တော်တို့ အတိုးနှုန်းကိုသတ်မှတ်ပြီးတော့ ရောင်းချပေးတာဖြစ်ပါတယ်။ အဲဒီတော့ ဒီလိုရောင်းချပြီးတဲ့အခါမှသာ ကျွန်တော်တို့က ကျန်ရှိနေသေးတဲ့ ငွေရှိလို့ရှိရင် မြန်မာ နိုင်ငံတော်ဗဟိုဘဏ်ကို ငွေတိုက်လက်မှတ်များနဲ့ လာရောက်ရောင်းချပြီးတော့ ငွေတိုက်လက်မှတ် သို့မဟုတ် ငွေတိုက်စာချုပ်များနဲ့ လာရောက်ရောင်းချတာ ဖြစ်ပါတယ်။ ကျွန်တော်တို့ ပြည်ထောင်စုမြန်မာနိုင်ငံတော် ဗဟိုဘဏ်အက်ဥပဒေပုဒ်မ ၉၁ မှာကတော့ ဒီအစိုးရအဖွဲ့ရဲ့ လိုငွေကိုဖြည့်ဆည်းရာမှာ အပိုဒ်နံပါတ် ၉၁(ခ) မှာဆိုရင် ချေးငွေများကိုတိုးပေးသော လွှဲပြောင်းနိုင်ခွင့်ရှိသည့် အများဆုံးသက်တမ်း ၉၂ ရက်သာရှိသော အစိုးရငွေချေးသက်သေခံလက်မှတ်များဖြင့် ဝန်ကြီးဌာနက အာမခံရမည်လို့ ပါရှိတဲ့အတွက် ဒီနေရာမှာတော့ ငွေချေးသက်သေခံလက်မှတ်များနဲ့ပဲ ချေးယူမှာဖြစ်ပါတယ်။ ဒီလိုချေးယူဖို့အတွက်က ပုဒ်မ ၉၁ အရ ဗဟိုဘဏ်သည် ပြည်ထောင်စုလွှတ်တော်ရဲ့ ခွင့်ပြုချက်နဲ့မှ အစိုးရအဖွဲ့သို့ ချေးငွေကိုထုတ်ချေးနိုင်တဲ့ အတွက် ပြည်ထောင်စုလွှတ်တော်ရဲ့ ခွင့်ပြုချက်ရရှိဖို့အတွက် လာရောက်တင်ပြခြင်း ဖြစ်ပါတယ်။ အဲဒီတော့ ဒီနေရာမှာ ကျွန်တော်တို့အနေနဲ့ တင်ပြလိုတာကတော့ အခု ကျွန်တော်တို့ ရောင်းချနေတဲ့ တိုင်းပြည်စီးပွားရေးမှာလည်း ဘဏ်များအနေနဲ့လည်း ဒီအစိုးရရဲ့ ငွေတိုက်စာချုပ်များဟာ ဒီ ကျွန်တော်တို့ Risk Rate အရဆိုလို့ရှိရင် ဒီဟာသည် သုညရာခိုင်နှုန်းဖြစ်တဲ့အတွက် ဘဏ်များအနေနဲ့ ဒီဟာကို ဝယ်လိုတဲ့ ဆန္ဒရှိပါတယ်။ နိုင်ငံတကာမှာလည်း အစိုးရငွေတိုက်စာချုပ်များက နိုင်ငံတကာငွေကြေးစနစ်ရဲ့ အခြေခံ တစ်ခုအဖြစ် ကျွန်တော်တို့ ပါဝင်လျက်ရှိပါတယ်။ ဒီပေးချေမှုတွေ၊ ဗဟိုဘဏ်ရဲ့ နောက်ပိုင်းမှာ ဗဟိုဘဏ် ကနေ ချေးယူမှုတွေပဲဖြစ်ဖြစ် ဒီငွေချေးစာချုပ်နဲ့ပဲ ပြုလုပ်ရတာဖြစ်ပါတယ်။ ဒီနေရာမှာ ကျွန်တော်တို့က ရောင်းချတဲ့ဥစ္စာကတော့ Primary Market ခေါ်တဲ့ ပထမဦးဆုံး ကျွန်တော်တို့ဆီကို ဗဟိုဘဏ်ကို တိုက်ရိုက် ဝယ်ယူသူတွေဆီကို ရောင်းချတာဖြစ်ပြီးတော့ ဒီ Primary Market Dealers များ၊ ဘဏ်များကတစ်ဆင့်မှ နောက်ထပ် တစ်ဦးချင်းရင်းနှီးမြှုပ်နှံသူများ၊ အခြားသောအဖွဲ့အစည်းများကို တိုက်ရိုက်ရောင်းချသွားတဲ့ ပုံစံမျိုးဖြစ်ပါတယ်ခင်ဗျ။ အဲဒီအတွက် ဒီလိုရောင်းချခြင်းကလည်း အစိုးရငွေချေးသက်သေခံလက်မှတ် ဈေးကွက်ဖွံ့ဖြိုးရေးအတွက်လည်း ဒါ တစ်စိတ်တစ်ပိုင်းအားဖြင့် အရေးကြီးတဲ့ အခန်းကဏ္ဍမှာ ပါဝင်တဲ့ အကြောင်း တင်ပြလိုပါတယ်ခင်ဗျာ။ နာယကကြီးခင်ဗျာ။ ကျွန်တော်တို့ ၂၀၁၈-၂၀၁၉ ခုနှစ်၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေ အရအသုံးဆိုင်ရာ ဥပဒေမှာ လိုငွေပြဘတ်ဂျက်ကို ရေးဆွဲအတည်ပြုပြီး ဖြစ်ပါတဲ့အတွက် ဒီ ၂၀၁၈-၂၀၁၉ ဘဏ္ဍာရေးနှစ်မှာ ဖြစ်ပေါ်လာမယ့် ပြည်ထောင်စုအစိုးရအပ်ငွေစာရင်းရဲ့ လိုငွေနဲ့ စီမံ/ဘဏ္ဍာဝန်ကြီးဌာနရဲ့ ခန့်မှန်းချက်အတိုင်း ကျပ် ၁,၀၁၆.၈၁၈ ဘီလီယံအတွင်းကို လိုအပ်ပါက ချေးယူခွင့်ပြုဖို့ တင်ပြလိုပါတယ်။ ဒီလိုချေးယူခဲ့ရာမှာလည်း လိုအပ်မှသာ ချေးယူမှာဖြစ်ပြီးတော့ မလိုအပ်လို့ရှိရင်တော့ ပြီးခဲ့တဲ့ ကျွန်တော်တို့ ၆ လဘဏ္ဍာနှစ်မှာလည်း ချေးယူခဲ့ခြင်းမရှိကြောင်းကို ကျွန်တော် ထပ်မံတင်ပြလိုပါတယ်။ ဒါကြောင့်မို့လို့ ပြည်ထောင်စုလွှတ်တော်အနေနဲ့ ဒီစီမံကိန်းနှင့် ဘဏ္ဍာရေးဝန်ကြီးဌာနရဲ့ ခန့်မှန်းချက်အတိုင်း လိုအပ်တဲ့ ငွေကို မြန်မာနိုင်ငံတော်ဗဟိုဘဏ်ကနေပြီးတော့ အစိုးရငွေတိုက်လက်မှတ်များ ဝယ်ယူပေးခြင်းအားဖြင့် အစိုးရအဖွဲ့ဘက်သို့ ထုတ်ချေးနိုင်ရန်အတွက် ဆက်လက်ခွင့်ပြုပေးဖို့ ကျွန်တော်တို့ ထောက်ခံတင်ပြအပ် ပါတယ်ခင်ဗျာ။ ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်များ ရှိပါက ၇-၃-၂၀၁၉ ရက် (ကြာသပတေးနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း အသိပေးကြေညာပါတယ်။</speech>
</motion>
</section>
<section value="Bill">
<bill>
<title>ဦးသိန်းထွန်း၊ ကျောင်းကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ်နှင့်အဖွဲ့ တင်ပြထားသော ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနှင့်စပ်လျဉ်း၍ လေ့လာစိစစ်ရေး ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်း</title>
<speech type="speaker">ကျောင်းကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ်နှင့်အဖွဲ့ တင်ပြထားတဲ့ ဖွဲ့စည်းပုံ အခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနဲ့စပ်လျဉ်းပြီး ၁၉-၂-၂၀၁၉ ရက်က ကျင်းပပြုလုပ်တဲ့ ပြည်ထောင်စု လွှတ်တော်အစည်းအဝေးမှာ အသိပေးတင်ပြခဲ့ပြီး ယင်းဥပဒေကြမ်းကို လေ့လာစိစစ်နိုင်ရန် ဖွဲ့စည်းပုံအခြေခံ ဥပဒေကို ဒုတိယအကြိမ် ပြင်ဆင်သည့်ဥပဒေမူကြမ်း လေ့လာစိစစ်ရေးပူးပေါင်းကော်မတီကိုလည်း ဖွဲ့စည်း ခဲ့ပြီးဖြစ်ပါတယ်။ အထက်ပါ ဥပဒေကြမ်းနဲ့စပ်လျဉ်းပြီး လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော်သို့ ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="136">ဒေါက်တာမြတ်ဉာဏစိုး အတွင်းရေးမှူး၊ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီ</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော်ကြီးများ အားလုံး၊ ယနေ့အစည်းအဝေးကို တက်ရောက်လာတဲ့ ပြည်ထောင်စုအဆင့် အဖွဲ့အစည်းဝင်များနှင့် လေ့လာသူ ပုဂ္ဂိုလ်များအားလုံး မင်္ဂလာပါလို့ ဦးစွာ နှုတ်ခွန်းဆက်သအပ်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေကြမ်းနဲ့ စပ်လျဉ်း၍ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့်ဥပဒေမူကြမ်း လေ့လာစိစစ်ရေးပူးပေါင်း ကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ပူးပေါင်းကော်မတီ အတွင်းရေးမှူး ဖြစ်တဲ့ ကျွန်တော် ဒေါက်တာမြတ်ဉာဏစိုး ကနေပြီးတော့ ရှင်းလင်းတင်ပြသွားမှာ ဖြစ်ပါတယ်။ ဦးသိန်းထွန်း၊ ကျောင်းကုန်းမဲဆန္ဒနယ် အပါအဝင်ဖြစ်တဲ့ ပြည်ထောင်စုလွှတ်တော်ကိုယ်စားလှယ် ၁၃ ဦးက ဖွဲ့စည်းပုံအခြေခံဥပဒေပုဒ်မ ၃၊ ပုဒ်မ ၃၅ နဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ တို့အရ ဖေဖော်ဝါရီလ ၈ ရက် ရက်စွဲနဲ့ လက်မှတ်ရေးထိုးတင်ပြလာတဲ့ ဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်တဲ့ဥပဒေမူကြမ်းနဲ့ စပ်လျဉ်းပြီးတော့ ပြည်ထောင်စုလွှတ်တော် နာယကကြီး ကနေပြီးတော့ ဖေဖော်ဝါရီလ ၁၉ ရက်နေ့မှာ ကျင်းပခဲ့တဲ့ လွှတ်တော်အစည်းအဝေးကို အသိပေးတင်ပြခဲ့ပြီး ဖြစ်ပါတယ်။ အဲဒီဥပဒေမူကြမ်းကို လေ့လာစိစစ်ပြီးတော့ အစီရင်ခံစာတင်ပြနိုင်ဖို့အတွက် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့်ဥပဒေမူကြမ်း လေ့လာစိစစ်ရေးပူးပေါင်းကော်မတီကို ပြည်ထောင်စုလွှတ်တော်ရုံးရဲ့ ဖေဖော်ဝါရီလ ၁၉ ရက်နေ့ ရက်စွဲပါ အမိန့်ကြော်ငြာစာအမှတ် (၁၄/၂၀၁၉)နဲ့ ဖွဲ့စည်းတာဝန်ပေးအပ်ခဲ့ပါတယ်။ ကျွန်တော်တို့ ကော်မတီမှာဆိုရင်တော့ ပြည်သူ့လွှတ်တော် ဥပဒေကြမ်းကော်မတီဝင် ၁၅ ဦးစလုံးနဲ့ အမျိုးသားလွှတ်တော် ဥပဒေကြမ်းကော်မတီဝင် ၁၅ ဦးစလုံး စုစုပေါင်း ပြည်ထောင်စုလွှတ်တော် ကိုယ်စားလှယ် ၃၀ ဦး ပါဝင်တာဖြစ်ပါတယ်။ အဲဒီအမိန့်ကြော်ငြာစာမှာပဲ ကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကို အမိန့်ကြော်ငြာစာ ထုတ်ပြန်တဲ့ရက်၏ နောက်တစ်ရက်ကနေစပြီးတော့ ၁၄ ရက် အတွင်း ပြည်ထောင်စုလွှတ်တော်ကို တင်ပြရမယ်လို့ ဖော်ပြထားပြီးသားလည်း ဖြစ်ပါတယ်။ တစ်ချိန်တည်းမှာပဲ ပြည်ထောင်စုလွှတ်တော် ဒုတိယနာယက က ဥက္ကဋ္ဌအဖြစ် ဦးဆောင်တဲ့ ပြည်ထောင်စုလွှတ်တော် ကိုယ်စားလှယ် ၄၅ ဦး ပါဝင်တဲ့ “ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီ” တစ်ရပ်ကိုလည်း ပြည်ထောင်စုလွှတ်တော်ရဲ့ အတည်ပြုချက်အရ ပြည်ထောင်စုလွှတ်တော်ရုံးရဲ့ ဖေဖော်ဝါရီလ ၁၉ ရက်စွဲပါ အမိန့်ကြော်ငြာစာအမှတ် (၁၅/၂၀၁၉)ဖြင့် အတည်ပြု ဖွဲ့စည်းခဲ့ပြီး ဖြစ်ပါတယ်။ အဲဒီ ပြင်ဆင်ရေးပူးပေါင်းကော်မတီအပေါ်ကို ပေးအပ်ထားတဲ့ တာဝန်များအရ ဖွဲ့စည်းပုံအခြေခံဥပဒေ(၂၀၀၈ ခုနှစ်) နိဒါန်းကနေစပြီးတော့ ပုဒ်မ ၁ ကနေ ပုဒ်မ ၄၅ရ အထိ၊ ဇယား ၁ ကနေ ဇယား ၅ အထိပါရှိတဲ့ ပြဋ္ဌာန်းချက်အားလုံးကို သုံးသပ်ပြင်ဆင်ဖို့ ဖြစ်ကြောင်းကိုလည်း လေ့လာတွေ့ရှိရပါတယ်။ အခု တင်ပြလာတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းမှာတော့ ပုဒ်မ ၂၆၁ ပုဒ်မခွဲ(ခ)၊ (ဂ)၊(ဃ)နဲ့(င)တို့ကိုသာ ပြင်ဆင်ရန် တင်ပြခဲ့ခြင်းဖြစ်ကြောင်း လေ့လာတွေ့ရှိရပါတယ်။ ပူးပေါင်း ကော်မတီရဲ့ စိစစ်တွေ့ရှိချက်များကို ဆက်လက်တင်ပြသွားပါမယ်ခင်ဗျာ။ နာယကကြီးခင်ဗျာ။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း လေ့လာ စိစစ်ရေးပူးပေါင်းကော်မတီက ပြင်ဆင်ရန်တင်သွင်းထားတဲ့ ဥပဒေမူကြမ်းအပေါ်ကို စိစစ်သုံးသပ်တဲ့အခါမှာတော့ ပုဒ်မ ၂၆၁ ကို ပြင်ဆင်မယ်ဆိုရင် ဆက်နွယ်နေတဲ့ ပုဒ်မများကိုပါ ထည့်သွင်းစိစစ်ရန်လိုအပ်ကြောင်း တွေ့ရှိ ခဲ့ရပါတယ်။ ဒါ့အပြင် ၂၁ ရာစုပင်လုံညီလာခံကနေ အတည်ပြုပြီးဖြစ်တဲ့ ပြည်ထောင်စုသဘောတူစာချုပ်ရဲ့ အစိတ်အပိုင်း(၁)မှာ အရေးအကြီးဆုံးဖြစ်တဲ့ “နိုင်ငံတော်ကို ဒီမိုကရေစီနှင့် ဖက်ဒရယ်စနစ်ကို အခြေခံသော ပြည်ထောင်စုအဖြစ် ဖွဲ့စည်းရမည်” ဆိုတဲ့အချက်နဲ့ ကိုက်ညီမှုရှိစေဖို့အတွက် ဖွဲ့စည်းပုံအခြေခံဥပဒေရဲ့ အခန်း(၁)မှာ ပါရှိတဲ့ နိုင်ငံတော်အခြေခံမူများမှစတင်ပြီးတော့ ပြင်ဆင်မှသာလျှင် ယခုပြင်ဆင်ရန်တင်သွင်း လာတဲ့ ပုဒ်မ ၂၆၁ ပြင်ဆင်ချက်နှင့် ရှေ့နောက်ညီညွတ်မှုရှိမှာဖြစ်ကြောင်းကိုလည်း လေ့လာတွေ့ရှိရပါတယ်။ ဒီလိုဆီလျော်ညီညွတ်မှုရှိစေဖို့ ပြင်ဆင်ရန်လိုအပ်တဲ့အတွက်ကြောင့်မို့လို့ ပုဒ်မတစ်ခုချင်းစီကို သီးခြား ပြင်ဆင်နေမယ်ဆိုလျှင် ပြင်ဆင်တဲ့ဥပဒေကြမ်းတွေကို လွှတ်တော်သို့ အကြိမ်ကြိမ်တင်သွင်း ဆောင်ရွက်ရန် လိုအပ်ကြောင်းကိုလည်း လေ့လာတွေ့ရှိရပါတယ်။ “ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်း ကော်မတီ” ကနေပြီးတော့ ဖွဲ့စည်းပုံအခြေခံဥပဒေတစ်ရပ်လုံးအပေါ် သုံးသပ်ပြင်ဆင်တဲ့အခါကျရင်လည်း ယခု ပြင်ဆင်ချက်တင်သွင်းခဲ့တဲ့ ပုဒ်မ ၂၆၁ ကိုလည်း လေ့လာသုံးသပ်နိုင်မယ့် အခြေအနေရှိကြောင်းကိုလည်း လေ့လာ တွေ့ရှိရပါတယ်။ အဆိုပါပူးပေါင်းကော်မတီရဲ့ အဆုံးသတ်တာဝန်ဖြစ်တဲ့ ဖွဲ့စည်းပုံအခြေခံဥပဒေကို ပြင်ဆင်တဲ့ ဥပဒေမူကြမ်းမှာလည်းပဲ ပုဒ်မ ၂၆၁ အပါအဝင် ချိတ်ဆက်နေတဲ့ ပြင်ဆင်ချက်များ ပါဝင်လာနိုင်ဖွယ်ရာ ရှိတဲ့အပြင် ပြည်ထောင်စုလွှတ်တော်ဆိုင်ရာ နည်းဥပဒေ ၁၃၅ အရ ပြည်သူ့လွှတ်တော်နှင့် အမျိုးသား လွှတ်တော် ဥပဒေကြမ်းကော်မတီ နှစ်ရပ်စလုံး ပူးပေါင်းပါဝင်ဖွဲ့စည်းရမယ့် အလားတူ လေ့လာစိစစ်ရေး ကော်မတီက စိစစ်လေ့လာရမှာဖြစ်ကြောင်းကိုလည်း လေ့လာတွေ့ရှိရပါတယ်။ အထက်ဖော်ပြပါအချက်တွေအရ ပုဒ်မ ၂၆၁ တစ်ခုတည်းကို ပြင်ဆင်တဲ့ဥပဒေတစ်ရပ်အဖြစ် လွှတ်တော်သို့ သီးခြားတင်သွင်းတဲ့ဥပဒေကြမ်းကို ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေး ပူးပေါင်းကော်မတီက ဆောင်ရွက်ရမယ့် ပြင်ဆင်ရေးလုပ်ငန်းတွေမှာ ထည့်သွင်းဆောင်ရွက်ခြင်းက စနစ် ကျနမှုရှိတဲ့အပြင် ပိုမိုပြည့်စုံစွာ စိစစ်နိုင်မှာဖြစ်တဲ့အတွက် သင့်မြတ်လျော်ကန်မယ်ဖြစ်ပါကြောင်း ကော်မတီဝင် အများစုက သဘောထားရရှိခဲ့ပါတယ်။ သို့သော်လည်းပဲ ပြည်ထောင်စုလွှတ်တော်ဆိုင်ရာ နည်းဥပဒေ ၈၅ နည်းဥပဒေခွဲ(င)အရ ပူးပေါင်း ကော်မတီဝင်များဖြစ်တဲ့ ဒေါ်နန်းနီနီအေး၊ ဦးဘရှိန်၊ ဦးကျော်ကျော်၊ ဗိုလ်မှူးချုပ်တင့်လွင်နဲ့ ဗိုလ်မှူးချုပ် မောင်မောင်တို့ကတော့ လွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ ဒီဥပဒေကြမ်းကို လွှတ်တော်တွင် ဆက်လက်ဆွေးနွေး အတည်ပြု ဆောင်ရွက်သင့်ကြောင်း အဆိုပြုတင်ပြခဲ့ကြပါတယ်။ လေးစားအပ်ပါတဲ့ နာယကကြီးခင်ဗျာ။ ကျွန်တော်တို့ ပူးပေါင်းကော်မတီရဲ့ သဘောထားမှတ်ချက်ကို ဆက်လက်တင်ပြပါ့မယ်။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း လေ့လာစိစစ်ရေး ပူးပေါင်းကော်မတီဝင်အများစုက ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေကြမ်းဟာ ပုဒ်မ ၂၆၁ တစ်ခုတည်းကိုပဲ သီးခြားပြင်ဆင်ရန် တင်ပြလာခြင်းဖြစ်ပြီးတော့ ဖွဲ့စည်းပုံအခြေခံဥပဒေသည် နိုင်ငံတစ်နိုင်ငံရဲ့ အဓိကပင်မရေသောက်မြစ် ဥပဒေတစ်ရပ်ဖြစ်တဲ့အတွက် နိဒါန်းကနေ စပြီးတော့ နောက် ဆက်တွဲဇယားများအထိ ပြဋ္ဌာန်းချက်များဟာ တစ်ခုနှင့်တစ်ခု အစီအစဉ်တကျ တွဲဖက်ဖွဲ့စည်းထားခြင်း ဖြစ်တဲ့အတွက် ပုဒ်မတစ်ခုချင်းစီကို သီးခြားတင်သွင်းပြင်ဆင်ရန် သင့်မြတ်မှုမရှိတဲ့အတွက် လွှတ်တော်က အတည်ပြု ဖွဲ့စည်း တာဝန်ပေးအပ်ခဲ့ပြီးဖြစ်တဲ့ “ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံ ဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ”ရဲ့ လုပ်ငန်းစဉ်များမှာ တစ်ပါတည်း ထည့်သွင်း ဆောင်ရွက်သင့်ကြောင်းနှင့် ကျန်ပူးပေါင်းကော်မတီဝင် ၅ ဦးကတော့ လွှတ်တော်ဆိုင်ရာ ဥပဒေ၊ နည်းဥပဒေ များနှင့်အညီ ဤဥပဒေကြမ်းကို လွှတ်တော်မှာ ဆက်လက်ဆွေးနွေး အတည်ပြုဆောင်ရွက်သင့်ကြောင်း တင်ပြ ခဲ့ကြပါကြောင်းကို ပြည်ထောင်စုလွှတ်တော်ဆိုင်ရာ နည်းဥပဒေ ၉၉၊ ၁၃၅ တို့နှင့်အညီ အစီရင်ခံတင်ပြအပ် ပါတယ်။ အားလုံးကိုအထူးပဲ ကျေးဇူးတင်ရှိပါတယ်ခင်ဗျာ။</speech>
<title>အထက်ပါ အစီရင်ခံစာအပေါ်ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော် ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါတယ်။ အဆိုပါ အစီရင်ခံစာအပေါ် ဆွေးနွေးလိုတဲ့ လွှတ်တော်ကိုယ်စားလှယ်များရှိပါက ၇-၃-၂၀၁၉ ရက် (ကြာသပတေးနေ့) မွန်းလွဲတစ်နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။ မိုက်မဖွင့်ပေးထားပါသဖြင့် အသံများသဲကွဲစွာ မကြားရပါ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အခု ဒီကိစ္စတွေကို ဆွေးနွေးမယ့် အစီရင်ခံစာအပေါ်မှာ ဆွေးနွေးတဲ့လွှတ်တော်ကိုယ်စားလှယ်အနေနဲ့ ဆွေးနွေးလို့ရပါတယ်။ ပွင့်ပွင့်လင်းလင်း၊ လွတ်လွတ်လပ်လပ် ဆွေးနွေးလို့ရပါတယ်။ အဲဒါကြောင့် ရှေ့ဆက်ဆောင်ရွက်ရမယ့်ကိစ္စတွေ ရှိနေတဲ့အတွက် ခွင့်မပြုပါဘူးခင်ဗျာ။ မိုက်မဖွင့်ပေးထားပါသဖြင့် အသံများသဲကွဲစွာ မကြားရပါ။</speech>
<speech type="speaker">ကောင်းပါပြီ။ အဲဒီအစီရင်ခံစာအပေါ်မှာ ဆွေးနွေးတဲ့လွှတ်တော် ကိုယ်စားလှယ်များအနေနဲ့ လွတ်လွတ်လပ်လပ်၊ ပွင့်ပွင့်လင်းလင်း ဆွေးနွေးပေးကြပါလို့ ပြောကြားလို ပါတယ်။</speech>
<speech type="speaker">ရပါပြီခင်ဗျား။ အစီရင်ခံစာအပေါ်မှာ ဆွေးနွေးတဲ့လွတ်လွတ် လပ်လပ်၊ ပွင့်ပွင့်လင်းလင်း ဆွေးနွေးလို့ရကြောင်း ထပ်မံပြောကြားလိုပါတယ်။ ခွင့်မပြုပါဘူး ခင်ဗျာ။</speech>
</bill>
<bill>
<title>လောင်းကစားဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ထပ်မံဖတ်ကြားတင်ပြခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ် သဘောကွဲလွဲတဲ့ လောင်းကစားဥပဒေကြမ်းနဲ့စပ်လျဉ်းပြီး ၂၆-၂-၂၀၁၉ ရက်တွင် ကျင်းပပြုလုပ် ခဲ့တဲ့ ပြည်ထောင်စုလွှတ်တော် အစည်းအဝေးမှာ ကွဲလွဲချက် တစ်ပိုဒ်ချင်းစီအလိုက် အဆုံးအဖြတ်ရယူခဲ့ပြီး ဖြစ်ပါတယ်။ သို့သော်လည်း ဥပဒေကြမ်းရဲ့ အပိုဒ် ၂ရ နဲ့စပ်လျဉ်းပြီး ထပ်မံညှိနှိုင်းဆောင်ရွက်ရန် လိုအပ်တဲ့ အတွက် လွှတ်တော်သို့ အသိပေးတင်ပြပြီး ဆိုင်းငံ့ထားခဲ့ပါတယ်။ ယခု ဥပဒေကြမ်းပူးပေါင်းကော်မတီက လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို လွှတ်တော်သို့ ထပ်မံတင်ပြဖို့ ဖိတ်ခေါ်ပါတယ်။</speech>
<speech><mp id="1298">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌ၊ ဒုဥက္ကဋ္ဌများနဲ့ လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံး မင်္ဂလာပါရှင်။ ကျွန်မက မွန်ပြည်နယ် မဲဆန္ဒနယ်အမှတ်(၂)က အမျိုးသားလွှတ်တော် ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီဝင် ဒေါ်နွယ်နွယ်အောင် ဖြစ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ တာဝန်ပေးအပ်ချက်အရ လွှတ်တော်နှစ်ရပ် သဘောကွဲလွဲသော ၂၀၁၈ ခုနှစ်၊ လောင်းကစားဥပဒေကြမ်း နှင့်စပ်လျဉ်းပြီး ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ ထပ်မံလေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။ (၁) လွှတ်တော်နှစ်ရပ်သဘောကွဲလွဲသော ၂၀၁၈ ခုနှစ်၊ လောင်းကစားဥပဒေကြမ်းကို ပြည်သူ့ လွှတ်တော်မှာ ၁၂-၉-၂၀၁၈ ရက်နေ့မှာ ဆွေးနွေးအတည်ပြုပြီးတော့ အမျိုးသားလွှတ်တော်ကို ပေးပို့ခဲ့ပါတယ်။ အမျိုးသားလွှတ်တော်က ၃၀-၁၁-၂၀၁၈ ရက်နေ့မှာ ပြင်ဆင်ချက်တွေနဲ့ ပြန်လည်ပေးပို့ခဲ့တဲ့အခါ ပြည်သူ့ လွှတ်တော်က သဘောမတူတဲ့ အချက်တွေကို ပြည်ထောင်စုလွှတ်တော်မှာ ဆွေးနွေး ဆုံးဖြတ်ရန်အတွက် ၃၁-၁-၂၀၁၉ ရက်နေ့မှာ ပေးပို့ခဲ့ပါတယ်။ (၂) ယင်းဥပဒေကြမ်းနှင့်စပ်လျဉ်းပြီး လွှတ်တော်နှစ်ရပ် သဘော ကွဲလွဲတဲ့အချက်များအပေါ်မှာ ပြည်ထောင်စုလွှတ်တော်မှာ ဆွေးနွေးဆုံးဖြတ်နိုင်ရေး ဥပဒေကြမ်းပူးပေါင်း ကော်မတီရဲ့ သဘောထားမှတ်ချက် အစီရင်ခံစာတင်ပြရန် ပြည်ထောင်စုလွှတ်တော်နာယက က ၃၁-၁-၂၀၁၉ ရက်နေ့မှာ တာဝန်ပေးအပ်ခဲ့တဲ့အတွက် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး အဋ္ဌမနေ့ဖြစ်တဲ့ ၁၉-၂-၂၀၁၉ ရက်နေ့မှာ ဥပဒေကြမ်းပူးပေါင်းကော်မတီရဲ့ လေ့လာတွေ့ရှိ ချက်နဲ့ သဘောထားမှတ်ချက် အစီရင်ခံစာကို တင်သွင်းခဲ့ပြီး ဒသမနေ့အစီအစဉ်ဖြစ်တဲ့ ၂၆-၂-၂၀၁၉ ရက်နေ့မှာ လွှတ်တော်ရဲ့ အဆုံးအဖြတ်ကို ရယူခဲ့ပါတယ်။ ထိုသို့အဆုံးအဖြတ် ရယူတဲ့နေရာမှာ ဦးတင်ကိုကိုဦး ဘီးလင်း မဲဆန္ဒနယ်ရဲ့ ပြင်ဆင်ချက်အဆိုအပေါ်မှာ ထပ်မံညှိနှိုင်းဆောင်ရွက်ရန် နာယကမှ လမ်းညွှန်ခဲ့ပါတယ်။ (၃) ဒါကြောင့်မို့လို့ ဥပဒေကြမ်းပူးပေါင်းကော်မတီဟာ ၂၇-၂-၂၀၁၉ ရက်နေ့မှာ ပြည်သူ့လွှတ်တော် ပြည်သူ့ရေးရာ စီမံခန့်ခွဲမှုကော်မတီ၊ သက်ဆိုင်ရာလွှတ်တော်ကိုယ်စားလှယ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်အဖွဲ့ဝင်များ၊ ပြည်ထဲရေးဝန်ကြီးဌာန၊ ပြည်ထောင်စု အစိုးရအဖွဲ့ရုံးဝန်ကြီးဌာန၊ ပြည်ထောင်စုရှေ့နေချုပ်ရုံးတို့နဲ့ အစည်းအဝေးကျင်းပခဲ့ပြီး ထပ်မံလေ့လာစိစစ် ခဲ့ကြပါတယ်။ (၄) အဲဒီအစည်းအဝေးမှာ ဆွေးနွေးချက်တွေအရ ပြည်ထောင်စုလွှတ်တော် ဥပဒေကြမ်းပူးပေါင်း ကော်မတီဟာ ဦးတင်ကိုကိုဦး ဘီးလင်းမဲဆန္ဒနယ်က အသစ်ဖြည့်စွက်ရန် တင်ပြချက်နဲ့စပ်လျဉ်းပြီးတော့ ဥပဒေကြမ်းရဲ့ အပိုဒ် ၂၃ ပါပြဋ္ဌာန်းချက်မှာ အကျုံးဝင်ပြီးဖြစ်နေတဲ့အတွက် အသစ်ဖြည့်စွက်ပြဋ္ဌာန်းရန် လိုအပ်ခြင်းမရှိပါကြောင်းနဲ့ ဥပဒေကြမ်းရဲ့ အပိုဒ် ၂ရ ကို ဥပဒေကြမ်းပူးပေါင်းကော်မတီရဲ့ ထပ်မံပြင်ဆင်ချက် အတိုင်း အတည်ပြုပြဋ္ဌာန်းသင့်ပါကြောင်း လေ့လာ တွေ့ရှိရပါတယ်။ (၅) ဥပဒေကြမ်းပူးပေါင်းကော်မတီက ညှိနှိုင်းသဘောတူညီခဲ့တဲ့အပိုဒ်ကို နောက်ဆက်တွဲပါ ကန့်လန့်ဖြတ်ဇယားနဲ့ ပြုစုပြီးတော့ လွှတ်တော်ကိုယ်စားလှယ် များထံ တင်ပြထားပြီးဖြစ်ပါတယ်။ ဒါကြောင့်မို့လို့ (၆) လွှတ်တော်နှစ်ရပ် သဘောကွဲလွဲသော ၂၀၁၈ ခုနှစ်၊ လောင်းကစားဥပဒေကြမ်းနှင့်စပ်လျဉ်းပြီးတော့ ပြည်ထောင်စု လွှတ်တော်ဆိုင်ရာ နည်းဥပဒေ ၈၂ နှင့်အညီ ဥပဒေကြမ်းပူးပေါင်းကော်မတီက ထပ်မံအစီရင်ခံစာ တင်သွင်းအပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဥပဒေကြမ်း ပူးပေါင်းကော်မတီရဲ့ ထပ်မံတင်ပြတဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော် ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာနှင့်ကန့်လန့်ဖြတ်ဇယားကို နောက်ဆက်တွဲဖြင့် ဖော်ပြထားပါသည်။ ပြည်ထောင်စုလွှတ်တော်ဆိုင်ရာ နည်းဥပဒေ ၈၃ နည်းဥပဒေခွဲ(ဂ)နဲ့အညီ လွှတ်တော်နှစ်ရပ် သဘောကွဲလွဲတဲ့အချက်နဲ့ တိုက်ရိုက်သက်ဆိုင်တဲ့ ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်ရှိပါက ဆွေးနွေးလိုတဲ့ အပိုဒ်၊ အပိုဒ်ခွဲနဲ့ အကြောင်းအရာကို ဖော်ပြလက်မှတ်ရေးထိုးပြီး ၇-၃-၂၀၁၉ ရက် (ကြာသပတေးနေ့) မွန်းလွဲတစ်နာရီ နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>ဦးဉာဏ်ထွန်း၊ ဇီးကုန်းမဲဆန္ဒနယ်၊ ပြည်သူ့လွှတ်တော်ကိုယ်စားလှယ်က “OIC၊ EU နှင့် UNHRC တို့ကမြန်မာ နိုင်ငံဆိုင်ရာ လူ့အခွင့်အရေးအခြေအနေ ဆုံးဖြတ်ချက်အား ကုလသမဂ္ဂအထွေထွေညီလာခံတွင်အတည်ပြုခဲ့ပြီး စဉ်ဆက်မပြတ်လုပ်ဆောင်နေမှုများသည် မြန်မာနိုင်ငံ၏ ဒီမိုကရေစီနှင့်ဖွံ့ဖြိုးတိုးတက်မှုလုပ်ငန်းစဉ်အား အကျပ်အတည်းအတွင်း တွန်းပို့ပြီး နိုင်ငံတော်ပြိုကွဲ ပျက်စီးရေး ထောင်ချောက်ဆင်ထားသည့် နိုင်ငံရေးAgenda ကို ဖော်ဆောင်နေခြင်းဖြစ်၍ ပြည်ထောင်စုသမ္မတမြန်မာနိုင်ငံတော်၏ နိုင်ငံသားအားလုံးပါတီစွဲ၊ အယူဝါဒစွဲ၊ ဒေသစွဲ၊ ပုဂ္ဂိုလ်စွဲ၊ အစွဲကင်းကင်းဖြင့် စည်းလုံးညီညွတ်စွာ ထိထိရောက်ရောက် တုံ့ပြန်သွားရေး စီမံဆောင်ရွက်သွားပါရန် နိုင်ငံတော်အစိုးရအားတိုက်တွန်းကြောင်းအဆိုကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဦးဉာဏ်ထွန်း၊ ဇီးကုန်းမဲဆန္ဒနယ်၊ ပြည်သူ့လွှတ်တော်ကိုယ်စားလှယ်က ပေးပို့ခဲ့တဲ့ အဆိုနဲ့စပ်လျဉ်းပြီး ၂၁-၂-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ အဆိုတင်သွင်းခြင်းကို ဆောင်ရွက်ခဲ့ပြီး ယင်းအဆိုကို လက်ခံဆွေးနွေးရန် လွှတ်တော်က ဆုံးဖြတ်ခဲ့ပါတယ်။ အထက်ပါအဆိုနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၂ရ ဦးရှိပြီး တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဆွေးနွေးကြတဲ့ လွှတ်တော်ကိုယ်စားလှယ်များအနေနဲ့ လွှတ်တော်ဆိုင်ရာ ဥပဒေ၊ နည်းဥပဒေများနဲ့ အညီ လွတ်လပ်စွာ ဆွေးနွေးနိုင်ကြပါတယ်။ ဒီလိုဆွေးနွေးရာမှာ နိုင်ငံတော်နဲ့ တိုင်းရင်းသားပြည်သူများရဲ့ စည်းလုံးညီညွတ်မှုနဲ့ အချုပ်အခြာအာဏာတည်တံ့ခိုင်မြဲရေးတို့ကို ထိခိုက်စေတဲ့အသုံးအနှုန်းများ မပါရှိစေဖို့၊ ဘာသာ၊ သာသနာနဲ့ အခြားပါတီအဖွဲ့အစည်းများ၊ ပုဂ္ဂိုလ်တစ်ဦးတစ်ယောက်ကို ထိခိုက်စေတဲ့ ပြောဆိုမှု များမပါရှိအောင် ဆွေးနွေးကြဖို့ မှာကြားလိုပါတယ်။ ဦးဝင်းမြင့်ဦး(ခေါ်) ဦးနေမျိုး ညောင်ရွှေမဲဆန္ဒနယ်က စတင်ဆွေးနွေးဖို့ဖြစ်ပါတယ်</speech>
<speech><mp id="1567">ဦးနေမျိုး(ညောင်ရွှေမဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဆင့်အဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာပါ။ ကျွန်တော်ကတော့ ရှမ်းပြည်နယ်၊ ညောင်ရွှေမြို့နယ် ပြည်သူ့လွှတ်တော်ကိုယ်စားလှယ် ဦးဝင်းမြင့်ဦး(ခေါ်) ဦးနေမျိုး ဖြစ်ပါတယ်။ နာယကကြီးခင်ဗျာ။ ကျွန်တော်တို့နိုင်ငံဟာ အချုပ်အခြာအာဏာပိုင်တဲ့ နိုင်ငံဖြစ်သလို၊ တည်ဆဲ ဥပဒေတွေနဲ့ တရားဥပဒေစိုးမိုးရေးကို ခိုင်ခိုင်မာမာဆောင်ရွက်နေသလို ဥပဒေချိုးဖောက်တာတွေကိုလည်း အထောက်အထား ခိုင်ခိုင်လုံလုံနဲ့ပြရင် အရေးယူမည်ဖြစ်ကြောင်း တစ်ကမ္ဘာလုံးကို အသိပေးထားတာ ဖြစ်ပါတယ်။ ဒီကနေ့ ကျွန်တော်တို့ ဆွေးနွေးနေကြတဲ့ ကိစ္စနဲ့ပတ်သက်ပြီး နိုင်ငံတော်အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်ကလည်း ပြဿနာတစ်ရပ်ကို ဘက်ပေါင်းစုံက မစဉ်းစားမတွေးခေါ်ဘဲ ရှေ့တိုးနေသရွေ့ ဘယ်သူ့အတွက်မဆို အန္တရာယ်များလွန်းတယ်လို့ ကျွန်မထင်ပါတယ်လို့ဆိုခဲ့ပါတယ်။ အမြင်ဟာ အင်မတန်တန်ဖိုးရှိသလို ရခိုင်ပြည်နယ်အရေးနဲ့ပတ်သက်ပြီး မလွဲမသွေစွဲကိုင်ရမယ့် သဘောထား ဖြစ်ပါတယ်။ ချဉ်းကပ်ပုံလွဲမှားတာနဲ့အမျှ ပြဿနာနဲ့အဖြေကို ရှာဖွေနိုင်စွမ်းမရှိတာဟာ လောကထုံးစံ ဖြစ်ပါတယ်။ နာယကကြီးခင်ဗျာ။ ဆက်လက်ပြီး လူ့အခွင့်ရေးကောင်စီမှာ မြန်မာနိုင်ငံနဲ့ပတ်သက်ပြီး ဆောင်ရွက် လာတာနဲ့စပ်လျဉ်းပြီး လက်ရှိအစိုးရရဲ့ တုံ့ပြန်ချက်တချို့ကို ကောက်နုတ်ဖော်ပြလိုပါတယ်။ လူ့အခွင့်အရေး ကောင်စီရဲ့ (၂၉)ကြိမ်မြောက် ပုံမှန်အစည်းအဝေးမှာ မြန်မာနိုင်ငံနဲ့ပတ်သက်ပြီး သီးခြားဆုံးဖြတ်ချက် တစ်ရပ် ချမှတ်ခဲ့ပါတယ်။ ဒီအစီရင်ခံစာတင်ပြီး ၂ လခွဲအကြာ နယ်ခြားစောင့်စခန်းတွေကို တိုက်ခိုက်ခံ ခဲ့ရတာ အားလုံးမမေ့ကြသေးပါဘူး။ ဒီအတွက် လုံခြုံရေးတပ်ဖွဲ့တွေရဲ့ တရားဥပဒေစိုးမိုးရေးဆောင်ရွက်မှု တွေအပေါ် ပိုပြီးပြင်းပြင်းထန်ထန် ဝေဖန်ထိုးနှက်မှုတွေ ဖြစ်လာရပါတယ်။ အဲဒီနောက် ကုလသမဂ္ဂလူ့အခွင့် အရေးဆိုင်ရာ မဟာမင်းကြီးက သူ့ရဲ့ တစ်ဖက်သတ် ဆောင်ရွက်မှုအဖြစ်နဲ့ ကျွမ်းကျင်သူ ၆ ဦး ပါတဲ့အဖွဲ့ကို စေလွှတ်ပြီး လေ့လာလိုကြောင်း ဆက်သွယ်လာပါတယ်။ ဒါကို ကျွန်တော်တို့အစိုးရကလည်း လက်မခံခဲ့တာ အားလုံးအသိပါပဲ။ အဲဒီနောက် ၈-၃-၂၀၁ရ ရက်နေ့က လူ့အခွင့်ရေးကောင်စီ အစည်းအဝေးမှာ မြန်မာ နိုင်ငံအပေါ် Crime Against Humanity နဲ့ International Criminal Code ကို ရည်ညွှန်းတဲ့ စကားလုံးတွေနဲ့ သုံးနှုန်းအစီရင်ခံလာတဲ့အတွက် မြန်မာအမြဲတမ်းကိုယ်စားလှယ်က ပယ်ချခဲ့ပါတယ်။ အဲဒီနောက် Fact-Finding Mission Mandate မှာ မြန်မာနိုင်ငံရဲ့ အထူးသဖြင့် ရခိုင်ပြည်နယ် မှာ တပ်မတော်နဲ့ လုံခြုံရေးတပ်ဖွဲ့ဝင်များက လူ့အခွင့်ရေးချိုးဖောက်မှုများလို့ ထည့်သွင်းလာပါတယ်။ ဒီးက မြန်မာအစိုးရအနေနဲ့ ဒီ FFM အဖွဲ့ကို စေလွှတ်ဖို့တောင်းဆိုချက်ကို လက်ခံမှာ မဟုတ်ကြောင်း၊ အဲဒီအဖွဲ့ကြောင့် မြန်မာနိုင်ငံပြဿနာဖြေရှင်းရာမှာ အထောက်အကူပြုမှာမဟုတ်ဘဲ အသိုင်းအဝိုင်းနှစ်ရပ်ကြား တင်းမာမှုကိုသာဖြစ်ပေါ်စေကြောင်း ရှင်းလင်းပြတ်သားစွာ ကြေညာခဲ့ပြီး ဆုံးဖြတ်ချက် တစ်ခုလုံးကို ပယ်ချခဲ့ပါတယ်။ ကျွန်တော့အနေနဲ့ စကားအစမှာပြောပြတဲ့ ဒဿနအမြင်အတိုင်း နိုင်ငံအနေနဲ့ထိုက်သင့်တဲ့ ပူးပေါင်းဆောင်ရွက်မှုတွေကို တုံ့ပြန်မှုတွေကို တောက်လျှောက်လုပ်ခဲ့တာတွေကို မီးမောင်းထိုးပြနေတာ ဖြစ်ပါတယ်။ FEM အပြီးသတ်အစီရင်ခံစာကို UNHRC က (၃၉)ကြိမ်မြောက် အစည်းအဝေးကာလမှာ တင်သွင်း ခဲ့ရာ မြန်မာနိုင်ငံ အမြဲတမ်းကိုယ်စားလှယ်က အရေးကြီးတဲ့ရှုထောင့် ရ ရပ်နဲ့ တုံ့ပြန်ခဲ့ပါတယ်။ ဒီအစီရင် ခံစာဟာ ပြဿနာများကိုပြေလည်စေပြီး ပေါင်းစည်းညီညွတ်ရေးကို အားပေးရမယ့်အစား သဘောထား ကွဲလွဲစေမှုနဲ့ နိုင်ငံပြိုကွဲရေးကို အားပေးနေကြောင်း၊ စုံစမ်းစစ်ဆေးတဲ့နည်းလမ်းရဲ့ အားနည်းချက်တွေဖြစ်တဲ့ ကော့ပဇားက မွတ်စလင်မဟုတ်တဲ့ အခြားနေရပ်စွန့်ခွာသူတွေအပေါ် အင်တာဗျူးခြင်းအလျဉ်းမရှိဘဲ မခိုင်လုံတဲ့ စွပ်စွဲချက်တွေသာပါတာကိုလည်း ထောက်ပြခဲ့ပါတယ်။ မြန်မာအစိုးရဟာ လူ့အခွင့်ရေးကို အထူးအလေးအနက် ထားတဲ့အတွက် လွတ်လပ်တဲ့စုံစမ်းရေးကော်မရှင်ကိုလည်း ဖွဲ့ခဲ့တာကိုရှင်းပြခဲ့ပါတယ်။ အစိုးရက နေရပ် စွန့်ခွာသူတွေကိုလက်ခံဖို့ ဦးစားပေးလုပ်ဆောင်နေစဉ်မှာ တစ်ဖက်က ပူးပေါင်းဆောင်ရွက်ဖို့ အားနည်းတာတွေ၊ ဒီဘက်က အဆင်သင့်ဖြစ်နေတာတွေကို ညွှန်းဆိုခဲ့ပါတယ်။ အစီရင်ခံစာမှာ ပဋိပက္ခသမိုင်းကြောင်းကို သေသေချာချာမလေ့လာဘဲ မြန်မာ့အမိုင်းအပေါ် တစ်ဖက်သတ် မြင်ထားတာကိုလည်း ထောက်ပြခဲ့ပါတယ်။ FEM အနေနဲ့ သူတို့တစ်ဖက်သတ် ယုံကြည်နေတာ တွေကိုသာ ဖော်ပြထားတာဟာ ဖိအားကြီးကြီးမားမား ရှိနေပုံရကြောင်းနဲ့ မြန်မာ့ဒီမိုကရေစီအရေး လုပ်ငန်းစဉ်ကိုပါ အန္တရာယ်ပြုနိုင်တဲ့ ကောက်ချက်တွေပါကြောင်း ထောက်ပြခဲ့ပါတယ်။ မဆောင်ဘဲ အပြစ်ပေးဖို့ အပြစ်မြင်ဖို့လုပ်ရပ်တွေဟာ အသိုက်အဝန်းကြား ပိုမိုကွဲစေပြီး ပြဿနာတွေကို ပိုမိုများလာစေကြောင်း မီးမောင်းထိုးပြခဲ့ပါတယ်။ နာယကကြီးခင်ဗျာ။ ပြီးခဲ့တဲ့ ၂၆ ရက်နေ့က လူ့အခွင့်ရေးကောင်စီ (၄၀)ကြိမ်မြောက် အစည်းအဝေးမှာ ကျွန်တော်တို့ အပြည်ပြည်ဆိုင်ရာပူးပေါင်းဆောင်ရွက်ရေး ပြည်ထောင်စုဝန်ကြီးက လွတ်လပ်သောစုံစမ်းရေး ယန္တရား IM ဖွဲ့စည်းရေးနဲ့ပတ်သက်တဲ့ ကုလသမဂ္ဂဆုံးဖြတ်ချက်အဆိုအား မြန်မာနိုင်ငံမှ ပယ်ချခဲ့တဲ့ အကြောင်းမှာ လူ့အခွင့်အရေးကောင်စီဟာ လုပ်ပိုင်ခွင့်အာဏာကိုကျော်လွန်နေပြီး ယင်းရဲ့ လုပ်ငန်းတာဝန် သတ်မှတ်ချက်များဟာ မြန်မာနိုင်ငံရဲ့ အချုပ်အခြာအာဏာကို လွန်ကျူးစွာ ထိပါးဆောင်ရွက်နေတဲ့ သဘော ဖြစ်ကြောင်းပြောကြားခဲ့သလို ပြီးခဲ့တဲ့ ၂၉ ရက်နေ့က လုံခြုံရေးကောင်စီ ၉ နိုင်ငံ တံခါးဖွင့်ဆွေးနွေးပွဲ မှာလည်း မြန်မာနိုင်ငံအမြဲတမ်းကိုယ်စားလှယ်က နုနယ်သေးတဲ့ ဒီမိုကရေစီနိုင်ငံတော်အနေဖြင့် စိန်ခေါ်မှု များကို ရင်ဆိုင်ဖြေရှင်းရန်ကြိုးပမ်းရာ၌ ကုလသမဂ္ဂနဲ့ အပြုသဘောဆောင်စွာ ပူးပေါင်းဆောင်ရွက်လျက် ရှိသော်လည်း ကုလသမဂ္ဂစနစ်အတွင်းမှာရှိတဲ့ အချို့အုပ်စုများ နိုင်ငံများအနေနဲ့ မြန်မာနိုင်ငံအပေါ် မလို မုန်းထားတဲ့ရည်ရွယ်ချက်ဖြင့် ခွဲခြားဆက်ဆံပြီး နည်းမှန်လမ်းမှန်မှုမရှိသော နိုင်ငံရေးဖိအားပေးမှုများ ပြုလုပ် ရန်အတွက် ကုလသမဂ္ဂစနစ်ကို ဆက်လက်အသုံးပြုလျက်ရှိကြောင်း၊ ပြည်တွင်းတရားစီရင်ရေးစနစ်ကိုပါ ထိပါးကြောင်း ကိုယ်ပိုင်နိုင်ငံရေး Agenda အတွက် လူ့အခွင့်ရေးကောင်စီကို အသုံးချတယ်လို့ ပြတ်ပြတ် သားသားပြောခဲ့ပါတယ်။ Dobosonsões Emotion cozi Over Resection cozi Over Proative cozi od: 28:Qos3603 ဒေါသဖြစ်တာတွေ ဒါတွေနဲ့လုပ်ဆောင်လို့မရပါဘူး။ နမူနာအနေနဲ့ပြောရရင် ဒီနေ့ ပြည်သူတွေကိုယ်စားပြုတဲ့ ကျွန်တော်တို့ ပြည်ထောင်စုလွှတ်တော်မှာ ပါတီအမျိုးမျိုး၊ အဖွဲ့အစည်းအမျိုးမျိုး၊ လူမျိုးစုံ၊ အယူအဆ ပေါင်းစုံနဲ့ဖွဲ့စည်းထားပေမယ့် တိုင်းပြည်ရဲ့ ပြဿနာကို စည်းကမ်းရှိရှိ ငြိမ်းချမ်းစွာအတူဖြေရှင်းပြီး ပြည်သူ ပြည်သားအားလုံးအတွက် ဆောင်ရွက်နေကြတာဖြစ်ပါတယ်။ အလားတူပဲ နူးညံ့သိမ်မွေ့တဲ့ ဒီနေ့သံတမန် တိုက်ပွဲမှာလည်း လက်ရှိအစိုးရအနေနဲ့ အခြေခံထားရမယ့်ပြဿနာရပ်ကို ဘက်ပေါင်းစုံစဉ်းစားပြီး တည်ငြိမ် ခိုင်မာ ပြတ်သားစွာဖြေရှင်းနေတယ်ဆိုတာ ထင်ရှားပါတယ်။ ဒီအတွက် စိတ်ရှည်ဇွဲသန်စွာနဲ့ အားလုံး ပူးပေါင်းဖြေရှင်းနေတဲ့ နိုင်ငံတော်အစိုးရကို ဝိုင်းဝန်းကြဖို့ အကြံပြုဆွေးနွေးလိုက်ရပါတယ်။ အားလုံး ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေးကို ၃၀ မိနစ်ခန့် ခေတ္တရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော်ကိုယ်စားလှယ်များနဲ့ ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။ ခေတ္တရပ်နားချိန်မှာ လျှပ်စစ်ပိုင်း ဆိုင်ရာ ချွတ်ယွင်းမှုဖြစ်ပွားခဲ့တဲ့အတွက် အစည်းအဝေးရပ်နားချိန် ခေတ္တပိုမိုကြာမြင့်သွားခြင်းဖြစ်ပါကြောင်း လေးစားစွာ အစီရင်ခံတင်ပြအပ်ပါတယ်ခင်ဗျာ။</speech>
<speech type="mc">ပြည်ထောင်စုလွှတ်တော်နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစီအစဉ်(၁၃)ကို ဆက်လက်ဆောင်ရွက် သွားမှာဖြစ်ပါတယ်။ ဆက်လက်ပြီး ဒေါက်တာမောင်သင်း မိတ္ထီလာမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1499">ဒေါက်တာမောင်သင်း(မိတ္ထီလာမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော နာယကကြီးနှင့် အားလုံးမင်္ဂလာပါခင်ဗျာ။ ကျွန်တော်ကတော့ ဇီးကုန်းမြို့နယ်က ဦးဉာဏ်ထွန်း တင်သွင်း သည့်အဆိုကို ထောက်ခံဆွေးနွေးမည့် မိတ္ထီလာမြို့နယ်က ဒေါက်တာမောင်သင်း ဖြစ်ပါတယ်။ ရခိုင် ပြည်နယ်က ဘင်္ဂါလီအရေးအခင်းနှင့် ARSA အကြမ်းဖက်မှုဟာ မြန်မာနိုင်ငံမှာ လူမျိုးသစ်တစ်မျိုး၊ နယ်မြေသစ်တစ်ခု ပေါ်ပေါက်စေရန် စနစ်တကျဖန်တီးပြီး စွပ်စွဲပုံဖော်နေခြင်း ဖြစ်တယ်ဆိုတာ တွေ့ရ ပါတယ်။ ရခိုင်အရေးကိစ္စများကို ဖြေရှင်းနိုင်မည့် နည်းလမ်းများကိုရှာဖွေရန် ကိုဖီအာနန်ဦးဆောင်သော ရခိုင်ပြည်နယ်ဆိုင်ရာ အကြံပေးကော်မရှင်ကို အစိုးရကဖွဲ့စည်းပေးခဲ့ပါတယ်။ အကြံပေးကော်မရှင်အနေနဲ့ လူ့အခွင့်အရေးကိစ္စရပ်များကို စုံစမ်းရန်မဟုတ် အကြံပေးရန်သာဖြစ်ကြောင်း ပြောကြားခဲ့သော်လည်း အပြီးသတ်အစီရင်ခံစာမှာ နိုင်ငံတကာလူ့အခွင့်အရေး စာချုပ်များဖြစ်သည့် UDHR,ICCPR, ICE, SR တို့တွင်ပါသည့် စံညွှန်းများ ထည့်သွင်းသုံးသပ်ထားတာကို တွေ့ရပါတယ်။ နာယကကြီးခင်ဗျာ။ Fact-Finding Mission ရဲ့ လုပ်ကြံဖန်တီးစွပ်စွဲချက်များကို ထင်သာမြင်သာ ရှိစေရန် Power Point သုံးစွဲခွင့်ပြုပါခင်ဗျာ။ ကိုဖီအာနန်ကော်မရှင်ရဲ့ အပြီးသတ်အစီရင်ခံစာ တင်သွင်းပြီး နာရီပိုင်းအကြာ ၂၅-၈-၂၀၁ရ ရက်နေ့မှာ နယ်ခြားစောင့်ရဲကင်းစခန်း ၃၀ နှင့် တပ်မတော်ဌာနချုပ်တစ်ခုကို ARSA အကြမ်းဖက်သမားများက တိုက်ခိုက်ခဲ့ပါတယ်။ ဒီအကြမ်းဖက်တိုက်ခိုက်မှုတွေကြောင့် တပ်မတော်က Right of Selfdefence san oi bọcaosègodossos Genocide, War Crime sale gågajo qp: အဖြစ် မြန်မာနိုင်ငံက လုံးဝအသိအမှတ်မပြုတဲ့ Fact-Finding Mission ကို ဖွဲ့စည်းခဲ့တာ ကျွန်တော်တို့ နိုင်ငံကို ပိုမိုဖိအားပေးနိုင်အောင် ဆောင်ရွက်တာဖြစ်ကြောင်း တွေ့ရှိရပါတယ်။ FFM ရဲ့ Mandate ဟာ လတ်တလော ရခိုင်ပြည်နယ်အတွင်းဖြစ်ပွားသော လူ့အခွင့်အရေးဆိုင်ရာအခြေအနေများကို တင်ပြရန် ဖြစ်သော်လည်း ရှမ်းပြည်နယ်အတွင်းမှာ ၂၀၁၁ ခုနှစ်က လူ့အခွင့်အရေးချိုးဖောက်မှုဆိုသည့် မဆိုင်ရာကို ဆွဲယူအသုံးပြုခြင်းသည် လုပ်ကြံစွပ်စွဲဖန်တီးလို၍ဖြစ်တယ်ဆိုတာ ပေါ်လွင်နေပါတယ်။ ဒါ့အပြင် တကယ့်ဖြစ်ရပ်မှန်နှင့် လုံးဝကင်းကွာသော တင်ပြထားချက်များကတော့ မြန်မာနိုင်ငံနှင့် တပ်မတော်၏ လုပ်ဆောင်ချက်များသည် လူသားချင်းစာနာထောက်ထားမှုကင်းပြီး ကမ္ဘာမှာ အင်မတန် ရက်စက်သည့် လူမျိုးတစ်ခုအဖြစ် ပုံဖော်ထားကာ ထိုပုံဖော်မှုကို အများယုံကြည်အောင် ကမ္ဘာ့နိုင်ငံရေး စင်မြင့်နဲ့ မီဒီယာတွေမှာ ထင်ရှားကျော်ကြားသူများ၊ လူများကို လွှမ်းမိုးနိုင်မှုရှိတဲ့ အနုပညာသည်များနဲ့ ဝါဒဖြန့်ကာ ကျွန်တော်တို့နိုင်ငံကို သိက္ခာချနေခြင်း ဖြစ်တယ်ဆိုတာကို အစီရင်ခံစာ အခန်း (၉) မှာ တိတိလင်းလင်း ဖော်ပြထားပါတယ်။ ယင်းအစီရင်ခံစာမှာ လက်ခံနိုင်ခြင်းမရှိသော အချက်အချို့ ကို ဖော်ပြရရင် အကြမ်းဖက်အဖွဲ့ ARSA တိက်က်မကိုလမျိုးရေးအသင်ဖြစ်အောင် ပုံဖော်ထားခြင်း ARSA အကြမ်းဖက်သမားများက မိမိတို့နိုင်ငံ၊ လူမျိုး၊ တပ်မတော်အပေါ် ရက်ရက်စက်စက် ကျူးလွန်မှုများကိုတောင် ဖော့၍ ရေးသားဖော်ပြပြီး တပ်မတော်၏ ဆောင်ရွက်မှုကို အလွန်အမင်း တုံ့ပြန်ဆောင်ရွက်သည့် ပုံစံ ပုံသဏ္ဌန် ပုံဖော်ခြင်း၊ ဘင်္ဂါလီများ၏ လွန်လွန်ကျူးကျူး ဖွဲ့နွဲ့ထွက်ဆိုမှုများကိုသာ အားပေးထားခြင်း၊ သက်သေမပြနိုင်သော ဘင်္ဂါလီ တစ်သောင်းကျော်သေဆုံးသည်ဆိုခြင်းနှင့် အမျိုးသမီးများကို မြန်မာ့သမိုင်းမှာ မရှိခဲ့ဖူးသည့် အုပ်စုဖွဲ့အဓမ္မကျင့်ခြင်းနှင့် နှိပ်စက်မှုများဟု လုပ်ကြံတင်ပြခြင်း၊ ဒဏ်ရာများ၊ မီးရှို့ခံရသော ဒဏ်ရာများနှင့် မိဘမဲ့နေသော ကလေး ၅ သောင်းခန့် တွေ့နိုင်သည်ဟု ဘယ်လိုမှမဖြစ်နိုင်သော၊ ဖြစ်နိုင်ချေ မရှိသည်ကို ရေးသားတင်ပြခြင်း၊ စစ်တပ်က မည်သည့်ဒေသတွင်မဆို ရက်စက်သည့်လုပ်ကိုင်ဆောင်ရွက်မှုများဟာ အမြဲတမ်းတထေရာတည်း ဖြစ်နေသကဲ့သို့ဖြစ်ခြင်းနှင့် ကျူးလွန်သည့် ဥပဒေချိုးဖောက်မှုအတွက်လည်း မည်သို့မျှအရေးယူမခံရသည့် ပုံစံဖြစ်အောင် ရေးသားဖော်ပြထားခြင်းတို့ပဲ ဖြစ်ပါတယ်ခင်ဗျာ။ နာယကကြီးခင်ဗျာ။ FFM ဥက္ကဋ္ဌရဲ့ အစီရင်ခံစာကို HRC အစည်းအဝေးတွင် တင်ပြရာတွင်လည်း ဘင်္ဂါလီပြဿနာကို အစိုးရက အဆက်ဆက်ဖြေရှင်းသော်လည်းပဲ မပြီးပြတ်သေးသော လုပ်ငန်းတစ်ခု အဖြစ် သတိကြီးစွာထားကာ ဆောင်ရွက်ရမည်ဆိုသည့် ဖော်ပြချက်ကို လိုသလိုကိုးကားပြီး ရေရှည်ဖြစ် နေသော ဘင်္ဂါလီပြဿနာကို ဖြေရှင်းခြင်းတစ်ခု၊ လူမျိုးရေးသန့်စင်ခြင်းတစ်ခု ဖြစ်တယ်လို့ လိုသလိုဖော်ပြပြီး DOOGODSGaosègodan Genocide, Ethnic Cleansing War Crimes saloo joosms တပ်မတော်အကြီးအကဲများကို ICC ခုံရုံးတင်အရေးယူရန်နှင့် တပ်မတော်ကိုထိန်းချုပ်နိုင်ရန် ဖိအားပေး ဆောင်ရွက်မှုများ ဖြစ်ပါတယ်။ ထို့အပြင် အစီရင်ခံစာမှာ စွပ်စွဲတင်ပြထားတာကတော့ မြန်မာနိုင်ငံအစိုးရက အထူးစုံစမ်းရေး ကော်မရှင်များ ယခင်က ဆောင်ရွက်ခဲ့သော်လည်း အဆင့်အတန်းစံနှုန်းမမီခြင်း၊ အပြည်ပြည်ဆိုင်ရာ ဥပဒေအရ ချိုးဖောက်သည့်ရာဇဝတ်မှုများကို စုံစမ်းတရားစွဲဆိုရန်လည်း မြန်မာအစိုးရကဆန္ဒမရှိကြောင်း၊ ရခိုင်ပြည်နယ်မှာဖြစ်ပွားသည့် လူ့အခွင့်အရေးချိုးဖောက်သူများကိုလည်း ICC သို့မဟုတ် အပြည်ပြည် ဆိုင်ရာတရားရုံးများသို့ တရားစွဲဆိုနိုင်ရေးတို့ဖြစ်ပါတယ်။ ဒါ့အပြင် နိုင်ငံကိုပိတ်ပင်မှုများ၊ တစ်ဦးချင်း ပိတ်ပင်မှုများနှင့် UN လုံခြုံရေးကောင်စီမှ လက်နက်ပိတ်ပင်မှုများ စတဲ့နိုင်ငံတော်၏ဖွံ့ဖြိုးရေးနဲ့ လုံခြုံရေး စွမ်းအားကို လျော့နည်းစေရန် နိုင်ငံတကာကို တိုက်တွန်းထားကြောင်း တွေ့ရှိရပါတယ်။ ဒါဟာ ဒီမှာတင် မရပ်ဘဲနဲ့ ယခုအခါ ၆၂ ဦးအဖွဲ့ကို အမေရိကန်ဒေါ်လာ ၂၆ သန်း သုံးစွဲဖို့ သဘောတူခွင့်ပြုပြီးဖြစ်တဲ့ အတွက် ယခုထက်ပိုမိုသော အပြစ်ရှာမတရားမှုများ ဆက်လက်တိုးပွားလာမှာ ဖြစ်ပါတယ်။ သို့ပါ၍ FEM ရဲ့ အစီရင်ခံစာပါသည့် အချက်များသည် လုံးဝအဖြစ်မှန်နှင့် နီးစပ်မှုမရှိသလို လိုရာရေးထားသည့် အစီရင်ခံစာဖြစ်သည့်အတွက် လူ့အခွင့်အရေးဆိုင်ရာ ကျူးလွန်ခဲ့သည်ဆိုသော စွပ်စွဲ ချက်များမှာလည်းပဲ လက်ခံနိုင်စရာအကြောင်း မရှိပါကြောင်းနှင့် ယခု ရခိုင်ပြည်နယ် ဘင်္ဂါလီအရေးသည် လူမျိုးရေး၊ ဘာသာရေး ပဋိပက္ခထက်ကို အမျိုးသားရေး၊ နိုင်ငံတော်လုံခြုံရေး ပြဿနာသာဖြစ်ပါတယ်။ မိမိနိုင်ငံနှင့် လူမျိုး၊ ဂုဏ်သိက္ခာ၊ အချုပ်အခြာနှင့် တိုက်ရိုက်သက်ဆိုင်နေသည့်အတွက် အစိုးရအနေဖြင့် ဆောင်ရွက်နေပါသည်ဆိုတာမျိုးနှင့် အဆုံးမသတ်ပါရန်နှင့် ပါတီစွဲ၊ ပုဂ္ဂိုလ်စွဲ၊ လူမျိုးစွဲ စိတ်ဓာတ်များ ကင်းကင်းဖြင့် ဘက်ပေါင်းစုံမှ ကျွန်တော်တို့တတွေ စုစုစည်းစည်း အမြန်ဆုံးတုံ့ပြန်သွားရန် တိုက်တွန်းရင်း ဦးဉာဏ်ထွန်းရဲ့ အဆိုကို အလေးအနက် ထောက်ခံအပ်ပါတယ်ခင်ဗျာ။</speech>
<speech type="speaker">ဦးထွန်းထွန်းဦး မန္တလေးတိုင်းဒေသကြီး မဲဆန္ဒနယ်အမှတ်(၂) ဆွေးနွေးဖို့ဖြစ်ပါတယ်။</speech>
<speech><mp id="1288">ဦးထွန်းထွန်းဦး(မဲဆန္ဒနယ်အမှတ်-၂၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်က ပြည်သူ့လွှတ်တော် ကိုယ်စားလှယ် ဦးဉာဏ်ထွန်းရဲ့ အဆိုနဲ့ပတ်သက်ပြီး အကြံပြုဆွေးနွေးသွားမှာ ဖြစ်ပါတယ်ခင်ဗျာ။ အဆိုရှင်တင်ပြသွားတဲ့ အဓိကအချက်တွေကို အကျဉ်းချုပ်ပြောရရင် ကုလသမဂ္ဂရဲ့ အချက်အလက် ရှာဖွေရေး Mission အစီရင်ခံစာထဲမှာ ရခိုင်ပြည်နယ် အရေးကိစ္စနဲ့စပ်လျဉ်းပြီးတော့ မြန်မာလုံခြုံရေး တပ်ဖွဲ့ဝင်တွေဟာ လူ့အသိုင်းအဝိုင်းတစ်ခုကို လူမျိုးသုဉ်းသတ်ဖြတ်ရန် ရည်ရွယ်ချက်နဲ့ စနစ်တကျ လုပ်ဆောင်ခဲ့တယ်။ အကြမ်းဖက်သတ်ဖြတ်မှုတွေကို အစီအစဉ်ရှိရှိ ကျူးလွန်တဲ့ ARSA အဖွဲ့ကို အကြမ်းဖက် အဖွဲ့အစည်းအနေနဲ့မဟုတ်ဘဲ ဖိနှိပ်မှုတွေကိုတုံ့ပြန်တဲ့ တော်လှန်ရေးအဖွဲ့အဖြစ် ပုံဖော်တယ် စတဲ့အချက်တွေ ပါဝင်ပါတယ်။ အဲဒီအစီရင်ခံစာကြောင့်ပဲ ကုလသမဂ္ဂ အထွေထွေညီလာခံက မြန်မာနိုင်ငံ လူ့အခွင့်အရေး ဆိုင်ရာ ဆုံးဖြတ်ချက်အမှတ်(၅)ကို အတည်ပြုလိုက်ပါတယ်။ စွပ်စွဲထားတဲ့ လူ့အခွင့်အရေးချိုးဖောက်မှု တွေကို အခါအခွင့်သင့်ရင် တရားစွဲနိုင်ရေး ပထမခြေလှမ်းအဖြစ် အဖွဲ့ဖွဲ့ပေးလိုက်ပါတယ်။ အကျိုးဆက် အနေနဲ့ မြန်မာနိုင်ငံအပေါ် ထိမိပြင်းထန်တဲ့ အရေးယူဒဏ်ခတ်မှုတွေ၊ တရားစွဲဆိုမှုတွေ မကြာခင်လုပ်လာ ကြတော့မှာမို့ ဒါဟာ နိုင်ငံတော်အတွက် အလွန်အန္တရာယ်ကြီးလို့ စုပေါင်းကာကွယ် တားဆီးတုံ့ပြန်ရမယ်။ အဲဒီလိုတုံ့ပြန်နိုင်ဖို့အတွက် အဆိုရှင်က လုပ်ငန်းစဉ် ၃ ရပ်နဲ့ အကြံပြု တင်ပြထားပါတယ်။ လေးစားအပ်ပါသော နာယကကြီးခင်ဗျာ။ ကျွန်တော်က အဆိုရှင် အကြံပြု တင်ပြထားတဲ့ နံပါတ် ၃ အချက်ဖြစ်တဲ့ မီဒီယာလှုပ်ရှားမှုနဲ့ တုံ့ပြန်ရမယ်ဆိုတဲ့ အကြောင်းကို အရင်ဆုံးဆွေးနွေးပါ့မယ်။ သတင်း မီဒီယာပိုင်းအနေနဲ့ သူတို့ဘက်မှာ OIC တို့လို ငွေကြေးအင်အားတောင့်တင်းပြီးတော့ စနစ်တကျ Lobby လုပ်ပေးမယ့် ထိထိရောက်ရောက် ဝါဒဖြန့်ချိပေးမယ့်အဖွဲ့တွေ အင်နဲ့အားနဲ့ ထုနဲ့ထည်နဲ့ကို ရှိနေတာကို လက်ခံပါတယ်။ သူတို့ဟာ နိုင်ငံတကာသတင်းစာမျက်နှာမှာ ကျွန်တော်တို့က ရခိုင်ပြည်နယ်အတွင်းက လူ့အသိုင်းအဝိုင်းတစ်ခုကို မတရားနှိပ်စက်ညှင်းပမ်း သတ်ဖြတ်ခံနေကြရပါတယ်လို့ မြင်လာအောင် ဝါဒဖြန့်ရာမှာ အလွန်ကျွမ်းကျင်ကြပါတယ်။ သူတို့ဘက်က ရွာတစ်ရွာမီးလောင်တာနဲ့၊ လူတစ်ယောက်သေတာနဲ့ သတင်းရော၊ ဓာတ်ပုံရောဟာ ကမ္ဘာ့သတင်းဌာနတွေဆီကို မိနစ်ပိုင်းအတွင်း ရောက်အောင်ပို့နိုင်သလို Facebook, Instagram, twitter တွေမှာ ချက်ချင်းဆိုသလို အုံနဲ့ကျင်းနဲ့ စဉ်ဆက်မပြတ် တက်လာပြီး ကမ္ဘာက သနားအောင် လုပ်ဇာတ်ခင်းချဲ့ကားကာ Breaking News တွေအဖြစ် ဖန်တီးနိုင်ကြတာကလဲ အသေအချာပဲ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ကျွန်တော်တို့ ပြည်တွင်းမှာလည်း BBC, VOA, CNA အစရှိတဲ့ ကမ္ဘာ့အဆင့်သတင်းမီဒီယာကြီးတွေ ရှိနေတာကိုလည်း သတိချပ်သင့်ပါတယ်။ အဲဒီလို ကျွန်တော်တို့ လက်လှမ်းမီတဲ့ ကမ္ဘာ့အဆင့် သတင်းမီဒီယာကြီးတွေ ရှိနေပါလျက်နဲ့ ARSA အဖွဲ့ရဲ့ အကြမ်းဖက်လုပ်ရပ်တွေကြောင့် မြန်မာလုံခြုံရေးတပ်ဖွဲ့ဝင်တွေ သတ်ဖြတ်ခံရတာ၊ လူနည်းစုရခိုင်၊ မြို့၊ ဟိန္ဒူဘာသာဝင်တွေ သတ်ဖြတ်ခံရတာတွေကိုတော့ ကမ္ဘာကို ဘာကြောင့်ချမပြနိုင်ရတာလဲဆိုတဲ့ အကြောင်းအရင်းကို ကျွန်တော်တို့ ပြန်လည်စိစစ်လေ့လာပြီး သုံးသပ်အဖြေရှာရမှာဖြစ်ပါတယ်။ တစ်ဖက် မှာလည်း အင်းဒင်ရွာဖြစ်စဉ်လို ထောက်ခြောက်ထဲ တိုးဝင်မိတဲ့အဖြစ်မျိုး မဖြစ်ရအောင်လည်း အသိ၊ သတိရှိရှိနဲ့ ကျွန်တော်တို့ ကြိုးပမ်းဆောင်ရွက်ရမှာ ဖြစ်ပါတယ်။ ဒါမှသာ လူ့အခွင့်အရေးချိုးဖောက် ပါတယ်ဆိုတဲ့ စွပ်စွဲချက်တွေကို အထောက်အထား ခိုင်လုံစွာတင်ပြလာရင် ဥပဒေနဲ့အညီ အရေးယူပါ့မယ်လို့ နိုင်ငံတော်အကြီးအကဲများက သတိပြု ပြောကြားထားတာတွေနဲ့ ဗမာပြည်မှာ စနစ်တကျနဲ့ အသေအချာ ရည်ရွယ်ပြီးတော့ လူမျိုးသုဉ်းသတ်ဖြတ်မှုတွေ မရှိပါဘူးဆိုတဲ့ ငြင်းချက်ထုတ်မှုတွေဟာ အားကောင်း ခိုင်မာလာမှာဖြစ်ပါတယ်။ သူတို့ရဲ့ နည်းပညာနဲ့ ဓနအင်အား မယှဉ်နိုင်လို့ ဝါဒဖြန့်ချိရေးအပိုင်းမှာ ကျွန်တော်တို့ဟာ နောက်ကောက်ကျနေရတာမျိုးမဟုတ်ဘဲနဲ့ ကိုယ့်တာကိုလုံအောင်ကာဖို့ ကိုယ့်မှာရှိတဲ့ အင်အားနဲ့ လက်လှမ်းမီတဲ့ မီဒီယာတွေကို ထိထိရောက်ရောက် အသုံးမချနိုင်လို့သာ ကမ္ဘာ့အလယ်မှာ နိုင်ငံ့ ပုံရိပ်ကျဆင်းရတာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အဆိုရှင်အကြံပြုတင်ပြသွားတဲ့အထဲက ဒုတိယအချက် ဖြစ်တဲ့ လူထုပါဝင်ပူးပေါင်းမှုနဲ့ တားဆီးကာကွယ် တုံ့ပြန်သွားသင့်တယ်ဆိုတဲ့အပိုင်းကို ဆွေးနွေးရရင်တော့ ကျွန်တော်တို့တိုင်းပြည်ဟာ နိုင်ငံ့အတွက်အရေးအကြောင်းပေါ်လာတိုင်း မြန်မာပြည်သူလူထုကြီးဟာ နိုးကြားတက်ကြွပြီး စုစည်းညီညာစွာနဲ့ အောင်မြင်အောင် ပူးပေါင်းဆောင်ရွက်လေ့ရှိတဲ့ ကြီးမားတဲ့သမိုင်း ကြောင်းက ကျွန်တော်တို့မှာ အခိုင်အမာရှိပြီးသားပါ။ ဖက်ဆစ်ဂျပန်ကို တော်လှန်နိုင်တာ၊ အင်္ဂလိပ်ဆီက လွတ်လပ်ရေးရယူနိုင်တာ၊ ၈ လေးလုံး အရေးတော်ပုံကြီးကို ဆင်နွှဲနိုင်တာတွေဟာ အရေးကြုံရင် ကြီးမား အားကောင်းလှတဲ့ လူထုရဲ့ ပူးပေါင်းပါဝင်မှုက အမြဲအသင့်ရှိနေတယ်ဆိုတဲ့ သမိုင်းသက်သေတွေပါပဲ။ မြန်မာပြည်သူလူထုဟာ ခေတ်စနစ်အမျိုးမျိုးနဲ့ စိန်ခေါ်မှုအမျိုးမျိုးကို တွေ့ကြုံ ဖြတ်သန်းခဲ့ရတော့ ရှင်ကြီး ဝမ်းလည်းဝင်ခဲ့ပြီ၊ ရှင်ငယ်ဝမ်းလည်း ဝင်ခဲ့ပြီဆိုသလိုပဲ အတွေ့အကြုံ ရင့်ကျက်ပြီးတော့ နိုင်ငံရေးရေချိန် မြင့်မားကြပါတယ်။ “ခလုတ်ထိမှအမိတ” ဆိုသလို ကိုယ်လိုအပ်လာတော့မှ ပြည်သူကို တ တာမျိုးတော့ လုပ်လို့မရပါဘူး။ ပြည်သူနဲ့အမြဲ တစ်သားတည်းရှိနေမယ်။ ပြည်သူ့ရဲ့ အကျိုးစီးပွားကို အစဉ်ဖော်ဆောင် နေမယ်၊ ပြည်သူ့ရဲ့ လိုလားတောင့်တမှုတွေကို အမြဲဦးထိပ်ပန်ဆင်ပြီးတော့ ပြည်သူလိုအင်ဆန္ဒတွေကို ဖြည့်ဆည်းဆောင်ရွက်ပေးမယ်ဆိုရင် ပြည်သူလူထုရဲ့ ယုံကြည်ကိုးစားမှုကိုရရှိပြီး အားတက်သရော ပူးပေါင်းပါဝင် လက်တွဲလာကြမှာ ဖြစ်ပါတယ်။ ဒါကြောင့် ဒီကျွန်တော်တို့ အဖွဲ့အစည်းအစွဲအလန်းတွေ၊ ပုဂ္ဂိုလ်အစွဲအလန်းတွေ မထားဘဲ ပြည်သူတင်မြှောက်ထားတဲ့ ပြည်သူ့အစိုးရရဲ့ ဦးဆောင်မှုနောက်ကနေ ပြည်သူတွေနဲ့ကျောချင်းကပ် ရင်ချင်းအပ်ကာ လက်ချင်းယှက်ပြီး ပူးပေါင်းညီညွတ်စွာနဲ့ တိုင်းပြည်ရဲ့ အခက်အခဲဟူသမျှကို ရင်ဆိုင် ကျော်ဖြတ်ကြပါစို့လို့ တိုက်တွန်းရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဦးအောင်ကြည်သိန်း ချောင်းဆုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="2230">ဦးအောင်ကြည်သိန်း(ချောင်းဆုံမဲဆန္ဒနယ်၊ မွန်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော် ချောင်းဆုံးမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးအောင်ကြည်သိန်း ဖြစ်ပါတယ်။ ဇီးကုန်းမဲဆန္ဒနယ်က ပြည်သူ့ လွှတ်တော်ကိုယ်စားလှယ် ဦးဉာဏ်ထွန်းရဲ့ အဆိုကို ထောက်ခံဆွေးနွေးသွားမှာ ဖြစ်ပါတယ်။ မြန်မာနိုင်ငံ လူ့အခွင့်အရေးအခြေအနေ ခေါင်းစဉ်ဖြင့် မြန်မာ့အရေးဆုံးဖြတ်ချက် အမှတ်(၅)ကို (၇၃)ကြိမ်မြောက် ကုလသမဂ္ဂအထွေထွေညီလာခံက ၂၀၁၈ ခုနှစ်၊ ဒီဇင်ဘာလ ၂၂ ရက်နေ့က မဲခွဲဆုံးဖြတ်အတည်ပြုခဲ့ပါတယ်။ ဆုံးဖြတ်ချက်နဲ့ပတ်သက်လို့ မြန်မာသံအမတ်ကြီးက ဆုံးဖြတ်ချက်ရဲ့ သဘောထားနဲ့ အဓိပ္ပာယ်က ဆိုးရွား ရန်လိုလှပြီး နိုင်ငံတကာရဲ့ ဂုဏ်သိက္ခာနဲ့ အချုပ်အခြာအာဏာကို လုံးဝလျစ်လျူရှုရာရောက်ကြောင်း လိုတမျိုး၊ မလိုတမျိုး ကျင့်သုံးတဲ့ လူ့အခွင့်အရေးစံနှုန်းကို ရွေးချယ်ကျင့်သုံးမှုကို မြင်တွေ့နိုင်တဲ့ စံနမူနာပြ အဆိုဆုံးဖြတ်ချက်ဖြစ်ပါတယ်လို့ ကန့်ကွက်ခဲ့ပါတယ်။ ဒီလိုဆုံးဖြတ်ချက်တွေ မြန်မာနိုင်ငံအပေါ်ချမှတ်နေတာဟာ ၁၉၉၁ ခုနှစ်ကစပြီး နှစ်စဉ်ချမှတ်နေခဲ့တာ ဖြစ်ပါတယ်။ ၂၀၁၆ ခုနှစ်မှာတော့ ဆုံးဖြတ်ချက်ချမှတ်ခဲ့တာမရှိကြောင်း သတိပြုမိပါတယ်။ မြန်မာနိုင်ငံရဲ့ ပြည်တွင်းရေးကို ဝင်ရောက်စွက်ဖက်ဖို့ ကိုယ်ပိုင်နိုင်ငံ၏ ရည်ရွယ်ချက် အသီးသီးကိုင်စွဲထားတဲ့ နိုင်ငံအချို့နဲ့ အဖွဲ့အစည်းအချို့က တစ်ဖက်စောင်းနှင်း သိကအော်တင်စကား၏ အခင်အစေစာက်မမများ အခြေပြုပြီးချမှတ်ခဲ့တဲ့ ကုလသမဂ္ဂဆုံးဖြတ်ချက်ရဲ့ ဒဏ်ကို ၁၉၉၁ ခုနှစ်မှ ၂၀၁၆ ခုနှစ် ကာလအတွင်း ကျွန်တော်တို့ မြန်မာနိုင်ငံဟာ ခါးစည်းခံခဲ့ရပါတယ်။ စီးပွားရေးပိတ်ဆို့မှုဒဏ်တွေ၊ ဘက်လိုက်မီဒီယာ များရဲ့ မြန်မာနိုင်ငံပုံရိပ်ကို ကျင့်ဝတ်မဲ့ ဖျက်လိုဖျက်ဆီးလုပ်ခဲ့မှုတွေ၊ ဒီမိုကရေစီနဲ့ လူ့အခွင့်အရေးမင်းသား ခေါင်းဆောင်းထားတဲ့သူတွေရဲ့ အတ္တကြီးစွာ ပူးပေါင်းကြံစည်ခဲ့မှုတွေကြောင့် အဲဒီကာလတွေအတွင်း နိုင်ငံ တည်ငြိမ်အေးချမ်းရေးနှင့် ပြည်သူတွေရဲ့ နေ့စဉ်လူနေမှုစီးပွားဘဝ မယိုင်လဲရေးအတွက် ခက်ခဲစွာ ကြိုးပမ်း ရပ်တည်ခဲ့ရပါတယ်။ ၂၀၁၆ ခုနှစ်မှာတော့ သူတို့တွေရဲ့ မျှော်လင့်ချက်တွေ ရောင်ခြည်သန်းလာပြီလို့ ယူဆကြလို့လား မသိပါဘူး။ ဆုံးဖြတ်ချက်ထွက်လာတာ မတွေ့ရပါဘူး။ ဒါကိုကြည့်ရင် ဘာကြောင့် ကျွန်တော်တို့ နိုင်ငံအပေါ် ဒီလိုဆုံးဖြတ်ချက်တွေ ချမှတ်ခဲ့တယ်ဆိုတာ ပညာရှိလွှတ်တော် ကိုယ်စားလှယ်တော်ကြီးများ စေ့စေ့တွေးရင်း ရေးရေးပေါ်လာပါလိမ့်မယ်လို့ ယူဆပါတယ်။ သို့သော်မြန်မာနိုင်ငံက သူတို့တီးကွက်အတိုင်း ကမယ့်နိုင်ငံ မဟုတ်ဘူး။ ကိုယ့်နိုင်ငံအခြေအနေ ကိုယ်သာအသိဆုံးမို့ ကိုယ်ပိုင်ဆုံးဖြတ်ချက်နဲ့ ရပ်မယ့်နိုင်ငံဆိုတာ သိလာကြပုံရတော့ ၂၀၁ရ ခုနှစ် ယခင်နှစ်များအတိုင်း ဓာတ်ပြားဟောင်းပြန်ဖွင့်ပြီး မြန်မာ့အရေး ဆုံးဖြတ်ချက်ကို ပြန်လည်ချမှတ်လာပါတယ်။ ဒီဆုံးဖြတ်ချက်တွေဟာ မဖြစ်မနေလိုက်နာရမယ့် ဥပဒေ အရ စည်းနှောင်မှု Legal Binding တွေမရှိပေမယ့် သီးခြားစောင့်ကြည့်ခံရတဲ့ နိုင်ငံအဖြစ် သတ်မှတ် ခံရတာကြောင့် နိုင်ငံတကာအသိုင်းအဝိုင်းမှာ နိုင်ငံ့ဂုဏ်သိက္ခာကို ထိခိုက်စေပါတယ်။ ၁၉၉၁ ခုနှစ်ကစပြီး နှစ်စဉ်ချမှတ်ခဲ့တာမို့ ထူးဆန်းလာတဲ့ ကိစ္စမဟုတ်ဘူးလို့ ထင်စရာရှိပေမယ့် ယခု ၂၀၁၈ ခုနှစ်အတွက် ထူးခြားတာကတော့ လူ့အခွင့်အရေးချိုးဖောက်မှု ဆိုတာတွေကို စစ်ဆေးအရေး ယူနိုင်ဖို့ တရားဝင်မှတ်တမ်းယူမယ့် အဖွဲ့ဖွဲ့စည်းခြင်းကို အတည်ပြုခဲ့တဲ့အပြင် နိုင်ငံတကာတရားရုံးတွေ ကနေ ကိုင်တွယ်နိုင်ရေး လုံခြုံရေးကောင်စီက လွှဲပြောင်းပေးဖို့ တိုက်တွန်းထားချက်ကို ဆုံးဖြတ်ချက်မှာ ပြဋ္ဌာန်းခြင်း ဖြစ်ပါတယ်။ ဒီဆုံးဖြတ်ချက်ဟာ လွတ်လပ်ခြင်း (Independence)၊ ဘက်မလိုက်ခြင်း (Impartiality) ogégzempoê: (Objectivity) apo sac@spoozos csempap air condoos:od မြန်မာနိုင်ငံဆိုင်ရာ အချက်အလက်ရှာဖွေရေး Mission ရဲ့ အစီရင်ခံစာပါ စွပ်စွဲချက်တွေအပေါ် အခြေပြုပြီး ချမှတ်ခဲ့တာဖြစ်ပါတယ်။ အဲဒီအစီရင်ခံစာထဲက လုံးဝလက်သင့်မခံနိုင်တဲ့ အချက်တစ်ချက်ကို တင်ပြလို ပါတယ်။ ၁၉၈၂ နိုင်ငံသားဥပဒေနဲ့ပတ်သက်ပြီး အချက်အလက်ရှာဖွေရေး Mission ရဲ့ ၂၄-၈-၂၀၁၈ ရက်နေ့ ကြိုတင်အစီရင်ခံစာ အပိုဒ်၂၁ မှာဖော်ပြထားတဲ့ ခေတ်အဆက်ဆက် ကျင့်သုံးခဲ့တဲ့ နိုင်ငံသားဖြစ်ခွင့်နဲ့ နိုင်ငံသားအခွင့်အရေးဆိုင်ရာမူဝါဒနဲ့ ဥပဒေတွေကြောင့် ဖြစ်နေရတဲ့ခွဲခြားဆက်ဆံမှုတွေကို ၁၉၈၂ ခုနှစ် နိုင်ငံသားဥပဒေနဲ့ ဖြေရှင်းနိုင်မှာမဟုတ်ကြောင်းနဲ့ အစိုးရရဲ့ အကြံပြု တင်ပြထားတဲ့ နိုင်ငံသားစိစစ်ရေး လုပ်ငန်းစဉ်တွေအတိုင်း လုပ်ဆောင်ရန်မဖြစ်နိုင်ကြောင်း ဖော်ပြထားချက်ဟာ နေရပ်စွန့်ခွာဆိုသူ ဘင်္ဂါလီ တွေကို နိုင်ငံသားဥပဒေနဲ့အညီ မစိစစ်ဖို့နှပ်ကြောင်းပေးပြီး ကျွန်တော်တို့နိုင်ငံရဲ့ အချုပ်အခြာအာဏာကို မထိမဲ့မြင်ပြုခြင်းပါဘဲ။ ရခိုင်ဒေသက ဘင်္ဂါလီများ ပြန်လည်လက်ခံရေးနဲ့ပတ်သက်ပြီး ၁၃-၂-၂၀၁၉ ရက်နေ့က စင်္ကာပူ ပါလီမန်မှာ လွှတ်တော်အမတ်တွေရဲ့ မေးမြန်းမှုကို နိုင်ငံခြားရေးဝန်ကြီး Vivian Balakrishnan က ဖြေကြားရာမှာ နိုင်ငံသားဖြစ်မှုကိစ္စဟာ အခြေခံအကျဆုံး နိုင်ငံရေးအခွင့်အရေးဖြစ်တယ်။ အဲဒါဟာ အချုပ်အခြာအာဏာကိစ္စ ဖြစ်ပါတယ်။ တိုင်းပြည်တစ်ပြည်ကို ဘယ်လိုတည်ဆောက်မလဲဆိုတာ သတ်မှတ် ပိုင်းခြားတဲ့ကိစ္စပါ။ ဘယ်သူက အတွင်းလူ၊ ဘယ်သူကအပြင်လူဆိုပြီး သတ်မှတ်ကျတာမို့ နိုင်ငံရေးစနစ် တွေနဲ့အညီ ကိုယ့်တိုင်းပြည်ကပဲ ဆုံးဖြတ်ရတာပါ။ ဒီကိစ္စမျိုးမှာ နိုင်ငံခြားသားတွေနဲ့ ပတ်သက်ဖို့မသင့် ပါဘူးလို့ ပြောကြားခဲ့ပါတယ်။ ကျွန်တော်တို့ ပြောရမယ့်စကား ကြားကပြောပေးလို့ ကျေးဇူးတင်စရာပါပဲ။ ဒါဟာ အချုပ်အခြာအာဏာပိုင် နိုင်ငံတိုင်းကျင့်သုံးနေကြတဲ့မူပါပဲ။ နိုင်ငံအားလုံးမှာ နိုင်ငံအလိုက် နိုင်ငံသားဖြစ်ရန် လိုအပ်ချက်ကိုယ်စီ ရှိပါတယ်။ အထူးသဖြင့် ဒီမိုကရေစီနှင့်လူ့အခွင့်အရေး တစာစာအော် နေကြတဲ့ အနောက်လစ်ဘရယ်နိုင်ငံ တွေမှာတောင် တင်းကြပ်တဲ့လူဝင်မှုနဲ့ နိုင်ငံသားဖြစ်မှု စံနှုန်းပေတံများ အားထားရှိပြီး ရွှေ့ပြောင်းလုပ်သား ဒုက္ခသည်တွေကို တင်းကြပ်တဲ့ စိစစ်စစ်ဆေးမှုတွေရှိပါတယ်။ မြန်မာနိုင်ငံဟာလည်း အချုပ်အခြာ အာဏာပိုင် နိုင်ငံတစ်နိုင်ငံဖြစ်လို့ ချို့ယွင်းချက်မဟုတ်ပါဘူး။ ၁၉၈၂ နိုင်ငံသားဥပဒေအောက်မှာ တရုတ်၊ အိန္ဒိယ၊ နီပေါ၊ ဘင်္ဂလား၊ ပါကစ္စတန် နွယ်ဖွား များအား မြန်မာနိုင်ငံသားပြုခွင့်ရတဲ့ တရားဝင်မှတ်တမ်းများလည်း ရှိပါတယ်။ နိုင်ငံရေးစေ့ဆော်မှုနဲ့ တီထွင်ပြီး ကိုယ့်ဘာသာကိုယ် ကင်းမွန်းတပ်ထားတဲ့ လူမျိုးအမည်နာမ တစ်စုံတစ်ရာကို ဘယ်နိုင်ငံ ကမှ တရားဝင် အမှတ်လက္ခဏာအဖြစ် အသိအမှတ်ပြုရန်မဟုတ်သလို ကျွန်တော်တို့နိုင်ငံကလည်း အသိအမှတ် မပြုနိုင် ပါဘူး။ ဒါကြောင့် အစီရင်ခံစာပါ ၁၉၈၂ နိုင်ငံသားဥပဒေကို ဝေဖန်ပြစ်တင်ခြင်းဟာ မြန်မာနိုင်ငံရဲ့ အချုပ်အခြာအာဏာကို ထိပါးတာဖြစ်လို့ လုံးဝကန့်ကွက်ပါတယ်။ ဘင်္ဂါလီ ပြန်လည်လက်ခံရေးလုပ်ငန်း စဉ်မှာလည်း နိုင်ငံသားဖြစ်မှုကို ၁၉၈၂ ခုနှစ် နိုင်ငံသားဥပဒေနဲ့အညီသာ စိစစ်ရမှာဖြစ်ပါကြောင်း တင်ပြရင်း အဆိုကို ထောက်ခံဆွေးနွေးအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဒေါ်သန္တာ အိမ်မဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1612">ဒေါ်သန္တာ(အိမ်မဲမဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ဧရာဝတီတိုင်း ဒေသကြီး အိမ်မဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါ်သန္တာဖြစ်ပြီး ဇီးကုန်းမဲဆန္ဒနယ်က ဦးဉာဏ်ထွန်းတင်သွင်းတဲ့အဆိုကို ဆွေးနွေးသွားမှာဖြစ်ပါတယ်။ Power Point အသုံးပြုခွင့်ပေးပါရှင်။ လေးစားအပ်ပါသော နာယကကြီးရှင့်။ အစိုးရသစ်တက်လာပြီးနောက်ပိုင်း ရခိုင်ပြည်နယ်အတွက် ကြိုတင် ဆောင်ရွက်ချက်တွေ၊ ပဋိပက္ခဖြစ်စဉ်တွေကို လေ့လာမိသလောက် ားနဲ့ ဆွေးနွေး သွားပါမယ်။ Next Slider အစိုးရသစ်တက်လာပြီး ရက် ၆၀ အတွင်း ၂၀၁၆ မေလမှာ နိုင်ငံတော်ရဲ့ အတိုင်ပင်ခံပုဂ္ဂိုလ် ဦးဆောင်သော ရခိုင်ပြည်နယ် တည်ငြိမ်အေးချမ်းရေးနှင့် ဖွံ့ဖြိုးတိုးတက်မှုအကောင်အထည်ဖော်ရေး ဗဟို လေးစားသည့် အတွေ့အကြုံ ရင့်ကျက်ပြီး ထင်ပေါ်ကျော်ကြားသည့် ပြည်တွင်းပြည်ပမှ ပုဂ္ဂိုလ်များ ပါဝင်သော ကုလသမဂ္ဂအထွေထွေအတွင်းရေးမှူးချုပ်ဟောင်း မစ္စတာကိုဖီအာနန်ဦးဆောင်သည့် ရခိုင် ပြည်နယ်ဆိုင်ရာ အကြံပေးကော်မရှင်ကိုဖွဲ့စည်းရန် ထုတ်ပြန်ကြေညာခဲ့ပါတယ်။ ကော်မရှင်ဖွဲ့စည်းရာမှာ ရည်ရွယ်ချက်အနေနဲ့ ရခိုင်ပြည်နယ်၏ သိမ်မွေ့နက်နဲသည့် အရေးကိစ္စများ ဖြေရှင်းနိုင်မည့် ရေရှည် နည်းလမ်းကောင်းများကို ရှာဖွေသွားရန်လို့ ပါပါတယ်။ ဒါဟာအဆိုရှင်တင်ပြတဲ့ ဗျူဟာမြောက်လုပ်ငန်း လမ်းစဉ်ချမှတ်တဲ့ ကြိုတင်မြော်မြင် လုပ်ဆောင်ချက်ဖြစ်တယ်လို့ သုံးသပ်မိပါတယ်။ လေးစားအပ်ပါသော နာယကကြီးရှင့်။ ဒီနေရာမှာ ဘေးထွက်ဆိုးကျိုးနည်းနည်းနဲ့ ရေရှည် သွားရမယ့် လုပ်ငန်းစဉ်အတွက် လုပ်ဆောင်တာကို ရေတိုကိုသာကြည့်ပြီး တစ်သံတည်း မထွက်ခဲ့ကြဘဲ ကန့်ကွက်ခဲ့ကြတာကို စိတ်မကောင်းဖွယ် တွေ့မြင်ကြားသိခဲ့ကြရပါတယ်။ သိပ်မကြာခင် ၂၀၁၆ ခုနှစ်၊ စက်တင်ဘာ ၂၁ ရက်နေ့မှာ နိုင်ငံတော်၏ အတိုင်ပင်ခံပုဂ္ဂိုလ်က (၇၁)ကြိမ်မြောက် ကုလသမဂ္ဂအထွေထွေ ညီလာခံ အထွေထွေမူဝါဒရေးရာမိန့်ခွန်းပြောကြားခဲ့ ပါတယ်။ မိန့်ခွန်းမှာ မြန်မာနိုင်ငံအတွက် လက်တွေ့ ကျပြီး အရေးကြီးတဲ့လုပ်ငန်းစဉ်အဖြစ် နှစ်ပေါင်း ၆၀ ကျော် ပြည်တွင်းလက်နက်ကိုင် ပဋိပက္ခများကို တွေ့ကြုံခံစားခဲ့ရတဲ့ ရေရှည်တည်တံ့တဲ့ ငြိမ်းချမ်းရေးနဲ့ အမျိုးသားပြန်လည်သင့်မြတ်ရေးတို့လောက် အရေးကြီးတဲ့ကိစ္စရှိမှာမဟုတ်ဘူးလို့ ထည့်သွင်းပြောကြားတာကိုကြည့်ရင် ဗျူဟာမြောက်လမ်းစဉ် ကြိုတင် ချမှတ်ခဲ့တာ ပေါ်လွင်လှပါတယ်။ လေးစားအပ်ပါသော နာယကကြီးရှင့်။ နိုင်ငံတော်အစိုးရရဲ့ လူ့အခွင့်အရေးစံချိန်စံညွှန်းအပေါ် တန်ဖိုးထားမှုအဖြစ် ပြည်ထောင်စုငြိမ်းချမ်းရေးအတွက် ဖိအားပေးမှုများကို ကြံ့ကြံ့ခံလျက် အခြေခံ လူ့ အခွင့်အရေး၊ လူ့ဂုဏ်သိက္ခာနဲ့ လူသားတစ်ဦးအဖြစ် တန်ဖိုးထားမှုအပေါ် ကျွန်မတို့ရဲ့ ယုံကြည်မှုကို ထပ်မံ အတည်ပြု ပြောကြားလိုပါတယ်လို့ ထည့်သွင်းပြောကြားခဲ့ပါတယ်။ စစ်မှန်တဲ့ ဖက်ဒရယ်ပြည်ထောင်စု တည်ဆောက်ဖို့ လျှောက်လှမ်းခဲ့တဲ့ ကြမ်းတမ်းတဲ့ ခရီးလမ်းတစ်လျှောက် ကိုယ်ချင်းစာတရား၊ မေတ္တာ တရား၊ နားလည်မှုတို့နဲ့ ကူညီခဲ့ကြသူတွေကို ကျေးဇူးတင်ကြောင်းနဲ့ ယခုလိုထိုကဲ့သို့ ကူညီမှု များ လိုအပ်လျက်ရှိသော်လည်း ကူညီဆောင်ရွက်ပေးမယ်ဆိုတဲ့ ကမ်းလှမ်းမှုတွေထက် ဒေါသ၊ အမုန်း တရား၊ မကျေနပ်မှု၊ တောင်းဆိုမှုတွေ အများအပြား ကြုံတွေ့နေရပါတယ်လို့ သံခင်း၊ တမန်ခင်းနည်းလမ်းနဲ့ ဖြေရှင်းခဲ့ဖူးတာ တွေ့ရပါတယ်။ ၂၀၁၆ အောက်တိုဘာလ ၉ ရက်နေ့မှာ ရခိုင်ပြည်နယ် မောင်တော ပဋိပက္ခဖြစ်ပွားခဲ့ပြီး အောက်တိုဘာ ၁၄ ရက်နေ့မှာတော့ နိုင်ငံတော်သမ္မတရုံးက အဆိုပါဖြစ်စဉ်အတွက် သတင်းထုတ်ပြန်ခဲ့ပါတယ်။ သတင်းထုတ်ပြန်ချက်မှာ မိမိတို့ လူ့အဖွဲ့အစည်းအတွင်း ဘာသာရေး၊ လူမျိုးရေး သွေးထိုးလှုံ့ဆော်မှုများ မပြုလုပ်ကြပါရန်၊ အခြားဒေသများသို့ ပဋိပက္ခများ မပြန့်ပွားရန်၊ အမျိုးသားလုံခြုံရေးနှင့် ကာကွယ်ရေးအတွက် နိုင်ငံတော်အစိုးရနှင့် ပူးပေါင်းဆောင်ရွက်ကြရန်၊ တစ်နည်း အားဖြင့် တစ်သံတည်းထွက်ကြရန် ပြောခဲ့ဖူးတာသိရပါတယ်။ နာယကကြီးရှင့်။ အဆိုရှင်ရဲ့ အစွဲကင်းကင်းနဲ့ တစ်သံတည်းထွက်ကြဖို့ အကြံပြုချက်ဟာ အလွန်ပဲ ကောင်းပါတယ်။ စဉ်းစားစရာကတော့ ဘယ်လိုစံချိန်စံညွှန်း၊ ဘယ်လိုတန်ဖိုးထားမှုတွေအပေါ်မှာ တစ်သံတည်း og odboraşossolòi Next Sliden နိုင်ငံတော်အတိုင်ပင်ခံပုဂ္ဂိုလ်နဲ့ နိုင်ငံခြားမီဒီယာတစ်ခု BBC နဲ့ အင်တာဗျူးမှာ နိုင်ငံတော်အစိုးရရဲ့ သဘောထားကို ပြတ်ပြတ်သားသားနဲ့ ပြောသွားခဲ့တာရှိပါတယ်။ Next Slider လေးစားသည့် အတွေ့အကြုံ ရင့်ကျက်ပြီး ထင်ပေါ်ကျော်ကြားသည့် ပြည်တွင်းပြည်ပမှ ပုဂ္ဂိုလ်များ ပါဝင်သော ကုလသမဂ္ဂအထွေထွေအတွင်းရေးမှူးချုပ်ဟောင်း မစ္စတာကိုဖီအာနန်ဦးဆောင်သည့် ရခိုင် ပြည်နယ်ဆိုင်ရာ အကြံပေးကော်မရှင်ကိုဖွဲ့စည်းရန် ထုတ်ပြန်ကြေညာခဲ့ပါတယ်။ ဘာကြောင့် မသိကျိုးကျွံ မျက်ကွယ်ပြု နေကြပါသလဲလို့ ကမ္ဘာကို မေးခွန်းထုတ် ပြတ်ပြတ်သားသား တုံ့ပြန်ခဲ့ပါတယ်။ Next Slider ကော်မရှင်ဖွဲ့စည်းရာမှာ ရည်ရွယ်ချက်အနေနဲ့ ရခိုင်ပြည်နယ်၏ သိမ်မွေ့နက်နဲသည့် အရေးကိစ္စများ ဖြေရှင်းနိုင်မည့် ရေရှည် နည်းလမ်းကောင်းများကို ရှာဖွေသွားရန်လို့ ပါပါတယ်။ ကော်မရှင်ရဲ့ အကြံပြုချက်တွေ ဘယ်လောက် အကောင်အထည်ဖော်နိုင်သလဲ လာကြည့်သင့်တယ်လို့ ပြောကြားခဲ့ပါတယ်။ အစွဲကင်းကင်းနဲ့တစ်သံတည်း ထွက်ကြမယ်ဆိုရင် နိုင်ငံတော် အစိုးရရဲ့ ရပ်တည်ချက် နောက်ကသာလိုက်ပြီး တစ်သံတည်းထွက်ကြဖို့ရှိတယ်လို့ အကြံပြုလိုပါတယ်။ လေးစားအပ်ပါသော နာယကကြီးရှင့်။ အဆိုရှင်က နိုင်ငံအချို့ပူးပေါင်းကြံစည်ပြီး မြန်မာနိုင်ငံ အပေါ် နိုင်ငံရေး၊ သံတမန်ရေး၊ စီးပွားရေးဖိအားတွေပေးဖို့ လုပ်ဆောင်တာဟာ ဒီမိုကရေစီနဲ့ ဖွံ့ဖြိုးတိုးတက် မှုကို အကြပ်အတည်းတွေ့စေပြီး အခန့်မသင့်ရင် နိုင်ငံပြိုကွဲမှုထောင်ချောက်ထဲ ကျသွားစေမယ်လို့ ဆိုပါတယ်။ နာယကကြီးရှင့်။ နိုင်ငံပြိုကွဲမှုထောင်ချောက်ဆိုတဲ့ စကားကိုတော့ သတိထားသုံးသင့်တယ်လို့ အကြံပြုလိုပါတယ်။ ကျွန်မတို့ပြည်သူတွေအတွက် နိုင်ငံပြိုကွဲမှုထောင်ချောက်၊ ချောက်ထဲကျရန် လက်တစ်လုံး အလိုဆိုတဲ့ အသုံးအနှုန်းဟာ နိုင်ငံရေးအိပ်မက်ဆိုးပမာ ခြိမ်းခြောက်ခံလာရတဲ့စကား ဖြစ်ပါတယ်။ ပြည့်အင်အားသည် ပြည်တွင်းမှာသာရှိသည်ဟုဆိုတာကို အမှန်ယုံကြည်ကြရင် ဘယ်ပြည်ပဖိအားကမှ နိုင်ငံပြိုကွဲအောင် မလုပ်နိုင်ဘဲ ကိုယ့်အချင်းချင်းစိတ်ဝမ်းကွဲမှု၊ မညီညွတ်မှုကသာ နိုင်ငံပြိုကွဲနိုင်ပါကြောင်း အကြံပြု ရင်းဆွေးနွေးချက်ကို နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ရှင့်။</speech>
<speech type="speaker">ဒေါ်ထုမေ ရခိုင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1316">ဒေါ်ထုမေ(မဲဆန္ဒနယ်အမှတ်-၁၁၊ ရခိုင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါ။ နာယကကြီးရှင့်။ ပြည်သူ့လွှတ်တော်ကိုယ်စားလှယ် ဦးဉာဏ်ထွန်းရဲ့ အဆိုအရ ပြီးခဲ့တဲ့နှစ်များအတွင်း ရခိုင်ပြည်နယ်မှာ ဖြစ်ပွားခဲ့တဲ့ ARSA အကြမ်းဖက်မှု တိုက်ခိုက်မှုနောက်ပိုင်း မြန်မာနိုင်ငံအပေါ် နိုင်ငံတကာဖိအားပေးမှုတွေ ဆက်တိုက်ကျရောက်နေကြောင်း ရှိတာကြောင့် အားလုံးစုစည်းညီညွတ် တုံ့ပြန်နိုင်မယ်ဆိုလို့ရှိရင် အလွန်ပဲကောင်းပါတယ်။ ဒါပေမယ့် အခု အဆိုက နောက်ကျနေပြီလားလို့ ထင်မိပါတယ်။ အဆိုအရ နိုင်ငံတော်ပြိုကွဲပျက်စီးရေး ထောင်ချောက် ဆင်ထားတဲ့ နိုင်ငံရေး Agenda ကို ဖော်ဆောင်နေခြင်းဖြစ်တယ်ဆိုရင် လက်ရှိအနေအထားက မြန်မာ နိုင်ငံဟာ ဒီထောင်ချောက်ထဲမှာ တကယ်ပဲပိတ်မိနေပြီလားဆိုတဲ့ မေးခွန်းရှိလာပါတယ်။ တစ်ချိန်က ရခိုင်မှာ ဖြစ်ပွားခဲ့တဲ့အကြမ်းဖက်မှုပြဿနာဟာ စစ်တကောင်းနယ်မှ ဘင်္ဂါလီများ တံခါးမရှိ၊ ဓားမရှိသွင်းခဲ့တဲ့ ဗြိတိသျှများမှာ တာဝန်ရှိသလို ခေတ်အဆက်ဆက်အာဏာပိုင်များရဲ့ အဂတိလိုက်စားမှု၊ နိုင်ငံရေးအမြတ် ထုတ်မှုတွေကြောင့်လည်း ဒီအခြေအနေကို ဆိုက်ရောက်ရခြင်းဖြစ်ပါတယ်။ (တစ်ဖက်နိုင်ငံသားများရဲ့ အလုံးအရင်းနဲ့ ခိုးဝင်မှု၊ ကျူးကျော်မှုကို ထိရောက်ကာကွယ်ဖို့ နှစ်ပေါင်း များစွာ ပျက်ကွက်ခဲ့ကြပါတယ်။ ဒီအကျိုးဆက်ကို ယခု ရခိုင်တိုင်းရင်းသားများနဲ့တကွ မြန်မာတစ်နိုင်ငံလုံး ခါးစည်းခံနေရခြင်းဖြစ်ပါတယ်။ တစ်ချိန်က တရားမဝင်ဝင်ရောက်လာခဲ့တဲ့သူတွေက ယနေ့ လူ့အခွင့်အရေး ခေါင်းစဉ်အောက်မှာ နိုင်ငံသားဖြစ်ခွင့်ဆိုတာထက်ကျော်လွန်ပြီး လူမျိုးတစ်မျိုးဖန်တီးကာ တိုင်းရင်းသား အဖြစ် တောင်းဆိုနေတာကြည့်လို့ရှိရင် လုံးဝလက်ခံနိုင်စရာ အကြောင်းမရှိပါဘူး။ ဒီလိုခေတ်အဆက်ဆက် ဒေသခံပြည်သူတွေ ထိခိုက်နစ်နာရတာကို ကျွန်မတို့ အကြိမ်ကြိမ်ပြောဆိုနေရာမှာ အလားတူအမှားမျိုး နောက်ထပ်မဖြစ်ဖို့လိုပါတယ်။ ဒါပေမယ့် လက်ရှိ ကျွန်မမဲဆန္ဒနယ်မှာ ဌာနဆိုင်ရာလူကြီးမင်း များက ကမန်တိုင်းရင်းသားမဟုတ်တဲ့သူတွေကို ကမန်တိုင်းရင်းသားအဖြစ် ဆောင်ရွက်နေကြတာကို ကမန်နဲ့ ဒေသခံပြည်သူတွေက အထောက်အထားခိုင်ခိုင်မာမာနဲ့ ဥပဒေနဲ့မညီပါဘူးလို့ ထောက်ပြနေပေမယ့် ထိထိရောက်ရောက် ကိုင်တွယ်ဖြေရှင်း အရေးယူဆောင်ရွက်ပေးခြင်းမရှိတဲ့အပြင် ဒါကိုသက်ဆိုင်ရာက ဥပဒေနဲ့ အညီ ဆောင်ရွက်ထားပါတယ်လို့ ကြွေးကြော်နေပါတယ်။ ဒေသခံပြည်သူနဲ့ ကမန်တိုင်းရင်းသားများ ကတော့ တိုင်းရင်းသားအခွင့်အရေးကို ချိုးဖောက်ခံနေရပါတယ်လို့ ပြောဆိုနေကြပါတယ်။ ဥပဒေအရ နိုင်ငံသားဖြစ်သင့် ဖြစ်ထိုက်တဲ့လူတွေကို နိုင်ငံသားဖြစ်ရပါမယ်။ ဒါပေမယ့် တိုင်းရင်းသားဖြစ်ခွင့်ကိုတော့ ဌာနဆိုင်ရာက ဆုံးဖြတ်လို့လုံးဝမရပါဘူး။ နာယကကြီးရှင့်။ အိမ်ငှားက အိမ်ရှင်ကို နှင်ချဖို့ကြိုးစားနေတာကို အားပေးအားမြှောက်ပြုနေတဲ့ ကမ္ဘာ့နိုင်ငံများဟာ လူ့အခွင့်အရေးအကြောင်းပြချက်နဲ့ ကုလသမဂ္ဂကို အသုံးချပြီး မြန်မာနိုင်ငံကိုစနစ်တကျ တိုက်ခိုက်နေတာ ထင်ရှားနေပါတယ်။ တစ်ဖက်မှာလည်း အကျပ်အတည်းရောက်နေတဲ့ မြန်မာနိုင်ငံအပေါ် အပေါ်ယံကောင်းပြီး အမြတ်ထုတ်ဖို့ ကြိုးစားနေတဲ့ နိုင်ငံတကာတွေလည်းရှိပါတယ်။ ဒါကြောင့် ရခိုင် ပြည်နယ်ဟာ အင်အားကြီးနိုင်ငံတချို့ရဲ့ ကစားကွက်ဖြစ်သလို ပြည်တွင်းက နိုင်ငံရေးကစားလိုသူများရဲ့ အကြိုက်ဆိုရင်လည်း မမှားပါဘူး။ ပြည်တွင်းက ကိုယ်ကျိုးစီးပွားကိုကြည့်ပြီး နိုင်ငံရေးကစားမယ်ဆိုလို့ ရှိရင် တိုင်းပြည်ရဲ့ နစ်နာမှုက ကုစားရမှာမဟုတ်ကြောင်း မှတ်ချက်ပြုလိုပါတယ်။ အဆိုရှင်က (၃၉)ကြိမ်မြောက် ကုလသမဂ္ဂ လူ့အခွင့်အရေးကောင်စီကို တင်သွင်းခဲ့တဲ့ မြန်မာနိုင်ငံ ဆိုင်ရာ အချက်အလက်ရှာဖွေရေးကော်မရှင် OIC, EU နဲ့ လူ့အခွင့်အရေးကောင်စီဟာ အကွက်ကျကျ စီမံခဲ့တာလို့ တင်ပြထားပါတယ်။ ပြီးခဲ့တဲ့ လွှတ်တော်သက်တမ်းမှာ ဒီလွှတ်တော်ကြီးမှာပဲ ခန့်ခန့်ကြီး တာဝန်ထမ်းဆောင်ခဲ့ဖူးကြတဲ့သူများဟာ အခုမြန်မာနိုင်ငံကို ပြစ်တင်စွပ်စွဲဖို့ Lobby အကြီးစား တွေနဲ့ EU, OIC နဲ့ နိုင်ငံတကာမှာ အရေးပါရောက်သူများအဖြစ် ရှိနေကြပြီဆိုတာကို ကျွန်မတို့ သတိချပ်ဖို့ လိုပါမယ်။ သေချာတာကတော့ ရခိုင့်အရေးကို တာဝန်ယူဖြေရှင်းကြမယ့် ပုဂ္ဂိုလ်များဟာ ရခိုင်ပြည်သူများရဲ့ ဆန္ဒနဲ့ ကင်းကွာလို့မရပါဘူး။ နာယကကြီးရှင့်။ အဆိုရှင်သုံးနှုန်းသလို နိုင်ငံတကာအဖွဲ့အစည်းတချို့ကြောင့် နိုင်ငံတော်ပြိုကွဲ ပျက်စီးရေးထောင်ချောက်ထဲကို ခံနေရပြီဆိုရင် နိုင်ငံတကာဖိအားကိုဖြေလျှော့ဖို့ နိုင်ငံတွင်းတရားဥပဒေ စိုးမိုးရေးကို မဖြစ်မနေသုံးသပ်ဖို့ လိုအပ်ပါတယ်။ ဥပဒေဆိုတာ စွမ်းအားအကြီးမားဆုံး လွှမ်းမိုးမှုပြုနိုင်တဲ့ လူမှုစည်းကမ်းဆိုင်ရာ အမိန့်အာဏာဖြစ်ပါတယ်။ ဥပဒေဟာ နိုင်ငံတစ်ဝန်းလုံးမှာ အာဏာတည်ရပါမယ်။ လက်ရှိမောင်တောဒေသဟာဆိုလို့ရှိရင် တရားဥပဒေစိုးမိုးမှု ဘယ်လောက် အတိုင်းအတာထိရှိလဲဆိုတာ သုံးသပ်ဖို့လိုပါမယ်။ ဒါကြောင့် နိုင်ငံသူ၊ နိုင်ငံသားအားလုံး စည်းလုံးညီညွတ်ဖို့ ထိထိရောက်ရောက် တုံ့ပြန်မယ်ဆိုလို့ရှိရင် ရခိုင်ပြည်နယ်အတွင်း တရားဥပဒေစိုးမိုးမှုကို ဦးစားပေးဆောင်ရွက်ရပါမယ်။ ၂၀၁၆-၂၀၁ရ ခုနှစ်များက ARSA အကြမ်းဖက်မှုအလွန်မှာ ဆောင်ရွက်နေကြတဲ့ နိုင်ငံဖွံ့ဖြိုး တိုးတက်ရေးအစီအစဉ်တွေဟာ ရေတိုမှာ အဆင်ပြေနိုင်ပေမယ့် ရေတိုမှာက တရားဥပဒေစိုးမိုးရေးသာ ပဓာနအကျဆုံးပါ။ ၂၀၁၄ သန်းခေါင်စာရင်းအရဆိုလို့ရှိရင် မောင်တောနယ်မှာ ဘင်္ဂါလီ ၉၄ ရာခိုင်နှုန်းနဲ့ ဘူးသီးတောင်မှာ ၈၄ ရာခိုင်နှုန်းခန့်ရှိကြောင်း ကျွန်မတို့ လေ့လာသိရှိရပါတယ်။ ဒီလူဦးရေအချိုးအစား ဟာ ဘယ်သူတွေကို ဘယ်သူတွေက လူ့အခွင့်အရေးတကယ်ချိုးဖောက်နေသလဲဆိုတာ ကျွန်မတို့ ကမ္ဘာက သိအောင် ဖော်ပြရမှာဖြစ်ပါတယ်။ ဒီလိုဖော်ပြတဲ့အခါမှာ နိုင်ငံတကာမျက်နှာစာမှာ ကျွန်မတို့ သေသေချာချာ ပြောဖို့အတွက် မီဒီယာအခန်းကဏ္ဍဟာ အလွန်ပဲအရေးကြီးပါတယ်။ လုပ်ကြံဖန်တီးမှုတွေက ကမ္ဘာကို ပတ်ပြီး ဝါဒဖြန့်နိုင်ခဲ့ပေမယ့် ကျွန်မတို့နိုင်ငံရဲ့ အမှန်တရားတွေအရကတော့ အာဆီယံနိုင်ငံများကိုတောင် ကောင်းကောင်းရောက်အောင် ဆောင်ရွက်နိုင်ခဲ့ခြင်း မရှိခဲ့ပါဘူး။ အမှန်တကယ် ထိခိုက်နစ်နာရတာက ဒေသခံတိုင်းရင်းသားတွေပဲ ဖြစ်ပါတယ်။ ရခိုင်အပါအဝင် ဒေသခံတိုင်းရင်းသားများရဲ့ စိုးရိမ်ပူပန်ချက်၊ နစ်နာချက်တွေဟာ နိုင်ငံတကာမျက်နှာစာအပေါ်မှာ ရောက်လာခြင်းမရှိဘဲနဲ့ တစ်ဖက်သတ်အပြောနဲ့ လူဆိုးတွေအဖြစ် ပုံဖော်ခံနေရတာ ကျွန်မတို့ ရင်နာစရာကောင်းပါတယ်။ ဒေသခံတိုင်းရင်းသားတွေရဲ့ အသံတွေပျောက်ဆုံးနေပါတယ်။ ဒီအသံတွေပျောက်မှုကလည်း မြန်မာနိုင်ငံဟာ သူများထောင်ချောက်ထဲကို ဆင်းသက်ခဲ့ရတာ ဖြစ်ပါတယ်။ နာယကကြီးရှင့်။ ဒါ့အပြင် လတ်တလောရခိုင်ပြည်နယ်မှာ ဖြစ်ပွားနေတဲ့ တိုက်ပွဲဟာ နိုင်ငံတကာ ကို မြန်မာနိုင်ငံမှာရှိနေတဲ့ ပုံရိပ်ဆိုးကို မီးလောင်ရာလေပင့် ဖြစ်စေတယ်ဆိုတာ သတိပြုသင့်ပါတယ်။ ဌာနေတိုင်းရင်းသားများတွေတောင် စစ်ပွဲကြောင့်အိမ်မပြန်နိုင်ဘဲ ဒုက္ခမျိုးစုံရောက်နေတယ်ဆိုတဲ့ အချက်က မြန်မာနိုင်ငံရဲ့ ပုံရိပ်ကို ဆက်လက်စွန်းပေဦးမှာ ဖြစ်ပါတယ်။ ဒါကြောင့် နိုင်ငံတကာဖိအားပဲခေါ်ခေါ်၊ ထောင်ချောက်လို့ပြောပြော ဒါတွေကိုရင်ဆိုင်ဖို့အတွက် ပြည်တွင်းမှာ တိုင်းရင်းသားစည်းလုံးညီညွတ်မှု ဟာ ပဓာနအကျဆုံးလို့ ဆွေးနွေးလိုပါတယ်။ ဒါကြောင့် ဌာနေတိုင်းရင်းသားများ ဘေးကင်းလုံခြုံရေး၊ ဂုဏ်သိက္ခာနဲ့အညီ မိမိအရပ်ဒေသမှာ အကြောက်တရားကင်းစွာ အသက်မွေးဝမ်းကျောင်း ပြုရေးတို့ကို လိုလားလျက်ရှိကြပါတယ်။ ဒါ့အပြင် ရခိုင်တိုင်းရင်းသားများနဲ့ ယုံကြည်မှု တည်ဆောက်ရပါမယ်။ အကြောက်တရားနဲ့ တည်ဆောက်လို့မရပါဘူး။ စစ်မှန်တဲ့ စည်းလုံးညီညွတ်မှုနဲ့ ချစ်ကြည်ရင်းနှီးမှုကို ဖြစ်ထွန်းစေမှာဆိုလို့ရှိရင် တိုင်းရင်းသားတန်းတူရေး၊ အပြန်အလှန်လေးစားမှုက ပဓာနကျကြောင်း ဆွေးနွေးလိုပါတယ်။ ဒါကြောင့် နိုင်ငံတကာဖိအားကို အကောင်းဆုံးတုံ့ပြန်နိုင်မယ်ဆိုရင် နိုင်ငံအတွင်း အကောင်းမြင်အင်အားထွန်းကားဖို့ကို ဦးစွာဆောင်ရွက်ရမည်ဖြစ်ကြောင်း ဆွေးနွေးရင်း နိဂုံးချုပ်အပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမျိုးဇော်ဦး လယ်ဝေးမဲဆန္ဒနယ်က ဆွေးနွေးဖို့ဖြစ်ပါတယ်။</speech>
<speech><mp id="1477">ဦးမျိုးဇော်ဦး(လယ်ဝေးမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါ။ ကျွန်တော်ကတော့ လယ်ဝေး မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမျိုးဇော်ဦးဖြစ်ပြီး ဇီးကုန်းမဲဆန္ဒနယ်က ဦးဉာဏ်ထွန်းရဲ့ အဆိုပေါ်မှာ အကြံပြုဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ အဆိုရဲ့ မူလရည်ရွယ်ချက်ဖြစ်တဲ့ ရခိုင်ပြည်နယ်အရေးနှင့် စပ်လျဉ်းပြီး နိုင်ငံသားအားလုံး အစွဲကင်းကင်းဖြင့် စည်းလုံးညီညွတ်စွာ ထိထိရောက်ရောက် တုံ့ပြန်သွားရေးဆိုတဲ့ အချက်ဟာ အင်မတန်ကောင်းမွန်မှန်ကန်ပြီး အခုလတ်တလော ရင်ဆိုင်ကြုံတွေ့နေရတဲ့ ရခိုင်ပြည်နယ် အရေးတင်မက ဒီမိုကရေစီဖက်ဒရယ်ပြည်ထောင်စု ဖြစ်ထွန်းပေါ်ပေါက်လာရေး ကြိုးစားတည်ဆောက် နေတဲ့ ဖြစ်စဉ်တိုင်းမှာလည်း မဖြစ်မနေဦးထိပ်ထားပြီး ခိုင်ခိုင်မာမာကျင့်သုံးရမယ့် မူဝါဒဆိုတာ အထူး ပြောစရာမလိုပါဘူး။ အဆိုကိုလေ့လာကြည့်တဲ့အခါမှာ ရခိုင်ပြည်နယ်အရေးကိစ္စနဲ့ပတ်သက်ပြီး နိုင်ငံတကာ ဖိအားတွေ၊ တစ်ဖက်သတ်စွပ်စွဲချက်တွေ၊ နိုင်ငံတော်အချုပ်အခြာအာဏာထိပါးအောင် အကွက်ချစီမံ ဆောင်ရွက်နေတဲ့ ပြင်ပ ပယောဂအဖျက်အမှောက်တွေအပေါ် လက်ရှိအစိုးရအနေနဲ့ သတိကြီးစွာ တုံ့ပြန် စီမံဆောင်ရွက်နေတာတွေကိုလည်း အဆိုရှင်အနေနဲ့ အသိအမှတ်ပြု ဖော်ပြထားကြောင်း တွေ့ရှိရပါတယ်။ ဒါ့အပြင် တစ်ခြားနိုင်ငံတွေ ရင်ဆိုင်ကြုံတွေ့နေရတဲ့ အလားတူဖြစ်စဉ်တချို့ကို ကိုးကားတင်ပြရင်း အဲဒီနိုင်ငံတွေ တုံ့ပြန်ဆောင်ရွက်ခဲ့ပုံနဲ့ နှိုင်းယှဉ်ပြကာ ကျွန်တော်တို့နိုင်ငံအနေနဲ့ရော ဘယ်လိုတုံ့ပြန်သွား မှာလဲလို့ မေးခွန်းထုတ်ထားတာကိုလည်း တွေ့ရပါတယ်။ လေးစားအပ်တဲ့ နာယကကြီးခင်ဗျာ။ အဆိုရှင်က ၂၀၀၉ ခုနှစ် ဂါဇာ အချက်အလက်ရှာဖွေရေး မစ်ရှင်ရဲ့ အစီရင်ခံစာအပေါ် အစ္စရေးနိုင်ငံရဲ့ တုံ့ပြန်ချက်တွေကို အတုယူသင့်ကြောင်း အကြံပြုတင်ပြ သွားသလို အစ္စရေးဟာ သူ့နိုင်ငံသားတွေနဲ့ သူ့စစ်သားတွေဘက်က မားမားမတ်မတ် ရပ်တည်ပြောကြား ထားတာကိုလည်း ထုတ်နုတ်ကိုးကားရင်း ကျွန်တော်တို့နိုင်ငံကရော ဘယ်လိုတုံ့ပြန်သွားမှာလည်းလို့ အဆိုရှင်က အားမလိုအားမရ မေးခွန်းထုတ်သွားခဲ့ပါတယ်။ ဒါနဲ့ပတ်သက်ပြီး လက်ရှိအစိုးရရဲ့ သံခင်း၊ တမန်ခင်းဆိုင်ရာ တုံ့ပြန်မှုတချို့ကို လေ့လာမိသလောက် ကျွန်တော့အနေနဲ့ ဆွေးနွေးတင်ပြလိုပါတယ်။ အထူးသဖြင့် နိုင်ငံတော်၏ အတိုင်ပင်ခံပုဂ္ဂိုလ်ကိုယ်တိုင် ၂၀၁ရ ခုနှစ်၊ စက်တင်ဘာလ ၁၉ ရက်နေ့မှာ နေပြည်တော်ကို နိုင်ငံခြားသံရုံးက သံတမန်ပေါင်း ၉၀ ကျော် ဖိတ်ခေါ်ပြီး ရခိုင်ပြည်နယ်အရေးနဲ့စပ်လျဉ်းတဲ့ လက်ရှိအစိုးရရဲ့ ဖြေရှင်းဆောင်ရွက်မှုတွေနဲ့ နိုင်ငံတကာရဲ့ တစ်ဖက်သတ်စွပ်စွဲမှုတွေအပေါ် ဘယ်လိုတုံ့ပြန် ခဲ့တယ်ဆိုတာ နမူနာအနေနဲ့ ဆွေးနွေးတင်ပြလိုပါတယ်။ အဲဒီနေ့က တွေ့ဆုံပွဲမှာ နိုင်ငံတော်၏အတိုင်ပင်ခံပုဂ္ဂိုလ်က ကမ္ဘာ့မိသားစုဝင် နိုင်ငံတွေကြားမှာ တာဝန်သိတဲ့ နိုင်ငံတစ်နိုင်ငံအနေနဲ့ မြန်မာနိုင်ငံဟာ နိုင်ငံတကာရဲ့ ဝေဖန်ထောက်ပြမှုတွေကို တုန်လှုပ် နေမှာ မဟုတ်ဘူးလို့ ပြတ်ပြတ်သားသား ပြောကြားခဲ့သလို ရခိုင်ပြည်နယ် အခြေအနေနဲ့ပတ်သက်ပြီး ကမ္ဘာတစ်ဝန်းမှာ စိုးရိမ်ပူပန်မှုတွေ အများကြီးရှိနေတာကိုသိရှိကြောင်း မြန်မာနိုင်ငံအစိုးရအနေနဲ့ ပြစ်တင် ဝေဖန်မှုတွေကို လျော့ပါးစေဖို့၊ တာဝန်ဝတ္တရားတွေကိုရှောင်လွှဲဖို့ ကြိုးစားနေတာမဟုတ်ကြောင်း၊ လူ့အခွင့် အရေး ချိုးဖောက်မှုတွေ၊ ဥပဒေနဲ့ဆန့်ကျင်တဲ့ အကြမ်းဖက်မှုတွေအားလုံးကို ကျွန်မတို့အနေနဲ့ ရှုံ့ချ ကြောင်း၊ လုံခြုံရေးတပ်ဖွဲ့တွေအနေနဲ့ တတ်နိုင်သမျှ ထိန်းထိန်းသိမ်းသိမ်း ဆောင်ရွက်ဖို့၊ ဘေးထွက် ဆိုးကျိုးတွေမဖြစ်စေဖို့၊ အပြစ်မဲ့ပြည်သူတွေ ထိခိုက်မှုမရှိစေဖို့၊ စစ်ဆင်ရေးတွေ ဆောင်ရွက်ရာမှာ ကျင့်ဝတ် တွေကို တိတိကျကျလိုက်နာဖို့ ညွှန်ကြားထားပြီးဖြစ်ကြောင်းလည်း နိုင်ငံတကာသံတမန်တွေကို ရှင်းလင်း ပြောကြားခဲ့ပါတယ်။ ဒါ့အပြင် လုံခြုံရေးတပ်ဖွဲ့ဝင်တွေ လူ့အခွင့်အရေးချိုးဖောက်တယ်ဆိုတဲ့ စွပ်စွဲချက်တွေနဲ့ စပ်လျဉ်းပြီး အရေးယူမှုတွေမပြုလုပ်ခင် အဲဒီစွပ်စွဲမှုတွေမှာ ခိုင်လုံတဲ့အထောက်အထား ရှိဖို့လိုကြောင်းလည်း အတိ အလင်း သတင်းစကားပါးခဲ့ပါတယ်။ ဒါတွေကိုကြည့်ရင် နိုင်ငံတကာက အခြေအမြစ် အထောက်အထား မရှိတဲ့စွပ်စွဲချက်တွေကို ဂရုစိုက်တုန်လှုပ်နေမှာမဟုတ်သလို ခိုင်လုံတဲ့အထောက်အထားမရှိဘဲ လုံခြုံရေး တပ်ဖွဲ့ဝင်တွေ လူ့အခွင့်အရေးချိုးဖောက်တယ်လို့ ပြောလာရင်လည်း လက်ခံမှာမဟုတ်ဘူးဆိုတဲ့ ကိုယ့်နိုင်ငံသူ၊ နိုင်ငံသား၊ ကိုယ့်တပ်ဖွဲ့ဝင်တွေဘက်က မားမားမတ်မတ် ရပ်တည်ပြခဲ့တာကို ရှင်းရှင်းလင်းလင်း သိမြင် နိုင်ပါတယ်။ လေးစားအပ်တဲ့ နာယကကြီးခင်ဗျာ။ အဆိုရှင် အကြံပြုတင်ပြဆွေးနွေးသွားတဲ့ အစ္စရေးနိုင်ငံရဲ့ အခြေအနေနဲ့ ကျွန်တော်တို့နိုင်ငံရဲ့ လက်ရှိအခြေအနေဟာ ပေးထားချက်တွေမတူသလို သူတို့အစိုးရရဲ့ ဖွဲ့စည်းပုံနဲ့ ကျွန်တော်တို့အစိုးရရဲ့ဖွဲ့စည်းပုံ မတူကွဲပြားတာကိုလည်း အားလုံးအသိပဲ ဖြစ်ပါတယ်။ ဒါပေမယ့် ဘယ်လိုပဲ အကန့်အသတ်တွေရှိနေပါစေ လက်ရှိအစိုးရခေါင်းဆောင်များအနေဖြင့် နိုင်ငံတကာ ဖိအားတွေ၊ စွပ်စွဲမှုတွေအပေါ် တာဝန်ယူမှု၊ တာဝန်ခံမှုအပြည့်နဲ့ ရပ်တည်ချက်ပြတ်သားစွာ နိုင်ငံတော်နှင့် နိုင်ငံသား တို့ရဲ့ အကျိုးစီးပွားကို အမြဲတမ်းတင်ရင်း ကြိုးစားဆောင်ရွက်နေတယ်ဆိုတာ ထင်ရှားပေါ်လွင် ပါတယ်။ အဲဒီလို မားမားမတ်မတ် မယိုင်မလဲ ကြိုးစားဆောင်ရွက်နေတဲ့ အကျိုးဆက်အနေနဲ့ မှန်းချက်နဲ့ နှမ်းထွက်မကိုက်တဲ့ နိုင်ငံတကာအသိုင်းအဝိုင်းက နိုင်ငံတော်၏အတိုင်ပင်ခံပုဂ္ဂိုလ်ကို ပေးအပ်ထားတဲ့ ဆုတံဆိပ်တွေ တစ်ခုပြီးတစ်ခု ပြန်လည်ရုပ်သိမ်းနေတာကိုလည်း ကျွန်တော်တို့အားလုံး မြင်တွေ့ကြားသိပြီး ဖြစ်ပါတယ်။ ဒါတွေကို ကျွန်တော့အနေနဲ့ အလေးအနက်ထား တင်ပြနေရတာက အဆိုရှင်ရဲ့ အားမလို အားမရဖြစ်မှုကို နားလည်ပေမယ့် လက်ရှိအစိုးရခေါင်းဆောင်တွေအနေနဲ့ အဆိုရှင်အကြံပြု တင်ပြဆွေးနွေး တာတွေထက်တောင် ကြိုးစားဆောင်ရွက်နေတယ်လို့ စွဲမြဲယုံကြည်လို့ပဲ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ နိဂုံးချုပ်အနေနဲ့ အဲဒီနေ့က နိုင်ငံတကာသံတမန်တွေကို ရခိုင်ပြည်နယ်အရေးကိစ္စနဲ့ပတ်သက်ပြီး နိုင်ငံတော်၏ အတိုင်ပင်ခံပုဂ္ဂိုလ် ပြောကြားခဲ့တဲ့ စကားတစ်ခွန်း ကို ကိုးကားလိုပါတယ်။ အဲဒါကတော့ ကျွန်မတို့အနေနဲ့ နိုင်ငံအတွင်း၊ နိုင်ငံရဲ့ နယ်နိမိတ်အတွင်း နေထိုင်သူ တွေအားလုံး လုံခြုံအေးချမ်း သာယာဝပြောစွာနေထိုင်ဖို့အတွက် ကြိုးစားဆောင်ရွက်သွားမှာ ဖြစ်ပါတယ်။ အဲဒီရည်မှန်းချက်ဟာ ကြီးမားတဲ့ မျှော်မှန်းချက်ဖြစ်ပါတယ်။ ဒါပေမယ့် အောင်မြင်အောင် ဆောင်ရွက် ရာမှာ မဖြစ်နိုင်တဲ့မျှော်မှန်းချက်တော့ မဟုတ်ပါဘူး။ ကျွန်မတို့အားလုံး လက်တွဲဆောင်ရွက်ရမှာဖြစ်ပြီး တော့ အစိုးရအပါအဝင် ဒီနိုင်ငံအတွင်းမှာရှိတဲ့ လူတစ်ဦးချင်းစီမှာ ဒီတာဝန်ရှိပါတယ်တဲ့။ ဒီစကားဟာ အဆိုရှင်တင်ပြတိုက်တွန်းသွားတဲ့ အစွဲကင်းကင်းနဲ့ စည်းလုံးညီညွတ်စွာ တုံ့ပြန်သွားရေးဆိုတဲ့ သဘော တရားရဲ့ ရှေ့ဆောင်လမ်းပြစကားဆိုလည်း မမှားပါဘူးလို့ပြောကြားရင်းနဲ့ ကျွန်တော့ရဲ့ ဆွေးနွေးမှုကို အဆုံးသတ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးမိုးမြင့်အောင် တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးမိုးမြင့်အောင်(တပ်မတော်သား ပြည်သူ့လွှတ်တော်ကိုယ်စားလှယ်)</mp>အားလုံး မင်္ဂလာပါ။ ကျွန်တော် ဗိုလ်မှူးမိုးမြင့်အောင် ဖြစ်ပါတယ်။ ပြည်သူ့လွှတ်တော် ကိုယ်စားလှယ် ဦးဉာဏ်ထွန်းရဲ့ အဆိုကို ထောက်ခံဆွေးနွေးသွားမှာ ဖြစ်ပါတယ်။ Power Point ဖြင့် တင်ပြခွင့်ပြုပါခင်ဗျာ။ နာယကကြီးခင်ဗျာ။ OIC, EU, UNHRC တို့အပြင် အခြားသော အင်အားကြီးနိုင်ငံတချို့နဲ့ ၎င်းတို့ရဲ့ လက်ဝေခံအဖွဲ့အစည်းများဖြစ်တဲ့ တင်ပြပါအဖွဲ့အစည်းများက ရခိုင်အရေးကိစ္စများကို အသုံးချကာ မိမိတို့နိုင်ငံရဲ့ အချုပ်အခြာအာဏာကိုထိပါးစေမယ့် နိုင်ငံရေး Agenda တစ်ရပ် ဖော်ဆောင်လာတာကို ဆွေးနွေးမှာဖြစ်ပါတယ်။ လွတ်လပ်ရေးမရမီကာလများက အစပြုခဲ့တဲ့ ဘင်္ဂလားနယ်မြေမှကျူးကျော် ဝင်ရောက်လာတဲ့ silcsop:3269:09 sac@pe:Lyco caos?son pè¢69: Agenda ums Democracy Transition ကာလမှာ ဇာတ်ရှိန်မြင့်သထက် မြင့်လာတာဖြစ်ပါတယ်။ ၁၉၉၀ ခုနှစ်ကာလများကစလို့ OIC, EU, UN အဖွဲ့အစည်းများဟာ Press Release, Statements, Resolutions များကို ထုတ်ပြန်လေ့ရှိပြီး၊ ၂၀၁၁-၂၀၁၂ ခုနှစ် နောက်ပိုင်းကာလများကနေ ယနေ့တင်ပြပါအတိုင်း စဉ်ဆက်မပြတ် ဆောင်ရွက်နေ တာကို တွေ့ရှိရပါတယ်။ အသေးစိတ် လေ့လာသုံးသပ်ကြည့်ရာမှာ ဘင်္ဂါလီများအတွက် နိုင်ငံသားရရှိရေး တောင်းဆိုမှု၊ နိုင်ငံတော်အစိုးရနဲ့ လုံခြုံရေးတပ်ဖွဲ့များကို ထိုးနှက်တိုက်ခိုက် စွပ်စွဲမှု၊ ရခိုင်အရေးကိစ္စကို နိုင်ငံတကာမှပါဝင်လာစေရန် တောင်းဆိုမှု အစရှိတဲ့အချက်များသာ ဖြစ်တာကိုတွေ့ရှိရပါတယ်။ ၎င်းအဖွဲ့များ အရှိန်မြှင့် လုပ်ဆောင်လာတာဟာ ၂၀၁၂ ခုနှစ်တွင် ရခိုင်တိုင်းရင်းသူတစ်ဦးကို ဘင်္ဂါလီ ၄ ဦးက မုဒိမ်းကျင့်ခဲ့ရာက စတင်ခဲ့တဲ့ ထောင်ချောက်ဆင်ထားတဲ့ နိုင်ငံရေး Agenda ရဲ့ ပထမ မဟာဗျူဟာလို့ ဆိုနိုင်တဲ့ ပဋိပက္ခများနဲ့လည်း တိုက်ဆိုင်လျက်ရှိခဲ့ပါတယ်။ ရာသီဥတုပြောင်းလဲမှုကြောင့် ဘင်္ဂလားဒေ့ရှ်နိုင်ငံမှလူများ အစုလိုက်အပြုံလိုက် ရွှေ့ပြောင်းမှုကို ၂၀၅၀ တွင် အပြည်ပြည်ဆိုင်ရာ သဘောတူညီမှုရရှိရန်အတွက် ကြိုးပမ်းမှုတွင် လှေစီးဒုက္ခသည် ကမ်ပိန်း ဟာ Agenda ရဲ့ ဒုတိယမဟာဗျူဟာအနေနဲ့ ဆောင်ရွက်ခဲ့ကြကြောင်း တွေ့ရှိရပါတယ်။ ၂၀၁၄ ခုနှစ်၊ တူရကီနိုင်ငံ၊ အစ္စတန်ဘူတွင် ကုလသမဂ္ဂနှင့် အိုအိုင်စီအဖွဲ့ ပူးပေါင်းအစည်းအဝေး ကိုလည်းကျင်းပခဲ့ပြီး ဘင်္ဂါလီများအပေါ် အကြမ်းဖက်မှုများသည် ဒီမိုကရေစီအသွင်ကူးပြောင်းမှုဖြစ်စဉ် များကို လမ်းကြောင်းပြောင်းလဲစေနိုင်ကြောင်း ခြိမ်းခြောက်မှုအပါအဝင် တင်ပြပါအတိုင်း ဆုံးဖြတ်ချက်များ ချမှတ်ခဲ့ကြပါတယ်။ ၂၀၁၆ ခုနှစ်၊ တူရကီနိုင်ငံတွင် ကျင်းပခဲ့သည့် The 13th Islamic Summit Conference ၏ ကြေညာစာတမ်းတွင် “ရခိုင်ဒေသအတွင်းရှိ ဘင်္ဂါလီ အသိုင်းအဝိုင်း၏ အခြေခံရပိုင်ခွင့်များကို အကာအကွယ် ပေးရန်နှင့် နိုင်ငံသားဖြစ်မှုအခွင့်အရေးကို ဆောင်ရွက်ပေးရန်” စသည်တို့အပါအဝင် တင်ပြပါအတိုင်း ဆုံးဖြတ်ခဲ့ကြပါတယ်။ ၂၀၁၆ ခုနှစ်၊ သြဂုတ်လ ၂၄ ရက်နေ့မှာ ရခိုင်ပြည်နယ်ဆိုင်ရာ အကြံပေးကော်မရှင်ကို စတင် ဖွဲ့စည်းခဲ့ပြီး ပြည်ပနိုင်ငံများတွင် ဒုက္ခသည်အဖြစ် ခံယူသူများ၏ ပင်ရင်းနိုင်ငံ၊ နောက်ခံအကြောင်းအရာ အပါအဝင် နိုင်ငံတကာဆက်သွယ်မှုတို့ကိုလည်း သုံးသပ်သွားမည်ဟု ပါရှိပါတယ်။ တစ်ချိန်တည်းတွင် ဘင်္ဂါလီဘလော့ကာ၌ ကိုဖီအာနန်ကော်မရှင် ပေါ်ပေါက်လာခြင်းသည် ဘင်္ဂါလီအတွက် အောင်ပွဲခံရမည့် ကိစ္စတစ်ရပ်ပင်ဖြစ်ကြောင်း ရေးသားခဲ့ကြပါတယ်။ တိုက်ဆိုင်မှုလို့ဆိုရလောက်အောင်ပင် ကော်မရှင် အဖွဲ့ဝင်အချို့ မြန်မာနိုင်ငံသို့ ရောက်ရှိလာတဲ့နေ့ရဲ့ နောက်တစ်နေ့ ၉-၁၀-၂၀၁၆ ရက်နေ့မှာတော့ Agenda ရဲ့ တတိယမြောက်မဟာဗျူဟာလို့ ယူဆရမယ့် ရဲကင်းစခန်း ၃ ခုကို တစ်ပြိုင်တည်း ဘင်္ဂါလီအကြမ်းဖက် အဖွဲ့၏ တိုက်ခိုက်ခြင်းဖြင့် စတင်ခဲ့ပါတယ်။ ၂၀၁ရ ခုနှစ်၊ မတ်လအတွင်းမှာတော့ ကုလသမဂ္ဂလူ့အခွင့်အရေးကောင်စီ၌ မြန်မာနိုင်ငံဆိုင်ရာ နိုင်ငံတကာ အချက်အလက်ရှာဖွေရေးအဖွဲ့ကို ဖွဲ့စည်းခဲ့ပြီး အပြီးသတ်အစီရင်ခံစာကို ၂၀၁၈ ခုနှစ်၊ မတ်လတွင်တင်သွင်းရန် ဆုံးဖြတ်ချက်ချမှတ်ခဲ့ပါတယ်။ ၂၀၁ရ ခုနှစ်၊ သြဂုတ်လ ၂၄ ရက် ကိုဖီအာနန်ကော်မရှင်၏ အပြီးသတ် အစီရင်ခံစာ တင်သွင်းတဲ့ နေ့၌ ထပ်မံတိုက်ဆိုင်စွာဖြင့် ARSA အဖွဲ့က ရဲကင်းစခန်း ၃၀ ခုနှင့် တပ်ဌာနချုပ် ၁ ခု ကို တစ်ပြိုင်နက်တည်း အကြမ်းဖက် တိုက်ခိုက်ခဲ့ပါတယ်။ ဘင်္ဂါလီများအနေဖြင့် နိုင်ငံသား ဖြစ်နိုင်ခြေမှာ အလွန်နည်းပါးလျက်ရှိပြီး OIC/13th ISLAMIC SUMMIT မှထုတ်ပြန်ခဲ့သည့် ကြေညာစာတမ်း အပိုဒ် ၈၂ အရ OIC ဟာ နိုင်ငံသား ဖြစ်မြောက်ရေး အတွက် ကြိုးပမ်းလျက်ရှိကြောင်း ပေါ်လွင်ထင်ရှားပါတယ်။ ကိုဖီအာနန်ကော်မရှင်အစီရင်ခံစာတွင် ၁၉၈၂ ခုနှစ်၊ မြန်မာနိုင်ငံသားဥပဒေကို ပြင်ဆင်သင့်ပါသည်ဟု ဖော်ပြထားသဖြင့် OIC ၏ လိုလားချက် အတိုင်းဖြစ်နေကြောင်း လေ့လာတွေ့ရှိရပါတယ်။ ၂၀၁ရ စက်တင်ဘာလ ၁၉ ရက်နေ့က ထုတ်ပြန်ခဲ့တဲ့ OIC ရဲ့ Declaration of the Contact Group တွင် အပိုဒ်ပေါင်း ၂ရ ပိုဒ်ပါဝင်ပြီး အဓိက ကတော့ ၁၉၈၂ မြန်မာနိုင်ငံသားဥပဒေကို ပြင်ဆင် ပယ်ဖျက်၍ နိုင်ငံသားအဖြစ်ရရှိရေး၊ ကိုဖီအာနန်ကော်မရှင်၏ အကြံပြုချက်များကို ဆက်လက်အကောင် အထည်ဖော်စေရေး၊ (၇၂)ကြိမ်မြောက် ကုလသမဂ္ဂအထွေထွေညီလာခံတွင် ဆုံးဖြတ်ချက်ချနိုင်အောင် လုပ်ဆောင်နိုင်ရေး၊ နောက်ထပ်ကျင်းပမည့် UNHRC အစည်းအဝေးများတွင် အရေးကြီးပြဿနာအဖြစ် ဆွေးနွေးနိုင်ရန် တောင်းဆိုသွားရေး တို့ပါဝင်ပါတယ်။ ဒီအချက်တွေ ကြည့်ရင် UN, EU တို့ရဲ့ စဉ်ဆက် မပြတ် လုပ်ဆောင်နေမှုများဟာ OIC က အစဉ် ပြည်ထောင်စုလွှတ်တော်သို့ တင်ပြခဲ့တဲ့အစီရင်ခံစာပါ (၁၃၇)ကြိမ်မြောက် IPU ညီလာခံတွင် မြန်မာ့လွှတ်တော်ကိုယ်စားလှယ်အဖွဲ့ ကန့်ကွက်ခဲ့သည့် မြန်မာနိုင်ငံဆိုင်ရာ ဆုံးဖြတ်ချက်ပါ အပိုဒ် ၁ရ “အားလုံးအကျုံးဝင်သော ပေါင်းစပ်ရေးအစီအစဉ်များ ဆောင်ရွက်ပေးရေး”ဆိုသည့် အချက်ကလည်း Agenda ရဲ့ တစ်စိတ်တစ်ဒေသပဲ ဖြစ်ပါတယ်။ EU ကလည်း ဘင်္ဂါလီအရေးကိစ္စတွင် လွတ်လပ်စွာသွားလာခွင့်၊ ၁၉၈၂ မြန်မာနိုင်ငံသားဥပဒေကို ပြင်ဆင်ရေး လုပ်ဆောင်ပေးရမည်ဖြစ်ကြောင်း ထုတ်ပြန်ခဲ့ပါတယ်။ ဒီအချက်တွေဟာလည်း OIC က အစဉ်တစိုက်ချမှတ်ခဲ့တဲ့ ကြေညာချက်များအတိုင်း ဖြစ်နေပါတယ်။ နာယကကြီးခင်ဗျာ။ အထက်မှာတင်ပြခဲ့တဲ့ အချက်များအရ ကျွန်တော်တို့မြန်မာနိုင်ငံရဲ့ ဒီမိုကရေစီ အလင်သားတင်းကာလ အင်တင်တာ ဆင်းအတက် အဆင်အင်စင် ထုတ်ပြန်ခဲ့တဲ့ နိုင်ငံတကာ အချက်အလက်ရှာဖွေရေးအဖွဲ့ရဲ့ မြန်မာနိုင်ငံဆိုင်ရာ အစီရင်ခံစာကို ကုလသမဂ္ဂ အထွေထွေညီလာခံမှ တစ်ဖက်သတ်ဆုံးဖြတ်ချက်ချခြင်းဟာ လက်မခံနိုင်စရာကိစ္စရပ်ဖြစ်ပြီး နိုင်ငံရေး ထောင်ချောက်ဆင်ဖို့ Agenda တစ်ရပ်ဖြစ်တာ ပေါ်လွင်ထင်ရှားပါတယ်။ ဘင်္ဂါလီများအတွက် ၁၉၈၂ ခုနှစ်၊ မြန်မာနိုင်ငံသားဥပဒေကိုပြင်ဆင်ရေး ဘက်ပေါင်းစုံမှ ဖိအားပေးဆောင်ရွက်နေသည့် နိုင်ငံရေး Agenda အောင်မြင်သွားပါက ရခိုင်ပြည်နယ်မြောက်ပိုင်းကို နိုင်ငံတော်၏ အစိတ်အပိုင်းအဖြစ်မှ လက်လွှတ်ဆုံးရှုံး ရနိုင်ဖွယ်အခြေအနေ ဖြစ်သောကြောင့် အဆိုကိုထောက်ခံပါကြောင်း ဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်မြတ်သီတာထွန်း မွန်ပြည်နယ် မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1301">ဒေါ်မြတ်သီတာထွန်း(မဲဆန္ဒနယ်အမှတ်-၅၊ မွန်ပြည်နယ်)</mp>မင်္ဂလာပါရှင်။ ကျွန်မက မြတ်သီတာထွန်း ဖြစ်ပါတယ်။ လေးစားအပ်ပါသော နာယကကြီးရှင်။ အဆိုဆွေးနွေးရာမှာ Power Point တင်ပြခွင့်ပြုပါရန်နှင့် လိုအပ်တဲ့နေရာမှာ အင်္ဂလိပ်စာသုံးခွင့်ပြုပါရန် တင်ပြအပ်ပါတယ်ရှင်။ နာယကကြီးရှင်။ အဆိုမှာ တင်ပြပါအတိုင်း အပိုင်း ၃ ပိုင်း တွေ့ရှိရမှာဖြစ်ပါတယ်။ တကယ်တော့ ကျွန်မတို့နိုင်ငံအပေါ်မှာ လူ့အခွင့်အရေးဆိုင်ရာ ကိစ္စရပ်တွေနဲ့ပတ်သက်ပြီး နိုင်ငံတကာရဲ့ စောင့်ကြည့် ဝေဖန်ပြစ်တင်မှုတွေဟာ ပြည်တွင်းနိုင်ငံရေး မတည်ငြိမ်မှုတွေနဲ့အတူ ရှိနေခဲ့တာကြာပါပြီ။ ရခိုင်ပြည်နယ် နဲ့ပတ်သက်လို့ ၂၀၁၅ အစိုးရသစ် တာဝန်ယူပြီးနောက်ပိုင်း တည်ငြိမ်အေးချမ်းရေးနှင့် ဖွံ့ဖြိုးတိုးတက် ရေးကို အထူးအလေးထား ဆောင်ရွက်ခဲ့တဲ့အတွက် အခြေအနေကောင်းတစ်ခုကို ရောက်ရှိခဲ့ပါတယ်။ သို့ပေမယ့် အစိုးရသက်တမ်း (၁၈)လခန့်အကြာ ၂၀၁၆၊ အောက်တိုဘာနဲ့ ၂၀၁၇၊ သြဂုတ်လတွေမှာ မောင်တောဒေသက ရဲကင်းစခန်းတွေကို ARSA အကြမ်းဖက်သမားတွေက ဝင်ရောက်တိုက်ခိုက်မှု ဖြစ်ပွားခဲ့ပါတယ်။ ဒီတိုက်ခိုက်မှုတွေကို လုံခြုံရေးတပ်ဖွဲ့များက တုံ့ပြန်ဆောင်ရွက်ရာမှာ လူ့အခွင့်အရေး ချိုးဖောက်မှုတွေရှိတယ်။ Genocidal Intent ရှိတယ်ဆိုတဲ့ အပြင်ထန်ဆုံး စွပ်စွဲမှုတွေနဲ့အတူ နိုင်ငံရဲ့ပုံရိပ် ကျဆင်းခဲ့ရပါတယ်။ EU OIC နဲ့ UNHRC တို့ ပူးပေါင်းပြီး မြန်မာနိုင်ငံဆိုင်ရာ လွတ်လပ်တဲ့ နိုင်ငံတကာ saqodgacungpag.9:33h (Independent International Fact-Finding Mission On Myanmar) FFM ကို UNHRC ရဲ့ (၃၄)ကြိမ်မြောက် အစည်းအဝေး ဆုံးဖြတ်ချက်အရ ဖွဲ့စည်းခဲ့ပါတယ်။ FFM ကို စတင် မှာမဟုတ်ကြောင်း၊ ဒီအဖွဲ့ရဲ့ ရှာဖွေတွေ့ရှိချက်တွေကိုလည်း လက်ခံမှာမဟုတ်ကြောင်း၊ FFM ဟာ မြန်မာနိုင်ငံ ပြဿနာဖြေရှင်းမှုမှာ အထောက်အကူပြုမှာမဟုတ်ဘဲ အသိုင်းအဝိုင်းနှစ်ရပ်အကြား တင်းမာမှုကို ပိုမို ကြီးထွားစေမှာဖြစ်ကြောင်း ရှင်းလင်းပြတ်သားစွာ ကြေညာခဲ့ပြီး UNHRC ရဲ့ ဆုံးဖြတ်ချက်တစ်ခုလုံးကို ပယ်ချခဲ့ပါတယ်။ နာယကကြီးရှင့်။ မြန်မာအစိုးရအနေနဲ့ နိုင်ငံတကာရဲ့ ဆုံးဖြတ်ချက်တွေ၊ ဖိအားတွေအပေါ်မှာ တုံ့ပြန်သင့်တဲ့မဆိုင်းမတွ ရှင်းလင်းတိကျပြတ်သားစွာ၊ သံတမန်နည်းလမ်းကျစွာ စဉ်ဆက်မပြတ် တုံ့ပြန်ဆောင်ရွက်နေတယ်လို့ မြင်ပါတယ်။ မြန်မာအစိုးရရဲ့ ဆောင်ရွက်ချက်များကို Power Point နဲ့ တင်ပြလိုက်ပါတယ်။ အဆိုရှင်က နိုင်ငံအချို့ရဲ့ ပူးပေါင်းကြံစည်မှုတွေကနေတစ်ဆင့် မြန်မာနိုင်ငံအပေါ် နိုင်ငံရေး၊ သံသမန်ရေး၊ စီးပွားရေး ဖိအားပေးဖို့ လုပ်ဆောင်လာတာဟာ မြန်မာနိုင်ငံရဲ့ ဒီမိုကရေစီနဲ့ ဖွံ့ဖြိုးတိုးတက် မှုတွေကို ကြီးမားစွာ အကျပ်အတည်းဖြစ်စေပြီး အခန့်မသင့်ရင် နိုင်ငံပြိုကွဲရေး ထောင်ချောက်ထဲ ကျသွား နိုင်တယ်လို့ တင်ပြသွားပါတယ်။ ကျွန်မအနေနဲ့တော့ ကျွန်မတို့သည် ထောင်ချောက်ကို ထောင်ချောက်မှန်း သိဖို့နဲ့ ကိုယ်တိုင်က ထောင်ချောက်ထဲ တိုးဝင်မိလျက်သားမဖြစ်ဖို့ အရေးကြီးတယ်လို့ ယူဆပါတယ်။ ရဲကင်းစခန်းတွေ တိုက်ခိုက်ခံရမှုကို လုံခြုံရေးတပ်ဖွဲ့တွေက တုံ့ပြန်ဆောင်ရွက်တဲ့အခါမှာ နိုင်ငံတော် အတိုင်ပင်ခံပုဂ္ဂိုလ်က အမြော်အမြင်ရှိစွာ ညွှန်ကြားခဲ့တာရှိပါတယ်။ “လုံခြုံရေးတပ်ဖွဲ့တွေအနေနဲ့ တတ်နိုင်သမျှ ထိန်းထိန်း သိမ်းသိမ်း ဆောင်ရွက်ကြဖို့၊ ဘေးထွက်ဆိုးကျိုးတွေ မဖြစ်စေဖို့၊ အပြစ်မဲ့ပြည်သူတွေ ထိခိုက်မှုမရှိစေဖို့နဲ့ စစ်ဆင်ရေးတွေ ဆောင်ရွက်ရာမှာ ကျင့်ဝတ်တွေကို တိတိကျကျ လိုက်နာကြဖို့” ပဲဖြစ်ပါတယ်။ တိုင်းပြည်တစ်ခု ဘယ်လိုအခြေအနေမျိုးမှာ ပြိုကွဲမယ့် အန္တရာယ်ကျရောက် နိုင်ပါသလဲ။ ကျန်မ အမြင်ကတော့ Instability ဆိုတဲ့ ပြည်တွင်းမတည်ငြိမ်တဲ့ အခြေအနေမှာလို့ ယူဆပါတယ်။ မတည် မငြိမ်ဖြစ်စေတဲ့ ပြုမူဆောင်ရွက်မှုမျိုးတွေကို ရှောင်ရှားကြရမှာဖြစ်သလို ကျွန်မတို့နိုင်ငံသွားနေတဲ့ ဒီမို ကရေစီခရီးလမ်းမှာ ပဋိပက္ခတွေကို ဖြစ်ပေါ်စေတဲ့ အဟန့်အတားတွေကို နိုင်ငံချစ်စိတ် ညီညွတ်မှုအားနဲ့ ဖယ်ရှားကြရမှာဖြစ်ပါတယ်။ အခုဆိုရင် ကျွန်မတို့နိုင်ငံမှာ တိုင်းရင်းသားအချင်းချင်း ပဋိပက္ခ ချုပ်ငြိမ်းစေဖို့အတွက်ကို ဖွဲ့စည်းပုံ အခြေခံဥပဒေပြင်ဆင်ရေး လွှတ်တော်ကြီးမှာ ကြိုပမ်းနေသလို ငြိမ်းချမ်းရေး လုပ်ငန်းစည်များကိုလည်း ၂၁ ရာစု ပင်လုံညီလာခံကျင်းပပြီး ဆောင်ရွက်နေတာ အားလုံးအသိပဲ ဖြစ်ပါတယ်။ ကျွန်မတို့နိုင်ငံဟာ မချမ်းသာလို့၊ နိုင်ငံငယ်လေးဖြစ်လို့ဆိုပြီး နိုင်ငံတကာရဲ့ ပြစ်တင်ဝေဖန် ထောက်ပြမှုတွေကို တုန်လှုပ်နေစရာအကြောင်း တော့မရှိပါဘူး။ သို့ပေမယ့် ကမ္ဘာ့မိသာစုနိုင်ငံတွေကြားမှာ တာဝန်သိတဲ့ နိုင်ငံတစ်နိုင်ငံအဖြစ်တော့ ဂုဏ်သိက္ခာ ထိန်းသိမ်း ရပ်တည်နိုင်ရမှာဖြစ်ပါတယ်။ ကျွန်မတို့နိုင်ငံဟာ ကိုယ်လုပ်ရမယ့် တာဝန်ဝတ္တရားတွေကို တိတိကျကျ ဆောင်ရွက်မယ်ဆိုရင်၊ Ability ရှိမယ်ဆိုရင်၊ လမ်းကြောင်း အမှန်ပေါ်မှာလည်း ရှိနေမယ် ဆိုရင် ဘယ်လောက်အင်အားကြီးပါတယ်ဆိုတဲ့ ဘယ်နိုင်ငံတကာ အဖွဲ့ အစည်းကမှ ကြားဝင်စွက်ဖက်လို့ မရပါဘူး။ နာယကကြီးရှင့်။ အဆိုရဲ့ ဒုတိယပိုင်းနဲ့ဆက်နွယ်ပြီး ဆွေးနွေးလိုပါတယ်။ ကျွန်မတို့နိုင်ငံ လက်ရှိ ရင်ဆိုင်နေရတဲ့ အခက်အခဲ၊ အစိုးရကြုံတွေ့နေရတဲ့ အကျပ်အတည်းတွေကို ပြည်သူလူထုက နားလည် သိရှိတယ်လို့ ယုံကြည်ပါတယ်။ မလိုသေးတဲ့ဆောင်ရွက်ခြင်းဟာ Public Awareness လုပ်ရာ မရောက်ဘဲနဲ့ အစွန်းရောက်အမျိုးသားရေးစိတ်ဓာတ်များ ပြင်းထန်အောင် လှုံ့ဆော်သလို ဖြစ်သွားမှာလည်း ထည့်သွင်းစဉ်းစားရမှာပါ။ အခုကျွန်မတို့ပြည်သူတွေဟာ ဘာသာရေး၊ လူမျိုးရေး အမုန်းစကားတွေ၊ ဝါဒမှိုင်းတွေ၊ သတင်းမှား၊ သတင်းတုတွေကို ဖြန့်ဝေခြင်းမပြုမိစေဖို့ အရေးကြီးတာ ဖြစ်ပါတယ်။ ဒါတွေကို ရှောင်ရှားခြင်းအားဖြင့် နိုင်ငံတော်ကို ကူညီကာကွယ်ရာ ရောက်မှာဖြစ်ပါတယ်။ ရခိုင်ပြည်နယ်အရေးကိစ္စမှာ မှန်ကန်တဲ့ တတင်းအချက်အလက်တွေ နိုင်ငံတော်အကြီးအကဲတွေဆီ အမြန်ဆုံးရောက်ရှိဖို့က အင်မတန်အရေးကြီးပါတယ်။ ပြည်တွင်း၊ ပြည်ပက ဓနအင်အားကြွယ်ဝတဲ့ မြန်မာ Ofiones mimorfononciminosos momento morirefors ချက်တွေနဲ့ ပတ်သက်ပြီး ကမ္ဘာ့ပင်မ မီဒီယာရေစီးကြောင်းထဲမှာ ရင်ပေါင်တန်းစီးဆင်းနိုင်ဖို့အတွက် နိုင်ငံတော် အစိုးရကို အကူအညီပေးနိုင်ဖို့ စိတ်စေတနာရှိကြမယ်လို့ မျှော်လင့်ပါတယ်။ နာယကကြီးရှင့်။ အဆိုရှင်ဆွေးနွေးရာမှာ အစ္စရေးနိုင်ငံခြားရေးဝန်ကြီးက အစ္စရေးဟာ သူ့နိုင်ငံသား တွေကို ကာကွယ်ဖို့နဲ့ သူ့စစ်သည်တွေကို အမနာပ စွပ်စွဲတိုက်ခိုက်မှုတွေက ကာကွယ်ဖို့ လုပ်စရာရှိတာ တွေကို ဆက်လုပ်သွားရမှာပဲလို့ သူ့နိုင်ငံနဲ့ သူ့စစ်သည်တွေဘက်က မားမားမတ်မတ် ရပ်တည်ပြောကြား ခဲ့တယ်လို့ဆိုပါတယ်။ ဒီလိုပဲဖြစ်သင့်တာပါ။ သို့သော်လည်း အစ္စရေးဟာ သူ့နိုင်ငံသား၊ သူ့စစ်သည်တွေဘက်က မားမားမတ်မတ် ရပ်တည်ပေးနိုင်သလို ပိုင်ပိုင်နိုင်နိုင်လည်း စီမံအုပ်ချုပ်နိုင်တဲ့ အခြေအနေမှာလည်း အတိအကျရှိတယ်ဆိုတာကိုတော့ မေ့ထားလို့မဖြစ်ပါဘူး။ ကျွန်မတို့နိုင်ငံမှာကတော့ ဒီအခြေအနေနဲ့မတူတဲ့ အကန့်အသတ်တွေရှိနေတယ်ဆိုတာ အားလုံး အသိပဲဖြစ်ပါတယ်။ နာယကကြီးရှင့်။ ပြဿနာ ဘယ်ကလာသလဲဆိုတဲ့ အကြောင်းရင်းကို မြင်အောင်ကြည့်ဖို့နဲ့ မျက်ကွယ် မပြုကြဖို့လိုပါတယ်။ ပြဿနာတစ်ခုကို ဘက်ပေါင်းစုံက မစဉ်းစားမတွေးခေါ်ဘဲ ရှေ့ဆက်တိုးနေသရွေ့ ဘယ်သူ့အတွက်မဆို အန္တရာယ်များလွန်းတယ်ဆိုတဲ့ ရခိုင်ပြည်နယ်အရေးကိစ္စနဲ့ပတ်သက်ပြီး နိုင်ငံတော် အတိုင်ပင်ခံပုဂ္ဂိုလ်ရဲ့ သတိချပ်မှတ်သားဖွယ်ရာ အတွေးအခေါ်တစ်ရပ်ကို တင်ပြရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးနန်မွန်ထင် မချမ်းဘောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1362">ဦးနန်မွန်ထင်(မချမ်းဘောမဲဆန္ဒနယ်၊ ကချင်ပြည်နယ်)</mp>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုဝန်ကြီးများ၊ ပြည်ထောင်စုလွှတ်တော်ကိုယ်စားလှယ် များအားလုံး မင်္ဂလာအပေါင်းနှင့် ပြည့်စုံပါစေကြောင်း ဦးစွာဂါရဝပြု နှုတ်ခွန်းဆက်သအပ်ပါတယ်။ ကျွန်တောကတော့ ကချင်ပြည်နယ် မချမ်းဘောမဲဆန္ဒနယ်မှ ဦးနန်မွန်ထင် ဖြစ်ပါတယ်ခင်ဗျာ။ နာယကြီးခင်ဗျာ။ ကျွန်တော်အနေနဲ့ ဇီးကုန်းမဲဆန္ဒနယ်မှ ဦးဉာဏ်ထွန်းတင်သွင်းတဲ့ နိုင်ငံတော် လုံခြုံရေးနှင့် ပက်သက်တဲ့အဆိုကို ထောက်ခံဆွေးနွေးလိုပါတယ်။ ကုလသမဂ္ဂအထွေထွေညီလာခံရဲ့ တတိယ ကော်မတီမှာ OIC နှင့် EU တို့က ပူးတွဲတင်သွင်းတဲ့ မြန်မာနိုင်ငံဆိုင်ရာဆုံးဖြတ်ချက်ဟာ နိုင်ငံတော် လုံခြုံရေးကို ထိခိုက်စေနိုင်တယ်လို့ ကျွန်တော်သုံးသပ်မိပါတယ်။ မြန်မာနိုင်ငံမှာ နိုင်ငံတစ်နိုင်ငံမှာ လုံခြုံရေး ကဏ္ဍဟာ အင်မတန်အရေးကြီးပါတယ်။ ဒို့နိုင်ငံရဲ့သမိုင်းကြောင်းကို ပြန်ကြည့်တဲ့အခါမှာ တစ်ချိန်တုန်းက သီပေါဘုရင်ကို နယ်ချဲ့တို့က ကြက်ဖမ်း၊ ငှက်ဖမ်း ဖမ်းပြီးခေါ်ဆောင်သွားပါတယ်။ တစ်နိုင်ငံလုံး သူ့ကျွန် ဘဝရောက်ခဲ့တယ်ဆိုတာ အားလုံးအသိပဲဖြစ်ပါတယ်။ အကယ်၍ အဲဒီတုန်းက မြန်မာပြည်ညီညွတ်ပြီး လက်နက်၊ ခဲယမ်း လုံခြုံရေးကောင်းကောင်းရှိလို့ရှိရင် ကျွန်တော်တို့ သီပေါဘုရင်အလွယ်တကူ ခေါ်သွား နိုင်မှာမဟုတ်ဘူးလို့ ကျွန်တော် ဒီလိုပဲသုံးသပ်မိပါတယ်။ နာယကကြီးခင်ဗျာ။ မြန်မာစကားပုံတစ်ခု ရှိပါတယ်။ အဲဒါကတော နွားကွဲရင်ကျားဆွဲမယ်ဆိုတဲ့ စကားပုံပါပဲ။ အလားတူ ကျွန်တော်တို့ တိုင်းရင်းသားတိုင်းမှာ စကားပုံတွေရှိပါတယ်။ နိုင်ငံတကာအဖွဲ့ အစည်းတချို့က ကျွန်တော်တို့နိုင်ငံကို ဖြိုခွဲနိုင်ဖို့အတွက် ဘက်စုံစစ်ပွဲအသွင်ဆောင်နေတာကို အထင်အရှား တွေ့နေရပါတယ်။ အဲဒီလိုဆင်နွှဲတဲ့အခါမှာ နည်းလမ်းအမျိုးမျိုးသုံးကြတယ်။ နံပါတ်(၁) နိုင်ငံရေးနည်းလမ်း၊ စီးပွားရေးနည်းလမ်း၊ လူမှုရေးနည်းလမ်း၊ သဘောတရားနည်းလမ်း၊ ဝါဒဖြန့်ချိရေးနည်းလမ်း၊ သံတမန် နည်းလမ်း၊ ချစ်ကြည်ရေးနည်းလမ်း စသည်ဖြင့်အဲဒီ ရ မျိုးကို အသုံးပြုပြီးမှဖြိုခွဲဖို့ ကြိုးစားနေတယ် ဆိုတာကို တွေ့ရှိရပါတယ်။ နာယကကြီးခင်ဗျာ။ အဲဒီနည်းလမ်းများအနက် စစ်ရေးနည်းလမ်းကလွဲပီး ကျန်တဲ့ ၆ မျိုးလုံးကို သုံးပြီး စနစ်တကျ ဆောင်ရွက်နေတာကို ကျွန်တော်တို့ ပြည်သူတွေသိရှိ နားလည်ဖို့ကောင်းပါတယ်။ လက်ရှိ UN မျက်နှာစာကနေ မြန်မာနိုင်ငံအပေါ် ဖိအားပေးဆောင်ရွက်နေတာတွေဟာ နိုင်ငံရေးနည်း၊ ဝါဒဖြန့်ချိ ရေးနည်း၊ သံတမန်နည်းလမ်းတွေကိုသုံးပြီး နိုင်ငံပြိုကွဲပျက်စီးအောင် လုပ်ဆောင်နေတယ်လို့ ကျွန်တော် ဒီလိုသုံးသပ်ပါတယ်။ နာယကကြီးခင်ဗျာ။ မြန်မာနိုင်ငံနဲ့ပတ်သက်ပြီး အထူးအစီရင်ခံစာတင်သွင်းတဲ့သူ UN အတွင်းရေးမှူး ချုပ်ရဲ့ အထူးကိုယ်စားလှယ် နိုင်ငံတကာအချက်အလက်ရှာဖွေရေးအဖွဲ့နှင့် လက်ရှိဖော်ဆောင်နေဆဲ လွတ်လပ် တဲ့ ယန္တရားစတဲ့ အဖွဲ့ ၄ ဖွဲ့ အတွက် ကုလသမဂ္ဂရဲ့ အသုံးစရိတ်ခွဲဝေလျာထားမှုမှာ ၂၀၁၈-၂၀၂၀ ခုနှစ်အတွင်း ဒေါ်လာသန်းပေါင်း ၂၈.၆ သန်းရှိကြောင်း လေ့လာတွေ့ရှိရပါတယ်။ နာယကကြီးခင်ဗျာ။ အခု တတိယကော်မတီက အတည်ပြုတဲ့ ယန္တရားတစ်ခုတည်းအတွက် အမေရိကန်ဒေါ်လာ ၂၆.ရ သန်း သုံးစွဲတယ်ဆိုတာကို လေ့လာတွေ့ရှိရပါတယ်။ ဒီငွေကြေးတွေကို တကယ်တော့ ကမ္ဘာ့ဆင်းရဲတဲ့ဒေသတွေမှာ သုံးမယ်ဆိုရင် UN အနေနဲ့ ပို၍မှန်ကန်လိမ့်မယ်လို့ ကျွန်တော်အကြံပြု ဆွေးနွေးလိုပါတယ်။ အခုတော့ မလိုအပ်တဲ့ ယန္တရားတည်ထောင်ပြီး မိမိနိုင်ငံအပေါ် ဖိအားပေးသလို ဖြစ်တယ် လို့သုံးသပ်မိပါတယ်။ နာယကကြီးခင်ဗျာ။ UN မှာ ဆွေးနွေးစဉ်က ဗီယက်နမ်အမြဲတမ်းကိုယ်စားလှယ်က အဲဒီလောက် များပြားတဲ့ငွေကြေးကို ဘာကြောင့်သုံးသလဲလို့ မေးခွန်းထုတ်ခဲ့ဖူးပါတယ်။ UN ဟာ ကမ္ဘာ့နိုင်ငံများရဲ့ ထည့်ဝင်ငွေများကို အလဟဿ ဖြုန်းတီးနေသလိုဖြစ်နေပါတယ်။ လုပ်စားနေတယ်လို့ ကျွန်တော် ဒီလိုပဲ သုံးသပ်မိပါတယ်။ ဒီလိုနိုင်ငံတကာရဲ့ ဖိအားကျရောက်ချိန်မှာ ပြည်တွင်းကအင်အားတွေစုပြီး ညီညီညွတ်ညွတ် တွန်းလှန်ကြဖို့ အရေးကြီးပါတယ်။ အန္တရာယ်ဖြစ်တဲ့ ICC လို့တောင် ခေါ်နေကြောင်းကြားသိရ၍ စိတ်မချမ်း မသာဖြစ်နေရပါတယ်။ နာယကကြီးခင်ဗျာ။ အခုလိုနုနယ်တဲ့ ဒီမိုကရေစီသက်တမ်းမှာ အခုလို UN Platform ကနေတစ်ဆင့် မြန်မာနိုင်ငံအပေါ် ဖိအားပေးခြင်းဟာ နောက်ပြန်စေနိုင်တယ်ဆိုတာ ဒီလိုသုံးသပ်မိပါတယ်။ နာယကကြီး ခင်ဗျာ။ နိဂုံးအနေဖြင့် တင်ပြရမယ်ဆိုလို့ရှိရင် ကျွန်တော်တို့နိုင်ငံဟာ ပြည်ထောင်စု နိုင်ငံဖြစ်ပါတယ်။ ပြည်ထောင်စုကြီးအတွင်း မှီတင်းနေထိုင်ကြတဲ့ တိုင်ရင်းသားလူမျိုး ၁၃၅ မျိုး လူမျိုးစွဲ၊ ဘာသာစွဲ၊ ဝါဒစွဲ အစွဲကင်းကင်းနှင့် မိမိနိုင်ငံအပေါ်ကျရောက်လာတဲ့ အန္တရာယ်ကို ညီညီညွတ်ညွတ်နှင့် စုပေါင်းတွန်းလှန်ကြဖို့လိုအပ်ကြောင်းတင်ပြရင်း အဆိုကို ထောက်ခံဆွေးနွေးလိုပါတယ်။</speech>
<speech type="speaker">ဦးစောထွန်းမြအောင် ဖာပွန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="29">ဦးစောထွန်းမြအောင်(ဖာပွန်မဲဆန္ဒနယ်၊ ကရင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယက၊ ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များကို မင်္ဂလာပါလို့ ဦးစွာဂါဝရပြု နှုတ်ဆက်ပါတယ်။ ကျွန်တော်ကတော့ ကရင်ပြည်နယ် ဖာပွန်မြို့နယ်က ပြည်သူ့လွှတ်တော် ကိုယ်စားလှယ် ဦးစောထွန်းမြအောင် ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ကျွန်တော့အနေနဲ့ ဇီးကုန်းမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးဉာဏ်ထွန်း တင်သွင်းသော OIC, EU, UNHRC တို့က မြန်မာနိုင်ငံ လူ့အခွင့်အရေး အခြေအနေဆုံးဖြတ်ချက်များ ကုလသမဂ္ဂအထွေထွေညီလာခံတွင် အတည်ပြုနိုင်ရေး စဉ်ဆက်မပြတ် လုပ်ဆောင်မှု မြန်မာနိုင်ငံဒီမိုကရေစီနှင့် ဖွံ့ဖြိုးတိုးတက်ရေးလုပ်ငန်းစဉ်အား အကြပ်အတည်းကို တွန်းပို့သူ ဖြစ်နေကြောင်း နိုင်ငံတော်ပြိုကွဲအောင်ဆောင်ရွက်မှုကို ၎င်းအဆိုအား ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ မြန်မာနိုင်ငံသမိုင်း အစဉ်အလာကို တိတိကျကျ မြန်မာ နိုင်ငံကိုအုပ်စိုးခဲ့တဲ့ နိုင်ငံကြီးတစ်နိုင်ငံကဆိုလို့ရှိရင် တကယ့်အစစ်အမှန် သမိုင်းအစဉ်အလာကို မပြောဝံ့ ပါဘူး။ အဓိကအချက်က ကျွန်တော်တို့ ရန္တပိုစာချုပ်နဲ့ပတ်သက်ပြီး ကျွန်တော်တို့ ရခိုင်ပြည်နယ်ကို ဘင်္ဂါလီတွေ တံခါးမရှိဓားမရှိ ဝင်လာတယ်။ ဝင်လာပြီးတော့ အဲဒီမှာ စပါးတွေစိုက်ခိုင်းတယ်။ စိုက်ခိုင်း ပြီးတော့ ပြည်ပနိုင်ငံကို လှေကြီးလှေငယ်နဲ့ပို့တယ်။ ဒါကလက်ခတ်မလွဲ ဖြစ်ပါတယ်။ နောက်တစ်ခါ ဂျပန်နဲ့ မြန်မာခေါင်းဆောင်တွေနဲ့ပေါင်းပြီးတော့ အင်္ဂလိပ်ကိုတိုက်ထုတ်တယ်။ အဲဒီဘင်္ဂါလီတွေက တစ်ခါတည်းထွက်ပြေးသွားကြတယ်။ ထွက်ပြေးသွားပြီးနောက်ပိုင်းမှ ပြဿနာတွေက ပြောရမယ်ဆိုရင် အဲဒီကတည်းကပြဿနာ အခုထက်ထိ ဖြေရှင်းလို့မဆုံးနိုင်ဘူး။ နောက်ကျွန်တော်တို့နိုင်ငံအနေနဲ့ လွတ်လပ်ရေးရပြီးနောက်ပိုင်းမှာ ကျွန်တော်တို့က နိုင်ငံအနေနဲ့ အချုပ်အခြာအာဏာပိုင်တဲ့ နိုင်ငံတစ်ခုအနေနဲ့ အသိအမှတ်ပြုရပါမယ်။ နိုင်ငံတကာက ဒါကိုလည်း မထီမဲ့မြင် လိုမျိုးလုပ်ပြီး ကျွန်တော်တို့ လူ့အခွင့်အရေးကိုအဓိကထားပြီးတော့ ကျွန်တော်တို့ ဖိအားပေးနေတာ တွေ့ရတယ်။ နောက်တစ်ခါ ကျွန်တော်တို့ မြန်မာနိုင်ငံဟာ အဲဒီကြားထဲမှာပဲ ကျွန်တော်တို့က တိုင်းရင်းသား စည်းလုံးညီညွတ်ရေးကို ဆောင်ရွက်တဲ့နေရာမှာ အခြေခံမူ ၅၁ ချက်နဲ့ ကျွန်တော်တို့ တိုင်းရင်းသားအဖွဲ့ ၁၀ ဖွဲ့ နဲ့က ငြိမ်းချမ်းရေးလက်မှတ်စာချုပ် ထိုးထားပြီးသား ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ၂၀၁၉ ခုနှစ်၊ ဖေဖော်ဝါရီလ ၂၅ ရက် နဲ့ ၂၈ ရက်နေ့မှာ ကျင်းပခဲ့တဲ့ ဆွစ်ဇာလန်နိုင်ငံ၊ ဂျီနီဗာမှာ ပြည်ထောင်စုဝန်ကြီး ဦးကျော်တင်ကလည်း လူ့အခွင့်ရေးနဲ့ပတ်သက် ပြီးတော့ အသေးစိတ်ကို ရှင်းလင်းပြသွားတာဖြစ်ပါတယ်။ ထို့အတူပဲ၂၀၁၉ ခုနှစ်၊ ဖေဖော်ဝါရီလ ၂၈ ရက်နေ့မှာ နယူးယောက်မှာကျင်းပခဲ့တဲ့ မြန်မာနိုင်ငံအခြေအနေ ခေါင်းစဉ်နဲ့ပတ်သက်လို့ ကုလသမဂ္ဂ လုံခြုံရေး ကောင်စီမှာ ကုလသမဂ္ဂအဖွဲ့ဝင်နိုင်ငံ ၉ နိုင်ငံ၊ နောက်တစ်ခါ ကျွန်တော်တို့ အထွေထွေအတွင်းရေးမှူးချုပ်ရဲ့ အထူးကိုယ်စားလှယ် Ms. Christine Schraner Burgener က တက်ရောက်ပြီး ဥက္ကဋ္ဌအဖြစ် ဂီနီနိုင်ငံက နေပြီးတော့ ကျွန်တော်တို့ ပါဝင်ဆောင်ရွက်ခဲ့ပါတယ်။ အဲဒီမှာလည်း မြန်မာနိုင်ငံကုလသမဂ္ဂ သံအမတ်ကြီး ဟောက်ဒိုဆွမ်းက အသေးစိတ် ကျွန်တော်တို့ ဆွေးနွေးသွားတယ်။ အဓိက အချက်အဖြစ် OIC, EU, UNHRC ဖွဲ့တဲ့ လွတ်လပ်သောအချက်အလက်ရှာဖွေရေးကော်မတီအဖွဲ့ကို ပြင်းပြင်းထန်ထန် ကျွန်တော်တို့ ကန့်ကွက်ခဲ့ပါတယ်။ မြန်မာနိုင်ငံအနေနဲ့ ဘင်္ဂလားဒေ့ရှ်နိုင်ငံနဲ့ လက်ရှိနေထိုင်ကြတဲ့ နိုင်ငံတိုင်းဖြစ်ရေး လွတ်လပ်စွာ သွားလာရေး၊ ကျန်းမာရေး၊ ပညာရေး၊ ဒုက္ခသည်စခန်းပိတ်သိမ်းရေးကိုလည်း နှစ်ဦးသဘောတူ လက်မှတ် ရေးထိုးခဲ့ပြီးကြောင်းလည်း ဆွေးနွေးသွားပါတယ်။ လေးစားအပ်ပါသော နာယကကြီးခင်ဗျာ။ OIC, EU, UNHRC အဖွဲ့မှ အချက်အလက်ရှာဖွေရေး အဖွဲ့က ထွက်ပြေးသွားတဲ့ ဘင်္ဂါလီများထံကိုပဲ မဲလိုက်ပြီးတော့ ပြီးခဲ့တဲ့ ၂၀၁ရ ခုနှစ်၊ သြဂုတ်လအတွင်းမှာ အာရှအကြမ်းအဖွဲ့များ ရခိုင်ပြည်နယ် မြောက်ဘက်ပိုင်းမှာ ဖြစ်ပျက်ခဲ့တဲ့ သတ်ဖြတ်မှုကိစ္စတွေကို ဘာတစ်လုံး တစ်ပါဒမှ ထည့်သွင်းမဆွေးနွေးခဲ့ပါဘူး။ အဲဒါကြောင့်မို့လို့ ကျွန်တော်တို့အနေနဲ့က မြန်မာနိုင်ငံအနေနဲ့က အပြည်ပြည်ဆိုင်ရာဥပဒေတွေကို တင်သွင်းနိုင်ရန် ကြိုးစားမှုမှန်သမျှ မြန်မာနိုင်ငံနဲ့ ကျွန်တော်တို့နိုင်ငံ အကြီးအကဲများကို အပြည်ပြည်ဆိုင်ရာတရားဥပဒေစနစ်ကို တင်သွင်းမှုမှန်သမျှ ကျွန်တော်တို့ သံအမတ်ကြီး ကနေပြီးတော့ ပြင်းပြင်းထန်ထန် ကန့်ကွက်ခဲ့ပါတယ်။ ဒါကြောင့်မို့လို့ OIC, EU, UNHRC မြန်မာနိုင်ငံ အပေါ် လူ့အခွင့်ရေးအခြေအနေ ဆုံးဖြတ်ချက်များ ကုလသမဂ္ဂတွင် အတည်ပြုနိုင်ရေး အစဉ်မပြတ်ကြိုးပမ်းမှု၊ နိုင်ငံတော်ပြို ကွဲနိုင်အောင် ဆောင်ရွက်မှုတို့အား ဖြစ်ပေါ်လာတဲ့နိုင်ငံရေးတစ်ခု ဖြစ်တာကြောင့် ပြည်ထောင်စု လွှတ်တော်မှ ဦးဉာဏ်ထွန်း တင်သွင်းတဲ့အဆိုအား လေးလေးနက်နက် ထောက်ခံပါကြောင်း တင်ပြရင်း နိဂုံးချုပ်အပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဒေါက်တာခင်စိုးစိုးကြည် ပြည်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1440">ဒေါက်တာခင်စိုးစိုးကြည်(ပြည်မဲဆန္ဒနယ်၊ ပဲခူးတိုင်းဒေသကြီး)</mp>လေးစားရပါသော ပြည်ထောင်စု လွှတ်တော်နာယကကြီးနှင့်တကွ အားလုံးပဲမင်္ဂလာပါရှင်။ ကျွန်မကတော့ ပြည်မဲဆန္ဒနယ်မှ ဒေါက်တာ ခင်စိုးစိုးကြည် ဖြစ်ပြီး ဇီးကုန်းမဲဆန္ဒနယ်မှ ဦးဉာဏ်ထွန်းရဲ့ အဆိုကို ပါဝင်ဆွေးနွေးသွားမှာဖြစ်ပါတယ်။ နာယကကြီးရှင့် လိုအပ်တဲ့နေရာတွေမှာ Power Point အသုံးပြုခွင့်ပေးပါရန် ခွင့်တောင်းခံအပ် ပါတယ်။ ကျွန်မတို့ရဲ့ နိုင်ငံဟာ သဘာဝကပေးအပ်ထားတဲ့ တောတောင်ရေမြေ သဘာဝသယံဇာတတွေ ပေါကြွယ်ဝတဲ့နိုင်ငံ ဖြစ်ပါတယ်။ ဒီအမိမြေပေါ်မှာ ဓလေ့ထုံးစံ၊ ယုံကြည်ကိုးကွယ်မှု၊ ဘာသာစကားတွေ ကွဲပြားတဲ့ မတူညီတဲ့တိုင်းရင်းသား ၁၃၅ မျိုးတို့ဟာ နှစ်ပေါင်းရှည်ကြာစွာ အတူတကွနေထိုင်လျက် ရှိပါတယ်။ ကမ္ဘာပေါ်မှာ တိုင်းရင်းသားလူမျိုးစု အများဆုံးရှိတဲ့နိုင်ငံတွေထဲက တစ်နိုင်ငံလည်းဖြစ်ပါတယ်။ ဒီအချက်တွေဟာ နိုင်ငံတကာရဲ့ စိတ်ဝင်စားမှုကို ဆွဲဆောင်ထားတဲ့ အခွင့်အလမ်းကောင်းတွေဖြစ်သလို အခက်အခဲပြဿနာတွေကိုလည်း ဖိတ်ခေါ်မိလျက်သား ဖြစ်နေပါတယ်။ ဖွံ့ဖြိုးပြီးနိုင်ငံတွေက စီးပွားရေး ရှုထောင့်ကနေ မျက်စိကျတယ်၊ လူဦးရေသန်းထောင်ချီနေတဲ့နိုင်ငံကြီးတွေနဲ့ လူဦးရေနဲ့ မြေဧရိယာ မမျှတဲ့နိုင်ငံတွေကလည်း Virgin Land များစွာ ကျန်နေသေးတဲ့ ကျွန်မတို့နိုင်ငံကို စိတ်ဝင်စားနေတာ အားလုံးအသိပဲ ဖြစ်ပါတယ်။ ပထဝီနိုင်ငံရေးအရ ကုန်းတွင်းပိုင်းနိုင်ငံတွေရဲ့ ပင်လယ်ထွက်ပေါက်ဖြစ်တဲ့ အတွက် ကျွန်မတို့အမိမြေဟာ အရှေ့အနောက်နိုင်ငံကြီးတွေရဲ့ လောဘတက်စရာဒေသလည်း ဖြစ်နေပြန် ပါတယ်။ ဒီအချက်တွေအပြင် လွတ်လပ်ရေးရပြီးချိန်ကတည်းကစခဲ့တဲ့ ပြည်တွင်းစစ်နဲ့ ခေတ်အဆက်ဆက် အုပ်ချုပ်မှုစနစ်အမှားတွေကြောင့် ကျွန်မတို့နိုင်ငံဟာ ကမ္ဘာ့အလယ်မှာအဘက်ဘက်က ဖွံ့ဖြိုးမှုနောက်ကျ ယနေ့ပြည်သူ့အစိုးရလက်ထက်ကတော့ နိုင်ငံကိုဘက်ပေါင်းစုံကနေဖွံ့ဖြိုးတိုးတက်ဖို့ စတင်ကြိုးပမ်း နေရတဲ့ ောင်းဖြစ်သလို တစ်ပြိုင်နက်တည်းမှာပဲ ပြည်တွင်းပြည်ပရဲ့ ခက်ခဲလှတဲ့ စိန်ခေါ်မှု တွေ၊ ပြဿနာတွေကို ရင်ဆိုင်ဖြေရှင်းနေရတဲ့ ည်းဖြစ်ပါတယ်။ ငြိမ်းချမ်းရေးနဲ့ ဖက်ဒရယ် ဒီမိုကရေစီနိုင်ငံရောက်ရှိရေး ကြိုးပမ်းမှုခရီးမှာ နိုင်ငံသားအားလုံး တစ်စိတ်တစ်ဝမ်းတည်းဖြစ်ပြီး စည်းလုံး ညီညွတ်မှုအားတွေ ပိုမိုလိုအပ်နေသေးတဲ့ ည်း ဖြစ်ပါတယ်။ ဒါကြောင့် ကျွန်မတို့နိုင်ငံကို ဘက်ပေါင်းစုံကနေ စိတ်ဝင်စားနေတဲ့ နိုင်ငံကြီးတွေဟာ လုံခြုံရေးနဲ့ တည်ငြိမ်ရေးအားနည်းပြီး ပဋိပက္ခ ဖြစ်ပေါ်နေတဲ့ ဒေသတွေကနေ ထိုးဖောက်ဝင်ရောက်ဖို့ နည်းမျိုးစုံနဲ့ ကြိုးပမ်းနေကြတာ ဖြစ်ပါတယ်။ ဒီနေရာမှာ ရခိုင်မြောက်ပိုင်းဒေသပြဿနာဟာ အဓိကပစ်မှတ်ဖြစ်လာပါတော့တယ်။ ရခိုင်ဒေသပြဿနာ ဟာ နိုင်ငံတွင်း၊ ဒေသတွင်းပြဿနာအဆင့်ပဲ ရှိပါတယ်။ ဒါကို ကမ္ဘာ့အရေးဖြစ်အောင်လို့ ပုံဖော်နေကြ ခြင်းပဲဖြစ်ပါတယ်။ နှစ်ပေါင်းရာချီအမြစ်တွယ်ခဲ့ပြီး ရှုပ်ထွေးနက်နဲတဲ့ ရခိုင်ဒေသပြဿနာဟာ လုပ်သင့် တာတွေကိုမလုပ်ခဲ့ဘဲ မလုပ်သင့်တာတွေကို လုပ်ခဲ့တဲ့ အကျိုးကျေးဇူးတွေလည်း ဖြစ်ပါတယ်။ ကျွန်မတို့ဟာ ပြည်သူ့အစိုးရတာဝန်ယူခဲ့တဲ့ ီးတော့ ဒီရခိုင်ဒေသပြဿနာတွေ ဖြေရှင်းဖို့ ကော်မတီတွေ၊ ကော်မရှင်တွေဖွဲ့ခဲ့ပြီး အဆင့်ဆင့်ဆောင်ရွက်ခဲ့တာကိုလည်း အားလုံးအသိပါ။ ဒီလိုမျိုး အကြံပေးအဖွဲ့ရဲ့ ကြားဖြတ်နဲ့ အပြီးသတ်အစီရင်ခံစာတင်ချိန်တွေနဲ့ ကော်မတီရဲ့ လုပ်ငန်းတွေ စတင် အကောင်အထည်ဖော်နေစဉ်မှာပဲ ARSA အကြမ်းဖက်တွေနဲ့ လုံခြုံရေးတာဝန်ယူသူတွေကြားက ပဋိပက္ခတွေ ဆက်တိုက်ပေါ်ပေါက်လာပြီး မြန်မာကရော ကမ္ဘာကပါ စိတ်ဝင်စားမှုနဲ့ စိုးရိမ်မှုတွေ မြင့်တက်ခဲ့ကြရ ပါတယ်။ နိုင်ငံတော်ရဲ့ တာဝန်ရှိသူတွေက ပဋိပက္ခအတွင်း ထိခိုက်ခံစားရသူတွေအတွက် ပြည်တွင်းအား သာမက နိုင်ငံတကာရဲ့ အကူအညီတွေနဲ့ ပူးပေါင်းဖြေရှင်းဆောင်ရွက်နေတဲ့ ဲ ကုလသမဂ္ဂ လူ့အခွင့်အရေးဆိုင်ရာ မဟာမင်းကြီးရုံးနဲ့ လူ့အခွင့်အရေးကောင်စီတို့ရဲ့ ကျွန်မတို့နိုင်ငံအပေါ် ဦးတည် ဆောင်ရွက်ချက်တွေ စတင်ခဲ့ပါတယ်။ စ်ကျော်ကာလအတွင်း လူ့အခွင့်အရေးကောင်စီက လုပ်ဆောင်ခဲ့တဲ့ ပုံမှန်နဲ့ အထူးအစည်း အဝေးများကို Power Point မှာ ဖော်ပြထားပါတယ်။ ဒီမှာတင်သွင်းခဲ့တဲ့ အစီရင်ခံစာနဲ့ ဆုံးဖြတ်ချက်တွေအရ သူတို့လူ့အခွင့်အရေးကောင်စီရဲ့ လုပ်ပိုင်ခွင့် အခွင့်အာဏာကို ကျော်လွန်ပြီးတော့ ကျွန်မတို့နိုင်ငံအတွက် နိုင်ငံတကာလွတ်လပ်တဲ့ အချက်အလက် ရှာဖွေရေးအဖွဲ့ကို ဖွဲ့စည်းဖို့ ဆုံးဖြတ်ခဲ့ပါတယ်။ ဒါကို ကျွန်မတို့နိုင်ငံက ပြတ်ပြတ်သားသား ငြင်းဆိုခဲ့ ပါတယ်။ ရခိုင်ပြည်နယ်အရေးနဲ့ လူသားချင်းစာနာမှုပြဿနာ ဖြေရှင်းတဲ့နေရာမှာ ကုလသမဂ္ဂရဲ့ အရေး ပါတဲ့အခန်းကဏ္ဍကို ကျွန်မတို့နိုင်ငံက အသိအမှတ်ပြုပါတယ်။ နိုင်ငံတကာရေးရာမှာ သံတမန်ရေးဟာ သိမ်မွေ့နက်နဲတယ် မှန်ပေမယ့်လည်း လူ့အခွင့်အရေးကောင်စီနဲ့ လုံခြုံရေးကောင်စီရဲ့ Report တွေနဲ့ ဆုံးဖြတ်ချက်တွေဟာ ကျွန်မတို့နိုင်ငံရဲ့ ဒီမိုကရေစီအသွင်ကူးပြောင်းရေး ကြိုးပမ်းမှုတွေကို မထီမဲ့မြင်ပြုရာ ရောက်တဲ့အပြင် ရည်ရွယ်ချက်ရှိရှိ ခွဲခြားဆက်ဆံခြင်း၊ နိုင်ငံရေးအရ ဖိအားပေးခြင်း၊ ပြည်တွင်း တရားစီရင်ပိုင်ခွင့်နဲ့ ကျွန်မတို့နိုင်ငံရဲ့ အချုပ်အခြာကို ထိပါးလာခြင်းတို့ကြောင့် ကျွန်မတို့ဟာအင်အားကြီး တဲ့ နိုင်ငံမဟုတ်ပေမယ့် တာဝန်ရှိသူအဆင့်ဆင့်က တိကျပြတ်သားစွာ ပယ်ချငြင်းဆိုခြင်း၊ မှန်ကန်တဲ့ အချက်တွေကို တုံ့ပြန်ပြောဆိုခြင်းတွေကို ခိုင်ခိုင်မာမာဆောင်ရွက်ခဲ့ပြီးဖြစ်ပါတယ်။ လုံခြုံရေးကောင်စီရဲ့ တိကျမှုမရှိတဲ့ အချက်တွေဖော်ပြပြီး နိုင်ငံတကာရာဇဝတ်ခုံရုံးကို လွှဲပြောင်းပေးမယ့် အချက်ကိုလည်း ကျွန်မတို့ နိုင်ငံသားအားလုံးက လုံးဝလက်မခံနိုင်ပါကြောင်း ထည့်သွင်းဆွေးနွေးလိုပါတယ်။ ဒါကြောင့်မို့လို့ ယခုဖေဖော်ဝါရီလ ၂၈ ရက်နေ့မှာကျင်းပခဲ့တဲ့ လုံခြုံရေးကောင်စီရဲ့ မြန်မာနိုင်ငံ အခြေအနေ ခေါင်းစဉ်နဲ့ တံခါးဖွင့်ဆွေးနွေးပွဲမှာ မြန်မာနိုင်ငံအမြဲတမ်းကိုယ်စားလှယ် ဦးဟောက်ဒိုဆွမ်း မှလည်း လက်ရှိဆောင်ရွက်ချက်တွေကို ပြည့်စုံစွာ တင်ပြဆွေးနွေးခဲ့တာကို တွေ့ရပါတယ်။ တာဝန်ခံမှု အနေနဲ့တော့ ရခိုင်ဒေသ ပဋိပက္ခအတွင်းမှာ လူ့အခွင့်အရေးချိုးဖောက်မှုတွေ ရှိခဲ့တယ်ဆိုရင် ဒါကိုတိတိ ကျကျ စုံစမ်းစစ်ဆေးပြီး သက်သေခိုင်လုံရင် တည်ဆဲဥပဒေတွေအရ တိကျစွာအရေးယူမယ်လို့လည်း ကြေညာခဲ့ပါတယ်။ ဒါကြောင့်မို့လို့ မြန်မာနိုင်ငံဆိုင်ရာ လွတ်လပ်တဲ့စုံစမ်းစစ်ဆေးရေးကော်မရှင်ကို ၂၀၁၈ ဇူလိုင် ၃၀ မှာ ဖွဲ့စည်းခဲ့တာကို Power Point မှာ တင်ပြထားပါတယ်။ ရခိုင်အတွင်းဖြစ်ပေါ်နေတဲ့ ပြဿနာတွေ ဖြေရှင်းဆောင်ရွက်ဖို့နဲ့ တည်တံ့တဲ့ရေရှည် ဖွံ့ဖြိုးမှုအတွက် လူသားချင်းစာနာမှု ကူညီအထောက်အပံ့ပေးရေး၊ ပြန်လည်နေရာချထားရေးနှင့် ဖွံ့ဖြိုးရေးစီမံကိန်း ကော်မတီကို ၂၀၁ရ အောက်တိုဘာမှာ ဖွဲ့စည်းခဲ့ပါတယ်။ ဒီ UEHRD ကို ရှေ့လုပ်ငန်းစဉ်တွေ ထိရောက် မြန်ဆန်ပြီး ပိုမိုတိကျဖို့အတွက် ၂၀၁၈ အောက်တိုဘာ ၂၉ ရက်နေ့မှာ အဖွဲ့ဝင် ၉ ဦးနဲ့လည်း ပြင်ဆင်ဖွဲ့စည်းခဲ့တာကို တွေ့ရှိရပါတယ်။ UEHRD ဟာ ဒီရခိုင် ဒေသပြဿနာတွေ ပြီးတဲ့နောက်မှာ ရခိုင်ဒေသကို အုပ်ချုပ်ရေး၊ ကာကွယ်ရေး၊ လူမှုစီးပွားဘဝနဲ့ ဒေသ တွင်းဘက်စုံဖွံ့ဖြိုးရေးတွေအတွက် မြန်မာနဲ့ ကမ္ဘာမှာရှိတဲ့ စီးပွားရေးလုပ်ငန်းရှင်တွေ၊ အဖွဲ့အစည်း အသီး သီးတွေနဲ့ ဒါကိုဆက်လက်ပြီးတော့ ရေရှည်စီမံကိန်းများနဲ့ ဆောင်ရွက်သွားမှာဖြစ်ပါတယ်။ နိဂုံးချုပ်အနေနဲ့ တင်ပြလိုတာကတော့ ယခုပစ္စက္ခ အခြေအနေမှာ UN အပါအဝင် နိုင်ငံတကာရဲ့ စွပ်စွဲထောက်ပြချက်တွေနဲ့ ဖွဲ့စည်းပုံအခြေခံဥပဒေအရ ရခိုင်ဒေသပြဿနာမှာ တာဝန်ယူရမယ့်သူဟာ သီးခြားရှိသလို ဖြစ်နေပါတယ်။ ဒါပေမယ့်လည်း ရခိုင်ဒေသအရေးဟာ ဒီမိုကရေစီကူးပြောင်းရေးအတွက် အလွန်အရေးကြီးတာမို့ တာဝန်ယူထားတဲ့အစိုးရနဲ့ ကျွန်မတို့ ပြည်သူတစ်ရပ်လုံးကတော့ တစ်သွေး ကျွန်မတို့ရဲ့ ဖက်ဒရယ်ဒီမိုကရေစီနိုင်ငံ ခိုင်မာစွာ ပေါ်ထွန်းလာဖို့ မဖြစ်မနေလုပ်ဆောင်ကြရမယ့် လုပ်ငန်း စဉ်တွေဖြစ်တဲ့ ပြည်တွင်းငြိမ်းချမ်းရေး၊ အမျိုးသားပြန်လည်ရင်ကြားစေ့ရေးနဲ့ အခြေခံဥပဒေပြင်ဆင်ရေး စတဲ့ကဏ္ဍပေါင်းစုံမှာလည်း ယခုကဲ့သို့ပဲ အစိုးရရဲ့ မှန်ကန်တဲ့စေတနာနဲ့ ဦးဆောင်မှုနောက်မှာ အဖွဲ့ အစည်းအားလုံး ရှေ့ဆက်ပြီး ညီညီညွတ်ညွတ် သွားကြပါစို့လို့ တိုက်တွန်းရင်း နိဂုံးချုပ်လိုက်ရပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဦးတင်အေး မက်မန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1596">ဦးတင်အေး(မက်မန်းမဲဆန္ဒနယ်၊ ရှမ်းပြည်နယ်)</mp>အားလုံးမင်္ဂလာပါခင်ဗျာ။ ကျွန်တော်ကတော့ မက်မန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်အေးဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဇီးကုန်းမဲဆန္ဒနယ်မှ ဦးဉာဏ်ထွန်းအဆိုကို ထောက်ခံ ဆွေးနွေးသွားမှာဖြစ်ပါတယ်။ မြန်မာနိုင်ငံဆိုင်ရာ အချက်အလက်ရှာဖွေရေး Mission နဲ့ပတ်သက်ပြီး တော့ ၂၄-၈-၂၀၁၈ ရက်နေ့ကထုတ်ပြန်ခဲ့တဲ့ မတည်းဖြတ်ရသေးသော ကြိုတင်အစီရင်ခံစာမှ အချက် အလက်အချို့ကို ကောက်နုတ်တင်ပြသွားမှာ ဖြစ်ပါတယ်။ Power Point အသုံးပြုခွင့်ပေးပါခင်ဗျာ။ (အပိုဒ်(၃၂)မှာ ARSA သည် ရခိုင်ပြည်နယ်မြောက်ပိုင်းရှိ နယ်မြေခံတပ်ရင်းဌာနချုပ်တစ်ခုနှင့် လုံခြုံရေးတာဝန်ထမ်းဆောင်နေသော ရဲကင်း ၃၀ ကို အကွက်ချတိုက်ခိုက်ခဲ့ခြင်းသည် ရိုဟင်ဂျာ လူ့အဖွဲ့အစည်းအပေါ် တိုးပွားလာသော ဖိအားများကို တုံ့ပြန်ရန်နှင့် ကမ္ဘာအနှံ့အာရုံစူးစိုက်မှုရရှိစေရန် ရည်မှန်းချက်ဖြင့် တိုက်ခိုက်ခဲ့သည်ဟုလည်းကောင်း၊ အပိုဒ်(၄၄)မှာ ARSA သည် ရိုဟင်ဂျာတို့၏ လူမှုဘဝရှုထောင့်ကဏ္ဍစုံအား နိုင်ငံတော်က ပိုမိုဖိနှိပ်ကွပ်ကဲလာပုံကို တုံ့ပြန်သော တော်လှန်ရေးအဖွဲ့ အစည်းအနေနဲ့ ပေါ်ထွက်လာခဲ့သည်ဟုလည်းကောင်း ဖော်ပြထားချက်များသည် ဒေသခံတိုင်းရင်းသား များနဲ့ ဟိန္ဒူဘာသာဝင်များကို ရက်ရက်စက်စက် လူမဆန်စွာသတ်ဖြတ်ခဲ့ကြတဲ့ ARSA အကြမ်းဖက် အဖွဲ့ကို တော်လှန်ရေးသူရဲကောင်းအဖြစ် ပုံဖော်ပေးလိုက်ခြင်းပါပဲ။ ဒီလိုပုံဖော်လိုက်ခြင်းအားဖြင့် မြန်မာနိုင်ငံအပေါ် အကြမ်းဖက်တိုက်ခိုက်ခံရမှုကို သေးနုပ်သွား စေပြီးတော့ ARSA ရဲ့ အကြမ်းဖက်ဝါဒကို ရှေ့နေလိုက်ပေးလိုက်ခြင်းပဲဖြစ်ပါတယ်။ ARSA အကြမ်းဖက် တိုက်ခိုက်မှုများကို တရားနည်းလမ်းတကျ တုံ့ပြန်ခဲ့ကြတဲ့ လုံခြုံရေးတပ်ဖွဲ့ဝင်များရဲ့ ကိုယ့်ကိုယ်ကိုယ် ခုခံကာကွယ်ပိုင်ခွင့်ကျင့်သုံးခြင်းကိုတော့ ဥပဒေမဲ့လုပ်ရပ်အဖြစ် ပုံဖော်ခဲ့ပါတယ်။ ဒါဟာ လုံးဝတရား မျှတမှုကင်းမဲ့ပါတယ်။ အပိုဒ်(၇၃)မှာ အမုန်းစကားများ ထွန်းကားစေသော၊ လူ့အခွင့်အရေးချိုးဖောက်မှုများအား တရားဝင် ဖြစ်စေသော၊ ခွဲခြားနှိမ့်ချ ဆက်ဆံရေးနဲ့ အကြမ်းဖက်ရေးလှုံ့ဆော်ချက်များ လွယ်ကူချောမောစွာ ပြန့်ပွား စေသော အခြေအနေရောက်အောင် အရပ်ဘက်အစိုးရနဲ့ တပ်မတော်အပါအဝင် မြန်မာအာဏာပိုင် များက ဤသို့ပြုစုပျိုးထောင်ခဲ့ကြသည်ဟု ဖော်ပြထားပါတယ်။ မြန်မာ့လူ့ဘောင်ရဲ့ ယဉ်ကျေးမှုဓလေ့ထုံးစံများကို နည်းနည်းလေးမှ တီးမိခေါက်မိမရှိသည်မှာ ထင်ရှားလှပါတယ်။ အမျိုးဘာသာသာသနာ စောင့်ရှောက် ခြင်းသည် အမုန်းစကားလား၊ လူ့အခွင့်အရေးချိုးဖောက်မှုလား၊ အမျိုးသားအကျိုးစီးပွားကို ကာကွယ် စောင့်ရှောက်ခြင်းသည် အမုန်းစကားလား၊ လူ့အခွင့်အရေးချိုးဖောက်မှုလား မေးခွန်းထုတ်စရာကောင်းလှ ပါတယ်။ သူတို့အလိုကျ လူ့အခွင့်အရေးတွေရအောင် အမျိုးဘာသာသာသနာကို ဖျက်ဆီးပစ်ရမှာလား၊ အမျိုးသားယဉ်ကျေးမှု စရိုက်လက္ခဏာတွေကို ဖျက်ဆီးပစ်ရတော့မှာလား၊ အမျိုးသားအကျိုးစီးပွားကို ကျီးထိုးထိုး၊ လောက်ကိုက်ကိုက် လက်ပိုက်ကြည့်နေရတော့မှာလား။ အပိုဒ် (၉၆)မှာ ရခိုင်ပဋိပက္ခ ဖြစ်စဉ်နဲ့ပတ်သက်ပြီး မြန်မာအာဏာပိုင်များက စုံစမ်းရေးကော်မတီ/ ကော်မရှင် ၈ ခုကို လက်တန်း ဖွဲ့စည်းခဲ့ကြောင်း၊ တစ်ခုမှ ဘက်မလိုက်သော၊ လွတ်လပ်သော၊ စေ့စပ်သော၊ ထိရောက်သော လူ့အခွင့် အရေး စုံစမ်းစစ်ဆေးမှုစံမမီကြောင်း ဖော်ပြထားပြီးတော့ အပိုဒ်(၉၈)မှာ နိုင်ငံတော်အစိုးရက ဖွဲ့စည်းပေးတဲ့ ရခိုင်ပြည်နယ်ဆိုင်ရာ လွတ်လပ်သော စုံစမ်းစစ်ဆေးရေးကော်မရှင်သည် နိုင်ငံသားအချို့ ပါဝင်ပတ်သက်မှု ရှိသော်လည်း တာဝန်ခံမှုရရှိစေရန် စစ်မှန်သောလမ်းကြောင်း ဖောက်ပေးမှာမဟုတ်သလို ဖောက်ပေး နိုင်စွမ်းလည်းမရှိကြောင်း ဖော်ပြထားပါတယ်။ ကျွန်တော်တို့နိုင်ငံကို နိုင်ငံတကာဥပဒေအပါအဝင် တရားဥပဒေစိုးမိုးရေးကို အလေးထားတဲ့ Ron Rabl; မက်မက် နိုင်ငံတစ်နိုင်ငံလို ဆက်ဆံလိုက်ခြင်းပါပဲ။ ဒါကြောင့် ဒီအစီရင်ခံစာကို ခွဲခြမ်းစိတ်ဖြာ ဆန်းစစ် ပြန်လည် တုံ့ပြန်ပြီး နိုင်ငံ့ဂုဏ်သိက္ခာကို ဆယ်တင်ရမှာဖြစ်ပါတယ်။ ကျွန်တော်တို့နိုင်ငံဘက်မှာ ရပ်တည်ခဲ့တဲ့ သမာ သမတ်ကျတဲ့ မိတ်ဆွေများရဲ့ ရပ်တည်ချက်များကိုလည်း တွေ့နိုင်ပါတယ်။ လူ့အခွင့်အရေးကောင်စီ ဌာနချုပ်၊ ဂျီနီဗာမှာ ၁၈-၉-၂၀၁၈ ရက်နေ့က ကျင်းပခဲ့တဲ့ အချက်အလက်ရှာဖွေရေး Mission နဲ့ လူ့အခွင့်အရေးကောင်စီဝင်နိုင်ငံများ အပြန်အလှန်ဆွေးနွေးပွဲမှာ အဲဒီမိတ်ဆွေနိုင်ငံတွေက အစီရင်ခံစာဟာ ဓမ္မဓိဋ္ဌာန်ကျသည်ဟု ယုံကြည်ရန်ခဲယဉ်းတဲ့ သတင်းအရင်းအမြစ် တစ်ပုံစံတည်း A Single Type of Source ကို အခြေပြုထားကြောင်း ဖော်ပြထားပါတယ်။ မြန်မာနိုင်ငံရင်ဆိုင်နေရတဲ့ ပြဿနာများဟာ ရှုပ်ထွေးသိမ်မွေ့တဲ့သမိုင်းကြောင်းနဲ့ လူမျိုးစုရေးရာ ကိစ္စများ ဖြစ်ပြီးတော့ နေ့ချင်းညချင်း ဖြေရှင်း၍မရဘဲ ဆွေးနွေးညှိနှိုင်းအဖြေရှာရမယ့် ကိစ္စဖြစ်ကြောင်း၊ ကုလဆုံးဖြတ်ချက်ဟာ မြန်မာနိုင်ငံရဲ့ အချုပ်အခြာအာဏာပိုင်ဆိုင်မှုနဲ့ ပိုင်နက်နယ်မြေတည်တံ့ခိုင်မြဲမှုကို လေးစားရမှာ ဖြစ်ကြောင်း၊ ဖြစ်ပေါ်နေတဲ့ ပဋိပက္ခဖြစ်စဉ်တွေကို လူမျိုးတုံးသတ်ဖြတ်မှု တံဆိပ်ကပ်ခြင်း ကို ရှောင်ကြဉ်သင့်ကြောင်း၊ ရင်ကြားစေ့ရေးနဲ့ တရားမျှတမှုကို ပြည်တွင်းရေးကိစ္စအဖြစ် ဖြေရှင်းသင့်ပြီး နိုင်ငံတကာ ပါဝင်ပတ်သက်မှု အနည်းဆုံးဖြစ်သင့်ကြောင်း ရပ်တည်ပြောကြားခဲ့တာ ဖြစ်ပါတယ်။ မိမိတို့ဘက်မှ ယခုလိုရပ်တည်ခဲ့တဲ့မိတ်ဆွေနိုင်ငံများရဲ့ ချစ်ကြည်ရင်းနှီးမှုကို ဆက်လက်တည်တံ့ ခိုင်မြဲစေပြီးတော့ ထောက်ခံမှုကိုရယူထားဖို့လိုသလို ထောက်ခံရပ်တည်မယ့်မိတ်ဆွေနိုင်ငံများ ထပ်မံ တိုးပွားလာရေးအတွက်လည်း သံခင်း၊ တမန်ခင်း လှုပ်ရှားမှုတွေ အမြန်ဆုံးတိုးမြှင့်လုပ်ဆောင်သွားဖို့ လိုပါတယ်။ ကုလသမဂ္ဂ အထွေထွေညီလာခံ တတိယကော်မတီမှာ မဲခွဲဆုံးဖြတ်ခဲ့စဉ်က ကြားနေမဲပေးခဲ့တဲ့ တောင်အာဖရိကနိုင်ငံဟာ (၇၃)ကြိမ်မြောက်အထွေထွေညီလာခံမှာ မဲခွဲဆုံးဖြတ်တော့ ဝမ်းနည်းစရာပါ ထောက်ခံမဲပြောင်းလဲပေးခဲ့ပါတယ်။ ရှင်နည်းရာ အဂ္ဂလူထွက်တဲ့ကိန်း ဆိုက်ခဲ့တာပေါ့။ ဒါဟာ ကျွန်တော် တို့ရဲ့ သံခင်း၊ တမန်ခင်း စည်းရုံးဆွဲဆောင်မှုကို မြှင့်တင်ဖို့လိုပြီလို့ အချက်ပေးလိုက်တဲ့ ခေါင်းလောင်းသံလို့ ရှုမြင်ပါတယ်။ ဖြစ်ရပ်မှန်ကိုရင်ဝယ်ပိုက် ခေါင်းငိုက်စိုက်နဲ့ လက်ပိုက်ကြည့်နေရတော့မယ့် ်တော့ ပါဘူး။ ဒါကြောင့်မို့လို့ အဆိုရှင်ရဲ့ အဆိုကို လေးလေးနက်နက် ထောက်ခံရင်းနဲ့ နိဂုံးချုပ်အပ်ပါတယ် ခင်ဗျာ။</speech>
<speech type="speaker">ဦးဇော်မင်း စစ်ကိုင်းတိုင်းဒေသကြီး မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="1246">ဦးဇော်မင်း (မဲဆန္ဒနယ်အမှတ်-၆၊ စစ်ကိုင်းတိုင်းဒေသကြီး)</mp>လေးစားအပ်ပါတဲ့ နာယကကြီး နှင့်တကွ လွှတ်တော်တစ်ရပ်လုံး မင်္ဂလာပါခင်ဗျာ။ ကျွန်တော့အနေနဲ့ ပြည်သူ့လွှတ်တော်ကိုယ်စားလှယ် ဦးဉာဏ်ထွန်းရဲ့ အဆိုကို အကြံပြု ဆွေးနွေးသွားမှာ ဖြစ်ပါတယ်။ ဒီအဆိုမှာ အပိုင်း ၂ ပိုင်း ပါရှိတာကို ကျွန်တော် တွေ့ရှိရပါတယ်။ ပထမပိုင်းက OIC, EU, UNHRC တို့ဟာ မြန်မာနိုင်ငံအပေါ်မှာ လူ့အခွင့်အရေးကိစ္စနဲ့ ပတ်သက်ပြီးတော့ UN အထွေထွေညီလာခံမှာ ဖိအားပေးလုပ်ဆောင်နေခြင်းဟာ နိုင်ငံကို အကြပ်အတည်းအတွင်းကို တွန်းပို့နေသလိုဖြစ်ပြီးတော့ နိုင်ငံပြို ပျက်စီးတဲ့အထိ ဖြစ်နိုင်တယ်လို့ဆိုပါတယ်။ ဒါပထမအပိုင်းပါ။ ဒုတိယပိုင်းကတော့ ဒီလိုဖိအားပေး နေတာတွေဟာ နိုင်ငံသားတွေအားလုံးက ပါတီစွဲ၊ ဝါဒစွဲ၊ ပုဂ္ဂိုလ်စွဲမထားဘဲနဲ့ စည်းစည်းလုံးလုံး တုံ့ပြန် သွားဖို့ တိုက်တွန်းတဲ့အချက်ဖြစ်ပါတယ်။ အခုတင်ပြခဲ့တဲ့အဆိုရဲ့ အဓိကကျတဲ့ အပိုင်း ၂ ပိုင်းကို ကျွန်တော့ အနေနဲ့ တင်ပြချက် ၃ ချက်နဲ့ ကျွန်တော် ဆွေးနွေးသွားမှာ ဖြစ်ပါတယ်။ နံပါတ်(၁)အချက်ကတော့ ကုလသမဂ္ဂလူ့အခွင့်အရေးကောင်စီနဲ့ နိုင်ငံအချို့ကြားမှာ ဖြစ်လေ့ဖြစ်ထ ရှိနေတဲ့ အငြင်းပွားဖွယ် (Controversial) ပြဿနာတွေပါ။ နံပါတ်(၁) ခေါင်းစဉ်၊ နံပါတ်(၂)ခေါင်းစဉ်က ဒီလူ့အခွင့်အရေးကိစ္စတွေအပေါ်မှာ လွှတ်တော်များရဲ့ ဆောင်ရွက်ချက် ဖြစ်ပါတယ်။ နံပါတ်(၃)ကတော့ အစိုးအနေနဲ့ ဒီပြဿနာအပေါ်မှာ စဉ်ဆက်မပြတ် ကြိုးပမ်းအားထုတ်ခဲ့မှုများလို့ ဆိုချင်ပါတယ်။ အဲဒီတော့ အပိုင်း ၃ ပိုင်းနဲ့ ဆွေးနွေးမှာဖြစ်ပါတယ်။ အဲဒီတော့ နာယကကြီးခင်ဗျာ။ အမှတ်(၁)ဆွေးနွေးချက်ဖြစ်တဲ့ UN အဖွဲ့အစည်းအချို့နဲ့ နိုင်ငံအချို့ အကြားမှာ အငြင်းပွားဖွယ်ပြဿနာများ ဖြစ်နေတာကိုတင်ပြပါမယ်။ ဒီနေရာမှာ လွှတ်တော်ကိုယ်စားလှယ် တစ်ယောက်အနေနဲ့ UN ကို အပြစ်ရှာခြင်းမျိုး Condemn လုပ်တာမဟုတ်ပါဘူး။ ဒါကိုတိုက်ဆိုင်တဲ့ အတွက် ကိုးကားခြင်းဖြစ်တယ်ဆိုတာကို ကျွန်တော်ကနဦး ရှင်းပြထားလိုပါတယ်။ နာယကကြီးခင်ဗျာ။ ဒုတိယကမ္ဘာစစ် ပြီးတဲီ့းတော့ အစ္စရေးနိုင်ငံနဲ့ ပါလက်စတိုင်း ပြဿနာဟာ ဒီနေ့အထိ လိပ်ခဲတည်းလည်းဖြစ်နေတဲ့ ပြဿနာမျိုးပါ။ ဒီကိစ္စတွေကြောင့် UNHCR ဟာ အစ္စရေးနိုင်ငံကို တောက်လျောက်ဖိအားပေးနေတာ စစ်ပွဲတိုင်း စစ်ပွဲတိုင်းမှာ War Crime ပြစ်မှုတွေ ကျူးလွန်နေတယ်။ လူ့အခွင့်အရေးများစွာကို ချိုးဖောက်နေတယ်လို့ စွပ်စွဲပြီးတော့ ဖိအားပေးနေတာ ဖြစ်ပါတယ်။ သို့သော် အစ္စရေးဖက်က ထုတ်ပြန်တဲ့အခါမှာတော့ ဒီလိုမဟုတ်ပါဘူး။ ဒီကိစ္စတွေဟာ အချုပ် အခြာအာဏာကို ထိပါးလာတဲ့အတွက် ကျွန်တော်တို့ဘက်က ဆောင်ရွက်တာဖြစ်တယ်။ ဒီကိစ္စကို မဆောင်ရွက် လို့ရှိရင် လူမျိုးရေး၊ နိုင်ငံရေးရဲ့ ပိုင်နက်ကို ထိခိုက်မှာစိုးတဲ့အတွက် ကာကွယ်ရာဖြစ်တယ်လို့ သူကဆို ပါတယ်။ လတ်တလောဖြစ်ပျက်ခဲ့တဲ့ အချက်တစ်ချက်ကို တင်ပြပါမယ်။ လွန်ခဲ့တဲ့ ၂-၃-၂၀၁၉ ရက်နေ့က သတင်းစာမှာ သတင်းတစ်ပုဒ်ပါပါတယ်။ ဒီသတင်းကတော့ ဘာလဲဆိုတော့ ၂၀၁၈ ခုနှစ် ၃ လ ပိုင်းကနေမှ ၁၂ လပိုင်းအထိ အစ္စရေးစစ်တပ်ရဲ့ တိုက်ခိုက်မှုကြောင့် ပါလက်စ္စတိုင်း ၁၈၉ ဦး သေဆုံးခဲ့တယ်လို့ ဆိုပါတယ်။ ဒီအချက်က အစ္စရေးအနေနဲ့ ရာဇဝတ်မှုကျူးလွန်တယ်လို့ UNHCR က စတင်စွပ်စွဲပါတယ်။ ဒါကို အစ္စရေးက ဘယ်လိုပြန်ပြောသလဲဆိုတော့ ဒီကိစ္စဟာ ဘက်လိုက်ပြီးတော့ အစီရင်ခံစာ တုံ့ပြန်ခဲ့တာ ဖြစ်ပါတယ်။ အစ္စရေးကို မလိုလားတဲ့နိုင်ငံတွေက ဒါကိုဆိုလိုခြင်းဖြစ်တယ်။ အစ္စရေးဟာ ကိုယ့်လူမျိုး၊ ကိုယ့်နိုင်ငံကို ခုခံကာကွယ်ပိုင်ခွင့်ရှိပါတယ်ဆိုပြီးတော့ တုံ့ပြန်ခဲ့တာပါ။ ဒါလတ်တလော ဖြစ်ပျက်ခဲ့တဲ့ အချက်ပါ။ ထို့အတူပါပဲ။ မကြာခင်က ဖြစ်ပျက်ခဲ့တဲ့ တရုတ်နိုင်ငံရဲ့ အရေးအခင်းပါ။ တရုတ်နိုင်ငံနဲ့ UN အကြားမှာ ပြဿနာတစ်ခုရှိခဲ့ပါတယ်။ တရုတ်နိုင်ငံရဲ့ အနောက်မြောက်ဘက်က ရှင်ဂျန်းဒေသမှာရှိနေတဲ့ နေထိုင်တဲ့ တရုတ်အူဂါလူမျိုးများ တစ်သန်းကျော်ကို တရုတ်အစိုးရက ကန့်တွေထဲမှာဖမ်းဆီးထားတယ်လို့ UN လူမျိုးခွဲခြားရေးပပျောက်မှုကော်မတီက စွပ်စွဲတာကို တရုတ်ကပြတ်ပြတ်သားသား ငြင်းပယ်ခဲ့ ပါတယ်။ ဒါဟာတရုတ်ကို မလိုလားတဲ့အုပ်စုတွေက နောက်ကွယ်ကတိုက်ခိုက်တာ ဖြစ်ပါတယ်လို့လည်း ၂၀၁၈ ခုနှစ်၊ ဒီဇင်ဘာလထဲမှာ UN လူ့အခွင့်အရေးအရာရှိများက ရှင်ဂျန်းဒေသကို ဝင်ရောက် ပြီးတော့ လေ့လာဖို့တောင်းဆိုတာကို တရုတ်က ပယ်ချငြင်းဆန်ခဲ့ပြီးတော့ ငြင်းဆန်ခဲ့တာဟာ ပူပူနွေးနွေး အဖြစ်အပျက်တစ်ခု အနေနဲ့ရှိပါသေးတယ်။ အခုကျွန်တော်တင်ပြခဲ့သလိုပါပဲ။ အစ္စရေးလို၊ တရုတ်လို UN အဖွဲ့ အစည်းများနဲ့ ပြဿနာအငြင်း တောင်ဆူဒန်နိုင်ငံ စသဖြင့်ရှိပါတယ်။ သို့သော် ဒီအခြေအနေမှာ ထည့်တွက်ရတဲ့အတွက်ကြောင့် ဒါတွေကို ချန်လှပ်ထားခဲ့ပါတယ်။ ဒါကြောင့်မို့လို့ အထက်ပါတင်ပြခဲ့တဲ့ သာဓကများအရ ဒီဖြစ်စဉ်တွေ ဟာ UNHCR နဲ့ နိုင်ငံအချို့ကြားမှာ မကြာခဏဖြစ်နေတဲ့ ပြဿနာများသာ ဖြစ်တဲ့အတွက် နိုင်ငံတစ်ခု ပြိုကွဲသွားတဲ့အထိတော့ ရောက်မသွားနိုင်ကြောင်း ကျွန်တော် ပြောလိုခြင်းဖြစ်ပါတယ်။ အဓိကကတော့ ကျွန်တော်တို့ချင်း စည်းလုံးညီညွတ်စွာရှိဖို့ပါပဲ။ နာယကကြီးခင်ဗျာ။ ဒုတိယအချက်ဖြစ်တဲ့ နံပါတ် ၂ အချက်ကို ကျွန်တော်တင်ပြပါမယ်။ လွန်ခဲ့တဲ့ ၃၀-၄-၂၀၁၈ ရက်နေ့ လွှတ်တော်တွေ ရပ်နားထားတဲ့ှာ ကျွန်တော်တို့ ကိုယ်စားလှယ်တချို့ကို လွှတ်တော်ရုံးက ညွှန်ကြားခဲ့တာရှိပါတယ်။ ဘာလဲဆိုတော့ UN လုံခြုံရေးကောင်စီအဖွဲ့ဝင် ၁၅ နိုင်ငံရဲ့ အဖွဲ့ရုံးတွေက အမြဲတမ်းကိုယ်စားလှယ်တွေနဲ့ ၃၀-၄-၂၀၁၈ ညနေ ၄ နာရီမှာ I-5 ရေးရာဆောင်မှာ လက်ခံတွေ့ဆုံဖို့ ကျွန်တော်တို့ကို ညွှန်ကြားခဲ့တာဖြစ်ပါတယ်။ အဲဒီမှာ အမျိုးသားလွှတ်တော်က NLD ကိုယ်စားလှယ် ၃ ဦးနဲ့ တိုင်းရင်းသားစည်းလုံးညီညွတ်ရေးပါတီက ကိုယ်စားလှယ် ၁ ဦး ပါဝင်ပါတယ်။ ပြည်သူ့လွှတ်တော်ဘက်ကလည်း တိုင်းရင်းသားကိုယ်စားလှယ် အများပါဝင်ခဲ့ကြပါတယ်။ ကျွန်တော်တို့က ချိန်းဆိုတဲ့ညနေပိုင်း ရေးရာဆောင် I-5 မှာ တဲ့အထိ စောင့်ဆိုင်းခဲ့ကြပါတယ်။ သို့သော် UN အဖွဲ့ဟာ ဘင်္ဂလားဘက်ကထွက်လာတာ လေယာဉ် Delay ဖြစ်တဲ့အတွက် မတွေ့နိုင်တော့ဘူးလို့ အကြောင်း ကြားတဲ့အတွက် ဖျက်သိမ်းခဲ့ရပါတယ်။ သို့သော် ကျွန်တော်ပြောချင်တာက အဲဒီညနေမှာ စောင့်ဆိုင်းခဲ့တဲ့ ကျွန်တော်တို့အပါအဝင် တိုင်းရင်းသားစည်းလုံးညီညွတ်ရေးပါတီက ကိုယ်စားလှယ်တွေနဲ့ ညှိနှိုင်းတဲ့အခါမှာ ကျွန်တော်တို့ဟာ ပြောဆိုဆွေးနွေးဖို့ အခြေခံမူဝါဒတစ်ခုကို သဘောတူညီပြီးတော့ မျှမျှတတရရှိခဲ့တဲ့ ဆွေးနွေးချက်ကို တင်ပြခြင်းဖြစ်ပါတယ်။ နာယကကြီးခင်ဗျာ။ နောက် ၂ လခန့်အကြာမှာ ၁၉-၆-၂၀၁၈ ရက်နေ့ဖြစ်ပါတယ်။ ရခိုင်ကိစ္စကိုပဲ ဆွေးနွေးချင်တဲ့ EU က ကိုယ်စားလှယ်အဖွဲ့ ရောက်လာပါတယ်။ မစ္စတာဖရက်အီးမေးရတ် ခေါင်းဆောင်တဲ့ အဖွဲ့ပါ။ လူပုဂ္ဂိုလ် ၈ ဦးပါပါတယ်။ ဒီပုဂ္ဂိုလ် ၈ ဦးနဲ့ ကျွန်တော်တို့ ကိုယ်စားလှယ် ၄ ဦးကိုတွေ့ဖို့ လွှတ်တော်က ညွှန်ကြားပါတယ်။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">နိဂုံးချုပ်ပါ။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေးကို ၃၀ မိနစ်ခန့် ခေတ္တ ရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော်ကိုယ်စားလှယ်များနှင့် ဧည့်သည် တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော်နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီ ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အစီအစဉ်များကို ဆက်လက်ဆောင်ရွက် သွားမှာ ဖြစ်ပါတယ်။ ဗိုလ်မှူးကြီးဟန်သူ တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးဟန်သူ(တပ်မတော်သား ပြည်သူ့လွှတ်တော်ကိုယ်စားလှယ်)</mp>အားလုံးမင်္ဂလာပါ ခင်ဗျာ။ ကျွန်တော်ကတော့ ဗိုလ်မှူးကြီးဟန်သူ ဖြစ်ပြီး ဇီးကုန်းမဲဆန္ဒနယ်မှ ဦးဉာဏ်ထွန်း၏ အဆိုအား ထောက်ခံဖြည့်စွက် ဆွေးနွေးသွားမှာဖြစ်ပါတယ်။ Power Point သုံးစွဲခွင့် တင်ပြအပ်ပါတယ်။ နာယကကြီးခင်ဗျာ။ ကုလသမဂ္ဂလူ့အခွင့်အရေးကောင်စီ၏ မြန်မာနိုင်ငံဆိုင်ရာ အချက်အလက် ရှာဖွေရေးအဖွဲ့ (မစ်ရှင်) Fact-Finding Mission(FFM)ကို ဖွဲ့စည်းရာမှာ မြန်မာနိုင်ငံတော်အစိုးရမှ အသိအမှတ်မပြုကြောင်းနှင့် ပူးပေါင်းဆောင်ရွက်မှုမပြုကြောင်း ထုတ်ပြန်ကြေညာခဲ့ပါတယ်။ ၎င်းအဖွဲ့၏ အစီရင်ခံစာအား ၁၇-၉-၂၀၁၈ ရက်နေ့မှာ ထုတ်ပြန်ခဲ့ပြီး ထိုထုတ်ပြန်ချက်များအား မြန်မာနိုင်ငံအစိုးရသို့ ပေးပို့ခဲ့ရာမှာ အများပြည်သူသို့မထုတ်ပြန်မီ အချက်အလက်များအပေါ် ပြင်ဆင်ချက် ပေးနိုင်ရန် FFM အဖွဲ့မှ အခွင့်အရေးပေးသော်လည်း တုံ့ပြန်မှုမပြုခဲ့သည့်အတွက် အစီရင်ခံစာမူကြမ်းရရှိချိန်မှာ တစ်ဖက်သတ်စွပ်စွဲချက်များ၊ မမှန်မကန်ဖော်ပြချက်များ၊ မိမိနိုင်ငံ၏ အချုပ်အခြာအာဏာ ထိပါးသည့် အချက်များကို ိုင်ငံတော်အဆင့် ကန့်ကွက်သင့်ပါတယ်။ ၂၆-၂-၂၀၁၉ ရက်နေ့ လူ့အခွင့်အရေးကောင်စီ၏ အကြိမ်(၄၀)မြောက်အစည်းအဝေးမှာ ပြည်ထောင်စု ဝန်ကြီး ဦးကျော်တင်မှ ထိုအစီရင်ခံစာကို ကန့်ကွက်ခဲ့ပြီး ဖြစ်ပါတယ်။ ၂၀၀၉ ခုနှစ်၊ ဧပြီလအတွင်း ဂါဇာပဋိပက္ခဆိုင်ရာ အချက်အလက်ရှာဖွေရေး(မစ်ရှင်) ဖွဲ့စည်း ရာမှာ အစ္စရေးအစိုးရမှ ၎င်းမစ်ရှင်နှင့် ပူးပေါင်းဆောင်ရွက်မည်မဟုတ်ကြောင်း ကြေညာသော်လည်း အစီရင်ခံစာအား တရားဝင်ကန့်ကွက်ချက်များကို ်တစ်ပြေးညီ ပြုလုပ်ခဲ့ပါတယ်။ အစ္စရေးသမ္မတ ရှီမွန်ပဲရက်က အစီရင်ခံစာသည် သမိုင်းကိုပြက်ရယ်ပြုကြောင်း၊ ရန်စတိုက်ခိုက် လာသူသည် ရာဇဝတ်မှုကျူးလွန်သူဖြစ်ပြီး ခုခံကာကွယ်သူအနေဖြင့် ရွေးချယ်စရာနည်းလမ်းမရှိကြောင်း အစ္စရေးဝန်ကြီးချုပ် နေတန်ရာဟု မှ မစ်ရှင်၏ တွေ့ရှိချက်များသည် ကြိုတင်ရေးသားထားချက် ဖြစ်ကာ၊ အကြမ်းဖက်တိုက်ဖျက်ရေးကို ခက်ခဲစေကြောင်း အစ္စရေးဖက်ကရပ်တည်မလား၊ အကြမ်းဖက်သမားဖက်က ရပ်တည်မလားဟု မေးခွန်းထုတ်ခဲ့ပါတယ်။ အစ္စရေးနိုင်ငံခြားရေးဝန်ကြီးက အစ္စရေးတို့ ရာဇဝတ်မှု ကျူးလွန်ကြောင်း၊ ကြိုတင်ကြံရွယ်ခြင်းဖြစ်ကာ အကြမ်းဖက်တိုက်ခိုက်ခြင်းအတွက် ဆက်လက်ကာကွယ် သွားမည်ဖြစ်ကြောင်း ပြောကြားခဲ့ပါတယ်။ အစ္စရေးအစိုးရအနေဖြင့် မစ်ရှင်အဖွဲ့ အစီရင်ခံစာမတင်သွင်းမီ ၎င်းအစီရင်ခံစာအပေါ် ကနဦး တုံ့ပြန်ချက် ၃၂ ချက်ဖြင့် ကန့်ကွက်ရာမှာ ထုတ်နုတ်တင်ပြရလျှင် မစ်ရှင်သည် အစ္စရေး၏သက်သေကို မယုံကြည်ထိုက်သောသက်သေအဖြစ် သတ်မှတ်ပြီး ဟားမက်စ်တို့၏ ထုတ်ပြန်ချက်ကို လက်ခံလေ့ရှိခြင်း၊ အစီရင်ခံစာမှာ တရားစီရင်နိုင်သည့်အဆင့်အတွက် သက်သေခံချက်များမရရှိခဲ့ကြောင်း ဝန်ခံထားသော်လည်း ၎င်းတွေ့ရှိချက်များဟာ အပြစ်ရှိကြောင်း၊ တရားစီရင်ရာမှာ ဆုံးဖြတ်ချက်ကဲ့သို့ ကိုယ်စားပြုကြောင်း ရေးသားခြင်း၊ အစ္စရေးနိုင်ငံ၏ စုံစမ်းစစ်ဆေးမှုများကို လျစ်လျူရှုခြင်းများဟာ လက်ရှိ FFM ၏ အစီရင်ခံစာနှင့် များစွာတူညီနေတာ တွေ့ရှိရပါတယ်။ မြန်မာနိုင်ငံအနေဖြင့် အစ္စရေးကဲ့သို့ အလားတူတုံ့ပြန်မှုများကို အစီရင်ခံစာမထွက်မီနှင့် ထွက် ရှိပြီး ကန့်ကွက်ချက်များပြုလုပ်ခဲ့ပါက နောက်ထပ်ခြေလှမ်းများ ထွက်ပေါ်လာသည့်တိုင်အောင် မိမိနိုင်ငံ၊ မိမိအစိုးရ၏ ပြတ်သားသည့်ရပ်တည်ချက်များကို ဆောင်ရွက်သင့်ပါတယ်။ FFM ဖွဲ့စည်းမှုတွင် ရခိုင်ပြည်နယ်အတွင်း မကြာသေးမီက ဖြစ်ပွားခဲ့သည့် စစ်ဖက်နှင့် လုံခြုံရေး တပ်ဖွဲ့များက လူ့အခွင့်အရေးချိုးဖောက်မှုများ အချက်အလက်ရှာဖွေရန်ဖော်ပြမှုသည် ၎င်းတို့၏ ပစ်မှတ် ထားသည့်အတိုင်း ဆွဲယူသတ်မှတ်လုပ်ဆောင်ခဲ့တာ တွေ့ရှိရပါတယ်။ ARSA နှင့် မြန်မာနိုင်ငံအစိုးရကြား ဖြစ်ပွားသောဖြစ်စဉ်မှာ အပြည်ပြည်ဆိုင်ရာမဟုတ်သည့် လက်နက်ကိုင်ပဋိပက္ခ(ပြည်တွင်းလက်နက်ကိုင်ပဋိပက္ခ) ဖြစ်သည်ဟုမှတ်ယူရန် ဖော်ပြထားမှုကိုကြည့်ခြင်း အားဖြင့် ၎င်းအဖွဲ့ဟာ အပြည်ပြည်ဆိုင်ရာ လူသားချင်းစာနာထောက်ထားမှုဥပဒေ (လက်နက်ကိုင်ပဋိပက္ခ ဆိုင်ရာဥပဒေ) အသိအမြင်အားနည်းကြောင်း တွေ့ရှိရပါတယ်။ ARSA နှင့်ပတ်သက်၍ လိုအပ်သလို အဓိပ္ပာယ်ကောက်ယူခဲ့ပြီး ပြည်တွင်းလက်နက်ကိုင် ပဋိပက္ခအဖြစ် သတ်မှတ်ခြင်းဟာ ယင်းဖြစ်စဉ်အတွင်း ဖြစ်ပွားမှုကို စစ်ရာဇဝတ်မှုဖြင့် စွဲချက်တင်နိုင်သောကြောင့် ဖြစ်ပါတယ်။ အစီရင်ခံစာမှာ မြန်မာ့သမိုင်းဆိုင်ရာများ မှန်ကန်မှုမရှိခြင်း၊ ဖွဲ့စည်းပုံအခြေခံဥပဒေဆိုင်ရာ အချက် အလက်များ ရေးသားအကြံပြုချက်များဟာ မြန်မာနိုင်ငံ၏ ပြည်တွင်းရေးကို ပြောင်ပြောင်တင်းတင်း ဝင်ရောက်စွက်ဖက်ကာ အချုပ်အခြာအာဏာကို ထိပါးရာရောက်သည့်အတွက် ၎င်းတို့၏ ရည်ရွယ်ချက် နှင့် နောက်ကွယ်က အကြောင်းတရားများကို မေးခွန်းထုတ်ဖွယ်ရာဖြစ်ပါတယ်။ ဥပဒေပညာရှင်များက လက်ခံထားသည့် ပြည်တွင်းလက်နက်ကိုင် ပဋိပက္ခအခြေအနေများ၏ ခက်ခဲ ရှုတ်ထွေးမှု၊ အရပ်သားများပါဝင်မှုကြောင့် စိန်ခေါ်မှုများကြုံတွေ့နေရမှုတို့ကို လျစ်လျူရှု ရေးသား ထားတာတွေ့ရှိရပါတယ်။ မိမိတို့တပ်မတော်၏ လူသားချင်းစာနာထောက်ထားမှုဥပဒေကို လိုက်နာ လုပ်ဆောင်ချက်များ ထဲထဲဝင်ဝင်မသိဘဲ တစ်ဖက်သတ်စွပ်စွဲရေးသားမှုဟာ ကြိုတင်ရည်ရွယ်ချက်ဖြင့် တပ်မတော်အပေါ်အဓိကပစ်မှတ်ထားတာ ထင်ရှားပါတယ်။ မြန်မာနိုင်ငံတွင် မွတ်စလင်လူဦးရေ ၄ ရာခိုင်နှုန်းခန့်သာ ရှိသည့်အတွက် လတ်တလောစိုးရိမ်စရာမရှိဟု ရေးသားထားခြင်းဟာ ဘူးသီးတောင်-မောင်တောဒေသအတွင်း မွတ်စလင်လူဦးရေ တိုးတက်များပြား လာမှုကိုမှေးမှိန်အောင် တစ်နိုင်ငံလုံးအတိုင်းအတာဖြင့် နှိုင်းယှဉ်ဖော်ပြမှုဖြင့် ပကတိအခြေအနေအမှန်ကို အမှားဖြစ်အောင် ဝါဒဖြန့်ရေးသားထားပါတယ်။ အဓမ္မလုပ်အားပေးစေခိုင်းမှုနှင့် အဓမ္မလူသစ်စုဆောင်းမှုတို့ဖော်ပြရာမှာ မြန်မာနိုင်ငံတော်အစိုးရ အနေဖြင့် CTFMR တို့အကြား ပူးပေါင်းဆောင်ရွက်မှုဖြင့် အရွယ်မရောက်သေးသူ ကလေးသူငယ်များ စစ်မှုထမ်းခြင်းမှ ကာကွယ်တားဆီးရေးဆောင်ရွက်ခြင်း၊ ILO နှင့် ပူးပေါင်းဆောင်ရွက်ခြင်းတို့ကို မျက်ကွယ် ပြုထားကြောင်း တွေ့ရှိရပါတယ်။ တိုင်းရင်းသားလက်နက်ကိုင်အဖွဲ့များ၏ တရားမဝင်သတ်ဖြတ်ခြင်း၊ ဖမ်းဆီးခြင်းတို့ကို ယုံကြည် စိတ်ချရသော သတင်းများရရှိသော်လည်း အတည်မပြုနိုင်သောသတင်းဟုဖော်ပြခြင်း၊ ၎င်းတို့ လူ့အခွင့်အရေး ချိုးဖောက်မှုကို သဘောမျှဖော်ပြပြီး မြန်မာ့တပ်မတော်နှင့်ပတ်သက်၍ အသေးစိတ်ဖော်ပြခြင်းမှာ အစီရင် ခံစာမရေးမီကပင် မြန်မာ့တပ်မတော်အပေါ် ပစ်မှတ်ထားရန်ရည်ရွယ်ကြောင်းနှင့် ပြည်တွင်းသောင်းကျန်းမှုကို အားပေးအားမြှောက်ရာပြုသည့်သဘော ဖြစ်ပါတယ်။ မင်းကြီး၊ ချွတ်ပြင်၊ မောင်နု၊ ကိုးတန်ကောက်၊ ကျောက်ပန္ဒူ၊ အလယ်သံကျော်၊ အင်းဒင်ရွာ ဖြစ်စဉ်များကို ဖော်ပြရာတွင် HRW နှင့် AI တို့၏ တစ်ဖက်သတ် စွပ်စွဲရေးသားထားသည့် အစီရင်ခံစာ များကို အခြေခံထားသည့်အပြင် တစ်ဖက်နိုင်ငံသို့ ထွက်ပြေးသူများကိုသာ မေးမြန်းထားခြင်းဖြစ်၍ တစ်ဖက်သတ်စွပ်စွဲချက်များဖြစ်ကြောင်း ထင်ရှားပါတယ်။ နိဂုံးချုပ်အနေဖြင့် FFM အဖွဲ့သည် OIC တို့အလိုကျ ဆောင်ရွက်ခဲ့ပြီး ၎င်းတို့၏ ဆောင်ရွက်လေ့ ရှိသော စိမ့်ဝင်ထိုးဖောက်ခြင်း၊ အင်အားကြီးထွားအောင်ဆောင်ရွက်ခြင်း၊ စစ်ပွဲစတင်ခြင်း၊ ဒေသတစ်ခု အတွင်း အယူဝါဒလွှမ်းမိုးစေရန် အစ္စလာမ်မစ်နိုင်ငံထူထောင်ရေးတို့မှာ ၎င်းတို့အလိုကျ အင်အားကြီး ထွားအောင် ဆောင်ရွက်ပြီးနောက် စစ်ပွဲအဆင့်ပြုလုပ်ဖန်တီးလျက်ရှိပါတယ်။ ယခင်ဘင်္ဂါလီများအရေးနှင့် ပတ်သက်၍ ၁၉၉၂ မှ ၁၉၉၈ ခုနှစ်အထိ ပြန်လည်လက်ခံရေး အဆင်ပြေခဲ့သော်လည်း ၂၀၁ရ နိုဝင်ဘာလ သဘောတူညီချက်အရ ပြန်လည်လက်ခံရေးလုပ်ငန်းစဉ်တွင် စတင်နိုင်ခြင်းမရှိဘဲ အကြောင်းအမျိုးမျိုး ပြ၍ ကြန့်ကြာနေမှုများသည် OIC ရဲ့ လှည့်ကွက်များ ဖြစ်ပါတယ်။ လက်ရှိကာလ မြန်မာနိုင်ငံ၏ အမျိုးသားလုံခြုံရေးနှင့် အချုပ်အခြာအာဏာကို ပြင်းပြင်းထန်ထန် ထိုးနှက်လျက်ရှိသဖြင့် နိုင်ငံတော် အဓွန့်ရှည်တည်တံ့ခိုင်မြဲရေး မျှော်တွေးလျက် အမျိုးသားရေးတာဝန်တစ်ရပ်အဖြစ် ထိထိရောက်ရောက် တုံ့ပြန်သွားရန် လိုအပ်လျက်ရှိပါတယ်။ ယနေ့ ကျွန်တော်တို့ ဆွေးနွေးသမျှ သုံးသပ်တင်ပြရလျှင် အခြေအတင် အလယ်အအေးမေးနေတာကေရပါတယ်။ နိုင်ငံဖွံ့ဖြိုးတိုးတက်ရေး၊ တည်ငြိမ်ရေး၊ တရားအပဒေစိုးမိုးရေး၊ နိုင်ငံတကာဖိအား စုပေါင်းကာကွယ်ရမည့် ရည်မှန်းချက်များနှင့် လွဲချော်နေတာတွေ့ရှိရပါတယ်။ နိုင်ငံတကာ အကျိုးစီးပွားကို၊ အမျိုးသားအကျိုးစီးပွားကို ကာကွယ်ရန်အတွက် အမျိုးသားရေးအမြင်ရှိရှိဖြင့် ဆောင်ရွက်ရန် လိုအပ်လျက်ရှိကြောင်း အကြံပြု ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစိုင်းလုံစံခတ် ရှမ်းပြည်နယ် မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1334">ဦးစိုင်းလုံစံခတ်(မဲဆန္ဒနယ်အမှတ်-၇၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကြီးနှင့်တကွ အားလုံးမင်္ဂလာပါ။ ကျွန်တော်ကတော့ ရှမ်းပြည်နယ်၊ မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် စိုင်းလုံစံခတ် ဖြစ်ပါတယ်။ ကျွန်တော့အနေနဲ့ ဇီးကုန်းမြို့နယ် ပြည်သူ့ လွှတ်တော်ကိုယ်စားလှယ် ဦးဉာဏ်ထွန်းရဲ့ အဆိုကို အကြံပြု ဆွေးနွေးတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ အဆိုရှင်အနေနဲ့ OIC, EU, UNHRC တို့က မြန်မာ နိုင်ငံဆိုင်ရာ လူ့အခွင့်အရေးအခြေအနေ ဆုံးဖြတ်ချက်အား ကုလသမဂ္ဂအထွေထွေညီလာခံမှာ အတည်ပြု နိုင်ဖို့ လုပ်ဆောင်နေတဲ့ကိစ္စဟာ ရခိုင်ပြည်နယ်မှ ဖြစ်ပျက်နေတဲ့ကိစ္စနဲ့ တိုက်ရိုက်ပတ်သက်နေပါတယ်။ လက်ရှိဖြစ်ပွားနေတဲ့ ရခိုင်ပြဿနာဟာ အားလုံးသိကြတဲ့အတိုင်း အခုလက်ရှိဖြစ်ပွားနေတဲ့ ပြဿနာ မဟုတ်ဘဲ လွတ်လပ်ရေးမရခင်ကတည်းက ပြဿနာအမွေဆိုးတစ်ခု ဖြစ်ပါတယ်။ ၂၀၁၂ ခုနှစ်ကစလို့ ပြဿနာရဲ့ပုံစံဟာ တစ်မျိုးပြောင်းလာပြီး တိုင်းရင်းသားလူမျိုးမဟုတ်တဲ့ လူမျိုးနာမည်နဲ့ တိုင်းရင်းသား အခွင့်အရေးရရှိဖို့ အကြမ်းဖက်လုပ်ရပ်များကို ပြန်လည်အကောင်ထည်ဖော်လာခဲ့ပါတယ်။ အကြမ်းဖက် လုပ်ရပ်များ အကောင်ထည်ဖော်ဆောင်ရွက်ဖို့အတွက် ARSA အဖွဲ့ကို တည်ထောင်ခဲ့လို့ နိုင်ငံတော်အနေနဲ့ ရပ်ရွာတည်ငြိမ်အေးချမ်းရေး၊ တရားဥပဒေစိုးမိုးရေးတို့အတွက် ဒေသခံတိုင်းရင်းသားများ၊ ဟိန္ဒူဘာသာဝင် များနှင့် အစ္စလာမ်ဘာသာဝင်များကို ကာကွယ်စောင့်ရှောက်နိုင်ရန် အကြမ်းဖက်အဖွဲ့အစည်းကို နှိမ်နင်း ခဲ့ရပါတယ်။ ဒါပေမယ့် နိုင်ငံတကာသတင်းမီဒီယာများမှ ပြဿနာအရင်းအမြစ်သတင်းအမှန်ဖြစ်တဲ့ အကြမ်းဖက်အဖွဲ့ရဲ့ လုပ်ရပ်ဖြစ်သော ၂၀၁ရ ခုနှစ်၊ စက်တင်ဘာလ ၂၅ ရက်နေ့မှာ လုံခြုံရေးကင်းစခန်း ၃၀ ကျော်ကို တစ်ပြိုင်နက်စီးနင်းတိုက်ခိုက်ခြင်း၊ နိုင်ငံ့ဝန်ထမ်းများကျဆုံးခြင်း၊ ဒေသခံတိုင်းရင်းသား အများအပြားနဲ့ ဟိန္ဒူဘာသာဝင်များ ရာနဲ့ချီ၍ သတ်ဖြတ်ခံရခြင်းကို အသေအချာဖော်ပြမှုမရှိဘဲ မှားယွင်း လုပ်ကြံထားတဲ့သတင်များကိုသာ ဖော်ပြပျံ့နှံ့ခဲ့တဲ့အတွက်ကြောင့် နိုင်ငံတကာအသိုင်းအဝိုင်းမှာ အထင်လွဲစရာ တွေဖြစ်ပေါ်လာခဲ့ပြီး နိုင်ငံအတွက် ကြီးမားတဲ့ဖိအားများ ဖြစ်ပေါ်လာခဲ့ပါတယ်။ လေးစားရပါသော နာယကကြီးခင်ဗျာ။ တကယ်တမ်းတော့ အားလုံးသိပြီးဖြစ်တဲ့အတိုင်း တိုင်းရင်းသား မဟုတ်ဘဲ တိုင်းရင်းသားလူမျိုး တောင်းဆိုခြင်းဟာ နယ်မြေသိမ်းပိုက်ရေးရဲ့ ခြေလှမ်းအစပါ။ နယ်မြေ သတ်မှတ်ပြီးတဲ့နောက် ကိုယ်ပိုင်အုပ်ချုပ်ခွင့်နဲ့ ခွဲထွက်ရေးလုပ်ငန်းများ လုပ်ဆောင်လာမှာ ဖြစ်ပါတယ်။ လက်ရှိအနေအထားမှာတောင်မှ Limited Area သဘောမျိုးရောက်အောင် နိုင်ငံတကာအဖွဲ့အစည်း များနှင့် ပူးပေါင်းလုပ်ဆောင်နေတာ ဖြစ်ပါတယ်။ ကျွန်တော်တို့ တိုင်းပြည်ရဲ့ အချုပ်အခြာအာဏာ တည်တံ့ ခိုင်မြဲရေးကို တိုက်ခိုက်လျက်ရှိပြီး ဧည့်သည်က အိမ်ရှင်ကို အမွေတောင်းသလို ဖြစ်နေပါတယ်။ ကျွန်တော်တို့ အနေနဲ့လည်း ကုလသမဂ္ဂမှာ စင်ကာပူသံအမတ်ကြီးပြောသွားတဲ့ အကြမ်းဖက်အဖွဲ့အစည်းရဲ့ ထောင်ချောက် ထဲကိုမဝင်မိဖို့ အင်မတန်မှအရေးကြီးပါတယ်။ နာယကကြီးခင်ဗျာ။ အရေးကြီးတဲ့အချက်အနေနဲ့ကတော့ ရခိုင်ပြည်နယ်အတွင်းမှာရှိတဲ့ နယ်စပ် ဖြတ်ကျော် မူးယစ်ဆေးဝါး သယ်ယူရေးလမ်းကြောင်း ဖြစ်ပါတယ်။ ဘူးသီးတောင်၊ မောင်တောနဲ့ ရသေ့ ဖက်အဖွဲ့များရဲ့ ဘဏ္ဍာရှာဖွေရေးလုပ်ငန်းများ ဖြစ်နေတာ အားလုံးသိပြီးဖြစ်မှာပါ။ လက်ရှိနိုင်ငံတော် မှလည်း နှိမ်နင်းလျက်ရှိပြီး အဆက်မပြတ် အရှိန်အဟုန်မြှင့်ကာ ပိုမိုဂရုတစိုက်လုပ်ဆောင်နေဖို့ အကြံပြု တိုက်တွန်းလိုပါတယ်။ နိုင်ငံတော်အနေနဲ့လည်း ရခိုင်ပြည်နယ် ရေရှည်တည်ငြိမ်ရေး၊ အေးချမ်းရေးနဲ့ သဟဇာတဖြစ်မှုတို့ကို ရည်ရွယ်ပြီး ကိုဖီအာနန်ကော်မရှင်ရဲ့ အကြံပြုချက် ၈၈ ချက်မှ ၈၁ ချက်ကို အကောင် အထည်ဖော် ဆောင်ရွက်ထားပြီးဖြစ်ပါတယ်။ နိုင်ငံတကာအနေနဲ့ အထူးသတိပြုရမယ့်အချက်မှာ မြန်မာနိုင်ငံ အပေါ် အရေးယူပိတ်ဆို့ခြင်း၊ ဖိအားပေးခြင်း၊ အပြစ်တင်ဝေဖန်ရှုတ်ချခြင်းများနဲ့ နိုင်ငံတော်အစိုးရရဲ့ သဘောထားမပါဘဲ တဖက်သတ်ဆောင်ရွက်ခြင်းများဖြင့် ယခုဖြစ်ပေါ်နေတဲ့ တိုင်းရင်းသားအမည်ခံ သိမ်းပိုက်ရေးပြသနာကို ဖြေရှင်းနိုင်မှာမဟုတ်ပဲ ပိုမိုရှုပ်ထွေးလာမှာ ဖြစ်ပါတယ်။ ထို့အတွက်ကြောင့် နိုင်ငံတကာမှာ အချက်အလက်ရှာဖွေရေး Fact-Finding Mission ကို နိုင်ငံတော်အစိုးရမှ လက်မခံခြင်း ဖြစ်ပါတယ်။ လေးစားအပ်ပါသော နာယကကြီးခင်ဗျာ။ နောက်အရေးကြီးတဲ့အချက်တစ်ချက်အနေနဲ့ လူမျိုးရေး၊ ဘာသာရေးကိုအခြေခံတဲ့ ဖြစ်ရပ်မဟုတ်တဲ့အတွက်ကြောင့် လူမျိုးရေး၊ ဘာသာရေးကို ဆွဲမထည့်ဖို့ အရေးကြီးပါတယ်။ ဒီလိုမှမဟုတ်ရင် ဘာသာရေးအစွန်းရောက်၊ လူမျိုးရေးအစွန်းရောက်နဲ့ ရခိုင်အရေးကိုအမြတ်ထုတ်လိုတဲ့ အချောင်သမားများကြောင့် နိုင်ငံတကာမှာရှိတဲ့ အကြမ်းဖက်အဖွဲ့အစည်း များကို ဖိတ်ခေါ်သလို ဖြစ်နေပါလိမ့်မယ်။ အကြမ်းဖက်အဖွဲ့အစည်းတွေ နိုင်ငံအတွင်းမှာ ခြေကုတ်ယူမိရင် မတွေးဝံ့စရာအခြေအနေ ဖြစ်ပေါ်လာနိုင်ပါတယ်။ အဲဒီအတွက်ကြောင့် ကျွန်တော်တို့အနေနဲ့ သတိကြီးကြီး၊ ဉာဏ်ကြီးကြီးနဲ့ စိတ်ရှည်ရှည်ထားပြီး စိတ်ခံစားမှုကို ရှေ့တန်းမတင်ဘဲ နိုင်ငံတော်အစိုးရရဲ့ ဦးဆောင်မှု အောက်မှာနေပြီးတော့ နိုင်ငံသားများအားလုံး ပါတီစွဲ၊ အယူဝါဒစွဲ၊ ဒေသစွဲ၊ ပုဂ္ဂိုလ်စွဲ အစွဲကင်းကင်းနဲ့ ဘယ်သူ့ကိုမှ ချောက်တွန်းလိုတဲ့စိတ်မရှိဘဲ မှန်ကန်တဲ့သဘောထားများနဲ့ တိုင်းပြည်အကျိုးကိုသာရှေးရှုပြီး စည်းလုံးညီညွတ်စွာ အဖွဲ့အစည်းများအားလုံး ပူးပေါင်းဆောင်ရွက်နိုင်ပါစေလို့ ပြောကြားရင်း အကြံပြု တင်ပြအပ်ပါတယ်။ လေးစားပါတယ်ခင်ဗျ။</speech>
<speech type="speaker">ဦးမောင်မြင့် မင်းကင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="238">ဦးမောင်မြင့်(မင်းကင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်တဲ့ နာယကကြီး နဲ့တကွ အားလုံးမင်္ဂလာပါခင်ဗျာ။ ကျွန်တော်က မင်းကင်းမဲဆန္ဒနယ်မှ ဦးမောင်မြင့် ဖြစ်ပြီးတော့မှ ဦးဉာဏ်ထွန်းရဲ့ အဆိုကို ထောက်ခံဆွေးနွေးသွားမှာဖြစ်ပါတယ်။ United Nation General Assembly ဆိုတာ နှစ်စဉ် စက်တင်ဘာကနေ စတင်ကျင်းပတဲ့ ယန္တရားတစ်ရပ်ဖြစ်ပြီးတော့မှ General Assembly မှာ ကော်မတီ ၆ ရပ်ခွဲ ကျင်းပလေ့ရှိပြီး Third Committee က တစ်ခုအပါအဝင်ဖြစ်ပါတယ်။ တတိယ ကော်မတီမှာ Country Specific Resolution ကို လုပ်ထုံးအရ မဆွေးနွေးရဘူးဆိုပေမယ့် ပြီးခဲ့တဲ့နှစ်ကတော့ ဆီးရီးယားနဲ့ မြန်မာအပေါ်မှာ လူ့အခွင့်အရေးနဲ့ပတ်သက်တဲ့ Country Specific Resolution တွေချမှတ်ခဲ့ပါတယ်။ အမှန်တကယ်တော့ လူ့အခွင့်အရေးကို ဃနသေချာစွာ ဆွေးနွေးရမယ့် ပလက်ဖောင်းက နယူးယောက်မှာမဟုတ်ဘဲ ဂျီနီဗာမှာဖြစ်ပါတယ်။ ဂျီနီဗာမှာရှိတဲ့ HRC မှာ နိုင်ငံအလိုက် Universal Periodic Review Gozma 39631:808cag:69:933ozos Schedule 6oz qvorcos:18: ဖြစ်လို့ New York မှာ ဆွေးနွေးတာဟာ Wrong Plattform ဖြစ်နေပြီလို့ပြောနိုင်ပါတယ်။ ကမ္ဘာ့သမိုင်းမှာ ၁၉၁၄ ကနေ ၁၉၁၈ ခုနှစ်အထိ ပထမကမ္ဘာစစ်ကြီး ဖြစ်ပွားခဲ့ပြီးတဲ့နောက်မှာ စစ်ပွဲကြီးတွေကိုရှောင်လွှဲနိုင်အောင် နိုင်ငံပေါင်းချုပ် အသင်းကြီးကို ၁၀-၁-၁၉၂၀ ရက်နေ့က အဖွဲ့ဝင် ၆၃ နိုင်ငံနဲ့ ဖွဲ့စည်းခဲ့ပါတယ်။ ဒါပေမယ့် ၁၉၃၉-၁၉၄၅ ခုနှစ်အထိ ဒုတိယကမ္ဘာစစ်ကြီးဖြစ်ခဲ့သလို အသင်းကြီး လည်း ပျက်သွားပါတယ်။ ဒါကြောင့် ကမ္ဘာစစ်ကြီး တွေကို ထပ်မံရှောင်လွှဲနိုင်ဖို့အတွက် ကုလသမဂ္ဂ အဖွဲ့အစည်းကြီးကို ၁၉၄၅ ခုနှစ်မှာ ထူထောင်ခဲ့ပြီးတော့မှ ယခုအခါ အဖွဲ့ဝင် ၁၉၃ နိုင်ငံရှိနေပါပြီ။ သို့ပေမယ့် အခုချိန်မှာတော့ အဲဒီအဖွဲ့အစည်းကြီးဟာ အင်အားကြီးနိုင်ငံတွေနဲ့ ငွေကြေးတောင့်တင်းတဲ့ အဖွဲ့အစည်းကြီးတွေရဲ့ လက်ကိုင်တုတ်သဖွယ် နိုင်ငံငယ်တွေအပေါ်မှာ ဖိအားပေးတဲ့ ယန္တရားတစ်ရပ် ဖြစ်မှန်းမသိဖြစ်လာနေပြီလို့ သုံးသပ်ရမှာဖြစ်ပါတယ်။ ဖိလစ်ပိုင်နိုင်ငံမှာ သမ္မတဒူတာတေးက မူးယစ်ဆေးဝါး တိုက်ဖျက်ရေးအတွက် တွန်းတွန်းတိုက်တိုက် ဆောင်ရွက်တဲ့အခါမှာ လူ့အခွင့်အရေးကို ဗန်းပြပြီးတော့မှ နိုင်ငံရေးသွတ်သွင်းပါတယ်။ ကုလသမဂ္ဂကနေ ဖိအားပေးတယ်။ အဲဒီအခါမှာ သမ္မတဒူတာတေး ပြောတဲ့ စကားတစ်ခွန်းကို အကြိုက်ဆုံးပါပဲ။ “ဖိလစ်ပိုင်အနေနဲ့ UN ကနေထွက်သင့်ရင် ထွက်ရလိမ့်မယ်” ဆိုတဲ့စကား ပါပဲ။ အဲဒီစကားထိရောက်မှုရှိ မရှိ ဆိုတာကိုတော့ ကိုယ်စားလှယ်ကြီးများ ဉာဏ်မျက်စိနဲ့ လေ့လာကြည့်ပါ။ ယခုUN အနေနဲ့ Philippine အပေါ်မှာ ဖိအားတွေကျဆင်းသွားပြီဖြစ်ပါတယ်။ ဒါကြောင့် ခေတ် အဆက်ဆက်က နိုင်ငံ့ခေါင်းဆောင်တွေအနေနဲ့ မိမိနိုင်ငံကို နိုင်ငံရေးသွတ်သွင်းပြီးတော့မှ သတင်းအမှားတွေ အပေါ်မှာ အခြေခံဖိအားပေး Resolution ချမှတ်တာကို ငုံ့ခံနေတဲ့စိတ်ဓာတ်မျိုးကနေ ရုန်းထွက်ကြဖို့ ြီလို့ ကျွန်တော် တင်ပြလိုပါတယ်။ မြန်မာနိုင်ငံနဲ့ပတ်သက်ပြီးတော့မှ လူ့အခွင့်အရေးအခြေအနေဆိုင်ရာ Resolution ၂၄ ခုကို ၁၉၉၁ ကနေ ၂၀၁ရ ကြားမှာ ချမှတ်ခဲ့ပြီးတော့မှ လုံခြုံရေးကောင်စီမှာတော့ ရခိုင်ပြည်နယ်အခြေအနေကို (၁၆)ကြိမ် တိတိ အစည်းအဝေးပြုလုပ်ခဲ့ပြီး တရုတ်၊ ရုရှားလို နိုင်ငံတွေကြောင့်သာ ကျွန်တော်တို့အပေါ်မှာ Security Council Resolution of bqposamossosolosušil sac09:07 UN À wogop: 2 pd. Goes စောင့်ကြည့်ခံရတယ်ဆိုတာ တော်ရုံတန်ရုံဖိအားတော့ မဟုတ်ပါဘူး။ ဒီရက်ပိုင်းမှာ ်ပဲ RFA က သတင်းတစ်ခုထုတ်လွှင့်တာကို ၂၂ ရက် ၂ လက ကျွန်တော်တို့ နားထောင်လိုက်ရပါတယ်။ ဒါကတော့ လုံခြုံရေး ကောင်စီမှာ မြန်မာကိစ္စကို အဖွဲ့ဝင် ၉ နိုင်ငံက Resolution တင်မယ်။ ၉ နိုင်ငံက တင်ပြရင် တရုတ်နဲ့ ရုရှား တောင်မှ ဗီတိုသုံးခွင့်မရှိဘူးဆိုပြီးမှ ခြောက်လုံး၊ လှန့်လုံးတွေ သုံးလာပါတယ်။ RFA က နားမလည်ဘဲ ပြောနေတာပါ။ အဖွဲ့ဝင် ၁၅ နိုင်ငံရှိတဲ့အနက် ၁၄ နိုင်ငံကပ် Resolution တင်စေဦးတော့ ဗီတိုပိုင်တဲ့ နိုင်ငံတစ်နိုင်ငံက ကန့်ကွက်လို့ရှိရင်ရပါတယ်။ ဒါကြောင့် တပ်မတော်အစိုးရခေတ်ကပြောသလိုပဲ RFA လိမ်နေသည်လို့ ကျွန်တော် အတိအလင်း ပြောကြားလိုပါတယ်။ အမှန်ကတော့ တံခါးဖွင့်အစည်းအဝေးကို ဖေဖော်ဝါရီ ၂၈ ရက်နေ့က ဆောင်ရွက်ခဲ့ ပါတယ်။ Resolution လည်းမဟုတ်ပါဘူး။ ဒီလိုဖိအားတွေကို ပြည်တွင်းအင်အားစုတွေနဲ့ ဂဏ သေချာစွာ သိရှိဖို့လိုသလို နိုင်ငံပိုင်နဲ့ ပုဂ္ဂလိကမီဒီယာတွေရဲ့အားကိုလည်း ကျွန်တော်တို့ မျှော်လင့်သလောက်မရဘူး လို့ပဲ တည့်တည့်ပြောချင်ပါတယ်။ နိုင်ငံချစ်စိတ်နည်းရင်၊ ငွေမျက်နှာတစ်ခုတည်းကြည့်ရင် နိုင်ငံကို ကာကွယ်စိတ်နည်းမှာပဲလို့ ပြည်သူတွေကပြောရင် စိတ်မဆိုးကြပါနဲ့။ တာဝန်ရှိသူတွေကမလုပ်လို့ အမျိုးသားရေး သမားတွေက လုပ်နေတာဟာ ငပိသည်ကအိပ်နေပြီးတော့မှ ဆားသည်ကခွေးမောင်းသလို ဖြစ်နေပါတယ်။ ဒီဇင်ဘာကချမှတ်ခဲ့တဲ့ Resolution ကို ဆွေးနွေးကြ၊ မဲခွဲကြတဲ့အခါမှာ ကျွန်တော်တို့ဘက်က ရပ်တည်ပေးတာ ၁၀ နိုင်ငံပဲရှိပါတယ်။ ပြည်တွင်းကရော၊ ပြည်ပကပါ သစ္စာဖောက်လောက်ကောင်တွေနဲ့ Lobby တွေရဲ့ဒဏ်ကိုခံခဲ့ရတဲ့ တပ်မတော်အစိုးရကာလကတောင်မှ ကျွန်တော်တို့ဘက်က ထောက်ခံမဲ ၂၆ မဲအထိရရှိခဲ့ဖူးပါတယ်။ လက်ရှိကာလဟာ နိုင်ငံတကာထောက်ခံမှုအကျဆင်းဆုံးကာလဆိုတာ ငြင်းလို့မရဘူးလို့ ကျွန်တော်ပြောချင် closuổi Human Rights Situation in Myanmar aộos Resolution of so werddos osĖoss ကတော့ OIC နဲ့ EU ဖြစ်ပါတယ်။ OIC ရဲ့ ကိုယ်စား တူရကီနိုင်ငံက Resolution ကို တင်သွင်းတာ ဖြစ်ပါတယ်။ ဒီကိစ္စနဲ့ပတ်သက်ပြီးတော့မှ Resolution ပါအချက်တွေထဲက အထိုက်အလျောက် တာဝန်ရှိမှုနဲ့ မှန်ကန်မှုရှိတဲ့ အင်းဒင်ဖြစ်စဉ်ကိုလည်း အားလုံးသိပြီးဖြစ်တဲ့အတိုင်း တာဝန်ရှိသူတွေကို စစ်စည်းကမ်းနဲ့ ပြင်းပြင်းထန်ထန်အရေးယူပြီး ဖြစ်ပါတယ်။ ဒါ့အပြင် လုပ်သင့်လုပ်ထိုက်တဲ့ စုံစမ်းရေးကော်မရှင်ကိုလည်း လွတ်လပ်စွာ စုံစမ်းခွင့်ပြုတာကိုလည်း UN အပါအဝင် US,EU, OIC တို့အနေနဲ့ လျစ်လျူမရှုဘဲနဲ့ အသိအမှတ်ပြုသင့်တယ်လို့ ပြောကြားလိုပါတယ်။ ကျွန်တော် နိဒါန်းအပိုင်းမှာ ဆွေးနွေးသလို တတိယ ကော်မတီဟာ Country Specific Resolution တွေချမှတ်ခြင်းမျိုး မလုပ်သင့်ဘူးဆိုတာကို ဗယ်လာရုစ်၊ ရုရှား၊ အီရန် အမြဲတမ်းကိုယ်စားလှယ်တွေက ဆွေးနွေးခဲ့တာ လေ့လာတွေ့ရှိရပါတယ်။ သူတို့ပြောတဲ့ 99€:3903:ccos mecos? Neither Critism nor Politicized Country Specific Resolution Resolve Such Problem oculos fil od conqogaloosa:wos:cumcoss gosep Issue မှာ OIC ပါဝင်ပတ်သက်နေတာကို စိုးရိမ်ပူပန်မှုရှိကြောင်း ပြောကြားခဲ့တာဟာလည်း မှတ်သားစရာကောင်း ပါတယ်။ ဒီကိစ္စမှာ ဘင်္ဂါလီပြဿနာဖြစ်လို့ ဘင်္ဂလားဒေ့ရှ်နဲ့ မြန်မာနှစ်နိုင်ငံသာ By Bilateral ဆွေးနွေး ရမှာဖြစ်ပါတယ်။ ဘာသာမတူတဲ့ အဖွဲ့အစည်းတစ်ခုဖြစ်တဲ့ OIC ကပါဝင်လာတာဟာ တစ်ခုခုဖြစ်ရင် ကျီးကန်းတွေ ဝိုင်းအာလာတာနဲ့ တူနေပြီလို့ ကောက်ချက်ချနိုင်ပါတယ်။ ပြီးတော့ ဘင်္ဂါလီပြဿနာဟာ ဘာသာရေးပြဿနာမဟုတ်ဘဲ သူတို့က မိမိတို့စခန်း ၃၀ ကို တစ်ချိန်တည်း တစ်ပြိုင်တည်းဝိုင်းတိုက်ပြီးတော့မှ သူတို့အစီအစဉ်အရ ဘင်္ဂလားဒေ့ရှ်ကို ထွက်ပြေးလို့ဖြစ်တဲ့ ပြဿနာပါ။ ဒါကို OIC က မသိကျိုးကျွံပြုပြီးတော့မှ ဘင်္ဂါလီဘက်ကရပ်တည်ခြင်းဟာ ဘင်္ဂါလီတွေကို သူတို့က ကြိုးကိုင်ခိုင်းစေတယ်လို့ အဓိပ္ပာယ်သက်ရောက်စေပါတယ်။ အားလုံးခြုံပြီးပြောရရင်တော့ နွားကွဲရင် ကျားဆွဲမှာပါ။ ထင်းတစ်ချောင်းချင်းချိုးလို့ရပေမယ့် ထင်းအစည်းလိုက်ဆိုရင်တော့ တော်ရုံနဲ့မလွယ်ပါဘူး။ လက်ရှိကြုံတွေ့နေရတဲ့ကိစ္စဟာ တပ်မတော်တစ်ခုတည်း၊ ပြည်ခိုင်ဖြိုးတစ်ခုတည်း၊ ရခိုင်တစ်ခုတည်းကြုံရတဲ့ ပြဿနာမဟုတ်ဘဲ တစ်နိုင်ငံလုံးနဲ့ဆိုင်သလို အစိုးရလည်းပါဝင်ပါတယ်။ ဒါကြောင့် ပြည့်အင်အားဟာ ပြည်တွင်းမှာပဲရှိသည်ဆိုတဲ့စကားအတိုင်း ပြည်တွင်းစည်းလုံးညီညွတ်မှုအင်အားနဲ့ တိုင်းပြည်ရဲ့ ရန်စူး ရန်ငြောင့်ဟူသမျှကို ရိုက်ချိုးကာကွယ်နိုင်ကြပါစေလို့ ပြောကြားရင်းနဲ့ အဆိုကို လေးလေးနက်နက် ထောက်ခံ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ဒေါ်နန်းနီနီအေး ကရင်ပြည်နယ် မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="30">ဒေါ်နန်းနီနီအေး(မဲဆန္ဒနယ်အမှတ်-၆၊ ကရင်ပြည်နယ်)</mp>လေးစားရပါသော ပြည်ထောင်စု လွှတ်တော်နာယကကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မကတော့ ကရင် ပြည်နယ်၊ မဲဆန္ဒနယ်အမှတ် (၆)မှ အမျိုးသားလွှတ်တော်ကိုယ်စားလှယ် နန်းနီနီအေး ဖြစ်ပါတယ်ရှင်။ ဇီးကုန်းမြို့နယ် ပြည်သူ့လွှတ်တော်ကိုယ်စားလှယ် ဦးဉာဏ်ထွန်းတင်သွင်းခဲ့တဲ့ အဆိုအား ထောက်ခံ ဆွေးနွေးသွားမှာဖြစ်ပါတယ်။ ယနေ့ရခိုင်ပြည်နယ်မှာရှိတဲ့ ပဋိပက္ခများနဲ့ပတ်သက်ပြီး R2P အရ အကာအကွယ်ပေးဖို့ တာဝန်ရှိတယ်ဆိုပြီး မြန်မာနိုင်ငံအတွင်းကို နိုင်ငံတကာလုံခြုံရေးအဖွဲ့များ ဝင်ရောက်နိုင်ရေး၊ မြန်မာ့ တပ်မတော်မှ တာဝန်ရှိသူအချို့ကို နိုင်ငံတကာဥပဒေများကို ချိုးဖောက်ကျူးလွန်ခဲ့တယ်လို့ စွပ်စွဲပြီး ICC မှာ အရေးယူမှုများ လုပ်ဆောင်နိုင်ရေးကို ကုလသမဂ္ဂလုံခြုံရေးကောင်စီမှာ အနောက်အင်အားကြီး နိုင်ငံ များက လှုံ့ဆော်မှုတွေပြုလုပ်လျက်ရှိတာကို တွေ့ရပါတယ်။ မြန်မာနိုင်ငံအား ပြိုကွဲအောင် စနစ်တကျ စီစဉ်ဆောင်ရွက်ထားတဲ့ မဟာဗျူဟာများဖြင့် လုပ်ဆောင်နေတာကို တွေ့မြင်ရမှာဖြစ်ပါတယ်။ မြန်မာ့ အရေးနဲ့ပတ်သက်ပြီး ICC မှာ ခုံရုံးတင်စစ်ဆေးနိုင်ဖို့အတွက် ရာဇဝတ်မှုအခြေခံသော သက်သေအထောက် အထားကောက်ယူခြင်းတွေကို နည်းအမျိုးမျိုးဖြင့် လုပ်ဆောင်လျက်ရှိနေတာကို တွေ့ရပါတယ်။ ဂြိုလ်တု ဓာတ်ပုံများဖြင့် ထောက်လှမ်းခြင်း၊ ရာဇဝတ်မှုကျူးလွန်နေတယ်လို့ စွပ်စွဲပြသထုတ်ပြန်ထားသော ဓာတ်ပုံများကိုစစ်ဆေးခြင်း၊ ဗီဒီယိုများ၊ အသံဖမ်းထားသောအခွေများ၊ အခြားအဖွဲ့အစည်းများရဲ့ တင်ပြမှု များနဲ့ မျက်မြင်သက်သေမှတ်တမ်းများ၊ ဆေးမှတ်တမ်းများ၊ သံတမန်များ၊ သတင်းဌာနများ၊ အစိုးရ မဟုတ်သောအဖွဲ့များနဲ့ ကုလသမဂ္ဂဆိုင်ရာဝန်ထမ်းများရဲ့ အစီရင်ခံစာများ၊ လူသေမှတ်တမ်းများ၊ သင်္ချိုင်း များကို စစ်ဆေးခြင်း စသဖြင့် နည်းမျိုးစုံကို အသုံးပြုလုပ်ဆောင်နေတာကို တွေ့မြင်ရပါတယ်။ ဒီလို စစ်တမ်းကောက်ယူပြုစုခဲ့တဲ့ အချက်အလက်တွေဟာ မှန်ကန်တိကျမှု၊ ယုံကြည်ခိုင်မာမှု ရှိ မရှိဆိုတာကို စစ်ဆေးဆုံးဖြတ်ဖို့အတွက် ဘာသာရပ်ဆိုင်ရာ ကျွမ်းကျင်ပညာရှင်များနဲ့ စနစ်တကျဖွဲ့စည်းထားတဲ့ မြန်မာနိုင်ငံသားကော်မရှင်များကလေ့လာပြီး ရှင်းလင်းခိုင်မာတဲ့တုံ့ပြန်မှုမျိုး ဒါမှမဟုတ် ရှင်းလင်းခိုင်မာ ပြည့်စုံတဲ့ အစီရင်ခံစာထုတ်ပြန်ပြီး ချေပတုံ့ပြန်သွားသင့်ပါတယ်။ လေးစားရပါသော နာယကကြီးရှင်။ မြန်မာနိုင်ငံရဲ့ ရခိုင်အရေးကိစ္စမှာ အဓိကဖိအားများကို ဗြိတိန် နိုင်ငံက အဓိကဦးဆောင်နေတာကို တွေ့မြင်ရမှာဖြစ်ပါတယ်။ ၂၀၁၉ ခုနှစ်၊ ဖေဖော်ဝါရီလ ၂၅ ရက်နေ့မှာ ကျင်းပတဲ့ လူ့အခွင့်အရေးကောင်စီညီလာခံမှာလည်း ဗြိတိန်နိုင်ငံ လူ့အခွင့်အရေးဆိုင်ရာမင်းကြီးက မြန်မာ့ တပ်မတော်ရဲ့ လူ့အခွင့်အရေးချိုးဖောက်မှုတွေအတွက်ဆိုပြီး နိုင်ငံတကာတရားရုံးများက အရေးယူပေး နိုင်ရေး အချက်အလက်တင်သွင်းမယ့် ကုလသမဂ္ဂမှတ်တမ်းယူအဖွဲ့ကို လေးစားအသိအမှတ်ပြုပြီး ပူးပေါင်း ဆောင်ရွက်သွားမှာဖြစ်ကြောင်း ပြောကြားခဲ့ပါတယ်။ ဒါ့အပြင် ကုလသမဂ္ဂလုံခြုံရေးကောင်စီမှာ (၆)ကြိမ် တိုင်တိုင် မြန်မာနိုင်ငံအား အရေးယူနိုင်ရေးကြိုးပမ်းခဲ့ပြီး ဗြိတိန်လွှတ်တော်ရှိ နိုင်ငံခြားရေးရာကော်မတီနဲ့ အပြည်ပြည်ဆိုင်ရာ ဖွံ့ဖြိုးတိုးတက်ရေးကော်မတီတွေမှာ ရခိုင်အရေးနဲ့ပတ်သက်ပြီး ဆွေးနွေးကြားနာမှု တွေပြုလုပ်ကာ ဖိအားပေးနိုင်ဖို့ လုပ်ဆောင်နေတာကို တွေ့ရမှာဖြစ်ပါတယ်။ ဗြိတိန်နိုင်ငံအနေနဲ့ လူသားချင်း စာနာမှုကူညီပေးရေးအဖွဲ့အစည်းများနဲ့ UN Fact - Finding Missions အား မြန်မာမှလက်ခံရန် ကိုဖီအာနန် အကြံပြုချက်များကို အမြန်ဆုံးအပြည့်အဝ အကောင်အထည်ဖော်ဖို့ ဆက်လက်ဖိအားပေးလုပ်ဆောင် လာနေတာကိုလည်း တွေ့မြင်ရပါတယ်။ ဒါကြောင့် မိမိတို့အစိုးရအနေနဲ့ ဒါတွေကို ပြင်းပြင်းထန်ထန်မတုံ့ပြန်ဘူးဆိုရင် အမှန်ကနေ မိမိတို့က အမှားဘက်ကို ရောက်ရှိသွားနိုင်ပြီး နိုင်ငံတကာဖိအားကို လက်ကမ်းကြိုနေသလို ဖြစ်သွားပါမယ်။ မြန်မာ နိုင်ငံအစိုးရအနေဖြင့် ဖိအားပေးမှုများအပေါ် အတတ်နိုင်ဆုံး ခုခံကာကွယ်ရန်မှလွဲ၍ အခြားနည်းလမ်းကို လုပ်ဆောင်နိုင်စွမ်းမရှိသေးတာကို တွေ့ရမှာဖြစ်ပါတယ်။ ဒါကြောင့် မိမိတို့အနေနဲ့ လှုပ်ရှားတုံ့ပြန်နိုင်စွမ်း အလွန်နည်းပါးတဲ့ မီဒီယာပိုင်း၊ ပြန်ကြားရေးပိုင်းတွေမှာ ပိုမိုအားကောင်းစေပြီးတော့မှ အခြေအနေမှန် များကို နိုင်ငံတကာကိုတင်ပြနိုင်ဖို့ မဖြစ်မနေလိုအပ်လာနေပြီ ဖြစ်ပါတယ်။ မြန်မာနိုင်ငံအနေနဲ့ နိုင်ငံတကာ ဖိအားနဲ့ စွပ်စွဲအရေးယူမှုတွေကို ခုခံကာကွယ်ဖို့အတွက်ဆိုရင် နံပါတ်(၁) မြန်မာနိုင်ငံအစိုးရအနေဖြင့် ပြည်သူ၊ လွှတ်တော်၊ တပ်မတော်တို့နဲ့ ပူးပေါင်းလက်တွဲကာ ပြင်းပြင်းထန်ထန် တုံ့ပြန်သွားရပါမယ်။ နံပါတ်(၂) နိုင်ငံတကာက အထောက်အထားမဲ့စွပ်စွဲနေတဲ့ စွပ်စွဲချက်များ ဟုတ်မှန်ခြင်းမရှိကြောင်းကို သက်သေ အထောက်အထားများနဲ့ ပြန်လည်ချေပသွားဖို့ လိုအပ်ပါတယ်။ နံပါတ်(၃) OIC EU၊ UNHRC၊ UN တို့ရဲ့ oliva: G$99p:O) UN Security Council G Resolution cod:cms:Jacut copos oops: 639 ကာကွယ်ရန် လိုအပ်ပါတယ်။ နံပါတ်(၄) မြန်မာနိုင်ငံကို အရေးယူခြင်းမှ ကာကွယ်နိုင်ဖို့ လုပ်သင့်လုပ်ထိုက် ဖြစ်သင့်ဖြစ်ထိုက်တဲ့ လုပ်ငန်းဆောင်တာမှန်သမျှကို အဆင်သင့်အနေအထား ပြင်ဆင်လုပ်ဆောင်ထားဖို့ လိုအပ်ပါတယ်။ အထက်ပါ ကျွန်မတင်ပြခဲ့တဲ့အတိုင်း ကာကွယ်နိုင်ခြင်းမရှိခဲ့ဘူးဆိုရင် မြန်မာနိုင်ငံအပေါ် နိုင်ငံတကာမှ ဖိအားသက်ရောက်မှုများ ပိုမိုတိုးပွားလာဖွယ်ရှိပြီး ဘက်စုံထောက်စုံမှ နိုင်ငံရေးဆိုင်ရာ ထိုးနှက်ချက်များလည်း သက်ရောက်လာမှာ မလွဲမသွေဖြစ်ပါတယ်။ လေးစားအပ်ပါသော နာယကကြီးရှင်။ နိဂုံးချုပ်အနေနဲ့ အဆိုရှင်တင်ပြခဲ့သလို လက်ရှိအစိုးရအနေဖြင့် တစ်သားတည်းဖြစ်၊ တစ်သံတည်းထွက်ဆိုတဲ့ ညီညွတ်ရေးစိတ်ဓာတ်နဲ့ မိမိနိုင်ငံရဲ့ တည်ရှိမှုနှင့် အချုပ်အခြာ အာဏာကို ကာကွယ်ရန် င့်နေပြီ ဖြစ်ပါတယ်။ ကုလသမဂ္ဂအနေဖြင့် မြန်မာနိုင်ငံလူ့အခွင့်အရေး ကိစ္စရပ်များကို ကိုင်တွယ်ဆောင်ရွက်မှုတွေဟာ လိုတစ်မျိုး၊ မလိုတစ်မျိုး၊ ဘက်မလိုက်မှု၊ တိကျသေချာမှု ရှိရေး၊ ရွေးချယ်ဆောင်ရွက်ခြင်းမပြုရေး၊ နိုင်ငံရေးအရ လှုံ့ဆော်မှုမပြုရေး၊အချုပ်အခြာအာဏာပိုင်နိုင်ငံရဲ့ ပြည်တွင်းရေးကို စွက်ဖက်ခြင်းမပြုရဘူးဆိုတဲ့ ကုလသမဂ္ဂရဲ့ မူတွေကို လုံးဝလျစ်လျူရှုနေတယ်လို့ ပြောရမှာ ဖြစ်ပါတယ်။ ဒါကြောင့် ကိုယ့်နိုင်ငံကို ကာကွယ်ဖို့ မိမိတို့လွှတ်တော်ကြီးကလည်း သမိုင်းသင်ခန်းစာမျိုး မဖြစ်ရလေအောင် ထောက်ပြတွန်းအားပေးနေဖို့ လိုအပ်ပါတယ်။ Fact-Finding Missions အဖွဲ့ရဲ့ အစီရင် ခံစာအပါအဝင် ကုလသမဂ္ဂအထွေထွေညီလာခံဆုံးဖြတ်ချက်များကို နိုင်ငံတော်အစိုးရရဲ့ မဟာဗျူဟာကျတဲ့ နည်းလမ်းများနဲ့ ပြတ်ပြတ်သားသားတုံ့ပြန်သွားနိုင်ဖို့နဲ့ နိုင်ငံတော်အချုပ်ခြာအာဏာပိုင်တဲ့ နယ်မြေ တည်တံ့ခိုင်မြဲရေးအတွက် မားမားမတ်မတ် ရပ်တည်ကာကွယ်ရန်တင်ပြရင်း ဦးဉာဏ်ထွန်းရဲ့ အဆိုကို ထောက်ခံဆွေးနွေးအပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်အိအိပြီး ဧရာဝတီတိုင်းဒေသကြီး မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="1344">ဒေါ်အိအိဖြိုး(မဲဆန္ဒနယ်အမှတ်-၈၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါရှင်။ ကျွန်မအနေဖြင့် ပြည်သူ့လွှတ်တော်ကိုယ်စားလှယ် ဦးဉာဏ်ထွန်း ဇီးကုန်းမဲဆန္ဒနယ်မှ တင်သွင်းတဲ့အဆိုအား အကြံပြုချက်များဖြင့် ဆွေးနွေးသွားမှာ ဖြစ်ပါတယ်ရှင်။ နာယကကြီးရှင်။ ကျွန်မတို့မြန်မာနိုင်ငံဟာ ဒီမိုကရေစီ ကူးပြောင်းရေးဆောင်ရွက်ရာတွင် စိန်ခေါ်မှု များစွာကြုံတွေ့ရပြီး ပြည်သူတင်မြှောက်သည့် အစိုးရလက်ထက်တွင် မကြုံစဖူးဖိအားများကို ရင်ဆိုင် ဖြေရှင်းနေရတာကို တွေ့ရှိရပါတယ်။ ရခိုင်ပြည်နယ်မြောက်ပိုင်းမှာ ဖြစ်ပေါ်နေသော ပြဿနာရပ်များမှာ ခေတ်အဆက်ဆက် လျစ်လျူရှုထားခဲ့ခြင်း၊ တရားဥပဒေစိုးမိုးမှုအားနည်းခဲ့ခြင်း၊ နယ်စပ်ဖြတ်ကျော် လုပ်ငန်းစဉ် များတွင် တာဝန်ရှိသူများ၏ အဂတိတရားများကြောင့် ဖြစ်ပေါ်လာသော အခြေအနေများဖြစ်ပါတယ်။ သို့သော်လည်း ပြည်သူတင်မြှောက်တဲ့ အစိုးရလက်ထက်တွင် နိုင်ငံတော်တာဝန်ကို စတင်ယူပြီး နှစ်လအကြာ ၂၀၁၆ ခုနှစ်၊ မေလတွင် ရခိုင်ပြည်နယ် တည်ငြိမ်အေးချမ်းမှုနှင့် ဖွံ့ဖြိုးတိုးတက်ရေး အကောင်အထည် ဖော်ရေးကော်မတီကို ဖွဲ့စည်းခဲ့ပါတယ်။ ၂၀၁၆ ခုနှစ်၊ စက်တင်ဘာလ ၅ ရက်တွင် ဒေါက်တာကိုဖီအာနန် ဦးဆောင်တဲ့ ရခိုင်ပြည်နယ် အကြံပေး ကော်မရှင်အဖွဲ့ကို ဖွဲ့စည်းပြီး အမြော်အမြင်ကြီးမားစွာဖြင့် ရခိုင်ပြည်နယ်၏ ရှုပ်ထွေးတဲ့စိန်ခေါ်မှုများ၊ ပြဿနာရပ်များကို ကိုင်တွယ်ဖြေရှင်းရာတွင် ဆန်းသစ်ပြီး ရဲရင့်တဲ့နည်းလမ်းများ၊ သိက္ခာရှိသော လုပ်ဆောင် ချက်များ၊ တာဝန်ယူမှု၊ တာဝန်ခံမှုများဖြင့် ပြဿနာရပ်များကို မရှောင်ရှားဘဲ အဖြေရှာဆောင်ရွက်နေမှုကို တွေ့ရှိရပါတယ်။ မြန်မာနိုင်ငံမှာ လူမျိုးပေါင်း ၁၃၅ မျိုးရှိပြီး ဓလေ့မတူကွဲပြားသော တိုင်းရင်းသားတို့၏ ဖြင့် White Card များပေး၍ ၂၀၁၀-၂၀၁၂ တွေမှာ မဲပေးခွင့်ရသည်အထိ နိုင်ငံ့အရေးမှာပါဝင်စေခဲ့ ကြပါတယ်။ ထိုကဲ့သို့ဆောင်ရွက်သည့် တာဝန်ရှိသူများ ပြည်သူကို တောင်းပန်သင့်ပါတယ်။ ဒီလိုအခြေ အနေမျိုးမှစပြီးတော့ ယခုလက်ရှိမှာ ထိုလူမျိုးရဲ့အမည်ကို ရွတ်လိုက်ရုံ၊ ပြောလိုက်ရုံနဲ့ တိုင်းရင်းသား၊ နိုင်ငံသား အလိုအလျောက်ဖြစ်တော့မယ့်ပုံစံများ ဆွေးနွေးမှုတွေရှိလာပါတယ်။ တစ်ဖက်မှာလည်း လူ့အခွင့် အရေးရှုထောင့်မှ အခြေခံလူ့အခွင့်အရေးစံနှုန်းအရ နှစ်ဖက်အယူအဆ တင်းမာမှုရှိပြီး အကျိုးဆက်အနေဖြင့် မြန်မာနိုင်ငံဟာ လူ့အခွင့်အရေးချိုးဖောက်မှုတွေ ရှိလာတယ်လို့ ရလဒ်တွေ ထွက်ပေါ်စေခဲ့ပါတယ်။ ဒီအခြေ အနေတွေဟာ ပြည်သူလူထုအား စိုးရိမ်အောင် လုပ်ကြံဖန်တီးထားသော ထောင်ချောက်တစ်ခုသာဖြစ်ပြီး မြန်မာနိုင်ငံ၏ ဒီမိုကရေစီဖွံ့ဖြိုးတိုးတက်ရေးလုပ်ငန်းစဉ်များကို အကြပ်အတည်းရှိစေရန် တွန်းအားပေး စေလိုခြင်းကြောင့်လည်း ဖြစ်ပါတယ်။ ဒါ့ကြောင့် ရခိုင်ပြည်နယ်မြောက်ပိုင်းရဲ့ ပြဿနာကိုအကြောင်းပြုပြီး အမုန်းစကားဖြန့်ဝေသည့် လုပ်ငန်းစဉ်များ၊ ပြဿနာကြီးထွားစေရန် သွေးထိုးလှုံ့ဆော်သည့် လုပ်ငန်းစဉ်များ ရှိနေခြင်းဖြစ်ပါတယ်။ တစ်ဆက်တည်းမှာပဲ မျိုးချစ်စိတ်ဟုဆိုရာမှာ ကိုယ့်အသိစိတ်ဓာတ်နှင့် ကိုယ့်တိုင်းပြည်အတွက် ကိုယ်တတ် နိုင်တာကို လုပ်တာကိုခေါ်ပါတယ်။ အသိဉာဏ်ပညာနဲ့ယှဉ်တဲ့ မျိုးချစ်စိတ်ဖြစ်မှသာ လူသားဝါဒနဲ့ သဟဇာတ ကျမှာဖြစ်ပါတယ်။ သူများကို တိုက်ခိုက်နေတာဟာ မျိုးချစ်စိတ်မဟုတ်ကြောင်း သတိချပ်စေလိုပါတယ်။ နာယကကြီးရှင်။ ရခိုင်ပြည်နယ် အကြံပေးကော်မရှင်ဖွဲ့စည်းပြီး တစ်လအကြာမှာ ဘာသာရေး အစွန်းရောက်အကြမ်းဖက်အုပ်စုက ရခိုင်ပြည်နယ်မြောက်ပိုင်းရှိ နယ်စပ်လုံခြုံရေး ရဲကင်း ၃ ခုကို တိုက်ခိုက် ခဲ့ခြင်း၊ အပြီးသတ် အစီရင်ခံစာပေးအပ်သည့်နောက် နာရီပိုင်းအတွင်းမှာ ၂၀၁ရ ခုနှစ်၊ သြဂုတ်လ ၂၅ ရက် အစောပိုင်းမှာ ရခိုင်ပြည်နယ်မြောက်ပိုင်းရှိ ရဲကင်း ၃၀ နဲ့ နယ်မြေတပ်ရင်းဌာနချုပ်တို့ကို ကြိုတင်အကွက်ချ စီစဉ်တိုက်ခိုက်ခဲ့ခြင်းတို့ကြောင့် အပြစ်မဲ့ပြည်သူများစွာ သေဆုံးခဲ့ရခြင်းတွေရှိပါတယ်။ ဒီနေရာမှာ သတင်း အချက်အလက်ရယူမှုအားနည်းသည့် အခြေအနေများကိုလည်း ပြန်လည်သုံးသပ်ပြီး မည်သည့်အဖွဲ့ အစည်း၏ အကြမ်းဖက်မှုလုပ်ရပ်များကိုမဆို အားလုံးကိုရှုံ့ချပါတယ်။ နာယကကြီးရှင်။ ကျွန်မတို့နိုင်ငံဟာ လူ့အခွင့်အရေးကို တန်ဖိုးထားတဲ့နိုင်ငံ ဖြစ်ပါတယ်။ နိုင်ငံသား ဖြစ်သူဖြစ်စေ၊ နိုင်ငံသားမဖြစ်သူဖြစ်စေ နိုင်ငံ၏ နယ်နိမိတ်ထဲမှာရှိနေမယ်ဆိုရင် လူသားဖြစ် သောကြောင့် လူသားအခွင့်အရေးကို အကာအကွယ်ပေးရမှာ ဖြစ်ပါတယ်။ နိုင်ငံတော်အတိုင်ပင်ခံမှလည်း လူ့အခွင့်အရေးကိုချိုးဖောက်မှုအတွက် ခိုင်မာတဲ့အကြောင်းတရားရှိရင် အရေးယူမည်ဖြစ်ကြောင်း ပြောကြား ထားပြီးဖြစ်ပါတယ်။ တစ်ဆက်တည်းမှာလည်း အနောက်တိုင်းမီဒီယာတွေ ထုတ်လွှင့်နေတဲ့ မြန်မာနိုင်ငံရဲ့ အကြောင်းအရာအများစုအား ရခိုင်ပြည်နယ်အကြပ်အတည်းကိုသာ ဖော်ပြကြပါတယ်။ သို့အတွက်ကြောင့် မြန်မာနိုင်ငံ၏ အခြေအနေမှန်ကို ကမ္ဘာမှသိရန်လည်း ခက်ခဲနေပါတယ်။ မြန်မာနိုင်ငံရှိ ပြည်သူများရဲ့ နေ့စဉ်ရုန်းကန်နေရတဲ့ဘဝများ၊ တိုင်းရင်းသားတို့၏ စိတ်ဝင်စားစရာ ဓလေ့များကို ကမ္ဘာမှသိရှိစေရန် အနုပညာ၊ မီဒီယာနည်းလမ်းများဖြင့် ဆောင်ရွက်သင့်ပြီး ကမ္ဘာလှည့်ခရီးသွားများအတွက် လုံခြုံစိတ်ချ ရသည်ဆိုတဲ့ သတင်းစကားများကို ဖြန့်ဝေရန်လည်း ဆောင်ရွက်သင့်ပါတယ်။ ပြန်ကြားရေးနှင့် နိုင်ငံခြားရေးဝန်ကြီးဌာနတို့တွင်လည်း အွန်လိုင်းဘာသာပြန် ဝန်ဆောင်မှုများ ထားရှိပြီး ်တစ်ပြေးညီ သတင်းမှန်များကို ထုတ်လွှင့်ပေးသင့်ပါတယ်။ လက်ရှိဆောင်ရွက်နေတဲ့ လုပ်ငန်းစဉ်များမှာလည်း နိုင်ငံတကာဥပဒေကို မချိုးဖောက်ရန်လိုပြီး အမုန်းစကားပြန့်ပွားနေမှုကိုလည်း ဖော်ထုတ်အရေးယူပေးရန် လိုအပ်ပါတယ်ရှင်။ နာယကကြီးရှင်။ အဆိုရှင်ရဲ့ ဆွေးနွေးချက်များဟာ အစိုးရအနေဖြင့် ဆောင်ရွက်နေသော တစ်ခဲနက် ရွေးချယ်တင်မြှောက်သော အစိုးရ၏ နောက်တွင် ပြည်သူပါဝင်ကြောင်း သက်သေထူပြီးဖြစ်၍ ပြည်သူ့အစိုးရ၏ ဦးဆောင်မှုအောက်တွင် တာဝန်ရှိသူများ ပူးပေါင်းဆောင်ရွက်ခြင်းဖြင့် ပြည်သူ့ဆန္ဒကို တန်ဖိုးထားပေးရန် တိုက်တွန်းခြင်း၊ ကိုယ်ကျိုးစီးပွားနှင့် နိုင်ငံရေးအရ နာမည်ကောင်းရယူလိုမှုအတွက် ပြည်သူများ၏ဒုက္ခကို အမြတ်မထုတ်ကြပါစေနဲ့လို့ ဆွေးနွေးရင်းနိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးခင်မောင်သီ လွိုင်လင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="428">ဦးခင်မောင်သီ(လွိုင်လင်မဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော်နာယကကြီးနှင့် ပြည်ထောင်စုလွှတ်တော်ကိုယ်စားလှယ်များ အားလုံးမင်္ဂလာပါခင်ဗျာ။ ကျွန်တော်ကတော့ ရှမ်းပြည်နယ်တောင်ပိုင်း လွိုင်လင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်သီဖြစ်ပါတယ်။ ဇီးကုန်းမဲဆန္ဒနယ်က ဦးဉာဏ်ထွန်းရဲ့ အဆိုကို ထောက်ခံဆွေးနွေးမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကခင်ဗျာ။ ၂၀၁၆ ခုနှစ်၊ အောက်တိုဘာလ ၉ ရက်မှစ၍ ARSA အကြမ်းဖက်အဖွဲ့များက ရခိုင်ပြည်နယ်ရှိ ရဲကင်းစခန်း ၃ ခုကို တိုက်ခိုက်မှုဖြစ်ပွား ခဲ့ပြီး ဘင်္ဂလီများ သိန်းနဲ့ချီ ဘင်္ဂလားဒေ့ရှ်ဘက်ထွက်ပြေးသွားခဲ့ရာမှစပြီး မြန်မာနိုင်ငံမှာ လူ့အခွင့်အရေး ချိုးဖောက်မှုတွေရှိနေပါတယ်ဆိုတဲ့ စွပ်စွဲပြစ်တင်မှုတွေ ပိုမိုပြင်းထန်လာခဲ့ခြင်းပဲ ဖြစ်ပါတယ်။ ARSA အကြမ်းဖက်သမားများက စတင်အကြမ်းဖက် တိုက်ခိုက်ခဲ့ပါသော်လည်း ယနေ့နိုင်ငံတကာရဲ့ အမြင်နဲ့ မျက်နှာစာပေါ်မှာ မြန်မာနိုင်ငံရဲ့ အချုပ်အခြာအာဏာ ပိုင်နက်နယ်မြေနဲ့ တိုင်းရင်းသားပြည်သူများရဲ့ အသက် အိုးအိမ်ကို ကာကွယ်ခဲ့တဲ့ လုံခြုံရေးတပ်ဖွဲ့များအပေါ်မှာတော့ စွပ်စွဲပြစ်တင်ရေးသားခြင်းများ တွေ့နေရပါတယ်။ အကြမ်းဖက်သမားတွေရဲ့ မဟုတ်မမှန် လုပ်ကြံရိုက်ကူးထုတ်လုပ်ခဲ့တဲ့ Video File များနဲ့ မမှန်သက်သေများ၊ နိုင်ငံတကာမီဒီယာများ၏ မမှန်မကန်ဓာတ်ပုံများ၊ Video File များကြောင့်ပဲ ဖြစ်ပါတယ်။ ၂၀၁၆ ခုနှစ်၊ သြဂုတ်လ ၂၄ ရက်နေ့မှာ နိုင်ငံတော်အစိုးရအနေနဲ့ ရခိုင်ပြည်နယ်အရေးနဲ့ ပတ်သက်ပြီး ကိုဖီအာနန်ပါဝင်တဲ့ အကြံပေးကော်မရှင်ကို ဖွဲ့စည်းခဲ့ပါတယ်။ စုံစမ်းစစ်ဆေးရေးကော်မရှင်ကိုလည်း ဖွဲ့စည်းပြီးတော့ ရခိုင်ပြည်နယ်အရေးကိစ္စနဲ့ ပတ်သက်ပြီး စုံစမ်းမှုများဆောင်ရွက်ခဲ့ပါတယ်။ ၂၀၁၈ ခုနှစ်၊ သြဂုတ်လ ၂၂ ရက်နေ့မှာ နိုင်ငံခြားရေးဝန်ကြီးဌာနကနေပြီးတော့ ကိုဖီအာနန်အကြံပေးကော်မရှင်ရဲ့ အစီရင်ခံစာပြီးစီးပြီဖြစ်ကြောင်းနဲ့ အစီရင်ခံစာမှာ အကြံပြုချက် ၈၈ ချက် ပါဝင်ပြီး ၈၁ ချက်ကတော့ လက်ရှိ အစိုးရက ဆောင်ရွက်ပြီးစီးပြီဖြစ်ကြောင်း ထုတ်ပြန်ကြေညာခဲ့ပါတယ်။ ထုတ်ပြန်ကြေညာချက်မှာတော့ မည်သို့သောအချက်များကို ဆောင်ရွက်ပြီးစီးပြီ၊ မည်သည့်အချက်များကျန်ရှိနေသည်ကိုတော့ ဖော်ပြထားခြင်း မတွေ့ရှိခဲ့ရသလို အစိုးရအနေနဲ့လည်း အများပြည်သူသိရှိနိုင်စေရန်အတွက် နိုင်ငံပိုင်သတင်းဌာန၊ သတင်းစာ၊ သတင်းစာရှင်းလင်းပွဲများ ပြုလုပ်၍ပြည်တွင်းမှာရော ပြည်ပမှာပါ ရှင်းလင်းမှုအားနည်းခဲ့တာကို တွေ့မြင် ခဲ့ရပါတယ်။ ပြည်သူလူထုအား ပကတိအခြေအနေမှန်ကို ပွင့်လင်းမြင်သာစွာ သတင်းထုတ်ပြန်ပေးဖို့ အခြေအနေမှန်များကို ပြည်သူလူထုအားလုံးကသိရှိပါမှ အစိုးရနဲ့ပြည်သူပူးပေါင်းပြီး နိုင်ငံတကာဖိအား များကို တွန်းလှန်နိုင်မှာ ဖြစ်ပါတယ်။ ကုလသမဂ္ဂလုံခြုံရေးကောင်စီက ၂၀၁ရ ခုနှစ်၊ မတ်လ ၂၄ ရက်နေ့ ဆုံးဖြတ်ချက် အစီရင်ခံစာ (၃၄/၂၂)မှာ မြန်မာနိုင်ငံအတွက် နိုင်ငံတကာအချက်အလက်ရှာဖွေရေးအဖွဲ့ကို စေလွှတ်ဖို့ချမှတ်ခဲ့ပါတယ်။ နိုင်ငံတကာ အချက်အလက်ရှာဖွေရေးအဖွဲ့ စေလွှတ်မယ့်အခြေအနေနဲ့ ပတ်သက်ပြီးတော့မှ နိုင်ငံတော်အတိုင်ပင်ခံရုံး ဝန်ကြီးဌာနက ၂၀၁ရ ခုနှစ်၊ ဇူလိုင်လ ၂၁ ရက်နေ့၊ နိုင်ငံခြားရေးဝန်ကြီးဌာနက ၂၀၁ရ ခုနှစ်၊ မတ်လ ၂၄ ရက် ကြောင့် အချက်အလက်စုဆောင်ရေး မစ်ရှင်အဖွဲ့များမှာ အိမ်နီးချင်းနိုင်ငံများကို သွားရောက်လေ့လာခဲ့ပြီး တစ်ဖက်စောင်းနင်းဖြစ်သွားတဲ့ အစီရင်ခံစာများကို ၂၀၁၈ ခုနှစ်၊ ဒီဇင်ဘာလ ၂၁ ရက်နေ့မှာ (၃၉)ကြိမ်မြောက် အစည်းအဝေးပွဲမှာ အပြီးသတ်အစီရင်ခံစာ တင်သွင်းခဲ့ပါတယ်။ အဲဒီအစီရင်ခံစာများအရ ၂၀၁၈ ခုနှစ် အောက်တိုဘာလ ၂၄ ရက်နေ့ ကုလသမဂ္ဂလုံခြုံရေးကောင်စီ အစည်းအဝေးပွဲမှာ FFM ဥက္ကဋ္ဌကနေပြီးတော့မှ ရှင်းလင်းပြောကြားမှုများ ဆောင်ရွက်ခဲ့ပါတယ်။ အဲဒီရှင်းလင်းပြောကြားချက်များကို မြန်မာနိုင်ငံမှ အမြဲတမ်းကိုယ်စားလှယ် သံအမတ်ကြီးက တက်ရောက်ပြီး FEM တည်ထောင်ဖွဲ့စည်းစဉ်ကတည်းက တည်ထောင်မှုကို မြန်မာနိုင်ငံအနေဖြင့် သဘော တူညီမှုမရှိခဲ့ပါကြောင်းနဲ့ ယခုအစီရင်ခံစာကိုလည်း ဘက်လိုက်စွာ တစ်ဖက်စောင်းနင်းရေးသားခြင်းအတွက် ကန့်ကွက်ပါကြောင်း ပြောကြားခဲ့ပါတယ်။ ၂၀၁၈ ခုနှစ်၊ ဒီဇင်ဘာလ ၂၁ ရက်နေ့ (၃၉)ကြိမ်မြောက် အစည်း အဝေးပွဲမှာ UNHRC မှ FFM သီးသန့်အစီရင်ခံစာကို တင်သွင်းသွားခဲ့ပါတယ်။ အဲဒီအစီရင်ခံစာမှာ လည်း OIC, EU နဲ့ UNHRC တို့က တစ်ဖက်စောင်းနင်း ရေးသားချက်တွေဟာလည်း ပါဝင်ခဲ့ကြောင်း တွေ့ရှိရပါတယ်။ မြန်မာနိုင်ငံဆိုင်ရာ လူ့အခွင့်အရေး အစီရင်ခံစာပါအချက်များကြောင့် ကျွန်တော်တို့နိုင်ငံကို လူ့အခွင့်အရေးချိုးဖောက်မှုဆိုတဲ့ ခေါင်းစဉ်တပ်ပြီး တရားစွဲဆိုနိုင်ဖို့အတွက် ကုလသမဂ္ဂအဖွဲ့ရဲ့ Ongoing Independence Mechanism ဖွဲ့စည်းပြီး တရားဝင်သက်သေခံအမှတ်များရရှိရေးအတွက် အမေရိကန်ဒေါ်လာ ၂၆ သန်း အကုန်အကျခံပြီးတော့ ငွေကြေးများအကုန်အကျခံပြီး လုပ်ဆောင်နေခြင်းဟာ မိမိတို့နိုင်ငံ အတွက် လွန်စွာမှ စိုးရိမ်စရာပဲ ဖြစ်ပါတယ်။ နိဂုံးချုပ်အနေဖြင့် ကျွန်တော်တို့နိုင်ငံရဲ့ စိုးရိမ်ဖွယ်အခြေအနေမှာ နိုင်ငံတော်အစိုးရအနေနဲ့ ပြည်တွင်းပြည်ပမီဒီယာများကို ဖိတ်ကြားပြီး ရခိုင်ပြည်နယ်အရေးနဲ့ပတ်သက်ပြီး အဖြစ်မှန်ကို ပကတိ အခြေအနေမှန်ကို ရှင်းလင်းတင်ပြပေးနိုင်ဖို့အတွက် အခြေအနေတစ်ရပ်ကို တားဆီးကာကွယ်နိုင်ရန် အတွက် နိုင်ငံတော်အစိုးရအနေနဲ့ ထိရောက်သေချာတဲ့ လုပ်ဆောင်ချက်များအဖြစ် ဆုံးဖြတ်ဆောင်ရွက် သွားပါရန် တိုက်တွန်းကြောင်းပြောကြားရင်း ဇီးကုန်းမဲဆန္ဒနယ်က ဦးဉာဏ်ထွန်းရဲ့ အဆိုကို ထောက်ခံ ဆွေးနွေးအပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဦးဘရှိန် ကျောက်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="366">ဦးဘရှိန်(ကျောက်ဖြူမဲဆန္ဒနယ်၊ ရခိုင်ပြည်နယ်)</mp>အားလုံး မင်္ဂလာပါခင်ဗျာ။ ကျွန်တော် ကတော့ ရခိုင်ပြည်နယ်၊ ကျောက်ဖြူမြို့နယ် ပြည်သူ့လွှတ်တော်ကိုယ်စားလှယ် ဦးဘရှိန် ဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျာ။ ဇီးကုန်းမြို့နယ် ပြည်သူ့လွှတ်တော်ကိုယ်စားလှယ် ဦးဉာဏ်ထွန်းတင်သွင်းတဲ့အဆိုအပေါ်မှာ ထောက်ခံဆွေးနွေးမှာ ဖြစ်ပါတယ်။ နာယကကြီးခင်ဗျာ။ အဆိုကတော့ OIC, EU နိုင်ငံတွေနဲ့ UNHRC အဖွဲ့အစည်းတွေဟာ မြန်မာ နိုင်ငံရဲ့ နိုင်ငံရေးဖြစ်စဉ်မှာ လူ့အခွင့်အရေးကို ရှေ့တန်းတင်ပြီး ကျွန်တော်တို့နိုင်ငံရဲ့ ပြည်တွင်းရေးကို ဝင်ရောက်စွက်ဖက်ဖို့ ကြိုးစားနေကြကြောင်း ဒီလိုစွက်ဖက်မှုကို ကျွန်တော်တို့တစ်တွေ ထိထိရောက်ရောက် တုံ့ပြန်သွားသင့်တဲ့ တိုက်တွန်းတဲ့အဆိုဖြစ်ပါတယ်။ နာယကကြီးခင်ဗျာ။ ကျွန်တော့အနေနဲ့ ပထဝီနိုင်ငံရေးရှုထောင့်က ဆွေးနွေးတင်ပြလိုပါတယ်။ ရခိုင်ပြည်နယ်မှာ OIC, EU နိုင်ငံတွေနဲ့ UNHRC အဖွဲ့အစည်းတွေဟာ လူ့အခွင့်အရေးကို အကြောင်းပြုပြီး နိုင်ငံတော်ရဲ့ လုံခြုံရေး၊ နယ်မြေတည်တံ့ခိုင်မြဲရေး၊ တရားဥပဒေစိုးမိုးရေးတို့ကို အမြဲတမ်းခြိမ်းခြောက်မှုတွေ ပြုလုပ်နေပါတယ်။ နိုင်ငံရဲ့ ပြည်တွင်းရေးကို ဝင်ရောက်စွက်ဖက်ဖို့ အမြဲတမ်းကြိုးစား ကြံစည်နေကြ ပါတယ်။ ဒီလိုကြိုးစား ကြံစည်နိုင်အောင်လည်း ဒေသအတွင်းမှာ အခြေအနေက ဖြစ်ပေါ်နေပါတယ်။ ဘာကြောင့်ဒီလို ဖြစ်ပေါ်နေရလဲဆိုတာကို ပြောရရင်တော့ ဆုံးမှာမဟုတ်ပါဘူး။ ဘင်္ဂါလီမွတ်စလင်တွေရဲ့ နိမ့်ကျနေတဲ့ လူနေမှုဘဝအခြေအနေတွေကို အကြောင်းပြပြီးတော့ အထက်ဖော်ပြပါ အဖွဲ့အစည်းတွေက ကယ်တင်ရှင်ကြီးများသဖွယ် မွတ်စလင်ဘင်္ဂါလီတွေကို စည်းရုံးပြီးတော့ လုပ်နေကြတာလည်း ကြာပါပြီ။ ဘာကြောင့်ဒီလိုလုပ်ကြတယ်ဆိုတာ အကြောင်းရင်းတွေ အများကြီးရှိပါတယ်။ ကျွန်တော်တို့ ရခိုင်ပြည်နယ်ရဲ့ ပင်လယ်ကမ်းရိုးတန်းကို အင်အားကြီးနိုင်ငံတွေက အထူးစိတ်ဝင် စားကြပါတယ်။ ရခိုင်ကမ်းရိုးတန်းဟာ ဘင်္ဂလားပင်လယ်နဲ့ အိန္ဒိယသမုဒ္ဒရာတို့ ဆက်စပ်နေတဲ့အတွက် ကြောင့် ပထဝီနိုင်ငံရေးအရ အလွန်အရေးပါတဲ့ဒေသ ဖြစ်ပါတယ်။ လက်ရှိကာလမှာ အိန္ဒိယနိုင်ငံက ၎င်းတို့ရဲ့ အရှေ့ဘက်ပြည်နယ်တွေ ဖွံ့ဖြိုးတိုးတက်ရေးအတွက် စစ်တွေမြို့မှာ ကုလားတန်မြစ်ဝှမ်းစီမံကိန်းကြီးကို ဆောင်ရွက်နေပါတယ်။ တရုတ်နိုင်ငံကလည်း ကျွန်တော်တို့ ကျောက်ဖြူမြို့မှာ အခြေစိုက်ပြီးတော့ ကျောက်ဖြူအထူးစီးပွားရေးဇုန် ဖွံ့ဖြိုးရေးလုပ်ငန်းကို အကောင်အထည်ဖော်ဖို့ ကြိုးစားနေပါတယ်။ အိန္ဒိယနဲ့ တရုတ် နှစ်နိုင်ငံလုံးဟာ အမေရိကန်နိုင်ငံနဲ့ စီးပွားရေး၊ စစ်ရေး၊ နိုင်ငံရေးပြိုင်ဘက်တွေ ဖြစ်ကြပါတယ်။ အမေရိကန်နဲ့ EU နိုင်ငံတွေကOIC နိုင်ငံတွေကို စည်းရုံးပြီးတော့ ရခိုင်ပြည်နယ်ရဲ့ တည်ငြိမ်မှုမရှိအောင် နည်းလမ်းမျိုးစုံနဲ့ ကြံစည်နေကြတယ်လို့ ကျွန်တော်မြင်ပါတယ်။ နာယကကြီးခင်ဗျာ။ ကျွန်တော့အနေနဲ့ ရခိုင်ပြည်နယ်မှာ လက်ရှိဖြစ်ပေါ်နေတဲ့ အခြေအနေတွေကို အကြောင်းပြုပြီးတော့ အမေရိကန်နိုင်ငံ EU နဲ့ OIC နိုင်ငံတွေ UNHRC အဖွဲ့ အစည်းတွေဟာ နိုင်ငံရေး၊ စစ်ရေး ကစားခွင့်မရအောင်လို့ ကာကွယ်ရမှာဖြစ်တယ်ဆိုတာကို ပြောလိုပါတယ်။ အခြုန်မာ နိုင်ငံရဲ့ ဒီမိုကရေစီပြုပြင်ပြောင်းလဲရေး လုပ်ငန်းစဉ်မှာ အရပ်ဘက်၊ စစ်ဘက်ဆက်ဆံရေး ပိုမို အဆင်ပြေအောင် ကြိုးစားနေကြတဲ့ ဖြစ်ပါတယ်။ ဒီလိုးမှာ ARSA အကြမ်းဖက်အဖွဲ့က မောင်တော၊ ဘူးသီးတောင်၊ ရသေ့တောင်မြို့နယ်တွေမှာ ဘင်္ဂါလီမွတ်ဆလင်တွေကို စည်းရုံးပြီးတော့ ဒေသခံ တွေဖြစ်တဲ့ ဟိန္ဒူဘာသာဝင်တွေအပါအဝင် ရခိုင်တိုင်းရင်းသားမျိုးနွယ်စုတွေကို သတ်ဖြတ်မှုတွေ ပြုလုပ် ခဲ့ပါတယ်။ ဒီလုပ်ရပ်တွေဟာ နိုင်ငံတော်ရဲ့ လုံခြုံရေးနဲ့ အချုပ်အခြာအာဏာတို့ကို ထိပါးစေတဲ့ လုပ်ရပ်တွေ ဖြစ်တဲ့အတွက်ကြောင့်မို့လို့ တရားဥပဒေစိုးမိုးရေးနဲ့ ဒေသတည်ငြိမ်ရေးအတွက် နယ်မြေရှင်းလင်းရေးတွေကို မဖြစ်မနေ လုပ်ကိုင်ကြရပါတယ်။ ဒီလိုနယ်မြေရှင်းလင်းရေးလုပ်တာကို အမေရိကန်အပါအဝင် EU၊ OIC နိုင်ငံတွေနဲ့ UNHRC အဖွဲ့တွေက နိုင်ငံအစိုးရကို ICC ကိုပို့မယ့် အကြံအစည်အပါအဝင် နည်းမျိုးစုံနဲ့ ဖိအားပေးနေကြပါတယ်။ အရပ်ဘက်၊ စစ်ဘက် ဆက်ဆံရေးအဖုအထစ်ဖြစ်လာအောင်လည်း နည်းမျိုးစုံနဲ့ ကြိုးစားနေကြတာကို တွေ့ရပါတယ်။ သူတို့တွေလုပ်နေကြတဲ့ နည်းလမ်းတွေ အကြံအစည်တွေကိုတော့ အဆိုရှင်နဲ့ အဆိုကိုထောက်ခံတဲ့ ကိုယ်စားလှယ်တွေက Power Point တွေနဲ့ လွှတ်တော်ထဲမှာ တင်ပြ ထားပြီးဖြစ်ပါတယ်။ မောင်တော၊ ဘူးသီးတောင်၊ ရသေ့တောင် ဒေသမှာရှိနေကြတဲ့ ဘင်္ဂါလီမွတ်စလင်တွေ၊ ဘင်္ဂလားဒေ့ရှ်ကို ထွက်ပြေးရောက်ရှိနေကြတဲ့ ဘင်္ဂါလီမွတ်စလင်တွေ ဒီကိစ္စနဲ့ပတ်သက်လို့ အမေရိကန် သံအမတ်ကြီး လက်ရှိအမေရိကန် သံအမတ်ကြီးဆိုတာပါ။ ကျွန်တော် (၂)ကြိမ်တွေ့ဖူးပါတယ်။ သံအမတ်ကြီးနဲ့ ကျွန်တော် ပြောဆိုဆွေးနွေးကြရင်း သူ့ကို မေးဖူးပါတယ်။ အမေရိကန်နိုင်ငံဟာ ကိုယ့်နိုင်ငံရဲ့ လုံခြုံရေးကို အကြောင်းပြပြီးတော့ အာဖဂန်၊ အီရတ်၊ လစ်ဗျား၊ ဆီရီးယားနိုင်ငံတို့ကို ဝင်ရောက်ပြီး စစ်ရေးဆောင်ရွက်နေတယ်။ အဲဒါမင်းတို့နိုင်ငံ လုပ်နေတဲ့အလုပ်၊ ငါတို့က ကိုယ့်နိုင်ငံရဲ့ အချုပ်အခြာအာဏာနဲ့ နိုင်ငံလုံခြုံရေးအတွက် ARSA အကြမ်းဖက်အဖွဲ့တွေရယ် ဒီအဖွဲ့တွေနဲ့ ဆက်စပ်ပြီးတော့ အန္တရာယ်ပြုဖို့ ကြိုးစားနေတဲ့လူတွေကို ဒီအန္တရာယ်ကိုကာကွယ်ဖို့အတွက် မိမိနိုင်ငံအတွင်းမာ နယ်မြေရှင်းလင်းရေးတွေလုပ်တယ်။ အဲဒါတွေကတော့ အမေရိကန်နိုင်ငံက ဘာကောင် နားမလည်သလဲလို့မေးတော့ မသိသလိုလုပ်နေမဖြေပါဘူး။ ဘာကြောင့်လဲဆိုတော့ သူတို့က သူတို့ လုပ်ချင်ရာကို လုပ်နေတဲ့သဘောရှိပါတယ်။ ကျွန်တော်တို့ကလည်း ကိုယ့်နိုင်ငံအတွက် လုပ်သင့်တာကို လုပ်ရမှာ ဖြစ်ပါတယ်။ သူတို့ခြောက်သမျှကို ကြောက်လို့မရပါဘူး။ ကျွန်တော်တို့မှာ အိမ်နီးချင်းအင်အားကြီးနိုင်ငံတွေနဲ့ သံတမန်ဆက်ဆံရေးကောင်းအောင် တည်ဆောက်ရမယ်။ ကျွန်တော်တို့နိုင်ငံအတွင်းမှာရှိတဲ့ အင်အားစုတွေ အချင်းချင်း ပူးပေါင်းဆောင်ရွက်မှုတွေ အကောင်းဆုံး တည်ဆောက်ပြီးတော့ တုံ့ပြန်ရမှာဖြစ်ပါတယ်။ နိုင်ငံတော်အစိုးရကလည်း ပြန်လည်တုံ့ပြန်ဖို့ လိုအပ်တဲ့နည်းလမ်းတွေနဲ့ လုပ်ငန်းစဉ်တွေကို အမြဲတမ်း ကြိုးစားဆောင်ရွက်နေရမှာ ဖြစ်ပါတယ်။ ဒါကြောင့် အဆိုကိုထောက်ခံပါကြောင်း ပြောကြားရင်း နိဂုံးချုပ် ပါတယ်။</speech>
<speech type="speaker">ဗိုလ်မှူးကြီးစိုးရွှေ တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးစိုးရွှေ(တပ်မတော်သားအမျိုးသားလွှတ်တော်ကိုယ်စားလှယ်)</mp>အားလုံးပဲ မင်္ဂလာပါ ခင်ဗျား။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးကြီးစိုးရွှေ ဖြစ်ပါတယ်။ ဦးဉာဏ်ထွန်း တင်သွင်းတဲ့အဆိုအား ထောက်ခံဆွေးနွေးသွားမှာ ဖြစ်ပါတယ်။ ကျွန်တော့ အား Power Point သုံးစွဲခွင့်ပြုနိုင်ပါရန် တင်ပြအပ်ပါတယ်။ FFM မစ်ရှင်ရဲ့ အစီရင်ခံစာပါ ရခိုင်ပြည်နယ်နှင့် သက်ဆိုင်သည့်အချက်များမှ မမှန်ကန်သော အရေးကြီးသည့်အချက်များကို နိုင်ငံတော်အစိုးရမှ တရားဝင်ကြေညာချက်များထုတ်ပြန်၍ ကန့်ကွက်ခြင်းများ ဆောင်ရွက်နိုင်ရေး ဆွေးနွေးတင်ပြသွားမှာ ဖြစ်ပါတယ်။ Power Point မှာတင်ပြထားတဲ့ FFM အစီရင် ခံစာ၏ အပိုဒ် ၁၀၃၈၊ အပိုဒ် ၁၀၃၉၊ အပိုဒ် ၁၀၅၀၊ အပိုဒ် ၁၀၆၆၊ အပိုဒ် ၁၁၃၆၊ အပိုဒ် ၁၁၃၇၊ အပိုဒ် ၁၁၈၆၊ အပိုဒ် ၁၁၈၇၊ အပိုဒ် ၁၂၇၂ တို့တွင် ရေးသားဖော်ပြထားချက်များကို ကြည့်ခြင်းအားဖြင့် FFM သည် သတင်းအချက်အလက် စုဆောင်းရာတွင် စံနှစ်ရပ်ထားကြောင်း၊ အစိုးရနှင့် တပ်မတော်တို့၏ ထုတ်ပြန် ချက်များ၊ အကြမ်းဖက်သမားတို့၏ လုပ်ဆောင်ချက်များကို အတည်မပြုနိုင်ကြောင်း၊ တစ်ဖက်မှရရှိသည့် မည်သည့်သတင်းအချက်အလက်ကိုမဆို လက်ခံကြောင်းတွေ့ရှိရသဖြင့် FFM အစီရင်ခံစာ၏ သမာသမတ် ကျမှုကို လေးနက်စွာ မေးခွန်းထုတ်ရမှာဖြစ်ပါတယ်။ တပ်မတော်၏အဆင့်လိုက် ကြီးကြပ်ကွပ်ကဲမှုစနစ်ကို FEM က ၎င်းတို့လိုသလို ကောက်ချက်ဆွဲရေးသားပြီး တပ်မတော်အကြီးအကဲများကို ကြီးကြပ်ကွပ်ကဲမှု အတွက် တာဝန်ရှိသဖြင့် အပြစ်ရှိကြောင်း FEM ၏ အချက်အလက်ရှာဖွေရေးတာဝန်ကို ကျော်လွန်ပြီး သက်သေအထောက်အထား ခိုင်မာမှုအရ စီရင်ဆုံးဖြတ်ထားသော တရားစီရင်ရေးဆိုင်ရာ ဆုံးဖြတ်ချက် ဆန်ဆန် ရေးသားဖော်ပြမှုသည်လည်း ကြိုတင်စီစဉ်ထားသည့် အစီရင်ခံစာတင်ပြမှုတစ်ခုဖြစ်သည့်အပြင် တပ်မတော်က နိုင်ငံတော်၏ အချုပ်အခြာအာဏာကို ကာကွယ်စောင့်ရှောက်ရသော အမှန်တရားကို မစူးစမ်းဘဲ အဂတိတရား မလိုမုန်းထားစိတ်ဖြင့် ရေးသားဖော်ပြထားကြောင်း တွေ့ရှိရပါတယ်။ FFM အစီရင်ခံစာ အပိုဒ် ၁၅၇၃၊ အပိုဒ် ၁၅၇၄၊ အပိုဒ် ၁၅၇၆ တို့တွင် ရေးသားဖော်ပြထားချက် များသည် ကုလသမဂ္ဂ၏ အထူးကိုယ်စားလှယ်များနှင့် မြန်မာနိုင်ငံက ပူးပေါင်းဆောင်ရွက်မှုပြုပြီး ပြစ်မှု ကျူးလွန်သူများကို အပြစ်ပေးအရေးယူမှု အခြေအနေများအား ပံ့ပိုးပေးခဲ့သော်လည်း အသိအမှတ်ပြု ထည့်သွင်းစဉ်းစားခြင်းမပြုဘဲ တစ်ဖက်သတ်ရေးသားဖော်ပြခဲ့ကြသည့် လူ့အခွင့်အရေးစောင့်ကြည့်ရေး ဆိုင်ရာ ကုလသမဂ္ဂအထူးကိုယ်စားလှယ်တို့၏ အစီရင်ခံစာအပေါ်မူတည်၍ ရေးသားဖော်ပြခြင်းဖြစ်ပြီး ပကတိအခြေအနေနှင့် ကင်းကွာလျက်ရှိကြောင်း တွေ့ရှိရပါတယ်။ မြန်မာနိုင်ငံတွင် အထူးသဖြင့် တပ်မတော်တွင် ပြစ်မှုကျူးလွန်သူများကို ပြစ်ဒဏ်မှ ကင်းလွတ်ခွင့် ပေးခြင်း (Impunity) မူဝါဒကို ကျင့်သုံးလျက်ရှိသည်ဟူသော စွပ်စွဲချက်သည် အခြေအမြစ်မရှိသော စွပ်စွဲချက်သာ ဖြစ်ပြီး တပ်မတော်သည် ပြစ်ဒဏ်ကင်းလွတ်နေမှုကို လုံးဝလက်ခံခြင်းမရှိဘဲ အသေးအဖွဲ ပြစ်မှုကျူးလွန်ခြင်း များကိုပင် လက်ခံခြင်းမရှိသည့် (Zero-tolerance) မူဝါဒကို လက်တွေ့ကျင့်သုံးနေသည့် တပ်မတော် ဖြစ်ပါတယ်။ FFM အစီရင်ခံစာအပိုဒ် ၁၅၇၉ တွင်ဖော်ပြထားသည့်အချက်များသည် ဥပဒေကြောင်းအရ မှားယွင်းဖော်ပြချက်များ ဖြစ်ပါတယ်။ အယူခံခွင့်မရှိဘဲ တပ်မတော်ကာကွယ်ရေးဦးစီးချုပ်၏ အမိန့်သည် အပြီးအပြတ်ဖြစ်သည်ဆိုသည့်အချက်မှာ လုံးဝမှားယွင်းပါတယ်။ စစ်ဘက်တရားစီရင်ရေးတွင် အယူခံသည့် လုပ်ငန်းစဉ်များရှိသည်ကို လေ့လာသိရှိခြင်းမရှိဘဲ တစ်ဖက်သတ်စွပ်စွဲရေးသား ဖော်ပြခြင်းဖြစ်ကြောင်း တွေ့ရှိရပါတယ်။ လူသတ်မှု၊ ရာဇဝတ်ပြစ်ဒဏ်ထိုက်သော လူသေမှု၊ မုဒိမ်းမှုများကို ကျူးလွန်သည့် တန်းပြည့် စစ်မှုထမ်းဆောင်နေသော တပ်မတော်သားများကိုသာ စစ်တရားရုံးဖြင့် စစ်ဆေးစီရင်ပြီး ယင်းပြစ်မှု များကို တန်းပြည့်စစ်မှုထမ်းချိန်မဟုတ်သည့် ကျူးလွန်ပါက နယ်ဘက်တရားရုံးများသို့ လွှဲပြောင်း ပေးရမည့် အခြေအနေများကို လေ့လာသိရှိထားခြင်းမရှိကြောင်း တွေ့ရှိရပါတယ်။ တပ်မတော်အက်ဥပဒေ သည် ယနေ့ခေတ်တွင်မှ တပ်မတော်အလိုကျ ရေးဆွဲထားခြင်းမဟုတ်ဘဲ ၁၉၅၉ ခုနှစ်ကတည်းက ပြဋ္ဌာန်း ခဲ့သည့် တပ်မတော်အက်ဥပဒေ ဖြစ်ပါတယ်။ တပ်မတော်အက် ဥပဒေ၊ နည်းဥပဒေတို့တွင် စစ်ဘက်တရားစီရင်ရေး လုပ်ငန်းစဉ်များ ရှင်းလင်းစွာပါဝင်ပါတယ်။ FFM အစီရင်ခံစာ အပိုဒ် ၁၆၀ရ တွင် ရေးသားဖော်ပြမှုသည် ဒုတိယသမ္မတဦးစီးသော နိုင်ငံတော် အဆင့် စုံစမ်းစစ်ဆေးရေးကော်မရှင် တစ်ရပ်ကို ပြောင်ပြောင်တင်းတင်း စော်ကားမှုပြုခြင်းပင် ဖြစ်ပါတယ်။ မြန်မာနိုင်ငံအစိုးရထံသို့ အကြံပြုတိုက်တွန်းချက်များ၏ အပိုဒ် ၁၆၇၈ နှင့် အပိုဒ် ၁၆၉၀ တို့တွင် ရေးသား ဖော်ပြခြင်းများသည် မြန်မာနိုင်ငံ၏ အမျိုးသားပြန်လည်သင့်မြတ်ရေး လုပ်ငန်းစဉ်တွင် ပြည်တွင်းရေးကို ပြောင်ပြောင်တင်းတင်း ဝင်ရောက်စွက်ဖက်ရာရောက်ပြီး နိုင်ငံတော်၏ အချုပ်အခြာအာဏာကို လုံးဝ ထိပါးရာရောက်သည့်အတွက် FFM ၏ ရေးသားချက်များသည် တဘက်သက် မဟုတ်မမှန် စွပ်စွဲရေးသား ထားချက်များသာဖြစ်ကြောင်း တွေ့ရှိရပါတယ်။ FFM အစီရင်ခံစာပါအသေးစိတ် တစ်ဖက်သက် စွပ်စွဲချက် များကို ကန့်ကွက်ရန်ရှိသော်လည်း အချက်အလက် မြောက်မြားစွာဖြစ်သည့်အတွက် ယင်းအသေးစိတ် အချက် အလက်များကို လွှမ်းခြုံနိုင်မည့် အဓိကအချက်အလက်များအား ဖော်ပြကန့်ကွက်ရခြင်းဖြစ်ပါတယ်။ ကန့်ကွက်ချက်များရဲ့ အဓိက (၁၁)ချက်ကတော့ တင်ပြပါအချက် (၁၁)ချက်ဖြစ်ပါတယ်။ သို့ဖြစ်ပါ၍ FEM ၏ အစီရင်ခံစာတွင်ပါရှိသော တင်ပြခဲ့သည့် အရေးကြီးသည့်အချက်များအပါအဝင် နိုင်ငံတော်အစိုးရအနေဖြင့် အဆိုရှင်အကြံပြုထားသည့်အတိုင်း မဟာဗျူဟာမြောက် လုပ်ငန်းစဉ်များချမှတ်ပြီး ဘာသာရပ်ဆိုင်ရာ ကျွမ်းကျင်ပညာရှင်အဖွဲ့ဖြင့် လေ့လာသုံးသပ်ပြီး အခြားကန့်ကွက်သင့်သည်ဟု ယူဆရသော အချက်အလက်များကို ထပ်မံရွေးထုတ်၍ အစီရင်ခံစာထုတ်ပြန်ကာ နိုင်ငံတော်အစိုးရက တရားဝင် ကြေညာချက်ထုတ်ပြန်၍ ကန့်ကွက်ခြင်း၊ နိုင်ငံတော်အဆင့်ပုဂ္ဂိုလ်များက ကန့်ကွက်ပြောဆိုခြင်းများ ပြုလုပ် သင့်ပါတယ်။ ၂၀၁၉ ခုနှစ်၊ ဖေဖော်ဝါရီလ ၂၅ ရက်နေ့မှ ၂ရ ရက်နေ့အထိ ကျင်းပခဲ့သည့် လူ့အခွင့် အရေးကောင်စီ၏ အကြိမ်(၄၀)မြောက် ပုံမှန်အစည်းအဝေးအဆင့်မြင့်ကဏ္ဍသို့ အပြည်ပြည်ဆိုင်ရာပူးပေါင်း ဆောင်ရွက်ရေးဝန်ကြီး ဦးကျော်တင် တက်ရောက်မိန့်ခွန်းပြောကြားစဉ် FFM အစီရင်ခံစာကို ကန့်ကွက် ကြောင်း ပြောကြားခြင်းအား နိုင်ငံတော်အတွက်ကြိုဆိုပါကြောင်း ဆွေးနွေးလိုပါတယ်။ နာယကကြီးခင်ဗျား။ မြန်မာ့တပ်မတော်အနေဖြင့် ရခိုင်ပြည်နယ် ဘူးသီးတောင်၊ မောင်တောဒေသ ဖြစ်စဉ်များ၌ ARSA အစွန်းရောက်ဘင်္ဂါလီအကြမ်းဖက်အဖွဲ့နှင့် ၎င်းတို့၏ စည်းရုံးမှုအောက် ဘင်္ဂါလီ အကြမ်းဖက်သမားများမှ အင်အားသုံးတိုက်ခိုက်လာသဖြင့် ဒေသခံတိုင်းရင်းသားပြည်သူများ၏ လုံခြုံရေးနှင့် အသက်အိုးအိမ်စည်းစိမ်အား ကာကွယ်စောင့်ရှောက်နိုင်ရန်နှင့် လုံခြုံရေးတပ်ဖွဲ့ဝင်များ၏ မိမိကိုယ်ကို mozwqsgaozas 32 38:20:3233:O$ 0602.0 oso qoo8:4Ê:(Rules of EngagementROE)နှင့်အညီ တိကျစွာလိုက်နာ ဆောင်ရွက်စေခဲ့ပြီး ပုဂ္ဂလိကဆန်စွာ ပြစ်မှုကျူးလွန်ခဲ့သည့် အရာရှိ/ စစ်သည်များအား အရေးယူခဲ့ပါတယ်။ ၂၀၁၈ ခုနှစ်၊ ဧပြီလ ၃၀ ရက်နေ့ ကုလသမဂ္ဂလုံခြုံရေးကောင်စီ အဖွဲ့ဝင် ၁၅ နိုင်ငံ၏ ကိုယ်စားလှယ်များနှင့် တွေ့ဆုံစဉ်က တပ်မတော်၏ရပ်တည်ချက် သဘောထားကိုလည်း တပ်မတော်ကာကွယ်ရေးဦးစီးချုပ်က ရှင်းလင်းစွာ ပြောကြားခဲ့ပြီးနောက် ဖြစ်စဉ်မှန်ဖော်ပြထားတဲ့ အထောက် အထား ဓာတ်ပုံမှတ်တမ်းများကိုလည်း ပေးအပ်ခဲ့ပြီးဖြစ်ပါတယ်။ ၎င်းအပြင် အဆိုပါအဖွဲ့သို့ တပ်မတော် သားများအပါအဝင် လုံခြုံရေးအဖွဲ့ဝင်များက ပြစ်မှုကျူးလွန်ခဲ့သည်ဟု ခိုင်လုံသည့်သက်သေ အထောက် အထားရှိပါက ပေးပို့ရန်နှင့် တပ်မတော်အနေဖြင့်စစ်ဆေး၍ မှန်ကန်ပါက အရေးယူသွားမည်ဖြစ်ကြောင်း လည်း ပြောကြားပြီးဖြစ်ပါတယ်။ သို့ဖြစ်ပါ၍ FFM အစီရင်ခံစာကို အခြေပြု၍ ကုလသမဂ္ဂဆုံးဖြတ်ချက်ကိုရအောင် ဆောင်ရွက်ကာ နိုင်ငံတကာအဖွဲ့အစည်းတချို့နှင့် နိုင်ငံတချို့၏ နိုင်ငံရေးခြေထိုးမှုကြောင့် မြန်မာနိုင်ငံ၏ ဒီမိုကရေစီနှင့် နိုင်ငံတည်ဆောက်ရေးလုပ်ငန်းစဉ်များ အခက်တွေ့စေပြီး။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။ Power Point ကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ဒေါ်ပြုံးကေသီနိုင် ကလောမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1570">ဒေါ်ပြုံးကေသီနိုင်(ကလောမဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ အားလုံးမင်္ဂလာပါ။ ကျွန်မအနေနဲ့ အဆိုရှင်ရဲ့ အဆိုမှာပါဝင်တဲ့ နိုင်ငံသားအားလုံးပါတီစွဲ၊ အယူဝါဒစွဲ၊ ဒေသစွဲ၊ ပုဂ္ဂိုလ်စွဲ အစွဲကင်းကင်းနဲ့ စည်းလုံးညီညွတ်စွာ ထိထိရောက်ရောက် တုံ့ပြန်သွားရေးဆိုတဲ့ စကားရပ်ကို အဓိကထားဆွေးနွေးလိုပါတယ်။ ဒီစကားရပ်မှာ အနှစ်သာရများစွာပါဝင်ပါတယ်။ ဒီလို မတူညီမှုတွေ စုပေါင်းပြီး စည်းလုံးညီညွတ်စွာ တုံ့ပြန်သွားသင့်တဲ့အရေးကိစ္စကို စာတစ်ကြောင်းတည်း ဖြင့် ဆိုရပါရင် နိုင်ငံတစ်ခုရဲ့ အချုပ်အခြာအာဏာထိပါးခံရခြင်း၊ နိုင်ငံတစ်ခုရဲ့ အချုပ်အခြာအာဏာ ဆုံးရှုံးခြင်း အရေးကိစ္စတွေဖြစ်ပါတယ်။ ကျွန်မတို့နိုင်ငံရဲ့ အချုပ်အခြာအာဏာထိပါးခံနေရပြီဆိုရင် ဒါမှ မဟုတ် ဆုံးရှုံးတော့မယ့်အရေးနဲ့ ကြုံတွေ့နေရပြီဆိုရင် သေချာပါတယ်။ ဒါဟာနိုင်ငံသားအားလုံး စည်းလုံး ညီညွတ်စွာ တုံ့ပြန်သွားရမယ့် သေရေးရှင်ရေးအရေးကိစ္စပါပဲ။ နိုင်ငံတစ်ခုအတွင်း နေထိုင်နေကြတဲ့ ပြည်သူများအတွက် ၎င်းတို့ရဲ့ လူ့ဂုဏ်သိက္ခာနဲ့အညီ ရှင်သန်ရပ်တည်နိုင်ရေးကို အာမခံချက်ပေးနိုင်ဖို့ အချုပ်အခြာအာဏာပိုင်ဆိုင်မှုဆိုတာကို လိုအပ်နေတာဖြစ်ပါတယ်။ ဒီအတွက်လည်း ပြည်သူများရဲ့ နိုင်ငံရေး၊ စီးပွားရေး၊ လူမှုရေးအခွင့်အလမ်းတွေ ညီညွတ်မျှတအောင် အချုပ်အခြာအာဏာကို အသုံးပြု ပြီးဆောင်ရွက်ကြရပါတယ်။ ဒါကြောင့် အချုပ်အခြာအာဏာပိုင်ဆိုင်မှုဆိုတာ လူတစ်ဦး၊ အစုအဖွဲ့တစ်ခု အတွက် မဟုတ်ပါဘဲ စုပေါင်းထားတဲ့ ပြည်သူအတွက်ဆိုတာ ထင်ရှားပါတယ်။ တကယ်တော့ နိုင်ငံတော် ဆိုတာ ပြည်သူပါ။ ကျွန်မတို့ လွှတ်တော်ကိုယ်စားလှယ်များဟာ နိုင်ငံတော်မဟုတ်သလို အစိုးရတစ်ရပ် ဟာလည်း နိုင်ငံတော်မဟုတ်ပါဘူး။ အချုပ်အခြာအာဏာကို အသုံးပြုပြီး နိုင်ငံတော်အရေး၊ တစ်နည်း အားဖြင့် ပြည်သူအရေးစီမံခန့်ခွဲပိုင်ခွင့်ကို အတိုင်းအဆနဲ့ ရရှိထားကြသူများသာ ဖြစ်ပါတယ်။ ဒါဟာ ကျွန်မတို့ရဲ့ နိုင်ငံရေးဖြစ်သလို ကျွန်မတို့ မျှော်လင့်နေတဲ့ လူ့အဖွဲ့ အစည်းဖြစ်တဲ့အပြင် ကျွန်မတို့ တည်ထောင်လိုတဲ့ နိုင်ငံတော်ဖြစ်ပါတယ်။ အချုပ်အခြာအာဏာကာကွယ်စောင့်ရှောက်တယ်ဆိုတာ တစ်နည်းအားဖြင့် နိုင်ငံရေး၊ စစ်ရေး၊ စီးပွားရေး၊ လူမှုရေးမျှခြေတွေ ပေါင်းဆုံတဲ့ ဆုံမှတ်တစ်ခုကို တည်ဆောက်ရတာဖြစ်ပါတယ်။ ဒီမျှခြေ ဆုံမှတ်ဟာ ကမ္ဘာ့ရေစီးကြောင်းနဲ့လည်း လိုက်လျောညီထွေရှိရမယ်ဆိုတာ ဘယ်သူမှ ငြင်းချက်မထုတ် နိုင်တဲ့ အချက်ဖြစ်ပါတယ်။ ဒါ့အပြင် ဒီမျှခြေဆုံမှတ်ဟာ တစ်သမတ်တည်းမရှိပါဘဲ နိုင်ငံရဲ့ နိုင်ငံရေး၊ စီးပွားရေး၊ လူမှုရေး၊ စစ်ရေးအခြေအနေ၊ အတွေးအခေါ်တွေ ပြောင်းလဲတာနဲ့အမျှ အစဉ်သဖြင့် ရွေ့လျား နေရပါတယ်။ ဒီမျှခြေဆုံမှတ်ချိနဲ့ပျက်ယွင်းတာနဲ့အတူ အချုပ်အခြာအာဏာဆိုတာ ထိပါးခံရမြဲ။ ဆုံးရှုံးမြဲဖြစ်တယ်ဆိုတာ သမိုင်းအထင်အရှားပါ။ ဒါဟာ နိုင်ငံတစ်ခုကျဆုံးခြင်းပါပဲ။ နိုင်ငံရေး၊ စစ်ရေး၊ စီးပွားရေး၊ လူမှုရေးမျှခြေတွေကို နိုင်ငံရဲ့ နိုင်ငံရေးစနစ်အရတည်ဆောက်ရပြီး နိုင်ငံတော်ရဲ့ ဖွဲ့စည်း အုပ်ချုပ်ပုံအခြေခံဥပဒေအရ ဆုံမှတ်တစ်ခုရှာဖွေရပါတယ်။ ဒါကြောင့် ကျွန်မတို့နိုင်ငံကို ဖက်ဒရယ် ဖွဲ့စည်းပုံရှိပြီး ဒီမိုကရေစီကျင့်စဉ်ကို ကျင့်သုံးမယ့် ပြည်ထောင်စုအဖြစ် တည်ဆောက်လိုတာဖြစ်ပါတယ်။ ကျွန်မတို့နိုင်ငံဟာ ကမ္ဘာ့နိုင်ငံရေးကို ဦးဆောင်နိုင်စွမ်းရှိတဲ့ ကမ္ဘာ့အင်အားကြီးနိုင်ငံတစ်ခု မဟုတ်ပါဘူး။ သို့ပေမယ့် အများသူငှာ လွယ်လင့်တကူ ပြောလေ့ရှိတဲ့ နိုင်ငံရေးကမ္မဝါစာလို ပထဝီ နိုင်ငံရေးအရ အရေးပါတဲ့ဒေသဖြစ်လို့နေပါတယ်။ ဆိုခဲ့ပြီးတဲ့အတိုင်း နိုင်ငံရေး၊ စစ်ရေး၊ စီးပွားရေး၊ လူမှုရေးမျှခြေတွေ တည်ဆောက်နိုင်ပြီး ၎င်းမျှခြေတွေရဲ့ ဆုံမှတ်ကိုရှာဖွေနိုင်မယ်ဆိုရင်တော့ ဒီပထဝီနိုင်ငံရေး အရ အရေးပါမှုဟာ ကျွန်မတို့အတွက် အခွင့်အလမ်းဖြစ်ပါတယ်။ ဒီလိုမှမဟုတ်ရင်တော့ ဗိုလ်ချုပ် အောင်ဆန်းပြောခဲ့သလိုပါပဲ။ ဟိုလူလာလည်း မျက်နှာချိုသွေးရ၊ ဒီလူလာလည်းမျက်နှာချိုသွေးရနဲ့ အချုပ်အခြာအာဏာဆိုတာ အမြဲထိပါးခံနေရမှာပါ။ တရားကိုယ်အားဖြင့် တရားဥပဒေစိုးမိုးမှုမရှိပါဘဲ ကျွန်မတို့ ဘာကိုမှတည်ဆောက်ယူလို့ မရနိုင်ပါဘူး။ တရားဥပဒေစိုးမိုးမှုဖြင့်သာ ကျွန်မတို့ မျှော်မှန်းတဲ့ နိုင်ငံတော်တည်ဆောက်နိုင်မှာဖြစ်သလို ဂုဏ်ရှိန်တင့်တယ်မယ့် နိုင်ငံတကာဆက်ဆံရေးတစ်ရပ်ကိုလည်း တည်ထောင်နိုင်မှာ ဖြစ်ပါတယ်။ ကျွန်မတို့ရဲ့ ပြည်သူများ နိုင်ငံတကာအလယ်မှာ လူ့ဂုဏ်သိက္ခာရှိစွာ ရှင်သန်ရပ်တည်နိုင်ရေးအတွက် တရားဥပဒေစိုးမိုးမှုဆိုတာ ကျွန်မတို့ရဲ့ မဟာဗျူဟာရည်မှန်းချက် ဖြစ်ပါတယ်။ ဒီအတွက်ကြောင့်လည်း ဥပဒေဖောက်ဖျက်ရင် ကျူးလွန်ခဲ့တဲ့အတိုင်းအဆအရ အရေးယူခံရမယ် ဆိုတာ အမြဲတမ်းရပ်တည်ခဲ့တဲ့မူဝါဒပါ။ ဘယ်အကြောင်းပြချက်နဲ့မှ ဥပဒေဖောက်ဖျက်မှုကို အကာ အကွယ် မပေးပါဘူး။ ဥပဒေဖောက်ဖျက်ကျူးလွန်သူများကို ဘယ်တော့မှ နိုင်ငံရေးအရ မထောက်ခံသလို အကာအကွယ်ပေးရမယ့်တာဝန်လည်း မရှိပါဘူး။ ကျွန်မတို့ဟာ လူ့အခွင့်အရေးကို လေးစားလိုက်နာပြီး ကိုယ်ကျင့်သိက္ခာရှိတဲ့ လူ့အဖွဲ့အစည်းအဖြစ် ကမ္ဘာ့အလယ်မှာ ထည်ထည်ဝါဝါ ရပ်တည်လိုပါတယ်။ သို့ပေမယ့် ဒီလူ့အခွင့်အရေးကို ဖော်ဆောင်တဲ့အခါ မိမိတို့နိုင်ငံရဲ့ သမိုင်းကြောင်း၊ မိမိတို့ရဲ့ ယဉ်ကျေးမှုနဲ့ လိုက်လျောညီထွေရှိမယ့် ကိုယ်ပိုင်ဟန်အရသာ အကောင်အထည်ဖော်လိုပါတယ်။ လူမှုရေးအရ တည်ငြိမ်ပြီး ရေရှည်တည်တံ့မယ့်စနစ်တစ်ခုကို ရရှိနိုင်မှာ ဖြစ်ပါတယ်။ ကျွန်မတို့ဟာ ပြောမြဲအရဆိုရရင် မြန်မာပါ။ တခြားဘာမှမဟုတ်ပါဘူး။ မိမိတို့ရဲ့ အားသာချက်ကို ကိုယ်ပိုင်ဟန်အရ တည်ဆောက်ပြီး ဖြစ်ပေါ်ကြုံတွေ့လာတဲ့ အနှောင့်အယှက်များကို နိုင်ငံတကာရေစီးကြောင်းအရ တုံ့ပြန် နိုင်စွမ်းရှိရမယ်လို့ ဆိုလိုရင်းပါ။ အချုပ်အားဖြင့် သံခင်းတမန်ခင်းတိုက်ပွဲများမှာ မိမိတို့အသုံးပြုသင့်တဲ့ အင်အားဟာ နိုင်ငံတွင်း တရားဥပဒေစိုးမိုးမှုပါ။ ယနေ့ဖြစ်ရပ်များဟာ ပထဝီနိုင်ငံရေးအရ အရေးပါမှု တစ်ခုတည်းအပေါ်မှာ အင်အားတည်ဆောက်ခဲ့ကြတဲ့ အကျိုးဆက်ဆိုတာ မြင်အောင်ကြည့်နိုင်ဖို့လိုကြောင်း တင်ပြရင်း လက်ရှိ အစိုးရရဲ့ တစိုက်မတ်မတ်ကြိုးပမ်းဆောင်ရွက်လျက်ရှိတဲ့ တရားဥပဒေစိုးမိုးရေးလုပ်ငန်းစဉ်တိုင်းမှာ နိုင်ငံသား အားလုံးကျရာကဏ္ဍကနေ ပါတီစွဲ၊ အယူဝါဒစွဲ၊ ဒေသစွဲ၊ ပုဂ္ဂိုလ်စွဲ၊ အစွဲကင်းကင်းနဲ့ စည်းလုံးညီညွတ်စွာ ထိထိရောက်ရောက် ပါဝင်လာစေရေးကို အလေးအနက် တိုက်တွန်းလိုက်ရပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးစိုးသိန်း ကယားပြည်နယ်မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="252">ဦးစိုးသိန်း(မဲဆန္ဒနယ်အမှတ်-၉၊ ကယားပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် ကိုယ်စားလှယ်တော်များအားလုံး မင်္ဂလာပါ။ ကျွန်တော်ကတော့ ကယား ပြည်နယ်မှ အမျိုးသားလွှတ်တော်ကိုယ်စားလှယ် ဦးစိုးသိန်း ဖြစ်ပါတယ်။ အင်္ဂလိပ်ဘာသာ အသုံးအနှုန်း များ သုံးစွဲခွင့်နဲ့ Power Point သုံးစွဲခွင့်ပြုပါရန် ပန်ကြားအပ်ပါတယ်။ လေးစားအပ်ပါသော နာယကကြီးခင်ဗျာ။ ဦးဉာဏ်ထွန်းတင်သွင်းတဲ့အဆိုကို ထောက်ခံအကြံပြု ဆွေးနွေးသွားပါမယ်။ ဒီအဆိုဟာ ယနေ့နိုင်ငံတော်အတွက် အလွန်အရေးကြီးတဲာ့က်နိုင်တယ် ဆိုတာကို အဂ္ဂမဟာဗျူဟာအမြင်နဲ့ တင်သွင်းထားတာ ဖြစ်ပါတယ်။ နာယကကြီးခင်ဗျာ။ နိုင်ငံတော်လုံခြုံရေးကို သုံးသပ်တင်ပြရရင် Threats to War ဆိုတာ ကျွန်တော်တို့ တွေ့ရပါမယ်။ Potential Threats မှာ ၁၉၇၀ ကနေ ၁၉၉၀ လောက်က အရှေ့မြောက်မှာ ဖြစ်ပြီးတော့ ၁၉၈၀ ကနေ ၁၉၉၅ လောက်မှာ အရှေ့၊ အရှေ့တောင်မှာ ဖြစ်ပြီး၊ ယနေ့တော့ အနောက်ဘက်ကို ရွေ့သွား တယ်ဆိုတာ တွေ့နိုင်ပါတယ်။ အဲဒီကနေတစ်ဆင့် Imminent Thread ဖြစ်ပေါ်ပြီးတော့ Bubble Threats 6ozi Showcase Threats Gozon GGozcosquilosofil sòsmos op:Oq@: uğun တင်းမာမှု(Conflicts) ထဲကို ဝင်ရောက်ချဉ်းနင်းနေပါပြီ။ အဲဒီကတဆင့် Limited Wars လေးတွေနဲ့ တွေ့ရပါတယ်။ ဒီတော့ Total Wars ဖြစ်ဖို့ကလည်း တာစူနေပြီဆိုတာ မြင်ရပါမယ်။ နာယကကြီးခင်ဗျာ။ ယနေ့စစ်ပွဲတွေက စစ်ရေးတစ်ခုတည်း ဖြစ်တာမဟုတ်ဘဲ Multi- Dimensional Warefare အသွင်ဆောင်နေတယ်ဆိုတာ သတိပြုဖို့ဖြစ်ပါတယ်။ နိုင်ငံတကာ ဖြစ်စဉ်၊ ဖြစ်ရပ်တွေကနေ သုံးသပ်တွေ့ရှိရတာ ဖြစ်ပါတယ်။ အချုပ်အခြာအာဏာပိုင် နိုင်ငံတစ်ခုအနေနဲ့ မဟာဗျူဟာကျကျ ရင်ဆိုင်ဖြေရှင်းနိုင်ဖို့ တင်ပြပါ Fronts တွေကို Engaged လုပ်နိုင်ဖို့ လိုအပ်ပါမယ်။ Proactive Measures များဖြစ်တဲ့ ကာကွယ် ပြောဆိုခြင်း၊ ရင်ဆိုင်ဖြေရှင်းခြင်း စတာတွေကို မဖြစ်မနေ ဆောင်ရွက်သင့်ပါတယ်။ ရှောင်ပြေးနေမယ် ဆိုရင် အရှုံးနဲ့သာ ရင်ဆိုင်ရဖွယ်ရှိပါတယ်။ (တစ်ချိန်တည်းမှာပဲ မိတ်ဖက်နိုင်ငံများ၊ Moderate ဖြစ်တဲ့နိုင်ငံများ၊ နားလည်ပေးနိုင်တဲ့ နိုင်ငံများ တင်ပြပါနိုင်ငံများ ဖြစ်ပါတယ်။ မိမိနိုင်ငံရဲ့ အခြေအနေ၊ ဖြစ်စဉ်မှန်များအကြောင်းကို သွားရောက်၊ ထိတွေ့၊ ဆက်ဆံ၊ ရှင်းလင်း၊ ပြောဆိုနေဖို့ သင့်ပါတယ်။ ဒီလိုဆောင်ရွက်ခြင်းဖြင့် Issues ချည်းမဖြစ်စေဘဲ fe:co:{os leclosul Shuttle Diplomacy of cosmolouril o soon Track -1, Track -2 စသည်တို့လည်း ပြောနိုင်ပါတယ်။ တစ်ခါတစ်ရံ Lobby group တွေ ငှားရမ်းရပါတယ်။ ပြီးခဲ့တဲ့ အစိုးရ ကာလမှာ Protestors Group ကို Lobby အဖြစ် ငှားရမ်းခဲ့ဖူးပါတယ်။ တစ်နည်းအားဖြင့် Conference Building Measures ဆောင်ရွက်ခြင်းပဲဖြစ်ပါတယ်။ နာယကကြီးခင်ဗျာ။ လက်ရှိ ကျွန်တော်တို့နိုင်ငံ ရင်ဆိုင်ကြုံတွေ့နေရတဲ့ အနေအထားကို လောင်စာ ဆီထိုးပေးနေတဲ့ နောက်ကွယ်က ငွေကြေးထောက်ပံ့မှုများကိုလည်း အထူးသတိပြုဖို့ တင်ပြအပ်ပါတယ်။ ossoulzaopa: UN, G.SOROS Foundationi SAUDI ARABIA 2@cossos WAHABI Foundationi G.SOROS OSF Foundationı 23 Bangali Organisations m ICC oszaczne One Billion၊ OIC က ပမာဏ မမှန်းနိုင်ပါဘူး။ ကျွန်တော်တို့နိုင်ငံရဲ့ ဘတ်ဂျက်ပမာဏထက် အဆ ပေါင်းများစွာ သုံးစွဲနေတဲ့အတွက် ကမ္ဘာ့ဇာတ်ခုံမှာ ငွေများတရားနိုင်ဆိုတဲ့အချက်ကိုလည်း လျစ်လျူရှုလို့ မဖြစ်ကြောင်း တင်ပြအပ်ပါတယ်။ တင်ပြခဲ့တဲ့ Proactive Measures + Conference Building Measures တွေ သာမက Counter Measures တွေကိုလည်း မဟာဗျူဟာကျကျ သွက်လက်စွာ Dynamic Action . Gaos@gasboçooooj oplopodesempê: oodusê:09Usa Sulos .nl Nextil ဒါကြောင့် အစိုးရ၊ လွှတ်တော်၊ တပ်မတော်၊ နိုင်ငံရေးပါတီများ၊ ပညာရှင်များ၊ အစိုးရမဟုတ်တဲ့ အဖွဲ့အစည်းများ၊ ထိရောက်သော မီဒီယာများနဲ့ ပြည်သူတစ်ရပ်လုံး ပါတီစွဲ၊ ဂိုဏ်းဂဏစွဲ၊ ဒေသစွဲ၊ ပုဂ္ဂိုလ်စွဲကင်းစွာနဲ့ ကျရောက်လာနိုင်တဲ့ အန္တရာယ်ကို စနစ်တကျ တန်ပြန်ဆောင်ရွက်ရန် လိုအပ်ချိန် ဖြစ်ပါတယ်။ Rowmo:acopill soo:q2oss One may come and one may go olòm No one is permanent oluacousco: žeċcossa şĉċws:Gozmoos? Relatively more permanent ပါ။ အဓိကကတော့ ဒီမိုကရေစီစနစ် ကူးပြောင်းဖို့ ကြိုးပမ်းနေတဲ့ မြန်မာနိုင်ငံကို UN အပါအဝင်က လျစ်လျူရှုပြီးတော့ အနောက်ဘက်က ဘင်္ဂါလီပြဿနာကို ယိုးမယ်ဖွဲ့ကာ Prior State အဖြစ် လုပ်ကြံ ထားတာကို သိရှိပြီးတော့ တွန်းလှန်ကြဖို့ပါပဲ။ ဒီနေရာမှာ အလျဉ်းသင့်လို့ အမြဲတမ်းကိုယ်စားလှယ်ရုံးက သံအမတ်ကြီး ဦးဟောက်ဒိုဆွမ်းရဲ့ ကြိုးပမ်းဆောင်ရွက်မှုများကို ဂုဏ်ပြုကြောင်း တင်ပြလိုပါတယ်။ အစိုးရ၊ သက်ဆိုင်ရာဝန်ကြီးဌာန၊ တာဝန်ရှိသူတွေက ဆောင်ရွက်နေတာရှိသော်လည်း ပညာရှိသတိဖြစ်ခဲဆိုတာလို အကြံပြုခြင်းဖြစ်ပါတယ်။ ယခု ဦးဉာဏ်ထွန်း အဆိုတင်သွင်းပြီး ဦးလှဌေးဝင်းရဲ့ ပြည့်ပြည့်စုံစုံ ထောက်ခံ ချက်များဟာ နိုင်ငံတော်အစိုးရအတွက် အဂ္ဂမဟာဗျူဟာ အကြံပြုချက်များဖြစ်ရာ အလေးအနက် ထောက်ခံ တင်ပြရခြင်းဖြစ်ကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ကချင်ပြည်နယ် မဲဆန္ဒနယ်အမှတ်(၁) ဆွေးနွေးဖို့ဖြစ်ပါတယ်။</speech>
<speech><mp id="12">ဦးဂျေယောဝူ(မဲဆန္ဒနယ်အမှတ်-၁၊ ကချင်ပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးခင်ဗျာ။ ကျွန်တော်အား အင်္ဂလိပ်လို့ အနည်းငယ် ထည့်သွင်းခွင့်ပြုပါခင်ဗျာ။ အဆိုရှင် အား ကျွန်တော့အနေနဲ့ ထောက်ခံဆွေးနွေးသွားမှာ ဖြစ်ပါတယ်။ အဆိုရှင်ရဲ့ အဆိုထဲမှာ မြန်မာနိုင်ငံ လူ့အခွင့်အရေးဆိုင်ရာ ဆုံးဖြတ်ချက် အမှတ်(၅)ကို ကုလသမဂ္ဂ picsågs zaos SOLO: ONGOING INDEPENDENT MECHANISM Bagoĉ Gj 3:. USD 26 Million ap:ggemonios 8:06:ood OIC, BANGLIS, ARSA 9. EU o cooðsaogos sao88 ရောက်ခဲ့သလို ကျွန်တော်တို့ရဲ့ မြန်မာနိုင်ငံအစဦးက ဇာတ်ဆင်ခဲ့စဉ်ကလည်းက ငြိမ်ငြိမ်နေခဲ့လို့ ဝန်ခံခဲ့ သလို ဖြစ်ခဲ့ရပါတယ်။ ဒါကြောင့် လွတ်လပ်ရေးရပြီးခါစမှ ၁၉၄၈ ခုနှစ်မှစ၍ နိုင်ငံတကာဖိအားတွေ မကြုံစဖူးအထွတ်အထိပ် MAXIMUM INTERNATIONAL PRESSURE ကို ရောက်ရှိလို့နေပါပြီ။ mosos soundbundsauýzzê:ood ONE SIDED ACCUSATIONS, BIAS 670818: Online Media Properganda Gozm FAKE NEWS, NARRATIUES, EXERZARATIONS ပုံကြီးချဲ့တာတွေလုပ်ခဲ့လို့ မြန်မာနိုင်ငံကို ကွက်ကွက်ကွင်းကွင်း EXCEPTIONALISM တစ်ခု ဖြစ်လာ ဒါကရခိုင်အရေးပဲ မဟုတ်ပါဘူး။ ရခိုင်မြောက်ပိုင်းကို BENGALI ပြည်နယ်ဖြစ်ဖို့ တစ်ခုတည်းပဲ မဟုတ်ပါဘူး။ တစ်မျိုးသားလုံးကို ခြိမ်းခြောက်နေတဲ့ Naitonal Thread ဖြစ်ပါတယ်။ အနောက်ဘက် တံခါး ကျိုးဖောက်သွားမယ်ဆိုရင် အခုခေတ်စားနေတဲ့ Yungbang state အရှေ့ဘက်တံခါး၊ တောင်မြောက် တံခါးစသည်ဖြင့် ကျွန်တော်တို့က ပြိုကွဲလာနိုင်မှာဖြစ်ပါတယ်။ အချုပ်အခြာအာဏာကို ထိပါးတဲ့ဖြစ်ရပ် ဖြစ်ပါတယ်။ ကျွန်တော့အနေနဲ့ ၂၀၁ရ ခုနှစ်မှစ၍ အကြီးအကဲများရဲ့ တာဝန်ပေးချက်အရ UNSALW, UEHRD, TASKFORCE စသည်ဖြင့်မှာ ရခိုင်အရေးကို ထဲထဲဝင်ဝင် စတင်၍လှုပ်ရှားခဲ့ပါတယ်။ မြန်မာအေအက အင်မတန် သနားစရာကောင်းပါတယ်။ ဘာကောင်လဲအိရင် ARSA အကြမ်းဖက် နှစ်ကြိမ် တိုက်ခံရတဲ့လျှပ်တပြက်ဖြစ်လို့ ကမ္ဘာသိအောင် ကျွန်တော်တို့က လုပ်ဖို့အားနည်းခဲ့ ပါတယ်။ Highlight မလုပ်နိုင်ခဲ့ပါဘူး။ ပြီးတော့ ကျွန်တော်တို့ဖက်ကနဲ့ နယ်မြေရှင်းလင်းရေးတွေ စလုပ်တော့ သူတို့ကြိုတင်ထောင်ချောက် ဆင်ထားခဲ့တဲ့နေရာကို ကျခဲ့ပါတယ်။ အဲဒါကတော့ ဟိုဘက်နိုင်ငံကို ရ သိန်းခွဲ အလုံးအရင်း ရောက် သွားခြင်းပေါ့လေ။ ပြီးတော့ ကျွန်တော်တို့ သတင်းအမှားတွေနဲ့ ကျွန်တော်တို့ကို Highlight လုပ်တယ်။ ဥပမာဆိုပါစို့ သူတို့ကိုယ်တိုင် ကျူးလွန်တယ်၊ အရုပ်တွေပစ်တယ်၊ ကလေးကိုပစ်တဲ့ ပုံစံတွေလုပ်တယ်။ အိမ်ကိုမီးရှို့တယ် ပြီးတော့မှ မြန်မာဘက်ကလုပ်တယ်ဆိုပြီးမှ စွပ်စွဲချက်တွေ ကော့ပဇား သူတို့ အထူး အခြေခံကုတ် ရရှိသွားတာဖြစ်ပါတယ်။ ဒါကြောင့် ကျွန်တော်တို့ ပြန်လာပါဆိုတာ သူတို့မပြန်လာပါဘူး။ အဲဒါက သူတို့ရဲ့ Highlight လုပ်ဖို့နေရာ အမာခံနေရာ ဖြစ်လို့သွားပါတယ်။ တစ်ဆက်တည်းမှာပဲ ကျွန်တော်တို့ အခုလက်ရှိ နာယကကြီးဟာဆိုရင်လည်း Delegation Leader အနေနဲ့ (၁၃၇)ကြိမ်မြောက် IPU မှာလည်း ပထမဦးဆုံးအနေနဲ့ ကျွန်တော်တို့ကို ကမ္ဘာက ပြစ်တင်ရှုတ်ချတဲ့ဥစ္စာကို ကာကွယ်ပြောဆိုခဲ့တာကို ကျွန်တော်တို့ ပြည်သူများကိုယ်စား ကျေးဇူးတင်ကြောင်း တင်ပြလိုပါတယ်။ နောက်ပြီးတော့ ကျွန်တော်တို့ အခုတောက်လျှောက်သွားတဲ့ARSA ရဲ့ ရက်စက် ကြမ်းကြုတ်မှုကို လုံးဝမပြောခဲ့ပါဘူး။ ပြည်ဖုံးကားချခဲ့ပါတယ်။ ကျွန်တော်ကတော့ ဖော်ထုတ်ခဲ့ပါတယ်။ ဟိန္ဒူရွာပေါ့။ ရိန်းဘော်ကျရွာမှာ တစ်ရွာလုံးသတ်ဖြတ်ခဲ့တဲ့ ဥစ္စာကိုလည်း ကျွန်တော့အနေနဲ့ ပြောခဲ့ ပါတယ်။ ကိုယ်ရဲ့ လွှတ်တော်၊ ကိုယ့်ရဲ့ အစိုးရ၊ ကိုယ့်ရဲ့ တပ်မတော်ကို ် ကျွန်တော့အနေနဲ့ ကာကွယ်ပြောဆိုခဲ့ပါတယ်။ ကျွန်တော့အနေနဲ့ပြောခဲ့တဲ့ Resolution ၂ ခုရှိပါတယ်။ အဲဒါကဘာလဲ ဆိုရင် ဘင်္ဂါလီတွေ ရ သိန်းခွဲ ဘာကြောင့်ရောက်ရှိသွားသလဲဆိုရင် ကျွန်တော်တို့ ၃၄ စခန်းကို တိုက်ခိုက် တဲ့ARSA အကြမ်းဖက်တွေနဲ့အတူ ဒေသခံများလည်း ပါဝင်ခဲ့တယ်ဆိုတာ သိသာထင်ရှား လွန်းပါတယ်။ စခန်းတစ်ခုကို ၇၀၀၊ ၈၀၀ Terroris တွေတိုက်ခိုက်တော့ အားလုံးခုတ်ဖြတ်သတ်ဖြတ် ခံရတယ်။ ဒါပေမယ့် နယ်မြေရှင်းလေ့လာတော့မယ်၊ အရေးယူတော့မယ်ဆိုရင်တော့ ကြောက်လို့ သူတို့က ထွက်ပြေးသွားတာပဲ ဖြစ်ပါတယ်။ အဲဒါက ကျွန်တော်တို့ လီဆူ စကားပုံရှိခဲ့သလို “အပြစ်ရှိသူသည် မလိုက် သော်လည်းပြေးတယ်”ပေါ့။ “He Who is guilty runs without any chasing” ဆိုပြီးမှ ကျွန်တော့ အနေနဲ့ တင်ပြနိုင်ခဲ့တာကိုလည်း လက်ခံတဲ့လူတွေ အများအပြားရှိပါတယ်။ ဘာပဲပြောပြော ကျွန်တော်တို့ Refugee Camp အနေနဲ့ သူတို့ရဲ့ ထောင်ချောက်လုပ်နိုင်ခဲ့တယ်။ ဒုတိယအနေနဲ့ သူတို့က နိုင်ငံသားရရှိဖို့ကြိုးစားတယ်။ တိုင်းရင်းသားရရှိဖို့ကြိုးစားတယ်။ တတိယအနေနဲ့ ဖွံ့ဖြိုးပြီးနိုင်ငံကို သူတို့က Refugee UN Cards ပေါ့။ ဒီခိုလှုံခွင့် Assylum တွေရအောင် သူတို့က ကြိုးစားနေခြင်းပဲ ဖြစ်ပါတယ်။ ဒါကြောင့် လီဆူဒုက္ခသည်တွေ တကယ်တမ်းကျတော့ ကျွန်တော်တို့က တစ်ယောက် နှစ်ယောက်ပဲပါတယ်။ သူတို့ဟိုဘက်နိုင်ငံကတော့ ၃၀၀၊ ၄၀၀ ပါတယ် လှေတစ်စီးမှာ။ ဒီလိုနဲ့ ကျွန်တော်တို့မြန်မာကို Blame Toss ပေါ့။ အပြစ်တင်ပြီးမှ သူတို့က ဟိုဘက်နိုင်ငံမှာမျက်နှာ ရအောင်၊ ခိုလှုံခွင့်ရအောင် လုပ်ကြတာပဲဖြစ်ပါတယ်။ ဘာပဲဖြစ်ဖြစ် ကျွန်တော်တို့က ဒီပင်လုံညီလာခံရဲ့ ပြယုဂ်ကတော့ ဒါတိုင်းရင်းသားစည်းလုံး ညီညွတ်ရေးပဲဖြစ်ပါတယ်။ ဒီလိုနိုင်ငံမပြိုကွဲလေအောင် ကျွန်တော်တို့က ဒီတိုင်းရင်းသားစည်းလုံးညီညွတ်ရေးကို ကျွန်တော်တို့က လွှတ်တော်၊ အစိုးရ၊ တပ်မတော်၊ တိုင်းရင်းသားလက်နက်ကိုင် အဖွဲ့ အစည်းများ၊ နိုင်ငံရေးပါတီများ တစ်မျိုးသားလုံးကညီညွတ်စွာ ကျွန်တော်တို့က ပူးပေါင်းဆောင်ရွက်ပြီးမှ ဆန့်ကျင်ကြ ရမှာဖြစ်ပါတယ်လို့ ဆွေးနွေးရင်းနဲ့ ကျွန်တော်တို့ရဲ့ ဇီးကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဉာဏ်ထွန်းရဲ့ အဆိုကို လေးလေးနက်နက် ထောက်ခံအပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးရည်မွန်(ခေါ်)မောင်တင်သစ် ပုဗ္ဗသီရိမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1484">ဦးရည်မွန်(ခေါ်)မောင်တင်သစ်(ပုဗ္ဗသီရိမဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ် တဲ့ ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော်က ပုဗ္ဗသီရိ မဲဆန္ဒနယ်က ဦးရည်မွန် ဖြစ်ပါတယ်။ ဦးဉာဏ်ထွန်း ဇီးကုန်းရဲ့အဆိုကို လိုရင်းပြန်ကြည့်ရင် လတ်တလော မြန်မာနိုင်ငံကြုံတွေ့နေရတဲ့ နိုင်ငံတကာဖိအားတွေကို ထိထိရောက်ရောက် တုံ့ပြန်နိုင်ဖို့အတွက် နိုင်ငံသား အားလုံး ညီညီညွတ်ညွတ်ရှိကြဖို့ တောင်းဆိုလိုက်တာဖြစ်တဲ့အတွက် ကြိုဆိုသင့်တဲ့ကိစ္စလို့ ပြောနိုင် ပါတယ်။ ဒီလိုညီညွတ်ရေးကို ရယူဖို့ဆိုရင် ကျွန်တော်တို့အနေနဲ့ ဘာကိုမဏ္ဍိုင်ပြုမလဲ။ ပြည်သူလူထုက ရွေးကောက်တင်မြှောက်ထားတဲ့ ဒီမိုကရေစီအစိုးရတစ်ရပ်ရှိနေတဲ့ဒီအစိုးရကိုမဏ္ဍိုင်ပြုပြီးတော့ပဲ ညီညွတ်ရေးကို ကျွန်တော်တို့ရရှိနိုင်မှာ ဖြစ်ပါတယ်။ လက်တွေ့အခြေအနေမှာလည်း ဒီကနေ့ နိုင်ငံရဲ့ အကြီးအကဲတွေကိုယ်တိုင် မြန်မာလူ့အဖွဲ့အစည်းရဲ့ ရှေ့ကဒိုင်းသဖွယ် မားမားမတ်မတ်ရပ်ပြီးတော့ ဖိအား တွေကို ခုခံချေဖျက်ပေးနေတာဟာ သိသာမြင်သာတဲ့ကိစ္စ ဖြစ်ပါတယ်။ အစ္စရေးကို နမူနာယူမယ်ဆိုရင် အစ္စရေးဆိုတာ သူ့နိုင်ငံတည်ထောင်တဲီ့းတော့ ဒီမိုကရေစီကို သက်ဝင်ယုံကြည်တဲ့ နိုင်ငံတစ်ခုပီပီ သူ့နိုင်ငံသူ သူ့နိုင်ငံသား သူ့လက်နက်ကိုင်အဖွဲ့အစည်းတွေအားလုံးဟာ သူ့နိုင်ငံအစိုးရရဲ့ နောက်မှာ တစ်စိတ်တစ်ဝမ်းတည်း ရှိနေတယ်ဆိုတာကို အစဉ်အဆက် ဖော်ပြခဲ့တာကို တွေ့ရပါလိမ့်မယ်။ မြန်မာနိုင်ငံအနေနဲ့လည်း တိုင်းပြည်ရဲ့ ယန္တရားအားလုံးဟာ အစိုးရရဲ့ အစိတ်အပိုင်းတွေသာဖြစ်တယ်။ အစိုးရရဲ့ ဦးဆောင်မှုအောက်မှာ အတိအကျရှိနေတယ်ဆိုတာကို ဖော်ပြဖို့လိုပါလိမ့်မယ်။ ဒီလိုသာဖော်ပြ နိုင်မယ်ဆိုရင်တော့ လက်နက်ကိုင်အဖွဲ့အစည်းတွေကို သီးခြားခွဲထုတ်ပြီးတော့ ပစ်မှတ်ထားတဲ့ စွပ်စွဲပြစ်တင်မှု တွေကို ရှောင်ရှားနိုင်ဖို့ရှိပါတယ်။ အဆိုရှင်က ဒီဖိအားတွေကို ရင်ဆိုင်ဖြေရှင်းတဲ့အခါမှာ ဖြစ်နိုင်ခြေတွေကို ကြိုတင်မျှော်တွေးပြီးတော့ အစီအစဉ်ရှိရှိ မဟာဗျူဟာမြောက် တုံ့ပြန်ဖို့ဆိုပြီးတော့ Proactive Measure, Proactive Strategy ဆိုတဲ့ စကားလုံးတွေသုံးပြီးတော့ တိုက်တွန်းသွားတာကိုလည်း တွေ့ရပါတယ်။ Proactive ဖြစ်ဖို့ဆိုရင် ဒီစွပ်စွဲပြစ်တင်မှုတွေရဲ့ အဓိကအကြောင်းက ဘာလဲဆိုတာဟာလည်း ဒါကို သေသေချာချာ အဖြေရှာပြီးတော့ အကြောင်းအကျိုးသင့်စွာ ကျွန်တော်တို့အနေနဲ့ စီမံဆောင်ရွက်ရ မှာဖြစ်ပါတယ်။ အထူးသဖြင့် မြန်မာကိုကမ္ဘာက မှန်မှန်ကန်ကန် သိမြင်နားလည်အောင် ကျိုးစားဖို့ဟာ ကျွန်တော်တို့ရဲ့ တာဝန်ဖြစ်ပါတယ်။ မြန်မာဟာ ဘယ်လိုနိုင်ငံမျိုးလဲ၊ မြန်မာလူ့အဖွဲ့အစည်းရဲ့ တန်ဖိုးထား မှုဟာ ဘာတွေလဲ၊ လူ့အခွင့်အရေးနဲ့ပတ်သက်လို့ မြန်မာဟာ တန်ဖိုးထားသလား၊ တန်ဖိုးမထားဘူးလား လူလူချင်းခွဲခြားဆက်ဆံတဲ့ ဓလေ့မျိုးမြန်မာမှာ ရှိမရှိ ဒါကိုနိုင်ငံတကာသိအောင် ကျွန်တော်တို့ လုပ်ရပါ မယ်။ မြန်မာလူ့အဖွဲ့အစည်းရဲ့ နားလည်မှုအရ လူ့အခွင့်အရေးဆိုတာက လူ့စာနာမှုတရားဖြစ်ပါတယ်။ လူ့ဗြဟ္မစိုရ်တရား ဖြစ်ပါတယ်။ ဒီနားလည်မှုအရပဲ နိုင်ငံလွတ်လပ်တာနဲ့ ဒီအပြည်ပြည်ဆိုင်ရာ လူ့အခွင့် အရေးကြေညာစာတမ်းမှာ ရှေ့တန်းက လက်မှတ်ရေးထိုးခဲ့တဲ့ နိုင်ငံတွေထဲမှာ မြန်မာအပါအဝင်ဖြစ်ပါတယ်။ ဘာသာလူမျိုးဘယ်လိုပဲခြားခြား မြန်မာလူ့အဖွဲ့အစည်းမှန်ရင် အားလုံးဟာ သင့်သင့်မြတ်မြတ်နဲ့ သဟဇာတ ရှိရှိ နေထိုင်ခဲ့တဲ့ အတွေ့အကြုံ၊ ကျွန်တော်တို့ မြန်မာလူ့အဖွဲ့အစည်းမှာ ရှိပြီးသားပါ။ ပြီးတော့ မန္တလေးမြို့မှာ ဆိုရင် အထင်ကရဗလီကြီးတချို့ဟာ မင်းတုန်းမင်းတရားစီစဉ်လှူဒါန်းခဲ့တာပါ။ အလားတူပဲ အစ္စလာမ် ဘာသာဝင်တွေ ဆောက်လုပ်လှူဒါန်းထားတဲ့ အထင်ကရဗုဒ္ဓဘာသာ ဘုန်းကြီးကျောင်းတွေလည်း မန္တလေးမြို့ မှာရှိပါတယ်။ မြန်မာနိုင်ငံကနေပြီး ဟော့သွားတဲ့သူတွေ မက္ကာရောက်တဲ့အခါ တည်းခိုနိုင်ဖို့ဆိုပြီးတော့ ဒေါင်းတံဆိပ်ဇရပ်ကြီးတစ်စောင် မင်းတုန်းမင်းတရား ဆောက်လုပ်လှူဒါန်ခဲ့ဖူးပါတယ်။ ဒါဟာ မြန်မာ လူ့အဖွဲ့အစည်းရဲ့ တန်ဖိုးထားမှုဖြစ်တယ်ဆိုတာ ကျွန်တော်တို့အနေနဲ့ ကမ္ဘာသိအောင်လုပ်ရပါ့မယ်။ တစ်ခါတစ်ရံ ကျွန်တော်တို့ဟာ ဘယ်လိုစကားမျိုးကြားရလေ့ရှိသလဲဆိုတော့ လူ့အခွင့်အရေးဆိုတာ လုံခြုံရေးလောက် အရေးမကြီးဘူးဆိုတဲ့ အပြောအဆိုမျိုးပါ။ ဒီကနေ့လို လူ့အခွင့်အရေးနဲ့ပတ်သက်ပြီးတော့ ဝေဖန်ပြစ်တင်ခံနေရတဲ့အနေမျိုးမှာ ဒီအပြောအဆိုမျိုးဟာ မလိမ္မာရာရောက်တယ်လို့ မြင်ပါတယ်။ လုံခြုံရေးဟာ အရေးကြီးသလို လူ့အခွင့်အရေးဟာလည်း အရေးကြီးပါတယ်။ အကြမ်းဖက်မှု ပြဿနာနဲ့ ရင်ဆိုင်နေရပြီးတော့ ဒီပြဿနာကို ကျွန်တော်တို့အနေနဲ့ ထိထိရောက်ရောက် ကိုင်တွယ်ဖြေရှင်း ချင်တယ်ဆိုရင် သူတကာထက်တောင်ပိုပြီးတော့ လူ့အခွင့်အရေးကို လေးစားတန်ဖိုးထားကြောင်း ဖော်ပြ ရမှာဖြစ်ပါတယ်။ နိုင်ငံတကာနဲ့ ဆက်ဆံတဲ့အခါမှာ ကျွန်တော်တို့ အနေနဲ့ မထီမဲ့မြင်မပြုသင့်သလို အစိုးရိမ် လည်း မလွန်သင့်ဘူးလို့ မြင်ပါတယ်။ ကိုယ့်ဘက်က တည်တည်ငြိမ်ငြိမ်နဲ့ သဘောထားမှန်မှန်နဲ့ စီမံဖြေရှင်း သွားဖို့က ပဓာနဖြစ်ပါတယ်။ နိဂုံးအနေနဲ့ ရခိုင်မြောက်ပိုင်း မတည်မငြိမ်မှုတွေကြောင့် ထိခိုက်ခံစားခဲ့ရသူများ အားလုံးအတွက် စာနာမိပါကြောင်း ပြည်ထောင်စုလွှတ်တော် ကိုယ်စားလှယ်တစ်ဦးအနေနဲ့ သဘောထား ဖော်ပြလိုပါတယ်။ ပြည်ထောင်စုလွှတ်တော်ကြီး အနေနဲ့လည်း ဒီသဘောထားနဲ့ ထပ်တူထပ်မျှရှိလိမ့်မယ်လို့ ယုံကြည်ပါကြောင်း ဆွေးနွေးရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးသောင်းအေး ပျော်ဘွယ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1498">ဦးသောင်းအေး(ပျော်ဘွယ်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ်ပါသော နာယကကြီးနဲ့တကွ တစ်နိုင်ငံလုံး နှလုံးစိတ်ဝမ်းအေးချမ်းကြပါစေ။ ကျွန်တော် ပျော်ဘွယ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသောင်းအေးပါ။ ဦးဉာဏ်ထွန်းရဲ့ အဆိုနဲ့ပတ်သက်ပြီး အစွဲကင်းကင်းနဲ့ စည်းလုံးညီညွတ်စွာ ထိထိရောက်ရောက် တုံ့ပြန်ရေးအပိုင်းကို ဆွေးနွေးမှာ ဖြစ်ပါတယ်။ နာယကကြီးခင်ဗျာ။ ကျွန်တော်တို့နိုင်ငံဟာ လက်ရုံးရည်၊ နှလုံးရည်နဲ့ ပြည့်ဝကြတဲ့ ခေါင်းဆောင် များရဲ့ လက်ထက်တိုင်းမှာ အမျိုးဘာသာ သာသနာ ရောင်ဝါလင်းလျက် အေးချမ်းဖွံ့ဖြိုးတိုးတက်မှု ရရှိခဲ့ ပါတယ်။ သမိုင်းမှာ ကိုယ့်ထီးကိုယ့်နန်းနဲ့ အေးချမ်းစွာနေခဲ့တဲ့ မြန်မာနိုင်ငံကို ကုန်းဘောင်ခေတ်မှာ အုပ်ချုပ်မှု ယိုယွင်းတဲ့မင်း၊ တရားဥပဒေကင်းပြီး အချင်းချင်းသတ်ဖြတ်နေတဲ့ နိုင်ငံအဖြစ် ကိုလိုနီနယ်ချဲ့က ဇာတ်နာအောင် ဖန်တီးပြီး တစ်နိုင်ငံလုံး သိမ်းပိုက်ကျွန်ပြုခဲ့တာ သတိရစေချင်ပါတယ်။ နယ်ချဲ့ဟာ မြန်မာနိုင်ငံကို သူတို့ရဲ့ အကျိုးစီးပွားအတွက် အသုံးချဖို့သာ လိုလားကြတာပါ။ ခုခေတ်မှာ အုပ်စုဖွဲ့ဗိုလ်ကျစိုးမိုးတဲ့ဝါဒ ဦးထောင် ထနေပြီဆိုတာ သတိပြုကြပါ။ အဆိုရှင်ရဲ့ ရခိုင်ပြည်နယ်အတွင်း ဘင်္ဂါလီအရေးအခင်းကိစ္စဟာ ဗြိတိသျှ ကိုလိုနီဘဝ ကျရောက်ခဲ့စဉ်က ရရှိခဲ့တဲ့ဒဏ်ရာတစ်ခုဖြစ်ပါတယ်။ ဒီဒဏ်ရာဟာ ဒီနေ့ဒီဘာကြောင့် ပိုမိုကြီးမားကျယ်ပြန့်လာရသလဲ မှန်ကန်စွာ ရှုမြင်သုံးသပ်စေချင်ပါတယ်။ အမှန်အမှား အငြင်းပွားနေဖို့ မသင့်ပါဘူး။ ဒီဒဏ်ရာကို သမိုင်းကြောင်းပစ်ပယ်ပြီး ကုစားလို့မရနိုင်သလို လက်ရှိပကတိ အရှိတရားထဲက ကြိုးကိုင်လှုပ်ရှားနေသူတွေရဲ့ ပုံဖော်ဖန်တီးလုပ်ဆောင်မှုကို မြင်အောင်ကြည့်ပြီး အဆိုရှင်တင်ပြသလို Proactive Strategy နဲ့ကြိုတင်မျှော်မြင် လုပ်ဆောင်ကြရပါမယ်။ FFM ရဲ့ အစီရင်ခံစာဟာ မြန်မာနိုင်ငံရဲ့ အုပ်ချုပ်ရေးယန္တရားကို တရားမဲ့ပုံ ပုံဖော်ပြီး အစိုးရ၊ တပ်မတော်နဲ့ လုံခြုံရေးတပ်ဖွဲ့ဝင်တွေဟာ လူသား မဆန်တဲ့လူများအဖြစ် ဖန်တီးနေတာဖြစ်လို့ မြန်မာ့သမိုင်း ဒုတိယအကြိမ် ပြန်မရိုင်းရအောင် သတိထားဖို့ ဦးစွာတင်ပြလိုပါတယ်။ နာယကကြီးခင်ဗျာ။ အခုOIC, EU, UNHRC ရဲ့ တရားမဲ့စွပ်စွဲဆောင်ရွက်ချက် တွေကို ထိထိရောက်ရောက် တုံ့ပြန်မှုဟာ နိုင်ငံသားအားလုံး အစွဲကင်းကင်းနဲ့ စည်းလုံးညီညွတ်စွာ ဆောင်ရွက်ရန်လိုပြီဖြစ်လို့ အဆိုရှင်က တိုက်တွန်းထားခြင်းဖြစ်ပါတယ်။ ယနေ့ကျွန်တော်တို့တစ်တွေ အစွဲကင်းနေကြပြီလား။ လွှတ်တော်အတွင်းမှာ ကိုယ်စားလှယ်အချို့က တင်သွင်းတဲ့အခါမှာ အကြောင်း အရာရဲ့တန်ဖိုး၊ နိုင်ငံတော်ရဲ့၊ ပြည်သူ့ရဲ့အကျိုး အဆိုးအကောင်းဖြစ် မဖြစ်ဆန်းစစ်ခြင်းမရှိဘဲနဲ့ ဘယ်ပုဂ္ဂိုလ်၊ ဘယ်အဖွဲ့အစည်းက တင်တာလည်းဆိုတဲ့ အကြောင်းတရားပေါ်သာမှီတွယ်ပြီး ထောက်ခံခြင်း၊ ကန့်ကွက်ခြင်း၊ အတည်ပြုခြင်း၊ မပြုခြင်း ဒါတွေမရှိသင့်တော့ပါဘူး။ ပြည်သူ့လွှတ်တော်မှာ ရခိုင်ပြည်နယ် ရသေ့တောင် လွှတ်တော်ကိုယ်စားလှယ် တင်သွင်းတဲ့ ရခိုင်ပြည်နယ်မြောက်ပိုင်းဒေသမှာ ဘင်္ဂါလီအစွန်းရောက်တွေ ထိပါးနှောင့်ယှက်မှုကြောင့် ဒုက္ခရောက်နေတဲ့ ပြည်သူတွေအတွက် ကောင်းမွန်တဲ့အုပ်ချုပ်ရေးနဲ့ လုံခြုံရေး အစီအမံတွေ ချမှတ်ပေးဖို့ နိုင်ငံတော်အစိုးရကို တိုက်တွန်းတဲ့အခါမှာ ပိုမိုကောင်းမွန်တဲ့ ဒီလိုအစီအမံတွေ ဖြစ်ဖို့ဆိုရင် အစိုးရ၊ လွှတ်တော်နဲ့ တပ်မတော်က တာဝန်ရှိသူတွေပါတဲ့ အမျိုးသားကာကွယ်ရေးနဲ့ လုံခြုံရေး ကောင်စီခေါ်ယူ ညှိနှိုင်းသင့်ကြောင်း တင်ပြချက်ကိုပင် သမ္မတရဲ့ လုပ်ပိုင်ခွင့်ဆိုပြီး ကန့်ကွက်ပယ်ဖျက် စေခဲ့ပါတယ်။ ဒီအဆိုကိုလည်း အတည်မပြုခဲ့ပါဘူး။ ဒီနောက် သြဂုတ်လ ၂၅ ရက်နေ့မှာတော့ ရခိုင်ပြည်နယ် နယ်စပ်စခန်း ၃၀ နဲ့ တပ်ဂိတ်ကင်းတစ်ခုကို ARSA နဲ့ အကြမ်းဖက် ဘင်္ဂါလီတွေရဲ့ အင်အားများစွာနဲ့ တိုက်ခိုက်မှုခံခဲ့ရပါတယ်။ ဒီလိုထပ်ဆင့်ပြီး ပြည်သူတွေရဲ့ အသက်အိုးအိမ်စည်းစိမ်ကို ထိပါးနှောင့်ယှက် နေပြီဖြစ်တဲ့အတွက် လုံလောက်တဲ့အကာအကွယ်ပေးဖို့ အရေးပေါ်အခြေအနေကြေညာပေးရန် ပြည်ထောင်စု လွှတ်တော် နာယကထံ အရေးကြီးအဆိုတင်ခဲ့ပါတယ်။ ဒါပေမယ့် အဆိုကိုပယ်ချခံရတဲ့အတွက် ဒီနေ့ အဆိုရှင် ဦးဉာဏ်ထွန်း တင်ပြတဲ့အတိုင်း ဆင်ထားတဲ့ထောင်ချောက်ထဲကို အလိုက်သင့်ဝင်သွားသလို ဖြစ်ရပါတယ်။ နာယကကြီးခင်ဗျာ။ ဦးဉာဏ်ထွန်းကလည်း ရခိုင်ပြည်နယ်အရေးကို UNHRC က FFM အစီရင်ခံစာနဲ့ ကမ္ဘာ့ကုလသမဂ္ဂညီလာခံမှာ တင်သွင်းမဲခွဲတော့မှာမို့လို့ ပြည်သူ့လွှတ်တော်မှာ အရေးကြီး အဆိုအဖြစ် တင်ခဲ့တာပါ။ ခွင့်မပြုတဲ့အတွက် ပြည်ထောင်စုလွှတ်တော်မှာ အရေးကြီးအဆိုအဖြစ် ထပ်မံ တင်တာပါ။ သို့သော်လည်း ယနေ့မှ ဆွေးနွေးခွင့်ရခြင်းဟာ လွန်စွာ စိတ်မကောင်းဖွယ်ရာ ဖြစ်ပါတယ်။ လက်ရှိအခြေအနေမှာ အယူအဆမတူကြလို့ သုံးသပ်ချက်၊ လုပ်ဆောင်ချက်တွေမတူတာ ယေဘုယျ လက်ခံနိုင်ပေမယ့် ရခိုင်ပြည်နယ်အရေးကိစ္စကို ယခုလို အကြိမ်ကြိမ်ပယ်ချ ရွှေ့ပြောင်းခြင်းဟာ စဉ်းစားစရာ ဖြစ်ရပါတယ်။ ကျွန်တော်တို့အနေနဲ့ အစွဲကင်းမှ နိုင်ငံတော်နဲ့ ပြည်သူများအတွက် မှန်ကန်တဲ့ရပ်တည်ချက် ဖြစ်ပါမယ်။ အစွဲဆိုတာ “အ”လို့စွဲတာလို့ ဆရာတော်တစ်ပါး မိန့်ကြားပါတယ်။ ဘာ “အ” တာလဲ။ အမှန် အမှားကိုခွဲခြားပြီး ကောင်းစွာမသိမြင်ခြင်း (Right Understanding) ဆိုတဲ့ သမာဒိဋ္ဌိအယူမရှိခြင်းကို ဆိုလိုတာပါ။ အလို့စွဲတဲ့ အစွဲတွေဟာ ဘယ်နေရာမှ ကောင်းကျိုးမပေးတဲ့အတွက် ကျွန်တော်တို့တွေ အစွဲ ကင်းကင်းနဲ့ လက်ချင်းချိတ်ဖို့ လိုအပ်နေပါပြီ။ နာယကကြီးခင်ဗျာ။ ကျွန်တော်တို့ဟာ တစ်ဖက်နိုင်ငံရောက်နေတဲ့သူတွေကို ဒုက္ခသည်အဖြစ် လူသားချင်းစာနာမှု၊ လူ့အခွင့်အရေးပေးနေချိန်မှာ အနောက်အုပ်စုတွေက ကျွန်တော်တို့နိုင်ငံနဲ့ အစိုးရ တပ်မတော်အပေါ် မမှန်မကန်နဲ့ လုပ်ဇာတ်တွေဖန်တီးပြီး ပုံဖော်နေပါပြီ။ နိုင်ငံတော်နဲ့ ပြည်သူတွေ အတွက် စိုးရိမ်ဖွယ်ရာဖြစ်ပါတယ်။ အမှန်တရားကအပြင်ထွက်ဖို့ ဖိနပ်စီးနေချိန်မှာမှ မမှန်ကန်တဲ့ လုပ်ကြံ ဖန်တီးမှုတွေက ကမ္ဘာပတ်နေပြီဆိုတဲ့အတိုင်းပဲ ဖြစ်ပါတယ်။ လူ့အခွင့်အရေး၊ လူသားချင်းစာနာမှု တစ်ခု တည်းကြောင့် နိုင်ငံတော်နဲ့ နိုင်ငံသားတွေရဲ့ အမျိုးသားအကျိုးစီးပွား ပျက်စီးပြီး အချုပ်အခြာအာဏာ ထိခိုက်ခြင်း၊ ပိုင်နက်နယ်မြေ ဆုံးရှုံးခြင်းဖြစ်ပေါ်လာမှာကိုတော့ ဘယ်နိုင်ငံ၊ ဘယ်အစိုးရ၊ ဘယ်ပြည်သူ ကမှ လက်ခံဖို့မသင့်ကြပါဘူး။ ဘင်္ဂါလီပြဿနာဟာ အမျိုးသားရေး၊ နိုင်ငံတော်ကို လုံခြုံရေးပြဿနာ ဖြစ်တဲ့အတွက် ပါတီစွဲ၊ ပုဂ္ဂိုလ်စွဲ၊ ဝါဒစွဲ၊ နိုင်ငံတကာစွဲမထားရန် လိုအပ်ပါတယ်။ ယနေ့အထိ ရခိုင်ဒေသ ဘင်္ဂါလီကိစ္စကို အကြောင်းပြုပြီးတော့ အင်အားကြီးနိုင်ငံတွေက အုပ်စုတွေရဲ့ တိုက်ခိုက်မှုဟာ အကြိမ် မရေတွက်နိုင်အောင်ရှိခဲ့ပါတယ်။ နိုင်ငံတော်ဘက်ကလည်း တုံ့ပြန်ပြောကြားမှုတွေရှိပါတယ်။ သို့သော် လည်းပဲ ARSA နဲ့ အကြမ်းဖက် ဘင်္ဂါလီတွေရဲ့ ရက်စက်ယုတ်မာမှုတွေ၊ တပ်မတော်နဲ့ လုံခြုံရေးတပ်ဖွဲ့ တွေရဲ့ မှန်ကန်တဲ့လုပ်ရပ်တွေကို ပီပြင်စွာတင်ပြမှုနဲ့ အမှန်တရားကို ထင်ရှားအောင်ပြဆိုမှု အားနည်းခဲ့လို့ ယနေ့ဒီောက်လာတာပါ။ ဒါကိုမှန်တယ်လို့ဆိုရင်တော့ စောင့်ကြည့်ရုံမှတပါး အခြားမရှိတော့ ပါဘူး။ ဒါကြောင့်မို့လို့ နိုင်ငံတော်အစိုးရအနေနဲ့ အမျိုးသားအကျိုးစီးပွားကို ကာကွယ်စောင့်ရှောက်လိုတယ် ဆိုရင် Power Point နဲ့ တင်ပြခွင့်ပြုပါ။ FFMရဲ့ အစီရင်ခံစာပါ မတရားဖော်ပြချက်တွေကို ပြည်သူတွေသိအောင်ချပြပြီး အဖြစ်မှန်နဲ့ တုံ့ပြန်သွားဖို့၊ ကုလသမဂ္ဂမျက်နှာစာ၊ နိုင်ငံတကာမျက်နှာစာမှာ အဆင့်မြင့်ဆုံးကိုယ်တိုင် တက်ရောက် ပြီးတော့ ယုံကြည်မှုတည်ဆောက်ဖို့၊ နိုင်ငံတကာဆက်ဆံရေး၊ နိုင်ငံခြားရေးမှာလည်း မမှန်ကန်တဲ့ အကြောင်းတရားတွေ မှေးမှိန်သွားအောင်ဆောင်ရွက်ဖို့၊ ပြန်ကြားရေးကဏ္ဍကလည်း မီဒီယာတွေဖိတ်ခေါ် ပြီးတော့ သတင်းစာရှင်းလင်းပွဲတွေ ဆောင်ရွက်ဖို့၊ တာဝန်သိမြန်မာနိုင်ငံသားများအဖွဲ့ကဲ့သို့ အမျိုးသား အကျိုးစီးပွားကို ကာကွယ်လိုတဲ့သူတွေနဲ့ ပူးပေါင်းပြီးတော့ နိုင်ငံသားများအတွက် ဆုံးရှုံးမှုများကို ဥပဒေနဲ့ အညီ တရားစွဲဆိုဖြေရှင်းပေးဖို့ ဆောင်ရွက်သင့်ပါကြောင်း အကြံပြုတင်ပြရင်း ဦးဉာဏ်ထွန်းရဲ့ အဆိုကို အတည်ပြုလက်ခံ ဆောင်ရွက်ပေးပါရန် ထောက်ခံတင်ပြလျက် နိဂုံးချုပ်အပ်ပါတယ်ခင်ဗျာ။</speech>
<title>အထက်ပါအဆိုနှင့်စပ်လျဉ်း၍ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာနက ပြန်လည် ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များရဲ့ ဆွေးနွေး ချက်များနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="34">ဦးကျော်တင်(ပြည်ထောင်စုဝန်ကြီး၊ အပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော် ကိုယ်စားလှယ်တော်ကြီးများ ခင်ဗျာ။ အားလုံးမင်္ဂလာပါ။ ကျွန်တော်ကတော့ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန ပြည်ထောင်စုဝန်ကြီး ဦးကျော်တင် ဖြစ်ပါတယ်။ ဇီးကုန်းမဲဆန္ဒနယ် ပြည်သူ့လွှတ်တော် ကိုယ်စားလှယ် ဦးဉာဏ်ထွန်းမှ တင်သွင်းတဲ့ အဆိုနဲ့ပတ်သက်ပြီးတော့ ဝိုင်းဝန်းဆွေးနွေး အကြံပြုသွားခဲ့ကြတဲ့ လွှတ်တော် ကိုယ်စားလှယ်တော်ကြီးများအားလုံးကို ကျေးဇူးတင်ကြောင်း ပြောကြားလိုပါတယ်။ ရခိုင်ပြည်မှာဖြစ်ပေါ်ခဲ့တဲ့ အသိုင်းအဝိုင်းနှစ်ခုအကြား တင်းမာမှုကိစ္စနဲ့ပတ်သက်ပြီးတော့ ကုလသမဂ္ဂ အပါအဝင် နိုင်ငံတကာမျက်နှာစာမှာ ဝေဖန်ပြောကြားဖိအားပေးမှုများပြုလာတာဟာ ယခုအစိုးရလက်ထက်မှ စတင်ဖြစ်ပေါ်လာခဲ့တာ မဟုတ်ဘူးဆိုတာ ဦးစွာပထမတင်ပြလိုပါတယ်။ ၂၀၁၁ ခုနှစ်အတွင်းမှာ ရခိုင် ပြည်နယ်ရှိ လူ့အသိုင်းအဝိုင်းနှစ်ခုကြား ပဋိပက္ခတွေပေါ်ပေါက်လာပြီးတဲ့နောက် အဲဒီနှစ်ကစပြီးတော့ အထွေထွေညီလာခံနဲ့ လူ့အခွင့်အရေးကောင်စီတို့က ချမှတ်ခဲ့တဲ့ မြန်မာနိုင်ငံဆိုင်ရာဆုံးဖြတ်ချက်တွေမှာ ရခိုင်ပြည်နယ်အရေးကိစ္စကို ပိုမိုအလေးပေး ထည့်သွင်းဖော်ပြလာခဲ့ပါတယ်။ အဆိုပါဖိအားပေးမှု ဖြစ်စဉ် များကို ဖြစ်စဉ်နေ့ရက်အလိုက် ပြန်လည်သုံးသပ်ကြည့်ကြမယ်ဆိုရင် ရခိုင်ပြည်နယ်အရေးကိစ္စနဲ့ပတ်သက်လို့ တစ်ဖက်က မြန်မာနိုင်ငံအပေါ် တစ်ဆင့်ပြီးတစ်ဆင့် ဖိအားပေးဖို့ စနစ်တကျ စီမံလုပ်ကိုင်လာတယ်ဆိုတာ အစိုးရအနေနဲ့ ကောင်းစွာသိရှိနားလည်ပါတယ်။ နာယကကြီးခင်ဗျာ။ ဒါကြောင့်မိုလို့ မိမိတို့အစိုးရအနေနဲ့ စတင်တာဝန်ယူလာပြီးပြီးချင်းမှာပဲ ရခိုင်အရေးကိစ္စကို ဦးစားပေးဖြေရှင်းဖို့ ရခိုင်ပြည်နယ် တည်ငြိမ်အေးချမ်းမှုနဲ့ ဖွံ့ဖြိုးတိုးတက်ရေးအကောင် အထည်ဖော်ရေး ဗဟိုကော်မတီကို ဖွဲ့စည်းခဲ့ပြီးတော့ နိုင်ငံတကာကလည်း အထူးလေးစားမှုလည်းရှိ ပြဿနာတွေကို မျှမျှတတ ဖြေရှင်းပေးတတ်သူ ပုဂ္ဂိုလ်တစ်ဦးလည်းဖြစ်တဲ့ ဒေါက်တာကိုဖီအာနန်ကို ဖိတ်ခေါ် ပြီးတော့ ရခိုင်ပြည်နယ်ဆိုင်ရာ အကြံပေးကော်မရှင်ကိုဖွဲ့စည်းကာ ရေရှည်ခိုင်မြဲတဲ့ ဖြေရှင်းမှုတစ်ရပ် ရရှိ စေရန် ကြိုးပမ်းဆောင်ရွက်ခဲ့ပါတယ်။ အဲဒီလို ကိုဖီအာနန်အကြံပေးကော်မရှင်ကို ဖွဲ့စည်းဆောင်ရွက်နိုင် ခဲ့ခြင်းကြောင့် ၂၀၁၆ ခုနှစ်၊ ကုလသမဂ္ဂအထွေထွေညီလာခံမှာ နှစ်ပေါင်း ၂၀ လုံးလုံး EU က ဦးဆောင် တင်သွင်းလာခဲ့တဲ့ မြန်မာ့လူ့အခွင့်အရေးအခြေအနေဆိုင်ရာ အဆိုမူကြမ်းတင်သွင်းမှုကို ပထမဦးဆုံး အကြိမ် ရပ်ဆိုင်းအောင် ဆောင်ရွက်နိုင်ခဲ့ပါတယ်။ ဒါပေမယ့် ဒီလိုတိုးတက်မှုတွေ ဖြစ်ပေါ်နေချိန်မှာ ၂၀၁၆ ခုနှစ်၊ အောက်တိုဘာလ ၉ ရက်နဲ့ ၂၀၁ရ ခုနှစ်၊ သြဂုတ်လ ၂၅ ရက်နေ့မှာ ARSA အကြမ်းဖက် အဖွဲ့ရဲ့ တိုက်ခိုက်မှုလုပ်ရပ်နဲ့ နောက်ဆက်တွဲကိစ္စတွေကြောင့်မို့လို့ နေရပ်စွန့်ခွာမှုတွေ အမြောက်အမြား ဖြစ်ပေါ်လာတဲ့ အခြေအနေကိုအကြောင်းပြုပြီးတော့ OIC နဲ့ EU တို့က ၂၀၁ရ ခုနှစ်မှာ မြန်မာနိုင်ငံအပေါ် ကုလသမဂ္ဂမျက်နှာစာမှာ အဆိုမူကြမ်းများ ပြန်လည်တင်သွင်းလာပြီးတော့ ဖိအားပေးမှုများ ပြန်လည် ပြုလုပ်လာခြင်းဖြစ်ပါတယ်။ လူ့အခွင့်အရေးကောင်စီက မြန်မာနိုင်ငံမှာဖြစ်ပေါ်ခဲ့တဲ့ လူ့အခွင့်အရေးချိုးဖောက်မှု စွပ်စွဲချက်တွေကို စုံစမ်းစစ်ဆေးဖို့အတွက် ၂၀၁ရ ခုနှစ်၊ မတ်လမှာ နိုင်ငံတကာအချက်အလက်ရှာဖွေရေးအဖွဲ့ Fact-Finding Mission ကို ဖွဲ့စည်းရန်ဆုံးဖြတ်ခဲ့ပါတယ်။ အဆိုပါအဖွဲ့ရဲ့ နောက်ဆုံးအစီရင်ခံစာကို ၂၀၁၈ ခုနှစ်၊ သြဂုတ်လ အတွင်းမှာ ထုတ်ပြန်ခဲ့ပါတယ်။ ဒီ Fact-Finding Mission ရဲ့ အစီရင်ခံစာဟာ ARSA နဲ့ကျူးလွန်တဲ့ ချိုးဖောက်မှုတွေကို ဥပက္ခာပြုထားတဲ့အတွက် ဟန်ချက်ညီမျှမှုမရှိတဲ့အပြင် ခိုင်မာသော သက်သေအထောက် အထားအပေါ် အခြေခံထားခြင်းမရှိဘဲ တဖက်သတ်စွတ်စွဲပြောဆိုချက်များကိုသာ အခြေပြုထားပြီး ဘက်လိုက်ဖော်ပြမှုများ၊ သတင်းမီဒီယာများ၊ လူ့အခွင့်အရေးအဖွဲ့အစည်းများမှ ရရှိတဲ့အချက်တွေကို အလွန်အကျွံမှီငြမ်းထားမှု ပြုလုပ်ထားတာကို တွေ့ရှိရပါတယ်။ အသိုင်းအဝိုင်းနှစ်ဖက်လုံးက ထိခိုက် ခံစားရသူများအားလုံးရဲ့ ဖြစ်ရပ်တွေကို မျှတစွာ စုံစမ်းမေးမြန်းခြင်းမပြုပဲ ၎င်းတို့ လိုလားသူတွေကိုသာ ရွေးချယ်မေးမြန်း ကိုးကားထားတာကို တွေ့ရပါတယ်။ ယင်းကော်မရှင်ရဲ့ အစီရင်ခံစာပါ စွပ်စွဲချက်များနဲ့ပတ်သက်လို့ သက်သေအထောက်အထားများ qcaos:pos ood:osefanssaozas posmoscasugp: Ongoing Independent Mechanism တစ်ရပ်ထူထောင်ရန်လည်း ကုလသမဂ္ဂအဆိုဆုံးဖြတ်ချက်ကို ၂၀၁၈ ခုနှစ်၊ စက်တင်ဘာလအတွင်းက လူ့အခွင့်အရေးကောင်စီအစည်းအဝေးမှာ EU နဲ့ OIC က ပူးတွဲအဆိုပြုတင်သွင်းခဲ့ပါတယ်။ ယခုအခါ အဲ့ဒီယန္တရားကို Independent Investigative Mechanism လို့ ပြောင်းလဲသုံးစွဲလာပြီးတော့ လုပ်ငန်းတာဝန် သတ်မှတ်ချက် Turn of Reference ကို ပြဋ္ဌာန်းကာ ဖွဲ့စည်းတာဝန်ပေးအပ်ရေးကို စတင်ဦးတည် ဆောင်ရွက် လာတာကို တွေ့ရပါတယ်။ လူ့အခွင့်အရေးကောင်စီအနေနဲ့ ၎င်းရဲ့ လုပ်ပိုင်ခွင့်ကိုကျော်လွန်ပြီး ဆောင်ရွက် လာခြင်းဖြစ်တဲ့အပြင် မိမိတို့နိုင်ငံရဲ့ အချုပ်အခြာအာဏာကို ထိပါးလာနိုင်တဲ့ ဦးတည်ဆောင်ရွက်မှုများ ပါဝင်လာတာကိုလည်း တွေ့ရှိရပါတယ်။ အဆိုပါ Independent Mechanism ဟာ မြန်မာနိုင်ငံမှာ နိုင်ငံတကာလူ့အခွင့်အရေးဆိုင်ရာဥပဒေများနဲ့ နိုင်ငံတကာလူသားချင်းစာနာ ထောက်ထားမှုဆိုင်ရာ ဥပဒေများ ချိုးဖောက်မှုကိစ္စရပ်များ ဖြစ်ပေါ်ခြင်းရှိ မရှိကို ဆက်လက်စုံစမ်းစစ်ဆေးခြင်း၊ စုဆောင်း ထိန်းသိမ်းခြင်း၊ လေ့လာခြင်းများပြုလုပ်ပြီးတော့ ပြည်တွင်း သို့မဟုတ် ဒေသတွင်း သို့မဟုတ် နိုင်ငံတကာ ပြစ်မှုဆိုင်ရာတရားရုံးများမှာ ကျူးလွန်သူများကို တရားစွဲဆိုအရေးယူရန်ရှိလာတဲ့အခါမှာ အမှုတွဲများ ပြုစုပေးရန်ရည်ရွယ်ချက်နဲ့ ဖွဲ့စည်းထားတဲ့ယန္တရားဖြစ်ကြောင်း တွေ့ရှိရပါတယ်။ ဒါ့အပြင် ၂၀၁၈ ခုနှစ်၊ နိုဝင်ဘာလမှာ နယူးယောက်မြို့မှာ ကျင်းပခဲ့တဲ့ (၇၃)ကြိမ်မြောက် ကုလသမဂ္ဂ အထွေထွေညီလာခံ တတိယကော်မတီအစည်းအဝေးမှာ အဲဒီ Independent Mechanism ကြိုဆိုတဲ့ မြန်မာနိုင်ငံအခြေအနေဆိုင်ရာ ဆုံးဖြတ်ချက်အဆိုမူကြမ်းတစ်ရပ်ကို EU နဲ့ OIC နဲ့က ထပ်မံတင်သွင်း ချမှတ်ခဲ့ခြင်းဖြစ်ပါတယ်။ လူ့အခွင့်အရေးကောင်စီက ဖွဲ့စည်းခဲ့တဲ့ယန္တရားကို ဒါကုလသမဂ္ဂအထွေထွေ ညီလာခံကနေပြီးတော့ အတည်ပြုတဲ့သဘောမျိုး ဘောင်ဝင်အောင်ဆောင်ရွက်လာခြင်း ဖြစ်ပါတယ်။ နာယကကြီးခင်ဗျာ။ ယခုဆက်လက်ပြီးတော့ မိမိတို့အပေါ်ဖိအားပေးရန် ဆောင်ရွက်မှုများရဲ့ အတိမ်အနက်အပေါ် မိမိတို့အနေနဲ့ ဘယ်လိုတုံ့ပြန်ဆောင်ရွက်နေတယ်ဆိုတာကိုလည်း တင်ပြသွားလို ကုလသမဂ္ဂမျက်နှာစာမှာ မြန်မာနိုင်ငံအပေါ် အရေးယူဆောင်ရွက်နိုင်ရန် ကြိုးပမ်းလာမှုတွေဟာ လူ့အခွင့်အရေးကောင်စီနဲ့ ကုလသမဂ္ဂအထွေထွေညီလာခံတွေသာမက ICC တို့အထိပင် ရည်ညွှန်းရန် အခွင့်အာဏာရှိတဲ့ လုံခြုံရေးကောင်စီမှာပါ ဆုံးဖြတ်ချက်အဆိုတင်သွင်းဖို့အတွက် နိုင်ငံအချို့က တစ်စိုက် မတ်မတ် ဦးတည်ကြိုးပမ်းနေကြတာ ဖြစ်ပါတယ်။ ယင်းသို့ဖိအားပေးမှုများအနက် အချို့အကြောင်းအချက် များမှာ ကျိုးကြောင်းခိုင်လုံမှု ဆီလျော်မှုမရှိသကဲ့သို့ အချို့တောင်းဆိုမှုများမှာလည်း လက်ခံနိုင်ဖွယ်ရာ မရှိကြောင်း တွေ့ရှိရပါတယ်။ ရခိုင်အရေးကိစ္စအပေါ် ပြည်ပကနေပြီးတော့ ချဉ်းကပ်ပုံမှာ ပြဿနာကိုဖြေရှင်းရာမှာ ကူညီပံ့ပိုး ရေးထက်ကို ဒီပြဿနာကို ပိုမိုဆိုးရွားလာစေနိုင်တဲ့ အပြစ်ပေးအရေးယူမှုများကိုသာ ဦးတည်ကြိုးပမ်း နေတာဖြစ်ကြောင်း ဝမ်းနည်းဖွယ်ရာ တွေ့ရှိရပါတယ်။ ဒါကြောင့် Fact-Finding Mission ဖွဲ့စည်းရန် ဆုံးဖြတ်ချက်ချမှတ်တဲ့ ကနဦးအဆင့်ကပင် အဲဒီကော်မရှင်တည်ထောင်သည့်ဖြစ်စဉ်ဟာ ဘက်လိုက်မှုရှိခြင်း၊ ရခိုင်ပြည်နယ်အရေးကိစ္စအား ဖြေရှင်းဆောင်ရွက်ရာမှာ အဟန့်အတားဖြစ်စေနိုင်ခြင်းနဲ့ မြေပြင်အခြေ အနေနဲ့ ကိုက်ညီမှုမရှိခြင်းကြောင့်မိုလို့ Fact-Finding Mission ဖွဲ့စည်းတာဝန်ပေးခြင်းကို လုံးဝလက်မခံ ကြောင်း မြန်မာကိုယ်စားလှယ်အဖွဲ့က ရပ်တည်ပြောကြားထားခဲ့ပါတယ်။ ဒါကြောင့် Fact-Finding Mission မြန်မာနိုင်ငံသို့ လာရောက်ဖို့ကိုလည်း ငြင်းပယ်ထားခဲ့ပါတယ်။ ထို့အပြင် Fact-Finding Mission ရဲ့ အစီရင်ခံစာအပေါ်မှာလည်း လက်မခံနိုင်ကြောင်း အစိုးရရဲ့ သဘောထားရပ်တည်ချက်ကို ပြတ်ပြတ်သားသား ထုတ်ပြန်ကြေညာခဲ့ပါတယ်။ ပြီးခဲ့တဲ့ ဖေဖော်ဝါရီလ ၂၆ ရက်နေ့က ဂျီနီဗာမြို့မှာ ကျင်းပခဲ့တဲ့ လူ့အခွင့်အရေးကောင်စီအစည်းအဝေးမှာ မိမိအနေနဲ့ တက်ရောက် မိန့်ခွန်းပြောကြားစဉ်မှာလည်း Fact-Finding Mission ကို လက်မခံရတဲ့ အကြောင်းအရင်းတွေကို ထပ်လောင်းရှင်းလင်း ပြောကြားခဲ့ပါတယ်။ အလားတူပဲ ဖေဖော်ဝါရီလ ၂၈ ရက်နေ့မှာ လုံခြုံရေးကောင်စီမှာ ကျင်းပတဲ့ အစည်းအဝေးမှာလည်းအမြဲတမ်းကိုယ်စားလှယ် သံအမတ်ကြီးဟောက်ဒိုဆွမ်းကလည်း ထပ်လောင်း ပြောကြားခဲ့ပါတယ်။ ကျွန်တော်တို့ မြန်မာကိုယ်စားလှယ်အဖွဲ့များဟာ လူ့အခွင့်အရေးကောင်စီနဲ့ ကုလသမဂ္ဂ အထွေထွေညီလာခံတို့မှာ တင်သွင်းခဲ့တဲ့ ဆုံးဖြတ်ချက်အဆို မူကြမ်းတွေကို မိမိတို့အနေဖြင့် လက်မခံနိုင်ကြောင်း ပြတ်ပြတ်သားသား ပြသနိုင်ဖို့အတွက် မဲခွဲရန်တောင်းဆိုခြင်း၊ ချဉ်းကပ်စည်းရုံးခြင်း၊ မိမိတို့ရဲ့ ရပ်တည် ချက်များဖော်ပြတဲ့ မိန့်ခွန်းများ ပြောကြားခြင်းများကို စဉ်ဆက်မပြတ် ပြုလုပ်ခဲ့ကြပါတယ်။ တစ်ဘက်မှာလည်း မြန်မာနိုင်ငံရဲ့ သိမ်မွေ့ရှုပ်ထွေးတဲ့ စိန်ခေါ်မှုတွေကို နားလည်မှုရှိတဲ့ မိတ်ဆွေ နိုင်ငံတွေရဲ့ အကူအညီနဲ့လည်းကောင်း၊ မိမိတို့နိုင်ငံအတွင်းမှာ နေထိုင်ခဲ့ကြောင်း စိစစ်တွေ့ရှိရတဲ့သူတွေကို ပြန်လည်လက်ခံရေးလုပ်ငန်းစဉ် စတင်နိုင်ရေးနဲ့ မြေပြင်မှာ တိုးတက်မှုအခြေအနေရရှိရေးအတွက်လည်း ကြိုးပမ်းဆောင်ရွက်ခြင်းဖြင့်လည်းကောင်း သံတမန်နည်းအရတားဆီးဆောင်ရွက်မှုများ ပြုလုပ်နေကြောင်း ကိုလည်း အသိပေးလိုပါတယ်။ ထို့အပြင် အထူးကိုယ်စားလှယ်အဖွဲ့ (Special boy)များစေလွှတ်ပြီးတော့ ချဉ်းကပ်စည်းရုံး ခြင်းများ ပြုလုပ်ခဲ့သလို မိမိတို့ရဲ့ ကြိုးပမ်းဆောင်ရွက်ချက်တွေ၊ ပြောကြားတဲ့ မိန့်ခွန်းတွေကိုလည်း ပြည်သူ အားလုံး ရှင်းရှင်းလင်းလင်း သိရှိနိုင်ဖို့အတွက် သတင်းစားများ၊ သတင်းစာရှင်းလင်းပွဲများ၊ ရုပ်မြင် သံကြားသတင်းများမှလည်းကောင်း၊ နိုင်ငံခြားရေးဝန်ကြီးဌာန Webside နဲ့ လူမှုကွန်ရက်များမှတစ်ဆင့် လည်းကောင်း စဉ်ဆက်မပြတ် ဖော်ပြပေးလျက်ရှိပါတယ်။ မြန်မာနိုင်ငံအစိုးရအနေနဲ့ လူ့အခွင့်အရေး ချိုးဖောက်တယ်ဆိုတဲ့ စွပ်စွဲချက်တွေကိုလည်း လျစ်လျူရှုမထားဘဲ အလေးထားစိစစ်မှုများ ပြုလုပ်လျက် ရှိပြီးတော့ အပြစ်ကျူးလွန်ကြောင်း သက်သေအထောက်အထား လုံလောက်စွာတွေ့ရှိပါက ဥပဒေနဲ့အညီ အရေးယူသွားမှာဖြစ်ကြောင်းကို အကြိမ်ကြိမ် ပြောကြားထားပြီးဖြစ်ပါတယ်။ ပြည်ပမှစွပ်စွဲနေတဲ့ ဆိုးရွားတဲ့ ချိုးဖောက်မှုများအတွက် တာဝန်ခံမှုရှိစေရေးအတွက်ကိစ္စကိုလည်း ကိုင်တွယ်ဆောင်ရွက်နိုင်ဖို့အတွက် ပြည်ပက ထင်ရှားတဲ့ပုဂ္ဂိုလ် (၂)ဦး၊ ပြည်တွင်းကပညာရှင် (၂)ဦးပါတဲ့ လွတ်လပ်သော စုံစမ်းစစ်ဆေးရေး ကော်မရှင် (ICoE)ကို ၂၀၁၈ ခုနှစ်၊ ဇူလိုင်လအတွင်းက ဖွဲ့စည်းတာဝန်ပေးထားခဲ့ပြီး ဖြစ်ပါတယ်။ အပြစ် ကျူးလွန်ကြောင်း သက်သေခိုင်လုံတဲ့ ကိစ္စများကိုလည်း ဥပဒေနဲ့အညီ ထိရောက်စွာ အရေးယူခဲ့တဲ့ သာဓက များရှိတာကြောင့် တာဝန်ခံမှု၊ တာဝန်ယူမှုကိစ္စကို အစိုးရအနေနဲ့ လျစ်လျူထားခြင်း မရှိကြောင်းကိုလည်း ပြောကြားလိုပါတယ်။ မိမိတို့နိုင်ငံဟာ အချုပ်အခြာအာဏာပိုင်နိုင်ငံဖြစ်ပြီး ချိုးဖောက်မှုများကို ပြည်တွင်းမှာ အရေးယူ လိုတဲ့ နိုင်ငံရေးဆန္ဒနဲ့ အရေးယူနိုင်စွမ်းရှိတဲ့အတွက် နိုင်ငံတကာက ဝင်ရောက်စီရင်နိုင်ရေးအတွက် ဦးတည် ကြိုးပမ်းမှုများကို လုံးဝလက်မခံနိုင်ကြောင်း ပြတ်သားစွာ ရပ်တည်ပြောကြားထားပါတယ်။ ဒါ့အပြင် မိမိတို့ရဲ့ အချုပ်အခြာအာဏာပိုင်ဆိုင်မှုကို ထိပါးမှု၊ ပြည်တွင်းရေးကို ဝင်ရောက်စွက်ဖက်မှုရှိလာမယ့် ကိစ္စများ ပြဿနာဖြေရှင်းရန် ကြိုးပမ်းဆောင်ရွက်ချက်များအပေါ် ဖျက်လိုဖျက်ဆီးပြုလိုတဲ့ ကိစ္စရပ်များနဲ့ ပြည်သူအများစုရဲ့ သဘောထားနဲ့ဆန့်ကျင်တဲ့ ကိစ္စရပ်များကို အစိုးရအနေဖြင့် လက်ခံခြင်းပြုမှာမဟုတ် ကြောင်းကိုလည်း ထပ်လောင်းပြောကြားလိုပါတယ်။ တစ်ဘက်မှာလည်း မြန်မာနိုင်ငံအနေနဲ့ ကုလသမဂ္ဂအဖွဲ့ဝင်နိုင်ငံ တစ်နိုင်ငံဖြစ်ပြီး နိုင်ငံတကာ ဥပဒေများကို လေးစားလိုက်နာရန် တာဝန်ရှိတဲ့အတွက် ကုလသမဂ္ဂအပါအဝင် နိုင်ငံတကာအသိုက်အဝန်းနဲ့ အပြုသဘောထိတွေ့ဆက်ဆံမှု၊ ပူးပေါင်းဆောင်ရွက်မှုများ ပြုလုပ်လျက်ရှိပါတယ်။ ဒါကြောင့်လည်း မြန်မာနိုင်ငံအနေနဲ့ ရခိုင်ပြည်နယ်အရေးကိစ္စအပါအဝင် ပြည်တွင်းရှိစိန်ခေါ်မှုများကို ကိုင်တွယ်ဖြေရှင်း ရာမှာ နိုင်ငံတော်ရဲ့ အချုပ်အခြာအာဏာနဲ့ တည်ငြိမ်အေးချမ်းမှုကို ထိခိုက်စေခြင်းမရှိဘဲ ကုလသမဂ္ဂ အပါအဝင် နိုင်ငံတကာအသိုက်အဝန်းနဲ့ ထိတွေ့ဆက်ဆံမှုများ ပြုလုပ်ခြင်းသာမက အာဆီယံနဲ့လည်း ပူးပေါင်းဆောင်ရွက်မှုများကို စနစ်တကျ ဆောင်ရွက်လျက်ရှိပါတယ်။ ယခုအာဆီယံနိုင်ငံ အများစုရဲ့ ထောက်ခံပံ့ပိုးမှုကိုလည်း ကျွန်တော်တို့ ရရှိထားပါတယ်။ အာဆီယံက ထုတ်ပြန်တဲ့ ကြေညာချက် များမှာလည်း မြန်မာနိုင်ငံရဲ့ ရခိုင်ပြဿနာဖြေရှင်းမှုကို အားပေးထောက်ခံမှာဖြစ်ကြောင်း အာဆီယံက အမြဲတမ်းထုတ်ပြန်ကြေညာထားတာကို တင်ပြလိုပါတယ်။ နေရပ်စွန့်ခွာသူများအား စိစစ်ပြီးပြန်လည်လက်ခံရေးအတွက် ဘင်္ဂလားဒေ့ရှ်နိုင်ငံနဲ့ နှစ်နိုင်ငံ သဘောတူညီချက်ရရှိအောင် လက်မှတ်ရေးထိုးနိုင်ခဲ့ပါတယ်။ အလားတူပဲ UNH CRI UNDP တို့ထံ မှလည်း ကူညီပံ့ပိုးမှုရယူဖို့အတွက် MOU ရေးထိုးနိုင်ခဲ့ပါတယ်။ ဒါ့အပြင် အာဆီယံနဲ့ ဒေသတွင်းမိတ်ဆွေ နိုင်ငံများထံမှ ကူညီပံ့ပိုးမှုများကို လက်ခံရယူခြင်းဖြင့်လည်း ကျွန်တော်တို့ ဒီပြဿနာကိုဖြေရှင်းအောင် ကြိုးပမ်းဆောင်ရွက်လျက်ရှိပါတယ်။ နိုင်ငံတစ်နိုင်ငံအနေနဲ့ စောင့်ထိန်းရမယ့် နိုင်ငံတကာကျင့်ဝတ်များက တစ်ဘက် မိမိတို့နိုင်ငံရဲ့ အကျိုးစီးပွားနဲ့ ပြည်သူတို့ရဲ့ သဘောထားမှတ်ချက်များကတစ်ဘက် ဟန်ချက်ညီညီ ဖြစ်စေရန် အစိုးရအနေနဲ့ ကြိုးပမ်းဆောင်ရွက်လျက်ရှိပါတယ်။ အထူးသဖြင့် ပြည်ပမှမလိုလားအပ်တဲ့ စွက်ဖက်မှုများမရှိလာစေရန်နဲ့ ပြည်တွင်းရှိစိန်ခေါ်မှုများကို ကိုင်တွယ်ဆောင်ရွက်ရာမှာ အစိုးရအနေနဲ့ ရခိုင်ပြည်နယ်အတွင်းရှိ အသိုက်အဝန်းအားလုံး သဟဇာတဖြစ်စွာ နေထိုင်နိုင်တဲ့ ရေရှည်တည်တံ့တဲ့ အဖြေရရှိရေးအတွက်ကို ဒေသဖွံ့ဖြိုးတိုးတက်ရေးအပါအဝင် ဘက်ပေါင်းစုံမှ စနစ်တကျ ကြိုးပမ်းဆောင်ရွက် လျက်ရှိပါတယ်။ ဒီလိုဆောင်ရွက်နိုင်ရန်အတွက် ကိုဖီအာနန် အကြံပေးကော်မရှင်ရဲ့ ထောက်ခံချက်များ အကောင်အထည်ဖော်ရေးကော်မတီကို ဖွဲ့စည်းထားသလို WEHRD ကိုလည်း ဖွဲ့စည်းပြီးတော့ လူသားချင်း စာနာမှု ကူညီပံ့ပိုးရေး၊ ပြန်လည်နေရာချထားရေးနဲ့ ရခိုင်ပြည်နယ်ဖွံ့ဖြိုးရေးဆောင်ရွက်ရန် တာဝန်ပေး တည်ထောင်ထားပြီး ဖြစ်ပါတယ်။ ခုနက ကိုယ်စားလှယ်တစ်ဦး တင်ပြသွားတဲ့အထဲမှာ ကိုဖီအာနန် အကြံပေး ကော်မရှင်ရဲ့ ထောက်ခံချက်များနဲ့ပတ်သက်ပြီးတော့ ပြောသွားတာရှိပါတယ်။ မိမိတို့အနေနဲ့ ကိုဖီအာနန်ကော်မရှင် ရဲ့ ထောက်ခံကြေညာချက်များအားလုံးကို အကောင်အထည်ဖော်မယ်လို့ ကျွန်တော်တို့တွေ ကြေညာထားခြင်း မဟုတ်ဘဲနဲ့ မိမိတို့အနေနဲ့ ကိုဖီအာနန်ကော်မရှင်ရဲ့ ထောက်ခံကြေညာချက်များကို တတ်နိုင်သရွေ့ မြေပြင် အခြေအနေနဲ့ အညီ အပြည့်အဝ အကောင်အထည် ဖော်ပြသွားမည်ဖြစ်ကြောင်း တရားဝင် ပြောကြား ထားခြင်းသာဖြစ်ပါတယ်။ နိုင်ငံတကာမှာ မြန်မာနိုင်ငံရဲ့ ပုံရိပ်မြှင့်တင်ရေးနဲ့ ရခိုင်ပြည်နယ်အရေးကိစ္စအပါအဝင် မြန်မာ နိုင်ငံရဲ့ စိန်ခေါ်မှုများကို ဖြေရှင်းရေးအတွက် ဆောင်ရွက်ကြရာမှာ အစိုးရနဲ့အတူ ကဏ္ဍအသီးသီး၊ အလွှာ အသီးသီးမှ လူထုလူတန်းစားအားလုံးဟာ အစိုးရရဲ့ ဆောင်ရွက်ချက်များမှာ အပြုသဘောနဲ့ တက်တက် ကြွကြွ ပူးပေါင်းပါဝင်ဆောင်ရွက်ပေးကြဖို့ ဒီနေရာမှာ တိုက်တွန်းပြောကြားလိုပါတယ်။ ဒီမိုကရေစီအသွင် ကူးပြောင်းရေးကာလမှာ ကြုံတွေ့နေရတဲ့ စိန်ခေါ်မှုတွေကို စုပေါင်းအားဖြင့် ညီညွတ်စွာဆောင်ရွက်ကြရင် အောင်မြင်စွာ ကျော်လွှားသွားနိုင်မှာ ဖြစ်ပါတယ်။ ထို့အပြင် အဆိုရှင်ကိုယ်စားလှယ်တော်ကြီး တိုက်တွန်း သွားသကဲ့သို့ ၎င်းတို့ဆင်ထားတဲ့ ထောင်ချောက်တွင်းမဝင်မိစေရန်ဆိုတာကို အားလုံးက နားလည်သဘော ပေါက်ကြရန် လိုအပ်ပါတယ်။ မိမိတို့ရဲ့ ပြုမူ၊ ပြောဆို၊ ဆောင်ရွက်မှုများဟာ နိုင်ငံတကာဥပဒေ ချိုးဖောက်မှု များ မဖြစ်ကြစေရန်လည်း အထူးဂရုပြု ဆောင်ရွက်သွားကြဖို့ လိုအပ်မှာဖြစ်ပါတယ်။ နာယကကြီးခင်ဗျာ။ အစိုးရအနေနဲ့ ရခိုင်ပြည်နယ်အရေးကိစ္စကို ဖြေရှင်းရာမှာ အဆိုရှင်အကြံပြု ထားတဲ့အတိုင်း ပါတီစွဲ၊ အယူစွဲ၊ ဒေသစွဲမထားဘဲ မတူကွဲပြားတဲ့ သဘောထားအမြင်တွေအားလုံးကို ထည့်သွင်းစဉ်းစားကာ နိုင်ငံတော်နဲ့ ပြည်သူအားလုံးအကျိုးအတွက် ဦးထိပ်ထားလျက် မျှတပြီး လက်တွေ့ ကျတဲ့ နည်းလမ်းများနဲ့ ကြိုးပမ်းဆောင်ရွက် ဖြေရှင်းနေခြင်းဖြစ်ပါတယ်။ ဒီမိုကရေစီစနစ် အသွင် ကူးပြောင်းရေး အောင်မြင်ရေးအတွက်လည်းကောင်း၊ ရခိုင်ပြည်နယ်အရေးကိစ္စနဲ့ပတ်သက်ပြီး ရင်ဆိုင် နေရတဲ့ စိန်ခေါ်မှုများကို ကျော်လွှားနိုင်စေရေးအတွက်လည်းကောင်း ပြည်သူက ရွေးချယ်တင်မြှောက် ထားတဲ့ နိုင်ငံတော်အစိုးရရဲ့ မူဝါဒနဲ့အညီ ဦးဆောင် ကြိုးပမ်းအကောင်အထည်ဖော်နေတဲ့ လုပ်ငန်းစဉ်များမှာ ပြည်သူပြည်သားများအားလုံးအနေဖြင့် စည်းလုံးညီညွတ်စွာ ဝိုင်းဝန်းပံ့ပိုး ပါဝင်ဆောင်ရွက်ကြရန် လိုအပ်မှာ ဖြစ်ပါကြောင်း တင်ပြလိုပါတယ်။ ဒီအချက်ကိုလည်း လွှတ်တော်ကိုယ်စားလှယ်များက ထောက်ပြဆွေးနွေး သွားကြတာကို တွေ့ရှိရပါတယ်။ ဒါကြောင့် ယခုတင်သွင်းတဲ့အဆိုနဲ့ပတ်သက်ပြီးတော့ မိမိတို့အစိုးရအနေနဲ့ ရှုထောင့်အမြင်မျိုးစုံ၊ ဘက်ပေါင်းစုံမှ ထည့်သွင်းစဉ်းစားပြီး အဖက်ဖက်မှ အစွမ်းကုန်ကြိုးစား ဆောင်ရွက် နေပြီဖြစ်တဲ့အတွက် ယခုလွှတ်တော်ကိုယ်စားလှယ် ဦးဉာဏ်ထွန်း တင်သွင်းတဲ့အဆိုကို မှတ်တမ်းတင် ရန်သာသင့်ပါကြောင်း အကြံပြု တင်ပြအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">အဆိုရှင်သဘောထားပြောပါ။</speech>
<speech><mp id="1449">ဦးဉာဏ်ထွန်း(ဇီးကုန်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါခင်ဗျာ။ ကျွန်တော့အဆိုကို စိတ်အားတက်ကြွစွာ ပါဝင်ဆွေးနွေးခဲ့ကြတဲ့ လွှတ်တော်ကိုယ်စားလှယ်အားလုံးကို အထူးကျေးဇူးတင်ကြောင်းပြောကြား လွှတ်တော်ကိုယ်စားလှယ်ကြီးများက ကျွန်တော့အဆိုကို ရှုထောင့်အဖုံဖုံ ချဉ်းကပ်မှုအသွယ်သွယ်က ထောက်ခံအကြံပြု ဆွေးနွေးခဲ့ကြပေမယ့် ဦးတည်ချက်ကတော့ ပြည်ထောင်စုမြန်မာနိုင်ငံတော်ကြီး အဓွန့် ရှည်တည့်တံ့ရေးတစ်ခုတည်း ဖြစ်တယ်ဆိုတာတွေ့ရလို့ ကျွန်တော်ဝမ်းမြောက်ပါတယ်။ ပါဝင်ဆွေးနွေးခွင့် မသာခဲ့တဲ့ ဒီကိုယ်စားလှယ်တော်ကြီးများအပါအဝင် လွှတ်တော်ကိုယ်စားလှယ်တော်ကြီးများအားလုံး ပြည်ထောင်စုမြန်မာနိုင်ငံတော်ကြီး အဓွန့်ရှည်တည်တံ့ရေး သိန္နိဋ္ဌာန်စိတ် ခိုင်မာမှုမှာတော့ အားလုံး တစ်စိတ်တစ်ဝမ်းတည်းရှိကြမယ်လို့ ကျွန်တော်ယုံကြည်ပါတယ်။ အဲဒီတော့ပြည်ထောင်စု အခွန့်ရှည်တည်တံ့ရေးရဲ့ အခြေခံအုတ်မြစ်ကြီးတွေလည်းဖြစ်၊ ကျွန်တော်တို့ ထာဝစဉ်ဦးထိပ်ပန်ဆင်ဆောင်ရွက်ပါမယ်လို့ လေးနက်တည်ကြည်စွာ ကတိသစ္စပြုထားတဲ့ အရေးကိစ္စတွေ လည်းဖြစ်တဲ့ ပြည်ထောင်စုမပြိုကွဲရေး၊ တိုင်းရင်းသားစည်းလုံးညီညွတ်မှု မပြိုကွဲရေး၊ အချုပ်အခြာ အာဏာ တည်တံ့ခိုင်မြဲရေးတို့ကို ထိပါးလာတဲ့ ပြည်ပခြိမ်းခြောက်မှုဘုံရန်သူကို မြင်အောင်ကြည့်ပြီးတော့ ကျွန်တော်တင်ပြခဲ့တဲ့ လုပ်ငန်းစဉ်တွေအတိုင်း ထိရောက်စွာ တုံ့ပြန်သွားဖို့ အဆိုတင်သွင်းခဲ့တာ ဖြစ်ပါတယ်။ ကျွန်တော်တင်သွင်းခဲ့တဲ့ အဆိုမှာတင်ပြထားတဲ့ ကိစ္စရပ်တွေနဲ့ပတ်သက်ပြီးတော့ ပြည်ထောင်စုအစိုးရရဲ့ စီမံဆောင်ရွက် ခဲ့မှုတွေ၊ စီမံဆောင်ရွက်နေမှုတွေကို နောက်ဆုံးအခြေအနေထိ သိခွင့်ရအောင် ပြည်ပြည်စုံစုံ ရှင်းလင်းတင်ပြပေးခဲ့တဲ့ ပြည်ထောင်စုဝန်ကြီးကိုလည်း အထူးကျေးဇူးတင်ရှိကြောင်း တင်ပြလိုပါတယ်။ အဲ့ဒီတော့ ပြည်ထောင်စုအစိုးရရဲ့ တုံပြန်ဆောင်ရွက်ခဲ့မှုတွေကို ကျွန်တော်တို့ လေ့လာသုံးသပ်ကြည့်ရင် ကျွန်တော်တို့ ၂၀၁ရ မှာ ဒီကတည်းက ကျွန်တော်တို့ရဲ့ ဒီဆုံးဖြတ်ချက်တွေကို ပြန်လည်ပြီးတော့ ချမှတ်လာ ခဲ့တယ်။ အခု ၂၀၁၈ ကျတော့ အဲဒီတုန်းက ၂၀၁ရ ဆုံးဖြတ်ချက်ထက် ပိုမိုပြီးတော့ ပြင်းထန်လာတဲ့ ဖိအားပေးမှုတွေ ကျွန်တော်တို့ ကြုံတွေ့လာခဲ့ရတယ်။ နောက်တခါ ဒီ၂၀၀၈ ခုနှစ်မှာပဲ Third Committee မှာ ကျွန်တော်တို့ဘက်ကနေပြီးတော့ ကြားနေမဲပေးခဲ့တဲ့ တောင်အာဖရိကနိုင်ငံဟာ UN အထွေထွေ ညီလာခံကျတဲ့အခါကျတော့ ကျွန်တော်တို့ကို ကန့်ကွက်တဲ့ ဟိုဘက်ကိုထောက်ခံတဲ့မဲကို ကူးပြောင်းသွားတာကိုတွေ့ရင် ကျွန်တော်တို့ရဲ့ သံခင်း၊ တမန်ခင်း လှုပ်ရှားမှုတွေ အားကောင်းလာလား၊ အားနည်းသွားသလား ဆိုတာကတော့ ဒီဟာကို ကျွန်တော်တို့က ဒီဖြစ်ရပ်ကိုကြည့်ရင်သိနိုင်ပါတယ်။ နောက်တစ်ခုက ကျွန်တော်တို့ မီဒီဟာလှုပ်ရှားမှုတွေနဲ့ ကမ္ဘာ့ပင်မ ရေးစီမီဒီယာကြီးတွေမှာ ကျွန်တော်တို့ ဘယ်လောက်ထိုးဝင်လှုပ်ရှားနိုင်ပြီလဲ ဒီကနေ့ အင်တာနက်ကလစ် ခေါက်ကြည့်လိုက်ရင် လွှတ်တော်ကိုယ်စားလှယ်တော်ကြီးများအားလုံး သိနိုင်တဲ့ အနေအထားရှိပါတယ်။ ဒါကြောင့် ကျွန်တော်တင်ပြလိုတာကတော့ ပြည်ထောင်စုအစိုးရရဲ့ ဒီကနေ့ တုံ့ပြန်ဆောင်ရွက်ခဲ့မှုတွေကိုလည်း ကျွန်တော်တို့က ထောက်ခံပါတယ်။ ကျွန်တော့အဆိုမှာ တင်ပြထားတာကတော့ ကျွန်တော်တို့ရဲ့ တုံ့ပြန်မှု တွေကို ပိုပြီးတော့ထိရောက်အောင် အကြံပြုတင်ပြခဲ့တာသာ ဖြစ်တဲ့အတွက်ကြောင့် ကုလသမဂ္ဂပဋိညာဉ် စာတမ်းမှာပါတဲ့ အဖွဲ့ဝင်နိုင်ငံတွေရဲ့ အချုပ်အခြာအာဏာ တန်းတူရည်တူအခြေခံမူ Principle of Soveregn Equality ကို ပြောင်ပြောင်တင်းတင်းချိုးဖောက်နေတဲ့ နိုင်ငံအချို့ရဲ့ အုပ်စုအားကိုးနဲ့ လူ့အခွင့်အရေး ဗန်းပြပြီးတော့ မြန်မာနိုင်ငံအပေါ် တစ်ဖက်စောင်းနင်း ဆုံးဖြတ်ချက်ချမှတ်ပြီးတော့ ဖိအားပေးလာတာဟာ ကျွန်တော်တို့နိုင်ငံရဲ့ ဒီမိုကရေစီနဲ့ Development လုပ်ငန်းစဉ်ကို အကြပ်အတည်း အတွင်းတွန်းပိုပြီးတော့ နိုင်ငံတော်ပြိုကွဲပျက်စီးရေး ထောင်ချောက်စင်ထားတဲ့ နိုင်ငံရေး Agenda ကို ဖော်ဆောင်လာတာဖြစ်လို့ ကျွန်တော်တို့ နိုင်ငံသူ၊ နိုင်ငံသားအားလုံး Oneness One Voice တစ်သားတည်းဖြစ် တစ်သံတည်း ထွက်မယ့် ညီညွတ်ရေးစိတ်ဓာတ်နဲ့ ထိရောက်စွာတုံပြန်သွားဖို့အတွက် ကျွန်တော့အဆိုမှာ တင်ပြထားတဲ့ လုပ်ငန်းစဉ်များကို အတည်ပြု ပေးဖို့အတွက် ကျွန်တော့အနေနဲ့ ကျွန်တော့ဆန္ဒကို တင်ပြအပ်ပါတယ် ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဦးဉာဏ်ထွန်း ဇီးကုန်းမဲဆန္ဒနယ်က တင်သွင်းထားတဲ့ အဆိုကိုကိုယ်စားလှယ် (၂၇)ဦးက ဆွေးနွေးပြီး အပြည်ပြည်ဆိုင်ရာပူးပေါင်းဆောင်ရွက်ရေး ဝန်ကြီးဌာနက အဆိုအား မှတ်တမ်းတင်သင့်ကြောင်း ရှင်းလင်းခဲ့ပါတယ်။ အဆိုရှင်ကအတည်ပြုရန် ရှင်းလင်းပြောကြားသွားပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျာ။ အပြည်ပြည်ဆိုင်ရာပူးပေါင်း ဆောင်ရွက်ရေးဝန်ကြီးဌာန ပြည်ထောင်စုဝန်ကြီးရဲ့ သဘောထားနဲ့ အဆိုရှင်ရဲ့ သဘောထားက ကွဲလွဲ နေပါတယ်။ ဒါကြောင့် လွှတ်တော်ရဲ့ အဆုံးအဖြတ်ရယူမှာ ဖြစ်ပါတယ်။ အဆုံးအဖြတ်ရယူခြင်းကို စက်ခလုတ်အသုံးပြု၍ ဆန္ဒပြုတဲ့နည်းလမ်းနဲ့ ဆောင်ရွက်သွားပါ့မယ်။ ထောက်ခံဆန္ဒမဲများရင် အဆိုရှင်ရဲ့ အတည်ပြုရန် တင်ပြချက်က အတည်ဖြစ်မှာဖြစ်ပြီး ကန့်ကွက်ဆန္ဒမဲ များရင် ဝန်ကြီးဌာနရဲ့ မှတ်တမ်းတင်ထားရှိရန် တင်ပြချက်က အတည်ဖြစ်မှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ လွှတ်တော်ကိုယ်စားလှယ်များ စက်ခလုတ်အသုံးပြု၍ ဆန္ဒမဲပေးကြပါသည်။</speech>
<speech type="speaker">ထောက်ခံမဲ (၂၁၉)မဲ၊ ကန့်ကွက်မဲ(၃၂၆)မဲ၊ ကြားနေမဲ (၆)မဲ ဖြစ်ပါတယ်။</speech>
<speech type="speaker">ကန့်ကွက်ဆန္ဒမဲများတဲ့အတွက် ဇီးကုန်းမဲဆန္ဒနယ်မှ ပြည်သူ့လွှတ်တော် ကိုယ်စားလှယ် ဦးဉာဏ်ထွန်း တင်သွင်းတဲ့အဆိုကို လွှတ်တော်က မှတ်တမ်းတင်ထားရှိရန် ဆုံးဖြတ်ကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၂)ရက်မြောက်နေ့ ရပ်နားကြောင်းနှင့် (၁၃)ရက်မြောက်နေ့ ကျင်းပမည့်နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၁)ကြိမ်မြောက် ပုံမှန်အစည်းအဝေး (၁၂)ရက်မြောက်နေ့ အစီအစဉ်ကို ရပ်နားပါမယ်။ အစည်းအဝေး (၁၃)ရက်မြောက်နေ့ကို ၂၀၁၉ ခုနှစ်၊ မတ်လ ၈ ရက် (သောကြာနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၂)ရက် မြောက်နေ့ အစည်းအဝေးကို မွန်းလွဲ ၁၅:၅၅ နာရီတွင် ရပ်နားပါသည်။</speech>
</postface>
</transcript>
</doc>
