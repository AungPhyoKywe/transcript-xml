<doc>
<docinfo>
<docno>02-07-20.xml</docno>
<pdf>02-07-20.pdf</pdf>
<term value="02">ဒုတိယအကြိမ်</term>
<session value="07" />
<sittingday value="20" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၂၀)ရက်မြောက်နေ့ နိုင်ငံတော်သမ္မတရွေးချယ်တင်မြှောက်ပွဲမှတ်တမ်း</title>
<date>၁၃၇၉ ခုနှစ်၊ နှောင်းတန်ခူးလဆန်း ၁၂ ရက် (၂၀၁၈ ခုနှစ်၊ မတ်လ ၂၈ ရက်)(ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ကိုယ်စားလှယ်များအားလုံးပါဝင်သော နိုင်ငံတော်သမ္မတရွေးချယ်တင်မြှောက်ပွဲကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် နိုင်ငံတော်သမ္မတရွေးချယ်တင်မြှောက်ပွဲတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော်နာယက နေရာယူခြင်း</title>
<speech type="mc">လေးစားအပ်တဲ့ နိုင်ငံတော်သမ္မတ ရွေးချယ်တင်မြှောက်ရေးအဖွဲ့ဝင် ပြည်ထောင်စုလွှတ်တော်ကိုယ်စားလှယ်များ၊ လေ့လာသူအဖြစ် တက်ရောက်လာကြတဲ့ နိုင်ငံတော်၏ အတိုင်ပင်ခံ ပုဂ္ဂိုလ်နဲ့ ပြည်ထောင်စုအဆင့်အဖွဲ့အစည်းဝင်များ၊ ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် နိုင်ငံတော်သမ္မတ ရာထူးနေရာလစ်လပ်မှုကို ဖြည့်စွက်နိုင်ရေးအတွက် ကျင်းပပြုလုပ်မယ့် နိုင်ငံတော်သမ္မတရွေးချယ်တင်မြှောက်ပွဲ အစီအစဉ် စတင် ပါတော့မယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး တက်ရောက်မှု စနစ်တကျ မှန်ကန်မှုရှိစေရေးအတွက် မိမိတို့ရဲ့ Voting Card များကို စနစ်တကျအသုံးပြုဖို့နဲ့ လက်ကိုင်ဖုန်းများ အသံပိတ်ထားပေးပါရန် မေတ္တာရပ်ခံပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယက သည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် နာယက က နိုင်ငံတော်သမ္မတရွေးချယ်တင်မြှောက်ပွဲ အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အစီအစဉ်(၂) ဖြစ်ပါတယ်။ ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ နိုင်ငံတော်သမ္မတရွေးချယ်တင်မြှောက်ပွဲမှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ တက်ရောက်ခွင့်ရှိတဲ့ နိုင်ငံတော်သမ္မတ ရွေးချယ်တင်မြှောက်ရေး အဖွဲ့ဝင် ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅၆ ဦးရှိပြီး ဒီကနေ့အစည်းအဝေးကို ၆၃၆ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၉၆.၉၅ ရာခိုင်နှုန်းရှိပြီး သုံးပုံတစ်ပုံထက်ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ နိုင်ငံတော်သမ္မတရွေးချယ်တင်မြှောက်ပွဲ အထမြောက်ကြောင်းနဲ့ စတင်ကျင်းပ ကြောင်း ကြေညာပါတယ်။</speech>
<title>နိုင်ငံတော်သမ္မတရွေးချယ်တင်မြှောက်ပွဲအစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒီနေ့ ကျင်းပ ပြုလုပ်မယ့် နိုင်ငံတော်သမ္မတရွေးချယ်တင်မြှောက်ပွဲ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။</speech>
<title>နိုင်ငံတော်သမ္မတရွေးချယ်တင်မြှောက်ပွဲသို့ မတက်ရောက်နိုင်သော ပြည်ထောင်စု လွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတရွေးချယ်တင်မြှောက်ပွဲသို့ မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ် ပါသော ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် သတ္တမပုံမှန်အစည်းအဝေး (၂၀)ရက်မြောက်နေ့ ၂၈-၃-၂၀၁၈ ရက်နေ့မှာ နိုင်ငံတော်သမ္မတ ရွေးချယ်တင်မြှောက်ပွဲသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော ပြည်ထောင်စု လွှတ်တော် ကိုယ်စားလှယ်များမှာ - ဦးကျော်ရွှေ ရမ်းဗြဲ၊ - ဦးမောင်သိန်းခိုင် စစ်တွေ၊ - ဗိုလ်မှူးချုပ်တင်စိုး တပ်မတော်၊ - ဗိုလ်မှူးကြီးသန်းအောင် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၆ ဦးရှိပြီး ယနေ့ခွင့်ပန်ကြားသူ ၄ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၂၀ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော် ကိုယ်စားလှယ် ၄ ဦးအား ခွင့်အဖြစ် သတ်မှတ်ခွင့်ပြုပေးနိုင် ပါရန် လွှတ်တော်သို့ လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော်ရဲ့ နိုင်ငံတော်သမ္မတရွေးချယ်တင်မြှောက်ပွဲသို့ တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၆ ဦး၊ ယခင်က ခွင့်ပြုထားသူ ၁၆ ဦး၊ ယနေ့ခွင့်ပန်ကြား၍ ခွင့်ပြုထားသူ ၄ ဦး ဖြစ်တဲ့အတွက် ခွင့်ပြုထားသူ စုစုပေါင်း ၂၀ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ တက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် နိုင်ငံတော်သမ္မတ ရွေးချယ် တင်မြှောက်ပွဲသို့ လွှတ်တော်ကိုယ်စားလှယ်များ တက်ရောက်မှုအခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော် နာယက က နိုင်ငံတော်သမ္မတရွေးချယ်တင်မြှောက်ပွဲ ကျင်းပရန် စီစဉ်ထားရှိမှုနှင့်စပ်လျဉ်း၍ ရှင်းလင်းတင်ပြခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လစ်လပ် သွားတဲ့ နိုင်ငံတော်သမ္မတရာထူးနေရာတွင် ဖြည့်စွက်နိုင်ရေးအတွက် ဖွဲ့စည်းပုံအခြေခံဥပဒေပုဒ်မ ၇၃ ပုဒ်မခွဲ (ဃ)အရ ပြည်ထောင်စုလွှတ်တော်ကိုယ်စားလှယ် အားလုံးပါဝင်တဲ့ နိုင်ငံတော်သမ္မတရွေးချယ် တင်မြှောက်ရေးအဖွဲ့က နိုင်ငံတော်သမ္မတလောင်းများဖြစ်ကြတဲ့ ဒုတိယသမ္မတ သုံးဦးအနက် မိမိတို့ ကြိုက်နှစ်သက်တဲ့ ဒုတိယသမ္မတ တစ်ဦးကို နိုင်ငံတော်သမ္မတအဖြစ် ဆန္ဒမဲပေး ရွေးချယ်တင်မြှောက်ကြရမှာ ဖြစ်ပါတယ်။ နိုင်ငံတော်သမ္မတ ရွေးချယ်တင်မြှောက်ရာမှာ နိုင်ငံတော်သမ္မတနဲ့ ဒုတိယသမ္မတများ ရွေးချယ် တင်မြှောက်ခြင်းဆိုင်ရာ နည်းဥပဒေ ၃၆ အရ ဆန္ဒမဲလက်မှတ် ပုံစံ(၁၀)ဖြင့် လျှို့ဝှက်ဆန္ဒမဲပေး၍ ရွေးချယ် တင်မြှောက်ကြရမှာ ဖြစ်ပါတယ်။ နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၃၈ အရ နိုင်ငံတော်သမ္မတရွေးချယ်တင်မြှောက်ဖို့ ဆန္ဒမဲပေးပွဲကို ကျွန်တော် အပါအဝင် နိုင်ငံတော်သမ္မတရွေးချယ်တင်မြှောက်ရေး အဖွဲ့ဝင်များဖြစ်တဲ့ ပြည်ထောင်စုလွှတ်တော် ကိုယ်စားလှယ်များ ရှေ့မှောက်မှာ ပြုလုပ်မှာဖြစ်ပါတယ်။ ဆန္ဒမဲပေးပွဲလုပ်ငန်းကို တာဝန်ယူကြီးကြပ်မယ့် ပြည်ထောင်စုလွှတ်တော် နာယက အား အထောက်အကူပြုဖို့အတွက် ပြည်ထောင်စုလွှတ်တော်ရုံး ဝန်ထမ်းအဖွဲ့ကို ကြိုတင်ဖွဲ့စည်းထားပြီး တစ်ဦးချင်း အလိုက် တာဝန်များလည်း သတ်မှတ်ထားပြီးဖြစ်ပါတယ်။ ဆန္ဒမဲပေးပွဲအတွက် လိုအပ်တဲ့ ဆန္ဒမဲလက်မှတ်အပါအဝင် စာရွက်စာတမ်း ပုံစံများ၊ ဆန္ဒမဲပုံးများ၊ လျှို့ဝှက်ဆန္ဒပြုရန်နေရာများလည်း စီစဉ်ထားပြီးဖြစ်ပါတယ်။ ဒါ့အပြင် ဆန္ဒမဲပေးခြင်း၊ ပယ်မဲအဖြစ် သတ်မှတ်ခြင်းတို့နဲ့စပ်လျဉ်းတဲ့ ပန်ကြားလွှာကိုလည်း လွှတ်တော်ကိုယ်စားလှယ် အားလုံးထံ ဖြန့်ဝေ နိုင်ငံတော်သမ္မတရွေးချယ်တင်မြှောက်ပွဲ မစတင်မီမှာ နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်းဆိုင်ရာ ဥပဒေ၊ နည်းဥပဒေများပါ ဆန္ဒမဲလက်မှတ် ပုံစံ(၁၀) အသုံးပြုပြီး ဆန္ဒမဲ ပေးပုံပေးနည်းကို ရှင်းလင်းတင်ပြပါမယ်။ ကိုယ်စားလှယ်တစ်ဦးချင်း ဆန္ဒပြုရာမှာ ဆန္ဒမဲလက်မှတ်ပုံစံ(၁၀)မှာ ဖြည့်စွက်ထားတဲ့ သမ္မတလောင်း သုံးဦးအနက်မှ နိုင်ငံတော်သမ္မတအဖြစ် ထောက်ခံလိုသူတစ်ဦးအား မင်ဖြင့် အမှန်အမှတ်အသား() ပြုဖို့နဲ့ ကျန်သမ္မတလောင်းနှစ်ဦးအား ကန့်ကွက်ကြောင်း မင်ဖြင့် ကြက်ခြေအမှတ်အသား() အထင်အရှားပြုရမှာ ဖြစ်ပါတယ်။ ဆန္ဒမဲလက်မှတ်ပေါ်မှာ မှားယွင်းဆန္ဒပြုတာ၊ မှားယွင်းရေးသားမိတာရှိပါက ယင်းဆန္ဒမဲလက်မှတ်ကို လွှတ်တော်ကိုယ်စားလှယ်ကိုယ်တိုင် ကျွန်တော့ရှေ့မှောက်မှာ ဖျက်ဆီးပြီး ဆန္ဒမဲလက်မှတ်အသစ် လဲလှယ် ပေးဖို့ တောင်းခံနိုင်ပါတယ်။ ဖျက်ဆီးတဲ့ မဲလက်မှတ်အရေအတွက်ကို သက်ဆိုင်ရာ ဒုတိယညွှန်ကြားရေးမှူးချုပ်က ပုံစံ(၁၃)မှာ ဖြည့်သွင်းပြီး နာယကထံ တင်ပြအတည်ပြုချက်ရယူပြီး မှတ်တမ်းထားရှိမှာ ဖြစ်ပါတယ်။ ဆက်လက်ပြီး နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၃၉ အရ ပယ်မဲအဖြစ် ဆုံးဖြတ်သတ်မှတ်မယ့် ဆန္ဒမဲလက်မှတ်များကို ရှင်းလင်းတင်ပြပါမယ်။ LED Board မှာလည်း ပြသထားပါတယ်။ အဲဒီဆန္ဒမဲလက်မှတ်များကတော့ - ဆန္ဒမဲပုံးထဲသို့ မထည့်ဘဲ ဆန္ဒမဲပုံပြင်ပတွင်ထားခဲ့သော ဆန္ဒမဲလက်မှတ်၊ - နိုင်ငံတော်သမ္မတလောင်း တစ်ဦးထက်ပိုပြီး ထောက်ခံဆန္ဒပြု ထားတဲ့ ဆန္ဒမဲလက်မှတ်၊ - မည်သူတစ်ဦးတစ်ယောက်ကိုမျှ ဆန္ဒပြုထားခြင်းမရှိတဲ့ ဆန္ဒမဲလက်မှတ်၊ - အမှန်အမှတ်အသား ()နဲ့ ကြက်ခြေအမှတ်အသား ()များမှအပ အခြားအမှတ်အသား ပြုထားတဲ့ ဆန္ဒမဲလက်မှတ် (ယခုတင်ပြတဲ့ ပယ်မဲသတ်မှတ်ချက်ထဲမှာ သီးခြားထည့်သွင်းပြီး ရှင်းလင်းတင်ပြလိုတာကတော့ ဆန္ဒမဲလက်မှတ်မှာ သမ္မတလောင်းတစ်ဦးကိုသာ အမှန် အမှတ်အသားပြုပြီး ကျန်နှစ်ဦးကို ကြက်ခြေအမှတ်အသားမပြုတဲ့ ဆန္ဒမဲလက်မှတ်များလည်း အပါအဝင်ဖြစ်ကြောင်း ဖြည့်စွက်တင်ပြပါတယ်။ - ဒါ့အပြင် မည်သူ့ကို ဆန္ဒပြုထားကြောင်း မသိနိုင်တဲ့ ဆန္ဒမဲလက်မှတ်၊ ပြည်ထောင်စုလွှတ်တော်ရုံး ညွန်ကြားရေးမှူးချုပ်ကိုယ်တိုင် လက်မှတ်ရေးထိုးထားခြင်းမရှိတဲ့ ဆန္ဒမဲလက်မှတ်၊ - အတုပြုလုပ်ထားတဲ့ ဆန္ဒမဲလက်မှတ် တို့ဖြစ်ပါတယ်။ နိုင်ငံတော်သမ္မတရွေးချယ်တင်မြှောက်ရေးအဖွဲ့ဝင်များက ဆန္ဒမဲလက်မှတ်ဖြင့် လျှို့ဝှက်ဆန္ဒမဲပေး၍ နိုင်ငံတော်သမ္မတရွေးချယ်တင်မြှောက်ခြင်း ၊</speech>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယခီုး လျှို့ဝှက်ဆန္ဒမဲပေးတဲ့ အစီအစဉ် စတင်ဆောင်ရွက်ပါ့မယ်။ ဦးစွာ ပြည်ထောင်စုလွှတ်တော်ရုံး ညွှန်ကြားရေးမှူးချုပ် လက်မှတ်ရေးထိုးထားတဲ့ ဆန္ဒမဲလက်မှတ် ပုံစံ(၁၀)များကို သက်ဆိုင်ရာ ဒုတိယညွှန်ကြားရေးမှူးချုပ်က ထုတ်ယူပြီး သမ္မတရွေးချယ်တင်မြှောက်ရေး အဖွဲ့ဝင်များရှေ့မှောက်မှာ ရေတွက်ဖို့ဖြစ်ပါတယ်။ တစ်ယောက်က ရေတွက်ပြီး တစ်ယောက်က မှားယွင်းမှုမရှိအောင် ကြည့်ပေးပါ။ အသံထွက်ပြီး ရေတွက်ပေးပါ။ ဆန္ဒမဲလက်မှတ်များကို ရေတွက်ပါသည်။</speech>
<speech type="mc">ကျွန်တော်တို့ ဆန္ဒမဲလက်မှတ်ပေါင်း ၇၀၀ ပြုစုထားပါတယ်ခင်ဗျာ။ ဒီနေ့တက်ရောက်တဲ့အင်အား ၆၃၆ ဦးဖြစ်တဲ့အတွက် ကျွန်တော်တို့ ကျန်ရှိတဲ့ ၆၄ စောင်ကို နာယကထံမှာ သိမ်ဆည်းထားပြီးမှ ကျွန်တော်တို့ လက်ရှိဒီမှာရှိတဲ့ အကန့် ၄ ကန့် ရှိပါတယ်။ အကန့် ၁ မှာဆိုရင် ၁၃၁ ဦး တက်ရောက်ပါတယ်။ အကန့် ၂ မှာ တက်ရောက်သူ ၁ရရ ဦးရှိပါတယ်။ အကန့် ၃ မှာ တက်ရောက်သူ ၁၆၆ ဦး ရှိပြီးတော့ အကန့် ၄ မှာ တက်ရောက်သူ တပ်မတော်သား ၁၆၂ ဦးရှိပါတယ်။ အဲဒါကြောင့်မို့လို့ ကျွန်တော်တို့က ဒီအကန့်အလိုက်ကို သူ့အရေအတွက်အတိုင်း ဆက်လက်ပြီးတော့ ဖြန့်ဝေပေးမှာ ဖြစ်ပါတယ်။ ကျွန်တော်တို့ မဲလက်မှတ်များကို အစောင်ရေ ၅၀ စီ အထုပ် ၁၄ ထုပ် ထုပ်ထားပါတယ်ခင်ဗျာ။ ဒီ ၁၄ ထုပ်ကို ထပ်မံ ပြီးတော့ အတည်ပြုပါမယ်။ အခမ်းအနားမှူး မဲထုပ်များ ရေတွက်ပါသည်။</speech>
<speech type="mc">၁၄ ထုပ် ဖြစ်ပါတယ်ခင်ဗျာ။ ၁၄ ထုပ်အနက်ကနေမှ ကျွန်တော်တို့ နောက်ဆုံးအလုပ်ဖြစ်တဲ့ ရွက်ရေ ၅၀ ကို ထုပ်ပါ့မယ်။ နောက် ဒုတိယထုပ်ကနေမှ ရွက်ရေ ၁၄ ရွက်ကို ပြန်ပြီးတော့ ထုပ်ထားပါမယ်။ အခမ်းအနားမှူး ရွက်ရေများ ရေတွက်ပါသည်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယူဆောင်လာတဲ့ ဆန္ဒမဲလက်မှတ် အရေအတွက်မှာ ၇၀၀ ရွက် ဖြစ်ပါတယ်။ တက်ရောက်တဲ့ ပြည်ထောင်စုလွှတ်တော်ကိုယ်စားလှယ်ဦးရေ ၆၃၆ ဦး ဖြစ်တဲ့အတွက် အပိုဆန္ဒမဲလက်မှတ် ၆၄ မဲကို ကျွန်တော့ထံမှာ ထားရှိမှာဖြစ်ပါတယ်။ ဆန္ဒမဲ လက်မှတ်ပုံစံ(၁၀)များကို သက်ဆိုင်ရာ ဒုတိယညွှန်ကြားရေးမှူးချုပ်က ကျွန်တော့ထံ လာရောက်ထုတ်ယူပြီး အကန့်လိုက်တာဝန်ပေးထားတဲ့ ဝန်ထမ်းအဖွဲ့ကို ခွဲဝေပေးဖို့ဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတရွေးချယ်တင်မြှောက်ရေး အဖွဲ့ဝင်များဖြစ်တဲ့ လွှတ်တော်ကိုယ်စားလှယ်များအနေနဲ့ ဆန္ဒမဲလက်မှတ်ဖြင့် လျှို့ဝှက်ဆန္ဒမဲပေးရာမှာ ရှင်းလင်းစွာ ဆန္ဒမဲပေးနိုင်ဖို့အတွက် အစည်းအဝေးခန်းမအတွင်း ထိုင်ခုံနေရာချထားမှု အကန့်အလိုက်နေရာများ သတ်မှတ်စီစဉ်ထားပါတယ်။ ကျွန်တော့ရဲ့ ဘယ်ဘက်အစွန် အကန့်ကို အကန့်(၁) အဖြစ် သတ်မှတ်ထားပြီး အစဉ်လိုက် အကန့်(၂)၊ အကန့်(၃)နဲ့ တပ်မတော်သားလွှတ်တော်ကိုယ်စားလှယ်များက အကန့်(၄) ဖြစ်ပါတယ်။ ဆန္ဒမဲပေးဖို့ ဖိတ်ခေါ်တဲ့အခါမှာ အကန့်(၁)နဲ့ အကန့်(၂)မှာရှိတဲ့ လွှတ်တော်ကိုယ်စားလှယ်များက မိမိတို့ရဲ့ ညာဘက်ခြမ်းကထွက်ရမှာဖြစ်ပြီး အကန့်(၃)နဲ့ အကန့်(၄)မှာရှိတဲ့ လွှတ်တော်ကိုယ်စားလှယ်များက မိမိတို့ရဲ့ ဘယ်ဘက်ခြမ်းကထွက်ရမှာ ဖြစ်ပါတယ်။ သတ်မှတ်နေရာများမှာ တစ်ဦးချင်း လက်မှတ်ရေးထိုးပြီး ဆန္ဒမဲလက်မှတ်ထုတ်ယူခြင်း၊ လျှို့ဝှက်ဆန္ဒပြုခြင်းတို့ ဆောင်ရွက်ပါ။ ဆန္ဒပြုတဲ့နေရာမှာ အသုံးပြုဖို့အတွက် မင်အပြာရောင် ဘောပင်များလည်း ထားရှိပေးထားပါတယ်။ ဆန္ဒပြုပြီးတဲ့ ဆန္ဒမဲလက်မှတ်များကို ခေါက်ချိုး ချိုးပြီး ကျွန်တော့ရှေ့မှာရှိတဲ့ သင့်တော်ရာ မဲပုံးတစ်ခုခု အတွင်းသို့ ကိုယ်တိုင်ထည့်ကြဖို့ ဖြစ်ပါတယ်။ ဆန္ဒမဲပေးပြီးတဲ့ ကိုယ်စားလှယ်များအနေနဲ့ ဆန္ဒမဲရေတွက်ပြီး သမ္မတရွေးချယ်တင်မြှောက်ပွဲ ပြီးဆုံးသည်အထိ မိမိတို့ရဲ့ နေရာမှာ ပြန်လည်နေရာယူပြီး ပူးပေါင်းပါဝင်ကြဖို့ ဖြစ်ပါတယ်။</speech>
<speech type="speaker">ယခု ပြည်ထောင်စုလွှတ်တော်ရုံး သက်ဆိုင်ရာဝန်ထမ်းအဖွဲ့က သမ္မတရွေးချယ် တင်မြှောက်ရေးအဖွဲ့ဝင်များ ရှေ့မှောက်မှာ မဲပုံးများအတွင်း မည်သည့်အရာမျှမရှိကြောင်း မြင်သာအောင် ပြသပေးဖို့ ဖြစ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခု နိုင်ငံတော်သမ္မတ တစ်ဦး ရွေးချယ်တင်မြှောက်ဖို့ ဆန္ဒပြု ခြင်း အစီအစဉ်ကို စတင်ဆောင်ရွက်ပါမယ်။ ဆန္ဒမဲပေးရာမှာ ရှင်းလင်း လွယ်ကူစေဖို့အတွက် အတန်းလိုက် ဖိတ်ခေါ်ပါမယ်။</speech>
<speech type="speaker">A တန်းမှာရှိတဲ့ ပြည်သူ့လွှတ်တော်ဥက္ကဋ္ဌ၊ ဒုတိယ နာယက၊ ပြည်သူ့လွှတ်တော် ဒုတိယဥက္ကဋ္ဌနဲ့ ဦးဝင်းမြင့် တာမွေမဲဆန္ဒနယ်တို့ သတ်မှတ် နေရာအသီး အသီးမှာ ဆန္ဒမဲပေးကြဖို့ ဖြစ်ပါတယ်။ ပြည်သူ့လွှတ်တော်ဥက္ကဋ္ဌ၊ ဒုတိယနာယက၊ ပြည်သူ့လွှတ်တော် ဒုတိယဥက္ကဋ္ဌနဲ့ ဦးဝင်းမြင့် တာမွေမဲဆန္ဒနယ်တို့ ဆန္ဒမဲပေးကြပါသည်။</speech>
<speech type="speaker">ဆက်လက်ပြီး B တန်းမှာရှိတဲ့ ပြည်ထောင်စုလွှတ်တော် ကိုယ်စားလှယ်များ ဆန္ဒမဲပေးကြဖို့ ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">C တန်းမှာရှိတဲ့ လွှတ်တော်ကိုယ်စားလှယ်များ ဆန္ဒမဲပေးကြဖို့ ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">D တန်းမှာရှိတဲ့ လွှတ်တော်ကိုယ်စားလှယ်များ ဆန္ဒမဲပေးကြဖို့ ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">E တန်းမှာရှိတဲ့ လူတ်တော်ကိုယ်စားလှယ်များ မဲဆန္ဒပေးဖို့ ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">F တန်းမှာရှိတဲ့ လွှတ်တော်ကိုယ်စားလှယ်များ ဆန္ဒမဲပေးကြဖို့ ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">G တန်းမှာရှိတဲ့ လွှတ်တော်ကိုယ်စားလှယ်များ ဆန္ဒမဲပေးကြဖို့ ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">H တန်းမှာရှိတဲ့ လွှတ်တော်ကိုယ်စားလှယ်များ ဆန္ဒမဲပေးကြဖို့ ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">Iတန်းမှာရှိတဲ့ လွှတ်တော်ကိုယ်စားလှယ်များ ဆန္ဒမဲပေးကြဖို့ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">J တန်းမှာရှိတဲ့ လွှတ်တော်ကိုယ်စားလှယ်များ ဆန္ဒမဲပေးကြဖို့ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">K တန်းမှာရှိတဲ့ လွှတ်တော်ကိုယ်စားလှယ်များ ဆန္ဒမဲပေးကြဖို့ ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">L တန်းမှာရှိတဲ့ လွှတ်တော်ကိုယ်စားလှယ်များ ဆန္ဒမဲပေးကြဖို့ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">M အတန်းမှာရှိတဲ့ လွှတ်တော်ကိုယ်စားလှယ်များ ဆန္ဒမဲပေးကြဖို့ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">N အတန်းမှာရှိတဲ့ လွှတ်တော်ကိုယ်စားလှယ်များ ဆန္ဒမဲပေးကြဖို့ ဖြစ်ပါတယ်။ လွှတ်တော်ကိုယ်စားလှယ်များ ဆန္ဒမဲပေးကြပါသည်။</speech>
<speech type="speaker">ဆန္ဒမဲပေးဖို့ လွှတ်တော်ကိုယ်စားလှယ်များ ကျန်ပါသေးသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်ကိုယ်စားလှယ်များ ဆန္ဒမဲပေးဖို့ မကျန်ရှိပါ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတနှင့် ဒုတိယသမ္မတများ ရွေးချယ်တင်မြှောက်ခြင်းဆိုင်ရာ ဥပဒေပုဒ်မ ၅ ပုဒ်မခွဲ(က)နဲ့ နည်းဥပဒေ ၃ရ တို့အရ နိုင်ငံတော်သမ္မတ ရွေးချယ်တင်မြှောက်ရာမှာ ရွေးချယ်တင်မြှောက်ပွဲကို ကြီးကြပ်တဲ့ ကျွန်တော်လည်း အခြားလွှတ်တော် ကိုယ်စားလှယ်များနည်းတူ ဆန္ဒမဲပေးရမှာ ဖြစ်ပါတယ်။ ယခု ကျွန်တော် ဆန္ဒမဲပေးပါ့မယ်။ ပြည်ထောင်စုလွှတ်တော် နာယက ဆန္ဒမဲပေးပါသည်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခု နိုင်ငံတော်သမ္မတလောင်းများအား ဆန္ဒမဲပေးလို့ ပြီးပါပြီ။ ဝန်ထမ်းအဖွဲ့က ဆန္ဒမဲလက်မှတ် ထုတ်ယူမှုအခြေအနေနဲ့ ဆန္ဒမဲပေးတဲ့နေရာ အနီး ပတ်ဝန်းကျင်မဲပုံးရဲ့ အပြင်ဘက်မှာ ဆန္ဒမဲလက်မှတ်များ ကျန် မကျန်ကို လိုက်လံစစ်ဆေးဖို့ ဖြစ်ပါတယ်။</speech>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုလွှတ်တော်ရုံး ဝန်ထမ်းအဖွဲ့က စစ်ဆေးလို့ပြီးပါပြီ။ ယခု နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၃၈ နည်းဥပဒေခွဲ(ဇ)အရ ဆန္ဒမဲပုံးများကို နိုင်ငံတော်သမ္မတ ရွေးချယ်တင်မြှောက်ရေးအဖွဲ့ဝင်များရဲ့ ရှေ့မှောက်မှာ ဖွင့်လှစ်ပြီး အဖွဲ့ဝင်များအားထုတ်ပေးထားတဲ့ ဆန္ဒမဲလက်မှတ်အရေအတွက်နဲ့ ဆန္ဒမဲပုံးအတွင်းမှ ထုတ်ယူ ရရှိတဲ့ ဆန္ဒမဲလက်မှတ်အရေအတွက်အခြေအနေကို ဝန်ထမ်းအဖွဲ့က စစ်ဆေးရေတွက်မှာ ဖြစ်ပါတယ်။ ဆန္ဒမဲလက်မှတ်များ စစ်ဆေးရေတွက်ရာတွင် ထုတ်ပေးထားတဲ့ ဆန္ဒမဲလက်မှတ်ထက် မဲပုံးအတွင်းမှ ထုတ်ယူရရှိတဲ့ အရေအတွက်ကပိုနေရင် ဆန္ဒမဲပေးပွဲကို အသစ်ပြုလုပ်ရမှာဖြစ်ပါတယ်။ ထုတ်ပေးထားတဲ့ အရေအတွက်ထက် မဲပုံးအတွင်းက အရေအတွက်က လျှော့နည်းနေရင်ဖြစ်စေ၊ ကိုက်ညီမှုရှိနေရင်ဖြစ်စေ ဆန္ဒမဲပေးပွဲအထမြောက်ကြောင်း ကြေညာပြီး ဆက်လက်ဆောင်ရွက်မှာ ဖြစ်ပါတယ်။ တာဝန်ကျဝန်ထမ်းတစ်ဦးကပဲ ထုတ်ယူရေတွက်ပါ။ ဆန္ဒမဲပုံး သုံးလုံးအတွင်းရှိ ဆန္ဒမဲလက်မှတ်များကို တစ်ဆက်တည်းရေတွက်ပါ။ စတင်ရေတွက်လို့ရပါပြီ။ ဆန္ဒပြုထားသည့် ဆန္ဒမဲလက်မှတ်များကို ရေတွက်ပါသည်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတ ရွေးချယ်တင်မြှောက်ရေး အဖွဲ့ဝင်များထံ ထုတ်ပေးထားတဲ့ ဆန္ဒမဲလက်မှတ်အရေအတွက်မှာ ၆၃၆ မဲ ဖြစ်ပြီး ယခု ဆန္ဒမဲပုံးအတွင်းမှ ထုတ်ယူရရှိတဲ့ ဆန္ဒမဲလက်မှတ်အရေအတွက်မှာလည်း ၆၃၆ မဲ ဖြစ်တဲ့အတွက် ကိုက်ညီမှု ရှိပါတယ်။ ဒါကြောင့် နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်း ဆိုင်ရာ နည်းဥပဒေ ၃၈ နည်းဥပဒေခွဲ(ဇ) နည်းဥပဒေခွဲငယ် (၃)အရ ဆန္ဒမဲပေးပွဲ အထမြောက်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဆက်လက်ပြီး နိုင်ငံတော်သမ္မတလောင်း တစ်ဦးချင်းရရှိတဲ့ ဆန္ဒမဲများကို စင်မြင့်ပေါ်ရှိ သတ်မှတ်နေရာမှာ သီးခြားစီခွဲပြီး စိစစ်ရေတွက်မှာ ဖြစ်ပါတယ်။ အရင်ဆုံး အမည်စာရင်းအလိုက် ခွဲခြားပါ။ ပြီးမှ တစ်ဦးချင်းရေတွက်ပါ။ ဆန္ဒမဲ စစ်ဆေးရေတွက်မှုကို ကြည့်ရှုနိုင်ဖို့အတွက် စိစစ်ရေးအဖွဲ့မှာ ပါဝင်တဲ့ လွှတ်တော် ကိုယ်စားလှယ်အစုအဖွဲ့ အသီးသီးက ကိုယ်စားလှယ်သုံးဦးနဲ့ အမျိုးသားဒီမိုကရေစီအဖွဲ့ချုပ်၊ ပြည်ထောင်စု ကြံ့ခိုင်ရေးနှင့်ဖွံ့ဖြိုးရေးပါတီ၊ ရခိုင်အမျိုးသားပါတီ၊ ရှမ်းတိုင်းရင်းသားများဒီမိုကရေစီအဖွဲ့ချုပ်နဲ့ တပ်မတော် သားလွှတ်တော်ကိုယ်စားလှယ် တစ်ဦးစီကို ဖိတ်ခေါ်ပါတယ်။</speech>
<speech type="speaker">တစ်ဦးချင်းအလိုက် စိစစ်ရေတွက်ပေးပါ။ တစ်ဦးချင်းစီရရှိသည့် ဆန္ဒမဲလက်မှတ်များကို ရေတွက်ပါသည်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတလောင်း တစ်ဦးချင်းစီ ရရှိတဲ့ ဆန္ဒမဲများကို စိစစ်ရေတွက်လို့ ပြီးပါပြီ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၃၉ အရ ဆန္ဒမဲများ ရေတွက်ရာမှာ ပယ်မဲအဖြစ် ဆုံးဖြတ် သတ်မှတ်တဲ့ ဆန္ဒမဲများကတော့ အမှန်အမှတ်အသား()နဲ့ ကြက်ခြေအမှတ်အသား() များမှအပ အခြားအမှတ်အသားပြုထားတဲ့ ဆန္ဒမဲ(၃)မဲ၊ ဒါ့အပြင် မည်သူ့ကိုမျှ ဆန္ဒပြုထားကြောင်း မသိနိုင်တဲ့ဆန္ဒမဲ (၁)မဲ ဒါ့ကြောင့် ပယ်မဲအရေအတွက် စုစုပေါင်း (၄)မဲ တိတိဖြစ်ကြောင်းနဲ့ သတ်မှတ်ထားတဲ့ ပယ်မဲများကို လက်မှတ် ရေးထိုး မှတ်တမ်းတင်ထားရှိကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယခု နိုင်ငံတော်သမ္မတလောင်း တစ်ဦးချင်းရရှိတဲ့ ထောက်ခံဆန္ဒမဲ အများအနည်းအလိုက် အမည်စာရင်းပုံစံ၊ ပုံစံ(၁၅)မှာ နိုင်ငံတော် သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၄၁ အရ စိစစ်ရေးအဖွဲ့ဝင်များ အားလုံး လက်မှတ်ရေးထိုး မှတ်တမ်းတင်နိုင်ရန်အတွက် ဝန်ထမ်းအဖွဲ့က ဆောင်ရွက်မှာဖြစ်ပါတယ်။ သမ္မတလောင်းတစ်ဦးချင်းရရှိသည့် ထောက်ခံဆန္ဒမဲ အများအနည်းအလိုက် အမည်စာရင်းပုံစံ (၁၅)တွင် စိစစ်ရေးအဖွဲ့ဝင်များ မှတ်တမ်းတင် လက်မှတ်ရေးထိုးကြပါသည်။</speech>
<title>ပြည်ထောင်စုလွှတ်တော် နာယက က နိုင်ငံတော်သမ္မတနှင့် ဒုတိယသမ္မတများ အဖြစ် ရွေးချယ်တင်မြှောက်ခံရသူ၏ အမည်များကို ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပုံစံ(၁၅)မှာ စိစစ်ရေးအဖွဲ့ဝင်များ လက်မှတ်ရေးထိုး မှတ်တမ်းတင်ပြီးပါပြီ။ နိုင်ငံတော်သမ္မတနဲ့ ဒုတိယသမ္မတများ ရွေးချယ်တင်မြှောက်ခြင်းဆိုင်ရာ နည်းဥပဒေ ၄၂ ၊ ၄၆ တို့နဲ့အညီ သမ္မတလောင်းတစ်ဦးချင်းရရှိတဲ့ ထောက်ခံ ဆန္ဒမဲ အများ အနည်းအလိုက် အမည်စာရင်း၊ နိုင်ငံတော်သမ္မတ အမည်စာရင်းနဲ့ ဒုတိယသမ္မတများ အမည် စာရင်းကို ကြေညာပါမယ်။ ရွေးကောက်ခံ ပြည်သူ့လွှတ်တော်ကိုယ်စားလှယ်များ အစုအဖွဲ့မှ နိုင်ငံတော်သမ္မတလောင်း ဦးဝင်းမြင့် က ထောက်ခံဆန္ဒမဲ (၄၀၃)မဲဖြင့် အများဆုံး၊ တပ်မတော်သားလွှတ်တော် ကိုယ်စားလှယ်များ အစုအဖွဲ့မှ နိုင်ငံတော်သမ္မတလောင်း ဦးမြင့်ဆွေ က ထောက်ခံဆန္ဒမဲ (၂၁၁)မဲဖြင့် ဒုတိယအများဆုံး၊ ရွေးကောက်ခံ အမျိုးသားလွှတ်တော်ကိုယ်စားလှယ်များ အစုအဖွဲ့မှ နိုင်ငံတော်သမ္မတလောင်း ဦးဟင်နရီဗန်ထီးယူ က ထောက်ခံဆန္ဒမဲ (၁၈)မဲဖြင့် တတိယအများဆုံး ရရှိပါတယ်။ ဒါကြောင့် ထောက်ခံဆန္ဒမဲ အများဆုံးရရှိတဲ့ ဦးဝင်းမြင့် ကို နိုင်ငံတော်သမ္မတအဖြစ် ရွေးချယ် တင်မြှောက်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဆက်လက်ပြီး ထောက်ခံဆန္ဒမဲ ဒုတိယ အများဆုံးရရှိတဲ့ ဦးမြင့်ဆွေနဲ့ တတိယအများဆုံးရရှိတဲ့ ဦးဟင်နရီဗန်ထီးယူ တို့ကို ဒုတိယသမ္မတများ အဖြစ် ရွေးချယ်တင်မြှောက်ကြောင်း ကြေညာပါတယ်။</speech>
</section>
</discussion>
<postface>
<title>ပြည်ထောင်စုလွှတ်တော် နာယက က နိုင်ငံတော်သမ္မတရွေးချယ်တင်မြှောက်ပွဲ ပြီးဆုံးကြောင်းနှင့် အစည်းအဝေး (၂၁)ရက်မြောက်နေ့ ကျင်းပပြုလုပ်မည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတရွေးချယ်တင်မြှောက်ပွဲ ပြီးဆုံးကြောင်းနဲ့ ဒုတိယအကြိမ် ပြည်ထောင်စုလွှတ်တော် သတ္တပုံမှန်အစည်း အဝေးရဲ့ (၂၁)ရက်မြောက်နေ့ကို ၂၀၁၈ ခုနှစ်၊ မတ်လ ၂၉ ရက်(ကြာသပတေးနေ့) မွန်းလွဲတစ်နာရီခွဲ ကျင်းပပြုလုပ်မည်ဖြစ်ကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော်ကိုယ်စားလှယ်များနှင့် ဧည့်သည်တော်များ အားလုံး ထွက်ခွာနိုင်ပါပြီခင်ဗျား။ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး (၂၀)ရက်မြောက်နေ့ နိုင်ငံတော် </speech>
</postface>
</transcript>
</doc>
