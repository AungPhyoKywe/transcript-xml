<doc>
<docinfo>
<docno>02-06-10.xml</docno>
<pdf>02-06-10.pdf</pdf>
<term value="02">ဒုတိယအကြိမ်</term>
<session value="06" />
<sittingday value="10" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ဒသမနေ့မှတ်တမ်း</title>
<date>၁၃၇၉ ခုနှစ်၊ နတ်တော်လဆန်း ၃ ရက် (၂၀၁ရ ခုနှစ်၊ နိုဝင်ဘာလ ၂၁ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး ဒသမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးရဲ့ ဒသမနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ဒသမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေစုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၆၀၅ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်းရဲ့ ၉၁.၈၁ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒသမနေ့ အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး ဒသမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထား တဲ့အတိုင်း ဆက်လက်ဆောင်ရွက်ပါမယ်။ အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း၊</speech>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စု လွှတ်တော် ဆဋ္ဌမပုံမှန်အစည်းအဝေး ဒသမနေ့ ၂၁-၁၁-၂၀၁ရ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား စစ်ကိုင်းတိုင်းဒေသကြီး မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ်က ခွင့်ပန်ကြားသွားမှာ ဖြစ်ပါတယ်။ ယနေ့ အစည်း အဝေးသို့ တက်ရောက်နိုင်ခြင်းမရှိသော ပြည်ထောင်စုလွှတ်တော် ကိုယ်စားလှယ်များမှာ- ဦးခင်ချို လှိုင်းဘွဲ့၊ - ဦးအောင်မြင့် သာယာဝတီ၊ - ဒေါ်မိကွန်ချမ်း ပေါင်၊ - သူရဦးသက်ဆွေ ကိုကိုးကျွန်း၊ - ဒေါ်နန်းခင်စော ကွန်ဟိန်း၊ - ဦးတင်အေး မက်မန်း၊ - ဗိုလ်မှူးစောကျော်အောင် တပ်မတော်၊ - ဦးမာန်လောမောင်း ချင်း-၈၊ - ဒေါက်တာမိုးမြင့်အောင် - ဒေါ်လှဌေး(ခ) ဒေါ်အုန်းကြည် မန္တလေး-၄၊ - ဦးအောင်မျိုးလတ် - ဒေါက်တာမြတ်ဉာဏစိုး - ဦးကျော်ထွေး ရန်ကုန်-၈ နှင့် - ဦးကြည်ဝင်း တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၄၀ ဦးရှိပြီး ယနေ့ခွင့်ပန် ကြားသူ ၁၄ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၅၄ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော် ကိုယ်စားလှယ် ၁၄ ဦးအား ခွင့်အဖြစ် သတ်မှတ်ခွင့်ပြုပေး နိုင်ပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ဒသမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ၄၀ ဦး၊ ယနေ့ခွင့်ပန်ကြား၍ ခွင့်ပြုထားသူ ၁၄ ဦးဖြစ်တဲ့အတွက် ခွင့်ပြုထားသူ စုစုပေါင်း ၅၄ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>ပြည်ထောင်စုလွှတ်တော်က အတည်ပြုသည်ဟုမှတ်ယူရမည့် စာရင်းအင်းဥပဒေကြမ်းကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စာရင်းအင်း ဥပဒေကြမ်းကို အမျိုးသားလွှတ်တော်မှာ စတင်ဆွေးနွေးခဲ့ပြီး ပြင်ဆင်အတည်ပြုချက်များဖြင့် ပြည်သူ့လွှတ်တော် သို့ပေးပို့ခဲ့ရာ ပြင်ဆင်ချက်များဖြင့် အမျိုးသားလွှတ်တော်သို့ ပြန်လည်ပေးပို့ခဲ့ပါတယ်။ အမျိုးသားလွှတ်တော်က ပြည်သူ့လွှတ်တော်ရဲ့ ပြင်ဆင်ချက်များအတိုင်း သဘောတူတဲ့အတွက် လွှတ်တော်နှစ်ရပ် သဘောတူညီတဲ့ ဥပဒေကြမ်းအဖြစ် ၂၀-၁၁-၂၀၁ရ ရက်တွင် ပြည်ထောင်စုလွှတ်တော်သို့ ပေးပို့ထားပါတယ်။ ယင်းဥပဒေကြမ်းကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့အတွက် ပေးပို့သွားမှာ ဖြစ်ကြောင်းနဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စုလွှတ်တော်က အတည်ပြု သည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံနယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့ စေရေး မူဘောင်သဘောတူစာချုပ်တွင် မြန်မာနိုင်ငံမှ ပါဝင်လက်မှတ်ရေးထိုးရေးကိစ္စနှင့် စပ်လျဉ်း၍ ပို့ဆောင်ရေးနှင့် ဆက်သွယ်ရေးဝန်ကြီးဌာနက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အာဆီယံ နယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်တွင် မြန်မာနိုင်ငံမှ ပါဝင်လက်မှတ်ရေးထိုးရေးကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက် ရယူပေးနိုင်ဖို့ အတွက် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂၀-၁၁-၂၀၁ရ ရက်စွဲပါစာအမှတ်၊ ၃(၁)/၁/သမ္မတရုံးဖြင့် ပေးပို့ထားပါတယ်။ ယင်းကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="31">ဦးသန့်စင်မောင်(ပြည်ထောင်စုဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ ကြွရောက်လာသော စာရင်းစစ်ချုပ်ကြီးနဲ့တကွ ပြည်ထောင်စုအစိုးရအဖွဲ့ဝင်များ၊ ဧည့်သည်တော်များ ခင်ဗျာ။ ကိုယ်စိတ်နှစ်ဖြာ ကျန်းမာရွှင်လန်းကြပါစေကြောင်း ဆုတောင်းမေတ္တာ ပို့သအပ်ပါတယ်။ နိုင်ငံတော် သမ္မတထံကပေးပို့တဲ့ အာဆီယံနယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့စေရေး မူဘောင် သဘောတူစာချုပ်မှာ ကျွန်တော်တို့ ပြည်ထောင်စုသမ္မတမြန်မာနိုင်ငံတော်က ပါဝင်လက်မှတ်ရေးထိုးရေး ကိစ္စနဲ့ စပ်လျဉ်းပြီးတော့ ပို့ဆောင်ရေးနဲ့ ဆက်သွယ်ရေးဝန်ကြီးဌာန၊ ဝန်ကြီး ကျွန်တော် ဦးသန့်စင်မောင်က ရှင်းလင်းတင်ပြမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ ကျွန်တော်တို့ဟာ ဒီအာဆီယံအဖွဲ့ဝင်နိုင်ငံအဖြစ်နဲ့ ၁၉၉ရ ကစပြီးတော့ ပါဝင်ပြီးတဲ့နောက်မှာ အာဆီယံနိုင်ငံများအချင်းချင်း ဖြတ်ကျော်သယ်ယူပို့ဆောင်ဖို့ရာအတွက် စာချုပ်တွေကို လက်မှတ်ထိုးခဲ့တာ ဒီမှာတင်ပြထားတဲ့အတိုင်းပဲ အာဆီယံကုန်စည်များ နယ်စပ်ဖြတ်ကျော် သယ်ယူပို့ဆောင်မှု လွယ်ကူချောမွေ့ စေရေးစာချုပ်ကို ၁၉၉၈ ခုနှစ်မှာ အာဆီယံဘက်စုံပို့ဆောင်ရေး မူဘောင်သဘောတူစာချုပ်ကို ၂၀၀၅ ခုနှစ်မှာ AFAFIST YGƏToD (ASEAN Framework Agreement on the Facilitation of Inter - State Transport)ကို ၂၀၀၉ ခုနှစ်မှာ လက်မှတ်ရေးထိုးပြီးတော့ ဒါကစတုတ္ထအကြိမ်ထိုးတဲ့ လက်မှတ်ဖြစ်ပါတယ်။ ကျွန်တော်တို့ဟာ ခုနက ကုန်စည်ပို့ဆောင်ရေးတွေကိုသာ လုပ်ခဲ့ပြီးတော့ ခရီးသည်ပို့ဆောင်ရေးမှာ ကျန်ခဲ့တယ် ဆိုပြီးတော့ ၂၀၁၀ ခုနှစ်၊ ဗီယက်နမ်နိုင်ငံ ဟနွိုင်းမြို့မှာလုပ်တဲ့ Summit မှာတော့၊ နောက် (၁၆) ကြိမ်မြောက် မှာလုပ်တဲ့ ဘရူနိုင်းနိုင်ငံ၊ ဘန်ဒါဆရီဘီဂါဝန်မှာ လုပ်တဲ့ ASEAN Transport Ministers Meeting မှာ ကျွန်တော်တို့ ဒီခရီးသည်ပို့ဆောင်ရေးနဲ့ပတ်သက်လို့ စာချုပ်ပြန်ပြီးတော့ ရေးကြရမယ်ဆိုပြီးတော့ ဆုံးဖြတ်ခဲ့ ပါတယ်။ အဲဒီလိုဆုံးဖြတ်ခဲ့ရင်းနဲ့ပဲ ဒီကိစ္စကို ထိုင်းနိုင်ငံက တာဝန်ယူပြီးရေးဆွဲမယ်ဆိုပြီး ၂၀၁၀ ကနေ ဆွဲလိုက်တာ အပြီးသတ်စာချုပ်ကို ၂၀၁၆ ခုနှစ်၊ သြဂုတ်လကျတော့ ပြီးပါတယ်။ အဲဒီမှာ တစ်နှစ်ကို Working Group နှစ်ကြိမ် လုပ်ပါတယ်။ နောက်ဒီ ပို့ဆောင်ရေးဝန်ကြီးများအဆင့် အစည်းအဝေးတွေ လုပ်ပြီးတော့ ဒါကို မူကြမ်းရေးဆွဲခဲ့တာပါ။ အဲဒါကို အခု ၂၀၁ရ ဒီဇင်ဘာမှာ ကျွန်တော်တို့ ပါဝင်လက်မှတ် ရေးထိုးရမှာဖြစ်ပါတယ်။ ဒါဟာ မူဘောင်သဘောတူစာချုပ်ပဲ ဖြစ်ပါတယ်။ နာယကကြီးခင်ဗျား။ ကျွန်တော့အနေနဲ့ ဒီပါဝင်တဲ့ဟာတွေ အကျဉ်းချုပ်ပြောရမယ်ဆိုရင်တော့ အပိုင်းပေါင်း (၇)ပိုင်း ပါဝင်ပြီးတော့ Article ပေါင်း စည်းမျဉ်းပေါင်း (၂၉)ခုပါ။ အဲဒီမှာ ရည်ရွယ်ချက်၊ အခြေခံမူ၊ အဓိပ္ပာယ်ဖွင့်ဆိုချက်၊ ဒါထုံးစံ စာချုပ်ရဲ့ နမူနာတွေပါ။ အဲဒီမှာ နယ်စပ်ဖြတ်သန်းလမ်းကြောင်းနဲ့ အထောက်အကူပစ္စည်းတွေသတ်မှတ်တယ်။ အဝင်အထွက် နေရာသတ်မှတ်တယ်။ အဲဒီမှာ ဒီအရေးကြီးတာ ကတော့ နယ်စပ်ဖြတ်ကျော် သယ်ယူပို့ဆောင်ခွင့်ပါမစ် (Cross Border Transport Permit) တွေလုပ်ရမယ်။ အဲဒီအခါမှာ ယာဉ်တွေရဲ့ လီဂယ်စ်တွေရဲ့ Techanical Requirement တွေပါမယ်။ ယာဉ်စစ်ဆေးချက် တွေကို အပြန်အလှန်အသိအမှတ်ပြုရမယ်။ ယာဉ်မောင်းလိုင်စင်တွေကို အပြန်အလှန် အသိအမှတ်ပြုရမယ်။ ဒီအချက်တွေပါပါတယ်။ အားလုံးပေါင်း ဒီအကောက်ခွန်ဆိုင်ရာ Security Inspection, Sanitary Inspection ဒီနိုင်ငံတော်ဥပဒေတွေကို တစ်ဖက်နဲ့ တစ်ဖက် လိုက်နာဖို့ အဲဒီမှာအကုန်လုံး အသေးစိတ် ပေါင်း ၂၉ ခု ပါဝင်ပါတယ်ဗျား။ တကယ့် Article 1 မှာတော့ ရည်ရွယ်ချက်တွေဟာ အာဆီယံအဖွဲ့ဝင်နိုင်ငံများအကြား မော်တော်ယာဉ် များဖြင့် နယ်စပ်ဖြတ်ကျော်ခရီးသည်ပို့ဆောင်မှု လွယ်ကူချောမွေ့စေဖို့နဲ့ သဘောတူစာချုပ်မှာ ဖော်ပြထားတဲ့ မော်တော်ယာဉ်တွေနဲ့ ခရီးသည်ပို့ဆောင်မှု လွယ်ကူချောမွေ့စေဖို့အတွက် ပို့ဆောင်ရေးကဏ္ဍ၊ အခွန်ကဏ္ဍ၊ လူဝင်မှုကြီးကြပ်ရေးကဏ္ဍ၊ ရောဂါထိန်းသိမ်းကာကွယ်စောင့်ရှောက်ရေးကဏ္ဍတွေ အဆင်ပြေဖို့ ရည်ရွယ်ချက် တွေပါပါတယ်။ အဲဒီမှာတော့ ဒီစာချုပ်ကို ချုပ်ဆိုတဲ့အခါမှာ ဆောင်ရွက်တဲ့နေရာမှာရော၊ ရေးသားတဲ့နေရာ မှာရော အခြေခံမူ Principle ၅ ခုကတော့ Consistance ဖြစ်ဖို့၊ ရိုးရှင်းလွယ်ကူစေဖို့၊ ပွင့်လင်းမြင်သာစေဖို့ (Efficiency)၊ စွမ်းဆောင်ရည်ကောင်းမွန်ဖို့၊ တစ်ဦးနဲ့တစ်ဦး တစ်နိုင်ငံနဲ့ တစ်နိုင်ငံ အပြန်အလှန်ကူညီဖို့ ဆိုတဲ့ အခြေခံမူတွေနဲ့ ထည့်သွင်းရေးဆွဲတာ ဖြစ်ပါတယ်။ အဲဒီမှာအဓိကကျတဲ့အချက်ကတော့ ဆောက်လုပ်ရေးဝန်ကြီးဌာနနဲ့ ကျွန်တော်တို့ ညှိနှိုင်းပြီးတော့ နယ်စပ်ကိုဖြတ်ကျော်တဲ့လမ်းကြောင်းတွေသည် ဘာတွေကို ကျွန်တော်တို့ ပေးမှာလဲဆိုပြီးတော့ အဲဒီ AH1 aposs ASEAN Highway, AH2 aposs ASEAN Highway No.2 Bolu s šop 039: - Ogoou:မိတ္ထီလာ- ရန်ကုန်- ပဲခူး- ဘုရာကြီး- သထုံ- မြဝတီ- မဲဆောက် ဖြစ်ပါတယ်။ AH 2 ကတော့ မိတ္ထီလာလွိုင်လင်-ကျိုင်းတုံ-တာချီလိတ်-မယ်ဆိုင် ဖြစ်ပါတယ်။ ဒါလည်းဆောက်လုပ်ရေးဝန်ကြီးဌာနမှာလည်း ဒီအစည်းအဝေးတွေမှာ တက်ရောက်ပြီးတော့ ညှိနှိုင်းခဲ့တာဖြစ်ပါတယ်။ အဝင်/ အထွက်ဂိတ်တွေကိုတော့ မြဝတီနဲ့ တာချီလိတ်မှာ လုပ်ဖို့ဆိုပြီးတော့ Annex-1 မှာ ဖော်ပြထားပါတယ်။ အဲဒီမှာ ဒီအချက်တွေကို စာချုပ်တွေရလာပြီ Clean Version ရလာတဲ့အခါမှာကျတော့ ကျွန်တော်တို့ဝန်ကြီးဌာနပေါင်း ၉ ခု ကနေ ပြီးတော့ သဘောထားတွေတောင်းပါတယ်။ ပြည်ထောင်စုရှေ့နေချုပ်ရုံးရဲ့ သဘောထားကိုလည်း တောင်း MITBA လို့ ခေါ်တဲ့ မြန်မာနိုင်ငံ International Trade Border Association ကနေ တောင်းပါတယ်။ အဲဒီသဘောထား မှတ်ချက်တွေ တောင်းပြီးတော့မှ ကျွန်တော်တို့ဟာ ဒီစီးပွားရေးကော်မတီမှာ တင်ပြ ဆွေးနွေးပါတယ်။ ပြီးတော့မှ Cabinet မှာတင်ပြပြီးတော့မှ သမ္မတကြီးကနေပြီးတော့တစ်ဆင့် ပြည်ထောင်စု လွှတ်တော်ရဲ့ အတည်ပြုချက်ကို ရယူတာဖြစ်ပါတယ်။ အဓိကကတော့ ဒီ ၂၀၂၀ မှာ ကျွန်တော်တို့ ASEAN Vision ရှိပါတယ်။ ဒါကအဲဒီမှာ Hanoi Plan of Action of Vientiane Action Programme, Brunei Action Plan coaguloswi sàs Plan တွေ အရ ကျွန်တော်တို့သည် အာဆီယံနိုင်ငံတွေနဲ့ ပူးပေါင်းဆောင်ရွက်တဲ့အခါမှာ လုပ်တာဖြစ်ပါတယ်။ ဒီဟာ ကိုလည်းပဲ ၂၀၁၉ မှာ အကောင်အထည်ဖော်ဖို့ ဒီမူဘောင်သဘောတူစာချုပ်ကို ၂၀၁၉ မှာ အကောင် အထည်ဖော်သွားမှာဖြစ်ပါတယ်။ အဲဒီအခါမှာလည်းပဲ ကျွန်တော်တို့သည် Custom ပါမယ်။ Immigration ပါမယ်။ Insurance ပါမယ်။ Health ပါမယ်။ စိုက်ပျိုးရေးနဲ့ မွေးမြူရေးကတော့ ဒီ Nitro sanitary Inspection တွေလုပ်ဖို့ရာဖြစ်ပါတယ်။ အဲဒါပြီးမှ ဒီဌာနတွေအဆင်သင့်ဖြစ်မှ ကျွန်တော်တို့က လက်ခံ အတည်ပြုမှာဖြစ်ပါတယ်။ အားလုံးကို တစ်ပြိုင်နက်လုပ်မှာမဟုတ်ဘဲနဲ့ တစ်နိုင်ငံချင်းအလိုက် Bilateral Agreement တွေထိုးပြီးတော့မှ အကောင်အထည်ဖော်သွားမှာဖြစ်ကြောင်း အစီရင်ခံအပ်ပါတယ် ခင်ဗျား။ အဲဒီတော့ ဒီအကျိုးကျေးဇူးတွေကတော့ တစ်နိုင်ငံနဲ့တစ်နိုင်ငံ အလွယ်တကူ ကူးသန်းသွားလာနိုင်မယ်။ ကမ္ဘာလှည့်ခရီးသည်တွေ အာဆီယံနိုင်ငံတွေရဲ့ ဒေသန္တရဗဟုသုတတွေရမယ်။ ခရီးသွားလုပ်ငန်းတွေ ဖွံ့ဖြိုးလာမယ်။ အလုပ်အကိုင်အခွင့်အလမ်းတွေ ပိုမိုဆောင်ရွက်နိုင်မယ်။ ဒါကတော့ ကျွန်တော်တို့ ဥရောပမှာ ဆိုရင်လည်း နိုင်ငံတွေဖြတ်ကျော်တာတွေ လုပ်တဲ့အတွက်ကြောင့် EU ရဲ့ စီးပွားရေးဟာပိုပြီးတော့ ဖွံ့ဖြိုး လာပါတယ်။ အဲဒီလိုပဲ အာဆီယံမှာလည်းပဲ ဒီလိုနယ်စပ်ဖြတ်ကျော် ကူးသန်းသွားလာ သယ်ယူပို့ဆောင်မှု စီးပွားရေးပူးပေါင်းဆောင်ရွက်မှုတွေကောင်းအောင် လုပ်မယ့်အကျိုးကျေးဇူးတွေ ရရှိမှာဖြစ်ပါတယ်။ ဒါကြောင့် ကျွန်တော်တို့ မူလဒီသဘောတူစာချုပ် CBTP ကို အာဆီယံနယ်စပ်ဖြတ်ကျော် ခရီးသည်ပို့ဆောင်မှု လွယ်ကူချောမွေ့စေရေး မူဘောင်သဘောတူစာချုပ်ကို ရှင်းလင်းတင်ပြ အစီရင်ခံအပ်ပါတယ်ဗျာ။ ကျေးဇူး တင်ပါတယ်ခင်ဗျာ။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာအပါအဝင် သဘောတူစာချုပ်မိတ္တူ ကို လွှတ်တော်ကိုယ်စားလှယ်များထံ ဖြန့်ဝေထား ပါတယ်။ နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ်ရှိပါက မနက်ဖြန် ၂၂-၁၁-၂၀၁ရ ရက်(ဗုဒ္ဓဟူးနေ့) ညနေ ၄ နာရီ(၁၆၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ကြောင်း ကြေညာပါတယ်။</speech>
</motion>
</section>
<section value="Report">
<report>
<title>အမျိုးသားပညာရေးမူဝါဒကော်မရှင်၏ ဒုတိယ ၆ လတာကာလအတွင်း လုပ်ငန်းဆောင်ရွက်ခဲ့မှု အစီရင်ခံစာ (၂၀၁ရ ခုနှစ်၊ ဧပြီလမှ အောက်တိုဘာလထိ)နှင့်စပ်လျဉ်း၍ လွှတ်တော်ကိုယ်စားလှယ်များ၏ ဆွေးနွေးချက် များအပေါ် အမျိုးသားပညာရေးမူဝါဒကော်မရှင်နှင့် ပညာရေးဝန်ကြီးဌာနတို့က ပြန်လည်ရှင်းလင်း ဆွေးနွေးခြင်း၊ လွှတ်တော်က မှတ်တမ်းတင်ခြင်း၊</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အမျိုးသား ပညာရေးမူဝါဒကော်မရှင်၏ ဒုတိယ ၆ လတာကာလအတွင်းလုပ်ငန်း ဆောင်ရွက်ခဲ့မှုအစီရင်ခံစာ (၂၀၁ရ ခုနှစ်၊ ဧပြီလမှ အောက်တိုဘာလထိ)နဲ့ စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၆-၁၁-၂၀၁ရ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီး ဖြစ်ပါတယ်။ ယခုလွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ အမျိုးသားပညာရေး မူဝါဒကော်မရှင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="38">ဒေါက်တာညီလှငယ်(ဒုတိယဥက္ကဋ္ဌ၊ အမျိုးသားပညာရေးမူဝါဒကော်မရှင်)</agency>လေးစားအပ် ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများနှင့် ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်ကတော့ အမျိုးသားပညာရေးမူဝါဒကော်မရှင် ဒုတိယဥက္ကဋ္ဌ ဦးညီလှငယ် ဖြစ်ပါတယ်။ အမျိုးသားပညာရေးမူဝါဒကော်မရှင်၏ ဒုတိယ (၆)လပတ် အစီရင် ခံစာအပေါ် ပြည်ထောင်စုလွှတ်တော် ကိုယ်စားလှယ်များ၏ ဆွေးနွေးချက်များကို ပြန်လည်ရှင်းလင်း တင်ပြသွားမှာဖြစ်ပါတယ်။ ကော်မရှင်၏ ဒုတိယ(၆)လပတ် အစီရင်ခံစာကို ပြည်ထောင်စုလွှတ်တော် ကိုယ်စားလှယ် (၂၂) ဦးက ဆွေးနွေးအကြံပြုသွားကြတဲ့အတွက် ကျေးဇူးတင်ရှိပါကြောင်း ဦးစွာပထမ ပြောကြားလိုပါတယ်။ လွှတ်တော်ကိုယ်စားလှယ်များ ဆွေးနွေးသွားတဲ့ အချက်အလက်များကို နီးစပ်ရာစုပေါင်းပြီး အုပ်စုခေါင်းစဉ် (၁၈)ခုခွဲပြီးတော့ တင်ပြသွားမှာဖြစ်ပါတယ်။ အဲဒီအုပ်စုခေါင်းစဉ်များကတော့ Power Point နဲ့ပြထားတဲ့အတိုင်းပဲ ဖြစ်ပါတယ်။ ရှင်းလင်းတင်ပြမယ့်ခေါင်းစဉ်တွေကတော့ အခြေခံပညာ KG+12 သင်ရိုးညွှန်းတမ်း၊ အခြေခံပညာသင်ရိုးညွှန်းတမ်း၊ စာသင်ခန်းသုံးဘာသာစကား၊ တိုင်းရင်းသားစာပေ ယဉ်ကျေးမှုတို့ကိုဆောင်ရွက်ရေး၊ ဘုန်းတော်ကြီးသင်ပညာရေး၊ မူကြို ပညာရေး၊ ပုဂ္ဂလိကကျောင်းပညာရေး၊ ဘက်စုံလွှမ်းခြုံနိုင်သော အခြေခံပညာဆရာများဆိုင်ရာ မူဝါဒသင်ရိုးညွှန်းတမ်း ဘာသာရပ်အလိုက် ကော်မတီဝင် ဆရာကြီးများကို ဉာဏ်ပူဇော်ခချီးမြှင့်ခြင်း၊ ဆရာအတတ်သင်တက္ကသိုလ်ကောလိပ်များ ဖွင့်လှစ်ရေး၊ အဝေးသင် တက္ကသိုလ်များ အရည်အသွေးတိုးမြှင့်ရေး၊ အဆင့်မြင့်ပညာကဏ္ဍ သုတေသနအစီရင်ခံစာ၊ အဆင့်မြင့်ပညာ စီမံခန့်ခွဲရေး မူဝါဒများချမှတ်ရေး၊ ဥပဒေမူကြမ်းများ၊ ကော်မရှင်၏ဘဏ္ဍာရန်ပုံငွေ၊ ပြည်ထောင်စုအဆင့် တွင်သာ ဆောင်ရွက်နိုင်သည့်ကိစ္စရပ်များ၊ အမျိုးသားပညာရေးမူဝါဒကော်မရှင်ဥပဒေ၊ နည်းဥပဒေရေးဆွဲရေး၊ အမျိုးသားပညာရေး မဟာဗျူဟာစီမံကိန်း တို့ဖြစ်ပါတယ်။ ပထမဦးစွာ KG+12 သင်ရိုးညွှန်းတမ်းနှင့် ပတ်သက်တဲ့အကြောင်းအရာများကို တင်ပြမှာဖြစ်ပါတယ်။ အခြေခံပညာရေးကဏ္ဍမှာ KG+12 စနစ်နဲ့ပတ်သက်ပြီးတော့ ဦးကျော်ရွှေ၊ ရမ်းဗြဲမဲဆန္ဒနယ်က သူငယ်တန်း+၁၂ သင်ရိုးသစ်နှင့်စပ်လျဉ်းပြီး အရည်အသွေးရှိ ပညာရေးဖြစ်ရန် ပြည်သူများအားလုံးက မျှော်လင့်လျက်ရှိ၍ စနစ်တကျစီစဉ်ပေးရန်လိုအပ်ကြောင်း၊ ဒေါက်တာတင်တင်ဝင်း၊ ပဲခူးတိုင်းဒေသကြီး မဲဆန္ဒနယ်အမှတ်(၅)က စနစ်သစ်သင်ရိုးကို သင်ကြားပေးမယ့် ဆရာ၊ ဆရာမများကို သင်တန်းပေးသင့် ကြောင်းနှင့် ဒေါက်တာလှမိုး၊ အောင်မြေသာစံမဲဆန္ဒနယ်က (၂၀၁၈-၂၀၁၉) ပညာသင်နှစ်နောက်ပိုင်းမှာ မူလတန်း၊ အလယ်တန်း၊ အထက်တန်းအဆင့်များမှ အတန်းသုံးတန်းရဲ့ သင်ရိုးများကို တစ်ပြိုင်တည်း ပြောင်းလဲရမှာဖြစ်တဲ့အတွက် သင်ရိုးညွှန်းတမ်းကော်မတီအနေနှင့် ပိုမိုအားစိုက်ဆောင်ရွက်သင့်ကြောင်း တို့ကို အကြံပေးဆွေးနွေးသွားခဲ့ကြပါတယ်။ စနစ်သစ် KG+12 ပညာရေးကဏ္ဍအတွက် အခြေခံပညာ သင်ရိုးညွှန်းတမ်း အညွှန်းဘောင်ကို ပညာရေးသုတေသန၊ စီမံကိန်းနှင့် လေ့ကျင့်ရေးဦးစီးဌာန၊ သင်ရိုး 989 (DERPT), UNICEF, ADB, JICA 320god dec@s:öosundsag sao38:op: Casoze:1 ပြည်ပပညာရှင်များ ညှိနှိုင်းရေးဆွဲပြီး ဆရာ၊ ဆရာမများကို ပထမတန်းသင်ရိုးသစ်အတွက် သင်တန်း ပေးပြီး လက်တွေ့သင်ကြားနေကြပြီဖြစ်ပါကြောင်း၊ ပြဋ္ဌာန်းစာအုပ်၊ ဆရာကိုင်စာအုပ်များကို ပညာသင်နှစ် အလိုက် ် တစ်ပြေးညီပြီးစီးရန် ဆောင်ရွက်လျက်ရှိပါကြောင်းနဲ့ (၂၀၁၈-၂၀၁၉) ပညာသင်နှစ်မှစပြီး အတန်းသုံးတန်းရဲ့ သင်ရိုးများကို ပြောင်းလဲရမှာဖြစ်တဲ့အတွက် သင်ရိုးညွှန်းတမ်းကော်မတီဝင်များ တိုးချဲ့ ဖွဲ့စည်းပြီး ပိုမိုအားစိုက်ဆောင်ရွက်ခြင်းများ ပြုလုပ်ရမည်မှာ အမှန်ပင်ဖြစ်ပါကြောင်း ထောက်ခံတင်ပြလို ပါတယ်။ နာယကကြီးခင်ဗျား။ အခြေခံပညာ သင်ရိုးညွှန်းတမ်းမှာ ဖက်ဒရယ်စနစ်၊ ဒီမိုကရေစီစနစ်၊ ဈေးကွက်စီးပွားရေးစနစ်စတဲ့ အကြောင်းအရာများကို ဖော်ပြထားခြင်းမရှိကြောင်း တွံတေးမဲဆန္ဒနယ်မှ ဦးမြင့်လွင်က အကြံပြုပြောကြားသွားပါတယ်။ အမျိုးသားပညာရေးဥပဒေ၊ အမျိုးသားပညာရေး ရည်မှန်း ချက်များ အပိုဒ်(၃)(ဂ)နှင့် (ဃ)အရ သင်ရိုးညွှန်းတမ်းပြုစုရာမှာ ကလေးများရဲ့ အသက်အရွယ်၊ ဉာဏ်ရည် ဖွံ့ဖြိုးမှုအလိုက်၊ အတန်းအလိုက်၊ ကလေးသူငယ်အခွင့်အရေးဆိုင်ရာအချက်များ၊ ကျား/မ ခွဲခြားမှုဆိုင်ရာ အချက်များ၊ ယာဉ်စည်းကမ်း၊ လမ်းစည်းကမ်းဆိုင်ရာ အချက်များ၊ စားသုံးသူကာကွယ်စောင့်ရှောက်ရေး ဆိုင်ရာအချက်များနှင့် ပြည်သူ့နီတိဘာသာရပ်များကို ထည့်သွင်းရေးဆွဲ ပြုစုလျက်ရှိပါတယ်။ ကျောင်းသားများအား ဒီမိုကရေစီအခြေခံအလေ့အကျင့်ကောင်းများ ရရှိစေရန် အခြေခံပညာကျောင်း များတွင် ကျောင်းကောင်စီဖွဲ့စည်းဆောင်ရွက်ခြင်းဖြင့် လေ့ကျင့်ပေးလျက်ရှိပြီး၊ ဒီမိုကရေစီကျင့်စဉ်နှင့် လူ့အခွင့်အရေးဆိုင်ရာစံနှုန်းများ၊ ပညာအခြေပြု လူမှုစီးပွား ဖွံ့ဖြိုးတိုးတက်မှုဆိုင်ရာ အချက်များနှင့် ဆက်သွယ်ရေးနည်းပညာများ စသည်တို့ကို သင့်လျော်ရာဘာသာရပ်များမှာ ထည့်သွင်းထားပါတယ်။ တွံတေးမဲဆန္ဒနယ်မှ ဦးမြင့်လွင်က သမိုင်းနဲ့ပတ်သက်ပြီး အခြေခံပညာ မူလတန်းကနေပြီး ပါရဂူ ဘွဲ့ရတဲ့အထိ မသင်မနေရ ဘာသာရပ်တစ်ခုအဖြစ် သင်ကြားပေးရန် ထည့်သွင်းစဉ်းစားသင့်သည် ဆိုတဲ့ အဆိုပြုချက်နှင့်ပတ်သက်ပြီးတော့ လက်ရှိသင်ကြားနေတဲ့ သင်ရိုးများမှာ အခြေခံပညာအလယ်တန်း အဆင့် အထိ သမိုင်းဘာသာရပ်ဟာ မသင်မနေရ သင်ယူရတဲ့ ဘာသာရပ်တစ်ခုဖြစ်ပြီး၊ အခြေခံပညာ အထက်တန်း အဆင့်မှာ သမိုင်းဘာသာရပ်ကို စိတ်ကြိုက်ဘာသာတွဲတစ်ခုအဖြစ် သင်ကြားပေးလျက်ရှိပါတယ်။ တက္ကသိုလ် အဆင့်ကျောင်းသား၊ ကျောင်းသူများ မြန်မာမှုနှင့် မြန်မာ့သမိုင်းအားနည်းမှုမရှိစေရန်အတွက် ပညာရေး ဝန်ကြီးဌာနအောက်ရှိ ဝိဇ္ဇာ/သိပ္ပံတက္ကသိုလ်များရဲ့ ပထမနှစ်သင်တန်းအားလုံးဟာ Aspects of Myanmar ဆိုတဲ့ (မြန်မာ့ရေးရာ)ဘာသာရပ်အတွက် Semester (၁)ခုမှာ မြန်မာ့သမိုင်းဆိုင်ရာ အချက်အလက်များကို မသင်မနေရ သင်ယူရတဲ့ဘာသာတစ်ခုအဖြစ် ထည့်သွင်းသင်ကြား ပို့ချလျက်ရှိပါတယ်။ လက်ရှိအနေ အထားအရ တက္ကသိုလ်များမှာ သမိုင်းဘာသာရပ်ကို အဓိကယူသူများဟာ ပထမဘွဲ့ပြီးနောက် အရည်အချင်း ပေါ်မူတည်ပြီး မဟာဘွဲ့သင်တန်းအထိ သင်ကြားပို့ချလျက်ရှိပြီး၊ ရန်ကုန်တက္ကသိုလ်နှင့် မန္တလေးတက္ကသိုလ် တို့မှာ သမိုင်းဘာသာရပ်နှင့်စပ်လျဉ်းပြီးတော့ ပါရဂူဘွဲ့သင်တန်းအထိ ဖွင့်လှစ်ပို့ချလျက်ရှိပါကြောင်း ရှင်းလင်းတင်ပြအပ်ပါတယ်။ ဆက်လက်ပြီးတော့ စာသင်ခန်းသုံးဘာသာစကားနှင့် ဘာသာစကားမူဝါဒကိစ္စကို တင်ပြပါမယ်။ အခြေခံပညာမူလတန်းကျောင်းမှာ မိခင်ဘာသာစကားနှင့် ပညာသင်ကြားခွင့်ရရှိရေးအတွက် ရန်ကုန်တိုင်း ဒေသကြီး၊ မဲဆန္ဒနယ်အမှတ်(၁၀)မှ ဒေါ်နော်လှလှစိုးနှင့် ကျေးသီးမဲဆန္ဒနယ်က ဦးစိုင်းအောင်ကျော်တို့က အကြံပြုခဲ့ပါတယ်။ တိုင်းရင်းသားဘာသာစကားကိုသာ အိမ်မှာပြောကြားတဲ့ ကလေးများအတွက် သင်ကြား သင်ယူရာမှာလည်း ၎င်းတို့ရဲ့ ဘာသာစကားကို အသုံးပြုသင်ကြားခြင်းဖြင့် လွယ်ကူစွာ လေ့လာသင်ယူ နိုင်မယ်ဆိုတာကို ကော်မရှင်အနေနဲ့ သဘောတူပါတယ်။ အမျိုးသားပညာရေးဥပဒေကို ပြင်ဆင်တဲ့ဥပဒေ (၂၀၁၅ ခုနှစ်) ပုဒ်မ ၄၃(ခ)မှာ အခြေခံပညာအဆင့်မှာ တိုင်းရင်းသားဘာသာစကားကို မြန်မာဘာသာစကားနဲ့အတူ စာသင်ခန်းသုံး ဘာသာစကားအဖြစ် တွဲဖက် အသုံးပြုနိုင်သည်ဟု ပြဋ္ဌာန်းထားပြီးတော့ ဥပဒေနှင့်အညီ လက်တွေ့အကောင်အထည်ဖော်နိုင်ရန် တိုင်းရင်းသား ဒေသခံ ဆရာ၊ ဆရာမများကို လေ့ကျင့်မွေးထုတ် ခန့်ထားပေးနိုင်ရန်အတွက် ပညာရေးဝန်ကြီးဌာနကို တိုက်တွန်းဆောင်ရွက်သွားမည်ဖြစ်ကြောင်း တင်ပြလိုပါတယ်။ ဦးမင်းသိန်း၊ တောင်တွင်းကြီးမဲဆန္ဒနယ်နှင့် ဦးမောင်မောင်လတ်၊ စစ်ကိုင်းတိုင်းဒေသကြီး၊ မဲဆန္ဒ နယ်အမှတ်(၉)တင်ပြဆွေးနွေးခဲ့တဲ့ အခြေခံပညာကျောင်းအထက်တန်းအဆင့်တွင်အသုံးပြုတဲ့သင်ကြားမှု ဘာသာစကားမူဝါဒနှင့် ပတ်သက်ပြီးတော့ ရွေးချယ်စဉ်းစားစရာ (option) များကို ကော်မရှင်ကအကြံပြု ပြီးတော့သက်ဆိုင်သူများနဲ့ ကျယ်ကျယ်ပြန့်ပြန့် ညှိနှိုင်းဆွေးနွေးကာ လက်တွေ့ထိရောက်စွာ အသုံးပြုနိုင်မယ့် နည်းလမ်းများကို ရွေးချယ်ဖို့အတွက် ပညာရေးဝန်ကြီးဌာနနှင့် ညှိနှိုင်းဆောင်ရွက်သွားမှာဖြစ်ပါတယ်။ နာယကကြီးခင်ဗျား။ ဆက်လက်ပြီး တိုင်းရင်းသားစာပေ၊ ယဉ်ကျေးမှုတို့ကို ဆောင်ရွက်ရေး နဲ့ပတ်သက်ပြီးတင်ပြပါ့မယ်။ ရခိုင်ပြည်နယ်၊ မဲဆန္ဒနယ်အမှတ်(၁)က ဦးဝေစိန်အောင်က တိုင်းရင်းသား စာပေ၊ ယဉ်ကျေးမှုတို့ကို ဆောင်ရွက်ရေးနဲ့ပတ်သက်ပြီး အကြံပြုပြောကြားခဲ့ပါတယ်။ အမျိုးသားပညာရေး ဥပဒေ ပုဒ်မ ၄၄ အရ """"တိုင်းဒေသကြီး သို့မဟုတ် ပြည်နယ်များမှာ တိုင်းရင်းသားစာပေနှင့် ဘာသာ စကား သင်ကြားသင်ယူမှုကို သက်ဆိုင်ရာ တိုင်းဒေသကြီး သို့မဟုတ် ပြည်နယ်အစိုးရအဖွဲ့ရဲ့ အစီအစဉ်ဖြင့် အခြေခံပညာမူလတန်းအဆင့်မှစ၍ အကောင်အထည်ဖော်ပြီး အဆင့်ဆင့်တိုးချဲ့ ဆောင်ရွက်နိုင်သည်"""" ဟု ပါရှိရာ ဒီဥပဒေနှင့်အညီ တိုင်းရင်းသားဘာသာစကား (၄၆)မျိုးကို တိုင်းဒေသကြီး၊ ပြည်နယ်များရှိ အခြေခံပညာကျောင်းအချို့မှာ ကျောင်းချိန်ပြင်ပမှာ သင်ကြားပေးလျက်ရှိပါတယ်။ ပထမတန်းမှ စတင် သင်ကြားပေးပြီးတဲ့နောက် အဆင့်ဆင့်တိုးချဲ့ ဆောင်ရွက်လျက် ရှိပါတယ်။ သင်ယူသူကျောင်းသားဦးရေ စုစုပေါင်းမှာ ကိုးထောင်ကျော်ရှိပါတယ်။ KG+12 သင်ရိုးသစ်အတွက် ချမှတ်ထားတဲ့အခြေခံပညာ အဆင့် သင်ရိုးညွှန်းတမ်းအညွှန်းဘောင် အပိုဒ် ၆ အပိုဒ်ခွဲ(ည)တွင်လည်း တိုင်းရင်းသားဘာသာစကား သင်ကြားရေးခေါင်းစဉ်ဖြင့် ဒေသအလိုက် တိုင်းရင်းသား ဆရာ၊ ဆရာမများနှင့် သင်ကြားပေးနိုင်ရန် တိုင်းဒေသကြီးနှင့် ပြည်နယ်အစိုးရအဖွဲ့ရဲ့ အစီအစဉ်ဖြင့် ပညာရေးဝန်ကြီးဌာနက စီစဉ်ဆောင်ရွက်လျက် ရှိကြောင်းကိုလည်း သိရှိရပါတယ်။ ဆက်လက်ပြီးတော့ ဘုန်းတော်ကြီးသင်ပညာရေးနဲ့ ပတ်သက်ပြီးတော့ တင်ပြပါမယ်။ ဘုန်းတော် ကြီးသင် အခြေခံပညာကျောင်းများ အသစ်ဖွင့်လှစ်ခြင်း၊ အဆင့်တိုးမြှင့်ခြင်းနှင့် ပိတ်သိမ်းခြင်းဆိုင်ရာ မူဝါဒနဲ့စပ်လျဉ်းပြီးတော့ မန္တလေးတိုင်းဒေသကြီး၊ မဲဆန္ဒနယ်အမှတ်(၆)မှ ဒေါက်တာဦးကြွယ်ကြွယ်နှင့် မန္တလေးတိုင်းဒေသကြီး၊ မဲဆန္ဒနယ်အမှတ်(၅)မှ ဦးအောင်မျိုးလတ်တို့၏ အကြံပြုဆွေးနွေးချက်များနဲ့ စပ်လျဉ်းပြီးတော့ အမျိုးသားပညာရေးဥပဒေ အခန်း(၆) ပုဒ်မ ၃၄ မှာ ဘုန်းတော်ကြီးသင်ပညာရေး ကျောင်းများကို ကျောင်းအမျိုးအစားတစ်ခုအဖြစ် ထည့်သွင်းပြီးတော့ သတ်မှတ်ထားခြင်း၊ ၎င်းပြင် ဆင်းရဲ နွမ်းပါးတဲ့ ကလေးများအတွက် ဘုန်းတော်ကြီးသင် ပညာရေးကျောင်းများဟာ အားထားရတဲ့ ကျောင်းများ ဖြစ်ခြင်းတို့ကြောင့် ၎င်းကျောင်းများသည်ရှိသင့်ကြောင်းကို ရှင်းလင်းတင်ပြအပ်ပါတယ်။ ဆက်လက်ပြီး မူကြိုပညာရေးနှင့်ပတ်သက်ပြီး တင်ပြလိုပါတယ်။ အောင်မြေသာစံမဲဆန္ဒနယ်မှ ဒေါက်တာလှမိုးက မူကြို ပညာရေးဆိုင်ရာမူဝါဒကို ပြန်လည်ရေးဆွဲရန် အကြံပြုသည့်အပေါ်မှာ သန္ဓေ သားဘဝမှ (၈)နှစ်အရွယ်အထိ ကလေးများရဲ့ ဖွံ့ဖြိုးရေး၊ ပညာရေး၊ ကျန်းမာရေး၊ ကာကွယ်စောင့်ရှောက်ရေး တို့အတွက် မြန်မာ့ရှေးဦးကလေးသူငယ် ပြုစုပျိုးထောင်ရေးနဲ့ ဖွံ့ဖြိုးရေးဆိုင်ရာမူဝါဒကို ၂၀၁၃ ခုနှစ်မှာ ရေးဆွဲချမှတ်ထားပြီး ဖြစ်ပါတယ်။ ၎င်းအပြင် ရှေးဦးအရွယ် ကလေးသူငယ်ပြုစုပျိုးထောင်ရေးနဲ့ ဖွံ့ဖြိုးရေး ဆိုင်ရာဥပဒေကို ပြည်ထောင်စုလွှတ်တော် ဥပဒေအမှတ်(၄)အဖြစ် ၂၀၁၄ ခုနှစ်၊ ဖေဖော်ဝါရီလ ၆ ရက်နေ့က ပြဋ္ဌာန်းခဲ့ပြီးဖြစ်ကြောင်း၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနမှ ပြည်ထောင်စု ဝန်ကြီးက ဥက္ကဋ္ဌအဖြစ်ဆောင်ရွက်တဲ့ ရှေးဦးအရွယ် ကလေးသူငယ်ပြုစုပျိုးထောင်ရေး ဗဟိုကြီးကြပ်ရေး အဖွဲ့လည်းရှိပြီး ဖြစ်ပါကြောင်းနှင့် ရှေးဦးအရွယ် ကလေးသူငယ်ပြုစုပျိုးထောင်ရေးနှင့် ဖွံ့ဖြိုးရေးဆိုင်ရာ နည်းဥပဒေများကို ဝန်ကြီးဌာနက ၂၀၁၅ ခုနှစ်၊ စက်တင်ဘာလ ၁၀ ရက်နေ့မှာ ထုတ်ပြန်ပြီးဖြစ်ကြောင်း ရှင်းလင်းတင်ပြလိုပါတယ်။ ဆက်လက်ပြီးတော့ ပုဂ္ဂလိကကျောင်းပညာရေးနဲ့ ပတ်သက်ပြီး တင်ပြမှာဖြစ်ပါတယ်။ အောင်မြေ သာစံမဲဆန္ဒနယ်မှ ဒေါက်တာလှမိုး၊ ရခိုင်ပြည်နယ် မဲဆန္ဒနယ်အမှတ်(၁)မှ ဦးဝေစိန်အောင်၊ ရန်ကုန်တိုင်း ဒေသကြီး၊ မဲဆန္ဒနယ်အမှတ်(၁၀)မှ ဒေါ်နော်လှလှစိုး၊ စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၉)မှ ဦးမောင်မောင်လတ်၊ မန္တလေးတိုင်းဒေသကြီး၊ မဲဆန္ဒနယ်အမှတ်(၇)မှ ဦးကျော်တုတ်တို့က ပုဂ္ဂလိကကျောင်း ဥပဒေ၊ ပုဂ္ဂလိကကျောင်းပညာရေးတို့နဲ့ပတ်သက်ပြီး ဆွေးနွေးပြောကြားခဲ့ပါတယ်။ ကိုယ်ပိုင်ကျောင်းဥပဒေ ရှိပြီးဖြစ်သော်လည်း နိုင်ငံတော်သင်ရိုးညွှန်းတမ်းအတိုင်း မသင်ကြားတဲ့ ပုဂ္ဂလိကကျောင်းများ၊ ပညာရေး ဝန်ကြီးဌာနမှာ တရားဝင်မှတ်ပုံတင်ခြင်းမရှိသေးဘဲနဲ့ မြန်မာနိုင်ငံရင်းနှီးမြှုပ်နှံမှုကော်မရှင်တွင် မှတ်ပုံတင် ထားသည့် ကျောင်းများဟာ ကိုယ်ပိုင်ကျောင်းဥပဒေမှာ အကျုံးမဝင်ပါကြောင်း၊ ပုဂ္ဂလိကပညာရေးဟာ အခြေခံပညာ၊ အဆင့်မြင့်ပညာ၊ နည်းပညာနှင့် သက်မွေးပညာကဏ္ဍအားလုံးတို့နဲ့ သက်ဆိုင်ပြီး မူကြို အဆင့်မှစပြီးတော့ တက္ကသိုလ်အဆင့်အထိ အကျုံးဝင်နေတဲ့အတွက် ပုဂ္ဂလိကကျောင်းအားလုံးကို လွှမ်းခြုံ နိုင်မယ့် ကိုယ်ပိုင်ကျောင်းများဖွင့်လှစ်ခြင်း၊ အဆင့်တိုးခြင်း၊ အဆင့်လျှော့ခြင်း၊ ပိတ်သိမ်းခြင်းဆိုင်ရာ မူဝါဒကို ချမှတ်ရန်မှာ ပုဂ္ဂလိကကျောင်းဥပဒေ ပြဋ္ဌာန်းပြီးမှသာ ဆောင်ရွက်နိုင်မည်ဖြစ်ပါကြောင်းနှင့် ၂၀၁၁ ခုနှစ်၊ ကိုယ်ပိုင်ကျောင်းမှတ်ပုံတင်ဥပဒေဟာလည်း ပုဂ္ဂလိကကျောင်းဥပဒေ ပြဋ္ဌာန်းပြီးစီးပါက ရုပ်သိမ်း ရမယ့်ဥပဒေဖြစ်ကြောင်း တင်ပြအပ်ပါတယ်။ နာယကကြီးခင်ဗျား။ ဆက်လက်ပြီး ဘက်စုံလွှမ်းခြုံနိုင်တဲ့ အခြေခံပညာဆရာများဆိုင်ရာ မူဝါဒ အ ထက်ပါတယ်.. အကင် တ တတတ တက် တက် အသွေးပြည့်ဝတဲ့ ဆရာ၊ ဆရာမများ မွေးထုတ်ပေးနိုင်မည့် နည်းလမ်းများ၊ ရာထူးခန့်ထားရေး၊ ရာထူး တိုးမြှင့်ရေး၊ ပြောင်းရွှေ့ရေးကိစ္စများနဲ့ စပ်လျဉ်းပြီးတော့ ရခိုင်ပြည်နယ်၊ မဲဆန္ဒနယ်အမှတ်(၁)မှ ဦးစိန်အောင်၊ ရန်ကုန်တိုင်းဒေသကြီး၊ မဲဆန္ဒနယ်အမှတ်(၁၀)မှ ဒေါ်နော်လှလှစိုး၊ ပဲခူးတိုင်းဒေသကြီး မဲဆန္ဒနယ်(၃)မှ ဒေါ်ရွှေရွှေစိန်လတ်၊ မန္တလေးတိုင်းဒေသကြီး၊ မဲဆန္ဒနယ်အမှတ်(၅)မှ ဦးအောင်မျိုးလတ်၊ ရမ်းဗြဲမဲဆန္ဒနယ်မှ ဦးကျော်ရွှေ၊ တောင်တွင်းကြီးမဲဆန္ဒနယ်မှ ဦးမင်းသိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ ဦးဇော်ဟိန်း၊ ကျေးသီးမဲဆန္ဒနယ်မှ ဦးစိုင်းအောင်ကျော်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ ဦးကျော်သောင်း၊ တနင်္သာရီတိုင်းဒေသကြီး၊ မဲဆန္ဒနယ်အမှတ်(၈)မှ ဦးဥက္ကာမင်းတို့က အကြံပြု ဆွေးနွေး ခဲ့ပါတယ်။ ဘက်စုံလွှမ်းခြုံနိုင်တဲ့ အခြေခံပညာဆရာများဆိုင်ရာမူဝါဒကို ရေးဆွဲရန် ပညာရေးဝန်ကြီးဌာန နှင့် UNESCO တို့ ပူးပေါင်းပြီးတဲ့နောက် (၁) ဆရာ၊ ဆရာမများ ခန့်ထားရေးနှင့် ထိန်းထားရေး (Teacher Recruitment and Retention). (laospsaososos (Teacher Education) (2) 6$op2|0os:q (Deployment)၊ (၄) လုပ်ငန်းခွင်အဆင့် သတ်မှတ်ဖွဲ့စည်းပုံနှင့် လမ်းသွယ်များ (Career Structures or Paths)၊ (၅) တာဝန်ထမ်းဆောင်စေခြင်းနှင့် လုပ်ငန်းခွင်အခြေအနေ (Teacher Employment and Working Conditions)၊ (၆) ဆုချီးမြှင့်ခြင်းနှင့် လုပ်ခပေးခြင်း (Teacher Reward and Remuneration)၊ (၇) ဆရာ ogs: (Teacher Standards). (6) 2009p: ossosóą (Teacher Accountability). (C) compê:88 အုပ်ချုပ်မှု (School Governance)၊ (၁၀) ဆရာများနှင့်ဆိုင်သော အဖွဲ့အစည်းများနှင့် ပူးပေါင်းပါဝင် ဆောင်ရွက်မှု (Teacher Participation) ဆိုတဲ့ အချက်အလက်များအားလုံးကို ထည့်သွင်းစဉ်းစားပြီး ဘက်စုံလွှမ်းခြုံနိုင်တဲ့ မူဝါဒကိုချမှတ်နိုင်ရန် စတင်ဆွေးနွေး ဆောင်ရွက်လျက်ရှိပါတယ်။ လွှတ်တော် ကိုယ်စားလှယ်တော်ကြီးများရဲ့ ဆွေးနွေးချက်များဟာ အဆိုပါဆရာများဆိုင်ရာ မူဝါဒကို ရေးဆွဲရာမှာ များစွာ အထောက်အကူဖြစ်စေပြီးတော့ ကော်မရှင်အနေဖြင့် လက်တွေ့အကျဆုံးနှင့် အမှန်တကယ် ဆောင်ရွက် အကောင်အထည်ဖော်နိုင်မယ့် ဖြစ်နိုင်ချေအရှိဆုံး နည်းလမ်းများကိုကြံဆလျက် ပညာရေးဝန်ကြီးဌာနကို အကြံပြုသွားမှာဖြစ်ပါတယ်။ ဆက်လက်ပြီးတော့ ဘာသာရပ်အလိုက် ကော်မတီဝင်ဆရာကြီးများကို ဉာဏ်ပူဇော်ခချီးမြှင့်ခြင်း ကိစ္စကိုတင်ပြမှာ ဖြစ်ပါတယ်။ ဟင်္သာတမဲဆန္ဒနယ်မှ ဦးခင်မောင်ရီက ပညာရေးဝန်ကြီးဌာနက ဖွဲ့စည်း ထားတဲ့ အခြေခံပညာသင်ရိုးညွှန်းတမ်း ဘာသာရပ်အလိုက် ကော်မတီများမှာပါတဲ့ အငြိမ်းစားပါမောက္ခကြီးများ၊ ပြင်ပပညာရှင်များရဲ့ အကြံဉာဏ်များ၊ အတွေ့အကြုံများကိုရယူလျက် ပြင်ဆင်ညှိနှိုင်းမှု အဆင့်ဆင့် လုပ်ဆောင်နေသည်ဟု ကြားသိရကြောင်း၊ တချို့ပညာရှင်ကြီးများဟာ ရပ်ဝေးနယ်များမှ လာရောက် ပြီးတဲ့နောက် ခရီးစရိတ်ကုန်ကျပြီး စားသောက်တည်းခိုစရိတ် အခက်အခဲများရှိပါသဖြင့် သင့်တော်သည့် ဉာဏ်ပူဇော်ခများကို ချီးမြှင့်သင့်ကြောင်းကို ပညာရေးဝန်ကြီးဌာနသို့ ကော်မရှင်မှအကြံပြုရန် တိုက်တွန်း ထားပါတယ်။ အဆိုပါကိစ္စနှင့်စပ်လျဉ်းပြီးတော့ အမျိုးသားသင်ရိုးညွှန်းတမ်းကော်မတီနှင့် ဘာသာရပ် ဆိုင်ရာ သင်ရိုးဥက္ကဋ္ဌများနဲ့ ဆွေးနွေးပြီးတဲ့နောက် အမျိုးသားပညာရေးမူဝါဒကော်မရှင်သို့ အကြံပြု ပေးပို့ ထားမှုလည်းရှိပါတယ်။ သို့ဖြစ်ပါ၍ အခြေခံပညာသင်ရိုးညွှန်းတမ်း ဘာသာရပ်ကော်မတီမှ ပြင်ပပညာရှင် များအား ဉာဏ်ပူဇော်ခချီးမြှင့်သင့်တဲ့ ကိစ္စနဲ့ပတ်သက်ပြီးတော့ ဟင်္သာတမဲဆန္ဒနယ်မှ ဦးခင်မောင်ရီ၏ အကြံပြုချက်ကို အမျိုးသားပညာရေးမူဝါဒကော်မရှင်က ထောက်ခံပါကြောင်း တင်ပြအပ်ပါတယ်။ နာယကကြီးခင်ဗျား။ ဆက်လက်ပြီးတော့ ဆရာ၊ ဆရာမများကိုမွေးထုတ်ပေးမယ့် ဆရာအတတ်သင် တက္ကသိုလ်၊ ကောလိပ်များ ဖွင့်လှစ်ရေးကိစ္စနဲ့ ပတ်သက်ပြီးတော့ လွှတ်တော်ကိုယ်စားလှယ်ကြီးများရဲ့ အကြံပြုဆွေးနွေးချက်များနှင့် စပ်လျဉ်းပြီး ရှင်းလင်းပြောကြားမှာ ဖြစ်ပါတယ်။ ရခိုင်ပြည်နယ်၊ မဲဆန္ဒနယ် အမှတ်(၁)မှ ဦးဝေစိန်အောင်၊ တောင်တွင်းကြီးမဲဆန္ဒနယ်မှ ဦးမင်းသိန်း၊ စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၁)မှ ဦးကျော်သောင်း၊ မန္တလေးတိုင်းဒေသကြီး၊ မဲဆန္ဒနယ်အမှတ်(၅)မှ ဦးအောင်မျိုးလတ် တို့က အစီရင်ခံစာတွင် ဖော်ပြထားတဲ့ အခြေခံပညာကျောင်းများမှာ ဆရာ၊ ဆရာမများ လိုအပ်ချက်ကို ဆန်းစစ်လေ့လာခြင်းနှင့် ဖြည့်ဆည်းပေးနိုင်မည့် နည်းလမ်းများနှင့်စပ်လျဉ်းပြီးတဲ့နောက် ပညာရေး တက္ကသိုလ်၊ ပညာရေးကောလိပ်နှင့် ပညာရေးမဟာဌာနများ တိုးချဲ့ဖွင့်လှစ်ပေးရန်၊ အကယ်၍ နောက်ထပ် ပညာရေးတက္ကသိုလ် ဖွင့်မည်ဆိုပါကလည်း မည်သည့်နေရာတွင်ဖွင့်သင့်ကြောင်း၊ လွှတ်တော်ကိုယ်စားလှယ် များရဲ့ အကြံပြု ဆွေးနွေးချက်များနဲ့ ပတ်သက်ပြီးတော့ ကော်မရှင်အနေဖြင့် ကျေးဇူးတင်ကြောင်း ပြောကြားလိုပါတယ်။ ဆက်လက်ပြီး အဝေးသင်တက္ကသိုလ်များ အရည်အသွေးတိုးမြှင့်ရေးကိစ္စကို တင်ပြလိုပါတယ်။ အဝေးသင်တက္ကသိုလ် အရည်အသွေးတိုးမြှင့်ရေးအတွက် ကော်မရှင်အနေဖြင့် နည်းလမ်းများ ရှာကြံပေးရန်၊ ဆန်းစစ်၍ မူဝါဒများချမှတ်ရန်နှင့် ပထမနှစ်၊ မြန်မာစာပြဋ္ဌာန်းစာအုပ်မှာ ကဗျာစကားပြေတွေမှာ မှားယွင်း၊ ပြင်ဆင်မှုတွေ ရှိနေတာကို မူလစာသားအတိုင်း ပြန်လည်ပြီး ပြဋ္ဌာန်းပေးရန် ရခိုင်ပြည်နယ်၊ မဲဆန္ဒနယ်အမှတ်(၁)မှ ဦးဝေစိန်အောင်၊ တနင်္သာရီတိုင်းဒေသကြီး၊ မဲဆန္ဒနယ်အမှတ်(၈)မှ ဦးဥက္ကာမင်း တို့က အကြံပြု တိုက်တွန်းခဲ့ပါတယ်။ အမျိုးသားပညာရေးမူဝါဒကော်မရှင်မှာ အမျိုးသား သင်ရိုးညွှန်းတမ်း ကော်မတီမှ အဝေးသင်တက္ကသိုလ် စီမံခန့်ခွဲရေးအတွေ့အကြုံ ရှိတဲ့ ကော်မတီဝင်များနှင့် အဝေးသင် တက္ကသိုလ်ရဲ့ တာဝန်ရှိပုဂ္ဂိုလ်များ တွေ့ဆုံပြီးတဲ့နောက် အဝေးသင်တက္ကသိုလ် ပညာရေးစနစ်အပေါ် ဆွေးနွေးသုံးသပ် အကြံပြုချက်များကို ပညာရေးဝန်ကြီးဌာနသို့ ကော်မရှင်က ပေးပို့ခဲ့ပြီးဖြစ်ပါတယ်။ အရည်အသွေး ပိုမိုကောင်းမွန်တဲ့ အဝေးသင်တက္ကသိုလ်၊ အဝေးသင်ပညာရေးစနစ် ပေါ်ထွန်းလာရေးကို ပညာရေးဝန်ကြီးဌာနက ဆောင်ရွက်လျက်ရှိကြောင်းနှင့် ကော်မရှင်အနေဖြင့်လည်း အဝေးသင်တက္ကသိုလ် အရည်အသွေးတိုးမြှင့်ရေးအတွက် ဝန်ကြီးဌာနနှင့် ပူးပေါင်းဆောင်ရွက်သွားမည်ဖြစ်ကြောင်း တင်ပြအပ် ပါတယ်။ နာယကကြီးခင်ဗျား။ ဆက်လက်ပြီး အဆင့်မြင့်ပညာကဏ္ဍ သုတေသနအစီရင်ခံစာနဲ့ ပတ်သက်ပြီး တင်ပြလိုပါတယ်။ အဆင့်မြင့်ပညာကျောင်းများရဲ့ လက်ရှိယေဘုယျ ဘက်စုံအခြေအနေကို ပဏာမ အဆင့် ခြုံငုံလေ့လာခြင်း၊ သုတေသနအစီရင်ခံစာနှင့်ပတ်သက်ပြီးတော့ မန္တလေးတိုင်းဒေသကြီး၊ မဲဆန္ဒနယ် အမှတ်(၁)မှ ဒေါက်တာသန်းဝင်းရဲ့ အကြံပြုဆွေးနွေးချက်များကို ရှင်းလင်းတင်ပြလိုပါတယ်။ နံပါတ်(၁) “အခြေခံတဲ့မေးခွန်း (၃၅)ချက်ကို တစ်ခုချင်းဖော်ပြလျှင် ပို၍တိတိကျကျ ဘာကို ဆိုလို တယ်ဆိုတာ နားလည်နိုင်မယ်”ဆိုတာ မှန်ပါတယ်။ ဒီနေရာမှာ (၆)လပတ် အစီရင်ခံစာရဲ့ နောက်ဆက်တွဲ(ခ) အနေဖြင့်သာ ဖော်ပြလိုတာဖြစ်ပြီး သုတေသနအစီရင်ခံစာ စာအုပ်(၃)အုပ်စလုံးကို အပြည့်အစုံထည့်ရင် နောက်ဆက်တွဲ(ခ)ချည်းသက်သက် စာမျက်နှာ(၃၀၁)မျက်နှာ ဖြစ်လာမှာဖြစ်တဲ့အတွက် သိသင့်သိထိုက် တာတွေထဲက ပိုမိုအရေးကြီးတဲ့ အချက်အလက်အချို့ကိုသာ ရွေးထုတ်ပြီး စာမျက်နှာ (၂၀)လောက်နဲ့ အကျဉ်းချုပ်ပြီး ဖော်ပြလိုက်တာဖြစ်လို့ အချို့အချက်အလက်များကို အသေးစိတ်မဖော်ပြနိုင်ဘဲ ချန်ခဲ့တာ ဖြစ်ပါတယ်။ ဥပမာ- ကျောင်းသား၊ ကျောင်းသူ ဆိုတဲ့ခေါင်းစဉ်အောက်မှာ မေးတဲ့မေးခွန်း (၄)ခုဟာ ကျောင်းသား၊ ကျောင်းသူများရဲ့ ဘက်စုံဖွံ့ဖြိုးတိုးတက်ရေးအတွက် လိုအပ်ချက်များကို ကျောင်းဘက်ကနေပြီးတော့ စီမံ ဆောင်ရွက်ပေးထားတဲ့ ဖြည့်ဆည်းမှုတွေကို ပြည့်စုံကောင်းမွန်မှု အခြေအနေကိုသာ မေးခြင်းသာဖြစ်ပြီးတော့ ကျောင်းသားများ စာတတ်မြောက်မှု၊ ခံယူချက်၊ အောင်ချက်တို့ကို ဆိုလိုခြင်းမဟုတ်ကြောင်း ရှင်းလင်း တင်ပြလိုပါတယ်။ အလားတူ သုတေသနဆိုတဲ့ ခေါင်းစဉ်အောက်မှာ မေးတဲ့မေးခွန်း(၉)ခုဟာလည်းပဲ သက်ဆိုင်ရာ ကျောင်းမှာရှိတဲ့ ဆရာ၊ ဆရာမများ ဘွဲ့လွန်ကျောင်းသားများရဲ့ သုတေသန စာတမ်းရေးသားမှု၊ ဂျာနယ် ထုတ်ဝေနိုင်မှု၊ နိုင်ငံတကာနှင့်သုတေသန ပူးပေါင်းဆောင်ရွက်မှု၊ ကွန်ဖရင့်တွေကျင်းပမှု စတဲ့အခြေအနေ ကိုသိဖို့အတွက် မေးထားတဲ့မေးခွန်းများ ဖြစ်ပါတယ်။ သင်ကြားရေးနဲ့ သင်တန်းဆိုတဲ့ ခေါင်းစဉ် အောက်မှာ မေးတဲ့ မေးခွန်း(၁၃)ခုဟာ သက်ဆိုင်ရာကျောင်းမှာ ဖွင့်လှစ်နိုင်တဲ့ ဘွဲ့ကြိုဘွဲ့လွန်သင်တန်း အစီအစဉ်များ၊ နိုင်ငံခြားနှင့် MoU MoA ထိုးပြီး ပူးပေါင်းဆောင်ရွက်မှု၊ နိုင်ငံခြားပါမောက္ခများ လာရောက်ပို့ချမှု၊ စာကြည့်တိုက်၊ ဓာတ်ခွဲခန်း၊ ဆရာကျောင်းသားအချိုးစတဲ့ အခြေအနေကိုသိရန် မေးမြန်းခြင်းဖြစ်ပြီးတော့ ဆရာ၊ ဆရာမ ဆိုတဲ့ခေါင်းစဉ်အောက်မှာ မေးတဲ့မေးခွန်း(၄)ခုကတော့ ဆရာ၊ ဆရာမများရဲ့ ပညာအရည် အချင်းနဲ့ ပညာတော်သင်စေလွှတ်မှု၊ နေအိမ်ရရှိမှု အခြေအနေများကိုသိရှိရန် မေးမြန်းခြင်းဖြစ်ပါတယ်။ စီမံခန့်ခွဲမှုဆိုတဲ့ ခေါင်းစဉ်အောက်မှာ မေးတဲ့မေးခွန်း(၅)ခုကတော့ သက်ဆိုင်ရာ ကျောင်းရဲ့ အရည်အသွေး စီမံခန့်ခွဲမှုစနစ် IQA နှင့် EQA စနစ်များ၊ ပြင်ပနှင့် ပူးပေါင်းဆောင်ရွက်မှုများ စတဲ့မေးခွန်းများ ဖြစ်ပါတယ်။ စုစုပေါင်းမေးခွန်း (၃၅)ခု ဖြစ်ပါတယ်။ နံပါတ်(၂) “သက်ဆိုင်ရာ ဝန်ကြီးဌာနအနေနှင့် ဆိုင်ရာတက္ကသိုလ်များရဲ့ လက်ရှိအခြေအနေကို သိရှိနိုင်သော်လည်း တက္ကသိုလ်တစ်ခုချင်းအလိုက် ဖော်ပြမှုမပါရှိတဲ့အတွက် တာဝန်ရှိသူများအနေဖြင့် မိမိတို့ရဲ့ သက်ဆိုင်ရာကျောင်းအလိုက် အားသာအားနည်းချက်များကို မသိရှိရဘဲ သုတေသနရဲ့ ဒုတိယ ရည်ရွယ်ချက် မပေါက်မြောက်တာကိုတွေ့ရတယ်”ဆိုတဲ့ ဆွေးနွေးချက်ကို ပြန်ဖြေရရင်တော့ အသေးစိတ် ဖော်ပြထားတဲ့ စာမျက်နှာသုံးရာရှိတဲ့ အစီရင်ခံစာကို အကောင်အထည်ဖော်ရာဌာနဖြစ်တဲ့ ပညာရေးဝန်ကြီး ဌာနကို တင်ပြထားပြီးဖြစ်ပါတယ်။ အဲဒီအစီရင်ခံစာထဲမှာ ကျောင်းတစ်ကျောင်းစီ (စုစုပေါင်း ၁၅၅ ကျောင်း စလုံး)အတွက် အချက်အလက်(၃၅)ချက်စလုံးနဲ့ပတ်သက်ပြီးတော့ တစ်ချက်ချင်းအတွက် ရမှတ်နှင့် အုပ်စု နယ်ပယ်(၅)ခုအတွက် အုပ်စုတစ်စုချင်းရဲ့ ရမှတ်တို့ကို အတိအကျ ဖော်ပြပေးထားပါတယ်။ ဒါ့အပြင် ကျောင်းအားလုံး (၁၅၅ ကျောင်း)ရဲ့ ရမှတ်အများအနည်းအလိုက် တန်းစီဇယား၊ ကျောင်း အမျိုးအစား အုပ်စုတစ်ခုစီအတွင်းမှာ ရမှတ်အများအနည်းအလိုက် တန်းစီဇယား၊ ကျောင်းအမျိုးအစား အုပ်စု(၆) စုကြားမှာ နှိုင်းယှဉ်ချက်များစသည်တို့ကိုလည်း အသေးစိတ်တွက်ချက် ဖော်ပြထားပါတယ်။ ဝန်ကြီး ဌာနအနေဖြင့် သက်ဆိုင်ရာကျောင်းမှ တာဝန်ရှိသူများနှင့် အားနည်းချက်၊ အားသာချက်များကို ဆွေးနွေး အဖြေရှာနိုင်ရန် ရည်ရွယ်ခဲ့ပါတယ်။ ကျောင်းတစ်ကျောင်းချင်းရဲ့ အသေးစိတ်အချက်အလက် အားလုံးကို လူအများအတွက် ကြေညာရန် ရည်ရွယ်ချက်မရှိဘဲ ဝန်ကြီးဌာနအနေဖြင့်သာ လိုအပ်သလို ဆက်လက် အရေးယူ အကောင်အထည်ဖော်ဆောင်ရွက်ရန် ရည်ရွယ်ခဲ့ခြင်းဖြစ်ပါတယ်။ အဆင့်မြင့်ပညာသုတေသနနှင့် ပတ်သက်ပြီး ဆက်လက်တင်ပြပါမယ်။ “စာမျက်နှာ(၇၃)မှာ ဖော်ပြတဲ့ သုတေသန၊ သင်ကြားရေးနှင့် သင်တန်းဆိုင်ရာအချက်အလက်များနဲ့ပတ်သက်တဲ့ တွေ့ရှိချက်များနှင့် စာမျက်နှာ(၇၉)၊ (၈၀)မှာ ပါတဲ့ ဇယားများ၊ ပုံများတွင် ဖော်ပြထားတဲ့ ရမှတ်ကိန်းဂဏန်းများဟာ ကိုက်ညီမှု ရှိသော်လည်း စာမျက်နှာ (၇၄)မှာ ဖော်ပြထားတဲ့ ဆရာ/ဆရာမ၊ ကျောင်းသား/ကျောင်းသူ စီမံခန့်ခွဲမှု အချက်အလက်တွေရဲ့ တွေ့ရှိချက်ကိန်းဂဏန်းတွေနဲ့ စာမျက်နှာ (၈၀)ကနေ (၈၂)ရှိ ဇယားမှာ ဖော်ပြထားတဲ့ ကိန်းဂဏန်းများ ကိုက်ညီမှုမရှိကြောင်း တွေ့ရှိရပါတယ်” ဆိုတဲ့ ဆွေးနွေးချက်ဟာ မှန်သင့်သလောက် မှန်ပါတယ်။ ဒါပေမယ့် အသေးစိတ်ကြည့်တဲ့အခါ စာမျက်နှာ (၇၃)ကနေ (၇၄) ထိ စာနဲ့ ဖော်ပြတဲ့အထဲမှာ “နှင့်အထက်”(greater than or equal to) နှင့်ဆိုင်တဲ့ အရေအတွက်တွေကိုပဲ ဖော်ပြထားပြီးတော့ စာမျက်နှာ (၇၈)ကနေ (၈၂)မှာ ပါတဲ့ဇယားတွေကတော့ သင်္ကေတအားဖြင့် (&gt;, greater than) နှင့်ဆိုင်တဲ့ အရေအတွက်များကို ဖော်ပြထားခြင်း ဖြစ်ပါတယ်။ ကျောင်းအရေအတွက်ကို ရေတွက်ရာမှာ (5, greater than or equal to) asacos (&gt;, greater than) dsadloos oopossodulosusil 31emoce mosper မရှိသလို ထင်ရခြင်းဖြစ်ပါတယ်။ သင်္ကေတကွဲလွဲမှုပေါ်မှာ အခြေခံပြီးတော့ ရလဒ်အရေအတွက် ကွာခြား သွားခြင်းသာဖြစ်ပြီးတဲ့နောက် သူ့သင်္ကေတနှင့်သူ နှစ်နေရာစလုံးမှာ ဖော်ပြထားတဲ့ အရေအတွက်တွေဟာ မှန်ကန်မှုရှိကြောင်း တင်ပြအပ်ပါတယ်။ သို့သော်လည်းပဲ အခန်း (၄)နဲ့ အခန်း(၅)ပါ အသုံးအနှုန်း သင်္ကေတနှင့် အရေအတွက်တို့ကို ကိုက်ညီအောင် ညှိပြီးဖော်ပြလို့ရှိရင်တော့ ရှုပ်ထွေးမှုကင်းပြီးတော့ ပိုမို နားလည်လွယ်မယ်ဖြစ်တာကို သဘောတူပါကြောင်း တင်ပြအပ်ပါတယ်။ “စာမျက်နှာ(၈၂) စီမံခန့်ခွဲမှုဆိုင်ရာနှင့် ပတ်သက်ပြီးတော့ ကျေနပ်ဖွယ်မရှိအဆင့်နှင့် ညံ့အဆင့် ၉၇.၄၂ ရာခိုင်နှုန်း ရှိပြီးတော့ စာမျက်နှာ (၈၆)အရ ပျမ်းမျှအမှတ် ၁၃.၆ရ ရာခိုင်နှုန်းသာ ရှိတာကို တွေ့ရ ပါတယ်”လို့ ဆိုတဲ့နေရာမှာလည်း အဓိပ္ပာယ်ကောက်လွဲတာသာ ဖြစ်ပါတယ်။ စာမျက်နှာ (၈၂)ပါဇယားဟာ စီမံခန့်ခွဲမှုနယ်ပယ်နဲ့ ပတ်သက်ပြီးတော့ ရမှတ် Range အလိုက်ရရှိတဲ့ ကျောင်းအရေအတွက် ရာခိုင်နှုန်းကို ပြတာဖြစ်ပြီးတော့ စာမျက်နှာ (၈၆)မှာရှိတဲ့ ဖော်ပြချက်က လေ့လာမှုနယ်ပယ်တစ်ခုစီ (ဥပမာ - စီမံခန့်ခွဲမှု နယ်ပယ်)အတွက် ကျောင်းပေါင်း (၁၅၅)ကျောင်းစလုံးရဲ့ ပျမ်းမျှရမှတ် ရာခိုင်နှုန်းကို ပြတာဖြစ်တဲ့အတွက် မတူညီသောကိစ္စနှစ်ခုကို တိုက်ရိုက်နှိုင်းယှဉ်ရန် မသင့်ပါကြောင်းကိုလည်း တင်ပြအပ်ပါတယ်။ ဆက်လက်ပြီး ရန်ကုန်တိုင်းဒေသကြီး၊ မဲဆန္ဒနယ်အမှတ်(၁၂)က ဦးကျော်နိုင်ရဲ့ ဆွေးနွေးမေးမြန်း ချက်များနဲ့စပ်လျဉ်းပြီးတဲ့နောက် ဖြေကြားလိုပါတယ်။ ဆေးတက္ကသိုလ်နှင့် နှီးနွယ်တက္ကသိုလ်တွေက သင်ကြားမှုမြင့်မားရဲ့ သားနှင့် ထွက်လာတဲ့ ကျောင်းသားတွေရဲ့ ရာခိုင်နှုန်းက ၆ ရာခိုင်နှုန်း ညံ့နေပြီးတော့ ကျွန်တော်တို့ ပညာရေးဝန်ကြီးဌာနက ညံ့တဲ့ကျောင်းသားနည်းသွားတယ်ဆိုတာကိုတော့” ဆိုပြီးတော့ ဆွေးနွေးထားတဲ့ထဲမှာ ဆေးနှင့်နှီးနွယ်သော တက္ကသိုလ်များကထွက်လာတဲ့ ကျောင်းသားတွေရဲ့ ရာခိုင်နှုန်း က ၆ ရာခိုင်နှုန်း ညံ့နေတယ်ဆိုတဲ့ အဓိပ္ပာယ်မျိုး အစီရင်ခံစာသုံးသပ်ချက်ထဲမှာမပါသလို “ပညာရေးဝန်ကြီး ဌာနက ညံ့နေတဲ့ကျောင်းသား နည်းသွားတယ်ဆိုတဲ့အဓိပ္ပာယ်လဲ အစီရင်ခံစာသုံးသပ်ချက်ထဲမှာ မပါပါဘူး။ ပညာရေးဝန်ကြီးဌာနနှင့် အခြားဝန်ကြီးဌာနဆိုပြီးတော့ ဝန်ကြီးဌာနအလိုက် နှိုင်းယှဉ်လေ့လာ ဆန်းစစ် ထားတာမပါဘဲ ကျောင်းအမျိုးအစား နီးစပ်ရာအုပ်စုဖွဲ့ထားတဲ့ ကျောင်းအုပ်စုအလိုက်ကိုသာ ဆန်းစစ် တာကို စာမျက်နှာ(၈၅)မှာ ဖော်ပြထားခြင်းဖြစ်ပါတယ်။ အဓိပ္ပာယ်ကောက်ကွဲလွဲခြင်းသာ ဖြစ်တယ်လို့ ဖြေကြားလိုပါတယ်။ နောက်တစ်ခုကတော့ “ဆေးကျောင်းက ဆင်းလာတဲ့ ဆရာဝန်များက ပိုညံ့ပြီး ဖတ်စာအုပ်ကိုဘဲ...” ဆိုတာဟာလည်းပဲ အဓိပ္ပာယ်ကောက်လွဲတာ ဖြစ်ပါလိမ့်မယ်။ ကျောင်းသား၊ ကျောင်းသူဆိုတဲ့ ခေါင်းစဉ်ရဲ့ အဓိပ္ပာယ်ကတော့ ကျောင်းသား၊ ကျောင်းသူများ ဘက်စုံဖွံ့ဖြိုးရေးအတွက် သက်ဆိုင်ရာ ကျောင်းအုပ်စု အနေဖြင့် စီမံပံ့ပိုးဆောင်ရွက်ပေးထားတဲ့ အခြေအနေကိုသာပြဆိုခြင်း ဖြစ်ပြီးတဲ့နောက် သက်ဆိုင်ရာ ကျောင်းများမှဆင်းလာတဲ့ ကျောင်းသား၊ ကျောင်းသူများရဲ့ စာတတ်မြောက်မှုအခြေအနေကို ပြဆိုခြင်း မဟုတ်ကြောင်း သတိပြုရန်ဖြစ်ပါတယ်။ နောက်တစ်ခုကတော့ စာမျက်နှာ(၈၅) အပိုဒ်(ဂ)မှာ ဖော်ပြထားသော ဇယားအောက်ခြေမှာ မှတ်ချက်တစ်ခုရေးထားတာကို သတိပြုမိဖို့အရေးကြီးပါတယ်။ အဲဒါကဘာလဲဆိုတော့ “ပညာရေးကောလိပ် များသည် ကောလိပ်အဆင့်သာရှိသေးသော ကျောင်းများဖြစ်သဖြင့် တက္ကသိုလ်များနှင့် တိုက်ရိုက်နှိုင်းယှဉ် အကဲဖြတ်ရန် မသင့်တော်ပါ”ဟု အစီရင်ခံစာ၏ သုံးသပ်ချက်ထဲမှာ ဖော်ပြထားပါတယ်။ ၎င်းအပြင် ပညာရေးကောလိပ်များအုပ်စုဝင် ကျောင်းစာရင်းကိုလည်းပဲ စာမျက်နှာ(၈၉)မှာ ဖော်ပြထားပြီးတော့ ဇယားပါအတိုကောက် “ပညာရေး”လို့ခေါ်တဲ့ အတိုကောက်ဆိုတာဟာ “ပညာရေးကောလိပ်များအုပ်စု”ကို ဆိုလိုကြောင်း သိသာထင်ရှားပါတယ်။ ပညာရေးတက္ကသိုလ်များ ၎င်းအုပ်စုထဲမှာ မပါဝင်ပါ။ နာယကကြီးခင်ဗျား။ ဆက်လက်ပြီးတော့ အဆင့်မြင့်ပညာ စီမံခန့်ခွဲရေးမူဝါဒများ ချမှတ်ရေးနှင့် ပတ်သက်ပြီးတော့ ဆွေးနွေးမှာဖြစ်ပါတယ်။ အဆင့်မြင့်ပညာကဏ္ဍမှာကော်မရှင်ရဲ့ အစီရင်ခံစာအရ သုတေသန၊ သင်ကြားရေး၊ ဆရာ၊ ဆရာမ၊ ကျောင်းသား၊ ကျောင်းသူ၊ စီမံခန့်ခွဲရေးဆိုင်ရာကိစ္စရပ်များတွင် အားနည်းမှု ရှိကြောင်းဖော်ပြချက်ကို အောင်မြေသာစံမဲဆန္ဒနယ်မှ ဒေါက်တာလှမိုးက ဒီအခြေအနေကို အမြန်ဆုံးကျော်လွှား နိုင်ဖို့အတွက် ကော်မရှင်အနေဖြင့် သုတေသနနဲ့ပတ်သက်တဲ့မူဝါဒတွေ၊ သင်ကြားရေးနဲ့ ပတ်သက်တဲ့မူဝါဒတွေ၊ ဆရာ၊ ဆရာမများနဲ့ပတ်သက်တဲ့ အရည်အချင်း၊ အရည်အသွေးတိုးမြှင့်ရေး၊ ဆန်းစစ်အကဲဖြတ်ရေးနဲ့ ရာထူးတိုး အပြောင်းအရွှေ့မူဝါဒတွေ၊ စီမံခန့်ခွဲမှုနဲ့ပတ်သက်တဲ့ မူဝါဒတွေ၊ ကိုယ်ပိုင်စီမံခန့်ခွဲခွင့်ရတက္ကသိုလ်၊ ပဋိညာဉ် တွေကို အမြန်ဆုံးရေးဆွဲနိုင်မှသာလျှင် ့်မတ်နိုင်မယ်လို့ဆိုပါတယ်။ အဲဒီလို အကြံပြုထား ပါတယ်။ တက္ကသိုလ်များအနေနဲ့ မိမိပဋိညာဉ်စာတမ်းနှင့်အညီ မိမိအားအပ်နှင်းထားတဲ့ ကိုယ်ပိုင်စီမံခန့်ခွဲ ခွင့်အပေါ်မူတည်ပြီး ဆောင်ရွက်ရမှာဖြစ်တဲ့အတွက် မိမိတက္ကသိုလ်ရဲ့ ပညာရေး၊ ဝန်ထမ်း၊ ကျောင်းသား၊ ဘဏ္ဍာရေးဆိုင်ရာ စီမံခန့်ခွဲမှုကိစ္စများနှင့်ပတ်သက်တဲ့ မူဝါဒများကို အဆင့်မြင့်ပညာရေးဥပဒေ ပြဋ္ဌာန်း ပြီးမှသာ ချမှတ်ဆောင်ရွက်နိုင်မယ်ဖြစ်ပါကြောင်း ပြန်ကြားလိုပါတယ်။ ပဲခူးတိုင်းဒေသကြီး၊ မဲဆန္ဒနယ်အမှတ်(၃)မှ ဒေါ်ရွှေရွှေစိန်လတ်နှင့် မန္တလေးတိုင်းဒေသကြီး၊ မဲဆန္ဒနယ်အမှတ်(၁) ဒေါက်တာသန်းဝင်းတို့က တက္ကသိုလ်တွေ စီမံခန့်ခွဲရေးနဲ့ ပတ်သက်ပြီးတော့ သီးခြား Institute တွေဖွင့်လှစ်ပြီး လေ့ကျင့်ပေးဖို့လိုကြောင်း အကြံပြုချက်နဲ့ပတ်သက်ပြီးတော့ အမျိုးသားအဆင့်မြင့် ozonglo:69:6m2pe: (National Institution for Higher Education Development-NIHED) ဖွင့်လှစ်ရန် ဆောင်ရွက်လျက်ရှိပါကြောင်း ဒုတိယ (၆)လပတ်အစီရင်ခံစာရဲ့ စာမျက်နှာ(၁၄) နှင့် (၁၅) မှာ ဖော်ပြပါရှိပြီးဖြစ်ကြောင်း ထပ်လောင်းတင်ပြလိုပါတယ်။ ဆက်လက်ပြီး ဥပဒေ(မူကြမ်း)များကိစ္စကို ဆွေးနွေးတင်ပြမှာဖြစ်ပါတယ်။ အောင်မြေသာစံ မဲဆန္ဒနယ်မှ ဒေါက်တာလှမိုးက အမျိုးသားပညာရေးဥပဒေ၏ ဆက်စပ်ဥပဒေ (၄)ခု ပြဋ္ဌာန်းဖို့ရှိတဲ့ နေရာမှာ ပညာရေးဝန်ကြီးဌာနကို အဆင့်မြင့်ပညာရေးဥပဒေနဲ့ ပုဂ္ဂလိကပညာရေးဥပဒေကိုသာ ကော်မရှင်အနေနဲ့ သုံးသပ်အကြံပြုပေးနိုင်ခဲ့ကြောင်း၊ အခြေခံပညာရေးဥပဒေနဲ့ သက်မွေးပညာရေးဥပဒေကိုတော့ ကော်မရှင် အနေနဲ့ သုံးသပ်အကြံပြု မဆောင်ရွက်နိုင်ခဲ့တဲ့အတွက် အမြန်ဆုံး အလေးထားဆောင်ရွက်ဖို့ အကြံပြုချက်နဲ့ စပ်လျဉ်းပြီးတော့ အခြေခံပညာရေးဥပဒေနဲ့ သက်မွေးပညာရေးဥပဒေ(၂)ခုကို ပထမ (၆)လကာလ အတွင်းက ပညာရေးဝန်ကြီးဌာနကို ပေးပို့ခဲ့ပြီးဖြစ်ကြောင်းနှင့် ပြည်သူ့လွှတ်တော်သို့ တင်ပြသည့် အစီရင်ခံစာ(၁/၂၀၁၇) တွင် အဆိုပါဥပဒေကြမ်း(၂)ခုကို စိစစ်ပေးပို့ခဲ့ပြီးဖြစ်ကြောင်း တင်ပြအပ်ပါတယ်။ ဆက်လက်ပြီးတော့ ကော်မရှင်၏ဘဏ္ဍာရန်ပုံငွေကိစ္စကို တင်ပြပါမယ်။ ဒေါက်တာလှမိုးက အမျိုးသား ပညာရေးမူဝါဒကော်မရှင်ရဲ့ အသုံးစရိတ်များကို ပညာရေးဝန်ကြီးဌာနမှတစ်ဆင့် ကျခံစေခြင်းမဟုတ်ဘဲ သီးခြားရန်ပုံငွေအဖြစ် ခွဲဝေသတ်မှတ်ပေးရန် တင်ပြသည်ဆိုတဲ့ ဆွေးနွေးချက်သည် အဓိပ္ပာယ်ကောက် လွဲနေခြင်းသာဖြစ်တယ်။ ကော်မရှင်အနေဖြင့် """"ကော်မရှင်၏ အသုံးစရိတ်များကို ပညာရေးဝန်ကြီးဌာန၊ ဘဏ္ဍာရန်ပုံငွေမှ ကျခံမြဲအတိုင်းကျခံပြီး သီးခြားရန်ပုံငွေအဖြစ် ခွဲဝေသတ်မှတ်လျက် ကော်မရှင်ရုံးမှ တိုက်ရိုက် တာဝန်ခံမှုတာဝန်ယူမှုဖြင့် ဆောင်ရွက်ခွင့်ပြုရန်"""" ဟူ၍သာ အစီရင်ခံစာတွင် ဖော်ပြထားပါတယ်။ ဆိုလိုတာ ကတော့ အခုလို အဆင့်မြင့်ပညာဦးစီးဌာနရဲ့ ရန်ပုံငွေနဲ့ အမျိုးသားပညာရေးမူဝါဒကော်မရှင်၏ ရန်ပုံငွေကို ရောမထားဘဲနဲ့ အမျိုးသားပညာရေးမူဝါဒ ကော်မရှင်ရဲ့ ရန်ပုံငွေကို သတ်သတ်မှတ်မှတ် လျာထားခွဲဝေ ပေးရန်လို့ ဆိုလိုခြင်းဖြစ်ကြောင်း ရှင်းလင်းတင်ပြအပ်ပါသည်။ အမျိုးသားပညာရေးဥပဒေ အခန်း(၄) ပုဒ်မ ၁၀ အရ ကော်မရှင်နဲ့ စပ်လျဉ်းတဲ့ ကုန်ကျစရိတ်များကို ဝန်ကြီးဌာနရဲ့ ဘဏ္ဍာရန်ပုံငွေမှ ကျခံစေရ မည်လို့ပါရှိပါတယ်။ ဒါ့အပြင် အမျိုးသားပညာရေးဥပဒေပုဒ်မ ၆၅ ပုဒ်မခွဲ(က)မှာ ကော်မရှင်သည် မိမိ ဖွဲ့စည်းထားသော ကော်မတီနှင့်အဖွဲ့များ၏ နှစ်စဉ်ဘဏ္ဍာရန်ပုံငွေလိုအပ်ချက်ကို ဝန်ကြီးဌာနနှင့် သက်ဆိုင်ရာ ဝန်ကြီးဌာနမှတစ်ဆင့် အစိုးရအဖွဲ့သို့ တင်ပြရမည်ဟုလည်းပဲ ဖော်ပြထားပါတယ်။ ဒါကြောင့်မို့လို့ ပညာရေး ဝန်ကြီးဌာန၏ ဘဏ္ဍာရန်ပုံငွေအနက်မှ ကော်မရှင်နှင့် ကော်မရှင်ကဖွဲ့စည်းထားတဲ့ ကော်မတီများအတွက် ရန်ပုံငွေကို အဆင့်မြင့်ပညာဦးစီးဌာနရဲ့ ဘဏ္ဍာရန်ပုံငွေနှင့်မရောဘဲနဲ့ သီးခြားခွဲဝေသတ်မှတ်ပေးမှသာ ရန်ပုံငွေသုံးစွဲရာမှာ ဘဏ္ဍာရေးစည်းမျဉ်း၊ စည်းကမ်းနှင့်အညီ ချင့်ချိန်သုံးစွဲနိုင်ပြီးတော့ လုပ်ငန်းများ ပိုမိုချောမွေ့စွာ ဆောင်ရွက်နိုင်မှာ ဖြစ်ပါတယ်ဆိုတာကို တင်ပြအပ်ပါတယ်။ ဆက်လက်ပြီးတော့ ပြည်ထောင်စုအဆင့်တွင်သာ ဆောင်ရွက်နိုင်သောကိစ္စများနှင့် ပတ်သက်ပြီး ဆွေးနွေးတင်ပြပါမယ်။ ဒေါ်ပြုံးကေသီနိုင်၊ ကလောမဲဆန္ဒနယ်က ကော်မရှင်၏အစီရင်ခံစာတွင် ပြည်ထောင်စု အဆင့်တွင်သာ ဆောင်ရွက်နိုင်သည့် ကိစ္စရပ်များဖြစ်သဖြင့် ကော်မရှင်အနေဖြင့် ဆောင်ရွက်ရန် အခက် အခဲရှိသည်လို့ ဖော်ပြထားချက်ကို ဆွေးနွေးသွားပါတယ်။ ၂၀၁၄ ခုနှစ်တွင် ပြဋ္ဌာန်းခဲ့တဲ့ အမျိုးသားပညာရေး ဥပဒေအခန်(၄) အမျိုးသားပညာရေးကော်မရှင်ဖွဲ့စည်းခြင်း၊ တာဝန်နှင့် လုပ်ပိုင်ခွင့်များ၏ ပုဒ်မ ၅(က) တွင် """"အစိုးရအဖွဲ့သည်- ဤဥပဒေပါ ပြဋ္ဌာန်းချက်များကို ထိရောက်အောင်မြင်စွာ အကောင်အထည်ဖော် ဆောင်ရွက်နိုင်ရေးအတွက် ပြည်ထောင်စုအဆင့်ပုဂ္ဂိုလ်တစ်ဦးဦးက ဥက္ကဋ္ဌအဖြစ်ဆောင်ရွက်ပြီး ပညာရေး ဝန်ကြီးဌာနနှင့် သက်ဆိုင်ရာဝန်ကြီးဌာနများမှ ပြည်ထောင်စုဝန်ကြီးများ၊ တိုင်းရင်းသားပညာရှင်များနှင့် အခြားသင့်လျော်သော ပုဂ္ဂိုလ်များက အဖွဲ့ဝင်များအဖြစ်ပါဝင်သည့် အမျိုးသားပညာရေးကို ပြည်ထောင်စု လွှတ်တော်၏ သဘောတူညီချက်ဖြင့် ဖွဲ့စည်းရမည်” ဟူ၍ ပြဋ္ဌာန်းခဲ့ပါသည်။ ဒါပေမယ့်လို့လည်း ၂၀၁၅ ခုနှစ်၊ အမျိုးသားပညာရေးဥပဒေကိုပြင်ဆင်တဲ့ ဥပဒေအခန်း(၄) အမျိုးသားပညာရေးမူဝါဒကော်မရှင် ဖွဲ့စည်းခြင်းနှင့် ကော်မရှင်၏ တာဝန်နှင့် လုပ်ပိုင်ခွင့်များ ပုဒ်မ ၅ (က) တွင် “အစိုးရအဖွဲ့သည် အမျိုးသားပညာရေးမူဝါဒကော်မရှင်ကို ပြည်ထောင်စုလွှတ်တော်၏ အတည်ပြုချက်ဖြင့် နိုင်ငံတော်သမ္မတ၊ ပြည်သူ့လွှတ်တော် ဥက္ကဋ္ဌ၊ အမျိုးသားလွှတ်တော် ဥက္ကဋ္ဌတို့က ရွေးချယ်အဆိုပြုသည့် ပညာရှင်များ၊ ပညာရေးကဏ္ဍများမှ ကျွမ်းကျင်ပညာရှင်များဖြင့် ဖွဲ့စည်းရမည်” ဟူ၍လည်းကောင်း၊ ပုဒ်မ ၅(ခ) “ကော်မရှင်၏ ဥက္ကဋ္ဌနှင့် ဒုတိယဥက္ကဋ္ဌတို့ကို ကော်မရှင်အဖွဲ့ဝင်များက ရွေးကောက်တင်မြှောက်ရမည်” ဟူ၍လည်းကောင်း ပြင်ဆင်ပြဋ္ဌာန်းခဲ့ပါတယ်။ သို့ဖြစ်ပါ၍ ၂၀၁၄ ခုနှစ် အမျိုးသားပညာရေးဥပဒေပါ ပြည်ထောင်စုအဆင့် ပုဂ္ဂိုလ်တစ်ဦးဦးက ဥက္ကဋ္ဌအဖြစ် ဆောင်ရွက်ခြင်း မဟုတ်တဲ့အတွက် ပြည်ထောင်စု အဆင့် ဝန်ကြီးဌာနများအကြား ပေါင်းစပ်ညှိနှိုင်းတဲ့လုပ်ငန်းများ၊ ပညာရေးကဏ္ဍအတွက် အစိုးရအဖွဲ့နှင့် ပြည်တွင်း၊ ပြည်ပအဖွဲ့အစည်းများမှ ငွေကြေးနှင့် အထောက်အပံ့များရယူသုံးစွဲခြင်းများအတွက် မူဝါဒများ ချမှတ်ရမယ့် လုပ်ငန်းတာဝန်များဟာ ပြည်ထောင်စုအဆင့် အချင်းချင်းဆက်သွယ်လုပ်ကိုင်ရတဲ့ လုပ်ငန်း ဖြစ်တဲ့အတွက် ပညာရှင်များဖြင့်ဖွဲ့စည်းထားတဲ့ ကော်မရှင်နှင့် ကော်မတီများအနေဖြင့် ဆောင်ရွက်နိုင်ရန် အခက်အခဲရှိမယ်လို့ သုံးသပ်ရခြင်းဖြစ်ပါကြောင်း တင်ပြအပ်ပါတယ်။ ဆက်လက်ပြီးတဲ့နောက် အမျိုးသားပညာရေးမူဝါဒကော်မရှင် ဥပဒေ၊ နည်းဥပဒေရေးဆွဲရေး ကိစ္စကို ဆွေးနွေးမှာဖြစ်ပါတယ်။ ကော်မရှင်နှင့် ကော်မရှင်က ဖွဲ့စည်းထားသည့် ကော်မတီများအနေဖြင့် အမှန်တကယ် လက်တွေ့ကျကျ ဆောင်ရွက်နိုင်မည့် တာဝန်နှင့် လုပ်ပိုင်ခွင့်များကို ပိုမိုရှင်းလင်းတိကျစွာ ဖော်ပြထားတဲ့ အမျိုးသားပညာရေးမူဝါဒကော်မရှင် ဥပဒေတစ်ရပ် ရေးဆွဲသတ်မှတ်ပေးသင့်ကြောင်း သုံးသပ်အကြံပြုခြင်းအပေါ်မှာ ဒေါက်တာလှမိုး၊ အောင်မြေသာစံမဲဆန္ဒနယ်က အမျိုးသားပညာရေးမူဝါဒ ကော်မရှင် စတင်ဖွဲ့စည်းစဉ်ကတည်းက တာဝန်နှင့် လုပ်ပိုင်ခွင့်အချက် (၉)ချက်၊ ကော်မရှင်က ဖွဲ့စည်း ထားတဲ့ သင်ရိုးညွှန်းတမ်းတာဝန်က (၁၀)ချက်၊ လုပ်ပိုင်ခွင့်က (၆)ချက်၊ အရည်အသွေးအကဲဖြတ်ရေး ကော်မတီနဲ့ ပတ်သက်ပြီး လုပ်ငန်းတာဝန်(၁၂)ရပ်ကို ရှင်းရှင်းလင်းလင်း ဖော်ပြထားပြီးဖြစ်လို့ သတ်မှတ် တာဝန်နှင့် လုပ်ပိုင်ခွင့်အတွင်းမှာပဲ ရည်ရွယ်ချက်ကို အောင်မြင်စွာ အကောင်အထည်ဖော်နိုင်ပါတယ်။ ဥပဒေ၊ နည်းပဒေ ရေးဆွဲရန်မလိုအပ်ပါဘူး ဆိုပြီးတော့ အဲဒီလို တင်ပြပါတယ်။ ၂၀၁၅ ခုနှစ် အမျိုးသား ပညာရေးဥပဒေကို ပြင်ဆင်သည့်ဥပဒေ အခန်း(၄) အမျိုးသားပညာရေးမူဝါဒ ကော်မရှင်ဖွဲ့စည်းခြင်းနှင့် တာဝန်နှင့် လုပ်ပိုင်ခွင့်များ ပြဋ္ဌာန်းခဲ့ရာမှာ ကော်မရှင်ဖွဲ့စည်းပုံနှင့် အဆင့်အတန်းကို ပြန်လည်ပြင်ဆင် ပြောင်းလဲ သတ်မှတ်ခဲ့သော်လည်းပဲ တာဝန်နှင့် လုပ်ပိုင်ခွင့်များမှာ အများစုဟာ ၂၀၁၄ ခုနှစ်မှာ ပြဋ္ဌာန်း ခဲ့တဲ့အတိုင်း ပြင်ဆင်ပြောင်းလဲခြင်းမရှိဘဲ ပြဋ္ဌာန်းခဲ့ပါတယ်။ အမျိုးသားပညာရေးမူဝါဒကော်မရှင်၏ ပြင်ဆင်ထားတဲ့ ဖွဲ့စည်းပုံနှင့် ပြဋ္ဌာန်းထားတဲ့ တာဝန်နှင့် လုပ်ပိုင်ခွင့်များဟာ ရှေ့နောက် ဆီလျော်ညီညွတ်မှု မရှိလို့ သုံးသပ်မိတဲ့အတွက် ပညာရှင်များ ဖြင့်သာဖွဲ့စည်းထားတဲ့ ကော်မရှင်ရဲ့ လက်ရှိအဆင့်နှင့်အညီ အမှန်တကယ် ဆောင်ရွက်နိုင်မယ့် လုပ်ငန်းတာဝန်များကို ရှင်းလင်းစွာဖော်ပြနိုင်မယ့် ကော်မရှင်ဥပဒေ တစ်ရပ်ကို သတ်မှတ်ပြဋ္ဌာန်းပေးသင့်ကြောင်း အကြံပြုရခြင်းဖြစ်ပါတယ်။ နောက်ဆုံးဆက်လက်ပြီး အမျိုးသားပညာရေး မဟာဗျူဟာစီမံကိန်းနဲ့ ပတ်သက်ပြီး တင်ပြမှာ ဖြစ်ပါတယ်။ ဒေါ်ပြုံးကေသီနိုင်က အမျိုးသားပညာရေး မဟာဗျူဟာစီမံကိန်းနဲ့ပတ်သက်ပြီး အတိုင်းပြီးမြောက်နိုင်ရေးအတွက် ပြည်ထောင်စုလွှတ်တော်က ဖြည့်ဆည်းပေးရမယ့် ကိစ္စရပ်များ၊ နိုင်ငံတော် အစိုးရက တာဝန်ယူဖြေရှင်းပေးရမည့် စီမံခန့်ခွဲမှုများ၊ အဓိကအားဖြင့် အကောင်အထည်ဖော် ဆောင်ရွက် နေတဲ့ ပညာရေးဝန်ကြီးဌာနနှင့် ဆက်စပ်နေတဲ့ဝန်ကြီးဌာနများရဲ့ လိုအပ်ချက်များကို သီးသန့်စီခွဲပြီးတဲ့ နောက် ပညာရှင်ရှုထောင့်ကနေ သုံးသပ်တင်ပြပေးနိုင်ရန် အကြံပြုထားပါတယ်။ ကော်မရှင်အနေဖြင့် စီမံကိန်းပါ ပညာရေးကဏ္ဍများအလိုက် သက်ဆိုင်ရာ ဝန်ကြီးဌာနများနှင့် ပူးပေါင်းညှိနှိုင်းပြီး သုံးသပ်အကြံပြုသွားမည်ဖြစ်ပါကြောင်း တင်ပြရင်းနဲ့ နိဂုံးချုပ်လိုက်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ပညာရေးဝန်ကြီးဌာနက ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ပြည်ထောင်စုလွှတ်တော် ကိုယ်စားလှယ်ကြီးများအားလုံး ကိုယ်၏ကျန်းမာခြင်း၊ စိတ်၏ချမ်းသာခြင်း ပြည့်စုံပါစေကြောင်း ဆုမွန်ကောင်းတောင်း နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ပညာရေးဝန်ကြီးဌာန ဒုတိယဝန်ကြီး ဦးဝင်းမော်ထွန်း ဖြစ်ပါတယ်။ အမျိုးသားပညာရေးမူဝါဒကော်မရှင်၏ ဒုတိယ ၆ လပတ်ကာလအတွင်း လုပ်ငန်းဆောင်ရွက်ခဲ့မှု အစီရင် ခံစာအပေါ်မှာ လွှတ်တော်ကိုယ်စားလှယ်ကြီးများရဲ့ ဆွေးနွေးချက်နဲ့စပ်လျဉ်းပြီး ပြန်လည်ဆွေးနွေး တင်ပြမှာ ဖြစ်ပါတယ်။ Power Point အသုံးပြုခွင့်ပေးပါရန် တင်ပြအပ်ပါတယ်။ ရှေးဦးစွာ ဆောင်ရွက်ခဲ့မှုအစီရင်ခံစာအပေါ်မှာ လွှတ်တော်ကိုယ်စားလှယ်ကြီးများ ဝိုင်းဝန်းဆွေးနွေး အကြံဉာဏ်ပေးခဲ့မှုအပေါ် ပညာရေးဝန်ကြီးဌာနအနေဖြင့် အထူးကျေးဇူးတင်ပါကြောင်း ဦးစွာတင်ပြအပ် ပါတယ်။ ပညာရေးဝန်ကြီးဌာနအနေဖြင့် နိုင်ငံသားများ ပညာသင်ယူခွင့်ရရှိနိုင်ရန်နဲ့ အလုပ်အကိုင် အခွင့်အလမ်းများ ရရှိစေရန်အတွက် မြန်မာနိုင်ငံ၏ အမျိုးသားပညာရေးစနစ်ကို ပြောင်းလဲဆောင်ရွက် လျက်ရှိပါတယ်။ ပညာရေးကဏ္ဍဖွံ့ဖြိုးတိုးတက်ရန် အဓိကဦးစားပေးလုပ်ငန်း ၁၂ ရပ်နဲ့အညီ အမျိုးသား ပညာရေးမဟာဗျူဟာစီမံကိန်း ရည်မှန်းချက်ပေါက်မြောက်စေရေးအတွက် ပြုပြင်ပြောင်းလဲမှု အဓိကကဏ္ဍကြီး ၉ ရပ်ကို ချမှတ်အကောင်အထည်ဖော် ဆောင်ရွက်လျက်ရှိပါကြောင်း ဦးစွာတင်ပြအပ်ပါတယ်။ ပညာရေးဝန်ကြီးဌာနအနေနဲ့ မည်သူတစ်ဦးတစ်ယောက်မျှ မကျန်ရှိစေရေး (No One Left Behind)၊ ကျောင်းထွက်မှုနှုန်းပပျောက်စေရေး(No School Dropout)၊ ခွဲခြားဆက်ဆံမှုမရှိစေရေး(No Discrimination) အစရှိတဲ့အညီ ကျောင်းနေအရွယ် ကလေးငယ်များအားလုံး ကျောင်းနေနိုင်ရေးအတွက် မသင်မနေရ အခမဲ့ မူလတန်း၊ အခမဲ့အလယ်တန်းနဲ့ အခမဲ့အထက်တန်းပညာရေးတို့ကို အကောင်အထည်ဖော် ဆောင်ရွက် လျက်ရှိပါကြောင်း တင်ပြအပ်ပါတယ်။ ဒီလိုဆောင်ရွက်တဲ့နေရာမှာ ကျောင်းထွက်နှုန်းလျော့ကျရေးသည် အလွန်အရေးကြီးတဲ့ အချက်ဖြစ်ပါကြောင်း တင်ပြအပ်ပါတယ်။ ကျွန်တော်တို့ ပညာရေးဝန်ကြီးဌာန အနေနဲ့ လိုအပ်တဲ့ ကျောင်းသုံးဖတ်စာအုပ်များ အခမဲ့ဖြန့်ဝေခြင်း၊ မူလတန်းအဆင့်မှာ ကျောင်းဝတ်စုံများ၊ ဗလာစာအုပ်များ အခမဲ့ဖြန့်ဝေခြင်းတို့ကို နှစ်စဉ်ဆောင်ရွက်လျက်ရှိပါကြောင်း ဦးစွာတင်ပြအပ်ပါတယ်။ ရမ်းဗြဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ်ကြီး ဦးကျော်ရွှေ၏ ဆွေးနွေးမှု ဖြစ်တဲ့ KG +12 ပြောင်းလဲမှု စစ်ဆေးအကဲဖြတ်မှုဆိုင်ရာ ဆွေးနွေးချက်များနဲ့စပ်လျဉ်းပြီး ပညာရေးဝန်ကြီးဌာန အနေနဲ့ ၂၀၁၆-၂၀၁ရ ပညာသင်နှစ်ကစပြီး KG + 12 စနစ်သစ်ကို အရည်အသွေးမီ သင်ရိုးညွှန်းတမ်း၊ သင်ရိုးမာတိကာများ၊ ပြဋ္ဌာန်းစာအုပ်သစ်များ၊ ခေတ်မီသင်ကြားမှုနည်းစနစ်များ၊ စစ်ဆေးအကဲဖြတ်မှု စနစ်သစ်များကို ချမှတ်ဆောင်ရွက်လျက်ရှိပါကြောင်း တင်ပြအပ်ပါတယ်။ ၂၀၁၆-၂၀၁ရ ပညာသင်နှစ်မှ သူငယ်တန်းသင်ရိုးသစ်၊ ၂၀၁၇-၁၈ ပညာသင်နှစ်မှာ ပထမတန်းသင်ရိုးသစ်နဲ့ သင်ကြားလျက်ရှိပြီး ၂၀၁၈၂၀၁၉ ပညာသင်နှစ်မှာတော့ ဒုတိယတန်းသင်ရိုးသစ် အသုံးပြုသင်ကြားလျက် ရှိပါတယ်။ လိုအပ်တဲ့ နှစ်အလိုက် သင်ရိုးသစ်ဆိုင်ရာ သင်တန်းပေးမှုတွေကိုလည်း ဆောင်ရွက်လျက်ရှိပါတယ်။ အချုပ်အားဖြင့် ၂၀၂၂-၂၀၁၃ ပညာသင်နှစ်မှာ KG+12 စနစ်သစ်ပြုပြင်ပြောင်းလဲမှု ပြီးဆုံးမည်ဖြစ်ပါကြောင်း ရိုသေစွာ တင်ပြအပ်ပါတယ်။ ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ်နှင့် တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ်ကြီး ဦးဇော်ဟိန်းတို့ရဲ့ ဆရာလိုအပ်ချက်ဆိုင်ရာ ဆွေးနွေးချက်နဲ့စပ်လျဉ်းပြီးတင်ပြရရင် အခြေခံပညာကဏ္ဍ ဆရာ၊ ဆရာမများ လိုအပ်နဲ့စပ်လျဉ်းပြီး မူလအခြေခံပညာစနစ်ဟောင်း သူငယ်တန်းအပါအဝင် စာသင်နှစ် ၁၁ နှစ်မှ နိုင်ငံတကာအဆင့်မီစနစ်သစ် သူငယ်တန်းအပါအဝင် ၁၃ နှစ် အဖြစ် တိုးမြှင့်သတ်မှတ်ခဲ့တဲ့အတွက် သူငယ်တန်း သစ်နဲ့ ဒွါဒသမတန်းတို့အတွက် ဆရာ၊ ဆရာမတွေလိုအပ်သလို စာသင်ဆောင်၊ စာသင်ခန်းများနဲ့ ပရိဘောဂ များလည်း လိုအပ်လျက်ရှိပါတယ်။ အရေအတွက်နဲ့အညီ လိုအပ်သောဘတ်ဂျက်များကိုလည်း စနစ်တကျ ခန့်မှန်းတွက်ချက်ပြီး ပြည်ထောင်စုအစိုးရအဖွဲ့ကို တင်ပြအတည်ပြုချက်ရရှိရန် ဆောင်ရွက်လျက် ရှိပါကြောင်း တင်ပြအပ်ပါတယ်။ ပညာရေးကဏ္ဍပြုပြင် ပြောင်းလဲရာမှာ ကဏ္ဍစုံပြုပြင်ပြောင်းလဲရခြင်းဖြစ်သည့်အတွက် သုံးစွဲရမည့် ဘတ်ဂျက်ပမာဏသည်လည်း ယခင်နှစ်များထက် ပိုမိုများပြားစွာလိုအပ်ပါကြောင်း တင်ပြအပ်ပါတယ်။ တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ်ကြီး ဦးဇော်ဟိန်းရဲ့ ဆွေးနွေးချက်ဖြစ်သော အခြေခံပညာကဏ္ဍမှာ လစ်လပ်ကျောင်းအုပ်များ ဖြည့်ဆည်းရန်လိုအပ်သည့် ကိစ္စများကိုလည်း သက်ဆိုင်ရာ တိုင်းဒေသကြီး၊ ပြည်နယ်အလိုက် ဖြည့်ဆည်းခန့်ထားဆောင်ရွက်လျက် ရှိပြီး အခြေခံပညာဆရာ၊ ဆရာမများ၏ ရာထူးတိုး၊ အပြောင်းအရွှေ့များ၊ ကျောင်းအုပ်ကြီးများ၏ ရာထူးတိုး၊ အပြောင်းအရွှေ့များကို ပညာသင်နှစ်မစတင်မီ ပြီးစီးအောင်ဆောင်ရွက်လျက်ရှိပါကြောင်း တင်ပြအပ်ပါတယ်။ မန္တလေးတိုင်းဒေသကြီး မဲဆန္ဒနယ်အမှတ်(၅) အမျိုးသားလွှတ်တော် ကိုယ်စားလှယ်ကြီး ဦးအောင်မျိုးလတ်ရဲ့ ဆွေးနွေးချက်ဖြစ်တဲ့ ကျောင်းသားအရေအတွက်အရ ဆရာခန့်ထားမှုဆိုင်ရာ ဆွေးနွေးချက်နဲ့စပ်လျဉ်းပြီး တင်ပြရရင် အခြေခံပညာမူလတန်းကျောင်းများတွင် ယခင်ကကျောင်းသား ၅၀ ဦးရှိသည့် ကျောင်းများတွင် ကျောင်းအုပ်တစ်ဦး၊ လက်ထောက်ဆရာတစ်ဦးသာ ခန့်ထားခဲ့သော်လည်း ယခုအခါ သတ်မှတ်ဦးရေရှိသည့် ကျောင်းများတွင် လက်ရှိပညာရေး ပြုပြင် ပြောင်းလဲမှုအရ ကျောင်းအုပ်တစ်ဦးနှင့် လက်ထောက်ဆရာ၊ ဆရာမများအနည်းဆုံး ၅ ဦး ခန့်ထားပေးလျက်ရှိသည့် မူဝါဒကို ကျင့်သုံးဆောင်ရွက်လျက်ရှိပါကြောင်း ရိုသေစွာတင်ပြအပ်ပါတယ်။ တနင်္သာရီတိုင်း မဲဆန္ဒနယ်အမှတ်(၈) အမျိုးသားလွှတ်တော်ကိုယ်စားလှယ်ကြီး ဦးဥက္ကာမင်းရဲ့ ဆွေးနွေးချက်ဖြစ်သော မူလတန်းပြဆရာ၊ ဆရာမများကို နေထိုင်သည့်မြို့နယ်အတွင်း ဦးစားပေးခန့်ထား ပေးရေးနဲ့ ကျေးလက်နှင့် ဝေးလံခေါင်သီဒေသများတွင် တာဝန်ထမ်းဆောင်လျက်ရှိသော ဆရာ၊ ဆရာမများ လုံခြုံစွာဖြင့်နေထိုင်နိုင်ရန် ဝန်ထမ်းအိမ်ရာများကို အမြန်ဆုံးလျာထား ဆောက်လုပ်ပေးရေး အကြံပြုဆွေးနွေး သည့်ကိစ္စနှင့်စပ်လျဉ်း၍ ပညာရေးဝန်ကြီးဌာနအနေဖြင့် ခန့်ထားရေးမူတွင် ထည့်သွင်းဆောင်ရွက်လျက် ရှိပါတယ်။ ဝေးလံခေါင်သီဒေသများတွင် တာဝန်ထမ်းဆောင်လျက်ရှိသော ဆရာ၊ ဆရာမများ လုံခြုံစွာဖြင့် နေထိုင်နိုင်ရန် ဝန်ထမ်းအိမ်ရာများကို ဘဏ္ဍာငွေရရှိမှုအပေါ်အခြေခံပြီး စီမံဆောင်ရွက်လျက်ရှိပါကြောင်း တင်ပြအပ်ပါတယ်။ ၂၀၁၇-၁၈ ဘဏ္ဍာနှစ်ရေးနှစ်အတွင်း တိုင်းဒေသကြီး/ ပြည်နယ်များအလိုက် ဝေးလံ သီခေါင်တဲ့ဒေသများမှာ ဆရာ၊ ဆရာမများနေထိုင်ရေးအတွက် နေအိမ် ၂၃၅ လုံး ဆောက်လုပ်ပြီးစီးခဲ့ ပါကြောင်း တင်ပြအပ်ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ်(၁၀) အမျိုးသားလွှတ်တော်ကိုယ်စားလှယ်ကြီး နော်လှလှစိုးရဲ့ ဆွေးနွေးချက်ဖြစ်တဲ့ သင်ရိုးညွှန်းတမ်း၊ သင်ရိုးမာတိကာတွေကို မိခင်ဘာသာစကား၊ နိုင်ငံရဲ့ အများသုံး ဘာသာစကား၊ ကမ္ဘာသုံးဘာသာစကားများ အသုံးပြု သင်ကြားရေး ဆွေးနွေးချက်နဲ့စပ်လျဉ်းပြီး အမျိုးသား ပညာရေးဥပဒေ၊ အမျိုးသားသင်ရိုးညွှန်းတမ်းအညွှန်းဘောင်၊ အမျိုးသားပညာရေး မူဝါဒကော်မရှင်နဲ့ အမျိုးသားသင်ရိုးညွှန်းတမ်းကော်မတီတို့၏ ပြဋ္ဌာန်းသတ်မှတ်ချက်နဲ့ မူဝါဒလမ်းညွှန်ချက်များနှင့်အညီ ဆက်လက်ဆောင်ရွက်သွားမှာဖြစ်ပါတယ်။ ဒါ့အပြင် ကိုယ်ပိုင်ကျောင်းများနှင့်စပ်လျဉ်းပြီး ဆောင်ရွက်ဆဲ ဖြစ်တဲ့ ပုဂ္ဂလိကပညာရေးဥပဒေအရသာ သတ်မှတ်ဆောင်ရွက်မည်ဖြစ်ပါကြောင်း တင်ပြအပ်ပါတယ်။ ပဲခူးတိုင်းဒေသကြီး မဲဆန္ဒနယ်အမှတ်(၃) အမျိုးသားလွှတ်တော်ကိုယ်စားလှယ်ကြီး ဒေါ်ရွှေရွှေစိန်လတ်ရဲ့ ဆွေးနွေးချက်ဖြစ်သော ဆရာ၊ ဆရာမတွေရဲ့ အရည်အချင်းနဲ့စပ်လျဉ်းပြီး ပညာရေးဘွဲ့ရတာနည်းပြီး၊ ဒီပလိုမာနဲ့ ရိုးရိုးဘွဲ့ရတာသည် ၉၀ ရာခိုင်နှုန်းလောက်ရှိနေသော ကိစ္စနဲ့စပ်လျဉ်း၍ အထက်တန်းပြဆရာ၊ ဆရာမ တွေဟာ ပညာရေးဘွဲ့ရတွေဖြစ်ပါတယ်။ မူလတန်းနဲ့ အလယ်တန်းဆရာ၊ ဆရာမများအတွက် ကတော့ ဆရာအတတ်ပညာ ဒီပလိုမာ၊ ဆရာအတတ်ပညာ သင်တန်းဆင်းလက်မှတ်နဲ့ ရိုးရိုးဘွဲ့ရများ ဖြစ်ပါတယ်။ အရည်အသွေးသတ်မှတ်ချက်များအရ ဆရာအတတ်ပညာ သင်တန်းသင်ကြားဖို့ဟာလည်း အရေးကြီးပါတယ်။ ဒီသင်တန်းတွေတက်ဖူးမှသာ ပညာရေးသဘောတရား၊ ပညာရေးစိတ်ပညာ၊ ပညာရေး စီမံခန့်ခွဲမှု၊ စာမေးပွဲ စစ်ဆေးတိုင်းတာမှု၊ သင်ပြနည်း၊ ကာယပညာ၊ ပန်းချီပညာ၊ စက်မှုလက်မှု၊ စိုက်ပျိုးရေး အစရှိတဲ့ ပညာရေးစနစ်တွေမှာ ဆရာ၊ ဆရာမတွေအတွက် အရေးကြီးတဲ့သင်ကြားနည်း Pedagogy စွမ်းရည်တွေ ရရှိမှာဖြစ်ပါတယ်။ ပညာရေးကောလိပ်များကို ၄ နှစ်သင် ဒီဂရီကောလိပ်များအဖြစ် မြှင့်တင်ပြီး ပညာရေးဘွဲ့ကို မူ၊ လယ်၊ ထက် ဆရာ၊ ဆရာမများ ရရှိစေရေးအတွက် ဆောင်ရွက်လျက်ရှိတဲ့အတွက် နောင်မွေးထုတ်မဲ့ အခြေခံပညာ ဆရာ၊ ဆရာမများ အားလုံးသည် ၄ နှစ်သင် ပညာရေးဒီဂရီကောလိပ်များကတစ်ဆင့် ပညာရေးဘွဲ့ရတွေပဲ ဖြစ်လာမှာဖြစ်ကြောင်း တင်ပြအပ်ပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ်(၁) အမျိုးသားလွှတ်တော်ကိုယ်စားလှယ်ကြီး ဦးကျော်သောင်း၏ ဆွေးနွေးချက်ဖြစ်သော ဆရာအတတ်ပညာရေးနှင့်စပ်လျဉ်းပြီး ပညာရေးကောလိပ်များကို ပညာရေးဒီဂရီ ကောလိပ်များအဖြစ် သတ်မှတ်စီမံကိန်းခုနှစ်အလိုက် အဆင့်မြှင့်တင်ဆောင်ရွက်မှာဖြစ်သလို ပညာရေး တက္ကသိုလ်များနဲ့ ပညာရေးကောလိပ်များက အရည်အသွေးပြည့်စုံသော ဆရာ၊ ဆရာမများ လေ့ကျင့်ရေးကို ဆောင်ရွက်မှာဖြစ်ပါတယ်။ ပညာရေးတက္ကသိုလ်များ အသစ်တိုးချဲ့ဖွင့်လှစ်ခြင်း၊ ဝိဇ္ဇာ၊ သိပ္ပံတက္ကသိုလ် များတွင် ပညာရေးမဟာဌာနများ ဖွင့်လှစ်ရေး အကြံပြုချက်များကိုလည်း Feasibility အပေါ်မူတည်ပြီး ဆက်လက်ဆောင်ရွက်သွားမှာဖြစ်ပါတယ်။ ရန်ကုန်တိုင်းဒေသကြီးမဲဆန္ဒနယ်အမှတ်(၁၂) အမျိုးသားလွှတ်တော်ကိုယ်စားလှယ် ဦးကျော်နိုင်နဲ့ လွှတ်တော်ကိုယ်စားလှယ်အများစု အကြံပြုဆွေးနွေးသွားတဲ့ အဆင့်မြင့်ပညာကဏ္ဍ အရည်အသွေးမြှင့်တင်ရေး ကိစ္စနဲ့စပ်လျဉ်းပြီး အမျိုးသားပညာရေး မဟာစီမံကိန်းအရ အဓိကပြုပြင်ပြောင်းလဲမှု ကဏ္ဍကြီး(၃)ခုအနက် အဆင့်မြင့်ပညာရေးကဏ္ဍဟာလည်း အဓိကပြုပြင်ပြောင်းလဲဆောင်ရွက်မယ့် ကဏ္ဍတစ်ခုဖြစ်ပါတယ်။ အဆင့်မြင့် ပညာကဏ္ဍမှာ အရည်အသွေးမြင့်မားတဲ့ အဆင်မြင့်ပညာရပ်များကို သင်ကြားပေးနိုင်မယ့်၊ ကိုယ်ပိုင်လွတ်လပ်စွာ Gaosgoscouộ osparso, Sn6638ąp: (Autonomous Universities and Colleges) ap: ဖြစ်နိုင်ရေးအတွက် ဦးတည်ဆောင်ရွက်လျက်ရှိပါတယ်။ အဆင့်မြင့်ပညာကဏ္ဍတွင် တက္ကသိုလ်၊ ဒီဂရီကောလိပ်များအားလုံး ပညာရပ်ဆိုင်ရာ နိုင်ငံ့အကျိုးပြု သုတေသနလုပ်ငန်းများကို ဆောင်ရွက်နိုင်ရေးအတွက် မူဝါဒချမှတ် အားပေးဆောင်ရွက်လျက်ရှိပါကြောင်း တင်ပြအပ်ပါတယ်။ သုတေသနလုပ်ငန်းများ ဆောင်ရွက်ရန်အတွက် သုတေသနဆိုင်ရာ ပညာရေးအသုံး စရိတ်သည်လည်း အရေးကြီးပါကြောင်းတင်ပြအပ်ပါတယ်။ ဒါ့အပြင် အဆင့်မြင့်ပညာကဏ္ဍ ဆရာ၊ ဆရာမ များရဲ့ ရာထူးတိုးမြှင့်ရေးမူထဲမှာ သုတေသနလုပ်ငန်းဆောင်ရွက်မှု၊ သုတေသနစာတမ်းများ ဖတ်ကြား နိုင်မှု အစရှိတဲ့ စံသတ်မှတ်ချက်တစ်ခုလည်း ပါဝင်ပါတယ်။ ဆရာ၊ ဆရာမများ စွမ်းရည်မြင့်မားရေးကို နိုင်ငံတကာတက္ကသိုလ်များနှင့် ပူးပေါင်း၍လည်းကောင်း၊ ပြည်တွင်းသင်တန်းများ၊ နိုင်ငံခြားပညာသင် စေလွှတ်ခြင်း အားဖြင့်လည်းကောင်း ဆောင်ရွက်ပေးလျက်ရှိပါကြောင်း တင်ပြအပ်ပါတယ်။ အဆင့်မြင့် ပညာကဏ္ဍစီမံခန့်ခွဲမှုနဲ့ အဆင့်မြင့်ပညာ အရည်အသွေးမြင့်မားရေးအတွက် အမျိုးသားပညာရေးမူဝါဒ ကော်မရှင်နဲ့ အမျိုးသားပညာရေးအဆင့်အတန်းနှင့် အရည်အသွေးအာမခံမှု အကဲဖြတ်မှုကော်မတီတို့ရဲ့ လမ်းညွှန်ချက်နဲ့အညီ အဝေးသင်တက္ကသိုလ်များအပါအဝင် အဆင့်မြင့်တက္ကသိုလ်များ၊ ဒီဂရီကောလိပ် များရဲ့ အရည်အသွေးမြင့်မားရေးများကိုလည်း ဆောင်ရွက်လျက်ရှိပါကြောင်း တင်ပြအပ်ပါတယ်။ အခြေခံပညာပြီးဆုံးလို့ အဆင့်မြင့်ပညာကဏ္ဍကို ကူးပြောင်းသင်ယူကြမယ့် ကျောင်းသား၊ ကျောင်းသူ များသည် စဉ်းစားတွေးခေါ်မှုမြင့်မားတဲ့ ကျောင်းသား၊ ကျောင်းသူများ ဖြစ်လာစေရေးအတွက် တက္ကသိုလ်ဝင် စာမေးပွဲမေးခွန်းကိုလည်း လက်ရှိပုံစံမှ စဉ်းစားတွေးခေါ်မှုကို အားပေးသော မေးခွန်းပုံစံများဖြင့် ဆောင်ရွက်ရန်စီစဉ်ထားပါကြောင်း တင်ပြအပ်ပါတယ်။ အဆင့်မြင့်ပညာရေးရဲ့ ရလဒ်အဖြစ် ထွက်ပေါ် လာတဲ့ ဘွဲ့ရလူငယ်များအတွက် လက်တွေ့နဲ့နီးစပ်တဲ့ လုပ်သားဈေးကွက်နဲ့ ပိုမိုကိုက်ညီတဲ့ ကျွမ်းကျင်မှု တွေရရှိနိုင်ပြီး ဒေသအတွင်း ယှဉ်ပြိုင်နိုင်စွမ်းရှိတဲ့ ဘွဲ့ရလူငယ်များဖြစ်လာဖို့ ဦးတည်ဆောင်ရွက်လျက် ရှိပါကြောင်း တင်ပြအပ်ပါတယ်။ အဆင့်မြင့်ကဏ္ဍစီမံခန့်ခွဲမှု စွမ်းဆောင်ရည်မြင့်မားရေးအတွက် အဆင့်မြင့် အရာရှိကြီးများအတွက် စီမံခန့်ခွဲမှုသင်တန်းများကိုလည်း နိုင်ငံတကာအဖွဲ့အစည်းများနှင့် ပူးပေါင်း ဆောင်ရွက်လျက်ရှိပါကြောင်း တင်ပြအပ်ပါတယ်။ နိဂုံးချုပ်အားဖြင့် အမျိုးသားပညာရေးမဟာဗျူဟာစီမံကိန်းအရ ပညာရေးကဏ္ဍပြုပြင် ပြောင်းလဲရေးမှာ အောင်မြင်သည်ထက် အောင်မြင်အောင် အကောင်အထည်ဖော်နိုင်ရေးသည် လွှတ်တော် ကိုယ်စားလှယ်ကြီးများ၊ ပြည်ထောင်စုအစိုးရနှင့် တိုင်းဒေသကြီး/ပြည်နယ်အစိုးရများ၊ ဆရာ၊ မိဘ၊ ကျောင်းသား များနှင့် ပညာရေးနှင့် ဆက်သွယ်ပတ်သက်သူများ Stakeholder များအားလုံး ပူးပေါင်းဆောင်ရွက်မှုဖြင့် အောင်မြင်အောင် ဆောင်ရွက်မည်ဖြစ်ပါကြောင်း ရိုသေစွာတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အမျိုးသားပညာရေးမူဝါဒကော်မရှင်၏ ဒုတိယ ၆ လတာကာလအတွင်းလုပ်ငန်း ဆောင်ရွက်ခဲ့မှု အစီရင်ခံစာ(၂၀၁ရ ခုနှစ်၊ ဧပြီလမှ အောက်တိုဘာလထိ) အပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များ၊ သက်ဆိုင်ရာ ကော်မရှင်နဲ့ ပညာရေး ဝန်ကြီးဌာနတို့ရဲ့ ပြန်လည်ရှင်းလင်း တင်ပြချက်များကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</report>
</section>
<section value="Motion">
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ် များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။</speech>
<speech type="mc">နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည် အားလုံး ထိုင်နိုင်ကြပါပြီခင်ဗျား။</speech>
<title>နိုင်ငံတော်သမ္မတထံမှ ပေးပို့ထားသော ၂၀၁၆ -၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်း၏ လိုငွေကို ဖြည့်ဆည်းနိုင်ရေးအတွက် မြန်မာနိုင်ငံတော်ဗဟိုဘဏ်ထံမှ ကျပ် ၅၅၃.၅၃၄ ဘီလီယံ ကျော်လွန်ချေးယူခဲ့ရမှုနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်း၏ လိုငွေကို ဖြည့်ဆည်းနိုင်ဖို့အတွက် မြန်မာနိုင်ငံတော်ဗဟိုဘဏ်ထံမှ ကျပ် ၅၅၃.၅၃၄ ဘီလီယံ ကျော်လွန်ချေးယူခဲ့ရမှုနဲ့ စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၆-၁၁-၂၀၁ရ ရက်က ကျင်းပ ပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီးဖြစ်ပါတယ်။ ယခုလွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ စီမံကိန်းနှင့် ဘဏ္ဍာရေး ဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>ပြည်ထောင်စု လွှတ်တော်နာယကကြီး၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံး မင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ပြည်ထောင်စုဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေဖြင့် နိုင်ငံတော်သမ္မထံမှ ပေးပို့ထားသည့် ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု အစိုးရအပ်ငွေစာရင်း၏ လိုငွေအားဖြည့်ဆည်းရာတွင် မြန်မာနိုင်ငံတော်ဗဟိုဘဏ်မှ ချေးငွေရယူရန် ကိစ္စနှင့်စပ်လျဉ်ပြီး လွှတ်တော်ကိုယ်စားလှယ်များ၏ ဆွေးနွေးချက်များအပေါ် ပြန်လည်ရှင်းလင်း တင်ပြမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်သူ့လွှတ်တော်ကိုယ်စားလှယ် ဒေါ်သက်သက်ခိုင်က တိုင်းပြည်စီးပွားရေး ဖွံ့ဖြိုးတိုးတက်ခြင်းနှင့် အခြေခံအဆောက်အဦ ဖြစ်ပေါ်တိုးတက်မှု အရှိန်အဟုန်ကို တက် (၂)လက် တရားတယ် အခက်</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</motion>
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ် များနှင့် ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်</speech>
<title>နိုင်ငံတော်သမ္မတထံမှ ပေးပို့ထားသော ၂၀၁၆ -၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်း၏ လိုငွေကို ဖြည့်ဆည်းနိုင်ရေးအတွက် မြန်မာနိုင်ငံတော်ဗဟိုဘဏ်ထံမှ ကျပ် ၅၅၃.၅၃၄ ဘီလီယံ နိုင်ငံတော်သမ္မတထံမှ ပေးပို့ထားသော ၂၀၁၆ -၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်း၏ လိုငွေကို ဖြည့်ဆည်းနိုင်ရေးအတွက် မြန်မာနိုင်ငံတော်ဗဟိုဘဏ်ထံမှ ကျပ် ၅၅၃.၅၃၄ ဘီလီယံ ကျော်လွန်ချေးယူခဲ့ရမှုနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်း၏ လိုငွေကို ဖြည့်ဆည်းနိုင်ဖို့အတွက် မြန်မာနိုင်ငံတော်ဗဟိုဘဏ်ထံမှ ကျပ် ၅၅၃.၅၃၄ ဘီလီယံ ကျော်လွန်ချေးယူခဲ့ရမှုနဲ့ စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၆-၁၁-၂၀၁ရ ရက်က ကျင်းပ ပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီးဖြစ်ပါတယ်။ ယခုလွှတ်တော်ကိုယ်စားလှယ်များရဲ့ ဆွေးနွေးချက်များနဲ့စပ်လျဉ်းပြီး ဦးစွာ စီမံကိန်းနှင့် ဘဏ္ဍာရေး ဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>ပြည်ထောင်စု လွှတ်တော်နာယကကြီး၊ ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံး မင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ပြည်ထောင်စုဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေဖြင့် နိုင်ငံတော်သမ္မထံမှ ပေးပို့ထားသည့် ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု အစိုးရအပ်ငွေစာရင်း၏ လိုငွေအားဖြည့်ဆည်းရာတွင် မြန်မာနိုင်ငံတော်ဗဟိုဘဏ်မှ ချေးငွေရယူရန် ကိစ္စနှင့်စပ်လျဉ်ပြီး လွှတ်တော်ကိုယ်စားလှယ်များ၏ ဆွေးနွေးချက်များအပေါ် ပြန်လည်ရှင်းလင်း တင်ပြမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်သူ့လွှတ်တော်ကိုယ်စားလှယ် ဒေါ်သက်သက်ခိုင်က တိုင်းပြည်စီးပွားရေး ဖွံ့ဖြိုးတိုးတက်ခြင်းနှင့် အခြေခံအဆောက်အဦ ဖြစ်ပေါ်တိုးတက်မှု အရှိန်အဟုန်ကို အစည်းအဝေးခေတ္တရပ်နားခြင်း(၂) ချက်စလုံးဟာ လက်ရှိအခြေအနေနဲ့ ဆီလျော်ညီညွတ်မှုရှိပြီး ကျွန်တော်တို့ ပြည်ထောင်စုအစိုးရအဖွဲ့က ဖော်ဆောင်နေတဲ့ လုပ်ငန်းစဉ်များနဲ့လည်း တူညီမှုရှိပါကြောင်းတင်ပြအပ်ပါတယ်။ စီးပွားရေးအရ တွက်ခြေ ကိုက်နိုင်သော ပို့ဆောင်ဆက်သွယ်ရေး၊ လျှပ်စစ်မီးရရှိရေး၊ ဆောက်လုပ်ရေး စတဲ့အခြေခံအဆောက်အအုံ ဆိုင်ရာ ကဏ္ဍများမှာ အစိုးရ၊ ပုဂ္ဂလိက ပူးပေါင်းဆောင်ရွက်တဲ့ ပုံစံများကို ဖော်ထုတ်ကျင့်သုံးနိုင်ခြင်းအားဖြင့် ဘတ်ဂျက်လိုငွေလျှော့ချနိုင်မယ့် အကြံပြုချက်ကို ကျွန်တော်တို့ လက်ခံပါတယ်။ နာယကကြီးခင်ဗျား။ ဒုတိယအကြံပြုချက်ဖြစ်တဲ့ Public Procurement Reform နှင့်စပ်လျဉ်းပြီး အစိုးရအဖွဲ့က ဆောင်ရွက်နေတဲ့အခြေအနေကို တင်ပြလိုပါတယ်။ အစိုးရအဖွဲ့အစည်းများရဲ့ ဝယ်ယူရေး လုပ်ငန်းများကို စနစ်တကျနှင့် အကျိုးရှိထိရောက်စွာ ဆောင်ရွက်နိုင်ရန်အတွက် ကမ္ဘာ့ဘဏ်အပါအဝင် နိုင်ငံတကာအဖွဲ့အစည်းများရဲ့ အကူအညီဖြင့် မြန်မာနိုင်ငံ၏ အစိုးရပစ္စည်းဝယ်ယူမှုစနစ် ပြုပြင်ပြောင်းလဲရေး လုပ်ငန်းစဉ်များကို ဆောင်ရွက်လျက်ရှိပါတယ်။ ဒီလုပ်ငန်းစဉ်များရဲ့ ရလဒ်များအဖြစ်နဲ့ အစိုးရဌာန၊ အဖွဲ့ အစည်းများရဲ့ တည်ဆောက်ခြင်း၊ ပစ္စည်းဝယ်ယူခြင်း၊ ဝန်ဆောင်မှုရယူခြင်း၊ ငှားရမ်းခြင်းနှင့် ရောင်းချ ခြင်းများ ဆောင်ရွက်ရာတွင် လိုက်နာရမည့် တင်ဒါလုပ်ထုံးလုပ်နည်းဖြစ်သော နိုင်ငံတော်သမ္မတရုံး၏ ညွှန်ကြားချက်အမှတ်(၁/၂၀၁၇)ကို ၁၀-၄-၂၀၁ရ ရက်နေ့မှာ ထုတ်ပြန်နိုင်ခဲ့ပါတယ်။ ဆက်လက်ပြီး အစိုးရရဲ့ ဝယ်ယူရေးဆိုင်ရာဥပဒေ(မူကြမ်း)ကိုလည်း ပြုစုရေးဆွဲလျက်ရှိရာမှာ ယခုအခါမှာ (၁၂)ကြိမ်မြောက် (မူကြမ်း) အဖြစ်ရောက်ရှိနေပြီး လွှတ်တော်သို့ တင်သွင်းနိုင်ရန်အတွက် ပြင်ဆင်ဆောင်ရွက်လျက် ရှိနေပြီဖြစ်ပါကြောင်း တင်ပြအပ်ပါတယ်။ နာယကကြီးခင်ဗျား။ ပြည်သူ့လွှတ်တော်ကိုယ်စားလှယ် ဒေါ်ချိုချို၏ ဆွေးနွေးချက်များတွင် အဓိက အားဖြင့် “သုံးစွဲတဲ့နေရာမှာ မဟာဗျူဟာကျကျ စိစစ်သုံးစွဲရေးကိစ္စ၊ ငွေတိုက်စာချုပ်၊ ငွေတိုက်လက်မှတ် များကို ပြည်သူများထံ များများရောင်းချရေးကိစ္စ၊ အခွန်စနစ်ကို ပြည်သူတွေ သဘောပေါက်နားလည်အောင် ပြုလုပ်ရေး၊ ကုန်သွယ်လုပ်ငန်းခွန်ရဲ့ Base ကို ကျယ်ကျယ်ပြန့်ပြန့် ဖြစ်အောင်ပြုလုပ်ရေး၊ အခွန်တွေကို မည်သို့သုံးစွဲမည်ကို ပွင့်လင်းမြင်သာမှုရှိအောင်ချပြရေး၊ အဂတိလိုက်စားမှုများကို ပြင်းထန်စွာ အရေးယူရေး” တို့ပါဝင်တာကို တွေ့ရပါတယ်။ ဒီဆွေးနွေးချက်များဟာလည်း အခြေအနေမှန်များကို ထင်ဟပ်ဖော်ပြနိုင်တဲ့ အချက်များဖြစ်တဲ့အတွက် စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် ဆက်လက်အကောင်အထည်ဖော် ဆောင်ရွက်သွားရန် အစီအစဉ်များရှိပါကြောင်း တင်ပြအပ်ပါတယ်။ နာယကကြီးခင်ဗျား။ ငွေတိုက်စာချုပ်နှင့် ငွေတိုက်လက်မှတ်များ ထုတ်ဝေရောင်းချမှုနှင့် ပတ်သက်ပြီး ငွေတိုက်ဦးစီးဌာနမှ တာဝန်ရှိသူများသည် ရင်းနှီးမြှုပ်နှံသူများနှင့် မကြာခဏတွေ့ဆုံပြီး ၎င်းတို့ထံမှ အကြံပြုချက်များရယူခြင်း၊ နိုင်ငံတကာ ကျွမ်းကျင်ပညာရှင်များ၏ အကြံဉာဏ်များ ရယူခြင်းတို့ဖြင့် ဆောင်ရွက်လျက်ရှိပါတယ်။ ရောင်းချရာမှာလည်း နိုင်ငံတကာကျင့်သုံးနေတဲ့ ကျင့်ထုံးများနည်းတူ မြန်မာ နိုင်ငံတော်ဗဟိုဘဏ်အား Agent အဖြစ် ခန့်အပ်ပြီး ပုဂ္ဂလိကဘဏ်များ၊ နိုင်ငံခြားဘဏ်ခွဲများနှင့် ငွေချေး သက်သေခံလက်မှတ်ကုမ္ပဏီများကို တိုက်ရိုက်ရောင်းချလျက်ရှိပါတယ်။ တစ်ဦးချင်း၊ တစ်ယောက်ချင်းက ဝယ်ယူလိုပါက ငွေချေးသက်သေခံလက်မှတ် ကုမ္ပဏီများမှတစ်ဆင့် ဝယ်ယူနိုင်ရန် ဆောင်ရွက်ပေးထား သော်လည်း အများပြည်သူရဲ့ ဝယ်ယူရင်းနှီးမြှုပ်နှံမှု အားနည်းနေသေးတဲ့ အခြေအနေဖြစ်ပါတယ်။ ပြည်သူများ ပိုမိုဝယ်ယူနိုင်ရေးအတွက် စီမံကိန်းနှင့် ဘဏ္ဍာရေးဝန်ကြီးဌာနအနေဖြင့် မြန်မာနိုင်ငံတော် ဗဟိုဘဏ်၊ ငွေချေးသက်သေခံလက်မှတ် လုပ်ငန်းကြီးကြပ်ရေးကော်မရှင်တို့နှင့် ပူးပေါင်းကြိုးပမ်း ဆောင်ရွက် သွားမည်ဖြစ်ပါတယ်။ နာယကကြီးခင်ဗျား။ ပြည်သူ့လွှတ်တော်ကိုယ်စားလှယ် ဦးဘိုကြီး ထောက်ပြဆွေးနွေးခဲ့သော ၂၀၁၅-၂၀၁၆ ခု၊ ဘဏ္ဍာရေးနှစ်အတွင်း ချေးငွေကျပ် ၅၇၆.၂၅၄ ဘီလီယံကို သက်ဆိုင်ရာနှစ်တွင်သာ ပေးဆပ်သင့်ကြောင်းအချက်သည် မှန်ကန်ပါတယ်။ သို့ရာတွင် ၂၀၁၅-၂၀၁၆ ခု၊ ဘဏ္ဍာရေးနှစ်တွင် ပြည်ထောင်စုအစိုးရအပ်ငွေစာရင်းရဲ့ လိုငွေဖြည့်ဆည်းရန်အတွက် မြန်မာနိုင်ငံတော်ဗဟိုဘဏ်က စုစုပေါင်း ၂.၉၆၅.၉ ဘီလီယံ ချေးယူခဲ့ရပြီး ယင်းဘဏ္ဍာရေးနှစ်အတွင်းမှာ ပိုငွေဖြစ်ပေါ်ခြင်းမရှိသည့်အတွက် ပြန်လည် ရွေးနုတ်နိုင်မှု မရှိခဲ့ခြင်းဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ်မှာတော့ စက်တင်ဘာလမှာ တစ်ကြိမ်၊ အောက်တိုဘာလမှာ တစ်ကြိမ် ပိုငွေပေါ်ပေါက်မှုများရှိခဲ့သဖြင့် ၂၀၁၆ ခု၊ မေလနှင့် ဇွန်လက မြန်မာနိုင်ငံတော်ဗဟိုဘဏ်သို့ ရောင်းချခဲ့ရတဲ့ ငွေတိုက်လက်မှတ်များကိုလည်းကောင်း၊ ၂၀၁၅-၂၀၁၆ ခု၊ ဘဏ္ဍာရေးနှစ်မှာ ရောင်းချခဲ့ ရတဲ့ ငွေတိုက်လက်မှတ်များကိုလည်းကောင်း ရွေးနုတ်ခဲ့ခြင်းဖြစ်ပါတယ်။ ယင်းသို့ ရွေးနုတ်ခဲ့ခြင်းမှာ ဗဟိုဘဏ်ကြွေးမြီများကို လျှော့ချနိုင်စေရန်ရည်ရွယ်၍ ဆောင်ရွက်ခဲ့ခြင်းဖြစ်ပြီး ဘဏ္ဍာရေးနှစ်ကုန်ပိုင်းမှာ လိုငွေများပြားစွာ ဖြစ်ပေါ်လိမ့်မည်ဟု မျှော်လင့်မထားခြင်းကြောင့်လည်း ဖြစ်ပါတယ်။ အကောင်းဆုံး ကတော့ နှစ်အတွင်း ဖြစ်ပေါ်လာတဲ့ ပိုငွေကို နှစ်အတွင်း ဗဟိုဘဏ်ထံက ရယူရတဲ့ကြွေးမြီကို ပြန်လည် ရွေးနုတ်နိုင်ပါက ဗဟိုဘဏ်ထံမှ ချေးယူရမှုကို သက်သာစေမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ်မှာတော့ အထက်ပါ သင်ခန်းစာအရ မြန်မာနိုင်ငံတော်ဗဟိုဘဏ်ထံမှ ချေးယူရန်လျာထားတဲ့ ကျပ် ၁,၂၀၀ ဘီလီယံထက် မကျော် လွန်စေရေးအတွက် ပြည်ထောင်စုအစိုးရအပ်ငွေစာရင်းမှာ ပိုငွေပေါ်ပေါက်သည့်လများ ရှိနေသော်လည်း ယခုပြန်လည်ရွေးနုတ်ခြင်းမပြုသေးဘဲ လစဉ်လကုန်မှာရှိတဲ့ အခြေအနေကို စောင့်ကြည့် သုံးသပ်ပြီးမှ ဆောင်ရွက်သွားမည်ဖြစ်ကြောင်း တင်ပြအပ်ပါတယ်။ နာယကကြီးခင်ဗျား။ ပြည်ထောင်စုဘဏ္ဍာရန်ပုံငွေ အစီအစဉ်အတွင်းမှ ဆောင်ရွက်သော နိုင်ငံပိုင် စီးပွားရေးအဖွဲ့အစည်းများအား အသားတင်အမြတ်၏ ၂၅ ရာခိုင်နှုန်းကို ဝင်ငွေခွန်၊ ၂၀ ရာခိုင်နှုန်းကို နိုင်ငံတော်သို့ထည့်ဝင်ငွေအဖြစ် ထည့်ဝင်စေပြီး ကျန် ၅၅ ရာခိုင်နှုန်းကို ကိုယ်ပိုင်ဘဏ္ဍာရန်ပုံငွေသို့ ထည့်ပြီး နောက်၊ နောက်ဘဏ္ဍာရေးနှစ်သို့ ယူဆောင်ခွင့်ပြုထားခြင်းဟာ နိုင်ငံတော်၏ ၂၀၁၂ ခုနှစ် နိုင်ငံတော်ပိုင် စီးပွားရေးအဖွဲ့အစည်းများ ငွေကြေးစီမံခန့်ခွဲမှုအစီအစဉ်အရ ဖြစ်ပါတယ်။ ယင်းသို့ ယူဆောင်ခွင့်ပြုထား သော်လည်းပဲ ၎င်းစာရင်းများဟာ ပြည်ထောင်စုအစိုးရအပ်ငွေစာရင်းသို့ အဝင်/အထွက် ပြုလုပ်ရပါတယ်။ ဆိုလိုသည်မှာ “ပြည်ထောင်စုအစိုးရအပ်ငွေစာရင်းရဲ့ လိုငွေ” ဆိုသည်မှာ အဆိုပါ SEE များရဲ့ 0A စာရင်း လက်ကျန်များကိုပါ ထည့်သွင်းတွက်ချက်ပြီးမှ ရရှိလာသော လိုငွေဖြစ်ပါကြောင်း တင်ပြအပ်ပါတယ်။ နာယကကြီးခင်ဗျား။ ပြည်ထောင်စုဘဏ္ဍာရန်ပုံငွေ အစီအစဉ်ပြင်ပမှ ဆောင်ရွက်သော နိုင်ငံတော်ပိုင် စီးပွားရေးအဖွဲ့အစည်းများနှင့် လူမှုဖူလုံရေးအဖွဲ့တို့သည် မြန်မာ့စီးပွားရေးဘဏ်တွင် သက်ဆိုင်ရာ ဥပဒေ များနှင့်အညီ ၎င်းတို့၏အစီအစဉ်ဖြင့် စာရင်းရှင်စာရင်းများ (Current Account SOE) ကို ဖွင့်လှစ်ပြီးတော့ ရငွေများထည့်သွင်းခြင်း၊ သုံးငွေများကို ခွင့်ပြုပေးထားသည့်ပမာဏအတွင်းမှ ထုတ်ယူသုံးစွဲခြင်းများ ဆောင်ရွက်ကြပါတယ်။ ၎င်းတို့၏ ရငွေသုံးငွေများကို ရသုံးမှန်းခြေစာရင်းမှာ ပိုငွေ/လိုငွေ တွက်ချက်ရာ၌ ထည့်တွက်နိုင်ရန် One line ဖော်ပြထားသော်လည်း ၎င်းစာရင်းများသည် အစိုးရအပ်ငွေစာရင်းသို့ ဝင်/ ထွက်ခြင်း မရှိပါ။ အကယ်၍ရှိပါကလည်း ၂၀၁၆-၂၀၁ရ ခု၊ ဘဏ္ဍာရေးနှစ် ပြုပြင်ပြီးခန့်မှန်းခြေစာရင်း များအရ အဆိုပါအဖွဲ့အစည်းများ စုစုပေါင်းပါက ပိုငွေဖြစ်ပေါ်မှု မရှိသည့်အပြင် လိုငွေဖြစ်ပေါ်နေသဖြင့် အစိုးရအပ်ငွေစာရင်း၏ လိုငွေအပေါ် အထောက် အကူပြုနိုင်ခြင်းမရှိကြောင်း တွေ့ရှိရပါတယ်။ သို့ရာတွင် လွှတ်တော်ကိုယ်စားလှယ် ဦးဘိုကြီး ဆွေးနွေးထားသည့်အချက်များကို ထည့်သွင်းစဉ်းစားပြီးတော့ ပြည်ထောင်စု အစိုးရအပ်ငွေစာရင်းရဲ့ ပိုငွေ/လိုငွေ ဖြစ်ပေါ်မှုမှာ အထောက်အကူပြုနိုင်မည့် နည်းလမ်းများကို ထပ်မံ ရှာဖွေ ဆောင်ရွက်သွားမည်ဖြစ်ကြောင်း ရှင်းလင်းဆွေးနွေး အပ်ပါတယ်။ လေးစားအပ်ပါသော နာယကကြီးခင်ဗျား ။ ပြည်ထောင်စုအစိုးရအပ်ငွေစာရင်းရဲ့ လိုငွေဖြည့်ဆည်း ခြင်းကို ဘဏ္ဍာရေးနှစ် ကုန်ဆုံးပြီးနောက်မှ တင်ပြရခြင်းမှာ ပြည်ထောင်စုအစိုးရအပ်ငွေစာရင်းသို့ အဝင်/ အထွက်စာရင်းများကို နှစ်ချုပ်စာရင်းပိတ်ခြင်း၊ ဗဟိုဘဏ်ဒါရိုက်တာဘုတ်အဖွဲ့ အတည်ပြုချက်ရယူခြင်း တို့ကို အဆင့်ဆင့်ဆောင်ရွက်ခြင်း၊ မြန်မာနိုင်ငံတော်ဗဟိုဘဏ်နှင့် စီမံကိန်းနှင့် ဘဏ္ဍာရေးဝန်ကြီးဌာန တို့အကြား အပြန်အလှန်ညှိနှိုင်းရခြင်းတို့ကြောင့် ဘဏ္ဍာရေးနှစ်ကုန်မှာရှိတဲ့ ပြည်ထောင်စုအစိုးရအပ်ငွေ စာရင်းရဲ့ ပိုငွေ/လိုငွေ အခြေအနေကို ဇွန်လ လဆန်းခန့်မှ သိရှိရပြီး ယင်းနောက် စီးပွားရေးရာကော်မတီသို့ တင်ပြခြင်း၊ ပြည်ထောင်စုအစိုးရအဖွဲ့သို့ တင်ပြအတည်ပြုချက်ရယူခြင်း၊ အတည်ပြုချက်ရရှိပြီးမှ ပြည်ထောင်စု လွှတ်တော်သို့ နိုင်ငံတော်သမ္မတရုံးက အကြောင်းကြားခြင်းတို့ကို အဆင့်ဆင့်ဆောင်ရွက်ရသည့်အတွက် ယခုမှ တင်ပြရခြင်းဖြစ်ကြောင်း တင်ပြအပ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များ ခင်ဗျား။ ၂၀၁၇-၂၀၁၈ ခု၊ ဘဏ္ဍာရေးနှစ် ကျန်ရှိသည့်းမှာ ပြည်ထောင်စုအစိုးရအပ်ငွေ စာရင်းရဲ့လိုငွေကို မြန်မာနိုင်ငံတော်ဗဟိုဘဏ်ထံမှ ငွေချေးယူခြင်းဖြင့် ဖြည့်ဆည်းရခြင်းကို ရည်မှန်းထားတဲ့ အတိုင်း ဖြစ်ပေါ်စေရန် ဂရုပြု ဆောင်ရွက်လျက်ရှိပါကြောင်းနှင့် ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ပြည်ထောင်စုလွှတ်တော်သို့ တင်ပြထားသည့် မြန်မာနိုင်ငံတော်ဗဟိုဘဏ်ထံမှ ငွေချေးယူရန် လျာထား ငွေကျပ် ၁,၂၃၆ ဘီလီယံ ထက် ကျပ် ၅၅၃.၅၃၄ ဘီလီယံ ကျော်လွန်ချေးယူရမှုကို ပြည်ထောင်စုလွှတ်တော်က အတည်ပြုပေးနိုင်ပါရန် ပြည်ထောင်စုအစိုးရအဖွဲ့ကိုယ်စား လေးစားစွာ တင်ပြအပ်ပါတယ်။ အားလုံး ကျေးဇူး တင်ပါတယ်။</speech>
<speech type="speaker">ဆက်လက်ပြီး မြန်မာနိုင်ငံတော်ဗဟိုဘဏ်က ပြန်လည်ရှင်းလင်းဆွေးနွေးဖို့ဖြစ်ပါတယ်။</speech>
<speech><agency id="36">ဦးစိုးသိန်း(ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သ အပ်ပါတယ်။ ကျွန်တော်ကတော့ မြန်မာနိုင်ငံတော်ဗဟိုဘဏ်၊ ဒုတိယဥက္ကဋ္ဌ ဦးစိုးသိန်းဖြစ်ပါတယ်။ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်း၏ လိုငွေကို ဖြည့်ဆည်းရန်အတွက် မြန်မာနိုင်ငံတော်ဗဟိုဘဏ်ထံမှ ကျပ် ၅၅၃.၅၃၄ ဘီလီယံ ကျော်လွန်ချေးယူခဲ့မှုနှင့်စပ်လျဉ်း၍ ပဲခူးတိုင်း ဒေသကြီး၊ အုတ်တွင်းမဲဆန္ဒနယ်၊ လွှတ်တော်ကိုယ်စားလှယ် ဒေါ်ချိုချို၏ ဆွေးနွေးအကြံပြုချက်များ အနက် အကြံပြုချက်တစ်ခုဖြစ်တဲ့ ဗဟိုဘဏ်မှ ချေးယူရန်အတည်ပြုချက်ထက် ကျပ် ၅၅၃.၅၃၄ ဘီလီယံ ကျော်ထပ်မံချေးယူခွင့်တင်ပြလာခြင်းမှာ ငွေတိုက်စာချုပ်နှင့် ငွေတိုက်လက်မှတ်များကို ပြင်ပဈေးကွက်တွင် မျှော်မှန်းသလောက် မရောင်းရတဲ့အချက်ကြောင့် ဖြစ်တယ်ဆိုတာကို တွေ့ရပါတယ်။ ဒါကြောင့် လိုငွေကို ဗဟိုဘဏ်မှ ချေးယူမှုသက်သာစေရန်အတွက် ငွေတိုက်စာချုပ်နှင့် ငွေတိုက်လက်မှတ်များကို ပြင်ပဈေးကွက်တွင် ရောင်းချရာမှာ ဘဏ်များကို ဦးစားပေးရောင်းချပေးမယ့်အစား ပြည်သူတွေထံ များများရောက်ရှိစေမည့် နည်းကို ဆောင်ရွက်သင့်ကြောင်း အစိုးရငွေတိုက်စာချုပ်နှင့် အစိုးရငွေတိုက်လက်မှတ်များကို Securities Exchange(Stock Exchange)posewoệ Casapoozok op:qp:op:co:odoşoaill: Yogaos ပေးသင့်ကြောင်း အကြံပြုချက်နှင့်ပတ်သက်၍ ရှင်းလင်းတင်ပြမှာ ဖြစ်ပါတယ်။ အစိုးရငွေတိုက်စာချုပ်များကို ၁၉၉၃ ခုနှစ်ကစပြီး ဗဟိုဘဏ်ကအစိုးရကိုယ်စား ရောင်းချပေးရာမှာ အများစုကို ဘဏ်များကသာ ဝယ်ယူရင်းနှီးမြှုပ်နှံကြပါတယ်။ ၂၀၁၆ ခုနှစ်မှ စတင်၍ အစိုးရငွေတိုက် လက်မှတ်များကို လေလံစနစ်နဲ့ စတင်ရောင်းချခဲ့ရာမှ ယနေ့အထိ အများဆုံးရင်းနှီးမြှုပ်နှံသူတွေကလည်း ဘဏ်များပင်ဖြစ်ပါတယ်။ ယေဘုယျအားဖြင့် ဒီဈေးကွက်တွင် ရင်းနှီးမြှုပ်နှံသူများကို ၂ မျိုး ခွဲခြားပြီး မြင်တွေ့နိုင်မှာ ဖြစ်ပါတယ်။ ပထမတစ်မျိုးက တစ်ဦးချင်းရင်းနှီးမြှုပ်နှံသူများ (Individual Investors) ဖြစ်ပြီးတော့ ဒုတိယတစ်မျိုးက အဖွဲ့အစည်းရင်းနှီးမြုပ်နှံသူများ (Institutional Investors) ဖြစ်ကြပါတယ်။ အဖွဲ့အစည်းရင်းနှီးမြှုပ်နှံသူများဆိုရာမှာ ပင်စင်ရန်ပုံငွေစီမံခန့်ခွဲသည့် အဖွဲ့အစည်းများ၊ အာမခံကုမ္ပဏီများ၊ ရင်းနှီးမြှုပ်နှံမှုပြုသည့် အဖွဲ့အစည်းများ၊ ဥပမာအားဖြင့် Mutual Fund လို့ခေါ်တဲ့ ပြည်သူများထည့်ဝင် ရင်းနှီးမှုပြုနိုင်တဲ့ အဖွဲ့အစည်းများ၊ နောက်ဘဏ်များ စသည်တို့ပါဝင်ကြပါတယ်။ ငွေတိုက်စာချုပ်နှင့် ငွေတိုက်လက်မှတ်များဈေးကွက်တွင် ရင်းနှီးမြှုပ်နှံမှု၏ ၉၀ ရာခိုင်နှုန်းကျော်ကို အဖွဲ့အစည်းရင်းနှီးမြှုပ်နှံ သူများက ပြုလုပ်ကြပါတယ်။ အဓိကအချက်ကတော့ ရင်းနှီးမြှုပ်နှံမှု သဘောတရားကို ပိုမိုနားလည်ကြပြီး ငွေပင်ငွေရင်းတောင့်တင်းကြလို့ ဖြစ်ပါတယ်။ တစ်ဦးချင်းရင်းနှီးမြှုပ်နှံသူ အချို့ရှိပေမယ့် အများအားဖြင့် အထက်ပါအဖွဲ့အစည်းများမှာ ထည့်ဝင်ပြီး ရင်းနှီးမြှုပ်နှံမှုပြုကြပါတယ်။ မြန်မာနိုင်ငံအနေနဲ့ အထက်ပါအဖွဲ့အစည်း ရင်းနှီးမြှုပ်နှံသူများ တောင့်တင်းခိုင်မာမှုမရှိသေးတဲ့ အခြေအနေဖြစ်ပါတယ်။ ပင်စင်ရန်ပုံငွေစနစ်မရှိသေးလို့ ရင်းနှီးမြှုပ်နှံသူ အဖွဲ့အစည်းများလည်း မရှိသေးသလို ရင်းနှီးမြှုပ်နှံမှု အဖွဲ့အစည်းများလည်း မရှိသေးပါဘူး။ အာမခံကုမ္ပဏီများ ပါဝင်ရင်းနှီးမြှုပ်နှံမှုပြုလာ ကြပြီဖြစ်သော်လည်း အားနဲ့အင်နဲ့ ရင်းနှီးမြှုပ်နှံမှု ပြုနိုင်တဲ့အနေအထား မရှိသေးပါဘူး။ ဒါကြောင့် နောက် ကာလအတော်ကြာတဲ့အထိ ဘဏ်များသာလျှင် အဓိကရင်းနှီးမြှုပ်နှံသူများအဖြစ် ဆက်လက်တည်ရှိနေမှာ ဖြစ်ပါတယ်။ အခြားတစ်ဖက်မှကြည့်လျှင် တစ်ဦးချင်းရင်းနှီးမြှုပ်နှံသူတွေဟာ ဘဏ်မှာ စုငွေအဖြစ် အပ်နှံ ကြပြီး ဘဏ်များက အပ်နှံငွေရဲ့ တချို့အစိတ်အပိုင်းကို ငွေတိုက်စာချုပ်နှင့် ငွေတိုက်လက်မှတ် တွေမှာ ဝယ်ယူရင်းနှီးမြှုပ်နှံတဲ့အတွက် တစ်ဦးချင်းရင်းနှီးမြှုပ်နှံသူများအနေနဲ့ ငွေတိုက်စာချုပ်နှင့် ငွေတိုက် လက်မှတ်တွေမှာ သွယ်ဝိုက်ရင်းနှီးမြှုပ်နှံတဲ့ သဘောလည်းသက်ရောက်ပါတယ်။ သို့ပေမယ့် တစ်ဦးချင်းရင်းနှီးမြှုပ်နှံတဲ့သူများ လွယ်လွယ်ကူကူရင်းနှီးမြှုပ်နှံနိုင်ရန် အစီအစဉ် များကို ချမှတ်ဆောင်ရွက်လျက်ရှိပါတယ်။ ငွေချေးသက်သေခံလက်မှတ်ကုမ္ပဏီများအနေနဲ့ ငွေတိုက် လက်မှတ်နှင့် ငွေတိုက်လက်မှတ်၊ ငွေတိုက်စာချုပ်နှင့် ငွေတိုက်လက်မှတ်လေလံများမှာ ပါဝင်ဆောင်ရွက် နိုင်ပြီး တစ်ဦးချင်းရင်းနှီးမြှုပ်နှံသူများသို့ ပြန်လည်ရောင်းချနိုင်ကြပြီဖြစ်ပါတယ်။ တစ်ဦးချင်း ရင်းနှီး မြှုပ်နှံသူများကို စတော့အိတ်ချိန်းများကတစ်ဆင့် ငွေတိုက်စာချုပ်နှင့် ငွေတိုက်လက်မှတ်များ ရောင်းချတဲ့ အလေ့အထကတော့ နိုင်ငံတကာမှာမရှိပါဘူး။ ဒီမှာဆောင်ရွက်ဖို့လည်း ခက်ခဲနိုင်ပါတယ်။ အကြောင်းကတော့ စတော့အိတ်ချိန်းတွေက ရှယ်ယာကိုသာ အဓိက ရောင်းဝယ်တဲ့နေရာဖြစ်ပါတယ်။ ရှယ်ယာတွေမှာ သက်တမ်းကုန်ဆုံးတယ်ဆိုတာ မရှိပါဘူး။ ငွေချေးစာချုပ်များကတော့ သက်တမ်း ကုန်ဆုံးတဲ့ ှိပြီး သက်တမ်းအမျိုးမျိုးရှိတဲ့ ငွေချေးစာချုပ်များကို ရင်းနှီးမြှုပ်နှံသူ အမျိုးမျိုးက ကိုင်ဆောင်ထားတဲ့အတွက်ကြောင့် စတော့အိတ်ချိန်းရဲ့ ရောင်းဝယ်မှုစနစ်များနဲ့ အံဝင်ခွင်ကျမှုမရှိပါဘူး။ ငွေတိုက်စာချုပ်နှင့် ငွေတိုက်လက်မှတ်များကို တစ်ဆင့်ပြန်လည်ရောင်းချတဲ့ကိစ္စကို နိုင်ငံတကာကောင်တာ ဈေးကွက်များမှာ ရောင်းချလေ့ရှိပါတယ်။ ကောင်တာဈေးကွက်ဆိုတာ ပိုမိုလွတ်လပ်စွာ ရောင်းဝယ်နိုင်တဲ့ ဈေးကွက်အစုအလေးများ ဖြစ်ကြပါတယ်။ ငွေချေးသက်သေခံလက်မှတ် ကုမ္ပဏီများဟာ ကောင်တာဈေးကွက်ရဲ့ အစိတ်အပိုင်းတစ်ရပ်လို့ ပြောလို့ရပါတယ်။ အခြားတစ်ဘက်မှာလည်း အလွန်အရေးကြီးတဲ့ အဖွဲ့အစည်း ရင်းနှီးမြှုပ်နှံသူများ အခြေခံပိုမို ကျယ်ပြန့်လာစေရေးအတွက် ဆောင်ရွက်လျက်ရှိပါတယ်။ ယခင်က ပြည်တွင်းဘဏ်များသာ လေလံမှာ ပါဝင်ဆောင်ရွက်ခွင့်ရှိသော်လည်း ယခုအခါမှာ အာမခံအဖွဲ့အစည်းများ၊ နိုင်ငံခြားဘဏ်များ၊ ငွေချေးသက်သေခံလက်မှတ်ကုမ္ပဏီများပါ လေလံတွင် ပါဝင်ဆောင်ရွက်နိုင်ပြီ ဖြစ်ပါတယ်။ နာယကြီးခင်ဗျား။ ယခုဆက်လက်ပြီး မကွေးတိုင်းဒေသကြီး၊ ချောက်မဲဆန္ဒနယ် လွှတ်တော် ကိုယ်စားလှယ် ဦးဘိုကြီးရဲ့ ဆွေနွေးအကြံပြုချက်ဖြစ်သော ၂၀၁၅-၂၀၁၆ ခုနှစ်၊ ဘဏ္ဍာရေးနှစ်အတွင်း ချေးငွေကျပ် ၅၇၆.၂၅၄ ဘီလီယံကို သက်ဆိုင်ရာနှစ်အတွင်းသာ ပေးဆပ်သင့်ပြီး၊ ၂၀၁၆-၂၀၁ရ ဘဏ္ဍာရေးနှစ်တွင် မပေးဆပ်သင့်ကြောင်း၊ ၂၀၁၇-၂၀၁၈ လက်ရှိဘဏ္ဍာရေးနှစ်တွင် ပြည်ထောင်စုအစိုးရ စာရင်း၏ အပ်ငွေစာရင်းတွင် ပိုငွေရှိနေသောကြောင့် အတိုးစရိတ်အတော်အသင့် သက်သာစေရန် ရွေးနုတ် သင့်ကြောင်း အကြံပြုချက်နှင့်စပ်လျဉ်း၍ ၂၀၁၆-၂၀၁ရ ခု၊ ဘဏ္ဍာရေးနှစ်တွင် ငွေတိုက်လက်မှတ်များကို ၂ ကြိမ်ရွေးနုတ်ခဲ့ရာမှာ ပထမအကြိမ် ရွေးနုတ်မှုဖြစ်တဲ့ ကျပ် ၅၂၀.၇၉၅ ဘီလီယံမှာ နှစ်အတွင်း ချေးငွေ များအပေါ် ရွေးနုတ်မှုဖြစ်၍ သက်ရောက်မှုတစ်စုံတစ်ရာ ဖြစ်ပေါ်ခဲ့ခြင်းမရှိပါဘူး။ ဒုတိယအကြိမ် ရွေးနုတ်မှု ကျပ် ၅၇၆-၂၅၄ ဘီလီယံမှာ နှစ်အတွင်းရွေးနုတ်ရန် ငွေတိုက်လက်မှတ်များ မရှိပါသဖြင့် အတိုးသက်သာ စေလိုသောဆန္ဒဖြင့် ၂၀၁၅-၂၀၁၆ ခု၊ ဘဏ္ဍာရေးနှစ်မှ ငွေတိုက်လက်မှတ်များကို ရွေးနုတ်ခဲခြင်းဖြစ်ပါတယ်။ သို့ဖြစ်ရာ ယခုအခါ ငွေတိုက်လက်မှတ်များကို ရွေးနုတ်ရာတွင် သက်ရောက်မှုများကို ကောင်းစွာသိရှိခဲ့ပြီ ဖြစ်ပါသဖြင့် အနာဂတ်တွင် ပြည်ထောင်စုအစိုးရအပ်ငွေစာရင်းတွင် ပိုလျှံငွေပေါ်ပေါက်သည့်အခါ နှစ်အတွင်း ငွေတိုက်လက်မှတ်များကို ရွေးနုတ်သွားနိုင်ရန် စီမံကိန်းနှင့် ဘဏ္ဍာရေးဝန်ကြီးဌာနနှင့် မြန်မာနိုင်ငံတော် ဗဟိုဘဏ်တို့အကြား ညှိနှိုင်းဆောင်ရွက်သွားနိုင်မည်ဖြစ်ကြောင်း တင်ပြအပ်ပါတယ်။ အခြားမေးမြန်းချက်တစ်ရပ်ဖြစ်တဲ့ မြန်မာနိုင်ငံတော်ဗဟိုဘဏ်မှ ချေးယူငွေကို မေလတွင် သိရှိ ပြီးနောက် အနီးကပ်ဆုံး ကျင်းပသည့် ပြည်ထောင်စုလွှတ်တော်သို့တင်ပြ၍ အတည်ပြုချက် ရယူသင့် သည်ဟု တင်ပြခဲ့ခြင်းအပေါ် ရှင်းလင်းမှုမရှိကြောင်း မှတ်ချက်ပြုမှုနှင့် စပ်လျဉ်း၍ ဖြေကြားမှာဖြစ်ပါတယ်။ ဤသို့တင်ပြခြင်း၏ ရည်ရွယ်ချက်မှာ အကယ်၍ နောင်တွင် မလွှဲမရှောင်သာ ပြည်ထောင်စုလွှတ်တော်၏ အတည်ပြုချက်ထက် ကျော်လွန်သွားသည့်ကိစ္စမျိုးရှိခဲ့ပါက ကိန်းဂဏန်းများကို သိရှိသည်နှင့် အနီးကပ်ဆုံး ပြည်ထောင်စုလွှတ်တော်သို့ တင်ပြအတည်ပြုချက်ယူရန် ညှိနှိုင်းဆောင်ရွက်သွားနိုင်မည်ဖြစ်ကြောင်းကို တင်ပြခြင်းဖြစ်ပါတယ်။ ၂၀၁၆-၂၀၁ရ ခုနှစ်တွင် ပြည်ထောင်စုလွှတ်တော်၏ အတည်ပြုချက်ထက်ကျော်လွန်၍ ဗဟိုဘဏ်မှ ချေးယူခဲ့သည့်ကိစ္စတွင် စီမံကိန်းနှင့် ဘဏ္ဍာရေးဝန်ကြီးဌာနနှင့် ဗဟိုဘဏ်တို့အကြား ညှိနှိုင်းရာမှာ ကြာခဲ့ပါတယ်။ မတူညီတဲ့ ဘဏ္ဍာရေးနှစ်များမှာ ရွေးနုတ်မှုများပြုခဲ့ခြင်းအတွက် ပြည်ထောင်စု လွှတ်တော်၏ အတည်ပြုချက်ထက် အမှန်တကယ်ကျော်လွန်တယ်၊ မကျော်လွန်ဘူးဆိုတဲ့ အချက်အပေါ်မှာ ကွဲပြားတဲ့ အမြင်များရှိခဲ့ကြပါတယ်။ ပထမဆုံး တွေ့ကြုံရတဲ့ကိစ္စဖြစ်လို့လည်း သဘောတူညီမှုတစ်ခုရရှိရန် ိနှိုင်းခဲ့ကြရပါတယ်။ နောက်ဆုံး ပြည်ထောင်စုလွှတ်တော်သို့ ပြန်လည်တင်ပြ၍ အတည်ပြုချက် ရယူရန်ကိစ္စဖြစ်သည်ဟု သဘောတူညီချက်ရရှိတဲ့အခါမှာ စီးပွားရေးကော်မတီသို့ တင်ပြရခြင်း၊ နိုင်ငံတော် သမ္မတရုံးသို့ တင်ပြပြီးမှ ပြည်ထောင်စုလွှတ်တော်သို့ အတည်ပြုချက်များရရှိရန် တင်ပြရတဲ့အတွက်ကြောင့် ငယ် ရယူခဲ့တာဖြစ်ပါတယ်။ နောင်တွင် ဤသို့သောကိစ္စရပ်မျိုးကို ရှောင်လွှဲနိုင်ရန် ညှိနှိုင်း ဆောင်ရွက်သွားမည်ဖြစ်ပြီး ယခုအခြေအနေမျိုး ထပ်မံကြုံတွေနိုင်မှာ မဟုတ်တော့ဘူးလို့ ယူဆပါတယ်။ အကယ်၍ မလွှဲမရှောင်သာ ကြုံတွေ့ခဲ့ရပါက ညှိနှိုင်းမှုများကို ချက်ချင်းပြုလုပ်နိုင်မည်ဖြစ်ပြီး အနီးကပ်ဆုံး ကျင်းပသည့် ပြည်ထောင်စုလွှတ်တော်သို့ တင်ပြအတည်ပြုချက် ရယူသွားမည်ဖြစ်ကြောင်းကို ရှင်းလင်း တင်ပြခဲ့ခြင်း ဖြစ်ပါတယ်။ သို့ပါ၍ ၂၀၁၆-၂၀၁ရ ခု၊ ဘဏ္ဍာရေးနှစ်အတွက် ပြည်ထောင်စုအစိုးရအဖွဲ့က မြန်မာနိုင်ငံတော် ဗဟိုဘဏ်မှ ချေးယူရန် လျာထားချက် ကျပ် ၁,၂၃၆ ဘီလီယံထက် ကျပ် ၅၅၃.၅၃၄ ဘီလီယံ ကျော်လွန်ချေးယူ ခဲ့ရမှုကို မြန်မာနိုင်ငံတော်ဗဟိုဘဏ် ဥပဒေပုဒ်မ ၉၁ ပါပြဋ္ဌာန်းချက်များအရ ပြည်ထောင်စုလွှတ်တော်မှ အတည်ပြုချက် ရယူပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စုအစိုးရအပ်ငွေစာရင်း၏ လိုငွေကို ဖြည့်ဆည်းနိုင်ဖို့အတွက် မြန်မာနိုင်ငံတော် ဗဟိုဘဏ်ထံမှ ကျပ် ၅၅၃.၅၃၄ ဘီလီယံ ကျော်လွန်ချေးယူခဲ့ရမှုနှင့်စပ်လျဉ်းပြီး လွှတ်တော်ရဲ့ အဆုံးအဖြတ်ရယူပါမယ်။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက်၂၀၁၆-၂၀၁ရ ခု၊ ဘဏ္ဍာရေးနှစ် ပြည်ထောင်စု အစိုးရအပ်ငွေစာရင်း၏ လိုငွေကို ဖြည့်ဆည်းနိုင်ဖို့အတွက် မြန်မာနိုင်ငံတော်ဗဟိုဘဏ်ထံမှ ကျပ် ၅၅၃.၅၃၄ ဘီလီယံ ကျော်လွန်ချေးယူခဲ့ရမှုကို လွှတ်တော်က အတည်ပြုကြောင်း ကြေညာပါတယ်။</speech>
</motion>
</section>
<section value="Committee">
<title>ပြည်ထောင်စုလွှတ်တော် နာယက က ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ | လေ့လာဆန်းစစ်သုံးသပ်ရေးကော်မရှင်၏ တာဝန်နှင့် လုပ်ပိုင်ခွင့်များ ပြင်ဆင်သတ်မှတ်ခြင်းကို တင်ပြခြင်းနှင့် လွှတ်တော်၏ သဘောတူညီချက်ရယူခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ကို ၁-၃-၂၀၁၆ ရက် တွင် စတင်ဖွဲ့စည်းခဲ့ပြီး ဖွဲ့စည်းမိန့် အပိုဒ် ၅ မှာပါဝင်တဲ့ ကော်မရှင်ရဲ့ တာဝန်နဲ့ လုပ်ပိုင်ခွင့်များကို ပြည်ထောင်စု လွှတ်တော်ရဲ့ သဘောတူညီချက်ရယူပြီး ပြည်ထောင်စုလွှတ်တော်ရုံးရဲ့ ၃၀-၁၁-၂၀၁၆ ရက်စွဲပါအမိန့် ကြော်ငြာစာအမှတ်(၈၇/၂၀၁၆)ဖြင့် ပထမအကြိမ် ပြင်ဆင်သတ်မှတ်ခဲ့ပါတယ်။ ယခု ပြန်လည်ပြင်ဆင် သတ်မှတ်လိုတဲ့ ကော်မရှင်ရဲ့ တာဝန်နှင့် လုပ်ပိုင်ခွင့်များကို ဒုတိယအကြိမ် ပြင်ဆင်သတ်မှတ်မယ့် အမိန့် ကြော်ငြာစာ(မူကြမ်း)ကို လွှတ်တော်သို့ ဖတ်ကြားတင်ပြပါမယ်။ ပြည်ထောင်စုသမ္မတမြန်မာနိုင်ငံတော် ပြည်ထောင်စုလွှတ်တော်ရုံး၊ အမိန့်ကြော်ငြာစာ အမှတ်/၂၀၁၇၊ ၁၃၇၉ ခုနှစ်၊ နတ်တော်လဆန်း () ရက်၊ ၂၀၁ရ ခုနှစ်၊ နိုဝင်ဘာလ () ရက်၊ ဥပဒေရေးရာနှင့် အထူး ကိစ္စရပ်များ လေ့လာဆန်းစစ်သုံးသပ်ရေးကော်မရှင်၏ တာဝန်နှင့် လုပ်ပိုင်ခွင့်များကို ဒုတိယအကြိမ် ပြင်ဆင်သတ်မှတ်ခြင်း။ ပြည်ထောင်စုလွှတ်တော်ရုံး၏ ၃၀-၁၁-၂၀၁ရ ရက်စွဲပါ အမိန့်ကြော်ငြာစာအမှတ် (၈၇/၂၀၁၆)ဖြင့် ပထမအကြိမ် ပြင်ဆင်သတ်မှတ်ခဲ့သည့် ကော်မရှင်၏တာဝန်နှင့် လုပ်ပိုင်ခွင့်များအပိုဒ် ၅ ကို အောက်ပါ အတိုင်း အစားထိုးထုတ်ပြန်လိုက်သည်။ ကော်မရှင်သည်(က) တည်ဆဲဥပဒေများအား လေ့လာဆန်းစစ်သုံးသပ်ပြီး ပြင်ဆင်ရန်၊ ပယ်ဖျက်ရန်နှင့် အသစ် ပြဌာန်းရန်သင့်သော ဥပဒေများကို ပြည်ထောင်စုလွှတ်တော်သို့ တင်ပြရမည်။ (ခ) ခေတ်ကာလအခြေနှင့် လိုက်လျောညီထွေရှိပြီး နိုင်ငံတော်နှင့် နိုင်ငံသားများ၏ အကျိုးကို ဖြစ်ထွန်းစေမည့် ဥပဒေကြမ်းများကို ရေးဆွဲပြုစု၍ ပြည်ထောင်စုလွှတ်တော်သို့ တင်ပြရမည်။ (ဂ) အထူးကိစ္စရပ်များပေါ်ပေါက်လာပါက ၄င်းကိစ္စရပ်များအပေါ် ဥပဒေအမြင်နှိုင်းယှဉ်၍ လေ့လာ ဆန်းစစ်သုံးသပ်ပြီး ပြည်ထောင်စုလွှတ်တော်သို့ အစီရင်ခံတင်ပြရမည်။ (ဃ) ဥပဒေကြမ်းရေးဆွဲခြင်းအတွက် ပြည်ထောင်စုလွှတ်တော်၏ တာဝန်ပေးချက်အရ သက်ဆိုင်ရာဌာန၊ အဖွဲ့အစည်းများနှင့် ညှိနှိုင်းပူးပေါင်း ဆောင်ရွက်ရမည်။ (င) နာယက က သတ်မှတ်ပေးသည့် လုပ်ငန်းတာဝန်များကို သတ်မှတ်ချိန် ကာလအတွင်း ပြီးစီးအောင်ဆောင်ရွက်ရမည်။ (စ) နာယက က ကဏ္ဍအလိုက် သီးခြားသတ်မှတ်ပေးသည့် အထူးကိစ္စရပ်များအတွက် ကော်မရှင် အတွင်း တာဝန်ခွဲဝေ သတ်မှတ်ဆောင်ရွက်ရမည်။ (ဆ) နာယက က လုပ်ငန်းလိုအပ်ချက်အရ အကြံဉာဏ်တောင်းခံလာသည့်အခါ အကြံပြုချက်များ ပုံ နာယက ဖြစ်ပါတယ်။ ဒုတိယအကြိမ် ပြင်ဆင်သတ်မှတ်မယ့် အမိန့်ကြော်ငြာစာ(မူကြမ်း)ကို လွှတ်တော်ကိုယ်စားလှယ် များထံ ဒီနေ့အစည်းအဝေးမစမီမှာ ကြိုတင်ဖြန့်ဝေထားပြီး အတည်ပြုနိုင်ဖို့အတွက် လွှတ်တော်ရဲ့ သဘောထား ရယူလိုပါတယ်။ အဆိုပါကော်မရှင်ရဲ့ တာဝန်နှင့် လုပ်ပိုင်ခွင့်များ ဒုတိယအကြိမ် ပြင်ဆင်သတ်မှတ်ခြင်း(မူကြမ်း) ကို အတည်ပြုရန် လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ ပြည်သူ့လွှတ်တော်ကိုယ်စားလှယ် ဦးစိုးသိန်း (မဲဆန္ဒနယ်အမှတ်-၉၊ ကယားပြည်နယ်)မှ ကန့်ကွက် ပါသည်။</speech>
<speech><mp id="252">ဦးစိုးသိန်း(မဲဆန္ဒနယ်အမှတ်-၉၊ ကယားပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့် ပြည်သူ့လွှတ်တော်ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များ ခင်များ အမိန့်တော်စာနဲ့ပတ်သက်၍ ကျွန်တော် အပိ၌ (ခ)၊ (ဃ)နှင့်စပ်လျဉ်းပြီးတာ သဘောမတတ် အချက်ကို တင်ပြခွင့်ပြုပါခင်ဗျာ။ ဖွဲ့စည်းပုံအခြေခံဥပဒေမှာ ဥပဒေကြမ်းရေးဆွဲခြင်းကို ပြည်သူက ရွေးချယ် ထားတဲ့ ပြည်သူ့ကိုယ်စားလှယ်များမှလည်းကောင်း၊ ပြည်ထောင်စုအဆင့် အဖွဲ့အစည်းများမှလည်းကောင်း သာ တင်သွင်းခွင့်ရှိပါတယ်။ ဒါကြောင့် အဆိုပါကော်မရှင်အနေနဲ့ ဥပဒေကြမ်းများကို ရေးဆွဲပြုစုခြင်းဟာ သူကရေးဆွဲလို့မရဘဲနဲ့ အကြံပြုခြင်းသာဖြစ်နိုင်ကြောင်း၊ ဒါကြောင့် ကျွန်တော့အနေနဲ့ သဘောမတူကြောင်း တင်ပြခြင်းဖြစ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech><mp id="1193">ဦးဝင်းမြင့်(ဥက္ကဋ္ဌ၊ ပြည်သူ့လွှတ်တော်)</mp>ကန့်ကွက်တဲ့ အထူးကိစ္စရပ်များနှင့် လေ့လာ ဆန်းစစ်ရေးသုံးသပ်ကော်မရှင်ရဲ့ (မူကြမ်း)နဲ့ နဂို ၂၀၁၆ ခုနှစ်၊ နိုဝင်ဘာလ ၃၀ ရက်နေ့တုန်းက ပြည်ထောင်စု လွှတ်တော်က တာဝန်ပေးလိုက်တဲ့ လက်ရှိယနေ့အထိရှိနေတဲ့ တာဝန်နဲ့ လုပ်ပိုင်ခွင့်နဲ့ နှိုင်းယှဉ်ကြည့်ဖို့ လိုပါတယ်။ နှိုင်းယှဉ်ပြီး တစ်ချက်ချင်းကြည့်ရင် ဒီပြင်ဆင်ချက်ဟာ ဘာကြောင့်ပြင်ဆင်ရသလဲဆိုတဲ့ ရည်ရွယ်ချက်ကို အားလုံးပေါက်မြောက်ပါလိမ့်မယ်။ ဥပမာ ခုနကပြောတဲ့ (ခ)၊ (ဂ) ကျွန်တော်ပြောပြ တင်ပြ ပါ့မယ်။ နဂိုတုန်းကရှိတာက ခေတ်ကာလအခြေအနေနှင့် လိုက်လျောညီထွေရှိပြီး နိုင်ငံတော်နှင့် နိုင်ငံသား များ၏ အကျိုးကိုဖြစ်ထွန်းစေမည့် ဥပဒေကြမ်းများကို ရေးဆွဲပြုစုတင်ပြရမယ်။ ဒါနဂိုအခုထိရှိနေတဲ့ ဟာပါ။ အဲဒီတော့ ခေတ်ကာလအခြေအနေနှင့် လိုက်လျောညီထွေရှိပြီး နိုင်ငံတော်နှင့် နိုင်ငံသားများ၏ အကျိုးကို ဖြစ်ထွန်းစေမည့် ဥပဒေကြမ်းများကို ရေးဆွဲပြုစုတင်ပြရမည်ဆိုတာ ဘယ်အဖွဲ့အစည်းကို တင်ပြရမယ်ဆိုတာမပါပါဘူး။ အဲဒီတော့ ပြည်ထောင်စုအဆင့်အဖွဲ့အစည်း မည်သူကိုမဆို တင်ပြနိုင်တဲ့ အခြေအနေဖြစ်ပါတယ်။ ဒါကြောင့်မို့လို့ ဒီမှာက ဒီနေ့ ဖြည့်စွက်လိုက်တာက ပြည်ထောင်စုလွှတ်တော်သို့ တင်ပြရမည်ဆိုတာ ပြည်ထောင်စုလွှတ်တော်က ဖွဲ့စည်းတဲ့ အဖွဲ့အစည်းဖြစ်လို့ ပြည်ထောင်စုလွှတ်တော်ကို တာဝန်ခံရမှာဖြစ်တဲ့အတွက် ပြည်ထောင်စုလွှတ်တော်ကိုပဲ တင်ပြခိုင်းထားတာဖြစ်ပါတယ်။ ဒါလေးကို ကျွန်တော်တို့ ရှင်းလင်းစေချင်ပါတယ်။ နောက်တစ်ခုက အခုနက (ဂ)မှာလည်း ဒီလိုပါပဲ။ နဂိုဟာကို ကျွန်တော်အရင် ဖတ်ပြပါမယ်။ ပြည်ထောင်စုလွှတ်တော် ကိုယ်စားလှယ်များအားလုံး ရှင်းလင်းသွားအောင်။ နဂိုတုန်းက အထူးကိစ္စရပ်များ (နိုင်ငံတော်နှင့် နိုင်ငံသားအကျိုးစီးပွားနှင့် သက်ဆိုင်သည့်ကိစ္စရပ်များ) ပေါ်ပေါက်လာပါက ၎င်းကိစ္စရပ်များ အပေါ် အကြောင်းချင်းအရာနှင့် ဥပဒေအမြင်နှိုင်းယှဉ်၍ လေ့လာဆန်းစစ်သုံးသပ်ပြီး ပြည်ထောင်စု လွှတ်တော်နှင့် သက်ဆိုင်ရာ အဖွဲ့အစည်းများသို့ အစီရင်ခံစာတင်ပြရမည်။ နဂို ၂၀၁၆ ခုနှစ်၊ နိုဝင်ဘာလ ၃၀ ရက်နေ့က အဲဒီလိုပေးထားတာပါ။ အခုကျွန်တော်တို့ ဒီမှာက ပြင်လိုက်တာက အထူးကိစ္စရပ်များ ပေါ်ပေါက်လာပါက အခုန ယေဘုယျအားလုံးကို ခြုံငုံပြီးတော့ပြောလို့ရနိုင်တဲ့၊ အကျုံးဝင်နိုင်တဲ့ နိုင်ငံတော်နှင့် နိုင်ငံသားအကျိုးစီးပွားနှင့် သက်ဆိုင်သည့်ကိစ္စရပ်များဆိုတာ မပါတော့ပါဘူး။ အဲဒီတော့ အဲဒီလို ပေါ်ပေါက် လာလို့ရှိရင်လည်း အဲဒီကိစ္စရပ်အပေါ်မှာ အကြောင်းချင်းရာနှင့် ဥပဒေအမြင် နှိုင်းယှဉ်၍ဆိုတော့ ကျွန်တော်တို့ဟာ ဥပဒေပြုရေးမဏ္ဍိုင်ဖြစ်ပါတယ်။ ဥပဒေပြုရေးမဏ္ဍိုင် ဖြစ်တဲ့အခါကျတော့ ဒီကော်မရှင်က အကြောင်းချင်းရာကိစ္စကို နှိုင်းယှဉ်လို့မရပါဘူး။ ဥပဒေအမြင်ပဲ နှိုင်းယှဉ်ပေးရမှာပါ။ ဒါကြောင့်မို့လို့ အကြောင်းချင်းရာကို ကျွန်တော်တို့ ဖြုတ်လိုက်ပါတယ်။ ပြီးရင်လည်း အဲဒါကိုလေ့လာဆန်းစစ်သုံးသပ်ပြီး ပြည်ထောင်စုလွှတ်တော်နှင့် သက်ဆိုင်ရာအဖွဲ့အစည်းများသို့ဆိုတာ ပြည်ထောင်စုလွှတ်တော်က ဖွဲ့တဲ့အဖွဲ့က ပြည်ထောင်စု လွှတ်တော်ကိုပဲ တာဝန်ခံရမှာဖြစ်တယ်။ ပြည်ထောင်စုလွှတ်တော်က ကော်မရှင်ပဲဖြစ်တယ်။ အဲဒီတော့ ပြည်ထောင်စုလွှတ်တော်ကိုပဲတင်ပြရမယ်။ သက်ဆိုင်ရာ အဖွဲ့အစည်းများသို့ဆိုတော့ အားလုံး ကျယ်ပြန့်ပါတယ်။ အခုဒီမှာရှိတဲ့ ဝန်ကြီးဌာနတွေလည်း သိကြပါတယ်။ ဒီကိစ္စတွေကို။ ဒါကြောင့်မို့လို့ ဒီမှာက သက်ဆိုင်ရာအဖွဲ့အစည်းများဆိုပြီးတော့လည်း ကျွန်တော်တို့က မထည့်တော့ပါဘူး။ ဒါကြောင့်မို့လို့ (စ) ကို ကျွန်တော်တို့ လုံးဝဖြုတ်ထားပါတယ်။ မူလ(င)မှာ တရားဥပဒေစိုးမိုးရေးအတွက် တည်ဆဲဥပဒေများကို ပြည်သူများ သိရှိလိုက်နာစေရန် အသိပညာပေးခြင်းနှင့် ပူးပေါင်းဆောင်ရွက်မှုတို့ပါဝင် ဆောင်ရွက်ရမယ်။ ဒါဥပေဒေပြုရေးကိစ္စ မဟုတ်ပါဘူး။ တရားဥပဒေစိုးမိုးရေးအတွက် တည်ဆဲဥပဒေများကို ပြည်သူများ သိရှိ လိုက်နာစေရန် အသိပညာပေးခြင်းနှင့် ပူးပေါင်းဆောင်ရွက်ခြင်းဆိုတဲ့ ကိစ္စတွေဟာ အုပ်ချုပ်ရေးပိုင်းဆိုင်ရာက ဆောင်ရွက်တဲ့ ကိစ္စတွေပါ။ ဒါကြောင့်မို့လို့ ဒီဟာကို ကျွန်တော်တို့ ဒီမှာလုံးဝမပါတော့ပါဘူး။ ဒါကိုလည်း အားလုံးကိုနှိုင်းယှဉ်ပြီး ကြည့်စေချင်ပါတယ်။ နောက်တစ်ခုက(စ) အခါအားလျော်စွာ ပြည်ထောင်စုလွှတ်တော်က တာဝန်ပေးသော ကိစ္စရပ် များကို ဆောင်ရွက်ရမည်။ ဘာကိုဆိုလိုမှန်းမသိဘူး။ ဒါနဂိုရှိပြီးသား(စ)မှာ။ အခု ဒီ(စ)လည်း ဒီမှာ မပါတော့ပါဘူး။ ဒီ (၂)ချက်လည်းပြုတ်သွားပါပြီ။ ဒါကြောင့်မို့လို့ ဒါကိုကျွန်တော်တို့က ပိုပြီးတော့ ကျစ်လျစ် ပြီးတော့ ဥပဒေပြုရေးမဏ္ဍိုင်နဲ့ဆီလျော်အောင် ကျွန်တော်တို့ ဒီဟာကို နာယက ဘက်ကနေ ပြုစုတင်ပြ တယ်လို့ ကျွန်တော်ဒီလိုပဲ သဘောပေါက်ပါတယ်။ (ဆ)ကို ကျွန်တော်ဆက်ပြောပါ့မယ်။ နဂိုဟာက ဘာလဲဆိုတော့ နာယကနဲ့ လွှတ်တော်ဥက္ကဋ္ဌများက သတ်မှတ်ပေးသည့် လုပ်ငန်းတာဝန်များကို သတ်မှတ် ချိန်ကာလအတွင်း ပြီးစီးအောင်ဆောင်ရွက်ရမယ်။ နဂိုတုန်းက နာယကနှင့် လွှတ်တော်ဥက္ကဋ္ဌများဆိုတာ ပြည်သူ့လွှတ်တော်ဥက္ကဋ္ဌများ၊ အမျိုးသားလွှတ်တော်ဥက္ကဋ္ဌများ အမှန်က ပြည်သူ့လွှတ်တော်က ဖွဲ့တာ မဟုတ်ဘူး၊ အမျိုးသားလွှတ်တော်က ဖွဲ့တာမဟုတ်ဘူး။ နာယက က ပြည်ထောင်စုကဖွဲ့တော့ ပြည်ထောင်စု ကိုပဲတာဝန်ခံရမယ်။ နာယကကိုပဲတာဝန်ခံရမယ်။ ဒါကြောင့်မို့လို့ဒီမှာ ကျွန်တော်တို့က လွှတ်တော်ဥက္ကဋ္ဌများလည်း ဖြုတ်လိုက်ပါတယ်။ အဲဒီလိုပဲ (ဇ)မှာလည်း လွှတ်တော်ဥက္ကဋ္ဌများဆိုတာ ဖြုတ်လိုက်တယ်။ (ဈ) မှာလည်း လွှတ်တော်ဥက္ကဋ္ဌများဆိုတာ ဖြုတ်လိုက်တယ်။ ပြည်ထောင်စုကဖွဲ့တဲ့ ကော်မရှင်ဖြစ်တော့ ပြည်ထောင်စုကိုပဲတာဝန်ခံရမှာ ဖြစ်တဲ့အခါ ကျတော့ နာယကကိုပဲ တာဝန်ခံရမှာဖြစ်လို့ ကျွန်တော်တို့က နာယကကို ဒါကတကယ့်ကို တိကျမှန်ကန် အောင် ကျွန်တော်တို့ ပြန်လည်ပြင်ဆင်ထားတာပါ။ ယှဉ်ကြည့်လို့ရှိရင် ဘယ်လိုအခြေအနေလဲဆိုတာ အားလုံး သဘောပေါက်မယ်လို့ ယုံကြည်ပါတယ်။ ဒါကြောင့်မို့လို့ ဒါကို ကျွန်တော် ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ပြည်သူ့လွှတ်တော်ဥက္ကဋ္ဌရဲ့ ရှင်းလင်းချက်နဲ့ပတ်သက်ပြီးတော့ ကန့်ကွက်သူ လွှတ်တော်ကိုယ်စားလှယ်ကြီးအနေနဲ့ ဘယ်လိုမြင်ပါသလဲ။</speech>
<speech><mp id="252">ဦးစိုးသိန်း(မဲဆန္ဒနယ်အမှတ်-၉၊ ကယားပြည်နယ်)</mp>သဘောတူပါတယ်ခင်ဗျား။</speech>
<speech type="speaker">ကန့်ကွက်သူမှ ပြန်လည်သဘောတူတဲ့အတွက် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ရဲ့ တာဝန်နှင့် လုပ်ပိုင်ခွင့်များ ဒုတိယအကြိမ် ပြင်ဆင်သတ်မှတ်ခြင်းကို လွှတ်တော်က အတည်ပြုကြောင်းကြေညာပါတယ်။</speech>
</section>
<section value="Report">
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁ရ -၂၀၁၈ ဘဏ္ဍာနှစ် ပထမ (၆)လပတ် အမျိုးသားစီမံကိန်း ဆောင်ရွက်မှုအစီရင်ခံစာနှင့်စပ်လျဉ်း၍ ပြည်သူ့ ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁၃/၂၀၁၇) အပေါ်လွှတ်တော်ကိုယ်စားလှယ်များကဆွေးနွေးခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၁၆-၁၁-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ယင်းအစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်းတို့ကို ဆောင်ရွက်ခဲ့ပြီး ဖြစ်ပါတယ်။ အထက်ပါအစီရင်ခံစာများနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော် ကိုယ်စားလှယ် ၈ ဦးရှိပါတယ်။ တစ်ဦးချင်း သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဒေါ်ခင်သန်းနု မင်းတုန်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1466">ဒေါ်ခင်သန်းနု(မင်းတုန်းမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များ အားလုံးပဲမင်္ဂလာပါရှင်။ ကျွန်မကတော့ မကွေးတိုင်းဒေသကြီး မင်းတုန်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ခင်သန်းနု ဖြစ်ပါတယ်။ ၂၀၁၇-၂၀၁၈ ဘဏ္ဍာနှစ်၊ အမျိုးသား စီမံကိန်း ပထမ ၆ လပတ် အစီရင်ခံစာနှင့် စပ်လျဉ်း၍ ပြည်သူ့ငွေစာရင်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာအမှတ်(၁၃/၂၀၁၇)ကို ဆွေးနွေးသွားမှာ ဖြစ်ပါတယ်။ ကျွန်မဆွေးနွေးသွားမှာကတော့ သစ်တောကဏ္ဍကို ဆွေးနွေးသွားမှာ ဖြစ်ပါတယ်ရှင်။ နံပါတ် ၁၁(က) ဇယားမှာ နှစ်အလိုက်ဈေးနှုန်းများအရ သစ်တောကဏ္ဍကို ၂၀၁၆-၂၀၁ရ ဘဏ္ဍာနှစ် ပထမ ၆ လပတ် အကောင်အထည်ဖော်နိုင်မှုတန်ဖိုးမှာ ၂၄ ဘီလီယံကျော် အကောင်အထည်ဖော်ခဲ့ပြီး ၂၀၁၇၂၀၁၈ ဘဏ္ဍာနှစ် အကောင်အထည်ဖော်နိုင်မှုတန်ဖိုးမှာ ၂၀ ဘီလီယံကျော် အကောင်အထည်ဖော်ခဲ့ပါတယ်။ နံပါတ် ၁၁(ဂ) ဇယားမှာ သစ်တောကဏ္ဍကို ၂၀၁၆-၂၀၁ရ ဘဏ္ဍာနှစ် ပထမ ၆ လပတ် အကောင်အထည် ဖော်နိုင်မှုတန်ဖိုးမှာ ၂၀ ဘီလီယံကျော် အကောင်အထည်ဖော်ခဲ့ပြီး ၂၀၁၇-၂၀၁၈ ဘဏ္ဍာနှစ် ပထမ ၆ လပတ် အကောင်အထည်ဖော်နိုင်မှုတန်ဖိုးမှာ ၁၅ ဘီလီယံကျော် အကောင်အထည်ဖော်ခဲ့တယ်လို့ တွေ့ရပါတယ်။ နိုင်ငံတော်မှ ရေပေါ်ရေအောက် မြေပေါ်မြေအောက် သယံဇာတများထဲမှ လူတို့ဖန်တီးလို့ရတဲ့ ကျွန်းသစ် သယံဇာတကို ဘဏ္ဍာငွေများစွာအကုန်အကျခံပြီး စီမံကိန်းများဖြင့် အကောင်အထည်ဖော်နေခြင်းကို တွေ့ရပါတယ်။ သယံဇာတထိန်းသိမ်းရေး လုပ်ငန်းအနေနဲ့ သစ်တောစိုက်ခင်းများတည်ထောင်ခြင်း၊ အပူပိုင်းဒေသစိမ်းလန်းစိုပြေရန် သစ်ပင်များစိုက်ပျိုးခြင်း၊ ဒေသခံပြည်သူများနှင့် သစ်တောဦးစီးဌာနတို့ ပူးပေါင်းဆောင်ရွက်ခြင်းများ ပြုလုပ်လျက်ရှိကြောင်း သိရပါတယ်။ နာယကကြီးရှင်။ ကျွန်မဆွေးနွေးလိုတာကတော့ နိုင်ငံတော်ဘဏ္ဍာကို ဤမျှအကုန်အကျခံပြီး သစ်တောစိုက်ခင်းများ ထူထောင်နေသော်လည်း စိုက်ခင်းများ ဆက်လက်ဖွင့်ခြင်းကိုသာ ဆောင်ရွက်နေပြီး မိမိတို့ဖွင့်လှစ်ခဲ့သော စိုက်ခင်းများ မည်မျှအောင်မြင်မှုရှိကြောင်းကိုရော ပြန်လည်သုံးသပ်ကြည့်ပါရဲ့ လား ဆိုတာကို သိချင်ပါတယ်။ ပြန်လည်သုံးသပ်တဲ့အခါမှာလည်း မိမိတို့ဌာနကို အကြွင်းမဲ့ယုံကြည်ထားပါ သလား။ အဆင့်ဆင့်တင်ပြလာတဲ့ On Paper ပေါ်မှ အချက်အလက်များကိုသာ ကြည့်ပြီး ငါတို့စိုက်ခင်းများ များစွာအောင်မြင်နေပြီလို့ ထင်မှတ်ထားပါသလားဆိုတာတွေ သိချင်ပါတယ်ရှင်။ နာယကကြီးရှင်။ စိုက်ခင်းဖွင့်တဲ့အခါ ပျိုးစေ့ပျိုးခြင်းအဆင့်မှ မြေနေရာရွေးခြင်း၊ မြေတိုင်းတာခြင်း၊ တောင်ယာခုတ်ခြင်း၊ မီးရှို့ခြင်း၊ ပေါင်းရှင်းခြင်း စသည်ဖြင့် အဆင့်ဆင့်ဆောင်ရွက်ခဲ့ရာ စိုက်ခင်းတစ်ဧကကို အနည်းဆုံး ၆ သိန်းကျော်ကုန်ကျတယ်လို့ သိရပါတယ်။ ကျွန်မရဲ့ မဲဆန္ဒနယ်မြေမှ ၂၀၁၆-၂၀၁ရ ခုနှစ်မှာ သစ်တောစိုက်ခင်း ဧက ၂၀၀ စိုက်ခင်းသစ်ဖွင့်ခဲ့ပါတယ်။ အဲဒီတော့ ဧက ၂၀၀ ရဲ့ နိုင်ငံတော်ကုန်ကျ စရိတ်ကို တွက်ချက်ကြည့်လို့ရမှာပါ။ ကျွန်းစိုက်ခင်းတစ်ဧကကို ပန္နက်အကွာအဝေး ၆ ပေပတ်လည် ဆိုရင် ကျွန်းပင် ၁,၂၀၀ ပင် စိုက်ပျိုးရတယ်လို့လည်း သိရပါတယ်ရှင်။ ဧက ၂၀၀ ဆိုရင် ကျွန်းပင်ပေါင်း ၂၄၀,၀၀၀ ရှိပါတယ်။ တကယ်ရော စိုက်ကြပါရဲ့လား။ စိုက်တယ်၊ မရှင်ဘူးဆိုရင် နားလည်ပေးဖို့ရနိုင် ပေမယ့် အစကတည်းက စိုက်ကိုမစိုက်ဘူးဆိုရင်တော့ မဖြစ်သင့်တဲ့ကိစ္စပါ။ ကျွန်မကိုယ်တိုင်စိုက်ခင်းဖွင့်ဖို့ နယ်မြေကွင်းဆင်းကြည့်တဲ့အခါ အချို့မစိုက်တာတွေ့ခဲ့ရပါတယ်ရှင်။ ကျွန်းစိုက်တောင်သူတွေ ဘာကြောင့် မစိုက်ဘဲနေရဲတာလဲဆိုတာကို တွေးတောစရာ ဖြစ်လာရပါတယ်။ ကျွန်မ ကျွန်းစိုက်တောင်သူများနဲ့ တွေ့တဲ့အခါ နိုင်ငံတစ်ခုဖွံ့ဖြိုးတိုးတက်ဖို့ အောင်မြင်မှုရဖို့ဆိုတာ အစိုးရမှချည်းတာဝန်ရှိတာမဟုတ်ပါဘူး။ ပြည်သူများမှာလည်း တာဝန်ရှိပါတယ်။ ပြည်သူများအနေ နဲ့လည်း စည်းကမ်းသတ်မှတ်ချက်များကို မှန်မှန်ကန်ကန် လိုက်နာဆောင်ရွက်ကြဖို့ လိုတယ်ဆိုတဲ့ စကားကို ပြောခဲ့ပါတယ်။ ဒီလိုသာ တစ်နိုင်ငံလုံး အတိုင်းအတာနဲ့ ဖြစ်နေမယ်ဆိုရင် နိုင်ငံတော်ငွေကုန်ကျ ရတာဟာ အကျိုးမရှိဖြစ်နေပါတယ်။ ၂၀၁၇-၂၀၁၈ ခုနှစ်တွင်လည်း ကျွန်မရဲ့ မဲဆန္ဒနယ်မှာ ဧက ၁၀၀ စိုက်ခင်းဖွင့်ဖို့ ခွင့်ပြုလိုက်ပြန်ပါပြီ။ စိုက်ခင်းဖွင့်တဲ့ ကုန်ကျစရိတ်နဲ့ အောင်မြင်မှုရလဒ်ကိုတော့ သက်ဆိုင်ရာ တာဝန်ရှိသူအဆင့်ဆင့်က ကြပ်ကြပ်မတ်မတ်နဲ့ ဆောင်ရွက်ကြမှသာ အောင်မြင်မှုရနိုင်မှာ ဖြစ်ပါတယ်။ ဆက်လက်ပြီးဆွေးနွေးလိုတာက တစ်ဆက်တစ်စပ်တည်းကို စိုက်ခင်းဖွင့်ခြင်းဆိုတာလေးကို နည်းနည်းဆွေးနွေးလိုပါတယ်။ စိုက်ခင်းဖွင့်တဲ့အခါ ဝန်ထမ်းအင်အားနည်းလို့ ထိန်းသိမ်းရလွယ်အောင် တစ်ဆက်တစ်စပ်တည်း စိုက်ခင်းဖွင့်တယ်လို့ သိရပါတယ်။ အဆက်အစပ်မရှိ ကုန်ဆုံးပျက်စီးနေတဲ့ ကြိုးဝိုင်း များကိုလည်း ပြည်သူများနဲ့ပူးပေါင်းပြီး စိုက်ခင်းများ ပြန်လည်ပြုလုပ်စေချင်ပါတယ်။ ဆက်လက်ပြီး သစ်တောကဏ္ဍမှာ တိုးတက်မှုရာခိုင်နှုန်း လျော့နည်းခဲ့တယ်။ သစ်တောကဏ္ဍ လျော့နည်းခဲ့တာကတော့ ၂၀၁၆-၂၀၁ရ ခုနှစ်မှာ နိုင်ငံပိုင်အခန်းကဏ္ဍကနေပြီး သစ်ထုတ်လုပ်မှုလုပ်ငန်း ရပ်ဆိုင်းထားခဲ့လို့ဖြစ်တယ်။ ဒါ့ကြောင့် ၂၀၁၇-၂၀၁၈ မှာ ပြန်လည်ထုတ်လုပ်ရန် ခန့်မှန်းထားပါတယ်လို့ တင်ပြချက်မှာ တွေ့ရပါတယ်။ ဝန်ကြီးဌာနများမှ ထုတ်လုပ်ရန် ခန့်မှန်းထားတယ်ဆိုပေမယ့် အောက်ခြေမှာတော့ သစ်ထုတ်လုပ်ခွင့်ရပြီ ဖြစ်ကြောင်းကို အတိအကျသိနေကြပါပြီ။ ကျွန်မရဲ့ မဲဆန္ဒနယ်မှာ ဒီနှစ်ကျွန်းတန် ၃၆၀ နဲ့ သစ်မာတန် ၇,၅၀၀ ထုတ်လုပ်မှာဖြစ်ကြောင်း အတိအကျသိခဲ့ရပါတယ်။ အဲဒီလို တရားဝင် သစ်ထုတ်လုပ်တဲ့အခါမှာ တရားမဝင်များပါ ရောမထုတ်ဖို့တော့ အရေးကြီးပါတယ်ရှင်။ ဒါကြောင့် သက်ဆိုင်ရာ တာဝန်ရှိသူများ အနေနဲ့ ကြပ်မတ်နိုင်စေရန် တင်ပြဆွေးနွေးရင်း နိုင်ငံ့ဘဏ္ဍာကို အလေအလွင့်မဖြစ်စေဖို့ ကုန်ကျရသလောက် အကျိုးရှိနိုင်ဖို့အတွက် ဆွေးနွေးလိုက်ရခြင်းပဲ ဖြစ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">ဆက်လက်ပြီး ဦးတင်ထွန်းနိုင် ဆိပ်ကြီးခနောင်တို မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1554">ဦးတင်ထွန်းနိုင်(ဆိပ်ကြီးခနောင်တိုမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါတဲ့ ပြည်ထောင်စုလွှတ်တော် နာယက၊ ပြည်သူ့လွှတ်တော်ဥက္ကဋ္ဌနဲ့ အားလုံးမင်္ဂလာပါ။ ကျွန်တော်ကတော့ ဆိပ်ကြီးခနောင်တို မဲဆန္ဒနယ်က ဦးတင်ထွန်းနိုင်ဖြစ်ပါတယ်။ နာယကကြီးခင်ဗျား။ ကျွန်တော့ရဲ့ တင်ပြ ဆွေးနွေးမှုကို Power Point နဲ့ ဆွေးနွေးခွင့် ပြုပါခင်ဗျား။ နာယကကြီးခင်ဗျား။ ဒါကတော့ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ အပိုဒ် ၈၆ ဖြစ်ပါတယ်။ နိုင်ငံတစ်နိုင်ငံရဲ့ စီးပွားရေးလုပ်ငန်းတွေ တည်ထောင်လုပ်ကိုင်ဆောင်ရွက်ရတာ ဘယ်လောက်ထိ အဆင်ပြေချောမွေ့လဲ။ ဘာတွေခက်ခဲနေလဲ စတဲ့အချက်အလက်တွေအပေါ် အခြေခံပြီးတော့ ကမ္ဘာ့ဘဏ် ကနေပြီးတော့ နှစ်စဉ်ကမ္ဘာ့နိုင်ငံများကို အဆင့်သတ်မှတ်ပေးလေ့ရှိပါတယ်။ ကျွန်တော်တို့နိုင်ငံဟာ ကမ္ဘာ့ နိုင်ငံပေါင်း ၁၉၀ ထဲမှာ ၂၀၁ရ ခုနှစ်မှာ အဆင့် ၁၇၀ ရှိပါတယ်။ ဒါနဲ့ပတ်သက်ပြီးတော့ ပြည်သူ့ငွေစာရင်း ပူးပေါင်းကော်မတီက ဒီအဆင့်ကို လျော့ကျအောင် လုပ်ပါဆိုပြီးတော့ အကြံပြုပြီးတော့ သဘောထားမှတ်ချက် ပေးထားတာဖြစ်ပါတယ်။ ဒါကြောင့်မို့လို့ ကျွန်တော့အနေနဲ့ ကျွန်တော်တို့ မြန်မာနိုင်ငံရဲ့ ၂၀၁ရ ခုနှစ် လက်ရှိဖြစ်ပျက်နေတဲ့ ကျွန်တော်တို့ရဲ့ Ease of Doing Business လို့ခေါ်တဲ့ စီးပွားရေး ခြေခင်းလက်ခင်းသာမှု အခြေပြ ဇယားကို လေ့လာကြည့်မိပါတယ်။ အဲဒီထဲမှာ ကျွန်တော်တို့ စံသတ်မှတ်ချက် Factor ၁၀ ခုရှိပါတယ်။ ဒီ ၁၀ ခုထဲမှာ ၅ ခုကတော့ စီးပွားရေး စတင်ဆောင်ရွက်ခြင်း၊ လျှပ်စစ်ဓာတ်အားရရှိနိုင်မှု၊ ပိုင်ဆိုင်မှုမှတ်ပုံ တင်ခြင်းစတဲ့အချက် ၅ ချက်ကတော့ ကျွန်တော် မြားအစိမ်းနဲ့ပြထားသလိုမျိုး မနှစ်ကနဲ့စာလို့ရှိရင် ဒီနှစ်မှာ ပိုမိုကောင်းမွန်တဲ့ အရွေ့ဘက်ကို ပြောင်းလာတာ တွေ့တဲ့အတွက် အင်မတန်မှ ဝမ်းမြောက် ဝမ်းသာ နယ်စပ်ဖြတ်ကျော်ကုန်သွယ်ရေး စတဲ့အချက် ၃ ချက်ကတော့ မနှစ်ကထက်ပိုပြီးတော့ ဒီနှစ်မှာ အားပျော့ပြီးတော့ ဆုတ်ယုတ်လာတာကို တွေ့ရပါတယ်။ ဒါကြောင့်မို့လို့ အဲဒီအချက် ၃ ချက်နဲ့ ပတ်သက်ပြီးတော့ ကျွန်တော် အဓိကဆွေးနွေးသွားမှာ ဖြစ်ပါတယ်။ ပထမဦးဆုံးအနေနဲ့ကတော့ ဒါကတော့ ကျွန်တော်တို့ နိုင်ငံတစ်နိုင်ငံနှင့် တစ်နိုင်ငံ ကုန်သွယ်မှုနဲ့ ဆိုင်တဲ့ အညွှန်းကိန်းဖြစ်ပါတယ်။ ဒီအညွှန်းကိန်းက ကိန်းဂဏန်းကြီးလေလေ ကုန်သွယ်မှုဆိုင်ရာ လုပ်ငန်း စဉ်တွေ ခက်ခဲလေလေဆိုတဲ့ သဘောဖြစ်ပါတယ်။ မနှစ်ကတော့ ကျွန်တော်တို့နိုင်ငံရဲ့ အဆင့်သတ်မှတ်ချက်က ၁၄၉ ဖြစ်ပြီးတော့ ဒီနှစ်မှာတော့ ၁၅၉ ဖြစ်လာပါတယ်။ ဒါကြောင့်မို့လို့ ခက်ခဲမှုညွှန်းကိန်းဟာ ၁၀ မှတ် တက် လာတယ်လို့ ကျွန်တော်တို့ ယူဆရမှာဖြစ်ပါတယ်။ အဓိကကတော့ ကုန်ပစ္စည်းတစ်ခုကို စက်ရုံကနေ ကျွန်တော်တို့ ဒီပုံထဲမှာလည်းပြထားပါတယ်။ ဆိပ်ကမ်းအရောက်ပို့တာ၊ သင်္ဘောတင်တာ၊ ဆိပ်ကမ်း ရှင်းလင်းတာ၊ စာရွက်စာတမ်းပြင်ဆင်တာ စတဲ့လုပ်ငန်းစဉ် တစ်ခုချင်းစီနဲ့ ပတ်သက်ပြီးတော့ ကုန်ကျစရိတ် တွေရှိပါတယ်။ ပေးရတဲ့ှိပါတယ်။ ကုန်ကျစရိတ်နည်းလေ၊ ပေးရတဲ့လေ ကျွန်တော်တို့ရဲ့ လုပ်ငန်း အဆင်ပြေချောမွေ့လေ ဖြစ်ပါတယ်။ သတ်မှတ်ထားတဲ့ အဆင့်သတ်မှတ်ချက်ကလည်း ကိန်းဂဏန်း ငယ်လေဖြစ်ပါတယ်။ ဒါပေမယ့် လက်တွေ့မှာတော့ ကျွန်တော်တို့ ခက်ခဲမှုညွှန်းကိန်းဟာ ၁၀ မှတ်တက်လာတဲ့ အတွက်မို့လို့ ကျွန်တော်တို့ အနေနဲ့ ဒီကိစ္စကို သက်ဆိုင်ရာဝန်ကြီးဌာနများ ပူးပေါင်းပြီးတော့ ပြန်လည် ညှိနှိုင်း အဖြေရှာဖို့လိုပါတယ်။ ဒုတိယအချက်ကတော့ ကျွန်တော်တို့နိုင်ငံရဲ့ စီးပွားရေးဖွံ့ဖြိုးတိုးတက်ဖို့ အဓိကမောင်းနှင်အား လို့ဆိုရမယ့် ချေးငွေရရှိနိုင်မှုအပိုင်းကလည်း မနှစ်ကနဲ့ စာလို့ရှိရင် ဒီနှစ်မှာ ခက်ခဲမှုညွှန်းကိန်းဟာ ၁ မှတ် တိုးလာတာကို တွေ့ရပါတယ်။ ဒါကဘာကိုပြောလဲဆိုလို့ရှိရင် မနှစ်ကနဲ့စာလို့ရှိရင် ဒီနှစ်မှာ ကျွန်တော်တို့ ချေးငွေရရှိအောင် ဆောင်ရွက်ရတဲ့လုပ်ငန်းစဉ်တွေဟာ ခက်ခဲလာတယ်ဆိုတဲ့ သဘောပဲဖြစ်ပါတယ်။ ဒါနဲ့ ပတ်သက်ပြီးတော့ ဥပမာအနေနဲ့ ကျွန်တော်တို့ အစီရင်ခံစာမှာပါတဲ့ SME ချေးငွေကိစ္စကို ကျွန်တော့အနေနဲ့ အကြံပြု ဆွေးနွေးလိုပါတယ်။ ကျွန်တော်တို့နိုင်ငံမှာ မှတ်ပုံတင်ထားတဲ့ SME လုပ်ငန်းအရေအတွက် ၅၂,၀၀၀ နီးပါးရှိပါတယ်။ ဒါပေမယ့် ကျွန်တော်တို့ ဒီအစီရင်ခံစာ တင်ပြတဲ့ ပထမ ၆ လပတ်မှာ SME ချေးငွေကို လုပ်ငန်းရှင် ၁၉၆ ဦးသာ ချေးခဲ့နိုင်ပါတယ်။ ကျန်တဲ့ဥစ္စာတွေတော့ ကျွန်တော်တို့ ပုဂ္ဂလိကဘဏ် အနေနဲ့ JICA two step loan တွေပါပါတယ်။ အဲဒီအထဲမှာမှ အံ့သြစရာကောင်းတာက SMIDB လို့ ခေါ်တဲ့ အသေးစား၊ အလတ်စား စက်မှုလုပ်ငန်းဖွံ့ဖြိုးတိုးတက်ရေးဘဏ်က လုပ်ငန်းရှင် နှစ်ဦးကိုပဲ ပထမ ၆ လ ပတ်မှာ ငွေကျပ်သန်း ၃၀ ထုတ်ချေးခဲ့တာကို တွေ့ရပါတယ်။ ဒါကြောင့်မို့လို့ ချေးငွေ ရရှိမှု ခက်ခဲလာတဲ့ကိစ္စတွေကိုလည်း သက်ဆိုင်ရာဝန်ကြီးဌာနများအနေနဲ့ ပြန်လည်ပြီးတော့၊ လေ့လာ ဆန်းစစ်ပြီးတော့ အဖြေ ရှာပါလို့ ကျွန်တော့အနေနဲ့ လေးလေးနက်နက် တိုက်တွန်းအကြံပြုလိုပါတယ်။ ဒါကတော့ ကျွန်တော်တို့ အခွန်ပေးဆောင်တဲ့အခါမှာ ဘယ်လောက်လွယ်လွယ်ကူကူ ပေးဆောင် နိုင်သလဲ ဆိုတဲ့အချက်ကို တိုင်းတာတဲ့ အညွှန်းကိန်းဖြစ်ပါတယ်။ ဒီညွှန်းကိန်းမှာလည်း ကျွန်တော်တို့ အံ့သြစရာ ကောင်းအောင်ကိုပဲ ယခင်နှစ်ကနဲ့ စာလို့ရှိရင် ဒီနှစ်မှာ ခက်ခဲမှုညွှန်းကိန်း ၂ မှတ်တက်လာတာကို တွေ့ရ ပါတယ်။ ကျွန်တော်တို့အနေနဲ့ အခွန်ထမ်းကြီးများဆိုင်ရာ ရုံးတွေဖွင့်တယ်။ အလယ်အလတ်အခွန်ထမ်းများ ဆိုင်ရာ ရုံးတွေဖွင့်တယ်။ ကိုယ်ကိုယ်တိုင် ကျွန်တော်တို့ အခွန်ကိုအဆိုပြု စည်းကြပ်တဲ့စနစ် SAS တွေ လုပ်တယ်။ Tax Reform တွေလုပ်တယ်။ အခွန်ထမ်းတွေကို Incentives တွေပေးနေတယ်။ ဒါပေမယ့် လက်တွေ့မှာတော့ ခက်ခဲမှုညွှန်းကိန်း ၂ မှတ်တက်လာတဲ့အတွက်မို့လို့ လူကြောင့်ဖြစ်တာလား၊ စနစ်ကြောင့် ဖြစ်တာလားဆိုတာ သက်ဆိုင်ရာဝန်ကြီးဌာနအနေနဲ့ သေသေချာချာအဖြေရှာဖို့ ကျွန်တော့အနေနဲ့ လေးလေး နက်နက် တိုက်တွန်းလိုပါတယ်။ နာယကကြီးခင်ဗျား။ ကျွန်တော် နိဂုံးချုပ်အနေနဲ့ လေးနက်စွာအကြံပြု တိုက်တွန်းလိုတာကတော့ နိုင်ငံရေး သွင်းကုန်ပို့ကုန်ဆိုင်ရာ လုပ်ငန်းစဉ်များအား ပြန်လည်ဆန်းစစ်သုံးသပ်ပြီး ဘယ်နေရာမှာ ခက်ခဲ နေလဲ။ စနစ်ကြောင့်လား။ လူကြောင့်လား စတဲ့အချက်တွေကို ကျွန်တော်တို့ ဖော်ထုတ်ဖြေရှင်းပေးဖို့ တိုက်တွန်းအကြံပြုလိုပါတယ်။ ဒုတိယအချက်အနေနဲ့တော့ စီးပွားရေးတိုးတက်မှုအတွက် အဓိကကျတဲ့ အရေးကြီးတဲ့ ချေးငွေရရှိရန် ဟန့်တားပိတ်ဆို့နေတဲ့ အခက်အခဲများကိုလည်း ပြန်လည်စိစစ်လေ့လာပြီး တိုးတက်ကောင်းမွန်သောမူဝါဒများ အမြန်ချမှတ်ဆောင်ရွက်ဖို့ တိုက်တွန်းလိုပါတယ်။ အထူးသဖြင့် အခု ချေးငွေရရှိဖို့အတွက် အဓိကကျတဲ့ Credit Bureau လို့ခေါ်တဲ့ ချေးငွေအချက်အလက်သတင်းဆိုင်ရာ အဖွဲ့အစည်းကို ဒီ Bureau ကို အမြန်ဆုံးတည်ထောင်ပါလို့ ကျွန်တော့အနေနဲ့ စီမံ/ဘဏ္ဍာဝန်ကြီးဌာနနဲ့ မြန်မာနိုင်ငံတော်ဗဟိုဘဏ်ကို အကြံပြုတိုက်တွန်းလိုပါတယ်။ နောက်ဆုံးကတော့ တိုင်းပြည်ရဲ့ အဓိက ဝင်ငွေဖြစ်နေတဲ့ အခွန်ကောက်မှုစနစ်ကို ပြန်လည်လေ့လာသုံးသပ်ပြီး အားနည်းချက်များကို ထိထိရောက်ရောက် အရေးယူဆောင်ရွက်ပါလို့ တိုက်တွန်းရင်းနဲ့ပဲ နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင် ပါတယ်။ ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1208">ဒေါက်တာခွန်ဝင်းသောင်း(မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ၂၀၁၇-၂၀၁၈ ခု၊ ဘဏ္ဍာနှစ်၊ ပထမ ၆ လပတ် အမျိုးသားစီမံကိန်းအစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်ကို ဆွေးနွေးသွားပါ့မယ်။ Power Point အသုံးပြုခွင့်ပေးဖို့ တောင်းခံအပ်ပါတယ်။ ပထမအနေနဲ့ အစီရင်ခံစာ (၁၃/၂၀၁၇) ရဲ့ စာမျက်နှာ ၈၊ ဇယားပါ ကျန်းမာရေးကဏ္ဍမှာ ဆရာဝန်၊ သူနာပြုဦးရေ တိုးတက်ခန့်ထားမှုကို ကြိုဆိုပေမယ့်၊ ပညာရေးကဏ္ဍမှာတော့ အခြေခံပညာမှာရော၊ အဆင့်မြင့် ပညာမှာပါ ဆရာ၊ ဆရာမဦးရေဟာ လျော့နည်းသွားတာတွေ့ရလို့ တကယ်လိုအပ်ချက်တွေအနေနဲ့ မဖြစ်သင့် ဘူးလို့ ယူဆမိပါတယ်။ ဒုတိယအနေနဲ့ အစီရင်ခံစာ စာမျက်နှာ ၉ မှာ သားငါးကဏ္ဍမှာ ရေထွက်ပစ္စည်းများ ပြည်ပသို့မတင်ပို့မီ သတ်မှတ်စံချိန်စံညွှန်းနဲ့အညီ စနစ်တကျ စစ်ဆေးပေးလျက်ရှိခြင်းလို့ ဖော်ပြထားတာနဲ့ ပတ်သက်ပြီး အကျယ်တဝင့် ဆွေးနွေးချင်ပါတယ်။ လေးစားအပ်ပါသော နာယကကြီးခင်ဗျား။ သတ်မှတ်စံချိန်စံညွှန်းနဲ့အညီဆိုရင် သတ်မှတ်စံချိန် စံညွှန်းနဲ့ မညီတာမဖြစ်ဖို့လိုပါတယ်။ ဒီနေရာမှာ ပင်လယ်ငါးဖမ်းခြင်း၊ တင်ပို့ခြင်းနဲ့ပတ်သက်ပြီး နိုင်ငံ တကာမှာရော၊ အာဆီယံဒေသအတွင်းမှာပါ မလုပ်ရတဲ့၊ မဖောက်ဖျက်ရတဲ့ လိုက်နာရတဲ့စည်းမျဉ်းတွေထဲမှာ IUU possgulos afii Illegal Unreported and Unregulated Fishing 2001 G8 8: cl: od: 38: ရာမှာ IUU နဲ့မညီတာနဲ့ ငါးတင်ပို့ရာမှာ မညီတာဆိုပြီး ၂ ပိုင်းရှိပါတယ်။ Unreported Fishing အနေနဲ့ သတင်းအချက်အလက် မှန်ကန်စွာမပေးခြင်း၊ အလေးချိန်မမှန်ခြင်း၊ လျှော့၍ပြခြင်း၊ ငါးအမျိုးအစားမမှန်ခြင်း၊ ဆိုင်ရာနိုင်ငံရဲ့ ဒေသတွင်းဥပဒေကို ချိုးဖောက်ခြင်း၊ ဖမ်းဆီးတဲ့ ပိုင်ရှင်အဖွဲ့ရဲ့ အမည်ကို လွဲမှားပြောခြင်း၊ Unregulated Fishing က တော့ ပုံမှန်မဟုတ်တဲ့ ငါးဖမ်းနည်းများ၊ နိုင်ငံမဲ့ငါးဖမ်းခြင်း၊ သတ်မှတ်ငါးဖမ်းဆီး ခွင့်ထက် အလေးချိန် ပိုမိုဖမ်းဆီးခြင်း စတာတွေအပြင် အရှေ့တောင်အာရှမှာ လိုင်စင်မရှိ၊ မှတ်ပုံမတင်ဘဲ ဖယ်က၊ တစ်ကယ် လှေ ၃-၄-၅ စင်းလောက်ထိ ပွားထားတာတွေ၊ တရားမဝင်ဆိပ်ကမ်းမှာ ငါးတင်ငါးချလုပ်တာတွေ၊ ပင်လယ်ပြင် ငါးကဲ့တာ ဒါတွေအားလုံး IUU နဲ့ ငြိစွန်းနိုင်ပါတယ်။ မ.ဆ.လ ခေတ် ပုလဲနဲ့ ငါးဦးစီးခေတ်တုန်းကတောင် ပင်လယ်ပြင်မှာ ရ ရက်တည်း ဖမ်းဆီးခွင့် ရပြီး IUD ကို လိုက်နာသလို ဖြစ်ခဲ့ကြပါသေးတယ်။ ၁၉၈၈ ခု နောက်ပိုင်းမှာမှ ပင်လယ်ငါးဖမ်းခွင့်ဆိုပြီး လုပ်ချင်သလို လုပ်ခွင့်ပေးခဲ့တာကို ဒီတာဝန်ရှိသူတွေ ပြန်လည်သုံးသပ်သင့်ပါပြီ။ ဒါ့အပြင် ငါးဖမ်းခွင့်နေရာ သတင်းအမှားပို့တာ၊ မဖမ်းသင့်တဲ့ နေရာ၊ ကမ်းဝေးက ကမ်းနီးမှာဝင်ဖမ်းတာ၊ အဆိုးဆုံးက ဒီရက်အတွင်း ဧရာဝတီတိုင်းဒေသကြီး၊ အနောက်ဘက် ကမ်းခြေဒေသ၊ ကမ်းရိုးတန်းတစ်လျှောက် ကမ်းခြေအနီးတစ်မိုင်အတွင်း ကမ်းဝေးငါးဖမ်းလှေ အစီး၂၀ ခန့်က သင်္ဘောအမည်နဲ့ လိုင်စင်အမှတ်တွေဖုံးအုပ်ပြီး ဥပဒေချိုးဖောက် ဝင်ရောက်ငါးဖမ်းနေတာကို ဒေသခံတွေ ဆိုင်ရာတိုင်ကြားပေမဲ့ ဘယ်သူမှအရေးယူမပေးနိုင်တာ အစရှိသဖြင့်ဒါတွေအားလုံး နိုင်ငံတကာသတ်မှတ်တဲ့ စံချိန်နဲ့မညီတာတွေ ဖြစ်ပါတယ်။ အဲဒီလိုမညီတာတွေရှိနေလို့ပဲ တနင်္သာရီတိုင်းဒေသကြီး မဲဆန္ဒနယ်အမှတ် (၁၂)မှ အမျိုးသားလွှတ်တော်ကိုယ်စားလှယ် ဦးခင်မျိုးဝင်း တင်သွင်းတဲ့ တရားဝင်ဆိပ်ကမ်းမှာပဲ ငါးတင်၊ ငါးချ အမှန်စစ်ဆေးပြီးမှ ပြည်ပကိုပို့ဖို့အဆိုနဲ့ပတ်သက်ပြီး လာရောက်ဖြေဆိုတဲ့ စိုက်မွေး/ဆည် ဒုဝန်ကြီး ကိုယ်တိုင် ၁၀ ရာခိုင်နှုန်းကိုပဲ Sampling အနေနဲ့ အပေါ်ယံလုပ်နိုင်ပြီး နိုင်ငံတကာစည်းမျဉ်းများနဲ့အညီ ဆိပ်ကမ်းချစစ်ဆေးခြင်းကို ဆောင်ရွက်ခြင်းမပြုနိုင်သေးဘူးလို့ ၂၅-၁၀-၂၀၁ရ ရက်နေ့ အမျိုးသားလွှတ်တော်မှာ ဝန်ခံဖြေဆိုခဲ့ဖူးပါတယ်။ ၂၅-၁၂-၂၀၁၆ UMFCCI စီးပွား/ကူးသန်းဝန်ကြီးကိုယ်တိုင် တက်ရောက်တဲ့ ရေထွက်ပစ္စည်း ပြည်ပပို့ကုန်အစည်းအဝေးမှာ ငါးလုပ်ငန်း ညွှန်ကြားရေးမှူးကိုယ်တိုင် ပြည်ပပို့ကုန် ရေလုပ်ငန်းရှင်တွေက ငါးတန်ဖိုးတွေ လျှော့ပြနေပါတယ်လို့ တရားဝင်ပြောကြားခဲ့ရုံမက ရေထွက်ပစ္စည်း ပြည်ပပို့ကုန် အသင်း ဥက္ကဋ္ဌ ကိုယ်တိုင်ကလည်း ရေလုပ်ငန်းရှင်တွေအနေနဲ့ FOB စနစ်နဲ့ ပြည်ပပို့ရာမှာ အမည်ခံနဲ့ပဲ ပို့နေ ကြတယ်လို့ အဲဒီအစည်းအဝေးမှာ အတိအလင်းထောက်ပြထားတဲ့အပြင် ခုအသုံးပြုနေတဲ့ FOB စနစ်အမှားကို နည်းစနစ်အမှန်ပြုပြင် ပြောင်းလဲနိုင်ပါမှ ပြည်ပပို့ငါးကဏ္ဍ အထူးတိုးတက်လာမယ်လို့ အောင်ဖြိုးမြတ် ကုမ္ပဏီရဲ့ ကြို့ကုန်း Jetty တာဝန်ခံက ၁၈-၁၁-၂၀၁ရ ရက်နေ့ DVB စီးပွားရေး Debate ဆွေးနွေးပွဲမှာ အကြံပြုခဲ့ပါသေးတယ်။ ဒါတွေအားလုံးကို သတ်မှတ်စံချိန်စံညွှန်းနဲ့ ညီပါတယ်လို့ ယူဆနေရင် အစိုးရ တာဝန်ရှိ ဌာနကိုယ်တိုင်က IUU စည်းမျဉ်းတွေကို ချိုးဖောက်မှန်းမသိ ချိုးဖောက်စေဖို့ အားပေးရာ ရောက်နေပါတယ်။ ဥပမာ(၁) ငါးဖမ်းသင်္ဘောတွေမှာ VMS တပ်ဆင်မှုနဲ့ပတ်သက်ပြီး ညွှန်ချုပ်ရဲ့ လက်ထဲမှာ နိုင်ငံတော်အကျိုးအတွက် လိုအပ်ရင် ညွှန်ကြားချက်တွေ ထုတ်ပြန်နိုင်တဲ့ အခွင့်အာဏာ ၁၉၉၀ မြန်မာ ပင်လယ်ငါးဖမ်းဥပဒေ- ပုဒ်မ (၂၃)အရ ရှိနေပါလျက်၊ VMS တပ်ဆင်ဖို့ကို လျစ်လျူရှုငါးဖမ်းဆီးခွင့်ပြု ထားတာတွေ၊ ဥပမာ(၂) ၂၀၁ရ ခုနှစ်၊ အောက်တိုဘာလ ၁ရက်နေ့မှ ၃၁ ရက်နေ့အထိ လိုင်းနီငါးဖမ်းလှေ ၄၀၆ စီး၊ ငါး ၇,၇၇၉.၅၉ တန်ဖမ်းပြီး၊ လိုင်းဖြူ ပြည်ပပို့ငါးလှေ ၆၆ စီး၊ ပြည်ပကိုပို့တာ ၈,၄၈၇.၀၀ တန် ဖြစ်တဲ့အတွက် ပိုနေတဲ့တန် ၇၀၀ ကျော်ဟာ တရားမဝင်ဖမ်းတဲ့ငါးမို့ IUU နဲ့ လတိုင်းလိုလို ငြိစွန်း နေပါတယ်။ အထက်ဖော်ပြပါကိစ္စရပ်တွေအရ နိုင်ငံတော်အနေနဲ့ မြန်မာ့ပင်လယ်ရေလုပ်ငန်းမှာ IUU နဲ့ မညီ ညွတ်တာတွေ များစွာရှိနေတယ်ဆိုတာ အထူးသတိပြုစေချင်ပြီး ဒီလိုကိစ္စမျိုးတွေကို ဂရုမပြု နေကြရင်ဖြင့် တစ်ချိန်မှာ အိမ်နီးချင်း ထိုင်းနိုင်ငံလို EU ရဲ့ အရေးယူအပြစ်ပေးမှုတွေ ရောက်လာမှ ရေလုပ်ငန်းနဲ့ ရေလုပ်သား ပြည်သူပြည်သားတွေကို ကယ်ရာမရောက်ဘဲ အသူရာချောက်ထဲထိုးချသလို ဖြစ်နေပါလိမ့်မယ် ဆိုတာ ကြိုတင်သတိပေးပါရစေ။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ နောက်ဆုံးအနေနဲ့ ရေသယံ ဇာတတွေ ပေါပြည့်လျှံသလောက် ဘဏ္ဍာအခွန်အခတွေ အဟောသိကံဖြစ်နေတာတွေ လွန်မြောက်ဖို့ နိုင်ငံ အတွက် ကောင်းသော အပြောင်းအလဲတွေဖြစ်စေဖို့ စေတနာထားကြတဲ့ဝန်ထမ်းတွေ၊ လုပ်ငန်းရှင်တွေက ဒီလောက်ထောက်ပြနေ၊ လွှတ်တော်ထဲမှာလည်း ဒါနဲ့ပတ်သက်လို့ အဆိုတင်သူကတင်၊ မေးခွန်းမေးသူ ကမေး၊ ဆွေးနွေးသူကဆွေးနွေးနဲ့ အသိတရားလေး တစ်စွန်းတစ်စကြောင့် အကျွတ်တရားလေးရပြီး ဝတ္တရားတွေ ပြောင်းလဲလာလေမလားလို့ ပလ္လင်ထက်ကကိုယ်တော်တွေ ဟောရင်းနဲ့သာ ပျံလွန်တော် မူမယ်။ ကာယကံရှင် သက်ဆိုင်သူတွေက မခံယူသဘောမပေါက် အမြီးကောက် ကျည်တောက်စွပ်မြဲဆိုရင်တော့ ပြည်ပပို့ရေ လုပ်ငန်းကဏ္ဍ၊ ကိုယ်ပိုင်ဈေးကွက်ရဖို့ မပြုပြင်သမျှ၊ မကြိုးစားမဖန်တီးသမျှ၊ လုံးဝတိုးတက်ဖို့ မမြင်၊ ဓားမနောက်ပိတ်အသွင်နဲ့ အာဆီယံတွင်းမှာ ထာဝရအောက်နိမ့်နေမြဲ ဖြစ်နေမှာကို စိုးရိမ်စွာ ထောက်ပြရင်း ရေထွက်ပစ္စည်းများ ပြည်ပသို့မတင်ပို့မီ သတ်မှတ်စံချိန်နဲ့အညီ စနစ်တကျ စစ်ဆေးပေးမှုမှာ လိုအပ်ချက်များစွာ ရှိနေသေးကြောင်း မြန်မာ့ပင်လယ်ရေလုပ်ငန်းကနေ ငွေအထုပ်ထမ်းနိုင်မယ့် ကောင်းမွန်တဲ့ အဖြေကို ထုတ်ကြစမ်းပါလို့ အကြံပြု တိုက်တွန်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါက်တာခင်စိုးစိုးကြည် ပြည်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1440">ဒေါက်တာခင်စိုးစိုးကြည်(ပြည်မဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးပဲမင်္ဂလာပါ။ ကျွန်မကတော့ ပဲခူးတိုင်းဒေသကြီး ပြည်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာခင်စိုးစိုးကြည် ဖြစ်ပါတယ်။ ကျွန်မ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်း ပထမ ၆ လပတ် အစီရင်ခံစာနဲ့ စပ်လျဉ်းပြီးတော့ ပြည်သူ့ ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အပိုဒ် ၂၉၊ ၈၄ နဲ့ ၈ရ ကို အကြံပြု ထောက်ခံဆွေးနွေးသွားမှာ ဖြစ်ပါတယ်။ ရှေ့က ဆိပ်ကြီးခနောင်တိုမြို့နယ်မှ ကိုယ်စားလှယ်တော်ကြီး ဦးတင်ထွန်းနိုင်မှလည်း ဆွေးနွေး သွားတာပါရှိပါတယ်။ ဒီမှာ ကျွန်မဆွေးနွေးလိုတာကတော့ ကျွန်မတို့ အသေးစားနဲ့ အလတ်စား စီးပွားရေး လုပ်ငန်းတွေ ဖွံ့ဖြိုးတိုးတက်ဖို့ဟာ ကျွန်မတို့နိုင်ငံရဲ့ စီးပွားရေး ဖွံ့ဖြိုးတိုးတက်ဖို့မှာ အဓိကဖြစ်ပါတယ်။ ဒီချေးငွေတွေနဲ့ပတ်သက်ပြီးတော့ အပိုဒ် ၂၉ မှာ တွေ့ရှိချက်ကို သေသေချာချာ ပြည်သူ့ငွေစာရင်းပူးပေါင်း ကော်မတီကရေးထားပါတယ်။ ပထမ ၆ လပတ်အတွင်းမှာ ကျွန်မတို့ မြန်မာ့အာမခံလုပ်ငန်းရယ်၊ ပြီးတော့ ဆွေးနွေးခြင်း၊ ပူးပေါင်းထားတဲ့ အဖွဲ့ကနေပြီးတော့မှ လုပ်ငန်းရှင် ၁၀ရ ဦးကို ချေးငွေကျပ်သန်းပေါင်း ၉၇၃.၅ သန်း ချေးပေးထားတာကို တွေ့ရှိရပါတယ်။ အဲဒီအရှေ့ပိုင်းက ချေးထားတာနဲ့ပေါင်းမယ်ဆိုရင် စုစုပေါင်းလုပ်ငန်းရှင် ၁၃၄ ဦးကို သန်းပေါင်း ၁,၃၆၀ ချေးထားပါတယ်။ အဲဒီမှာ ဆက်လက်ဖော်ပြထားတာကတော့ စောစာက ဦးတင်ထွန်းနိုင် ပြောသလိုပဲ ကမ္ဘောဇဘဏ်က ၄ ဦးကို စုစုပေါင်းငွေ ၂၉၅ သန်း ချေးခဲ့ပါတယ်။ SMIDB ကတော့ လုပ်ငန်းရှင် ၂ ဦးပဲ ချေးပေးနိုင် ပြီးတော့ သန်း ၃၀ ပဲ ရှိပါတယ်။ ဒါအားလုံး ပေါင်းကြည့်လိုက်မယ်ဆိုရင် လုပ်ငန်းရှင် ၁၄၀ ဦးကို စုစုပေါင်း ၁,၆၆၅ သန်းပဲ ချေးပေးနိုင်တာကို တွေ့ရှိရပါတယ်။ တစ်ခါ JICA ရဲ့ 2 step Loan အစီအစဉ်နဲ့ ပထမ ၆ လပတ်မှာ တတိယအကြိမ် ချေးငွေအဖြစ် ဘီလီယံပေါင်း ၁၆.၀၇၆ ချေးပေးခဲ့ပါတယ်။ လုပ်ငန်းရှင်က ၈၃ ဦးပါ။ ဒါဆိုရင် အဲဒီမှာပဲ ဆက်လက်ဖော်ပြထားတာက ကျွန်မတို့နိုင်ငံရဲ့ အကြီးစားလုပ်ငန်း ၆,၉၁၁ ခု အလတ်စားက ၁၀,၁၄၀၊ အငယ်စားက ၄၁,၁၉၀။ အကြီးစားကို ဖယ်လိုက်မယ်ဆိုရင် အလတ်စားနဲ့ အသေးစား ကျွန်မတို့ စီးပွားရေးလုပ်ငန်းတွေဟာ ၅၁,၃၃၀ ရှိတာမှာမှ ကျွန်မတို့က ၁၆ ဘီလီယံ + ၁၆၆၅ သန်းလောက်ပဲ ချေးပေးနိုင်တာကို တွေ့ရပါတယ်။ ဒါဆိုလို့ရှိရင် စဉ်းစားကြည့်လို့ရပါတယ်။ ကျွန်မတို့ရဲ့ တကယ့် ပုဂ္ဂလိကကဏ္ဍဖွံ့ဖြိုးမှ ပုဂ္ဂလိက ကဏ္ဍဆိုတဲ့နေရာမှာတောင်မှ အကြီးစားလုပ်ငန်းရှင်ကြီးတွေဟာလည်း ချေးငွေလိုအပ်မှာ ဖြစ်ပါတယ်။ သူတို့လုပ်ငန်းတွေ ဖွံ့ဖြိုးတိုးတက်အောင်ဆောင်ရွက်ဖို့။ ဒါပေမယ့်လည်း ကျွန်မတို့ရဲ့ အခြေခံမှာရှိနေတဲ့ စီးပွားရေးလုပ်ငန်းအသေးလေးတွေ၊ ဥပမာ ကျွန်မတို့မြို့မှာဆိုလို့ရှိရင် ယိုစုံထုတ်တဲ့လုပ်ငန်းတွေရှိမယ်။ ရွှေတောင်မြို့နယ်မှာဆိုလို့ရှိရင် ကျွန်မတို့တကယ့် စည်းလုံချည်ထုတ်တဲ့ ချည်ထည်လုပ်ငန်းရှိတယ်။ ဒီအခါမှာ ကျွန်မတို့ဆွေးနွေးကြည့်ပါတယ်။ ဘာဖြစ်လို့ ဒီကအနံတိုနေသလဲ။ တကယ့်ဈေးကွက်ဝင်အောင် မလုပ် နိုင်ဘူးလားဆိုရင် ဒီလိုရက်ကန်းစက်တွေပြင်ဖို့တောင်မှ ကျွန်မတို့က ငွေအရင်းအနှီး မစိုက်ထုတ်နိုင်ဘူး ဖြစ်နေတာ ဖြစ်ပါတယ်။ ဒီလိုပါပဲ ကျွန်မတို့ ဗေဒါကထွက်တဲ့ ကုန်ကြမ်းတွေရှိပါလျက်နဲ့ ကျွန်မတို့စက်မှု လုပ်ငန်းအသေးလေးတွေ မလုပ်နိုင်ဘူးဖြစ်နေတာပါ။ ဒါကြောင့်မို့လို့ တကယ့်အခြေခံစီးပွားရေးလုပ်ငန်းတွေမှာ လိုအပ်နေတဲ့ ဒီ SME ချေးငွေတွေ ကိုသာ သေသေချာချာ ချေးပေးနိုင်မယ်။ ကျယ်ကျယ်ပြန့်ပြန့် ဆောင်ရွက်နိုင်မယ်ဆိုရင် ကျွန်မတို့နိုင်ငံရဲ့ အခြေခံစီးပွားရေးဟာ တိုးတက်လာမှာဖြစ်ပါတယ်။ ပြည်သူတွေလည်း စီးပွားရေးလုပ်ငန်းအဆင်ပြေ လာမှာဖြစ်ပါတယ်။ လုပ်ငန်းကို စက်တွေဟောင်းနေတဲ့ တွင်ခုံကလေးတွေ၊ မုန့်ဟင်းခါးစက် လုပ်ငန်းတွေ၊ ပဲခွဲစက်တွေ၊ ဆီစက်တွေ၊ စက်တွေဟောင်းနေတယ် ခေတ်မမီတော့ဘူး။ ဒါတွေကို ပြုပြင်ချင်ပါတယ်။ လေးစားရပါတဲ့ နာယကကြီးရှင်။ ဒါပေမယ့် သိန်း ၁၀၀၊ သိန်း ၂၀၀၊ သိန်း ၃၀၀ လောက်သော အရင်းအနှီးကိုတောင်မှ ကျွန်မတို့ရဲ့ အခြေခံတကယ်လုပ်နေတဲ့ အသေးစား မိုက်ခရိုလို့ခေါ်တဲ့ အသေးဆုံး လုပ်ငန်းရှင်ကလေးတွေဟာ ဘယ်လိုမှ မစိုက်ထုတ်နိုင်တဲ့ အခြေအနေဖြစ်နေပါတယ်။ ဒါကြောင့်မို့လို့ နိုင်ငံတကာက ချေးလာတဲ့ JICA ကချေးလာတဲ့ ဒီချေးငွေတွေကို စနစ်တကျကျယ်ကျယ်ပြန့်ပြန့် အမြန်ဆုံး ကျွန်မတို့ ချေးပေးဖို့လိုအပ်ပါတယ်။ ဒီအစီရင်ခံစာ အပိုဒ် ၂၉ မှာပဲ ကျွန်မတို့က ဂျာမနီနိုင်ငံအခြေစိုက် KFW Development Bank နဲ့ CB Bank ပေါင်းပြီးတော့ ကျွန်မတို့မှာ ပြည်တွင်းမှာရှိတဲ့ SME လုပ်ငန်းရှင်တစ်ဦးကို သိန်း ၁,၀၀၀ အထိ ချေးပေးဖို့အစီအစဉ်ရှိတယ်လို့လည်း ဖော်ပြထားတယ်။ ကြိုဆို ပါတယ်။ ဝမ်းလည်းဝမ်းသာပါတယ်။ ဒီလောက်သာ တကယ်လျင်လျင်မြန်မြန် ချေးပေးနိုင်မယ်ဆိုရင် ကျွန်မတို့ အရင်းအနှီးကို ကယ်မီးတောက်ပလက်ကင်မဖောက်တာတောင်မယ်ကင်းမှာ အရည်အသွေး ပြည့်တဲ့ စားသုံးကုန်တွေ၊ အဝတ်အစားတွေ၊ အဝတ်အထည်တွေ ကျွန်မတို့ထုတ်လုပ်နိုင်မယ်ဆိုရင် ပြည်တွင်း ဖူလုံမယ်။ နိုင်ငံရဲ့ ငွေယိုပေါက်တွေကို ပိတ်နိုင်မှာဖြစ်ပါတယ်။ ဒီမှာလေ့လာကြည့်တဲ့အခါမှာ ကမ္ဘောဇဘဏ်နဲ့ SMIDB ကပဲ ချေးထားတာတွေ့ရပါတယ်။ JICA 2 step Loan os Dad G OscosGaosègodouce accuous opposed cozm oss loce မချေးသေးပါဘူးလဲ။ ဒီမှာစာရင်းဇယားမှာလည်း တွေ့ရှိချက်မှာမတွေ့ရတဲ့အတွက် အဲဒီဟာကိုလည်း ကျွန်မတို့သိချင်ပါတယ်။ နောက်ပြီးတော့ ငွေချေးတဲ့ မှ မြန်မာ့စီးပွားရေးဘဏ်မှ ဒီဘဏ် ၆ ဘဏ်ကိုချေးတယ်။ ဘဏ် ၆ ဘဏ်ကမှ ကျွန်မတို့ လုပ်ငန်းရှင်လေးတွေကို ချေးတယ်ဆိုရင် ဒီအဆင့် ဆင့်တွေမှာ ယူထားတဲ့အတိုးကို ကျွန်မတို့သိချင်ပါတယ်။ ဘာကြောင့်လဲဆိုတော့ ကျွန်မတို့ဟာ အတိုးနှုန်း သက်သာတဲ့ SME ချေးငွေကို ပုဂ္ဂလိကလုပ်ငန်းရှင်ကလေးတွေ လိုချင်တာဖြစ်ပါတယ်။ ဒါကြောင့်မို့လို့ ပုဂ္ဂလိကဘဏ်ကနေ တိုက်ရိုက်သွားချေးမယ်ဆိုရင် ၁၃ ရာခိုင်နှုန်းသောအတိုးကို ကျွန်မတို့ရဲ့ လုပ်ငန်းရှင် အငယ်တွေ မတတ်နိုင်ပါဘူး။ ဒါကိုလည်းစနစ်တကျ ရှင်းပေးစေချင်ပါတယ်။ JICA က ၂၀၁၅ မှာ ၅ ဘီလီယံနဲ့ နောက်ပိုင်းမှာ ၂၀၁၆ မှာ ၃၀ ဘီလီယံ၊ စုစုပေါင်း ကျွန်မလေ့လာထားသလောက် ၃၅ ဘီလီယံရှိပါတယ်။ ဒါဆိုဘဏ် ၆ ခုကို ဘယ်လိုချေးပေးထားတာပါလဲ။ တကယ်လို့ အလျင်အမြန် မချေးခဲ့ပေးဘူးဆိုရင် ကျွန်မတို့က ဘဏ်တွေကသာ အတိုးနှုန်းရရှိနေပြီးတော့ တစ်ရက်အတိုးအများကြီးပါ။ ၃၅ ဘီလီယံ လေ့လာ ကြည့်နိုင်ပါတယ်။ ဒါကြောင့်မို့လို့ ဒီဘဏ်တွေအနေနဲ့ ကျွန်မတို့ရဲ့ လုပ်ငန်းရှင်ကလေးတွေကို ဘယ်လိုစနစ်နဲ့ ကျယ်ကျယ်ပြန့်ပြန့် ကျွန်မတို့ကို ချေးပေးမှာပါလဲ။ ဒီစနစ်တွေသည် ဘဏ်တွေသာ အကျိုးရှိပြီးကျွန်မ တို့ရဲ့ အခြေခံကုန်ထုတ်လုပ်ငန်းတွေ အကျိုးမရှိဘူးဆိုရင် ကျွန်မတို့ ဒီ ၈၄ နဲ့ ၈ရ မှာ ဖော်ပြထားသလို ထုတ်လုပ်မှုကို အားပေးတဲ့အခြေခံအဆောက်အအုံတွေမှာ သုံးတဲ့ချေးငွေတွေဖြစ်ဖို့ အရေးကြီးပါကြောင်း တင်ပြရင်းနိဂုံးချုပ်ပါတယ်။ အားလုံးကိုကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို တစ်နာရီခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">ဦးခင်မောင်သီ လွိုင်လင်မဲဆန္ဒနယ် ဆက်လက်ဆွေးနွေးဖို့ဖြစ်ပါတယ်။</speech>
<speech><mp id="428">ဦးခင်မောင်သီ(လွိုင်လင်မဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကနှင့် ပြည်ထောင်စုလွှတ်တော်ကိုယ်စားလှယ်များ၊ ပြည်ထောင်စုဝန်ကြီးများနှင့် ဒုတိယဝန်ကြီးများ၊ ဧည့်သည်တော်များ အားလုံးကို ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုတောင်းမေတ္တာပို့သရင်းနဲ့ ရွှင်လန်းချမ်းမြေ့ကြပါစေလို့ နှုတ်ခွန်းဆက်သ ဂါရဝပြုအပ်ပါတယ်ခင်ဗျာ။ ကျွန်တော်ကတော့ ရှမ်းပြည်နယ်တောင်ပိုင်း၊ လွိုင်လင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်မောင်သီ ဖြစ်ပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်း ပထမ (၆)လပတ်အစီရင်ခံစာကို ဖတ်ရှုလေ့လာခဲ့ပါတယ်။ နာယကကြီးခင်ဗျာ။ လျှပ်စစ်ဓာတ်အားကဏ္ဍနဲ့ပတ်သက်လို့ နိုင်ငံတော် ဖွံ့ဖြိုးတိုးတက်ရေးအတွက် အဓိကလိုအပ်ချက်ဖြစ်တဲ့ လျှပ်စစ်ဓာတ်အားကို မြို့ကြီးများသာမက ကျေးလက်ဒေသများအထိ ဖြန့်ဖြူး ပေးနိုင်ရန်နှင့် စီးပွားရေးအသွင်ဆောင်သော လျှပ်စစ်လုပ်ငန်းများအား ဖြစ်ပေါ်နိုင်ရန်အတွက် ဘက်ပေါင်းစုံမှ ကြိုးပမ်းဆောင်ရွက်လျက်ရှိကြောင်းနဲ့ စီမံကိန်းရည်မှန်းချက်အပေါ် ၄၈.၃ ရာခိုင်နှုန်း အကောင်အထည် ဖော်နိုင်ခဲ့ပြီး ပုံမှန်ဈေးနှုန်းအရ ၅.၃ ရာခိုင်နှုန်း တိုးတက်ခဲ့ကြောင်းတွေ့ရှိရပါတယ်။ ဆောင်ရွက်ဆဲ ရေအား လျှပ်စစ်စီမံကိန်းများဖြစ်တဲ့ အထက်ပေါင်းလောင်း၊ ရွှေလီ(၃)၊ အထက်နမ့်ထွမ်၊ ဒီးဒုတ်၊ အထက်ရဲရွာ၊ သူဌေးချောင်း၊ အထက်ကျိုင်းတောင်း၊ အထက်ဘီလူးချောင်းတို့ကို ဆက်လက်တည်ဆောက်လျက် ရှိကြောင်း လည်းသိရပါတယ်။ လျှပ်စစ်မီးရရှိခဲ့တဲ့ ကျေးရွာပေါင်း ၃၁,၉၂၁ ရွာဖြစ်ပြီး ပထမ(၆)လပတ်မှာတင် ၁၉၃ ရွာ မီးလင်းရေးဆောင်ရွက်နိုင်ခဲ့ကြောင်း တွေ့ရပါတယ်။ လူမှုစီးပွားဖွံ့ဖြိုးရေးအတွက် လျှပ်စစ်ဓာတ်အားကို လျှပ်စစ်ဓာတ်အား တိုးတက်ထုတ်လုပ်ဖြန့်ဖြူးရေး၊ အမျိုးသားဝင်ငွေ တိုးတက်မှုရရှိစေရေးနဲ့ လျှပ်စစ် ဓာတ်အား ပြည့်ဝစွာသုံးစွဲနိုင်ရေးတို့အတွက် လျှပ်စစ်ဓာတ်အားပျောက်ဆုံးမှု လျှော့ချရေးအစီအစဉ်များနဲ့ ပတ်သက်ပြီးတော့ ခရိုင်၊ မြို့နယ်လျှပ်စစ်ဌာနများမှာ လိုအပ်လျက်ရှိတဲ့ လိုင်းတာဝန်ခံများ၊ မီတာဖတ် စာရေးများ၊ နေ့စားလပေးခန့်အပ်ထားတဲ့ ဝန်ထမ်းများကို အတည်ပြု ခန့်ထားခြင်းများကို ပြည့်စုံအောင် ခန့်ထားခြင်းဖြင့် ဆောင်ရွက်သင့်ပါကြောင်း အကြံပြုတင်ပြအပ်ပါတယ်ခင်ဗျား။ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ ၁၃/၂၀၁ရ ကိုလည်း လွှတ်တော်က အတည်ပြုပေးနိုင်ပါရန် ထောက်ခံတင်ပြရင်းနဲ့ ကျွန်တော့ရဲ့ ဆွေးနွေး တင်ပြချက်ကို ဒီမှာပဲ နိဂုံးချုပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ်(မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့် အားလုံးပဲမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး၊ အမှတ်(၃) မဲဆန္ဒနယ်မြေမှ အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ်ပဲဖြစ်ပါတယ်။ နာယကကြီးရှင့်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဟာဆိုရင် ချမှတ်ထားတဲ့ စီးပွားရေး မူဝါဒတွေ၊ ဦးစားပေးအကောင်အထည်ဖော်မယ့် နယ်ပယ်တွေ၊ ဒေသတွေနဲ့လုပ်ငန်းများ၊ ပြည်သူများရဲ့ ဆန္ဒလိုအပ်ချက်များနဲ့ စဉ်ဆက်မပြတ်ဖွံ့ဖြိုးရေး ပန်းတိုင်များကို အခြေခံပြီးတော့မှ ရေးဆွဲထားတယ်လို့ ဆိုပါတယ်။ ဒါကြောင့်မိုလို့ ဒီစီမံကိန်းရဲ့ အစီရင်ခံစာမှာဆိုရင် ခုနကပြောတဲ့ အချက်တွေကို ထင်ဟပ်ပေါ်လွင် စေရမှာဖြစ်ပါတယ်။ ကျွန်မအနေနဲ့ ဒီပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် အပိုဒ် ၇၇၊ ၇၈၊ ၇၉ နဲ့ပတ်သက်ပြီးတော့ ဆွေးနွေးသွားမှာဖြစ်ပါတယ်။ ကျွန်မကို Power Point Presentation သုံးစွဲ ခွင့်ပြုပါရှင်။ အခုဒီမှာဖော်ပြထားတဲ့ အပိုဒ် ၇၇၊ ၇၈ နဲ့ ၇၉ တွေမှာ ဖော်ပြထားတာဟာ ပြီးခဲ့တဲ့နှစ် ဒီပြည်သူ့ ငွေစာရင်းပူးပေါင်းကော်မတီရဲ့သုံးသပ်ချက်၊ သဘောထားမှတ်ချက် ၂၀၁၆-၂၀၁ရ ဒီဘဏ္ဍာနှစ် အမျိုးသား စီမံကိန်း လျှို့ဝှက်အစီရင်ခံစာမှာ ဖော်ပြထားတာနဲ့ အတူတူပဲဖြစ်ပါတယ်။ ဒါလေးကိုကျွန်မပြန်ပြီးတော့ Gossyossol. Next Slideni အဲဒါကြောင့်မို့လို့ ကျွန်မတို့ အဲဒီမှာဆိုလို့ရှိရင် ကျွန်မတို့က ဒီပုံပြ Graph တွေပေါ့။ ဒီ Slide ဟာဆိုလို့ရှိရင် ဒီမှာဆွဲထားတဲ့ Graph ဟာ စီမံကိန်းအစီရင်ခံစာတွေမှာမပါပါဘူး။ ဒါပေမယ့် ဒီလိုမျိုး ဖော်ပြမယ်ဆိုရင် ကျွန်မတို့က အလွယ်တကူပဲ သုံးသပ်နိုင်တယ်။ ဒါဟာခက်ခဲတဲ့ ကိစ္စလည်းမဟုတ်ပါဘူး။ ဒါကြောင့်မို့လို့ ကျွန်မတို့ ဒီမှာ အပိုဒ် ၇၇၊ ၇၈ မှာဖော်ပြထားတာဟာဆိုရင် ကျွန်မတို့စီမံကိန်းတွေရဲ့ ဒီအောင်မြင်မှုပေါ့နော်။ အကောင်အထည်ဖော်မှုရာခိုင်နှုန်းကို ဖော်ပြတဲ့အခါမှာ Sector အလိုက်ပေါ့ ဘယ်လိုကဏ္ဍတွေကတော့ဖြင့် အများဆုံးအကောင်အထည်ဖော်နိုင်ပြီးတော့ ဘယ်လိုကဏ္ဍတွေကတော့ အနည်းဆုံးပေါ့။ ဒီမှာဆိုရင် ကျွန်မတို့ရဲ့ စီမံကိန်းရည်မှန်းချက်မှာဆိုရင် လယ်ယာကဏ္ဍမှာ အများကြီး တိုးတက်ဖို့ရည်မှန်းထားပေမယ့် ပုံမှာပြထားတဲ့အတိုင်းပဲ လယ်ယာကဏ္ဍဟာ အနည်းဆုံး အကောင်အထည် ဖော်နိုင်တာကို တွေ့ရပါတယ်။ ဒါ ၂၀၁၆-၂၀၁ရ ပေါ့။ ၂၀၁၇-၂၀၁၈ မှာလည်း ကျွန်မတို့ဟာ နည်းနည်းလေး ပြောင်းလဲသွားတာ ရှိပါတယ်။ ဒါကြောင့်မို့လို့ ဒီလိုမျိုးပြောင်းလဲသွားပါတယ်။ အဲဒီတော့ ကျွန်မတို့က ယှဉ်ပြတာပေါ့နော်။ ဒီဇယား တွေမှာ ကျွန်မတို့ပြီးခဲ့တဲ့နှစ် နှစ်ဝက်နဲ့ အခုနှစ်ဝက်နဲ့ ဘယ်လိုမျိုးတိုးတက်တယ်၊ ဘယ်လိုမျိုး ဆုတ်ယုတ် သွားလဲ။ ဒါတွေကို ကျွန်မတို့က ဒီလိုမျိုး Trend Analysis လို့ခေါ်ပါတယ်။ ပြောင်းလဲမှုကို ဆန်းစစ်တဲ့ ပုံတွေနဲ့ဖော်ပြမယ်ဆိုရင် ကျွန်မတို့ မူဝါဒချမှတ်တဲ့အခါမှာပဲဖြစ်ဖြစ်၊ ကျွန်မတို့ လွှတ်တော်ကိုယ်စားလှယ်များ ဒါကတော့ မနှစ်ကပေါ့နော် ဒီကဏ္ဍအလိုက် ပြောင်းလဲမှု ရာခိုင်နှုန်းကို ဖော်ပြထားတာပါ။ ဒါကတော့ ဒီနှစ်ပြောင်းလဲမှုရာခိုင်နှုန်းပါ။ အဲဒီလိုမျိုးပါပဲ ဒီမှာလည်းကျွန်မတို့ နှိုင်းယှဉ်ပြီးတော့မှ ဇယားလေးတွေနဲ့ ဖော်ပြမယ်။ ခုနကပြောသလို Trend Analysis လုပ်မယ်ဆိုရင် ဘယ်ကဏ္ဍတွေကတော့ ကျွန်မတို့ ပြောင်းလဲ တယ်။ အဲဒီပြောင်းလဲ တာကို ခုနက ကျွန်မပြောခဲ့တဲ့ ဒီစီမံကိန်းရဲ့ ရည်မှန်းချက်တွေနဲ့ ဘယ်လောက်အထိ အကျိုးသက်ရောက်မှု ရှိသလဲ။ ပြီးလို့ရှိရင် အဲဒါတွေမှာကျွန်မတို့ Imput/Output ဆိုတာရှိပါတယ်။ ထည့်တွက်ရတဲ့ သွင်းအားစု တွေအလိုက် ကျွန်မတို့က ပြန်ရတာလား သို့မဟုတ် ပြန်မရတာလား။ အဲဒါဘယ်ပေါ်မှာမူတည်လဲ။ စီမံ ခန့်ခွဲမှုအားနည်းလို့လား ဒါမှမဟုတ် မူဝါဒပြောင်းလဲဖို့လိုသလား ဒါမှမဟုတ်ရင်လည်း ကျွန်မတို့ MNE တွေ လုပ်ပြီးတော့မှ ကျွန်မတို့ဒါကို ပြောင်းလဲဖို့လား စသည်ဖြင့် | ကျွန်မတို့သုံးသပ်နိုင်မှာ ဖြစ်ပါတယ်။ အဲဒီတော့ ဒီမှာဆိုရင် ဒါဒီစီမံကိန်း အစီရင်ခံစာမှာ ဖော်ပြထားတာပါ။ ဒီလိုမဖော်ပြဘဲနဲ့ ကျွန်မတို့ ဒါလယ်ယာကဏ္ဍက ဖော်ပြထားတာပါ။ အဲဒီလိုဖော်ပြမယ့်အစား ကျွန်မတို့ တိုင်းနဲ့ ပြည်နယ်အလိုက်မှာ ဘယ်လယ်ယာကဏ္ဍမှာဆိုရင် ဘယ်တိုင်း၊ ဘယ်ပြည်နယ်ကတော့ဖြင့် ဘယ်လောက်အထိဆိုတယ် ဆိုတဲ့ Trend Analysis 6c0:e. Trend opć:c0:e. Gospoušaone maisoof, saczasoom beams ဖြစ်ပါတယ်။ ဒါကတော့ ပြည်နယ်/တိုင်း ကျွန်မအနေနဲ့ အဓိကပြောချင်တာကတော့ တိုင်းနဲ့ ပြည်နယ်အလိုက်မှာ ကျွန်မတို့ နှစ်စဉ်နှစ်တိုင်းပဲ တချို့တိုင်း/ ပြည်နယ်တွေက ပြီးခဲ့တဲ့နှစ်ဝက်မှာလည်း ကျွန်မတို့ အကောင် အထည်ဖော်မှုရာခိုင်နှုန်း အားနည်းတယ်။ ဒီနှစ်မှာလည်း ဆက်လက်ပြီးတော့ပဲ အကောင်အထည်ဖော်မှု ရာခိုင်နှုန်း အားနည်းနေပါတယ်။ ဒါလေးကို ကျွန်မသုံးသပ်ချင်ပါတယ်။ ဒါ ၂၀၁၆-၂၀၁ရ မှာဆိုရင် ကျွန်မတို့ ပဲခူး၊ ကချင်၊ ကရင်၊ ချင်း၊ စစ်ကိုင်း ဒါအနိမ့်ဆုံး ဖြစ်ပါတယ်။ ဒီနှစ်မှာဆိုရင်လည်း ဒီတိုင်းပါပဲ။ ပဲခူး၊ ကချင်၊ ကရင်၊ ချင်း၊ စစ်ကိုင်း ဒီလိုမျိုးလုပ်ထားတဲ့ Analysis ကို ကျွန်မတို့ အစီရင်ခံစာမှာ မတွေ့ရပါဘူး။ ဒါဟာသိပ်ခက်ခဲတဲ့ ကိစ္စတော့မဟုတ်ပါဘူး။ ဒါကြောင့်မို့လို့ ကျွန်မတို့ဟာ ဒီမှာအမြဲတမ်းပဲ မနှစ်ကလည်းထောက်ပြတယ်၊ ဒီနှစ်လည်းထောက်ပြ တယ်ဆိုတာ ဒီပြောင်းလဲမှုကို ဆန်းစစ်တဲ့ပုံတွေ၊ Graph တွေကို အစီရင်ခံစာထဲမှာ ထည့်ပေးပါလို့ ကျွန်မတို့ဟာ တောင်းဆိုနေရခြင်းဖြစ်ပါတယ်။ ဒါဆိုရင် ကျွန်မတို့ အားနည်းတယ်ပေါ့။ ဒါဆိုရင် ကျွန်မတို့ဟာ လာမယ့်နှစ်ဝက်မှာ ဒီတိုင်းတွေ၊ ပြည်နယ်တွေကတော့ အရမ်းကိုပဲ အနိမ့်ဆုံးအားနည်းတယ်။ ၃၀ ရာခိုင်နှုန်းအောက်ပဲကျတယ်။ ဒါဆိုလို့ ရှိရင် ကျွန်မတို့အစီရင်ခံစာမှာ ဘာ့ကြောင့်မို့လို့ ဘယ်ကဏ္ဍတွေမှာ ဘယ်လိုကျဆင်းပါတယ်ဆိုတဲ့ ဂဏန်း ပေါ့နော် ဒီကိန်းဂဏန်းနဲ့သော်လည်းကောင်း၊ အရေအတွက်သော်လည်းကောင်း၊ အရည်အသွေးသော် လည်းကောင်း ဖော်ပြရမှာ။ ဒါပေမယ့် အစီရင်ခံစာမှာ ဒါတွေအားနည်းပါတယ်။ Next Slider ဒါကတော့ အကောင်းဆုံးပေါ့။ ဒါဆိုလို့ရှိရင် တနင်္သာရီတိုင်းဟာ နှစ်စဉ်နှစ်တိုင်းပဲ စီမံကိန်း အကောင်အထည်ဖော်မှု အများဆုံးပါ။ ဒါဆိုရင်သူ့မှာ အားသာချက်တွေရှိတယ်။ ဒါကြောင့်မို့လို့ ခုနတုန်းက အားနည်းတဲ့ တိုင်းနဲ့ ပြည်နယ်တွေက တာဝန်ရှိသူတွေအားလုံးပေါ့ ကျွန်မတို့ လွှတ်တော်ကိုယ်စားလှယ် တွေရော။ အဲဒီတိုင်းနဲ့ အများဆုံးအကောင်အထည်ဖော်နိုင်တဲ့ တိုင်းနဲ့ပြည်နယ်တွေမှာ အားသာချက်၊ အားနည်းချက်ကို လေ့လာပြီးတော့ တစ်တိုင်းပြည်လုံး GDP တိုးတက်ဖို့ဟာ ကျွန်မတို့အားလုံးက အချိုးညီညီ တိုးတက်မှသာ ဖြစ်ပါတယ်။ အဲဒီတော့ ဒါတွေက ပြောင်းလဲမှုရာခိုင်နှုန်းတွေပါ။ ဒါလေးတွေက ကျွန်မရှင်းပြပါ့မယ်။ ဒီလိုပုံစံ မျိုးတွေကို နောက်အစီရင်ခံစာတွေမှာ ဒီလိုမျိုး နှိုင်းယှဉ်ဖော်ပြသင့်ပါတယ်လို့။ ဒါဆိုရင် တိုင်းနဲ့ ပြည်နယ် အလိုက် ကျွန်မတို့က ပြောင်းလဲမှုရာခိုင်နှုန်းကိုလည်း ဒီလိုမျိုးနှိုင်းယှဉ်ပြီးတော့မှ ဖော်ပြမယ်ဆိုရင်၊ ဒီထက် ပိုကောင်းတဲ့ပုံစံနဲ့ ဖော်ပြမယ်ဆိုရင်၊ ကျွန်မတို့ အလွယ်တကူသိနိုင်မှာ ဖြစ်ပါတယ်။ အဲဒီတော့ ဒီမှာဆိုရင် ကျွန်မတို့ဒီလိုပါပဲ တိုင်းနဲ့ ပြည်နယ်တွေမှာလည်း Graph တွေနဲ့ ဖော်ပြထား တာဟာ ကျွန်မတို့ သုံးသပ်ဖို့ အရမ်းကို ခက်ခဲပါတယ်။ ဒီမှာဆို ကျွန်မ မြားနီလေးနဲ့ပြထားတာဟာ တကယ်ပဲ အကောင်အထည်ဖော်မှု အားအနည်းဆုံးကဏ္ဍတွေ ဖြစ်ပါတယ်။ ကျွန်မအနေနဲ့ နောက်ဆုံးပေါ့နော် တင်ပြချင်တာကတော့ ကျွန်မတို့ရဲ့ ဒီအစီရင်ခံစာကို ခုနတုန်းကပြောသလိုပဲ အားနည်းရခြင်း အကြောင်း ရင်းတွေကို ကျွန်မသုံးသပ်ကြည့်တဲ့အခါမှာ သတင်းအချက်အလက် မှန်ကန်တိကျမှု အားနည်းပါတယ်။ နောက်တစ်ခါမှာ အားလုံးရဲ့ ပူးပေါင်းဆောင်ရွက်မှုကလည်း အားနည်းတယ်။ ပြီးရင် ကျွန်မတို့ အမြဲလိုလို အကောင်အထည်ဖော်နေရတဲ့ တိုင်းတွေ၊ ပြည်နယ်တွေကပေါ့နော် အားနည်းနေတဲ့လူတွေက ပြောင်းလဲ သင့်တာ မပြောင်းလဲခဲ့လို့ ဖြစ်ပါတယ်။ နောက်တစ်ခါမှာ ကျွန်မတို့ စီမံကိန်းဌာနတွေကိုလည်း အင်အား ဖြည့်ပြီးတော့ ပုံစံပြောင်းဖို့လိုပါတယ်။ စီမံကိန်းအဆင့်ဆင့်ကို MNE လုပ်ပြီးတော့မှသာ ကျွန်မတို့ ဆက်လက်ပြီး အကောင်အထည်ဖော်သင့်ပါတယ်။ ဦးကျော်မျိုးမင်း မိုးညို မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1451">ဦးကျော်မျိုးမင်း(မိုးညိုမဲဆန္ဒနယ်၊ ပဲခူးတိုင်းဒေသကြီး)</mp>အားလုံးပဲ မင်္ဂလာပါခင်ဗျား။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော့အနေနဲ့ ပြည်ထောင်စု အစိုးရအဖွဲ့ကပေးပို့တဲ့ ၂၀၁၇-၂၀၁၈ ခု ဘဏ္ဍာနှစ်၊ ပထမ (၆)လပတ် အမျိုးသားစီမံကိန်း ဆောင်ရွက်မှု အစီရင်ခံစာနှင့်စပ်လျဉ်းပြီးတော့ ပြည်သူ့ငွေစာရင်းပူးပေါင်ကော်မတီရဲ့ လေ့လာတွေ့ရှိချက်နှင့် သဘောထား မှတ်ချက်အစီရင်ခံစာပါ အပိုဒ် ၈၃ နဲ့ ၈၈ အပေါ်မှာ ကျွန်တော်တို့ မြေပြင်မှာ တကယ်ဖြစ်ပျက်နေတဲ့၊ ဖြစ်ပေါ်နေတဲ့ အကြောင်းအရာတွေအခြေခံပြီးတော့ ဆွေးနွေးသွားမှာ ဖြစ်ပါတယ်။ ပြည်သူ့ငွေစာရင်း ပူးပေါင်းကော်မတီဟာ ဒီအမျိုးသားစီမံကိန်းအစီရင်ခံစာမှာ ၈၃ မှာ ဘာထောက်ပြထားလဲဆိုလို့ရှိရင် အမျိုးသားစီမံကိန်းအစီရင်ခံစာများတွင် လျာထားချက်အတိုင်း အကောင်အထည်ဖော် ဆောင်ရွက်နိုင်ရခြင်း၏ စိန်ခေါ်မှုများနှင့် အကြပ်အတည်းများဟာ မည်ကဲ့သို့လုပ်နည်း၊ လုပ်ဟန်ဖြင့် ပြန်လည်ပြင်ဆင်ပြီး ဆက်လက် အကောင်အထည်ဖော် ဆောင်ရွက်သွားမည်ဆိုသည့် ရှင်းလင်းချက်အား တစ်ပေါင်းတည်း ဖော်ပြသင့် ကြောင်းလို့ ဖော်ပြထားပါတယ်။ အပိုဒ် ၈၈ မှာဆိုလို့ရှိရင် ချေးငွေနှင့် အထောက်အပံ့များကြောင့် ဖြစ်ပေါ် လာသည့် ရလဒ်များသည် မည်မျှထိရောက်မှုရှိသည်၊ မည်မျှအကျိုးဖြစ်ထွန်းသည်၊ မည်သည့်ဧရိယာ ပမာဏ၊ လူဦးရေအကျိုးခံစားခွင့်ရှိသည်ကို ပူးတွဲဖော်ပြသင့်ပါကြောင်းလို့ သဘောထားမှတ်ချက်ပေး ထားတာရှိပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့ ဒီလယ်ယာ ကဏ္ဍာနဲ့ သား၊ ငါးကဏ္ဍကို အဓိကထားပြီး ကျွန်တော် ဆွေးနွေးသွားမှာဖြစ်ပါတယ်။ အဲဒီတော့ ဒီလိုမျိုး အမျိုးသားစီမံကိန်းအစီရင်ခံစာမှာ လျာထားချက်အတိုင်း အကောင်အထည်မဖော်နိုင်ဘဲနဲ့ အားနည်းချက်၊ အားသာချက်နဲ့ ချေးငွေအထောက်အပံ့တွေအပေါ်မှာ ဖြစ်ပေါ်လာတဲ့ ရလဒ်တွေအပေါ်မှာ မြေပြင်ပေါ်မှာ ဘယ်လိုရှိနေလဲဆိုတာကို ကျွန်တော် အကြံပြု ဆွေးနွေးသွားမှာဖြစ်ပါတယ်။ အဲဒီတော့ ၂၀၁၇-၂၀၁၈ ဘဏ္ဍာနှစ်မှာ ကျွန်တော်တို့ လျာထားသီးနှံစိုက်ဧက ၅၂ သန်းကျော် လျာထားပြီးတော့ ၆၅.၉ ရာခိုင်နှုန်း စိုက်ပျိုးနိုင်ခဲ့သလိုဖော်ပြထားတာရှိပါတယ်။ အဲဒီတော့ သိပ္ပံနည်းကျစိုက်ပျိုးနိုင်ခဲ့တဲ့အတွက် လျာထားချက် အောင်မြင်ပြီးတော့ နွေစပါး၊ တင်းထောင်ပေါင်းမည်မျှ၊ နှံစားပြောင်းမည်မျှ၊ ချည်မျှင်၊ အထည်၊ ဝါ မည်မျှဆိုပြီး ဖော်ပြထားတာတွေဟာ တကယ်လက်ရှိနဲ့ ကွာဟနေတာတွေ ကျွန်တော်တို့ တွေ့ရပါတယ်။ ဘာကြောင့်လဲဆိုတော့ သိပ္ပံနည်းကျစနစ်ကို လိုက်နာဆောင်ရွက်ခြင်းကြောင့် ဖော်ပြလို့ရှိရင် ကျွန်တော်တို့ မြေပြင်မှာ တကယ်တောင်သူသမားတွေ စိုက်ပျိုးနေတဲ့ လယ်၊ ယာမြေတွေဟာ လုပ်သားရှားပါးမှုပြဿနာ ကြောင့် ကျွန်တော့ မဲဆန္ဒနယ်မှာဆိုလို့ရှိရင် စပါးဧက ၃၇,၀၀၀ လောက်ဟာ အားလုံးနီးပါးဟာ ကျဲခင်းတွေ ဖြစ်နေပါပြီ။ အဲဒီတော့ သိပ္ပံနည်းကျစိုက်ပျိုးလို့ စပါးအထွက်တိုးတယ်ဆိုတာက ဒီမှာ စာရင်းဇယားအရ ဖော်ပြတဲ့အပိုင်းတွေသာ ဖြစ်တာကိုတွေ့ရပါတယ်။ နောက် စပါးအထွက်တိုးရေးနဲ့ ပတ်သက်ပြီးတော့ အရည်အသွေးကောင်းမွန်တဲ့ မျိုးစေ့သီးနှံများ ထုတ်လုပ်နိုင်ရန် မျိုးကောင်း၊ မျိုးသန့် ဧက ၃,၉၀၀ ဆောင်ရွက်နိုင်ခဲ့တယ်လို့ ဖော်ပြထားတာရှိပါတယ်။ ဒီဥစ္စာတွေဟာ ဒီနှစ်မှဆောင်ရွက်တာ မဟုတ်ပါဘူး။ ၂၀၁၆-၂၀၁ရ ဘဏ္ဍာနှစ်မှာလည်း ဒီလိုပဲ မျိုးကောင်း၊ မျိုးသန့်တွေကို စီမံချက်တွေနဲ့ ချထားပြီးတော့ ဆောင်ရွက်ခဲ့တာတွေရှိပါတယ်။ ပြီးခဲ့တဲ့နှစ်က ကျွန်တော်တို့ မြို့နယ်မှာဆိုလို့ရှိရင် ဧက ၁၀၀ စီမံဆောင်ရွက်ပါတယ်။ ဒါပေမယ့် အဲဒီ မျိုးကောင်း၊ မျိုးသန့်ကို လိုချင်လို့ သွားဝယ်တဲ့အခါမှာ စီမံကိန်းဟာ စာရွက်ဇယားအပေါ်မှာရှိပြီးတော့ ဒီမျိုးကောင်း၊ မျိုးသန့်စပါး ၁ အိတ် တောင်မရခဲ့ပါဘူး။ ဘာကြောင့်လဲဆိုတော့ စီမံကိန်းဟာ ဇယားပေါ်မှာသာ အကောင်အထည်ဖော်တဲ့ စီမံကိန်း ဖြစ်နေလို့ ဖြစ်ပါတယ်။ အဓိကပြောချင်တာကတော့ ဒီလိုမျိုး မျိုးကောင်း၊ မျိုးသန့်တွေ စပါးအထွက်တိုးဖို့ ဆိုလို့ရှိရင် မျိုးကောင်း၊ မျိုးသန့်တွေ ထုတ်နေမယ့်အစား ဒီတောင်သူတွေ ကိုယ်တိုင်ကနေပြီးတော့ မိမိရဲ့ ပေးပြီးတော့ စိုက်ပျိုးထုတ်လုပ်ပြီး ဒီမျိုးစေ့ထုတ်လုပ်ခြင်းဟာ ပိုမိုထိရောက်တဲ့ မျိုးစေ့ထုတ်ခြင်းဖြစ်မယ် ဆိုတာလေးကို ကျွန်တော် အကြံပြုချင်ပါတယ်။ နောက်တစ်ခါ ချေးငွေနဲ့ပတ်သက်ပြီးတော့ ကျွန်တော် အဓိကပြောချင်တာကတော့ ကျွန်တော်တို့ ဒီမှာ ချေးငွေအထောက်အပံ့များနှင့် ဖြစ်ပေါ်လာတဲ့ ရလဒ်များဟာ မည်မျှထိရောက်တယ်၊ မည်မျှအကျိုး ဖြစ်ထွန်းတယ်ဆိုတာကို ဖော်ပြခြင်းမရှိဘူးလို့ ဖော်ပြထားပါတယ်။ ကျွန်တော်တို့ တောင်သူလယ်သမား တွေကို ပြည်ထောင်စုအစိုးရအနေနဲ့ ထောက်ပံ့နေတာဟာ ဒီစိုက်ဘဏ်ချေးငွေ၊ သမချေးငွေ၊ မြစိမ်းရောင် စီမံကိန်းချေးငွေဆိုပြီးတော့ အမျိုးမျိုးရှိပါတယ်။ ဒီလိုမျိုး အမျိုးမျိုးရှိပေမယ့် အဲဒီချေးငွေတွေဟာ၊ တောင်သူ လယ်သမားတွေဟာ သူတို့ရဲ့ လယ်ယာစိုက်ပျိုးရေးကဏ္ဍကို သွင်းအားစုအနေနဲ့ ဝင်သွားသလား ဆိုတော့ အမှန်တကယ်တော့ မဝင်သွားပါဘူး။ သူက ဒီကျေးရွာ (၁)ရွာထဲမှာ စိုက်ပျိုးရေး၊ စိုက်ဘဏ်ချေးငွေ၊ သမချေးငွေ၊ နောက် မြစိမ်းရောင်စီမံကိန်း ချေးငွေရတယ်ဆိုလို့ရှိရင် ဒီဘက်က ထုတ်တယ်၊ ဟိုဘက်ကို ပြန်ဆပ်တယ်။ ဒီဘက်က ထုတ်တယ်၊ ဟိုဘက်ကို ပြန်ဆပ်တယ်။ ဒီလိုမျိုး သမကထုတ်လိုက်၊ စိုက်ဘဏ် ကိုဆပ်လိုက်၊ စိုက်ဘဏ်ကထုတ်လိုက်၊ သမဟာပြန်ဆပ်လိုက်၊ ဒီလိုမျိုးဖြစ်နေတာဖြစ်ပါတယ်။ ဒီစီမံကိန်း တွေဟာ မြေပြင်မှာ တကယ်အောင်မြင်သလားဆိုတာ ကျွန်တော်တို့ ပြန်လည်ဆန်းစစ်ဖို့ ီ ဖြစ်ပါတယ်။ နောက် ကျွန်တော်တို့ သား/ငါးကဏ္ဍနဲ့ ပတ်သက်လို့ရှိရင် တိုးတက်လာတဲ့ ရာခိုင်နှုန်းတွေ ဖော်ပြထားပါတယ်။ ဒါပေမယ့် ကျွန်တော့ မဲဆန္ဒနယ်မှာဆိုလို့ရှိရင် ငါးကန်ပေါင်း ၈၅၀ ကျော်ရှိပါတယ်။ ဒါပေမယ့် အဲဒီ ငါးကန်ဟာ မြေပြင်မှာ တကယ် လန-၃၉ ကျတဲ့ ငါးကန်ဟာ ၈ ဧကပဲ ရှိပါတယ်။ ကျန်တဲ့ ၈၅၀ ဟာ စာရင်းပေါ်မှာရှိတဲ့ ငါးကန်တွေပါ။ တကယ်နိုင်ငံ့ GDP ကိုတွက်တဲ့ အခါကျလို့ရှိရင် အဲဒီ ငါးကန် ဧက ၁၀၀ မှာ ငါးတန် ဘယ်လောက်ထွက်တယ်။ ကျွန်တော်တို့ အလုပ်အကိုင် အခွင့်အလမ်း ဘယ်လောက်ရတယ်ဆိုပြီးတော့ ဒီ တန်ဖိုးတွေကို နိုင်ငံ့ GDP ထဲကို ထည့်တွက်မှာတော့ အသေအချာပဲ ဖြစ်ပါတယ်။ ဒါတွေဟာ စီမံကိန်းတွေကို အကောင်အထည်ဖော်တဲ့နေရာမှာ စာရင်းဇယားပေါ်တွေမှာ အကောင်အထည်ဖော်ပြီးတော့ အမှန်တကယ်မြေပြင်မှာ အကျိုးဖြစ်ထွန်းဖို့ဆိုတာ အင်မတန် ခဲယဉ်းပါတယ်။ ဒီမှာ ကြက်ကောင်ရေ၊ ဘဲကောင်ရေ ဘယ်လောက် မွေးတယ်ဆိုပြီးတော့ စာရင်းပြထားပေမယ့် အဲဒီ ဟာတွေလည်း စာရင်းဇယားတွေပါ။ ကျွန်တော့ မဲဆန္ဒနယ်မှာရှိတဲ့ မြစိမ်းရောင်ကျေးရွာတွေကို ကျွန်တော် ရောက်တဲ့အခါမှာ မင်းတို့ မွေးထားတဲ့ ဘဲ၊ ဝက်၊ ကြက်တွေ ငါ့ကိုပြစမ်းဆိုပြီးတော့ ဝက်တွေတစ်ကောင်မှ မပြနိုင်ပါဘူး။ စာရင်းဇယားတွေပေါ်မှာတော့ အကုန်မွေးထားတာပါ။ ဒီစာရင်းတွေ အကုန်စုစုပေါင်း ပြီးတော့ နိုင်ငံ့ရဲ့ အမျိုးသားစီမံကိန်း လျာထားချက်မှာ ထည့်သွင်းတွက်ချက်ပြီးတော့ ဘယ်လောက် အကောင်အထည်ဖော်ထားပါတယ် ဆိုတာဟာ မြေပြင်အခြေအနေနဲ့ ကွဲလွဲနေတာဖြစ်ပါတယ်။ လေးစားရပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော်တို့တွေဟာ စီမံကိန်း တွေကို စာရွက်တွေပေါ်မှာ အကောင်အထည်ဖော်တဲ့စနစ်ကြီးကို ပြောင်းလဲဖို့ ြီဖြစ်ပါတယ်။ လုပ်ငန်းခွင်တောင်သူတွေရဲ့ လူနေမှုဘဝမြင့်မားဖို့အတွက် အစိုးရကထောက်ပံ့တဲ့ ငွေကြေးတွေဟာ စိုက်ပျိုးမွေးမြူရေး လုပ်ငန်းတွေမှာ အမှန်တကယ်သွင်းအားစုအဖြစ် ရောက်ရှိနိုင်မယ့် စီမံကိန်းတွေကို လွှတ်တော်၊ အစိုးရ၊ အရပ်ဘက်အဖွဲ့အစည်းများနဲ့ ပေါင်းစပ်ညှိနှိုင်းပြီးတော့ စီမံကိန်းအသစ်၊ မူဝါဒ အသစ်တွေ ချမှတ်အကောင်အထည်ဖော်ဖို့ လိုအပ်နေပြီဖြစ်ပါကြောင်းတင်ပြရင်း နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဦးဘမျိုးသိန်း ရန်ကုန်တိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1321">ဦးဘမျိုးသိန်း(မဲဆန္ဒနယ်အမှတ်-၅၊ ရန်ကုန်တိုင်းဒေသကြီး)</mp>လေးစားအပ်သော ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါခင်ဗျာ။ ကျွန်တော်ကတော့ ရန်ကုန်တိုင်း ဒေသကြီး၊ မဲဆန္ဒနယ်အမှတ်(၅) က အမျိုးသားလွှတ်တော်ကိုယ်စားလှယ် ဦးဘမျိုးသိန်း ဖြစ်ပါတယ်။ ကျွန်တော်ကတော့ ပြည်သူ့ငွေစာရင်းပူးပေါင်းကော်မတီရဲ့ (၁၃/၂၀၁၇) အစီရင်ခံစာအပေါ်မှာ အခြေခံပြီး ဆွေးနွေးမှာဖြစ်ပါတယ်။ ကျွန်တော်တို့ အမျိုးသားစီမံကိန်း(၆) လပတ် ၂၀၁၇-၂၀၁၈ ခုနှစ်ကို အစီရင်ခံစာ တင်ပြတဲ့အခါမှာ ကျွန်တော်တို့ လွှတ်တော်ကိုယ်စားလှယ်တွေအများစုက စိတ်ဝင်တစားနဲ့ နားထောင်ကြ ပါတယ်။ ဒီအပေါ်မှာ လွှတ်တော်ကိုယ်စားလှယ်တွေ အများစုက လယ်ယာကဏ္ဍ၊ စက်မှုကဏ္ဍ၊ ဝန်ဆောင်မှု ကဏ္ဍတွေမှာ စိတ်အားထက်သန်စွာနဲ့ ဆွေးနွေးကြပါတယ်။ ဒါပေမယ့်လည်းပဲ သက်ဆိုင်ရာဝန်ကြီးဌာန တချို့ရဲ့ ပြန်လည်ဖြေကြားချက်တွေက အားရစရာမရှိတာ တွေ့ရပါတယ်။ နောက်ကျွန်တော့အနေနဲ့ အခု IFAD လို့ခေါ်တဲ့ မြန်မာ့လယ်ယာကဏ္ဍရှင်သန်နိုးကြားခြင်း အပိုင်းနဲ့ပတ်သက်လို့ ဆွေးနွေးပါမယ်။ ဒီစီမံကိန်းဟာ ချေးငွေစီမံကိန်းဖြစ်ပါတယ်။ ၆ နှစ်တာကာလ အတွက် ကာလစီမံကိန်းဖြစ်ပြီးတော့ အခု စီမံကိန်းတစ်ဝက် ၃ နှစ်ပြည့်ပါပြီ။ သို့သော်လည်းပဲ ချေးငွေရဲ့ ၁၀ ရာခိုင်နှုန်းကိုပဲ ကျွန်တော်တို့ သုံးစွဲနိုင်ပါသေးတယ်။ ဒီလို IFAD ရဲ့ ချေးငွေစီမံကိန်းနဲ့ ပတ်သက် လို့ရှိရင် လာအိုနိုင်ငံ၊ ဘင်္ဂလားဒေ့ရှ်နိုင်ငံတို့က တော်တော်များများ သုံးစွဲနိုင်ကြပါတယ်။ ကျွန်တော်တို့ နိုင်ငံမှာတော့ ဒီသုံးစွဲနိုင်မှု တော်တော်နှေးကွေးနေတာ တွေ့ရပါတယ်။ ဒီ IFAD က သူ့ရဲ့ အတိုးနှုန်းဟာ ၀.၇၅ ရာခိုင်နှုန်းဖြစ်ပါတယ်။ ၁၀ နှစ်တာကာလက ဆိုင်းငံ့ကာလဖြစ်ပြီးတော့ နှစ် ၃၀ က ကျွန်တော်တို့ အရင်းရော၊ အတိုးရော ဆပ်ရမှာဖြစ်ပါတယ်။ ဒီစီမံကိန်းရဲ့ ထူးခြားမှုတစ်ခုက တောင်သူလယ်သမားတွေ ကိုယ်တိုင် သဘောတူပါဝင်ဆုံးဖြတ်ပြီးဆောင်ရွက်တဲ့ စီမံကိန်းတစ်ခုဖြစ်ပါတယ်။ ဒီအတွက်လည်းပဲ အင်မတန်ကောင်းတဲ့စနစ်တစ်ခုဖြစ်သလို ကျွန်တော်တို့ အခက်အခဲတွေရှိပါတယ်။ ပြဿနာတွေ အများကြီး ရှိပါတယ်။ ဒီကြားထဲမှာဝန်ကြီးဌာနမှာရှိတဲ့ ဌာနအချင်းချင်း ပူးပေါင်းဆောင်ရွက်မှုကလည်း အရေးကြီး ပါတယ်။ ဒါနဲ့ပတ်သက်လို့လည်း ကျွန်တော်တို့ သက်ဆိုင်ရာ လွှတ်တော်ကိုယ်စားလှယ်တွေဟာ တချို့ လုပ်ငန်းတွေမှာ အများကြီးကူညီမှုပေးနိုင်ပါတယ်။ နောက်တစ်ခုကတော့ လျှပ်စစ်ရေတင်စီမံကိန်းဖြစ်ပါတယ်။ လျှပ်စစ်ရေတင်စီမံကိန်းတစ်ခု ဆိုလို့ ရှိရင် သူ့ရဲ့ စီမံကိန်းဧက ၅,၀၀၀ ရှိပါတယ်။ သို့သော် ဧက ၁,၀၀၀ လောက်ပဲ ဆောင်ရွက်နိုင်ပါတယ်။ ထပ်ပြီးတော့လည်း ဧက ၃,၀၀၀ လောက်ဆောင်ရွက်နိုင်ဖို့အတွက်ကိုလည်း လွှတ်တော်ကိုယ်စားလှယ် တွေ ဆွေးနွေးနေတာကို တွေ့ရပါတယ်။ အလားတူ ကျွန်တော်တို့ ဒီပင်းပက်နဲ့ မြင်းခြံသံမဏိစက်ရုံ စီမံကိန်းတွေဆိုရင်လည်းပဲ ကျွန်တော်တို့ ကိုယ်စားလှယ်တွေ တော်တော်များများဟာ ဒီပထမအကြိမ် သက်တမ်းမှာရော၊ ဒုတိယအကြိမ် သက်တမ်းမှာရော တော်တော်များများ ဆွေးနွေးခဲ့ကြပါတယ်။ ဒါကိုယ်စားလှယ်တွေအပိုင်း အခန်းကဏ္ဍအနေနဲ့ ဆွေးနွေးတာဖြစ်ပါတယ်။ ဒီလိုဆွေးနွေးတာနဲ့ ပတ်သက်ပြီး တော့လည်း ပြည်သူ့ငွေစာရင်းပူးပေါင်းကော်မတီရဲ့ အကြံပြုချက်အပိုဒ် ၉၀ မှာဆိုလို့ရှိရင် စီမံကိန်းများအား လွှတ်တော်ရေးရာကော်မတီကသော်လည်းကောင်း၊ ပြည်ထောင်စုအစိုးရအဖွဲ့မှ ဖွဲ့စည်းပေးထားသော အထူးကော်မတီကသော်လည်းကောင်း ကွင်းဆင်းစစ်ဆေးပြီး ပြည်ထောင်စုအစိုးရအဖွဲ့နှင့် ပြည်ထောင်စု လွှတ်တော်သို့ အစီရင်ခံခြင်းအပေါ်အခြေခံ၍ စီမံကိန်းအကောင်အထည်ဖော်မှု ပိုမိုအောင်မြင်ရေးအတွက် နည်းလမ်းများရှာဖွေသင့်ကြောင်း သဘောထားမှတ်ချက်ပြုပါသည်ဟုဆိုတဲ့အပိုင်းကို ကျွန်တော် ထောက်ခံ ပါတယ်။ အလားတူပဲ ကျွန်တော်စီမံကိန်းတွေနဲ့ပတ်သက်တဲ့ အကြံပြုချက်ရှိပါတယ်။ ဒါကတော့ ဒီအစိုးရရဲ့ စီမံကိန်းတွေနဲ့ပတ်သက်တဲ့၊ အတည်ပြုတဲ့ လုပ်ငန်းတွေဟာ လျင်မြန်သွက်လက်ဖို့ လိုပါတယ်။ နောက်တစ်ခုကတော့ စီမံကိန်းစီမံခန့်ခွဲမှု၊ ဒီစီမံကိန်းစီမံခန့်ခွဲမှုဟာ အားကောင်းဖို့လိုပါတယ်။ နောက် တစ်ချက်ကတော့ ဒီရန်ပုံငွေသုံးစွဲမှုစီးဆင်းမှုဟာ လျင်မြန်ချောမွေ့ဖို့၊ အကျိုးသက်ရောက်မှုရှိဖို့လိုပါတယ်။ နောက်တစ်ချက်ကတော့ ပွင့်လင်းမြင်သာမှုနဲ့ အဂတိလိုက်စားမှုလုံးဝကင်းဖို့လိုပါတယ်။ နောက်ဆုံးတစ်ချက် ကတော့ ဒီချေးငွေတွေက ငွေတွေပါ။ သုံးစွဲတဲ့အခါမှာ သူ့ရဲ့ ရလဒ်ကောင်းတွေ ပေါ်ထွက်လာဖို့ လိုပါတယ်။ ဒါစီမံကိန်းနဲ့ပတ်သက်တဲ့ အကြံပြုချက် ၅ ချက်ကို တင်ပြရင်း ကျွန်တော့ဆွေးနွေးချက်ကို နိဂုံးချုပ် ပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ဘဏ္ဍာနှစ်၊ ပထမ (၆)လပတ် အမျိုးသားစီမံကိန်းဆောင်ရွက်မှုအစီရင်ခံစာနဲ့စပ်လျဉ်းပြီး ပြည်သူ့ငွေစာရင်းပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပါအဝင် လွှတ်တော်ကိုယ်စားလှယ် များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ပြန်လည် ရှင်းလင်းဆွေးနွေးခြင်း၊ လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်းကော်မတီက အဆိုတင်သွင်းခြင်းနဲ့ လွှတ်တော်၏ အတည်ပြုချက်ရယူခြင်းတို့ကို ၂၄-၁၁-၂၀၁ရ ရက်တွင် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန် လျာထားပါကြောင်း ကြေညာပါတယ်။</speech>
</report>
<report>
<title>ပြည်ထောင်စုအစိုးရအဖွဲ့မှ ပေးပို့သော ၂၀၁ရ -၂၀၁၈ ခု၊ ဘဏ္ဍာရေးနှစ် ပထမ (၆)လပတ် ပြည်ထောင်စု ဘဏ္ဍာငွေအရအသုံးဆိုင်ရာအစီရင်ခံစာနှင့် စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၁၄/၂၀၁၇)အပေါ် လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇၂၀၁၈ ခု၊ ဘဏ္ဍာရေးနှစ် ပထမ (၆)လပတ် ပြည်ထောင်စုဘဏ္ဍာငွေအရအသုံးဆိုင်ရာအစီရင်ခံစာနဲ့ စပ်လျဉ်းပြီး ၁၆-၁၁-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ သက်ဆိုင်ရာ ပြည်ထောင်စု အဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြခြင်းနဲ့ ယင်းအစီရင်ခံစာအပေါ် ပြည်သူ့ငွေစာရင်းပူးပေါင်း ကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ ဖတ်ကြားတင်ပြခြင်းတို့ကို ဆောင်ရွက် ခဲ့ပြီးဖြစ်ပါတယ်။ အထက်ပါ အစီရင်ခံစာများနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော် ကိုယ်စားလှယ် ရ ဦးရှိပါတယ်။ တစ်ဦးချင်း သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဒေါ်ချိုချို၊ အုတ်တွင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး၊ အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချို ဖြစ်ပါတယ်။ ကျွန်မအနေနဲ့ ပြည်ထောင်စု အစိုးရအဖွဲ့ မပေးပိသာ ၂၀၁၇- ၂၀၁၈ ခု၊ ဘဏ္ဍာရေးနှစ်၊ ပထမ(၆)လပတ် ပြည်ထောင်စဘတာ အရအသုံးဆိုင်ရာ အစီရင်ခံစာနှင့်စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအပေါ် ထောက်ခံအကြံပြု ဆွေးနွေးသွားမှာဖြစ်ပါတယ်။ နာယကကြီးရှင့်။ ၂၀၁၇-၂၀၁၈ ဘဏ္ဍာနှစ်မှာ ရငွေအများဆုံးဖြစ်ပေမယ့် ဗဟိုအဖွဲ့ အစည်းများနဲ့ ပြည်ထောင်စုဝန်ကြီးဌာနများရဲ့ ရငွေအကောင်အထည်ဖော်နိုင်မှုအခြေအနေမှာ တစ်နိုင်ငံလုံးရည်မှန်းချက် အပေါ် ပထမ(၆)လအတွင်း အကောင်အထည်ဖော်နိုင်မှုကတော့ ဟိုတယ်နှင့် ခရီးသွားလာရေးဝန်ကြီးဌာနက ၁၈၇.၀၂ ရာခိုင်နှုန်းဖြင့် အများဆုံးဖြစ်ပြီး နယ်စပ်ရေးရာဝန်ကြီးဌာနက ၄.၇၁ ရာခိုင်နှုန်းဖြင့် အနည်းဆုံး ဖြစ်သည်ကို တွေ့ရှိရပါတယ်။ ဗဟိုအဖွဲ့အစည်းတွေ၊ ဝန်ကြီးဌာန ၁၅ ခုနဲ့ နေပြည်တော်ကောင်စီတို့ရဲ့ ရငွေအကောင်အထည်ဖော်နိုင်မှုမှာ တစ်နှစ်လုံးလျာထားချက်ရဲ့ ၅၀ ရာခိုင်နှုန်းအောက်သာ အကောင် အထည်ဖော်နိုင်သည်ကိုတွေ့ရှိရပြီး ရငွေအပိုင်းမှာ အခွန်အကောက်အပါအဝင် ရငွေပမာဏ အများဆုံး ဖြစ်တဲ့ စီမံကိန်းနှင့် ဘဏ္ဍာရေးဝန်ကြီးဌာနက တစ်နှစ်လုံးရငွေလျာထားချက်ရဲ့ ၄၃.၈၆ ရာခိုင်နှုန်းသာ အကောင်အထည်ဖော် ဆောင်ရွက်နိုင်တဲ့အတွက် သက်ဆိုင်ရာဌာနအသီးသီးအနေဖြင့် ရငွေလျာထားချက် ပြည့်မီရန် တွန်းအားပေး ဆောင်ရွက်ရန်လိုအပ်ကြောင်း ပြည်သူ့ငွေစာရင်းပူးပေါင်းကော်မတီရဲ့ သဘောထား မှတ်ချက်ကို ထောက်ခံဆွေးနွေးရခြင်း ဖြစ်ပါတယ်။ နာယကကြီးရှင့်။ သုံးနှစ်အတွင်း ရငွေအများဆုံးရရှိခဲ့တဲ့နေရာမှာ သာမန်ရငွေ တိုးတက်ရရှိ လာခြင်းကြောင့်သာဖြစ်ပြီး ကြွေးမြီရငွေမှာတော့ ငွေလဲနှုန်းတိုးတက်မှုကြောင့်သာ ပိုမိုရရှိခြင်း ဖြစ်ပါတယ်။ ငွေလုံးငွေရင်းရငွေ လျော့နည်းရခြင်းအကြောင်းရင်းများမှာ ပြည်ပအကူအညီရငွေများ ခန့်မှန်းသည်ထက် လျော့နည်းရရှိခြင်း၊ ကမ္ဘာ့ဘဏ်အဖွဲ့အစည်းရဲ့ ခွင့်ပြုချက် ရယူဆောင်ရွက်နေဆဲကြောင့်ဖြစ်ကြောင်း တွေ့ရှိ ရတဲ့အတွက် အဟန့်အတားဖြစ်နေမှုများကို နည်းလမ်းရှာကြံ ဖြေရှင်းသင့်ပါတယ်။ ရငွေပိုင်းမှာ ငွေလုံး ငွေရင်းရငွေနှင့် ကြွေးမြီရငွေများ လျာထားချက်ထက် လျော့နည်းရရှိတဲ့အတွက် ပြည်ပအကူအညီရငွေများ၊ ချေးယူရငွေများကို ပေးအပ်မယ့် နိုင်ငံတကာအဖွဲ့အစည်းများနှင့် ညှိနှိုင်းရာတွင် ဘဏ္ဍာရေးနှစ်အလိုက် ထည့်သွင်းလျာထားမှုကို ယခုထက် ပိုမိုနီးစပ်အောင် လျာထားဆောင်ရွက်မှသာ (၃)လပတ်အလိုက်၊ (၆)လပတ်အလိုက် ရငွေသုံးငွေများကို ပိုမိုနီးစပ်အောင် ခန့်မှန်းနိုင်မှာဖြစ်တဲ့အတွက် ပြည်သူ့ငွေစာရင်း ပူးပေါင်းကော်မတီရဲ့ သုံးသပ်အကြံပြုချက်ကို ထောက်ခံရခြင်းဖြစ်ပါတယ်။ နာယကကြီးရှင့်။ ရငွေပိုင်းတိုးတက်ရရှိအောင် ဆောင်ရွက်နိုင်ပေမယ့် သုံးငွေပိုင်းမှာ ပထမ(၆)လ ရည်မှန်းချက်ရဲ့ ၈၁.၆ ရာခိုင်နှုန်းနှင့် တစ်နှစ်လုံးရည်မှန်းချက်ရဲ့ ၃၇-၃၈ ရာခိုင်နှုန်းသာ ဆောင်ရွက်နိုင် ခဲ့ခြင်း၊ အထူးသဖြင့် ငွေလုံးငွေရင်းသုံးငွေကို ၁၉ ရာခိုင်နှုန်းသာ သုံးစွဲနိုင်ခြင်းတို့မှာ ပြည်ထောင်စု အဆင့်ဌာန၊ အဖွဲ့ အစည်းများအနေဖြင့် ဘတ်ဂျက်လျာထားချက်အတိုင်း သုံးစွဲနိုင်ရန် ပုံမှန်ဆောင်ရွက် နိုင်တဲ့ ဝယ်ယူရေးလုပ်ငန်းများကိုပင် ဆောင်ရွက်နိုင်မှုမရှိသေးတဲ့အတွက် ဝယ်ယူရေးလုပ်ငန်းများကို ပွင့်လင်းမြင်သာစွာ အမြန်ဆုံးဆောင်ရွက်သင့်သလို ဝယ်ယူရေးလုပ်ငန်းတွေအတွက် တင်ဒါခေါ်ယူရာမှာ စနစ်တကျ စိစစ်ဝယ်ယူရန်နှင့် ဝယ်ရင်းခန့်မှန်းငွေတန်ဖိုးကို အနီးစပ်ဆုံး ခန့်မှန်းတွက်ချက်ရန် လိုအပ် ပါတယ်။ BE တင်တုန်းက လေးပုံတစ်ပုံသာရှိပြီး တကယ်ဝယ်တဲ့အခါမှာတော့ ၂ ဆ ၃ ဆ တန်ဖိုးမြင့် သွားပြီး RE မှာထပ်တိုးတောင်းတာမျိုး မဖြစ်သင့်သလို ဆေးရုံကြီးတွေနဲ့ ဆေးခန်းတွေမှာ အသုံးပြုရန် အတွက် ဆေးပစ္စည်းကိရိယာများ ဝယ်ယူတဲ့နေရာမှာ ဝယ်ရင်းတန်ဖိုးအတိအကျ ဖြစ်စေဖို့ရာအတွက် ပွင့်လင်းမြင်သာမှုများ လိုအပ်နေဆဲဖြစ်ပါတယ်။ ကြွေးမြီသုံးငွေမှာ ချေးငွေများအတွက် အရင်းပေးဆပ်ရာတွင် နိုင်ငံခြားငွေလဲနှုန်းကွာခြားချက်ကြောင့် ပိုမိုသုံးစွဲရတာကိုပဲတွေ့ရတဲ့အတွက် နိုင်ငံခြားငွေလဲလှယ်နှုန်း တည်ငြိမ်ရန်မှာ လွန်စွာအရေးကြီးကြောင်း သိသာထင်ရှားပါတယ်။ နာယကကြီးရှင့်။ နိဂုံးချုပ်အားဖြင့် ပြည်သူ့ငွေစာရင်းပူပေါင်းကော်မတီရဲ့ သဘောထားမှတ်ချက် ဖြစ်သော ပြည်ထောင်စုအဆင့်ဌာန၊ အဖွဲ့အစည်းများရဲ့ အသုံးစရိတ်များနှင့်ပတ်သက်ပြီး သတ်မှတ်ကာလ အတွင်း လျာထားချက်အတိုင်း လုပ်ငန်းများအကောင်အထည်ဖော်ဆောင်ရွက်နိုင်ခြင်းမရှိပါက နိုင်ငံတော်ရဲ့ ဖွံ့ဖြိုးရေးလုပ်ငန်းများ နောက်ကျခြင်း၊ လိုအပ်သောဝန်ထမ်းများ ခန့်ထားနိုင်မှုမရှိပါက ဌာနတွင်း လုပ်ငန်းများ နှောင့်နှေးကြန့်ကြာနိုင်ခြင်း၊ နိုင်ငံအတွင်း ငွေကြေးစီးဆင်းမှုထိခိုက်နိုင်ခြင်း၊ ငွေလဲနှုန်းထားများ ပြောင်းလဲ ခြင်းကြောင့် မလိုလားအပ်သောအပိုကုန်ကျငွေများဖြစ်ပေါ်၍ နောက်ထပ်ဘဏ္ဍာရန်ပုံငွေများ ဖြည့်စွက် တောင်းခံရခြင်း၊ ဘဏ္ဍာရေးနှစ်ကုန်ကာလတွင် လုပ်ငန်းများ အဆောတလျင် တွန်းအားပေး ဆောင်ရွက် ရခြင်းကြောင့် လုပ်ငန်းအရည်အသွေးကျဆင်းစေခြင်း၊ ပြည်ထောင်စုအစိုးရအပ်ငွေစာရင်းရဲ့ လိုငွေများအား ဗဟိုဘဏ်မှစုစည်းဖြည့်ဆည်းရခြင်းများကြောင့် မြန်မာနိုင်ငံတော်ဗဟိုဘဏ်မှ ချေးယူငွေရယူရမှုမှာ မူလ ခွင့်ပြုငွေထက် ကျော်လွန်မှုများဖြစ်ပေါ်စေနိုင်ခြင်းတို့ကြောင့် သတ်မှတ်ကာလအလိုက် လုပ်ငန်းများလျာထား ချက်နဲ့အညီ ဆောင်ရွက်နိုင်ရန် ပြည်ထောင်စုလွှတ်တော်မှ ဘတ်ဂျက်အတည်ပြုပြီးတဲ့နောက် လိုအပ်တဲ့ ဝန်ထမ်းတွေ ခန့်ထားခြင်းဆိုင်ရာကိစ္စရပ်များကို ဘဏ္ဍာငွေခွင့်ပြုချက်နဲ့အညီ ခန့်ထားဆောင်ရွက်ခြင်း၊ ပစ္စည်းဝယ်ယူရေးအတွက် တည်ဆောက်ရေးလုပ်ငန်းများအတွက် တင်ဒါခေါ်ယူရေးလုပ်ငန်းတွေကို တည်ဆဲ ညွှန်ကြားချက်များနဲ့အညီ ဘဏ္ဍာရေးနှစ်ရဲ့ ပထမ (၃)လပတ်အတွင်း ပြီးစီးနိုင်ရေး အလေးထားဆောင်ရွက် သင့်ကြောင်းတို့ကို ထောက်ခံဆွေးနွေးအပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ဦးစိုးသိန်း (ခေါ်) ဦးမောင်စိုး တနင်္သာရီတိုင်းဒေသကြီး မဲဆန္ဒနယ်အမှတ်(၁၀) ဆွေးနွေးဖို့ဖြစ်ပါတယ်။</speech>
<speech><mp id="1262">ဦးစိုးသိန်း(ခေါ်)ဦးမောင်စိုး (မဲဆန္ဒနယ်အမှတ်-၁၀၊ တနင်္သာရီတိုင်းဒေသကြီး)</mp>လေးစား အပ်ပါတဲ့ ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်တော် ကြီးများ၊ ပြည်ထောင်စုအဆင့် အဖွဲ့အစည်းဝင်များ ကိုယ်ရောစိတ်ပါ ဘေးရန်ကင်းကွာပြီးတော့ ကျန်းမာ စေကြောင်း ဆုမွန်တောင်းလို့ မင်္ဂလာပါလို့ နှုတ်ခွန်းဆက်ပါတယ်။ ကျွန်တော်ကတော့ တနင်္သာရီတိုင်း ဒေသကြီး၊ မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုရငွေသုံးငွေ စိစစ်ရေးပူးပေါင်းအဖွဲ့ (၁၂)မှ အဖွဲ့ဝင်တစ်ယောက်လည်း ဖြစ်ပါတယ်။ ကျွန်တော် ဒီကနေ့ ဆွေးနွေးမှာ ကတော့ (၁၄/၂၀၁၇)ခုနှစ် ပြည်ထောင်စုရဲ့ ရငွေသုံးငွေအစီရင်ခံစာနှင့် ပတ်သက်ပြီးတော့ ဆွေးနွေး သွားမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ ကျွန်တော်တို့ဟာ အစိုးရကိုထိန်းကျောင်းတဲ့နေရာမှာ အစိုးရကို ကျွန်တော်တို့ Check and Balance လုပ်တဲ့နေရာမှာ လွှတ်တော်အနေနဲ့ ဘတ်ဂျက်များကို သေချာစွာစိစစ်ခြင်းလုပ်ငန်းဟာ အလွန်တရာမှ အရေးပါပြီးတော့ ထိရောက်တဲ့လုပ်ငန်းဖြစ်တဲ့အတွက် ကျွန်တော် ဒီအစီရင်ခံစာနှင့် ပတ်သက်ပြီးတော့ ဘတ်ဂျက်ရဲ့ သုံးစွဲပုံ၊ ငွေလုံးငွေရင်း သုံးစွဲပုံများနှင့် ပတ်သက်ပြီး ကျွန်တော်ဆွေးနွေးသွားမှာဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထား မှတ်ချက် အပိုဒ် ၁၈ အရ သုံးငွေပိုင်းဆိုင်ရာတွေမှာ မူလလျာထားချက်အတိုင်း ပြည့်မီအောင် လုပ်ငန်း အကောင်အထည်ဖော်ဆောင်မှုမရှိဘူးလို့ ပြတ်ပြတ်သားသား ရေးထားတာရှိပါတယ်။ ဒါတွေကလည်း ကျွန်တော်တို့ ဘတ်ဂျက်စစ်တဲ့အခါမှာ တွေ့ရှိခဲ့ရတာတွေဖြစ်ပါတယ်။ အထူးသဖြင့် ကျွန်တော်တို့ လျာထားတဲ့ ဘတ်ဂျက်တွေကို ပြည်ထောင်စုလွှတ်တော်က ငွေစာရင်းပူးပေါင်းကော်မတီကနေ အပြည့်အဝ ခွင့်ပြု ထားရဲ့ သားနဲ့ကို တချို့ဆိုရင် ရာခိုင်နှုန်း အနည်းငယ်လောက်ပဲ သုံးထားတာတွေရှိပါတယ်။ တချို့ ဘတ်ဂျက်တွေဆိုရင် လုံးဝမသုံးစွဲဘဲနဲ့ Untax ထိတောင်မထိသေးတဲ့ ဘတ်ဂျက်တွေရှိပါတယ်။ ဒါတွေဟာ ဘာဖြစ်လာသလဲ ဆိုတဲ့အခါကျတော့ ငွေလဲနှုန်းပြောင်းလဲမှု အခြေအနေပေါ်မူတည်ပြီးတော့ ကျွန်တော်တို့ ထပ်ဆောင်းပြီးပေးရတဲ့ ဘတ်ဂျက်တွေ အမြောက်အမြားရှိပါတယ်။ အထူးသဖြင့် လုပ်ငန်းအတွက် စက်ပစ္စည်းတွေဝယ်ယူတာ၊ ရုံးသုံးကွန်ပျူတာဝယ်ယူတာတွေ၊ ပရိဘောဂဝယ်ယူတာတွေ၊ သတ်မှတ်ထားတဲ့ ဘတ်ဂျက်ကာလ၊ BE ကာလအတွင်းမှာ လုံးဝမဝယ်ဘဲနဲ့ကို ထားတဲ့အခါကျတော့ နောက်တော့ RE မှာ ကျတော့ ထပ်ဆောင်းရတဲ့ငွေတွေ အများကြီးရှိပါတယ်။ ဒါတွေကလည်း ဘာဖြစ်လဲဆိုတော့ ကျွန်တော်တို့ ဒီငွေတွေဟာ စောစောစီးစီးဝယ်လို့ရတဲ့ ဘတ်ဂျက်တွေကို မဝယ်မသုံးစွဲဘဲနဲ့ နောက်ဘတ်ဂျက်ကာလလွန်မှ RE မှာထပ်ပြီးတော့ ဝယ်ရမယ့်ဟာတွေကျတော့ ဒါတွေဟာ နိုင်ငံတော်အတွက် အများကြီး လိုက်ဆောင်း ပေးရတဲ့ ငွေတွေဖြစ်ပါတယ်။ ဒါဟာ ကျွန်တော်တို့ မုန့်ဟင်းခါးဟင်းရည် ထပ်လိုက်ရတဲ့ ဟာမျိုးတွေ ဖြစ်တယ်ဆိုတာပါ။ နောက်တော့ ဒီလိုဟာမျိုးမဖြစ်ရအောင် ဝန်ကြီးဌာနတွေက မိမိတို့လုပ်ငန်းဖော်ဆောင်နိုင်မှု မရှိဘဲနဲ့ BE မှာ တောင်းခံတာမျိုးလည်း မဖြစ်သင့်ပါဘူး။ နောက်တချို့ လုပ်ငန်းတွေဆိုရင် တင်ဒါဘောင်ခေါ်ယူနိုင်ခြင်း မရှိသေးဘဲနဲ့ ဘတ်ဂျက်တွေဟာ ဒီအတိုင်းရှိနေတာတွေ ရှိနေပါတယ်။ ဒါဟာဘာလို့လဲဆိုတော့ ကျွန်တော်တို့ ဘတ်ဂျက်ကို အချဉ်ဖောက်လိုက်တာပါ။ တောင်းတုန်းက ပဲပင်ပေါက်တောင်းတာ ပဲပင်ပေါက်ပေးတယ်။ ပဲပင်ပေါက်ကို အချဉ်ဖောက်ပြီးမှ ကျွန်တော်တို့ ပဲပင်ပေါက်အချဉ်ဖောက်ဖို့ ဖြစ်သွားတာတွေရှိတယ်။ အဲဒီတော့ ဒီချပေးတုန်းမှာ လျာထားချက် ပြည့်မီအောင်မသုံးစွဲဘဲနဲ့ ဘတ်ဂျက်တောင်းခံထားတာတွေ ရှိပါတယ်။ ဒါတွေကိုလည်း ဝန်ကြီးဌာနတွေအနေနဲ့ သေသေချာချာစိစစ်ပြီးတော့ သေသေချာချာ တောင်းခံဖို့လိုတယ်ဆိုတဲ့ အကြောင်း ကျွန်တော်ဆွေးနွေးရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဒေါ်ခင်စန်းလှိုင် ပုလဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1162">ဒေါ်ခင်စန်းလှိုင်(ပုလဲမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မအနေနဲ့ အစီရင်ခံစာ (၁၄/၂၀၁၇) အပေါ်မှာ လေ့လာဆန်းစစ်အကြံပြု တင်ပြသွားမှာဖြစ်ပါတယ်။ Power Point သုံးစွဲခွင့်ပြုပါရန် တင်ပြ အပ်ပါတယ်ရှင်။ လေးစားအပ်ပါသော ပြည်ထောင်စုလွှတ်တော် နာယကကြီးရှင့်။ ပထမအချက်အနေနဲ့ ပြည်ထောင်စု ဝန်ကြီးဌာန၊ ဦးစီးဌာနများရဲ့ ပထမ ၆ လပတ်ရငွေ လျော့နည်းရရှိမှု တင်ပြမှာဖြစ်ပါတယ်။ ကာကွယ်ရေး ဝန်ကြီးဌာနရဲ့ ရငွေလျော့နည်းမှုဟာ ရလဒ်အနေနဲ့ ၅၉ ရာခိုင်နှုန်းကျော်၊ အကြမ်းဖျင်းအားဖြင့်တော့ ၆၀ ရာခိုင်နှုန်းလောက် ဖြစ်ပါတယ်။ ဆိုလိုတာကတော့ ခန့်မှန်းခြေထက် ၄၀ ရာခိုင်နှုန်းလောက် လျော့ကျ ခဲ့တာဖြစ်ပြီး မြေနဲ့ အဆောက်အဦငှားရမ်းခတွေ လျော့နည်းခဲ့တာကြောင့်လို့ သိရပါတယ်။ မြေနဲ့ အဆောက် အဦငှားရမ်းခတွေ ယနေ့အတွင်းမှာ လျော့နည်းလာတာ ကျွန်မတို့တွေ နားလည်လက်ခံနိုင်ပါတယ်။ လွန်ခဲ့တဲ့နှစ် အနည်းငယ်ကတည်းက ကာကွယ်ရေးဦးစီးဌာနက ဌာနပိုင်မြေတွေကို ပုဂ္ဂလိကသာမန် လုပ်ငန်းရှင်တွေကို မငှားရမ်းတော့ဘူးလို့လည်း သိထားရပါတယ်။ ဒီတော့ ငှားရမ်းထားတာတွေဟာ အကြီးစားလုပ်ငန်းရှင် Investors ကြီးတွေဖြစ်တယ်လို့၊ ဖြစ်ဖို့များတယ်လို့ ခန့်မှန်းရပါတယ်။ ဥပမာ အနေနဲ့ပြောရမယ်ဆိုလိုရှိရင် ရန်ကုန်မြို့၊ တပ်မတော်မှတ်တမ်းရုံး မြေပေါ်က Golden City လိုလုပ်ငန်း မျိုးပဲဖြစ်ပါတယ်။ ဒါဆိုရင် ဘယ်ငှားရမ်းမှုတွေက လျော့ကျတယ်ဆိုတာကို ပြည်ထောင်စုလွှတ်တော်ကို ရှင်းရှင်းလင်းလင်း တင်ပြစေချင်ပါတယ်။ သာသနာရေးနဲ့ ယဉ်ကျေးမှုဝန်ကြီးဌာနကတော့ ခန့်မှန်းရငွေ ထက် ၃၅ ရာခိုင်နှုန်းလောက် လျော့နည်းရရှိမှုတွေအပေါ်မှာ မိုးရာသီကာလဖြစ်တဲ့အတွက် ဇုန်နဲ့ပြတိုက် တွေကို နိုင်ငံခြားသားနဲ့ ပြည်တွင်းဧည့်သည်တွေ လာရောက်မှုနည်းပါးခြင်းလို့ အကြောင်းပြထားတာ တွေ့ရပါတယ်။ ဒါကတော့ အင်မတန်အံ့သြစရာကောင်းတဲ့ အကြောင်းပြချက်ပဲဖြစ်ပါတယ်။ နာယကကြီးရှင့်။ ဘတ်ဂျက်ရငွေခန့်မှန်းတိုင်းမှာ ဒီိုးရာသီမှာ အရင်နှစ်ကဧည့်သည် ဘယ်လောက်လာသလဲ။ သူ့အရင်နှစ်ကရော ဘယ်လောက်လာသလဲ။ ဝင်ငွေကဘယ်လောက်ရသလဲ ဆိုတာကို တွက်ချက်ရတာပဲ ဖြစ်ပါတယ်။ အခုလို ထူးခြားရာသီဥတုဖောက်ပြန်မှုမဟုတ်ပဲ ပုံမှန်ရာသီ ဥတုမှာ ခန့်မှန်းခြေထက် သုံးပုံတစ်ပုံလျော့နည်းရခြင်းအကြောင်းကို ဒီထက်ခိုင်လုံတဲ့ တခြားအကြောင်း ပြချက်နဲ့ ရှင်းလင်းတင်ပြစေလိုပါတယ်။ ပညာရေးနဲ့ ကျန်းမာရေးကိုလည်း တင်ပြလိုပါတယ်။ ဒီအပိုင်းမှာ ပြည်ပအကူအညီမရရှိသေးတာကို အကြောင်းပြသွားပါတယ်။ လျော့သွားတော့ ပညာရေးမှာ ၄၀ ရာခိုင်နှုန်း လောက်နဲ့ ကျန်းမာရေးမှာ ၈၀ ရာခိုင်နှုန်းလောက်လို့ သိရပါတယ်။ ထောက်ပံ့ငွေရရှိခြင်းအတွက်လုပ်ရတဲ့ Procedure အဆင့်ဆင့်ကို ကျွန်မတို့နားလည်သလို ဌာနတွေကလည်း သိရှိပြီးဖြစ်ပါတယ်။ ဒါပေမယ့် ပထမ (၆)လပတ်မှာ ဒါတွေကို ပြီးမယ်လို့ ခန့်မှန်းထည့်သွင်းထားတာကြောင့်မို့လို့ မျှော်လင့်ချက်တွေဟာ သိပ်ကြီးနေတာလား။ ဒါမှမဟုတ် ကျွန်မတို့ ပြည်သူတွေ ဝမ်းသာစေချင်လို့ ကတိကဝတ်တွေ ပိုပေးမိခဲ့လေ သလားလို့ စဉ်းစားရမှာဖြစ်ပါတယ်။ ဒါကြောင့် ထောက်ပံ့ငွေတွေ ရှိခြင်းရဲ့ အခက်အခဲတွေကို ရှင်းလင်း တင်ပြစေလိုပါတယ်။ ဒုတိယပိုင်းအနေနဲ့ကတော့ စီမံကိန်းနှင့်ဘဏ္ဍာရေးဝန်ကြီးဌာနရဲ့ ပထမ(၆)လပတ် အခွန်အကောက် ရရှိငွေဟာ မူလရည်မှန်းချက်ရဲ့ ၃၄.၁၆ ရာခိုင်နှုန်းရှိတဲ့အပြင် ၃ နှစ်တာကာလအတွင်း အနည်းဆုံးဖြစ်ခဲ့တာနဲ့ ပတ်သက်ပြီး ဆွေးနွေးလိုပါတယ်။ ဒီစာရင်းကို ပြည်ထောင်စုဘဏ္ဍာငွေ အရအသုံးဆိုင်ရာ အစီရင်ခံစာမှာ ရှင်းပြထားတာ မတွေ့ရဘဲ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာကျမှသာ သုံးသပ်ထားတာ ၂၉ ရာခိုင်နှုန်း လောက်သာရကြောင်း တွေ့ရပါတယ်။ အဲဒီအခွန်ငွေတွေကို စိစစ်ကြည့်တဲ့အခါမှာ ကုန်သွယ် လုပ်ငန်းခွန်က ၆၄ရ ဘီလီယံနဲ့ ဝင်ငွေခွန်က ၆၇၄ ဘီလီယံ ဖြစ်ပြီး ဌာနနှစ်ခုပေါင်းရဲ့ ရငွေဟာ စုစုပေါင်း အခွန်ရငွေ ၁,၆၈၀ ဘီလီယံရဲ့ ၈၀ ရာခိုင်နှုန်းကျော် ကောက်ခံပေးတာကိုတွေ့ရပါတယ်။ မူလ အစီရင်ခံစာ မှာ အကြောင်းပြချက်မပေးပေမယ့် ပြည်တွင်းကုမ္ပဏီတွေက ဇွန်လကုန်မှာ အခွန်တွေကြေညာရပြီး၊ ဝင်ငွေခွန် ဆောင်ကြရတာ ဖြစ်တာတစ်ကြောင်း၊ လွန်ခဲ့တဲ့နှစ်နှစ်အတွင်း ကုန်သွယ်လုပ်ငန်းခွန် စည်းမျဉ်းဟာ သုံးလတစ်ကြိမ် အခွန်ဆောင်ကြရတာတစ်ကြောင်းမို့လို့ ခန့်မှန်းခြေအရ ၂၉ ရာခိုင်နှုန်း လောက်ကိုပဲ ရတယ်လို့ပဲ ဒီနေ့အစိုးရကပေးတဲ့ အချက်အလက်တွေအရ သုံးသပ်နိုင်ပါတယ်။ ဒီထဲမှာ လျော့နည်းရတဲ့ အကြောင်းပြချက်ကတော့ မရှိလေတော့ နိုင်ငံတော်ရဲ့ တည်ဆောက်ရေးလုပ်ငန်းတွေ၊ ဝယ်ယူမှုလုပ်ငန်းတွေ စတဲ့လုပ်ငန်းသုံး ငွေရင်းအသုံးစရိတ်တွေဆီက အခွန်ငွေလုံးဝလောက်နီးပါး မရရှိသေးတဲ့သဘောလို့ စဉ်းစား နိုင်ပါတယ်။ အဲဒီမှာလည်း တည်ဆောက်ရေးလုပ်ငန်းတွေ အခုမှစမှာကို နားလည်ပေးနိုင်ပါတယ်။ စက်ပစ္စည်းတွေဝယ်ယူဖို့ ဘာမှမစရသေး၊ ဘာမှမပြီးသေးတာကိုတော့ တစ်နေ့က ပြည်ထောင်စုလွှတ်တော်မှာ ကျွန်မတို့ ဆွေးနွေးခဲ့ပြီးဖြစ်ပါတယ်။ အဲဒီတော့ ကျွန်မတို့အနေနဲ့တော့ တိကျတဲ့ရှင်းလင်းမှုကို ရချင်ပါတယ်။ ဝန်ကြီးဌာနအနေနဲ့ ဝင်ငွေရရာရကြောင်းရှာဖွေခြင်းကို အခွန်ဆိုင်ရာစီမံခန့်ခွဲမှုမှာ ရရှိထားတဲ့ တိုးတက်မှု အခြေအနေကောင်းတွေနဲ့အတူ အခွန်ဆိုင်ရာဥပဒေများ ခေတ်မီရေးကို ဆောင်ရွက်သင့်ပါတယ်။ လေးစားအပ်ပါသော နာယကကြီးရှင်။ နောက်ဆုံး တတိယပိုင်းအနေနဲ့ ပြည်ထောင်စုဝန်ကြီးဌာနများ ဦးစီးဌာနများအားလုံးရဲ့ ငွေလုံးငွေရင်းအသုံးစရိတ်များနဲ့ ပတ်သက်ပြီး ဆွေးနွေးလိုပါတယ်။ အသုံးစရိတ် မှာလည်း လျှော့သုံးထားတာကို တွေ့ရပါတယ်။ တည်ဆောက်ရေးလုပ်ငန်းတွေမှာဆိုရင် တစ်နှစ်လုံးအတွက် ၁,၈၉၀ ဘီလီယံလောက် လျာထားပြီး ပထမ ၅ လမှာ ၃၂၆ ဘီလီယံ သုံးခဲ့ပါတယ်။ အကြမ်းဖျင်းအားဖြင့် ပြောရမယ်ဆိုရင် တစ်နှစ်လုံးရဲ့ ၁ရ ရာခိုင်နှုန်းလောက်ကိုသုံးခဲ့ပါတယ်။ နောက်တစ်ခါ စက်ပစ္စည်းကိရိယာ၊ ပရိဘောဂအပိုင်းမှာဆိုလို့ရှိရင်လည်း ၁,၇၂၀ ဘီလီယံ သုံးရမှာကို ၁၃၀ ဘီလီယံ လောက်သုံးခဲ့တော့ ၇.၅ ရာခိုင် နှုန်းလောက်ပဲ သုံးပြန်ပါတယ်။ တခြားအခြားစရိတ်လို့ပြောရမယ့် ထောက်ပံ့ငွေတွေပြောရမယ်ဆိုရင် ချေးငွေတွေ၊ ကူညီထောက်ပံ့ငွေတွေ၊ ပံ့ပိုးငွေ၊ အလှူငွေတွေကျတော့ ခန့်မှန်းလျာထားချက် ၃၇၄ ဘီလီယံမှာ ၈၅ ဘီလီယံလောက်ပဲ သုံးထားတဲ့အတွက် ၂၃ ရာခိုင်နှုန်းပဲ သုံးထားတယ်လို့ ပြောရမှာဖြစ်ပါတယ်။ တင်ဒါခေါ်ပြီး ဝယ်ယူနိုင်တဲ့ လုပ်ငန်းပေါင်းများစွာ ဥပမာ-တပ်မတော်ရဲ့ အရေးကြီးတဲ့စက်ပစ္စည်းတွေ၊ နောက်ပြီးဌာနတွေက ကွန်ပျူတာတွေ၊ GPS တွေ၊ ငလျင်တိုင်းစက်တွေ၊ စက်ယန္တရားတွေ၊ လေယာဉ်တွေ၊ ရေယာဉ်တွေ၊ မီးရထားတွေစတဲ့ ဝယ်တဲ့နေရာတွေမှာ အများကြီးဖြစ်ပါတယ်။ ဒါတွေမဝယ်ဖြစ်၊ မဝယ်နိုင် သေးတာ ဒီ ၆ လကြာရတဲ့ အကြောင်းရင်းရဲ့ အကြောင်းပြချက်ကို မူလ BE ရဲ့ စာရင်းဇယားအရ တစ်ကြောင်းချင်း ဖြေရှင်းဖို့ရာလိုပါတယ်။ အဲဒီတော့ ကျွန်မတို့နိုင်ငံသားတွေရဲ့ ချွေးနည်းစာကို အစိုးရများရဲ့ အဖွဲ့များအနေနဲ့ သုံးချင်တာကို ဆုံးဖြတ်ချက်အတိုင်း သုံးကြပါ။ ဒါပေမယ့် သုံးသင့်တဲ့သုံးသင့်သလောက် သုံးရမှာကို မသုံး ဖြစ်သေးတာကတော့ အကြောင်းပြချက်လိုပါတယ်။ ငွေကြေးနဲ့ ဈေးနှုန်းတွေဟာ အမြဲတမ်းပြောင်းနေ ပါတယ်။ ကိုယ့်ပြည်သူတွေရဲ့ ငွေတွေကို ံးစေချင်ပါတယ်။ မနှစ်ကဘတ်ဂျက်မှာ ဝန်ကြီးဌာန အားလုံးအတွက် ၁,၁၈၅ ကျပ်နဲ့ ငွေလဲနှုန်းတွက်ပါလို့ ညွှန်ကြားခဲ့ပါတယ်။ ဒါပေမယ့် အဲဒီးက ၁,၃၀၀ ကျော် ငွေလဲနှုန်းဖြစ်နေပါတယ်။ ပြင်ဆင်ဘတ်ဂျက်အတွင်းမှာတော့ ဒီနှစ်ပေါက်ဈေး ၁,၃၇၀ ၀န်းကျင်နဲ့ ပြောင်းလိုက်တာက သဘာဝကျပါတယ်။ လက်ခံပါတယ်။ ဒါပေမယ့် လွန်ခဲ့တဲ့ ၆ လအတွင်းက တကယ့် မြေပြင်မှာတော့ ဘယ်ဈေးနဲ့လုပ်သလဲဆိုတာကတော့ သံသယဖြစ်စရာ ဖြစ်တဲ့အတွက်ကြောင့်မို့လို့၊ ပြည်သူ တွေလည်း နားလည်ရခက်ခဲတဲ့အတွက်ကြောင့်မို့လို့ ဒီအချက်ကိုတော့ သေသေချာချာ ရှင်းလင်းပေးပါလို့ ကျွန်မအနေနဲ့ မေတ္တာရပ်ခံပါတယ်။ ဒါကြောင့် ကျွန်မ နောက်ဆုံးအနေနဲ့ တင်ပြချင်တာကတော့ ပြည်သူ့ ငွေစာရင်းပူးပေါင်းကော်မတီရဲ့ အပိုဒ် ၁၉ ကိုလည်း အလေးထားပြီးတော့ ဝန်ကြီးဌာနများ ဆောင်ရွက်ပါ။ IMFP ရဲ့ ၂၀၁ရ ခုနှစ်၊ မြန်မာနိုင်ငံအတွက် Article 4 Mission ထုတ်ပြန်တဲ့ အချက်တွေကိုလည်း အလေးထားပါလို့ တင်ပြနေရင်းကနေ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးဘမျိုးသိန်း ရန်ကုန်တိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="1321">ဦးဘမျိုးသိန်း(မဲဆန္ဒနယ်အမှတ်-၅၊ ရန်ကုန်တိုင်းဒေသကြီး)</mp>ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျား။ ကျွန်တော်ကတော့ ရန်ကုန်တိုင်းဒေသကြီး၊ မဲဆန္ဒနယ် အမှတ်(၅) အမျိုးသားလွှတ်တော်ကိုယ်စားလှယ် ဦးဘမျိုးသိန်း ဖြစ်ပါတယ်။ ကျွန်တော် ဆွေးနွေးမှာ ကတော့ ပြည်သူ့ငွေစာရင်းပူးပေါင်းကော်မတီရဲ့ အစီရင်ခံစာ(၁၄/၂၀၁၇) ဖြစ်ပါတယ်။ ဒီအစီရင်ခံစာမှာ ပါတဲ့အတိုင်းပဲ ကျွန်တော်တို့ ရေသွင်းစိုက်ပျိုးဧရိယာအပါအဝင် လယ်ယာကဏ္ဍ ဘက်စုံဖွံ့ဖြိုးတိုးတက်ရေးနဲ့ပတ်သက်ပြီးတော့ ကျွန်တော်တို့ ဒီစီမံကိန်းချထားတဲ့ကိစ္စက စုစုပေါင်း ကုန်ကျငွေ ၁၆ ဘီယီယံရှိတဲ့အထဲမှာ ကျွန်တော်တို့ သုံးစွဲတဲ့ပမာဏဟာ ၄.၂၃ သန်း ရှိပြီးတော့ ရာခိုင်နှုန်း အားဖြင့်ပြောမယ်ဆိုရင်တော့ ၀.၀၃ ရာခိုင်နှုန်းပဲ ရှိပါတယ်။ ဒီချေးငွေကတော့ ADB ချေးငွေ၊ AFD ချေးငွေ၊ EU ချေးငွေနဲ့ ချေးတာ ဖြစ်ပါတယ်။ ဒေါ်လာ ၁၂၉ သန်း ဖြစ်ပါတယ်။ မူလစီမံကိန်းမှာတုန်းကတော့ ဆည်ရေသောက်ဒေသ ရ ခု ဖြစ်ပါတယ်။ ဒီသစ်ဆုံဆည်၊ ရန်ပယ်ဆည်၊ သင်ပုန်းဆည်၊ ချောင်းမကြီးဆည်နဲ့ ဒီနတ်မောက်ဆည်အပါအဝင် ဆည် ရ ခု ဖြစ်ပေမယ့်လည်းပဲ အခုအစီရင်ခံစာမှာ နတ်မောက်ဆည်နဲ့ ဒီချောင်းမကြီးဆည် ၂ ခုပဲ ဆည်ရေသောက်ဒေသစနစ်ပြုပြင်ရေးဆိုပြီးတော့ ထည့်သွင်းထားပါတယ်။ ဒီဟာနဲ့ပတ်သက်လို့လည်း ကျွန်တော်တို့ ရှင်းရှင်းလင်းလင်း သိဖို့လိုမယ်လို့ထင်ပါတယ်။ ဒီစီမံကိန်းရဲ့ အဓိကအားသာချက်တွေကတော့ စိုက်ပျိုးရေးဆိုင်ရာ တန်ဖိုးကွင်းဆက်မြှင့်တင်ခြင်း ဆိုတဲ့ဆောင်ရွက်ချက်တွေ၊ မြေပုံများကို နည်းပညာအသုံးပြုစုခြင်းဆိုတဲ့အချက်တွေက တကယ်ပဲ အကျိုး ရှိတဲ့စီမံကိန်းတွေ ဖြစ်ပါတယ်။ ဒါပေမယ့်လည်းပဲ ကျွန်တော်တို့ လက်ရှိဆည်မြောင်းကဏ္ဍရဲ့ ဆောင်ရွက်မှု တွေဟာ ပမာဏအားဖြင့်ပြောမယ်ဆိုရင် ဆည်ရေသောက်ဒေသအားလုံးရဲ့ ၄၀ ရာခိုင်နှုန်းလောက်ပဲ စိုက်ပျိုးရေ ရရှိတာဖြစ်ပါတယ်။ မြန်မာနိုင်ငံရဲ့ စိုက်ပျိုးရေးကဏ္ဍ တိုးတက်ဖို့အတွက်၊ ဖွံ့ဖြိုးဖို့အတွက်ဆိုရင် ဆည်မြောင်းရဲ့ ကဏ္ဍက အရေးကြီးပါတယ်။ ဆည်မြောင်းကဏ္ဍ ဖွံ့ဖြိုးတိုးတက်ဖို့အတွက်လည်းပဲ ပြုပြင် ပြောင်းလဲဖို့တွေ လိုအပ်နေပြီလို့ ကျွန်တော် အကြံပြုပါတယ်ခင်ဗျာ။ နောက်တစ်ခုကတော့ ကျွန်တော်တို့ World Bank World Bank ကနေ ကျွန်တော်တို့ မြန်မာ နိုင်ငံကို အကူအညီပေးတဲ့အထဲမှာ ဒီအထူးသဖြင့် မြေကြီး၊ မြေပုံ၊ မြေစာရင်းမှန်ကန်ရေး၊ မြေဆီလွှာ စစ်ဆေးရေး၊ မြေဩဇာထည့်သွင်းမှုဆိုင်ရာ ဆန်းစစ်ရေးအပါအဝင် တော်တော်များများကို ကျွန်တော်တို့ World Bank ကနေ အကူအညီပေးတယ်။ ဒီလိုအကူအညီပေးတဲ့ ကိစ္စရပ်တွေမှာလည်းပဲ ဒီသုံးစွဲမှုပေါ့ ဒီသုံးစွဲမှုတွေအနေနဲ့ ရာခိုင်နှုန်းတော်တော် နည်းပါးတာကို တွေ့ရပါတယ်။ အလားတူပဲ World Bank က ကျွန်တော်တို့ မြန်မာနိုင်ငံရဲ့ တကယ့်စိုက်ပျိုးရေးကဏ္ဍ ဖွံ့ဖြိုးတိုးတက်ဖို့အတွက်ကို မြေစာရင်းပိုင်းဆိုင်ရာ မြေကြီး၊ မြေပုံ၊ မြေစာရင်းမှန်ကန်ရေးအတွက် အကူအညီပေးဖို့ ကျွန်တော်တို့ ကမ်းလှမ်းတာတွေ အများကြီးရှိပါတယ်။ သို့သော် ကျွန်တော်တို့ အမျိုးမျိုးသော အကြောင်းကြောင့် နည်းပညာအခက်အခဲ၊ ဝန်ထမ်းအခက်ခဲကြောင့် ဆောင်ရွက်နိုင်ခြင်းမရှိတာ တွေ့ရပါတယ်။ ကျွန်တော်တို့ ဒီချေးငွေတွေနဲ့ ပတ်သက်တဲ့ကိစ္စတွေမှာ အထူးသဖြင့် ဒီ Project ဒီဇိုင်းဆွဲတဲ့ကိစ္စ၊ ဒီလေ့လာဆန်းစစ်တဲ့ ကိစ္စတွေမှာ လျင်လျင်မြန်မြန် သွက်သွက်လက်လက် ဆောင်ရွက်ဖို့လိုတာတွေ တွေ့ရပါတယ်။ ဒါလည်း ကျွန်တော်တို့ အစီရင်ခံစာမှာ ဖော်ပြထားပါတယ်။ အလားတူ တချို့ချေးငွေမဟုတ်ဘဲနဲ့ ကူညီပေးတဲ့ MoU ထိုးရမယ့်ကိစ္စရပ်တွေမှာတောင်မှပဲ နှောင့်နှေးကြန့်ကြာနေတာတွေကို တွေ့ရပါတယ်။ ဒါတွေနဲ့ပတ်သက်လို့ ဒီချေးငွေတွေ ထိရောက်ဖို့ ထောက်ပံ့ ကူညီငွေတွေ ထိရောက်ဖို့အတွက် တချို့ လုပ်ထုံးလုပ်နည်းတွေ လျှော့ပေးဖို့လိုတယ်။ တချို့ စည်းမျဉ်း စည်းကမ်းတွေ လျှော့ပေးဖို့လိုသလို၊ တချို့လုပ်ထုံးလုပ်နည်းအသစ်တွေ၊ ညွှန်ကြားချက်အသစ်တွေနဲ့ ဆောင်ရွက်သင့်ဖို့လိုပါတယ်။ ဒါမှလည်း ကျွန်တော်တို့နိုင်ငံ ဖွံ့ဖြိုးရေးအတွက် တကယ်လိုအပ်တဲ့ ချေးငွေတွေ၊ ထောက်ပံ့ငွေတွေဟာ ဒီမြန်မြန်ဆန်ဆန်နဲ့ ထိရောက်မှာဖြစ်ပါတယ်။ ဒီလိုမြန်မြန်ဆန်ဆန် ထောက်ပံ့နိုင်ဖို့ အတွက်ကို လက်ရှိဆောင်ရွက်နေတဲ့ လမ်းဟောင်းကနေပြီးတော့ ဖယ်ခွာသင့်ပြီလို့ ကျွန်တော် အကြံပြုရင်း နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ဦးဘိုကြီး ချောက်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1455">ဦးဘိုကြီး(ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီး၊ ပြည်သူ့လွှတ်တော်ဥက္ကဋ္ဌ၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု အဆင် SSSES တက်ကSS. ကျွန်တော်ကတော့ မကွေးတိုင်းဒေသကြီး ချောက်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဘိုကြီး ဖြစ်ပါတယ်။ ပြည်ထောင်စုအစိုးရအဖွဲ့မှ ပေးပို့လာသော ၂၀၁၇-၂၀၁၈ ခု၊ ဘဏ္ဍာရေးနှစ် ပထမ ၆ လပတ် ပြည်ထောင်စုဘဏ္ဍာငွေအရအသုံးဆိုင်ရာ အစီရင်ခံစာနှင့် စပ်လျဉ်း၍ အကြံပြုဆွေးနွေးသွားမှာ ဖြစ်ပါတယ်။ အစီရင်ခံစာတွင် ရငွေ၊ သုံးငွေ၌ မူလခန့်မှန်းခြေကိန်းဂဏန်းများနှင့် အမှန်တကယ် ရရှိကိန်းဂဏန်း၊ သုံးစွဲကိန်းဂဏန်းများကို နှိုင်းယှဉ်ဖော်ပြ၍ တိုးရခြင်း၊ လျော့ရခြင်းတို့အတွက် ယေဘုယျရှင်းလင်းချက်များ ကိုသာ ဖော်ပြထားပါတယ်။ ဘာကြောင့်ဖြစ်ရတယ်။ မည်သည့် အားနည်းချက်များရှိတယ်။ နောက် ၆ လမှာ အောင်မြင်ရန် ဘယ်လိုစီစဉ်ထားတယ် စသည်ဖြင့် တာဝန်ရှိသူများ၏ တင်ပြချက်ဖော်ပြပေးလျှင် ပိုမို ကောင်းမည်ဟု အကြံပြုတင်ပြ ဆွေးနွေးလိုပါတယ်။ ရငွေအပိုင်းမှာ သာမန်ရငွေအကောင်အထည်ဖော်နိုင်မှုမှာ ၁၀၁.၅၅ ရာခိုင်နှုန်း၊ ငွေလုံးငွေရင်းရငွေ ၃၁.၁၈ ရာခိုင်နှုန်း၊ ကြွေးမြီရငွေ ၆၆.၄၉ ရာခိုင်နှုန်း ဟုဖော်ပြထားတာ တွေ့ရှိရပါတယ်။ ပထမ ၆ လပတ်နှင့် ဒုတိယ ၆ လပတ်ပေါင်းလျှင် တစ်နှစ်လုံးလျာထားချက်အတိုင်း ပြည့်မီလာပါက ကောင်းမွန်ပါတယ်။ ၁၀၀ ရာခိုင်နှုန်း ကျော်လွန်တယ်ဆိုတာ မူလခန့်မှန်းတဲ့ ရငွေဂဏန်းမှာ မှန်ကန်မှုရှိမှသာ အောင်မြင်သည်ဟု သုံးသပ်မိပါတယ်။ ရငွေများအတွက် ပြည်တွင်းအခွန်များဦးစီးဌာနမှ ကောက်ခံနေတဲ့ အခွန်များနှင့်ပတ်သက်ပြီး တော့မှ အကြံပြုဆွေးနွေးပါ့မယ်။ ပြည်သူများထံမှ အခွန်များ ကောက်ခံနေတာ အခွန်ပညာပေးကဏ္ဍများ တိုးချဲ့ဆောင်ရွက်နေတာ ကြိုဆိုထောက်ခံပါတယ်။ တိုင်းပြည်မှာ ငွေများစွာကိုင်တွယ်ပြီး စီးပွားရေးလုပ်ငန်း ကြီးများ လုပ်ကိုင်သူများထံမှ အမှန်တကယ်ကောက်ခံရရှိနိုင်မည့် ငွေများနှင့် ပြည်သူများထံမှ ကောက်ခံ ရရှိနိုင်မည့်ငွေအား နှိုင်းယှဉ်ကြည့်လျှင် မည်သူ့ထံမှ ကောက်ခံရရှိသည့် အခွန်များက ပိုများသင့်သည်ကို ဆန်းစစ်ကြည့်လျှင် သိသာနိုင်ပါတယ်။ အများပိုင်ကုမ္ပဏီများ၊ တစ်ဦးတည်းပိုင် ကုမ္ပဏီများထံမှ ကောက်ခံ ရရှိသည့် ကုန်သွယ်လုပ်ငန်းခွန်ပင်ရင်းမှ နုတ်ယူပေးသွင်းသည့်အခွန်၊ ကုမ္ပဏီ ဝင်ငွေခွန်များမှာ မှန် မမှန် ပြည်ထောင်စုစာရင်းစစ်ချုပ်ရုံးမှ မစစ်ဆေးဘဲ ပြင်ပစာရင်းစစ်အဖွဲ့များမှ စိစစ်ထောက်ခံ၍ ပြည်တွင်း အခွန်များ ဦးစီးဌာနမှ ထပ်မံစိစစ်ပြီး အခွန်များကောက်ခံနေပါတယ်။ လက်ရှိ မြန်မာပြည်မှာ ပြင်ပစာရင်းစစ် အဖွဲ့များအနေဖြင့် စာရင်းစစ်ဆေးခြင်းလုပ်ငန်းများ ၎င်းတို့အား အလုပ်အပ်နှံစေရန် ဈေးကွက်ရှာနေကြ ရပါတယ်။ နာယကကြီးခင်ဗျား။ ဆွေးနွေးတင်ပြလိုသည်မှာ ပြည်ထောင်စုစာရင်းစစ်ချုပ်ဥပဒေတွင် လက်မှတ်ရ ပြည်သူ့စာရင်းကိုင်များနှင့် ကိုယ်ပိုင်စာရင်းကိုင်လုပ်ငန်း လုပ်ငန်းလုပ်ကိုင်သူက စစ်ဆေးထားတဲ့ ပုဂ္ဂလိက လုပ်ငန်းများ၏ စာရင်းများတွင် နိုင်ငံတော်သို့ ပေးဆောင်ရမည့် အခွန်အခများနှင့်စပ်လျဉ်း၍ လိုအပ်ပါက စစ်ဆေးခြင်းဟု ဖော်ပြပါရှိပါတယ်။ ယခု ရရှိရမည့် အခွန်ငွေများမှာ မှန်ကန်ပြည့်ဝစွာ မရရှိနိုင် သေးဟု ထင်မြင်မိပါတယ်။ မြန်မာနိုင်ငံတွင် မူးယစ်ဆေးဝါးများ၊ ဥပဒေမဲ့ပစ္စည်းများ ဖမ်းဆီးရမိလျှင် အဓိကပိုင်ရှင်များကို မမိဘဲ ပိုင်ရှင်မဲ့ဖြစ်ခြင်း၊ အဖျားအနားများသာမိခြင်းတို့ ဖြစ်နေသကဲ့သို့ ပြည်သူ့ ဘဏ္ဍာအခွန်များ ရရှိရန်မှာ အသေးအဖွဲများသာမဟုတ်ဘဲ အမှန်ရရှိသင့်တဲ့ အခွန်များ အပြည့်အဝရရှိစေရန် အကြံပြုခြင်းဖြစ်ပါတယ်။ ပြည်ထောင်စုစာရင်းစစ်ချုပ်ရုံးအနေဖြင့် ဘဏ္ဍာနှစ်တစ်နှစ်တွင် ကုမ္ပဏီအချို့၏ အခွန်ကိစ္စများ မှန် မမှန် သီးခြားစိစစ် တင်ပြသင့်ပါတယ်။ အသုံးစရိတ်များနှင့် ပတ်သက်၍ ဥပမာအချို့ဖြင့် တင်ပြဆွေးနွေးလိုပါတယ်။ တည်ဆောက်ရေး လုပ်ငန်းများ၊ ကုန်ပစ္စည်းများ ဝယ်ယူခြင်းများအတွက် တင်ဒါခေါ်ယူဆဲလုပ်ငန်းများ များစွာကျန်ရှိနေကြောင်း ဖော်ပြပါရှိပါတယ်။ ာင်ရွက်နိုင်ကြရန် ဗဟိုအဖွဲ့အစည်းများနှင့် ပြည်ထောင်စုဝန်ကြီးဌာနများ၊ တိုင်းဒေသကြီး/ပြည်နယ်အစိုးရအဖွဲ့များက ကွပ်ကဲကြပ်မတ် ဆောင်ရွက်နိုင်မှုအတွက် နိုင်ငံတော်သမ္မတရုံးနဲ့ ပြည်ထောင်စုအစိုးရအဖွဲ့ရုံးတို့ကလည်း စောင့်ကြည့်ကြပ်မတ်လျက်ရှိပါကြောင်း ပြည်သူ့လွှတ်တော်တွင် ပြည်ထောင်စုဝန်ကြီးဌာနတစ်ခုမှ တာဝန်ရှိသူမှ ဖြေကြားခဲ့ဖူးပါတယ်။ သို့ပါ၍ ၂၀၁၇-၂၀၁၈ ခုနှစ်တွင် တည်ဆောက်ရမည့် လုပ်ငန်းများနှင့်ပစ္စည်းများ အပြည့်အဝ ဝယ်ယူရရှိရေးအတွက် သက်ဆိုင်သူများမှ တာဝန်ယူမှု၊ တာဝန်ခံမှုများရှိစေရန်ကို ကြိုတင်စီမံ ဆောင်ရွက်သင့်ပါတယ်။ နာယကကြီးခင်ဗျား။ ကျွန်တော်တို့ တိုင်းပြည်မှာ ငွေကြေးအကုန်အကျများစွာဖြင့် တည်ဆောက်ပြီး လုပ်ငန်းများရှိလျက်နှင့် အသစ်ထပ်မံဆောက်လုပ်ခြင်း၊ လုပ်ငန်းသစ်များလုပ်လိုခြင်း ဆန္ဒများရှိနေ ဆဲဟု ထင်မြင်မိပါတယ်။ မိမိတို့တိုင်းပြည်မှာ စီးပွားရေးတိုးတက်ကောင်းမွန်တဲ့ အဆင့်မရောက်ရှိသေး သဖြင့် အရေးတကြီးမလိုအပ်သေးသော ငွေကြေးကုန်ကျမည့် အသုံးစရိတ်များကို ဝိုင်းဝန်းစိစစ် ကြပ်မတ် စဉ်းစား ဆောင်ရွက်သင့်ပါတယ်။ လုပ်ငန်းစီမံကိန်းအသစ်များ၊ အဆောက်အဦအသစ်များ၊ လမ်း၊ တံတားများဆောင်ရွက်ရာတွင် ပန္နက်တင်အခမ်းအနားများကျင်းပခြင်း၊ ဖွင့်ပွဲအခမ်းအနားများ ကြီးကျယ်စွာကျင်းပခြင်းတို့အတွက် မလိုအပ် သည့် အသုံးစရိတ်များ များစွာကုန်ကျစေသဖြင့် သက်ဆိုင်ရာမြို့နယ်ရှိ တာဝန်ရှိသူများမှသာ အကျဉ်းချုံး ဆောင်ရွက်ပါက ခြင်း၊ လူပင်ပန်းခြင်း၊ ငွေဖြုန်းတီးခြင်းတို့အတွက် သက်သာစေမည်ဟု အကြံပြု ပါတယ်။ လေးစားအပ်ပါသော နာယကကြီးခင်ဗျား။ နိဂုံးချုပ်အနေဖြင့် ၂၀၁၇-၂၀၁၈ ခု၊ ဘဏ္ဍာရေးနှစ်၏ ပထမ ၆ လပတ် ပြည်ထောင်စုဘဏ္ဍာငွေအရအသုံးအစီရင်ခံစာတွင် ပါရှိတဲ့ အားနည်းချက်၊ အားသာချက် များကို မှတ်သားပြီး ကျန် ၆ လအတွက် ကြိုတင်စဉ်းစား ပြုပြင်ဆောင်ရွက်သင့်ပါကြောင်း အကြံပြု ဆွေးနွေး တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">နော်ခရစ္စထွန်း (ခေါ်) ဒေါက်တာအာကာမိုး ကရင်ပြည်နယ် မဲဆန္ဒနယ် အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1224">နော်ခရစ္စထွန်း(ခေါ်) ဒေါက်တာအာကာမိုး(မဲဆန္ဒနယ်အမှတ်-၇၊ ကရင်ပြည်နယ်)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနဲ့ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအဆင့် ဝန်ကြီးများအားလုံး မင်္ဂလာပါလို့ နှုတ်ခွန်းဆက် ဂါရဝပြုရပါတယ်။ ကျွန်မကတော့ ကရင်ပြည်နယ်၊ မဲဆန္ဒနယ်အမှတ်(၇)မှ နော်ခရစ္စထွန်း(ခေါ်) ဒေါက်တာအာကာမိုး ဖြစ်ပါတယ်။ ကျွန်မအနေနဲ့ ပြည်ထောင်စုဘဏ္ဍာရန်ပုံငွေအတွင်း နိုင်ငံပိုင် စီးပွားရေးအဖွဲ့များနဲ့ ပြည်ထောင်စု ဘဏ္ဍာရန်ပုံငွေ ပြင်ပက နိုင်ငံပိုင်စီးပွားရေးလုပ်ငန်းများနဲ့ ပတ်သက်ပြီး ၂၀၁၇-၂၀၁၈ ဘဏ္ဍာရေးနှစ် ပထမ(၆)လပတ် ပြည်ထောင်စုဘဏ္ဍာရန်ပုံငွေ အရအသုံးဆိုင်ရာ အစီရင်ခံစာနဲ့စပ်လျဉ်းတဲ့ ပြည်သူ့ငွေစာရင်း ပူးပေါင်းကော်မတီရဲ့ တွေ့ရှိချက်အပေါ် သုံးသပ်ဆွေးနွေးသွားမှာ ဖြစ်ပါတယ်။ 600:09:32do ws:qu og:Carin SaScaosodoogaalos Polictical, Economy, Military, Developmatic, Information ood Power 9 98€. SaScaososags: goowoce နိုင်ငံရေးပြီးရင် စီးပွားရေးဟာ အရေးကြီးတဲ့ Power တစ်ရပ် ဖြစ်ပါတယ်။ နိုင်ငံပိုင်စီးပွားရေးတွေကို အောင်မြင်အောင် ဖော်ဆောင်နိုင်မှသာ တစ်နိုင်လုံးရဲ့ စီးပွားရေးကို အောင်မြင်အောင်၊ တိုးတက်အောင် လုပ်ဆောင်နိုင်မှာဖြစ်ပါတယ်။ Power Point အသုံးပြုခွင့်ပေးပါရန် တောင်းခံအပ်ပါတယ်။ ဒါကတော့ နိုင်ငံပိုင်စီးပွားရေး အဖွဲ့အစည်းတွေရဲ့ ၂၀၁၇-၂၀၁၈ ပထမ (၆)လပတ် သာမန် အသုံးစရိတ်နဲ့ ငွေလုံးငွေရင်းကရငွေကို ကျော်လွန်ပြီးသုံးစွဲထားတဲ့ အခြေအနေပါ။ ဒါ က RE မှာ နိုင်ငံ ပိုင်စီးပွားရေးအဖွဲ့အစည်းတွေရဲ့ သာမန်အသုံးစရိတ်ထဲက ရငွေကိုကျော်လွန်ပြီး သုံးထားတဲ့ အသုံးစရိတ် တွေပါ။ ဒါ RE မှာပဲ ငွေလုံးငွေရင်းအပေါ်မှာ နိုင်ငံပိုင်စီးပွားရေး အဖွဲ့အစည်း တွေရဲ့ ရငွေကိုကျော်လွန်ပြီး သုံးထားတဲ့ အသုံးစရိတ်တွေ ဖြစ်ပါတယ်။ ဒါကတော့ နိုင်ငံပိုင်စီးပွားရေး တွေရဲ့ သုံးစွဲမှုရာခိုင်နှုန်း အခြေအနေပဲဖြစ်ပါတယ်။ ဒါကတော့ နိုင်ငံပိုင်စီးပွားရေးတွေရဲ့ နှစ်အလိုက် ရငွေစာရင်းချုပ်ဖြစ်ပါတယ်။ ဒါကတော့ နိုင်ငံပိုင် စီးပွားရေးတွေရဲ့ အကောင်အထည်ဖော်နိုင်မှု ရာခိုင်နှုန်းကို ဖော်ညွှန်းထားတဲ့ ဇယားဖြစ်ပါတယ်။ ကျေးဇူး တင်ပါတယ်။ လေးစားအပ်တဲ့ နာယကကြီးရှင့်။ ၂၀၁၇-၂၀၁၈ ပထမ(၆)လပတ် နိုင်ငံပိုင် စီးပွားရေးအဖွဲ့တွေရဲ့ ဘဏ္ဍာငွေအရအသုံးကို ကြည့်မယ်ဆိုရင် ရငွေကိုကျော်လွန်ပြီး သုံးငွေကို သုံးစွဲထားတာတွေ့ရသလို ရငွေကို ကုန်သလောက်နီးပါး သုံးစွဲထားတာကို တွေ့ရမှာဖြစ်ပါတယ်။ အဲဒီအတွက် ပြည်ထောင်စုဘဏ္ဍာရန်ပုံငွေ အတွင်း နိုင်ငံပိုင် စီးပွားရေးအဖွဲ့အားလုံးလိုလိုဟာ ဖြည့်စွက်ရန်ပုံငွေကို ၁၀ ရာခိုင်နှုန်းကျော် ကျော်လွန် တောင်းခံကြတာကို တွေ့ရမှာဖြစ်ပါတယ်။ နိုင်ငံပိုင်စီးပွားရေးအားလုံး၊ အဖွဲ့အစည်းအားလုံးရဲ့ အကောင် အထည်ဖော်နိုင်မှုဟာလည်း ၅၀ ရာခိုင်နှုန်းအောက်မှာပဲ ရှိတာကို တွေ့ရမှာဖြစ်ပါတယ်။ ပြီးခဲ့တဲ့နှစ်တွေမှာ နိုင်ငံပိုင် စီးပွားရေးအဖွဲ့တွေရဲ့ ရငွေဟာ ၂၀၁၁-၂၀၁၂ ကနေ ၂၀၁၅-၂၀၁၆ အထိ မြင့်မားနေခဲ့ပါတယ်။ သယံဇာတ ထုတ်လုပ်တဲ့ အဖွဲ့အစည်းတွေပေါ်မှာ ပြည်ထောင်စုရန်ပုံငွေက မှီခိုရပ်တည်ခဲ့သလို ၂၀၁၄-၂၀၁၅ ဘဏ္ဍာရေးနှစ်မှာ ပိုငွေ ၈၆၈ ဘီလီယံအထိ ဖြစ်ပေါ်ခဲ့တာကို တွေ့ရမှာဖြစ်ပါတယ်။ ဥပမာအားဖြင့် ပြည်ထောင်စုရန်ပုံငွေအတွင်း နိုင်ငံပိုင်စီးပွားရေးလုပ်ငန်း အဖွဲ့ဖြစ်တဲ့ မြန်မာ့သစ်လုပ်ငန်းဟာ ၂၀၁၄-၂၀၁၅ မှာ သစ်တန်ချိန် ၁၂ သိန်းအထိ ခုတ်ယူခဲ့တာကို တွေ့ရှိရမှာဖြစ်ပါတယ်။ ၂၀၁၅-၂၀၁၆ မှာ သယံဇာတထုတ်လုပ်တဲ့ အဖွဲ့အစည်းတွေရဲ့ ထုတ်လုပ်မှုကို လျှော့ချခဲ့သလို ၂၀၁၇၂၀၁၈ မှာ ဘဏ္ဍာရေးနှစ် ပြုပြင်ပြီးခန့်မှန်းခြေစာရင်းအရ လိုငွေကို ၅၅၉ ဘီလီယံအထိ တိုးမြှင့်လျာထား တာကို တွေ့ရမှာဖြစ်ပါတယ်။ အဲဒီအတွက်ကြောင့်မို့လို့ ၂၀၁၇-၂၀၁၈ ဘဏ္ဍာနှစ် ပထမ(၆)လပတ်မှာ သယံ ဇာတနဲ့ သဘာဝပတ်ဝန်းကျင်ထိန်းသိမ်းရေး နိုင်ငံပိုင်အဖွဲ့အစည်းတွေရဲ့ လိုငွေဟာ သန်းပေါင်း ၄၆,၀၉၈.၃၇၂ အထိ ဖြစ်ပေါ်ခဲ့တာကို တွေ့ရမှာဖြစ်ပါတယ်။ ရငွေလျော့ကျလာပေမယ့် သုံးစွဲမှုက ၁၀၂.၂၆ ရာခိုင်နှုန်းအထိ တိုးတက်သွားတာကို တွေ့ရမှာဖြစ်ပါတယ်။ Operating Ratio က ၈၀ ရာခိုင်နှုန်း မကျော်လွန်ရဘူး ဆိုပေ မယ့်လည်း နိုင်ငံပိုင်အဖွဲ့အစည်းတွေရဲ့ အားလုံးက ကျော်လွန်သုံးစွဲထားတာကို တွေ့ရမှာဖြစ်ပါတယ်။ မြန်မာ့ သစ်လုပ်ငန်းမှာဆိုရင် ၂၀၁၄-၂၀၁၅ မှာ ပိုငွေ ၈၆၈ ဘီလီယံ ဖြစ်ပေါ်ခဲ့ပေမယ့် RE မှာ မကြုံစဘူး ၈၂ ရာခိုင်နှုန်း ကျော်လွန်တောင်းခံခဲ့တာကို တွေ့ရမှာဖြစ်ပါတယ်။ ၂၀၁၅-၂၀၁၆ မှာ သစ်ခုတ်ယူမှုကို ၆ သိန်းအထိ လျှော့ချ ခဲ့ပြီး ၂၀၁၆-၂၀၁ရ မှာ ရပ်နားထားပါတယ်။ ဒါပေမယ့် ၂၀၁၇-၂၀၁၈ ပထမ(၆)လပတ်မှာ သစ်လုပ်ငန်း ကြွေးကျန်စရိတ်တွေဟာ ပြန်ဆပ်ရဆဲပဲဆိုတာကို မဖြစ်သင့်ဘဲနဲ့ တွေ့ရှိရမှာဖြစ်ပါတယ်။ နှစ်အလိုက် သစ်ခုတ်ယူတဲ့နေရာမှာ မြေပြင်မှာ ၂၀၁၅-၂၀၁၆ အထိ တန်ချိန် ၁၀ သိန်းကျော်အထိ ရှိနေတယ်လို့ သိရှိ ရပါတယ်။ သစ်တွေ တင်ဒါခေါ်ယူတဲ့နေရာမှာလည်း ပွင့်လင်းမြင်သာစွာ လုပ်ဆောင်နိုင်ဖို့ကို လိုအပ်နေ ပါတယ်။ ဒီနေ့အထိလည်း ပိုင်ရှင်မဲ့သစ်ဖမ်းဆီးရမှုတွေ၊ သစ်ခိုးထုတ်မှုတွေ ရှိနေတယ်ဆိုတာကိုလည်း ကြားသိရပါတယ်။ နာယကကြီးရှင့်။ နိုင်ငံရဲ့ ပုံရိပ်ဖြစ်တဲ့ နိုင်ငံပိုင်စီးပွားရေးအဖွဲ့အစည်းတွေဟာ တိုးတက်အောင်မြင် သင့်ပါတယ်။ စီးတဲ့ရေ ဆည်တဲ့ကန်သင်းလို ဘတ်ဂျက်တွေကို စနစ်တကျ မှန်မှန်ကန်ကန် သုံးစွဲသင့်ပါတယ်။ ရငွေလျော့ကျနေတဲ့ချင့်ချိန်သုံးစွဲသင့်ပါတယ်။ အသေးစိတ်စာရင်းတွေ တင်ပြသင့်ပါတယ်။ OA ကို ကြိုတင်တောင်းခံမယ်ဆိုရင်လည်း စာရင်းစစ်ချုပ်ရဲ့ ထောက်ခံချက်ကို လိုအပ်မှာဖြစ်ပါတယ်။ သက်ဆိုင်ရာ ဝန်ကြီးဌာနတွေကလည်း ကြပ်မတ်ထိန်းကျောင်းပေးဖို့ လိုအပ်ပါတယ်။ အကျင့်ပျက်မှုတွေ၊ လိုငွေလိုအပ်မှုတွေ များပြားနေမယ်ဆိုရင် နိုင်ငံတော်ရဲ့ အစိုးရအနေနဲ့ နိုင်ငံပိုင်စီးပွားရေးလုပ်ငန်းတွေကို လူမမာကျောပိုးနေ ရသလို စီးပွားရေးတိုးတက်ဖို့အတွက် ခရီးဖင့်နေဦးမှာ ဖြစ်ပါတယ်။ လိုငွေတွေကို ဖြည့်တင်းနိုင်ဖို့ ကြိုးစား နေရတဲ့နိုင်ငံပိုင်စီးပွားရေးလုပ်ငန်းတွေကို အောင်မြင်အောင် လုပ်ဆောင်နေရမှာဖြစ်သလို ထပ်မံ တိုးချဲ့ဖွဲ့စည်းသင့်တယ်လို့ ယူဆပါတယ်။ နိုင်ငံရဲ့ စီးပွားရေးဦးမော့လာတဲ့ SME တိုးတက်အောင် လုပ်ဆောင်ရမှာဖြစ်သလို ပြည်သူကို။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးသာအောင် မြို့သစ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1457">ဦးသာအောင်(မြို့သစ်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များနှင့် ဖိတ်ကြားထားသော ES တက်ကSS တင်တင် မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးသာအောင် ဖြစ်ပါတယ်။ ဒီကနေ့ ကျွန်တော့အနေနဲ့ ဆွေးနွေးမှာကတော့ ပြည်ထောင်စုဘဏ္ဍာငွေအရအသုံးဆိုင်ရာ အစီရင်ခံစာနှင့်ပတ်သက်၍ ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက် အစီရင်ခံစာအပေါ် ဆွေးနွေးသွားမှာဖြစ်ပါတယ်။ ဆွေးနွေးမည့်အကြောင်းအရာကတော့ ပြည်ထောင်စုဘဏ္ဍာငွေအရအသုံးဆိုင်ရာ အစီရင်ခံစာမှ ငွေလုံးငွေရင်းအပိုင်းကို အဓိကထား ဆွေးနွေးသွားမှာ ဖြစ်ပါတယ်။ ၂၀၁၇-၂၀၁၈ အရ ငွေလုံးငွေရင်း သုံးငွေကို ၄,၄၈၇.၇ရရ ဘီလီယံကျပ်ကို ဘတ်ဂျက်လျာထားပြီးဖြစ်ပါတယ်။ ယခုအစီရင်ခံစာ တင်ပြချိန်ထိ ဘီလီယံ ၈၄၈.၆၂၀ ကိုသာ အသုံးပြု ထားကြောင်း တွေ့ရှိရတဲ့အတွက် နောက်ထပ်သုံးစွဲရန် ဘတ်ဂျက် လျာထားငွေမှာ ၃,၆၃၉.၁၅ရ ဘီလီယံကျပ် ရှိနေကြောင်းသိရပါတယ်။ ဘတ်ဂျက်ကာလအတွင်း ပြီးမြောက် အောင် အကောင်အထည်ဖော်ရမှာ ဖြစ်ပါတယ်။ ရာခိုင်နှုန်းအားဖြင့် ၁၉ ရာခိုင်နှုန်းခန့်သာ အကောင် အထည်ဖော်ထားပြီး ၈၀ ရာခိုင်နှုန်းကျော် အကောင်အထည်ဖော်ရန် လိုအပ်နေသလို ဖြစ်ပါတယ်။ ဖော်ပြပါ ငွေလုံးငွေရင်းထဲမှာ လမ်း၊ တံတား၊ အဆောက်အဦများပါရှိပြီး အချို့သောလုပ်ငန်းတွေကို ယနေ့င်ဒါကိစ္စများ မပြီးသေးကြောင်းလည်း သိရပါတယ်။ အဘယ့်ကြောင့် တင်ဒါကိစ္စများ ယနေ့ပြီးသေးသည်ကိုလည်း တင်ပြပေးစေလိုပါတယ်။ အထူးသဖြင့် အသစ်ချမှတ်ထားတဲ့ တင်ဒါစည်းကမ်း များနဲ့အညီဖြစ်စေဖို့အတွက် အခက်အခဲရှိပါက ပွင့်ပွင့်လင်းလင်း တင်ပြပေးစေချင်ပါတယ်။ ကျွန်တော့ အနေနဲ့ကတော့ ဒီပြည်သူ့ငွေစာရင်းကော်မတီ၏ အကြံပြုချက်အတိုင်း ဘတ်ဂျက်အတည်ပြုပြီးတဲ့နောက် ၃ လ အတွင်းမှာ တင်ဒါလုပ်ငန်းများ ပြီးစီးအောင် ဆောင်ရွက်မှသာလျှင် စံချိန်စံညွှန်းမီတဲ့ ဒီောက်စွာ ရရှိတဲ့အတွက် စံချိန်စံညွှန်းမီတဲ့ အဆောက်အဦများ ဖြစ်ပေါ်နိုင်ပါတယ်။ နောက် အလုပ်အကိုင်များ အဆက်မပြတ် ပေါ်ထွန်းစေခြင်းဖြင့် ကျွန်တော်တို့ ဒီငွေကြေးလှည့်ပတ် သုံးစွဲရာမှာလည်းပဲ ငွေကြေး တည်ငြိမ်မှုကို အထိုက်အလျောက် ရရှိနိုင်ပါတယ်။ ကျွန်တော်တို့ ပြည်သူကိုပေးထားတဲ့ ကတိများလည်းပဲ တည်တဲ့အတွက် ပြည်သူများရဲ့ ယုံကြည်မှုကိုရစေမှာဖြစ်ပါတယ်။ ဆက်လက်ပြီးတော့ ဆွေးနွေးလိုတာကတော့ အကြောင်းအမျိုးမျိုးကြောင့် ဘတ်ဂျက်ကာလအတွင်း ပြီးပြတ်အောင် အကောင်အထည်ဖော် ဆောင်ရွက်နိုင်ခြင်းမရှိ၍ ပြန်လည်အပ်နှံသည့် အခြေအနေများလည်း ယခင်နှစ်များကဲ့သို့ ပေါ်ပေါက်နိုင်ပါတယ်။ ထိုကဲ့သို့ ပေါ်ပေါက်လာပါက သက်ဆိုင်ရာဝန်ကြီးဌာနများ၊ လွှတ်တော်ကော်မတီများနှင့် တွေ့ဆုံညှိနှိုင်းစေချင်ပါတယ်။ မိမိတို့ဘတ်ဂျက်ဟာ လိုငွေပြဘတ်ဂျက်ဖြစ်သည့် အတွက် ငွေကြေးတည်ငြိမ်မှုရှိအောင် ခက်ခက်ခဲခဲ ထိန်းညှိဖြည့်စွက်ရတဲ့ ဘတ်ဂျက်ဖြစ်သည့်အတွက် ပြည်သူတို့ရဲ့ လိုအပ်ချက်ကိုလည်း အစွမ်းကုန်ဖြည့်ပေးစေချင်ပါတယ်။ မလွှဲမရှောင်သာမှသာ ပြန်အပ်ခြင်း ဆိုတဲ့အလုပ်ကို လုပ်စေချင်ပါတယ်။ နိဂုံးချုပ်အနေဖြင့် ပြောကြားလိုတာကတော့ တင်ဒါလုပ်ငန်းများ နောက်ကျခဲ့ခြင်းကြောင့် အလုပ် အကိုင် အခွင့်အလမ်းများကို ထိခိုက်စေခြင်း၊ လှည့်ပတ်သုံးစွဲငွေများ လျော့နည်းခြင်းကြောင့် အရောင်းအဝယ် အလုပ်အကိုင်များအပေါ် ဂယက်ရိုက်ခတ်ခြင်း၊ ဝန်ကြီးဌာန ၂၂ ခု ၏ အကောင်အထည်ဖော်မှုဟာ ၃ရ ရာခိုင်နှုန်းသာရှိသည့်အတွက် လာမည့် ၄၊ ၅၊ ၆ လအတွင်း သုံးစွဲရန်ကျန်ငွေမှာ ကျပ် ဘီလီယံပေါင်း သောင်းကျော်ရှိသေးသည့်အတွက် သုံးစွဲခဲ့မယ်ဆိုလို့ရှိရင် ငွေကြေးကွာဟမှု ဖြစ်လာနိုင်ပါတယ်။ အထူးသဖြင့် အဆောက်အဦလုပ်ငန်းများအတွက် လောက်သော အခက်အခဲများ ရှိလာနိုင်သည့်အတွက် အကောင်းဆုံး ဖြေရှင်းပေးပါရန် တိုက်တွန်းရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁ရ -၂၀၁၈ ခု၊ ဘဏ္ဍာရေးနှစ် ပထမ (၆)လပတ် ပြည်ထောင်စုဘဏ္ဍာငွေ အရအသုံးဆိုင်ရာအစီရင်ခံစာနဲ့စပ်လျဉ်းပြီး ပြည်သူ့ငွေစာရင်း ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပါအဝင် လွှတ်တော် ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်းဆွေးနွေးခြင်း၊ လွှတ်တော်က သဘောတူလက်ခံရန် ပြည်သူ့ငွေစာရင်းပူးပေါင်းကော်မတီက အဆိုတင်သွင်းခြင်းနဲ့ လွှတ်တော်ရဲ့ အတည်ပြုချက်ရယူခြင်းတို့ကို ၂၄-၁၁-၂၀၁ရ ရက်တွင် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒသမနေ့ ရပ်နားကြောင်းနှင့် (၁၁)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆဋ္ဌမ ပုံမှန်အစည်းအဝေး ဒသမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေးရဲ့ (၁၁)ရက်မြောက်နေ့ကို ၂၀၁ရ ခုနှစ်၊ နိုဝင်ဘာလ ၂၃ ရက် (ကြာသပတေးနေ့) မွန်းလွဲတစ်နာရီ (၁၃၀၀ နာရီ) ကျင်းပ ပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေး ပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">ပြည်ထောင်စုလွှတ်တော် ကိုယ်စားလှယ်များအားလုံး ထွက်ခွာနိုင် ပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဆဋ္ဌမပုံမှန်အစည်းအဝေး ဒသမနေ့ အစည်းအဝေးကို မွန်းလွဲ ၁၄:၃၀ နာရီတွင် ရပ်နားပါသည်။</speech>
</postface>
</transcript>
</doc>
