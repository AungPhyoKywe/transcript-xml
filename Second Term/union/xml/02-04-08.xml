<doc>
<docinfo>
<docno>02-04-08.xml</docno>
<pdf>02-04-08.pdf</pdf>
<term value="02">ဒုတိယအကြိမ်</term>
<session value="04" />
<sittingday value="08" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး အဋ္ဌမနေ့မှတ်တမ်း</title>
<date>၁၃၇၈ ခုနှစ်၊ တပို့တွဲလပြည့်ကျော် ၉ ရက် (၂၀၁ရ ခုနှစ်၊ ဖေဖော်ဝါရီလ ၂၀ ရက်)(တနင်္လာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး အဋ္ဌမနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်ပါသော ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များ ခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ အဋ္ဌမနေ့ အစီအစဉ် စတင်ပါတော့မယ်။ ယနေ့ ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးသို့ ဒဂုံတက္ကသိုလ်မှ ကျောင်းသားကျောင်းသူ ၂၁၀ ဦး အပါအဝင် ပြည်သူလူထု ၄၆၁ ဦး လာရောက်လေ့လာလျက်ရှိကြောင်း တင်ပြအပ်ပါတယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး အဋ္ဌမနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၄ရ ဦးရှိပြီး ဒီကနေ့ အစည်းအဝေးကို ၅၇၉ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၉.၄၉ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့ အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် အဋ္ဌမနေ့အစည်းအဝေး အစီအစဉ်ကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စု လွှတ်တော် စတုတ္ထပုံမှန်အစည်းအဝေး အဋ္ဌမနေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေ ထားတဲ့အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="852">ဦးမင်းဦး(အတွင်းရေးမှူး၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး အဋ္ဌမနေ့ ၂၀-၂-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသား လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီ အတွင်းရေးမှူး ဖြစ်သူ ကျွန်တော် ဦးမင်းဦးက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော်ကိုယ်စားလှယ်များမှာ - - ဦးလုံဂျုံဆန်မိုင် ဆွမ်ပရာဘွမ်၊ - ဦးသန်းလင်းလင်း မယ်စုံ၊ - ဦးစံခင် ကန်ပက်လက်၊ - ဦးကျင့်ရှင်းထန် တီးတိန်၊ - ဦးခမ်ခန့်ထန် တွန်းဇံ၊ - ဒေါက်တာဆလိုင်းရီယန်းဗဲလ်(ခ) ဆလိုင်းရန်းဗယ် ဖလမ်း၊ - ဦးထွန်းထွန်းနိုင် - ဦးအောင်စိုး သရက်ချောင်း၊ - ဦးဌေးမင်းသိန်း ကြို့ပင်ကောက်၊ - ဦးမင်းသိန်း တောင်တွင်းကြီး၊ - ဦးစိုးမြင့်(ခ) ဦးစိုးလွင် ငဖဲ၊ - ဦးလှဌေးဝင်း - ဒေါ်ခင်စောဝေ - ဦးဦးလှစော - ဦးရဲလွင် - ဦးဘိုဘိုဦး - ဦးထွန်းမြင့် - ဒေါ်စုစုလွင် - ဦးစိုးမြင့် - ဦးလီကျိန်းဖူ(ခ) ဦးမြင့်ဆွေ - ဦးစိုင်းထွန်းစိန် - ဒေါက်တာဒေါ်သန်းငွေ - ဦးခွန်သန်းထူး - ဦးသန်းအောင် - ဦးခင်မောင်လတ် - ဗိုလ်ချုပ်တောက်ထွန်း - ဗိုလ်ချုပ်သန်းထွတ်သိန်း - ဗိုလ်မှူးတင်အောင်ဝင်း - ဗိုလ်မှူးမြတ်သိန်း - ဗိုလ်မှူးဟန်စိုးထွဋ် - ဗိုလ်မှူးမိုးမြင့်အောင် - ဗိုလ်မှူးထင်လင်းဦး - ဦးစိုးသိန်း - ဦးစိုင်းပန်ဖ - ဦးစောချစ်ဦး - ဒေါ်ခင်ဆွေလွင် - ဦးဇုန်လှယ်ထန်း - ဦးကိုကိုနိုင် - ဦးညီညီထွေး(ခ) ဦးကိုကိုလေး - ဒေါက်တာလင်းဝေဖြိုးလတ် မြောက်ဦး၊ အလုံ၊ စမ်းချောင်း၊ ဗဟန်း၊ သုံးခွ၊ ပင်းတယ၊ ကုန်းကြမ်း၊ မိုင်းပျဉ်း၊ တောင်ကြီး၊ ဆီဆိုင်၊ ငပုတော၊ မြန်အောင်၊ တပ်မတော်သား၊ တပ်မတော်သား၊ တပ်မတော်သား၊ တပ်မတော်သား၊ တပ်မတော်သား၊ တပ်မတော်သား၊ တပ်မတော်သား၊ ကယား-၉၊ ကယား-၁၂။ ချင်း-၉၊ ချင်း-၄၊ စစ်ကိုင်း-၈၊ စစ်ကိုင်း-၁၁။ တနင်္သာရီ-၅၊ - ဦးအောင်ကြည်ညွန့် - ဦးစိုးဝင်း ရခိုင်-၁၂၊ - ဦးစိုင်းလုံစံခတ် ရှမ်း-၇၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဦးစိုင်းဝမ်းလှိုင်းခမ်း ရှမ်း-၃၊ - ဦးမောင်မောင်အုန်း ဧရာဝတီ-၅၊ - ဦးစိုးမိုး ဧရာဝတီ-၁၊ - ဦးရဲမြင့်စိုး ရန်ကုန်-၇၊ - ဦးဘမျိုးသိန်း ရန်ကုန်-၅၊ - ဦးကျော်ထွေး ရန်ကုန်-၈၊ - ဦးအေးဗိုလ် ရန်ကုန်-၁၁၊ - ဗိုလ်မှူးချုပ်ကျော်ကျော်စိုး တပ်မတော်သား၊ - ဗိုလ်မှူးချုပ်သက်ထွန်းအောင် တပ်မတော်သား၊ - ဗိုလ်မှူးနေမျိုးကျော် တပ်မတော်သား၊ - ဗိုလ်မှူးမောင်မောင်ငြိမ်း တပ်မတော်သား နှင့် - ဗိုလ်မှူးဇော်ထွန်း တပ်မတော်သား တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၁၂ ဦး ရှိပြီး၊ ယနေ့ ခွင့်ပန် ကြားသူ ၅၆ ဦးဖြစ်တဲ့အတွက် စုစုပေါင်းခွင့်ပန်ကြားသူ ၆၈ ဦး ဖြစ်ပါတယ်။ ခွင့်မဲ့ပျက်ကွက်သူ မရှိ ပါကြောင်းနဲ့ ယနေ့ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၅၆ ဦးအား ခွင့်အဖြစ် သတ်မှတ် ခွင့်ပြုပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျား။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး အဋ္ဌမနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၄ရ ဦး၊ ယခင်က ခွင့်ပြုထားသူ ၁၂ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၆ ဦး ဖြစ်တဲ့အတွက် ခွင့်ပြုထားသူ စုစုပေါင်း ၆၈ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော တနင်္သာရီတိုင်းဒေသကြီးအစိုးရအဖွဲ့ လုံခြုံရေးနှင့် နယ်စပ်ရေးရာဝန်ကြီး ခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ တနင်္သာရီတိုင်း ဒေသကြီးအစိုးရအဖွဲ့ လုံခြုံရေးနှင့် နယ်စပ်ရေးရာဝန်ကြီး ဗိုလ်မှူးကြီးဇော်လွင်အား စစ်ဘက်မူလတာဝန်များ ပြန်လည်ထမ်းဆောင်စေပြီး ဗိုလ်မှူးကြီးကျော်ဇေယျအား ခန့်အပ်တာဝန်ပေးခြင်းနဲ့စပ်လျဉ်း၍ နိုင်ငံတော် သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၁၇-၂-၂၀၁ရ ရက်စွဲပါစာအမှတ်၊ ၁၀၇(၁)/၈/သမ္မတရုံးဖြင့် ဖွဲ့စည်းပုံအခြေခံဥပဒေပုဒ်မ ၂၆၂ ပုဒ်မခွဲ(ဋ)နဲ့အညီ ပေးပို့ထားပါတယ်။ အထက်ပါလုံခြုံရေးနှင့် နယ်စပ်ရေးရာဝန်ကြီးအဖြစ် ခန့်အပ်တာဝန်ပေးခြင်းကို ပြည်ထောင်စု လွှတ်တော်ဆိုင်ရာ ဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနှင့်စပ်လျဉ်း၍ လွှတ်တော်ကိုယ်စားလှယ် များ၏ ဆွေးနွေးချက်များအပေါ် စီမံကိန်းနှင့် ဘဏ္ဍာရေးဝန်ကြီးဌာနနှင့် ဥပဒေကြမ်းပူးပေါင်း ကော်မတီတို့က ပြန်လည်ရှင်းလင်းဆွေးနွေးခြင်း၊</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာဖတ်ခြင်း၊ လွှတ်တော်ကိုယ်စားလှယ်များရဲ့ မူသဘော ဆွေးနွေးခြင်းအပါအဝင် ဥပဒေ၊ နည်းဥပဒေနဲ့ညီညွတ်တဲ့ ပြင်ဆင်ချက်အဆိုတင်သွင်း၊ ဆွေးနွေးခြင်းအစီအစဉ် တို့ကို ၁၃-၂-၂၀၁ရ ရက်နဲ့ ၁၇-၂-၂၀၁ရ ရက်တွင် ကျင်းပပြုလုပ်တဲ့ ပြည်ထောင်စုလွှတ်တော် ပုံမှန်အစည်း အဝေးမှာ ဆောင်ရွက်ခဲ့ပြီး ဖြစ်ပါတယ်။ ယခုကိုယ်စားလှယ်များရဲ့ ဆွေးနွေးချက်များအပေါ် စီမံကိန်းနှင့် ဘဏ္ဍာရေးဝန်ကြီးဌာနနဲ့ ဥပဒေကြမ်း ပူးပေါင်းကော်မတီတို့က ပြန်လည်ရှင်းလင်း ဆွေးနွေးမှာ ဖြစ်ပါတယ်။ ဦးစွာ စီမံကိန်းနှင့် ဘဏ္ဍာရေးဝန်ကြီးဌာန ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့်ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့် လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနဲ့ ပြည့်စုံကြပါစေရန် နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ၂၀၁ရ ခုနှစ်၊ ပြည်ထောင်စုရဲ့ အခွန်အကောက်ဥပဒေကြမ်းအပေါ်မှာ ဥပဒေကြမ်းပူးပေါင်းကော်မတီက တင်သွင်းတဲ့ အစီရင်ခံစာနဲ့ စပ်လျဉ်းပြီး ကျွန်တော်တို့ ဝန်ကြီးဌာနအပါအဝင် အခြားသောသက်ဆိုင်သည့် ဝန်ကြီးဌာနများနှင့် ညှိနှိုင်းသဘောတူညီခဲ့ကြပြီးဖြစ်သဖြင့် အထူးရှင်းလင်းတင်ပြရန်မရှိပါ။ ဒီအစည်းအဝေးတွင် ကျွန်တော့အနေဖြင့် လွှတ်တော်ကိုယ်စားလှယ်ကြီးများ၏ ဆွေးနွေးအကြံပြုချက်များအပေါ် ပြန်လည်ရှင်းလင်း ဆွေးနွေးသွားမှာ ဖြစ်ပါတယ်။ Power Point အသုံးပြုခွင့်ပြုပါရန် ပန်ကြားတင်ပြအပ်ပါတယ်။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းအပေါ်မှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက် အစီရင်ခံစာတင်ပြရာမှာ ပြည်သူ့ငွေစာရင်းပူးပေါင်းကော်မတီ၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်၊ သက်ဆိုင်ရာဝန်ကြီးဌာနများ၊ ကဏ္ဍအသီးသီးမှ လုပ်ငန်းရှင်များရဲ့ သဘောထားများရယူပြီး အားပေးတိုင်ပင် ဆောင်ရွက်ခဲ့ပါတယ်။ ဥပဒေကြမ်းပူးပေါင်း ကော်မတီရဲ့ အစီရင်ခံစာနှင့် လွှတ်တော်ကိုယ်စားလှယ်ကြီးများရဲ့ အပြုသဘောဆောင်တဲ့ ဝေဖန်အကြံပြုချက် များအားလုံးက ညွှန်းဆိုသည်မှာ နိုင်ငံတော်အတွက် အခွန်အကောက်ရငွေများ တိုးတက်လာစေရေးနှင့် ပိုမို ကျယ်ပြန့်သော အခွန်ကောက်ခံမှုနယ်ပယ်များဖြင့် အားလုံးက ကြည်ဖြူ ကျေနပ်စွာ အခွန်ပေးဆောင်နိုင် ကြစေရေးတို့ကို ဦးတည်ကြသည်ကို တွေ့ရှိရပါသဖြင့် မိမိတို့၏ သဘောထားနှင့် ထပ်တူထပ်မျှ ဖြစ်ပါကြောင်း ပထမဦးစွာ တင်ပြအပ်ပါတယ်။ ၂၀၁၇-၂၀၁၈ ဘဏ္ဍာရေးနှစ်အတွက် နိုင်ငံတော်၏ရငွေကို အဓိကအထောက်အကူပြုစေမည့် အခွန် အကောက်ရငွေများ ကောက်ခံရရှိရေး ကြိုးပမ်းဆောင်ရွက်ရာမှာ လက်ကိုင်ပြု ကျင့်သုံးရမယ့် ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေအပေါ် ဤကဲ့သို့ ဝိုင်းဝန်းသုံးသပ် ဆွေးနွေးကြခြင်းဖြင့် နိုင်ငံတော်၏ ရငွေများကို တိုးတက်ဖော်ဆောင်နိုင်မည် ဖြစ်သကဲ့သို့ ပြည်သူများအတွင်း အခွန်ယဉ်ကျေးမှုကိုလည်း ပိုမိုတိုးတက်ထွန်းကားလာစေမှာ ဖြစ်ပါတယ်။ ပြည်ထောင်စုရဲ့ နှစ်စဉ်အခွန်အကောက်ဥပဒေဆိုသည်မှာ အခွန်အကောက်ဆိုင်ရာ မူလဥပဒေများဖြစ်သော ဝင်ငွေခွန်ဥပဒေ၊ ကုန်သွယ်လုပ်ငန်းခွန်ဥပဒေ၊ အထူး ကုန်စည်ခွန်ဥပဒေ၊ တံဆိပ်ခေါင်းခွန်ဥပဒေတို့တွင် ပြဋ္ဌာန်းထားချက်များအပေါ်အခြေခံ၍ အခွန်ပေး ဆောင်ခြင်း၊ အခွန်ကင်းလွတ်ခြင်း၊ အခွန်လျှော့ပေါ့ခြင်း၊ အခွန်ကျသင့်မည့်ကုန်စည်နှင့် ဝန်ဆောင်မှု၊ အခွန် မကျသင့်မည့် ကုန်စည်နှင့်ဝန်ဆောင်မှု စသည်တို့နဲ့ပတ်သက်၍ အသေးစိတ်ကိစ္စရပ်များကို ဘဏ္ဍာရေးနှစ် ၁ နှစ်တာကာလအတွက် ပြဋ္ဌာန်းပေးသည့် ဥပဒေတစ်ရပ်ပင်ဖြစ်ပါတယ်။ ယခင်နှစ် ဥပဒေအပေါ် အခြေခံ စဉ်းစားသကဲ့သို့ လက်ငင်းဖြစ်ပေါ်နေတဲ့ နိုင်ငံတော်ရဲ့ စီးပွားရေး အခြေအနေအရပ်ရပ်အပေါ်မှာလည်း ထည့်သွင်းစဉ်းစား ဆောင်ရွက်ရန် လိုအပ်သောဥပဒေ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ လွှတ်တော်ကိုယ်စားလှယ် ၁၀ ဦးတို့ရဲ့ ဆွေးနွေးအကြံပြုချက် များမှာ ဥပဒေကြမ်းရဲ့ အပိုဒ်၊ အပိုဒ်ခွဲများအလိုက် မူသဘောဆွေးနွေးခြင်း၊ မရှင်းလင်းသည်များကို မေးမြန်း ဆွေးနွေးခြင်း၊ ပြင်ဆင်စေလိုသည့်အချက်များကို ဆွေးနွေးခြင်း၊ ပယ်ဖျက်ပေးစေလိုသည့် အချက်များကို ဆွေးနွေးခြင်း၊ ဥပဒေကြမ်းပူးပေါင်းကော်မတီ၏ ပြင်ဆင်ချက်များကို ထောက်ခံဆွေးနွေးခြင်းစသည်ဖြင့် အမျိုးမျိုးပါရှိပါတယ်။ ပထမဦးစွာ ဥပဒေကြမ်း၏ အခန်း(၃)၊ အခွန်နှုန်းများသတ်မှတ်ခြင်းနှင့် အစီရင်ခံခြင်းအခန်းပါ အပိုဒ် ၆ နှင့် အပိုဒ် ရ တို့တွင် အစီရင်ခံရမည့် နေ့ရက်ကို အတိအကျ ထည့်သွင်းပြဋ္ဌာန်းသင့်ကြောင်း မူသဘောဆွေးနွေးတင်ပြတဲ့ ဧရာဝတီတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဒေါ်အိအိပြုံးရဲ့ ဆွေးနွေးချက်အပေါ် ပြန်လည်ရှင်းလင်း ဆွေးနွေးမှာဖြစ်ပါတယ်။ အခွန်အရပ်ရပ်ကို ကောက်ခံပေးကြတဲ့ တစ်ပြည်လုံးအနှံ့မှာရှိတဲ့ အခြေခံယူနစ်ရုံးများအနေဖြင့် မိမိတို့ရဲ့ သက်ဆိုင်ရာ ဘဏ်စာရင်းမှ အမှန်ကောက်ခံရရှိငွေများကို ဘဏ်ငွေသွင်းချလန်၊ ဘဏ်ရှင်းတမ်း စသည့်အထောက် အထားများနဲ့ အခြေပြု စစ်ဆေးပြီးမှ လချုပ်စာရင်းများပြုစုပြီး သက်ဆိုင်ရာလ ကုန်ဆုံးပြီး တစ်ပတ် အတွင်း သက်ဆိုင်ရာရုံးချုပ်များထံသို့ ပေးပို့ကြရပါတယ်။ ရုံးချုပ်များကလည်း သတ်မှတ်ရက်များ မတိုင်မီ အဆင့်ဆင့် ဆက်လက်အစီရင်ခံတင်ပြခြင်းကို ဆောင်ရွက်ပါတယ်။ ပြည်ထောင်စုရဲ့ ဘဏ္ဍာငွေ အရအသုံးရေးဆွဲတင်ပြခြင်းဆိုင်ရာဥပဒေ ပုဒ်မ ၁၈ မှာ ခြောက်လပတ် အစီရင်ခံစာများနဲ့ပတ်သက်ပြီး ပြည်ထောင်စုလွှတ်တော်သို့ စီရင်ခံနိုင်ရေးအတွက် နှစ်ဝက်အစီရင်ခံစာကို သက်ဆိုင်ရာ ဘဏ္ဍာရေးနှစ်၏ အောက်တိုဘာလအတွင်းတွင် အစီရင်ခံရမည်ဟုပါရှိသဖြင့် စီမံကိန်းနှင့် ဘဏ္ဍာရေး ဝန်ကြီးဌာနသို့ အောက်တိုဘာလ ၉ ရက်နေ့မတိုင်မီပေးပို့ရန် သတ်မှတ်ထားပါတယ်။ နှစ်ပတ်လည် အစီရင်ခံစာ နှင့်ပတ်သက်၍ စီမံကိန်းနှင့်ဘဏ္ဍာရေးဝန်ကြီးဌာနက ယာယီအမှန်စာရင်းများကို ဧပြီလ ၁၄ ရက် မတိုင်မီပေးပို့ရန် သတ်မှတ်ထားပါတယ်။ သို့ဖြစ်ပါ၍ ယခု အခွန်အကောက်ဥပဒေကြမ်းမှာ အစီရင်ခံ ရမည့်နေ့ရက်ကို ထည့်သွင်းမထားခြင်းဖြစ်ကြောင်း တင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ဥပဒေကြမ်း အခန်း(၅) အထူးကုန်စည်ခွန် အပိုဒ် ၁၁ အပိုဒ်ခွဲ(က)နဲ့ပတ်သက်ပြီး ပြင်ဦးလွင်မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါက်တာအောင်ခင်က အပိုဒ်ခွဲငယ်(၁)တွင်ပါရှိသော “စီမံခန့်ခွဲမှုကော်မတီ” ဆိုသည့် စကားရပ်သည် သက်ဆိုင်ရာမြို့နယ်၏ အခွန်စီမံခန့်ခွဲမှုကော်မတီ ဖြစ်သင့်ကြောင်း၊ ပြည်တွင်းထုတ် အထူးကုန်စည်အမျိုးအစားအပေါ် နေရာဒေသနှင့် လိုက် ကြိုတင်ကောက်ယူထားသည့် ဈေးကွက်ပေါက်ဈေးများကိုအခြေပြု၍ ဈေးကွက် ပေါက်ဈေး အတည်ပြုသတ်မှတ်ခြင်း၊ ဈေးကွက်ပေါက်ဈေးအလွှာအလိုက် ထမ်းဆောင်ရမည့် ပုံသေအခွန်နှုန်း သတ်မှတ်ခြင်းတို့ကို ပြည်တွင်းအခွန်များဦးစီးဌာန(ရုံးချုပ်)၊ ညွှန်ကြားရေးမှူးချုပ်၊ ဒုတိယညွှန်ကြား ရေးမှူးချုပ်နှင့် ညွှန်ကြားရေးမှူးများ ပါဝင်သော စီမံခန့်ခွဲမှုကော်မတီ (Executive Committee)က ဥပဒေပြဋ္ဌာန်းချက်နှင့်အညီ ဆောင်ရွက်ကြတာဖြစ်ပါတယ်။ ဤသို့မသတ်မှတ်မီမှာလည်း စီမံခန့်ခွဲမှု ကော်မတီဟာ သက်ဆိုင်ရာ လုပ်ငန်းအသင်းအဖွဲ့အလိုက် ကြိုတင်အသိပေး ရှင်းလင်းပြီးမှ ဆောင်ရွက်ခြင်း ဖြစ်ပါတယ်။ သတ်မှတ်ပြီးတဲ့အခါမှာလည်း မည်သည့်ကုန်စည် အမျိုးအစားအတွက် မည်သည့်အခွန်နှုန်း သတ်မှတ်ပေးထားသည်၊ မည်သည့်အခွန်အမှတ်တံဆိပ် မည်မျှထုတ်ပေးထားသည်တို့ကို ပွင့်လင်း မြင်သာမှုရှိစွာ ပြည်သူအများသိရှိစေရန် ပြည်တွင်းအခွန်များဦးစီးဌာန Website မှာဖော်ပြခြင်း၊ သက်ဆိုင်ရာ လုပ်ငန်းရှင်များသို့ ဖြန့်ဝေအသိပေးခြင်းတို့ကို ဆောင်ရွက်လျက်ရှိပါကြောင်း တင်ပြအပ်ပါတယ်။ အပိုဒ် ၁၁ အပိုဒ်ခွဲ(က)ဇယားပါ စီးကရက်နှင့် အရက်တို့၏ အခွန်နှုန်းသတ်မှတ်ချက်များနှင့် ပတ်သက်ပြီး နိုင်ငံတကာလေ့လာတင်ပြချက်များနှင့်အတူ တိုးမြှင့်သတ်မှတ်ခြင်းဖြင့် သောက်သုံးသူလျော့ပါးသွားရေး ဆောင်ရွက်သင့်ကြောင်းကို မွန်ပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးမျိုးဝင်းက တင်ပြဆွေးနွေးခဲ့ပါတယ်။ အပိုဒ် ၁၁ အပိုဒ်ခွဲ(က)ဇယား တန်ဖိုးအဆင့်စာတိုင်မှာ ဖော်ပြထားတဲ့ တန်ဖိုးများဟာ စက်ရုံရောင်းဈေးမဟုတ်ဘဲ ဈေးကွက်ပေါက်ဈေးများဖြစ်ပါတယ်။ ဥပမာ စီးကရက်တစ်ဘူးသည် ဈေးကွက်အတွင်း လက်လီရောင်းဈေး ကျပ် ၃၅၀ ရှိလျှင် ၁ ကျပ်မှ ကျပ် ၄၀၀ အထိ ဆိုတဲ့ တန်ဖိုး အဆင့်မှာ အကျုံးဝင်ပါတယ်။ တစ်လိပ်ကို ၄ ကျပ်နှုန်းနဲ့ အလိပ် ၂၀ ပါ တစ်ဘူးလျှင် ၈၀ ကျပ် ကျသင့်မှာ ဖြစ်ပါတယ်။ လက်လီဈေးကွက်မှာ ၃၅၀ ကျပ်နဲ့ ရောင်းနေတဲ့စီးကရက်တစ်ဘူးသည် စက်ရုံတွင် ထုတ်လုပ်သည့်အဆင့်မှ လက်ကား၊ လက်လီဖြန့်ဖြူးသူနှင့် သောက်သုံးသူလက်ဝယ်အဆင့်အထိ အဆင့်ဆင့် ဖြန့်ဖြူးရာမှာ စီမံအုပ်ချုပ်မှုစရိတ်များဟာ ပျမ်းမျှ ၃၀ ရာခိုင်နှုန်းခန့် ကုန်ကျနိုင်မှာ ဖြစ်ပါတယ်။ မူလ စက်ရုံထုတ်ဈေးနှုန်းဟာ ပျမ်းမျှ ၁၄၀ ကျပ်ခန့် ရှိမှာဖြစ်ပါတယ်။ အဲဒီ ဈေးကွက်ပေါက်ဈေး ၃၅၀ နှင့် အခွန်ကို အချိုးချကြည့်လို့ရှိရင် ၂၃ ရာခိုင်နှုန်းခန့်သာ ဖြစ်သော်လည်းပဲ စက်ရုံထုတ်ဈေးနဲ့ ပြန်လည်အချိုးချ ကြည့်ရင်တော့ ၆၀ ရာခိုင်နှုန်းခန့် ရှိနေတာကို တွေ့ရှိရမှာဖြစ်ပါတယ်။ အခွန်နှုန်းတိုးမြှင့်လိုက်တိုင်း အထူး ကုန်စည်ဈေးနှုန်း ကြီးမြင့်သွားမှာဖြစ်တဲ့အတွက် သောက်သုံးမှုကို လျော့နည်းသွားစေနိုင်ရန် ဆောင်ရွက်ခြင်း ဖြစ်သကဲ့သို့ အဆိုပါကုန်စည်များကို အမှန်တကယ်စွဲလန်းပြီး သုံးစွဲနေသူများအနေဖြင့် င်း အတာတစ်ခုအထိ ဆက်လက်သုံးစွဲနေဦးမည်ဖြစ်ရာ အထူးကုန်စည်ဈေးနှုန်း ကြီးမြင့်မှုကြောင့် အရည်အသွေး၊ အမျိုးအစား စံချိန်စံညွှန်းမမီသော အရက်၊ စီးကရက်များကို သုံးစွဲလာနိုင်ပါတယ်။ အဲဒီလိုသုံးစွဲမှုကြောင့် လည်း ကျန်းမာရေးအရဆိုးကျိုးများ ပိုမိုဖြစ်ပေါ်နိုင်ပါတယ်။ တစ်ဖက်ကလည်း ပြည်တွင်းထုတ်ကုန်များ con Sargunnarseniş mesafon Se confine for ပိုမိုဝင်ရောက်လာနိုင်ခြင်းတို့ကိုလည်း ထည့်တွက်ရမှာဖြစ်ပါတယ်။ သို့ဖြစ်ရာ အခွန်နှုန်းများ သတ်မှတ်ရာမှာ သင့်တင့်မျှတသော အခွန်နှုန်းများဖြစ်စေရန်နှင့် လက်တွေ့ ပကတိအခြေအနေနှင့် ကိုက်ညီရန် ဆောင်ရွက် ထားခြင်းဖြစ်ပါကြောင်း တင်ပြအပ်ပါတယ်။ တစ်ဖက်က အခွန်နှုန်းများ၊ အခွန်ကျသင့်မှုများကို တိုးမြှင့်ခြင်းနဲ့အတူ အခွန်လွတ်ကင်းမှုမရှိစေရန် အခွန်အမှတ်တံဆိပ်များ ကပ်နှိပ်ရောင်းချစေခြင်း၊ ထုတ်လုပ်မှုကို တိုင်းတာနိုင်သော Flow Meter များ တပ်ဆင်စေပြီး စိစစ်ကြပ်မတ်လျက်ရှိခြင်းတို့ကြောင့် အခွန်တိုးတက်ကောက်ခံရရှိမှု တစ်နှစ်ထက်တစ်နှစ် တိုးမြှင့်ကောက်ခံရရှိလာကြောင်း၊ အရက်ထုတ်လုပ်ရောင်းချမှုအပေါ်မှာ ၂၀၁၄-၂၀၁၅ အခွန် ၁၃.၅၈ရ ဘီလီယံ၊ ၂၀၁၅-၂၀၁၆ မှာ ၆၉.၇၁၅ ဘီလီယံ၊ ၂၀၁၆-၂၀၁ရ ဘဏ္ဍာရေးနှစ်မှာ ကုန်သွယ်လုပ်ငန်းခွန်အပြင် အထူးကုန်စည်ခွန်ကိုပါ ကောက်ခံခဲ့တဲ့အတွက် အခွန်နှစ်ရပ်ပေါင်းရငွေဟာ ဒီဇင်ဘာလကုန်အထိ ကျပ် ၆၃.၂၉၅ ဘီလီယံ ရရှိနေပြီဖြစ်ပါကြောင်း တင်ပြအပ်ပါတယ်။ စီးကရက်ထုတ်လုပ်ရောင်းချမှုအပေါ် ၂၀၁၄-၂၀၁၅ မှာ ၈.၁၈၅ ဘီလီယံ၊ ၂၀၁၅-၂၀၁၆ မှာ ၁၅.၅၇၂ ဘီလီယံနဲ့ ၂၀၁၆-၂၀၁ရ မှာ ကုန်သွယ် လုပ်ငန်းခွန်အပြင် အထူးကုန်စည်ခွန်ကိုပါ ထပ်မံကောက်ခံခဲ့တဲ့အတွက် အခွန်နှစ်ရပ်ပေါင်းရငွေဟာ ဒီဇင်ဘာလကုန် အထိ ၄၄.၄၇၆ ဘီလီယံ ရရှိနေပြီဖြစ်ပါကြောင်း တင်ပြအပ်ပါတယ်။ အရက်၊ စီးကရက်၊ ဘီယာ၊ ဝိုင် အစရှိတဲ့ ပြည်သူလူထုရဲ့ ကျန်းမာရေးနဲ့ အကျင့်စာရိတ္တကို ထိခိုက်စေနိုင်တဲ့ ကုန်စည်များအပေါ်မှာ ယခင်က ကုန်သွယ်လုပ်ငန်းခွန် ကောက်ခံခဲ့ရာမှာ ရောင်းရငွေ အပေါ်မှာအခြေခံပြီး အခွန်ကျသင့်စေခဲ့ရာကနေ အထူးကုန်စည်ခွန်အဖြစ် ပြောင်းလဲကောက်ခံတဲ့နေရာ မှာတော့ ကုန်သွယ်လုပ်ငန်းခွန်မှာကဲ့သို့ ရောင်းရငွေအပေါ်မှာအခြေခံပြီးတော့ တွက်ချက်ခြင်းမဟုတ်ဘဲ ဈေးကွက်ပေါက်ဈေးအပေါ်မှာအခြေခံ၍ ကောက်ခံခြင်းဖြစ်သဖြင့် ထုတ်လုပ်သူများက အခွန်ရှောင်လွှဲ နိုင်ရေးအတွက် ဆောင်ရွက်လာနိုင်သော Transfer Pricing နည်းလမ်း အသုံးပြုခြင်းကိုလည်း ကာကွယ်နိုင် ပါတယ်။ ယင်းသို့စက်ရုံထုတ်ဈေးနှုန်းများ လျှော့ချတဲ့ Transfer Pricing နည်းလမ်းများ အသုံးပြုခြင်း ကို ကာကွယ်နိုင်မယ့်အပြင် ပေးဆောင်ရမယ့်အခွန်ပမာဏကို ကြိုတင်သတ်မှတ် အသိပေးကောက်ခံသည့် အတွက် ပွင့်လင်းမြင်သာမှုရှိစွာ ဆောင်ရွက်နိုင်ပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ ဖျာပုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းထွဋ်က အပိုဒ် ၁၁ အပိုဒ်ခွဲ(က)၏ ဇယားအမှတ်စဉ် ၄ ပါ ဆေးပေါ့လိပ်နှင့်ပတ်သက်သည့် အခွန် နှုန်းထား ပြင်ဆင်သတ်မှတ်ပေးနိုင်ရေးနှင့် အမှတ်စဉ် ၁၅(က) နှင့် (ခ)တို့ပါ မော်တော်ယာဉ်များနှင့် ပတ်သက်သည့် ကုန်စည်အမျိုးအစားသတ်မှတ်ချက်ကို ပြင်ဆင်ပေးနိုင်ရေး တင်ပြဆွေးနွေးထားပါတယ်။ ဆေးပေါ့လိပ်ထုတ်လုပ်ရောင်းချမှုအပေါ် တိုးမြှင့်သတ်မှတ်ရေးအတွက် ကိုယ်စားလှယ်ကြီးတင်ပြတဲ့ အခွန် နှုန်းဟာ သင့်တင့်လျောက်ပတ်သော အခွန်နှုန်းများ ဖြစ်ပါတယ်။ သို့ရာတွင် ပုံသေအခွန်နှုန်းဖြင့် အခွန်ထမ်းဆောင်စေရန် သတ်မှတ်ရမယ့် ပထမဆုံးနှစ်ဖြစ်ခြင်း၊ ဆေးပေါ့လိပ်ထုတ်လုပ်သည့် လုပ်ငန်း များသည် အခြေခံလူတန်းစားများလုပ်ကိုင်သော လက်မှုကိုအခြေခံသည့် အိမ်တွင်းလုပ်ငန်းငယ်များဖြစ်ခြင်း တို့ကြောင့် ဥပဒေကြမ်းပူးပေါင်းကော်မတီက ပြင်ဆင်သတ်မှတ်သည့် ပုံသေအခွန်နှုန်းဖြင့်သာ ထမ်းဆောင် စေသင့်ပါကြောင်း၊ အဆိုပါနှုန်းများကို မိမိတို့ကလည်းသဘောတူပါကြောင်း တင်ပြအပ်ပါတယ်။ မော်တော် ယာဉ်များနဲ့ ပတ်သက်၍ ပြဋ္ဌာန်းထားသည့် မော်တော်ယာဉ်ဥပဒေနှင့်အညီ မော်တော်ယာဉ်များ မှတ်ပုံတင်ခြင်း ကိစ္စများကို စီမံခန့်ခွဲလျက်ရှိသော ကုန်းလမ်းပို့ဆောင်ရေးညွှန်ကြားမှုဦးစီးဌာန၏ သတ်မှတ်ချက်များနဲ့ အညီ ဥပဒေကြမ်းပူးပေါင်းကော်မတီက အလွှာခွဲခြား ပြင်ဆင်ထားခြင်းဖြစ်ပါကြောင်း တင်ပြအပ်ပါတယ်။ နာယကကြီးခင်ဗျား။ ပုလဲမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်ခင်စန်းလှိုင် က ဥပဒေကြမ်း အပိုဒ် ၁၁ အပိုဒ်ခွဲ(က)၏ ဇယား အမှတ်စဉ် ၁၂ နှင့် အပိုဒ်ခွဲ(ခ)၏ ဇယား အမှတ်စဉ် ၃ တို့ပါ ကျောက်စိမ်းအရိုင်းထည်များကိစ္စ၊ အပိုဒ် ၁၁ အပိုဒ်ခွဲ(က)၏ ဇယား အမှတ်စဉ် ၁၃ နှင့် အပိုဒ်ခွဲ(ခ)၏ ဇယားအမှတ်စဉ် ၄ တို့ပါ ပတ္တမြား၊ နီလာ၊ စိန်၊ မြနှင့် အခြားအဖိုးတန် ကျောက်မျက်ရတနာတို့အတွက် သတ်မှတ်ထားတဲ့ အခွန်နှုန်းများကို ၂၀၁၆ ခုနှစ်၊ ပြည်ထောင်စု၏ အခွန်အကောက်ဥပဒေပါ အခွန် နှုန်းများအတိုင်း ပြန်လည်ပြင်ဆင်သတ်မှတ်ပေးရန် တင်ပြဆွေးနွေးခဲ့ပါတယ်။ ရှေးဦးစွာ ကျောက်မျက် များနဲ့ပတ်သက်ပြီး အခွန်ကောက်ခံရရှိမှုကို ဦးစွာတင်ပြလိုပါတယ်။ ကျောက်မျက်အရိုင်းနဲ့ အချောထည်များ ထုတ်လုပ်ရောင်းချမှုမှ ၂၀၁၄-၂၀၁၅ ဘဏ္ဍာရေးနှစ်မှာ ရတနာခွန်တစ်မျိုးတည်း ကောက်ခံခဲ့တဲ့အတွက် ၇၃.၇၂၅ ဘီလီယံ ရရှိခဲ့ပါတယ်။ ၂၀၁၅-၂၀၁၆ ဘဏ္ဍာရေးမှာ ရတနာခွန်အပြင် ကုန်သွယ်လုပ်ငန်းခွန် ကိုပါ ကောက်ခံခဲ့သည့်အတွက် အခွန်နှစ်ရပ်ပေါင်း ကျပ် ၁၆၆.၀၆၄ ဘီလီယံ ရရှိခဲ့ပါတယ်။ ၂၀၁၆-၂၀၁ရ ဘဏ္ဍာရေးနှစ်မှာ မြန်မာ့ကျောက်မျက်ရတနာ ရောင်းဝယ်ရေးလုပ်ငန်းက ရတနာခွန် ၃ ရာခိုင်နှုန်း၊ ပြည်တွင်း အခွန်များဦးစီးဌာနက အထူးကုန်စည်ခွန်နှင့် ကုန်သွယ်လုပ်ငန်းခွန်များ ကောက်ခံခဲ့ရာမှာ ကျောက်မျက် အရိုင်းနှင့် အချောထည်များအပေါ်မှာ ဒီဇင်ဘာလကုန်အထိ အထူးကုန်စည်ခွန်နှင့် ကုန်သွယ်လုပ်ငန်းခွန် အခွန်နှစ်ရပ်ပေါင်း ၁၂၀.၅၉၄ ဘီလီယံ ကောက်ခံရရှိထားပါကြောင်း တင်ပြအပ်ပါတယ်။ လက်ရှိကျောက်မျက်ရတနာ လုပ်ငန်းရှင်များအနေနဲ့ မြန်မာ့ကျောက်မျက်ရတနာဥပဒေ အရ ရတနာခွန်ကို ထမ်းဆောင်ရတဲ့အပြင် အထူးကုန်စည်ခွန်ဥပဒေအရ အထူးကုန်စည်ခွန်သာမက ကုန်သွယ်လုပ်ငန်းခွန်ဥပဒေအရ ကုန်သွယ်လုပ်ငန်းခွန်ကိုလည်း ထမ်းဆောင်နေရခြင်းကြောင့် အခွန် ပေးဆောင်နေတဲ့ လုပ်ငန်းရှင်များအပေါ် အခွန်ဝန်ထုပ်ဝန်ပိုး လျှော့ချပေးခြင်းဖြင့် တရားမဝင်ကျောက်မျက် မှောင်ခိုရောင်းဝယ်မှုကို လျော့ကျနိုင်ရေး ရည်ရွယ်ချက်ဖြင့် မတူညီတဲ့ တွင်းထွက်အမျိုးအစား သဘာဝ ၂ ခု အပေါ်မှာ နှစ်မျိုးခွဲခြားပြီးတော့ အခွန်နှုန်းကို လျှော့ချပြင်ဆင်ပေးထားခြင်းဖြစ်ပါကြောင်း ရှင်းလင်း တင်ပြအပ်ပါတယ်။ အပိုဒ် ၁၄ အပိုဒ်ခွဲ(က) ရဲ့ အမှတ်စဉ် ၈ရ မှာ ကုန်သွယ်လုပ်ငန်းခွန် ကင်းလွတ်ခွင့်ပြုထား ရခြင်းအပေါ် ဖျာပုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းထွဋ်က အဆိုပါအမှတ်စဉ် ၈ရ ကို ပယ်ဖျက်သင့်ကြောင်း တင်ပြခဲ့ပါတယ်။ အဆိုပါကင်းလွတ်ခွင့်သည် တရားမဝင်ဈေးကွက်များတွင် ရောင်းချ နေခြင်းအစား တရားဝင်ဖွင့်လှစ်ပေးထားသည့် ကျောက်မျက်အရောင်းပြပွဲများမှာ ဝယ်ယူရောင်းချခြင်း အလေ့အကျင့်ကောင်းများ ဖြစ်ပေါ်လာစေရန်အတွက် အခွန်မက်လုံးအဖြစ် ပေးထားခြင်းဖြစ်ပါ၍ ပယ်ဖျက်ရန် မသင့်ပါကြောင်း တင်ပြအပ်ပါတယ်။ ဆက်လက်၍ ဖျာပုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဝင်းထွဋ်က အပိုဒ် ၁၂ ပါ အထူး ကုန်စည်ခွန်မကျသင့်တဲ့ ရောင်းရငွေသတ်မှတ်ချက်မှာပါဝင်တဲ့ ဆေးပေါ့လိပ်ကို ပယ်ဖျက်သင့်ကြောင်း ဆွေးနွေးထားပါတယ်။ ပြည်တွင်းအခွန်များဦးစီးဌာနအနေဖြင့် ထိရောက်တဲ့အခွန်စီမံခန့်ခွဲမှုစနစ် ဖြစ်ပေါ် လာစေရေးအတွက် ပြည်တွင်းထုတ်ဆေးပေါ့လိပ်များတွင်လည်း အခွန်အမှတ်တံဆိပ် ကပ်နှိပ်ရောင်းချစေ နိုင်ရန် ဆောင်ရွက်သွားရေး ပြင်ဆင်ဆောင်ရွက်လျက်ရှိပါတယ်။ လက်ရှိကာလမှာ အခွန်လွတ်ကင်းမှု မရှိစေရေး ကြပ်မတ်ဆောင်ရွက်နိုင်ခဲ့ခြင်းကြောင့် ဆေးပေါ့လိပ်ထုတ်လုပ်ရောင်းချမှုအပေါ်မှ ၂၀၁၄-၂၀၁၅ မှာ ၇၆.၃၅၅ သန်း၊ ၂၀၁၅-၂၀၁၆ မှာ ၇၇.၇၇၉ သန်း၊ ၂၀၁၆-၂၀၁ရ ဘဏ္ဍာရေးနှစ်မှာ ဒီဇင်ဘာလအထိ ၁၃၆.၃၅၃ သန်း ရရှိနေပြီဖြစ်ပါတယ်။ သို့ဖြစ်ပါ၍ အိမ်တွင်းမှုလုပ်ငန်းအဖြစ် တစ်ပိုင်တစ်နိုင် လုပ်ကိုင်နေကြသည့် ပြည်တွင်းဆေးပေါ့လိပ်လုပ်ငန်း ထုတ်လုပ်သည့်လုပ်ငန်းငယ်များ အခွန်တာဝန်ကြောင့် ဝန်ထုပ်ဝန်ပိုး afann finnemumman Songsangngwriş mesafoefeneffenses ဆေးပေါ့လိပ်ထုတ်လုပ်ခြင်းလုပ်ငန်း ထည့်သွင်းထားခြင်းအား လတ်တလောပယ်ဖျက်ရန် မသင့်သေး ပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးခင်ဗျာ။ အခန်း (၆) ကုန်သွယ်လုပ်ငန်းခွန်ကဏ္ဍ အပိုဒ် ၁၄ အပိုဒ်ခွဲ(က)ရဲ့ ဇယား အမှတ်စဉ် ၃၄ မှာ မူလဥပဒေကြမ်းမှာ နေကြာဆီပါရှိသော်လည်း ဥပဒေကြမ်း ပူးပေါင်းကော်မတီက နေကြာဆီကို ပယ်ဖျက်ထားပါကြောင်း၊ ပြင်ပက စားအုန်းဆီများဒဏ်ကို ခံနေရတဲ့ ပဲဆီ၊ နှမ်းဆီတွေကို အကာအကွယ်ပေးနိုင်မယ့် Import Tax ကို ဆန်းစစ်ဖို့လိုကြောင်း မွန်ပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးမျိုးဝင်းရဲ့ တင်ပြဆွေးနွေးချက်အပေါ်မှာ ပြန်လည်ရှင်းလင်း ဆွေးနွေးပါမယ်။ မူလဥပဒေကြမ်းမှာ အဆိုပါအမှတ်စဉ်မှာ ပဲဆီ၊ နှမ်းဆီ၊ နေကြာဆီ၊ စားဖွဲနုဆီ၊ ပဲပုပ်ဆီနဲ့ ဆီအခဲများလို့ ပါရှိခဲ့ပါတယ်။ ပဲဆီ၊ နှမ်းဆီမှအပဖြစ်တဲ့ ကျန်ဆီများဟာ ပြည်တွင်း၌ အနည်းငယ်သာ ထုတ်လုပ်နိုင်ပြီး ပြည်ပကတင်သွင်းရတဲ့ဆီများ ဖြစ်ကြပါတယ်။ သို့ဖြစ်ပါ၍ ကျန် ဆီအမျိုးအစားများ ပြည်ပကတင်သွင်းလာလျှင် ကုန်သွယ်လုပ်ငန်းခွန်ကောက်ခံခြင်းဖြင့် ပြည်တွင်း ထုတ်လုပ်တဲ့ ပဲဆီ၊ နှမ်းဆီထုတ်လုပ်သူများကို ကာကွယ်ပေးနိုင်ရန် ဥပဒေကြမ်းပူးပေါင်းကော်မတီက ရည်ရွယ်ဆောင်ရွက် ထားခြင်းဖြစ်သည်ကို တင်ပြအပ်ပါတယ်။ အပိုဒ် ၁၄ အပိုဒ်ခွဲ(ဇ)မှာ ပြဋ္ဌာန်းမယ့် ရွှေထည်လက်ဝတ်ရတနာများ ရောင်းချခြင်းမှ ရောင်းရငွေ အပေါ်မှာ ကုန်သွယ်လုပ်ငန်းခွန် သုံးရာခိုင်နှုန်း ကျသင့်စေရမည်ဆိုသည့် အချက်အပေါ် ပုလဲမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်ခင်စန်းလှိုင်က ယခင်အဆိုပြုချက်အတိုင်း ၅ ရာခိုင်နှုန်းသာ ကျသင့်စေရန် ပြန်လည်ပြင်ဆင်ဖို့ ဆွေးနွေးထားပြီး ရှားတောမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်ဝင့်ဝါထွန်းက ဥပဒေကြမ်းပူးပေါင်းကော်မတီက ပြင်ဆင်ထားသည့် တစ်ရာခိုင်နှုန်းဖြင့် ကုန်သွယ် လုပ်ငန်းခွန်ကျသင့်စေရန် သတ်မှတ်ထားချက်သည် သင့်လျော်ပါကြောင်း ထောက်ခံဆွေးနွေးထား ပါတယ်။ အဆိုပါအခွန်နှင့်ပတ်သက်၍ လက်တွေ့ကောက်ခံရရှိသည့် အခြေအနေများအရ ယခုနှစ်မှာ လျှော့ချကောက်ခံရန် အဆိုပြုသည့် ကုန်သွယ်လုပ်ငန်းခွန်တစ်ရပ် ဖြစ်ပါတယ်။ ရွှေထည်လက်ဝတ် ရတနာများဟာ လူတန်းစားမရွေး ဝယ်ယူသုံးစွဲ ရင်းနှီးမြှုပ်နှံကြပြီး အခြေခံလူတန်းစားများသည် ငွေပို ငွေလျှံရှိသည့်အခါဝယ်ယူကြပြီး ငွေလိုသည့်အခါ ပြန်လည်ရောင်းချတတ်သည့် ကုန်စည်မျိုးဖြစ်ပါတယ်။ ရွှေထည်လက်ဝတ်ရတနာများအပေါ် ကုန်သွယ်လုပ်ငန်းခွန်နှင့်ပတ်သက်၍ အခွန်အခြေခံ ပိုမိုကျယ်ပြန့် စေရန်နှင့် အခွန်နှုန်း နည်းရာမှများရာသို့ တစ်ဖြည်းဖြည်းတိုးမြှင့်သွားသည့်စနစ် ကျင့်သုံးနိုင်ရန်အတွက် ဥပဒေကြမ်းပူးပေါင်းကော်မတီရဲ့ ပြင်ဆင်ချက်အပေါ် ပြည်ထောင်စုလွှတ်တော်က အတည်ပြုပါက သဘောတူလက်ခံနိုင်ပါကြောင်း တင်ပြအပ်ပါတယ်။ နာယကကြီးခင်ဗျာ။ အခန်း (၇) ဝင်ငွေခွန်ကဏ္ဍ အပိုဒ် ၁၉ အပိုဒ်ခွဲ(က) အလွှာအလိုက် ကျသင့် စေရမည့် ဝင်ငွေခွန်နှုန်းထား သတ်မှတ်ချက်နှင့်စပ်လျဉ်း၍ ပြင်ဦးလွင်မဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါက်တာအောင်ခင်က လစာဝင်ငွေရရှိသူများအနေဖြင့် ကျပ် ၄၈ သိန်းအထိ အခွန် ကင်းလွတ်ခွင့်ရရှိသော်လည်း စီးပွားရေးလုပ်ငန်း လုပ်ကိုင်သူများ သို့မဟုတ် လက်လုပ်လက်စားများ အတွက် ကျပ် သိန်း ၂၀ ကျော်လျှင် အခွန်ပေးဆောင်ရမည်ဆိုပါက ပြည်သူအချင်းချင်း ရပိုင်ခွင့် ကွဲပြား နေခြင်းအပေါ် ပြန်လည်စဉ်းစားသင့်ပါကြောင်း ဆွေးနွေးခဲ့ခြင်း၊ ရှားတောမဲဆန္ဒနယ် ပြည်သူ့လွှတ်တော် ကိုယ်စားလှယ် ဒေါ်ဝင့်ဝါထွန်းက ဥပဒေကြမ်းပူးပေါင်းကော်မတီက ပြင်ဆင်ထားချက်အတိုင်း အတည်ပြု သင့်ကြောင်း ထောက်ခံဆွေးနွေးခြင်းတို့နဲ့စပ်လျဉ်းပြီး ဆက်လက် ရှင်းလင်းဆွေးနွေးပါမယ်။ ကိုယ်စားလှယ်တော်ကြီးရဲ့ ဆွေးနွေးတင်ပြချက်အရ လစာဝင်ငွေရရှိသူအပေါ်မှာ အခွန်စည်းကြပ် ခြင်းနဲ့ စီးပွားရေးလုပ်ငန်း လုပ်ကိုင်နေသူများအပေါ်မှာ အခွန်စည်းကြပ်ခြင်းတို့ဟာ ညီမျှမှုမရှိကြောင်း ဆွေးနွေးလိုခြင်းဟု သုံးသပ်မိပါတယ်။ ဥပဒေကြမ်းအပိုဒ် ၁၉ မှာ ဖော်ပြထားတဲ့ အခွန်နှုန်းများဟာ ဝင်ငွေခွန်ဥပဒေ ပုဒ်မ ၆ အရ မည်သူမဆို တစ်ဦးချင်းပုဂ္ဂိုလ် သက်သာခွင့်များဖြစ်သော အခြေခံသက်သာခွင့် ၂၀ ရာခိုင်နှုန်း၊ အတူနေမိဘအတွက် သက်သာခွင့်၊ အိမ်ထောင်ဖက်နှင့် သားသမီးများအတွက် သက်သာခွင့် စတဲ့သက်သာခွင့်များကို နုတ်ပယ်ပြီးမှ ကျန်ဝင်ငွေအပေါ်မှာ တွက်ချက်ရတဲ့အခွန်နှုန်း ဖြစ်ပါတယ်။ လစာ ရရှိသူများအနေနဲ့ ၎င်းသက်သာခွင့်များကလွဲပြီး အခြားမည်သည့် အသုံးစရိတ်ကိုမျှ နုတ်ပယ်ခွင့်မရှိဘဲ ရရှိတဲ့လစာဝင်ငွေအပေါ်မှာ အခွန်ကျသင့်တာဖြစ်ပါတယ်။ စီးပွားရေးလုပ်ငန်းလုပ်ကိုင်ခြင်းကြောင့် ရရှိတဲ့ ဝင်ငွေအပေါ်မှာ ဝင်ငွေခွန်စည်းကြပ်တဲ့အခါ ဝင်ငွေရရှိရန်အတွက် ကုန်ကျစရိတ်များ၊ တန်ဖိုးလျှော့စရိတ်များ စသည်တို့ကိုနုတ်ပယ်ပြီးမှ ကျန်ရှိတဲ့ အသားတင်အမြတ်ဝင်ငွေအပေါ်မှာ သက်သာခွင့်များ ထပ်မံနုတ်ပယ်ပြီး အခွန်စည်းကြပ်ရခြင်း ဖြစ်ပါတယ်။ ဥပမာ စီးပွားရေးလုပ်ငန်းလုပ်ကိုင်သူတစ်ဦးဟာ စုစုပေါင်းအသားတင် အမြတ်ဝင်ငွေ ကျပ်သိန်း ၅၀ ရရှိရင် အိမ်ထောင်ရှိပြီး၊ သားသမီးနှစ်ဦး ရှိမယ်ဆိုရင် စုစုပေါင်းအသားတင် အမြတ်ဝင်ငွေ ကျပ်သိန်း ၅၀ မှ အခြေခံသက်သာခွင့် ၂၀ ရာခိုင်နှုန်းဖြစ်တဲ့ ကျပ် ၁၀ သိန်း၊ အိမ်ထောင်ဖက် အတွက် ကျပ် ၁၀ သိန်းနှင့် သားသမီးနှစ်ဦးအတွက် ငါးသိန်းစီနဲ့ ၁၀ သိန်း၊ သက်သာခွင့်စုစုပေါင်း ကျပ်သိန်း ၃၀ ကို နုတ်ပယ်ပြီးပါက ကျန်စည်းကြပ်ရန်ဝင်ငွေ ကျပ်သိန်း ၂၀ အပေါ်မှာ အပိုဒ် ၁၉ ပါ အဆင့်ဆင့်သော ဝင်ငွေခွန်နှုန်းထားများဖြင့် တွက်ချက်ရမှာ ဖြစ်ပါတယ်။ အဆင့်ဆင့်ဝင်ငွေခွန်နှုန်းမှာ ကျပ်သိန်း ၂၀ အထိ အခွန်မကျသင့်တာကြောင့် အဆိုပါသိန်း ၅၀ အသားတင်အမြတ်ဝင်ငွေရရှိသူ စီးပွားရေးလုပ်ငန်း လုပ်ကိုင်သူ အနေနဲ့ အခွန်ကျသင့်ခြင်း မရှိတော့တာကို တွေ့ရမှာဖြစ်ပါတယ်။ ဒီဥပမာအရ စီးပွားရေးလုပ်ငန်း လုပ်ကိုင်သူဟာ အိမ်ထောင်မရှိ၊ သားသမီးမရှိသူ လူပျို/အပျို ဖြစ်ခဲ့ရင်တော့ အခြေခံသက်သာခွင့် ကျပ် ၁၀ သိန်း နုတ်ပယ်ပြီး ကျန်စည်းကြပ်ရန်ဝင်ငွေ ကျပ် သိန်း ၄၀ အပေါ်တွက်ချက်ပါက အခွန်နှုန်းအရ ကျသင့်ငွေမှာ ကျပ်တစ်သိန်းသာ ဖြစ်ပါတယ်။ တစ်နှစ်အသားတင်အမြတ်ဝင်ငွေ ကျပ်သိန်း ၅၀ ၀င်ငွေရရှိသူ လူပျို/အပျိုတစ်ဦးဟာ တစ်လဝင်ငွေ ၄ သိန်းကျော်အပေါ်မှာ နိုင်ငံတော်ကို အခွန်တစ်လလျှင် ကျပ် ၈,၀၀၀ ကျော်သာ ဝင်ငွေခွန်ထမ်းဆောင်ရခြင်းဖြစ်ပါကြောင်း ရှင်းလင်းတင်ပြအပ်ပါတယ်။ အပိုဒ် ၂၃ ပါ စည်းကြပ်မှုမှ လွတ်ကင်းနေတဲ့ ဝင်ငွေအပေါ် အခွန်စည်းကြပ်ရမယ့် အခွန်နှုန်းထား များနှင့်ပတ်သက်ပြီ ပြင်ဦးလွင်မဲဆန္ဒနယ် ပြည်သူ့လွှတ်တော် ကိုယ်စားလှယ်ဒေါက်တာအောင်ခင်နှင့် ချင်းပြည်နယ် မဲဆန္ဒနယ်အမှတ်(၄) အမျိုးသားလွှတ်တော်ကိုယ်စားလှယ် ဦးဇုန်လှယ်ထန်းတို့က အခွန်ဆောင်လိုသူများ အခွန်ရှောင်သလိုမဖြစ်စေရေး၊ နိုင်ငံတော်အတွက် အခွန်လွတ်ကင်းမှုများ မဖြစ်စေရေးတို့အတွက် နိုင်ငံတော်နှင့် ပြည်သူ့အတွက် အခွန်နှုန်းကို လျှော့ချပြင်ဆင်ပေးသင့်ကြောင်း ရှင်းလင်းဆွေးနွေးထားပြီး ဧရာဝတီတိုင်း ဒေသကြီး မဲဆန္ဒနယ်အမှတ်(၈)မှ ဒေါ်အိအိပြုံးက လက်လုပ်လက်စား အခြေခံလူတန်းစားများအတွက် ကျပ်သိန်း ၁၅၀ အထိ အခွန်မကျသင့်စေသင့်ကြောင်း၊ ဖျာပုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းထွဋ်က အပိုဒ် ၂၃ ပါ အဆိုပြုချက်ကို ပြင်ဆင်ရန်မသင့်ကြောင်းတို့ကို တင်ပြဆွေးနွေးထားကြ ပါတယ်။ ဥပဒေကြမ်းရဲ့ အပိုဒ် ၂၃ မှာ ဖော်ပြပါရှိတဲ့ စည်းကြပ်မှုကလွတ်ကင်းနေတဲ့ ဝင်ငွေအပေါ်မှာ အခွန်နှုန်း သတ်မှတ်ချက်များ နှစ်အလိုက် အဆင့်ဆင့်ပြောင်းလဲသတ်မှတ်ခဲ့မှုနှင့်ပတ်သက်ပြီးတော့ အနည်းငယ်ရှင်းလင်း တင်ပြလိုပါတယ်။ “စည်းကြပ်မှုမှလွတ်ကင်းနေတဲ့ဝင်ငွေ” ဟူသော ခေါင်းစဉ်ကို ယခင်က ဝင်ငွေရလမ်း SS SSSS အ.. ပုံသေ ၃၀ ရာခိုင်နှုန်း၊ ၂၀၁၄ ခုနှစ်မှာ ၃ ရာခိုင်နှုန်းမှ ၃၀ ရာခိုင်နှုန်းထိ အလွှာ (၄)လွှာ၊ ၂၀၁၅ ခုနှစ်မှာ ၃ ရာခိုင်နှုန်း မှ ၃၀ ရာခိုင်နှုန်းထိ အလွှာ (၅)လွှာ၊ ၂၀၁၆ ခုနှစ်မှာ ၁၅ ရာခိုင်နှုန်း မှ ၃၀ ရာခိုင်နှုန်းထိ အလွှာ (၃)လွှာတို့ဖြင့် နှစ်အလိုက် ပြောင်းလဲကောက်ခံခဲ့ပါတယ်။ ယင်းသို့ ကောက်ခံခဲ့ခြင်းမှာလည်း အခွန်ထမ်းပြည်သူများက လိုလိုလားလားနဲ့ အခွန်ပေးဆောင် လာစေရန် အဓိကရည်ရွယ်ဆောင်ရွက်ခြင်း ဖြစ်ပါတယ်။ စည်းကြပ်မှုက လွတ်ကင်းသောဝင်ငွေအပေါ် ကောက်ခံသည့်အခွန်ဟာ အခြားနိုင်ငံများမှာမရှိပါဘူး။ မြန်မာနိုင်ငံတွင်သာ ထူးခြားစွာရှိနေတဲ့ အခွန် တစ်ရပ်ဖြစ်ပါတယ်။ အဆိုပါအခွန်ဟာ လတ်တလောအခြေအနေများအပေါ်မှာမူတည်၍ ယာယီအစီအစဉ်ဖြင့် ကျင့်သုံးကောက်ခံနေခြင်း ဖြစ်ပါတယ်။ ထို့အပြင် စည်းကြပ်မှုကလွတ်ကင်းနေသော ဝင်ငွေအပေါ်မှာ အခွန် စည်းကြပ်ခြင်းဟာ ငွေမည်းကို ငွေဖြူဖြစ်အောင် ဆောင်ရွက်ပေးခြင်း မဟုတ်ကြောင်းကိုလည်း ဥပဒေမှာ အတိအလင်း ထည့်သွင်းပြဋ္ဌာန်းထားပြီး ဖြစ်ပါတယ်။ အခွန်နှုန်းများအဆင့်ဆင့် ပြောင်းလဲသတ်မှတ်မှု အပေါ် အခွန်ကောက်ခံရရှိမှုကို တင်ပြရမယ်ဆိုရင် ၂၀၁၄-၂၀၁၅ မှာ အခွန်ထမ်းပေါင်း ၁၂၀၉၀၂ ဦးနဲ့ အခွန်ကျပ် ၁၁၆.၁၃၁ ဘီလီယံ၊ ၂၀၁၅-၂၀၁၆ မှာ အခွန်နှုန်း လျော့ချလိုက်တဲ့အတွက်ကြောင့် အခွန်ထမ်း ပေါင်း ၃၁၀၀၉၀ ဦး၊ အခွန် ၁၉၁.၂၈၂ ဘီလီယံ၊ ၂၀၁၆-၂၀၁ရ မှာ အခွန်နှုန်း ပြန်လည်တိုးမြှင့် သတ်မှတ် ခဲ့ပြီး ဒီဇင်ဘာလကုန်အထိစာရင်းအရ အခွန်ထမ်း ၂၄၆၄၀၀ ဦး၊ အခွန် ၈၃.၉၂၄ ဘီလီယံ ရရှိထားပြီး ဖြစ်ပါတယ်။ အဆိုပြုချက်နှင့်စပ်လျဉ်း၍ ဥပဒေကြမ်းပူးပေါင်းကော်မတီမှာ လွှတ်တော်နှစ်ရပ်က ဥပဒေကြမ်း ပူးပေါင်းကော်မတီဝင်များနဲ့ UMFCCI ညီနောင်အသင်းအဖွဲ့များမှ ကိုယ်စားလှယ်များ၊ အခွန်အကောက်ကို တာဝန်ယူကောက်ခံတဲ့ ဌာနအသီးသီးကပုဂ္ဂိုလ်များ အကြိမ်ကြိမ်အဖန်ဖန် ညှိနှိုင်းဆွေးနွေး သုံးသပ်ပြီး ဆုံးဖြတ်သတ်မှတ်ထားခြင်းဖြစ်သည့်အတွက် နိုင်ငံတော်၏ လက်ရှိအခြေအနေအရပ်ရပ်အရ ဥပဒေကြမ်း ပူးပေါင်းကော်မတီက အဆိုပြု တင်ပြတဲ့ ယခင်နှစ် နှုန်းထားများအတိုင်း သတ်မှတ်ခြင်းကို အတည်ပြုပေး နိုင်ပါရန် လေးစားစွာ တင်ပြအပ်ပါတယ်။ ပုလဲမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်ခင်စန်းလှိုင်က အပိုဒ် ၃၁ အပိုဒ်ခွဲ(ခ)မှာ ပြဋ္ဌာန်းတဲ့ စတော့ရှယ်ယာဈေးကွက် ဖွံ့ဖြိုးတိုးတက်ရေးအတွက် ရန်ကုန်စတော့အိတ်ချိန်း စာရင်းဝင် အများပိုင်ကုမ္ပဏီများနဲ့စပ်လျဉ်းတဲ့ ဝင်ငွေခွန်ကိစ္စရပ်များအတွက် စီမံကိန်းနှင့် ဘဏ္ဍာရေးဝန်ကြီးဌာနဟာ ဝင်ငွေခွန်ကင်းလွတ်ခွင့်နဲ့ သက်သာခွင့်များပြုနိုင်တယ်လို့ ဖော်ပြထားခြင်းအပေါ် စတော့ဈေးကွက် ဖွံ့ဖြိုး တိုးတက်ရေးကို အားပေးရန်လိုသော်လည်း ဝင်ငွေခွန်ကင်းလွတ်ခွင့်နဲ့ သက်သာခွင့် စတဲ့အခွင့်အရေးများ ကိုတော့ မပေးသင့်ကြောင်း တင်ပြဆွေးနွေးခဲ့ပါတယ်။ ကျွန်တော်တို့နိုင်ငံဟာ ဈေးကွက်စီးပွားရေးစနစ်နှင့်အညီ ပုဂ္ဂလိကကဏ္ဍ ဖွံ့ဖြိုးတိုးတက်ရေး၊ စီးပွားရေးတိုးတက်မှုကို အထောက်အကူပြုမယ့် အသေးစားနှင့်အလတ်စား စီးပွားရေးလုပ်ငန်းများကို ပံ့ပိုးကူညီနိုင်ရန်အတွက် အရင်းအနှီးဈေးကွက်(Capital Market)အဖြစ် ဖော်ဆောင်ပေးမည့် စတော့ ရှယ်ယာဈေးကွက် ဖွံ့ဖြိုးတိုးတက်ရန် လိုအပ်ပါတယ်။ စတော့အိပ်ချိန်းမှာ စာရင်းဝင်မယ့် ကုမ္ပဏီများဟာ အများပိုင်ကုမ္ပဏီများဖြစ်ရန် လိုအပ်သကဲ့သို့ သတ်မှတ်ထားတဲ့ အရည်အချင်းများနဲ့ကိုက်ညီတဲ့ ကုမ္ပဏီများ ဖြစ်မှသာ စာရင်းဝင်ကုမ္ပဏီအဖြစ် သတ်မှတ်ပေးမှာ ဖြစ်ပါတယ်။ နိုင်ငံအတွင်း အရင်းအနှီးဈေးကွက် ဖွံ့ဖြိုးတိုးတက်လာမှသာ နိုင်ငံသားများအတွက်လည်း ရင်းနှီးမြှုပ်နှံမှုအခွင့်အလမ်းများ တိုးတက်ရရှိလာစေမှာ သို့ဖြစ်ပါ၍ ဥပဒေကြမ်းပူးပေါင်းကော်မတီက ဖြည့်စွက်ထားသည့်အတိုင်း အတည်ပြုသင့် ပါကြောင်း ဆွေးနွေးတင်ပြအပ်ပါတယ်။ နာယကကြီးခင်ဗျာ။ ဒဂုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင်က ဥပဒေမူကြမ်း အပိုဒ် ၃ရ အပိုဒ်ခွဲ(က)နှင့် ပတ်သက်ပြီး ယင်းအပိုဒ်မှာ ထိုက်သင့်တဲ့ချီးမြှင့်မှုများ စီမံ ဆောင်ရွက်ပေးခြင်း ဆိုတဲ့စကားရပ်ကို ပယ်ဖျက်လိုကြောင်း၊ အပိုဒ်ခွဲ(ခ) နှင့် (ဂ)ကို ပယ်ဖျက်လိုကြောင်း၊ အလားတူ ရှားတောမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်ဝင့်ဝါထွန်း၊ ကျောက်ဖြူမဲဆန္ဒနယ် ပြည်သူ့လွှတ်တော်ကိုယ်စားလှယ် ဦးဘရှိန်တို့ကလည်း အဆိုပါအပိုဒ်များကို ပယ်ဖျက်သင့်ကြောင်း အသီးသီး ဆွေးနွေးခဲ့ပါတယ်။ မွန်ပြည်နယ် မဲဆန္ဒနယ်အမှတ်(၈) လွှတ်တော်ကိုယ်စားလှယ် ဦးမျိုးဝင်းကတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်းသင့်လျော်ပါကြောင်း ထောက်ခံဆွေးနွေးထားပါတယ်။ ၂၀၁၆-၂၀၁ရ ဘဏ္ဍာရေးနှစ်အတွက် အခွန်အကောက် ၂၀ မျိုးက ကောက်ခံရန် လျာထားချက် ကျပ် ၆,၂၁၉.၇၅၉ ဘီလီယံ ဖြစ်ပြီးတော့ ပြည်တွင်းအခွန်က ကောက်ခံရမည့် အခွန်အကောက် ၅ မျိုးရဲ့ ကောက်ခံရန်လျာထားချက်ဟာ ကျပ် ၄,၆၆၈.၀၇၅ ဘီလီယံ ဖြစ်ပါတယ်။ ပြည်တွင်းအခွန်များဦးစီးဌာန အနေနဲ့ စုစုပေါင်းအခွန်အကောက်များရဲ့ ၇၅ ရာခိုင်နှုန်းခန့်ကို ကောက်ခံရမှာဖြစ်ပါတယ်။ ဝန်ထမ်းများရဲ့ လုပ်ငန်းကျွမ်းကျင်မှုနဲ့ ဝန်ဆောင်မှုများ ပိုမိုတိုးတက်ကောင်းမွန်လာစေရန်၊ အဂတိလိုက်စားမှုကင်းရှင်းစေရန် တို့အတွက် ထိုက်သင့်တဲ့ သက်သာချောင်ချိရေးများကိုလည်း ဆောင်ရွက်ပေးရန် လိုအပ်ပါကြောင်း နိုင်ငံတကာ အခွန်ပညာ ကျွမ်းကျင်သူများနှင့် အကြံပေးများကလည်း ထောက်ပြအကြံပြုထားပါတယ်။ ကမ္ဘာ့နိုင်ငံအသီးသီးတွင် ထိရောက်ကောင်းမွန်တဲ့ အခွန်စနစ်တစ်ရပ်ဖြစ်စေဖို့အတွက် အစိုးရများအနေနဲ့ အခွန်ကောက်ခံရရှိရေး အသုံးစရိတ်အတွက်ကို နှစ်စဉ်ကောက်ခံရငွေရဲ့ ၃ ရာခိုင်နှုန်းခန့်ကို ရင်းနှီးမြှုပ်နှံမှု အဖြစ်နဲ့ အသုံးပြုကြကြောင်း လေ့လာသိရှိရပါတယ်။ ပြည်တွင်းအခွန်များဦးစီးဌာနရဲ့ သာမန်အသုံးစရိတ်ဟာ ၂၀၁၄-၂၀၁၅ မှာ အခွန်ရငွေ ၄,၁၈၅.၃၅၈ ဘီလီယံရရှိပြီး သာမန်အသုံးစရိတ် ၁၃.၂၀ရ ဘီလီယံဖြစ်သဖြင့် အသုံးစရိတ်နဲ့ အခွန်ရငွေအချိုး ၀.၃၂ ရာခိုင်နှုန်း ဖြစ်ပါတယ်။ ၂၀၁၅-၂၀၁၆ မှာ အခွန်ရငွေ ၄,၅၉၁.၀၀၀ ဘီလီယံ၊ သာမန်အသုံးစရိတ် ၁၇.၉၇၆ ဘီလီယံ အချိုးဟာ ၀.၃၉ ရာခိုင်နှုန်း ဖြစ်ပါတယ်။ ၂၀၁၆-၂၀၁ရ မှာတော့ အခွန်ရငွေ ကျပ် ၄,၉၁၆.၇၈၈ ဘီလီယံ သာမန်အသုံးစရိတ် ၁၈.၅၅၃ ဘီလီယံဖြစ်သဖြင့် အသုံးစရိတ်နှင့် အခွန်ရငွေအချိုး ၀.၃၈ ရာခိုင်နှုန်းသာ ဖြစ်ပါတယ်။ အဆိုပြုချက်နှင့်စပ်လျဉ်းပြီးတော့ လက်ရှိလုပ်ငန်းဆောင်ရွက်မှုအခြေအနေ၊ နိုင်ငံတကာတွင် ကျင့်သုံးနေတဲ့အခြေအနေ ပြဋ္ဌာန်းလိုတဲ့ရည်ရွယ်ချက်တို့နဲ့ ညီညွတ်စေရန် ဥပဒေကြမ်းပူးပေါင်းကော်မတီ ကလည်း ပြင်ဆင်ပေးထားပြီးဖြစ်ပါတယ်။ အဆိုပါပြဋ္ဌာန်းချက်ပါအတိုင်း သုံးစွဲရမည့် အသုံးစရိတ်တွေဟာ အခွန်ဆိုင်ရာပြုပြင်ပြောင်းလဲရေးကဏ္ဍမှာ အဓိကပါဝင်တဲ့ အခွန်ထမ်းများကိုယ်တိုင် မိမိတို့ကျသင့်တဲ့ အခွန်ကို တွက်ချက်ပေးဆောင်စေသည့်(SAS)စနစ်ကို ကူးပြောင်းစဉ်အတွင်း တာဝန်ကျေပွန်စွာ ထမ်းဆောင် ကြတဲ့ အခွန်အများဆုံးထမ်းဆောင်ကြတဲ့ အခွန်ထမ်းပြည်သူများကိုလည်း နှစ်စဉ် ပွင့်လင်းမြင်သာစွာ ထုတ်ဖော်ကြေညာပြီး ဂုဏ်ပြုချီးမြှင့်ထောက်ပံ့ခြင်း၊ ပြည်သူလူထုသို့ အခွန်ပညာပေးလုပ်ငန်းများ ယခုထက် ပိုမိုတိုးမြှင့်ဆောင်ရွက်ခြင်း၊ အခွန်ဆိုင်ရာပြုပြင်ပြောင်းလဲရေးလုပ်ငန်းစဉ်အရ လိုက်ပါဆောင်ရွက်ရမည့် နည်းပညာအသုံးပြု လုပ်ငန်းစဉ်များအတွက်သုံးစွဲခြင်း၊ ပြည်တွင်းအခွန်များဦးစီးဌာနက နှစ်စဉ်ကောက်ခံ ရမည့် အခွန်လျာထားချက် စုစုပေါင်းရဲ့ ၅၀ ရာခိုင်နှုန်းကျော်ကို ကောက်ခံပေးနေတဲ့ အခွန်ထမ်းကြီးများ ဆိုင်ရာအခွန်ရုံး(LTO)၊ အလယ်အလတ်အခွန်ရုံး(MTO)များအတွက် လိုအပ်ချက်များကို ဖြည့်ဆည်းရန် သုံးစွဲခြင်း၊ အခွန်ကောက်ခံရရှိရေးအတွက် စွမ်းစွမ်းတမံ အားသွန်ကြိုးပမ်းမယ့် ဝန်ထမ်းများကို ထိုက်သင့်တဲ့ ဆုကြေးခံစားခွင့်ဆောင်ရွက်ပေးခြင်း စသည်တို့အတွက် ဘဏ္ဍာရေးဆိုင်ရာ လုပ်ထုံးလုပ်နည်းများနှင့်အညီ သုံးစွဲနိုင်ရန်ရည်ရွယ်ခြင်း ဖြစ်ပါတယ်။ ပြဋ္ဌာန်းချက်နှင့်အညီ ခွင့်ပြုမည့်အသုံးစရိတ်များအတွက် ပြည်ထောင်စု အစိုးရအဖွဲ့၏ အတည်ပြုချက်ဖြင့်သာ သုံးစွဲရမှာဖြစ်ပါတယ်။ ရင်းနှီးမြှုပ်နှံသုံးစွဲရမည့် ပမာဏထက် များစွာပိုမိုတိုးတက်ရရှိလာမယ့် အခွန်အကောက်ရငွေကို ထည့်သွင်းစဉ်းစားပါလျှင် ဥပဒေကြမ်းပူးပေါင်း ကော်မတီက ပြင်ဆင်ထားသည့် ပြဋ္ဌာန်းချက်အတိုင်း အတည်ပြု ပေးသင့်ပါကြောင်း တင်ပြအပ်ပါတယ်။ အဆိုပြုချက် အပိုဒ် ၃၈ နှင့် ပတ်သက်၍ ဒဂုံမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါက်တာသက်သက်ခိုင်နှင့် ရှားတောမဲဆန္ဒနယ် ပြည်သူ့လွှတ်တော်ကိုယ်စားလှယ် ဒေါ်ဝင့်ဝါထွန်းတို့က ပယ်ဖျက်သင့်ကြောင်း ဆွေးနွေးခဲ့ပါတယ်။ ၂၀၁၆ ခုနှစ်၊ ပြည်ထောင်စုလွှတ်တော်ဥပဒေအမှတ် ၁၁ နဲ့ ၁၈-၁-၂၀၁၆ ရက်နေ့က ထုတ်ပြန်ပြဋ္ဌာန်းထားတဲ့ အထူးကုန်စည်ခွန်ဥပဒေ ၃၃ ပုဒ်မခွဲ(ခ)မှာ အခွန် မပေးဆောင်ရသေးသော အထူးကုန်စည်များ ရရှိပိုင်ဆိုင်ထားခြင်းအတွက် တပ်ရိုက်သည့်ဒဏ်ငွေ ကောက်ခံ ရငွေအပေါ်မှာ ပြည်ထောင်စုလွှတ်တော်က သတ်မှတ်ပေးသည့် ရာခိုင်နှုန်းအချိုးအတိုင်း ဆုကြေးငွေ ချီးမြှင့်နိုင်သည်ဟု ပြဋ္ဌာန်းချက်နှင့်အညီ ချီးမြှင့်နိုင်သည့်ဆုကြေးငွေ ရာခိုင်နှုန်းအချိုးကို ဤအခွန် အကောက်ဥပဒေမှာ သတ်မှတ်ပေးခြင်း ဖြစ်ပါတယ်။ အထူးကုန်စည်ခွန်ဥပဒေဟာ အခြားနိုင်ငံများတွင် ကျင့်သုံးတဲ့ Excise Tax ကဲ့သို့သော သီးခြား သတ်မှတ်တဲ့ အထူးကုန်စည်အမျိုးအစားအပေါ်မှာ ကောက်ခံတဲ့အခွန်အမျိုးအစား ဖြစ်ပါတယ်။ ကုန်သွယ် လုပ်ငန်းခွန်ဥပဒေအရ နှုန်းမြှင့်အခွန်နှုန်းများနဲ့ ထမ်းဆောင်နေရတဲ့ အထူးကုန်စည်များကို သီးခြား ဥပဒေတစ်ရပ်အဖြစ် ကောက်ခံနိုင်ရေးဆောင်ရွက်ခဲ့တာ ဖြစ်ပါတယ်။ အဆိုပါဥပဒေနဲ့ ပြည်ပကနေ တရားမဝင် ဝင်ရောက်ပြီး ဈေးကွက်အတွင်းရောင်းချနေတဲ့ အထူးကုန်စည်တွေ၊ ပြည်တွင်းမှာ ထုတ်လုပ်ပြီးတော့မှ ကျသင့်တဲ့အထူးကုန်စည်ခွန် မထမ်းဆောင်ရသေးတဲ့ ကုန်စည်များကို အထူးကုန်စည်ခွန်ဥပဒေနှင့်အညီ ပြည်သူ့ဘဏ္ဍာအဖြစ် သိမ်းယူခြင်း၊ ဒဏ်ငွေတပ်ရိုက်ခြင်းတို့ကို ဆောင်ရွက်ရခြင်းဖြစ်ပါတယ်။ ဥပဒေနှင့်အညီ အထူးကုန်စည်ခွန်ထမ်းဆောင်နေတဲ့ ပြည်တွင်းစီးပွားရေးလုပ်ငန်းရှင်များကို အကာအကွယ်ပေးနိုင်ရန်နဲ့ ဥပဒေ၏သက်ရောက်စိုးမိုးမှု(Law Enforcement) ရရှိစေဖို့အတွက် အခွန်ပေးဆောင်ခြင်းမရှိတဲ့ အထူး ကုန်စည်များကို ဈေးကွက်အတွင်း ဖော်ထုတ်သိမ်းဆည်းပြီး အဆိုပါဖမ်းဆီးရမိမှုအပေါ်မှ ဆုကြေးငွေချီးမြှင့် ခြင်းကို ဆောင်ရွက်ရန်လိုအပ်ခြင်း ဖြစ်ပါတယ်။ မူးယစ်ဆေးဝါးနှင့် စိတ်ကိုပြောင်းလဲစေတတ်သော ဆေးဝါး များဥပဒေအရ ဖမ်းဆီးမှုအပေါ်မှာလည်းကောင်း၊ တရားမဝင်ပစ္စည်းများ ဖမ်းဆီးရမိမှုအပေါ်တွင်လည်းကောင်း ဆုကြေးငွေချီးမြှင့်ခြင်းများ ဆောင်ရွက်ပေးလျက်ရှိသည့်နည်းတူ တရားမဝင် အထူးကုန်စည်ဖမ်းဆီးရမိမှု အပေါ်မှ ဆုကြေးငွေချီးမြှင့်ခြင်းနှင့်ပတ်သက်သည့် အဆိုပြုချက် အပိုဒ် ၃၈ ကို ပယ်ဖျက်ရန် မသင့်ပါကြောင်း နှင့် အတည်ပြုပေးသင့်ပါကြောင်း ရှင်းလင်းတင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျာ။ နိဂုံးချုပ်အနေဖြင့် မိမိတို့နိုင်ငံ၏အခွန်ရငွေနှင့် Tax to GDP အချိုးများဟာ ၂၀၁၁-၂၀၁၂ မှာ ၃.၈၂ ရာခိုင်နှုန်း၊ ၂၀၁၂-၂၀၁၃ မှာ ၆.၅၉ ရာခိုင်နှုန်း၊ ၂၀၁၃-၂၀၁၄ မှာ ၇.၅၃ ရာခိုင်နှုန်း၊ ၂၀၁၄-၂၀၁၅ မှာ ၉.၈၅ ရာခိုင်နှုန်းနှင့် ၂၀၁၅-၂၀၁၆ မှာ ၈.၇၁ ရာခိုင်နှုန်းတို့ ဖြစ်ပါတယ်။ အခြားသောနိုင်ငံများနှင့် နှိုင်းယှဉ်ပါက Tax to GDP အချိုးဟာ နိမ့်ကျလျက်ရှိပါတယ်။ အခွန်ကောက်ခံခြင်းကို ပြည်သူကိုဗဟိုပြုပြီးတော့ ပွင့်လင်းမြင်သာစွာ ဆောင်ရွက် နိုင်ရေး၊ ပြည်သူလူထုကို မှန်ကန်သော အခွန်ဝန်ဆောင်မှုပေးနိုင်ရေးတို့အတွက် ဝန်ထမ်းများရဲ့ အရည်အသွေး တိုးမြှင့်ရေးကို ဆောင်ရွက်လျက်ရှိသကဲ့သို့ အခွန်စနစ်ပြုပြင်ပြောင်းလဲရေးအတွက် အခွန်ရုံးမှ အခွန် စည်းကြပ်သည့်စနစ်အစား အခွန်ထမ်းကိုယ်တိုင် မိမိကျသင့်မည့်အခွန်ကို တွက်ချက်ပေးဆောင်သည့် စနစ်သို့ ပြောင်းလဲနိုင်ရန်လည်း ကြိုးပမ်းဆောင်ရွက်လျက်ရှိပါတယ်။ ယနေ့ ဥပဒေကြမ်းပူးပေါင်းကော်မတီနှင့် စီမံကိန်းနှင့်ဘဏ္ဍာရေးဝန်ကြီးဌာနတို့၏ ရှင်းလင်းတင်ပြမှုများအပေါ်မှာသုံးသပ်ပြီး ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းကို ပြည်ထောင်စုလွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ် ခင်ဗျာ။ အားလုံးကိုကျေးဇူးတင်ပါတယ်။ Power Point ကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ဥပဒေကြမ်းပူးပေါင်းကော်မတီ ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီး၊ ပြည်သူ့လွှတ်တော် ဥက္ကဋ္ဌကြီးနှင့်တကွ ပြည်ထောင်စု လွှတ်တော်ကိုယ်စားလှယ်ကြီးများ အားလုံးမင်္ဂလာပါ။ ဒီကနေ့ အစည်းအဝေးကို ကြွရောက်လာကြတဲ့ ဧည့်သည်တော်ကြီးများအားလုံးကိုလည်း မင်္ဂလာပါလို့ နှုတ်ခွန်းဆက်သအပ်ပါတယ်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ ကိုယ်စား ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ အတွင်းရေးမှူးဖြစ်တဲ့ ကျွန်တော် ဒေါက်တာမြတ်ဉာဏစိုး ကနေပြီးတော့ ရှင်းလင်းတင်ပြသွားမှာ ဖြစ်ပါတယ်။ ပထမဦးဆုံး ရှင်းလင်းတင်ပြချင်တဲ့ အပိုင်းကတော့ ၂၀၁ရ ခုနှစ်၊ ပြည်ထောင်စုရဲ့ အခွန်အကောက် ဥပဒေဖြစ်ပါတယ်။ ဒီပြည်ထောင်စုရဲ့ အခွန်အကောက်ဥပဒေဟာ ဖွဲ့စည်းပုံအခြေခံဥပဒေ ပုဒ်မ ၁၀၀(ခ)အရ ပြည်ထောင်စုအစိုးရကသာ ပြည်ထောင်စုလွှတ်တော်သို့ တိုက်ရိုက်တင်သွင်းရတဲ့ ဘတ်ဂျက်ဥပဒေလို့ခေါ်တဲ့ ပြည်ထောင်စု၏ ဘဏ္ဍာငွေ ခွဲဝေသုံးစွဲမှုဆိုင်ရာဥပဒေ၊ နောက်တစ်ခါ အမျိုးသားစီမံကိန်းဥပဒေများနှင့် တကွ ဒီပြည်ထောင်စုရဲ့အခွန်အကောက်ဥပဒေ၊ ဒီဥပဒေ ၃ ရပ်ဟာ ပြည်ထောင်စုလွှတ်တော်ကို ပြည်ထောင်စု အစိုးရအဖွဲ့က တိုက်ရိုက်တင်သွင်းရတာဖြစ်ပါတယ်။ ဒီလိုနှစ်စဉ်တင်သွင်းရတဲ့ ပြည်ထောင်စုရဲ့အခွန်အကောက် ဥပဒေဟာ တည်ဆဲပြဋ္ဌာန်းဥပဒေတွေဖြစ်တဲ့ ကုန်သွယ်လုပ်ငန်းခွန်ဥပဒေ၊ ဝင်ငွေခွန်ဥပဒေ၊ အထူး ကုန်စည်ခွန်ဥပဒေ အပါအဝင် သက်ဆိုင်ရာ ဥပဒေများနှင့် ချိတ်ဆက်ပြီးတော့ ဆောင်ရွက်နေရတာဖြစ်ပါတယ်။ နှစ်စဉ်နှစ်တိုင်း ပြည်ထောင်စုရဲ့အခွန်အကောက်ဥပဒေမှာ ချိတ်ဆက်နေတဲ့ အစိတ်အပိုင်းတွေဟာ မူလတည်ဆဲဥပဒေတွေကို ပြင်ဆင်စရာမလိုဘဲနဲ့ ကျွန်တော်တို့ ပြည်ထောင်စုလွှတ်တော်ကြီးက ပြဋ္ဌာန်း ဆောင်ရွက်ပေးရတာဖြစ်ပါတယ် ဆိုတဲ့အကြောင်းကို ရှေးဦးစွာတင်ပြလိုပါတယ်။ ဒုတိယတင်ပြလိုတဲ့အချက်ကတော့ ပြည်ထောင်စုရဲ့ အခွန်အကောက် ဥပဒေအပေါ်မှာ ဆွေးနွေး သွားတဲ့ ပြည်ထောင်စုလွှတ်တော်ကိုယ်စားလှယ်ကြီး ၁၀ ဦး ရှိပါတယ်။ ဒီလိုဆွေးနွေးတဲ့အခါမှာလည်း ပြည်ထောင်စုလွှတ်တော်ဆိုင်ရာနည်းဥပဒေများအရ ဆောင်ရွက်ရတာဖြစ်ပါတယ်။ ပြည်ထောင်စုလွှတ်တော် ဆိုင်ရာနည်းဥပဒေ ၈၅ ကနေ ၉၁ အထိမှာ ဒီပြည်ထောင်စုအစိုးရကသာ တိုက်ရိုက်တင်သွင်းခွင့်ရှိတဲ့ ဥပဒေကြမ်း ၃ ရပ်အပေါ်မှာ ဆွေးနွေးဖို့ နည်းလမ်းများကို ဖော်ပြထားပါတယ်။ ဒီနည်းလမ်းများနှင့်အညီပဲ ကျင့်သုံးဆောင်ရွက်သွားကြတယ်ဆိုတာကိုလည်း လေ့လာတွေ့ရှိရပါတယ်။ ဒီအခါမှာ မူနှင့် အခြေခံ သဘောကို ဆွေးနွေးခြင်းရယ်၊ ပြင်ဆင်ချက်အဆိုကိုတင်သွင်းပြီးတော့ ဆွေးနွေးခြင်းရယ်ဆိုပြီးတော့ အပိုင်း ၂ ပိုင်း ကျွန်တော်တို့တွေ့ရမှာဖြစ်ပါတယ်။ ဆွေးနွေးသွားတဲ့ကိုယ်စားလှယ်ကြီး ၁၀ ဦးအနက်မှာ ၆ ဦးဟာ ပြင်ဆင်ချက်အဆိုတွေကိုပါ တင်သွင်းပြီးတော့ ဆွေးနွေးသွားတာဖြစ်ကြောင်းကိုလည်း လွှတ်တော်ကို လေးစားစွာနဲ့ တင်ပြလိုပါတယ်။ လွှတ်တော်ကိုယ်စားလှယ်ကြီးများ ဆွေးနွေးချက်တွေအနက်ကမှ ကျွန်တော်တို့ ဥပဒေကြမ်း ပူးပေါင်းကော်မတီအနေနဲ့ အထူးတင်ပြလိုတာ နှစ်ချက် ရှိပါတယ်။ ပထမတစ်ချက်ကတော့ စည်းကြပ်မှုမှ ကင်းလွတ်နေသော အခွန်ငွေဖြစ်ပါတယ်။ ဒါကဥပဒေကြမ်းရဲ့အပိုဒ် ၂၃ မှာပါရှိတာဖြစ်ပါတယ်။ အဲဒီတော့ စီမံကိန်းနှင့်ဘဏ္ဍာရေးဝန်ကြီးဌာနက ဒုတိယဝန်ကြီးလည်း ပြည့်ပြည့်စုံစုံ ရှင်းလင်းတင်ပြခဲ့ပြီးဖြစ်ပါတယ်။ ကျွန်တော်တို့က ဒီအပိုင်းကို ဆွေးနွေးမယ်ဆိုတဲ့အခါကျရင် ကိုယ်စားလှယ်ကြီးများကိုဖြန့်ဝေထားတဲ့ ကန့်လန့်ဖြတ်ဇယားရဲ့ စာမျက်နှာ ၂၅ မှာပါတဲ့ ဝင်ငွေခွန်စည်းကြပ်ရန် ဝင်ငွေအလွှာနဲ့ ချိတ်ဆက်ပြီးတော့ ကျွန်တော်တို့ ဆောင်ရွက်မှရပါလိမ့်မယ်။ တစ်နည်းအားဖြင့်ပြောရရင်တော့ ကျွန်တော်တို့ မြန်မာနိုင်ငံတော်မှာ အခွန်ထမ်းဆောင်တဲ့ ယဉ်ကျေးမှုထွန်းကားစေဖို့ရာ တရားဝင်အခွန်ဆောင်တာကို ကျွန်တော်တို့က အားပေးဖို့လိုပါတယ်။ ဒီအတွက်ကြောင့်မို့လို့ ကိုယ့်ရဲ့ဝင်ငွေအပေါ်မှာ ဝင်ငွေခွန်ထမ်းဆောင်ခဲ့တဲ့ ပုဂ္ဂိုလ် တွေဟာ ဇယားမှာဖော်ပြထားတဲ့အတိုင်းပါပဲ။ ၅ ရာခိုင်နှုန်း၊ ၁၀ ရာခိုင်နှုန်း၊ ၁၅ ရာခိုင်နှုန်း၊ ၂၀ ရာခိုင်နှုန်း၊ ၂၅ ရာခိုင်နှုန်း စသည်ဖြင့် အလွှာအသီးသီးနှင့် ကျွန်တော်တို့ပိုင်းခြားပြီးတော့ ဖော်ပြထားပါတယ်။ အဲဒီတော့ စည်းကြပ်မှုက ကင်းလွတ်နေတဲ့ အခွန်တွေကတော့ ယေဘုယျအားဖြင့် ပုံမှန်ဝင်ငွေခွန်ထမ်းဆောင်ထားတဲ့ အခွန်ရာခိုင်နှုန်းထက် ဒါမြင့်မားနေဖို့လိုပါတယ်။ ဒီအတွက်ကြောင့်မို့လို့ ချိတ်ဆက်ပြီးတော့ ဆောင်ရွက်ရမှာ ဖြစ်တဲ့အတွက်ကြောင့်မို့လို့ ဒီအခွန်ရာခိုင်နှုန်းတွေကို လျှော့ချပြင်ဆင်ဖို့ရာ မသင့်ပါဘူးလို့ တင်ပြလိုခြင်း ဖြစ်ပါတယ်။ နောက်တစ်ခုကတော့ ကျွန်တော်တို့ဥပဒေကြမ်းရဲ့ အပိုဒ် ၃ရ မှာ ဖော်ပြထားတဲ့ ဖော်ပြချက်တွေ ဖြစ်ပါတယ်။ ကျွန်တော်တို့ ဥပဒေကြမ်းရဲ့အပိုဒ် ၃ရ အပိုဒ်ခွဲ(ခ)ကို ဥပဒေကြမ်းပူးပေါင်းကော်မတီက နေပြီးတော့ ပြင်ဆင်ထားပါတယ်။ ဖြန့်ဝေထားတဲ့ ကန့်လန့်ဖြတ်ဇယားမှာဆို စာမျက်နှာ ၃၆ မှာရှိပါတယ်။ အဲဒီတော့ လွှတ်တော်ကိုယ်စားလှယ်ကြီးများ ဆွေးနွေးသွားတဲ့ အခွန်ရာခိုင်နှုန်း ၁ ရာခိုင်နှုန်းဆိုတဲ့ ဆွေးနွေး တင်ပြချက်ကလည်း မူလ အဆိုပြု ပြဋ္ဌာန်းချက်မှာသာ ပါဝင်ခဲ့တာဖြစ်ပါတယ်။ ကျွန်တော်တို့ ဥပဒေကြမ်း ပူးပေါင်းကော်မတီက ဒီ ၁ ရာခိုင်နှုန်းဆိုတဲ့ အဆိုပြုချက်ကို ပယ်ဖျက်ပြင်ဆင်ပြီးဖြစ်ကြောင်း တင်ပြလို ပါတယ်။ နောက်တစ်ခါ “ချီးမြှင့်မှုများပေးနိုင်ရန်”ဆိုတဲ့ စကားရပ်ကိုလည်း “အခွန်စနစ်ပြုပြင်ပြောင်းလဲရေး လုပ်ငန်းများ ထိရောက်စွာဆောင်ရွက်နိုင်ရေး”ဆိုတဲ့ စကားရပ်နဲ့ ကျွန်တော်တို့ ဥပဒေကြမ်းပူးပေါင်း ကော်မတီက ပြင်ဆင်ခဲ့ပြီးဖြစ်ပါတယ်။ ဒီလိုဆောင်ရွက်တဲ့နေရာမှာလည်း အကောင်အထည်ဖော်ရာတွင် ဘဏ္ဍာရေးဆိုင်ရာလုပ်ထုံးလုပ်နည်းများနှင့်အညီဆိုပြီးတော့ ဘဏ္ဍာရေးဆိုင်ရာလုပ်ထုံးလုပ်နည်းများနှင့် အညီသုံးစွဲရမယ်ဆိုတာကိုလည်း ဖြည့်စွက်ပြင်ဆင်ခဲ့ပြီးဖြစ်ပါတယ်။ နောက်တစ်ခါ မူလအဆိုပြုချက် မှာတော့ ဝန်ကြီးဌာနရဲ့ လုပ်ပိုင်ခွင့်လို့ပဲ ဖော်ပြထားပါတယ်။ ကျွန်တော်တို့ ဥပဒေကြမ်းပူးပေါင်းကော်မတီ အနေနဲ့ကတော့ “ပြည်ထောင်စုအစိုးရအဖွဲ့၏ သဘောတူညီချက်ဖြင့်”ဆိုတဲ့ “With The Approval of Cabinet ပြည်ထောင်စုအစိုးရအဖွဲ့၏ သဘောတူညီချက်” ဆိုတာကိုလည်း ထည့်သွင်းပြင်ဆင်ပြီးဖြစ် ကြောင်းတင်ပြလိုပါတယ်။ ကျွန်တော်တို့ ဥပဒေကြမ်းမှာဖော်ပြထားတဲ့ အပိုဒ် ၃ရ အပိုဒ်ခွဲ(ဂ)မှာတော့ “လုပ်ငန်းတာဝန် ကျေပွန်သည့် အခွန်ဝန်ထမ်းများ”ဆိုတဲ့ စကားရပ်ဟာ ရှင်းလင်းမှုမရှိဘဲ ဖြစ်နေပါတယ်။ အခွန်ဝန်ထမ်း တွေဆိုတာဟာ ပြည်တွင်းအခွန်များဦးစီးဌာနက ဝန်ထမ်းတွေပဲလား။ ကျန်တဲ့ ဒီအခွန်ဆိုင်ရာစီမံခန့်ခွဲမှုများကို ဆောင်ရွက်နေတဲ့ သစ်တောဦးစီးဌာနတို့၊ ကျွန်တော်တို့ မြန်မာ့ကျောက်မျက်ရတနာလုပ်ငန်းတို့၊ သတ္တုတွင်း လုပ်ငန်းဦးစီးဌာနတို့ အစရှိသဖြင့် ကျန်တဲ့လုပ်ငန်းတွေလည်း ပါဝင်နိုင်အောင်လို့ကိုကတော့ ကျွန်တော်တို့ ဒါစကားရပ်ကို ပြန်လည်စဉ်းစားသုံးသပ်ပြီးတော့ စကားရပ်ပြင်ဆင်ချက်အနေနဲ့ ပြင်ဆင်သင့်ပါကြောင်း တင်ပြလိုပါတယ်။ အပိုဒ် ၃၈ နှင့်စပ်လျဉ်းလို့ကတော့ ဆုပေးဒဏ်ပေးစနစ်ကို ကျင့်သုံးထားခြင်းဖြစ်ပါတယ်။ အပိုဒ် ၃၈ ဟာဆိုရင်လည်း အထူးကုန်စည်ခွန်ဥပဒေ ပုဒ်မ ၃၃ ပုဒ်မခွဲ(ခ)အရ ချိတ်ဆက်ပြီးတော့ ဆောင်ရွက် ပေးထားခြင်းသာလျှင်ဖြစ်ပါတယ်။ ဒီလိုမျိုးအခွန်မဆောင်ဘဲနဲ့ တိမ်းရှောင်နေတဲ့ အထူးကုန်စည်တွေကို ဖမ်းဆီးရမိတဲ့အခါမှာ ဖမ်းဆီးရမိတဲ့ တန်ကြေးငွေပမာဏရဲ့ ရာခိုင်နှုန်းတစ်ခုကို ချီးမြှင့်ပေးတယ်ဆိုတာ အလားတူဥပဒေတွေရှိပါတယ်။ အကောက်ခွန်ဥပဒေမှာဆိုလည်း အကောက်ခွန်မဲ့ပစ္စည်းများကို ဖမ်းဆီး ရရှိလျှင် ဒီလိုမျိုးခွဲဝေပေးရမယ်ဆိုတာ ရှိပါတယ်။ သစ်တောဥပဒေမှာလည်းရှိပါတယ်။ မူးယစ်ဆေးဝါးနဲ့ စိတ်ကိုပြောင်းလဲစေတတ်တဲ့ ဆေးဝါးများဥပဒေမှာလည်း ရှိပါတယ်။ ငွေကြေးခဝါချမှုတိုက်ဖျက်ရေး ဥပဒေများမှာလည်း ဒီလိုဖော်ပြပြဋ္ဌာန်းချက်တွေရှိပါကြောင်း ပြည်ထောင်စုလွှတ်တော်ကိုလေးစားစွာနဲ့ တင်ပြလိုပါတယ်။ ဒီအပိုဒ်၊ အပိုဒ်ခွဲတွေကို ထည့်သွင်းထားရတဲ့ အဓိကအကြောင်းရင်းကတော့ အခွန် ထမ်းဆောင်တဲ့ ယဉ်ကျေးမှုထွန်းကားစေဖို့ရယ် နောက်တစ်ခါ အခွန်ထမ်းဆောင်သူနဲ့ အခွန်ကောက်ခံသူ တွေကြားထဲမှာ အဂတိလိုက်စားမှု ကင်းရှင်းအောင်ဆိုတဲ့ အခွန်စနစ် ပြုပြင်ပြောင်းလဲရေးဆိုင်ရာ ရည်မှန်းချက်များနဲ့ ကျွန်တော်တို့ ထည့်သွင်းခဲ့တာဖြစ်ပါတယ်။ ကျန်တဲ့ အဂတိလိုက်စားမှုအပိုင်းများ ကိုတော့ အဂတိလိုက်စားမှု တိုက်ဖျက်ရေးဥပဒေအရ ထိထိရောက်ရောက် အရေးယူဆောင်ရွက်မယ်ဆိုရင် ဒီပြဋ္ဌာန်းချက်တွေနဲ့ သက်ဆိုင်ခြင်းမရှိပါကြောင်း လေးစားစွာ တင်ပြလိုပါတယ်။ ကျွန်တော်တို့ ဥပဒေကြမ်းပူးပေါင်းကော်မတီအနေနဲ့ ကိုယ်စားလှယ်တော်ကြီးများ ဆွေးနွေးသွားတဲ့ အခွန်နှုန်းဆိုင်ရာ ဆွေးနွေးချက်များနဲ့ စပ်လျဉ်းလို့ကတော့ အထူးကုန်စည်ခွန်မှာရော၊ နောက်တစ်ခါ mals cossos czoszusoqoce:zfigpoop 3əzqp:mi Ogos:003:odesopos Export Law, Inport Law နှစ်မျိုးလုံး အကျုံးဝင်ပါတယ်။ ကျွန်တော်တို့က Export ကို တန်ကြေးတိုးမြှင့်ထားမယ်။ Import ကို တန်ကြေးတိုးမြှင့်ထားမယ်။ အဲဒီလိုမျိုးဆောင်ရွက်လို့မရပါဘူး။ မြန်မာနိုင်ငံကနေပြီးတော့ ပါဝင်လက်မှတ် 69:00:005:09 GATT @cato GATT agreement Gozi modus c:aộop agreement များအရ ကျွန်တော်တို့ဟာ သွင်းကုန်ရော၊ ပို့ကုန်ရောအပေါ်မှာ စည်းကြပ်တဲ့ အခွန်နှုန်းထားဟာ တစ်ပြေးညီ သတ်မှတ်ရပါတယ်။ ဒီလိုမျှတစွာ ဆောင်ရွက်ထားခြင်းဖြစ်ပါတယ်ဆိုတာကိုလည်း ဒါလွှတ်တော်ကြီးကို တင်ပြလိုပါတယ်။ အခွန်နှုန်းတွေ တိုးမြှင့်ဖို့ထက် အခွန်ကောက်ခံမှု Base ကို ချဲ့ဖို့လိုပါတယ်။ ကျွန်တော်တို့ နိုင်ငံမှာကတော့ ဖွဲ့စည်းပုံအခြေခံဥပဒေပါ ပြဋ္ဌာန်းချက်နဲ့အညီ နှစ်စဉ် ဒီလိုအခွန်ကောက်ခံမှုနှုန်းထား များအတွက် ပြည်ထောင်စုရဲ့ အခွန်အကောက်ဥပဒေကို ပြဋ္ဌာန်းဆောင်ရွက်သော်ငြားလည်း နိုင်ငံတကာ မှာတော့ အခွန်နှုန်းတွေဟာ နှစ်နှစ်တန်သည်၊ သုံးနှစ်တန်သည် စသည်ဖြင့် ပြောင်းလဲမှုမရှိဘဲနဲ့ ကြိုတင် ပြီးတော့ ကြေညာထားတဲ့စနစ်ကို ကျင့်သုံးပါတယ်။ ဒါမှလည်း အခွန်ထမ်းဆောင်ရတဲ့ ပြည်သူတွေအနေနဲ့ အခွန်နှုန်းရဲ့ဖိစီးမှုကို နှစ်စဉ်ပြောင်းလဲနေခြင်းမရှိဘဲနဲ့ တစ်သမတ်တည်း မျှော်မှန်းပြီးတော့ ရှေ့နှစ်နှစ်တန်သည်။ သုံးနှစ်တန်သည်အတွက် မျှော်မှန်းပြီးတော့ လုပ်ငန်းဆောင်ရွက်နိုင်မှာ ဖြစ်ပါတယ်။ ဒါကြောင့်မို့လို့ အခွန် ထမ်းဆောင်တဲ့ ယဉ်ကျေးမှုထွန်းကားဖို့ရာ အခွန်နှုန်းများ Constant ဖြစ်ဖို့ လိုအပ်ကြောင်းကိုလည်း တင်ပြ လိုပါတယ်။ လေးစားအပ်ပါသော နာယကကြီးခင်ဗျာ။ ကျွန်တော်တို့ ဥပဒေကြမ်းပူးပေါင်းကော်မတီအနေနဲ့ ထပ်မံအကြံပြုချက်တစ်ချက်ကိုတော့ တင်ပြလိုပါတယ်။ ဒီဟာကတော့ အထူးကုန်စည်ခွန်ပြဋ္ဌာန်းချက်မှာ ပါတဲ့ အပိုဒ်၁၁ အပိုဒ်ခွဲ(ခ) ဖြစ်ပါတယ်။ ကိုယ်စားလှယ်ကြီးများကို ဖြန့်ဝေထားတဲ့ ကန့်လန့်ဖြတ်ဇယားမှာ ဆိုရင်တော့ စာမျက်နှာ ၁၂ ဖြစ်ပါတယ်။ ဒီအခွန်အမျိုးအစားကတော့ ကျွန်တော်တို့ အထူးကုန်စည်များကို ပြည်ပသို့တင်ပို့ရောင်းချတဲ့အပေါ်မှာ ကောက်ခံသင့်တဲ့ အခွန်နှုန်းတွေ ဖြစ်ပါတယ်။ ကျွန်တော်တို့ ဥပဒေကြမ်းပူးပေါင်းကော်မတီက ပြင်ဆင်ပြဋ္ဌာန်းခဲ့တာကတော့ အပိုဒ် ၁၁ အပိုဒ်ခွဲ(ခ) စဉ်(၂) မှာ ကုန်စည်အမျိုးအစားကို ကျွန်းနှင့် သစ်မာသစ်လုံးများ၊ ကျွန်းနှင့် သစ်မာ သစ်ခွဲသားများလို့ ပြင်ဆင် သင့်ကြောင်း လွှတ်တော်သို့ တင်ပြခဲ့ပြီးဖြစ်ပါတယ်။ ကျွန်းနှင့် သစ်မာ သစ်ခွဲသားများဆိုတဲ့ နေရာမှာ မြန်မာနိုင်ငံအတွင်းမှာ Value added တန်ဖိုးမြှင့်ထုတ်ကုန်များ ဒါမှမဟုတ်ရင်လည်း ကျွန်တော်တို့ Finished Products , Semi - Finished Products qp:32os sacosf8:cos Oposodos os သစ်အချောထည် စက်ရုံများအားလုံးရဲ့ ထွက်ကုန်များဟာလည်း ပြည်ပသို့တင်ပို့နိုင်ခြင်းမရှိဘဲနဲ့ ဒီပြဋ္ဌာန်း ချက်မှာ အကျုံးဝင်သွားမှာဖြစ်ပါတယ်။ ဒီအတွက်ကြောင့်မို့လို့ ကျွန်တော်တို့ရဲ့ ကော်မတီက တင်ပြထားတဲ့ စကားရပ်အသုံးအနှုန်းကို ဖြန့်ဝေထားတဲ့ လက်ယာဘက်အစွန်ဆုံးကော်လံမှာ ဖြန့်ဝေထားတဲ့အတိုင်း အပိုဒ် ၁၁ အပိုဒ်ခွဲ(ခ) စဉ်(၂) မှာ (က) ကျွန်းနှင့် သစ်မာ၊ သစ်လုံးများ၊ အပိုဒ်ခွဲ(ခ) တန်ဖိုးမြှင့်ထုတ်ကုန် Value added Products, mpącąpoposimo Finished Product qe sdondosoqos opcap ထုတ်ကုန် Semi-Finished Products များမှအပဖြစ်သော သစ်ခွဲသားများလို့ ပြန်လည်ပြီးတော့ ပြင်ဆင် တင်ပြလိုပါတယ်။ သို့မှသာ နိုင်ငံခြားဝင်ငွေ တိုးတက်ရရှိအောင်လို့ ပြည်တွင်းမှာ ထူထောင်ထုတ်လုပ်လျက်ရှိတဲ့ သစ်အချောထည်စက်ရုံများရဲ့ လုပ်ငန်းလည်ပတ်မှုက ဒါ အဆင်ပြေချောမွေ့မှာဖြစ်ပါတယ်။ သစ်ဆိုတာဟာ နိုင်ငံတော်ရဲ့ သဘာဝသယံဇာတ ရတနာဖြစ်ပါတယ်။ ဒီအတွက်ကြောင့်မို့လို့ ကျွန်တော်တို့က သစ်အလုံးလိုက် တင်ပို့ခွင့်ကိုတော့ ခွင့်မပြုပါဘူး။ နောက်တစ်ခါ ကျွန်တော်တို့ ရွှေတုံးလို့လည်း ခေါ်ပါတယ်။ ပါးပုတ် တယ်လို့လည်းခေါ်ပါတယ်။ သစ်ကို ကျွန်တော်တို့ သစ်ရဲ့ အကာသားလေးလောက်ပဲ ပါးပါးလေးပုတ်ပြီးတော့ သစ်အလုံးလိုက်နီးပါး တင်ပို့တာတွေကိုလည်း ကျွန်တော်တို့ ခွင့်မပြုပါဘူး။ သစ်ခွဲသားအကြမ်းထည်တွေကို တင်ပို့တာတွေကိုလည်း ခွင့်မပြုပါဘူး။ ဒါကြောင့်မို့လို့ ဒီအပိုဒ် ၁၁ အပိုဒ်ခွဲ(ခ) စဉ်(၂) ကိုတော့ ဥပဒေကြမ်း ပူးပေါင်းကော်မတီ၏ ထပ်မံပြင်ဆင်ချက်အဖြစ် လွှတ်တော်သို့ တင်သွင်းအပ်ပါတယ်ခင်ဗျာ။ လေးစားအပ်ပါသော နာယကကြီးခင်ဗျာ။ နိဂုံးချုပ်အနေနဲ့ တင်ပြရရင်တော့ ကျွန်တော်တို့ ဥပဒေကြမ်းပူးပေါင်းကော်မတီ၊ ပြည်သူ့ငွေစာရင်းပူးပေါင်းကော်မတီတို့ဟာ ပြည်ထောင်စုရဲ့ အခွန်အကောက် ဥပဒေဆိုင်ရာ ဆွေးနွေးခြင်းအစီအစဉ်များကို ဒီလ ၃ ရက်၊ ၆ ရက်၊ ရ ရက်၊ ၈ ရက် များမှာ နံနက် ၁၀ နာရီကနေပြီးတော့ ညနေ ၅ နာရီ၊ ၆ နာရီလောက်အထိ စီမံကိန်းနှင့် ဘဏ္ဍာရေးဝန်ကြီးဌာန အပါအဝင် ဆက်စပ်ဝန်ကြီးဌာန ၈ ခုနဲ့ ကျွန်တော်တို့ အကြေအလည် ဆွေးနွေးညှိနှိုင်းခဲ့ပြီး ဖြစ်ပါတယ်။ ဒါကြောင့်မို့လို့ ဥပဒေကြမ်းပူးပေါင်းကော်မတီက တင်ပြထားခဲ့တဲ့ ပြင်ဆင်ချက်များအတိုင်း ပြည်ထောင်စုလွှတ်တော်ကြီးက ဆက်လက်အတည်ပြုဆောင်ရွက်ပေးပါရန် လေးစားစွာ ပန်ကြားတင်ပြအပ်ပါတယ်ခင်ဗျာ။ အားလုံးကို အထူးပဲကျေးဇူးတင်ရှိပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ လွှတ်တော်ကိုယ်စားလှယ်များရဲ့ ဆွေးနွေးချက်အပေါ် သက်ဆိုင်ရာ ပြည်ထောင်စုအဆင့်အဖွဲ့ အစည်းဝင်နဲ့ ဥပဒေကြမ်းပူးပေါင်းကော်မတီ တို့က ပြန်လည်ရှင်းလင်း ဆွေးနွေးခြင်းအစီအစဉ်ပြီးဆုံးပါပြီ။ အဆိုပါ ဥပဒေကြမ်းနဲ့စပ်လျဉ်းပြီး လွှတ်တော်ရဲ့ အဆုံးအဖြတ်ရယူခြင်းအစီအစဉ်ကို အစည်းအဝေး နဝမမြောက်နေ့မှာ ဆောင်ရွက်ပါမယ်။ ယင်းဥပဒေကြမ်းအပေါ် ဆွေးနွေးခဲ့ကြတဲ့ လွှတ်တော်ကိုယ်စားလှယ်များရဲ့ ဆွေးနွေးချက်များ အနက်မှ ပြင်ဆင်လိုတဲ့ အကြောင်းအရာ၊ ကိန်းဂဏန်း၊ အချက်အလက်များ တိတိကျကျပါဝင်ပြီး ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေများနဲ့ညီညွတ်တဲ့ အပိုဒ်၊ အပိုဒ်ခွဲအလိုက် ပြင်ဆင်ချက်အဆို တင်သွင်း ဆွေးနွေးချက်များကို တစ်ပိုဒ်ချင်းစီအလိုက် အဆုံးအဖြတ်ရယူရာမှာ ထည့်သွင်းဆောင်ရွက်သွားမှာ ဖြစ်ပါတယ်။ လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အပေါ် အခြေခံပြီး ပြင်ဆင်ချက်ရှိတဲ့ အပိုဒ်၊ အပိုဒ်ခွဲများကို လွှတ်တော်ရဲ့ သဘောထားမေးမြန်း၍လည်းကောင်း၊ ပြင်ဆင်ချက်အဆိုတင်သွင်း ဆွေးနွေးထားတဲ့ အပိုဒ်၊ အပိုဒ်ခွဲများကို စက်ခလုတ်အသုံးပြု၍လည်းကောင်း ဆောင်ရွက်သွားမှာ ဖြစ်ပါတယ်။ ဥပဒေကြမ်းပူးပေါင်းကော်မတီအနေနဲ့ ဥပဒေကြမ်းတစ်ပုဒ်ချင်းစီကို အဆိုတင်သွင်းရမှာ ဖြစ်တဲ့ အတွက် ပြင်ဆင်ချက်များအပါအဝင် ဖြန့်ဝေပေးထားတဲ့ ဥပဒေကြမ်းဇယားကို ကြိုတင်စိစစ်ထားစေ လိုပါတယ်။ လိုအပ်ပါက ဥပဒေကြမ်းပူးပေါင်းကော်မတီ၊ သက်ဆိုင်ရာ ပြည်ထောင်စုအဆင့် အဖွဲ့အစည်းများနဲ့ ပြင်ဆင်ချက်အဆို တင်သွင်းဆွေးနွေးထားတဲ့ လွှတ်တော်ကိုယ်စားလှယ်များ တွေ့ဆုံဆွေးနွေးပြီး ပိုမို ကောင်းမွန်တဲ့ ပြင်ဆင်ချက်များရရှိပါက အဆုံးအဖြတ်ရယူရာမှာ တစ်ပါတည်း တင်ပြအတည်ပြုနိုင်အောင် ညှိနှိုင်းဆောင်ရွက်ကြဖို့ ဖြစ်ပါတယ်။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေကြမ်းနဲ့စပ်လျဉ်းပြီး တစ်ပိုဒ်ချင်းစီအလိုက် အဆုံးအဖြတ်ရယူခြင်း၊ ဥပဒေကြမ်းတစ်ရပ်လုံး အတည်ပြုခြင်း အစီအစဉ်ကို ၂၂-၂-၂၀၁ရ ရက်တွင် ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေးမှာ ဆောင်ရွက်ရန် လျာထားပါကြောင်း ကြိုတင် အသိပေး ကြေညာအပ်ပါတယ်။</speech>
<title>၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဖတ်ကြားတင်ပြခြင်း</title>
<speech type="speaker">အစီအစဉ်(၇)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းနဲ့ စပ်လျဉ်းပြီး ၃၀-၁-၂၀၁ရ ရက်တွင် ကျင်းပပြုလုပ်ခဲ့တဲ့ ပြည်ထောင်စု လွှတ်တော်အစည်းအဝေးမှာ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ တင်သွင်းခဲ့ပြီးဖြစ်ပါတယ်။ ယင်းဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီက လေ့လာတွေ့ရှိချက်နှင့် သဘောထား မှတ်ချက်အစီရင်ခံစာကို ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="295">ဦးကျော်စိုးလင်း(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ၊ ပြည်သူ့လွှတ်တော်ဥက္ကဋ္ဌ၊ ဒု-ဥက္ကဋ္ဌများနဲ့ ပြည်ထောင်စုဝန်ကြီးများ၊ ဧည့်သည်တော်များနှင့် လွှတ်တော်ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံကြပါစေကြောင်း ဦးစွာနှုတ်ခွန်းဆက်သပါတယ်။ ကျွန်တော်ကတော့ မန္တလေးတိုင်းဒေသကြီး၊ ပြည်ကြီး တံခွန်မဲဆန္ဒနယ်က ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော်၊ ဥပဒေကြမ်းပူးပေါင်း ကော်မတီရဲ့ တွဲဖက်အတွင်းရေးမှူး ဦးကျော်စိုးလင်း ဖြစ်ပါတယ်။ လေးစားရပါသော နာယကကြီးခင်ဗျာ။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်း အပေါ် ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက် အစီရင်ခံစာနှင့် သဘောထားမှတ်ချက်အစီရင်ခံစာကို ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နဲ့အညီ ဖတ်ကြား အစီရင်ခံ တင်သွင်းသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပြည်ထောင်စုအစိုးရအဖွဲ့ကသာ တင်သွင်းခွင့်ရှိသော ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းနှင့်စပ်လျဉ်း၍ ပြည်ထောင်စုလွှတ်တော်ရုံး၏ ၁၁-၁-၂၀၁ရ ရက်စွဲပါအမိန့် ကြော်ငြာစာအမှတ်(၅/၂၀၁၇)ဖြင့် ဖွဲ့စည်းခဲ့သော “၂၀၁၇-၂၀၁၈ ခု၊ ဘဏ္ဍာရေးနှစ် နိုင်ငံတော်၏အမျိုးသားစီမံကိန်းဥပဒေကြမ်း၊ ပြည်ထောင်စု၏ဘဏ္ဍာငွေအရအသုံး ဆိုင်ရာဥပဒေကြမ်း နှင့် နောက်ထပ်ဘဏ္ဍာငွေခွဲဝေသုံးစွဲရေးဥပဒေကြမ်းများ၌ ပါဝင်သည့် စီမံကိန်းလုပ်ငန်းများနှင့် ရငွေ သုံးငွေများစိစစ်ရေးပူးပေါင်းအဖွဲ့” (၁၇)ဖွဲ့က ပြည်ထောင်စုအဆင့်အဖွဲ့အစည်း၊ ဝန်ကြီးဌာနအလိုက် လုပ်ငန်း စီမံကိန်းများအပေါ် လေ့လာစိစစ်ခဲ့ကြပြီး ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်း ကော်မတီသို့ တင်ပြခဲ့ပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းနှင့်စပ်လျဉ်း၍ စိစစ်ရေးပူးပေါင်း အဖွဲ့များ၏ စိစစ်တင်ပြချက်များအပေါ် ဥပဒေကြမ်းပူးပေါင်းကော်မတီ၊ ပြည်သူ့ငွေစာရင်းပူးပေါင်း ကော်မတီ၊ ပြည်ထောင်စုလွှတ်တော်ဥပဒေရေးရာနှင့် အထူးကိစ္စရပ်များလေ့လာဆန်းစစ် သုံးသပ်ရေး ကော်မရှင်နှင့် စီမံကိန်းနှင့်ဘဏ္ဍာရေးဝန်ကြီးဌာနတို့မှ တာဝန်ရှိပုဂ္ဂိုလ်များဟာ ၂၀၁ရ ခုနှစ်၊ ဖေဖော်ဝါရီလ ၁၃ ရက်၊ ၁ရ ရက်နှင့် ၁၉ ရက်နေ့များမှာ ညှိနှိုင်းအစည်းအဝေးများ ကျင်းပပြုလုပ်ပြီးတော့ လေ့လာစိစစ် ခဲ့ကြပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းမှာ နိဒါန်း၊ အခန်း (၃)ခန်း၊ ပုဒ်မပေါင်း (၁၃)ခု၊ နောက်ဆက်တွဲ (၃)ခု ပါဝင်ကြောင်းကို လေ့လာတွေ့ရှိခဲ့ရပါတယ်။ (က) နောက်ဆက်တွဲ-၁၊ အမျိုးသားစီမံကိန်း၊ ပြည်ထောင်စုဝန်ကြီးဌာနများ၏မူဝါဒ၊ ရည်မှန်းချက်၊ လုပ်ငန်းစဉ်နှင့် ဦးစားပေး ဆောင်ရွက်ရမည့်လုပ်ငန်းများ၊ နောက်ဆက်တွဲ-၂ အမျိုးသားစီမံကိန်း ရင်းနှီးမြှုပ်နှံမှု လျာထားချက်များ၊ နောက်ဆက်တွဲ ဇယား ၃၊ အမျိုးသားစီမံကိန်းကဏ္ဍအလိုက် ရည်မှန်းချက်များဆိုပြီးတော့ ကျွန်တော်တို့ နောက်ဆက်တွဲ ၃ ခု ပါဝင်ကြောင်းကို လေ့လာတွေ့ရှိခဲ့ရပါတယ်။ အမျိုးသားစီမံကိန်းဥပဒေကြမ်း၏ နိဒါန်းမှာ နိုင်ငံတော်၏လူမှုစီးပွားရေးနယ်ပယ်အသီးသီး ဖွံ့ဖြိုးတိုးတက်ရေးနှင့် ပြည်သူကိုဗဟိုပြု၍ အားလုံးပါဝင်နိုင်သော အစဉ်အဆက်မပြတ် တိုးတက်မှုရရှိစေရန် ရည်ရွယ်၍ ချမှတ်ထားသည့် နိုင်ငံတော်၏စီးပွားရေးမူဝါဒများနှင့်အညီ စနစ်တကျ အကောင်အထည်ဖော် နိုင်ရန်ဟု ဖော်ပြထားကြောင်းကိုလည်း လေ့လာတွေ့ရှိရပါတယ်။ ဥပဒေကြမ်း၏ အခန်း(၁) အမျိုးသားစီမံကိန်းများ၌ ကဏ္ဍအလိုက်ဖြစ်စေ၊ ဒေသအလိုက်ဖြစ်စေ၊ ဝိသေသပြုရေးဆွဲချမှတ်သော လုပ်ငန်းဖွံ့ဖြိုးတိုးတက်ရေးစီမံကိန်းများ ဘက်စုံဆက်စပ် အကျုံးဝင်သည်ဟု မှတ်ယူရမည်ဟူ၍ ကျယ်ကျယ်ပြန့်ပြန့် ဖွင့်ဆိုထားကြောင်းကိုလည်း လေ့လာတွေ့ရှိရပါတယ်။ လူ့စွမ်းအားအရင်း အမြစ်ဖွံ့ဖြိုးတိုးတက်ရေးစီမံကိန်း၊ စက်မှုဇုန်များနှင့် အထူးစီးပွားရေးဇုန်စီမံကိန်းများ၊ စက်မှုဖွံ့ဖြိုးတိုးတက်ရေး စီမံကိန်း၊ ခေတ်မီစိုက်ပျိုးရေးနည်းပညာကို အခြေခံသော စက်မှုလက်မှုကဏ္ဍ ဖွံ့ဖြိုးတိုးတက်ရေးစီမံကိန်း၊ ရင်းနှီးမြှုပ်နှံမှုဖွံ့ဖြိုးရေးစီမံကိန်း၊ မြို့ပြဖွံ့ဖြိုးတိုးတက်ရေးနှင့် ကျေးလက်ဒေသဖွံ့ဖြိုးတိုးတက်ရေးစီမံကိန်း၊ နယ်စပ်ဒေသဖွံ့ဖြိုးရေးစီမံကိန်းများ စသည့်လုပ်ငန်းများ ဖွံ့ဖြိုးတိုးတက်ရေးစီမံကိန်းများဆိုပြီး ကျွန်တော်တို့ ကျယ်ကျယ်ပြန့်ပြန့် ဖွင့်ဆိုထားကြောင်းကိုလည်း လေ့လာတွေ့ရှိရပါတယ်။ ဥပဒေကြမ်း၏အခန်း(၂) ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်း၏ အရေးကြီးသည့် ရည်မှန်းချက်များနှင့်စပ်လျဉ်း၍ စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှုတန်ဖိုး(GDP) တိုးတက်မှုနှုန်း၊ စီးပွားရေးကဏ္ဍကြီးတစ်ခုချင်းစီ၏ တိုးတက်မှုနှုန်း၊ တိုင်းဒေသကြီးနှင့် ပြည်နယ်များအလိုက် တိုးတက်မှုနှုန်း၊ စုစုပေါင်းပြည်တွင်းထုတ်ကုန်တွင် လယ်ယာကဏ္ဍကြီး၊ စက်မှုကဏ္ဍကြီး၊ ဝန်ဆောင်မှုကဏ္ဍကြီးတို့၏ ပါဝင်မှုအချိုးအစား၊ စုစုပေါင်းစားသုံးမှုတန်ဖိုး၊ စုစုပေါင်းရင်းနှီးမြှုပ်နှံမှုတွင် နိုင်ငံပိုင်၊ သမဝါယမပိုင်နှင့် ပုဂ္ဂလိကပိုင်ကဏ္ဍများ၏ အချိုးအစား၊ နိုင်ငံခြားကုန်သွယ်မှုပမာဏ၊ လူတစ်ဦးစီ၏ ပျမ်းမျှထုတ်လုပ်မှုနှင့် ဝန်ဆောင်မှုတန်ဖိုး လျာထားချက်များကို တိုးတက်မှုရာခိုင်နှုန်းများဖြင့် ယှဉ်တွဲဖော်ပြထားကြောင်းကိုလည်း ကျွန်တော်တို့ လေ့လာတွေ့ရှိရပါတယ်။ အခန်း(၃) အထွေထွေအပိုင်းမှာ စီမံကိန်းများအကောင်အထည်ဖော်ခြင်းနှင့်စပ်လျဉ်းပြီးတော့ ဖော်ပြထားကြောင်းကိုလည်း ကျွန်တော်တို့ လေ့လာတွေ့ရှိရပါတယ်။ စီမံကိန်းများ အကောင်အထည်ဖော် ဆောင်ရွက်ရာမှာ စီမံကိန်းများအား လေ့လာဆန်းစစ်၍ နိုင်ငံတော်နှင့် နိုင်ငံသားများ၏ အကျိုးစီးပွား အတွက် အမှန်တကယ် အကျိုးဖြစ်ထွန်းစေမည့် စီမံကိန်းများအား ဆက်လက်အကောင်အထည်ဖော်ရန်၊ သို့ရာတွင် အကျိုးစီးပွားဖြစ်ထွန်းမှုမရှိသော စီမံကိန်းများအား ငြင်းပယ်ခြင်း၊ ဆိုင်းငံ့ခြင်း၊ လျှော့ချခွင့် ပြုခြင်းများ ဆောင်ရွက်ရန်၊ အမျိုးသားစီမံကိန်းကို အကောင်အထည်ဖော်ဆောင်ရွက်ရာတွင် နိုင်ငံတော်က ချမှတ်ထားတဲ့ စီးပွားရေးမူဝါဒများနှင့်အညီ ချိတ်ဆက်ပေါင်းစပ်ဆောင်ရွက်ရန်၊ နိုင်ငံတော်နှင့် နိုင်ငံသား များအတွက် လက်ငင်းရေတို/ရေရှည် အကျိုးစီးပွားဖြစ်ထွန်းစေပြီး ထာဝရရှင်သန်စေမည့် အမျိုးသား ဖွံ့ဖြိုးတိုးတက်ရေးစီမံကိန်းဖြစ်သော လူသားအရင်းအမြစ်များ ဖွံ့ဖြိုးရေးစီမံကိန်းအတွက် ရင်းနှီးမြှုပ်နှံမှုများ ကိုလည်း အလေးထားဆောင်ရွက်ရန်၊ စီမံကိန်းများတင်ပြဆောင်ရွက်ရာတွင် သတ်မှတ်ထားသော အင်္ဂါရပ်များ၊ ဆန်းစစ်ချက်များ ပြည့်စုံမှသာလျှင် ဆောင်ရွက်ရန်၊ အမျိုးသားစီမံကိန်းတွင် တိုင်းရင်းသားစည်းလုံး ညီညွတ်ရေး၊ အမျိုးသားစည်းလုံးညီညွတ်ရေး၊ ပြည်တွင်းငြိမ်းချမ်းရေးတို့ကိုဖော်ဆောင်သော စီမံကိန်းများနှင့် တရားဥပဒေစိုးမိုးရေး၊ တည်ငြိမ်အေးချမ်းရေးတို့ကို အထောက်အကူပြုသော စီမံကိန်းများပါဝင်ရန်၊ အမျိုးသား စီမံကိန်းတွင် နိုင်ငံပိုင်စီးပွားရေးလုပ်ငန်းများအနက် ပုဂ္ဂလိကလုပ်ပိုင်ခွင့်အဖြစ် လွှဲပြောင်းပေးသင့်သော စီးပွားရေးလုပ်ငန်းများကို နှစ်အလိုက်လွှဲပြောင်းပေးမည့် စီမံကိန်းများအဖြစ် ထည့်သွင်းရေးဆွဲရန်၊ ၂၀၁၇-၂၀၁၈ ဘဏ္ဍာရေးနှစ်အတွင်း ဆောင်ရွက်ရမည့် လုပ်ငန်းစီမံကိန်းများသည် ဖြစ်မြောက်နိုင်စွမ်းရှိ မရှိ၊ စီးပွားရေးအရတွက်ချေကိုက်မှု၊ ပြည်သူများအတွက် အကျိုးရှိမှု၊ ဒေသဖွံ့ဖြိုးရေးကို အထောက်အကူပြုမှု၊ ပတ်ဝန်းကျင်ကိုထိခိုက်မှုတို့ကို ဘက်စုံလေ့လာဆန်းစစ်ပြီး ပြည်ထောင်စုအစိုးရအဖွဲ့၏ သဘောတူခွင့်ပြုချက် ရရှိထားပြီးဖြစ်သော လုပ်ငန်းစီမံကိန်းများဖြစ်ရန်၊ လုပ်ငန်းစီမံကိန်းများကို အကောင်အထည်ဖော်ဆောင်ရွက် လုပ်ထုံးလုပ်နည်းများနှင့်အညီ ဆောင်ရွက်ရန် စတဲ့ ကျွန်တော်တို့ အခန်း(၃) အထွေထွေအပိုင်းမှာ ဖော်ပြ ထားကြောင်းကိုလည်း လေ့လာတွေ့ရှိရပါတယ်။ ၂၀၁၆-၂၀၁ရ ဘဏ္ဍာနှစ် အမျိုးသားစီမံကိန်းနှင့် ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်း ဥပဒေကြမ်းတို့၏ ကွာခြားချက်များကို ယှဉ်တွဲလေ့လာချက်များအရ (က) ဥပဒေကြမ်း၏ နိဒါန်းတွင် “နှင့်ပြည်သူကို ဗဟိုပြု၍ အားလုံးပါဝင်နိုင်သော အစဉ်အဆက်မပြတ် တိုးတက်မှုရရှိစေရန် ရည်ရွယ်၍ ချမှတ်ထားသည့် နိုင်ငံတော်၏” ဟူသော စကားရပ်ကို ဖြည့်စွက်ပြင်ဆင်ထားပါတယ်။ အခန်း(၁)၊ အပိုဒ် ၃(က)တွင် “ပြည်ထောင်စုဝန်ကြီးဌာန” ဟူသော စကားရပ်ကို ဖြည့်စွက်ထားပါသည်။ အခန်း(၃)၊ အပိုဒ် ၆ မူလဥပဒေ၌ပါဝင်သော “ပတ်ဝန်းကျင်နှင့် လူမှုစီးပွားထိခိုက်မှု အနည်းဆုံးဖြစ်စေမည့်” ဟူသော စကားရပ် အား ပယ်ဖျက်ထားပါသည်။ အခန်း(၃)၊ အပိုဒ် ရ “အမျိုးသားစီမံကိန်းကို အကောင်အထည်ဖော် ဆောင်ရွက် ရာတွင် နိုင်ငံတော်မှချမှတ်ထားသည့် စီးပွားရေးမူဝါဒများနှင့်အညီ ချိတ်ဆက်ပေါင်းစပ် ဆောင်ရွက်ရမည် ဖြစ်သည်” ဟူသောစကားရပ်ဖြင့် အစားထိုးထားပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်း၏ အဓိကရည်မှန်းချက်များအရ စုစုပေါင်း ပြည်တွင်းထုတ်လုပ်မှုနှင့် ဝန်ဆောင်မှုတန်ဖိုးရည်မှန်းချက်ကို လျာထားကြောင်းတွေကိုလည်း ကျွန်တော်တို့ တွေ့ရှိရပါတယ်။ လေးစားရပါသော နာယကကြီးခင်ဗျား။ ကျွန်တော်တို့ ကိန်းဂဏန်းများနဲ့ပတ်သက်ပြီးတော့ ကျွန်တော်တို့ လွှတ်တော်ကိုယ်စားလှယ်များထံမှာလည်း ဖြန့်ဝေထားပြီးဖြစ်တဲ့အတွက် ဲ့ညှာသော အားဖြင့် အချို့ ကိန်းဂဏန်းများကို ဖတ်ကြားတင်သွင်းခွင့်မပြုတော့ပါဘူးလို့ နာယကကြီးကို ခွင့်တောင်း ပါတယ်ခင်ဗျာ။ စီးပွားရေးကဏ္ဍတစ်ခုချင်း၏ တိုးတက်မှုနှုန်းကို ၂၀၁၀-၂၀၁၁ ခုနှစ်နှင့် ပုံမှန်ဈေးနှုန်းအရ ၂၀၁၆-၂၀၁ရ ဘဏ္ဍာနှစ်ရဲ့ နှစ်ကုန်ခန့်မှန်းခြေနှင့် နှိုင်းယှဉ်ပါက လယ်ယာကဏ္ဍကြီး၊ စက်မှုကဏ္ဍကြီးနှင့် ဝန်ဆောင်မှု ကဏ္ဍကြီးတို့တွင် စုစုပေါင်း ပြည်တွင်းထုတ်လုပ်မှုကို ၁.၃% တိုးတက်ဖြစ်ပေါ်လာရန် လျာထားကြောင်း ကိုလည်း ကျွန်တော်တို့ လေ့လာတွေ့ရှိရပါတယ်။ ၂၀၁၇-၂၀၁၈ ဘဏ္ဍာနှစ်ရဲ့ အမျိုးသားစီမံကိန်းဥပဒေကြမ်းတွင် တိုင်းဒေသကြီးနှင့် ပြည်နယ်များ၏ တိုးတက်မှုနှုန်းကို ၂၀၁၀-၂၀၁၁ ဘဏ္ဍာနှစ် ပုံမှန်ဈေးနှုန်းများအရ ၂၀၁၆-၂၀၁ရ ဘဏ္ဍာရေးနှစ် နှစ်ကုန် ခန့်မှန်းခြေနှင့်နှိုင်းယှဉ်ပါက တိုင်းဒေသကြီးနှင့် ပြည်နယ်အသီးသီးတွင် ယေဘုယျအားဖြင့် တိုးတက်ဖြစ်ပေါ် လာစေရန် လျာထားကြောင်းကိုလည်း တွေ့ရှိရပါတယ်။ စားသုံးမှု၊ ရင်းနှီးမြှုပ်နှံမှု၊ ပို့ကုန်သွင်းကုန် လျာထားချက် များကို ၄.၆ ရာခိုင်နှုန်းတိုးတက်ရန် ရည်မှန်းထားကြောင်းကိုလည်း ကျွန်တော်တို့ လေ့လာတွေ့ရှိရပါတယ်။ နိုင်ငံတော်၏ မေခရိုစီးပွားရေးအခြေအနေအရ ၂၀၁၇-၂၀၁၈ ဘဏ္ဍာနှစ် လူဦးရေနှင့် အိမ်အကြောင်း အရာ သန်းခေါင်စာရင်းအပေါ်တွင် ၅၃.၄ သန်းရှိမည်ဟု ခန့်မှန်းထားကြောင်းကိုလည်း ကျွန်တော်တို့ လေ့လာတွေ့ရှိရပါတယ်။ စီးပွားရေးတိုးတက်မှုမှာ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းတွင် တိုးတက်မှုနှုန်းကို ၇.၀ ရာခိုင်နှုန်းရရှိရန် ရည်မှန်းထားကြောင်းကိုလည်း ကျွန်တော်တို့ လေ့လာတွေ့ရှိ ရပါတယ်။ ငွေကြေးဖောင်းပွမှုနှုန်းမှာ ၂၀၁၇-၂၀၁၈ ဘဏ္ဍာရေးနှစ်တွင် ပျမ်းမျှငွေကြေးဖောင်းပွမှုနှုန်း ၇.၉၀ ရာခိုင်နှုန်းဖြင့် ဖြစ်ပေါ်နိုင်သည်ဟု ခန့်မှန်းထားကြောင်းကိုလည်း လေ့လာတွေ့ရှိရပါတယ်။ နိုင်ငံခြားငွေ လဲလှယ်နှုန်းမှာ တည်ငြိမ်သောငွေလဲလှယ်နှုန်း ဖြစ်ပေါ်စေရေးအတွက် အလေးထားဆောင်ရွက်သင့်ကြောင်း ကိုလည်း လေ့လာတွေ့ရှိရပါတယ်။ နိုင်ငံပိုင်အခန်း၏ ရင်းနှီးမြှုပ်နှံမှုမှာ ၂၀၁၇-၂၀၁၈ ဘဏ္ဍာရေးနှစ်အတွက် အနည်းငယ် ကျဆင်းသွားကြောင်းကိုလည်း လေ့လာတွေ့ရှိရပါတယ်။ စီးပွားရေးကဏ္ဍကြီးများ၏ တိုးတက်မှုအရ ၂၀၁၇-၂၀၁၈ ဘဏ္ဍာနှစ်တွင် ကဏ္ဍကြီးများ၏ စုစုပေါင်းတန်ဖိုးကို လယ်ယာကဏ္ဍကြီး၌ ၄ ရာခိုင်နှုန်း၊ စက်မှုကဏ္ဍကြီး၌ ၉.ရ ရာခိုင်နှုန်း၊ ဝန်ဆောင်မှု ကဏ္ဍကြီး၌ ၆.၉ ရာခိုင်နှုန်း အသီးသီးတိုးတက်ရန် ရည်မှန်းထားကြောင်းကိုလည်း ကျွန်တော်တို့ လေ့လာ တွေ့ရှိရပါတယ်။ ၂၀၁၇-၂၀၁၈ ဘဏ္ဍာရေးနှစ် အမျိုးသားစီမံကိန်းတွင် တစ်မျိုးသားလုံး၏ ပြည်တွင်း အသားတင် ထုတ်လုပ်မှု၊ ဝန်ဆောင်မှုတန်ဖိုးကို ၁၂.၆ ရာခိုင်နှုန်းဖြင့် ပြောင်းလဲရန် ရည်မှန်းထားကြောင်း ကိုလည်း ကျွန်တော်တို့လေ့လာတွေ့ရှိရပါတယ်။ စီးပွားဖွံ့ဖြိုးတိုးတက်မှုအခြေအနေ ပြောရမယ်ဆိုလို့ရှိရင် ၂၀၁ရ ခုနှစ်၊ ကမ္ဘာ့နိုင်ငံအချို့နှင့် အာဆီယံနိုင်ငံများ၏ စီးပွားရေးတိုးတက်မှုနှုန်း မျှော်မှန်းချက်များတွင် မြန်မာနိုင်ငံ၏ တိုးတက်မှုနှုန်း မျှော်မှန်းချက်သည် ၇.၀ ဖြစ်၍ အာဆီယံနိုင်ငံများအတွင်း အမြင့်ဆုံး ဖြစ်ကြောင်း လေ့လာတွေ့ရှိရပါတယ်။ ထုတ်လုပ်မှု၊ ဝန်ဆောင်မှုနှင့် ကုန်သွယ်မှုတန်ဖိုးပါဝင်မှု အချိုးအစား ရည်မှန်းချက်များမှာ ၂၀၁၇-၂၀၁၈ ဘဏ္ဍာရေးနှစ်မှာ အမျိုးသားစီမံကိန်းတွင် နှစ်အလိုက်ဈေးနှုန်းအရ စုစုပေါင်းထုတ်လုပ်မှု၊ ဝန်ဆောင်မှုနှင့် ကုန်သွယ်မှုတန်ဖိုး ပါဝင်မှုအချိုးအစားကို (က) ထုတ်လုပ်မှုကဏ္ဍ များတွင် ၅၉.ရ ရာခိုင်နှုန်း၊ ဝန်ဆောင်မှုကဏ္ဍတွင် ၁၉.၃ ရာခိုင်နှုန်း၊ ကုန်သွယ်မှုကဏ္ဍတွင် ၂၁.၀ ရာခိုင်နှုန်း ဖြစ်ပေါ်လာရန် ရည်မှန်းထားကြောင်းကိုလည်း ကျွန်တော်တို့ လေ့လာတွေ့ရှိရပါတယ်။ ၂၀၁၇-၂၀၁၈ ဘဏ္ဍာရေးနှစ်မှာ အမျိုးသားစီမံကိန်းတွင် နှစ်အလိုက်ဈေးနှုန်းများအရ ကဏ္ဍကြီး အလိုက် ပါဝင်မှုအချိုးအစားကို (က) လယ်ယာကဏ္ဍတွင် ၂၃.၈ ရာခိုင်နှုန်း၊ စက်မှုကဏ္ဍကြီးတွင် ၃၅.၉ ရာခိုင်နှုန်း၊ ဝန်ဆောင်မှုကဏ္ဍကြီးတွင် ၄၀.၃ ရာခိုင်နှုန်း ဖြစ်ပေါ်လာစေရန် ရည်မှန်းထားကြောင်းကိုလည်း ကျွန်တော်တို့ လေ့လာတွေ့ရှိရပါတယ်။ လူတစ်ဦးစီ၏ စီးပွားရေးရည်မှန်းချက်ကို ကျွန်တော်တို့ လေ့လာ မယ်ဆိုလို့ရှိရင် နှစ်အလိုက် ဈေးနှုန်းများအရ လူတစ်ဦးစီ၏ ပျမ်းမျှထုတ်လုပ်မှုနှင့် ဝန်ဆောင်မှုတန်ဖိုးမှာ ၂၀၁၆-၂၀၁ရ ဘဏ္ဍာရေးနှစ်တွင် ကျပ် ၁,၅၃၃,၂၀၅ မှ ၂၀၁၇-၂၀၁၈ ဘဏ္ဍာရေးနှစ်မှာ အမျိုးသား စီမံကိန်း ကျပ် ၁,၇၁၀,၅၈၂ သို့ဖြစ်ပေါ်လာရန် ရည်မှန်းထားကြောင်းကိုလည်း လေ့လာတွေ့ရှိရပါတယ်။ ကဏ္ဍအလိုက် ဖွံ့ဖြိုးရေးရည်မှန်းချက်များအရ လယ်ယာကဏ္ဍမှာ ၄.၂ ရာခိုင်နှုန်း၊ သားငါးကဏ္ဍ မှာ ၃.၄ ရာခိုင်နှုန်း တိုးတက်ရန် ရည်မှန်းထားကြောင်းကိုလည်း ကျွန်တော်တို့ လေ့လာတွေ့ရှိရပါတယ်။ သစ်တောကဏ္ဍမှာ ၂၀၁၇-၂၀၁၈ ဘဏ္ဍာရေးနှစ်တွင် နိုင်ငံပိုင်အခန်းမှ ပြန်လည်ထုတ်လုပ်ရန်နှင့် ပုဂ္ဂလိကပိုင်အခန်းမှ ကျွန်းစိုက်ခင်းနှင့် သစ်မာစိုက်ခင်းများမှ ထွက်ရှိသည့် ကျွန်းနှင့် သစ်မာတိုင်၊ ကျွန်းနှင့် သစ်မာမျောတို့ကို ထုတ်လုပ်ရန်ရည်မှန်းထားကြောင်းကိုလည်း ကျွန်တော်တို့ လေ့လာတွေ့ရှိရ ပါတယ်။ စွမ်းအင်ကဏ္ဍမှာ ဆိုလို့ရှိရင် ၃.၉ ရာခိုင်နှုန်း၊ သတ္တုနှင့် တွင်းထွက်ပစ္စည်းကဏ္ဍမှာ ၆.၃ ရာခိုင်နှုန်း၊ စက်မှုလက်မှုကဏ္ဍမှာ ၁၁ ရာခိုင်နှုန်း၊ လျှပ်စစ်ဓာတ်အားကဏ္ဍမှာ ၄.၈ ရာခိုင်နှုန်း ဆောက်လုပ်ရေးကဏ္ဍမှာ ၆.၂ ရာခိုင်နှုန်း၊ ပို့ဆောင်ရေးကဏ္ဍမှာ ရ ရာခိုင်နှုန်း၊ ဆက်သွယ်ရေးကဏ္ဍမှာ ၄.၆ ရာခိုင်နှုန်း၊ ငွေရေး ကြေးရေးကဏ္ဍမှာ ၁၁.၅ ရာခိုင်နှုန်း၊ လူမှုရေးနှင့်စီမံခန့်ခွဲရေးကဏ္ဍမှာ ၄.၅ ရာခိုင်နှုန်း တိုးတက်ရန် ရည်မှန်း ထားကြောင်းနှင့် ပညာရေး၊ ကျန်းမာရေး၊ လူမှုရေးဖွံ့ဖြိုးမှုလုပ်ငန်းများကို တိုးမြှင့်ဆောင်ရွက်ရန် လျာထား ကြောင်းကိုလည်း ကျွန်တော်တို့ လေ့လာတွေ့ရှိရပါတယ်။ ငှားရမ်းခနှင့် အခြားဝန်ဆောင်မှုကဏ္ဍမှာ ၁၂.၀ ရာခိုင်နှုန်း၊ ကုန်သွယ်မှုကဏ္ဍမှာ ၇၀ ရာခိုင်နှုန်း တိုးတက်ရန်ရည်မှန်းထားကြောင်းကိုလည်း ကျွန်တော်တို့ လေ့လာတွေ့ရှိရပါတယ်။ အထက်ဖော်ပြပါ ကဏ္ဍ အသီးသီးတွင် ရည်မှန်းထားသည့် ကဏ္ဍအလိုက် ရည်မှန်းချက်များ၏ တိုးတက်မှုများကို အသေးစိတ် တွက်ချက်ဖော်ပြထားပြီး ယင်းစီမံကိန်းများပြည့်မီစေရန် အကောင်အထည်ဖော်ဆောင်ရွက်ရမည့် လုပ်ငန်းစဉ်များကိုလည်း ဖော်ပြထားကြောင်းကို ကျွန်တော်တို့ လေ့လာတွေ့ရှိရပါတယ်။ ၂၀၁၇-၂၀၁၈ ဘဏ္ဍာရေးနှစ် အမျိုးသားစီမံကိန်းဥပဒေ၏ နောက်ဆက်တွဲ(၂)ပါ ပြည်ထောင်စု ဝန်ကြီးဌာနအလိုက် အကောင်အထည်ဖော်ဆောင်ရွက်ရမည့် လုပ်ငန်းစီမံကိန်းပရောဂျက်များနှင့် စပ်လျဉ်း၍ အောက်ပါအတိုင်းဖြစ်ပြီး ၎င်းတွင်ဆောင်ရွက်ဆဲလုပ်ငန်း စီမံကိန်း ၁၀၅ ခု တန်ဖိုးကျပ် သန်း ၁,၃၄၆,၉၉၄.၃၈၂ နှင့် လုပ်ငန်းစီမံကိန်းအသစ် ၂၄ ခု တန်ဖိုးကို ကျပ်သန်း ၈၇,၂၆၉.၃၂၉ သန်း ကျွန်တော်တို့ ပါဝင်သည်ကို လေ့လာတွေ့ရှိရပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှာ စီမံကိန်း ၅၁ ခု၊ ပို့ဆောင်ရေးနှင့် ဆက်သွယ်ရေးဝန်ကြီးဌာနမှာ စီမံကိန်း ၄၀၊ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီး ဌာနမှာ စီမံကိန်း ၈ ခု၊ လျှပ်စစ်နှင့် စွမ်းအင်ဝန်ကြီးဌာနမှာ ၁၆ ခု၊ စက်မှုဝန်ကြီး ဌာနမှာ ၄ ခု၊ စီမံကိန်းနှင့် ဘဏ္ဍာရေးဝန်ကြီးဌာနမှာ ၁ ခု၊ ဆောက်လုပ်ရေးဝန်ကြီးဌာနမှာ ၉ ခု၊ စုစုပေါင်း ၁၂၉ ခုမှာ ကျပ် ၁,၄၃၄,၂၆၃.၇၁၁ သန်း ရှိကြောင်းကိုလည်း ကျွန်တော်တို့ လေ့လာတွေ့ရှိရပါတယ်။ ဥပဒေကြမ်းပူးပေါင်းကော်မတီ၏ အကြံပြုတင်ပြချက်များကို ဆက်လက်ဖတ်ကြားပါမယ်။ ၂၀၁၇၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းအပေါ် ပြည်ထောင်စုလွှတ်တော်က ဖွဲ့စည်းပေးသော စိစစ်ရေးပူးပေါင်းအဖွဲ့များ၏တွေ့ရှိချက်နှင့် သဘောထားမှတ်ချက်များ၊ ဥပဒေကြမ်းပူးပေါင်းကော်မတီနှင့် ပြည်သူ့ငွေစာရင်းပူးပေါင်းကော်မတီနှစ်ရပ် ပေါင်းစပ်ညှိနှိုင်းချက်များကို အခြေခံပြီး အကြံပြုချက်များ တင်ပြ အပ်ပါတယ်။ (က) စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဆည်မြောင်းနှင့် ရေအသုံးချရေး ဦးစီးဌာနက ကာလရှည်ဆောင်ရွက်ရသည့် စီမံကိန်းများအတွက် စူးစမ်းလေ့လာမှုစရိတ်များကို နှစ်စဉ်ဘဏ္ဍာငွေ တင်ပြတောင်းခံထားခြင်းများရှိနေခြင်းအပေါ် စိစစ်ဆောင်ရွက်သင့်ပါကြောင်း တင်ပြအပ်ပါတယ်ခင်ဗျာ။ သားငါးကဏ္ဍတွင် ရေငန်ငါးဖမ်းကွက်များ ရပ်ဆိုင်းထားခြင်း၊ ရေချိုငါး၊ ပုစွန် မွေးမြူရေးလုပ်ငန်း များတွင် အစာဈေးနှုန်းကြီးမြင့်မှုကြောင့် အရှုံးပေါ်နေခြင်း၊ အအေးခန်းနှင့် အသားစက်ရုံများတွင် နိုင်ငံခြားမှကုန်ကြမ်းတင်သွင်းပြီး ကုန်ချောပြန်လည်တင်ပို့သော ဝန်ဆောင်မှုလုပ်ငန်းများကိုသာ အလေးထား လုပ်ဆောင်နေရခြင်းများကြောင့် ငါး၊ ပုစွန်ထုတ်လုပ်မှုကို ၂.၁ ရာခိုင်နှုန်း တိုးတက်ထုတ်လုပ်ရန် ရည်မှန်း ထားခြင်းကို ပြန်လည်သုံးသပ်သင့်ပါကြောင်း တင်ပြအပ်ပါတယ်ခင်ဗျာ။ စက်မှုဝန်ကြီးဌာနလက်အောက်ရှိ ၂၀၁၆-၂၀၁ရ ဘဏ္ဍာနှစ်ကုန်ခါနီးမှ လုပ်ငန်းစတင်လည်ပတ် နေသော (ပင်းပက်) အမှတ်(၂)သံမဏိစက်ရုံ၊ လုပ်ငန်းလည်ပတ်နေပြီဖြစ်သော (ကျောက်ဆည်) မှန် ထုတ်လုပ်ရေးဌာန၊ လုပ်ငန်းလည်ပတ်နိုင်မှုမရှိသေးသော (သာပေါင်း) သတင်းစာစက္ကူစက်ရုံ၊ အဆင့်မြင့် စက္ကူစက်ရုံတို့အား ဆက်လက်ရင်းနှီးမြှုပ်နှံမှု ပြုသင့် မပြုသင့်နှင့် စီးပွားရေးအရ တွက်ချေကိုက်မှု ရှိ မရှိကို ပြန်လည်စိစစ် သုံးသပ်သင့်ပါကြောင်း ကျွန်တော်တို့ တင်ပြအပ်ပါတယ်ခင်ဗျာ။ ပင်းပက်၊ မြင်းခြံသံမဏိစက်ရုံများတွင် ဆောက်လုပ်ရေးလုပ်ငန်းများ (Civil Works, Erection Works, Installation Works, လျှပ်စစ်မီးသွယ်တန်းခြင်း၊ ရေပိုက်သွယ်တန်းခြင်း) တို့အတွက် အသုံး စရိတ်များ တင်ပြတောင်းခံခဲ့ရာတွင် တွက်ချက်မှု တိကျခြင်းမရှိဘဲ Drawing ဖြင့်သာ တွက်ချက်တင်ပြ အင်တင်တင် မ င် တက်တက်စင်အောင် ROကက်ဆက် နှင့်တကွ ဖြည့်စွက်ရန်ပုံငွေတွင် ပြန်လည်တောင်းခံသင့်ကြောင်း၊ ယင်းစက်ရုံများတွင် ဆောက်လုပ်ရေး နှုန်းထားများ၊ လျှပ်စစ်နှင့် စက်မှုပိုင်းဆိုင်ရာ တပ်ဆင်နှုန်းထားများတို့ကို ပြန်လည်စိစစ်ပြီးတော့ ကန်ထရိုက် ကုမ္ပဏီဖြင့် စာချုပ်ပြန်လည်ချုပ်ဆိုသင့်ပါကြောင်း တင်ပြအပ်ပါတယ်ခင်ဗျာ။ ပြည်ထောင်စုဘဏ္ဍာရန်ပုံငွေပြင်ပမှ ဆောင်ရွက်သော အရှုံးပေါ်နေသည့် မြန်မာ့အမျိုးသား လေကြောင်း၊ ပြည်တွင်းရေကြောင်းပို့ဆောင်ရေးနှင့် မြန်မာ့သင်္ဘောကျင်းလုပ်ငန်းတို့အတွက် လုပ်ငန်း ရင်းနှီးမြှုပ်နှံမှုများကို ပြန်လည်ဆန်းစစ်သင့်ပါကြောင်း တင်ပြအပ်ပါတယ်ခင်ဗျာ။ ပြည်ပကုန်သွယ်ရေးအခြေအနေတွင် ၂၀၁၇-၂၀၁၈ ဘဏ္ဍာနှစ်၌ ပို့ကုန်တန်ဖိုး အမေရိကန်ဒေါ်လာ ၁၄,၀၀၀.၀၀ သန်းနှင့် သွင်းကုန်တန်ဖိုး အမေရိကန်ဒေါ်လာ ၁၅,၀၀၀.၀၀ သန်း လျာထားသဖြင့် ကုန်သွယ်မှု လိုငွေ အမေရိကန်ဒေါ်လာသန်း ၁,၀၀၀.၀၀ သာရှိမည်ဟု ခန့်မှန်းဖော်ပြထားရာ ထိုရည်မှန်းချက် ပြည့်မြောက် စေရေးအတွက် မည်သို့ဆောင်ရွက်မည်ကို ရှင်းလင်းစွာ ဖော်ပြသင့်ကြောင်း တင်ပြအပ်ပါတယ်ခင်ဗျာ။ ဝန်ကြီးဌာနများ၏ ဆောက်လုပ်ရေးအသုံးစရိတ်များကို တွက်ချက်တင်ပြရာတွင် ဒေသတူ၊ လုပ်ငန်းတူဖြစ်ပါက PAE ဈေးနှုန်းများ တူညီအောင် ညှိနှိုင်းသတ်မှတ်ရန် လိုအပ်ကြောင်း တင်ပြအပ် ပါတယ်။ စီမံကိန်းလျာထားချက်ကိန်းဂဏန်းများတွင် စုစုပေါင်းပြည်တွင်းထုတ်လုပ်မှုနှင့် ဝန်ဆောင်မှု တန်ဖိုး ရည်မှန်းချက်များကို စီးပွားရေးကဏ္ဍအလိုက် ခွဲခြားဖော်ပြထားသော်လည်း ကဏ္ဍတစ်ခုချင်းစီတွင် နိုင်ငံပိုင်အခန်း၊ သမဝါယမပိုင်အခန်းနှင့် ပုဂ္ဂလိကပိုင်အခန်းတို့မှ ထုတ်လုပ်မည့် တန်ဖိုးလျာထားချက်တို့ကို ခွဲခြားဖော်ပြထားခြင်း မရှိပါဘူး။ ရင်းနှီးမြှုပ်နှံမှုတွင်မူ ပိုင်ဆိုင်မှုအခန်းအလိုက် ခွဲခြားဖော်ပြထားသည်ကို တွေ့ရှိရပါတယ်။ ထုတ်လုပ်မည့် ကုန်စည်နှင့် ဝန်ဆောင်မှုတန်ဖိုးများကိုပါ ပိုင်ဆိုင်မှုအခန်းအလိုက်ခွဲခြား၍ ရည်မှန်းချက်များ ချမှတ်ပေးနိုင်မည်ဆိုပါက လက်တွေ့အကောင်အထည်ဖော်မှုတွင် ပိုမိုထိရောက်မှုရှိနိုင် ကြောင်း တင်ပြအပ်ပါတယ်။ ပိုင်ဆိုင်မှုအခန်းအလိုက် ရင်းနှီးမြှုပ်နှံမှု နိုင်ငံပိုင်အခန်းတွင် ယမန်နှစ်ထက် ကျပ် ၂၁.၆၉ ဘီလီယံ လျော့နည်းသွားခြင်းနှင့် နောက်ဆက်တွဲ-၂ ပါ ရင်းနှီးမြှုပ်နှံမှုပမာဏ တိုးမြင့်ထားခြင်းတို့အကြား လိုက်လျော ညီထွေမှု ရှိ မရှိ စိစစ်သုံးသပ်သင့်ပါကြောင်း တင်ပြအပ်ပါတယ်။ ဝန်ကြီးဌာနအချို့၏ ရင်းနှီးမြှုပ်နှံမှု လျာထားချက်များကို ဖော်ပြရာတွင် အသုံးစရိတ်တစ်ခုချင်းစီအတွက် အချက်အလက်များကို တိကျပြည့်စုံစွာ ဖော်ပြခြင်းမရှိသည်ကို တွေ့ရှိရပါသဖြင့် လာမည့်ဘဏ္ဍာရေးနှစ်များတွင် ပြည့်စုံစွာ ဖော်ပြသင့်ကြောင်း ကိုလည်း ကျွန်တော်တို့ တင်ပြအပ်ပါတယ်ခင်ဗျာ။ ရင်းနှီးမြှုပ်နှံမှုနှင့် GDP အချိုးကို ၂၀၁၆-၂၀၁ရ ဘဏ္ဍာရေးနှစ်၊ ရည်မှန်းချက်၌ ၃၆.၀ ရာခိုင်နှုန်း ရှိရန် လျာထားခဲ့သော်လည်း ဘဏ္ဍာနှစ်ကုန်ခန့်မှန်းခြေ ကိန်းဂဏန်းများအရ ၃၂.၉၃ ရာခိုင်နှုန်းသာ ရှိခဲ့ ပါတယ်။ ၂၀၁၇-၂၀၁၈ ဘဏ္ဍာနှစ်အတွက် လျာထားချက်များမှာ ယမန်နှစ်ထက် လျော့နည်းသော ၃၀.၆ ရာခိုင်နှုန်းသာ လျာထားခြင်းဖြစ်သဖြင့် ထိုသို့လျှော့လျာထားသည့် အကြောင်းရင်းကို ဖော်ပြရန်လိုအပ် ကြောင်း တင်ပြအပ်ပါတယ်ခင်ဗျာ။ စီးပွားရေးကဏ္ဍများ၏တိုးတက်မှုနှုန်းလျာထားချက်များတွင် လယ်ယာကဏ္ဍ၊ သားငါးကဏ္ဍနှင့် စွမ်းအင်ကဏ္ဍတို့အတွက်လျာထားသော တိုးတက်မှုနှုန်းမှာ အနိမ့်ဆုံးဖြစ်နေကြောင်း တွေ့ရသဖြင့် အဆိုပါ ကဏ္ဍကို တိုးတက်မှုနှုန်း မြှင့်တင်လျာထားသင့်ကြောင်းကိုလည်း ကျွန်တော်တို့ တင်ပြအပ်ပါတယ်ခင်ဗျား။ အမျိုးသားစီမံကိန်းဥပဒေသည် နိုင်ငံတော်၏စီမံကိန်းရည်မှန်းချက်များကို ပြည့်မီအောင် အကောင် အထည်ဖော်ဆောင်ရွက်နိုင်ရန်အတွက် ရည်ရွယ်ပြဋ္ဌာန်းခြင်း ဖြစ်ပါသည်။ အမျိုးသားစီမံကိန်းဥပဒေတွင် လုပ်ငန်းစီမံကိန်းများကို ထည့်သွင်းဖော်ပြပြီးဖြစ်ရာ ဥပဒေ၏ နောက်ဆက်တွဲများတွင် နိုင်ငံလုပ်ငန်း စီမံကိန်းများနှင့်စပ်လျဉ်း၍ သက်ဆိုင်ရာ ဘဏ္ဍာနှစ်အတွင်း ရင်းနှီးမြှုပ်နှံမှုတန်ဖိုးသာမက အကောင်အထည် ဖော်ဆောင်ရွက်မှုအခြေအနေကိုပါ သိရှိရန် လုပ်ငန်းဆောင်ရွက်မှုအခြေအနေကို ဖော်ပြရန်လိုအပ်ကြောင်း တင်ပြအပ်ပါတယ်။ ပြည်ထောင်စုဝန်ကြီးဌာနအလိုက် အကောင်အထည်ဖော်ဆောင်ရွက်ရမည့် လုပ်ငန်းစီမံကိန်းများ နှင့်စပ်လျဉ်း၍ စီမံကိန်းတစ်ခုချင်းစီအလိုက် အချက်အလက်များ ပြည့်စုံစွာပါဝင်ရန် လိုအပ်သည့်အတွက် နောက်ဆက်တွဲများအဖြစ် ပူးတွဲပြုစုပေးပို့ရန် လိုအပ်သည်ကို သုံးသပ်ဆောင်ရွက်သင့်ပါကြောင်း တင်ပြ အပ်ပါတယ်ခင်ဗျာ။ (၁) စီမံကိန်းအမည်၊ တည်နေရာ(တိုင်းဒေသကြီး/ပြည်နယ်/မြို့နယ်)၊ (၂) စီမံကိန်း တန်ဖိုး၊ (၃) စီမံကိန်း၏တည်ဆောက်ရေးကာလ၊ (၄) စတင်သည့်ဘဏ္ဍာရေးနှစ်နှင့် ပြီးစီးမည့်ဘဏ္ဍာရေးနှစ်၊ (၅) စီမံကိန်း၏ရည်ရွယ်ချက်၊ (၆) စီမံကိန်းကြောင့် ရရှိနိုင်မည့်အကျိုးကျေးဇူး၊ (၇) စီမံကိန်း၏ စီးပွားရေး အရ တွက်ချေကိုက်မှုအခြေအနေ၊ (၈) စီမံကိန်းတွင်ပါဝင်သည့် လုပ်ငန်းရပ်များ၊ (၉) ယမန်နှစ်အထိ ဆောင်ရွက်ပြီးတန်ဖိုး၊ (၁၀) ယမန်နှစ်အထိ လုပ်ငန်းပြီးစီးမှုအခြေအနေ၊ (၁၁) ယခု ဘဏ္ဍာရေးနှစ်အတွင်း ဆောင်ရွက်ရန် လျာထားသည့် လုပ်ငန်းရပ်များနှင့် လုပ်ငန်းတန်ဖိုး၊ (၁၂) ယခုနှစ်ကုန်အထိ စုစုပေါင်း လုပ်ငန်းပြီးစီးနိုင်မှု အခြေအနေများကိုလည်း ကျွန်တော်တို့ နောက်ဆက်တွဲများအဖြစ် ပူးတွဲပြုစုပေးပို့ရန် ကိုလည်း သုံးသပ်သင့်ပါကြောင်း ကျွန်တော်တို့ တင်ပြအပ်ပါတယ်ခင်ဗျာ။ သို့ဖြစ်ပါ၍ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းနှင့်စပ်လျဉ်း၍ စိစစ်ရေး ပူးပေါင်းအဖွဲ့(၁၇)ဖွဲ့၏ စိစစ်တင်ပြချက်များပေါ် အခြေပြုဆောင်ရွက်ခဲ့သည့် ဥပဒေကြမ်းပူးပေါင်းကော်မတီနှင့် ပြည်သူ့ငွေစာရင်းပူးပေါင်းကော်မတီတို့၏ အကြံပြုတင်ပြချက်များ၊ ဥပဒေကြမ်း၏ နောက်ဆက်တွဲ-၂ နိုင်ငံပိုင်အခန်းဆောင်ရွက်မည့် လုပ်ငန်းစီမံကိန်းများနှင့် ရင်းနှီးမြှုပ်နှံမှုလျာထားချက်အပေါ် ပြင်ဆင်ချက် များကို လွှတ်တော်ကသုံးသပ်ပြီး ဤဥပဒေကြမ်းအား အတည်ပြု ဆောင်ရွက်သင့်ပါကြောင်း ပြည်ထောင်စု လွှတ်တော်ဆိုင်ရာ နည်းဥပဒေ ၉၉ နှင့်အညီ အစီရင်ခံတင်ပြအပ်ပါတယ်ခင်ဗျာ။ အားလုံးကို ကျေးဇူး တင်ပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါဥပဒေကြမ်း၏ မူနှင့်အခြေခံသဘောအပါအဝင် စီမံကိန်းလုပ်ငန်းများနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ် (၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၇-၂၀၁၈ ဘဏ္ဍာနှစ်၊ အမျိုးသားစီမံကိန်းဥပဒေကြမ်းအပေါ် လေ့လာတွေ့ရှိချက်နှင့် သဘောထားမှတ်ချက် အစီရင် ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ဒီအစီရင်ခံစာကို ၂၀၁၇-၂၀၁၈ ဘဏ္ဍာနှစ် စီမံကိန်းလုပ်ငန်းများနဲ့ ဘဏ္ဍာငွေအရအသုံးဆိုင်ရာ စိစစ်ရေးပူးပေါင်းအဖွဲ့ ၁ရ ဖွဲ့ရဲ့ စိစစ်တွေ့ရှိချက် များကိုအခြေခံပြီး ဥပဒေကြမ်းပူးပေါင်းကော်မတီနဲ့ ပြည်သူ့ငွေစာရင်းပူးပေါင်းကော်မတီတို့က ပူးပေါင်း ဆောင်ရွက်ထားတာဖြစ်ပါတယ်။ အမျိုးသားစီမံကိန်းဥပဒေကြမ်းပါ စီမံကိန်းလုပ်ငန်းများဟာ ပြည်ထောင်စုရဲဘဏ္ဍာငွေအရအသုံးဆိုင်ရာ ဥပဒေကြမ်းရဲ့ ငွေလုံးငွေရင်းအပိုင်းနဲ့ ဆက်စပ်နေတာဖြစ်ပါတယ်။ အမျိုးသားစီမံကိန်း ဥပဒေကြမ်းပါ စီမံကိန်းလုပ်ငန်းများကို ဥပဒေ၊ နည်းဥပဒေများနဲ့အညီ အတည်ပြုရန်၊ ငြင်းပယ်ရန်၊ လျှော့၍ ခွင့်ပြုရန် ဆွေးနွေးခြင်းများဟာ ဘတ်ဂျက်ဥပဒေကြမ်းရဲ့ ငွေလုံးငွေရင်းအပိုင်းမှာလည်း အကျိုးသက်ရောက်မှုရှိမှာ ဖြစ်ပါတယ်။ စီမံကိန်းဥပဒေကြမ်းနဲ့ တစ်ဆက်တည်း မကြာခင်ရက်ပိုင်းမှာ၂၀၁ရ ခုနှစ်၊ ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေကြမ်းကို ဆက်လက်ဆွေးနွေးကြမှာဖြစ်ပါတယ်။ လွှတ်တော်ကိုယ်စားလှယ်များအနေနဲ့ စီမံကိန်းဥပဒေကြမ်းရဲ့ လုပ်ငန်းများအပိုင်းနဲ့ ဘတ်ဂျက် ဥပဒေကြမ်းရဲ့ ရငွေသုံးငွေများအပိုင်းကို စိစစ်သုံးသပ်ပြီး ပြည်ထောင်စုလွှတ်တော်ဆိုင်ရာဥပဒေ၊ နည်း ဥပဒေများနဲ့အညီ ဆွေးနွေးနိုင်ကြဖို့မှာကြားလိုပါတယ်။ ၂၀၁၇-၂၀၁၈ ဘဏ္ဍာနှစ် အမျိုးသားစီမံကိန်းဥပဒေကြမ်းနဲ့စပ်လျဉ်းပြီး မူနှင့်အခြေခံသဘော အပါအဝင် နောက်ဆက်တွဲ-၂(က)ပါ စီမံကိန်းလုပ်ငန်းများအပေါ် ပြင်ဆင်ချက်အဆို တင်သွင်းဆွေးနွေး လိုတဲ့ လွှတ်တော်ကိုယ်စားလှယ်များရှိပါက သက်ဆိုင်တဲ့ ဌာန၊အဖွဲ့အစည်းနဲ့ အကြောင်းအရာ အကျဉ်းချုပ် ဖော်ပြလက်မှတ်ရေးထိုးပြီး ၂၂-၂-၂၀၁ရ ရက် (ဗုဒ္ဓဟူးနေ့) ညနေ ၄ နာရီ (၁၆၀၀နာရီ) နောက်ဆုံးထား၍ ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်း ပေးပို့နိုင်ကြောင်း အသိပေးကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး အဋ္ဌမနေ့ရပ်နားကြောင်းနှင့် နဝမနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော် ကိုယ်စားလှယ်များခင်ဗျား။ စတုတ္ထပုံမှန် အစည်းအဝေး အဋ္ဌမနေ့ အစီအစဉ်ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေးရဲ့ နဝမနေ့ကို ၂၀၁ရ ခုနှစ်၊ ဖေဖော်ဝါရီလ ၂၂ ရက် (ဗုဒ္ဓဟူးနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့ အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် စတုတ္ထပုံမှန်အစည်းအဝေး အဋ္ဌမနေ့ အစည်းအဝေးကို နံနက် ၁၁:၃၀ နာရီ ရပ်နားပါသည်။</speech>
</postface>
</transcript>
</doc>
