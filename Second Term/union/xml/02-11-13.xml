<doc>
<docinfo>
<docno>02-11-13.xml</docno>
<pdf>02-11-13.pdf</pdf>
<term value="02">ဒုတိယအကြိမ်</term>
<session value="11" />
<sittingday value="13" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့မှတ်တမ်း</title>
<date>၁၃၈၀ ပြည့်နှစ်၊ တပေါင်းလဆန်း ၃ ရက် (၂၀၁၉ ခုနှစ်၊ မတ်လ ၈ ရက်)(သောကြာနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေးရဲ့ (၁၃)ရက်မြောက်နေ့ အစီအစဉ် စတင် ပါတော့မယ်။ ယနေ့အစည်းအဝေးကို International School of Myanmar မှ ကျောင်းသား၊ ကျောင်းသူ ၇၁ ဦး အပါအဝင် ဧည့်သည် ၁၁၀ ဦး လာရောက်လေ့လာလျက်ရှိကြောင်း တင်ပြအပ်ပါတယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၃)ရက်မြောက်နေ့မှာ ပြည်ထောင်စု လွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စုလွှတ်တော် ကိုယ်စားလှယ်ဦးရေ စုစုပေါင်း ၆၅ရ ဦး ရှိပြီး ဒီကနေ့ အစည်းအဝေးကို ၅၅၀ ဦး တက်ရောက်ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၃.၇၁ ရာခိုင်နှုန်းရှိပြီး သုံးပုံ တစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၁)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၃)ရက်မြောက်နေ့ အစီအစဉ်ကို လွှတ်တော် ကိုယ်စားလှယ်များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ လွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="895">စောမှာဖောင်ကွာ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးခင်ဗျာ။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၃)ရက်မြောက်နေ့ ၈-၃-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ကိုယ်စား ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်ကိုယ်စားလှယ်များ စိစစ်ရေးကော်မတီအဖွဲ့ဝင် ဖြစ်သူ ကျွန်တော် စောမှားဖောင်ဘွားက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ- ဦးတင့်စိုး ဖားကန့်၊ - ဒေါ်နန်းထွေးသူ ဖားဆောင်း၊ - ဒေါ်ဝင့်ဝါထွန်း ရှားတော၊ - ဒေါက်တာခင်စည်သူ လွိုင်ကော်၊ - ဦးအေးမောင် ဘောလခဲ၊ - နန်းသန်းသန်းလွင် ဘားအံ၊ - ဒေါ်နီရွှေလျန်း ထန်တလန်၊ - ဦးပါထန်း မတူပီ၊ - ဦးနေလင်းအောင် မင်းတပ်၊ - ဦးမျိုး ချောင်းဦး၊ - ဦးနိုင်နိုင်ဝင်း တမူး၊ - ဦးကျော်စိုး ဗန်းမောက်၊ - ဒေါ်ချိုချိုဝင်း လောင်းလုံ၊ မြိတ်၊ သရက်ချောင်း၊ ပေါင်းတည်။ အုတ်တွင်း၊ ပြည်။ ပန်းတောင်း၊ ပေါက်ခေါင်း၊ ပဲခူး၊ ဇီးကုန်း၊ - ဒေါ်ခင်စန္ဒီ - ဦးစိုးပိုင်ဌေး - ဦးအောင်စိုး - ဦးအေးမင်းအောင်(ခ) ဦးမင်းမင်း - ဒေါ်ချိုချို - ဒေါက်တာခင်စိုးစိုးကြည် - ဒေါ်ခင်နှင်းသစ် - ဒေါ်နီနီဒွန်း - ဒေါက်တာဒေါ်ရွှေပုံ - ဦးဉာဏ်ထွန်း - ဦးကျော်မျိုးမင်း - ဒေါ်ယဉ်မင်းလှိုင် - ဒေါက်တာကြည်မို့မို့လွင် - ဦးစော - ဦးသန်းစိုး - ဒေါ်မာမာခိုင် - ဦးစစ်နိုင် - ဒေါ်နီနီမေမြင့် - ဦးနေမျိုးထက် - ဦးအောင်ဝင်း - ဦးစိုးသူရထွန်း - ဒေါက်တာသက်သက်ခိုင် - ဦးတင်မောင်ဝင်း - သူရဦးသက်ဆွေ - ဒေါက်တာခင်မောင်မောင် - ဒေါက်တာမေဝင်းမြင့် - ဒေါ်အေးမြမြမျိုး - ဦးကျင်ဝမ်း - ဦးစိုင်းအောင်ကျော် ညောင်ဦး၊ သာစည်၊ သထုံ၊ တောင်ကုတ်၊ ကျောက်တံတား၊ မှော်ဘီ၊ ကွမ်းခြံကုန်း၊ ဆိပ်ကမ်း၊ ကိုကိုးကျွန်း၊ ဒဂုံမြို့သစ်(မြောက်ပိုင်း)၊ မရမ်းကုန်း၊ ကျောက်တန်း၊ ဟိုပန်၊ ကျေးသီး၊ - ဦးခွန်အောင်ကျော် - ဒေါက်တာစိုင်းမောက်ခမ်း - ဦးစိုင်းခတ္တိယ - ဒေါ်နန်းမိုး - ဦးထွန်းကျော် - ဒေါ်နန်းခမ်းအေး - ဒေါ်နန်းခင်စော - ဒေါက်တာစိုးမိုးသူ - ဒေါ်သန္တာ ဦးစိုင်းအောင်နိုင် - ဦးဝင်းဇော် - ဒေါက်တာခင်မကြီး - ဒေါ်နော်မြစေး - ဒေါ်လွီဇာ ဟိုပုန်း၊ လားရှိုး၊ မိုင်းဆတ်၊ မန်တုံ၊ နမ့်ခမ်း၊ နမ္မတူ၊ ကွန်ဟိန်း၊ မြောင်းမြ၊ အိမ်မဲ၊ ကျုံပျော်၊ ကချင်-၇၊ ကချင်-၈၊ ကယား -၁၁၊ ကယား-၆ ကယား -၅၊ ကရင်-၆၊ ကရင်-၄။ ကရင်-၇၊ ကရင်-၁၁၊ ချင်း-၇၊ ချင်း-၉၊ စစ်ကိုင်း-၃။ ပဲခူး-၅၊ ပဲခူး-၄။ မကွေး-၇၊ မကွေး-၁၂၊ မန္တလေး-၄၊ မွန်-၅၊ - ဒေါ်ရှားမူ - နန်းနီနီအေး - နန်းမိုးမိုးထွေး - နော်ခရစ္စထွန်း(ခ) ဒေါက်တာအားကာမိုး - နော်ဆာမူထူး - ဒေါ်ကျိန်ငိုက်မန် - ဒေါ်ခင်ဆွေလွင် - ဦးဝင်းအောင် - ဒေါက်တာတင်တင်ဝင်း - ဒေါ်စန်းစန်းမြင့် - ဒေါ်သန်းသန်းအေး ဦးပြူးလွင် - ဒေါ်လှဌေး(ခ) ဒေါ်အုန်းကြည် - ဒေါ်မြတ်သီတာထွန်း - ဒေါ်နွယ်နွယ်အောင် - ဦးလင်းတင်ဌေး - နော်လှလှစိုး ရန်ကုန်-၁၀၊ - ဒေါက်တာဌေးကြွယ် ရန်ကုန်-၁၊ - ဒေါက်တာမောင်မောင် ရန်ကုန်-၆၊ - ဦးစိုင်းထွန်းအောင် ရှမ်း-၂၊ - ဒေါ်မမလေး ရှမ်း-၈၊ - ဦးကျော်နီနိုင် ရှမ်း-၁၁၊ - ဒေါ်မေသန်းနွဲ့ ဧရာဝတီ-၁၁ နှင့် - ဒေါ်အိအိပြုံး ဧရာဝတီ-၈ တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၅ ဦးရှိပြီး ယနေ့ခွင့်ပန်ကြားသူ ၈၂ ဦး ဖြစ်တဲ့အတွက် စုစုပေါင်း ခွင့်ပန်ကြားသူ ၁၀ရ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ ပြည်ထောင်စုလွှတ်တော်ကိုယ်စားလှယ် ၈၂ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ ပန်ကြားတင်ပြအပ်ပါတယ်ခင်ဗျာ။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး (၁၃)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅ရ ဦး၊ ယခင်က ခွင့်ပြုထားသူ ၂၅ ဦး၊ ယနေ့ခွင့်ပန်ကြား၍ ခွင့်ပြုထားသူ ၈၂ ဦးဖြစ်တဲ့အတွက် ခွင့်ပြု ထားသူ စုစုပေါင်း ၁၀ရ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော ပြည်ထောင်စုရွေးကောက်ပွဲကော်မရှင် အဖွဲ့ဝင်အဖြစ် ခန့်အပ်တာဝန် ပေးလိုသည့်ပုဂ္ဂိုလ်များနှင့်စပ်လျဉ်း၍ လွှတ်တော်က သဘောတူကြောင်းကြေညာခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု ရွေးကောက်ပွဲကော်မရှင် အဖွဲ့ဝင်များအဖြစ် ဦးညွန့်စိန်၊ ဦးသက်ထွန်း၊ ဦးမြင့်အောင်၊ ဦးစောဒယ်နီရယ်ကြည်။ ဦးအောင်စိုးဝင်း၊ ဦးသန်းအောင်၊ ဦးမင်းဆွေနဲ့ ဦးဆွေတင့်လွင်တို့အား ခန့်အပ်တာဝန်ပေးလိုကြောင်း နိုင်ငံတော်သမ္မတရဲ့ တင်ပြချက်ကို ၅-၃-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်း အဝေးမှာ ကြေညာခဲ့ပြီးဖြစ်ပါတယ်။ ယင်းပုဂ္ဂိုလ်များနဲ့စပ်လျဉ်းပြီး ဖွဲ့စည်းပုံအခြေခံဥပဒေပုဒ်မ ၃၉၈ ပုဒ်မခွဲ(ခ)ပါ သတ်မှတ်အရည် အချင်းများနဲ့ မပြည့်စုံကြောင်း ခိုင်လုံတဲ့သက်သေအထောက်အထားပြ၍ ကန့်ကွက်လိုတဲ့ လွှတ်တော် ကိုယ်စားလှယ်ရှိပါက ၇-၃-၂၀၁၉ ရက် မွန်းလွဲတစ်နာရီ နောက်ဆုံးထား၍ အမည်စာရင်းပေးပို့နိုင်ကြောင်း ကိုလည်း တစ်ပါတည်း ကြေညာခဲ့ပါတယ်။ တင်ပြပါ နောက်ဆုံးသတ်မှတ်ချိန်အထိ ကန့်ကွက်လိုကြောင်း တင်ပြချက် တစ်စုံတစ်ရာမရှိတဲ့အတွက် အဆိုပါပုဂ္ဂိုလ် ၈ ဦးအား ပြည်ထောင်စုရွေးကောက်ပွဲကော်မရှင် အဖွဲ့ဝင်များအဖြစ် ခန့်အပ်တာဝန်ပေးရန် လွှတ်တော်က သဘောတူကြောင်းကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော အာဆီယံတရားသူကြီးချုပ်များကောင်စီ ပဋိညာဉ်စာတမ်းကို အတည်ပြုနိုင်ရေးနှင့် ပါဝင်လက်မှတ်ရေးထိုးနိုင်ရေးကိစ္စတို့နှင့်စပ်လျဉ်း၍ ပြည်ထောင်စု တရားလွှတ်တော်ချုပ်ရုံးက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အာဆီယံ တရားသူကြီးချုပ်များကောင်စီ ပဋိညာဉ်စာတမ်းကို အတည်ပြုနိုင်ရေးနှင့် ပါဝင်လက်မှတ်ရေးထိုးနိုင်ရေး တို့နဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက်ရယူပေးနိုင်ပါရန် နိုင်ငံတော်သမ္မတထံမှ ပြည်ထောင်စု လွှတ်တော် နာယကထံသို့ နိုင်ငံတော်သမ္မတရုံးရဲ့ ၄-၃-၂၀၁၉ ရက်စွဲပါစာအမှတ်၊ ၃(၁)/ ၁/သမ္မတရုံးဖြင့် ပေးပို့ထားပါတယ်။ အဆိုပါကိစ္စနဲ့စပ်လျဉ်းပြီး ပြည်ထောင်စုတရားလွှတ်တော်ချုပ်ရုံးက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="5">ဦးထွန်းထွန်းဦး(တရားသူကြီးချုပ်၊ ပြည်ထောင်စုတရားလွှတ်တော်ချုပ်ရုံး)</agency>လေးစားအပ် ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်တော်ကြီးများအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထောင်စုတရားသူကြီးချုပ် ဦးထွန်းထွန်းဦး ဖြစ်ပါတယ်။ ကျွန်တော်အနေနဲ့ အာဆီယံတရားသူကြီးချုပ်များကောင်စီက ဆွေးနွေးညှိနှိုင်းသဘောတူပြီး ဖြစ်တဲ့ အာဆီယံတရားသူကြီးချုပ်များကောင်စီ ပဋိညာဉ်စာတမ်းကို အတည်ပြုရေးနဲ့ ပါဝင်လက်မှတ်ရေးထိုး နိုင်ရေးအတွက် ရှင်းလင်းတင်ပြသွားမှာ ဖြစ်ပါတယ်။ နာယကကြီးနှင့် လွှတ်တော်ကိုယ်စားလှယ်များခင်ဗျား။ အာဆီယံတရားသူကြီးချုပ်များကောင်စီက ဆွေးနွေးညှိနှိုင်း သဘောတူပြီးဖြစ်တဲ့ ပဋိညာဉ်စာတမ်းကို အတည်ပြုနိုင်ရေးနဲ့ အာဆီယံအဖွဲ့ဝင်နိုင်ငံ ဖြစ်တဲ့ မြန်မာနိုင်ငံအနေနဲ့ ပါဝင်လက်မှတ်ရေးထိုးနိုင်ရန် စီစဉ်ဆောင်ရွက်လျက်ရှိပါတယ်။ ယင်းကိစ္စနဲ့ ပတ်သက်လို့ စင်ကာပူသမ္မတနိုင်ငံမှာ ၂၀၁၈ ခုနှစ်၊ ဇူလိုင်လ ၂ရ ရက်နေ့က ကျင်းပခဲ့တဲ့ (၆)ကြိမ်မြောက် အာဆီယံတရားသူကြီးချုပ်များကောင်စီ အစည်းအဝေးမှာ ကောင်စီရဲ့ အနာဂတ်လုပ်ငန်းစဉ်များအပေါ် လေ့လာရေးလုပ်ငန်းအဖွဲ့ကတင်ပြတဲ့ အာဆီယံတရားသူကြီးချုပ်များကောင်စီ ပဋိညာဉ်စာတမ်းကို အတည်ပြုရန် သဘောတူညီခဲ့ကြပြီး ယခုပဋိညာဉ်စာတမ်းကို နောက်လာမယ့် အာဆီယံတရားသူကြီးချုပ်များကောင်စီ အစည်းအဝေးမှာ စတင်အကျိုးသက်ရောက်စေဖို့ အာဆီယံတရားသူကြီးချုပ်များအနေနဲ့ လက်မှတ်ရေးထိုး နိုင်ရန် စင်ကာပူနိုင်ငံတရားသူကြီးချုပ်က မြန်မာနိုင်ငံပြည်ထောင်စုတရားသူကြီးချုပ်နဲ့ အခြားအာဆီယံနိုင်ငံ တရားသူကြီးချုပ်များထံ ပေးပို့လာခဲ့ ခြင်းဖြစ်ပါတယ်။ အာဆီယံတရားသူကြီးချုပ်ကောင်စီသည် ၂၀၁ရ ခုနှစ်၊ ဇန်နဝါရီလ ၁၉ ရက်နေ့မှာ အာဆီယံနဲ့ ဆက်နွယ်သည် အဖွဲ့အစည်းတစ်ရပ်အဖြစ် အာဆီယံပင်သာပ်စာတမ်း နောက်ဆက်တွဲ(၂)မှာ တည်သင်း ခဲ့ပြီးဖြစ်၍ ယခုပဋိညာဉ်စာတမ်းသည် ကောင်စီရဲ့ ဥပဒေဆိုင်ရာနဲ့ ဖွဲ့စည်းမှုဆိုင်ရာမူဘောင်ကို ထူထောင် ပေးမှာဖြစ်ပါသည်။ ယခုပဋိညာဉ်စာတမ်းကို အာဆီယံအဖွဲ့ဝင်နိုင်ငံများရဲ့ တရားရေးကဏ္ဍများအကြား အပြန်အလှန်ပူးပေါင်းဆောင်ရွက်မှု၊ ချစ်ကြည်ရင်းနှီးမှု၊ နားလည်မှုများမှတစ်ဆင့် အာဆီယံဒေသအတွင်း တွင် ဒီမိုကရေစီစနစ်တောင့်တင်းခိုင်မာစေရန်၊ ကောင်းမွန်သည့်အုပ်ချုပ်မှုများ မြင့်မားလာစေရန်၊ တရားဥပဒေ စိုးမိုးရေးအခြေခံမူများ ဖွံ့ဖြိုးတိုးတက်စေရန်နှင့် ငြိမ်းချမ်းတည်ငြိမ်ပြီး သာယာဝပြောစေရန် စိတ်ဆန္ဒဖြင့် အာဆီယံတရားသူကြီးချုပ်များကောင်စီက ရေးဆွဲခဲ့ခြင်းဖြစ်ပါတယ်။ အာဆီယံတရားသူကြီးချုပ်များကောင်စီက ရေးဆွဲခဲ့တဲ့ ပဋိညာဉ်စာတမ်းမူကြမ်းအပေါ် အာဆီယံတရားသူကြီးချုပ်များကောင်စီ အစည်းအဝေးများမှာ အကြိမ်ကြိမ် တွေ့ဆုံညှိနှိုင်းဆွေးနွေးခဲ့ကြပြီး သဘောတူပြီးဖြစ်တဲ့အတွက် အာဆီယံအဖွဲ့ဝင်နိုင်ငံများရဲ့ တရားစီရင်ရေးကဏ္ဍအကြား အပြည်ပြည်ဆိုင်ရာပူးပေါင်းဆောင်ရွက်မှုနဲ့ ဒေသတွင်းစည်းလုံးညီညွတ်မှုကို ထိန်းသိမ်းမှုမြှင့်တင်ရန်၊ အာဆီယံတရားသူကြီးချုပ်များအချင်းချင်း ဘုံပြဿနာများအပေါ် အမြင်ချင်း ဖလှယ်ရန်နှင့် အတွေ့အကြုံကောင်းများဝေမျှနိုင်ရန်အတွက် ပုံမှန်တွေ့ဆုံဆွေးနွေးရန်၊ ဒေသတွင်းစီးပွားရေး ဖွံ့ဖြိုးတိုးတက်ရန်အလို့ငှာ အာဆီယံရဲ့ ဥပဒေမူဘောင်ကို မြှင့်တင်နိုင်ရန်အတွက် တရားစီရင်ရေးဆိုင်ရာ ပူးပေါင်းဆောင်ရွက်မှုများကို လွယ်ကူချောမွေ့အောင်ဆောင်ရွက်ရန်၊ အာဆီယံနိုင်ငံများရှိ တရားစီရင်ရေး ကဏ္ဍများရဲ့ စွမ်းဆောင်ရည်အတွက် အထူးအားဖြင့် တရားဥပဒေစိုးမိုးမှုထိန်းသိမ်မှုနှင့် နည်းပညာပိုင်း ဆိုင်ရာ တရားစီရင်ရေး လေ့ကျင့်သင်ကြားပေးမှုများတွင် ပူးပေါင်းဆောင်ရွက်ရန် ရည်ရွယ်လျက် အာဆီယံ နိုင်ငံများရဲ့ တရားသူကြီးချုပ်များက လက်မှတ်ရေးထိုးကြမှာ ဖြစ်ပါတယ်။ နာယကကြီးနှင့် လွှတ်တော်ကိုယ်စားလှယ်များခင်ဗျာ။ မြန်မာနိုင်ငံအနေနဲ့ အာဆီယံတရား သူကြီးချုပ်များကောင်စီ ပဋိညာဉ်စာတမ်းမှာ ပါဝင်လက်မှတ်ရေးထိုးခြင်းဖြင့် မြန်မာနိုင်ငံ၏ တရားစီရင်ရေး ပိုမိုဖွံ့ဖြိုးတိုးတက်နိုင်ရေးအတွက် အခြားအာဆီယံနိုင်ငံများရဲ့ တရားစီရင်ရေးများနှင့်အတူ အတွေ့အကြုံ များဝေမျှကာ အမြင်ချင်းဖလှယ် ဆွေးနွေးခွင့်ရရှိနိုင်ခြင်း၊ မြန်မာနိုင်ငံတရားသူကြီးများရဲ့ စွမ်းရည်ဖွံ့ဖြိုးတိုးတက်ရေး အတွက် ပူးပေါင်းဆောင်ရွက်နိုင်မည့် အခွင့်အလမ်းများရရှိနိုင်ခြင်း၊ အာဆီယံဒေသအတွင်း စီးပွားရေး ဖွံ့ဖြိုးတိုးတက်ရေးနှင့် တရားဥပဒေစိုးမိုးရေးအတွက် အထောက်အကူပြုစေနိုင်ခြင်းနဲ့ အာဆီယံဒေသတွင်း တရားစီရင်ရေးဆိုင်ရာ ပူးပေါင်းဆောင်ရွက်မှုများ တိုးတက်ခိုင်မာစေခြင်း စတဲ့အကျိုးကျေးဇူးများ ရရှိမှာ ဖြစ်ပါတယ်။ အာဆီယံတရားသူကြီးချုပ်များကောင်စီ ပဋိညာဉ်စာတမ်းအရ အဖွဲ့ဝင်နိုင်ငံများအနေနဲ့ ဝင်ကြေး သို့မဟုတ် နှစ်စဉ်ကြေး တစ်စုံတစ်ရာထည့်ဝင်ရန် လိုအပ်ခြင်းမရှိဘဲ ပဋိညာဉ်စာတမ်းရဲ့ အပိုဒ် ၉(၈)တွင် အာဆီယံတရားသူကြီးချုပ်များကောင်စီ အတွင်းရေးမှူးရုံးအား လက်ခံဖွင့်လှစ်သည့် အဖွဲ့ဝင်နိုင်ငံအနေနဲ့ အတွင်းရေးမှူးရုံး၏ လုပ်ငန်းဆောင်ရွက်ရာတွင် ကုန်ကျသည့် စရိတ်စကအားလုံး ကျခံရမည်ဟု ဖော်ပြ ထားပါတယ်။ မြန်မာနိုင်ငံအနေဖြင့် အတွင်းရေးမှူးရုံးအား လက်ခံဖွင့်လှစ်ရမည်ဆိုပါက အဆိုပါကုန်ကျ စရိတ်များအတွက် ပြည်ထောင်စုတရားလွှတ်တော်ချုပ်ရဲ့ ဘတ်ဂျက်လျာထားချက်မှာ ထည့်သွင်းသတ်မှတ်ပြီး ဆောင်ရွက်သွားမှာ ဖြစ်ပါတယ်။ ယခုအခါ အာဆီယံတရားသူကြီးချုပ်များကောင်စီ အတွင်းရေးမှူးရုံးကို အဖွဲ့ဝင်နိုင်ငံများရဲ့ ဆန္ဒအရ စင်ကာပူနိုင်ငံမှာ ဖွင့်လှစ်ဆောင်ရွက်လျက်ရှိကြောင်း တင်ပြအပ်ပါတယ်။ နာယကကြီးနှင့် လွှတ်တော်ကိုယ်စားလှယ်များခင်ဗျာ။ မြန်မာနိုင်ငံအနေဖြင့် အာဆီယံတရား သူကြီးချုပ်များကောင်စီ ပဋိညာဉ်စာတမ်းကို အတည်ပြုနိုင်ရေး ပြည်ထောင်စုတရားလွှတ်တော်ချုပ်၊ ပြည်ထောင်စုတရားသူကြီးချုပ်မှ ပါဝင်လက်မှတ်ရေးထိုးနိုင်ရန်ကိစ္စနှင့်စပ်လျဉ်းပြီး ပြည်ထောင်စုအစိုးရ အဖွဲ့ အစည်းအဝေးအမှတ်စဉ်(၄/၂၀၁၉)မှလည်း သဘောတူညီပြီးဖြစ်ပါတယ်။ (သို့ပါ၍ မြန်မာနိုင်ငံအနေဖြင့် အာဆီယံတရားသူကြီးချုပ်များကောင်စီ အစည်းအဝေးများမှာ ဆွေးနွေး ညှိနှိုင်း သဘောတူပြီးဖြစ်တဲ့ အာဆီယံတရားသူကြီးချုပ်များကောင်စီ ပဋိညာဉ်စာတမ်းကို အတည်ပြုနိုင်ရေးနဲ့ ပြည်ထောင်စုတရားလွှတ်တော်ချုပ် ပြည်ထောင်စုတရားသူကြီးများ ပါဝင်လက်မှတ်ရေးထိုးနိုင်ရန်အတွက် ပြည်ထောင်စု လွှတ်တော်ဆိုင်ရာဥပဒေ ပုဒ်မ ၆၁ ပုဒ်မခွဲ(က)ရဲ့ နောက်ဆက်တွဲဇယား(၁) အမှတ်စဉ်(၈)ပါ ပြဋ္ဌာန်းချက်နှင့်အညီ နာယကကြီးမှတစ်ဆင့် ပြည်ထောင်စုလွှတ်တော်ရဲ့ အတည်ပြုချက်ရယူပေးနိုင် ပါရန် တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အထက်ပါကိစ္စနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြို တင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါကိစ္စနဲ့စပ်လျဉ်းပြီး ၁၂-၃-၂၀၁၉ ရက်မှာ ကျင်းပပြုလုပ်မယ့် ပြည်ထောင်စုလွှတ်တော် အစည်းအဝေး၌ ဆွေးနွေးဆုံးဖြတ်ဖို့ လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော်ကိုယ်စားလှယ် ရှိပါက ၁၁-၃-၂၀၁၉ ရက်(တနင်္လာနေ့) မွန်းလွဲတစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
<speech type="speaker">ပြည်ထောင်စုတရားလွှတ်တော်ချုပ် တရားသူကြီးချုပ် ပြန်လည်ထွက်ခွာ နိုင်ပါပြီ။</speech>
</motion>
</section>
<section value="Order">
<title>စစ်ကိုင်းတိုင်းဒေသကြီးနှင့် ရှမ်းပြည်နယ်တို့အတွင်းရှိ ခရိုင်၊ ကျေးရွာများ တိုးချဲ့ပြင်ဆင်ဖွဲ့စည်းခြင်းတို့ကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စစ်ကိုင်းတိုင်း ဒေသကြီးနဲ့ ရှမ်းပြည်နယ်အတွင်းရှိ ခရိုင်၊ ကျေးရွာများ တိုးချဲ့ပြင်ဆင်ဖွဲ့စည်းခြင်းကို နိုင်ငံတော်သမ္မတရုံး ရဲ့ ၁-၃-၂၀၁၉ ရက်စွဲပါစာအမှတ်၊ ၅၀၈(၈)/၁၂/သမ္မတရုံးဖြင့် ပြည်ထောင်စုလွှတ်တော်သို့ ပေးပို့ထား ပါတယ်။ အဆိုပါ ပြင်ဆင်ဖွဲ့စည်းခြင်းများကို တင်ပြပါမယ်။ - စစ်ကိုင်းတိုင်းဒေသကြီး၊ ခန္တီးမြို့နယ်၊ ဟုမ္မလင်းမြို့နယ်၊ လေရှီးမြို့နယ်၊ လဟယ်မြို့နယ်၊ နမ်းယွန်း မြို့နယ် ၅ မြို့နယ်ဖြင့် ဖွဲ့စည်းထားတဲ့ ခန္တီးခရိုင်မှ နာဂကိုယ်ပိုင်အုပ်ချုပ်ခွင့်ရဒေသကို လေရှီးမြို့နယ်၊ လဟယ်မြို့နယ်၊ နန်းယွန်းမြို့နယ်များနဲ့ ဖွဲ့စည်းထားပြီးဖြစ်သဖြင့် ခန္တီးမြို့နယ်နဲ့ ဟုမ္မလင်း မြို့နယ်တိုကိုစုစည်းပြီး ခန္တီးခရိုင်အဖြစ် နယ်နိမိတ်ပြင်ဆင် သတ်မှတ် ဖွဲ့စည်းခြင်းနဲ့ - ရှမ်းပြည်နယ်၊ လာရှိုးခရိုင်၊ သိန္နီမြို့နယ်၊ ကွန်ကောက်ကျေးရွာအုပ်စုတွင် မန်ဟယ်ကျေးရွာ တိုးချဲ့ ဖွဲ့စည်းခြင်းနှင့် ကုန်းညောင်ကျေးရွာအုပ်စုမှ မန်ဟယ်ကျေးရွာ ပယ်ဖျက်ခြင်းကိစ္စတို့ အဆိုပါ ခရိုင်၊ ကျေးရွာများ တိုးချဲ့ ပြင်ဆင်ဖွဲ့စည်းခြင်းကို ပြည်ထောင်စုလွှတ်တော်ဆိုင်ရာ ဥပဒေ ပုဒ်မ ၅၈ အရ လွှတ်တော်က မှတ်တမ်းတင်ကြောင်း ကြေညာပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။</speech>
</section>
<section value="Bill">
<bill>
<title>လောင်းကစားဥပဒေကြမ်းနှင့်စပ်လျဉ်း၍ အဆိုတင်သွင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လောင်းကစား ဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ ထပ်မံလေ့လာတွေ့ရှိချက်နဲ့ သဘောထား မှတ်ချက်အစီရင်ခံစာကို ၅-၃-၂၀၁၉ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ထပ်မံပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ဥပဒေကြမ်းမှာ ထပ်မံပြင်ဆင်လိုတဲ့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ စပ်လျဉ်းပြီး ပြင်ဆင်ချက်မရှိတဲ့အတွက် လွှတ်တော်ရဲ့ သဘောထားမေးမြန်းပြီး အတည်ပြုသွားမှာ ဖြစ်ပါတယ်။ ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၂ရ အပိုဒ်ခွဲ(က)နှင့် (ခ)တို့ကို အဆိုပြု တင်ပြဖို့ ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး (တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များအားလုံး၊ ယနေ့အစည်းအဝေးကို ကြွရောက်လာတဲ့ ပြည်ထောင်စုအဆင့် အဖွဲ့အစည်းဝင်များနဲ့ ဧည့်သည်တော်များအားလုံး မင်္ဂလာပါခင်ဗျာ။ ဒီနေ့ ပြည်ထောင်စုလွှတ်တော်မှာ လွှတ်တော်ရဲ့ အတည်ပြုချက် ရယူဆောင်ရွက်သွားရမယ့် ဥပဒေကြမ်းများကို ဥပဒေကြမ်းပူးပေါင်းကော်မတီ အတွင်းရေးမှူး ဖြစ်တဲ့ ကျွန်တော် ဒေါက်တာမြတ်ဉာဏစိုးကနေပြီးတော့ တင်သွင်းသွားမှာ ဖြစ်ပါတယ်။ နာယကကြီးခင်ဗျာ။ ပထမဦးစွာ လောင်းကစားဥပဒေကြမ်းရဲ့ အပိုဒ်၂ရ အပိုဒ်ခွဲ(က)နှင့် (ခ)တို့ကို ဥပဒေကြမ်းပူပေါင်းကော်မတီရဲ့ ထပ်မံပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ရ အပိုဒ်ခွဲ(က)နှင့် (ခ)တို့သည် ဥပဒေကြမ်းပူးပေါင်းကော်မတီ၏ ထပ်မံပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများကို လွှတ်တော် နှစ်ရပ် အတည်ပြုချက်အတိုင်းလည်းကောင်း၊ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများကို ပြည်ထောင်စုလွှတ်တော်၏ အတည်ပြုချက်အတိုင်းလည်းကောင်း ပြန်လည်ပြင်ဆင်၍</speech>
</bill>
<bill>
<title>ပြည်ထောင်စု နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့လာသော တီထွင်မှုမူပိုင်ခွင့်ဥပဒေကြမ်းနှင့် စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ တီထွင်မှုမူပိုင်ခွင့် ဥပဒေကြမ်းနဲ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၈-၂-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီနေ့လွှတ်တော်ရဲ့ အဆုံးအဖြတ်ရယူရာမှာ ဥပဒေကြမ်းပူးပေါင်းကော်မတီရဲ့ သဘောထားမှတ်ချက် အပေါ် ပြင်ဆင်ချက် တစ်စုံတစ်ရာမရှိတဲ့ အတွက် လွှတ်တော်ရဲ့ သဘောထားမေးမြန်း အတည်ပြုသွားမှာ ဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်နဲ့ ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက်ဇယားကိုလည်း ကိုယ်စားလှယ်များထံ ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ဥပဒေကြမ်းပူးပေါင်းကော်မတီက ဥပဒေကြမ်း၏ အပိုဒ် ၈ အပိုဒ်ခွဲ(ဈ)နှင့် အပိုဒ် ၆၅ အပိုဒ်ခွဲ(ခ) မှစပြီး အဆိုပြုတင်ပြဖို့ ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော နာယကကြီးခင်ဗျား။ ဥပဒေကြမ်းရဲ့ ကန့်လန့်ဖြတ်ဇယားရဲ့ ပထမဦးဆုံးစာမျက်နှာမှာပါရှိတဲ့ အပိုဒ် ၈ အပိုဒ်ခွဲ(ဈ)နှင့် အပိုဒ် ၆၅ အပိုဒ်ခွဲ(ခ)တို့ကို နိုင်ငံတော်သမ္မတရဲ့ သဘောထားမှတ်ချက်အတိုင်း လွှတ်တော်က အတည်ပြု ပေးနိုင်ပါရန် လေးစားစွာ အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၈ အပိုဒ်ခွဲ(ဈ)နှင့် အပိုဒ် ၆၅ အပိုဒ်ခွဲ(ခ)တို့သည် နိုင်ငံတော်သမ္မတ၏ သဘောထားမှတ်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါ သလားခင်ဗျာ။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၆၅ အပိုဒ်ခွဲ(က)ရဲ့ ခြေဆင်း၊ အပိုဒ် ၆၆ အပိုဒ်ခွဲ(က)၊ အပိုဒ် ၇၁ နှင့် အပိုဒ် ရရ ရဲ့ခြေဆင်းတို့ကိုတော့ နိုင်ငံတော်သမ္မတရဲ့ သဘောထားမှတ်ချက်နဲ့အညီ ဥပဒေကြမ်း ပူးပေါင်းကော်မတီက ပြင်ဆင်ထားပါတယ်။ ဥပဒေကြမ်းပူးပေါင်းကော်မတီရဲ့ ပြင်ဆင်ချက်များကို Sofamoso%2f more.</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၆၅ အပိုဒ်ခွဲ(က)ခြေဆင်း၊ အပိုဒ် ၆၆ အပိုဒ်ခွဲ(က)၊ အပိုဒ် ၇၁ နှင့် အပိုဒ် ရရ ခြေဆင်းတို့သည် ဥပဒေကြမ်း ပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၈၂ အပိုဒ်ခွဲ(ခ)ကိုလည်း နိုင်ငံတော်သမ္မတရဲ့ သဘောထား မှတ်ချက်နဲ့အညီ ဥပဒေကြမ်းပူးပေါင်းကော်မတီကနေပြီးတော့ ပြင်ဆင်တင်ပြထားပါတယ်။ ဥပဒေကြမ်း ပူးပေါင်းကော်မတီရဲ့ ပြင်ဆင်ချက်ကို လွှတ်တော်က အတည်ပြုပေးနိုင်ပါရန် လေးစားစွာ အဆိုပြု တင်ပြ အပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်းရဲ့ အပိုဒ် ၈၂ အပိုဒ်ခွဲ(ခ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ တီထွင်မှုမူပိုင်ခွင့်ဥပဒေကြမ်းနဲ့ စပ်လျဉ်းတဲ့ နိုင်ငံတော်သမ္မတရဲ့ သဘောထားမှတ်ချက်ကို လွှတ်တော်က ဆုံးဖြတ်ထားတဲ့အတိုင်း ပြင်ဆင်ပြီး ပြည်ထောင်စု လွှတ်တော်ဆိုင်ရာနည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည်ပေးပို့သွားမည်ဖြစ်ကြောင်း အသိပေးကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော လုပ်ငန်းခွင်ဘေးအန္တရာယ် ကင်းရှင်းရေးနှင့် ကျန်းမာရေးဥပဒေကြမ်း နှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် အဆိုတင်သွင်းခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ်သဘောကွဲလွဲတဲ့ လုပ်ငန်းခွင်ဘေးအန္တရာယ်ကင်းရှင်းရေးနှင့် ကျန်းမာရေးဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၈-၂-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ ဒီနေ့မှာ လွှတ်တော်နှစ်ရပ်သဘောကွဲလွဲတဲ့ အပိုဒ်များနဲ့စပ်လျဉ်းပြီး အဆိုတင်သွင်းခြင်း၊ လွှတ်တော် ကိုယ်စားလှယ်များက ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းတို့ကို တစ်ဆက်တည်း ဆောင်ရွက်သွားမှာ ဖြစ်ပါတယ်။ (လွှတ်တော်ရဲ့ အဆုံးအဖြတ်ရယူရာမှာ ပြင်ဆင်ချက်မရှိတဲ့ အပိုဒ်၊ အပိုဒ်ခွဲများအတွက် လွှတ်တော်ရဲ့ သဘောထားမေးမြန်းပြီး အတည်ပြု ဆောင်ရွက်သွားမှာ ဖြစ်ပါတယ်။ ပြင်ဆင်ချက်ရှိတဲ့ အပိုဒ်၊ အပိုဒ်ခွဲများကိုတော့ စက်ခလုတ်အသုံးပြု၍ အဆုံးအဖြတ်ရယူသွားမှာဖြစ်ပြီး ထောက်ခံဆန္ဒမဲများပါက ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်းလည်းကောင်း၊ ကန့်ကွက်ဆန္ဒမဲများပါက ပြင်ဆင်ချက်အတိုင်းလည်းကောင်း အတည်ပြုမှာဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်၊ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်နဲ့ ဆွေးနွေးလိုတဲ့ လွှတ်တော်ကိုယ်စားလှယ်များရဲ့ ပြင်ဆင်ချက်တို့ ပါဝင်တဲ့ဇယားကိုလည်း ဖြန့်ဝေထား ပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ သဘောကွဲလွဲချက်နဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ်များ အနေနဲ့ မိမိဆွေးနွေးရမယ့်အပိုဒ်မှာ ၃ မိနစ်အတွင်း တိုတိုနဲ့လိုရင်း ဆွေးနွေးကြဖို့ဖြစ်ပါတယ်။ ယခု ဥပဒေကြမ်းပူးပေါင်းကော်မတီက ဥပဒေကြမ်းရဲ့ ခေါင်းစဉ်၊ နိဒါန်း၊ အပိုဒ် ၁ အပိုဒ်ခွဲ(က)၊ အပိုဒ်၂ အပိုဒ်ခွဲ(ဓ)၊ (န)၊ အပိုဒ် ၉ ခြေဆင်း၊ အခန်း (၆)ခေါင်းစဉ်၊ အပိုဒ် ၁၂ အပိုဒ်ခွဲ(က)၊ (ခ)၊ အပိုဒ် ၁၃ ခြေဆင်း၊ အပိုဒ် ၁၄ ၊ အပိုဒ် ၁ရ ခြေဆင်း၊ အပိုဒ် ၂၆ အပိုဒ်ခွဲ(ဇ)၊ (ဈ)၊ အပိုဒ် ၂ရ အပိုဒ်ခွဲ(ဂ)၊ အပိုဒ် ၃၀ အပိုဒ်ခွဲ(ခ)၊ (စ)၊ (ဆ)၊ အပိုဒ် ၅၂ နှင့် အပိုဒ် ၆၆ အပိုဒ်ခွဲ(ခ)မှစပြီး အဆိုပြု တင်ပြဖို့ ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ပထမဦးစွာ ဥပဒေကြမ်းရဲ့ ခေါင်းစဉ်ဖြစ်တဲ့ လုပ်ငန်းခွင်ဘေးအန္တရာယ် ကင်းရှင်းရေးနှင့် ကျန်းမာရေး ဆိုင်ရာဥပဒေ (၂၀၁၈ ခုနှစ်၊ ၂၀၁၉ ခုနှစ် ပြည်ထောင်စုလွှတ်တော်ဥပဒေအမှတ် လ) ၁၃၈၀ ပြည့်နှစ်၊ လ၊ ရက် (၂၀၁၉ ခုနှစ်၊ လ ရက်) ။ နောက်တစ်ခါ ဥပဒေရဲ့ နိဒါန်းဖြစ်တဲ့ ပြည်ထောင်စု လွှတ်တော်သည် ဤဥပဒေကို ပြဋ္ဌာန်းလိုက်သည်။ ကျွန်တော်တို့ ဥပဒေကြမ်းရဲ့ အပိုဒ် ၁ အပိုဒ်ခွဲ(က)၊ အပိုဒ်၂ အပိုဒ်ခွဲ(ဓ)နဲ့ (န)၊ အပိုဒ် ၉ ရဲ့ ခြေဆင်း၊အခန်း (၆) ရဲ့ အခန်းခေါင်းစဉ်၊ အပိုဒ် ၁၂ အပိုဒ်ခွဲ(က)နှင့် (ခ)၊ အပိုဒ် ၁၃ ရဲ့ ခြေဆင်း၊ အပိုဒ် ၁၄၊ အပိုဒ် ၁ရ ရဲ့ ခြေဆင်း၊ အပိုဒ် ၂၆ အပိုဒ်ခွဲ(ဇ)နှင့် ()၊ အပိုဒ် ၂ရ အပိုဒ်ခွဲ(ဂ)၊ အပိုဒ် ၃၀ အပိုဒ်ခွဲ(ခ)၊ (စ)၊ (ဆ)၊ အပိုဒ် ၅၂ နှင့် အပိုဒ် ၆၆ အပိုဒ်ခွဲ(ခ)တို့ကို အမျိုးသားလွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်မှ အတည်ပြုပေးနိုင်ပါရန် အဆိုပြုတင်ပြအပ်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ ခေါင်းစဉ်၊ နိဒါန်း၊ အပိုဒ် ၁ အပိုဒ်ခွဲ(က)၊ အပိုဒ်၂ အပိုဒ်ခွဲ(ဓ)၊ (န)၊ အပိုဒ် ၉ ခြေဆင်း၊ အခန်း(၆)ခေါင်းစဉ်၊ အပိုဒ် ၁၂ အပိုဒ်ခွဲ(က)၊ (ခ)၊ အပိုဒ် ၁၃ ခြေဆင်း၊ အပိုဒ် ၁၄ ခြေဆင်း၊ အပိုဒ် ၁ရ ခြေဆင်း၊ အပိုဒ် ၂၆ အပိုဒ်ခွဲ (ဇ)၊ (ဈ)၊ အပိုဒ် ၂ရ အပိုဒ်ခွဲ(ဂ)၊ အပိုဒ် ၃၀ အပိုဒ်ခွဲ(ခ)၊ (စ)၊ (ဆ)၊ အပိုဒ် ၅၂ နှင့် အပိုဒ် ၆၆ အပိုဒ်ခွဲ(ခ)သည် အမျိုးသား လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည် ပြရန် လက်တော်က သဘောတပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျား။ ဆက်လက်ပြီးတော့ ဥပဒေကြမ်းရဲ့ အခန်း(၁)ရဲ့ အခန်းခေါင်းစဉ်ဖြစ်တဲ့ အမည်၊ စတင်အာဏာ တည်ခြင်းနှင့် အဓိပ္ပာယ်ဖော်ပြချက်၊ နောက်တစ်ခါ ကျွန်တော်တို့ ဥပဒေကြမ်းရဲ့ အပိုဒ် ၂ အပိုဒ်ခွဲ(ဂ)တို့ကို တော့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် လေးစားစွာ အဆိုပြု တင်ပြအပ်ပါတယ်ခင်ဗျား။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အခန်း(၁) ခေါင်းစဉ်၊ အပိုဒ် ၂ အပိုဒ်ခွဲ(ဂ)သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၂ အပိုဒ်ခွဲ(င)ကိုတော့ ပြည်သူ့လွှတ်တော်ရဲ့ အတည်ပြုချက် အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">ဦးစောတင်ဝင်း ကြာအင်းဆိပ်ကြီးမဲဆန္ဒနယ် စတင်ဆွေးနွေးဖို့ဖြစ်ပါတယ်။</speech>
<speech><mp id="250">ဦးစောတင်ဝင်း(ကြာအင်းဆိပ်ကြီးမဲဆန္ဒနယ်၊ ကရင်ပြည်နယ်)</mp>လေးစားအပ်ပါသော နာယကကြီး ခင်ဗျာ။ အမျိုးသားလွှတ်တော်က အဆိုပြု ပြင်ဆင်ချက်ဖြင့် ပြည်သူ့လွှတ်တော်သို့ ပြန်လည်ပေးပို့လာတဲ့ လုပ်ငန်းခွင်ဘေးအန္တရာယ်ကင်းရှင်းရေးနဲ့ ကျန်းမာရေးဥပဒေကြမ်း ပုဒ်မ ၂(င)နှင့် ဆက်စပ်ပြီး တင်ပြ သွားမှာဖြစ်ပါတယ်။ ပုဒ်မ ၂(င) မူလအဆိုပြုတဲ့ ဥပဒေကြမ်းတွင် လုပ်ငန်းခွင်ထိခိုက်မှုဆိုသည်မှာ လုပ်ငန်း ကြောင့်ဖြစ်စေ၊ လုပ်ငန်းဆောင်ရွက်နေစဉ်ဖြစ်စေ ပေါ်ပေါက်သည့် ထိခိုက်ဒဏ်ရာရရှိစေမှု သို့မဟုတ် သေဆုံးမှုကို ဆိုလိုသည်ဟူ၍ ပြဋ္ဌာန်းပါရှိခြင်းဖြစ်ပြီး အမျိုးသားလွှတ်တော်မှ ပြင်ဆင်ချက်၊ အဆိုပြုချက် နှင့် ပြည်သူ့လွှတ်တော်ကို ပြန်လည်ပေးပို့လာတဲ့ ပုဒ်မ ၂(င)တွင် လုပ်ငန်းခွင်ထိခိုက်မှုဆိုသည်မှာ လုပ်ငန်း ကြောင့်ဖြစ်စေ၊ လုပ်ငန်းဆောင်ရွက်နေစဉ်ဖြစ်စေ တိုက်ရိုက် သို့မဟုတ် သွယ်ဝိုက်၍ပေါ်ပေါက်လာသည့် ရုပ်ပိုင်းဆိုင်ရာ သို့မဟုတ် စိတ်ပိုင်းဆိုင်ရာ ထိခိုက်ဒဏ်ရာရရှိစေမှု သို့မဟုတ် သေဆုံးမှုကိုဆိုသည်ဟူ၍ ပြင်ဆင်ထားသည်ကို တွေ့ရှိရပါတယ်။ ယင်းပုဒ်မနှစ်ခုကို ယှဉ်ကြည့်လိုက်တဲ့အခါ အမျိုးသားလွှတ်တော်မှ ပြန်လည်ပေးပို့လာတဲ့ အဆိုပြုဥပဒေကြမ်းတွင် ရုပ်ပိုင်းဆိုင်ရာထိခိုက်မှုသာမက စိတ်ပိုင်းဆိုင်ရာထိခိုက်မှု အတွက်ပါ အကျုံးဝင်အောင် ထည့်သွင်းဖွင့်ဆိုထားတာ တွေ့ရှိရပါတယ်။ လက်တွေ့ အလုပ်အကိုင်လောကမှာ SOS. O0offers ဖြစ်ပေါ်စေသည့် စိတ်ပိုင်းဆိုင်ရာထိခိုက်ဒဏ်ရာရရှိမှုများလည်း ရှိနေတာဖြစ်တဲ့အတွက် အမျိုးသား လွှတ်တော်မှ ပြင်ဆင်ချက်ဖြင့် အဆိုပြု တင်ပြထားတဲ့ အဓိပ္ပာယ်ဖွင့်ဆိုချက်များဟာ မူလအဆိုပြုဥပဒေကြမ်း ထက် ပိုမိုပြည့်စုံတဲ့ အဓိပ္ပာယ်ဖွင့်ဆိုချက်ဖြစ်ကြောင်း တင်ပြလိုပါတယ်။ နာယကကြီးခင်ဗျာ။ ပိုမိုတိကျသေချာစေရန် ကျွန်တော့ကို Power Point တင်ပြခွင့်ပြုပါ။ ဒီဥစ္စာကတော့ ကျွန်တော်တို့ အိမ်နီးနားချင်းနိုင်ငံဖြစ်တဲ့ Thailand မှာ စိတ်ပိုင်းဆိုင်ရာအပိုင်းကို ထည့်သွင်း ဖော်ပြထားတာ ဖြစ်ပါတယ်။ ဒီဥစ္စာကတော့ ကျွန်တော်တို့ အိမ်နီးနားချင်းနိုင်ငံဖြစ်တဲ့ မလေးရှားနိုင်ငံမှာ စိတ်ပိုင်းဆိုင်ရာ လိုအပ်ချက်ဖြစ်ကြောင်း ထည့်သွင်းဖော်ပြထားတာ တွေ့ရမှာဖြစ်ပါတယ်။ ဒီဥစ္စာကတော့ ကျွန်တော်တို့ အိမ်နီးနားချင်းနိုင်ငံဖြစ်တဲ့ တရုတ်ပြည်သူ့သမ္မတနိုင်ငံမှာ စိတ်ပိုင်း ဆိုင်ရာ အရေးကြီးကြောင်း တင်ပြထားတဲ့ တင်ပြချက်ဖြစ်ပါတယ်ခင်ဗျာ။ ဒီဥစ္စာကတော့ ကျွန်တော်တို့ လုပ်ငန်းပိုင်းဆိုင်ရာကို ပင်မကျောရိုးအနေနဲ့ယူထားတဲ့ စင်္ကာပူနိုင်ငံ ကနေပြီးတော့ ဒီဥစ္စာကို အဓိကတင်ပြထားတဲ့အချက်ဖြစ်ပါတယ်။ ဒီမှာပြထားတဲ့ တင်ပြချက်မှာ စိတ်ပိုင်းဆိုင်ရာ အရေးကြီးကြောင်းကို သူတို့သေသေချာချာ ထုတ်ပြ တင်ပြထားတာကို ကျွန်တော်တို့ တွေ့ရမှာဖြစ်ပါတယ်။ ကျေးဇူးတင်ပါတယ်။ သို့ဖြစ်ပါ၍ လုပ်ငန်းခွင်ထိခိုက်မှုဆိုသည်မှာ ရုပ်ပိုင်းဆိုင်ရာသာမက စိတ်ပိုင်းဆိုင်ရာထိခိုက်မှုများ ဖြစ်ပေါ်လေ့ရှိတတ်တဲ့ သဘောသဘာဝရှိရာ အများပြည်သူအလုပ်သမားထုရဲ့ အကျိုးကိုရှေးရှုပြီး လုပ်ငန်းခွင် အတွင်း အလုပ်သမားများ စိတ်၏ချမ်းသာခြင်း၊ အလုပ်ပျော်ရွှင်မှ ကုန်ထုတ်လုပ်ငန်းတိုးတက်မည် ဖြစ်ပါ သဖြင့် အမျိုးသားလွှတ်တော်ရဲ့ ပြင်ဆင်ချက်အတိုင်း သဘောတူပါကြောင်း တင်ပြအပ်ပါတယ်ခင်ဗျာ။</speech>
<speech type="speaker">ဆက်လက်ပြီး ဦးကျော်ထွေး ရန်ကုန်တိုင်းဒေသကြီး မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="997">ဦးကျော်ထွေး(မဲဆန္ဒနယ်အမှတ်-၈၊ ရန်ကုန်တိုင်းဒေသကြီး)</mp>လေးစားအပ်ပါသော နာယကကြီး နှင့် ပြည်ထောင်စုလွှတ်တော် ကိုယ်စားလှယ်များခင်ဗျာ။ ခုနကတော့ ပြည်သူ့လွှတ်တော် တောင်သူ လယ်သမားနှင့် အလုပ်သမားရေးရာကော်မတီအဖွဲ့ဝင် ဦးစောတင်ဝင်း တင်ပြသွားတာနဲ့ ကျွန်တော်တို့ သဘောထားတူပါတယ်။ နာယကကြီးခင်ဗျာ။ လုပ်ငန်းခွင်ထိခိုက်မှုဆိုတဲ့နေရာမှာ ရုပ်ပိုင်းဆိုင်ရာထိခိုက်မှုတွေ တစ်ခုတည်းနဲ့ မလုံလောက်ပါဘူး။ ရုပ်ပိုင်းဆိုင်ရာထိခိုက်မှုက သိသာထင်ရှားလွယ်ပြီးတော့ စိတ်ဒဏ်ရာရတဲ့ဟာမျိုး ဆိုရင်တော့ အလွယ်တကူ မြင်နိုင်သိနိုင်မှာမဟုတ်တဲ့အတွက် ကုသဖို့ခက်ခဲပါတယ်။ ပြီးတော့ လုပ်ငန်းခွင် ထဲမှာ ထိခိုက်ဒဏ်ရာရတာ၊ ခန္ဓာကိုယ်ထိခိုက်တာမဟုတ်ဘဲနဲ့ လုပ်ငန်းခွင်ထဲမှာ ခွဲခြားဆက်ဆံခံရတာတွေ၊ ဖိအားပေးစေခိုင်းတာတွေ၊ ဆဲဆိုကြိမ်းမောင်းခံရတာတွေ၊ စိတ်အနှောင့်အယှက်ဖြစ်စေတဲ့ အမူအယာ၊ အပြုအမူတွေ လုပ်ခံရတာတွေ၊ အရှက်ရစေတဲ့အရာတွေ၊ အမူအယာမျိုးတွေ အပြုအမှုမျိုးတွေ လုပ်ခံ ရတာတွေက လုပ်သားတွေအတွက် စိတ်ဖိစီးမှုတွေ၊ စိတ်ဓာတ်ကျစေတာတွေ ဖြစ်ပြီးတော့ ကိုယ်ခန္ဓာလည်း ထိခိုက်ဒဏ်ရာရတာထက် မလျော့နည်းတဲ့ဝေဒနာတွေ ဖြစ်စေပါတယ်။ ဒါကြောင့်မို့လို့ ဒီလုပ်ငန်းခွင် ဘေးအန္တရာယ်ကင်းရှင်းရေးနှင့် ကျန်းမာရေးဆိုင်ရာဥပဒေမှာ လုပ်ငန်းခွင်ထိခိုက်ဒဏ်ရာရမှု ဆိုတဲ့နေရာ မှာ စိတ်ပိုင်းဆိုင်ရာထိခိုက်ဒဏ်ရာရမှုကို ထည့်သွင်းပေးခြင်းအားဖြင့် လုပ်သားတွေအတွက် ပိုမိုလုံခြုံ ပြီးတော့ လုပ်ငန်းခွင်ထဲမှာ အေးချမ်းသာယာပြီး ကုန်ထုတ်လုပ်မှုတိုးတက်ဖို့အတွက် အထောက်အကူပြု နိုင်တာမို့လို့ အမျိုးသားလွှတ်တော်ရဲ့ အတည်ပြုချက်အတိုင်းပဲ ဒါကိုအကြံပြု ဆွေးနွေးအပ်ပါတယ်။ ကျေးဇူး တင်ပါတယ်။</speech>
<speech type="speaker">ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="849">ဒေါ်ရွှေရွှေစိန်လတ် (မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော နာယကကြီးနှင့် အားလုံးပဲမင်္ဂလာပါရှင်။ ကျွန်မ Power Point အနည်းငယ် သုံးစွဲခွင့်ပြုပါရှင်။ Power Point gol. Next Next Sliden ကျွန်မကတော့ အမျိုးသားလွှတ်တော်ရဲ့ အတည်ပြုချက်အတိုင်း ထောက်ခံမှာဖြစ်ပါတယ်။ ဘာကြောင့်လဲဆိုတော့ ခုနတုန်းက အရှေ့မှာ ကိုယ်စားလှယ်တော်ကြီးတွေ တင်ပြထားသလိုပဲ အခြားနိုင်ငံ တွေမှာလည်း လုပ်ငန်းခွင်ဘေးအန္တရာယ် ကင်းရှင်းရေးနှင့် ကျန်းမာရေးဆိုင်ရာ ဥပဒေတွေ၊ မူဝါဒတွေနဲ့ ညွှန်ကြားချက်တွေမှာ စိတ်ပိုင်းဆိုင်ရာထိခိုက်မှုနဲ့ ပတ်သက်ပြီးတော့မှ တိတိကျကျထည့်သွင်းထား ပါတယ်။ ဥပမာ ခုနတုန်းက တင်ပြထားသလိုပဲ တရုတ်နိုင်ငံ၊ မလေးရှားနိုင်ငံ၊ စင်္ကာပူနိုင်ငံ ဖြစ်ပါတယ်။ ကျွန်မတို့ ဒီဥပဒေရေးဆွဲတဲ့အခါမှာ ကျွန်မတို့ Backbone ယူထားတာ စင်္ကာပူနိုင်ငံရဲ့ ဥပဒေဖြစ်ပါတယ်။ အဲဒီဥပဒေ ကိုယ်တိုင်မှာက ထည့်ထားတာဖြစ်ပါတယ်။ Next Slider အဲဒီမှာဆို ဘယ်လိုပါလဲဆိုလို့ရှိရင် ဒီစင်္ကာပူနိုင်ငံရဲ့ လုပ်ငန်းခွင်ဘေးအန္တရာယ်ကင်းရှင်းရေးနှင့် ကျန်းမာရေးဥပဒေအရ ထုတ်ပြန်ထားတဲ့ လုပ်ငန်းခွင်ဘေးအန္တရာယ်ကင်းရှင်းရေးနှင့် ကျန်းမာရေးဆိုင်ရာ ညွှန်ကြားချက်(၂၀၀၈)မှာဆို လုပ်ငန်းခွင်ထိခိုက်မှုဆိုသည်မှာ လုပ်ငန်းခွင်တွင် ရုပ်ပိုင်းဆိုင်ရာ၊ ဓာတုဗေဒ ဆိုင်ရာ၊ ဇီဝဗေဒဆိုင်ရာ၊ လုပ်ငန်းခွင်မြှင့်တင်ရေးဆိုင်ရာ သို့မဟုတ် စိတ်ပိုင်းဆိုင်ရာ ထိခိုက်စေသည့် အခြေအနေ၊ အကြောင်းရင်းများကို ထိတွေ့ခံစားခြင်းကြောင့် ဖြစ်ပေါ်သောလုပ်ငန်းခွင်ဆိုင်ရာရောဂါများ၊ ဇယား(၁)ဖော်ပြချက်ပါ ရောဂါများကိုဆိုလိုသည်လို့ ပြဋ္ဌာန်းပါရှိပါတယ်။ အဲဒီဇယား(၁)ပါရောဂါပြဋ္ဌာန်းချက် တွေမှာဆိုရင် စိတ်ပိုင်းဆိုင်ရာထိခိုက်မှုအခြေအနေများ၊ စိတ်ဖိစီးမှု၊ အလုပ်နှင့်ပတ်သက်၍ စိတ်ကျေနပ်မှု မရှိခြင်း၊ စိတ်အားကုန်ခမ်းခြင်း၊ စိတ်ဓာတ်ကျခြင်းတို့ပါဝင်ကြောင်း ပြဋ္ဌာန်းပါရှိပါတယ်။ နာယကကြီးရှင့်။ ကျွန်မတို့နိုင်ငံဟာ နိုင်ငံခြားရင်းနှီးမြှုပ်နှံမှုတွေကိုလည်း ပိုပြီးတော့မှ တိုးမြှင့် နေတာ ဖြစ်ပါတယ်။ အဲဒီအတွက်ကြောင့်မို့လို့ ကျွန်မတို့ ဒီနိုင်ငံခြားရင်းနှီးမြှုပ်နှံမှုတွေ ဝင်လာတဲ့အခါမှာ ကျွန်မတို့ရဲ့ ဥပဒေပြဋ္ဌာန်းချက်တွေက နိုင်ငံတကာစံနှုန်းတွေနဲ့ ကိုက်ညီဖို့လိုပါတယ်။ အဲဒီအပြင် ဒါဟာ ကျွန်မတို့ အလုပ်သမားတွေရဲ့ ဒီကျန်းမာရေးကို ဖော်ပြတဲ့အခါမှာ စိတ်ပိုင်းဆိုင်ရာထိခိုက်မှုကြောင့် ဖြစ်တဲ့ ကျန်းမာရေးထိခိုက်မှုဟာ ရုပ်ပိုင်းဆိုင်ရာထိခိုက်မှုကြောင့် ဖြစ်ပေါ်ရတဲ့ ကျန်းမာရေးထိခိုက်မှုထက် ပိုပြီး တော့ကုစားဖို့ကခက်ခဲတယ်၊ ကြာတယ်၊ ဆုံးရှုံးမှုလည်းအများကြီးရှိပါတယ်။ ဒါကြောင့်မို့လို့ ကျွန်မအနေနဲ့ အမျိုးသားလွှတ်တော်က အတည်ပြု ပြဋ္ဌာန်းချက်မှာပါဝင်တဲ့ စိတ်ပိုင်းဆိုင်ရာထိခိုက်မှု ဆိုတာကိုပါဝင်စေပြီးတော့ ကျွန်မ အမျိုးသားလွှတ်တော် ပြဋ္ဌာန်းချက်အတိုင်းပဲ အတည်ပြုဖို့ တင်ပြအပ် ပါတယ်ရှင်။</speech>
<speech type="speaker">အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန သဘောထား ပြောပါ။</speech>
<speech><agency id="25">ဦးသိန်းဆွေ(ပြည်ထောင်စုဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီး ဌာန)</agency>အားလုံးမင်္ဂလာပါခင်ဗျာ။ အမျိုးသားလွှတ်တော်ရဲ့ အတည်ပြုချက်မှာ ကျွန်တော်တို့ လုပ်ငန်းခွင်ထိခိုက်မှုဆိုသည်မှာ လုပ်ငန်းကြောင့်ဖြစ်စေ၊ လုပ်ငန်းဆောင်ရွက်နေစဉ်ဖြစ်စေ တိုက်ရိုက် သို့မဟုတ် သွယ်ဝိုက်၍ပေါ်ပေါက်လာသည့် ရုပ်ပိုင်းဆိုင်ရာ သို့မဟုတ် စိတ်ပိုင်းဆိုင်ရာ ထိခိုက်ဒဏ်ရာ ရရှိစေမှု သို့မဟုတ် သေဆုံးစေမှုလို့ ဖော်ပြထားပါတယ်။ လွှတ်တော်ကိုယ်စားလှယ်ကြီးများကလည်းပဲ ထောက်ခံဆွေးနွေးသွားပါတယ်။ အဲဒီလို ထောက်ခံဆွေးနွေးတဲ့ လွှတ်တော်ကိုယ်စားလှယ်တော်ကြီးများရဲ့ လုပ်သားများအပေါ် ထားရှိတဲ့စေတနာနဲ့ လုပ်သားများရဲ့အကျိုးကိုရှေးရှုတဲ့ ဆန္ဒတွေကိုလည်း ကျွန်တော်တို့ အသိအမှတ်ပြုပါတယ်။ ကျွန်တော်တို့ ဝန်ကြီးဌာနအနေနဲ့လည်းပဲ ထပ်တူရှိပါတယ်။ သို့ရာတွင် တကယ်တမ်း ဥပဒေတစ်ခုကို ပြဋ္ဌာန်းလိုက်တဲ့အခါမှာ ထိထိရောက်ရောက် အကောင်အထည်ဖော် ဆောင်ရွက်နိုင်ခြင်းရှိ မရှိ ဆိုတဲ့ဟာကို ပကတိအခြေအနေနဲ့ ထင်ဟပ်ဖို့လိုတယ်လို့ ကျွန်တော် ဆွေးနွေးလိုပါတယ်။ ကျွန်တော်တို့ ထိုင်း၊ မလေးရှားတို့မှာ စင်္ကာပူတို့မှာ ဆောင်ရွက်သော်လည်းပဲ တခြားအာဆီယံ နိုင်ငံတွေမှာ လောလောဆယ် စိတ်ပိုင်းဆိုင်ရာနဲ့ပတ်သက်လို့ ဖော်ပြထားခြင်းမတွေ့ရသေးပါဘူး။ လက်ရှိ အနေအထားအရ ကျွန်တော်တို့ နိုင်ငံ့ဝန်ထမ်းများ ခန့်ထားတဲ့နေရာမှာတောင်မှ စိတ်ပိုင်းဆိုင်ရာ ထောက်ခံချက်တွေ ရယူတာမရှိပါဘူး။ အဲဒီတော့ စိတ်ပိုင်းဆိုင်ရာနဲ့ပတ်သက်လို့ ထိခိုက်လို့ အရေးယူ ဆောင်ရွက်ချက်တွေ ဆောင်ရွက်မယ်ဆိုရင် မူလလုပ်ငန်းခွင် စတင်ဝင်ရောက်စဉ်ကတည်းက ဝင်ရောက်မယ့် အလုပ်သမားများ၊ ပုဂ္ဂိုလ်များသည် စိတ်ပိုင်းဆိုင်ရာ Normal အခြေအနေပေါ့နော် ပကတိအခြေအနေနဲ့ ရှိပါတယ် ထိခိုက်ခံစားမှုမရှိပါဘူးဆိုတဲ့ ထောက်ခံချက်တွေ လိုအပ်လာမှာဖြစ်ပါတယ်။ လက်ရှိအနေအထား အရ ကျွန်တော်တို့ အရာရှိတွေလျှောက်တဲ့ ဥပမာ တပ်မတော် တခြား ကျွန်တော်တို့ Pilot စတဲ့ နေရာ တွေမှာတော့ စိတ်ပိုင်းဆိုင်ရာဆရာဝန်ရဲ့ ထောက်ခံချက်တွေရှိပါတယ်။ ကျန်တဲ့ ကျွန်တော်တို့ ဝန်ထမ်း များသည်ပင်လျှင် ဥပမာ ကျွန်တော်တို့ တိုက်ရိုက်ခန့်တဲ့ ဦးစီးအရာရှိများသည်ပင်လျှင် သာမန် ကျန်းမာရေးထောက်ခံမှုပဲ ယူရတာဖြစ်ပါတယ်။ စိတ်ပိုင်းဆိုင်ရာထိခိုက်ဒဏ်ရာရရှိမှုဆိုတာ အင်မတန်ကို နက်နဲသိမ်မွေ့ပါတယ်။ ဒါကြောင့်မို့လို့ ကျွန်တော်တို့ရဲ့ အလုပ်သမားတွေကို လုပ်ငန်းခွင်ဝင်တဲ့အခါမှာ ဒီလိုထောက်ခံချက်တွေ ယူနိုင်တဲ့အနေအထားဟာ လက်တွေ့နဲ့ ဆောင်ရွက်နိုင်ပါ့မလား။ အလားတူပဲ ကျွန်တော်တို့မြန်မာနိုင်ငံရဲ့ လူဦးရေနဲ့ ဒီစိတ်ပိုင်းဆိုင်ရာရောဂါကုတဲ့ ဆရာဝန်တွေရဲ့ အချိုးကို ပြန်ကြည့်မယ်ဆိုရင်လည်းပဲ အင်မတန်နည်းပါးနေသေးတာ တွေ့ရပါတယ်။ ဒါကြောင့်မို့လို့ လွှတ်တော်ကိုယ်စားလှယ်တော်ကြီးများရဲ့ စေတနာတွေကို ကျွန်တော် နားလည်ပါတယ်။ အလုပ်သမား များအတွက်လည်းပဲ လိုအပ်တယ်ဆိုတာ ကျွန်တော်တို့ သဘောပေါက်ပါတယ်။ အလုပ်သမားများရဲ့ အကျိုးကို ရှေးရှုတယ်ဆိုတာကိုလည်း သဘောပေါက်ပါတယ်။ သို့ရာတွင် လက်ရှိအနေအထားအရတော့ အင်မတန်ကို နက်နဲသိမ်မွေ့ပြီးတော့မှ ဖြေရှင်းရခက်တဲ့၊ နောင်မှာ ကျွန်တော်တို့ လက်တွေ့မဆောင်ရွက်နိုင်မယ့်ကိစ္စ တွေကို အခုလောလောဆယ်ကတော့ ဒီထဲမှာပြဋ္ဌာန်းဖို့ မသင့်သေးဘူးလို့ ကျွန်တော်တို့ မြင်ပါတယ်။ ဒါကြောင့်မို့လို့ ကျွန်တော်တို့ ဝန်ကြီးဌာနအနေနဲ့ကတော့ ပြည်သူ့လွှတ်တော်ရဲ့ အတည်ပြုချက် အတိုင်းပဲ ဆောင်ရွက်ပေးဖို့ နာယကကြီးမှတစ်ဆင့် လေးစားစွာ တင်ပြအပ်ပါတယ်ခင်ဗျာ။ အားလုံး ကျေးဇူးတင် ပါတယ်။</speech>
<speech type="speaker">ဥပဒေကြမ်းပူးပေါင်းကော်မတီရဲ့ သဘောထားပြောပါ။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ကျွန်တော်တို့ ဥပဒေကြမ်းပူးပေါင်းကော်မတီအနေနဲ့ကတော့ ဥပဒေကြောင်းအရ အနည်းငယ် ဆွေးနွေး တင်ပြခွင့်ပြုပါခင်ဗျာ။ ကျွန်တော်တို့ ဥပဒေပြုတဲ့လွှတ်တော်တွေမှာ အဓိက အရေးအကြီးဆုံး တာဝန်က ကိုယ့်လွှတ်တော်တွေက ပြဋ္ဌာန်းလိုက်တဲ့ဥပဒေဟာ အမှန်တကယ် လိုက်နာကျင့်သုံးဖွယ်ရာ ရှိ မရှိ ဆိုတဲ့ Implementation ပိုင်းက အလွန်အရေးကြီးပါတယ်။ အခုကျွန်တော်တို့ လွှတ်တော် ကိုယ်စားလှယ် တော်ကြီးများ ဆွေးနွေးတင်ပြနေတဲ့အချက်ဟာ အဓိပ္ပာယ်ဖွင့်ဆိုချက်သာလျှင် ဖြစ်ပါတယ်။ အဲဒီတော့ j(c)ęs malGossom Mental Disorder, Mental illness 3lpoopos Mental Guleši Mental Disturbance တစ်ခုခု စိတ်ပိုင်းဆိုင်ရာကိုထည့်ပြီးတော့ ပြဋ္ဌာန်းလိုက်ပေမယ့်လည်း ဆက်လက်ပြီး ကျွန်တော် တင်ပြလိုတာကတော့ ၂(ဓ)၊ ၂(န)၊ ၂(ပ)၊ ၂(ဖ)တို့မှာကတော့ လုပ်ငန်းခွင်ဘေးအန္တရာယ် ကင်းရှင်းရေးနဲ့ ကျန်းမာရေးဆိုင်ရာတာဝန်ခံ၊ လုပ်ငန်းခွင်ဘေးအန္တရာယ်ကင်းရှင်းရေးနဲ့ ကျန်းမာရေးဆိုင်ရာ ကော်မတီ မှတ်ပုံတင်ဆရာဝန်နဲ့ အသိအမှတ်ပြုဆရာဝန်ဆိုတဲ့ အဓိပ္ပာယ်ဖွင့်ဆိုချက်များပဲ ပါပါတယ်။ ဒီနေရာမှာ စိတ်ကျန်းမာရေးအထူးကုဆရာဝန် ပါရှိခြင်းမရှိတာကို ပထမဦးဆုံးတစ်ချက်အနေနဲ့ တင်ပြ လိုပါတယ်။ နောက်တစ်ခါ ကျွန်တော်တို့ ဒီလုပ်ငန်းခွင်ဘေးအန္တရာယ်ကင်းရှင်းရေးနဲ့ ကျန်းမာရေးဆိုင်ရာ တာဝန်ခံတွေ၊ ကော်မတီတွေရဲ့ လုပ်ဆောင်ရမယ့်လုပ်ငန်းတွေကတော့ ဥပဒေကြမ်းရဲ့ အပိုဒ် ၁၄ မှာဖော်ပြ ထားပါတယ်။ မှတ်ပုံတင်ဆရာဝန်နဲ့ အသိအမှတ်ပြု ဆရာဝန်တွေရဲ့ လုပ်ဆောင်ရမယ့် လုပ်ငန်းစဉ်တွေ ကတော့ ကျွန်တော်တို့ ဥပဒေကြမ်းရဲ့ အပိုဒ် ၂၇၊ ၂၈၊ ၂၉၊ ၃၅ မှာ ဖော်ပြထားပါတယ်။ တင်ပြပါအပိုဒ် ၅ ခု စလုံးမှာလည်း စိတ်ကျန်းမာရေးနဲ့ပတ်သက်လို့ ဆောင်ရွက်နိုင်ဖို့အတွက် ဖော်ပြထားခြင်းမရှိပါဘူးခင်ဗျာ။ အဲဒီလိုပါပဲ ဒီအပိုဒ် ၁၄ အတွက် ပြစ်မှုပြစ်ဒဏ်က ကျွန်တော်တို့အပိုဒ် ၅၂ မှာ ဖော်ပြထားပါတယ်။ အပိုဒ် ၂၇၊ ၂၈၊ ၂၉ တို့ကို ဖောက်ဖျက်ရင် ကျသင့်မယ့် ပြစ်မှုပြစ်ဒဏ်ကကျတော့ အပိုဒ် ၅၃ မှာဖော်ပြထားပါတယ်။ အပိုဒ် ၃၅ အတွက်ကတော့ ပြစ်မှုပြစ်ဒဏ်က အပိုဒ် ၅၈ မှာ ဖော်ပြထားပါတယ်။ နာယကကြီးခင်ဗျာ။ နိဂုံးချုပ်တင်ပြရရင်တော့ ကျွန်တော်တို့ စိတ်ကျန်းမာရေးအထူးကုဆရာဝန် တစ်ယောက်မှသာလျှင် ဒီဟာကိုဆုံးဖြတ်ဆောင်ရွက်နိုင်မယ့်ကိစ္စ ဖြစ်ပါတယ်။ ဥပဒေတစ်ရပ်လုံးမှာ ထည့်သွင်းပြဋ္ဌာန်းထားခြင်း မရှိတဲ့အတွက်ကြောင့်မို့လို့ ဒီအဓိပ္ပာယ်ဖွင့်ဆိုချက်မှာပဲ အဓိပ္ပာယ်ဖွင့်ဆိုလိုက်ရုံ နဲ့လည်း ကျွန်တော်တို့ ဆောင်ရွက်နိုင်ခြင်းမရှိပါဘူး။ ဒီအတွက်ကြောင့်မို့လို့ ခုနက ပြည်ထောင်စုဝန်ကြီး ကလည်း ပြည့်ပြည့်စုံစုံ တင်ပြသွားပြီးဖြစ်ပါတယ်။ မြန်မာနိုင်ငံမှာ စိတ်ကျန်းမာရေးအထူးကုဆရာဝန်များရဲ့ အနေအထားကလည်း အလွန်နည်းပါးနေသေးတဲ့အခါမှာ ဥပဒေရဲ့အနှစ်သာရ မပျက်ယွင်းဖို့အတွက် ပြည်သူ့ လွှတ်တော်ရဲ့ အတည်ပြုချက်အတိုင်းသာ ဆက်လက်အတည်ပြုပေးနိုင်ပါရန် လေးစားစွာ ရှင်းလင်းတင်ပြ အပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(င)သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့် သည်။ ဒီအဆိုကို သဘောတူ မတူ လွှတ်တော်ရဲ့ ဆန္ဒရယူပါ့မယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။</speech>
<speech type="speaker">အဆိုကို ထောက်ခံမဲ (၄၄၁)မဲ၊ ကန့်ကွက်မဲ (၇၀)မဲ၊ ကြားနေမဲ (၄)မဲ ဖြစ်ပါတယ်။ ထောက်ခံဆန္ဒမဲများတဲ့အတွက် ပြည်သူ့လွှတ်တော်၏ အတည်ပြုချက်အတိုင်း အတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲအပိုဒ် ၂ အပိုဒ်ခွဲ(စ)ကိုတော့ အမျိုးသားလွှတ်တော်ရဲ့ အတည်ပြုချက် အတိုင်း ပြည်ထောင်စုလွှတ်တော်က အတည်ပြု ပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(စ)သည် အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၂ အပိုဒ်ခွဲ(ဆ)နဲ့ (ဇ)တို့ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဆ)နှင့် (ဇ)တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၂ အပိုဒ်ခွဲ(ဒ)ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဒ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၂ အပိုဒ်ခွဲ(ဘ)နှင့်(လ)တို့ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဘ)နှင့်(လ)တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၃ အပိုဒ်ခွဲ(ဂ)ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃ အပိုဒ်ခွဲ(ဂ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၄ အပိုဒ်ခွဲ(ခ)နဲ့ (ဃ)တို့ကိုတော့ အမျိုးသားလွှတ်တော်ရဲ့ အတည်ပြုချက် အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄ အပိုဒ်ခွဲ(ခ)နှင့် (ဃ)တို့သည် အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၄ အပိုဒ်ခွဲ(ဋ)နဲ့ (ဌ)တို့ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄ အပိုဒ်ခွဲ(ဋ)နှင့်(ဌ)တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၄ အပိုဒ်ခွဲ(တ)၊ အပိုဒ် ရ အပိုဒ်ခွဲ(င)တို့ကိုတော့ အမျိုးသားလွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄ အပိုဒ်ခွဲ(တ)နှင့် အပိုဒ် ရ အပိုဒ်ခွဲ(င)တို့သည် အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၂၆ အပိုဒ်ခွဲ(င)နဲ့ (ဏ)၊ အပိုဒ် ၂ရ ရဲ့ အပိုဒ်ခွဲ(ခ)နဲ့ အပိုဒ် ၃၃ တို့ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၆ အပိုဒ်ခွဲ(င)နဲ့ (ဏ)၊ အပိုဒ် ၂ရ အပိုဒ်ခွဲ(ခ)နဲ့ အပိုဒ် ၃၃ တို့သည် ပြည်သူ့လွှတ်တော်၏ အတည်ပြုချက် အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘော တူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၃၆ အပိုဒ်ခွဲ(ခ)ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၃၆ အပိုဒ်ခွဲ(ခ)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ တင်ပြမှာကတော့ အပိုဒ် ၃၉ ဖြစ်ပါတယ်။ အပိုဒ် ၃၉ ကိုတော့ တပ်မတော်သား လွှတ်တော်ကိုယ်စားလှယ် ဗိုလ်မှူးထင်လင်းဦးရဲ့ တင်ပြဆွေးနွေးချက်က ပိုမိုပြီးတော့ သင့်မြတ်မှုရှိပါတယ်။ ဒါကြောင့်မို့လို့ ကျွန်တော်တို့ ဥပဒေကြမ်းပူးပေါင်းကော်မတီအနေနဲ့ တပ်မတော်သား ပြည်သူ့လွှတ်တော် ကိုယ်စားလှယ် ဗိုလ်မှူးထင်လင်းဦးရဲ့ ပြင်ဆင်ချက်အတိုင်း ဥပဒေကြမ်းပူးပေါင်းကော်မတီက ထပ်မံပြင်ဆင် တင်ပြအပ်ပါတယ်။ ဥပဒေကြမ်းပူးပေါင်းကော်မတီရဲ့ ထပ်မံပြင်ဆင်ချက်ကို လွှတ်တော်က အတည်ပြုပေး နိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန သဘောထား ပြောပါ။</speech>
<speech><agency id="25">ဦးသိန်းဆွေ(ပြည်ထောင်စုဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီး ဌာန)</agency>ဥပဒေကြမ်းပူးပေါင်းကော်မတီရဲ့ သဘောထားမှတ်ချက်အတိုင်း သဘောတူပါကြောင်း လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ယင်းအပိုဒ်နဲ့စပ်လျဉ်းပြီး ဗိုလ်မှူး ထင်လင်းဦး တပ်မတော်သား ပြည်သူ့လွှတ်တော်ကိုယ်စားလှယ်၏ အဆိုပြုချက်အတိုင်း ဥပဒေကြမ်းပူးပေါင်း ကော်မတီက ထပ်မံပြင်ဆင်၍ သဘောတူထားပါတယ်။ ဒါကြောင့် အဆိုမှာ ဥပဒေကြမ်း၏ အပိုဒ် ၃၉ သည် ဥပဒေကြမ်းပူးပေါင်းကော်မတီ၏ ထပ်မံ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၄၀ အပိုဒ်ခွဲ(က)ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄၀ အပိုဒ်ခွဲ(က)သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၄၁ အပိုဒ်ခွဲ(က)နဲ့ အပိုဒ် ၅၈ တို့ကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄၁ အပိုဒ်ခွဲ(က)နှင့် အပိုဒ် ၅၈ တို့သည် ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(တွဲဖက်အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဆက်လက်ပြီးတော့ ဥပဒေကြမ်းရဲ့ အပိုဒ် ၆၆ အပိုဒ်ခွဲ(က)ကိုတော့ အမျိုးသားလွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြု ပေးနိုင်ပါရန် လေးစားစွာ အဆိုပြုတင်ပြ အပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၆၆ အပိုဒ်ခွဲ(က)သည် အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများကို လွှတ်တော်နှစ်ရပ် အတည်ပြုချက်အတိုင်းလည်းကောင်း၊ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများကို ပြည်ထောင်စု လွှတ်တော်၏ အတည်ပြုချက်များအတိုင်းလည်းကောင်း ပြန်လည်ပြင်ဆင်၍ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက်သွားမည်ဖြစ်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေးကို ၃၀ မိနစ်ခန့် ခေတ္တရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</bill>
</section>
<section value="Report">
<report>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>မန္တလေးမြို့တွင် ပုဂ္ဂလိက ကုမ္ပဏီများက ပြုလုပ်နေသည့် ကျောက်စိမ်းအရိုင်း ပြပွဲများ၏ အခွန်ပေးဆောင်မှု အခြေအနေတိုင်ကြားစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ (၅/၂၀၁၉)ကို ဖတ်ကြားတင်ပြခြင်း</title>
<speech type="speaker">အစီအစဉ်(၁၂)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မန္တလေးမြို့တွင် ပုဂ္ဂလိကကုမ္ပဏီများက ပြုလုပ်နေသည့် ကျောက်စိမ်းအရိုင်းပြပွဲများ၏ အခွန်ပေးဆောင်မှု အခြေအနေ တိုင်ကြားစာနဲ့စပ်လျဉ်းပြီး ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၅/၂၀၁၉)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ်ပါတယ်။</speech>
<speech><mp id="194">ဦးအောင်မင်း(ဒုတိယဥက္ကဋ္ဌ-၁၊ ပြည်သူ့ငွေစာရင်းပူးပေါင်းကော်မတီ)</mp>ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် ပြည်ထောင်စုလွှတ်တော် ကိုယ်စားလှယ်များ၊ ဖိတ်ကြား ထားသော ပြည်ထောင်စုအဆင့် အဖွဲ့အစည်းဝင်များ၊ ဧည့်သည်တော်များအားလုံးကို လေးစားစွာ ဂါရဝပြု အပ်ပါတယ်။ ကျွန်တော်က ဇလွန်မြို့နယ် ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး ပြည်သူ့ ငွေစာရင်းပူးပေါင်းကော်မတီ၏ တာဝန်ပေးအပ်ချက်အရ အစီရင်ခံစာကို ဖတ်ကြားတင်သွင်းမှာ ဖြစ်ပါတယ် လေးစားအပ်ပါသော နာယကကြီးခင်ဗျာ။ အစီရင်ခံစာ အပြည့်အစုံကို ပြည်ထောင်စုလွှတ်တော် ကိုယ်စားလှယ်များသို့ ဖြန့်ဝေထားပြီးဖြစ်၍ အရေးကြီးသော အချက်များကိုသာ ကောက်နုတ်တင်ပြခွင့်ပြု ပါရန်နှင့် Power Point အသုံးပြု၍ ရှင်းလင်းတင်ပြခွင့်ပြုပါရန် လေးစားစွာတင်ပြအပ်ပါတယ်။ မန္တလေးမြို့တွင် ပုဂ္ဂလိက ကုမ္ပဏီအချို့က ကျင်းပပြုလုပ်နေသည့် ကျောက်စိမ်းအရိုင်းပြပွဲများသည် ပြည်တွင်း လုပ်ငန်းရှင်များအတွက် ကုန်ကြမ်းရရှိနိုင်စေရန် ရည်ရွယ်ပြီး ပြည်တွင်းကျောက်မျက်အရိုင်း ပြပွဲအဖြစ် အမည်ခံကျင်းပနေသော်လည်း နိုင်ငံခြားသားဝယ်လက်များကိုသာ အဓိက ဖိတ်ခေါ်ရောင်းချနေခြင်း၊ တင်ဒါစနစ်ဖြင့် ရောင်းချသော်လည်း ပွင့်လင်းမြင်သာမှုမရှိခြင်း၊ တင်ဒါအောင်ဈေးနှုန်းကို ကြေညာမှုမရှိ ခြင်း၊ ရောင်းရငွေအမှန်ကို မသိရှိနိုင်ခြင်း၊ နိုင်ငံတော်သို့ ပေးဆောင်ရမယ့်အခွန်အကောက်ဘဏ္ဍာများကို လျော့၍ပေးဆောင်ခြင်း၊ အခွန်တိမ်းရှောင်ခြင်းများ ဖြစ်ပေါ်နေကြောင်း တာဝန်သိပြည်သူများကနေပြီးမှ ပြည်သူ့ငွေစာရင်းပူးပေါင်းကော်မတီကို တိုင်ကြားစာပေးပို့လာပါတယ်။ ဒီပေးပို့လာတဲ့ တိုင်ကြားစာနဲ့ ပတ်သက်တဲ့ အချက်အလက်တွေကို စိစစ်ကြည့်တဲ့အခါမှာ မှန်ကန်ကြောင်းတွေ့ရှိရတဲ့အတွက် ယခုကဲ့သို့ အစီရင်ခံစာ တင်သွင်းရခြင်းဖြစ်ပါတယ်။ Next တာဝန်သိပြည်သူများရဲ့ တိုင်ကြားစာပါ အဓိကအချက်တွေ ဖြစ်ပါတယ်။ ပြည်တွင်း ကျောက်စိမ်းအရိုင်းပြပွဲလို့ အမည်ခံခွင့်ပြုချက်ရယူ ကျင်းပခြင်းဖြစ်သော်လည်း လက်တွေ့မှာ နိုင်ငံခြား သား ဝယ်လက်များကို Online Wechat မှ ဖိတ်ခေါ်ရောင်းချမှုကိုသာလျင် အဓိကပြုလုပ်နေကြခြင်း ဖြစ်ပါတယ်။ တချို့ကုမ္ပဏီများအနေဖြင့်လည်း ခွင့်ပြုချက်တောင်းခံရယူခြင်းမပြုဘဲ ပြပွဲတွေပြုလုပ်နေ တယ်လို့လည်း တွေ့ရှိရပါတယ်။ ကုန်ကြမ်းရယူလိုတဲ့ ပြည်တွင်းတစ်နိုင်တစ်ပိုင်ကျောက်သမားနဲ့ ကျောက်စိမ်း အချောထည်များအနေဖြင့် ဒီပွဲတွေမှာ နိုင်ငံခြားသားတွေနဲ့ ယှဉ်ပြိုင်ဝယ်ယူနိုင်စွမ်း မရှိတဲ့အတွက် ပြည်တွင်းမှာ ကျောက်စိမ်းကုန်ကြမ်းရှားပါးလာပြီးတော့ လူဦးရေ ၅ သိန်းခန့်ရှိတဲ့ မန္တလေးမြို့နဲ့ စစ်ကိုင်းမြို့ အခြေပြု တစ်နိုင်တစ်ပိုင် ကျောက်သမားနဲ့ ကုန်ချောလုပ်ငန်းရှင်ငယ်လေးများအတွက် ကုန်ကြမ်းရရှိမှုနဲ့ အလုပ်အကိုင် အခွင့်အလမ်း ခက်ခဲကြပ်တည်းလာခြင်း၊ တာဝန်ရှိသူများအနေဖြင့် ပုဂ္ဂလိကကျောက်စိမ်းပြပွဲ များကို တစ်ပွဲလျင် ၁၀ရက် ခန့်ဖြစ် တစ်လမှာ ၃ ပွဲခန့် ခွင့်ပြုမိန့်ချမှတ်ပေးခဲ့သော်လည်း ဒီပြပွဲတွေဟာ ခွင့်ပြုချက်ပါ ရည်ရွယ်ချက်နဲ့အညီ ဆောင်ရွက်မှု ရှိ မရှိနဲ့ တင်ဒါစနစ်တွေကို တင်ဒါစည်းမျဉ်း စည်းကမ်း များအတိုင်း စနစ်တကျရေးဆွဲ ဆောင်ရွက်နိုင်ခြင်း ရှိ မရှိ စိစစ်ကြပ်မတ်မှု၊ စောင့်ကြည့် ထိန်းကျောင်းမှုတွေ မရှိပါဘူး။ ဒါကြောင့်ဒီလို တာဝန်ရှိသူများရဲ့ စိစစ်ကြပ်မတ်မှု၊ စောင့်ကြည့်ထိန်းကျောင်းမှု မရှိခြင်းကြောင့် အရောင်းပြပွဲ တစ်ခုလျင် ကျောက်စိမ်းအတွဲပေါင်း ၁ ထောင်ကျော် ၂ ထောင်ခန့်အထိ ပြသရောင်းချ နေပြီးတော့ ရောင်းရငွေ ကျပ်သိန်းပေါင်း သိန်းဂဏန်းအထိ ရှိသည်ကို မန္တလေးမှာရှိတဲ့ ကျောက်လောကသား တိုင်းက သိရှိပြီးဖြစ်သော်လည်း လက်တွေ့မှာတော့ အမှန်ရောင်းချငွေကို လျှော့ချပြီးတော့ အခွန်လျှော့၍ ပေးဆောင်ခြင်း၊ အခွန်တိမ်းရှောင်ခြင်းပြုလုပ်နိုင်ဖို့အတွက် အောက်ပါအတိုင်းဆောင်ရွက်နေတာလို့ တွေ့ရပါတယ်။ ယခင်က တင်ဒါအောင်စာရင်းတွေ ကြေညာတဲ့အခါမှာ Lot ကျောက်တွဲအမှတ်စဉ်၊ ကြမ်းခင်းဈေး၊ နောက်တစ်ခါ တင်ဒါအောင်ဈေးနှုန်း၊ တင်ဒါအောင်မြင်သူရဲ့ အမည်နဲ့ မှတ်ပုံတင်အမှတ်စသဖြင့် ပြည့်ပြည့် စုံစုံကြေညာဖော်ပြခဲ့ပါတယ်။ ဒါပေမယ့် နောက်ပိုင်းမှာတော့ တင်ဒါအောင်စာရင်းကို ပြည့်ပြည့်စုံစုံမဖော်ပြ တော့ပဲနဲ့ Lot ကျောက်တွဲရဲ့ အမှတ်ရယ် တင်ဒါအောင်မြင်သူအမည်နဲ့ ကြိုတင်ငွေပေးသွင်းတဲ့ အမှတ်စဉ် ကိုပဲ ကြေညာတာဖြစ်တဲ့အတွက် တင်ဒါအောင်ဈေးနှုန်း ရောင်းရငွေအမှန်ကို လုံးဝသိရှိနိုင်မှုမရှိတော့ခြင်း၊ နိုင်ငံခြားသားများကို ဖိတ်ကြားရောင်းချလျက်ရှိတဲ့အခါမှာ ဒီနိုင်ငံခြားသားတွေ ဒီကျောက်စိမ်းပြပွဲများ သည် တရားဝင်ပြသတဲ့ ပြပွဲတွေမဟုတ်တဲ့အတွက် နိုင်ငံခြားသားတွေ ဝယ်ယူသွားတဲ့ ကျောက်စိမ်းတွဲ တွေကို တရားမဝင် မှောင်ခိုလမ်းကြောင်းကသာလျင် ပြည်ပကို သယ်ထုတ်ရတာဖြစ်တဲ့ အတွက် ကျွန်တော်တို့နိုင်ငံရဲ့ ကျေက်စိမ်းမှောင်ခိုရောင်းဝယ်မှု လုပ်ငန်းဟာ ပိုမိုကြီးထွားလာတာကို တွေ့ရှိရပါတယ်။ နံပါတ် ၆ နေပြည်တော် ကျောက်မျက်ရတနာပြပွဲအနေနဲ့လည်း ယခင်က မဏိရတနာကျောက်စိမ်း ခန်းမမှာ ကျင်းပပြုလုပ်လျက်ရှိတဲ့ နေရာမှာ ကျောက်စိမ်းနဲ့စပ်လျဉ်းပြီးတော့ ယခင်ကအတွဲပေါင်း ၂ သောင်း ကျော်အထိ ပြသနိုခဲ့ရာကနေစပြီးတော့ ၂၀၁၆ နောက်ပိုင်းကနေစပြီးတော့ ကျောက်တွဲ ရထောင်ခန့်သာ ပြသခွင့်ရရှိတဲ့အတွက် ကျောက်စိမ်းကုမ္ပဏီတစ်ခုချင်းအလိုက် ပြသရရှိတဲ့ Lot အရေအတွက်ဟာ လျော့နည်း ကျဆင်းလာတဲ့အတွက် တရားဝင်တင်ပြရောင်းချနိုင်မှု အခွင့်အလမ်းတွေ လျော့နည်းကျဆင်းလာခြင်း၊ ပုဂ္ဂလိကကျောက်မျက်ကုမ္ပဏီများအနေဖြင့် တွင်းဝခွန်ပေးဆောင်ပြီးကြောင်း အထောက်အထား တွေ နေပြည်တော်ပြပွဲတွေက တရားဝင်ဝယ်ယူထားတဲ့ အထောက်အထား စာရွက်စာတမ်းအဟောင်းတွေကို အသုံးပြုပြီးတော့ အခွန်ငွေတိမ်းရှောင်မှုတွေကို ပြုလုပ်နေကြခြင်း၊ ဒါဟာ တိုင်ကြားစာမှာပါတဲ့ အဓိက အချက်တွေပဲ ဖြစ်ပါတယ်။ တိုင်ကြားသူတွေအနေနဲ့ အကြံပြုချက်နဲ့ သူတို့ရဲ့ မျှော်လင့်ချက်တွေလည်း ရှိပါတယ်။ ဒါဟာဘာလဲဆိုရင် တာဝန်ရှိသူများ၏ ကြီးကြပ်မှုဖြင့် စည်းကမ်းတကျနှင့် အညီပြုလုပ်တဲ့ ကျောက်စိမ်းအရိုင်းပြပွဲတွေ ဖြစ်ပေါ်လာဖို့၊ နိုင်ငံတော်အတွက် အခွန်ဘဏ္ဍာငွေတွေ အပြည့်အဝ ရရှိလာ နိုင်စေဖို့၊ ပြည်တွင်းတစ်ပိုင်တစ်နိုင် လုပ်ငန်းငယ်လေးတွေအတွက် ကုန်ကြမ်းတွေရရှိလာပြီးတော့ အလုပ်အကိုင်အခွင့်အလမ်းတွေ တိုးတက်လာနိုင်စေဖို့ ပြည်တွင်းမှာ ကျောက်စိမ်းအချောထည် လုပ်ငန်း ဖွံ့ဖြိုးတိုးတက်လာစေဖို့၊ နိုင်ငံတော်အတွင်း တရားဝင်ကျောက်စိမ်းဈေးကွက် ဖြစ်ပေါ်လာစေဖို့၊ ဥပဒေနဲ့ အညီ လွတ်လပ်စွာ ရောင်းချနိုင်ခွင့် ရရှိနိုင်စေဖို့နဲ့ ပြည်ပသို့တရားမဝင် မှောင်ခိုခိုးထုတ်ရောင်းချ မှုတွေကို တားဆီးနိုင်စေဖို့ဟာ သူတို့ရဲ့ တိုင်ကြားသူများရဲ့ အကြံပြုတင်ပြချက်နဲ့ မျှော်လင့်ချက်တွေဖြစ်ပါတယ်။ နိုင်ငံတော်ရဲ့ အကျိုးကို ရည်ရွယ်ပြီးတော့ သူတို့ရဲ့မျှော်လင့်ချက်တွေ ထားရှိတာကိုလည်း တွေ့ရှိရပါတယ်။ မန္တလေးမြို့ပေါ်တွင် ပုဂ္ဂလိကကုမ္ပဏီများက ကျင်းပပြုလုပ်နေတဲ့ ကျောက်စိမ်းအရိုင်း ပြပွဲတွေရဲ့ မှတ်တမ်းဓာတ်ပုံတွေပဲ ဖြစ်ပါတယ်။ ကျွန်တော်တို့ လက်ဝယ်မှာ ဓာတ်ပုံပေါင်း မြောက်မြားစွာရှိသော်လည်း အဓိကကျတဲ့အချက်အလက်တွေကိုပဲ ကျွန်တော်တို့ကနေပြီးမှ ကောက်နုတ်ရွေးချယ်ပြီးတော့ တင်ပြထား ခြင်းပဲ ဖြစ်ပါတယ်။ ဒါကတော့ ဒီနိုင်ငံခြားသားဝယ်လက်များသာ လာရောက် ဝယ်ယူနေပုံပဲ ဖြစ်ပါတယ်။ အဲဒီတော့ ဒီပုံမှာကြည့်မယ်ဟေ့ဆိုလို့ရှိရင် ကျောက်စိမ်းအရိုင်းပြပွဲဟာ အိမ်လေးတစ်အိမ်ထဲမှာ ခြံဝင်းလေး တစ်ခုမှာ သေးသေးကွေးကွေးလုပ်တာမဟုတ်ဘဲနဲ့ အင်မတန်ကျယ်ပြန့်စွာ ပြုလုပ်နေတယ်ဆိုတာကို တွေ့ရမှာဖြစ်ပါတယ်။ Next ဒါကျောက်ရွေးချယ်နေပုံပါ။ ဒါနိုင်ငံခြားသားတွေ ကျောက်ရွေးချယ်နေပုံ ဖြစ်ပါတယ်။ Next ဒါတွေလည်း သူတို့ ကျောက်ကို ရွေးချယ်စစ်ဆေးနေပုံပဲဖြစ်ပါတယ်။ နိုင်ငံခြားသား ဝယ်လက်များဖြစ်ပါတယ်။ Next ဒါဒီပုံမှာတော့ ကြမ်းခင်းမှာ ချထားတဲ့ဟာတွေဟာ အရည်အသွေးညံ့တဲ့ ကျောက်တွေဖြစ်ပြီးတော့ ဒီမှာတော့ သေသေချာချာ Lot တွဲထားတယ်။ သေသေချာချာ ကျွန်တော်တို့ရဲ့ Locker တွေနဲ့ ထည့်ထားတာဖြစ်တဲ့အတွက် ဒါတန်ဖိုးကြီးတဲ့ ကျောက်တွေလို့ ကျွန်တော်တို့က ယူဆရပါတယ်။ Next ဒါပါပဲ ကျွန်တော်တို့ အောက်မှာ တန်ဖိုးကြီးတဲ့ ကျောက်စိမ်းတွေပဲ ဖြစ်ပါတယ်။ ဒါအရည်ကျောက်ဖြစ်နိုင်ပါတယ်။ Next ဒါကလည်း နိုင်ငံခြားသား ဝယ်လက်တွေက ဒီစားပွဲတွေ ပေါ်မှာတင်ခြင်းအားဖြင့် ဒါတွေကလည်း တန်ဖိုးကြီးတဲ့ ကျောက်စိမ်းများဖြစ်ပါတယ်။ ကျွန်တော်တို့ရဲ့ ညာဘက်ထောင့်စွန်းမှာကတော့ Lot တွဲတစ်ခုချင်းအလိုက် တင်ဒါပုံတွေပါ။ အဲဒီတော့ ဒီဝယ်မယ့် သူများဟာ ကျွန်တော်တို့ ကြိုတင်ငွေပေးသွင်းရပါတယ်။ ကြိုတင်ငွေပေးသွင်းတဲ့အပေါ်မှာ မူတည်ပြီးတော့မှ Deposit ဆိုတဲ့ စာရွက်ကလေးတွေ တင်ဒါဆွဲခွင့်စာရွက်ကလေးတွေ ရပါတယ်။ အဲဒီစာရွက်လေးတွေကို ကိုယ်ဆွဲလိုတဲ့ ကျောက်တွဲနံပါတ်ကိုရေးပြီးတော့ သက်ဆိုင်တဲ့ ညာဘက်ထောင့်က ပလတ်စတစ်ပုံးတွေထဲကို ကျွန်တော်တို့က ထည့်ပြီးတော့ ဒါအဆိုပြု တင်ပြရတာပဲ ဖြစ်ပါတယ်။ Next ဒါလည်းဒီလိုပါပဲနော်။ အဲဒီတော့ ဘယ်ဘက်ထောင့်မှာတော့ ကျွန်တော်တို့က ကျောက်ကြည့်မယ့် ရက်ကို ကြေညာထားခြင်းပဲဖြစ်ပါတယ်။ Next အဲဒီတော့ ဒါသူ Warning ပါလာပါပြီ။ အောင်တဲ့ကျောက်ကို ပြန်ကြည့်ချင်တယ်ဆိုလို့ရှိရင် နောက်ထပ် Deposit ကို ၁၀ ရာခိုင်နှုန်းထပ်သွင်းရတယ်။ အဲဒီတော့ ရွေးပြီး တော့မှ မကြည့်ဘူးဟေ့ဆိုလည်း မဝယ်ဘူး။ ရွေးပြီးမှ မကြည့်ဘူးဟေ့ဆိုလို့ရှိရင်လည်း ထပ်သွင်းတဲ့ ၁၀ ရာခိုင်နှုန်းနဲ့ မူလသွင်းထားတဲ့ Deposit တွေ စုစုပေါင်း၂၀ ရာခိုင်နှုန်း ဆုံးရှုံးမယ်ဆိုတာကို ဒါသတိပေးစာ ထုတ်ပြန်ထားခြင်းပဲ ဖြစ်ပါတယ်။ Next ဒါဟာ ကျွန်တော်တို့ မြင်ရုံနဲ့ပင် အင်မတန်အရည်အသွေး ကောင်းမွန်တဲ့ ကျောက်စိမ်းဆိုတာကို ကျွန်တော်တို့က တွေ့ရှိရမှာဖြစ်ပါတယ်။ Next ဒါတွေကလည်း ကျွန်တော်တို့ရဲ့ တန်ဖိုးကြီးတဲ့ တကယ့်တန်ဖိုးကြီးတဲ့ အရည်ကျောက်တွေပဲ ဖြစ်ပါတယ်။ Next ဒါက ကျောက်တွဲနဲ့ ဘေးက Deposit သွင်းထားတဲ့ စာရွက်အထောက်အထားပါ။ Next အဲဒီတော့ အခုတွေ့တဲ့ပုံကတော့ ပုဂ္ဂလိကကျောက်စိမ်းအရောင်းပြပွဲတွေကို မန္တလေးမှာ လုပ်နေတာက လျှို့ဝှက်ပြီး လုပ်နေတာမဟုတ်ပါဘူး။ ဘယ်နေ့မှာ ပြပွဲလုပ်မလဲ။ ဘယ်ရောတွေကို အတိအလင်း ဖော်ပြပြီးတော့ စိတ်ဝင်စားသူ မည်သူမဆို လာရောက်ဝယ်ယူနိုင်ကြောင်း အတိအလင်း ကြော်ငြာဆိုင်းဘုတ်ထောင်ပြီးတော့ ပြုလုပ်နေခြင်းပဲ ဖြစ်ပါတယ်။ ဒီစာမှာတော့ ဒါတရုတ်ဘာသာစကားနဲ့ ကြေညာထားခြင်းပဲ ဖြစ်ပါတယ်။ Next ဒါကတော့ မြန်မာဘာသာနဲ့ ကြေညာခြင်းပဲ ဖြစ်ပါတယ်။ Next ဒါဘယ်နေ့ရောင်းမလဲဆိုတာ ကျွန်တော်တို့ တိုင်စာရောက်နေတဲ့ ကာလမှာပဲ ပြည်ထောင်စုနေ့အပြီး နောက်နေ့ကနေ စပြီးတော့ တရုတ်နှစ်သစ်ကူးအပြီးမှာ ရောင်းချဖို့ဆိုပြီးမှ ကြိုတင်ကြေညာထားတဲ့ ကြေညာချက်ပဲဖြစ်ပါတယ်။ ဒါကျောက်တွဲတွေ ကြည့်ရှုနိုင်တဲ့နေ့ကို ကြေညာထားခြင်းပဲ ဖြစ်ပါတယ်။ ဒီကြော်ငြာအရကြည့်မယ်ဆိုလို့ရှိရင် ဒီပြပွဲမှာ ကျောက်စိမ်းအတွဲပေါင်း ၂၆၀၀ လောက် ပါဝင်ပြသထား တာကိုတွေ့ရပြီးတော့ တစ်ရက်ကို ၃၆၀ အတွဲနဲ့သာ ရ ရက် ကြည့်ရှုခွင့်ပေးမှာဖြစ်ပါတယ်။ ဒါအများ ပြည်သူမြင်နိုင်အောင် ဆိုင်းဘုတ်ထောင်ပြီးတော့ ကြေညာထားခြင်းပဲ ဖြစ်ပါတယ်။ Next ခုနက ညွှန်ကြားချက်ပဲ ဖြစ်ပါတယ်။ ဒါကျောက်တွဲတင်ဒါအောင်စာရင်းကို ကြေညာထားခြင်းပဲ ဖြစ်ပါတယ်။ ကြေညာစာရွက်တစ်ရွက်ကို စာမျက်နှာ တစ်မျက်နှာကို ပျမ်းမျှ Lot တွဲ ၂၀ ရှိပါတယ်။ အခု ဓာတ်ပုံ မှာပါတဲ့ ကြော်ငြာစာရွက်တွေဟာ တစ်တန်းကို ၁၄၊ ၁၅ ရွက်ကနေပြီးမှ အရွက် ၂၀အထိ ရှိပါတယ်။ ခန့်မှန်းအရွက် ၇၀၊ ၈၀ ခန့်ရှိပါတယ်။ ဒါကြောင့် တင်ဒါအောင်မြင်သူဟာ ၁၄၀၀၊ ၁၅၀၀ လောက် ရှိမယ်လို့ ခန့်မှန်းရပါတယ်။ အဲဒီတော့ တင်ဒါအောင်မြင်သူစာရင်းနဲ့ ပတ်သက်ပြီးတော့ ရှေ့ပိုင်းမှာလည်း ကျွန်တော် တင်ပြ ထားတာရှိပါတယ်။ ကျောက်ပွဲတွေ စတင်ကျင်းပခါစက Lot နံပါတ်၊ ကြမ်းခင်ဈေး၊ တင်ဒါအောင် ဈေးနှုန်း၊ တင်ဒါအောင်မြင်သူအမည်နဲ့ မှတ်ပုံတင်အမှတ်တွေကို ဒါကျွန်တော်တို့ ပြည့်ပြည့်စုံစုံ ဖော်ပြ ပါတယ်။ ဈေးနှုန်းလည်းဖော်ပြတယ်။ တင်ဒါဘယ်လောက်နဲ့ ဈေးနှုန်းအောင်သွားသလဲဆိုတာလည်း ဖော်ပြတယ်။ ဒါကြောင့် ပြပွဲတစ်ခုလုံး ဘယ်လောက်ရောင်းရသလဲဆိုတာကို ကျွန်တော်တို့က ပွင့်လင်း စွာပဲ သိရှိနိုင်ပါတယ်။ ဒါပေမယ့် နောက်ပိုင်းမှာတော့ ကျွန်တော်တို့က Lot နံပါတ်ရယ်၊ တင်ဒါအောင် မြင်သူအမည်နဲ့ Deposit သွင်းထားတဲ့ ဟာကိုပဲ ကြေညာပါတော့တယ်။ Next ဒီမှာတွေ့ရှိနိုင်ပါတယ်။ ဒါကကျောက်တွဲ၊ ကျောက်ပွဲတွေ စလုပ်ခါစမှာ ကြေညာပုံပါပဲ။ ကျွန်တော် ခုနက တင်ပြသလို တင်ဒါအောင်မြင်သူ စာရင်းမှာ Lot နံပါတ်ပါတယ်။ ကြမ်းခင်ဈေးပါပါတယ်။ တင်ဒါအောင်မြင်တဲ့ ဈေးနှုန်းပါပါတယ်။ ဘယ်သူအောင်မြင်သွားသလဲပါပါတယ်။ မှတ်ပုံတင်အမှတ်ပါပါတယ်။ အဲဒီတော့ ဒီစာရွက်ရဲ့ အထောက်အထားကို ကြည့်မယ်ဆိုလို့ရှိရင် ဒီကောင်ဟာ ၁၀-၂-၂၀၁၆ ဒီကတည်းကနေပြီးမှ ကျွန်တော်တို့ အစောဆုံးတွေ့ရတဲ့ အထောက်အထားပါ။ ဒါလက်ရှိ တင်ဒါအောင်စာရင်း ကြေညာတာပါ။ ဒီမှာတော့ Lot နံပါတ်ရယ်၊ အမည်နဲ့ Deposit သွင်းထားတဲ့ အမှတ်စဉ်ပဲ ပါပါတော့တယ်။ တိုင်ကြားတဲ့သူတွေ အဓိကထောက်ပြတဲ့အချက်ကလည်း ဒါပဲဖြစ်ပါတယ်။ တင်ဒါခေါ်ပေမယ့်လည်း တင်ဒါစည်းမျဉ်းနဲ့ မညီဘဲနဲ့ တင်ဒါအောင်ဈေးနှုန်းကို မကြေညာတဲ့အတွက် နံပါတ် ၁ ရောင်းဈေးအမှန်ကို မသိနိုင်ဘူး။ နံပါတ် ၂ ကိုယ်ရောင်းချင်တဲ့သူကို လက်သိပ်ထိုးပြီးတော့ ရောင်းနိုင်တဲ့အခွင့်အရေးဟာ ရောင်းချသူဘက်မှာ အပြည့်အဝရှိနေတာကို တွေ့ရပါတယ်။ အဲဒီတော့ ရောင်းရငွေအမှန်ကို မသိနိုင်တဲ့အတွက် အခွန်ဆောင်တဲ့နေရာမှာ ရောင်းရငွေကို စိတ်ကြိုက် ဖော်ပြနိုင် ပါတယ်။ ဒါကြောင့် ကျွန်တော်တို့ ဆက်လက်ပြီး တင်ပြရမယ့် စာရင်းတွေမှာ တွေ့မှာပါ။ ဒီပြပွဲတွေမှာ ရောင်းချတဲ့ Lot အရေအတွက်ကိုလည်း လျှော့ပြတယ်။ ရောင်းရငွေ ဖော်ပြတဲ့နေရာမှာလည်း အနိမ့်ဆုံး ဖြစ်တဲ့ ကုန်ကြမ်းကျောက်၊ လုပ်ငန်းသုံး ကျောက်စိမ်းဈေးနဲ့ ဖော်ပြပြီးတော့ ရောင်းရငွေကို လျှော့ပြပြီးတော့ အခွန်တွေ ပေးဆောင်နေတယ်ဆိုတာကို တွေ့ရမှာဖြစ်ပါတယ်။ Next ဒါလည်း ကျွန်တော်တို့က ကျောက် ပွဲမှာ လေလံကို တာဝန်ယူလုပ်တဲ့ ဆုထူးပန်ကုမ္ပဏီဟာ သူ့ပွဲမှာ လာလုပ်ချင်အောင် သူကြေညာထားတာပါ။ သူ့ပွဲမှာလာလုပ်တဲ့ ကျောက်တွေဟာ ဒီနေပြည်တော်မှာပြုလုပ်တဲ့ နိုင်ငံတော်ပြပွဲက တရားဝင်ဝယ်ယူ ထားတဲ့ စာရွက်စာတမ်း အထောက်အထားတွေပါရင် အခွန် ၅ ရာခိုင်နှုန်း ဆောင်ဖို့မလိုပါဘူး။ အဲဒီတော့ ဝယ်ယူထားတဲ့ စာရွက်စာတမ်းမှ အလေးချိန်၊ အဆ၊ အရေအတွက်၊ မှတ်တမ်းပါလျင်ရပါတယ်လို့။ ဒီတော့ ဒီမိတ္တူမပြနိုင်ရင်တော့ အခွန် ၅ ရာခိုင်နှုန်း ပေးဆောင်ရပါမယ်တဲ့။ ဒါကြေညာထားခြင်းပဲ ဖြစ်ပါတယ်။ တည်ဆဲဥပဒေအရ တရားဝင်ကျောက်စိမ်း နှစ်မျိုးရှိပါတယ်။ တစ်မျိုးက တွင်းဝခွန် ပေးဆောင် ပြီးတော့ မှတ်ပုံတင်ထားတဲ့ ကျောက်စိမ်းပါ။ ကျောက်စိမ်းလုပ်ကွက်ရရှိထားတဲ့ ဥပဒေအရဆိုရင် ခွင့်ပြုမိန့် ရရှိသူလို့ ခေါ်ပါတယ်။ အဲဒီကုမ္ပဏီများဟာ မိမိကိုယ်ပိုင် ကျောက်ကွက်တွေကထွက်တဲ့ ကျောက်တွေကို ကျောက်မျက်ရတနာလုပ်ငန်းမှာ မှတ်ပုံတင်ပြီးတော့ တွင်းဝခွန် ပေးဆောင်ရပါတယ်။ အဲဒီဒါက တရားဝင်ကျောက်ဖြစ်ပါတယ်။ နောက်တစ်နည်းကတော့ နေပြည်တော်မှာ ပြုလုပ်တဲ့ ကျောက်မျက်ပြပွဲ တွေမှာ တရားဝင်ဝယ်ရပါတယ်။ အဲဒီလိုဝယ်တာကျတော့ လူတိုင်းဝယ်လို့မရပါဘူး။ ကျောက်မျက် ရတနာလုပ်ငန်း လုပ်ကိုင်ခွင့် လိုင်စင်ရရှိတဲ့သူတွေပဲ ဝယ်ခွင့်ရပါတယ်။ အဲဒီမှာလည်း အဲဒီလို ဝယ်တဲ့ အခါမှာ ဒီပြပွဲက ဝယ်ယူထားကြောင်းဆိုတဲ့ အထောက်အထားတွေပေးပါတယ်။ ဒါကတရားဝင်နှစ်ခုပါ။ အဲဒီတော့ ဒီကြော်ငြာကတော့ နေပြည်တော် ရတနာပြပွဲမှာ ဝယ်တဲ့ ကျောက်ဖြစ်မယ်ဆိုလို့ရှိရင် ကုန်သွယ်လုပ်ငန်းခွန် ထပ်ပေးစရာမလိုတော့ဘူးလို့ ကြေညာထားခြင်းပဲ ဖြစ်ပါတယ်။ ကျောက်ပွဲကို တာဝန်ခံလုပ်တဲ့ ကုမ္ပဏီတွေအနေနဲ့ သူလုပ်တဲ့ပွဲမှာ လာပြဖို့အတွက် Promotion ပေးတာပါ။ သာမန်အားဖြင့် ကျောက်ပွဲမှာ လာပြတယ်။ လာပြတဲ့ ကျောက်တွဲရောင်းရတဲ့ ငွေအပေါ်မှာ ပြပွဲကို တာဝန်ခံလုပ်တဲ့ ကုမ္ပဏီက ၅ ရာခိုင်နှုန်း ယူပါတယ်။ ဒါပေမယ့် ရောင်းရငွေပမာဏအပေါ် မူတည်ပြီးတော့ ဒါ Discount အပိုထပ်ဆောင်းပြီး ပေးမှာပါ။ သူရတဲ့ ၅ ရာခိုင်နှုန်းနဲ့ လျှော့ပေးမှာပါ။ အဲဒီတော့ ကုမ္ပဏီတစ်ဦးကလာရောင်းတယ်။ သိန်း ၅,၀၀၀ ဖိုးရောင်းတယ်ဆိုရင် ၁ ရာခိုင်နှုန်း အပို ထပ်ဆောင်းပေးမယ်ဆိုရင် သိန်း ၁၀,၀၀၀ ရောင်းရမယ်ဆိုလို့ရှိရင် ၂ ရာခိုင်နှုန်းပေးမယ်။ သိန်း ၂၀,၀၀၀ ကျပ်ဖိုးရောင်းရမယ်ဆိုရင် ၂.၅ ရာခိုင်နှုန်းအထိ သူက အပိုထပ်ဆောင်းပေးမယ်ဆိုတာကို ကြေညာထားခြင်းပဲ ဖြစ်ပါတယ်။ ဒီကြေညာစာရွက်ကို ကြည့်မယ်ဆိုလို့ရင် ကျောက်ပွဲတစ်ပွဲမှာရှိတဲ့ ရောင်းရငွေပမာဏဟာ ဘယ်လောက်ရှိသလဲဆိုတာကို ကျွန်တော်တို့ မှန်းဆနိုင်ပါတယ်။ ဒီနေရာမှာ ဖြည့်စွက်တင်ပြလိုတဲ့အချက်က နေပြည်တော်ကျောက်ပွဲမှာတင်ပြ ရောင်းချရတဲ့ ဝန်ဆောင်ခ ၃ ရာခိုင်နှုန်းပေးရပါတယ်။ ၂၀၁ရ ခုနှစ်၊ ပြည်ထောင်စုရဲ့ အခွန်အကောက်ဥပဒေကနေ စပြီးတော့ နေပြည်တော်ပြပွဲမှာ ကျောက်မျက်ရတနာပြပွဲမှာ ရောင်းချတဲ့ ကျောက်ပွဲတွေအတွက် ကုန်သွယ် လုပ်ငန်းခွန် ၅ ရာခိုင်နှုန်းကို ကင်းလွတ်ခွင့်ပေးထားပါတယ်။ ဒါပေမယ့် အထူးကုန်စည်ခွန် ၁၅ ရာခိုင် နှုန်းတော့ပေးရမှာ ဖြစ်ပါတယ်။ ကျောက်စိမ်းကိုဆိုလိုခြင်းပဲ ဖြစ်ပါတယ်။ အဲဒီတော့ ပုဂ္ဂလိက ပြပွဲက ဝန်ဆောင်ခ ၅ ရာခိုင်နှုန်းယူတယ်။ ပြပွဲက တရားဝင်ဝယ်ထားတဲ့ကျောက်မဟုတ်ဘူးဆိုလို့ရှိရင် ဥပဒေ အရ အထူးကုန်စည်ခွန် ၁၅ ရာခိုင်နှုန်းနဲ့ကုန်သွယ်လုပ်ငန်းခွန် ၅ ရာခိုင်နှုန်း ပေးဆောင်ရမှာ ဖြစ်ပါတယ်။ အဲဒီတော့ နေပြည်တော်ပြပွဲမှာ ရောင်းရင် အထူးကုန်စည်ခွန်ကို ၁၅ ရာခိုင်နှုန်းပဲ ပေးရမှာပါ။ ပုဂ္ဂလိက ပြပွဲမှာ သွားရောင်းမယ်ဟေ့ဆိုလို့ရှိရင် အထူးကုန်စည်ခွန် ၁၅ ရာခိုင်နှုန်းနဲ့ ကုန်သွယ်လုပ်ငန်းခွန် ၅ ရာခိုင်နှုန်း၊ စုစုပေါင်း ၂၀ ရာခိုင်နှုန်းသူပေးရမယ်။ ဒါပေမယ့် နေပြည်တော်ပြပွဲမှာ ရောင်းချမယ့်အစား ဒီပုဂ္ဂလိက ပြပွဲတွေမှာ လာရောက်ရောင်းချနေတယ်။ ပိုမိုရောင်းချနေခြင်းရဲ့ အဓိက ရည်ရွယ်ချက်ဟာ အခွန်ကို လျှော့ပြီးဆောင်ရလို့သာလျှင် ဖြစ်တယ်ဆိုတာကို ကျွန်တော်တို့ ကောက်ချက်ချလို့ရပါတယ်။ တိုင်ကြားသူတွေအနေနဲ့လည်း ဒီအချက်ကို တိုင်ကြားသူများကတင်ပြတဲ့ အခွန်တွေလျှော့ပြီး ပေးဆောင် နေတယ် ဆိုတဲ့ အချက်ဟာ ဒီအချက်က မှန်ကန်ကြောင်း သက်သေပြခြင်းပဲ ဖြစ်ပါတယ်။ ဆက်လက်ပြီးတော့ ဒီလိုမန္တလေးမှာ ပြုလုပ်နေတဲ့ ကျောက်ပွဲတွေကြောင့် နိုင်ငံတော်အနေနဲ့ အခွန်သာမက တခြားနစ်နာ ဆုံးရှုံးမှုတွေရှိပါတယ်ဆိုတာကိုလည်း ဆက်လက်ပြီးတင်ပြသွားမှာ ဖြစ်ပါတယ်။ Next ဒါကတော့ မန္တလေးမြို့ပေါ်မှာ ပြုလုပ်တဲ့ ပြပွဲတွေရဲ့ စာရင်းဇယားတွေ ကွဲလွဲမှုပါ။ ကျွန်တော်တို့က တိုင်ကြားစာ ရရှိတဲ့အခါမှာ သယံဇာတနဲ့ သဘာဝပတ်ဝန်းကျင် ထိန်းသိမ်းရေးဝန်ကြီး ဌာနနဲ့ ပြည်တွင်း အခွန်များ ဦးစီးဌာန၊ စီမံကိန်းနဲ့ ဘဏ္ဍာရေးဝန်ကြီးဌာနကိုဖိတ်ကြားပြီးတော့ ဒီအချက်အလက်တွေကို ကျွန်တော်တို့ဟာ မေးမြန်းပြီးတော့ ရယူပါတယ်။ ဒါ ကျောက်မျက် သယံဇာတနဲ့ သဘာဝပတ်ဝန်းကျင် ထိန်းသိမ်းရေးဝန်ကြီးဌာနကရတဲ့ စာရင်း၊ ပြပွဲမှာ ပြုလုပ်တဲ့အကြိမ်အရေအတွက်ပါ။ ကျွန်တော်တို့က ပြပွဲမှာပြုလုပ်တဲ့ တာဝန်ခံပြုလုပ်တဲ့ကုမ္ပဏီတွေရဲ့ အမည်၊ ကျောက်မျက်ကနေရရှိတဲ့ စာရင်းဟာ (၂၂) ကြိမ် ပါ။ ဒါ၂၀၁ရ နဲ့ ၂၀၁၈၊ ၂ နှစ်အတွင်းမှာ ပြုလုပ်ခဲ့တဲ့ ပြပွဲအရေအတွက်ပါ။ ဒါပေမယ့် ပြည်တွင်း အခွန်ကရရှိတဲ့ စာရင်းဟာ (၃၃) ကြိမ် ဖြစ်နေပါတယ်။ နောက် ဒီဘက်က ဖော်ထုတ်ရရှိမှုဆိုတာကတော့ တိုင်ကြားသူတွေရဲ့ အကူအညီနဲ့ ကျွန်တော်တို့ ငွေစာရင်းပူးပေါင်းကော်မတီက ဝန်ထမ်းတစ်ဦးကို တာဝန်ပေးပြီးတော့ ကျွန်တော်တို့ Online က စာရင်းဇယားတွေကို စုဆောင်းရယူတဲ့အခါမှာ ရရှိတဲ့စာရင်းပါ။ အဲဒီတော့ ကုမ္ပဏီ ၃ ခုကိုပဲ ရရှိခဲ့တာ ဖြစ်တဲ့အတွက် ၃ ခုကိုပဲ နှိုင်းယှဉ်ဖော်ပြခြင်းပဲ ဖြစ်ပါတယ်။ ဒီနေရာမှာ ဆုထူးပန် ကုမ္ပဏီရဲ့ စာရင်းနဲ့ ပတ်သက်ပြီး ပြောမယ်ဆိုရင် ကျွန်တော်တို့ Online က ရရှိခဲ့တဲ့ (၇) ကြိမ်ဟာ ၂၀၁၈ တစ်နှစ်တည်းမှာ လုပ်တဲ့ ပြပွဲဖြစ်ပါတယ်။ အဲဒီမှာ ပြည်တွင်းအခွန်က (၄) ကြိမ်ထဲမှာ (၃) ကြိမ်သည် ကျွန်တော်တို့နဲ့ တူပါတယ်။ ဒါပေမယ့် ကျောက်မျက်က ဆုထူးပန်ကို တစ်ကြိမ်လို့ပြထားတာဟာ ၂၀၁ရ မှာ လုပ်ခဲ့တဲ့ ပြပွဲပဲ ဖြစ်ပါတယ်။ ကျောက်မျက်ဌာနကရတဲ့ စာရင်းဟာ ၂၀၁၈ မှာ ဆုထူးပန်ကုမ္ပဏီကလုပ်တဲ့ (၇) ကြိမ် စလုံး စာရင်း မပါပါဘူး။ ဒါကတော့ ရောင်းချတဲ့ငွေပမာဏ ကွဲလွဲမှုပဲ ဖြစ်ပါတယ်။ ရောင်းချငွေပမာဏ ကိုတော့ ကျွန်တော်တို့ ဌာန ၂ ခုပဲ နှိုင်းယှဉ်ပါတယ်။ ဒီနေရာမှာ ကျွန်တော်တို့က ကာလကို မသတ်မှတ် ဘဲနဲ့ တူညီတဲ့ ပွဲတွေပါ။ ရက်တွေ တူညီတဲ့ရက်တွေကိုပဲ နှိုင်းယှဉ်တင်ပြခြင်းပဲ ဖြစ်ပါတယ်။ အဲဒီတော့ ဒီနေရာမှာ ကြည့်မယ်ဟေ့ဆိုလို့ရှိရင်တော့ ကျောက်မျက်က ဖော်ပြတဲ့ရောင်းချရငွေဟာ ပြည်တွင်း အခွန်က ဖော်ပြတဲ့ ရောင်းချရငွေထက်များနေတာကို တွေ့ရမှာ ဖြစ်ပါတယ်။ အဲဒီတော့ ပြည်တွင်း အခွန် အနေနဲ့ လျော့နည်းနေတာကို တွေ့ရမှာ ဖြစ်ပါတယ်။ အဲဒီတော့ ဒီမှာကြည့်မယ်ဆိုရင် ပြည်တွင်း အခွန် အနေနဲ့ မိမိထံလာရောက်ပြီးတော့ ကြေညာပြီးတဲ့ ရောင်းရငွေအပေါ်မှာ အခြေခံပြီးတော့ အခွန် စည်းကြပ် ထားတယ်လို့ပဲ ကျွန်တော်တို့ ယူဆရမှာ ဖြစ်ပါတယ်။ ဒါကြောင့် ရောင်းရငွေ လျော့နည်းတာနဲ့ အမျှ စည်းကြပ်ရတဲ့ အခွန်ပမာဏလည်း လျော့နည်းမှာ ဖြစ်ပါတယ်။ Next ပြပွဲမှာတင်ပြတဲ့ Lot တွဲအရေအတွက် ကွဲလွဲမှုပါ။ ဒီဟာကလည်း ကျွန်တော်တို့က ကျောက်မျက်က ရတဲ့စာရင်းနဲ့ ကျွန်တော်တို့ ပြည်သူ့ငွေစာရင်းပူးပေါင်းကော်မတီက Online ကနေ ကောက်ယူရရှိတဲ့စာရင်းကို နှိုင်းယှဉ်ထားခြင်းပဲ ဖြစ်ပါတယ်။ ပြည်တွင်းအခွန်များစာရင်းမှာတော့ ကျောက်တွဲ အရေအတွက် မပါပါဘူး။ ဘာဖြစ်လို့လဲဆိုတော့ ဒီဌာနအနေနဲ့ ရောင်းရငွေ စုစုပေါင်း ဝင်ငွေ ကိုသာလျှင် အခြေခံပြီး စည်းကြပ်ရမှာ ဖြစ်တဲ့အတွက် ကျောက်တွဲအရေအတွက် စာရင်းမှာ မရှိရခြင်းပဲ ဖြစ်ပါတယ်။ ဒီမှာလည်း ကျွန်တော်တို့က ်ရရှိတဲ့ ကြိမ်ကိုပဲ ကျွန်တော်တို့ နှိုင်းယှဉ်တင်ပြ ခြင်းပဲ ဖြစ်ပါတယ်။ အဲဒီတော့ ထွန်းနိုင်နှင့်ညီများဟာ ၁၈ ရက် ၈ လကနေ၊ ၂၅ ရက် ၈ လမှာ ပြုလုပ်ခဲ့တဲ့ ကျောက်ပွဲမှာ ပြပွဲတင်တဲ့ Lot တွဲဟာ ၁၃၆၂ တွဲ၊ ဒါပေမယ့် ရောင်းချတဲ့အတွဲဟာ ကျောက်မျက် စာရင်းဟာ ၃၉၈ တွဲပဲ ရှိပါတယ်။ ကျွန်တော်တို့ Online က စာရင်းကောက်လိုက်တဲ့၁၃၆၂ တွဲ လုံးသာ ကျွန်တော်တို့ တင်ဒါအောင်စာရင်းဆိုတာကို ကျွန်တော်တို့က ထုတ်ပြန်ထားတာ တွေ့ရပါတယ်။ အလားတူပဲ ၂၅ ရက်ကနေပြီးမှ ၁ ရက် ၁၂ လ အထိလုပ်တဲ့စာရင်းမှာလည်း ၁၃၅၅ တွဲ၊ တင်ပြတဲ့ ကျောက်မျက်ကို ရတဲ့စာရင်းဟာ ၃၅၂ နှစ်တွဲပဲ ဖြစ်ပြီးတော့ တကယ်ကျွန်တော်တို့ရတဲ့စာရင်းဟာ ၁၃၅၅ တွဲလုံး အပြည့်အဝရောင်းရတယ်ဆိုတဲ့ စာရင်းပဲ ဖြစ်ပါတယ်။ အဲဒီတော့ ကျောက်မျက်မှာ တင်ပြတဲ့ စာရင်းဟာ တကယ်ရောင်းရတဲ့ငွေရဲ့ အစွန်းထွက်လောက်ပဲ ရှိတယ်ဆိုတာကို ကျွန်တော်တို့ တွေ့ရှိရ မှာဖြစ်ပါတယ်။ ဒါကျွန်တော်တို့က ခုနကအချက်အလက်တွေကို ကျွန်တော်တို့က အသေးစိတ်ပြန်ရေးတာပါ။ ထွန်းနိုင်နှင့်ညီများကတော့ တွက်ခဲ့ပြီးဖြစ်ပါပြီ။ ဆုထူးပန်ကတော့ ကျွန်တော်တို့ ၂၀၁၈ အတွင်းမှာ ပြုလုပ်ခဲ့တဲ့ ကျောက်တွဲ ကျောက်ပြပွဲ ရ ပွဲလုံးမှာ ရောင်းချတဲ့တင်ပြတဲ့အတွဲနဲ့ တင်ဒါအောင်မြင် ရောင်းချတဲ့ အတွဲ နှိုင်းယှဉ်ပါမယ်။ ကျွန်တော်တို့ ကိန်းဂဏန်းကို ဒီမှာတော့ ကျွန်တော် ပေါင်းမထားပါဘူး။ ပေါင်းလိုက်တဲ့ အခါမှာ ရှေ့ဘက်စာရွက်မှာ ပေါင်းထားတာ ရှိပါတယ်။ စုစုပေါင်း တွဲပေါင်း ၁၆၀၀၀ ကျော် တင်ပြတဲ့နေရာမှာ အတွဲပေါင်း ၁၅၅၀၀ ကျော် ရောင်းချနိုင်ခဲ့တဲ့အတွက် ထွန်းနိုင်နှင့် ညီများအနေနဲ့ ရာနှုန်းပြည့် ရောင်းချ နိုင်သလို ဆုထူးပန်အနေနဲ့လည်း ၉၆ ရာခိုင်နှုန်းလောက်ထိ ရောင်းချနိုင်ခဲ့တာကို တွေ့ရမှာ ဖြစ်ပါတယ်။ ဒါက ဝန်ကြီးဌာနကနေ ကြီးမှူးပြီးတော့ နေပြည်တော်မှာ ကျင်းပပြုလုပ်တဲ့ ကျောက်မျက်ရတနာ ပြပွဲရဲ့ အချက်အလက်တွေပဲ ဖြစ်ပါတယ်။ ကျောက်မျက်ရတနာ ပြပွဲတွေကို ပြုလုပ်တဲ့နေရာမှာ အကြိမ် မြောက်ပြပွဲဆိုပြီးတော့ နှစ်စဉ် မတ်လမှာ ပြုလုပ်လေ့ရှိပါတယ်။ နောက်တစ်ခုက ဇွန်၊ ဇူလိုင်လမှာ အထူးရောင်းချပွဲဆိုပြီးလည်း ပြုလုပ်လေ့ရှိပါတယ်။ နောက်တစ်ခါ နိုဝင်ဘာ၊ ဒီဇင်ဘာလတွေမှာလည်း နှစ်လယ်ရတနာပြပွဲ ဆိုပြီးတော့မှ ပြုလုပ်လေ့ရှိပါတယ်။ ပုံမှန်အားဖြင့် တစ်နှစ်ကို (၃) ကြိမ် ပြုလုပ် ပါတယ်။ ဒီကျောက်မျက်လုပ်ငန်းရဲ့ မေးမြန်းချက်အရ ပြပွဲတစ်ကြိမ်ပြုလုပ်ဖို့ ၄ လလောက် ာ ဖြစ်တဲ့အတွက် တစ်နှစ်ကို သုံးကြိမ်ပဲ ပြုလုပ်နိုင်ခြင်းဖြစ်တယ်လို့ သိရှိရပါတယ်။ ဒါပေမယ့်လည်း နေပြည်တော်မှ စတင်ပြုလုပ်တဲ့ ၂၀၁၁ ကနေပြီးမှ ပြီးခဲ့တဲ့ ၂၀၁၈ အထိ ပြုလုပ်တဲ့ အကြိမ်ရေကို ကြည့်မယ်ဆိုလို့ရှိရင် ၂၀၁၁ တစ်နှစ်တည်းပဲ (၃) ကြိမ် အပြည့်ပြုလုပ်နိုင်ပြီးတော့ ကျန်တဲ့ နှစ်တွေမှာ တစ်ကြိမ်၊ နှစ်ကြိမ်ပဲ လုပ်နေနိုင်တာကို တွေ့ရှိရပါတယ်။ အဲဒီအပြင် ဒီလိုပြပွဲပြုလုပ်တဲ့အကြိမ်ရေတွေ လျော့နည်းလာတဲ့အပြင် ၂၀၁၄ မှာ ပြုလုပ်ခဲ့တဲ့ (၅၁) ကြိမ်မြောက် ပြပွဲကနေ စပြီးတော့ ကျောက်စိမ်းတွဲ အရေအတွက်ကိုလည်း ကန့်သတ်ခဲ့ပါတယ်။ ယခင်တုန်းက အပေါ်မှာ ကြည့်မယ်ဆိုလို့ရှိရင် ၃ ပွဲမှာ တွဲပေါင်း ၅၀၀၀၀ ကျော်ပေါ့။ တိုင်ကြားစာမှာ တင်ပြတဲ့အချက် တွေကလည်း ယခင်တုန်းက ပြပွဲတစ်ခုတစ်ခုကို ကျောက်စိမ်းအတွဲ ၂၀၀၀၀ လောက် လုပ်ပါတယ်တဲ့။ ဒီမှာဆိုရင် ၁၇၀၀၀ လောက် တင်ပါတယ်။ ဒါပေမယ့် ၂၀၁၄ ကနေ စပြီးတော့ တင်ပြတဲ့အတွဲဟာ ၇၀၀၀ ကျော်ပဲ ရှိပါတယ်။ အဲဒီတော့ ဘာဖြစ်လဲလို့ ဌာနကို မေးကြည့် တဲ့အခါမှာ ရည်မှန်းချက်က အဓိက အဲဒီလို ကျောက်စိမ်း ရောင်းချတဲ့ အရိုင်းပေါ့နော်။ ကျောက်စိမ်း အရိုင်းရောင်းချမှုအတွဲတွေကို လျှော့ခဲ့ရသလဲ ကန့်သတ်ခဲ့ရသလဲဆိုလို့ရှိရင် နံပါတ် (၁) နိုင်ငံတော်အတွင်း ကျောက်မျက် အချောထည်ဈေးကွက် ပိုမိုဖွံ့ဖြိုးစေဖို့၊ နံပါတ် (၂) ကျောက်မျက်သယံဇာတများကို သားစဉ် မြေးဆက် အကျိုးခံစားခွင့်ရရှိနိုင်စေဖို့၊ နောက်နံပါတ် (၃) လုံခြုံရေးနဲ့ စီစဉ်ကြီးကြပ်မှု အဆင်ပြေစေဖို့ဆိုတဲ့ အချက် ၃ ချက်နဲ့ ကျောက်စိမ်းအရိုင်းတင်ပြရောင်းချ နိုင်ခွင့်ရှိတဲ့အတွဲကို ကန့်သတ်ခဲ့ခြင်းဖြစ်တယ်လို့ တွေ့ရှိရပါတယ်။ ကျောက်စိမ်းအချောထည်ကိုတော့ အရေအတွက် အကန့်အသတ်မရှိ ရောင်းချခွင့်ပြု ပါတယ်။ ဒါ ၂၀၁၄ ခုနှစ်၊ (၅၁) ကြိမ်မြောက်ကနေ စပြီးတော့။ ခုနက ဇယားလေးပြန်ပြပေးပါ။ ဒီမှာ ကျွန်တော်က တင်ပြချင်တာ ကျောက်စိမ်းအတွဲတွေကို လျှော့ချကန့်သတ်လိုက်တဲ့ ရည်ရွယ်ချက်ဟာ အင်မတန်ကောင်းပါတယ်။ ဒါပေမယ့် တကယ်လက်တွေ့ဟာ ဒီရည်ရွယ်ချက်အတိုင်း အောင်မြင်ပါရဲ့လား ဆိုတာ ကျွန်တော်တို့ ဆန်းစစ်ဖို့လိုပါတယ်။ နောက်တစ်ခုက ခုနက ကျွန်တော် တင်ပြခဲ့ပါတယ်။ အခွန်တင်မကဘူး တခြားနစ်နာ တာတွေ အများကြီးရှိပါသေးတယ်လို့ ကျွန်တော်ပြောပါတယ်။ အဲဒီတော့ ကျောက်မျက်ရတနာပြပွဲကို (၃) ကြိမ်လည်း အပြည့်အဝလုပ်နိုင်မှုမရှိဘူး။ နောက်တစ်ခါ ကျောက်စိမ်းအတွဲတွေကိုလည်း အရေအတွက် ကန့်သတ်ပြီး ပြသနိုင်တဲ့အတွက် နိုင်ငံတော်မှာ ဖြစ်လာတဲ့ လက်ငင်းဆိုးကျိုးက ဘာဖြစ်လာလဲ ဆိုလို့ရှိရင် နိုင်ငံတော် အတွင်းကို စီးဝင်လာတဲ့ နိုင်ငံခြားဝင်ငွေတွေ ကျဆင်းသွားခြင်းပဲ ဖြစ်ပါတယ်။ ၂၀၁၈ မှာ စီးဝင်မှုဟာ ယူရိုသန်း ၂၉၀ ပဲ ရှိပါတယ်။ ၂၀၁၁ မှာ ယူရို ၁၉၇၃ သန်း စီးဝင်ပါတယ်။ ၂၀၁၈ ငွေစီးဝင် မှုဟာ ၂၀၁၁ စီးဝင်မှုရဲ့ ၁၅ ရာခိုင်နှုန်းပဲ ရှိပါတယ်။ အလားတူပဲ ကျွန်တော်တို့ရဲ့ အခွန်အကောက် ၂၀၁၁ မှာ (၃) ကြိမ်ပြုလုပ်နိုင်ခဲ့တယ်။ အခန်အကောက်အားဖြင့် ယရှိ ၂၉ရ သန်းရခဲ့ပါတယ်။ ဒါပေမယ် ၂၀၁၈ မာတာ ကန်တော်တို့ဟာ ယရှိ သန်းပဲ ကျွန်တော်တို့ ရရှိခဲ့ပါတယ်။ ၂၀၁၁ ရရှိမှုရဲ့ ၂၄ ရာခိုင်နှုန်းပဲရှိပါတယ်။ အဲဒီတော့ ဒါက အခွန် ပြည့်ပြည့်ဝဝရတာ။ ဒါပေမယ့် နိုင်ငံတော် အတွက် တကယ်စီးဝင်မယ့် FE စီးဝင်မှုဟာ အများကြီး လျော့နည်းသွားတယ်ဆိုတာကို ဒါတွေ့ရှိရမှာ ဖြစ်ပါတယ်။ ဒါဒီနေ့ ကျွန်တော်တို့ ခံစားနေရတဲ့ နိုင်ငံခြားငွေဈေးနှုန်းတွေရဲ့ မတည်ငြိမ်မှု။ နောက်တစ်ခုက နိုင်ငံတော်က အခွန်အဖြစ်ရမယ့် နိုင်ငံခြား ငွေများသည် ဘာဖြစ်သွားမလဲဆိုရင် ကျွန်တော်တို့ နိုင်ငံတော်ရဲ့ နိုင်ငံပိုင်အရန်နိုင်ငံခြားသုံးငွေ FE Result ဖြစ်သွားမှာပါ။ လျော့ရတဲ့အတွက် မူလတုန်းက ၁၉ရ သန်း လောက်ရနေတဲ့ အနေအထားမှာ နိုင်ငံပိုင်နိုင်ငံခြားသုံးငွေပမာဏအနေနဲ့ ၄၆ သန်းပဲရတော့တဲ့ှိမယ့် နိုင်ငံပိုင်နိုင်ငံခြားအရန် နိုင်ငံခြား သုံးငွေပမာဏဟာ နှိုင်းယှဉ်ကြည့်ရင် အားလုံးသိနိုင်ပါတယ်။ အဲဒီတော့ အရှေ့တင်ပြချက်မှာ တွေ့မှာဖြစ်ပါတယ်။ နိုင်ငံတော်မှာ ပြုလုပ်တဲ့ နေပြည်တော် ကျောက်မျက်ပြပွဲတွေ တစ်ဖက်ကပုံမှန်မလုပ်နိုင်ဘူး။ (၃) ကြိမ်ပြည့်အောင် မလုပ်နိုင်ဘူး။ ကျောက်စိမ်း အတွဲတွေကိုလည်း ကျွန်တော်တို့က အရေအတွက်ကို ကန့်သတ်ပြီး လျှော့ချထားတယ်။ ဒါပေမယ့် ကျွန်တော်တို့ရဲ့ ကျောက်စိမ်းထုတ်လုပ်မှုကတော့ ၂၀၁၄-၂၀၁၅ နဲ့နှိုင်းယှဉ်မယ်ဆိုလို့ရှိရင် ၂ ဆ တိုးတက် ထုတ်လုပ်နေတာကို တွေ့ရှိရမှာဖြစ်ပါတယ်။ ဒါဟာ ကျွန်တော်တို့ရဲ့ ဖြစ်ပေါ်လာခဲ့တဲ့ ရည်ရွယ်ချက် ကောင်းပါတယ်။ ကျောက်စိမ်းအရေအတွက်ကို ကန့်သတ်လိုက်တဲ့ ရည်ရွယ်ချက်က အင်မတန်ကောင်း ပါတယ်။ ဒါပေမယ့် တကယ်ဖြစ်ပေါ်လာတဲ့အနေအထားကျတော့ ကျွန်တော်တို့ဟာ တွေ့ရှိတဲ့အတိုင်း ပါပဲ။ အဲဒီတော့ ကျောက်စိမ်းသယံဇာတတွေကို သားစဉ်မြေးဆက်ခံစားနိုင်ဖို့ ပြပွဲတွေလျှော့၊ အရိုင်း ရောင်းချမှုကို ကန့်သတ်ထားတဲ့အခြေအနေမှာ ထုတ်လုပ်နိုင်မှုကို ထိန်းချုပ်ထားနိုင်မှုမရှိတဲ့အတွက် မူလထက် ၂ ဆလောက် ထုတ်လုပ်နေကြတာကို တွေ့ရတယ်။ ဒါကို ကျွန်တော်တို့က အကောင်းဘက်က ရှုမြင်မယ်ဆိုလို့ရှိရင်တော့ မျှော်လင့်မထားတဲ့ ဘေးထွက်ဆိုးကျိုးလို့ ကျွန်တော်တို့ ယူဆရမှာဖြစ်ပါတယ်။ ဘာဖြစ်လို့လဲဆိုတော့ ၂၀၁၁ ကနေစပြီးတော့ ၂၀၁၁ သည် ကျွန်တော်တို့ရဲ့ မြန်မာ့နိုင်ငံရေးမှာ ထူးခြားတဲ့ပြောင်းလဲမှုပါ။ ဒီမိုကရေစီစနစ်ကိုစတင်ကူးပြောင်းတယ်။ ဈေးကွက်စီးပွားရေးစနစ်က ပိုမို ပွင့်လင်းလာတယ်။ ကမ္ဘာနဲ့ ကူးလူးဆက်ဆံမှု၊ ရောင်းဝယ်ဖောက်ကားမှုတွေ ပိုမိုတိုးတက်လာတယ်။ နိုင်ငံတော်ရဲ့ ဖွံ့ဖြိုးတိုးတက်မှုတွေ နိုင်ငံတော်တည်ဆောက်ရေးလုပ်ငန်းတွေကို အရှိန်အဟုန်နဲ့ လုပ်နေတဲ့ နိုင်ငံတော်အတွက် တကယ့်အရင်းအမြစ်ဖြစ်တဲ့ နိုင်ငံခြားသုံးငွေရရှိမှု ကျောက်စိမ်းကနေ ရရှိတဲ့ နိုင်ငံခြားသုံးငွေဟာ ခုနက ကျွန်တော်တို့ရှင်းလင်းတင်ပြပြီးဖြစ်ပါတယ်။ ၂၀၁၁ မှာရတာရဲ့ ၂၀၁၈ မှာ ၁၅ ရာခိုင်နှုန်းပဲ ၂၀၁၈ မှာရတာကို တွေ့ရှိရမှာဖြစ်ပါတယ်။ ဒါကပိုပြီးတော့ ကြီးမားတဲ့ ဆုံးရှုံးမှုလို့ ဒါကျွန်တော်တို့ ယူဆပါတယ်။ ၁၉၉၅ ခုနှစ်၊ မြန်မာ့ကျောက်မျက်ရတနာဥပဒေရဲ့ ရည်ရွယ်ချက်များပင်ဖြစ်ပါတယ်။ ဒုတိယ အကြိမ် ပြင်ဆင်ချက်အပါအဝင်ပါ။ ထားရှိတဲ့ ရည်ရွယ်ချက်များပင်ဖြစ်ပါတယ်။ အဲဒီတော့ ဒီရည်ရွယ် ချက်က အရေးကြီးတဲ့အတွက် ကျွန်တော်နည်းနည်းလေးဖတ်ပြပါမယ်။ (၁) မြန်မာနိုင်ငံမှထွက်ရှိသော ကျောက်မျက်ရတနာများနှင့်စပ်လျဉ်း၍ နိုင်ငံတော်အတွင်း ကျောက်မျက်ရတနာနှင့် လက်ဝတ်ရတနာ ဈေးကွက် ရာခိုင်နှုန်းပြည့် ဖြစ်ထွန်းပြီး ဖွံ့ဖြိုးတိုးတက်လာစေရန်၊ (၂) ဈေးကွက်စီးပွားရေးစနစ်နှင့်အညီ ကျောက်မျက်ရတနာထုတ်လုပ်ခြင်းနှင့် ရောင်းဝယ်ဖောက်ကားခြင်းလုပ်ငန်းများကို ကုမ္ပဏီများနှင့် သမဝါယမအသင်း လွတ်လပ်စွာလုပ်ကိုင်ခွင့်ပြုရန်၊ (၃) ကျောက်မျက်ရတနာနှင့် လက်ဝတ်ရတနာများကို ရွေး လွတ်လပ်စွာ ရောင်းဝယ်ဖောက်ကားနိုင်ရေးအတွက် ကျောက်မျက်ရတနာဈေးများ ဖွင့်လှစ်ထားရှိရန် Next ။ (၄) ကျောက်မျက်ရတနာများကို ပြည်တွင်း၌ တရားမဝင်ထုတ်လုပ်ခြင်းများ ool. Piosenemmersion o r former forsend monofmen ရန်၊ (၅) ကျောက်မျက်ရတနာထုတ်လုပ်ခြင်းလုပ်ငန်းများကို စဉ်ဆက်မပြတ်ဖွံ့ဖြိုးတိုးတက်စေရေးအတွက် ထိန်းသိမ်းဆောင်ရွက်ရန်နှင့် သုတေသနလုပ်ငန်းများ စီမံဆောင်ရွက်ရန်၊ (၆) ကျောက်မျက်ရတနာ တူးဖော်ထုတ်လုပ်ခြင်းလုပ်ငန်းကြောင့် ပတ်ဝန်းကျင်ထိန်းသိမ်းရေး လုပ်ငန်းများ ထိခိုက်ပျက်စီးမှုမရှိ စေရန် အင်မတန်ကောင်းမွန်တဲ့ ရည်ရွယ်ချက်များဖြစ်ပါတယ်။ ဒါပေမယ့် ဒီနေ့ကျွန်တော်တို့ပကတိ အခြေအနေကြည့်မယ်ဆိုလို့ရှိရင် ဒီဥပဒေကို တာဝန်ယူစီမံခန့်ခွဲရတဲ့ဝန်ကြီးဌာနအနေနဲ့ ဒီဥပဒေပါ ရည်မှန်းချက်တွေ၊ ရည်ရွယ်ချက်တွေကို ဘယ်လောက်ပေါက်မြောက်အောင်မြင်အောင် အကောင်အထည် ဖော်ဆောင်ရွက်နိုင်ပြီလဲဆိုတာကို ကျွန်တော်တို့ မေးခွန်းထုတ်ရမယ့်အနေအထားဖြစ်ပါတယ်။ ဝန်ကြီးဌာန ကိုယ်နှိုက်ကိုကရော ဒီဟာကို ဆန်းစစ်လေ့လာမှုပြုထားပါရဲ့ လားလို့ မေးခွန်းထုတ်ရမယ့်အနေအထား ဖြစ်ပါတယ်။ ၁၉၉၅ ခုနှစ်၊ မြန်မာ့ကျောက်မျက်ရတနာဥပဒေကို ဒုတိယအကြိမ်ပြင်ဆင်တဲ့ ပြင်ဆင်ချက်ထဲက နေပြီးမှ အရေးကြီးတဲ့ နောက်က ဒီတိုင်ကြားစာနဲ့ဆက်စပ်နေတဲ့ ပြဋ္ဌာန်းချက်ကို ကောက်နုတ်တင်ပြ ထားခြင်းပဲ ဖြစ်ပါတယ်။ ဒီပြင်ဆင်ချက်ဥပဒေကို ပထမအကြိမ် ပြည်ထောင်စုလွှတ်တော်ကနေပြီးမှ ၂၉-၁-၂၀၁၆ ရက်စွဲဖြင့် ပြဋ္ဌာန်းအတည်ပြုခဲ့ခြင်းပဲဖြစ်ပါတယ်။ မူလကျောက်မျက်ဥပဒေ ၁၉၉၅ ခုနှစ်ကို ပြဋ္ဌာန်းပြီးတော့ ၂၁ နှစ်အကြာမှာ ဒုတိယအကြိမ်ပြင်ဆင်ခဲ့ခြင်းပဲဖြစ်ပါတယ်။ ဒီမှာ အဓိကကျတဲ့ ပုဒ်မ ၁၇(ဂ) (၃)၊ ၁၇(ဂ)(၅)၊ ပုဒ်မ ၂၂ (ဃ) ဒါကျွန်တော်တို့ တင်ပြထားပါတယ်။ အဲဒီမှာ အဓိက ကျွန်တော် Highlight လုပ်ချင်တာက ပုဒ်မ ၁၇(ဂ)(၅) မှာပါတဲ့ ပုဂ္ဂလိကများက အခါအားလျော်စွာ ကျင်းပ ပြုလုပ်သော ပြည်တွင်းကျောက်မျက်ရတနာ ပြပွဲများတွင် ရောင်းချခွင့်ရှိတယ်။ လိုင်စင်ရတဲ့သူတွေ၊ ခွင့်ပြုမိန့်ရတဲ့သူတွေဟာ ၂၁ နှစ်လုံးလုံးခွင့်မပြုခဲ့တဲ့ ပုဂ္ဂလိကကျောက်မျက်ပြပွဲ။ အဲဒီတော့ ပုဂ္ဂလိက များက အခါအားလျော်စွာပြုလုပ်သော ပြည်တွင်းကျောက်မျက်ရတနာပြပွဲများတွင် ရောင်းချခွင့် ပေးလိုက် တာပါ။ ဒါဟာအကြီးမားဆုံး ဖြေလျှော့မှုပေးခြင်းပဲဖြစ်ပါတယ်။ အဲဒီတော့ ဒီနေ့တိုင်ကြားစာရဲ့ အခြေခံ ဖြစ်တဲ့ မန္တလေးမှာ ပုဂ္ဂလိကကုမ္ပဏီများရဲ့ ပြည်တွင်းကျောက်မျက် အရိုင်းပြပွဲတွေ ဖြစ်ပေါ်လာရတဲ့ အခြေခံ အကျဆုံး အချက်လည်းဖြစ်ပါတယ်။ တစ်ဖက်က နှစ်စဉ်ကျင်းပရမယ့် ကျောက်မျက်ရတနာပြပွဲတွေ နိုင်ငံတော်က ကြီးမှူးလုပ်တဲ့ ပြပွဲတွေရဲ့ အရေအတွက်က လျော့လာတယ်။ တစ်ဖက်ကလည်း ကျောက်စိမ်း နဲ့ပတ်သက်ပြီး အရေအတွက်ကို ကန့်သတ်လာတယ်။ ဒါပေမယ့် ထုတ်လုပ်မှုက နှစ်ဆတိုးနေတယ်။ ဒီတရားဝင်ရောင်းချနိုင်မယ့် အခွင့်အလမ်းက ပိတ်နေတယ်။ အဲဒီတော့ ပုဂ္ဂလိကကုန်သည်တွေအနေနဲ့၊ လုပ်ငန်းရှင်တွေအနေနဲ့ ဒါဒီဥပဒေရဲ့ထွက်ပေါက်ကိုရယူပြီးတော့ မန္တလေးမှာ ကျောက်မျက်အရိုင်းပြပွဲတွေ ပြုလုပ်လာကြခြင်းပဲဖြစ်ပါတယ်။ မူလရည်ရွယ်ချက်ဖြစ်တဲ့ သယံဇာတတွေကို သားစဉ်မြေးဆက်ခံစားနိုင်ဖို့ ဘယ်လောက်ပဲ သိမ်းချင်၊ သိမ်းချင် ဒီကျောက်တွေ တူးဖို့အတွက် ကုန်ကျစရိတ်တွေရှိတယ်။ လူမှုစီးပွားအရ နေထိုင်စားသောက်မှု ကုန်ကျစရိတ်တွေ ရှိပါတယ်။ ဒီအတွက် ငွေကြေးလိုအပ်မှာပါ။ အဲဒီတော့ လိုအပ်တဲ့ှာ မိမိတူးဖော်ထားတဲ့ ကျောက်မျက်များကို သိမ်းထားမလား။ ရောင်းမလား။ ရောင်းဖို့ ဆိုတဲ့နေရာမှာလည်း တရားဝင် ရောင်းချနိုင်တဲ့ အခွင့်အလမ်းတွေက နည်းပါးနေပါတယ်။ အဲဒီတော့ ဒီဒီဥပဒေရဲ့ ထွက်ပေါက်။ ဒါကြောင့် ၂၀၁၆ ခုနှစ် ဒုတိယအကြိမ်မှာ ပြင်ဆင်ချက်ဥပဒေမှာပါတဲ့ ထွက်ပေါက်ကို အသုံးချပြီးတော့ ပုဂ္ဂလိကကျောက်စိမ်းပြပွဲတွေ ပြုလုပ်လာကြခြင်းပဲဖြစ်ပါတယ်။ ဒီလိုလုပ်တဲ့အခါမှာ တာဝန်ရှိသူများရဲ့ စိစစ်ကြီးကြပ်မှုမရှိတဲ့အတွက် ရှေ့ပိုင်းမှာကတော့ ခုနကကျွန်တော်တို့ လေလံစာရင်း ch Oh eh : ဝ ဝ ဆိုတာလည်း မှတ်ပုံတင်နဲ့တကွ ဖော်ပြကြေညာပေမယ့်လည်း နောက်ပိုင်းမှာကျတော့ ဒီစာရင်းတွေကို မကြေညာတော့ဘဲနဲ့ ကျွန်တော်တို့က ရောင်းရငွေတွေ လျှော့ပြနိုင်အောင်၊ စိစစ်ကြတ်မတ်မှုမရှိတဲ့ ှာ ဒါသွေးတိုးစမ်းလာပြီးတော့ ကျွန်တော်တို့ရဲ့ ခုလိုပေါ့ အခွန်တိမ်းရှောင်မှုတွေ ဖြစ်ပေါ်လာ ကြခြင်းပဲဖြစ်ပါတယ်။ ဒါကတော့ ကျွန်တော်ရှင်းပြပြီးဖြစ်ပါတယ်။ ဝန်ကြီးဌာနက ကြီးမှူးကျင်းပတဲ့ ကျောက်မျက် ရတနာပြပွဲတွေမှာ ကျောက်စိမ်းအရိုင်းပြပွဲတွေကို လျှော့ချကန့်သတ်ရတဲ့ ရည်ရွယ်ချက်တွေပါ။ ဒါရှေ့ပိုင်း က ရှင်းပြပြီးဖြစ်တဲ့အတွက် ကျွန်တော်မရှင်းတော့ပါဘူးခင်ဗျာ။ မန္တလေးမြို့ပေါ်တွင် မန္တလေးတိုင်း ဒေသကြီးအစိုးရအဖွဲ့အနေဖြင့် ပုဂ္ဂလိကကုမ္ပဏီများရဲ့ ကျောက်မျက်ရတနာပြပွဲတွေ ခွင့်ပြုပေးခြင်းနဲ့ စပ်လျဉ်းပြီးတော့ ထားရှိတဲ့သဘောထားပါ။ ဒီမန္တလေးမြို့ပေါ်မှာပြုလုပ်တဲ့ ကျောက်မျက်ပြပွဲတွေဟာ ကုမ္ပဏီများသည် မန္တလေးတိုင်းဒေသကြီးအစိုးရအဖွဲ့ကို တင်ပြပြီးခွင့်ပြုချက်တောင်းပါတယ်။ အဲဒီ အပေါ်မှာ မန္တလေးတိုင်းဒေသကြီးအစိုးရအဖွဲ့ကလည်း ခွင့်ပြု ချက်ချပေးပါတယ်။ အဲဒီလို ချပေးတဲ့အခါ မှာ သူတို့ထားရှိတဲ့ သဘောထားလေးပါ။ ဒါကအရေးကြီးလို့ပါ။ သာမန်အားဖြင့် ကျောက်မျက်ရတနာနဲ့ ပတ်သက်လို့ ကျွန်တော်တို့ရဲ့ လုပ်ပိုင်ခွင့်ဟာ တိုင်းဒေသကြီးမှာ မရှိဘူးလို့ ကျွန်တော်တို့ သိရပါတယ်။ သို့သော် ဘာကြောင့် တိုင်းဒေသကြီးအစိုးရအဖွဲ့က ဒီဟာကို ခွင့်ပြုသလဲဆိုလို့ရှိရင် မြန်မာ့ကျောက်မျက် ရတနာဥပဒေကို ဒုတိယအကြိမ်ပြင်ဆင်သည့် ဥပဒေပြဋ္ဌာန်းချက်အရ ခွင့်ပြုမိန့်ရရှိသူ သို့မဟုတ် လိုင်စင် ရရှိသူများသည် ရတနာခွန်ပေးဆောင်ပြီးသော ကျောက်မျက်ရတနာများကို လွတ်လပ်စွာရောင်းချခွင့်၊ ပုဂ္ဂလိကကျောက်မျက်ရတနာပြပွဲများ ကျင်းပပြုလုပ်ခွင့်၊ ၎င်းပြပွဲများတွင် ရောင်းချခွင့်များ ခွင့်ပြု ထား ပြီး ဖြစ်ပါတယ်။ ထို့ကြောင့် ကျောက်မျက်ဥပဒေအရ ခွင့်ပြုမိန့်ရရှိသူ သို့မဟုတ် လိုင်စင်ရရှိသူကုမ္ပဏီများ အနေဖြင့် ပြည်တွင်းကျောက်မျက်ရတနာအရိုင်းပြပွဲများကို တရားဝင်ကျင်းပပြုလုပ်ခွင့်ရရှိပြီး ဖြစ်ပါတယ်။ ထိုသို့သော အခြေအနေမှာ ပုဂ္ဂလိကကုမ္ပဏီများက ခွင့်ပြုချက်တင်ပြတောင်းခံလာရာတွင် သက်ဆိုင်ရာ ကုမ္ပဏီများအနေဖြင့် ၎င်းတို့ရဲ့ လုပ်ဆောင်ချက်တွေကို ပွင့်လင်းမြင်သာစွာတင်ပြလာခြင်းဖြစ်တယ်လို့ သုံးသပ်ပြီးတော့ စည်းကမ်းတကျရှိစေရေးနဲ့ အခွန်အခတွေ မှန်ကန်စွာ ရရှိနိုင်စေရေးအတွက် သက်ဆိုင်ရာ မြို့နယ်တွေက အထွေထွေအုပ်ချုပ်ရေးဦးစီးဌာန၊ ပြည်တွင်းအခွန်များဦးစီးဌာနမှတာဝန်ရှိသူတွေ၊ မန္တလေးမြို့မှာရှိတဲ့ မြန်မာ့ကျောက်မျက်ရတနာလုပ်ငန်းက တာဝန်ရှိသူတွေကို ခေါ်ယူဆွေးနွေးပြီး အောက်ပါ ရည်ရွယ်ချက်တွေနဲ့ ခွင့်ပြုမိန့်ထုတ်ပေးခဲ့ခြင်းလည်းဖြစ်ပါတယ်လို့ ဒါ သူတို့ရဲ့ သဘောထားပါ။ နံပါတ်(၁) မန္တလေးမြို့နဲ့ စစ်ကိုင်းမြို့မှာ အခြေပြု လုပ်ကိုင်နေတဲ့ တစ်နိုင်တစ်ပိုင်လုပ်ငန်းရှင်များအတွက် ကုန်ကြမ်း ရရှိနိုင်စေဖို့၊ ဆင်းရဲနွမ်းပါးမှု လျှော့ချစေဖို့နဲ့ မန္တလေးမြို့ပြ ဖွံ့ဖြိုးတိုးတက်လာစေရန် ဖြစ်ပါတယ်။ ကျွန်တော်တို့ ဒီ ကျောက်မျက်ပြပွဲနဲ့ပတ်သက်ပြီး မြန်မာ့ကျောက်မျက်ရတနာ ဥပဒေနဲ့ ပတ်သက် ပြီးတော့ ဖြစ်ပေါ်နေတဲ့ ကျောက်မျက်ပွဲတွေနဲ့စပ်လျဉ်းပြီးတော့ သယံဇာတနဲ့ သဘာဝပတ်ဝန်းကျင် ထိန်းသိမ်းရေးဝန်ကြီးဌာန၏ အရေးယူဆောင်ရွက်ချက်များ၊ အဓိက တင်ပြလိုတဲ့အချက်ပဲ ဖြစ်ပါတယ်။ ကျွန်တော် တကယ်တပ်ချင်တဲ့ခေါင်းစဉ်ကတော့ ဒီမှာ အရေးယူဆောင်ရွက်ချက်လို့ ဖော်ပြထားပေမယ့် တကယ်တင်ပြလိုတဲ့အချက်ကတော့ သက်ဆိုင်ရာဌာနများရဲ့ တာဝန်ပေါ့လျော့စွာ ထမ်းဆောင်မှုနဲ့ အားနည်းချက်များလို့ပဲ ဖြစ်ပါတယ်။ နံပါတ် (၁) ကျောက်မျက်ရတနာဥပဒေကို ဒုတိယအကြိမ် ပြင်ဆင် သည့် ဥပဒေနှင့်စပ်လျဉ်းတဲ့ အရေးယူဆောင်ရွက်မှု၊ မြန်မာ့ကျောက်မျက်ရတနာဥပဒေကို ဒုတိယအကြိမ် ပြင်ဆင်သည့်ဥပဒေကို အတည်ပြုပြဋ္ဌာန်းပြီး ဖြစ်ပါတယ်။ ခုနကလည်း ကျွန်တော်တို့ ရှင်းပြပါတယ်။ ဥပဒေမှာ အင်မတန်အရေးကြီးတဲ့ ဖြေလျှော့မှုတစ်ခု ပါခဲ့ပါတယ်။ ဒါပေမယ့် ဒီ ဒုတိယအကြိမ် ပြင်ဆင်တဲ့ ဥပဒေကို အတည်ပြု ပြဋ္ဌာန်းပြီးဖြစ်ပေမယ့်လည်း ဒီဥပဒေနှင့်စပ်လျဉ်းပြီး လိုအပ်တဲ့နည်းဥပဒေ၊ လုပ်ထုံး လုပ်နည်း၊ ညွှန်ကြားချက်များ ထုတ်ပြန်ခဲ့ခြင်း မရှိပါဘူး။ ဒီဟာနဲ့ ပတ်သက်ပြီးတော့ ဘာကြောင့် ထုတ်ပြန်နိုင်ခြင်း မရှိသလဲလို့ ကျွန်တော်တို့ မေးမြန်းတဲ့အခါမှာတော့ ဒုတိယအကြိမ် ပြည်ထောင်စု လွှတ်တော် အကူးအပြောင်းကာလမှာ အမျိုးသားလွှတ်တော်က သယံဇာတကော်မတီကနေ ပြီးတော့မှ တတိယအကြိမ် ပြင်ဆင်ချက် ဥပဒေမူကြမ်းကို ပြုစုခိုင်းတယ်။ နောက်တစ်ခု ဒီဥပဒေမူကြမ်းကို ပြုစုပြီး တင်ပြလိုက်တဲ့အခါမှာ ဥပဒေကြမ်းကော်မတီက တတိယ အကြိမ် မပြင်တော့ဘဲနဲ့ အသစ်ရေးဆိုပြီးတော့မှ ပြန်လည်ချပေးတယ်။ ဒါကြောင့် ၂၀၁ရ ခုနှစ်မှာ မြန်မာ့ ကျောက်မျက်ရတနာဥပဒေကို အသစ်အဖြစ် ရေးဆွဲတင်ပြရတဲ့အတွက် ဒီ ၂၀၁၆ ပြင်ဆင်ချက်ဥပဒေနဲ့ ပတ်သက်ပြီးတော့ လိုအပ်တဲ့နည်းဥပဒေတွေကို ထုတ်ပြန်နိုင်ခဲ့ခြင်း မရှိခဲ့ပါဘူးလို့ ရှင်းလင်းတင်ပြခဲ့ပါ တယ်။ ကျွန်တော်တို့ရဲ့ သုံးသပ်ချက်အရတော့ Time Frame ကွာခြားပါတယ်။ ဒုတိယအကြိမ် ပြင်ဆင် ချက်ဥပဒေကို ကျွန်တော်တို့က ၂၀၀၆ ခုနှစ်၊ ဇန်နဝါရီလ ၁ ရက်မှာ ပြဋ္ဌာန်းတာပါ။ အမျိုးသား လွှတ်တော်ရဲ့ သယံဇာတကော်မတီရဲ့ ညွှန်ကြားချက်အရ ဥပဒေမူကြမ်း၊ တတိယအကြိမ်ပြင်ဆင်တဲ့ ဥပဒေကို တင်ပြတာဟာ စက်တင်ဘာလမှာ ဖြစ်ပါတယ်။ ဒါက ြားချက်ပါ။ နောက်တစ်ခုက အင်မတန်အရေးကြီးတဲ့ ၂၁ နှစ်လုံးလုံး ခွင့်မပြုခဲ့တဲ့ ပုဂ္ဂလိကကျောက်မျက်အရိုင်းပြပွဲတွေကို ဖြေလျှော့ပြီး ခွင့်ပြုပေးလိုက်တာတော့၊ အဲဒီတော့ ပြင်ဆင်တဲ့ဥပဒေတစ်ရပ်လုံးအတွက် နည်းဥပဒေနှင့် ညွှန်ကြားချက် တွေ မထုတ်ပြန်နိုင်သည့်တိုင်အောင် ခုနကလို ၂၁ နှစ်လုံးလုံး ခွင့်မပြုခဲ့တဲ့ ပုဂ္ဂလိက ကျောက်မျက် အရိုင်းပြပွဲအတွက် လိုအပ်တဲ့ အမိန့်၊ ညွှန်ကြားချက်၊ စည်းမျဉ်းစည်းကမ်းကတော့ ထုတ်ပြန်သင့်တယ်လို့ ကျွန်တော်တို့အနေနဲ့ ယူဆပါတယ်။ ဒါကြောင့် ဒါ ပထမဆုံးအားနည်းတဲ့ ဝန်ကြီးဌာနရဲ့ အားနည်းချက်ပါ။ ဒုတိယတစ်ချက်ကတော့ မန္တလေးမှာကျင်းပတဲ့ ပုဂ္ဂလိကကျောက်စိမ်း အရောင်းပြပွဲများနဲ့ ပတ်သက် ပါတယ်။ ဒီဟာတွေနဲ့ပတ်သက်ပြီးတော့ ဝန်ကြီးဌာနအနေနဲ့ တစ်စုံတစ်ရာ အရေးယူဆောင်ရွက်မှု ကျွန်တော်တို့ မတွေ့ခဲ့ရပါဘူး။ ပြပွဲတွေပြုလုပ်တဲ့ကာလ ဘယ်တုန်းကစလုပ်ခဲ့တယ်၊ ဘယ်လောက် လုပ်ခဲ့တယ် ကျွန်တော်တို့လည်း မသိပါဘူး။ သို့သော် ကျွန်တော်တို့ဆီမှာရှိတဲ့ အစောဆုံး အထောက် အထားအရ ၂၀၁၆ ခုနှစ်၊ သြဂုတ်လ ၁၀ ရက်နေ့မှာ ပြပွဲလုပ်ခဲ့တာ ကျွန်တော်တို့ တွေ့ခဲ့ရပါတယ်။ ဒါကြောင့် ၂၀၁၆ ကတည်းကစပြီး လုပ်နေတယ်လို့ ကျွန်တော်တို့က ယူဆရပါတယ်။ တစ်လျှောက်လုံးမှာ ကျောက်မျက်ရတနာ ဒီ ဝန်ကြီးဌာနအနေနဲ့ တစ်စုံတစ်ရာ အရေးယူဆောင်ရွက်ခြင်း မရှိပါဘူး။ ဘယ်တော့မှ စပြီးအရေးယူလဲဆိုလို့ရှိရင် ၂၀၁၈ ခုနှစ်၊ ဇွန်လကျမှ ဝန်ကြီးဌာနစီမံခန့်ခွဲရေးကော်မတီကို တင်ပြတယ်။ ဩဂုတ်လမှာ သက်ဆိုင်ရာ တိုင်းဒေသကြီး၊ ပြည်နယ်များကနေပြီးမှ သယံဇာတဝန်ကြီးများနဲ့ ၄ လပတ် အစည်းအဝေး လုပ်တဲ့အခါမှာ ကျွန်တော်တို့က စည်းဝေးပြီးတော့ ဒီဟာတွေကို စနစ်တကျ စီမံခန့်ခွဲ ကြီးကြပ်ဆောင်ရွက်ဖို့ဆိုပြီးမှ ဆုံးဖြတ်ပါတယ်။ အဲဒီနောက်ပိုင်းမှာတော့ သက်ဆိုင်ရာ တိုင်းဒေသကြီး ဝန်ကြီးဌာနကနေပြီးမှ တင်ပြလာရင် ညှိနှိုင်းလာတဲ့အခါမှာ ဒီပြပွဲလုပ်မယ့်ကုမ္ပဏီသည် လိုင်စင်သက်တမ်း၊ ခွင့်ပြုမိန့်သက်တမ်း လက်ကျန်ရှိ မရှိ စိစစ်ပြန်ကြားတယ်။ ပြီးလို့ရှိရင် အခွန်ဘယ်လောက် ဆောင်သလဲ။ ပြည်တွင်းအခွန်များ ဦးစီးဌာနကနေပြီးတော့မှ စာရင်းကောက်ယူပြီးတော့ ထိန်းသိမ်းပါတယ်လို့ ဒါ ကျွန်တော်တို့ ဖြေကြားထားပါတယ်။ အမှန်တကယ်တော့ ဒီ ၂၀၁၈ ခုနှစ်၊ ဇွန်လမှ စပြီးတော့ သူတို့ စီမံ ခန့်ခွဲရေးကော်မတီမှာ တင်ပြရတဲ့အကြောင်းရင်းပါ ။ ၂၀၁၈ ခုနှစ်၊ မေလ ၁၄ ရက်နေ့မှာ ပြည်သူ့ ပြီးတော့ တရားဝင်သယံဇာတနဲ့ သဘာဝပတ်ဝန်းကျင်ထိန်းသိမ်းရေးဌာနကို စာနဲ့လှမ်းမေးတာပါ။ မေလမှာ လှမ်းမေးတာပါ။ ဒါတွေဟာ လုပ်နေတာတွေ့တယ်။ တရားဝင်ရဲ့လား၊ အခွန်တွေ ပြည့်ပြည့်ဝဝ ဆောင်ရဲ့ လားဆိုပြီး မေးတဲ့အပေါ်မှာ မူတည်ပြီးတော့မှ ခုန ဇွန်လမှာ ဝန်ကြီးဌာနစီမံခန့်ခွဲရေး အစည်းအဝေးကို တင်တယ်။ သြဂုတ်လမှာ ၄ လပတ်အစည်းအဝေး လုပ်ပြီးတော့ တိုင်းဒေသကြီး၊ ပြည်နယ်က သက်ဆိုင်ရာ ဝန်ကြီး တွေနဲ့ ညှိနှိုင်းတယ်ဆိုတာ ဖြစ်လာတာကို တွေ့ရှိရမှာ ဖြစ်ပါတယ်။ နောက် တတိယအချက်ကတော့ ကျောက်မျက်ရတနာပြပွဲတွေ ပြုလုပ်ခြင်း၊ တရားဝင် ကျောက်မျက် ရတနာဈေး ဖွင့်လှစ်ခြင်း သို့မဟုတ် အသိအမှတ်ပြုခြင်းနဲ့ ပတ်သက်ပြီးတော့ အရေးယူဆောင်ရွက်မှု ဖြစ်ပါတယ်။ အဲဒီတော့ ၁၉၉၅ ခုနှစ် ဥပဒေစတင်ပြီးတော့ ပြဋ္ဌာန်းစဉ်ကပင် သက်ဆိုင်ရာက ဖွင့်လှစ်သော ကျောက်မျက်ရတနာဈေး၊ နောက်ပိုင်းမှာ တရားဝင်ဖွင့်လှစ်ထားသော ကျောက်မျက်ရတနာဈေးများမှာ ရောင်းချခွင့်ရှိတယ်လို့ ပြဋ္ဌာန်းချက်တွေ ပါရှိနေပြီဖြစ်ပါတယ်။ သို့သော် ဝန်ကြီးဌာနကို သေသေချာချာ မေးကြည့်တဲ့ အခါမှာ ယနေ့အထိတိုင် ဝန်ကြီးဌာနက ဖွင့်လှစ်ထားတဲ့ ကျောက်မျက်ရတနာဈေး၊ ဒါမှမဟုတ် ဝန်ကြီး ဌာနက တရားဝင်အသိအမှတ်ပြုထားတဲ့ ကျောက်မျက်ရတနာဈေး မရှိသေးဘူးလို့ ကျွန်တော်တို့ကို ဖြေကြားထားပါတယ်။ အဲဒီတော့ မန္တလေးနဲ့ စစ်ကိုင်းမှာရှိနေတဲ့ ကျောက်ဈေးတွေကတော့ ဒါ သက်ဆိုင်ရာ တိုင်းဒေသကြီး၊ စည်ပင်သာယာကနေ ခွင့်ပြုတဲ့ဈေးလို့ ကျွန်တော်တို့ သိရပါတယ်။ အဲဒီတော့ ဒီဥပဒေကို စီမံခန့်ခွဲပြီးတော့ ဒီ ဥပဒေမှာပါတဲ့ ပြဋ္ဌာန်းချက်အတိုင်း တရားဝင် ရောင်းချ နိုင်မှု အခွင့်အလမ်းကို ဖော်ဆောင်မပေးနိုင်ခြင်းဟာလည်း ဒါ အားနည်းချက်လို့ပဲ ကျွန်တော်တို့ တင်ပြ ပါတယ်။ အဲဒီတော့ ဥပဒေကို စီမံခန့်ခွဲရတဲ့ သက်ဆိုင်ရာဝန်ကြီးဌာနအနေဖြင့် ဥပဒေတစ်ရပ် ပြဋ္ဌာန်းပြီး ပြီဆိုလို့ရှိရင် နည်းဥပဒေရေးဆွဲမယ်၊ ဥပဒေပါ ရည်ရွယ်ချက်နဲ့ လုပ်ဆောင်ရမယ့် လုပ်ထုံး လုပ်နည်းတွေ ရေးဆွဲမယ်။ ဥပဒေရဲ့ ရည်ရွယ်ချက်နဲ့ လုပ်ဆောင်ရမယ့် လုပ်ငန်းတာဝန်တွေကို ကျေပွန်စွာ ထမ်းဆောင်ဖို့ပဲ ဖြစ်ပါတယ်။ ဥပဒေလည်း ပြဋ္ဌာန်းပြီးပြီ။ နည်းဥပဒေလည်း ပြဋ္ဌာန်းပြီးပြီ။ လုပ်ထုံးလုပ်နည်းတွေလည်း ထုတ်ပြန် ပြီးတဲ့ လုပ်ငန်းတာဝန်တစ်ရပ်ကို ထမ်းဆောင်ဖို့အတွက် ဘယ်သူ့ဘယ်ဝါဆီကမှ လမ်းညွှန်ချက် တစ်စုံတစ်ရာ ထပ်မံတောင်းခံစရာ မလိုတော့ပါဘူး။ ဘာလို့လဲဆိုတော့ ဒါ Procedure လုပ်ငန်း ဖြစ်သွားပါပြီ။ မိမိတို့ရဲ့ တာဝန်သိတဲ့စိတ်၊ တာဝန်ရှိတဲ့စိတ်ဓာတ်ဖြင့် အဆင့်လိုက် ခွဲဝေပြီးတော့ ဒီဥပဒေပြဋ္ဌာန်းချက်ပါ နည်းဥပဒေ၊ လုပ်ထုံးလုပ်နည်းတွေနဲ့အညီ တာဝန်ကျေပွန်အောင် ထမ်းဆောင်ကြရမှာပဲဖြစ်ပါတယ်။ ဒီလိုတာဝန်ကျေပွန်အောင် ထမ်းဆောင်မှုမပြုလာတဲ့အတွက် အခုလိုဆင့်ပွားပြီး ဖြစ်လာရခြင်း၊ ပုဂ္ဂလိက ကျောက်မျက်အရိုင်းပြပွဲတွေ ဖြစ်လာရခြင်းပင် ဖြစ်ပါတယ်။ အဲဒီတော့ ဒီလိုတွေ ဖြစ်ပွားလာတဲ့အတွက် ကျွန်တော်တို့နိုင်ငံမှာ ဖြစ်ပေါ်လာတဲ့ ဆုံးရှုံးမှုက အထက်ကတင်ပြခဲ့သလို နိုင်ငံတော်အတွင်းမှာ တရားဝင်စီးဝင်လာမယ့် နိုင်ငံခြားသုံးငွေတွေ လျော့ကျ လာတယ်။ တစ်ပိုင်တစ်နိုင်လုပ်ငန်းတွေအတွက် ကုန်ကြမ်းတွေ ရှားပါးလာပြီးတော့ စားဝတ်နေရေးနဲ့ အလုပ်အကိုင် အခွင့်အလမ်းတွေ ခက်ခဲကြပ်တည်းလာတယ်။ အခွန်အခတွေ ကျွန်တော်တို့က မရရှိ နောက်တစ်ခုကတော့ ကျောက်မျက်ရတနာဥပဒေတိုင်းမှာ ပါနေတဲ့ တရားမဝင် မှောင်ခို ခိုးထုတ်ရောင်းချမှုတွေကို တားဆီးရန်ဆိုတဲ့ အပိုဒ်နဲ့ဆန့်ကျင်ပြီးတော့ ကျောက်စိမ်းတရားမဝင် မှောင်ခို ဈေးကွက်ဟာ ကျွန်တော်တို့ မခန့်မှန်းနိုင်လောက်အောင် အကြီးကြီးဖြစ်နေတယ်ဆိုတာ အားလုံးသိကြမှာ ဖြစ်ပါတယ်။ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက်များကို ဆက်လက်တင်ပြပါမယ်။ အထက်ပါတွေ့ရှိချက်များအရ (က) သက်ဆိုင်ရာ ကုမ္ပဏီများအလိုက် ပြုလုပ်ရောင်းချခဲ့သည့် ကျောက်စိမ်း အရောင်းပြပွဲ အကြိမ်ရေ၊ ပြပွဲအလိုက် ရောင်းချသည့် ကျောက်စိမ်းတွဲအရေအတွက်၊ ပြပွဲတွင် တင်ပြ ရောင်းချသော ကျောက်များသည် တရားဝင် တွင်းဝခွန်ထမ်းဆောင်ပြီး မပြီး၊ ကျောက်မျက်ရတနာ ပြပွဲများမှ တရားဝင်ဝယ်ယူထားသည့် ကျောက်များ ဟုတ် မဟုတ်နဲ့ ရောင်းရငွေ အမှန်စာရင်းတွေကို စုံစမ်းဖော်ထုတ်ပြီး အခွန်အပြည့်အဝ ရရှိနိုင်စေရေး စီစဉ်စိစစ်ဆောင်ရွက်သွားဖို့ပါ။ (ခ) နိုင်ငံတော် အတွက် အခွန်ငွေ အပြည့်အဝရရှိရေး စိစစ်ဆောင်ရွက်တဲ့နေရာမှာ ပြည်ထဲရေးဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာနနှင့် မြန်မာနိုင်ငံတော်ဗဟိုဘဏ်တို့ကနေပြီးတော့မှ ပူးပေါင်းဆောင်ရွက်သွားဖို့ပါ။ နံပါတ်(၃) အခွန်တိမ်းရှောင်မှုနဲ့ အခွန်လျှော့၍ပေးဆောင်မှုတွေကို ဖော်ထုတ်ရရှိပါက တည်ဆဲ ဥပဒေများနဲ့အညီ ထိရောက်စွာ အရေးယူဆောင်ရွက်ဖို့၊ (ဃ) နိုင်ငံခြားသားများ အမှန်တကယ် လာရောက် ဝယ်ယူမှုများ ရှိခဲ့ရာ ထိုသို့ဝယ်ယူခဲ့သော ကျောက်များကို တရားမဝင် ပြည်ပသို့ သယ်ယူပို့ဆောင်မှု လမ်းကြောင်း၊ တစ်နည်းအားဖြင့် မှောင်ခိုလမ်းကြောင်းကို စစ်ဆေးဖော်ထုတ်ပြီးတော့ တည်ဆဲဥပဒေ များနဲ့အညီ အရေးယူဆောင်ရွက်ဖို့၊ ဒီလိုဆောင်ရွက်တဲ့နေရာမှာ စိစစ်ဆောင်ရွက်တဲ့နေရာမှာ ပေါ့လျော့စွာ တာဝန်ထမ်းဆောင်ခဲ့တဲ့ သက်ဆိုင်ရာဝန်ထမ်းများကို စစ်ဆေးဖော်ထုတ်ပြီး ထိရောက်စွာ အရေးယူ ဆောင်ရွက်သွားရန်နှင့် တာဝန်ကျေပွန်တဲ့ဝန်ထမ်းများကို ထိုက်သင့်သည့် ချီးမြှင့်မှုများ ဆောင်ရွက် သွားရန်။ ကျောက်မျက်ရတနာ ဥပဒေနဲ့ပတ်သက်ပြီးတော့ ၂၀၁၉ ခုနှစ်မှာ ပြည်ထောင်စုဥပဒေအမှတ်(၄) ဖြင့် ၃၀-၁-၂၀၁၉ ရက်စွဲဖြင့် အသစ်ပြဋ္ဌာန်းပြီး ဖြစ်ပါတယ်။ ၁၉၉၅ ခုနှစ် မြန်မာ့ကျောက်မျက် ရတနာ ဥပဒေဟာတရားမဝင်တော့ပါဘူး။ ဒါကြောင့် ရှေ့ဆက်ဆောင်ရွက်တဲ့နေရာမှာ အသစ်ပြဋ္ဌာန်းခဲ့တဲ့ မြန်မာ့ကျောက်မျက်ရတနာ ဥပဒေအသစ်ရဲ့ ရည်ရွယ်ချက်များ၊ ပြဋ္ဌာန်းချက်များနဲ့အညီ အောက်ပါတို့ကို အရေးယူဆောင်ရွက်ဖို့ပဲ ဖြစ်ပါတယ်။ (၁) လိုအပ်သည့် နည်းဥပဒေ၊ လုပ်ထုံးလုပ်နည်းနဲ့အညီ ညွှန်ကြားချက်များကို ရေးဆွဲပြဋ္ဌာန်း ထုတ်ပြန်ခြင်း၊ ဥပဒေပြဋ္ဌာန်းချက်များနဲ့အညီ တရားဝင်ကျောက်မျက်ရတနာ ဈေးများဖွင့်လှစ်ပေးခြင်း သို့မဟုတ် ပကတိဖြစ်ပေါ်နေသည့် ကျောက်မျက်ရတနာဈေးများကို ဥပဒေနဲ့အညီ တရားဝင်ဈေးများအဖြစ် အသိအမှတ်ပြုပေးနိုင်ရေး စီစဉ်ဆောင်ရွက်ဖို့။ ကျောက်မျက်ရတနာပြပွဲများကို စနစ်တကျနဲ့ ပြုလုပ်ပေးခြင်း သို့မဟုတ် ပြုလုပ်ပေးနိုင်ရန် စီစဉ်ဆောင်ရွက်ပေးဖို့ပါ။ (၄) တရာမဝင်ရောင်းဝယ် ဖောက်ကားမှုနှင့် ပြည်ပသို့တရားမဝင် တင်ပို့ရောင်းချမှုများကို ထိန်းချုပ်ကာကွယ်တားဆီးနိုင်ရေးအတွက် တရားဝင်နှင့် လွတ်လပ်စွာဖောက်ကားရောင်းဝယ် တင်ပို့ရောင်းချနိုင်မယ့် နည်းလမ်းတွေ အခြေအနေတွေနဲ့ နေရာဒေသတွေကို စီစဉ်ဖော်ထုတ်ပေးခြင်း။ ဥပဒေနဲ့အညီ လိုက်နာသူများ၏ လွတ်လပ်စွာ ရောင်းဝယ်ဖောက်ကားမှုနှင့် ဖွံ့ဖြိုးတိုးတက်မှုကို အားပေးခြင်း၊ လိုအပ်သကဲ့သို့ ပံ့ပိုးကူညီပေးခြင်းနှင့် ဥပဒေနဲ့အညီ လိုက်နာဆောင်ရွက်မှုမပြုသူများကို ထိရောက်စွာ အရေးယူဆောင်ရွက်ခြင်း၊ နံပါတ် (၆) တွင်းဝခွန်ပေးဆောင်ပြီးကြောင်း အထောက်အထားများ တရားမဝင် ကျောက်မျက်ရတနာပြပွဲမှာ ဝယ်ယူထားကြောင်း အသိအမှတ်ပြု အထောက်အထားများကို အကြိမ်ကြိမ် အသုံးပြုပြီး အခွန်တိမ်းရှောင်မှု ပြုလုပ်နိုင်ခြင်း မရှိစေရေးအတွက် စိစစ်ကြပ်မတ် ဆောင်ရွက် နိုင်မယ့် လုပ်ငန်းစဉ် Mechanism ကို ရေးဆွဲဖို့ပါ။ အဲဒါအင်မတန် အရေးကြီးပါတယ်။ ကျွန်တော်တို့ အားလုံး သိကြပါတယ်။ သစ်မွှာတစ်စောင်ကိုသုံးပြီးတော့ အကြိမ်ကြိမ် သယ်ယူရောင်းချနေတဲ့ ပုံစံမျိုးပါပဲ။ အခုလည်း တရားဝင်းတွင်းဝခွန်ဆောင်တဲ့အထောက်အထား ရတနာပြပွဲကနေပြီးမှ ဝယ်ယူရရှိကြောင်း အထောက် အထားတွေ အဟောင်းတွေ ရှေ့ဘက်မှာလည်း တိုင်ကြားသူတွေထဲမှာလည်း ဖော်ပြပြီး ဖြစ်ပါတယ်။ အဲဒီအဟောင်းတွေက သူတို့လက်ထဲမှာ ကုမ္ပဏီများရဲ့ လက်ထဲမှာများစွာ ရှိနေပါတယ်။ အဲဒီဟာနဲ့ ပတ်သက်ပြီး စိစစ်နိုင်တဲ့ Mechanism သည် ဒီနေ့အထိ သက်ဆိုင်ရာ ဌာနက ဆောင်ရွက်နိုင် ခြင်းမရှိသေးပါဘူး။ အဲဒါကို ကျွန်တော်တို့က အမြန်ဆုံးဖော်ထုတ်ပြီးတော့ ဒီ Mechanism ကို အကောင် အထည်ဖော်နိုင်မှ ရောင်းချတဲ့ကျောက်ဟာ တရားဝင်လား တရားမဝင်ဘူးလားကို စစ်ဆေးဖော်ထုတ်နိုင်မှာ ဖြစ်ပါတယ်။ အဲဒါမှလည်း မှန်တဲ့ရောင်းချမှု နောက်တစ်ခါမှန်ကန်တဲ့ ရောင်းရငွေရရှိပြီးတော့ နိုင်ငံတော် အတွက် အခွန်တွေ အပြည့်အဝရရှိမှာ ဖြစ်ပါတယ်။ (၇) အထက်ပါ လုပ်ငန်းစဉ်များကို အကောင်အထည်ဖော် ဆောင်ရွက်ရာတွင် ဆက်စပ်ဌာနဆိုင်ရာများနှင့် မြန်မာ့ကျောက်မျက်ရတနာ လုပ်ငန်းရှင်များ အသင်းချုပ် ဥပဒေနဲ့အညီ ခွင့်ပြုမိန့်နှင့်လိုင်စင်ရ လုပ်ငန်းရှင်များနဲ့ ပူးပေါင်းဆောင်ရွက်ခြင်းတို့ကို အောက်ပါအတိုင်း ဆောင်ရွက်သွားရန် ဖြစ်ပါတယ်။ သမားရိုးကျ လုပ်နည်းလုပ်ဟန်တွေအစား ဈေးကွက်စီးပွားရေးစနစ်နဲ့ လိုက်လျောညီထွေ ရှိပြီးတော့ စည်းကမ်းတကျနဲ့ လွယ်ကူရှင်းလင်းပြီး ပွင့်လင်းမြင်သာမှုရှိတဲ့ ခေတ်မီ IT နည်းပညာကို လိုအပ်သလို အသုံးပြုပြီး တိကျပြီးထိရောက်မြန်ဆန်တဲ့ လုပ်နည်းလုပ်ငန်းဟန်တွေ ပြောင်းလဲဆောင်ရွက်ဖို့ ဖြစ်ပါတယ်။ ဒီနေရာမှာဖြည့်စွက် တင်ပြလိုတာက ဒီ IT နည်းပညာ နောက်ပြပွဲတွေကို ရှင်းလင်း မြန်ဆန်စွာ ဆောင်ရွက်ဖို့ ဆုထူးပန်ကုမ္ပဏီဟာ ၂၀၁၈ ခုနှစ် တစ်နှစ်တည်းမှာ ကျောက်စိမ်းပြပွဲ ရ ပွဲ ပြုလုပ် ခဲ့ပါတယ်။ စုစုပေါင်း တင်ပြတဲ့ ကျောက်စိမ်းအတွဲပေါင်း ၁၆၀၀၀ တင်ပြပြီးတော့ ၁၅၅၀၀ (၁၂) တွဲရောင်း ချနိုင်ခဲ့ရာ မှာ တင်ပြချက်ရဲ့ ၉၆ ရာခိုင်နှုန်း ရောင်းချနိုင်တာကို တွေ့ရှိရပါတယ်။ ၎င်းကုမ္ပဏီက ၂၀၁၈ တစ်နှစ်တည်းမှာ ရောင်းချနိုင်မှုဟာ ဝန်ကြီးဌာနကဦးဆောင်ပြီး ကြီးမှူးပြီးကျင်းပတဲ့ ရတနာပြပွဲ ၂၀၁၁ ကလွဲရင် ကျန်တဲ့ နှစ်တွေအားလုံးရဲ့ ရောင်းချမှုထက်ကို ပိုမိုပြီးတော့ ရောင်းချနိုင်တာကို တွေ့ရှိခဲ့ရပါတယ်။ အဓိကကတော့ ပုဂ္ဂလိကကုမ္ပဏီတွေရဲ့ သွက်လက်မြန်ဆန်တဲ့ လုပ်နည်းလုပ်ဟန်နဲ့ ခေတ်မီIT နည်းပညာ တွေကို ပေါင်းစပ် အသုံးပြု ဆောင်ရွက်သွားခြင်းပဲ ဖြစ်ပါတယ်။ သက်ဆိုင်ရာဌာန တာဝန်ရှိတဲ့သူတွေနေနဲ့ နိုင်ငံတော်ရဲ့ စီးပွားရေး မူဝါဒတွေနဲ့အညီ ဒီနေ့ ဒီခေတ်မှာ ကျွန်တော်တို့သည် ပုဂ္ဂလိက အခန်းကဏ္ဍဖွံ့ဖြိုးတိုးတက်လာရေးအတွက် ပံ့ပိုးကူညီဆောင်ရွက်ပေးဖို့ တာဝန်ရှိပါတယ်။ အဲဒီလို ပံ့ပိုးကူညီဆောင်ရွက်ပေးတဲ့နေရာမှာ ပုဂ္ဂလိကလုပ်ငန်းရှင်များရဲ့ နည်းလမ်းမမှန်တဲ့ လုပ်ငန်းရပ်တွေကို ရပ်ဆိုင်းမယ့်အစား ရပ်ဆိုင်းအမိန့်အာဏာနဲ့ ရပ်ဆိုင်းပစ်မယ့်အစား အဲဒီဟာတွေကို နည်းလမ်းမှန်ကန်တဲ့ လုပ်ငန်းတွေဖြစ်အောင် လက်တွဲပူးပေါင်း ဆောင်ရွက်သွားဖို့လိုပါတယ်။ အဲဒါမှသာလျှင် ကျွန်တော်တို့ဟာ ပုဂ္ဂလိကလုပ်ငန်းတွေဟာ လမ်းမှန်ပေါ်ရောက်လာပြီးတော့ ပုဂ္ဂလိကပိုင်လုပ်ငန်းတွေရဲ့ စွမ်းအားနဲ့ သူတို့ရဲ့စွမ်းဆောင်နိုင်မှုကို နိုင်ငံတော်ရဲ့ဖွံ့ဖြိုးတိုးတက်ရေးလုပ်ငန်းတွေမှာ ထိရောက်အောင်မြင်စွာ အသုံးပြုနိုင်မှာဖြစ်ပါတယ်။ အဲဒီအပြင် မိမိသက်ဆိုင်ရာ တာဝန်များကို ဌာနအလိုက် တာဝန်တွေ ထမ်းဆောင်တဲ့နေရာမှာလည်း တာဝန်ယူတာဝန်ခံစနစ်ကို ပီပီပြင်ပြင် ကျင့်သုံးဆောင်ရွက်ဖို့။ ပြီးရင် မိမိတို့ရဲ့ လုပ်ဆောင်ချက်ကို ပြန်လည်ပြီးတော့ စနစ်တကျ ပြန်လည် စိစစ်သုံးသပ်ခြင်း၊ နောက်တစ်ခုက မူဝါဒ ချမှတ်တဲ့နေရာမှာ နိုင်ငံတော်က ချမှတ်ကျင့်သုံးနေတဲ့ မူဝါဒလမ်းစဉ်တွေ၊ နိုင်ငံတော်ရဲ့ ပကတိ အခြေအနေတွေနဲ့ ဆန့်ကျင်ကွဲလွဲမှုမဖြစ်ဖို့၊ လိုက်လျောညီထွေဖြစ်ဖို့ အဲဒါတွေ သတိပြုဆောင်ရွက်သွားရန် ဖြစ်ပါတယ်။ လေးစားအပ်ပါသော နာယကကြီးခင်ဗျာ။ သို့ပါ၍ မန္တလေးမြို့တွင် ပုဂ္ဂလိကကုမ္ပဏီများက ကျင်းပ ပြုလုပ်နေသော ကျောက်စိမ်းအရောင်းပြပွဲများသည် အမှန်ပေးဆောင်ရမည့် အခွန်ငွေထွက် မြောက်မြားစွာ လျော့ပေါ့ပေးဆောင်နေကြောင်း တာဝန်သိပြည်သူများ၏ တိုင်ကြားစာနဲ့စပ်လျဉ်း၍ ပြည်သူ့ငွေစာရင်း ပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ အမှတ်စဉ် (၅/၂၀၁၉)ကို ပြည်ထောင်စုလွှတ်တော်က ဆွေးနွေးစဉ်းစားပေးနိုင်ပါရန် ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ (က)၊ (ခ)နှင့် (ဂ)ပါ ပြဋ္ဌာန်းချက်များနှင့်အညီ အဆိုတင်သွင်းအပ်ပါတယ်။ အားလုံးကို ကျေးဇူးတင်ပါတယ်။ Power Point ကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော် ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ မိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ အစီရင်ခံစာအပြည့်အစုံကို နောက်ဆက်တွဲဖြင့် ဖော်ပြထားပါသည်။ ယင်းအစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ (ဃ)၊ (င)တို့နဲ့အညီ ဆွေးနွေးလိုတဲ့ ကိုယ်စားလှယ် ရှိပါက ၁၁-၃-၂၀၁၉ ရက် (တနင်္လာနေ့) မွန်းလွဲ တစ်နာရီ နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်း နိုင်ကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ နေ့လယ်စာ သုံးဆောင်နိုင်ရန်အတွက် အစည်းအဝေး ကို ၁ နာရီခန့် ခေတ္တရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
</report>
</section>
<section value="Motion">
<motion>
<speech type="mc">အစည်းအဝေးပြန်လည်စတင်ခြင်း ၊ လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>နိုင်ငံတော်သမ္မတထံမှ ပေးပို့ထားသော ၂၀၁၈-၂၀၁၉ ခု၊ ဘဏ္ဍာရေးနှစ်အတွင်း ပြည်ထောင်စုအစိုးရ အပ်ငွေစာရင်း၏ လိုငွေအား ဖြည့်ဆည်းရန် မြန်မာနိုင်ငံတော်ဗဟိုဘဏ်မှ ချေးငွေရယူရေး ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၄)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ ၂၀၁၈-၂၀၁၉ ခု၊ ဘဏ္ဍာရေးနှစ်အတွင်း ပြည်ထောင်စုအစိုးရအပ်ငွေစာရင်းရဲ့ လိုငွေအားဖြည့်ဆည်းရန် မြန်မာနိုင်ငံတော်ဗဟိုဘဏ်မှ ချေးငွေရယူရေးကိစ္စနဲ့စပ်လျဉ်းပြီး ၅-၃-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော် ကိုယ်စားလှယ် ၄ ဦး ရှိပါတယ်။ လွှတ်တော်ကိုယ်စားလှယ်တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။</speech>
<speech type="speaker">ဦးဘိုကြီး ချောက်မဲဆန္ဒနယ် စတင်ဆွေးနွေးဖို့ဖြစ်ပါတယ်။</speech>
<speech><mp id="258">ဦးဘိုကြီး (ချောက်မဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါတဲ့ ပြည်ထောင်စု လွှတ်တော် နာယကကြီး၊ ပြည်ထောင်စုလွှတ်တော်အစည်းအဝေး တက်ရောက်သူများအားလုံး မင်္ဂလာပါလို့ နှုတ်ခွန်းဆက်သ ဂါရဝပြုပါတယ်။ ကျွန်တော်ကတော့ မကွေးတိုင်းဒေသကြီး ချောက်မဲဆန္ဒနယ်မှ ပြည်သူ့ လွှတ်တော်ကိုယ်စားလှယ် ဦးဘိုကြီးဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ကျွန်တော့အနေနဲ့ နိုင်ငံတော် သမ္မတထံမှပေးပို့ထားသော ၂၀၁၈-၂၀၁၉ ခု ဘဏ္ဍာရေးနှစ်အတွင်း ပြည်ထောင်စုအစိုးရအပ်ငွေစာရင်း၏ လိုငွေအားဖြည့်ဆည်းရန် မြန်မာနိုင်ငံတော်ဗဟိုဘဏ်မှ ချေးငွေရယူရေးကို ထောက်ခံတင်ပြ ဆွေးနွေး သွားမှာ ဖြစ်ပါတယ်။ ယခုချေးငွေနဲ့ပတ်သက်၍ စီမံကိန်းနှင့် ဘဏ္ဍာရေးဝန်ကြီးဌာနနဲ့ မြန်မာနိုင်ငံတော် ဗဟိုဘဏ်တာဝန်ရှိသူများမှ ပြည်ထောင်စုလွှတ်တော်သို့ ရှင်းလင်းတင်ပြရာတွင် ယခင်က လွှတ်တော် ကိုယ်စားလှယ်များရဲ့ အကြံပြုချက်များကို ထည့်သွင်းဖော်ပြခဲ့တာတွေ တွေ့ရကြောင်း ပဏာမပြောကြား လိုပါတယ်။ ဒါ့အပြင် တင်ပြချက်များမှာ ရှင်းရှင်းလင်းလင်း သိမြင်နိုင်ကြောင်း တွေ့ရှိရပါတယ်။ ၂၀၁၈၂၀၁၉ ခုနှစ် ဘဏ္ဍာရေးနှစ် ပြည်ထောင်စုရဲ့ ဘဏ္ဍာငွေအရအသုံးဆိုင်ရာဥပဒေအရ လိုငွေဘတ်ဂျက် ကြောင့် ဖြစ်ပေါ်လာမယ့် ပြည်ထောင်စုအစိုးရအပ်ငွေစာရင်းရဲ့ လိုငွေကျပ် ၁,၀၁၆.၈၁၈ ဘီလီယံကို မြန်မာ နိုင်ငံတော်အစိုးရအဖွဲ့က မြန်မာနိုင်ငံတော်ဗဟိုဘဏ်ထံမှ အစိုးရငွေတိုက်လက်မှတ်များ အာမခံပေး၍ ချေးငွေရယူရန် တင်ပြတဲ့အခါမှာ ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စုရဲ့ ဘဏ္ဍငွေအရအသုံး ဆိုင်ရာဥပဒေ၊ ပြည်သူ့ကြွေးမြီစီမံခန့်ခွဲရေးဥပဒေ၊ ပြည်ထောင်စုမြန်မာနိုင်ငံတော်ဗဟိုဘဏ် အက်ဥပဒေ များအတိုင်း ဆောင်ရွက်မည်ဆိုတာကို တွေ့ရှိရပါတယ်။ အသေးစိတ်တင်ပြချက်များမှာ အရေးကြီးပါတယ်။ ဥပမာအားဖြင့် အစိုးရငွေတိုက်လက်မှတ်များ (Treasury Bill)ဒါဆိုလို့ရှိရင် ကျွန်တော်တို့က ဗဟိုဘဏ်နဲ့ ဝယ်တဲ့သူ နှစ်ဦးနှစ်ဖက်က သဘောတူပြီးတော့ လက်ခံသဘောတူမှာဖြစ်ပါတယ်။ လွှဲပြောင်းလို့မရပါဘူး။ ဥပမာ အစိုးရငွေတိုက်စာချုပ် (Treasury Bond) အနေနဲ့ကတော့ ဗဟိုဘဏ်နဲ့ ကျွန်တော်တို့ ဝယ်တဲ့သူနဲ့အပြင် ဝယ်တဲ့သူက ထပ်ဆင့်ရောင်းလို့ ရပါတယ်။ စသည်ဖြင့် ဒီ Bill တွေ၊ စာချုပ်တွေရဲ့ အခြေအနေအမှန်ကို အတိုးများခြင်းအားဖြင့် ဘယ်လို လိုငွေပြရင်ထိရောက်မလဲ ငွေကြေးဖောင်းပွမှုရှိမလား မရှိဘူးလား စသည်ဖြင့် အဲဒါတွေကို ပြည်သူတွေ သိရှိရန် ရှင်းလင်းပေးရန် ကျွန်တော်တို့အားလုံး သိထားရပါတယ်။ ၂၀၁၈ ခုနှစ်၊ ဧပြီလမှ စက်တင်ဘာလ ၆ လ ဘတ်ဂျက်မှာ လိုငွေအတွက် ပြည်ထောင်စုမြန်မာနိုင်ငံတော်ဗဟိုဘဏ်မှ ကျပ် ၆၄၁.၀၂၉ ဘီလီယံ ချေးရန် ပြည်ထောင်စုလွှတ်တော်မှ အတည်ပြုခဲ့သော်လည်း အစိုးရငွေတိုက်လက်မှတ်များဖြင့် ဖြည့်ဆည်း ခဲ့မှုက ၁ရ ရာခိုင်နှုန်းရှိပြီး အစိုးရငွေတိုက်စာချုပ်များဖြင့် ဖြည့်ဆည်းမှုက ၈၃ ရာခိုင်နှုန်း ရရှိခဲ့လို့ မြန်မာနိုင်ငံတော် ဗဟိုဘဏ်အနေဖြင့် မူလလျာထားခဲ့တဲ့အတိုင်း ရယူဖြည့်ဆည်းမှုမလိုတော့ကြောင်း သိရှိရ သဖြင့် ပြည်သူများကိုယ်စား တာဝန်ရှိသူအဆင့်ဆင့်ကို ကျေးဇူးတင်ပါကြောင်း တင်ပြပါတယ်။ ပြီးခဲ့တဲ့ဘတ်ဂျက် ၆ လမှာ အဲဒီလိုဆောင်ရွက်နိုင်သလို ယခုတင်ပြတဲ့ ၁၂ လ ဘတ်ဂျက်ကာလ မှာလည်း အထက်တင်ပြပါအတိုင်း ဆောင်ရွက်ပေးနိုင်ရန် အကြံပြု တင်ပြပါတယ်။ လိုငွေဖြည့်ရခြင်း နည်းပါး စေရန် အဓိကတစ်ချက်ကတော့ ပြန်အပ်ရတဲ့ ခွင့်ပြု ဘတ်ဂျက် အသုံးစရိတ်ငွေများ မဖြစ်ပေါ်စေရန် တာဝန်ရှိသူအဆင့်ဆင့်မှ တာဝန်ယူကြီးကြပ်မှုများ ဆောင်ရွက်ပေးရန် လိုအပ်ပါတယ်။ မြန်မာနိုင်ငံတော် ဗဟိုဘဏ်မှ ချေးငွေရယူရေးနှင့် ပတ်သက်ပြီး အကြံပြုချက် တစ်ချက်ကိုတော့ တင်ပြလိုပါတယ်။ ချေးငွေလက်ကျန်က ကျပ် ၂၀,၇၂၄ ဘီလီယံကိုလည်း ၁၉၈၈ မတိုင်မီကာလကဘယ်လောက်၊ ၁၉၈၈ ခုနှစ်မှ ၂၀၁၁ ကာလကဘယ်လောက်၊ ပထမအကြိမ် လွှတ်တော်ကာလကဘယ်လောက်၊ ဒုတိယအကြိမ် လွှတ်တော်ကာလကဘယ်လောက် စသည်ဖြင့် အပိုင်း ၄ ပိုင်း ပိုင်းပြီးတော့ ဖော်ပြသင့်ပါတယ်။ ဖော်ပြတဲ့ အခါမှာလည်း နှစ်အတွင်း လအချို့၌ ပိုအပ်ငွေမှ ယခင်ကြွေးကျန်များအတွက် ပေးဆပ်ငွေများရှိပါက သီးခြားဖော်ပြပေးရန် အရေးကြီးပါတယ်။ ပြည်တွင်းချေးငွေလက်ကျန်ပမာဏကို ကြည့်ထားမှသာလျှင် ဘတ်ဂျက်များ တင်ပြရေးဆွဲစိစစ်တဲ့အခါ ထည့်သွင်းစဉ်းစားနိုင်မှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုလွှတ်တော်သို့ ပြည်တွင်းပြည်ပချေးငွေအတွက် ခွင့်ပြုချက်တောင်းခံခြင်း၊ နှစ်စဉ်ရသုံးမှန်းခြေစာရင်းများ အတည်ပြုခြင်း၊ နှစ်ကုန်တဲ့အခါမှာ ရသုံးမှန်းခြေစာရင်းများရဲ့ ခန့်မှန်းလျာထားချက်နဲ့ အမှန်တကယ် ရသုံးစာရင်းများ ကွဲလွဲချက်များ တင်ပြလာခြင်း၊ ပြည်ထောင်စုစာရင်းစစ်ချုပ်ရဲ့ အစီရင်ခံစာတင်ပြလာခြင်း၊ ယနေ့တင်ပြ သွားတဲ့ ကျောက်စိမ်းအရိုင်းပြပွဲများ၏ အခွန်ပေးဆောင်မှုအခြေအနေ တိုင်ကြားစာနဲ့ပတ်သက်ခြင်း စတဲ့ ငွေကြေးဆိုင်ရာကိစ္စရပ်များကို အတည်ပြုရန် တင်ပြလာတဲ့အခါမှာ လက်ရှိကျင့်သုံးနေတဲ့စနစ်အပြင် ကြိုတင်ပြီးတော့ သက်ဆိုင်ရာဝန်ကြီးဌာနများက ပြည်ထောင်စုလွှတ်တော်ကိုယ်စားလှယ်များကို အသေးစိတ် ရှင်းလင်းခြင်း၊ အပြန်အလှန်ဆွေးနွေးခြင်းစသည်တို့ ပြုလုပ်ပေးခြင်းအားဖြင့် ဥပဒေပြု ပေးမယ့် ကျွန်တော်တို့ ကိုယ်စားလှယ်များမှာ ပိုမိုရှင်းလင်း နားလည်သဘောပေါက်လာပြီး အစိုးရဌာန၊ အဖွဲ့ အစည်းများသို့ ညှိနှိုင်းအကြံပြုပေးနိုင်ခြင်း၊ ပြည်သူများကို ရှင်းလင်းပြောပြနိုင်ခြင်း စတဲ့အကျိုး ကျေးဇူးများ ရှိလာနိုင်ပါတယ်။ ဒါကြောင့်မို့လို့ လွှတ်တော်ဝင်းသဘင်ဆောင်မှာ တွေ့ဆုံဆွေးနွေးပွဲများစီစဉ်ပေးနိုင်ပါရန် အကြံပြု တင်ပြအပ်ပါတယ်။ လက်ရှိအနေအထားမှာလည်း ပြည်ထောင်စုလွှတ်တော် နာယကကြီးမှ လွှတ်တော် ကိုယ်စားလှယ်များနှင့် စက်မှုဝန်ကြီးဌာန၊ မြန်မာနိုင်ငံ EITI သုံးပွင့်ဆိုင် ညွန့်ပေါင်းအဖွဲ့ကိုယ်စားလှယ် များနှင့် ညှိနှိုင်းရေးအဖွဲ့ရုံး၊ လျှပ်စစ်နှင့် စွမ်းအင်ဝန်ကြီးဌာန၊ လူမှုဝန်ထမ်းကယ်ဆယ်ရေးနှင့် ပြန်လည် နေရာချထားရေးဝန်ကြီးဌာနတို့နဲ့ တွေ့ဆုံပွဲများ စီစဉ်ပေးခဲ့တာကြောင့် ပွင့်လင်းမြင်သာပြီး လွန်စွာအကျိုးရှိ ခဲ့သဖြင့် အထူးကျေးဇူးတင်ရှိပါကြောင်း တင်ပြအပ်ပါတယ်။ ဒီလိုတွေ့ဆုံဆွေးနွေးရာမှာ လွှတ်တော် ကိုယ်စားလှယ်ကြီးများအနေနဲ့ တိုင်းပြည်ရဲ့ စီးပွားရေးတိုးတက်ရန် ဆောင်ရွက်တဲ့အခါမှာ အခြေခံဖြစ်တဲ့ ရငွေသုံးငွေများအတွက် ယခုထက်ပိုမို ရှင်းလင်းသိမြင်လာပြီး ထိရောက်မှန်ကန်သော အသုံးစရိတ်များ ပိုမိုသုံးစွဲနိုင်ရေးအတွက် လိုအပ်သောရငွေများကို ပြည့်ပြည့်ဝဝ ရှာဖွေပေးနိုင်တဲ့ ဥပဒေများအတည်ပြု ပေးနိုင်ရေး ထိရောက်သောအကြံပြုချက်များ ဆွေးနွေးနိုင်ရေးကို ဆောင်ရွက်နိုင်မှာဖြစ်ပါကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဒေါက်တာဦးကြွယ်ကြွယ်၊ မန္တလေးတိုင်းဒေသကြီး မဲဆန္ဒနယ်အမှတ်(၆)</speech>
<speech><mp id="924">ဒေါက်တာဦးကြွယ်ကြွယ် (မဲဆန္ဒနယ်အမှတ်-၆၊ မန္တလေးတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ၊ ကြွရောက် လာကြသူများအားလုံး မင်္ဂလာပါခင်ဗျာ။ ကျွန်တော်က မန္တလေးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဒေါက်တာဦးကြွယ်ကြွယ် ဖြစ်ပါတယ်။ ကျွန်တော်က ပြည်ထောင်စု အစိုးရအပ်ငွေစာရင်းရဲ့ လိုငွေအားဖြည့်ဆည်းရန် မြန်မာနိုင်ငံတော် ဗဟိုဘဏ်မှ ချေးငွေရယူရေးကိစ္စကို ဆွေးနွေးမှာဖြစ်ပါတယ်။ နာယကြီးခင်ဗျာ။ ပြည်ထောင်စုအစိုးရဟာ ဗဟိုဘဏ်မှ နှစ်စဉ်ချေးငွေရယူလျက်ရှိနေတာကို သိရပါတယ်။ ဒါဟာ နှစ်စဉ် ဘတ်ဂျက်လိုငွေပြနေတာကြောင့်ဖြစ်တယ်ဆိုတာ နားလည်ရပါတယ်။ ဒီလို နှစ်စဉ်ဘတ်ဂျက်လိုငွေပြနေပြီး ဗဟိုဘဏ်မှ နှစ်စဉ်ငွေချေးယူနေခြင်းကြောင့် ပြည်တွင်းငွေကြေးစီးဆင်းမှု၊ စားသုံးသူဈေးကွက်နဲ့ ငွေကြေးဖောင်းပွနှုန်းတွေကို အနည်းနဲ့အများ ရိုက်ခတ်မယ်ဆိုတာ ငြင်းနိုင်မှာ မဟုတ်ပါဘူး။ ဒါကြောင့် ပြည်ထောင်စုအစိုးရက ဒီလိုဗဟိုဘဏ်က ငွေချေးယူဖြည့်တင်းတဲ့အခါ ကောင်းကျိုး၊ ဆိုးကျိုး ရိုက်ခတ်မှုတွေကို ပြည်ထောင်စုလွှတ်တော်ကြီးကို ရှင်းရှင်းလင်းလင်း ဆွေးနွေးတင်ပြဖို့ အကြံပြု လိုပါတယ်။ နာယကကြီးခင်ဗျာ။ ပြည်ထောင်စုအစိုးရက ဗဟိုဘဏ်မှ ငွေချေးယူရခြင်းကြောင့် အများပြည်သူရဲ့ ဈေးကွက်အပေါ်ယုံကြည်မှု၊ အစိုးရအပေါ်ယုံကြည်မှုများကိုလည်း အနည်းနဲ့အများ ထိခိုက်စေမယ်လို့ ထင်မြင်မိပါတယ်။ နှစ်စဉ်ဗဟိုဘဏ်မှ ငွေချေးယူဖြည့်တင်းနေရခြင်း၊ အစိုးရငွေတိုက်လက်မှတ်များ၊ ငွေတိုက် စာချုပ်များ ရောင်းချနေရခြင်းကြောင့် အစိုးရက အတိုးများပေးနေရတာဖြစ်ပါတယ်။ နှစ်စဉ် ဘတ်ဂျက် လိုငွေဟာလည်း ဒီလိုနဲ့ လုံးလည်လိုက်နေမယ်လို့ ယူဆရပါတယ်ခင်ဗျာ။ ဒါကြောင့် အစိုးရအနေဖြင့် ဘတ်ဂျက်လိုငွေကိုဖြည့်တင်းရန် အခြားပိုမိုသင့်လျော်ထိရောက်တဲ့ နည်းလမ်းတွေကို စဉ်းစားရွေးချယ်ရန် အကြံပြုလိုပါတယ်။ မြန်မာနိုင်ငံရဲ့ အခွန်အကောက်ရငွေနဲ့ GDP အချိုးဟာ အရှေ့တောင်အာရှနိုင်ငံ များမှာ အနည်းဆုံးဖြစ်နေတဲ့အတွက် ရသင့်ရထိုက်တဲ့ အခွန်ငွေများ တိုးတက်ရရှိအောင်ကောက်ခံပြီး ဘတ်ဂျက်လိုငွေကို ဖြည့်တင်းသွားသင့်ပါတယ်။ နောက်တစ်ခုကတော့ အရှုံးပေါ်နေတဲ့ အစိုးရပိုင်စက်ရုံ၊ အလုပ်ရုံလုပ်ငန်းတွေကို အပြီးအပြတ် လွှဲပြောင်းရောင်းချခြင်းဖြင့် နိုင်ငံတော်ရဲ့ဘတ်ဂျက်ကို ဖြည့်တင်းရန် အကြံပြုလိုပါတယ်။ ဥပမာ ကျွန်တော်တို့ တောင်သာမြို့နယ်ထဲမှာရှိတဲ့ အထည်စက်ရုံဟာ အရှုံးပေါ်နေပြီးတော့ ဝန်ထမ်းများဟာလည်း အလုပ်မရှိတဲ့ အတွက် အိမ်ပြန်ပြီးဈေးရောင်းနေရပါတယ်။ ဒါပေမယ့်လည်း လခကိုပုံမှန်ပေးနေရပါတယ်။ အဲဒီလိုပဲ မြင်းခြံမြို့နယ်ထဲက သံမဏိစက်ရုံဟာလည်း အလားတူပါပဲ။ စက်ရုံထိန်းသိမ်းစရိတ်၊ မီတာခ၊ ဝန်ထမ်း လခ ဒါတွေဟာ နှစ်စဉ်ဘီလီယံချီပြီးတော့ အစိုးရဘတ်ဂျက်ကနေ စိုက်ထုတ်ပေးချေနေရပါတယ်။ ဘတ်ဂျက် လိုငွေပြခြင်း အကြောင်းတွေထဲက ဒါအချို့အကြောင်းတွေဖြစ်ပါတယ်။ ဒီလိုလုပ်ငန်းတွေကို တန်ဖိုး သတ်မှတ်ရောင်းချပြီးတော့ အချို့အဝက်ကို ဘတ်ဂျက်လိုငွေကို ဖြည့်တင်းနိုင်မှာဖြစ်ပါတယ်။ နောက်ပြီး လုပ်ငန်းလည်ပတ်လျက်ရှိပေမယ့်လည်း နောင်မှာ ဈေးကွက်စီးပွားရေးစနစ်အရ ယှဉ်ပြိုင် နိုင်စွမ်းရှိတော့မှာမဟုတ်တော့တဲ့ အစိုးရပိုင်လုပ်ငန်းတွေကိုလည်း တန်ဖိုးသတ်မှတ်ပြီး ပုဂ္ဂလိကပိုင် လုပ်ငန်းများအဖြစ်ပြောင်းလဲကာ ရှယ်ယာများ ထုတ်ရောင်းခြင်းဖြင့် အစိုးရရဲ့ လိုငွေကို ဖြည့်တင်းနိုင်ပြီး ဒီလတ် စေကက်စီးပွားရေးစနစ်ကို ဖော်ဆောင်ပြီး ဒီမိကရေစီနိုင်ငံရေးစနစ်နဲ့ ကိက်သီ၏ ဟင်းလဲ တွေကို လုပ်နိုင်မှာဖြစ်ပါတယ်လို့ အကြံပြုရင်း ကျွန်တော့ရဲ့ ဆွေးနွေးချက်ကို နိဂုံးချုပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဦးခင်ချို လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="255">ဦးခင်ချို (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံး မင်္ဂလာပါ။ ကျွန်တော်ကတော့ ကရင်ပြည်နယ်၊ လှိုင်းဘွဲမဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးခင်ချိုဖြစ်ပါတယ်။ ကျွန်တော် ဆွေးနွေးတင်ပြမှာက နိုင်ငံတော်သမ္မတရုံးကပေးပို့လာတဲ့ ၂၀၁၈-၂၀၁၉ ဘဏ္ဍာနှစ် အစိုးရရဲ့အပ်ငွေစာရင်း လိုငွေအတွက် ဗဟိုဘဏ်ကနေ ကျပ်ဘီလီယံ ၁,၀၁၆.၈၁၈ ချေးယူဖြည့်ဆည်းဖို့နဲ့ပတ်သက်ပြီးတော့ ဆွေးနွေး တင်ပြမှာဖြစ်ပါတယ်၊ ၂၀၁၈-၁၉ ဘဏ္ဍာငွေရသုံးဆိုင်ရာ ဥပဒေအရ ချေးငွေပမာဏ ကျပ်ဘီလီယံ ၇,၂၀၀ မှ နိုင်ငံခြားချေးငွေ ကျပ် ၂,၁၁၆ ဘီလီယံ ချေးယူဖို့ လျာထားလို့ အစိုးရငွေတိုက်စာချုပ် ကျပ် ဘီလီယံ ၁,၅၂၅ ငွေတိုက်လက်မှတ်များကို ကျပ်ဘီလီယံ ၂.၅၄၂နဲ့ ဗဟိုဘဏ်ကနေ ကျပ်ဘီလီယံ ၁,၀၁ရ ချေးယူဖို့ လျာထားကြောင်းသိရပါတယ်။ ယခုအပ်ငွေအဖြစ်နဲ့ ချေးငွေ ကျပ်ဘီလီယံ ၁,၀၁၆.၈၁၈ ဟာ သတ်မှတ် ချေးငွေမူဘောင်အတွင်းမှာပဲ ရှိတာတွေ့ရပါတယ်။ ပြည်တွင်းချေးငွေအနေနဲ့ ဗဟိုဘဏ်ချေးငွေလက်ကျန်များ အခြေအနေမှာ ၃၁-၃-၂၀၁၅ မှာ ကျပ်ဘီလီယံ ၉,၄၇၉၊ ၃၁-၃-၂၀၁၆ မှာ ၁၂၄,၄၄.၉၁ ၊ ၃၁-၃-၂၀၁ရ မှာ ၁၃,၆၅၈.၂ နဲ့ ၃၁-၃-၂၀၁၈ မှာ ၁၄,၃၂၁.၃ ရှိလို့ ဗဟိုဘဏ်ချေးငွေလက်ကျန်ဟာ တစ်နှစ်တစ်နှစ် တိုးလာတာကိုတွေ့ရပါတယ်။ ပြည်တွင်းကြွေးမြီ GDP အချိုးအနေနဲ့ ၂၀၁၅-၂၀၁၆ မှာ ၂၁.၄ ရာခိုင်နှုန်း ၂၀၁၆-၂၀၁ရ မှာ ၂၂.၂ ရာခိုင်နှုန်း၊ ၂၀၁၇-၂၀၁၈ မှာ ၂၂.၉ ရာခိုင်နှုန်းရှိလို့ GDP အချိုးဟာ လည်းပဲ တစ်နှစ်ထက်တစ်နှစ် ပိုများလာတာကို တွေ့ရပါတယ်။ ပြည်တွင်းချေးငွေတွေအနေနဲ့ ငွေတိုက်စာချုပ် ငွေတိုက်လက်မှတ်နဲ့ ဗဟိုဘဏ်ချေးငွေ စုစုပေါင်း အနေနဲ့ ၃၁-၃-၂၀၁၈ ရက်နေ့မှာ ကျပ်ဘီလီယံ ၂၀,၇၂၄.၆ ရှိပြီးတော့ ၂၀၁၁-၂၀၁၂ မတိုင်မီက ကျပ်ဘီလီယံ ၈,၂၇၉.၉၊ ၂၀၁၁-၁၂မှ ၂၀၁၅-၂၀၁၆ ယခင်အစိုးရလက်ထက်မှာ ကျပ်ဘီလီယံ ၇,၄၄၄.၅ နဲ့လက်ရှိအစိုးရ ကာလ ၂၀၁၆-၂၀၁ရ နဲ့ ၂၀၁၇-၂၀၁၈ ၂ နှစ်တာကာလယူခဲ့တဲ့ လက်ကျန်ငွေက ကျပ်ဘီလီယံ ၅,၀၀၀.၂ ရှိကြောင်းသိရပါတယ်။ အစိုးရရဲ့ အပ်ငွေစာရင်း လိုငွေဖြည့်ဆည်းမှုစနစ်ဟာ ငွေတိုက်လက်မှတ်နဲ့ ငွေတိုက် စာချုပ်တွေကို ဈေးပြိုင်စနစ်နဲ့ ရောင်းချပြီးတော့ လကုန်စာရင်းပိတ် ရှင်းလင်းရာမှာ လိုငွေဖြစ်ပေါ်မှ ဗဟိုဘဏ်က ချေးယူဖြည့်ဆည်းတာဖြစ်လို့ ငွေဖောင်းပွမှု လွန်လွန်ကဲကဲ မဖြစ်နိုင်ကြောင်း သုံးသပ်ရပါတယ်။ ၂၀၁၇-၂၀၁၈ ဘဏ္ဍာနှစ်မှာ ဗဟိုဘဏ်ကနေချေးယူတဲ့ ငွေချေးယူမှုငွေ ကျပ်ဘီလီယံ ၁,၀၄၉.၅ ရှိပြီးတော့ ရွေးနှုတ်တဲ့ငွေက ဘီလီယံ ၃၈၆.၄ ရှိလို့ အသားတင်ဖြည့်ဆည်းမှုအနေနဲ့ ကျပ်ဘီလီယံ ၆၆၃.၁ ရှိကြောင်း သိရပါတယ်။ ၂၀၁၇-၂၀၁၈ မှာ ဗဟိုဘဏ်ကနေ ဖြည့်ဆည်းဖို့လျာထားတဲ့အနေနဲ့ ပြည်တွင်း ချေးငွေရဲ့ ၃၀ ရာခိုင်နှုန်းဖြစ်ပေမယ့် ၂၄.၅ ရာခိုင်နှုန်းပဲ လျှော့ပြီးဖြည့်ဆည်း ဆောင်ရွက်ခဲ့ကြောင်းလည်း သိရ ပါတယ်။ ဗဟိုဘဏ်ချေးငွေ အတိုးပေးရမှုအနေနဲ့ ယခင်အစိုးရလက်ထက် ၂၀၁၁-၂၀၁၂ ကနေ ၂၀၁၅-၂၀၁၆ အထိ ၅ နှစ်တာကာလမှာ ကျပ်ဘီလီယံ ၁,၇၁၄ ရှိပြီးတော့ လက်ရှိအစိုးရလက်ထက် ၂၀၁၆-၂၀၁ရ နဲ့ ၂၀၁၇-၂၀၁၈ ၂ နှစ်တာကာလမှာ ကျပ်ဘီလီယံ ၁,၁၄၉ ရှိကြောင်းသိရပါတယ်။ အတိုးပေးရတဲ့ငွေ အနေနဲ့ တစ်နှစ်ထက်တစ်နှစ် တိုးလာတာကိုလည်း တွေ့ရပါတယ်။ နိုင်ငံခြားငွေ ဈေးနှုန်းတွေအနေနဲ့ ၁-၄-၂၀၁၆ အစိုးရသစ် တက်ကာစလက်ထက်မှာ US တစ်ဒေါ်လာကို ၁,၁၃၉ ကျပ်ရှိပြီးတော့ ၂၀၁ရ ခုနှစ်၊ မတ်လအကုန်မှာ ၁,၃၆၉ ရှိပြီးတော့ ၂၀၁ရ ခုနှစ်၊ ဧပြီလကစပြီးတော့ ၂၀၁၈ ခုနှစ်၊ ဇွန်လကုန်တဲ့အထိ နိုင်ငံခြားငွေဈေးနှုန်းတွေဟာ US တစ်ဒေါ်လာကို ၁,၃၉၀ ထိ အမြင့်ဆုံးနေရာမှာ ရှိနေရာကနေပြီးတော့ ၂၀၁၈-၂၀၁၉ ဘဏ္ဍာနှစ်မှာ တရုတ်နဲ့ အမေရိကန်စီးပွားရေးဆိုင်ရာ ကုန်သွယ်မှု မူဝါဒ ပြဿနာတွေအရ မြန်မာနိုင်ငံမှာ US တစ်ဒေါ်လာ ၁,၆၀၀ ကျော်အထိ ဖြစ်လာပြီတော့ လက်ရှိမှာ ၁,၅၃၀ လောက် ရှိနေသေးတာကို တွေ့ရပါတယ်။ ၂၀၁၈-၂၀၁၉ ရသုံးမှန်းခြေငွေစာရင်းရေးဆွဲတဲ့အခါမှာ US တစ်ဒေါ်လာကို ၁,၃၈၀ နဲ့တွက်ချက် ထားတာဖြစ်လို့ လက်ရှိဈေးနှုန်းအရ တစ်ဒေါ်လာကို ကျပ် ၁၅၀ လောက်ပိုလာတာဖြစ်လို့ ၂၀၁၈-၂၀၁၉ ဘဏ္ဍာနှစ် ပြည်ပထောက်ပံ့ကူညီရငွေတွေနဲ့ USD ဘီလီယံ ၀.၃၈၆ နဲ့ ချေးငွေ USD ၁.၆၁၁ ဘီလီယံ လျာထားမှုကို မြန်မာကျပ်ငွေအနေနဲ့ အကူအညီရငွေ ကျပ် ဘီလီယံ ၆၈၂.၁၇၈ နဲ့ ချေးငွေကျပ်ဘီလီယံ ၂၁၉၀.၇၀၉ ရှိလို့ လျာထားမှုဟာ မမှန်နိုင်တော့ဘဲနဲ့ ပြည်ပချေးငွေတန်ဖိုးဟာ ၁၁ ရာခိုင်နှုန်းလောက် ထပ်ပြီးတော့တိုးလာမှာဖြစ်လို့ GDP ရာခိုင်နှုန်း ဘတ်ဂျက်လိုငွေရာခိုင်နှုန်း သတ်မှတ်ချက်တွေအနေနဲ့ ပိုပြီးတော့ တိုးလာနိုင်လို့ ရသုံးမှန်းခြေ ဥပဒေပါပြဋ္ဌာန်းချက်များနဲ့ မကိုက်ညီတော့မှာဖြစ်လို့ နိုင်ငံတွင်းရဲ့ အခွန်အကောက်နဲ့ နိုင်ငံပိုင်စီးပွားရေး အဖွဲ့အစည်းများရဲ့ ဝင်ငွေတိုးလာစေဖို့၊ အရှုံးတွေလျော့နည်းလာစေဖို့ အတွက် ဆောင်ရွက်ဖို့လိုမှာဖြစ်ကြောင်း အကြံပြုလိုပါတယ်။ ဒါကြောင့် ပြည်ပချေးငွေများဟာ နိုင်ငံရဲ့ အတက်အကျများလွန်းတဲ့ နိုင်ငံခြားငွေဈေးနှုန်း မတည်ငြိမ်မှု၊ ငွေဖောင်းပွမှုနှုန်း တဖြည်းဖြည်းမြင့်လာမှုတွေနဲ့ နှစ်အလိုက် ရေးဆွဲရတဲ့ရသုံးမှန်းခြေပါ ရငွေသုံးငွေကိန်းဂဏန်းအချက်အလက်တွေ ထိခိုက်စေနိုင်တာကို တွေ့ရပါတယ်။ ပြည်တွင်းချေးငွေအနေနဲ့ ဗဟိုဘဏ်ချေးငွေက ငွေစက္ကူ ရိုက်နှိပ်ထုတ်ဝေတာ မဟုတ်ဘဲနဲ့ ငွေတိုက် စာချုပ်၊ ငွေတိုက်လက်မှတ် ရောင်းချမှုကို အခြေခံတဲ့စနစ်နဲ့ နိုင်ငံရဲ့ လိုငွေကို ဖြည့်ဆည်းတာဖြစ်တဲ့အပြင် ယခုတင်ပြတဲ့ ဗဟိုဘဏ်က နိုင်ငံတော်အစိုးရအပ်ငွေစာရင်း လိုငွေဖြည့်ဆည်းမည့် ငွေပမာဏဟာလည်းပဲ ၂၀၁၈-၂၀၁၉ ဘဏ္ဍာနှစ် ရသုံးမှန်းခြေပါသတ်မှတ်ချေးငွေ ငွေပမာဏအတွင်းမှာရှိလို့ ကန့်ကွက်ရန်မရှိ ကြောင်းနဲ့ ချေးငွေဝန်ထုပ်ဝန်ပိုး မဖြစ်စေဖို့နဲ့ အတိုးဝန်ပိမှုမဖြစ်စေဖို့ သတိထားဆောင်ရွက်ရန်လိုအပ် ကြောင်းတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးသန်းစိုး(ခေါ်)သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ် အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="993">ဦးသန်းစိုး(ခေါ်)သန်းစိုး(ဘောဂဗေဒ) (မဲဆန္ဒနယ်အမှတ်-၄၊ ရန်ကုန်တိုင်းဒေသကြီး)</mp>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော့ကို Power Point အသုံးပြုခွင့်ပြုပါ။ အဲဒီတော့ ဗဟိုဘဏ်ကချေးငွေနဲ့ပတ်သက်ပြီးတော့မှ ဥပဒေပိုင်းဆိုင်ရာ အရ Eligible ဖြစ်တယ် ဆိုပေမယ့် ကျွန်တော်ဆွေးနွေးမယ့်အပိုင်းက စီးပွားရေးပေါ်လစီ စီးပွားရေးပေါ်မှာ Monetary နဲ့ Fiscal Policy မှာ ဘယ်လောက် Impact ဖြစ်နိုင်မလဲဆိုတာကိုလည်း သက်ဆိုင်ရာ ဝန်ကြီးဌာနအနေနဲ့ ဒီနေရာမှာဆွေးနွေးပေးဖို့ ကျွန်တော့အနေနဲ့ အကြံပြုလိုပါတယ်။ ကျွန်တော် ဆွေးနွေးတဲ့နေရာမှာ Reference Soussoozm Sun Gozlodulosusili sò i composw Power Point (golulအဲဒီတော့ ကျွန်တော်တို့ ဗဟိုဘဏ်ဟာ သူ့ရဲ့ ခရီးက ဈေးကွက်ထဲမှာ Money Supply များလာ လို့ရှိရင် Market ကို သူ့ရဲ့ ဒီ Insurance, T Bond, T Bill ရောင်းရမယ်ဆိုတဲ့ Tool နဲ့ပဲ သူသွားရတာ ဖြစ်ပါတယ်။ ဒါပေမယ့် အခုက ကျွန်တော်တို့က အစိုးရဘတ်ဂျက်လိုငွေ ပြတိုင်း ပြတိုင်း ဗဟိုဘဏ်ကိုပဲ ဒီ နှစ်အလိုက် ချေးငွေရယူသုံးစွဲတာဟာ အစဉ်အလာ၊ အလေ့အထလို ဖြစ်နေပါပြီ။ အဲဒီတော့ ကျွန်တော်တို့ ၂၀၀၈ ခုနှစ်အထိဆိုရင် ၂၀,၇၂၄ ဘီလီယံ ၆၉ ရာခိုင်နှုန်းတောင်ရှိပါတယ်။ အဲဒီတော့ အဲဒီထဲမှာမှ ဗဟိုဘဏ်ရဲ့ ကြွေးမြီဟာ ၁၄,၃၂၁.၃ ဘီလီယံဆိုတာ ၆၉ ရာခိုင်နှုန်းထိကို ကျွန်တော်တို့ဆီမှာရှိပါတယ်။ အဲဒီတော့ပြောချင်တာက ဗဟိုဘဏ်ဟာ ဘတ်ဂျက်လိုငွေ ဖြည့်ရတဲ့ နေရာမှာ ကြီးမားတဲ့အခန်းကဏ္ဍ ကနေ ပါဝင်နေတာဖြစ်ပါတယ်။ ဒီ Power Point မှာ ၂၀၁၆-၂၀၁၇၊ ၂၀၁၇-၂၀၁၈ အဝါရောင် လိုင်းကား ထားတဲ့ဟာက ဗဟိုဘဏ်ကို ကျွန်တော်တို့က T Bond နဲ့ရောင်းပေမယ့် ဗဟိုဘဏ်ကနေ ကျွန်တော်တို့ ပြန်ရွေးရတဲ့ဟာက တဖြည်းဖြည်းနဲ့ နည်းနည်း နည်းနည်းလာတာ ဖြစ်ပါတယ်။ အဲဒီတော့ ဗဟိုဘဏ်ဟာ သူ့ရဲ့ Monetary Tools တွေကို လုပ်ရမယ့်အစား ဘတ်ဂျက်လိုငွေကို ဖြည့်ရတာနဲ့ပဲ သူ့မှာ ဒီပြဿနာကြီးကို ထိန်းနေရသလားလို့တောင် ကျွန်တော်စဉ်းစားရတာခက်ပါတယ်။ အဲဒီတော့ ဒါဟာ ဘယ်နေရာမှာသွားပြီးတော့လည်း Impact ဖြစ်သလဲဆိုတော့ ကျွန်တော်တို့ရဲ့ အတိုးနှုန်း ပေါ်လစီမှာ သွားပြီးတော့ ထစ်နိုင်ပါတယ်။ အဲဒီတော့ နောက် Power Point တစ်ခုပြပါ။ ဒီအဲဒီတော့ ဘတ်ဂျက်လိုငွေကို ကျွန်တော်တို့ ဖြည့်လိုက်တဲ့အခု ဒီနှစ်မှာဆိုရင် ၄.၉၀၃ ဘီလီယံ ရှိတယ်။ အဲဒီတော့ ဗဟိုဘဏ်ကနေပြီးတော့ ကျွန်တော်တို့ချေးမယ်။ အခု ၃,၂၀၅ ဘီလီယံကို ကျွန်တော်တို့ ချေးမယ်။ အဲဒီတော့ T Bond, T Bill ရဲ့ အတိုးနှုန်းဟာ များသောအားဖြင့် စာချုပ်က ၉ ရာခိုင်နှုန်း ပတ်ဝန်းကျင်မှာ ရှိတယ်၊ လက်မှတ်က T Bill က ရ နဲ့ ၉ ကြားမှာ ရှိတယ်ဆိုတော့ အဲဒီတော့ အစိုးရကလိုငွေပြတိုင်း T Bond, T Bill ကို ဗဟိုဘဏ်က ချေးနေသရွေ့ ပုဂ္ဂလိကဘဏ်တွေကို ကျွန်တော်တို့ စီးပွားရေးသမားတွေ တော်တော်များများက ပြောတယ် ဘဏ်တိုးနှုန်းတွေ၊ ဘဏ်တိုးနှုန်း တွေ အမြဲတမ်းတိုးလို့ Investment တွေကျပါတယ်၊ Investment တွေ မလုပ်နိုင်ပါဘူးဆိုပြီးပြောတဲ့ဟာ ဘဏ်တိုးနှုန်းတွေကချစရာ အကြောင်းကို မရှိနိုင်တော့ပါဘူး။ အဲဒီတော့ ဘတ်ဂျက် လိုငွေပြတိုင်း T Bond, T Bill cope:6%20cal ou osadim T Bond, T Bill GozmowS60:910069 vascossos ဈေးကွက်မှာရှိတဲ့ ဘဏ်တိုးနှုန်းဟာ ကျလို့မရဘူး။ ဘဏ်တိုးနှုန်းမကျတော့ ဘာဖြစ်လဲ။ ရင်းနှီးမြှုပ်နှံမှု ကျတယ်။ ရင်းနှီးမြှုပ်နှံမှုကျတော့ ဘာဖြစ်မလဲ၊ ထုတ်လုပ်မှုကျတယ်။ ထုတ်လုပ်မှုကျတော့ ဘာဖြစ်မလဲ။ ကုန်သွယ်မှု လိုငွေမြင့်လာတယ်။ ကုန်သွယ်မှုလိုငွေ ဖြစ်လာတဲ့ ဒီထုတ်လုပ်မှုရယ် Investment ရယ် ဖြစ်လာတဲ့အတွက် ကျွန်တော်တို့ရဲ့ Unemployment က တအားတက်လာတယ်။ ဆိုတော့ ပြောချင်တာက ဒီလို Fiscal အရသော်လည်းကောင်း၊ Monetary အရသော်လည်းကောင်း ဗဟိုဘဏ်မှာငွေချေးတာနဲ့ ပတ်သက်ပြီး ကျွန်တော်တို့ကို တွက်ပြစေချင်ပါတယ်။ ဒီအချက်က နောက် Power Point တစ်ခုပြပါ။ အဲဒီတော့ ဒါ World Bank ရဲ့ Data တွေလည်း ကျွန်တော် ကောက်ယူပြီးတော့ သုံးထားတာ ဖြစ်ပါတယ်။ တစ်ဖက်က ပထမဆုံးတွေ့ရတဲ့ Power Point ဟာ ဘတ်ဂျက်လိုငွေဖြစ်ပါတယ်။ အဲဒီတော့ အသားတင်ဖြည့်တာက ဒုတိယ Power Point က ၂,၇၀၀ ဖြစ်ပါတယ်။ အဲဒီတော့ တစ်ဖက်ကလည်း Money Supply က Broad Money ပေါ့နော် M2 ကလည်းများလာပါတယ်။ အဲဒီတော့ ဒီ အဝါရောင် ၃ ကြောင်းကို ကျွန်တော်နှိုင်းယှဉ်ကြည့်လို့ရှိရင် လိုငွေပြတယ်၊ ဖြည့်တာများလာတယ်၊ Money Source (M2)ကလည်း တဖြည်းဖြည်းများလာတယ်ဆိုတာကို သွားပြီးတော့တွေ့ရတယ်။ အဲဒီတော့ ဒါကြောက်စရာ ကောင်းတဲ့ အချက်အလက်တွေဖြစ်ပါတယ်။ အဲဒီလို Figure ၃ ခုကြောင့်ပဲ Trade Balance ကလည်း ကျွန်တော်တို့ တဖြည်းဖြည်းနဲ့ Deficit ကတဖြည်းဖြည်းပြလာတယ်။ နောက်တစ်ခုက ကျွန်တော်တို့က Inflation ကိုပဲ သွားသွားပြောတယ် CPI လည်း ခုနက Power Point ပြပါ။ အဲဒီတော့ CPI ကလည်း အခုတက်လာတယ်။ ကျွန်တော်တို့ ဒီမှာ CPI 8.8 တောင် ရှိလာပြီ ကျွန်တော်တို့က Consumer Price Index က။ ကျွန်တော်တို့ ၂၀၁၅ က 8.4 7.0၊ 5.4 အခု 8.8 တက်လာ တယ်ဆိုတော့ Inflation ကို ကျတယ် တက်တယ် ဘယ်လောက်ပဲပြောပြော CPI တက်တာကိုတော့ ဒါအခြေခံလူတန်းစားတွေပေါ်မှာ သွားပြီးတော့ Impact ဖြစ်ပါတယ်။ ဒါဟာ ဘတ်ဂျက်လိုငွေကြောင့်မို့လို့ ဖြစ်လာတဲ့ ဗဟိုဘဏ်ကိုဖြည့်ရတာဖြစ်တဲ့ ဒီစီးပွားရေးပေါ်လစီရဲ့ Impact တွေ အကုန်လုံးဖြစ်ပါတယ်။ ဒါမျိုးကိုလည်း ကျွန်တော်တို့ဒီမှာ လာပြပေးဖို့ ကျွန်တော့အနေနဲ့ တောင်းဆိုပါတယ်။ နောက် Power Point တစ်ခုပြပါ။ ဒါကတော့ ဒါပြည်ပကြွေးမြီရဲ့ စုစုပေါင်းရဲ့ ဟာကို ပြီးခဲ့တဲ့ ဒီပူးပေါင်းကော်မတီရဲ့ အစီရင်ခံစာ အရ ကျွန်တော်ပြောရရင် ၆၉ ရာခိုင်နှုန်း ဖြစ်ပါတယ်။ ဘီလီယံက ၁၄,၀၀၀ ကျော် ဖြစ်နေပါတယ်။ ဒါဟာ ကြောက်စရာ ကောင်းတဲ့အခြေအနေ ဖြစ်ပါတယ်။ အဲဒီတော့ နောက် Power Point တစ်ခုပြပါ။ အဲဒီတော့ နောက် Power Point မှာ ဘာကိုပြောချင်တာလဲဆိုတော့ ဒါဟာ ဒီ အစိုးရထုတ်တဲ့ စာရင်းအင်း အရ ကျွန်တော်ကောက်ထားတာဖြစ်ပါတယ်။ အဲဒီတော့ ဒီဟာ စုစုပေါင်း ငွေကြေးရဲ့ ၈၀ ရာခိုင်နှုန်းဟာ စုဆောင်းရတဲ့အနေအထားမှာရှိပေမယ့် ကျွန်တော်တို့ လှည့်လည်တဲ့ငွေနဲ့ စာရင်းရှင်အပ်ငွေကို ခွဲခြားလိုက်လို့ရှိရင် ၅၀ ရာခိုင်နှုန်းမှာပဲ ရှိမယ်။ တကယ်က ကျွန်တော်တို့ ပထမ Point မှာ Money Supply အရဆိုရင် ဘဏ်တွေတိုင်းမှာ Saving ဖြစ်ရမှာ ၈၀ ရာခိုင်နှုန်းလောက် ဖြစ်သင့်တာပါ။ ကြည့်ခြင်းအားဖြင့် အစိုးရက ထုတ်ရောင်းတဲ့ T Bond, T Bill တွေနဲ့ ပတ်သက် ပြီးတော့မှ Private Sector ပေါ့ တစ်ဦးချင်းဝယ်ရောင်းတဲ့ လူတွေအပေါ်မှာ စွဲဆောင်မှုမရှိဘူးဆိုတာကို ဒီအချက်အရ ကျွန်တော်တို့ ပြောလို့ရပါတယ်။ ဗဟိုဘဏ်ပဲ ဝယ်နေရတာဖြစ်ပါတယ်။ ဒါကြောင့်မို့လို့ ဗဟိုဘဏ်က ဘတ်ဂျက်လိုငွေ ဖြစ်တိုင်းမှာ ချေးငှားထားတဲ့ဗဟိုဘဏ်ရဲ့ ဟာ ဖြစ်တဲ့အတွက် ရေရှည်မှာ ဗဟိုဘဏ်အနေနဲ့ ဒါကိုထိန်းနိုင် ပါ့မလားဆိုတာကို ကျွန်တော်တို့ကို ရှင်းပြပေးပါဦး။ ဒီ Monetary Data Fiscal Data တွေနဲ့ပြပြီးတော့ ရှင်းပြပေးပါဦးလို့ ကျွန်တော့ကိုလည်း ဒီပြည်ထောင်စုလွှတ်တော်ကနေ ပြောကြားရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်ထောင်စုလွှတ်တော်ကိုယ်စားလှယ်များခင်ဗျာ။ ၂၀၁၈-၂၀၁၉ ခု၊ ဘဏ္ဍာရေး နှစ်အတွင်း ပြည်ထောင်စုအစိုးရအပ်ငွေစာရင်းနဲ့ လိုငွေအားဖြည့်ဆည်းရန် မြန်မာနိုင်ငံတော်ဗဟိုဘဏ်ထံမှ ချေးငွေရယူရေးကိစ္စနဲ့စပ်လျဉ်းပြီး လွှတ်တော် ကိုယ်စားလှယ် များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို ၁၂-၃-၂၀၁၉ ရက်တွင် ကျင်းပပြုလုပ်မယ့် ပြည်ထောင်စုလွှတ်တော် အစည်း အဝေးမှာ ဆောင်ရွက်ရန်လျာထားပါကြောင်း ကြေညာပါတယ်။ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီးနဲ့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ပြန်လည်ထွက်ခွာနိုင်ပါတယ်။</speech>
</motion>
</section>
<section value="Bill">
<bill>
<title>ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီ၏ အစီရင်ခံစာအပေါ် လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဖွဲ့စည်းပုံ အခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းနဲ့စပ်လျဉ်းပြီး စိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၅-၃-၂၀၁၉ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ အဆိုပါအစီရင်ခံစာနဲ့စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ် ၆၈ ဦး အမည်စာရင်း လက်ခံရရှိပါတယ်။ ဒီနေ့မှာ ၂၀ ဦး စတင်ဆွေးနွေးဖို့ လျာထားသော်လည်း ကိုယ်စားလှယ် ၄ ဦးက မဆွေးနွေးတော့ကြောင်း တင်ပြထားပါတယ်။ တစ်ဦးချင်းဆွေးနွေးချိန် ၆ မိနစ်စီ သတ်မှတ်ထားပါတယ်။ လွှတ်တော်ကိုယ်စားလှယ်တစ်ဦးချင်း ဆွေးနွေးမှု မစတင်ခင်မှာ နာယကအနေနဲ့ လွှတ်တော်သို့ အနည်းငယ် ရှင်းလင်းတင်ပြလိုပါတယ်။ ပြည်ထောင်စုလွှတ်တော်မှာ ဖွဲ့စည်းထားတဲ့ ကော်မတီ ဒါမှမဟုတ်ရင် ကော်မရှင်၊ အဖွဲ့တစ်ခုခုက လွှတ်တော်သို့ အစီရင်ခံစာတစ်စောင် တင်သွင်းလိုတယ်ဆိုရင် သက်ဆိုင်ရာ ကော်မတီ၊ ကော်မရှင်က နာယကထံသို့ ဦးစွာတင်ပြရပါတယ်။ နာယကအနေနဲ့ ဒီလိုတင်ပြလာတဲ့ အစီရင် ခံစာပါ ကော်မတီရဲ့ သဘောထားမှတ်ချက်များဟာ လုပ်ထုံးလုပ်နည်းများနဲ့ ညီညွတ်မှု ရှိ မရှိ၊ ကျိုးကြောင်း ဆီလျော်မှု ရှိ မရှိ၊ သက်ဆိုင်ရာ ဥပဒေ၊ နည်းဥပဒေ၊ ပြဋ္ဌာန်းချက်များနဲ့ ညီ မညီကို ဦးစွာလေ့လာ သုံးသပ်ရပါတယ်။ ဒါ့အပြင် လိုအပ်လာရင် လွှတ်တော်ဆိုင်ရာ လုပ်ငန်းစဉ်အစဉ်အလာများအပါအဝင် နာယကရဲ့ အတွေ့အကြုံ၊ ဆင်ခြင်တုံတရားများနဲ့ ထပ်မံပေါင်းစပ် စဉ်းစားသုံးသပ်ပြီးမှ လွှတ်တော်သို့ အစီရင်ခံတင်ပြဖို့ ဆုံးဖြတ်ပြီးခွင့်ပြုပေးတာ ဖြစ်ပါတယ်။ ဒီနေရာမှာ အခုဆွေးနွေးကြမယ့် အစီရင်ခံစာပါတင်ပြချက်ဟာ ဖွဲ့စည်းပုံအခြေခံဥပဒေ၊ သက်ဆိုင်ရာ ဥပဒေ၊ နည်းဥပဒေများနဲ့မညီဘူးဆိုပြီး တစ်ဦးချင်း၊ တစ်ဖွဲ့ချင်းစီရဲ့ ထင်မြင်ယူဆချက်နဲ့ အမျိုးမျိုး ပြောဆို နေတာကိုလည်း ကြားသိရပါတယ်။ အခြေခံစဉ်းစားမှုမတူညီတဲ့အတွက် လွတ်လပ်စွာ သဘောထားကွဲလွဲလို့ ရသလို ဆွေးနွေးပြောကြားလို့လည်း ရပါတယ်။ နာယကအနေနဲ့လည်း အစီရင်ခံစာဖြစ်ပေါ်လာရတဲ့ အခြေခံအကြောင်းရင်း၊ အစီရင်ခံစာပါ အကြောင်းအရာဖော်ပြချက်များ၊ အခြားသော ဆက်စပ်အကြောင်းအရာများအရ ဆက်လက်ဆောင်ရွက်ဖို့ ရှိလာနိုင်တဲ့ အခြေအနေများအပေါ် အတတ်နိုင်ဆုံး စဉ်းစားသုံးသပ်ပြီး ဖွဲ့စည်းပုံအခြေခံဥပဒေအပါအဝင် သက်ဆိုင်ရာဥပဒေ၊ နည်းဥပဒေများနဲ့ ညီညွတ်အောင်၊ မဆန့်ကျင်အောင် ဆက်လက်ဆောင်ရွက်သွားမှာ ဖြစ်ပါတယ်။ ဒီလိုဆောင်ရွက်ရာမှာ ပြည်ထောင်စုလွှတ်တော် နာယကရဲ့ တာဝန်နဲ့ လုပ်ပိုင်ခွင့်များနဲ့အညီ ကျင့်သုံး ဆောင်ရွက်ပေးသွားမှာဖြစ်ပါတယ်။ လွှတ်တော်ကိုယ်စားလှယ်များအနေနဲ့လည်း မိမိတို့ရဲ့ တာဝန်၊ လုပ်ပိုင်ခွင့်၊ ရပိုင်ခွင့်နဲ့ အခွင့်အရေးများကို ရယူအသုံးပြုထားသလို ကျင့်ဝတ်နဲ့ စည်းကမ်းအပိုင်းကိုလည်း လိုက်နာ ဆောင်ရွက်ကြဖို့ ပြောကြားလိုပါတယ်။ ပထမဦးစွာ ဗိုလ်မှူးပြည့်ဖြိုးဟန် တပ်မတော်သား အမျိုးသားလွှတ်တော်ကိုယ်စားလှယ် စတင် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးပြည့်ဖြိုးဟန်(တပ်မတော်သား အမျိုးသားလွှတ်တော်ကိုယ်စားလှယ်)</mp>အားလုံးပဲ မင်္ဂလာပါခင်ဗျာ။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူး ပြည့်ဖြိုးဟန်ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေမူကြမ်းအား လေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ်မှာ ဆွေးနွေးသွားမှာ ဖြစ်ပါတယ်။ Power Point 320p:Ola Ololu ဒီအစီရင်ခံစာပါ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်းအား တင်သွင်းခဲ့မှုကိုကြည့်ရင် ဖွဲ့စည်းပုံအခြေခံဥပဒေ အခန်း(၁၂) ပုဒ်မ ၄၃၃၊ ၄၃၄၊ ၄၃၅၊ ပြည်ထောင်စု လွှတ်တော်ဆိုင်ရာ ဥပဒေ ပုဒ်မ ၆၇၊ ၆၈၊ ၆၉၊ ပြည်ထောင်စု လွှတ်တော်ဆိုင်ရာနည်းဥပဒေ ၁၃၃နှင့်အညီ တင်သွင်းခဲ့သည်ကို တွေ့ရှိရပါတယ်။ ပုဒ်မ ၂၆၁ ကို ရည်ရွယ်ချက်ကောင်းကောင်းနဲ့ ပြင်ဆင်ဖို့ တင်သွင်း ခဲ့တာကိုလည်းတွေ့ရပါတယ်။ ရည်ရွယ်ချက်ကိုကြည့်ရင် ဒီမိုကရေစီစံနှုန်းများနဲ့အညီ လွတ်လပ်၍ တရား မျှတပြီး နိုင်ငံသားများ၏ တန်းတူညီမျှမှု အခွင့်အရေးရရှိစေရန်နှင့် တိုင်းရင်းသားအများစု၏ လိုလားချက်ကို အလေးဂရုပြုဖော်ဆောင်ပေးရန် ရည်ရွယ်ကြောင်းတွေ့ရပါတယ်။ ဒါ့အပြင် ဒီလိုရည်ရွယ်ချက်ကို ဖြစ်ပေါ် လာစေဖို့ ဆိုတာကလည်း တိုင်းဒေသကြီး သို့မဟုတ် ပြည်နယ်ဝန်ကြီးချုပ်ကို သမ္မတက ရွေးချယ် အတည်ပြုခန့်အပ်ခြင်းသည် ဒီမိုကရေစီစံနှုန်း၊ နိုင်ငံသားများ၏ တန်းတူညီမျှမှုအခွင့်အရေးနှင့် တရား မျှတပြီး လွတ်လပ်မှုအခွင့်အရေးများကို အားနည်းစေလျက်ရှိသည့်အတွက် ဒီမိုကရေစီစံနှုန်းများနှင့် ညီညွတ်စေရန်၊ လွတ်လပ်၍တရားမျှတစေရန်၊ နိုင်ငံသားများ၏ တန်းတူညီမျှမှုအခွင့်အရေး ရရှိစေရန် အတွက်လည်းကောင်း၊ ဒါ့အပြင် တိုင်းရင်းသားအများစုကလည်း ကိုယ့်ကြမ္မာကိုယ်ဖန်တီးရန်၊ ဖက်ဒရယ် ဒီမိုကရေစီစနစ်ကို ကျင့်သုံးခွင့်ရရန် လိုလားတောင့်တလျက်ရှိကြသဖြင့် ဗဟိုချုပ်ကိုင်မှုစနစ် လျော့ပါး သွားစေရန်လည်းကောင်း ဖြစ်ပေါ်လာခြင်းဖြစ်ပါတယ်။ ဒီလိုဖြစ်ပေါ်လာလို့ ဆောင်ရွက်တဲ့အခါမှာ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃၊ ၁၃၅၊ ၁၃၆ တို့အရ ဆောင်ရွက်ခဲ့တာဖြစ်ပြီး နည်းဥပဒေ ၁၃၆ မှာလည်း ဥပဒေကြမ်းနဲ့ပတ်သက်၍ လေ့လာ စိစစ်ချက်ကို ဖော်ပြရမှာဖြစ်ပါတယ်။ ဒါပေမဲ့ လေ့လာစိစစ်ချက်ကို မဖော်ပြဘဲနဲ့ သဘောထားမှတ်ချက် ကိုသာ ဖော်ပြလာတဲ့အတွက်ကြောင့် ဒီဟာက ဘယ်လိုနည်းနဲ့ပဲဖြစ်ဖြစ် နည်းဥပဒေနဲ့ညီဖို့ဆိုရင် ဥပဒေကြမ်းကို လေ့လာစိစစ်တဲ့ အစီရင်ခံစာတစ်ရပ်ပေါ်ထွက်လာဖို့ လိုမှာဖြစ်ပြီး ဥပဒေမူကြမ်းအပေါ်မှာသာ နည်းဥပဒေ ၁၃၈ အရ လွှတ်တော်ကိုယ်စားလှယ်တွေကနေ ဆွေးနွေးခြင်းနဲ့ နည်းဥပဒေ ၁၃၉ အရ လွှတ်တော်ရဲ့ ဆုံးဖြတ်ချက်ကို ရယူခြင်းများနဲ့သာ ဆက်လက်ဆောင်ရွက်သွားရမှာ ဖြစ်ပါတယ်။ ဒီအစီရင်ခံစာမှာ ၄၅ ဦးပါဝင်တဲ့ ကော်မတီထဲကို ထည့်သွင်းပြီးတော့ ပြင်ဆင်ရေးကို ဆက်လက် ဆောင်ရွက်သွားမယ်ဆိုတဲ့ဟာက ဥပဒေနဲ့မညီသလို ပြင်ဆင်ရေးအတွက်ကိုလည်း ကြန့်ကြာစေမှာ ဖြစ်ပါတယ်။ ဒါကိုအမြန်ဆုံးပြင်ဆင်မှသာ တိုင်းဒေသကြီးနဲ့ပြည်နယ်တွေမှာရှိတဲ့ တိုင်းရင်းသားအများစုရဲ့ လိုလားချက်ကို အမြန်ဆုံးဖော်ဆောင်ပေးနိုင်မှာ ဖြစ်ပါတယ်။ ဒါတွေဟာ တကယ်တမ်းအားဖြင့် ဆောလျင်စွာ လုပ်ဆောင် ပေးရမယ့် ကိစ္စရပ်တွေဖြစ်သလို ဥပဒေကိုပြင်ဆင်မှုများအပေါ်မှာ မူတည်ပြီးတော့လည်း တန်းတူညီမျှ အကျိုး ခံစားခွင့်ကိုလည်း ရရှိသွားကြမှာဖြစ်ပါတယ်။ ပြီးတော့ ဥပဒေကြမ်းပါ အချက်အလက်တွေကို သိသိကြီး ဖြစ်ပါလျက်နဲ့ လမ်းကြောင်းလွဲပြီးတော့ လုပ်ဆောင်နေမှုတွေဟာလည်း လွှတ်တော်အတွင်းထဲမှာ မဖြစ်သင့်တဲ့ ကိစ္စရပ်၊ မလုပ်သင့်တဲ့ ကိစ္စရပ်တွေဖြစ်ပါတယ်။ ဥပဒေနဲ့အညီပြင်ဆင်ရေး လုပ်ငန်းအဆင့်ဆင့်ကိုလည်း သတ်မှတ်ချက်များနဲ့အညီ ဆောင်ရွက်ထားတာဖြစ်လို့ ဥပဒေကြမ်းကိုသာ လေ့လာစိစစ်ပြီးတော့ အစီရင် ခံစာအဖြစ် တင်ပြလာမယ်ဆိုရင် အခုလိုပုဒ်မ ၂၆၁ ရဲ့ ပုဒ်မခွဲများကို အကြံပြုဆွေးနွေးနေတဲ့ နေ့တစ်နေ့ပဲ ဖြစ်နေမှာဖြစ်ပါတယ်။ ယခုကတော့ ဥပဒေကြမ်းနဲ့ပတ်သက်ပြီး ဆွေးနွေးရမယ့်အစား ဥပဒေနဲ့ မညီတဲ့ သဘောထားမှတ်ချက်ကို ဆွေးနွေးနေကြရတာဟာ လူပမ်းဖြစ်သလို လွှတ်တော်၏သိက္ခာ၊ နာယကကြီးနဲ့ ကိုယ်စားလှယ်များရဲ့သိက္ခာကို အများကြီးထိပါးစေပါတယ်။ မိမိတို့ဆောင်ရွက်နေတဲ့ ဥပဒေပြုမှုလုပ်ငန်းတွေဟာ ပြည်သူလူထုအတွက် မျှ အရေးကြီး လွန်းလှတဲ့အတွက် ကြန့်ကြာသွားတာနဲ့အမျှ ပြည်သူလူထုရဲ့ အကျိုးစီးပွားကို အများကြီးထိခိုက်စေပါတယ်။ ကျွန်တော်တို့ဥပဒေပြုကြတဲ့ လွှတ်တော်ကိုယ်စားလှယ်များအားလုံးဟာ ကတိသစ္စာများနဲ့ပတ်သက်ပြီး တင်ပြပါဖွဲ့စည်းပုံအခြေခံဥပဒေဇယား ၄ ပါအတိုင်း ကတိသစ္စာပြုပြီးမှ ဆောင်ရွက်ကြတာဖြစ်တဲ့အပြင် တည်ဆဲဥပဒေအပေါ်မှာ မူတည်ပြီးတော့လည်း ဒီကတိသစ္စာကို ခံယူကြတာဖြစ်ပါတယ်။ ဒါ့ကြောင့် တည်ဆဲဥပဒေတွေအားလုံးကို တစ်သွေမတိမ်း လိုက်နာစောင့်ထိန်းကြရမှာဟာ ပြည်ထောင်စုလွှတ်တော် အတွင်းမှာရှိနေတဲ့ နာယကကြီးနဲ့ ကိုယ်စားလှယ်တော် များအားလုံး အပါအဝင်ပဲဖြစ်ပါတယ်။ ဖွဲ့စည်းပုံ အခြေခံဥပဒေ၊ ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေများနှင့် ပတ်သက်ပြီးတော့ နားလည် ကျေညက်အောင်လေ့လာသလို ဆောင်ရွက်ရမယ့် ဥပဒေပြုမှု၊ ပြင်ဆင်မှုများကို သတ်မှတ်ပေးထားတဲ့ ဥပဒေ၊ နည်းဥပဒေများနဲ့အညီ အဆင့်ဆင့်တစ်သွေမတိမ်း အမှားအယွင်းမရှိအောင် ဆောင်ရွက်ပေးကြရမှာ ဖြစ်ပါတယ်။ ယခုတော့ မိမိတို့လွှတ်တော်အတွင်း ဥပဒေပြုကြ၊ ပြင်ဆင်ကြသူများဟာ မိမိတို့လိုရာကိုဆွဲပြီးတော့ သော်လည်းကောင်း၊ ဥပဒေရဲ့ အသွားအလာပေါ်မှာမူတည်ပြီး ကျော်ဖြတ်၍သော်လည်းကောင်း၊ ယခုလို တင်ပြလာတဲ့ လေ့လာစိစစ်ချက်အစီရင်ခံစာကဲ့သို့ အမှန်တကယ် ဆောင်ရွက်ရမယ့်လုပ်ငန်းစဉ်ကို မျက်ကွယ် ပြု၍သော်လည်းကောင်း ဆောင်ရွက်နေတာကိုတွေ့ရှိရတဲ့အတွက် မိမိတို့တစ်ဦးချင်းစီရဲ့ ဂုဏ်သိက္ခာကို ကိုယ်စီထိန်းသိမ်းသွားကြဖို့ လိုအပ်ပြီဆိုတာကို တင်ပြဆွေးနွေးလိုပါတယ်။ ဥပဒေနဲ့အညီ လုပ်ပါ့မယ်လို့ ကတိတွေအလီလီပေးပြီးမှကို ဥပဒေနဲ့အညီမလုပ်တဲ့ ကိုယ်စားလှယ်များ၊ နာယကရဲ့ လုပ်ရပ်ကို ဥပဒေနဲ့ မညီတဲ့အတွက် ဘယ်နည်းနဲ့မှ လက်ခံစရာအကြောင်းမရှိပါကြောင်း တင်ပြဆွေးနွေးလိုပါတယ်။ နာယကကြီးခင်ဗျာ။ ဒါကြောင့်တင်သွင်းလာတဲ့အစီရင်ခံစာဟာ ဥပဒေနဲ့ ညီညွတ်မှုမရှိသလို ဆက်လက် ဆောင်ရွက်ရမယ့် လုပ်ငန်းအဆင့်ဆင့်ကနေပြီးတော့လည်း သွေဖည်သွားတာဖြစ်တဲ့အတွက် လေ့လာစိစစ်ရေး ပူးပေါင်းကော်မတီဟာ ပြင်ဆင်လိုတဲ့ဥပဒေကြမ်းကို သေသေချာချာလေ့လာစိစစ်ပြီးတော့ လွှတ်တော်ကို တင်သွင်းသွားရမှာပဲဖြစ်ပါတယ်။ ဒါကြောင့် သဘောထားမှတ်ချက်အစီရင်ခံစာနဲ့ ပတ်သတ်ပြီးတော့ ကန့်ကွက် ပါကြောင်းနဲ့ လုပ်ငန်းစဉ်အဆင့်ဆင့်အတိုင်း ပြန်လည်ဆောင်ရွက်သင့်ပါကြောင်း တိုက်တွန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးကျော်စိုးဦး တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကျော်စိုးဦး(တပ်မတော်သား အမျိုးသားလွှတ်တော်ကိုယ်စားလှယ်)</mp>ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ တပ်မတော်သား အမျိုးသား လွှတ်တော်ကိုယ်စားလှယ် ဗိုလ်မှူးကျော်စိုးဦး ဖြစ်ပါတယ်။ Power Point အသုံးပြုခွင့် တောင်းခံအပ် ပါတယ်။ ဦးသိန်းထွန်း ကျောင်းကုန်းမဲဆန္ဒနယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၃ ဦးက ဥပဒေနှင့်အညီတင်ပြခဲ့သည့် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းကို လေ့လာစိစစ်ရေးကော်မတီသည် ဖွဲ့စည်းပုံအခြေခံဥပဒေပုဒ်မ ၄၃၅၊ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ အရ ဖွဲ့စည်းထားတဲ့ကော်မတီဖြစ်ပြီး ယခင်ဖွဲ့စည်းထားတဲ့ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီနှင့် အဓိပ္ပာယ်၊ သဘောသဘာဝ လုံးဝမတူညီကြောင်းထောက်ပြ ဆွေးနွေးအပ်ပါတယ်။ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ၏ ဆက်လက် ဆောင်ရွက်မည့် လုပ်ငန်းစဉ်များတွင် ထည့်သွင်းပြီး တစ်ပါတည်းဆောင်ရွက်သင့်ကြောင်း ဆိုသည့်အချက်ဟာ မည်သို့မျှ သက်ဆိုင်ခြင်းမရှိသလို ပြဒါးတစ်လမ်း၊ သံတစ်လမ်းဖြစ်နေတဲ့အတွက် ကန့်ကွက်ပါတယ်။ ဦးသိန်းထွန်း ကျောင်းကုန်းမဲဆန္ဒနယ်အပါ ကိုယ်စားလှယ် ၁၄၃ ဦးမှ ဥပဒေနှင့်အညီ တင်ပြခဲ့သည့်ကိစ္စကို ဥပဒေနှင့် အညီသာဖွဲ့စည်းသည်ဟု လွှတ်တော်က အတည်ပြုထားသော ဖွဲ့စည်းပုံပြင်ဆင်ရေးပူးပေါင်းကော်မတီ၏ လုပ်ငန်းစဉ်တွင် ထည့်သွင်းဆောင်ရွက်မည်ဆိုခြင်းဟာ ဥပဒေအရလက်ခံနိုင်ဖွယ်မရှိပါ။ ဖွဲ့စည်းပုံအခြေခံ ဥပဒေပုဒ်မ ၄၃၅ အရ ပြည်ထောင်စုလွှတ်တော်က လက်ခံဆွေးနွေးရမှာသာ ဖြစ်ပါတယ်။ ပူးပေါင်းကော်မတီ၏ သဘောထားမှတ်ချက်ပါ ပူးပေါင်းကော်မတီဝင် ၅ ဦးက ပြည်ထောင်စုလွှတ်တော် ဆိုင်ရာဥပဒေ၊ နည်းဥပဒေများနှင့်အညီ ပြည်ထောင်စုလွှတ်တော်တွင် ဆွေးနွေးအတည်ပြု ဆောင်ရွက်သင့် ကြောင်း တင်ပြချက်အတိုင်းသာ ဖွဲ့စည်းပုံအခြေခံဥပဒေပုဒ်မ ၄၃၅၊ ပြည်ထောင်စုလွှတ်တော် ဆိုင်ရာ ဥပဒေပုဒ်မ ၆၉၊ ပြည်ထောင်စုလွှတ်တော်ဆိုင်ရာနည်းဥပဒေ ၁၃၃ တို့အရ ဆွေးနွေးအတည်ပြု ဆောင်ရွက် ရမှာသာဖြစ်ပါတယ်။ ဥပဒေမူကြမ်း လေ့လာစိစစ်ရေးပူးပေါင်းကော်မတီ၏ အစီရင်ခံစာကို လေ့လာကြည့်ပါက ကော်မတီ၏ တာဝန်ဟာ ဦးသိန်းထွန်း ကျောင်းကုန်းမဲဆန္ဒနယ်အပါအဝင် ကိုယ်စားလှယ် ၁၄၃ ဦးမှ ပြင်ဆင်ရန် တင်ပြခဲ့သည့် ပုဒ်မ ၂၆၁ အပေါ် လေ့လာစိစစ်တင်ပြရမှာဖြစ်သော်လည်း၊ အစီရင်ခံစာ၏ အပိုဒ် ၄၊ ၅၊ ၆၊ ရ တို့တွင် ရှေ့နောက်ညီညွတ်အောင် ပြင်ဆင်ရမည်ဟုသာ ယေဘုယျဆန်စွာဖြင့် လုံးထွေးဖော်ပြထားတာကို တွေ့ရပါတယ်။ ပုဒ်မ ၂၆၁ ပြင်ဆင်ရေးသည် ဆန္ဒခံယူပွဲ ကျင်းပပြင်ဆင်ရမည့် ဥပဒေပုဒ်မ မဟုတ်သည့် အပြင် အခန်း(၂) နိုင်ငံတော်ဖွဲ့စည်းတည်ဆောက်ပုံ၊ အခန်း(၄) ဥပဒေပြုရေး၊ အခန်း(၆) တရားစီရင်ရေး၊ အခန်း(၈) နိုင်ငံသား၊ နိုင်ငံသားများ၏ မူလအခွင့်အရေးနှင့် တာဝန်များ၊ အခန်း(၉) ရွေးကောက် တင်မြှောက်ခြင်း၊ အခန်း(၁၀) နိုင်ငံရေးပါတီများ၊ အခန်း(၁၅) အထွေထွေပြဋ္ဌာန်းချက်များ၊ ဇယား(၁) မှ (၅)အထိပါ အချက်တို့နှင့်လည်း ပတ်သက်မှုမရှိတာဖြစ်သည့်အတွက် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီ၏ လုပ်ငန်းစဉ်တွင် ထည့်သွင်းဆောင်ရွက်ရန် လုံးဝမလိုအပ်ကြောင်းနှင့် လက်ခံနိုင်ဖွယ်လုံးဝမရှိကြောင်း တင်ပြအပ်ပါတယ်။ ဖွဲ့စည်းပုံအခြေခံဥပဒေ(၂၀၀၈ ခုနှစ်)ကို ပြင်ဆင်ပါက ပြင်ဆင်ရန်လွယ်သည့်ပုဒ်မများကို စတင် ပြင်ဆင်သွားသင့်သလို အားလုံးနားလည်ကြပြီးသား ဖြစ်ပါတယ်။ တိုင်းရင်းသားပြည်သူအားလုံးနဲ့ သက်ဆိုင် သည့်ဥပဒေများကို ဦးစားပေးဆောင်ရွက်သင့်တာကိုလည်း အားလုံးကနားလည်ကြပါလိမ့်မယ်။ သို့မှသာ All Inclusive လို့ဆိုတဲ့အပေါ်မှာ ဘယ်လောက်သက်ရောက်မှုရှိလဲ။ ဘယ်လောက်အကျိုးပြုလဲ၊ ပြည်သူ တစ်ရပ်လုံးနဲ့သမိုင်းက အဆုံးအဖြတ်ပေးမှာ ဖြစ်ပါတယ်။ တိုင်းရင်းသားအခွင့်အရေးတန်းတူရရှိရန် Decentralization လို့ခေါ်တဲ့ ဗဟိုချုပ်ကိုင်မှုလျှော့ချရေးဟာ ဒီမိုကရေစီစနစ်ရဲ့ အနှစ်သာရဖြစ်တယ်လို့ မှတ်သားဖူးပါတယ်။ ဒါကြောင့် ဦးသိန်းထွန်းအပါအဝင် ကိုယ်စားလှယ် ၁၄၃ ဦးမှ ဥပဒေနှင့်အညီပြင်ဆင်ရန် တင်ပြခဲ့သည့် ပုဒ်မ ၂၆၁ ပြင်ဆင်ရေးသည် ရှောင်လွှဲ၍ မရသော ဥပဒေပြဋ္ဌာန်းချက်များအရ ဦးစားပေးဆောင်ရွက်ပေးရမယ့် အစီအစဉ်ဖြစ်ပါတယ်။ ပြည်ထောင်စု လွှတ်တော် ဒုတိယနာယကဦးဆောင်ပြီး ၄၅ ဦးဖြင့် ဖွဲ့စည်းခဲ့သည့် ပူးပေါင်းကော်မတီတွင် ထည့်သွင်း ဆောင်ရွက်စေခြင်းမှာ ဥပဒေနှင့်ညီရဲ့လား၊ မျှတမှုရောရှိရဲ့လား၊ မှန်ကန်မှုရောရှိရဲ့လားဆိုတာကို နာယက အပါအဝင် လွှတ်တော်ကိုယ်စားလှယ်များအားလုံးက ပြန်လည်စဉ်းစားသုံးသပ်ပြီးမှ ဥပဒေနှင့်အညီ မှန်ကန်စွာ ဆုံးဖြတ်ဆောင်ရွက်သင့်ပါတယ်။ လေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို စိစစ်ကြည့်ပါက ဖွဲ့စည်းပုံအခြေခံဥပဒေ ပုဒ်မ ၂၆၁ ပုဒ်မခွဲ(ခ)၊ (ဂ)၊ (ဃ)၊ (င)ပါပြဋ္ဌာန်းချက်များနှင့်စပ်လျဉ်း၍ လေ့လာသုံးသပ်ထား မှုမရှိခြင်း၊ ဖွဲ့စည်းပုံအခြေခံဥပဒေပုဒ်မ ၄၃၃၊ ၄၃၅ နှင့် ပြည်ထောင်စုလွှတ်တော် ဆိုင်ရာနည်းဥပဒေ ၁၃၃ တို့အရ တင်ပြသော ဖွဲ့စည်းပုံအခြေခံဥပဒေပုဒ်မ ၂၆၁ ပုဒ်မခွဲ(ခ)၊ (ဂ)၊ (ဃ)နှင့် (င)တို့နှင့်စပ်လျဉ်း၍ ပြည်ထောင်စုလွှတ်တော်နည်းဥပဒေ ၁၃၃ မှ ၁၄၃ အထိပါ ပြဋ္ဌာန်းချက်များ လုပ်ထုံး လုပ်နည်းနှင့်ညီညွတ်စွာ ပြီးပြတ်အောင်ဆောင်ရွက်မှုမရှိခြင်း၊ ဥပဒေနှင့်အညီတင်ပြသော ဖွဲ့စည်းပုံအခြေခံ ဥပဒေပြင်ဆင်သည့် ဥပဒေမူကြမ်းအား သီးခြားတင်သွင်းပြင်ဆင်ရန် သင့်မြတ်မှုမရှိကြောင်း သုံးသပ် ထားခြင်း၊ ဖွဲ့စည်းပုံအခြေခံဥပဒေပြင်ဆင်ရေးပူးပေါင်းကော်မတီ၏ လုပ်ငန်းစဉ်များတွင် တစ်ပါတည်း ထည့်သွင်းဆောင်ရွက်သင့်ကြောင်း ဥပဒေနှင့်မညီဘဲ သုံးသပ်တင်ပြထားခြင်းများကို ဥပဒေ၊ နည်းဥပဒေ များပါ ပြဋ္ဌာန်းချက်များတွင် ပါဝင်ခြင်းမရှိပါဘဲ အစီရင်ခံတင်ပြထားကြောင်းတွေ့ရပါတယ်။ နိဂုံးချုပ်အနေဖြင့် ပုဒ်မ ၂၆၁ ပုဒ်မခွဲ(ခ)၊ (ဂ)၊ (ဃ)၊ (င)တို့အား ပြင်ဆင်ရန်၊ ဖွဲ့စည်းပုံအခြေခံဥပဒေ၊ ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေများနှင့်အညီသာ ဆောင်ရွက်ရန်၊ နာယကနှင့်တကွ လွှတ်တော်ကိုယ်စားလှယ်များ အားလုံးကို လေးလေးနက်နက် တိုက်တွန်းပါကြောင်းနှင့် ဖွဲ့စည်းပုံအခြေခံ ဥပဒေ နှင့်တည်ဆဲဥပဒေများကို ထပ်ခါထပ်ခါ ကျော်လွန်လုပ်ဆောင်နေမှုများသည် ရည်ရွယ်ချက်ရှိစွာ လုပ်ဆောင်နေသူများ၏ တာဝန်သာဖြစ်ကြောင်းနှင့် ဥပဒေပြုလွှတ်တော်သည် ဥပဒေကို လေးစားလိုက်နာ၍ ဥပဒေပြုကြရမည်ဖြစ်ရာ ဥပဒေနှင့်မညီသော လုပ်ရပ်များကြောင့် ပြည်သူလူထု၏ ယုံကြည်မှုကို ပျက်ပြား စေပြီး ပြည်သူလူထု၏ အကျိုးစီးပွားကို ထိခိုက်စေမည့် လုပ်ဆောင်မှုများ မဖြစ်ပွားစေရေး ထောက်ပြ ဆွေးနွေးရင်းနိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးမောင်မြင့် မင်းကင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="359">ဦးမောင်မြင့်(မင်းကင်းမဲဆန္ဒနယ်၊ စစ်ကိုင်းတိုင်းဒေသကြီး)</mp>လေးစားအပ်တဲ့ နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော့အနေနဲ့ ကျောင်းကုန်းမဲဆန္ဒနယ်က ဦးသိန်းထွန်းနဲ့ လွှတ်တော်ကိုယ်စားလှယ် ၁၁၃ ဦးတို့က ၈-၂-၂၀၁၉ ရက်နေ့က လက်မှတ်ရေးထိုးတင်သွင်းပြီးတော့မှ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေနဲ့ ပတ်သက်ပြီးတော့မှ ဆွေးနွေးသွားမှာ ဖြစ်ပါတယ်။ သူ့ရဲ့ ဥပဒေကြမ်းတင်သွင်းခြင်းဟာ ဖွဲ့စည်းပုံအခြေခံဥပဒေပုဒ်မ ၄၃၃၊ ၄၃၅ နဲ့ နည်းဥပဒေ ၁၃၃ နဲ့လည်း ကိုက်ညီမှုရှိတယ်ဆိုတာ ဦးစွာ တင်ပြလိုပါတယ်။ ဒီဥပဒေကြမ်းကို လေ့လာစိစစ်ရေး ပူးပေါင်း ကော်မတီနဲ့ စိစစ်ခဲ့ပြီးတော့မှ ၅-၃-၂၀၁၉ ရက်နေ့ကတော့ ပြည်ထောင်စုလွှတ်တော်မှာ စိစစ်တွေ့ရှိချက် တွေကို ချပြခဲ့တာ အားလုံးတွေ့ရှိပြီးဖြစ်ပါတယ်။ ဒေါက်တာမြတ်ဉာဏစိုး ပြောပြသွားတဲ့ အချက်ထဲက ပုဒ်မ ၂၆၁ ကို ပြင်ဖို့အတွက်ဆိုရင် အခြေခံဥပဒေ အခန်း (၁) နိုင်ငံတော်ရဲ့ အခြေခံမူများကို စတင်ပြင်ဆင် ရမယ်။ ဒါမှ ရှေ့နောက်ညီညွတ်မယ်လို့ ပြောတာကို မှတ်သားမိပါတယ်။ အခြေခံမူမှာ ၂၁ ရာစု ပင်လုံ ညီလာခံက အတည်ပြုပြီးဖြစ်တဲ့ နိုင်ငံတော်ကို ဒီမိုကရေစီနဲ့ ဖက်ဒရယ်စနစ်ကို အခြေခံသော ပြည်ထောင်စု အဖြစ် ဖွဲ့စည်းရမည်ဆိုတဲ့အချက်နဲ့ ကိုက်ညီဖို့ဖြစ်တယ်လို့လည်း ဆိုပါတယ်။ ဒီနေရာမှာ ကျွန်တော်တင်ပြချင်တာကတော့ အခုကျင့်သုံးနေတဲ့စနစ်က သမ္မတက ဝန်ကြီးချုပ်ကို တိုက်ရိုက်ရွေးချယ်ခန့်အပ်တဲ့စနစ်ပါ။ ဒါကို ဝန်ကြီးချုပ်တွေကို သက်ဆိုင်ရာ ပြည်နယ်/တိုင်းအလိုက် လွှတ်တော်ကိုယ်စားလှယ်တွေက မဲအဆင့်နဲ့ရွေးချယ်ပြီးတော့မှ သမ္မတက အတည်ပြုခန့်အပ်တဲ့ စနစ်ကို ပြောင်းဖို့ပဲ တင်ပြတာပါ။ အဲဒီ System လေး ပြောင်းသွားတာနဲ့ပဲ နိုင်ငံတော်ရဲ့ အခြေခံမူ ပုဒ်မ ၈ မှာပါတဲ့ “နိုင်ငံတော်ကို ပြည်ထောင်စုစနစ်ဖြင့် ဖွဲ့စည်းတည်ဆောက်ရမည်” ဆိုတဲ့ အချက်ကိုပဲ “နိုင်ငံတော်ကို ဒီမိုကရေစီနဲ့ ဖက်ဒရယ်စနစ်ကို အခြေခံသော ပြည်ထောင်စုအဖြစ် ဖွဲ့စည်းရမည်လို့ ပြင်ဆင်ဆောင်ရွက် ပြီးမှသာ ရှေ့နောက် ညီညွတ်မယ် ဆိုတာဟာ မခိုင်လုံပါဘူး။ ခင်ဗျားတို့ နားလည်တဲ့ ဖက်ဒရယ်ဆိုတာ အဲဒီအဆင့်လောက်ပဲလားလို့ ကျွန်တော်မေးချင်တယ်။ အမှန်တကယ်တော့ ဖက်ဒရယ်နဲ့မဆိုင်ဘူး။ ဖက်ဒရယ်ရဲ့ sac@åmcos? Power Sharing . Resource Sharing osaemusolosul Of:98:300:603 အပေါ်မှာ ဒီလောက်မှ နားလည်မှုမပေးနိုင်ဘူးဆိုရင်၊ ဒီလောက်မှမလိုက်လျောနိုင်ဘူးဆိုလို့ရှိရင်တော့ ကြိုက်တဲ့ဖက်ဒရယ်လုပ်ပါ။ မအောင်မြင်စေရဘူးလို့ ကျွန်တော်ကြိုပြီးပြောလိုက်ချင်ပါတယ်။ ကျွန်တော့ရှေ့က တပ်မတော်သား ကိုယ်စားလှယ်နှစ်ဦးကလည်း ဆွေးနွေးပြီးဖြစ်လို့ ကျွန်တော် ချဉ်းကပ်မှု ပုံစံတစ်ခုနဲ့ တင်ပြလိုပါတယ်။ Another Object နဲ့ပြောရမယ်ဆိုရင်တော့ အခြေခံမူ ပုဒ်မ ၈ ကို ပြင်ဆင်ရပါမယ်ဆိုလို့ရှိရင်လည်း အဲဒီဥပဒေကြမ်းကြီးကို ကျွန်တော်တို့ကို ပြန်ချပေးလိုက်ပါ။ ကျွန်တော်တို့က လိုတာကို ဘောင်ဝင်အောင်ရေးပြီး ဥပဒေနဲ့အညီပြန်ပြီးတော့မှ ထပ်တင်လို့ရပါတယ်။ အခုတော့ ကျွန်တော်တို့က ကျွန်တော်ကတော့ တစ်ဦးတည်းက အသိအမှတ်မပြုတဲ့ ၄၅ ဦးကော်မတီ အောက်ကို သွပ်သွင်း လိုက်တယ်ဆိုတာ ရိုးသားမှုမရှိဘူး။ တစ်ဖက်သတ်အနိုင်ကျင့်တယ်လို့ ကျွန်တော် ခံစားရပါတယ်။ ဒီမိုကရေစီဟာ အပြန်အလှန် လေးစားမှုရှိဖို့လိုပါတယ်။ အများစုရဲ့ ဆန္ဒပဲဆိုပေမယ့် အနည်းစုရဲ့ ဆန္ဒကိုလည်း ပစ်ပယ်ထားခြင်းဟာ ဒီမိုကရေစီကျင့်စဉ်နဲ့လည်း မညီဘူးလို့ တည့်တည့်ပဲ ပြောချင်ပါတယ်။ နောက်တစ်ခုကတော့ ကျွန်တော်တို့က လွှတ်တော်ပါ။ လွှတ်တော်က ဥပဒေပြုရေးမဏ္ဍိုင်ရဲ့ အချုပ်အခေါင်ပါ။ ဒါကို ၂၁ ရာစုပင်လုံရဲ့ ဆုံးဖြတ်ချက်မို့ မဖြစ်မနေလိုက်နာရမယ်ဆိုတဲ့ မူဝါဒသွပ်သွင်း ခြင်းမျိုးကို ကျွန်တော် လုံးဝလက်မခံနိုင်ပါဘူး။ ပြည်သူ့ကိုယ်စားလှယ်တွေရဲ့ ဂုဏ်သိက္ခာ၊ လွှတ်တော်ရဲ့ ဂုဏ်သိက္ခာကို ချိုးနှိမ်ရာရောက်တဲ့ အယူအဆတွေဖြစ်တယ်လို့ ပြောချင်ပါတယ်။ လွှတ်တော်ဟာ ၂၁ ရာစု ပင်လုံရဲ့ အမိုးအောက်မှာ အဖီစွဲထားတဲ့ တဲမဟုတ်ဘူးလို့ ကျွန်တော်ရှင်းရှင်းပဲ ပြောချင်ပါတယ်။ ဒီလို ပြောလိုက်လို့ ၂၁ ရာစုပင်လုံမှာ လုပ်ကိုင်နေကြတဲ့သူတွေကို စော်ကားလိုခြင်းအလျဉ်းမရှိဘူးဆိုတာ သိစေ ချင်ပါတယ်။ ဒါပေမယ့် ၂၁ ရာစုပင်လုံကသတ်သတ် လွှတ်တော်ကသတ်သတ် ဖြစ်ပါတယ်။ ဒီလို ရောကြိတ်တာမျိုး ကျွန်တော်တို့ လွှတ်တော်ကိုယ်စားလှယ်တွေက ၂၁ ရာစုပင်လုံ သဘောတူညီချက်ကို Road Map လို လိုက်နာရမယ်ဆိုတာမျိုး ပြောတာကတော့ စိတ်မကောင်းပါဘူး။ ဒါဆိုလို့ရှိရင် ကျွန်တော်မေးချင်တယ်။ အဲဒီ ၂၁ ရာစု ပင်လုံကနေပြီးတော့မှ ပုဒ်မ ၅၉(စ)တို့၊ ၄၃၆ တို့ကို ပြင်ဖို့ သဘောတူမယ် ဆိုရင် ကျွန်တော်တို့ လွှတ်တော်က လိုက်နာဖို့လိုသလားလို့ ကျွန်တော်မေးချင်ပါတယ်။ တကယ်တော့ ကျွန်တော်တို့ သမိုင်းမှာ ၁၉၄ရ ခုနှစ်၊ ပင်လုံနဲ့ပဲ ကျွန်တော်တို့ အခုချိန်ထိ ရွာလည်နေတာပါ။ အဲဒီ ၂၁ ရာစု ပင်လုံဆိုတာကြီးနဲ့ ထပ်ပြီးတော့မှ ရွာမလည်ပါရစေနဲ့လို့ ကျွန်တော် ပြောချင်ပါတယ်။ နိဂုံးချုပ်အနေနဲ့ တင်ပြချင်တာကတော့ နံပါတ်(၁) အခြေခံမူကိုမပြင်ဘဲနဲ့ ရိုးသားမှုရှိမယ်ဆိုရင် ပုဒ်မ ၂၆၁ ကို ပြင်လို့ရပါတယ်။ နံပါတ်(၂) မပြင်မဖြစ်ပြင်ရမယ်ဆိုရင်လည်း ဥပဒေကြမ်းကို ပြန်ချပေးပါ။ ပြင်ဆင်ရေးသားပြီးတော့မှ ထပ်မံပြီးတော့မှ တင်ပြနိုင်ပါတယ်။ နံပါတ်(၃) ၄၅ ဦးကော်မတီရဲ့ အောက်ကို ဥပဒေကြမ်းသွပ်သွင်းခြင်းဟာ ဥပဒေနဲ့အညီတင်သွင်းတာကို ဥပဒေနဲ့မညီဘူးလို့ ကျွန်တော်တို့က ကန့်ကွက် ထားတဲ့ကော်မတီအောက် ထည့်ခြင်းဖြစ်လို့ ရေထဲကိုနွားနို့ရောသလိုဖြစ်နေပါကြောင်း၊ နံပါတ်(၄)ကတော့ ၂၁ ရာစုပင်လုံရဲ့ ဆုံးဖြတ်ချက်တွေကို လွှတ်တော်က မဖြစ်မနေလိုက်နာရမယ်ဆိုတဲ့ သွပ်သွင်းခြင်းမျိုးကို လက်မခံပါကြောင်း တင်ပြရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ်မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="870">ဒေါက်တာခွန်ဝင်းသောင်း (မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ ပြည်သူ့ကိုယ်စားလှယ်ကြီးများအားလုံးပဲ မင်္ဂလာပါလို့ နှုတ်ခွန်းဆက်သပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း လေ့လာ စိစစ်ရေးပူးပေါင်းကော်မတီရဲ့ အစီရင်ခံစာကို ဆွေးနွေးဖို့ Power Point အသုံးပြုခွင့်တောင်းခံအပ် ပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေကြမ်းထဲက ပုဒ်မ ၂၆၁ ရဲ့ ပုဒ်မခွဲတွေနဲ့ သက်ဆိုင်တဲ့ အဲဒီဥပဒေမူကြမ်းရဲ့ ရည်ရွယ်ချက်အတွက် အကျိုးအကြောင်းဖော်ပြချက်ကို ထပ်မံတင်ပြ လိုပါတယ်။ တိုင်းဒေသကြီး သို့မဟုတ် ပြည်နယ်ဝန်ကြီးချုပ်ကို သမ္မတက ရွေးချယ်အတည်ပြု ခန့်အပ် ခြင်းသည် ဒီမိုကရေစီစံနှုန်း၊ နိုင်ငံသားများ၏ တန်းတူညီမျှမှု အခွင့်အရေးနှင့် တရားမျှတပြီး လွတ်လပ်မှု အခွင့်အရေးများကို အားနည်းစေလျက်ရှိသည့်အတွက် ဒီမိုကရေစီစံနှုန်းများနှင့် ညီညွတ်စေရန်၊ လွတ်လပ်၍ တရားမျှတစေရန်၊ နိုင်ငံသားများ၏ တန်းတူညီမျှမှု အခွင့်အရေးရရှိစေရန်တို့အတွက် တင်သွင်းခြင်း ဖြစ်ပါသည်။ ထို့အပြင် တိုင်းရင်းသားအများစုကလည်း ကိုယ့်ကြမ္မာ ကိုယ်ဖန်တီးရန်၊ ဖက်ဒရယ်ဒီမိုကရေစီ စနစ်ကို ကျင့်သုံးခွင့်ရရန် လိုလားတောင့်တလျက် ရှိကြသဖြင့် ဗဟိုချုပ်ကိုင်မှုစနစ်လျော့ပါးသွားစေရန် ပြင်ဆင်သည့် ဥပဒေကို တင်သွင်းရခြင်းဖြစ်ပါသည်လို့ ဖော်ပြထားချက်အရ အခြေခံဥပဒေရဲ့ ပုဒ်မ ၂၆၁နဲ့ အပိုဒ်ခွဲတို့ကို မဖြစ်မနေ ပြင်ဆင်မယ်ဆိုရင်တော့ ယခုလိုပြင်ဆင်ချင်တာကို တင်ပြဆွေးနွေးရခြင်း ဖြစ်ပါတယ်။ ဖွဲ့စည်းပုံအခြေခံဥပဒေ ပုဒ်မ ၂၆၁ ပုဒ်မခွဲ(ခ)ရဲ့ ပုဒ်မခွဲငယ်(၁)ကို သက်ဆိုင်ရာ တိုင်းဒေသကြီး သို့မဟုတ် ပြည်နယ်လွှတ်တော် ကိုယ်စားလှယ်များထဲမှ သတ်မှတ်ထားသည့် အရည်အချင်းများနှင့် ပြည့်စုံ သော သင့်လျော်သည့်ရဲ့ နောက်မှာ ရွေးကောက်ခံဆိုတဲ့ စကားလုံးကို ထပ်မံအစားထိုး ပြင်ဆင်လိုပါတယ်။ အထက်ဖော်ပြပါ ဥပဒေမူကြမ်းရဲ့ ရည်ရွယ်ချက်အတွက် အကျိုးအကြောင်းဖော်ပြချက်ပါအတိုင်း ဒီမိုကရေစီစနစ်များနဲ့ ညီညွတ်စေဖို့၊ ကိုယ့်ကြမ္မာကိုယ်ဖန်တီးခွင့်နဲ့ ဖက်ဒရယ်ဒီမိုကရေစီစနစ် ကျင့်သုံး ခွင့်ရဖို့အတွက် ပြင်ဆင်အစားထိုးရခြင်းပဲ ဖြစ်ပါတယ်။ ဒီလိုပြင်ဆင်တာနဲ့အညီ သဟဇာတ ဖြစ်စေဖို့အတွက် ဆိုရင် ဖွဲ့စည်းပုံအခြေခံဥပဒေပုဒ်မ ၂၆၁ အပိုဒ်ခွဲ(က) ပုဒ်မခွဲငယ် အမှတ်စဉ်(၄) ရဲ့ နောက်မှာ အမှတ်စဉ်(၅) အဖြစ်နဲ့ “တိုင်းဒေသကြီးနှင့် ပြည်နယ်များ၌ ကိုယ်စားလှယ်အဖြစ် ရွေးကောက်တင်မြှောက်ခံရသူ” ဆိုတဲ့စကားကို ထပ်မံဖြည့်စွက်လိုပါတယ်။ ဒါမှသာ စစ်မှန်၍စည်းကမ်းပြည့်ဝသော ပါတီစုံဒီမိုကရေစီစနစ် ထွန်းကားဖို့အတွက် အားပေးရာရောက်မှာ ဖြစ်ပါတယ်။ ဒီမိုကရေစီရဲ့အသက်ဟာ ရွေးကောက်တင်မြှောက်ခြင်းဖြစ်လို့ ဒီမိုကရေစီစံနှုန်းများနဲ့ညီဖို့နဲ့ ကိုယ့်ကြမ္မာ ကိုယ်ဖန်တီးနိုင်ဖို့အတွက် ခုလိုပြင်ဆင်ဖြည့်စွက်ရခြင်းပဲ ဖြစ်ပါတယ်။ ထပ်မံဖြည့်စွက် ဆွေးနွေးရမယ် ဆိုရင်တော့ အစီရင်ခံစာပါ စိစစ်တွေ့ရှိချက်အရ “ပုဒ်မ ၂၆၁ ကို ပြင်ဆင်မည်ဆိုပါက ဆက်နွယ်နေသော ပုဒ်မများကိုပါ ထည့်သွင်းစိစစ်ရန်လိုအပ်ကြောင်း တွေ့ရှိရပါသည်” ဆိုတဲ့ထောက်ပြချက်အတိုင်း ပုဒ်မ ၂၆၁ အပိုဒ်ခွဲ(က)ရဲ့ ပုဒ်မခွဲငယ်(၅) အဖြစ် အခုလိုဆက်စပ်ပြီး ဖြည့်စွက်ပြင်ဆင်လိုတာပဲ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နောက်အဆုံးအနေနဲ့ တင်ပြ လိုတာကတော့ သိပ်လှချင်ရှာတဲ့ တောသူမလေးတစ်ယောက် မြို့ကိုတက်လို့ မိတ်ကပ်တွေ ဝမ်းဆက်ဝယ်ပြီး မျက်နှာတစ်ခုတည်းကိုပဲ ကွက်ကွက်လေး အလှပြင်ထားရင် ကြည့်ရရှုရ အဆင်မပြေသလိုပါပဲ။ မျက်နှာလေး ကွက်ပြီး ထင်တိုင်းကျဲသမျှ ပြင်တိုင်းလည်းမလှနဲ့ အသွင်ဒီဇိုင်းသရဲမသဖွယ် မဖြစ်ရလေအောင် “ပုဒ်မ ၂၆၁ တစ်ခုတည်းကိုသာ သီးသန့်ပြင်ဆင်ခြင်းထက် ဆက်နွယ်နေသော ပုဒ်မများကိုပါ ထည့်သွင်းစိစစ်ရန် လိုအပ်ကြောင်း”ဆိုတဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာအတိုင်း ဆောင်ရွက်ပါက သင့်လျော်မှုရှိပါကြောင်း တင်ပြဆွေးနွေး အပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးကြီးညွန့်ဝင်းအောင် တပ်မတော်သား အမျိုးသားလွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးညွန့်ဝင်းအောင် (တပ်မတော်သား အမျိုးသားလွှတ်တော်ကိုယ်စားလှယ်)</mp>ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးကြီး ညွန့်ဝင်းအောင် ဖြစ်ပါတယ်။ ကျွန်တော့ရဲ့ တင်ပြမှုမှာ Power Point အသုံးပြုခွင့်ပြုပါ။ ဦးသိန်းထွန်း ဖွဲ့စည်းပုံအခြေခံ ဥပဒေပုဒ်မ ၄၃၅ အရ ပြည်ထောင်စုလွှတ်တော်က လက်ခံဆွေးနွေးရမှာသာ ဖြစ်ပါတယ်။ ၂၀၁၉ ခုနှစ်၊ ဖေဖော်ဝါရီလ ၁၉ ရက်နေ့မှာကျင်းပတဲ့ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်အစည်းအဝေး အဋ္ဌမနေ့မှာ ပြည်ထောင်စုလွှတ်တော် နာယကကြီးက ဦးသိန်းထွန်း၊ အပါအဝင် ပြည်ထောင်စုလွှတ်တော် ကိုယ်စားလှယ်(၁၄၃)ဦးက ဖွဲ့စည်းပုံအခြေခံဥပဒေ(၂၀၀၈ခုနှစ်) ပုဒ်မ ၄၃၃၊ ၄၃၅ နဲ့ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ တို့အရ လက်မှတ်ရေးထိုး တင်ပြ လာတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေကြမ်းနှင့်စပ်လျဉ်း၍ လွှတ်တော် ဆိုင်ရာနည်းဥပဒေနှင့်အညီ ဆက်လက်ဆောင်ရွက်မည်ဖြစ်ကြောင်း လွှတ်တော်သို့ အသိပေးတင်ပြခဲ့ပါတယ်။ လွှတ်တော်ကိုယ်စားလှယ်ကြီး ဦးသိန်းထွန်းနှင့်အဖွဲ့ တင်ပြမှုဟာဆိုရင် ဥပဒေများနှင့်အညီ တင်ပြ ခြင်းဖြစ်တဲ့အတွက် နာယကကြီးက ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃၊ ၁၃၅ တို့နှင့်အညီ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် လေ့လာစိစစ်ရေးပူးပေါင်းကော်မတီကို ပြည်ထောင်စု လွှတ်တော်ရုံးရဲ့ ၁၉-၂-၂၀၁၉ ရက်စွဲပါအမိန့်ကြော်ငြာစာအမှတ်(၁၄/၂၀၁၉)ဖြင့် ဖွဲ့စည်းတာဝန်ပေးအပ် ခဲ့ကြောင်း သိရှိရပါတယ်။ ထိုသို့ ဆောင်ရွက်မှုများအားလုံးဟာဆိုရင် ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်)နှင့် ပြည်ထောင်စုလွှတ်တော်ဆိုင်ရာ နည်းဥပဒေများပါ ပြဋ္ဌာန်းချက် များအတိုင်း တစ်ဆင့်ပြီးတစ်ဆင့် ဆောင်ရွက်ချက်များဖြစ်ကြောင်း တွေ့မြင်ရပါတယ်။ တင်ပြပါ ဥပဒေကြမ်းလေ့လာစိစစ်ရေး ပူးပေါင်းကော်မတီဟာဆိုရင် ပြည်ထောင်စုလွှတ်တော် ဆိုင်ရာနည်းဥပဒေ ၁၃၅ အရ ဦးသိန်းထွန်းတို့ တင်သွင်းတဲ့ဥပဒေကြမ်းကို စိစစ်ရမှာဖြစ်ပါတယ်။ နည်းဥပဒေ ၁၃၈ အရလည်း ယင်းပြင်ဆင်သည့် ဥပဒေကြမ်းမှာပါတဲ့ ပုဒ်မများကိုသာ ဆွေးနွေးရမှာဖြစ်ပါတယ်။ ပူးပေါင်းကော်မတီရဲ့ လေ့လာစိစစ်ချက်များကိုရရှိရင် ၎င်းလေ့လာစိစစ်ချက်တွေကို လွှတ်တော် ကိုယ်စားလှယ်ကြီးများက လေ့လာဖတ်ရှုပြီးမှသာ နာယကကြီးခွင့်ပြုတဲ့ ကိုယ်စားလှယ်များဟာ ယင်း ဥပဒေကြမ်းမှာပါရှိတဲ့ ပုဒ်မများပါကိစ္စရပ်တွေကိုပဲ လွှတ်တော်အတွင်း ဆွေးနွေးရမှာဖြစ်ပါတယ်။ ဆွေးနွေးချက်များအားလုံးပြီးဆုံးမှသာ ၎င်းကိစ္စနဲ့စပ်လျဉ်းပြီး ပြည်ထောင်စုလွှတ်တော်၏ အဆုံးအဖြတ်ကို ရယူရမှာဖြစ်ကြောင်း ကိုယ်စားလှယ်အားလုံး ဂဃနဏ ဖတ်မှတ်ထားရင် သိကြမှာဖြစ်ပါတယ်။ တင်ပြပါလေ့လာစိစစ်ရေးပူးပေါင်းကော်မတီမှ ၄-၃-၂၀၁၉ ရက်စွဲနဲ့ ထုတ်ပြန်တဲ့ သဘောထား မှတ်ချက် အစီရင်ခံစာကို ၂၀၁၉ ခုနှစ်၊ မတ်လ ၅ ရက်နေ့မှာကျင်းပတဲ့ ဒုတိယအကြိမ် ပြည်ထောင်စု လွှတ်တော် (၁၁)ကြိမ်မြောက် ပုံမှန်အစည်းအဝေး (၁၂)ရက်မြောက်နေ့မှာ ကော်မတီရဲ့ အတွင်းရေးမှူး ဒေါက်တာမြတ်ဉာဏစိုးမှ လွှတ်တော်သို့ ဖတ်ကြားတင်ပြခဲ့ပါတယ်။ တင်ပြပါ လေ့လာစိစစ်ရေးပူးပေါင်း ကော်မတီရဲ့ အစီရင်ခံစာမှာ ပြည်ထောင်စုလွှတ်တော်ဆိုင်ရာနည်းဥပဒေ ၁၃၅ ပါအတိုင်း ဦးသိန်းထွန်း အပါအဝင် ပြည်ထောင်စုလွှတ်တော်ကိုယ်စားလှယ် ၁၄၃ ဦးတို့ကတင်ပြတဲ့ ဖွဲ့စည်းပုံအခြေခံဥပဒေ ဒုတိယ အကြိမ်ပြင်ဆင်သည့် ဥပဒေကြမ်းပါပုဒ်မ ၂၆၁ ပုဒ်မခွဲ(ခ)၊ (ဂ)၊ (ဃ)၊ (င)တို့နဲ့စပ်လျဉ်းတဲ့ လေ့လာ စိစစ်ချက်များကို အစီရင်ခံရမှာဖြစ်ပေမဲ့လည်း မသိကျိုးကျွံပြုပြီးတော့ လေ့လာသုံးသပ်ထားမှုမရှိကြောင်း တွေ့ရှိရပါတယ်။ အဲဒါအပြင် ဖွဲ့စည်းပုံအခြေခံဥပဒေ(၂၀၀၈ ခုနှစ်) ပုဒ်မ ၄၃၃၊ ၄၃၅ နဲ့ ပြည်ထောင်စု လွှတ်တော်ဆိုင်ရာနည်းဥပဒေ ၁၃၃ တို့အရ ပြင်ဆင်ရန်တင်ပြထားတဲ့ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပုဒ်မ ၂၆၁ ပုဒ်မခွဲ (ခ)၊ (ဂ)၊ (ဃ)၊ (င)တို့ကို ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ မှ ၁၃၉ အထိ ပြဋ္ဌာန်းချက်ပါ လုပ်ထုံးလုပ်နည်းများကို ဂရုမမူ အလေးအနက်မထားဘဲ ဆောင်ရွက်သကဲ့သို့ ဖြစ်နေကြောင်း တွေ့ရှိရပါတယ်။ အဲဒါအပြင် ပြည်ထောင်စုလွှတ်တော်ဆိုင်ရာ နည်းဥပဒေ ၁၃၅ နဲ့အညီ ဖွဲ့စည်းထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့်ဥပဒေကြမ်း လေ့လာစိစစ် ပူးပေါင်းရေးကော်မတီဟာ သူ့ရဲ့ အဓိကလုပ်ငန်းတာဝန်ဖြစ်တဲ့ ပြင်ဆင်သည့် ဥပဒေမူကြမ်းနှင့် စပ်လျဉ်း သည့် အကြောင်းအရာများကို သုံးသပ်မှုမရှိဘဲ အခြားကော်မတီတစ်ခုရဲ့လုပ်ငန်းမှာ ထည့်သွင်းဆောင်ရွက်ရန် တင်ပြလာမှုဟာဆိုရင် ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ မှ ၁၃၉ အထိ လုပ်ငန်းစဉ်များမှ လုံးဝသွေဖည်နေတာကို တွေ့ရပါတယ်။ သို့ဖြစ်ပါ၍ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေး ပူးပေါင်းကော်မတီသည် ဦးသိန်းထွန်းအပါအဝင် ပြည်ထောင်စုလွှတ်တော် ကိုယ်စားလှယ် ၁၄၃ ဦးတို့ရဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့်ဥပဒေကြမ်းပါ ပုဒ်မ ၂၆၁ ပုဒ်မခွဲ (ခ)၊ (ဂ)၊ (ဃ)၊ (င)တို့နှင့်စပ်လျဉ်းပြီး လေ့လာသုံးသပ်မှုမရှိဘဲ တင်ပြလာသောကြောင့် လေ့လာတွေ့ရှိချက်နှင့် သဘောထား မှတ်ချက် အစီရင်ခံစာကို ကန့်ကွက်ပါကြောင်းနဲ့ ပြည်ထောင်စုလွှတ်တော် နာယကကြီးအနေဖြင့်လည်း တင်ပြပါ ဥပဒေကြမ်းလေ့လာစိစစ်ရေး ပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာဟာဆိုရင် ပြည်ထောင်စုလွှတ်တော် နည်းဥပဒေ ၁၃၅ ပါ လုပ်ထုံးလုပ်နည်းများအတိုင်း ဆောင်ရွက်ခြင်းမပြုဘဲ တင်ပြလာမှုကိုလက်ခံပြီး ဆွေးနွေးလိုတဲ့ လွှတ်တော်ကိုယ်စားလှယ်များ အမည် စာရင်းကို တင်သွင်းနိုင်ကြောင်း ကြေညာခဲ့တဲ့အတွက် ဖွဲ့စည်းပုံအခြေခံဥပဒေ (၂၀၀၈ ခုနှစ်)ပုဒ်မ ရရ ပုဒ်မခွဲ(ဃ)နှင့် ပြည်ထောင်စုလွှတ်တော် နည်းဥပဒေ ၁၉(ဇ)တို့ကို သွေဖည်တဲ့ လုပ်ဆောင်မှုများဖြစ်တဲ့ အတွက် ကန့်ကွက်ပါတယ်။ ၎င်းအစီရင်ခံစာပါလုပ်ငန်းစဉ်များအား အတည်ပြုနိုင်ရေးမဲခွဲပြီး လွှတ်တော်ရဲ့ အဆုံးအဖြတ်ကို ရယူမည်ဆိုပါကလည်း ဖွဲ့စည်းပုံပြင်ဆင်ရေး လုပ်ငန်းစဉ်နှင့် လုံးဝသက်ဆိုင်ခြင်းမရှိတဲ့ အတွက် ကန့်ကွက်ပါတယ်။ ဖွဲ့စည်းပုံအခြေခံဥပဒေ ပြင်ဆင်ရေးအတွက် ပေးထားတဲ့ကတိအတိုင်း ပြဋ္ဌာန်း ချက်များနှင့်အညီသာ တိတိကျကျ လိုက်နာဆောင်ရွက်နိုင်ပါရန် တင်ပြအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဒေါ်ခင်စောဝေ ရသေ့တောင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="334">ဒေါ်ခင်စောဝေ(ရသေ့တောင်မဲဆန္ဒနယ်၊ ရခိုင်ပြည်နယ်)</mp>အားလုံးမင်္ဂလာပါရှင်။ ကျွန်မ ကတော့ ရခိုင်ပြည်နယ်၊ ရသေ့တောင်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဒေါ်ခင်စောဝေ ဒုတိယအကြိမ်ပြင်ဆင်သည့် ဥပဒေကြမ်းလေ့လာစိစစ်ရေးပူးပေါင်းကော်မတီ၏ လေ့လာ တွေ့ရှိချက်နဲ့ သဘောထားမှတ်ချက်ကို ဆွေးနွေးသွားမှာဖြစ်ပါတယ်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးရှင့်။ ယနေ့ ကျွန်မတို့ မြန်မာနိုင်ငံကို စစ်မှန်တဲ့ ပြည်ထောင်စုဖက်ဒရယ်ဒီမိုကရေစီစနစ်ကို ကူးပြောင်းနိုင်ရေးအတွက် ကြိုးစားဆောင်ရွက်လျက် ရှိပါတယ်။ မြန်မာနိုင်ငံဟာ တိုင်းရင်းသားလူမျိုးပေါင်းစုံ စုပေါင်းနေထိုင်ကြတာဖြစ်လို့ စစ်မှန်တဲ့ဖက်ဒရယ် ပြည်ထောင်စုကို တည်ဆောက်နိုင်ဖို့ အလွန်အရေးကြီးပါတယ်။ တိုင်းရင်းသားအားလုံး တန်းတူရည်တူ ရပိုင်ခွင့်၊ လုပ်ပိုင်ခွင့်၊ ကိုယ်ပိုင်အုပ်ချုပ်ခွင့်၊ ကိုယ်ပိုင်ပြဋ္ဌာန်းခွင့်ရရှိနိုင်မှသာ ပြည်တွင်းငြိမ်းချမ်းရေးကို ရရှိနိုင်မှာဖြစ်ပါတယ်ရှင့်။ လက်ရှိ ၂၀၀၈ ဖွဲ့စည်းပုံအခြေခံဥပဒေမှာ ပြည်ထောင်စုအစိုးရ၊ ပြည်နယ်နဲ့ တိုင်းဒေသကြီးအစိုးရဆိုပြီး အစိုးရ ၂ ရပ်ရှိပေမယ့် ပြည်ထောင်စုအစိုးရက လုပ်ပိုင်ခွင့်၊ အာဏာအများစုကို ချုပ်ကိုင်ထားတာဖြစ်လို့ ဖက်ဒရယ်စနစ်ရဲ့ အဓိကအကြောင်းရင်းဖြစ်တဲ့ အာဏာခွဲဝေမှုဆိုတာ ဟန်ပြ သဘောသာ တွေ့ရှိရပါတယ်။ ဖက်ဒရယ်စနစ်ရဲ့ အနှစ်သာရအားပျော့နေပါတယ်။ အသွင်သဏ္ဌာန်အားဖြင့် အာဏာခွဲဝေမှုရှိတယ်လို့ ထင်မြင်ရပေမယ့် အနှစ်သာရပြည့်စုံဖို့ အများကြီးလိုအပ်လျက်ရှိနေပါတယ်။ ဒါကြောင့်မို့လို့ ဖွဲ့စည်းပုံအခြေခံဥပဒေပါပုဒ်မ ၂၆၁ ကို ပြုပြင်ရန် လိုအပ်လျက်ရှိပါတယ်။ လေးစားအပ်ပါတဲ့ ပြည်ထောင်စုလွှတ်တော် နာယကကြီးရှင့်။ သက်ဆိုင်ရာ ပြည်နယ်ဝန်ကြီးချုပ် ကို သက်ဆိုင်ရာပြည်နယ်လွှတ်တော်က ရွေးချယ်နိုင်မှသာ ပြည်သူကိုကိုယ်စားပြုတဲ့ အစိုးရဖြစ်လာမှာပါ။ ရခိုင်အမျိုးသားပါတီ (ANP)ပါတီအနေနဲ့ လွန်ခဲ့တဲ့ လွှတ်တော်သက်တမ်းမှာလည်း ဖွဲ့စည်းပုံဥပဒေကို ပထမအကြိမ်ပြင်ဆင်ကတည်းက ပုဒ်မ ၂၆၁ ကိုပြင်ဆင်ရန် ကြိုးစားခဲ့ပေမယ့် အောင်မြင်မှုမရရှိခဲ့ပါဘူး။ ဒီပုဒ်မကို မပြင်နိုင်ခဲ့တဲ့အတွက် ရခိုင်ပြည်နယ်မှာ ပြည်နယ်လွှတ်တော်ကိုယ်စားလှယ် ၂၃ နေရာအနိုင် ရရှိခဲ့တဲ့ ရခိုင်အမျိုးသားပါတီက အစိုးရဖွဲ့ပိုင်ခွင့်မရရှိခဲ့ပါဘူး။ ကိုယ်စားလှယ် ၈ နေရာသာနိုင်တဲ့ NLD ပါတီက လွှတ်တော်ကိုယ်စားလှယ်ကိုသာ နိုင်ငံတော်သမ္မတက ဝန်ကြီးချုပ်ခန့်အပ်ပြီးတော့ ပြည်နယ်အစိုးရကို ဖွဲ့စည်းခဲ့ပါတယ်။ ဒီအကျိုးဆက်တွေကြောင့် ရခိုင်ပြည်သူတွေဟာ အများစုကိုကိုယ်စားမပြုတဲ့ ပြည်နယ် အစိုးရအပေါ် ယုံကြည်ကိုးစားမှု အားနည်းနေတာကို ထောက်ပြဆွေးနွေးအပ်ပါတယ်ရှင့်။ ပုဒ်မ ၂၆၁ ဟာ ပြည်ထောင်စုလွှတ်တော်ကိုယ်စားလှယ် ၇၅ ရာခိုင်နှုန်းကျော် ဆန္ဒမဲဖြင့် ထောက်ခံ ပြီးတော့ ဆန္ဒခံယူပွဲကျင်းပပြုလုပ်စရာလည်း မလိုတဲ့အတွက် တွင်း ဆောင်ရွက်နိုင်မှာ ဖြစ်ပါတယ်။ ၄၅ ဦးကော်မတီကသာ ဒီဥပဒေကြမ်းကို ကိုင်တွယ်မယ်ဆိုရင် းကြီးကြာမြင့်ပြီးတော့ ဥပဒေမူကြမ်းအဆိုမှာလည်း ဇာတ်မျောသွားမှာကို စိုးရိမ်မိပါတယ်။ ဒီဥပဒေကြမ်းကို ပြည်ထောင်စု လွှတ်တော်အတွင်း တင်သွင်းရန်အတွက် လွှတ်တော်ကိုယ်စားလှယ် ၂၀ ရာခိုင်နှုန်း ၁၄၃ ယောက် လက်မှတ် ထိုးတဲ့အခါမှာ ကျွန်မတို့ ရခိုင်အမျိုးသားပါတီကလည်း ပါဝင်လက်မှတ်ရေးထိုးထားခဲ့ပါတယ်။ လေးစားအပ်ပါတဲ့ နာယကကြီးရှင့်။ ဖွဲ့စည်းပုံအခြေခံဥပဒေပြင်ဆင်မယ်ဆိုလို့ရှိရင် ၂၀၀၈ ဖွဲ့စည်းပုံ အခြေခံဥပဒေပုဒ်မ ၄၃၃၊ ၄၃၄ နဲ့ ၄၃၅ တို့ပါ ပြဋ္ဌာန်းချက်များနဲ့အညီသာ ဆောင်ရွက်ကြဖို့ လိုအပ် ပါတယ်။ ဒီပြဋ္ဌာန်းချက်နဲ့ညီရင် ပြည်ထောင်စုလွှတ်တော် နာယကအနေဖြင့်လည်း ခွင့်ပြုပေးရမှာဖြစ်ပါတယ်။ ယခုတင်သွင်းတဲ့ ဥပဒေမူကြမ်းကို ဖွဲ့စည်းပုံပြင်ဆင်ရေး ၄၅ ဦးကော်မတီက တင်သွင်းလာမယ့် ဥပဒေကြမ်း နဲ့တစ်ပါတည်းပူးပေါင်းပြီး လွှတ်တော်ကို တင်ပြရမယ်လို့ လွှတ်တော်ဆိုင်ရာ ဥပဒေ၊ နည်းဥပဒေတွေ မှာလည်း ရှာမတွေ့ပါဘူး။ လွှတ်တော်များဟာ ဥပဒေပြုလွှတ်တော် ဖြစ်တာနဲ့အညီ ဥပဒေကို လေးစား လိုက်နာဖို့ အထူးလိုအပ်လှပါတယ်။ ဒါကြောင့်မို့လို့ တိုင်းရင်းသားများ လိုလားလျက်ရှိနေတဲ့ ဖက်ဒရယ် ပြည်ထောင်စုပုံသဏ္ဌာန်ကို ပိုမိုပီပြင်စွာဖော်ဆောင်နိုင်ရန်အတွက် ဒီဥပဒေမူကြမ်းကို ပြည်ထောင်စု လွှတ်တော်ဆိုင်ရာဥပဒေ၊ နည်းဥပဒေများနဲ့အညီ ဤပြည်ထောင်စုလွှတ်တော်အတွင်း ဆွေးနွေးခွင့်ပြု ရမှာဖြစ်ပါကြောင်းကို ဆွေးနွေးတင်ပြရင်း နိဂုံး ချုပ်အပ်ပါတယ်ရှင့်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တရပ်နားမှာဖြစ်ပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<speech type="speaker">ဦးဝင်းဝင်း မင်းဘူးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="274">ဦးဝင်းဝင်း(မင်းဘူးမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ မင်းဘူးမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးဝင်းဝင်း ဖြစ်ပါတယ်။ နာယကကြီးခင်ဗျာ။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယ အကြိမ် ပြင်ဆင်သည့်ဥပဒေကြမ်း လေ့လာစိစစ်ရေးပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာအပေါ်မှာ ပူးပေါင်းကော်မတီဝင်အများစုရဲ့ သဘောထားမှတ်ချက်ကို ထောက်ခံ ဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ဦးသိန်းထွန်း ကျောင်းကုန်း မဲဆန္ဒနယ်အပါအဝင် ပြည်ထောင်စုလွှတ်တော်ကိုယ်စားလှယ် ၁၄၃ ဦးက ဖွဲ့စည်းပုံအခြေခံဥပဒေပုဒ်မ ၄၃၃၊ ၄၃၅ နှင့် ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ တို့အရ ၈-၂-၂၀၁၉ ရက်နေ့ ရက်စွဲဖြင့် လက်မှတ်ရေးထိုး တင်ပြလာတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း နှင့်စပ်လျဉ်း၍ လေ့လာစိစစ်ပြီး အစီရင်ခံစာတင်ရန် ပြည်ထောင်စုလွှတ်တော် နာယကမှ ၁၉-၂-၂၀၁၉ ရက်နေ့မှာ ၎င်းဥပဒေမူကြမ်းလေ့လာစိစစ်ရေး ပူးပေါင်းကော်မတီကို ပြည်ထောင်စုလွှတ်တော်ရဲ့ သဘော တူညီချက်နဲ့ ဖွဲ့စည်းတာဝန်ပေးအပ်ခဲ့ကြောင်း၊ ဒါကြောင့်မို့လို့ တင်ပြလာတဲ့ အစီရင်ခံစာအပေါ်မှာ ဆွေးနွေးသွားမှာဖြစ်ပါတယ်။ နာယကကြီးခင်ဗျာ။ ဒီအစီရင်ခံစာတင်ပြခြင်းဟာ ဖွဲ့စည်းပုံအခြေခံဥပဒေပုဒ်မ ၁၀၂ နဲ့လည်း ကိုက်ညီတယ်လို့ ထင်မြင်ယူဆမိပါတယ်။ နာယကကြီးခင်ဗျာ။ ဥပဒေကြမ်းတင်သွင်းစဉ်က တင်သွင်းရခြင်းရဲ့ ရည်ရွယ်ချက်ဆိုပြီးတော့ ရေးသား ဖော်ပြထားရာမှာ အင်မတန်ကောင်းမွန်ကြောင်း တွေ့ရှိရပါတယ်။ အဲဒီရည်ရွယ်ချက်မှာတော့ ဒီမိုကရေစီစံနှုန်းများနှင့်အညီ လွတ်လပ်၍တရားမျှတပြီး နိုင်ငံသားများရဲ့ တန်းတူညီမျှမှုအခွင့်အရေး ရရှိစေရန်နှင့် တိုင်းရင်းသားအများစုရဲ့ လိုလားချက်ကို အလေးဂရုပြု ဖော်ဆောင်ပေးရန် ရည်ရွယ် ပါသည်ဟု တွေ့ရှိရပါတယ်။ အမှန်အကန် အဲဒီလိုရည်ရွယ်တယ်ဆိုရင် တကယ်ပဲ ဒီမိုကရေစီစံနှုန်းနဲ့အညီ လွတ်လပ်တဲ့၊ တရားမျှတတဲ့၊ နိုင်ငံသားတိုင်း တန်းတူညီမျှမှု အခွင့်အရေးတွေပေးနိုင်တဲ့ ဖွဲ့စည်းပုံအခြေခံ ဥပဒေဖြစ်ဖို့အတွက် ဝိုင်းဝန်းကြိုးပမ်း ဆောင်ရွက်ကြရမှာ ဖြစ်ပါတယ်။ အဲဒီနောက် အမှန်တကယ်ပဲ တိုင်းရင်းသားအများစုရဲ့ လိုလားချက်ကို အလေးဂရုပြု ဖော်ဆောင်ပေးရန်ဆိုရင် တိုင်းရင်းသားတွေ၊ ပြည်သူ တွေရဲ့ လိုလားချက်အတိုင်းဖြစ်မယ့် ဖွဲ့စည်းပုံအခြေခံဥပဒေ ဖြစ်ရေးကို ညီညီညွတ်ညွတ် ဆောင်ရွက်ကြဖို့ လိုအပ်ပါတယ်။ အဲဒီလို ဖွဲ့စည်းပုံအခြေခံဥပဒေမှာပါတဲ့ ဒီမိုကရေစီ စံနှုန်းနဲ့ မကိုက်ညီတဲ့ ပုဒ်မတွေ၊ လွတ်လပ်မှု၊ တရားမျှတမှုမရှိတဲ့ပုဒ်မတွေကို ပြည်သူတွေလိုလားချက်နဲ့အညီ ဖြစ်နိုင်ဖို့အတွက် ဝိုင်းဝန်း အဖြေရှာ ပြင်ဆင်ကြရမှာဖြစ်ပါတယ်။ နာယကကြီးခင်ဗျာ။ ဒီဥပဒေမူကြမ်းကို ဖွဲ့စည်းပုံအခြေခံဥပဒေပုဒ်မ ၄၃၃၊ ၄၃၄ တို့အရ တင်သွင်းခဲ့တာ ဖြစ်လို့ ပုဒ်မ ၄၃၅ အရ အဆိုပါပြင်ဆင်ချက်ဥပဒေမူကြမ်းကို ပြည်ထောင်စုလွှတ်တော်က လက်ခံဆွေးနွေးရမည်လို့ ဖော်ပြထားတာလည်း တွေ့ရှိရပါတယ်။ ဒါကြောင့်လည်း ပြည်ထောင်စုလွှတ်တော် ကိုယ်စားလှယ် ၂၀ ရာခိုင်နှုန်းက တင်ပြလာလို့ ယခုလို ဆွေးနွေးဖို့ဆောင်ရွက်နေကြောင်းလည်း နားလည် သိရှိသဘောပေါက်မိပါတယ်။ နာယကကြီးခင်ဗျာ။ ဥပဒေကြမ်းမှာ ပုဒ်မ ၂၆၁(ခ) (ဂ) (ဃ) နဲ့(င)တို့ကို မဆွေးနွေးဘူးလို့လည်း ပြောသံ မကြားမိပါဘူး။ တကယ်တော့ ဒီဖွဲ့စည်းပုံအခြေခံဥပဒေပုဒ်မ ၂၆၁ တင်မဟုတ်ပါဘူး။ ဒီမိုကရေစီ စံနှုန်းနဲ့မကိုက်ညီတဲ့ အချက်တွေကိုအားလုံးပြင်ဆင်ဖို့ ဆန္ဒရှိနေကြတာပဲဖြစ်ပါတယ်။ ဒါကြောင့်လည်း ပြည်ထောင်စုလွှတ်တော် ဒုတိယနာယကမှ ဥက္ကဋ္ဌအဖြစ်ဦးဆောင်တဲ့ တပ်မတော်သားလွှတ်တော် ကိုယ်စားလှယ်များ၊ တိုင်းရင်းသားပါတီများမှ လွှတ်တော်ကိုယ်စားလှယ်များ၊ တစ်သီးပုဂ္ဂလလွှတ်တော် ကိုယ်စားလှယ်များ စတဲ့ကဏ္ဍပေါင်းစုံကအသီးသီးက ပြည်ထောင်စုလွှတ်တော်ကိုယ်စားလှယ် ၄၅ ဦး ပါဝင်တဲ့ ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီတစ်ရပ်ကိုလည်း ပြည်ထောင်စု လွှတ်တော်ကြီးရဲ့ သဘောတူညီချက်နဲ့ ဖွဲ့စည်းတာဝန်ပေးအပ်ပြီးလည်း ဖြစ်ပါတယ်။ အဲဒီပူးပေါင်း ကော်မတီရဲ့ တာဝန်မှာ ဖွဲ့စည်းပုံ အခြေခံဥပဒေရဲ့ နိဒါန်း၊ ပုဒ်မ ၁ မှ ပုဒ်မ ၄၅ရ အထိ၊ ဇယား(၁) မှ ဇယား(၅) အထိ ပြဋ္ဌာန်းချက်အားလုံးကို သုံးသပ်ပြင်ဆင်ရန်ဖြစ်ကြောင်းလည်း လေ့လာသိရှိရပါတယ်။ ယခုတင်ပြထားတဲ့ ဥပဒေကြမ်းကတော့ ပုဒ်မ ၂၆၁(ခ)၊ (ဂ)၊ (ဃ)နဲ့ (င) တို့သာ ပြင်ဆင်ရန် တင်ပြထားခြင်းဖြစ်ကြောင်း တွေ့ရှိ ရ ပြီးတော့ အစီရင်ခံစာရဲ့ အပိုဒ် ၅ မှာဆိုရင်လည်း ပုဒ်မ ၂၆၁ ကို ပြင်မယ်ဆိုရင် ဆက်နွယ်နေတဲ့ပုဒ်မ တွေကိုလည်း စိစစ်ရန်လိုအပ်ကြောင်း အစီရင်ခံစာမှာ ဖော်ပြထားတာ တွေ့ရပါတယ်။ ဒါကြောင့်မို့လို့ ယခုဥပဒေကြမ်းကို တင်ပြစဉ်က ရည်ရွယ်ချက်တွေ၊ ကျိုးကြောင်းဖော်ပြချက်တွေ၊ ဒီမိုကရေစီ စံနှုန်းနဲ့ကိုက်ညီတဲ့ ဥပဒေဖြစ်ဖို့ နိုင်ငံသားတွေကို တန်းတူညီတဲ့ အခွင့်အရေးတွေပေးနိုင်ပြီး ပြည်သူတွေ အမှန်တကယ်လိုလားတောင့်တနေတဲ့ ဖွဲ့စည်းပုံအခြေခံဥပဒေဖြစ်ဖို့နဲ့ ဥပဒေနဲ့အညီဖြစ်ဖို့ အတွက်ဆိုလို့ရှိရင် ပြည်ထောင်စုလွှတ်တော်မှ သဘောတူညီစွာနဲ့ ဖွဲ့စည်းထားတဲ့ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်)ပြင်ဆင်ရေး ပူးပေါင်းကော်မတီရဲ့ လုပ်ငန်းစဉ်များ အတိုင်း ယခုမူကြမ်းပါပုဒ်မကို တစ်ပါတည်းထည့်သွင်းပြီးတော့ အလေးထားဆောင်ရွက်သင့်ပါကြောင်းနဲ့ တကယ်တော့ ဒီဥပဒေကို ပြင်ဆင်ဖို့ အတွက် ဒီမိုကရေစီ ချစ်မြတ်နိုးသူ၊ တန်ဖိုးထားသူတိုင်းက ဒီပုဒ်မ ၂၆၁ တင်မဟုတ်ပါဘူး။ စာအုပ်အဖုံးကနေအစ စာအုပ်တစ်အုပ်လုံးမှာရှိတဲ့ ဒီမိုကရေစီစံနှုန်းနဲ့ မကိုက်ညီတဲ့ ပုဒ်မတွေကို ပြင်ဆင်ဖို့အတွက် ဆန္ဒရှိပါကြောင်း ပူးပေါင်းကော်မတီဝင်အများစုရဲ့ သဘောထားမှတ်ချက် အပေါ် ထောက်ခံဆွေးနွေးရင်း နိဂုံးချုပ်အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဒုတိယဗိုလ်မှူးကြီးတင်ထွန်းအောင် တပ်မတော်သားအမျိုးသားလွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီး တင်ထွန်းအောင်(တပ်မတော်သား အမျိုးသားလွှတ်တော်ကိုယ်စားလှယ်)</mp>အားလုံးပဲမင်္ဂလာပါခင်ဗျာ။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဒုတိယ ဗိုလ်မှူးကြီးတင်ထွန်းအောင် ဖြစ်ပါတယ်။ Power Point ဖြင့် တင်ပြခွင့်ပြုပါ။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက် ပုံမှန်အစည်းအဝေး ၅-၃-၂၀၁၉ ရက်နေ့ အစီအစဉ်တွင် ဦးသိန်းထွန်း၊ ကျောင်းကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ်အပါအဝင် ပြည်ထောင်စု လွှတ်တော်ကိုယ်စားလှယ် ၁၄၃ ဦး တင်ပြထားသော ဖွဲ့စည်းပုံအခြေခံဥပဒေကို ဒုတိယ အကြိမ် ပြင်ဆင်သည့်ဥပဒေမူကြမ်းနှင့်စပ်လျဉ်း၍ လေ့လာစိစစ်ရေးပူးပေါင်းကော်မတီ၏ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာကို လေ့လာစိစစ်ရေးပူးပေါင်းကော်မတီ၏ အတွင်းရေးမှူး ဒေါက်တာ မြတ်ဉာဏစိုးက ဖတ်ကြားတင်ပြခဲ့ပါတယ်။ ယင်းအစီရင်ခံစာ နှင့်စပ်လျဉ်း၍ ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေနှင့် ညီညွတ်မှုများမရှိသဖြင့် ကန့်ကွက်ဆွေးနွေးသွားမှာ ဖြစ်ပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်း ကော်မတီ၏ အစီရင်ခံစာသည် ဦးသိန်းထွန်း၊ ကျောင်းကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် အပါအဝင် ပြည်ထောင်စုလွှတ်တော်ကိုယ်စားလှယ် ၁၄၃ ဦးတင်ပြထားသော ပြည်ထောင်စုသမ္မတမြန်မာ နိုင်ငံတော် ဖွဲ့စည်းပုံ အခြေခံဥပဒေ ပုဒ်မ ၂၆၁ ပုဒ်မခွဲ(ခ)၊ (ဂ)၊ (ဃ)နှင့်(င)ပါ အချက်များအပေါ် မည်ကဲ့သို့ ပြင်ဆင်သင့်ကြောင်း ပြင်ဆင်ချက်ဇယားဖြင့် လွှတ်တော်ကိုယ်စားလှယ်အားလုံးထံ ပေးရမည်ဖြစ်သော်လည်း ယခုအစီရင်ခံစာတွင် ဥပဒေမူကြမ်း စိစစ်ချက်ဇယားမပါရှိကြောင်း တွေ့ရှိရသဖြင့် ပြည်ထောင်စုလွှတ်တော် ဆိုင်ရာနည်းဥပဒေ ၁၃၆ နှင့် ဆန့်ကျင်လုပ်ဆောင်နေကြောင်းတွေ့ရှိရပါတယ်။ ဦးသိန်းထွန်း၊ ကျောင်းကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ်အပါအဝင် ပြည်ထောင်စု လွှတ်တော်ကိုယ်စားလှယ် ၁၄၃ ဦးတင်ပြထားသော ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံ ဥပဒေပုဒ်မ ၂၆၁ ပုဒ်မခွဲ(ခ)၊ (ဂ)၊ (ဃ) နှင့်(င)ပါ အချက်များအပေါ် ပြင်ဆင်သည့်ဥပဒေမူကြမ်းသည် ဖွဲ့စည်းပုံအခြေခံ ဥပဒေ ပုဒ်မ ၄၃၃၊ ပုဒ်မ ၄၃၅ နှင့် ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ တို့နှင့်အညီ တင်ပြလာခြင်းဖြစ်ကြောင်း တွေ့ရှိရသော်လည်း ယခုအစီရင်ခံစာတွင် ဖွဲ့စည်းပုံအခြေခံ ဥပဒေပုဒ်မ ၂၆၁ ပုဒ်မခွဲ (ခ)၊ (ဂ)၊ (ဃ) နှင့် (င)ပါ အချက်များကို သီးခြားတင်သွင်းပြင်ဆင်ရန် သင့်မြတ်မှု မရှိခြင်းကြောင့် လွှတ်တော်က အတည်ပြု ဖွဲ့စည်း တာဝန်ပေးအပ်ခဲ့ပြီးဖြစ်သည့် ပြည်ထောင်စုသမ္မတ မြန်မာနိုင်ငံတော်ဖွဲ့စည်းပုံအခြေခံဥပဒေ(၂၀၀၈ ခုနှစ်) ပြင်ဆင်ရေးပူးပေါင်းကော်မတီ၏ လုပ်ငန်းစဉ် များတွင် တစ်ပါတည်းထည့်သွင်း ဆောင်ရွက်သင့်ကြောင်းတင်ပြမှုမှာ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ မှ ၁၃၉ အထိ ပြဋ္ဌာန်းချက်များနှင့် ညီညွတ်မှုမရှိဘဲ သုံးသပ်တင်ပြထားကြောင်း တွေ့ရှိရပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာသည် ဖွဲ့စည်းပုံအခြေခံဥပဒေ ပုဒ်မ ၄၃၅ နှင့် ပြည်ထောင်စုလွှတ်တော်ဆိုင်ရာဥပဒေ ပုဒ်မ ၆၉ တို့တွင် ပြဋ္ဌာန်းပါရှိသည့် “ဖွဲ့စည်းပုံအခြေခံ ဥပဒေပြင်ဆင်ရန် ဥပဒေမူကြမ်းကို ပြည်ထောင်စုလွှတ်တော်ရှိ လွှတ်တော်ကိုယ်စားလှယ် စုစုပေါင်း၏ ၂၀ ရာခိုင်နှုန်းက တင်ပြလာလျှင် အဆိုပါပြင်ဆင်ချက် ဥပဒေမူကြမ်းကို ပြည်ထောင်စုလွှတ်တော်က လက်ခံဆွေးနွေးရမည်” ဆိုသည့် ပြဋ္ဌာန်းချက်နှင့် ညီညွတ်မှုမရှိခြင်း၊ ပြည်ထောင်စုလွှတ်တော်ဆိုင်ရာ နည်းဥပဒေ ၁၃ရ တွင်ပြဋ္ဌာန်းပါရှိသည့် “နာယကသည် ဖွဲ့စည်းပုံအခြေခံဥပဒေကို ပြင်ဆင်သည့် ဥပဒေ မူကြမ်းကို ဆွေးနွေးရန်အမည်စာရင်းပေးထားသော လွှတ်တော်ကိုယ်စားလှယ်များထဲမှ မိမိသင့်မြတ် သည်ဟု ထင်မြင်ယူဆသော လွှတ်တော်ကိုယ်စားလှယ်အရေအတွက်၊ ဆွေးနွေးရမည့် နေ့ရက်နှင့် ဆွေးနွေး ခွင့်ပြုသည့် ကို သတ်မှတ်၍ခွင့်ပြုနိုင်သည်”ဆိုသည့် ပြဋ္ဌာန်းချက်နှင့် ညီညွတ်မှုမရှိခြင်း၊ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၈ တွင် ပြဋ္ဌာန်းပါရှိသည့် “နည်းဥပဒေ ၁၃ရ အရ ဆွေးနွေးခွင့် ရရှိသော လွှတ်တော်ကိုယ်စားများက ဆွေးနွေးရာတွင် ဆွေးနွေးခွင့်ပြုသည့် သတ်မှတ်ချိန်အတွင်း ဆွေးနွေး ရမည်ဖြစ်ပြီး ယင်းပြင်ဆင်သည့် ဥပဒေမူကြမ်း၌ပါရှိသော ပုဒ်မများပါ ကိစ္စရပ်များမှအပ အခြားမည်သည့် ကိစ္စကိုမျှ ထည့်သွင်းဆွေးနွေးခြင်းမပြုရ” ဆိုသည့် ပြဋ္ဌာန်းချက်နှင့် ညီညွတ်မှုမရှိကြောင်း တွေ့ရှိရပါတယ်။ နိဂုံးချုပ်အနေဖြင့် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့်ဥပဒေမူကြမ်း လေ့လာ စိစစ်ရေး ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာသည် ဖွဲ့စည်းပုံ အခြေခံဥပဒေ ပုဒ်မ ၄၃၃၊ ပုဒ်မ ၄၃၅ နှင့် ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ မှ ၁၃၉ ထိ ဆောင်ရွက်ရမည့် လုပ်ငန်းစဉ်များနှင့် ညီညွတ်မှုမရှိခြင်း၊ ဖွဲ့စည်းပုံအခြေခံဥပဒေ ပုဒ်မ ၂၆၁ ပုဒ်မခွဲ (ခ)၊ (ဂ)၊ (ဃ) နှင့် (င) ပါအချက်များအပေါ် မည်ကဲ့သို့ပြင်ဆင်သင့်ကြောင်း ပြင်ဆင်ချက်ဇယားဖြင့် လွှတ်တော် ကိုယ်စားလှယ်များထံ ဖြန့်ဝေပေးရမည်ဖြစ်သော်လည်း ဥပဒေမူကြမ်းစိစစ်ချက်ဇယား မပါရှိကြောင်း တွေ့ရှိရသဖြင့် ဥပဒေကြမ်းကော်မတီ၏ အစီရင်ခံစာအပေါ် ကန့်ကွက်ပါကြောင်းနှင့် ဥပဒေပြုလွှတ်တော် အနေဖြင့် ဖွဲ့စည်းပုံအခြေခံဥပဒေ (၂၀၀၈ ခုနှစ်)ပါ ပြဋ္ဌာန်းချက်များ၊ ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ တိကျစွာလိုက်နာ ဆောင်ရွက်လျက် ဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်သည့် ဥပဒေကြမ်းနှင့်စပ်လျဉ်း၍ လေ့လာစိစစ်ရေးပူးပေါင်းကော်မတီအနေဖြင့်လည်း ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃၊ နည်းဥပဒေ ၁၃၅ မှ ၁၃၉ ထိနှင့် နည်းဥပဒေ ၁၄၂၊ ၁၄၃ တို့အရသာ ပြန်လည်ဆောင်ရွက်သွားနိုင်ပါရန် ထောက်ပြတိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစိုးသိန်း ကယားပြည်နယ် မဲဆန္ဒနယ်အမှတ်(၉) ဆွေးနွေးဖို့ဖြစ်ပါတယ်။</speech>
<speech><mp id="891">ဦးစိုးသိန်း(မဲဆန္ဒနယ်အမှတ်-၉၊ ကယားပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးနဲ့ ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ကယားပြည်နယ်မှ အမျိုးသားလွှတ်တော် ကိုယ်စားလှယ် ဦးစိုးသိန်း ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ဖွဲ့စည်းပုံအခြေခံဥပဒေတိုင်းဟာ တစ်နိုင်ငံနဲ့တစ်နိုင်ငံ လုံးဝတူညီကြတာမဟုတ်သလို ရာနှုန်းပြည့်မှန်ကန်ပြီး ပြီးပြည့်စုံတာလည်း မဟုတ်ပါဘူး။ ကာလအတိုင်း အတာတစ်ခုအထိတော့ သုံးသပ်ကြ၊ ပြုပြင်ကြရမယ်ဆိုတာ Principally လက်ခံပါတယ်။ သို့သော် လည်းပဲ ပြုပြင်ရတာ လွယ်လွန်းရင်လည်း တက်လာတဲ့အစိုးရတိုင်းက ပြင်ဆင်နေတာ ဓမ္မတာမို့ ပြုပြင်ရ ခက်အောင်လည်း လုပ်ထားတာလည်း တွေ့ရပါတယ်။ ကျွန်တော်တို့နိုင်ငံအနေနဲ့ ဖြတ်သန်းလာတဲ့ သမိုင်းကြောင်းအတွေ့အကြုံတွေအရ ဒီလိုလုပ်ထားတာဖြစ်တယ်လည်း သတိပြုဖို့လိုအပ်ပါတယ်။ ဘုံအခြေခံ ကတော့ အခုတည်ဆောက်နေတဲ့ ဒီမိုကရေစီ မပြိုပျက်စေဖို့နဲ့ မကွဲရှစေဖို့ ဖြစ်ပါတယ်။ အရွှေ့အပြောင်း ညင်သာဖို့၊ ညက်ညာဖို့၊ သိမ်မွေ့ဖို့အတွက် တည်ဆဲ ၂၀၀၈ အခြေခံဥပဒေရဲ့ ပုဒ်မတွေဖြစ်တဲ့ ပုဒ်မ ၁၀၂၊ ၄၃၃၊ ၄၃၄၊ ၄၃၅၊ ၄၃၆၊ နည်းဥပဒေ ၁၃၄ ကနေပြီးတော့ ၁၄၃ အထိကို လိုက်နာမယ်ဆိုရင် ပိုပြီးတော့ အဆင်ပြေမယ်လို့ ကျွန်တော် ယူဆပါတယ်။ နာယကကြီးခင်ဗျာ။ ခွဲခြမ်းစိတ်ဖြာကြည့်ရင် ၄၃၆(က)က နိုင်ငံတော်ရဲ့ Structure ဖြစ်ပြီးတော့ ပုဒ်မ ၉၃ ခု ရှိပါတယ်။ ပြင်ဆင်ဖို့ နည်းနည်းခက်မယ်၊ အကိုင်အတွယ်မတတ်ရင် ပြို ကွဲနိုင်တယ်။ ၄၃၆(ခ)က Substances သို့မဟုတ် Essence ဖြစ်တယ်။ ပြင်ဆင်ဖို့လွယ်မယ်။ အောင်မြင်မယ်။ ပြင်ဆင် နိုင်တဲ့နည်းကို ရှာကြမယ်ဆိုရင် ၆၀ ရာခိုင်နှုန်းကျော်ရှိတဲ့ အာဏာရပါတီရဲ့ ခေါင်းဆောင်နဲ့ ၂၅ ရာခိုင်နှုန်း ရယူထားတဲ့ တပ်မတော်ရဲ့ ခေါင်းဆောင် + ကျန်တိုင်းရင်းသားအုပ်စုတွေရဲ့ Political Pack အဲဒါက Main Key ဖြစ်တယ်လို့ တင်ပြလိုပါတယ်။ နာယကကြီးခင်ဗျာ။ Power Point အသုံးပြုခွင့်ပြုဖို့ တင်ပြအပ်ပါတယ်။ Federal စနစ်ကို သွားဖို့ ပြင်မယ်ဆိုရင် ပထမအဆင့်မှာ ၄၃၆(ခ)မှာပါတဲ့ ပုဒ်မတွေရှာပြီးတော့ ညှိနှိုင်းရမယ်။ လွယ်တာကို လက်တွဲ လုပ်ရင် ခက်ခဲတဲ့အပိုင်းအတွက် ယုံကြည်မှုတွေ တည်ဆောက်ကြရမယ်။ အချင်းချင်းရန်ဖြစ်နေရုံနဲ့ ယုံကြည်မှု ရမလာနိုင်ပါဘူး။ ပို၍ပင်ဆိုးသွားနိုင်ပါတယ်။ Francis Fukoyama ကပြောတာတော့ ဒါတွေက တိုက်ပွဲ ရလဒ်မဟုတ်ဘူး။ Majority Win မဟုတ်ဘူး။ ဆွေးနွေးညှိနှိုင်းမှ ထွက်ပေါ်လာတဲ့ အဖြေဖြစ်တယ် ဆိုတာကို လက်ကိုင်ပြုဖို့လိုတယ်လို့ တင်ပြအပ်ပါတယ်။ Next ပြန်သွားလိုက်ပါ။ Power Sharing ပါ ။ အခု ပုဒ်မ ၂၆၁ က ဥပဒေကြမ်းအဆင့် ရောက်နေပါပြီ။ Power Sharing ရဲ့အစကို သက်သေပြတာပဲ ဖြစ်ပါတယ်။ ဒီဘက်ကအစိုးရနဲ့ အုပ်ချုပ်ရေးပိုင်း လွတ်လပ်ခွင့်၊ ဥပဒေပြုရေးရဲ့ လွတ်လပ်ခွင့်ရပြီးဖြစ်ပါတယ်။ မြို့နယ်အုပ်ချုပ်ရေးအဖွဲ့တွေကို Township council နဲ့ အုပ်ချုပ်ဖို့အတွက် ပုဒ်မ ၂၈၈ က မကြာခင် လိုက်လာမှာဖြစ်ပါတယ်။ ထို့အတူပဲ အခြေခံပညာရေး၊ ကျန်းမာရေး၊ လူမှုရေးလုပ်ပိုင်ခွင့်တွေ ပေးမယ်ဆိုရင် Power Sharing က ပိုပြီးပြည့်စုံသွားမယ်လို့ ကျွန်တော် မြင်ပါတယ်။ ဒါကို မြန်မြန်လုပ်ပေးနိုင်ရင် ပြည်နယ်တွေ၊ ကိုယ်ပိုင်အုပ်ချုပ်ခွင့်ရတိုင်းတွေ၊ ဒေသတွေ ယုံကြည်မှုရလာမယ်။ ငြိမ်းချမ်းရေးကြိုးပမ်းမှု ရှေ့တိုးလာမယ်။ ဆက်ပြီးတော့ Related ဖြစ်တဲ့ပုဒ်မတွေ ကျွန်တော်တို့ ဆက်လက်တင်သွားမှာ ဖြစ်ပါတယ်။ အဲဒီတော့ Resource Sharing ကို ကြည့်ရမယ်ဆိုရင်တော့ ဘဏ္ဍာငွေသုံးစွဲမှုမှာ သူ့ကို Block Grant တွေပေးမယ်။ သယံဇာတထုတ်လုပ်မှုမှာ Sharing ပေးမယ်ဆိုရင် ဇယား ၂၊ ၅ ဒါကပြီးခဲ့တဲ့ အစိုးရလက်ထက်မှာ ပြင်ပြီးဖြစ်တဲ့အတွက်ကြောင့် ဒါကို လက်တွေ့အကောင်အထည်ဖော်ဖို့လိုတယ်လို့ ကျွန်တော် တင်ပြလိုပါတယ်။ အဲဒီတော့ ဖြစ်ချင်တာတွေရယ်၊ ဖြစ်သင့်တာရယ်၊ ဖြစ်နိုင်တာရယ်ကို စဉ်းစား သင့်တယ်လို့ တင်ပြလိုပါတယ်။ နာယကကြီးခင်ဗျာ။ ဒီပြင်ဆင်ချက်ကို ဘယ်အဖွဲ့အစည်းက စတင်သည်ဖြစ်စေ အမြန်ဆုံး မဲခွဲပြီးတော့ ၇၅ ရာခိုင်နှုန်း အထက်ရရှိအောင် လုပ်မယ်ဆိုရင် ဒီအောင်မြင်မှုဟာ ဒီလွှတ်တော်သက်တမ်းရဲ့ အောင်မြင်မှုလို့ ကျွန်တော်ခံယူတယ်။ NLD အစိုးရသက်တမ်းရဲ့ အောင်မြင်မှုလို့ပဲ ကျွန်တော်ခံယူတယ်။ ဒါကြောင့် နာယကကြီးခင်ဗျာ။ ဖန်ခွက်ထဲမှာ ရေတစ်ဝက်တည်းရှိတဲ့ ဥပမာလိုပါပဲ။ တစ်ဝက်ရ နေတာကို ယာယီလက်ခံမလား။ အပြည့်မရလို့ လက်မခံနိုင်ဘူးလားဆိုတာကို ကျွန်တော် တင်ပြလိုပါတယ်။ ထို့အတူ ၂၀၁၁ မတ်လ မတိုင်ခင်ကိုပြန်ကြည့်မယ်ဆိုရင် တပ်မတော်သားပါဝင်မှုဟာ ၁၀၀ ရာခိုင်နှုန်း ဖြစ်ပြီး ယနေ့ ၂၅ ရာခိုင်နှုန်းဖြစ်တဲ့အတွက်ကြောင့်မို့လို့ တဖြည်းဖြည်းယုံကြည်မှု တည်ဆောက်ပြီးတော့ ရွှေ့ဖို့ပဲဖြစ်တယ်လို့ ကျွန်တော့အမြင်ကို တင်ပြလိုပါတယ်။ လက်ရှိ ၂၀၀၈ ဖွဲ့စည်းပုံအရ အရပ်သားသမ္မတကြီး တွေဖြစ်တဲ့ သမ္မတကြီးဦးထင်ကျော်၊ သမ္မတကြီးဦးဝင်းမြင့်အပါအဝင် ပြည်ထောင်စုအဆင့်တွေ၊ လွှတ်တော် ကိုယ်စားလှယ်တွေ၊ ပြည်နယ်တိုင်းအစိုးရအဖွဲ့ဝင်တွေဟာ တိုင်းပြည်ကို အပြည့်အဝ မဟုတ်တောင် တည်ဆောက်ခွင့်တော့ ရနေပြီဖြစ်ပါတယ်။ ဒါကို ကျွန်တော်တို့က ကျေနပ်နေတယ်လို့ မဆိုလိုပါဘူး။ ရှေ့ဆက်တိုးသွားဖို့ပဲ ကျွန်တော် ဆိုလိုရင်းဖြစ်ပါတယ်။ နာယကကြီးခင်ဗျာ။ Nexti ၁၉၇၄ ကနေ ၂၀၁၂ အထိ ဒီမိုကရေစီကူးပြောင်းတဲ့နိုင်ငံ ၉၁ နိုင်ငံ ရှိပါတယ်။ From Military to Democracy ခရီးဟာ နိုင်ငံတိုင်းမအောင်မြင်ခဲ့ပါဘူး။ တင်ပြပါအတိုင်း ပြိုလဲသွားတဲ့နိုင်ငံ ၃၄ နိုင်ငံရှိတယ်။ ဆုတ်ယုတ်သွားတာ ၂ နိုင်ငံရှိတယ်။ ရှေ့မတိုး နောက်မဆုတ်ဖြစ်နေတာ ၂၈ နိုင်ငံရှိတယ်။ တိုးတက်အောင်မြင်သွားတာ ၂၃ နိုင်ငံပဲရှိတယ်။ ဒီမိုကရေစီမြင့်မြင့်မားမားရှိသော်လည်း အဓိကကျပြီးတိုးတက်မှုမရှိတာ ၄ နိုင်ငံဖြစ်တယ်။ ဒါကြောင့် ဒီဥပမာတွေ သင်ခန်းစာတွေယူပြီးတော့ ဆောင်ရွက်ဖို့ဖြစ်တယ်လို့ ကျွန်တော် တင်ပြလိုပါတယ်။ ဒါကြောင့် ယခုဆောင်ရွက်နေခြင်းကို ဥပဒေပြု အမြင့်ဆုံးလွှတ်တော်အနေနဲ့ ဖွဲ့စည်းပုံအခြေခံဥပဒေနဲ့အညီသာ ဆောင်ရွက်ပါရန် အလေးအနက် တင်ပြ အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဦးကံဦး စလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="261">ဦးကံဦး(စလင်းမဲဆန္ဒနယ်၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ ဒုတိယအကြိမ် ပြင်ဆင်သည့် ဥပဒေကြမ်းနှင့်စပ်လျဉ်း၍ ဖွဲ့စည်းပုံအခြေခံ ဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီ၏ လေ့လာ ချက်များနှင့် သဘောထားမှတ်ချက်များကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စု ငြိမ်းချမ်းရေး ညီလာခံ ၂၁ ရာစု ဒုတိယအကြိမ် ၂၄-၅-၂၀၁ရ ရက်နေ့ ဖွင့်ပွဲအခမ်းအနားတွင် အတိုင်ပင်ခံပုဂ္ဂိုလ်၏ နှုတ်ဆက်စကားတွင် ကျွန်မတို့နိုင်ငံ ကျွန်မတို့ သမိုင်းကြောင်းမှာ ရှည်ကြာလှပြီဖြစ်တဲ့ လက်နက်ကိုင် ပဋိပက္ခတွေရဲ့ ဖြေရှင်းချက်ဟာ အားလုံးသဘောတူ လက်ခံနိုင်တဲ့ ဖက်ဒရယ်စနစ် ဖြစ်တယ်ဆိုတာကို အားလုံးနီးပါး လက်ခံထားကြပြီးသား ဖြစ်ပါတယ်။ နိုင်ငံရေးပြဿနာတွေရဲ့ ဖြေရှင်းချက်ဖြစ်တဲ့ ဒီမိုကရေစီနဲ့ ဖက်ဒရယ်စနစ်ကို အခြေခံတဲ့ ဒီမိုကရေစီဖက်ဒရယ်ပြည်ထောင်စု ဖြစ်ပေါ်ရေးဟာ ကျွန်မတို့ရဲ့ ပန်းတိုင် ဖြစ်ပါတယ်။ ထို့အပြင် တပ်မတော်ရဲ့ ခေါင်းဆောင်ကြီး ဗိုလ်ချုပ်မှူးကြီးမင်းအောင်လှိုင် ကလည်းပဲ အနာဂတ် နိုင်ငံတော်ကို တည်ဆောက်ကြရာမှာ (၁) ပြည်ထောင်စုမပြိုကွဲရေး၊ (၂) တိုင်းရင်းသားစည်းလုံးညီညွတ်မှု မပြိုကွဲရေး၊ (၃) အချုပ်အခြာအာဏာတည်တံ့ခိုင်မြဲရေးတို့ကို ရှေးရှုပြီးတော့ လွတ်လပ်မှု၊ တန်းတူမှုနဲ့ တရား မျှတမှုတို့ကို အခြေခံပြီး ပင်လုံစိတ်ဓာတ်နဲ့အညီ ဒီမိုကရေစီအရေး၊ အမျိုးသား တန်းတူရေးနှင့်ကိုယ်ပိုင် ပြဋ္ဌာန်းခွင့်အခွင့်အရေးများ အာမခံချက်များ အပြည့်အဝပေးနိုင်တဲ့ ဒီမိုကရေစီ ဖက်ဒရယ်စနစ်ကို အခြေခံသည့် ပြည်ထောင်စုကို နိုင်ငံရေးဆွေးနွေးပွဲ ရလဒ်များနှင့်အတူ တည်ဆောက်သွားကြရန် ဆိုပြီး တော့ NCA မှာ သဘောတူထားပြီး ဖြစ်ပါတယ်လို့ ဗိုလ်ချုပ်မှူးကြီးမင်းအောင်လှိုင်က မိန့်ခွန်း စကားမှာ ပြောပါတယ်။ အထက်ပါခေါင်းဆောင် နှစ်ဦးတို့ရဲ့ မိန့်ခွန်းစကားများအရပင်လျှင် ကျွန်တော်တို့ နိုင်ငံကို ဒီမိုကရေစီဖက်ဒရယ်ပြည်ထောင်စုကြီး ဖြစ်ပေါ်ရေးသည် အရေးကြီးဆုံးသော ပန်းတိုင်တစ်ခုဖြစ်နေ တယ်ဆိုတာကို ထင်ရှားနေပါတယ်။ ဒီမိုကရေစီဖက်ဒရယ် ပြည်ထောင်စု တည်ဆောက်နိုင်မှသာလျှင် ကျွန်တော်တို့နိုင်ငံရဲ့ ပြည်တွင်း စစ်တွေလည်း ငြိမ်းချမ်းမှာဖြစ်သည့်အတွက် ထိုခေါင်းဆောင်များက ထိုကဲ့သို့ မိန့်ခွန်းများကို ပြောဆိုခြင်း ဖြစ်ပါတယ်။ ဒီမိုကရေစီဖက်ဒရယ် ပြည်ထောင်စုတည်ဆောက်ရာမှာ ဒီမိုကရေစီဖက်ဒရယ် ဖွဲ့စည်းပုံအခြေခံ ဥပဒေ တစ်ရပ်ကလည်းပဲ လိုအပ်တာလည်း ဖြစ်ပါတယ်။ ဖွဲ့စည်းပုံအခြေခံဥပဒေရေးဆွဲရာတွင် ရှေးဦးစွာ နိုင်ငံတော်အခြေခံမူများနဲ့ ကျန်တဲ့ အသေးစိတ်မှုများကို ရေးဆွဲရတာ ဖြစ်ပါတယ်။ လေးစားအပ်ပါသော နာယကကြီးခင်ဗျာ။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံ ဥပဒေ(၂၀၀၈ ခုနှစ်) ပြင်ဆင်ရေးပူပေါင်းကော်မတီကို ပေးအပ်ထားသည့် တာဝန်များအရ ဖွဲ့စည်းပုံ အခြေခံဥပဒေ(၂၀၀၈ ခုနှစ်) ဥပဒေကို နိဒါန်း၊ ပုဒ်မ ၁ မှ ပုဒ်မ ၄၅ရ အထိ ဇယား(၁)မှ ဇယား(၅)အထိ ပါရှိသော ပြဋ္ဌာန်းချက် အားလုံးကို သုံးသပ်ပြင်ဆင်ရန် တွေ့ရှိကြောင်းကိုလည်းပဲ တာဝန်ပေးထားပြီးဖြစ်ပါတယ်။ ၂၁ ရာစု ပင်လုံ ညီလာခံမှ အတည်ပြုပြီးဖြစ်သည့် ပြည်ထောင်စုသဘောတူစာချုပ်၏ အစိတ်အပိုင်း(၁) တွင်လည်းပဲ အရေးအကြီးဆုံးဖြစ်သည့် နိုင်ငံတော်ကို ဒီမိုကရေစီနှင့် ဖက်ဒရယ်စနစ်ကို အခြေခံသော ပြည်ထောင်စု အဖြစ် ဖွဲ့စည်းရမည်ဟူ၍ အချက်နှင့် ကိုက်ညီမှုရှိစေရန် ဖွဲ့စည်းပုံအခြေခံဥပဒေ အခန်း(၁) နိုင်ငံတော်မူ များမှ စတင်ပြင်ဆင်မှသာလျှင် ယခုပြင်ဆင်ရန်တင်သွင်းလာသည့် ပုဒ်မ ၂၆၁ ပြင်ဆင်ချက်များနှင့် ရှေ့နောက် ညီညွတ်မှုရှိမည် ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ(၂၀၀၈ ခုနှစ်)ပြင်ဆင်ရေးပူးပေါင်း ကော်မတီသည် ဖွဲ့စည်းပုံအခြေခံဥပဒေတစ်ရပ်လုံးအပေါ် သုံးသပ်ပြင်ဆင်ရသည့် အခါတွင်လည်းပဲ ယခု ပြင်ဆင်ချက်တင်သွင်းခဲ့သည့် ပုဒ်မ ၂၆၁ ကိုလည်း သုံးသပ်နိုင်မည်ဖြစ်ပါသည်။ ဒါကြောင့်မို့လို့ ဖွဲ့စည်းပုံ အခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းလေ့လာစိစစ်ရေးပူပေါင်းကော်မတီ၏ လေ့လာ တွေ့ရှိချက်များနှင့် သဘောထားကို ထောက်ခံသောအားဖြင့် ဆွေးနွေးလိုက်ရသည်ဖြစ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဒုတိယဗိုလ်မှူးကြီးသန့်ဆွေ တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဒုတိယဗိုလ်မှူးကြီးသန့်ဆွေ (တပ်မတော်သား အမျိုးသားလွှတ်တော်ကိုယ်စားလှယ်)</mp>ပြည်ထောင်စုလွှတ်တော် နာယကကြီးခင်ဗျာ။ ကျွန်တော်ကတော့ တပ်မတော်သားလွှတ်တော်ကိုယ်စားလှယ် ဒုတိယဗိုလ်မှူးကြီးသန့်ဆွေ ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေကြမ်းနှင့်စပ်လျဉ်း၍ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာကို ကန့်ကွက်ဆွေးနွေးသွားမှာဖြစ်ပါတယ်။ ကျွန်တော့အား Power Point အသုံးပြုခွင့်ပေးပါခင်ဗျာ။ ပြည်ထောင်စုလွှတ်တော် နာယကကြီးခင်ဗျာ။ ကျွန်တော်တို့ ပြည်ထောင်စုလွှတ်တော် ကိုယ်စားလှယ် ) , 1S, CSS, ထိန်းသိမ်းကာကွယ်စောင့်ရှောက်ပြီး နိုင်ငံတော်၏ ဥပဒေများကို လိုက်နာပါမည်ဟု ကတိသစ္စာပြုထားတဲ့ သူများ ဖြစ်ကြပါတယ်။ ဒါ့အပြင် လွှတ်တော်ကိုယ်စားလှယ်တွေဟာ ဥပဒေပြုရေးကို အဓိကဆောင်ရွက် နေသူများ ဖြစ်ပါတယ်။ ဒါကြောင့် နာယကကြီးအပါအဝင် လွှတ်တော်ကိုယ်စားလှယ်အားလုံးရဲ့ လုပ်ဆောင်မှု တွေဟာ ဥပဒေနှင့်အညီ ဆောင်ရွက်ရန်အရေးကြီးကြောင်း လေးနက်စွာဖြင့် ဦးစွာတင်ပြလိုပါတယ်။ ဦးသိန်းထွန်း၊ ကျောင်းကုန်းမဲဆန္ဒနယ်အပါအဝင် ပြည်ထောင်စုလွှတ်တော် ကိုယ်စားလှယ် ၁၄၃ ဦးက ဖွဲ့စည်းပုံအခြေခံဥပဒေပုဒ်မ ၄၃၃၊ ပုဒ်မ ၄၃၅ နှင့် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၉၊ နည်းဥပဒေ ၁၃၃ တို့အရ ၈-၂-၂၀၁၉ ရက်စွဲဖြင့် လက်မှတ်ရေးထိုး တင်ပြလာသဖြင့် ဖွဲ့စည်းပုံအခြေခံ ဥပဒေကို ဒုတိယအကြိမ် ပြင်ဆင်တဲ့ဥပဒေကြမ်းဟာ ဖွဲ့စည်းပုံအခြေခံဥပဒေ၊ ပြည်ထောင်စုလွှတ်တော် ဆိုင်ရာဥပဒေ၊ နည်းဥပဒေများနှင့်အညီ တင်သွင်းခဲ့ခြင်းဖြစ်ကြောင်း အားလုံးသိပြီးဖြစ်ပါတယ်။ ဥပဒေနှင့် အညီတင်သွင်းခဲ့တဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေကြမ်းမှာ ပြင်ဆင်ထားတဲ့ ပုဒ်မ ၂၆၁ ပုဒ်မခွဲ (ခ)၊ (ဂ)၊ (ဃ)၊ (င)တို့ကို ပြင်ဆင်ထားသည့်အတိုင်း အတည်ပြုခဲ့မည်ဆိုလျှင် ပြည်နယ်၊ တိုင်းဒေသကြီး လွှတ်တော်တွေရဲ့ လုပ်ပိုင်ခွင့် ပိုမိုရရှိလာနိုင်မှာဖြစ်ပြီး ပြည်သူတစ်ရပ်လုံး လိုလားတောင့်တ နေတဲ့ ဖက်ဒရယ်ဒီမိုကရေစီစနစ်ကို ပိုမိုအားကောင်းလာစေမှာပဲ ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ ဖွဲ့စည်းပုံအခြေခံဥပဒေ ပုဒ်မ ၄၃၅၊ ပြည်ထောင်စု လွှတ်တော်ဆိုင်ရာ ဥပဒေပုဒ်မ ၆၉၊ နည်းဥပဒေ ၁၃၃ တို့မှာ ကိုယ်စားလှယ်စုစုပေါင်းရဲ့ ၂၀ ရာခိုင်နှုန်းက လက်မှတ်ရေးထိုး၍ နာယကထံ တင်ပြလာပါက လွှတ်တော်က လက်ခံဆွေးနွေးရမည်လို့ အတိအလင်း ဖော်ပြထားပြီးဖြစ်ပါတယ်။ ဖွဲ့စည်းပုံအခြေခံဥပဒေပြင်ဆင်မှုကို ဖွဲ့စည်းပုံအခြေခံဥပဒေရဲ့ အခန်း (၁၂)၊ ပုဒ်မ ၄၃၃ မှ ပုဒ်မ ၄၃၆ အတိုင်း၊ ပြည်ထောင်စုလွှတ်တော် နည်းဥပဒေ အခန်း ၁၈ ရဲ့ ပုဒ်မ ၁၃၃ မှ ၁၃၉ အတိုင်း ဆောင်ရွက်ရမှာဖြစ်ပါတယ်။ ဒါပေမယ့် ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာမှာ ဥပဒေမူကြမ်းအကြောင်း ဆွေးနွေးတင်ပြထားခြင်း မရှိကြောင်း တွေ့ရှိရတဲ့အတွက် ဥပဒေနှင့်အညီ ဆောင်ရွက်ထားမှုမရှိကြောင်း တွေ့ရှိရပါတယ်။ ပြည်ထောင်စုလွှတ်တော် နာယကကြီးခင်ဗျာ။ ယခုပြင်ဆင်တဲ့ ဖွဲ့စည်းပုံအခြေခံဥပဒေ ပုဒ်မ ၂၆၁ ဟာ ပုဒ်မ ၄၃၆(ခ)မှာပါဝင်တဲ့ ဥပဒေတစ်ရပ်ဖြစ်ပါတယ်။ ပြည်လုံးကျွတ်ဆန္ဒခံယူပွဲ လုပ်ဆောင်ပြီး အတည်ပြု ရန်လိုတဲ့ ပုဒ်မတွေမှာလည်း ပါဝင်ခြင်းမရှိပါဘူး။ လွှတ်တော်အတွင်းမှာ မဲခွဲဆုံးဖြတ်ပြီး ထောက်ခံမဲ ၇၅ ရာခိုင် နှုန်း ကျော်လွန်ပါက အတည်ပြုလို့ရတဲ့ ဥပဒေတစ်ရပ်သာ ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျာ၊ အစီရင်ခံစာမှာ ““ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီမှ ဖွဲ့စည်းပုံအခြေခံဥပဒေ တစ်ရပ်လုံး အပေါ် သုံးသပ်ပြင်ဆင်သည့်အခါတွင်လည်း ယခုပြင်ဆင်ချက်တင်သွင်းသည့် ပုဒ်မ ၂၆၁ ကိုလည်း လေ့လာ သုံးသပ်နိုင်မည့် အခြေအနေတွေရှိကြောင်း လေ့လာတွေ့ရှိပါတယ်” လို့ တင်ပြသွားပါတယ်။ နာယကကြီးခင်ဗျာ။ ယခုကျွန်တော်တို့ ပြည်ထောင်စုလွှတ်တော်မှာ ဖွဲ့စည်းပုံအခြေခံ ဥပဒေပြင်ဆင်ရေးအတွက် ဆောင်ရွက်နေမှုဟာ ကော်မတီအမျိုးအစား ၂ ခုနဲ့ ဆောင်ရွက်နေတာ ဖြစ်ပါတယ်။ ဒါပေမယ့် ဒီကော်မတီ နှစ်ရပ်ရဲ့ အခြေအနေဟာ ပေါ်ပေါက်လာပုံနဲ့ သဘောသဘာဝမတူတာကို သတိပြု ရမှာဖြစ်ပါတယ်။ ဦးသိန်းထွန်း တင်သွင်းတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေကြမ်းဟာ ဥပဒေနဲ့အညီ ဥပဒေမူကြမ်းတင်သွင်းနိုင်တဲ့ အခြေအနေမှာဖြစ်ပါတယ်။ တစ်နည်းအားဖြင့် ဖွဲ့စည်းပုံအခြေခံဥပဒေအခန်း (၁၂) ရဲ့ ပြင်ဆင်ရေးအဆင့်တွေဖြစ်တဲ့ ပုဒ်မ ၄၃၃၊ ၄၃၄၊ ၄၃၅ တို့ကို လိုက်နာ ဆောင်ရွက်ပြီး ဖြစ်ပါတယ်။ ဒီလိုအခြေအနေရောက်နေတဲ့ ဥပဒေကြမ်းတစ်ခုကို နည်းဥပဒေ ၁၃၅ အရ ပူးပေါင်းကော်မတီဖွဲ့စည်းပြီး ဥပဒေကြမ်းကို လေ့လာစိစစ်၊ နည်းဥပဒေ ၁၃၆ အရ စိစစ်ထားတဲ့ ဥပဒေကြမ်း ဆိုင်ရာ အစီရင်ခံစာကို ကိုယ်စားလှယ်များထံဝေငှပြီးမှ နည်းဥပဒေ ၁၃ရ အရ နာယက က သတ်မှတ် ပေးတဲ့ နေ့ရက်တွေမှာ ကိုယ်စားလှယ်များက ဆွေးနွေး၊ ဒီလိုဆောင်ရွက်သွားရမှာ ဖြစ်ပါတယ်။ ဒါပေမယ့် ဥပဒေများနဲ့အညီ ဆက်လက်ဆောင်ရွက်ခြင်းမရှိဘဲ ယခုမှ စတင်ဆောင်ရွက်နေတဲ့ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီမှ သုံးသပ်ပြင်ဆင် မှသာ ထည့်သွင်းဆောင်ရွက်မယ်ဆိုလို့ရှိရင် တိုင်းရင်းသားပြည်သူလူထုတစ်ရပ်လုံးအတွက် စွာ နှောင့်နှေးသွားမှာဖြစ်ကြောင်း သုံးသပ်ထောက်ပြလိုပါတယ်။ ပြည်ထောင်စုလွှတ်တော် နာယကကြီးခင်ဗျာ။ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံ အခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာဟာ ဥပဒေနှင့်အညီ ဆောင်ရွက်ခြင်းမရှိသဖြင့် ကန့်ကွက်ပါကြောင်းနှင့် ဒီမိုကရေစီစံနှုန်းများနှင့်အညီ လွတ်လပ်၍ တရားမျှတပြီး နိုင်ငံသားများရဲ့ တန်းတူညီမျှမှု အခွင့်အရေးရရှိစေရန်နှင့် တိုင်းရင်းသားအများစု၏ လိုလားချက်ကို အလေးဂရုပြု ဖော်ဆောင်ရန် ပြည်သူတစ်ရပ်လုံးလိုလားတဲ့ ဖက်ဒရယ်ဒီမိုကရေစီစနစ်ကို ပိုမိုအားကောင်းလာစေရန်ဆိုတဲ့ ဦးသိန်းထွန်း ကျောင်းကုန်းမဲဆန္ဒနယ်ကတင်ပြတဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်တဲ့ ဥပဒေကြမ်းပါ ပုဒ်မ ၂၆၁ အား စိစစ်အတည်ပြုနိုင်ရေး လေ့လာစိစစ်ရေးပူးပေါင်း ကော်မတီအနေဖြင့် ပြန်လည်စိစစ်တင်ပြပြီး ဥပဒေနှင့်အညီ အမြန်ဆုံး ဆက်လက်ဆောင်ရွက်သွားရန် လိုအပ်ကြောင်း တိုက်တွန်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစိုင်းထွန်းအေး မိုင်းရှူးမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1137">ဦးစိုင်းထွန်းအေး(မိုင်းရှူးမဲဆန္ဒနယ်၊ ရှမ်းပြည်နယ်)</mp>လေးစားအပ်ပါသော ပြည်ထောင်စု လွှတ်တော် နာယကကြီးတကွ လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ရွှင်လန်းချမ်းမြေ့ ကြပါစေ။ ကျွန်တော်ကတော့ ရှမ်းပြည်နယ် မိုင်းရှူးမဲဆန္ဒနယ်က ပြည်သူ့လွှတ်တော်ကိုယ်စားလှယ် စိုင်းထွန်းအေး ဖြစ်ပါတယ်။ ကျွန်တော့အနေနဲ့ ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာအပေါ်မှာ အကြံပြုဆွေးနွေး သွားမှာ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ အစီရင်ခံစာထဲမှာ လေ့လာကြည့်တဲ့အခါ ဖွဲ့စည်းပုံပြင်ဆင် နိုင်ရေးအတွက် သဘောထားနှစ်ရပ် ထွက်ပေါ်လာတာကို တွေ့ရှိရပါတယ်။ တစ်ခုကတော့ ပြည်ထောင်စု လွှတ်တော် ဒုတိယနာယက က ဥက္ကဋ္ဌအဖြစ် ဆောင်ရွက်တဲ့ ပြည်ထောင်စုလွှတ်တော်ကိုယ်စားလှယ် ၄၅ ဦး ပါဝင်သော ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေး ပူးပေါင်းကော်မတီဖြစ်ပြီး ဖွဲ့စည်းပုံအခြေခံဥပဒေကို တပ်မတော်သားကိုယ်စားလှယ်များအပါအဝင် နိုင်ငံရေးပါတီအသီးသီးမှ လွှတ်တော်ကိုယ်စားလှယ်များက စုပေါင်းညှိနှိုင်းပြီး ပြင်ဆင်သွားနိုင်ဖို့ ဖြစ်ပါတယ်။ နောက်တစ်ခုကတော့ ဖွဲ့စည်းပုံအခြေခံဥပဒေ ပြင်ဆင်ဖို့အတွက် နိုင်ငံရေးပါတီတစ်ခုက ဦးဆောင် တင်သွင်းထားတဲ့ ပုဒ်မတစ်ခုတည်းကိုသာ သီးခြားပြင်ဆင်ရန် တင်ပြလာခြင်းပဲဖြစ်ပါတယ်။ ဒီသဘောထား နှစ်ရပ်ကို လေ့လာသုံးသပ်ကြည့်တဲ့အခါနိုင်ငံသူ၊ နိုင်ငံသားတွေရဲ့ အကျိုးစီးပွားကို ပိုမိုကောင်းမွန်လာအောင် ဖွဲ့စည်းပုံအခြေခံဥပဒေကို ပြင်ဆင်သွားကြမယ်ဆိုတဲ့ ကောင်းမွန်တဲ့ ရည်ရွယ်ချက်များကို ထင်ရှားစွာ မြင်တွေ့ရပါတယ်။ ဒါဟာ ဘာကိုဖော်ပြနေသလဲဆိုရင် လက်ရှိဖွဲ့စည်းပုံအခြေခံဥပဒေ ၂၀၀၈ ခုနှစ်ဟာ ခေတ်ကာလအခြေအနေနဲ့ လျော်ညီစွာပြင်ဆင်ဖို့ လိုအပ်နေပြီဆိုတာကို မီးမောင်းထိုးပြနေတဲ့ အဓိက အချက်လည်းဖြစ်ပါတယ်။ ဒါကြောင့် ဖွဲ့စည်းပုံအခြေခံဥပဒေပြင်ဆင်ရေးဟာ ပြည်သူတစ်ရပ်လုံးက မဖြစ် မနေလုပ်ဆောင်သွားကြရမယ့် တစ်နိုင်ငံလုံးနဲ့ဆိုင်တဲ့၊ တစ်မျိုးသားလုံးနဲ့ဆိုင်တဲ့ အရေးကိစ္စဖြစ်လာပါတယ်။ အခြားတစ်ဖက်မှာလည်း ဖွဲ့စည်းပုံအခြေခံဥပဒေပြင်ဆင်နိုင်ရေးအတွက် တိုင်းရင်းသားပြည်သူလူထု တစ်ရပ်လုံးရဲ့ အကျိုးစီးပွားကို ဦးထိပ်ပန်ဆင်ပြီး ဒီမိုကရေစီစံနှုန်းများနဲ့ကိုက်ညီအောင် အစုအဖွဲ့အားလုံးက ညီညွတ်စွာနဲ့ စုပေါင်းပြင်ဆင်ကြမှာဖြစ်လို့ ပိုမိုလျင်မြန်ခရီးရောက်ပြီး ပိုမိုကျယ်ပြန့်တဲ့သဘောကို တွေ့ရ သလို့ တစ်ဖက်မှာလည်း ပြည်ထောင်စုလွှတ်တော်က ပြဋ္ဌာန်းထားတဲ့ဥပဒေ၊ နည်းဥပဒေနဲ့အညီ နည်းမှန် လမ်းမှန် တင်သွင်းလာတာဖြစ်တဲ့အတွက် အငြင်းပွားစရာမရှိပါဘူး။ ဒါပေမယ့်လည်း ဖွဲ့စည်းပုံအခြေခံဥပဒေထဲက ဘယ်လိုပုဒ်မမျိုးကိုပဲပြင်ပြင် အနည်းဆုံးတော့ ပြည်ထောင်စုလွှတ်တော် ကိုယ်စားလှယ်အားလုံးရဲ့ ၇၅ ရာခိုင်နှုန်းကျော်က ထောက်ခံပေးမှသာ ပြင်ဆင် နိုင်မှာဖြစ်ပါတယ်။ ဒီနေရာမှာ အဓိကကျတာကတော့ ပြည်ထောင်စုလွှတ်တော်မှာ ကိုယ်စားလှယ်နေရာ အများစုကို လွှမ်းမိုးထားတဲ့ အမျိုးသားဒီမိုကရေစီအဖွဲ့ချုပ်နဲ့ ဖွဲ့စည်းပုံအခြေခံဥပဒေက ပေးအပ်ထား သော ၂၅ ရာခိုင်နှုန်းပါဝင်နေတဲ့ တပ်မတော်သားလွှတ်တော်ကိုယ်စားလှယ်များပဲ ဖြစ်ပါတယ်။ ဒါကြောင့် အဓိကကျသော အင်အားစုများက ညှိညှိနှိုင်းနှိုင်းဖြင့် နိုင်ငံသူ၊ နိုင်ငံသားများရဲ့ အကျိုးစီးပွားကို ရှေးရှုပြီး ဆောင်ရွက်ကြမှသာ အောင်မြင်နိုင်မှာဖြစ်ပါတယ်။ လေးစားအပ်တဲ့ နာယကကြီးခင်ဗျား။ လက်ရှိဖွဲ့စည်းပုံအခြေခံဥပဒေဟာ ပြင်ဆင်ရန် လိုအပ်နေပြီ ဆိုတာ လယ်ပြင်မှာဆင်သွားသလို ထင်ရှားနေပြီဖြစ်ပါတယ်။ ဖွဲ့စည်းပုံကို ပြင်ဆင်နိုင်မှသာ တိုင်းရင်းသား စည်းလုံးညီညွတ်ရေး ပိုမိုခိုင်မြဲလာစေမှာ ဖြစ်ပါတယ်။ မပြို ကွဲနိုင်တဲ့ ပြည်ထောင်စုကြီးကို အတူတကွ တည်ဆောက်သွားနိုင်မှာ ဖြစ်ပါတယ်။ ကျွန်တော်တို့နိုင်ငံရဲ့ အချုပ်အခြာအာဏာကို အများတကာက လေးစားလာမှာဖြစ်ပါတယ်။ ဖွဲ့စည်းပုံအခြေခံဥပဒေပါ ပြဋ္ဌာန်းချက်တွေကို ဒီမိုကရေစီစံနှုန်းများနဲ့ ညီညွတ် လာစေဖို့ အာဏာသုံးရပ်ကို အပြန်အလှန် ထိန်းကျောင်းသွားနိုင်ဖို့၊ နိုင်ငံသားများရဲ့ တန်းတူညီမျှမှုကို အကာအကွယ်ပေးနိုင်ဖို့၊ ငြိမ်းချမ်းရေးနဲ့ အမျိုးသားပြန်လည်သင့်မြတ်ရေး လုပ်ငန်းစဉ်များ အားကောင်းလာ စေဖို့အတွက် ရည်ရွယ်ပြီး ပြင်ဆင်ကြတဲ့အခါမှာ ဒီနေရာမှာ အဖွဲ့အစည်းတစ်ခုတည်းရဲ့ အကျိုးစီးပွား ကိုသာ ဦးစားမပေးဘဲ နိုင်ငံသူနိုင်ငံသားအားလုံးရဲ့ အကျိုးစီးပွားကို ဦးထိပ်ပန်ဆင် မျက်နှာမူရှေးရှုပြီး ပြင်ဆင်သွားရမှာဖြစ်ပါတယ်။ အနာဂတ်မှာ တည်ဆောက်သွားမယ့် ဖက်ဒရယ်နိုင်ငံတော်ရဲ့ အခြေခံ အုတ်မြစ်ကို အခုကတည်းကရင် ညီညွတ်စွာ အတူတကွ ပူးပေါင်းဆောင်ရွက်ပေးကြဖို့အတွက်လည်း တိုက်တွန်း လိုပါတယ်။ ဖွဲ့စည်းပုံအခြေခံဥပဒေပြင်ဆင်ရေး လုပ်ငန်းစဉ် အလုပ်ဖြစ်ဖို့ဆိုရင် ပူးပေါင်းဆောင်ရွက်ပေးကြဖို့ လိုပါမယ်။ ညီညွတ်ဖို့လိုပါမယ်။ နိုင်ငံသူနိုင်ငံသားများရဲ့ ပိုမိုကောင်းမွန်တဲ့ အကျိုးစီးပွားဖြစ်ထွန်းလာရေး အတွက် လက်တွေ့ကျတဲ့ ပြင်ဆင်ရေးကို ချဉ်းကပ်ကြဖို့ လိုအပ်မှာဖြစ်ပါတယ်။ One Country Two Government လို့အခေါ်ခံရတဲ့နိုင်ငံအဖြစ်မျိုး မကျရောက်စေဖို့၊ နိုင်ငံတော်စွမ်းဆောင်ရည် မြင့်တက်လာ စေပြီး ကမ္ဘာ့အလယ်မှာ အားကောင်းတဲ့ မြန်မာနိုင်ငံဖြစ်လာဖို့အတွက် တိုင်းရင်းသားပြည်သူ တစ်ရပ်လုံးနဲ့ အတူ အဓိကကျတဲ့အင်အားစုများက အတူတကွ ပူးပေါင်းဆောင်ရွက်သွားကြပါလို့ အလေးအနက် တိုက်တွန်းရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးကြီးကျော်ကျော် တပ်မတော်သားအမျိုးသားလွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးကျော်ကျော်(တပ်မတော်သား အမျိုးသားလွှတ်တော်ကိုယ်စားလှယ်)</mp>လေးစားအပ်တဲ့ ပြည်ထောင်စုလွှတ်တော် နာယကနှင့် လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော် ကတော့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးကြီးကျော်ကျော် ဖြစ်ပါတယ်။ ဦးသိန်းထွန်း ကျောင်းကုန်းမဲဆန္ဒနယ် ပြည်သူ့လွှတ်တော် ကိုယ်စားလှယ်နှင့်အဖွဲ့ တင်ပြထားတဲ့ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းနဲ့စပ်လျဉ်း၍ လေ့လာစိစစ်ရေးပူးပေါင်း ကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို ဆွေးနွေးသွားမှာပဲဖြစ် Spop pot တင် နာယကကြီးခင်ဗျာ။ ဦးသိန်းထွန်း ကျောင်းကုန်းမဲဆန္ဒနယ် ပြည်သူ့လွှတ်တော်ကိုယ်စားလှယ် အပါအဝင် ပြည်ထောင်စုလွှတ်တော်ကိုယ်စားလှယ် ၁၄၃ ဦးက ဖွဲ့စည်းပုံအခြေခံဥပဒေပုဒ်မ ၄၃၃၊ ၄၃၄၊ ၄၃၅ နှင့် ပြည်ထောင်စုလွှတ်တော်ဆိုင်ရာနည်းဥပဒေ ၁၃၃ တို့အရ ၈-၂-၂၀၁၉ ရက်စွဲပါစာဖြင့် လက်မှတ် ရေးထိုးတင်ပြလာတဲ့ ဖွဲ့စည်းပုံအခြေခံဥပဒေမူကြမ်းကို နည်းဥပဒေ ၁၃၅ အရ လေ့လာစိစစ်ရေးပူးပေါင်း ကော်မတီဖွဲ့စည်းပြီး ဥပဒေကြမ်းမှာ တင်ပြထားတဲ့ ပုဒ်မ ၂၆၁ ပုဒ်မခွဲ(ခ)၊ (ဂ)၊ (ဃ)နှင့် (င)တို့ကို လေ့လာ ခဲ့ပြီးဖြစ်ပါတယ်။ လေ့လာစိစစ်ရေးပူးပေါင်းကော်မတီအနေနဲ့ လေ့လာတွေ့ရှိချက်နှင့် သဘောထားမှတ်ချက် အစီရင် ခံစာနဲ့အတူ ဥပဒေကြမ်းကိုပါ ပြည်ထောင်စုလွှတ်တော်ကို တင်ပြရမှာဖြစ်ပါတယ်။ ဒါပေမယ့်လည်း လေ့လာ တွေ့ရှိချက်နဲ့ သဘောထားမှတ်ချက်အစီရင်ခံစာမှာ ပုဒ်မ ၂၆၁ ရဲ့ လေ့လာစိစစ်မှုကို မတင်ပြဘဲ ၄၅ ဦးပါ ပြင်ဆင်ရေးပူးပေါင်းကော်မတီရဲ့ လုပ်ငန်းစဉ်မှာ ပြောင်းလဲထည့်သွင်း ဆောင်ရွက်သင့်ကြောင်း ပြဋ္ဌာန်းချက် များ၊ ဥပဒေ၊ နည်းဥပဒေများနှင့် ကိုက်ညီမှုမရှိဘဲ တင်ပြခဲ့တာတွေ့ရှိရပါတယ်။ နာယကကြီးခင်ဗျာ။ ဖွဲ့စည်းပုံအခြေခံဥပဒေပြင်ဆင်ခွင့်နဲ့ပတ်သက်ပြီး Power Point မှာတင်ပြ ထားတဲ့ အဆင့်များအတိုင်း ဆောင်ရွက်ရမှာဖြစ်ပါတယ်။ ဖွဲ့စည်းပုံအခြေခံဥပဒေပြင်ဆင်ရေး လေ့လာ စိစစ်သုံးသပ်ရေးကော်မတီဆိုတာ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၅ အရ စနစ်တကျ လုပ်ငန်းလုပ်ဆောင်ရန် ဖွဲ့စည်းထားတဲ့အဖွဲ့ဖြစ်ပြီး ဥပဒေနဲ့ညီတဲ့ အဖွဲ့ပဲဖြစ်ပါတယ်။ လေ့လာတွေ့ရှိချက်နဲ့ ဥပဒေကြမ်းကို လက်ခံဆွေးနွေးရန် အဆင့်ကိုလည်း ရောက်ရှိနေပြီပဲ ဖြစ်ပါတယ်။ ပြင်ဆင်ရေးပူးပေါင်းကော်မတီက ဖွဲ့စည်းပုံအခြေခံဥပဒေပုဒ်မ ၄၃၃၊ ၄၃၄၊ ၄၃၅ တို့နဲ့ မသက် ဆိုင်ကြောင်း၊ ဥပဒေမူကြမ်းပြင်ဆင်ရေးအတွက် ဥပဒေများကို နိဒါန်း၊ ပုဒ်မ ၁ မှ ပုဒ်မ ၄၅ရ အထိ၊ ဇယား ၁ မှ ၅ အထိပါရှိတဲ့ ပြဋ္ဌာန်းချက်အားလုံးကို ပြင်ဆင်နိုင်ရန် သုံးသပ်မယ့်အဖွဲ့သာဖြစ်ကြောင်း၊ အဆို တင်သွင်းခဲ့သူ လွှတ်တော်ကိုယ်စားလှယ်က အဆိုတင်သွင်းချိန်မှာရော၊ အတည်ပြုရန် တင်ပြချိန်မှာရော တင်ပြခဲ့ပြီးဖြစ်ပါတယ်။ ဒါကိုကြည့်ရင် ပြည်ထောင်စုလွှတ်တော်ကို ဥပဒေမူကြမ်းတင်ပြနိုင်ရန် အဆင့် များစွာလိုသေးတာကို သိကြလိမ့်မယ်လို့ ယူဆပါတယ်။ နာယကကြီးခင်ဗျာ။ ပြင်ဆင်လိုတဲ့ပြဋ္ဌာန်းချက်ဟာ တစ်ရပ်တည်းဆိုပေမယ့် ပြဋ္ဌာန်းချက် တစ်ရပ် တည်းဖြစ်ဖြစ်၊ တစ်စိတ်တစ်ပိုင်းတည်း ဖြစ်ဖြစ်၊ အားလုံးပဲဖြစ်ဖြစ် ဖွဲ့စည်းပုံအခြေခံဥပဒေပြင်ဆင်ရေး အခန်း(၁၂)ပါအတိုင်း တိကျစွာလိုက်နာပြီး ပြင်ဆင်သွားရမှာဖြစ်ပါတယ်။ (၃၀)ဦးပါ လေ့လာစိစစ်ရေး ပူးပေါင်းကော်မတီနဲ့ ဆက်လက်ဆောင်ရွက်သွားရမှာပဲဖြစ်ပါတယ်။ (၄၅)ဦးပါ ပြင်ဆင်ရေးပူးပေါင်း ကော်မတီကတော့ ဥပဒေနဲ့ညီပါတယ်ဆိုပြီး လွှတ်တော်ရဲ့ဆန္ဒမဲနဲ့ ဖွဲ့စည်းထားတဲ့ ကော်မတီဖြစ်တဲ့အတွက် မတူညီတဲ့အသွင်ဖြစ်နေလို့ ထည့်သွင်းပူးပေါင်း ဆောင်ရွက်တာကို လက်ခံလို့မရပါဘူး။ ဥပဒေကြမ်းကို လက်ခံဆွေးနွေးရမယ့်အဆင့် ရောက်ရှိနေတဲ့ ပုဒ်မ ၂၆၁ ကို ပြင်ဆင်ရေးပူးပေါင်းကော်မတီ၏ ပြင်ဆင်ရေး လုပ်ငန်းများတွင်ထည့်သွင်းဆောင်ရွက်ခြင်းက နောက်ကြောင်းကို ပြန်လှည့်ပြီး ်ကြာအောင် ဆောင်ရွက်နေခြင်း ဖြစ်တယ်လို့ သုံးသပ်ပါတယ်။ မတူညီတဲ့အဖွဲ့နှစ်ခုက သွားနေတဲ့လမ်းကြောင်းနှစ်ခုကို ပူးပေါင်းစေခြင်းဟာ သဘောထားမှန်မှ ဟုတ်ပါ့မလား။ ကြန့်ကြာစေတာလားဆိုတာ ကိုယ်စားလှယ်အားလုံး ခန့်မှန်းတတ်ဖို့လိုပါတယ်။ ဒီနေရာမှာ ဥပဒေကြမ်းပူးပေါင်းကော်မတီ အတွင်းရေးမှူးပြောခဲ့တဲ့ လေ့လာစိစစ်ရေးအဖွဲ့တွေနဲ့ ဝေ့လည်လည် လုပ်နေရမယ့်တော့ဘူးဆိုတဲ့စကားက တော်တော်လေး တိုက်ဆိုင်နေတာ တွေ့ရပါတယ်။ ပြင်ဆင်ရေးပူးပေါင်းကော်မတီရဲ့ လုပ်ငန်းစဉ်မှာ ထည့်သွင်းဆောင်ရွက်ဖို့ ရေးသားထားတဲ့ အစီရင်ခံစာ အပေါ်မှာ ဆွေးနွေးနေရတာဟာဆိုရင် ကော်မတီက ဝေ့လည်ကြောင်ပတ်လုပ်နေတာလို့ပဲ ပြောချင်ပါတယ်။ ဒါ့အပြင် ၃၀ ဦးပါ လေ့လာစိစစ် သုံးသပ်ရေးကော်မတီအနေနဲ့ ၄၅ ဦးပါ ဖွဲ့စည်းပုံပြင်ဆင်ရေး ပူးပေါင်း ကော်မတီရဲ့ ပြင်ဆင်ရေးလုပ်ငန်းများမှာ ထည့်သွင်းဆောင်ရွက်လိုနေခြင်းဟာ ဆန္ဒစွဲနဲ့ လိုရာကိုတင်ပြ နေခြင်းပဲဖြစ်တယ်လို့ ပြောချင်ပါတယ်။ နာယကကြီးခင်ဗျား။ ပြည်ထောင်စုလွှတ်တော်နည်းဥပဒေ ၁၃၆၊ ၁၃ရ တို့မှာ အစီရင်ခံစာကို ဆွေးနွေးဖို့ ဖော်ပြထားခြင်းမရှိတာ၊ နာယကကြီးနဲ့ လွှတ်တော်ကိုယ်စားလှယ်များအပါအဝင် မြန်မာစာ ဖတ်တတ်သူတိုင်း ရှင်းရှင်းလင်းလင်း သိကြပါလိမ့်မယ်။ နည်းဥပဒေ ၁၃၈ မှာတော့ ဥပဒေမူကြမ်းမှာ ပါရှိတဲ့ ပုဒ်မများပါ ကိစ္စရပ်များမှအပ အခြားမည်သည့်ကိစ္စကိုမျှ ထည့်သွင်းဆွေးနွေးခြင်းမပြုရလို့ပဲ ပါရှိတာလည်းထင်ရှားပြီးသားဖြစ်တဲ့အတွက် အစီရင်ခံစာပါ အကြောင်းအရာ ပြင်ဆင်ရေးပူးပေါင်း ကော်မတီထဲ ထည့်သွင်းခြင်းဟာ ြီး ဥပဒေမူကြမ်းကို ပြင်ဆင်ရေးရှေ့ဆက်သွားဖို့ နှောင့်နှေး အောင် လုပ်နေတာလို့ပဲမြင်ပါတယ်။ ဖွဲ့စည်းပုံအခြေခံဥပဒေအရ လေ့လာစိစစ်သုံးသပ်ရေးကော်မတီက ဆောင်ရွက်ရမယ့်ကိစ္စကို ဖွဲ့စည်းပုံအခြေခံဥပဒေနဲ့မညီဘဲ ပြည်ထောင်စုလွှတ်တော် နည်းဥပဒေ ၁၀၅ နည်းဥပဒေခွဲ(က)အရ ဖွဲ့စည်းထားတဲ့ ပူးပေါင်းကော်မတီကို ထည့်သွင်းစေခြင်းဟာ ဥပဒေမှာပါသလား။ ဥပဒေနဲ့ညီညွတ်ရဲ့လားဆိုတာကို မေးခွန်းထုတ်လိုပါတယ်။ ဒါ့ကြောင့် ဥပဒေနဲ့ မညီညွတ်တဲ့ကိစ္စကို ထပ်မံ ဆောင်ရွက်တော့မယ့်အခြေအနေကို မဖြစ်စေလိုတဲ့အတွက် လေ့လာစိစစ်ရေးကော်မတီက စိစစ်ပြီးတင်ပြလာမယ့် ပုဒ်မ ၂၆၁ ကိုပြင်ဆင်မယ့် ဥပဒေမူကြမ်းကိုသာ အခန်း(၁၂)ပါ ဖွဲ့စည်းပုံပြင်ဆင်ရေးလုပ်ငန်းစဉ် အဆင့်ဆင့်များ နှင့်အညီ ဆက်လက်ဆောင်ရွက်သွားရန်နှင့် ဖွဲ့စည်းပုံပြင်ဆင်ရေးပူးပေါင်းကော်မတီထံ ပုဒ်မ ၂၆၁ ထည့်သွင်းခြင်းကို ဥပဒေနဲ့ လုံးဝ(လုံးဝ) မကိုက်ညီတဲ့အတွက် ကန့်ကွက်ကြောင်း တင်ပြအပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးတင်အောင်ဟိန်း တပ်မတော်သားအမျိုးသားလွှတ်တော် ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးတင်အောင်ဟိန်း(တပ်မတော်သား အမျိုးသားလွှတ်တော်ကိုယ်စားလှယ်)</mp>လေးစား အပ်ပါသော နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ တပ်မတော်သား လွှတ်တော်ကိုယ်စားလှယ် ဗိုလ်မှူးတင်အောင်ဟိန်း ဖြစ်ပါတယ်။ Power Point သုံးစွဲခွင့် တောင်းခံအပ် ပါတယ်။ ကျွန်တော့အနေနဲ့ ဦးသိန်းထွန်း ကျောင်းကုန်းမဲဆန္ဒနယ် အပါအဝင် ပြည်ထောင်စုလွှတ်တော် ကိုယ်စားလှယ် ၁၄၃ ဦးတို့က ဖွဲ့စည်းပုံအခြေခံဥပဒေ ပုဒ်မ ၄၃၃၊ ၄၃၄၊ ၄၃၅ နည်းဥပဒေ ၁၃၃ တို့အရ ၈-၂-၂၀၁၉ ရက်စွဲဖြင့် လက်မှတ်ရေးထိုး တင်ပြလာသော ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေကို ဒုတိယအကြိမ်ပြင်ဆင်သည့် ဥပဒေကြမ်းနှင့်စပ်လျဉ်း၍ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းလေ့လာစိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ် ကန့်ကွက်ဆွေးနွေးသွားမှာဖြစ်ပါတယ်။ နာယကကြီးခင်ဗျာ။ ပြည်ထောင်စုလွှတ်တော်ရုံးရဲ့ အမိန့်ကြော်ငြာစာအမှတ်(၁၄/၂၀၁၉)နဲ့ ထုတ်ပြန် ထားသော ဖွဲ့စည်းပုံအခြေခံဥပဒေ (၂၀၀၈ ခုနှစ်) ကို ဒုတိယအကြိမ် ပြင်ဆင်သည့် ဥပဒေမူကြမ်း လေ့လာ စိစစ်ရေး ပူးပေါင်းကော်မတီအား နည်းဥပဒေ ၁၃၅ အရ ဖွဲ့စည်းရာတွင် အပိုဒ် ၄ “ကော်မတီ၏ အစီရင် ခံစာကို အမိန့်ကြော်ငြာစာ ထုတ်ပြန်သည့်ရက်၏ နောက်တစ်ရက်မှစ၍ ၁၄ ရက်အတွင်း ပြည်ထောင်စု လွှတ်တော်သို့ တင်ပြရမည်”အထိ ဆောင်ရွက်ထားသည်ကိုတွေ့ရှိရပြီး အပိုဒ် ၅ တွင် “ကော်မတီ၏ သက်တမ်းသည် ကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ် လွှတ်တော်၏ အဆုံးအဖြတ် ရယူပြီးသည့်ြစ်သည်”လို့တွေ့ရှိရ၍ နည်းဥပဒေ ၁၃၆ တွင် “ဖွဲ့စည်းပုံအခြေခံ ဥပဒေကိုပြင်ဆင်သည့် ဥပဒေမူကြမ်းကို စတင်ဆွေးနွေးခြင်းမပြုမီ ယင်းဥပဒေမူကြမ်းနှင့် ပူးပေါင်း ကော်မတီ၏ လေ့လာစိစစ်ချက်တို့ကို လွှတ်တော်နာယက က သတ်မှတ်သည့်နည်းလမ်းအတိုင်း လွှတ်တော် ကိုယ်စားလှယ်များထံ ပြည်ထောင်စုလွှတ်တော်ရုံးက ကြိုတင်ဝေငှထားရမည်”လို့ ပြဋ္ဌာန်းထားတဲ့အတွက် ကော်မတီအနေဖြင့် ပြင်ဆင်လိုသော ဥပဒေနှင့်ဆိုင်သော လေ့လာစိစစ်ချက်ကိုသာ ကြိုတင်တင်ပြထားရမှာ ဖြစ်ပါတယ်။ ဒါပေမယ့်လည်း ဥပဒေမူကြမ်းနှင့်ပတ်သက်ပြီး လုံးဝစိစစ်ဆောင်ရွက်ထားမှုမရှိဘဲ နည်းဥပဒေပါ ဆောင်ရွက်ရမည့်အချက်များကို အသိတရားမဲ့စွာ လျစ်လျူရှုထားကြောင်း တွေ့ရှိရပါတယ်။ ယခုအစီရင်ခံစာဟာ သာမန်အားဖြင့် အစီရင်ခံစာအပေါ်၌သာ ဆွေးနွေးကြရတော့မယ့် ပုံစံဖြစ်နေကြောင်း တွေ့ရှိရပါတယ်။ ထို့ကြောင့် အပိုဒ် ၅ ပါအချက်အလက်များဟာ အစီရင်ခံစာကိုသာ အဆုံးအဖြတ်ပြုခြင်းမျိုး ဖြစ်သွားနိုင်ပြီး ပြင်ဆင်လိုတဲ့ဥပဒေမူကြမ်းကို ဆွေးနွေးဆုံးဖြတ်ခြင်းမျိုး လုံးဝမဖြစ်နိုင်တော့သဖြင့် ဖွဲ့စည်းပုံ အခြေခံဥပဒေ ပုဒ်မ ၄၃၅၊ ပြည်ထောင်စုလွှတ်တော်ဆိုင်ရာ ဥပဒေပုဒ်မ ၆၉၊ နည်းဥပဒေ ၁၃၅၊ ၁၃၆ ပါ ပြဋ္ဌာန်းချက်များနှင့် မကိုက်ညီတော့တာကို လေ့လာစိစစ်ရေးကော်မတီက အသိတရားရှိရှိဖြင့် သုံးသပ် ဆောင်ရွက်သင့်ပါတယ်။ ဥပဒေမူကြမ်းလေ့လာစိစစ်ရေး ပူးပေါင်းကော်မတီဖွဲ့စည်းခြင်း အပိုဒ် ၃ တာဝန်နှင့် လုပ်ပိုင်ခွင့်များ(က)မှာ “ကော်မတီသည် ဖွဲ့စည်းပုံအခြေခံဥပဒေပြင်ဆင်ရန် ဥပဒေမူကြမ်းကို ပြည်ထောင်စု လွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ လေ့လာစိစစ်ရမည်”ဆိုတဲ့အချက်ကို ချန်လှပ်ကာ လမ်းကြောင်းသွေဖည်ပြီးတော့ အခြားသောအခြေအနေများကို သုံးသပ်ဆောင်ရွက်နေခြင်းမျိုးဟာ ဥပဒေ ပြင်ဆင်ရေးလုပ်ငန်းအဆင့်ဆင့်ကို မထီမဲ့မြင်ပြုရာ ရောက်ခဲ့ကြောင်းကိုလည်းတွေ့ရှိရပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်းလေ့လာ စိစစ်ရေးပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာတွင် “ကိုယ်စားလှယ် ၄၅ ဦးပါဝင်သော ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေး ပူးပေါင်းကော်မတီ”တစ်ရပ်ကို ဖွဲ့စည်းထားကြောင်း၊ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြဋ္ဌာန်းချက် အားလုံးကို သုံးသပ်ပြင်ဆင်နိုင်ရန် ဆောင်ရွက် နေကြောင်း ပုဒ်မ ၂၆၁ တစ်ခုတည်းကို ပြင်ဆင်သည့် ဥပဒေတစ်ရပ်အဖြစ် လွှတ်တော်သို့ တင်သွင်းသည့် ဥပဒေကြမ်းကို ဖွဲ့စည်းပုံအခြေခံဥပဒေ (၂၀၀၈ ခုနှစ်) ပြင်ဆင်ရေးပူးပေါင်းကော်မတီက ဆောင်ရွက်မည့် ပြင်ဆင်ရေးလုပ်ငန်းတွင် ထည့်သွင်းဆောင်ရွက်ခြင်းက စနစ်ကျနမှု ရှိသည့်အပြင် ထိုသို့ပိုမိုပြည့်စုံစွာ စိစစ်ခြင်းက သင့်မြတ်မှန်ကန်မည်ဖြစ်ကြောင်း” အစီရင် ခံစာမှာ ဖတ်ကြားခဲ့ပါတယ်။ အစီရင်ခံစာမှာ ဖော်ပြရမယ့် ဥပဒေကြမ်းလေ့လာစိစစ်မှုကို ချန်လှပ်ကာ ဖတ်ကြားတင်ပြခဲ့ပါတယ်။ ဦးသိန်းထွန်း တင်သွင်းခဲ့တဲ့ ဖွဲ့စည်းပုံအခြေခံဥပဒေပြင်ဆင်ရေး ဥပဒေ မူကြမ်းဟာ ဖွဲ့စည်းပုံအခြေခံဥပဒေ၊ လွှတ်တော် ဆိုင်ရာဥပဒေ၊ နည်းဥပဒေများနှင့်အညီ တင်သွင်းခဲ့ခြင်း ဖြစ်သည့်အပြင် ပြည်ထောင်စုလွှတ်တော်ဆိုင်ရာ နည်းဥပဒေ ၁၃ရ အရ ဆက်လက်ဆောင်ရွက်ရမည်သာ ဖြစ်ပြီး နည်းဥပဒေ ၁၃၈ တွင်လည်း “နည်းဥပဒေ ၁၃ရ အရ ဆွေးနွေးခွင့်ရှိသော လွှတ်တော်ကိုယ်စားလှယ် များက ဆွေးနွေးကြရမှာဖြစ်ပါတယ်။ ဆွေးနွေး ရာမှာ ဆွေးနွေးခွင့်ပြုတဲ့ သတ်မှတ်ချိန်အတွင်း ဆွေးနွေး ရမှာဖြစ်ပြီး ယင်းပြင်ဆင်သည့် ဥပဒေကြမ်း တွင်ပါရှိသော ပုဒ်မများပါ ကိစ္စရပ်များမှအပ အခြားမည်သည့် ကိစ္စကိုမျှ ထည့်သွင်းဆွေးနွေးခြင်းမပြုရ” ဆိုပြီးတော့လည်း တိတိကျကျ ပြဋ္ဌာန်းထားရှိသည့်အတွက် ၄၅ ဦးပါဝင်သော ကော်မတီတွင် ထည့်သွင်း ဆွေးနွေးရန် ဆောင်ရွက်ခြင်းသည် ထပ်မံ၍ ဥပဒေနှင့် မညီညွတ်တော့ဘဲ ပုဒ်မ ၁၃၈ ကိုလည်း လုံးဝ သွေဖည်ရာရောက်နေသဖြင့် ဥပဒေနှင့်ပြဋ္ဌာန်းချက်များကို ဖတ်ရှုခြင်းမပြုဘဲ ဥပဒေမဲ့၊ တရားမဲ့ ဆောင်ရွက်နေ သကဲ့သို့ ထင်မြင်ရပါတယ်။ နာယကကြီးခင်ဗျာ။ ဦးသိန်းထွန်း ကျောင်းကုန်းမဲဆန္ဒနယ်အပါအဝင် ကိုယ်စားလှယ် စုစုပေါင်း ၂၀ ရာခိုင်နှုန်းက လက်မှတ်ရေးထိုး တင်ပြထားသော ဥပဒေမူကြမ်းသည် တခြားဥပဒေမူကြမ်းမဟုတ်ပါဘူး။ ဖွဲ့စည်းပုံအခြေခံဥပဒေမူကြမ်း ဒုတိယအကြိမ်ပြင်ဆင်တဲ့ ဥပဒေမူကြမ်းဖြစ်ပါတယ်။ ဒါကြောင့်မို့လို့ ဖွဲ့စည်းပုံ အခြေခံဥပဒေကို ဒုတိယအကြိမ် ပြင်ဆင်တဲ့ ၃၀ ဦးပါသော ဥပဒေမူကြမ်း လေ့လာစိစစ်ရေးပူးပေါင်း ကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအား သုံးသပ်ရမယ်ဆိုရင် ကော်မတီ၏ သဘောထားမှတ်ချက် အစီရင်ခံစာများဟာ ပြဋ္ဌာန်းချက်နှင့် လုံးဝမညီသော အစီရင်ခံစာ၊ ဥပဒေနှင့် လုံးဝ မညီသော အစီရင်ခံစာဖြစ်သည့်အတွက် ကန့်ကွက်ပါကြောင်းနဲ့ ဖွဲ့စည်းပုံအခြေခံဥပဒေကို ပြင်ဆင်မယ်ဆိုရင် ဥပဒေပြင်ဆင်ရန် ပုဒ်မများဖြစ်သော ဖွဲ့စည်းပုံအခြေခံဥပဒေ (၂၀၀၈ ခုနှစ်) အခန်း (၁၂)၊ ပြည်ထောင်စု လွှတ်တော်ဆိုင်ရာဥပဒေ အခန်း (၁၁)၊ နည်းဥပဒေအခန်း (၁၈)တို့အရ ပြင်ဆင်ရန် အတိအလင်း ပြဋ္ဌာန်း ထားပြီးဖြစ်တဲ့အတွက်ကြောင့် ဒီနည်းလမ်းများကို သေသေချာချာ ကြိမ်ဖန်များစွာ ဖတ်ရှုပြီးမှ ပြဋ္ဌာန်းချက် များနှင့် သွေဖည်ခြင်းမရှိစေဘဲ အတိအကျလိုက်နာကာ ဆောင်ရွက်ဆွေးနွေး ပြင်ဆင်ရန်လိုအပ်ပါကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးကြီးခင်မောင်နိုင် တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးကြီးခင်မောင်နိုင်(တပ်မတော်သား အမျိုးသားလွှတ်တော်ကိုယ်စားလှယ်)</mp>လေးစား ရပါသော ပြည်ထောင်စုလွှတ်တော် နာယကကြီး၊ လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော် ကတော့ တပ်မတော်သားလွှတ်တော်ကိုယ်စားလှယ် ဗိုလ်မှူးကြီးခင်မောင်နိုင် ဖြစ်ပါတယ်။ ဖွဲ့စည်းပုံအခြေခံ ဥပဒေကို ဒုတိယအကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီ၏ လေ့လာ တွေ့ရှိချက်နှင့် သဘောထားမှတ်ချက် အစီရင်ခံစာကို ကန့်ကွက်ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါ။ ကျောင်းကုန်းမဲဆန္ဒနယ်မှ ဦးသိန်းထွန်းအပါအဝင် ပြည်ထောင်စုလွှတ်တော်ကိုယ်စားလှယ် ၁၄၃ ဦးက ဖွဲ့စည်းပုံအခြေခံဥပဒေပုဒ်မ ၄၃၃၊ ပုဒ်မ ၄၃၅၊ ပြည်ထောင်စုလွှတ်တော်ဆိုင်ရာ နည်းဥပဒေ ၁၃၃ တို့အရ လက်မှတ်ရေးထိုးတင်သွင်းခဲ့တဲ့ ဖွဲ့စည်းပုံအခြေခံဥပဒေ ပုဒ်မ ၂၆၁ ပုဒ်မခွဲ(ခ)၊ (ဂ)၊ (ဃ)နှင့် (င) တို့ကို လက်ရှိအခြေအနေမှာ ပြည်ထောင်စုလွှတ်တော်မှာ လက်ခံဆွေးနွေးရမယ့် လုပ်ငန်းစဉ်အပိုင်းကို ရောက်ရှိ နေပြီးဖြစ်ပါတယ်။ လုပ်ငန်းစဉ်အတိုင်း လက်ခံဆွေးနွေးမှသာ ပြည်ထောင်စုလွှတ်တော် ကိုယ်စားလှယ် တိုင်းက ဆွေးနွေးဖို့ အခွင့်အလမ်းရရှိမှာဖြစ်ပါတယ်။ ဆောလျင်စွာဆွေးနွေးဖို့လည်း လိုအပ်နေပြီ ဖြစ်ပါတယ်။ တိုင်းပြည်တွင်းရှိ သက်ဆိုင်ရာအဖွဲ့အစည်းအသီးသီး၏ ဆွေးနွေးညှိနှိုင်းမှုများမှ ပေါ်ထွက် လာတဲ့ နိုင်ငံရေးသဘောတူညီချက်များအရ ဖက်ဒရယ်စနစ်ကို တည်ဆောက်နိုင်သည်ဆိုသည့်အချက်ကို ဦးစွာလေးလေးနက်နက် နားလည်သဘောပေါက်ရန် လိုအပ်သလို မြန်မြန်ဆန်ဆန် ပေါ်ထွက်လာရေးကို အလေးဂရုပြုဆောင်ရွက်သွားရန် လိုအပ်ပါတယ်။ ဖက်ဒရယ်ဒီမိုကရေစီစနစ်ကို သွားမယ်ဆိုရင် ဗဟိုချုပ်ကိုင်မှုကို တတ်နိုင်သမျှလျှော့ချရမှာ ဖြစ်ပါတယ်။ ယခုလို ပြင်ဆင်ရေးကာလမှာ တိုင်းရင်းသားအားလုံးရဲ့ အသံကို လေးနက်စွာနားထောင်ရင်း အခြေခံဥပဒေပြင်ဆင်ရေးကို ဥပဒေများနှင့်အညီ အလေးဂရုပြု ဆောင်ရွက်သွားကြဖို့ ဖြစ်ပါတယ်။ ဖွဲ့စည်းပုံ အခြေခံဥပဒေ (၂၀၀၈ ခုနှစ်) ပုဒ်မ၁၇(က)တွင် “နိုင်ငံတော်အုပ်ချုပ်ရေးအာဏာကို ပြည်ထောင်စုတိုင်းဒေသကြီး နှင့်ပြည်နယ်များအား ခွဲဝေအပ်နှင်းသည်။ ကိုယ်ပိုင်အုပ်ချုပ်ခွင့်ရ စီရင်စုများအား ကိုယ်ပိုင်အုပ်ချုပ်ရေး အာဏာကို ဤဖွဲ့စည်းပုံအခြေခံဥပဒေအရ သတ်မှတ်ပေးထားသည့်အတိုင်း ခွဲဝေအပ်နှင်းသည်” ဟု ဖော်ပြ ထားပါတယ်။ ပုဒ်မ ၂၆၁ အရ နိုင်ငံတော်သမ္မတက သက်ဆိုင်ရာတိုင်းဒေသကြီး သို့မဟုတ် ပြည်နယ် ဝန်ကြီးချုပ်များအား ခန့်အပ်ပေးရသဖြင့် ဗဟိုချုပ်ကိုင်မှုသဘော သက်ရောက်နေတာဖြစ်ပါတယ်။ ဒါ့ကြောင့် ပုဒ်မ ၁၇(က)နှင့် ပုဒ်မ ၂၆၁ တို့ကို လေ့လာကြည့်မယ်ဆိုလို့ရှိရင် တိုင်းဒေသကြီး သို့မဟုတ် ပြည်နယ် များဟာ အုပ်ချုပ်မှုအာဏာ(Executive Power)တွင် များစွာ အခက်အခဲဖြစ်ပေါ်နေတာကို တွေ့ရှိရမှာ ဖြစ်ပါတယ်။ ပုဒ်မ ၁၇(က) နဲ့ ၂၆၁ တို့ ညီညွတ်မှုရှိစေရန်၊ ဆီလျော်မှုရှိစေရန် ဗဟိုချုပ်ကိုင်မှုအား လျော့နည်းစေရန်အတွက် ဆောင်ရွက်သွားမှာကို လေးလေးနက်နက် အကြံပြု တိုက်တွန်းအပ်ပါတယ်။ ဒါ့အပြင် ဖွဲ့စည်းပုံအခြေခံဥပဒေ ပုဒ်မ ၁၁၊ ၁၂၊ ၁၈ တို့အရ ဥပဒေပြုရေးအာဏာ၊ အုပ်ချုပ်ရေး အာဏာနှင့် အဆင့်ဆင့်သော တရားရုံးများ၊ တရားစီရင်ရေးအာဏာတို့ကို ဖက်ဒရယ်စနစ်နှင့်အညီ သက်ဆိုင်ရာတိုင်းဒေသကြီး၊ ပြည်နယ်လွှတ်တော်များကို ဝန်ကြီးချုပ်ခန့်အပ်နိုင်ရေးအတွက် အုပ်ချုပ်ရေး အခွင့်အာဏာကို ပိုမိုပေးအပ်ထားတာပဲဖြစ်ပါတယ်။ ဖွဲ့စည်းပုံအခြေခံဥပဒေ ပုဒ်မ ၂၆၁ အား ပြင်ဆင် ပြီးပါကဖက်ဒရယ်၏ အနှစ်သာရကို ပိုမိုပေါ်လွင်စေပြီး သက်ဆိုင်ရာတိုင်းဒေသကြီး သို့မဟုတ် ပြည်နယ် များအနေဖြင့်လည်း ပြည်သူများမှ ရွေးချယ်တင်မြှောက်ထားသော ကိုယ်စားလှယ်များထဲမှ မိမိကြိုက် နှစ်သက်ရာ လွှတ်တော်ကိုယ်စားလှယ်ကို ဝန်ကြီးချုပ်အဖြစ် ရွေးချယ်ပေးနိုင်မှာဖြစ်သဖြင့် တိုင်းဒေသကြီး သို့မဟုတ် ပြည်နယ်များ၏ အကျိုးစီးပွား၊ ခံစားခွင့်များကို စိတ်အားထက်သန်စွာ စောင့်ဆိုင်းနေကြသော တိုင်းရင်းသားတစ်ရပ်လုံးအတွက် ပွင့်လင်းမြင်သာစွာ ဆွေးနွေးပေါင်းစပ်ဆောင်ရွက်သွားနိုင်မှာဖြစ်ကြောင်း သတိချပ်ရမှာလည်းဖြစ်ပါတယ်။ ခေတ်နှင့်အညီ ပြုပြင်သင့်တာတွေကို ပြဋ္ဌာန်းချက်များနှင့်အညီ ပြုပြင် သွားမှသာလျှင် ဖက်ဒရယ်စနစ်ကို တည်ဆောက်နိုင်မှာဖြစ်ကြောင်း ဆွေးနွေးလိုပါတယ်။ ဖွဲ့စည်းပုံအခြေခံဥပဒေမူကြမ်း လေ့လာစိစစ်ရေးပူးပေါင်းကော်မတီနဲ့ ပြင်ဆင်ရေးပူးပေါင်းကော်မတီ တို့ ပူးပေါင်းဆောင်ရွက်သွားပါက ဥပဒေနှင့်မညီညွတ်တဲ့အပြင် ဖွဲ့စည်းပုံအခြေခံဥပဒေ ပြင်ဆင်ရေးကာလ ကြာရှည်သွားမှာဖြစ်တဲ့အတွက် လွှတ်တော်ကိုယ်စားလှယ်များ၏ ဆွေးနွေးပိုင်ခွင့်ကိုလည်း အလွန့်အလွန် နောက်ကျသွားမှာဖြစ်ပါတယ်။ ဒါကြောင့် ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေကို ဒုတိယအကြိမ် ပြင်ဆင်သည့်ဥပဒေကြမ်းကို လေ့လာစိစစ်ရေးပူးပေါင်းကော်မတီအနေဖြင့်သာ သီးခြား ဆောင်ရွက်သွားမှာဖြစ်ကြောင်း အလေးအနက် တင်ပြလိုပါတယ်။ ဖွဲ့စည်းပုံအခြေခံဥပဒေပုဒ်မ ၂၆၁ အရ ရခိုင်ပြည်နယ်တွင် ပြည်နယ်လွှတ်တော်နှင့် အစိုးရအကြား၊ ပြဿနာများဖြစ်ပွားခဲ့တာကို ပြန်လည်ကြည့်မယ်ဆိုလို့ရှိရင် တိုင်းရင်းသားပြည်သူလူထုအတွက် မည်မျှ အရေးကြီးသည်ကို တွေ့ရှိရမှာပါတယ်။ ဒါကြောင့် နိဂုံးချုပ်အနေဖြင့် ဖွဲ့စည်းပုံအခြေခံဥပဒေ ပုဒ်မ ၂၆၁ ပုဒ်မခွဲ (ခ)၊ (ဂ)၊ (ဃ)နှင့် (င) တို့ကို ပြင်ဆင်ခြင်းဟာ တိုင်းဒေသကြီး သို့မဟုတ် ပြည်နယ်များကို အုပ်ချုပ်မှုအာဏာ ပိုမိုအပ်နှင်းပေးနိုင်မှာဖြစ်ပါတယ်။ ဖွဲ့စည်းပုံအခြေခံဥပဒေ(၂၀၀၈ ခုနှစ်)ရဲ့ အနှစ်သာရကို မထိခိုက်စေတဲ့အပြင် ပုဒ်မ ၂၆၁ နဲ့ပတ်သက်ရင် လေ့လာ စိစစ်မှုကို ပြန်လည်ပြုလုပ်ရပါမယ်။ အစီရင်ခံစာတင်သွင်းတဲ့ အပေါ်မှာကိုယ်စားလှယ်များက ထိရောက်စွာ ပါဝင်ဆွေးနွေးနိုင်ကြပြီးတဲ့နောက် တိုင်းရင်းသားပြည်သူလူထုတစ်ရပ်လုံးက မျှော်လင့်နေသော ရလဒ်ကောင်း တစ်ခု ရရှိလာနိုင်ရေးကို ဆောလျင်စွာ ဆောင်ရွက်ပေးရန်လိုအပ်ကြောင်း တိုက်တွန်းရင်း နိဂုံးချုပ်အပ် ပါတယ်။ ကျေးဇူးတင်ပါတယ်။</speech>
<speech type="speaker">ဗိုလ်မှူးကြီးဇော်လွင် တပ်မတော်သား အမျိုးသားလွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။ ဗိုလ်မှူးကြီးဇော်လွင် (တပ်မတော်သား အမျိုးသားလွှတ်တော်ကိုယ်စားလှယ်)။ အားလုံးမင်္ဂလာပါ ခင်ဗျာ။ လေးစားအပ်ပါသော ပြည်ထောင်စုလွှတ်တော်နာယကနှင့် လွှတ်တော်ကိုယ်စားလှယ်များခင်ဗျာ။ ကျွန်တော်ကတော့တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးကြီးဇော်လွင် ဖြစ်ပါတယ်။ ဖွဲ့စည်းပုံအခြေခံဥပဒေကို ဒုတိယအကြိမ်ပြင်ဆင်တဲ့ ဥပဒေမူကြမ်းလေ့လာ စိစစ်ရေးပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအပေါ် ဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျာ။ အဆိုပါ ဥပဒေမူကြမ်းလေ့လာစိစစ်ရေးကော်မတီရဲ့ သဘောထားမှတ်ချက်အား ပြင်ဆင်ရေးပူးပေါင်း ကော်မတီ၏ လုပ်ငန်းစဉ်များတွင် တစ်ပါတည်းထည့်သွင်းဆောင်ရွက်သင့်ကြောင်း ဆိုသည့်အချက်ကို ဥပဒေပြဋ္ဌာန်းချက်များနှင့် ကိုက်ညီမှုမရှိတဲ့အတွက် လုံးဝ(လုံးဝ) ကန့်ကွက်ပါတယ်။ ပြင်ဆင်ရေးပူးပေါင်း ကော်မတီဟာ ဥပဒေနှင့်ညီညွတ်သည်ဟုဆိုကာ လွှတ်တော်၏ဆုံးဖြတ်ချက်ဖြင့် ဖွဲ့စည်းထားတဲ့ကော်မတီ ဖြစ်သော်လည်း ဦးသိန်းထွန်း ကျောင်းကုန်းမဲဆန္ဒနယ်က ဥပဒေနှင့်အညီတင်ပြလာသော ဥပဒေမူကြမ်း မှာ ဖွဲ့စည်းပုံအခြေခံဥပဒေပုဒ်မ ၄၃၅ နှင့်အညီ ဆောင်ရွက်ခဲ့ပြီး ဥပဒေမူကြမ်းလေ့လာစိစစ်ရေး ပူးပေါင်းကော်မတီကို ဥပဒေနှင့်ညီညွတ်စွာ ဖွဲ့စည်းထားရှိပြီးဖြစ်သောကြောင့် လေ့လာစိစစ်ရေး ပူးပေါင်း ကော်မတီကသာ ဥပဒေမူကြမ်းကို မဖြစ်မနေ ဆက်လက်ဆောင်ရွက်ပြီး ပြည်ထောင်စုလွှတ်တော် နာယက က ပြည်ထောင်စုလွှတ်တော်တွင် လက်ခံဆွေးနွေးရမည် ဖြစ်ပါတယ်။ အဆိုပါကော်မတီ၏ သဘောထားမှတ်ချက်တွင် ပူးပေါင်းကော်မတီဝင်များအနက် ၅ ဦးက လွှတ်တော် ဆိုင်ရာဥပဒေ၊ နည်းဥပဒေများနှင့်အညီ အဆိုပါဥပဒေကြမ်းကို လွှတ်တော်တွင် ဆက်လက်ဆွေးနွေး အတည်ပြုဆောင်ရွက်သင့်ကြောင်းကိုလည်း မှတ်ချက်ပြုထားတာရှိပါတယ်။ ဘာကြောင့်လဲဆိုရင် ဖွဲ့စည်းပုံ အခြေခံဥပဒေပုဒ်မ ၄၃၅၊ ပြည်ထောင်စုလွှတ်တော်ဆိုင်ရာဥပဒေ ပုဒ်မ ၆၉၊ နည်းဥပဒေ ၁၃၃ တို့အရ ပြည်ထောင်စုလွှတ်တော်တွင် လက်ခံဆွေးနွေးပြီး အတည်ပြု ဆောင်ရွက်သွားရမှာ ဖြစ်တဲ့အတွက်ကြောင့် လည်း ဖြစ်ပါတယ်။ နာယကခင်ဗျား။ အစီရင်ခံစာအပေါ်လေ့လာပါက ကော်မတီ၏တာဝန်ဟာ ပုဒ်မ ၂၆၁ အပေါ် လေ့လာစိစစ် ကောက်နုတ်ဖော်ပြရမည်ဖြစ်သော်လည်း အပိုဒ် ၄၊ ၅၊ ၆၊ ရ မှာ ရှေ့နောက်ညီညွတ်အောင် ပြင်ဆင်ရမည်ဟုသာ ပြင်ဆင်ရေးလုပ်ငန်းစဉ်နှင့် မသက်ဆိုင်သော၊ နည်းဥပဒေ ၁၃၈ နှင့်သွေဖည်သော သုံးသပ်ချက်ကို ဖော်ပြထားပါတယ်။ ပုဒ်မ ၂၆၁ ပုဒ်မခွဲ(ခ)၊ (ဂ)၊ (ဃ)နှင့် (င) တို့ဟာ တိုင်းဒေသကြီး သို့မဟုတ် ပြည်နယ်ဝန်ကြီးချုပ် အား ခန့်အပ်တာဝန်ပေးရန် ရွေးချယ်မှုနဲ့သာ သက်ဆိုင်ပါတယ်။ အခန်း(၁) နိုင်ငံတော်အခြေခံမူများတွင် ပါရှိတဲ့ ပုဒ်မ(၄၈)ခုတွင်လည်း ဝန်ကြီးချုပ်ရဲ့ လုပ်ငန်းတာဝန်များနှင့် တိုက်ရိုက်ပတ်သက်သည့် ဖော်ပြ ထားမှုများ လုံးဝမပါရှိပါ။ ဖွဲ့စည်းပုံအခြေခံဥပဒေကို ကဏ္ဍများခွဲခြားလေ့လာမှုအရ “တာဝန်နှင့် လုပ်ပိုင်ခွင့် ကဏ္ဍ” တွင် ပုဒ်မပေါင်း(၁၁၇)ခုပါဝင်ပြီးတော့မှ တိုင်းဒေသကြီးနှင့် ပြည်နယ်အစိုးရရဲ့ တာဝန်အနေဖြင့် ပုဒ်မ ၂၅၀၊ ၂၅၁၊ ၂၅၆၊ ၂၅၈၊ ၂၅၉၊ တိုင်းဒေသကြီးနှင့် ပြည်နယ်အစိုးရရဲ့ လုပ်ပိုင်ခွင့်အနေဖြင့် ပုဒ်မ ၂၄၉၊ ၂၅၃၊ ၂၅ရ စုစုပေါင်း(၈)ခုကဟာလည်း ဝန်ကြီးချုပ်ခန့်အပ်တာဝန်ပေးရန် ရွေးချယ်ရေးနှင့် မည်သို့မျှ သက်ဆိုင်ခြင်းမရှိ ကြောင်းတွေ့ရှိရပါတယ်။ ပုဒ်မ ၂၆၁ ကြောင့် အခြားသောပုဒ်မများကို လိုက်လံပြင်ဆင်ရန် လိုအပ်မည်မဟုတ်ကြောင်းကိုလည်း စိစစ်တွေ့ရှိရပါတယ်။ တင်ပြထားရှိတဲ့ ပြင်ဆင်လိုတဲ့ဥပဒေကြမ်းဟာ ဖွဲ့စည်းပုံအခြေခံဥပဒေအခန်း(၅)၊ အုပ်ချုပ်ရေးကဏ္ဍတွင် ဖော်ပြထားခြင်းဖြစ်ပြီးတော့မှ ဆန္ဒခံယူပွဲကျင်းပပြီးမှပြင်ဆင်ရမည့် ဥပဒေတစ်ရပ်မဟုတ်တဲ့အပြင် ကျန်အခန်းများ ဖြစ်တဲ့ ဖွဲ့စည်းတည်ဆောက်ပုံ၊ ဥပဒေပြုရေး၊ တရားစီရင်ရေး၊ နိုင်ငံသားများ၏ မူလ အခွင့်အရေးနှင့်တာဝန်များ၊ ရွေးကောက်တင်မြှောက်ခြင်း၊ နိုင်ငံရေးပါတီများ၊ အထွေထွေပြဋ္ဌာန်းချက်များ၊ ထို့အပြင် ဇယားများနှင့်လည်း ပတ်သက် ဆက်နွယ်မှုမရှိသည့်အတွက် ယခုပြင်ဆင်လိုသော ဥပဒေ ပြဋ္ဌာန်းချက် တစ်ရပ်ဖြစ်သည့် ပုဒ်မ ၂၆၁ သည် ပုဒ်မ ၄၃၆(ခ)အရ ပြည်ထောင်စုလွှတ်တော် ကိုယ်စားလှယ် အားလုံး၏ ၇၅ ရာခိုင်နှုန်းကျော် ထောက်ခံဆန္ဒမဲဖြင့် ပြင်ဆင်နိုင်ရန် ဆွေးနွေးနိုင်သည့်အတွက် ဥပဒေ မူကြမ်းလေ့လာစိစစ်ရေး ပူးပေါင်းကော်မတီဖြင့်သာ ဆောင်ရွက်သွားရမှာဖြစ်ပါတယ်။ ဒါ့ကြောင့် ဖွဲ့စည်း ထားတဲ့ ပူးပေါင်းပြင်ဆင်ရေးလုပ်ငန်း ကော်မတီလုပ်ငန်းစဉ်တွင် လုံးဝ(လုံးဝ) ထည့်သွင်း ဆောင်ရွက်ရန် မလိုကြောင်း ဖော်ထုတ်တွေ့ရှိရပါတယ်ခင်ဗျာ။ နာယကခင်ဗျား။ ပြည်ထောင်စုသဘောတူစာချုပ် အစိတ်အပိုင်း(၁)မှာ အရေးအကြီးဆုံးဖြစ်တဲ့ နိုင်ငံတော်ကို ဒီမိုကရေစီနှင့်ဖက်ဒရယ်စနစ်ကိုအခြေခံသော ပြည်ထောင်စုအဖြစ် ဖွဲ့စည်းရမည်ဟူသော အချက်နှင့်လည်း ယခုဥပဒေမူကြမ်းဟာ ကိုက်ညီမှုရှိနေကြောင်း တွေ့ရှိရပါတယ်။ အစိတ်အပိုင်း ၁ နဲ့ ၂ မှာ နိုင်ငံရေးကဏ္ဍ၌ အချက် (၁၆)ချက် ဖော်ပြထားပြီး ဝန်ကြီးချုပ်ခန့်အပ်တာဝန်ပေးရေး ရွေးချယ်ရေးနှင့် မည်သို့မျှမပတ်သက်သော အချက်များဖြစ်ပါတယ်။ ဒါကြောင်မို့လို့ ယခုပြင်လိုတဲ့ ပုဒ်မ ၂၆၁ ဟာ NCA ကို အထောက်အကူပြုသော ဥပဒေမူကြမ်းတစ်ရပ်လည်း ဖြစ်နေပါတယ်ခင်ဗျာ။ ပြည်ထောင်စုသဘောတူစာချုပ် အစိတ်အပိုင်း(၂)ခု ထွက်ပေါ်လာရေး အမျိုးသားအဆင့် နိုင်ငံရေးဆွေးနွေးပွဲအသီးသီးကို ဒေသအသီးသီးတွင် ဆွေးနွေးခဲ့ကြတဲ့အသံကို ပြည်ထောင်စုလွှတ်တော် နာယကအပါအဝင် လွှတ်တော်ကိုယ်စားလှယ်များ အားလုံး ပြန်လည်နားထောင်ကြည့်ကြပါခင်ဗျာ။ အားလုံးလည်းကြားပြီး ဖြစ်ကြပါလိမ့်မယ်။ တိုင်းဒေသကြီး သို့မဟုတ် ပြည်နယ်အသီးသီးက လွှတ်တော် များတွင်ရှိသော လွှတ်တော်ကိုယ်စားလှယ်များက အသင့်တော်ဆုံးသူကိုသာ ဝိုင်းဝန်းရွေးချယ် တင်မြှောက်ရေးကို ဒေသခံများက လိုလိုလားလား တောင်းဆိုခဲ့ကြပါတယ်။ ယခုဥပဒေကြမ်းကို ဆွေးနွေးအတည်ပြုလိုက်တာနဲ့ NCA လက်မှတ် ထိုးပြီးသူများလည်း နိုင်ငံရေး စားပွဲဝိုင်းကို အမြန်ဆုံးပြန်လာမှာဖြစ်သလို လက်မှတ်ရေးထိုးရန် ကျန်ရှိသူများမှာလည်း လက်မှတ် ရေးထိုးရေးဆွေးနွေးရန် ဆက်သွယ်ဆောင်ရွက်လာကြမှာ အမှန်ဖြစ်ပါတယ်။ ပြည်ထောင်စုလွှတ်တော်က ဤဥပဒေမူကြမ်းကို ပြင်ဆင်အတည်ပြုပေးလိုက်သည်နှင့် ငြိမ်းချမ်းရေးလုပ်ငန်းစဉ်များလည်း အရှိန်အဟုန်နဲ့ ပြန်လည်ဆောင်ရွက်နိုင်မှာ ဖြစ်ပါတယ်။ မိုင်တစ်ထောင်ခရီးကို ခြေလှမ်းတစ်လှမ်းမှစရမည် ဆိုသည့် အတိုင်း ခြေလှမ်းစနိုင်ရန် ပြိုင်တူရွေ့လျားနိုင်ဖို့အတွက် ပြည်ထောင်စုလွှတ်တော် ကိုယ်စားလှယ်အားလုံး ကိုကော ပြည်ထောင်စုလွှတ်တော်တွင် ဆက်လက်ဆောင်ရွက်ရမှာ ဖြစ်ပါတယ်။ ဒါကြောင့်မို့လို့ ပြည်ထောင်စုလွှတ်တော်တွင် ဖွဲ့စည်းပုံအခြေခံဥပဒေ ပုဒ်မ ၄၃၅ နှင့်အညီသာ ပြည်ထောင်စုလွှတ်တော် နာယကက ပြည်ထောင်စုလွှတ်တော်တွင် လက်ခံဆွေးနွေးရမည်ကို အဓိကထား တိုက်တွန်းတင်ပြအပ်ပါတယ်။ နိုင်ငံတော်အကြီးအကဲတစ်ယောက်ဖြစ်တဲ့ ပြည်ထောင်စုလွှတ်တော် နာယကဟာ ဥပဒေနှင့်အညီ မှန်ကန်တဲ့ဆုံးဖြတ်ချက်ကို ပြည်ထောင်စုတစ်ဝန်းလုံးရှိ တိုင်းရင်းသား မိဘညီအစ်ကိုမောင်နှမများအားလုံးကလည်း မျှော်လင့်စောင့်စားနေကြမှာ ဧကန်မလွဲဖြစ်ပါတယ်။ ဒါကြောင့်မို့လို့ နာယကရဲ့ဆုံးဖြတ်ချက်များဟာ ပြည်သူလူထုမျှော်လင့်တောင့်တတဲ့ ဆုံးဖြတ်ချက်တင်ပြရင်း နိဂုံးချုပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဖွဲ့စည်းပုံအခြေခံဥပဒေကို ဒုတိယ အကြိမ်ပြင်ဆင်သည့် ဥပဒေမူကြမ်း လေ့လာစိစစ်ရေးပူးပေါင်းကော်မတီရဲ့ အစီရင်ခံစာအပေါ် လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၁၂-၃-၂၀၁၉ ရက်မှာ ကျင်းပပြုလုပ်မယ့် ပြည်ထောင်စု လွှတ်တော် အစည်းအဝေးမှာ ဆက်လက်ဆောင်ရွက်ရန် လျာထားပါကြောင်း ကြေညာပါတယ်။</speech>
</bill>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၃)ရက်မြောက်နေ့ ရပ်နားကြောင်းနှင့် (၁၄)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ (၁၁)ကြိမ်မြောက် ပုံမှန်အစည်းအဝေး (၁၃)ရက်မြောက်နေ့ အစီအစဉ်ကို ရပ်နားပါမယ်။ အစည်းအဝေး (၁၄)ရက်မြောက်နေ့ကို ၂၀၁၉ ခုနှစ်၊ မတ်လ ၁၂ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် (၁၁)ကြိမ်မြောက်ပုံမှန် အစည်းအဝေး (၁၃)ရက် မြောက်နေ့ အစည်းအဝေးကို ညနေ ၁၆:ဝဝ နာရီတွင် ရပ်နားပါသည်။</speech>
</postface>
</transcript>
</doc>
