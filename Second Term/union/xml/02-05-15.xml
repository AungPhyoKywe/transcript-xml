<doc>
<docinfo>
<docno>02-05-15.xml</docno>
<pdf>02-05-15.pdf</pdf>
<term value="02">ဒုတိယအကြိမ်</term>
<session value="05" />
<sittingday value="15" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၅)ရက်မြောက်နေ့မှတ်တမ်း</title>
<date>၁၃၇၉ ခုနှစ်၊ ဝါခေါင်လဆန်း ၉ ရက် (၂၀၁ရ ခုနှစ်၊ သြဂုတ်လ ၁ ရက်)(အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ပဉ္စမပုံမှန်အစည်းအဝေး (၁၅)ရက်မြောက်နေ့ကို နံနက် ၁၀:ဝဝ နာရီင်ကျင်းပ ပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် အမျိုးသားလွှတ်တော် ဥက္ကဋ္ဌ မန်းဝင်းခိုင်သန်းက ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ (၁၅)ရက်မြောက်နေ့ အစီအစဉ် စတင်ပါတော့မယ်။ ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါ။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယ အကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၅)ရက်မြောက်နေ့မှာ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးတက်ရောက်ခွင့်ရှိတဲ့ ပြည်ထောင်စု လွှတ်တော်ကိုယ်စားလှယ်ဦးရေ စုစုပေါင်း ၆၅၉ ဦး ရှိပြီး ဒီကနေ့အစည်းအဝေးကို ၅၉၀ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၉.၅၃ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ) တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် (၁၅) ရက်မြောက်နေ့ အစည်းအဝေးအစီအစဉ်ကြေညာခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၅)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ဖြန့်ဝေထားတဲ့ အတိုင်း ဆက်လက်ဆောင်ရွက်ပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော်ကိုယ်စားလှယ်များ ခွင့်ပန်ကြားခြင်းနှင့် အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော် ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="935">ဒေါ်မြတ်သီတာထွန်း(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၅)ရက်မြောက်နေ့ ၁-၈-၂၀၁ရ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ်၊ မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီဝင် ဖြစ်သူ ကျွန်မ ဒေါ်မြတ်သီတာထွန်းက ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက် နိုင်ခြင်းမရှိတဲ့ ပြည်ထောင်စုလွှတ်တော် ကိုယ်စားလှယ်များမှာ - - ဦးလုံဂျုံဆန်မိုင် ဆွမ်ပရာဘွမ်၊ - ဦးတင့်စိုး ဖားကန့်၊ - ဦးလဂန်ဇယ်ဂျုံး ဝိုင်းမော်၊ - ဦးစိန်ဗိုလ် မြဝတီ၊ - ဦးစောဗစ်တာခလိုက် သံတောင်ကြီး၊ - ဒေါ်နီရွှေလျန်း ထန်တလန်၊ - ဦးပါထန်း မတူပီ၊ - ဦးဌေးငွေ မြောင်၊ - ဒေါက်တာဝင်းအောင် - ဦးအောင်စိုး သရက်ချောင်း၊ - ဦးအေးမင်းအောင်(ခ) ဦးမင်းမင်း ပေါင်းတည်၊ - ဦးဇော်မင်း အုတ်ဖို၊ - ဦးကျော်မျိုးမင်း - ဦးအောင်သိုက် တပ်ကုန်း၊ သာစည်၊ လယ်ဝေး၊ မြင်းခြံ၊ ဇေယျာသီရိ၊ - ဦးကျော်တင့် - ဦးသန်းစိုး - ဦးမျိုးဇော်ဦး - ဦးသက်လွင်(ခ) ဦးပေါခင် - ဦးလှဌေးဝင်း - ဒေါ်မိကွန်ချမ်း - ဒေါ်ခင်စောဝေ - ဦးဦးထွန်းမောင် - သူရဦးသက်ဆွေ - ဦးရွှေလှ(ခ) ဦးရွှေလှဝင်း - ဦးတင်မောင်ဝင်း - ဒေါ်စုစုလွင် - ဦးလွင်ကိုလတ် - ဦးစိုင်းမွန်း - ဒေါ်ပြုံးကေသီနိုင် - ဦးလူတယ်ဟုန်(ခ) ဦးအောင်ရွှေ - ဦးဌေးဝင်း - ဦးခွန်အောင်ကျော် - ဒေါ်နန်းခင်စော - ဒေါက်တာစိုင်းမောက်ခမ်း - ဒေါ်နန်းမိုး - ဦးခင်မောင်လတ် - ဦးရန်လင်း - ဦးသန်းအောင် - ဗိုလ်မှူးချုပ်အောင်သီဟ - ဗိုလ်မှူးမိုးမြင့်အောင် - ဒေါ်ရီလာနန်တောင်(ခ) အမ်နန်တောင် - ဦးစိုင်းသာစိန် ရသေ့တောင်၊ ပုဏ္ဏားကျွန်း၊ ကိုကိုးကျွန်း၊ သင်္ဃန်းကျွန်း၊ ဆိပ်ကမ်း၊ သုံးခွ၊ သန်လျင်၊ လဲချား၊ ကလော၊ လောက်ကိုင်၊ တာချီလိတ်၊ ဟိုပုန်း၊ ကွန်ဟိန်း၊ လားရှိုး၊ မန်တုံ၊ မြန်အောင်၊ ကျိုက်လတ်၊ ငပုတော၊ တပ်မတော်၊ တပ်မတော်၊ ကချင်-၂၊ ချင်း-၁ စစ်ကိုင်း-၄၊ - ဦးစောချစ်ဦး ကရင်-၃၊ - ဦးရှန်အောရ် ချင်း-၂၊ - ဦးဗွန်ဟေး - ဦးလှဦး - ဦးသက်နိုင်စိုး တနင်္သာရီ-၂၊ - ဒေါ်စန်းစန်းမြင့် ပဲခူး-၄၊ - ဒေါက်တာမြသောင်း - ဦးပြူးလွင် မကွေး-၁၂၊ - ဦးဝင်းမြင့် မကွေး-၈၊ - ဒေါက်တာသန်းဝင်း - ဦးကျော်ကျော် - ဦးအေးဗိုလ် ရန်ကုန်-၁၁၊ - ဦးစိုင်းဝမ်းလှိုင်းခမ်း - ဒေါ်မမလေး ရှမ်း-၈၊ - ဦးခွန်သိန်းဖေ ရှမ်း-၉၊ - ဦးကျော်နီနိုင် ရှမ်း-၁၁၊ - ဦးဇော်မင်းလတ်(ခ) ဦးကိုလတ် ရှမ်း-၁၊ - ဗိုလ်မှူးဇဝန တပ်မတော်၊ - ဗိုလ်မှူးတင့်လွင်အေး တပ်မတော် နှင့် - ဗိုလ်မှူးမင်းအောင်ဖြိုး တပ်မတော် တို့ဖြစ်ပါတယ်။ ယခင်ကခွင့်ပန်ကြားသဖြင့် လွှတ်တော်က ခွင့်ပြုထားသူ ရ ဦးရှိပြီး ယနေ့ခွင့်ပန်ကြားသူ ၆၂ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၆၉ ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၆၂ ဦးအား ခွင့်အဖြစ် သတ်မှတ်ခွင့်ပြုပေးနိုင် ပါရန် လေးစားစွာ တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၅)ရက်မြောက်နေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၉ ဦး၊ ယခင်က ခွင့်ပြုထားသူ ရ ဦး၊ ယနေ့ခွင့်ပန်ကြား၍ ခွင့်ပြုထားသူ ၆၂ ဦး ဖြစ်တဲ့အတွက် ခွင့်ပြုထားသူ စုစုပေါင်း ၆၉ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု marinonosciunfo monoscissofonowanego သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌများအဖြစ် ခန့်အပ်တာဝန်ပေးပြီးဖြစ်သော ပုဂ္ဂိုလ်များက ပြည်ထောင်စုလွှတ်တော် နာယက၏ ရှေ့မှောက်၌ ကတိသစ္စာပြုခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်က သဘောတူညီပြီးဖြစ်တဲ့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌများအဖြစ် ဦးစိုးမင်း၊ ဦးစိုးသိန်းနဲ့ ဦးဘိုဘိုငယ်တို့အား နိုင်ငံတော်သမ္မတရုံးရဲ့ ၃၁-၇-၂၀၁ရ ရက်စွဲပါအမိန့်အမှတ် (၂၀/၂၀၁၇)ဖြင့် ခန့်အပ်တာဝန်ပေးပြီးဖြစ်ကြောင်း နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ ပေးပို့ ထားပါတယ်။ ယခု မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌများအဖြစ် ခန့်အပ်ပြီးဖြစ်တဲ့ ပုဂ္ဂိုလ် ၃ ဦးတို့က နာယက၏ရှေ့မှောက်မှာ ကတိသစ္စာပြုဖို့ ဖြစ်ပါတယ်။ ကတိသစ္စာပြု မည့်ပုဂ္ဂိုလ်များက မိမိတို့ရဲ့ အမည်ကို ခေါ်တာနဲ့ တစ်ချိန်တည်းထွက်ပြီး နေရာယူဖို့ ဖြစ်ပါတယ်။ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌများ အဖြစ် ခန့်အပ်တာဝန်ပေးပြီးဖြစ်တဲ့ ဦးစိုးမင်း၊ ဦးစိုးသိန်းနဲ့ ဦးဘိုဘိုငယ်တို့ သတ်မှတ်နေရာများမှာ နေရာ ယူကြဖို့ ဖိတ်ခေါ်ပါတယ်။ ကတိသစ္စာကို ကျွန်တော်က တိုင်ပေးတဲ့အခါ ၃ ဦးစလုံး လိုက်ဆိုဖို့ ဖြစ်ပါတယ်။ ကျွန်ုပ်သည်လို့ စတိုင်ပေးတဲ့မိမိတို့ရဲ့ အမည်နဲ့ တွဲဆိုရန်ဖြစ်ပါတယ်။ အစည်းအဝေးခန်းမအတွင်းမှာရှိတဲ့ ပုဂ္ဂိုလ်များ အားလုံး မတ်တပ်ရပ်ပေးကြဖို့ ဖြစ်ပါတယ်။</speech>
<speech type="speaker">ကတိသစ္စာပြုခြင်းကို စတင်ပါမယ်။ “ကျွန်ုပ်သည်----သည် ပြည်ထောင်စုသမ္မတ မြန်မာနိုင်ငံတော်နှင့် နိုင်ငံသားများအပေါ် သစ္စာ စောင့်သိရိုသေပြီး ပြည်ထောင်စုမပြိုကွဲရေး၊ တိုင်းရင်းသား စည်းလုံးညီညွတ်မှုမပြိုကွဲရေး၊ အချုပ်အခြာအာဏာ တည်တံ့ခိုင်မြဲရေးတို့ကို ထာဝစဉ် ဦးထိပ်ပန်ဆင် ဆောင်ရွက်ပါမည်။ ကျွန်ုပ်သည် ဖွဲ့စည်းပုံအခြေခံဥပဒေနှင့် နိုင်ငံတော်၏ တရားဥပဒေများကို ထိန်းသိမ်းစောင့်ရှောက်ပါမည်။ ကျွန်ုပ်ထမ်းဆောင်ရမည့် တာဝန် ဝတ္တရားများကို ဖြောင့်မတ်မှန်ကန်စွာဖြင့် ကိုယ်စွမ်းရှိသရွေ့၊ ဉာဏ်စွမ်းရှိသရွေ့ အစွမ်းကုန် ထမ်းဆောင် ပါမည်ဟု လေးနက်တည်ကြည်စွာ ကြေညာ၍ ကတိသစ္စာပြု ပါသည်။</speech>
<speech type="speaker">ကတိသစ္စာပြုပြီးတဲ့ပုဂ္ဂိုလ်များ ပြန်လည်ထွက်ခွာနိုင်ပါတယ်။ အားလုံးထိုင်နိုင် ကြပါပြီ။</speech>
<title>နိုင်ငံတော်သမ္မတထံမှ ပေးပို့ထားသော စီမံကိန်းနှင့်ဘဏ္ဍာရေးဝန်ကြီးဌာန ဒုတိယဝန်ကြီးခန့်အပ်တာဝန်ပေးခြင်းကို တင်ပြခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၆)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ စီမံကိန်းနှင့် ဘဏ္ဍာရေးဝန်ကြီးဌာန ဒုတိယဝန်ကြီးအဖြစ် ဦးဆက်အောင်အား ခန့်အပ်တာဝန်ပေးခြင်းနဲ့ စပ်လျဉ်းပြီး နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၃၁-၇-၂၀၁ရ ရက်စွဲပါ စာအမှတ်၊ ၁၀၇(၂)/၈/သမ္မတရုံးဖြင့် ပေးပို့ထားပါတယ်။ အထက်ပါ ဒုတိယဝန်ကြီး ခန့်အပ်တာဝန်ပေးခြင်းကို ပြည်ထောင်စုလွှတ်တော်ဆိုင်ရာဥပဒေပုဒ်မ ၂၁ ပုဒ်မခွဲ(ခ)အရ လွှတ်တော်က မှတ်တမ်းတင်ကြောင်း ကြေညာပါတယ်။</speech>
<title>ပြည်ထောင်စုလွတ်တော်က အတည်ပြုသည်ဟုမှတ်ယူရမည့် ဥပဒေကြမ်းများကို လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်သူ့ လွှတ်တော်နဲ့ အမျိုးသားလွှတ်တော်တို့က အတည်ပြုပြီးဖြစ်တဲ့ အထူးထိမ်းမြားခြင်းဆိုင်ရာ အက်ဥပဒေကို ပြင်ဆင်သည့် ဥပဒေကြမ်း၊ ခရစ်ယာန် ထိမ်းမြားခြင်းဆိုင်ရာအက်ဥပဒေကို ပြင်ဆင်သည့်ဥပဒေကြမ်းနဲ့ အဂတိလိုက်စားမှု တိုက်ဖျက်ရေးဥပဒေကို တတိယအကြိမ်ပြင်ဆင်သည့် ဥပဒေကြမ်းတို့ကို လွှတ်တော် နှစ်ရပ်သဘောတူညီတဲ့ ဥပဒေကြမ်းများအဖြစ် ၂၇-၇-၂၀၁ရ ရက်တွင် ပြည်ထောင်စုလွှတ်တော်သို့ ပေးပို့ ထားပါတယ်။ ယင်းဥပဒေကြမ်းများကို နိုင်ငံတော်သမ္မတ လက်မှတ်ရေးထိုးထုတ်ပြန်နိုင်ဖို့အတွက် ၂၇-၇-၂၀၁ရ ရက်တွင် ပေးပို့ခဲ့မှုအပေါ် အဂတိလိုက်စားမှုတိုက်ဖျက်ရေးဥပဒေကို တတိယအကြိမ် ပြင်ဆင်သည့် ဥပဒေကြမ်းကို ၃၁-၇-၂၀၁ရ ရက်မှာ နိုင်ငံတော်သမ္မတက ဥပဒေအဖြစ် လက်မှတ်ရေးထိုး ထုတ်ပြန်ပြီး ဖြစ်ပါတယ်။ အထက်ပါဥပဒေကြမ်းများကို ပြည်ထောင်စုလွှတ်တော်ဆိုင်ရာ နည်းဥပဒေ ၈၁ အရ ပြည်ထောင်စု လွှတ်တော်က အတည်ပြုသည်ဟုမှတ်ယူ၍ မှတ်တမ်းတင်ကြောင်း ကြေညာပါတယ်။</speech>
</section>
<section value="Bill">
<bill>
<title>နိုင်ငံတော်သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားသော ရေနံနှင့် ရေနံထွက်ပစ္စည်းဆိုင်ရာ ဥပဒေကြမ်းနှင့် စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ သဘောထားမှတ်ချက်ဖြင့် ပြန်လည်ပေးပို့ထားတဲ့ ရေနံနှင့် ရေနံထွက်ပစ္စည်းဆိုင်ရာဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ၂၆-၇-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ အဆိုပါဥပဒေကြမ်းနဲ့စပ်လျဉ်းပြီး ဆွေးနွေးဖို့ အမည်စာရင်းပေးပို့ထားတဲ့ လွှတ်တော်ကိုယ်စားလှယ် မရှိတဲ့အတွက် ဥပဒေကြမ်းပူးပေါင်းကော်မတီရဲ့ သဘောထားမှတ်ချက်ကိုအခြေခံပြီး လွှတ်တော်ရဲ့ အဆုံး အဖြတ်ရယူသွားမှာ ဖြစ်ပါတယ်။ ပြည်ထောင်စုလွှတ်တော်ရဲ့ အတည်ပြုချက်၊ နိုင်ငံတော်သမ္မတရဲ့ သဘောထားမှတ်ချက်နဲ့ ဥပဒေကြမ်း ပူးပေါင်းကော်မတီရဲ့ သဘောထားမှတ်ချက်တို့ပါဝင်တဲ့ ပြင်ဆင်ချက်ဇယားကို လွှတ်တော်ကိုယ်စားလှယ် များထံ ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">ဥပဒေကြမ်းပူးပေါင်းကော်မတီအနေနဲ့ ဥပဒေကြမ်း၏ အပိုဒ် ၄ မှစပြီး အဆိုပြု တင်ပြဖို့ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ် ပါသော နာယကကြီးခင်ဗျာ။ ဥပဒေကြမ်းရဲ့ အပိုဒ် ၄ ကို နိုင်ငံတော်သမ္မတရဲ့ သဘောထားမှတ်ချက်နဲ့ အညီ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ဖြစ်တဲ့ ၄။ ဝန်ကြီးဌာနသည် ပြည်ထောင်စုအစိုးရ အဖွဲ့၏ သဘောတူညီချက်ဖြင့် ရေနံနှင့် ရေနံထွက်ပစ္စည်းဆိုင်ရာ လုပ်ငန်းများနှင့်စပ်လျဉ်း၍ စနစ်တကျ ထိန်းသိမ်းကြီးကြပ် ကွပ်ကဲနိုင်ရန်အတွက် ရေနံနှင့် ရေနံထွက်ပစ္စည်းဆိုင်ရာလုပ်ငန်းများ ထိန်းသိမ်း ကြီးကြပ်ရေးကော်မတီကို သက်ဆိုင်ရာဝန်ကြီးဌာနများမှ ကိုယ်စားလှယ်များအပါအဝင် အဖွဲ့ဝင်အများဆုံး ၁၅ ဦးဖြင့် ဖွဲ့စည်းရမည်။ ဒီပြင်ဆင်ချက်ကို လွှတ်တော်က အတည်ပြုပေးနိုင်ပါရန် လေးစားစွာ တင်ပြ အပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၄ သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါ သလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>နာယကကြီး ခင်ဗျာ။ ဥပဒေကြမ်းရဲ့ အပိုဒ် ၉ အပိုဒ်ခွဲ(င)ကိုတော့ နိုင်ငံတော်သမ္မတရဲ့ သဘောထားမှတ်ချက်နဲ့အညီဖြစ်တဲ့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ဖြစ်တဲ့ ပိုက်လိုင်းဖြင့်သယ်ယူပို့ဆောင်ခြင်းမှအပဖြစ်သည့် သယ်ယူ ပို့ဆောင်ခြင်းလုပ်ငန်း ဆောင်ရွက်ရာတွင် လိုက်နာရမည့်လုပ်ထုံးလုပ်နည်းများနှင့် စည်းကမ်းချက်များကို သတ်မှတ်ခြင်း၊ ဒီပြင်ဆင်ချက်ကို လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၉ အပိုဒ်ခွဲ(င)သည် နိုင်ငံတော်သမ္မတ၏ သဘောထားမှတ်ချက်နှင့်အညီ ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကိုအတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။ မှတ်ချက်ကိုအခြေစာရင်း ပေးပို့ခြင်းမရှင်းပြီး ပြင်ဆင်ချက်အဆို တ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ရေနံနှင့် ရေနံထွက်ပစ္စည်းဆိုင်ရာ ဥပဒေကြမ်းနဲ့စပ်လျဉ်းပြီး လွှတ်တော်က ဆုံးဖြတ်ထားတဲ့အတိုင်းပြင်ဆင်ပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၉ နှင့်အညီ နိုင်ငံတော်သမ္မတထံသို့ ပြန်လည်ပေးပို့သွားမည်ဖြစ်ကြောင်း ကြေညာပါတယ်။</speech>
</bill>
<bill>
<title>လွှတ်တော်နှစ်ရပ်သဘောကွဲလွဲသော တာတမံဥပဒေကြမ်းနှင့်စပ်လျဉ်း၍ တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ လွှတ်တော် နှစ်ရပ်သဘောကွဲလွဲတဲ့ တာတမံဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာ တွေ့ရှိချက်နဲ့ သဘောထားမှတ်ချက် အစီရင်ခံစာကို ၂၆-၇-၂၀၁ရ ရက်တွင် ကျင်းပပြုလုပ်ခဲ့တဲ့ ပြည်ထောင်စု လွှတ်တော်အစည်းအဝေးမှာ ဖတ်ကြားတင်ပြခဲ့ပြီး ဖြစ်ပါတယ်။ အဆိုပါသဘောကွဲလွဲချက်များနဲ့စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော် ကိုယ်စားလှယ်အမည်စာရင်း ပေးပို့ခြင်းမရှိတဲ့အတွက် ဥပဒေကြမ်းပူးပေါင်းကော်မတီရဲ့ သဘောထား မှတ်ချက်ကိုအခြေခံပြီး လွှတ်တော်ရဲ့ အဆုံးအဖြတ်ရယူသွားမှာ ဖြစ်ပါတယ်။ လွှတ်တော်နှစ်ရပ်ရဲ့ အတည်ပြုချက်နဲ့ ဥပဒေကြမ်းပူးပေါင်းကော်မတီရဲ့ သဘောထားမှတ်ချက်တို့ ပါဝင်တဲ့ ပြင်ဆင်ချက်ဇယားကို ကိုယ်စားလှယ်များထံ ဖြန့်ဝေထားပါတယ်။ ပြင်ဆင်ချက်ဇယားကို နောက်ဆက်တွဲဖြင့် ဖော်ပြထားပါသည်။ ယခုဥပဒေကြမ်းပူးပေါင်းကော်မတီက ဥပဒေကြမ်းရဲ့ အပိုဒ် ၂ အပိုဒ်ခွဲ(ခ)မှစပြီး အဆိုပြုတင်ပြဖို့ ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစားအပ်ပါတဲ့ နာယကကြီးခင်ဗျာ။ ဥပဒေကြမ်းရဲ့ အပိုဒ် ၂ အပိုဒ်ခွဲ(ခ) တာတမံနယ်နိမိတ် အဓိပ္ပာယ်ဖွင့်ဆိုချက်ကို ပြည်သူ့ လွှတ်တော်ရဲ့ အတည်ပြု ချက်အတိုင်း လိုအပ်မှုမရှိပါတဲ့အတွက်ကြောင့်မို့လို့ လွှတ်တော်က ပယ်ဖျက်ပေးပါရန် လေးစားစွာ တင်ပြအပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ခ)ကို ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ပယ်ဖျက်ရန်ဖြစ်သည်။ ဒီအဆိုကို အတည်ပြုရန် လွှတ်တော်က သဘောတူပါ သလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ဆက်လက်ပြီးတော့ ဥပဒေကြမ်းရဲ့ အပိုဒ် ၂ အပိုဒ်ခွဲ(ဈ)ကိုတော့ အမျိုးသားလွှတ်တော်ရဲ့ အတည်ပြုချက်အတိုင်းဖြစ်တဲ့ ပြုပြင် ထိန်းသိမ်းခြင်းလုပ်ငန်းဆိုသည်မှာ တာတမံ၏ကြံ့ခိုင်မှုစွမ်းအား ပြည့်မီစေရန် သတ်မှတ်ချက်များနှင့်အညီ ဆောင်ရွက်ရသော လုပ်ငန်းကိုဆိုသည် ဆိုတဲ့အဆိုပြုချက်ကို လွှတ်တော်က အတည်ပြုပေးနိုင်ပါရန် တင်ပြ အပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ဈ)သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ အမျိုးသားလွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>ဥပဒေကြမ်းရဲ့အပိုဒ် ၂ အပိုဒ်ခွဲ(ည) ဖြစ်ပါတယ်။ ပန်းတာဆိုသည်မှာ ပင်လယ်ရေငန်တားတာ သို့မဟုတ် ရေဘေးကာကွယ်ရေး တာများသည် ရေကြီး၊ ရေလျှံ၊ ရေတိုက်စားမှုများကြောင့် တာကျိုးပေါက်မည့် စိုးရိမ်ရသော အခြေအနေ ရှိပါက လက်ရှိတာတမံ၏ နောက်ဘက်တွင် အသစ်တည်ဆောက်သည့် တာတမံကိုဆိုသည်ဆိုတဲ့ ပြည်သူ့ လွှတ်တော်ရဲ့ အတည်ပြုချက်အတိုင်း ပြည်ထောင်စုလွှတ်တော်က အတည်ပြုပေးနိုင်ပါရန် တင်ပြအပ်ပါတယ် ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂ အပိုဒ်ခွဲ(ည)သည် ဥပဒေကြမ်းပူးပေါင်းကော်မတီ၏ သဘောထားမှတ်ချက်နှင့်အညီ ပြည်သူ့လွှတ်တော်၏ အတည်ပြုချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူသူရှိပါသလား ခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းပူးပေါင်းကော်မတီ)</mp>လေးစား အပ်ပါသော နာယကကြီးခင်ဗျာ။ ဥပဒေကြမ်း၏ အပိုဒ် ၂၈ ကိုတော့ ဥပဒေကြမ်းပူးပေါင်းကော်မတီရဲ့ ပြင်ဆင်ချက်ဖြစ်တဲ့ ၂၈။ မည်သူမဆို အပိုဒ် ၂၁၊ ၂၂၊ ၂၅ နှင့် ၂ရ တို့ပါ တားမြစ်ချက်တစ်ရပ်ရပ်ကို ဖောက်ဖျက်ကျူးလွန်ကြောင်း ပြစ်မှုထင်ရှားစီရင်ခြင်းခံရလျှင် ထိုသူကို ၂ နှစ်ထက်မပိုသော ထောင်ဒဏ် ချမှတ်ရမည့်အပြင် ငွေဒဏ်လည်းချမှတ်နိုင်သည်။ ဒီပြင်ဆင်ချက်ကို လွှတ်တော်က အတည်ပြုပေးနိုင်ပါရန် marines Sur</speech>
<speech type="speaker">လွှတ်တော်ကိုယ်စားလှယ်များခင်ဗျား။ အဆိုမှာ ဥပဒေကြမ်း၏ အပိုဒ် ၂၈ သည် ဥပဒေကြမ်းပူးပေါင်းကော်မတီ၏ ပြင်ဆင်ချက်အတိုင်း ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အဆိုအတည်ဖြစ်ကြောင်း ကြေညာပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ တာတမံဥပဒေကြမ်းနဲ့စပ်လျဉ်းပြီး ပြည်သူ့လွှတ်တော်နဲ့ အမျိုးသားလွှတ်တော်တို့က အတည်ပြုခဲ့တဲ့ အပိုဒ်၊ အပိုဒ်ခွဲများနဲ့ လွှတ်တော်နှစ်ရပ် သဘောကွဲလွဲတဲ့ အပိုဒ်၊ အပိုဒ်ခွဲများကို ပြည်ထောင်စုလွှတ်တော်၏ အတည်ပြုချက်များအတိုင်း ပြန်လည် ပြင်ဆင်ပြီး ပြည်ထောင်စုလွှတ်တော်ဆိုင်ရာ ဥပဒေ၊ နည်းဥပဒေများနဲ့အညီ ဆက်လက်ဆောင်ရွက် သွားမည်ဖြစ်ကြောင်း အသိပေးကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပါ ကုန်စည်အချို့အပေါ် အထူးကုန်စည်ခွန်နှင့် ကုန်သွယ်လုပ်ငန်းခွန်များ ကင်းလွတ်ခွင့်ပြုရေး ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပါ ကုန်စည်အချို့အပေါ် အထူးကုန်စည်ခွန်နဲ့ ကုန်သွယ်လုပ်ငန်းခွန်များ ကင်းလွတ်ခွင့်ပြုရေးကိစ္စနဲ့စပ်လျဉ်းပြီး ၂၆-၇-၂၀၁ရ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၀ ဦးရှိပါတယ်။ လွှတ်တော်ကိုယ်စားလှယ် တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဦးစွာ ဦးအောင်လှိုင်ဝင်း မင်္ဂလာဒုံမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="468">ဦးအောင်လှိုင်ဝင်း(မင်္ဂလာဒုံမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား။ ကျွန်တော် ကတော့ မင်္ဂလာဒုံမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်လှိုင်ဝင်း ဖြစ်ပါတယ်။ နိုင်ငံတော် သမ္မတထံကနေပေးပို့လာတဲ့ စိန်နဲ့မြအပေါ်မှာ အထူးကုန်စည်ခွန် ကင်းလွတ်ခွင့်ပြုဖို့နဲ့ ရွှေတုံးရွှေခဲများ အပေါ်မှာ ကုန်သွယ်ခွန် ကင်းလွတ်ခွင့်ပြုဖို့ဆိုတဲ့ ကိစ္စနဲ့ပတ်သက်ပြီးတော့ ဆွေးနွေးတင်ပြလိုပါတယ်။ အဲဒီတော့ ဒီကိစ္စကို မဆွေးနွေး၊ မတင်ပြခင်မှာ ကျွန်တော် အခြေအနေတချို့ကို တင်ပြလိုပါတယ်။ ကုလသမဂ္ဂကလေးများရန်ပုံငွေအဖွဲ့ကနေ ထုတ်ပြန်တဲ့စာရင်းဇယားများအရ မြန်မာနိုင်ငံမှာ ကလေး (၃)ယောက်မှာ (၁)ယောက်က အာဟာရချို့တဲ့တဲ့ဒဏ်ကို ကာလရှည်ကြာစွာ ခံစားနေရတယ်ဆိုပြီးတော့ များနေလဲ ဆိုတဲ့အခါကျတော့ ကျွန်တော်တို့နိုင်ငံမှာ ဒီအသားငါးတွေ၊ တခြားသောအစားအသောက်တွေဟာ လွယ်လင့်တကူမရဘဲနဲ့ ဆင်းရဲသားပြည်သူလူထုအတွက် ဈေးကြီးနေတဲ့အတွက်ကြောင့်မို့လို့ ဒီကလေးတွေမှာ အာဟာရချို့တဲ့တဲ့ဒဏ်ကို ခံစားနေရတာဖြစ်ပါတယ်။ အဲဒီတော့ အသက် (၅)နှစ်အောက်ကလေး အာဟာရ ချို့တဲ့တာက ကျန်းမာရေးပညာရှင်တွေကပြောတာက အင်မတန်ကြီးကျယ်တဲ့ ကလေးအပေါ်မှာ သက်ရောက်မှု တွေရှိပါတယ်။ ဒီကလေးတွေဟာ အသက်အရွယ်ကြီးရင့်လာတဲ့အခါမှာ ညဏ်ရည်မပြည့်တာတွေ၊ ပညာ သင်ကြားလို့မရတာတွေ အခြေအနေမျိုးတွေဖြစ်ပါတယ်။ အဲဒီတော့ ဒီလိုပဲ အာဟာရချို့တဲ့တဲ့ဒဏ်ကြောင့် ကလေးနေ့စဉ် ၁၅၀ ခန့် သေဆုံးနေရပါတယ်ဆိုပြီးတော့ UNICEF က ထုတ်ပြန်တဲ့ အချက်အလက်တွေ အရ ကျွန်တော်တို့သိရပါတယ်။ အဲဒီတော့ ဒီအာဟာရချို့တဲ့မှုဆိုတဲ့ကိစ္စကို ကျွန်တော်တို့ ပြန်စဉ်စားကြည့်ရင် အခွန်ရဲ့ အခွန်ကောက်ခံတဲ့ကိစ္စနဲ့ပတ်သက်လို့ တစ်စိတ်တစ်ပိုင်း ပါဝင်နေတာကို တွေ့ရပါတယ်။ ဥပမာဆိုကြပါတော့ ကျွန်တော်တို့နိုင်ငံမှာ အင်း၊ အိုင် လေလံပစ်တဲ့အခါမှာ ကျွန်တော်တို့က အင်း တွေကို ဧရာဝတီတိုင်းမှာဆိုရင် အများစုတွေ့ရပါတယ်။ အင်းတွေကို ကျွန်တော်တို့က လေလံပစ်တယ်။ ပစ်တဲ့ အခါကျတော့ အင်းကိုလေလံရသွားတဲ့သူက ဒီအင်းနဲ့ပတ်သက်ပြီးတော့ လုပ်ပိုင်ခွင့်အကုန်ရတယ်။ ကျန်တဲ့ အဲဒီရွာနားမှာရှိတဲ့ ပုဂ္ဂိုလ်များက ငါးရှာမယ်ဆိုလို့ရှိရင် လုံးဝရှာခွင့်မရဘူး။ အဲဒီတော့ ကိုယ့်နိုင်ငံမှာထွက်တဲ့ ကိုယ့်နိုင်ငံက ရေ၊ မြေထဲမှာရှိတဲ့ အသား၊ ငါးကို ကျွန်တော်တို့က ယူခွင့်မရတဲ့ အခွန်စနစ်ဖြစ်နေပါတယ်။ ဒီအင်း၊ အိုင်လေလံက။ ဒါဟာကျွန်တော်တို့က ပြုပြင်ရမယ့် အခွန်စနစ်ထဲမှာ တစ်ခုအပါအဝင် ဖြစ်ပါတယ်။ အဲဒီတော့ ဒီလိုဘဲ အသား၊ ငါးရလာပြီးတော့ သယ်ယူပို့ဆောင်ရေးမှာလည်း အခက်အခဲအတားဆီးတွေ ဖြစ်နေတဲ့ အခွန်စနစ်တွေ ကျွန်တော်တို့နိုင်ငံမှာ ရှိပါတယ်။ မနေ့ကဆိုလို့ရှိရင် ကျွန်တော်တို့ ပြည်သူ့လွှတ်တော်မှာ ကလေးမဲဆန္ဒနယ်က လွှတ်တော်ကိုယ်စားလှယ် တင်ပြသွားတာရှိပါတယ်။ ဟိုဘက်နဲ့ဒီဘက် ချောင်းကူးတဲ့အခါမှာ ဒီကူးတို့ဆိပ်ကမ်းခကို လက်ဝါးကြီးအုပ် လေလံရထားတဲ့လူကဘဲ လုပ်တဲ့အခါကျတော့ တစ်ရာ၊ နှစ်ရာလောက်နဲ့ သွားရမယ့်နေရာကို ငါးရာလောက် ပေးပြီးတော့သွားရပါတယ်။ တချို့ရွာသားတွေဆိုလို့ရှိရင် ဟိုဘက်ကမ်း ဒီဘက်ကမ်းကူးဖို့အတွက် တစ်နေ့ကို ပိုက်ဆံ ၂,၀၀၀ လောက် ကုန်နေတဲ့အခြေအနေမျိုးဖြစ်ပါတယ်။ ဒါကအခွန်စနစ်က အခွန်ရရှိရေး တစ်ခုတည်း ကို ဦးတည်ပြီးတော့ အင်း၊ အိုင်တွေကို လေလံပစ်တာတွေ စောစောက ဆက်သွယ်ရေးတွေ၊ လမ်းပမ်း ဆက်သွယ်ရေးတွေမှာ အနှောင့်အယှက်ဖြစ်စေတဲ့ ဒီအခွန်တွေကို ကောက်ခံတဲ့အတွက်ကြောင့်မို့လို့ ကျွန်တော်တို့ နိုင်ငံမှာ ဒါဒီကိစ္စ ဒီလိုပြဿနာတွေ တက်နေရခြင်းဖြစ်ပါတယ်။ အဲဒီတော့ အခွန်စနစ်ကို ကျွန်တော်တို့က ပြုပြင်မယ်ဆိုလို့ရှိရင် အရင်ဆုံးပြုပြင်ရမှာက ကျွန်တော်တို့နိုင်ငံရဲ့ ကလေးတွေအပေါ်မှာ စောစောက ပြောသလို အာဟာရချို့တဲ့မှုပြဿနာတွေကို ဖြေရှင်းပေးနိုင်မယ့် တစ်စိတ်တစ်ပိုင်း ဖြေရှင်းပေးနိုင်မယ့် အသားငါးတွေကိုလျှော့ပေးတဲ့၊ လေလံတွေကို လျှော့ပေးတဲ့ကိစ္စတွေ၊ နောက်တစ်ခါ သယ်ယူပို့ဆောင်ရေးနဲ့ ပက်သက်ပြီးတော့ လျှော့ပေးမယ့် အခွန်တွေကို ကျွန်တော်တို့က ထည့်သွင်းစဉ်းစားရမှာ ဖြစ်ပါတယ်။ သို့သော် ဒီကိစ္စတွေကို ကျွန်တော်တို့အစိုးရကလဲ ဘတ်ဂျက်လိုငွေပြနေတယ်။ ငွေလည်းလို နေတယ်။ ဒီဟာတွေကို ကျွန်တော်တို့ မဖြည့်ဆည်းနိုင်ချိန်မှာ ကျွန်တော်တို့က ဒီ စိန်တို့၊ မြတို့၊ ရွှေတုံးတို့၊ ရွှေချောင်းတို့အပေါ်မှာ အခွန်လျှော့ပေးမယ်ဆိုပြီးတော့ ကျွန်တော်တို့ ဒီဆွေးနွေးလိုက်မယ်ဆိုလို့ရှိရင် ကျွန်တော်တို့ သာမန်ဆင်းရဲသား ပြည်သူလူထုက တော်တော်လေးသူတို့နဲ့ မပတ်သက်တာကို ဆွေးနွေးတယ်ဆိုပြီးတော့ ဒါသတင်းစကား ထွက်သွားမှာလည်း ကျွန်တော်တို့မလိုလားပါဘူး။ အဲဒါကြောင့်မို့လို့ ဒီဟာက ကျွန်တော်တို့နိုင်ငံရဲ့ လက်ရှိအခြေအနေနဲ့ ဆိုလို့ရှိရင် ဒါဆွေးနွေးဖို့ မသင့်တော်သေးတဲ့ဒီ စိန်နဲ့ မြအပေါ်မှာ ဘာကြောင့်လဲဆိုတော့ ဒီ စိန်နဲ့ မြအပေါ်မှာ ကျွန်တော်တို့က အခွန်လျှော့ပေးလိုက်မယ်ဆိုလို့ရှိရင် အစိုးရလိုနေတဲ့ငွေပေါ်မှာ ပိုပြီးတော့လိုအောင်လုပ်ပြီးတော့ ကျန်တဲ့အရာ ကနေ အခွန်တိုးကောက်ရမယ့်သဘော ဖြစ်နေတဲ့အတွက်ကြောင့်မို့လို့ ဒီအခွန်လျှော့ရေးကိစ္စကို လောလောဆယ် မစဉ်းစားသင့်သေးဘူးလို့ ကျွန်တော်ထင်ပါတယ်။ ဘာကြောင့်လဲဆိုတော့ စိန်နဲ့ မြ အခွန်လျှော့ဖို့ကိစ္စမှာ ပါပါတယ်။ စိန်နဲ့ မြအပေါ်မှာ အထူးကုန်စည်ကောက်ခံခွင့်ကို ကင်းလွတ်ခွင့်ပြုမည်ဆိုပါက ကင်းလွတ်ခွင့် ပြုမယ်ဆိုလို့ရှိရင် ဒီလုပ်ငန်းတွေဟာ ဖွံ့ဖြိုးတိုးတက်လာမယ်လို့ ပြောပါတယ်။ အဲဒီလို စဉ်းစားသလို စိန်နဲ့ မြပေါ်မှာ ကျွန်တော်တို့ ဒီလိုစဉ်းစားပေးသလိုမျိုး သာမန်ဆင်းရဲသား ပြည်သူလူထုအပေါ်မှာ သက်ရောက် နေတဲ့အခွန်တွေကို အဲဒီလိုစဉ်းစားပေးမယ်ဆိုရင် ကျွန်တော်တို့ ပြည်သူတွေ တော်တော်လေးဝမ်းသာကြမှာပါ။ လုပ်နိုင်မလုပ်နိုင်တာကို ခဏထားဦး။ လောလောဆယ် လွှတ်တော်ကြီးမှာ ဒီဟာကို ဆွေးနွေးနေကြပြီဆိုရင်ကို တော်တော်လေး အားတက်မယ့်အခြေအနေတွေ ဖြစ်ပါတယ်။ နောက် ရွှေတုံးရွှေခဲတွေမှာလည်း ဒီလိုပါပဲ။ ရွှေတုံးရွှေခဲဆိုလို့ ကျွန်တော်တို့က ရွှေတွေကိုအချောင်းလိုက် အတုံးလိုက် ဝယ်တဲ့သူတွေအပေါ်မှာ အခွန်ကင်းလွတ်ခွင့်ပြုတာပါ။ သေးသေးလေးဝယ်တယ် ကျွန်တော်တို့ မြို့နယ်မှာဆိုလို့ရှိရင် စက်ရုံအလုပ်သမလေးတွေက ပိုက်ဆံလေး ငွေပိုငွေလျှံလေးရှိတဲ့အခါကျ အရေးအကြောင်း ရှိရင် သုံးလို့ရအောင်ဆိုပြီးတော့ ငါးသောင်းတန်လေး အပ်ချည်ကြိုးသာသာလောက် ဆွဲကြိုးလေးတွေ သွားဝယ်တဲ့အခါဆိုလို့ရှိရင် ကျွန်တော်တို့က ကုန်သွယ်ခွန်ဆောင်ရပါတယ်။ သို့သော် ပိုက်ဆံတတ်နိုင်လို့ ၁ ပိဿာ ရွှေတုံးဝယ်မယ်ဆိုလို့ရှိရင် အခွန်ကင်းလွတ်ခွင့်ရနေပါတယ်။ ဒါကရော ဖြစ်သင့်လား မဖြစ်သင့်လား ကျွန်တော်တို့ ပြန်ပြီးတော့ စဉ်းစားရမယ့်အချက်တွေပါ။ အဲဒီတော့ နိဂုံးချုပ်အားဖြင့် ပြောချင်တာကတော့ ကျွန်တော်တို့နိုင်ငံမှာ အခွန်နဲ့ပတ်သက်ပြီးတော့ ပြည်သူလူထုအများစု သက်သာရာရစေမယ်။ အစိုးရလည်း ဝင်ငွေတိုးစေမယ်။ နည်းလမ်းတွေအများကြီးရှိပါတယ်။ အဲဒီနည်းလမ်းတွေ ကျန်တဲ့လုပ်ရမယ့် အလုပ် တွေလည်း အများကြီးရှိပါတယ်။ ဒီအလုပ်တွေကို အရင်ဆုံး ဦးစားပေးပြီးတော့ လုပ်ပြီးတော့ စိန်နဲ့ မြတို့၊ ရွှေတို့ကိစ္စကို နောက်ပိုင်းမှာစဉ်းစားရင် ပိုပြီးတော့သင့်တော်ပါမယ်လို့ ပြောရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဆက်လက်ပြီး ဦးဉာဏ်ဟိန်း သံဖြူဇရပ်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="318">ဦးဉာဏ်ဟိန်း(သံဖြူဇရပ်မဲဆန္ဒနယ်၊ မွန်ပြည်နယ်)</mp>လေးစားရပါသော ပြည်ထောင်စု လွှတ်တော် နာယကကြီးနှင့်တကွ အစည်းအဝေးခန်းမတွင်းမှာရှိတဲ့ ဂုဏ်သရေရှိပုဂ္ဂိုလ်များအားလုံး မင်္ဂလာပါ။ ကျွန်တော်ကတော့ မွန်ပြည်နယ်၊ သံဖြူဇရပ်မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးဉာဏ်ဟိန်း ဖြစ်ပါတယ်။ ယနေ့ ကျွန်တော် ဆွေးနွေးမှာကတော့ သမ္မတကြီးပေးပို့လာတဲ့ အထူးကုန်စည် ခွန်ကို ထောက်ခံဆွေးနွေးသွားမှာ ဖြစ်ပါတယ်။ ဒါပေမယ့်လို့ ကျွန်တော်ထောက်ခံရာမှာ အကြံပြုချက်လေး တစ်ချက်ကိုတော့ထည့်ချင်ပါတယ်။ အဲဒါကတော့ဘာလဲဆိုရင် ပေးပို့လာတဲ့စာမှာ နံပါတ် ၆ နဲ့ ၆(က)မှာ ပါတဲ့ ထုတ်လုပ်မှုမရှိသေးသော စိန်နှင့် မြဆိုတဲ့စကားရပ်ကို ထုတ်လုပ်မှုမရှိသေးသော စိန်နှင့်မြဆိုပြီးတော့မှ ကျွန်တော် သေး လေးတစ်လုံးကို ထည့်ချင်တာဖြစ်ပါတယ်။ အရေးကြီးလို့လားလို့မေးရင်တော့ ကျွန်တော်တို့ ဒုတိယအကြိမ် ပြည်ထောင်စုလွှတ်တော်ကြီးက တိုင်းပြည်အကျိုးစီးပွားကို ရှေးရှုဖော်ဆောင်တဲ့နေရာမှာ အလွန်တရာမှ စေ့စပ်ပါတယ်ဆိုတဲ့ အစဉ်အလာ ကောင်းကို နောင်လာနောက်သားများကို ပေးချင်လို့ဖြစ်ပါတယ်။ နာယကကြီးခင်ဗျား။ စိန်ဆိုတဲ့တွင်းထွက်က ဗမာပြည်မှာ မထွက်ဖူးလားလို့မေးရင် သူ့ဖြစ်စဉ်က ထွက်နိုင်ခြေရှိကြောင်းကို ကျွန်တော်တင်ပြချင်ပါတယ်။ ကျွန်တော်တို့ ဘူမိသိပ္ပံပညာအရ ကျွန်တော်တို့ ကမ္ဘာကြီးဟာ လွန်ခဲ့တဲ့နှစ်သန်းပေါင်း ၄၅၀၀ ကနေစပြီးတော့ ပေါ်ပေါက်လာတာဖြစ်ပါတယ်။ နေကနေ လွင့်ထွက်လာတဲ့ မီးလောင်နေသောအငွေ့လုံးကြီးမှ တစ်ဖြည်းဖြည်းအေးခဲပြီးတော့မှ အရည်၊ အစိုင်အခဲ အခြေအနေကို ပြောင်းလာတာဖြစ်ပါတယ်။ အဲဒီကမ္ဘာ့တိုက်ကြီးတွေအားလုံးက တစ်စုတစ်စည်း တည်းသော ကုန်းမြေဖြစ်ပြီးတော့မှ အဲဒီဖြစ်စဉ်တွေမှာ ကမ္ဘာ့ပြောင်းလဲမှုဖြစ်စဉ်တွေမှာ ဥက္ကာခဲကြီးတွေက လာထိမှန်တာတို့၊ မြေအောက်ကျောက်လွှာတွေ၊ မီးတောင်တွေပေါက်ကွဲပြီးတော့ ကျောက်လွှာတွေပြတ်ရွေ့ ကျိုးပြတ်တာတို့ ဖြစ်စဉ်တွေကနေပြီးတော့ ကျွန်တော်တို့ စိန်ဆိုတဲ့တွင်းထွက်တွေ ဖြစ်လာတာဖြစ်ပါတယ်။ နာယကကြီးခင်ဗျား။ စိန်ဆိုတာ ကျွန်တော်တို့ အလွန်တရာမှပျော့ပျောင်းပြီးတော့ မည်းမှောင်တဲ့ မီးသွေး၊ ဓာတုဗေဒအခေါ် သင်္ကေတ စီ C ဆိုတဲ့ ကာဗွန်ကနေပြီးတော့ ၃၆၀၀ ဒီဂရီစင်တီဂရိတ်နဲ့ ၁၂၀၀ pound per feet မှာ ဖိအားပေးခံရမယ်ဆိုရင် အလွန်ကြည်လင်တောက်ပပြီးတော့ မာစေ့ ၁၀ ထိ မြွေတဲ့ စိန်အဖြစ်ပြောင်းလဲသွားကြောင်း သိပ္ပံကဆိုပါတယ်။ အဲဒီတော့ ကျွန်တော်တို့ အဲဒီလိုနည်းနဲ့ပဲ ဒီသီအိုရီအရပဲ မီးတောင်လည်တိုင်တွေမှာ Volcanic Tie လို့ခေါ်တဲ့ မီးတောင်လည်တိုင်တွေမှာ စိန်သိုက်ကြီးကို ရှာတွေ့ ခဲ့တာဖြစ်ပါတယ်။ အဲဒီအယူအဆအတိုင်းပဲ ဒီအပူချိန်နဲ့ဖိအားဖြစ်နိုင်တဲ့ နောက်ထပ်ဖြစ်စဉ်တွေ မရှိဘူး လားလို့ တွေးတဲ့အခါမှာ အခု ကျွန်တော်တို့လက်ရှိ အမေရိကတိုက်ကြီး၊ သြစတြေးလျတိုက်ကြီးတွေဟာ မိုင်ရာနဲ့ချီပြီးတော့ ပြတ်ထွက်သွားတဲ့ကုန်းမြေဆိုတာ တွေ့ရပါတယ်။ အဲဒီ ကျွန်တော်တို့ လက်ဖဝါးနှစ်ဖက်ကို ပွတ်ခြင်းအားဖြင့် ဖိအားနဲ့အပူထွက်သလိုပဲ အဲဒီပြတ် ထွက်တဲ့ ဖြစ်စဉ်မှာလည်းပဲ အပူနဲ့ ဖိအားနဲ့ ဖြစ်နိုင်တယ်။ အဲဒီမှာမှ ခုနပြောလိုက်တဲ့ ကာဗွန်ဒြပ်စင်ရှိတဲ့ နေရာတွေမှာ ၃၆၀၀ ဒီဂရီစင်တီဂရိတ်နဲ့ ဖိအား ၁၂၀၀ pound per feet ဖြစ်ခဲ့မယ်ဆိုရင် စိန်ဖြစ်နိုင်တယ် ဆိုတဲ့အယူအဆနဲ့ ကျွန်တော်တို့ တောင်အာဖရိကမှာ အာဖရိကတောင်ပိုင်းမှာရှိတဲ့ စိန်ထွက်တဲ့နေရာတွေနဲ့ မက်ဖော်လော်ဂျီတူရာ သြစတြေးလျဘောင်ဒရီတွေမှာ စိန်တွင်းကြီးတွေ့ခဲ့တဲ့ အထောက်အထားရှိပါတယ်။ ဒီအချက်တစ်ချက်ကို ကျွန်တော်တို့ မူတည်ပြီးတော့ ကျွန်တော်တို့ တနင်္သာရီကမ်းရိုးတန်း၊ ဗမာ့ကမ်းရိုးတန်း ကလည်းထိုနည်းလည်းကောင်း အပူချိန်နဲ့ပြန်ဖြစ်နိုင်တယ်လို့ မှတ်ယူရပါတယ်။ ဒုတိယအချက်အနေနဲ့ တင်ပြချင်တာကတော့ အင်္ဂလိပ်အုပ်စိုးသွားစဉ်ကာလက အရေးပိုင်များရဲ့ မှတ်တမ်းရှိပါတယ်။ အဲဒီမှတ်တမ်းတွေမှာ ဘာတွေ့ရလဲဆိုရင် တနင်္သာရီတိုင်း၊ ထားဝယ်ခရိုင်မှာရှိတဲ့ မိုင်းတွင်းလုပ်သားတွေဟာ အဝါရောင်ရှိတဲ့ ကျောက်လက်လက်လေးတွေတွေ့ရင်တဲ့ မိုင်းအရာရှိဖြစ်တဲ့ ဒီအင်္ဂလိပ်အရာရှိကြီးတွေ၊ ကျွန်တော်တို့ မြန်မာအခေါ်တော့ ဗိုလ်ကြီးတွေပေါ့၊ ဗိုလ်ကြီးတွေကို အပ်ပေး ခဲ့မယ်ဆိုရင် အဲဒီအပ်ပေးတဲ့လုပ်သားကို မနက်စာနဲ့ တည်ခင်းတယ်လို့ ပြောပါတယ်။ ဆုပေးတဲ့သဘော၊ အဲဒါ အဝါရောင်စိန်ပါ။ ဒါကို စိတ်၊ စုမှူးအချို့က ဒီသတင်းကိုသိပြီးတော့ ဖွင့်လိုက်တဲ့စိန် ၃ လုံး ရယူလိုကြောင်း ကျွန်တော့ကို ပြောပြဖူးပါတယ်။ ဒါကြောင့် ကျွန်တော်ဆိုလိုချင်တာကတော့ ဒီထုတ်လုပ်မှုမရှိသောဆိုတဲ့ ဝေါဟာရအစား ထုတ်လုပ်မှု မရှိသေးသောလို့ ရေးထားလို့ရှိရင်တော့ဖြင့် ကျွန်တော်တို့ ထုတ်လုပ်တာနဲ့အမျှ ကျွန်တော်တို့ အခွန် ကောက်ရမှာဖြစ်ပါတယ်။ ဒါကိုတင်ပြလိုခြင်း ဖြစ်ပါတယ်။ နောက် ကျွန်တော်တင်ပြချင်တာက အခွန်ဆိုတဲ့နေရာမှာ အခွန်ရဲ့ မူဝါဒတွေကို ပြောင်းလဲဖို့တော့ င် သတg အထက် တက် တိုးချဲ့ရှာဖွေတာမဟုတ်ဘဲ နည်းအမျိုးမျိုး၊ ခေါင်းစဉ်အမျိုးမျိုးနဲ့ အခွန်တွေကောက်နေတာကို တွေ့ရှိရ ပါတယ်။ ဒါကြောင့် ကောက်သင့်တဲ့အခွန်ကို ကောက်ဖို့အတွက် ဘာကြောင့်လဲ ပြည်သူမှာက ဒီအခွန် ဝန်ထုပ်ဝန်ပိုး အခွန်ထမ်းတဲ့သူတွေမှာ ပိုခံနေရတာဖြစ်ပါတယ်။ ဒါကြောင့် သမ္မတကြီးရဲ့ အခုတင်ပြလာတဲ့ အချက်ပေါ်မှာ အဲဒီဝေါဟာရလေးတစ်လုံးတော့ ထည့်သွင်းထားသင့်ကြောင်း ဒီကြားထဲမှာတွေ့ခဲ့ရင် ဘယ်လို လုပ်မလဲ၊ ၆ လမှာ သွားတွေ့ခဲ့ရင် ကျွန်တော်တို့ နစ်နာမှာပေါ့။ ဒါကြောင့် ထုတ်လုပ်မှုမရှိသောစိန်အစား ထုတ်လုပ်မှုမရှိသေးသော စိန်အဖြစ်ပြောင်းလဲဖို့နဲ့ အဲဒီ တနင်္သာရီတိုင်းမှာနေတဲ့ အမတ်များကိုလည်းပဲ လွှတ်တော်ကိုယ်စားလှယ်များကိုလည်းပဲ မျက်စိ၊ နားရှင်ရှင်ထားကြဖို့ တိုက်တွန်းရင်းနဲ့ နိဂုံးချုပ်အပ်ပါတယ်။</speech>
<speech type="speaker">ဦးနေကျော် ဒဂုံမြို့သစ်(အရှေ့ပိုင်း)မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1132">ဦးနေဋ်ဒဂုံမြို့သစ်(အရှေ့ပိုင်း)မဲဆန္ဒနယ်၊ ရန်ကုန်တိုင်းဒေသကြီး </mp>ပြည်ထောင်စု လွှတ်တော် နာယကကြီးနဲ့တကွ အားလုံးမင်္ဂလာပါ။ ကျွန်တော်ကတော့ ရန်ကုန်တိုင်းဒေသကြီး ဒဂုံမြို့သစ် (အရှေ့ပိုင်း)မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးကျော် ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိုင်ငံတော်သမ္မတထံမှ ပေးပို့လာသော ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပါ ကုန်စည်အချို့အပေါ် အထူးကုန်စည်ခွန်နဲ့ ကုန်သွယ်လုပ်ငန်းခွန်များ ကင်းလွတ်ခွင့်ပြုရေးကိစ္စတွင် ပါဝင်သော ကုန်စည်ဖြစ်သည့် ရွှေစင်ရွှေတုံးအား ကုန်သွယ်လုပ်ငန်းခွန် မကျသင့်သည့် ကုန်စည်အဖြစ် သတ်မှတ်နိုင်ရေးအပေါ် ကျွန်တော်က သဘောတူထောက်ခံ ဆွေးနွေးသွားမှာ ဖြစ်ပါတယ်။ ၂၀၁ရ ခုနှစ်၊ ပြည်ထောင်စု၏အခွန်အကောက်ဥပဒေ ပုဒ်မ ၁၄ ပုဒ်မခွဲ(က)မှာ ကင်းလွတ်ခွင့် ရှိသော ကုန်စည် ၈ရ မျိုးကို သတ်မှတ်ပြဋ္ဌာန်းထားပါတယ်။ ရွှေစင်ရွှေတုံးများသည် အဲဒီ ၈ရ မျိုးထဲမှာ မပါရှိတဲ့အတွက် ကုန်သွယ်လုပ်ငန်းခွန် ၅ ရာခိုင်နှုန်းကို ပေးဆောင်ရမှာဖြစ်ပါတယ်။ ကင်းလွတ်ခွင့်ရှိသည့် ကုန်စည် ၈ရ မျိုး ကုန်စည်ဇယားရဲ့ အမှတ်စဉ်(၈၅)မှာ နိုင်ငံတော်ရဲ့လိုအပ်ချက်အရ ပြည်ထောင်စုလွှတ်တော်မှ ကင်းလွတ်ခွင့်ရှိသည့် ကုန်စည်များဟု သတ်မှတ်ပြဋ္ဌာန်းထားခြင်းနှင့် အထူးကုန်စည်ခွန်ဥပဒေပုဒ်မ ၉ ပုဒ်မခွဲ(ခ)အရ ပြည်ထောင်စုအစိုးရသည် အခွန်ကျသင့်သော အထူးကုန်စည်တစ်မျိုးမျိုးနှင့်စပ်လျဉ်း၍ ပြည်ထောင်စုလွှတ်တော်၏ သဘောတူညီချက်ဖြင့် ကင်းလွတ်ခွင့်ပြုနိုင်သည်ဟု ပြဋ္ဌာန်းထားသည့်အတွက် ၄င်းပြဋ္ဌာန်းချက်များနဲ့အညီ လုံးဝအခွန်ကို ကင်းလွတ်ခွင့်ပြုနိုင်ပါတယ်။ ရွှေစင်ရွှေတုံးကဲ့သို့သော ကုန်စည်ကို နိုင်ငံတကာမှာ ငွေကြေးကဲ့သို့ သတ်မှတ်ပြီးတော့ အသုံးပြု လျက်ရှိပြီး အခွန်ကင်းလွတ်ခွင့်ဖြင့် ထုတ်လုပ်ခြင်း၊ ရောင်းချခြင်းများပြုနေကြတဲ့အတွက် ရွှေဈေးတည်ငြိမ်မှု ရှိနေခြင်းဖြစ်ပါတယ်။ နိုင်ငံအတွင်းမှာလည်း ရွှေစင်ရွှေတုံးများကို ကုန်သွယ်လုပ်ငန်းခွန် ကင်းလွတ်ခွင့် ပြုခြင်းအားဖြင့် နိုင်ငံတကာအဆင့်မီ ရွှေဈေးကွက်ဖြစ်ပေါ်လာပြီး နိုင်ငံအတွင်းမှ ရွှေထုတ်လုပ်သူများ အတွက်လည်း နိုင်ငံတကာရွှေဈေးကွက် ဈေးနှုန်းအတိုင်း ဈေးကွက်အတွင်းမှာ ယှဉ်ပြိုင်ရောင်းချလာနိုင်မှာ ဖြစ်ပါတယ်။ အခွန်ကင်းလွတ်ခွင့်ပြုလိုက်သည့်အတွက် နိုင်ငံတကာမှာ ကျင့်သုံးသကဲ့သို့ ရွှေစင်ရွှေတုံး များသည် တန်ဖိုးခိုင်မာမှုရှိသော ငွေကြေးသဖွယ် သုံးစွဲနိုင်မည့်ပစ္စည်းတစ်ခုအဖြစ် နိုင်ငံအတွင်း ရပ်တည် လာနိုင်မှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိုင်ငံအတွင်း၌ ရွှေဈေးအမှန်တကယ် ဖွံ့ဖြိုးတိုးတက် စေချင်ပါတယ်ဆိုရင်တော့ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေ ပုဒ်မ ၁၄ ပုဒ်မခွဲ(ဇ)ကို ပြင်ဆင်ခြင်း သို့မဟုတ် ပယ်ဖျက်ခြင်း ပြုလုပ်ဖို့လည်း အမှန်တကယ်လိုအပ်ပါတယ်။ ပုဒ်မ ၁၄ ပုဒ်မခွဲ(ဇ) အောင်မင်း လက်တက်တာ မင်းတင်တင် SS တစ်ရာခိုင်နှုန်းကို အခွန်ပေးဆောင်နေကြရပါတယ်။ ရွှေထည်ကိုဝယ်ယူသည့် ပြည်သူအများစုဟာ ငွေကြေး အဆင်ပြေတဲ့အခါ ရွှေထည်ကိုစုဆောင်းကြပြီး ငွေကြေးပြန်လည်လိုအပ်တဲ့အခါမှာ ရွှေထည်များကို ပြန်လည် ရောင်းချလေ့ရှိကြပါတယ်။ တစ်ဖန်ငွေကြေးပြန်လည် အဆင်ပြေလာတဲ့အခါမှာလည်း ရွှေထည်များကို ပြန်လည်ဝယ်ယူကြပါတယ်။ အဲဒီရွှေထည်များကို အကြိမ်ကြိမ်အခါခါ ဝယ်ယူတဲ့အခါမှာ အကြိမ်ကြိမ်အခါခါ အခွန်ပေးဆောင်နေရခြင်းမျိုး ကြုံတွေ့နေရပါတယ်။ ယခုအခါ ပြည်သူများသည် ရွှေကိုဝယ်ယူရာတွင် အခွန်ဝန်ထုပ်ဝန်ပိုး များလာသည့်အတွက် ရွှေကို ဝယ်ယူမှုနည်းပါးလာတာကို တွေ့မြင်ရပါတယ်။ ရွှေထည်အရောင်းဆိုင်များ၏ လုပ်ငန်းများလည်း လွန်စွာ ကျဆင်းနေပြီး ပန်းတိမ်လုပ်သားများပင် အလုပ်လက်မဲ့ဖြစ်နေကြရပါတယ်။ ရွှေဈေးကွက်ကို အမှန်တကယ် ဖွံ့ဖြိုးတိုးတက်စေလို၍ ၅ ရာခိုင်နှုန်းသော အခွန်ပေးဆောင်နေရသော ရွှေစင်ရွှေတုံးများကို ကင်းလွတ်ခွင့် ပြုမည်ဆိုပါက ရွှေထည်ဝယ်ယူခြင်းအပေါ် အခွန်ပေးဆောင်ရမည်ဟု ပြဋ္ဌာန်းထားသည့် အဆိုပါဥပဒေ ပုဒ်မ ၁၄ ပုဒ်မခွဲ(ဇ)ကိုလည်း ပြန်လည်စဉ်းစားသုံးသပ်ပေးရန် လိုအပ်ပါတယ်ဆိုတာကို ပြောကြားရင်းနဲ့ နိုင်ငံတော်သမ္မတထံမှ ပေးပို့လာသော ၂၀၁၇-၂၀၁၈ ခု၊ ဘဏ္ဍာရေးနှစ်အတွင်း ရွှေစင်ရွှေတုံးများအပေါ် ကုန်သွယ်လုပ်ငန်းခွန် ကောက်ခံခြင်းကို ကင်းလွတ်ခွင့်ပြုသင့်ပါကြောင်း ထောက်ခံဆွေးနွေး တင်ပြလိုက်ရ ပါတယ်။ အားလုံးကို ကျေးဇူးအများကြီးတင်ပါတယ်။</speech>
<speech type="speaker">ဦးမျိုးဇော်အောင် ကောလင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="343">ဦးမျိုးဇော်အောင်(ကောလင်းမဲဆန္ဒနယ် ၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျာ။ ကျွန်တော်ကတော့ ကောလင်း မဲဆန္ဒနယ်က ပြည်သူ့လွှတ်တော်ကိုယ်စားလှယ် ဦးမျိုးဇော်အောင် ဖြစ်ပါတယ်။ ကျွန်တော့အနေနဲ့ ရွှေစင် ရွှေတုံးတွေအပေါ်မှာ ကုန်သွယ်လုပ်ငန်းခွန် ၅ ရာခိုင်နှုန်းကောက်တဲ့ဟာကို ပယ်ဖျက်ဖို့ အဆိုနဲ့ ပတ်သက် ပြီးတော့မှ ဝင်ရောက်ဆွေးနွေးသွားမှာ ဖြစ်ပါတယ်။ ပထမဦးစွာ ကျွန်တော့အနေနဲ့ တင်ပြဆွေးနွေးချင် တာကတော့ ဒီရွှေစင်ရွှေတုံးတွေဖြစ်တဲ့ Gold Bar တွေ အရောင်းအဝယ်လုပ်တဲ့ဟာတွေဟာ ကျွန်တော်တို့ နိုင်ငံအတွင်းထဲမှာဆိုလို့ရှိရင် ပုံသဏ္ဌာန် ၄ မျိုးနဲ့ရှိတယ်ဆိုတာ တွေ့ရပါတယ်။ လေ့လာကြည့်လိုက်တဲ့ အခါမှာ ပထမဦးဆုံးကတော့ ဒီရွှေစင်ရွှေတုံးတွေကို ငွေကြေးအဖြစ်နဲ့ သိမ်းဆည်းထားဖို့ ကျွန်တော်တို့ ဘဏ်တွေကိုမယုံတဲ့အခါမှာဖြစ်ဖြစ်၊ ငွေကြေးတွေကို ခိုင်မာချင်တဲ့အခါမှာဖြစ်ဖြစ် ကျွန်တော်တို့ Saving တစ်ခုအနေနဲ့ သိမ်းထားဖို့ ရွှေစင်ရွှေတုံးတွေ ဝယ်လေ့ရှိပါတယ်။ နောက်တစ်ခုကတော့ ကျွန်တော်တို့ Investment အနေနဲ့ ဝယ်တာဖြစ်ပါတယ်။ ကျွန်တော်တို့ ရွှေစင်ရွှေတုံးတွေကို များများဝယ်ထားမယ်။ ဈေးကောင်းရတဲ့အခါမှာ ထုတ်ရောင်းမယ်ဆိုတဲ့ နည်းလမ်းနဲ့ ဝယ်ထားတာဖြစ်ပါတယ်။ နောက်တစ်ခုကတော့ ရွှေစင်ရွှေတုံးတွေကို အဓိကအသုံးပြုတဲ့ ရွှေထည်လက်ဝတ် ရတနာဆိုင်တွေကနေမှ ဝယ်တာဖြစ်ပါတယ်။ ရွှေထည်လက်ဝတ်ရတနာဆိုင်တွေကဝယ်တဲ့ ရွှေတွေကတော့ အဓိကအားဖြင့်တော့ ဒီရွှေထည်လုပ်ငန်းတွေ ပြန်ပြီးတော့မှ လုပ်ဖို့ရာအတွက်ကို ဝယ်ခြင်းဖြစ်ပါတယ်။ နောက်ဆုံးတစ်ခုကတော့ ဘာလဲဆိုတော့ နိုင်ငံတကာကိုရောင်းချဖို့ ဝယ်တာဖြစ်ပါတယ်။ အရောင်းအဝယ် လုပ်ကြတာဖြစ်ပါတယ်။ ဒီနေရာမှာ ကျွန်တော်တို့ ပြည်ထောင်စု ဒုတိယဝန်ကြီးရဲ့ တင်ပြချက်ထဲမှာပါတဲ့ ဘာလဲဆိုတော့ ဒီရွှေစင်ရွှေတုံးတွေကို ကုန်သွယ်လုပ်ငန်းခွန် ကင်းလွတ်တာဟာ နိုင်ငံတကာမှာလည်းပဲ ဒီအတိုင်းကျင့်သုံးတယ်လို့ ဆိုပါတယ်။ ပြီးတဲ့အခါကျတော့ ငွေကြေးအဖြစ်နဲ့ ကျင့်သုံးတာဖြစ်လို့ Inflation ကိုထိန်းပြီးတော့မှ ငွေကြေးခိုင်မာမှုကို အားပေးစေတယ်လို့ဆိုပါတယ်။ ဒီအချက်ကိုကြည့်မယ်ဆိုရင် နိုင်ငံတကာလုပ်ထုံးလုပ်နည်းတွေ ကျွန်တော်လေ့လာကြည့်ပါတယ်။ လေ့လာကြည့်တဲ့အခါမှာ ဘာတွေ့ရသလဲဆိုတော့ ဒီအချက်ဟာအမှန်ဖြစ်ပါတယ်။ ကျွန်တော်တို့ 24 karat ရှိတဲ့ Gold Bar တစ်ခုကို ဝယ်မယ်ဆိုလို့ရှိရင် နိုင်ငံအများစုမှာ ဘာအခွန်မှပေးစရာမလိုပါဘူး။ ဒီအတိုင်းပဲ ကျွန်တော်တို့ ဝယ်ယူလို့ရပါတယ်။ အဲဒီတော့ အဓိကကဘာလဲဆိုတဲ့အခါကျတော့ ဒီအင်္ဂလန်နိုင်ငံမှာ ဆိုလို့ရှိရင်တော့ ဒီ Gold Bar တွေကို ဒီအတိုင်းဝယ်တာကို အခွန်မကောက်ပေမယ့် ဘယ်အဆင့်မှာ ကောက်သလဲဆိုတဲ့အခါကျတော့ တစ်နှစ်လုံးစုဆောင်းပြီးတော့မှ တစ်နှစ်လုံးပြန်လည် Gold Bar တွေကို အရောင်းအဝယ်လုပ်တာရဲ့ အမြတ်ငွေပေါင် တစ်နှစ်အတွင်းပေါင် ၁၁၀၀၀ ကျော်ပြီဆိုလို့ရှိရင်တော့ အခွန်ကောက်ပါတယ်။ ဒါကိုကျွန်တော်တို့ Capital Gains Tax လို့ပြောပါတယ်။ ဆိုတဲ့အခါကျတော့ ဒီနိုင်ငံတကာလုပ်ထုံးလုပ်နည်းတွေမှာလည်းပဲ ဒီသာမန် Gold Bar တွေဝယ်ယူမှုကို ကျွန်တော်တို့ အခွန် လျှော့ပေးတယ်။ သို့သော်လည်းပဲ အတိုင်းအတာတစ်ခုထိအောင် ရောက်လာလို့ရှိရင် အခွန်ကောက်တယ် ဆိုတာကို တွေ့ရပါတယ်။ ဒါကြောင့်မို့လို့ ကျွန်တော့အနေနဲ့ ဒီမူဝါဒကိုချမှတ်တဲ့အခါမှာ ဒီအကြံပြုချက်နဲ့အတူ မေးခွန်း မေးမြန်းသွားချင်တာရှိပါတယ်။ အဓိကကတော့ အခွန်လျှော့ပေါ့လိုက်ပြီဆိုလို့ရှိရင် ကျွန်တော်တို့နိုင်ငံက Buget Deficit ဖြစ်နေတဲ့ နိုင်ငံဖြစ်ပါတယ်။ အဲဒီတော့ ဒီ Buget Deficit ကို ထိန်းညှိနိုင်ဖို့ရာအတွက် ဘယ်လိုလုပ်မလဲ ဆိုတဲ့အချက်ဖြစ်ပါတယ်။ အဓိကကတော့ ကျွန်တော်တို့ ဒီရွှေစင်ထုတ်လုပ်မှုနဲ့ ပတ်သက် ပြီးတော့မှ စကတည်းကနေထုတ်လုပ်ခဲ့တဲ့ ရွှေစင်ထုတ်လုပ်တဲ့ကောက်တဲ့အခွန်တွေကို တိတိကျကျနဲ့ ပိုရအောင်ကောက်သင့်တယ်လို့ ကျွန်တော့အနေနဲ့ မြင်ပါတယ်။ ဘာဖြစ်လို့လဲဆိုတော့ ခုချိန်မှာဆိုလို့ရှိရင် အမှန်တကယ်ထုတ်လုပ်တဲ့နှုန်းနဲ့ ထုတ်လုပ်တဲ့အပေါ်မှာ ရရှိတဲ့အခွန်နှုန်းဟာ အများကြီးပဲကွာဟနေ ပါတယ်။ အဲဒီတော့ ဒီအချက်တွေကို ဘယ်လိုဆောင်ရွက်နိုင်မလဲဆိုတာလည်း ကျွန်တော့အနေနဲ့ သိချင် ပါတယ်။ နောက်တစ်ချက်ကကျတော့ ပြည်သူ့မူဝါဒတစ်ခု ချမှတ်တဲ့အခါမှာ ပြည်သူလူထုတွေရဲ့ ထင်မြင် ယူဆချက် Public Opinion ဟာ အရမ်းအရေးကြီးပါတယ်။ အဲဒီတော့ လက်ရှိအနေအထားမှာ ဆိုလို့ ရှိရင် ကျွန်တော်တို့ အချို့ လူတွေဆွေးနွေးသလိုပဲ ရွှေတုံးကြီးတွေကိုကျတော့ အခွန်ကောက်တယ်။ သာမန် ပြည်သူလူထုတွေရဲ့ စားရေးသောက်တာကျတော့ အခွန်ကောက်တယ်။ ရွှေတုံးကြီးတွေကိုကျတော့ အခွန် ကင်းလွတ်မယ်ဆိုတဲ့အခါကျတော့ ဒါဟာကျွန်တော်တို့ မမျှတဘူးဆိုတာမျိုး မြင်တဲ့လူတွေလည်း ရှိပါတယ်။ အဲဒီတော့ ဒီရွှေစင်ရွှေတုံးတွေကို အခွန်ကင်းလွတ်တာဟာ သာမန်ပြည်သူလူထုတွေအတွက် တိုက်ရိုက်တစ်မျိုး၊ သွယ်ဝိုက်၍တစ်မျိုး ဘယ်လိုအကျိုးဖြစ်စေတယ်ဆိုတဲ့ဟာကို ဝန်ကြီးဌာနအနေနဲ့ ဒါကို ကျယ်ကျယ်ပြန့်ပြန့် ရှင်းလင်းသင့်တယ်။ အခြားမီဒီယာတွေမှာလည်းပဲ ရှင်းလင်းသင့်တယ်ဆိုတဲ့ဟာကို ကျွန်တော့အနေနဲ့ အကြံပြုချင်ပါတယ်။ ဒါကိုလည်း ဘယ်လိုဆောင်ရွက်ပေးနိုင်မလဲဆိုတာ ကျွန်တော့ အနေနဲ့ မေးမြန်းခြင်းဖြစ်ပါတယ်။ ဘာဖြစ်လို့လဲဆိုတော့ ဒီမိုကရေစီနိုင်ငံတစ်ခု၊ ဒီမိုကရေစီလူမှုအသိုင်း အဝိုင်းတစ်ခု ထူထောင်တဲ့အခါမှာ ပြည်သူလူထုရဲ့ ထင်မြင်ယူဆချက်ဟာ အရမ်းအရေးကြီးပါတယ်။ ပြည်သူ လူထုတွေ အထင်အမြင်လွဲမှားသွားလို့ မရပါဘူး။ ဒါကြောင့်မို့လို့ ကျွန်တော်ဒီအချက်ကို ဆွေးနွေးခြင်းဖြစ်ပါတယ်။ တတိယအချက်အနေနဲ့ကတော့ ကျွန်တော်တို့က Inflation ကိုထိန်းမယ်။ ကျန်တဲ့ငွေကြေး ခိုင်မာမှုတွေကို ကျွန်တော်တို့ ထိန်းမယ်ဆိုလို့ရှိရင် ကျွန်တော့အနေနဲ့ မေးမြန်းချင်တာတစ်ခုက ဒီငွေကြေး ဆိုင်ရာမူဝါဒတွေ၊ နိုင်ငံတော်ရဲ့လိုငွေအတွက်ကို ဝင်ငွေဘယ်လိုရှာမယ်ဆိုတဲ့ နည်းလမ်းမူဝါဒတွေ၊ စီးပွားရေး ဖွံ့ဖြိုးတိုးတက်မှုအတွက် မူဝါဒတွေ၊ ပြည်သူလူထုတွေရဲ့ လူမှုစီးပွားဘဝတွေ တိုးတက်ဖို့ မူဝါဒတွေနဲ့ ဒီလက်ရှိချမှတ်မယ့် မူဝါဒအပြောင်းအလဲဟာ ဘယ်လောက်ထိအောင် ကျွန်တော်တို့ ချိတ်ဆက်ပြီးတော့မှ ဆောင်ရွက်နိုင်သလဲ ဆိုတဲ့ဟာလေးလည်း ကျွန်တော့အနေနဲ့ မေးမြန်းခြင်းဖြစ်ပါတယ်။ အဲဒီတော့ နောက်ဆုံးအနေနဲ့ အကြံပြု ဆွေးနွေးလိုတာကတော့ ကျွန်တော်တို့က မူဝါဒတွေ ချမှတ်တဲ့ အခါမှာ အခုဒါလုပ်မယ်။ အခုဒါမလုပ်ဘူးဆိုတာမျိုးတွေ၊ ပြီးတဲ့အခါကျတော့ အခွန်ကောက်မယ်။ မကောက်ဘူး ဆိုတဲ့ဟာမျိုးတွေ၊ ပြီးတဲ့အခါကျတော့ ကျွန်တော်တို့ အခွန်ကိုတိုးမယ်။ ၅ ရာခိုင်နှုန်း ကောက်မယ်။ ၃ ရာခိုင်နှုန်းကောက်မယ်။ ၁ ရာခိုင်နှုန်းကောက်မယ်ဆိုတဲ့ Clear Gap Policy တွေထက်စာလို့ရှိရင် ကျွန်တော်တို့က သေသေချာချာ မူဝါဒတွေကို Package ကြီးတစ်ခုအလိုက် တစ်ခုတည်းအပေါ်မှာ မကြည့်ဘဲနဲ့ အားလုံးကိုခြုံကြည့်နိုင်တဲ့ မူဝါဒကြီးတစ်ခုချပြီးလို့ရှိရင် ဒါကိုကောက်မယ်ဆိုရင် ကောက်မယ်။ မကောက်ဘူး ဆိုရင် မကောက်ဘူးဆိုတဲ့ ပြတ်သားတဲ့မူဝါဒတွေနဲ့ ဆက်သွားသင့်ပါကြောင်း ကျွန်တော့အနေနဲ့ အကြံပြု ဆွေးနွေးလိုပါတယ်။ အကြံပြု ဆွေးနွေးရင်းနဲ့ပဲ ကျွန်တော့အနေနဲ့ ဒီအခွန်ငွေလျှော့ပေါ့မှုကို ထောက်ခံ ပါကြောင်း၊ ပိုမိုပြည့်စုံတဲ့ မူဝါဒဖြစ်အောင်လည်းပဲ ဆောင်ရွက်ပေးဖို့ တိုက်တွန်းလိုပါကြောင်း ပြောကြား ဆွေးနွေးရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဗိုလ်မှူးထင်လင်းဦး တပ်မတော်သား ပြည်သူ့လွှတ်တော်ကိုယ်စားလှယ် ဆွေးနွေးဖို့ဖြစ်ပါတယ်။</speech>
<speech><mp id="000">ဗိုလ်မှူးထင်လင်းဦး(တပ်မတော်သား၊ ပြည်သူ့လွှတ်တော်ကိုယ်စားလှယ်)</mp>ပြည်ထောင်စု လွှတ်တော် နာယကကြီးနှင့်တကွ အားလုံးပဲမင်္ဂလာပါခင်ဗျာ။ ကျွန်တော်ကတော့ တပ်မတော်သား ပြည်သူ့ လွှတ်တော်ကိုယ်စားလှယ် ဗိုလ်မှူးထင်လင်းဦး ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတရုံးက ပေးပို့လာတဲ့ ၂၀၁ရ ခုနှစ် ပြည်ထောင်စုရဲ့ အခွန်ကောက်ဥပဒေပါ ကုန်စည်အချို့အပေါ် အထူးကုန်စည်ခွန်နဲ့ ကုန်သွယ်လုပ်ငန်းခွန် ကင်းလွတ်ခွင့်ပြုရေးကိစ္စနှင့်ပတ်သက်ပြီး အကြံပြုဆွေးနွေး တင်ပြသွားမှာဖြစ်ပါတယ်။ Power Point အသုံးပြုခွင့်ပြုပါရန် တောင်းခံအပ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျာ။ နိုင်ငံတော်အစိုးရရဲ့ အုပ်ချုပ်ရေး ကုန်ကျစရိတ်တွေအတွက် တိုင်းသူပြည်သားတစ်ဦးချင်းက ဥပဒေအရ သတ်မှတ်ထားတဲ့၊ ကြေးငွေများကို သတ်မှတ်ထားတဲ့ နည်းလမ်းတွေအတိုင်း ပေးဆောင်ခြင်း သို့မဟုတ် မလွဲမသွေထမ်းဆောင်ရခြင်းကို အခွန် အကောက်ဖြစ်တယ်လို့ စီးပွားရေးပညာရှင်တွေက ဆိုပါတယ်။ ၂၀၁၇-၂၀၁၈ ဘဏ္ဍာရေးနှစ်အတွက် မိမိတို့ နိုင်ငံရဲ့ အခွန်မူဝါဒတွေကတော့ တင်ပြပါအတိုင်းပဲ ဖြစ်ပါတယ်။ ၂၀၁၇-၂၀၁၈ ဘဏ္ဍာရေးနှစ် ပြည်ထောင်စုရဲ့ အခွန်အကောက်ရငွေ လျာထားချက်များအရ အခွန်အမျိုးအစားများ အားလုံးအတွက် မူလခန့်မှန်းခြေဟာ ၂၀၁၆-၂၀၁ရ မူလခန့်မှန်းခြေထက် ကျပ် သန်းပေါင်း ၂၆၀,၀၀၀ ခန့်ပိုမိုလျာထားတာကို လေ့လာတွေ့ရှိရပါတယ်။ အထူးကုန်စည်ခွန်အတွက် ၂၀၁၇-၂၀၁၈ မူလခန့်မှန်းခြေဟာ ၂၀၁၆-၂၀၁ရ မူလခန့်မှန်းခြေထက် ကျပ်သန်းပေါင်း ၈၇,၂၉၉.၉၄၁ ပိုမို လျာထားတာကို လေ့လာတွေ့ရှိရပါတယ်။ ယခုဘဏ္ဍာရေးနှစ်အတွင်း စိန်နဲ့မြတို့ကို အထူးကုန်စည်ခွန် မကျသင့်တဲ့ ကုန်စည်အဖြစ် သတ်မှတ်ဆောင်ရွက်မယ်ဆိုရင် နိုင်ငံတော်ရဲ့ အခွန်မူဝါဒတွေ၊ ပြည်ထောင်စုရဲ့ အခွန်အကောက်ရငွေ လျာထားချက်တွေနဲ့ ကိုက်ညီမှုရှိဖို့လိုအပ်မှာဖြစ်ကြောင်း အကြံပြုတင်ပြလိုပါတယ်။ ဒါ့အပြင် ၂၀၁၇-၂၀၁၈ ဘဏ္ဍာရေးနှစ် နိုင်ငံတော်ရဲ့ လိုငွေမှာ GDP ရဲ့ ၄.၃ရ ရာခိုင်နှုန်း၊ အခွန်နဲ့ GDP ရဲ့အဟာ ၇.၁၀ ရာခိုင်နှုန်းရှိမှာ ဖြစ်ပါတယ်။ ဒါကြောင့် အခုကိစ္စကို ဆောင်ရွက်မယ်ဆိုရင် နိုင်ငံတော်ရဲ့ လိုငွေ၊ အခွန်နဲ့ GDP အမျိုးတို့အပေါ် သက်ရောက်နိုင်ဖို့လည်း ကြိုတင်တွက်ချက်ထားရန် လိုအပ်ကြောင်း တင်ပြလိုပါတယ်။ အထူးကုန်စည်ခွန် အတွက် ၂၀၁၆-၂၀၁ရ ဘဏ္ဍာရေးနှစ်မှာ မူလ ခန့်မှန်းခြေထက် ကျပ်သန်းပေါင်း ၈၇,၂၉၉.၉၄၁ ပိုမိုရရှိ ခဲ့ပြီးတော့ ၂၀၁၇-၂၀၁၈ လျာထားချက်များအရ အထူးကုန်စည်ခွန်ဟာ အခွန်အကောက်ရငွေ စုစုပေါင်းရဲ့ ၁၀ ရာခိုင်နှုန်းရှိပြီးတော့ အခွန်ကောက်ခံရရှိမှုအပေါ်မှာ များစွာအထောက်အကူပြု နေတာကို တွေ့ရှိရ ပါတယ်။ နာယကကြီးခင်ဗျာ။ အိန္ဒိယနိုင်ငံမှာ ၂၀၁ရ ခုနှစ် အခွန်အကောက်ပြင်ဆင်ချက်ဥပဒေသစ် GST ပုဒ်မ ၇၁ အရ စိန်အရိုင်းတင်သွင်းခြင်းထက် အကောက်ခွန် ၀.၂ ရာခိုင်နှုန်း၊ စိန်အရိုင်းမှတစ်ပါး အခြား ကျောက်မြတ်ရတနာတွေအတွက် အခွန် ၃ ရာခိုင်နှုန်း၊ မြအတွက် စုစုပေါင်းအကောက်ခွန် ၁၀.၂၇၅ ရာခိုင်နှုန်း ကျသင့်စေရမယ်လို့ တွေ့ရှိရပါတယ်။ ဒူဘိုင်းမှာတော့ စိန်တင်သွင်းခြင်းအတွက် အကောက်ခွန် ၃ ရာခိုင်နှုန်းသတ်မှတ်ပြီးတော့ အမေရိကန်မှာတော့ စိန်တင်သွင်းခြင်းအတွက် ရောင်းဝယ်မှုပမာဏအလိုက်၊ ပြည်နယ်အလိုက် အမျိုးမျိုးကွာခြားမှုရှိကြောင်း တွေ့ရှိရပါတယ်။ တောင်အာဖရိကနိုင်ငံရဲ့ Diamond Export Levy Tax 2007 မှာ စိန်တင်သွင်းမှုအတွက် ပို့ကုန် အခွန်ကို ၅ ရာခိုင်နှုန်း သတ်မှတ်ထားတာ တွေ့ရှိရပါတယ်။ နာယကကြီးခင်ဗျာ။ တန်ဖိုးကြီးကုန်ပစ္စည်းတွေကို အခွန်ကင်းလွတ်ခွင့်ပေးခြင်းအားဖြင့် ရေရှည်မှာ မသမာမှုတွေဖြစ်ပေါ်လာနိုင်တာကိုလည်း သတိပြုရမှာ ဖြစ်ပါတယ်။ စိန်နဲ့ မြရတနာတွေဆိုတာ လူအများစု ဝယ်ယူသုံးစွဲနိုင်ခြင်းမရှိတဲ့ ကုန်ပစ္စည်းတွေဖြစ်ပါတယ်။ နိုင်ငံတော်အနေနဲ့ ပြည်သူလူထုအများစု သုံးစွဲ လျက်ရှိတဲ့ ကုန်စည်တွေအပေါ်မှာ ဥပဒေများပြဋ္ဌာန်းပြီးတော့ အခွန်အမျိုးမျိုးကောက်ခံလျက်ရှိနေပြီး တန်ဖိုးမြင့်ကုန်ပစ္စည်းများအပေါ် အခွန်ကင်းလွတ်ခွင့်ပြုခြင်းဟာ ပွင့်လင်းမြင်သာမှုနဲ့ တရားမျှတမှုအပေါ်မှာ မေးခွန်းထုတ်စရာ ဖြစ်လာနိုင်ပါတယ်။ နိုင်ငံအချို့မှာ ကျောက်မျက်ရတနာများ တန်ဖိုးကြီးပစ္စည်းများနဲ့ odczÈ: (8:cos? Luxury Tax aộoss gulosušili Luxury Tax momsodámpas Veblen Snob Goldondoozaczó Economic's Law of Demand aposs com06U3WGSVImogså ပါတယ်။ Luxury Tax ဟာ ဇိမ်ခံပစ္စည်းတွေ၊ တန်ဖိုးကြီးပစ္စည်းတွေ၊ ကျောက်မျက်ရတနာတွေအပေါ်မှာ အခွန်ကောက်ခြင်းဖြစ်ပြီးတော့ အခုမိမိတို့နိုင်ငံက ကောက်ခံလျက်ရှိတဲ့ အထူးကုန်စည်ခွန်အချို့ဟာလည်း ဒီသဘောဖြစ်ပါတယ်။ နိုင်ငံတော်ဘဏ္ဍာတိုးတက်ရရှိစေဖို့နဲ့ စီးပွားရေးခိုင်မာ တောင့်တင်းမှုမရှိသေးမီမှာ တန်ဖိုးကြီးကုန်ပစ္စည်းတွေကို အခွန်ကင်းလွတ်ခွင့်ပြုတာထက် နိုင်ငံတော်အတွက် အဓိကကျတဲ့ မရှိမဖြစ် လိုအပ်တဲ့အခြေခံကုန်ပစ္စည်းတွေအပေါ်မှာသာ အခွန်ကင်းလွတ်ခွင့်ပြုတာက ပိုမိုသင့်တော်မှာဖြစ်ကြောင်း တင်ပြလိုပါတယ်။ ဒါ့အပြင် ဒီကိစ္စနဲ့ပတ်သက်လို့ ပြည်ထောင်စုလွှတ်တော်ရဲ့ သဘောတူညီချက် တောင်းခံ လာမှုဟာ စိန်နဲ့ မြတို့ရဲ့ ကုန်သွယ်လုပ်ငန်းခွန်နဲ့ သက်ဆိုင်ခြင်းမရှိတာကိုလည်း လေ့လာတွေ့ရှိရပါတယ်။ နာယကကြီးခင်ဗျာ။ ဝန်ကြီးဌာနက ၂၀၁ရ ခု ပြည်ထောင်စုရဲ့ အခွန်အကောက်ဥပဒေကို စတင် အဆိုပြု တင်သွင်းစဉ်တုန်းက စိန်နဲ့ မြတို့ဟာ အထူးကုန်စည်ခွန်စာရင်းမှာ မပါပါဘူး။ သို့သော် ဥပဒေကြမ်း ပူးပေါင်းကော်မတီနဲ့ လွှတ်တော်ကိုယ်စားလှယ်တစ်ဦးတို့က ပြင်ဆင်ချက်တင်သွင်းပြီးတော့ စိန်နဲ့မြတို့ကို အထူးကုန်စည်ခွန်စာရင်းမှာ ပြန်လည်ထည့်သွင်းပြီးတော့ ပြည်ထောင်စုလွှတ်တော်ကြီးကလည်း အတည်ပြု ခဲ့တာဖြစ်ပါတယ်။ မကြာမီကမှ ပြန်လည်ပြင်ဆင်လိုက်တဲ့ ဒီဥပဒေကို ပြင်ဆင်တဲ့ ဥပဒေမှာလည်း စိန်နဲ့မြ တို့ဟာ အထူးကုန်စည်ခွန်စာရင်းမှာ ထပ်မံပါဝင်နေတာကို တွေ့ရှိရပါတယ်။ ဒါ့အပြင် ဒီကိစ္စကို ဆောင်ရွက် မယ်ဆိုပါကလည်း ၂၀၁ရ ပြည်ထောင်စုရဲ့ အခွန်အကောက်ဥပဒေ ပုဒ်မ ၁၁ ပုဒ်မခွဲ(က)၊ (ခ)နဲ့ ပုဒ်မ ၃၄ တို့ရဲ့ ခြေဆင်းအပိုဒ်တွေမှာပါရှိနေတဲ့ စိန်နဲ့ မြဆိုတဲ့ စကားရပ်တွေကို ပယ်ဖျက်ဖို့ လိုအပ်လာနိုင်ပြီးတော့ ၂၀၁ရ ခုနှစ် ပြည်ထောင်စုရဲ့ အခွန်အကောက်ဥပဒေကို ပြင်ဆင်တဲ့ဥပဒေ ထပ်မံရေးဆွဲပြဋ္ဌာန်းပေးရန် လို မလို စဉ်းစားဆောင်ရွက်ရန်လည်း အကြံပြု ဆွေးနွေးလိုပါတယ်။ နိဂုံးချုပ်အားဖြင့် ဒီမိုကရေစီနိုင်ငံတစ်ခုဟာ အစိုးရအသုံးစရိတ်နဲ့ လည်ပတ်ငွေကို အခွန်ကနေ ရရှိ သုံးစွဲရပြီးတော့ အလုပ်လက်မဲ့များပြားမှု၊ ဝင်ငွေမညီမျှမှု၊ လုပ်ငန်းများရဲ့ ရပ်တည်နိုင်စွမ်း အစရှိတဲ့အခြေ အနေများကြားမှာ အခွန်ပိုမိုရရှိစေရန်အတွက် နိုင်ငံတကာအဆင့်မီ အခွန်စနစ်သစ်တစ်ရပ်ကို ဖော်ဆောင် ရမှာဖြစ်ပါတယ်။ ဒါကြောင့် ကျွန်တော်အထက်မှာ တင်ပြခဲ့တဲ့အချက်တွေအပေါ် စဉ်းစားသုံးသပ်သင့်ပါ ကြောင်းနဲ့ အခုလို စိန်နဲ့ မြကဲ့သို့သော ပြည်သူလူထုအများစု ဝယ်ယူအသုံးမပြုနိုင်တဲ့ တန်ဖိုးမြင့် အထူးကုန် ပစ္စည်းများကို ယခင်တည်ဆဲဥပဒေမှာ ပါရှိနေတဲ့အတိုင်း အထူးကုန်စည်စာရင်းတွင်သာ ထည့်သွင်းထားသင့် ပါကြောင်း အကြံပြု ဆွေးနွေး တင်ပြအပ်ပါတယ်။ အားလုံး ကျေးဇူးတင်ပါတယ်ခင်ဗျ။</speech>
<speech type="speaker">ဦးတင်အောင်ထွန်း မကွေးတိုင်းဒေသကြီး မဲဆန္ဒနယ်အမှတ်(၅) ဆွေးနွေးဖို့ဖြစ်ပါတယ်။</speech>
<speech><mp id="911">ဦးတင်အောင်ထွန်း (မဲဆန္ဒနယ်အမှတ်-၅၊ မကွေးတိုင်းဒေသကြီး)</mp>အားလုံးမင်္ဂလာပါ။ လေးစားအပ်တဲ့ ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ ကျွန်တော်က မကွေးတိုင်းဒေသကြီး၊ မဲဆန္ဒနယ်အမှတ်(၅) ပြည်ထောင်စုလွှတ်တော် ကိုယ်စားလှယ် ဦးတင်အောင်ထွန်းပါ။ ကျွန်တော့အနေနဲ့ ၂၆-၂-၂၀၁ရ ရက်နေ့ (၁၄)ရက်မြောက်နေ့တွင် ကျင်းပတဲ့ ပြည်ထောင်စု လွှတ်တော် အစည်းအဝေးမှာ စီမံကိန်းနဲ့ ဘဏ္ဍာရေးဝန်ကြီးဌာန၊ ဒုတိယဝန်ကြီး လွှတ်တော်ကို ရှင်းလင်း တင်ပြသွားတဲ့ ကုန်စည်အချို့အပေါ် အထူးကုန်စည်ခွန်နဲ့ ကုန်သွယ်လုပ်ငန်းခွန်များ ကင်းလွတ်ခွင့်ပြုရေးနဲ့ စပ်လျဉ်းပြီး အတည်ပြု ပြဋ္ဌာန်းထားတဲ့ ၂၀၁၆ ခုနှစ်၊ ပြည်ထောင်စုလွှတ်တော် ဥပဒေအမှတ်(၁၁) အထူး ကုန်စည်ခွန်ဥပဒေနဲ့ ဒီဥပဒေရဲ့ဇယားမှာ အမှတ်စဉ် ၁၂၊ အမှတ်စဉ် ၁၃ မှာပါရှိတဲ့ အထူးကုန်စည်များ၊ ၂၀၁ရ ခုနှစ်၊ ပြည်ထောင်စုလွှတ်တော် ဥပဒေအမှတ်(၄)၊ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေတို့နဲ့ နှိုင်းယှဉ်ဆွေးနွေးသွားမှာ ဖြစ်ပါတယ်။ ကျန်တော့ကို Power Point အသုံးပြုပြီးတော့ ဆွေးနွေးပါရစေ။ အထူးကုန်စည်ခွန်ဥပဒေ အခန်း(၃) အခွန်ကင်းလွတ်ခွင့်နဲ့ သက်သာခွင့်များ ပုဒ်မ ၉ ပုဒ်မခွဲ(ခ)မှာ ဒုတိယဝန်ကြီးတင်ပြသလို ပြည်ထောင်စုအစိုးရအဖွဲ့သည် အခွန်ကျသင့်သော အထူးကုန်စည်တစ်မျိုးမျိုးနှင့် စပ်လျဉ်း၍ ပြည်ထောင်စုလွှတ်တော်၏ သဘောတူညီချက်ဖြင့် ကင်းလွတ်ခွင့် သို့မဟုတ် သက်သာခွင့် ပြုနိုင်သည်လို့ ပြဋ္ဌာန်းထားသလို ဥပဒေရဲ့ ပုဒ်မ ၉ ပုဒ်မခွဲ(ဂ) ပုဒ်မခွဲငယ်(၃)မှာ ပြည်ထောင်စုအစိုးရအဖွဲ့က အခွန်ကင်းလွတ်ခွင့် သို့မဟုတ် သက်သာခွင့်ပြုနိုင်တဲ့ ကုန်စည်များနဲ့ပတ်သက်ပြီး အတိအလင်း ပြဋ္ဌာန်း ထားတာက ကျွန်း၊ သစ်မာ၊ သစ်လုံးနဲ့ အခြေခံအဆင့် ခွဲစိတ်ထားသော သစ်ခွဲသားများ၊ ကျောက်စိမ်း၊ ပတ္တမြား၊ နီလာ၊ မြ၊ စိန်နှင့် အခြားအဖိုးတန် ကျောက်မျက်ရတနာအရိုင်းထည်များ၊ အချောထည်များနှင့် လက်ဝတ်ရတနာများမှအပ ပြည်ထောင်စုအစိုးရက နိုင်ငံတော်လုံခြုံရေးနှင့် ကာကွယ်ရေးအဖွဲ့အစည်းများ အသုံးပြုရန် တင်သွင်းလာသော သို့မဟုတ် ပြည်တွင်း၌ ထုတ်လုပ်သော အထူးကုန်စည်များလို့ ပြဋ္ဌာန်း ထားတဲ့အတွက် တင်ပြတဲ့ စိန်နှင့် မြကို အခွန်ကင်းလွတ်ခွင့် ဒါမှမဟုတ် သက်သာခွင့်ပြုလို့မရဘူးဆိုတာ အထင်အရှားဖြစ်ပြီးတော့ ဥပဒေရဲ့ အခန်း ၂ အခွန်ကျသင့်စေခြင်းနဲ့ အခွန်ပေးဆောင်ရန် တာဝန်ရှိ စေခြင်း ပုဒ်မ ၄ ပုဒ်မခွဲ(က) ပုဒ်မခွဲငယ်(၁)အရ ဘယ်သူမဆို အထူးကုန်စည်ကို ပြည်တွင်းသို့ တင်သွင်း လာတာနဲ့ ဇယားမှာဖော်ပြထားတဲ့အတိုင်း အခွန်တွေက ကျကိုကျသင့်စေရမှာဖြစ်ပါတယ်။ တရားဥပဒေ စိုးမိုးဖို့အတွက် ပြည်ထောင်စုအစိုးရနဲ့ ပြည်ထောင်စုလွှတ်တော်က ပြဋ္ဌာန်းဥပဒေကို လေးစားလိုက်နာ ရမှာဖြစ်ပါတယ်။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပုဒ်မ ၁၄ ကုန်သွယ်လုပ်ငန်းခွန် နောက်ဆက်တွဲ ဇယားများ လက်မခွဲ(က) တန်သယ်လပ်ငန်းခန့် မကသင်စက် ကန်စည်စာရင်းမာ ရေစင်ရတံမပါလိ နိုင်ငံတော်သမ္မတရုံးကပေးပို့တဲ့ စာပါအတိုင်း ကုန်သွယ်လုပ်ငန်းခွန် ပေးဆောင်စေရန်သာ ဖြစ်ပါတယ်။ ပေးပို့စာ အပိုဒ် ၆ မှာ ဖော်ပြထားတဲ့ ကျောက်သွေးလုပ်ငန်း ဖွံ့ဖြိုးတိုးတက်မှုကို အထောက်အကူပြုနိုင်မည် ဖြစ်ခြင်း၊ ငွေကြေးတန်ဖိုးခိုင်မာမှုကို အထိုက်အလျောက် အထောက်အကူပြုနိုင်မည်ဖြစ်ခြင်း ဆိုတာတွေက မရေရာတဲ့မျှော်လင့်ချက်များသာ ဖြစ်ပါတယ်။ စိန်နဲ့ မြ အရိုင်းထည်၊ အချောထည်တွေကို အခွန်ကင်းလွတ် ခွင့်ပြုခြင်းနဲ့ ကျောက်သွေးလုပ်ငန်း ဖွံ့ဖြိုးတိုးတက်မှုအထောက်အကူ ဘယ်လိုပြုနိုင်မလဲဆိုတာကို ရှင်းလင်း တင်ပြပေးစေချင်ပါတယ်။ ဒုတိယဝန်ကြီးတင်ပြတဲ့ စိန်နဲ့ မြတို့ကို အထူးကုန်စည်ခွန် ကင်းလွတ်ခွင့် ပြုခြင်းအားဖြင့် ပြည်တွင်းထုတ်လုပ်မှုမရှိတဲ့အတွက် ပြည်ပမှ စရိတ်သက်သာစွာဖြင့် တရားဝင်တင်သွင်း နိုင်ပြီး အိမ်နီးချင်း ထိုင်းနိုင်ငံ၊ အိန္ဒိယနိုင်ငံတို့ကဲ့သို့ လက်ခစားကျောက်သွေးလုပ်ငန်း ဖွံ့ဖြိုးတိုးတက်မှုကို အထောက်အကူဖြစ်စေနိုင်မှာ ဖြစ်တယ်ဆိုတာကတော့ လွယ်လွယ်ပေးတဲ့ အကြောင်းပြချက်လို့ပဲ ကျွန်တော် မြင်ပါတယ်။ ဒီလိုပဲ ရွှေစင်ရွှေတုံးကို ကုန်သွယ်လုပ်ငန်းခွန် ကင်းလွတ်ခွင့်ပြုပေးခြင်းဖြင့် နိုင်ငံအတွင်းမှာ ရွှေဈေးထက် ဘယ်လိုဖွံ့ဖြိုးတိုးတက်စေနိုင်မယ်၊ ငွေကြေးတန်ဖိုးခိုင်မာမှု အထိုက်အလျောက် ဘယ်လို အထောက်အကူပြုနိုင်မလဲဆိုတာလည်း ပြည့်ပြည့်စုံစုံ သိရှိလိုပါတယ်။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပုဒ်မ ၁၄ ပုဒ်မခွဲ(က)ပါ ကုန်သွယ်လုပ်ငန်းခွန် မကျသင့်သည့်ကုန်စည်များ ဇယားရဲ့ အမှတ်စဉ် ၈၅ အရ နိုင်ငံတော်ရဲ့ ဘယ်လိုလိုအပ်ချက်မျိုးတွေဖြစ်ပေါ် နေလို့ ရွှေစင်ရွှေတုံးကို ကုန်သွယ် လုပ်ငန်းခွန်က ကင်းလွတ်လိုတာလဲဆိုတာ ပြည့်ပြည့်စုံစုံ ကျွန်တော်တို့ ရှင်းလင်းတင်ပြပေးစေလိုပါတယ်။ နောက်တစ်ချက်ရှိပါသေးတယ်။ ၂၀၁ရ ခုနှစ်၊ ပြည်ထောင်စုရဲ့ အခွန် အကောက်ဥပဒေပုဒ်မ ၁၄ ပုဒ်မခွဲ(ဇ)မှာ ရွှေထည်လက်ဝတ်ရတနာများ ရောင်းချခြင်း ရောင်းရငွေအပေါ်တွင် ၁ ရာခိုင်နှုန်းဖြင့် ကုန်သွယ်လုပ်ငန်းခွန် ကျသင့် စေရမည်လို့ ပြဋ္ဌာန်းကောက်ခံနေပြီးတော့ ရွှေစင်ရွှေတုံး ကိုတော့ အခွန်ကင်းလွတ်ခွင့်ပြုမယ်ဆိုရင် မျှတမှုကင်းမဲ့နေမှာ ဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များ ခင်ဗျာ။ ပြည်ထောင်စုရဲ့ အခွန်အကောက်ဥပဒေဟာ ဘတ်ဂျက်နှစ် တစ်နှစ်ချင်း ပြဋ္ဌာန်းကျင့်သုံးတဲ့ဥပဒေ ဖြစ်ပြီးတော့ ဧပြီလ ၁ ရက်နေ့ကစပြီး အကျိုးသက်ရောက်တာဖြစ်လို့ အခုနှစ်အတွက် ၃ ပုံ တစ်ပုံသော ပြီးဆုံးသွားပြီဖြစ်ပါတယ်။ မြန်မာနိုင်ငံရဲ့ စီးပွားရေးလုပ်ငန်းတွေအပေါ် ကောက်ခံလျက်ရှိတဲ့ ကုန်သွယ်ခွန်နှုန်းထားဟာ ၅ ရာခိုင်နှုန်း သာရှိပြီးတော့ အခြားနိုင်ငံတွေ ထက်လျော့နည်းပါတယ်။ အခြား နိုင်ငံတွေမှာ ၁၅ ရာခိုင်နှုန်း ကောက်ခံကြကြောင်းနဲ့ အခွန်အကောက်မှရငွေဟာ အိမ်နီးချင်း အာဆီယံနိုင်ငံ များမှာ အနိမ့်ဆုံး ဖြစ်ပြီးတော့ နိုင်ငံလူဦးရေ ၅၁ သန်းကျော်ရှိပေမယ့် မှတ်ပုံတင် အခွန်ထမ်းဆောင်သူက ၂ သိန်းခန့်သာရှိလို့ နိုင်ငံ့လူဦးရေရဲ့ ၀.၄ ရာခိုင်နှုန်းသာ ရှိတယ်ဆိုတာ လေ့လာသိရှိရတာကြောင့် နိုင်ငံရဲ့ အခွန်ကောက်ခံမှု လျော့နည်းမသွားရအောင် နိုင်ငံတော်သမ္မတရုံးရဲ့ တင်ပြချက်ကို သဘောမတူသင့်ကြောင်း ဆွေးနွေးတင်ပြရခြင်း ဖြစ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဦးမျိုးဝင်း မွန်ပြည်နယ် မဲဆန္ဒနယ်အမှတ်(၈) ဆွေးနွေးဖို့ဖြစ်ပါတယ်။</speech>
<speech><mp id="938">ဦးမျိုးဝင်း(မဲဆန္ဒနယ်အမှတ်-၈၊ မွန်ပြည်နယ်)</mp>အားလုံးကို မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၈)က အမျိုးသားလွှတ်တော် ကိုယ်စားလှယ် ဦးမျိုးဝင်းဖြစ်ပါတယ်။ နိုင်ငံတော်သမ္မတရုံးက ပေးပို့လာတဲ့အခွန် ကင်းလွတ်ခွင့်နှင့်ပတ်သက်ပြီးတော့ သုံးသပ်အကြံပြု ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုဖို့ ခွင့်တောင်းခံအပ်ပါတယ်။ နာယကကြီးခင်ဗျား။ စိန်နှင့်မြအပေါ် အထူးကုန်စည်ခွန်ကင်းလွတ်ခွင့်ပြုဖို့ သမ္မတရုံးက ပေးပို့ လာပါတယ်။ ဥပဒေအရ အရိုင်းဆို ၁၀ ရာခိုင်နှုန်း၊ အချောဆို ၅ ရာခိုင်နှုန်း Excise Tax ကောက်မှာ ဖြစ်ပါတယ်။ စိန်နှင့်မြဆိုတာ ကျွန်တော်တို့နိုင်ငံက မထွက်လို့ ပြည်ပက တင်သွင်းရတဲ့ ပစ္စည်းပါ။ ပြည်တွင်းထွက် ကျောက်စိမ်း၊ နီလာ၊ ပတ္တမြားတို့ကို အရိုင်းအတိုင်း တင်ပို့တာကိုကာကွယ်ဖို့ပြဋ္ဌာန်းထားတဲ့ အခွန်နှုန်းဟာ ဒီဟာနဲ့လွဲနေပါတယ်။ တင်သွင်းလာတဲ့ စိန်နှင့် မြ အရိုင်းတွေကနေ ပြည်သူတွေ အလုပ်အကိုင်၊ အခွင့်အလမ်း၊ ပညာရဖို့အတွက် ရည်ရွယ်တယ်ဆိုရင် ဒီအခွန်နှုန်းဟာ ပြောင်းပြန်ကြီးဖြစ်နေပါတယ်။ အိန္ဒိယမှာ ဒီဇူလိုင် ၁ ရက်နေ့ကမှစပြီး ဥပဒေအသစ်နှင့် ဒီစိန်အကြမ်းဆိုရင် ၀.၂၅ ရာခိုင်နှုန်း၊ အချောထည်ဆိုရင် ၂ ရာခိုင်နှုန်း စတင်ကောက်ခံမှာဖြစ်ပါတယ်။ အရိုင်းအပေါ် ယခင်က အခွန်မကောက်ပါဘူး။ ဒါကယနေ့ စိန်ကို အများဆုံး Export လုပ်ပြီး ငွေရှာနေတဲ့နိုင်ငံများ စာရင်းဖြစ်ပါတယ်။ ကိုယ်နိုင်ငံမှာ အများကြီး တက်ထားရင် လက်မသုံးနိုင်ရင် ပိုက်ဆံများများမတင်တာကို တွေ့ရမှာဖြစ်ပါတယ်။ ဒါဟာနိုင်ငံခေါင်းဆောင်တွေရဲ့ စီးပွားရေးအမြင်ကျယ်မှုနှင့် သက်ဆိုင်ပါတယ်။ ဒီ Slide က ထိုင်းဘုရင်ရဲ့ Degree-311 ပါ ။ သူ့နိုင်ငံသားတွေ နိုင်ငံတကာမှာ ယှဉ်နိုင်အောင် စိန်နှင့် ကျောက်မျက် အရိုင်းတုံးတွေ တင်သွင်းတဲ့ အပေါ်မှာ စည်းကမ်းသတ်မှတ်ချက်အချို့နှင့် ထပ်ဆောင်းခွန် ကင်းလွတ်ခွင့်ပြုထားတာကို တွေ့ရမှာဖြစ်ပါတယ်။ ကျွန်တော်တို့ဆီမှာ ကျောက်မျက်တွေထွက်တယ်။ ဒါပေမယ့် ဈေးကွက်ကထိုင်းကို မယှဉ်နိုင်တဲ့ အဖြေဟာ ဒါပါပဲ။ ဒါပေမယ့် စိန်နှင့် မြဥပဒေအပေါ် ဥပဒေအရ အစိုးရအနေနဲ့ အခွန်ကင်းလွတ်ခွင့်မပြု နိုင်လို့ အခုလိုလွှတ်တော်ကို တင်ပြလာခြင်းဖြစ်တယ်လို့ နားလည်ပါတယ်။ ပေးပို့လာတဲ့စာရဲ့ စာပိုဒ် ၆ မှာ အထူးကုန်စည်ခွန်ကင်းလွတ် ခွင့်ပြုဖို့ကို တောင်းဆိုထားတာကြောင့် စိန်နှင့် မြတင်သွင်းလာသူများဟာ ပုဒ်မ ၁၄(ခ)၊ (ဂ)အရ ကုန်သွယ်ခွန်ကျခံရမှာ ဖြစ်ပါတယ်။ ပြည်တွင်းသုံးစွဲမှု အနေအထားအရလည်း ဒီရတနာ (၂)မျိုးဟာ လူနည်းစုတွေသာ သုံးစွဲတဲ့ အတွက်ကြောင့် သာမန်လူတန်းစားများကို မထိခိုက်နိုင်ပါဘူး။ လုံးဝအခွန်ကင်းလွတ်သွားတာ မဟုတ်ဘဲ ကုန်သွယ်ခွန် ကျန်နေသေးတာကြောင့် ဒီအထူးကုန်စည်ခွန် ကင်းလွတ်ခွင့် ပြုမယ့်အပေါ် ထောက်ခံ ပါတယ်။ နာယကကြီးခင်ဗျား။ ပြည်သူအားလုံးနှင့်သက်ဆိုင်တဲ့ ရွှေစင်ရွှေပြားများအပေါ် ဆက်လက် ဆွေးနွေးပါမယ်။ ရွှေအပေါ် ကုန်သွယ်ခွန်ကောက်ခံခြင်းကို ဒီနှစ်မှာမှ စလုပ်ပါတယ်။ လက်ဝတ်ရတနာဆို ၁ ရာခိုင်နှုန်း၊ အခေါက်ရွှေက သီးခြားသတ်မှတ်မထားတာမို့ ဥပဒေအရ ၅ ရာခိုင်နှုန်းထဲဝင်သွားပါတယ်။ အခုအခေါက်ရွှေကို အခွန်ကင်းလွတ်ခွင့်ပြုဖို့ သမ္မတရုံးက ပေးပို့လာတာကိုကြိုဆိုပါတယ်။ အိမ်နီးချင်း ထိုင်းနိုင်ငံမှာလည်း ကုန်သွယ်ခွန် ရ ရာခိုင်နှုန်း ရှိပါတယ်။ ဒါပေမယ့် လက်တွေ့ဝယ်ရင် ရွှေဖိုးကလွဲပြီး တစ်ဘတ်မှ ပိုပေးစရာမလိုပါဘူး။ မြန်မာနိုင်ငံဟာ စီးပွားရေးမှာ အင်မတန်ပျံကျလှတဲ့ ပတ်ဝန်းကျင်နိုင်ငံတွေ ဝန်းရံနေတယ်ဆိုတာ သတိပြုရပါမယ်။ ဒါကိုပုံများနှင့် တင်ပြသွားပါမယ်။ ဒါကထိုင်းမှာ ရွှေအပေါ်ထုတ်ပြန် ထားတဲ့ Royal Degree-311 ပါ ။ တင်သွင်းလာတဲ့ ရွှေစင် အပေါ် ဒီအတိုင်းရောင်းရင် အခွန်ကင်းလွတ် ခွင့်ပြုထားပါတယ်။ ဒီပုံက စင်္ကာပူမှာ ရွှေစင်၊ ရွှေပြား၊ ရွှေတုံး တွေဆီမှာ သတ်မှတ်ထားတဲ့စံတွေနဲ့ ကိုက်ညီရင် အခွန်ကင်းလွတ်ခွင့်ပြုထားတဲ့ဟာဖြစ်ပါတယ်။ ဘန်ကောက်၊ China Town Yaowarat လမ်းထဲက ရွှေဆိုင် တစ်ဆိုင်ကို ကျွန်တော်တို့ ဝင်လေ့လာကြည့်ရအောင်ပါ။ အခေါက်ရွှေတွေဖြစ်ပါတယ်။ ဒါကအဲဒီဆိုင်ရဲ့ LED Board ပေါ်မှာ ရွှေဝယ်ဈေးနဲ့ ရောင်းဈေးတွေပါ။ အနီနဲ့ပြထားတဲ့ အခေါက်ရွှေအပေါ် ဝယ်ဈေးနဲ့ ရောင်းဈေး ကွာဟချက်က ၃၅ ဘတ်ပဲရှိပါတယ်။ မြန်မာငွေနဲ့ဆို တစ်ထောင်ပဲကွာပါတယ်။ ကျွန်တော်တို့ဆီမှာ အကယ်ဒမီတို့၊ အောင်သမာဓိတို့က အရောင်းနဲ့ အဝယ် ရာဂဏန်းပဲ ကွာပါတယ်။ အခေါက်ရွှေဆိုတာငွေလိုပါဘဲ။ ဒီ Slide က ထိုင်းရဲ့ ရတနာတွေနဲ့ပတ်သက်တဲ့ စီးပွားရေးစစ်မျက်နှာအသစ်ပါ။ ၂၀၁၆ မတ်လက ထိုင်းဘဏ္ဍာရေးဝန်ကြီးက သူ့နိုင်ငံမှာ ရွှေနဲ့ကျောက်မျက်ရတနာ ရောင်းဝယ်မှုအပေါ် အခွန်ကင်းလွတ်ခွင့် ပြုပြီး Free Trade Market တစ်ခုဖြစ်ပေါ်လာအောင် စီစဉ်မယ်ဆိုတဲ့ သတင်းအပိုင်းလေးဖြစ်ပါတယ်။ အခွန်ဆိုတာ ပိုရချင်လို့ဖိကောက် တိုင်းလည်းမကောင်းဘူး။ ဒါကအိန္ဒိယနိုင်ငံမှာ ရွှေအပေါ် ၃ ရာခိုင်နှုန်း အခွန်တိုးကောက်လိုက်လို့ မှောင်ခိုဖြစ်သွားတဲ့သတင်းပါ။ ဒီသတင်းအရ ယမန်နှစ် ဇူလိုင်ကနေ စက်တင်ဘာ ၃ လပတ်ကထက် ဒီနှစ်မှာ တရားဝင်ရွှေအရောင်းအဝယ် ၃ ပုံ ၁ ပုံ အထိ လျော့သွားတာကို ဖော်ပြသွားပါတယ်။ ဟိုအရင်ခေတ်က နိုင်ငံတစ်နိုင်ငံက သယံဇာတကို လိုချင်ရင် လက်နက်တွေနဲ့ ကျူးကျော်သိမ်းပိုက်ပါတယ်။ ဒီဘက်ခေတ်မှာတော့ လက်နက်မပါ ပညာရှင် တွေနဲ့ တိုက်တဲ့စစ်ပွဲဖြစ်ပါတယ်။ နိုင်ငံတိုင်းမှာစစ်ဖြစ်နေကြပြီး ဗျူဟာတွေကလည်းမြင့်ပါတယ်။ ရှေ့မှာ အမိမြေကို ကာကွယ်မလေဆိုပြီး ဟန်ရေးပြနေချိန်မှာ နောက်မှာသယံဇာတကပါသွားပါပြီ။ တိုင်းပြည် အတွက် အခွန်ရှာတယ်ဆိုတာ အခွန်နေပြီးသားပြည်သူတွေကို အခွန်ထပ်ဖိတာထက် အခွန်တိမ်း၊ အခွန်ရှောင် တွေဆီက အခွန်ရမယ့်လမ်းကြောင်းတွေကို ရှာဖွေဖော်ထုတ်သင့်ပါတယ်။ အခွန်ဆိုတာ ပြည်သူရော အစိုးရမှာပါ သက်သေပြရပါမယ်။ အခွန်တွေကို အဖိတ်အစင်မရှိသုံးစွဲတာ။ ပြည်သူပေးတဲ့အခွန်ကို အလွဲသုံး၊ ဘုန်းနေတဲ့ သူတွေကို အရေးယူပြတာ၊ ပြည်သူ့အခွန်ကိုစားပြီး မလုပ်၊ မရှုပ်၊ မပြုတ်လမ်းစဉ်နဲ့ သွားနေသူတွေကို လက်တွဲ ဖြုတ်တာ၊ လုပ်ပိုင်ခွင့်ကိုအရင်းလုပ်လို့ လည်ပင်းပြုတ်မတတ် လာဘ်ရွှင်နေသူတွေကို ရှာဖွေဖော်ထုတ်အရေးယူ နေတာတွေကိုအရင်လုပ်ပြရင် ပြည်သူတွေလည်း ပါဝင်လာကြမှာဖြစ်ပါတယ်။ ဒါကြောင့်အစိုးရအနေနဲ့ ပြည်တွင်း ပြည်ပက တကယ်နားလည်တတ်ကျွမ်းတဲ့ စီးပွားရေးပညာရှင်များကိုနေရာပေးပြီး သူတို့ရဲ့အကူအညီနဲ့ ဒီကနေ့ Global Market Economy ဆိုတဲ့ စီးပွားရေးစစ်ပွဲကြီးထဲမှာ အောင်ပွဲဆင်နိုင်အောင် ကြိုးစားအားထုတ် နိုင်ပါစေလို့ ဆုတောင်းရင်း နိုင်ငံတော်သမ္မတရုံးကပေးပို့လာတဲ့ အခွန်ကင်းလွတ်ခွင့်ပြုရေးအပေါ် ထောက်ခံ ဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ်(၃၀)ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်တော်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။ ။</speech>
<speech type="speaker">ဦးနိုင်သီဟ မွန်ပြည်နယ် မဲဆန္ဒနယ်အမှတ်(၇) ဆက်လက်ဆွေးနွေးဖို့ဖြစ်ပါတယ်။</speech>
<speech><mp id="937">ဦးနိုင်သီဟ(မဲဆန္ဒနယ်အမှတ်-၇၊ မွန်ပြည်နယ်)</mp>မင်္ဂလာပါခင်ဗျား။ လေးစားအပ်တဲ့ ပြည်ထောင်စုလွှတ်တော် နာယကနဲ့ ဒုတိယနာယက၊ ပြည်သူ့လွှတ်တော် ဥက္ကဋ္ဌနဲ့ ဒုတိယဥက္ကဋ္ဌ၊ ပြည်ထောင်စု ဝန်ကြီးများ၊ ပြည်ထောင်စုလွှတ်တော်ကိုယ်စားလှယ်များ၊ ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းတို့နဲ့ ပြည့်ဝပါစေကြောင်း ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ မွန်ပြည်နယ်မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးနိုင်သီဟ ဖြစ်ပါတယ်။ နိုင်ငံတော်သမ္မတထံမှ ပေးပို့ထားတဲ့ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပါ ကုန်စည်အချို့ အပေါ် အထူးကုန်စည်ခွန်နဲ့ ကုန်သွယ်လုပ်ငန်းခွန်များ ကင်းလွတ်ခွင့်ပြုရေးကိစ္စနဲ့ ပတ်သက် ပြီးတော့ ကျွန်တော့အနေနဲ့ ထောက်ခံဆွေးနွေးသွားမှာ ဖြစ်ပါတယ်။ လေးစားရပါတဲ့ လွှတ်တော် နာယကကြီးခင်ဗျား။ ၂၀၁ရ ခုနှစ်၊ ပြည်ထောင်စု၏ အခွန်အကောက် ဥပဒေပုဒ်မ ၁၁ ပုဒ်မခွဲ(က)နဲ့ ပုဒ်မခွဲ(ခ)တို့မှာ ကျောက်မျက်ရတနာများဖြစ်တဲ့ စိန်နဲ့ မြတို့ကို ပြည်တွင်း၌ ထုတ်လုပ်ရောင်းချခြင်း၊ ပြည်ပမှတင်သွင်းခြင်း၊ ပြည်ပသို့တင်ပို့ရောင်းချခြင်းတို့အတွက် အထူးကုန်စည်ခွန်ကို အချောထည်ဖြစ်ပါက ၅ ရာခိုင်နှုန်း၊ အရိုင်းထည်ဖြစ်ပါက ၁၀ ရာခိုင်နှုန်းဖြင့်လည်းကောင်း ကျခံစေရမယ်လို့ ပြဋ္ဌာန်းပါရှိပါတယ်။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေ ပုဒ်မ ၁၄ ပုဒ်မခွဲ(ခ)နဲ့ ပုဒ်မခွဲ(ဂ) တို့မှာ ကျောက်မျက်ရတနာများဖြစ်တဲ့ စိန်နဲ့မြတို့ကို ပြည်တွင်း၌ ထုတ်လုပ်ရောင်းချခြင်း၊ ပြည်ပမှ တင်သွင်းခြင်း၊ ပြည်ပမှတင်သွင်း၍ ပြည်တွင်း၌ပြန်လည်ရောင်းချခြင်းတို့အတွက် ကုန်သွယ်လုပ်ငန်းခွန် ၅ ရာခိုင်နှုန်း ကျသင့်စေရမယ်လို့ ပြဋ္ဌာန်းပါရှိခဲ့ပါတယ်။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပုဒ်မ ၁၄ ပုဒ်မခွဲ(က)မှာ ကုန်သွယ်လုပ်ငန်းခွန် ကင်းလွတ်ခွင့်ရှိတဲ့ ကုန်စည် ၈ရ မျိုးမှာ ရွှေစင်ရွှေတုံး ပါဝင်ခြင်းမရှိတဲ့အတွက် ယင်းကုန်စည်ကို ပြည်တွင်း၌ ထုတ်လုပ်ရောင်းချခြင်း၊ ပြည်ပမှတင်သွင်းခြင်း၊ ပြည်တွင်းမှာ ရောင်းချခြင်းတို့အတွက် ကုန်သွယ်လုပ်ငန်းခွန် ၅ ရာခိုင်နှုန်း ကျသင့်စေရမယ်လို့ ပါရှိပါတယ်။ ရွှေစင်ရွှေတုံးကဲ့သို့ ကုန်စည်ဟာ နိုင်ငံတကာမှာ ငွေကြေး ကဲ့သို့ တန်ဖိုးသတ်မှတ်ပြီး အသုံးပြုလျက်ရှိရာမှာ ယင်းအား ထုတ်လုပ်မှုနဲ့ ရောင်းချမှုတို့အတွက် ကုန်သွယ် လုပ်ငန်းခွန်ကောက်ခံခြင်း၊ ဈေးနှုန်းတည်ငြိမ်မှုကို ပျက်ပြားစေပြီး ငွေကြေးတန်ဖိုးကိုလည်း ကျဆင်းသွား စေနိုင်မှာဖြစ်ပါတယ်။ ထို့အပြင် နိုင်ငံတကာတွင်လည်း ရွှေစင်ရွှေတုံးများကို သွယ်ဝိုက်ခွန်ကောက်ခံခြင်းမှ ကင်းလွတ်ခွင့်ပြုထားကြောင်း တွေ့ရှိရတယ်။ ပြည်တွင်း၌ ထုတ်လုပ်မှုမရှိတဲ့ ကျောက်မျက်ရတနာဖြစ်တဲ့ စိန်နှင့် မြတို့အပေါ် အထူးကုန်စည်ခွန် ကောက်ခံခြင်းကိုလည်းကောင်း၊ ရွှေစင်ရွှေတုံးအပေါ် ကုန်သွယ်ခွန် ကောက်ခံခြင်းကိုလည်းကောင်း ကင်းလွတ် ခွင့်ပြုမည်ဆိုပါက အောက်ဖော်ပြပါ အကျိုးကျေးဇူးများ ရရှိနိုင်မှာဖြစ်ပါတယ်။ စိန်နဲ့ မြတို့ဟာ ပြည်တွင်းမှာ ထုတ်လုပ်မှုမရှိသော်လည်း ပြည်တွင်းရှိ ကျောက်သွေးလုပ်ငန်းများမှ လုပ်ခစားကျောက်သွေးလုပ်ငန်း လုပ်ဆောင်ခြင်းဖြင့် ကျောက်သွေးလုပ်ငန်း ဖွံ့ဖြိုးတိုးတက်မှုကို အထောက်အကူဖြစ်စေခြင်း၊ ရွှေစင်ရွှေတုံး အား ကုန်သွယ်လုပ်ငန်းခွန်ပြုခြင်းဖြင့် နိုင်ငံတကာဈေးကွက်အတွင်း ရွှေဈေးကွက်ဖွံ့ဖြိုး တိုးတက်လာနိုင် စေသည့်အပြင် ငွေကြေးခိုင်မာမှုကို အထိုက်အလျောက် အထောက်အကူပြုနိုင်မည်ဖြစ်ခြင်း၊ ပြည်သူများ အချင်းချင်း ဘုံဈေးကွက်ဖြစ်တည်လာမည်ဖြစ်ကာ အရောင်းအဝယ် တစ်ပြိုင်တည်း၊ တစ်ချိန်တည်း လုပ်ဆောင် နိုင်တော့မည်ဖြစ်ခြင်း၊ အရောင်းအဝယ်ပြုရာမှာ ရွှေစင်ရွှေတုံးများရဲ့ တန်ဖိုးကို ဈေးသင့်ကာ အပေါင်ထားနိုင် မည်ဖြစ်ပြီး ရောင်းသူဝယ်သူအကြား ကိန်းဂဏန်းအချက်အလက်များကိုသာ ငွေပေးကာ ဝယ်ယူလာနိုင်မည် ဖြစ်ခြင်း၊ အွန်လိုင်းပေါ်ရောင်းဝယ်မှုစနစ်ပုံစံတွေလည်း ခေတ်မီလာနိုင်ခြင်း၊ ရွှေဈေးကွက်အတက်ကြီးမဟုတ်ဘဲ အတက်အကျ လည်ပတ်လာနိုင်တော့မည်ဖြစ်ခြင်း၊ နိုင်ငံရဲ့ စတော့ရှယ်ယာဈေးကွက်ကိုလည်း အထောက် အကူပြုနိုင်မှာ ဖြစ်တဲ့အတွက်ကြောင့် နိုင်ငံတော်သမ္မတထံမှပေးပို့တဲ့ ၂၀၁ရ ခုနှစ်၊ ပြည်ထောင်စုအခွန် အကောက်ဥပဒေပါ အထူးကုန်စည်ခွန်နဲ့ ကုန်သွယ်လုပ်ငန်းခွန်များ ကင်းလွတ်ခွင့်ပြုရေးကိစ္စအား ထောက်ခံ ပါကြောင်းပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးအောင်မင်း ဇလွန်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="168">ဦးအောင်မင်း (ဇလွန်မဲဆန္ဒနယ်၊ ဧရာဝတီတိုင်းဒေသကြီး)</mp>ပြည်ထောင်စုလွှတ်တော် နာယက၊ ပြည်သူ့လွှတ်တော် ဥက္ကဋ္ဌနှင့် ဖိတ်ကြားထားသော ပြည်ထောင်စုအဆင့် အဖွဲ့အစည်းဝင်များ၊ ပြည်ထောင်စုလွှတ်တော် ကိုယ်စားလှယ်များအား လေးစားစွာ ဂါရဝပြုအပ်ပါတယ်။ ကျွန်တော်ကတော့ ဇလွန်မဲဆန္ဒနယ် ပြည်သူ့လွှတ်တော်ကိုယ်စားလှယ် ဦးအောင်မင်းဖြစ်ပြီး နိုင်ငံတော်သမ္မတထံမှ သဝဏ်လွှာ ပေးပို့ထားသော ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေပါ ကုန်စည်အချို့ အပေါ် အထူး ကုန်စည်ခွန်နှင့် ကုန်သွယ်လုပ်ငန်းခွန်များ ကင်းလွတ်ခွင့်ပြုရေးနှင့်စပ်လျဉ်း၍ ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ နိုင်ငံတော်သမ္မတ၏ သဝဏ်လွှာအရ စိန်နှင့် မြတို့အပေါ် အထူးကုန်စည်ခွန်ကောက်ခံခြင်းနှင့် ရွှေစင်ရွှေတုံးအပေါ် ကုန်သွယ်လုပ်ငန်းခွန် ကောက်ခံခြင်းတို့ကို ကင်းလွတ်ခွင့်ပြုနိုင်ရန် စိန်နှင့် မြတို့ကို အထူးကုန်စည်ခွန်မကျသင့်သည့် ကုန်စည်အဖြစ်လည်းကောင်း၊ ရွှေစင်ရွှေတုံးအား ကုန်သွယ်လုပ်ငန်းခွန်မကျသင့်သည့် ကုန်စည်အဖြစ်လည်းကောင်း သတ်မှတ်နိုင်ရေး အတွက် သဝဏ်လွှာပေးပို့လာခြင်း ဖြစ်ပါတယ်။ ဒါကြောင့် ဒီလိုတင်ပြလာခြင်းဟာ အဓိကအားဖြင့် သွယ်ဝိုက်ခွန်တွေကိုသာလျှင် ကင်းလွတ်ခွင့်ပြုရန် တင်ပြလာခြင်းဖြစ်ပြီးတော့ ဒီကုန်စည်တွေနဲ့ဆက်စပ် ဖြစ်ပေါ်လာမယ့် ဝင်ငွေခွန်၊ အကောက်ခွန် စတဲ့တိုက်ရိုက်အခွန်တွေ ကင်းလွတ်သွားမှာမဟုတ်ကြောင်း ရှင်းလင်းတင်ပြလိုပါတယ်။ နိုင်ငံတော်သမ္မတရဲ့ သဝဏ်လွှာကို ပြည်ထောင်စုလွှတ်တော်က သဘောတူညီမည်ဆိုပါက စိန်နှင့် မြတို့ကို အထူးကုန်စည်ခွန်ကျသင့်သော ကုန်စည်ကနေမှ ပယ်ဖျက်ရမှာဖြစ်ပါတယ်။ ဒါဆိုရင် အထူး ကုန်စည်ခွန်ကင်းလွတ်ခွင့် ရရှိသွားမှာ ဖြစ်သွားမှာဖြစ်ပါတယ်။ သို့သော် ကုန်သွယ်လုပ်ငန်းခွန်ကိုတော့ သူပေးဆောင်ရမှာဖြစ်ပါတယ်။ ရွှေစင်ရွှေတုံးကိုတော့ ကုန်သွယ်လုပ်ငန်းခွန် ကင်းလွတ်ခွင့်ရှိသော ကုန်စည် ခုနက ၈ရ မျိုးထဲမှာ ထပ်ဖြည့်ရမှာဖြစ်ပါတယ်။ ဒါဆိုလို့ရှိရင် ရွှေစင်ရွှေတုံးသည် ကုန်သွယ်လုပ်ငန်းခွန် ကင်းလွတ်ခွင့် ရရှိသွားမှာဖြစ်ပါတယ်။ အထူးကုန်စည်ခွန်ဆိုတာဟာ ပုံမှန်ကုန်သွယ်လုပ်ငန်းခွန် ပေးဆောင် ရတဲ့ ကုန်စည်များအနက် စားသုံးမှုကို ထိန်းချုပ်ကန့်သတ်လိုတဲ့ ကုန်စည်တွေကို အထူးကုန်စည်အဖြစ် သတ်မှတ်ပြီးတော့ အခွန်သီးခြား ထပ်မံကောက်ခံခြင်းပင် ဖြစ်ပါတယ်။ ၂၀၁ရ ခုနှစ်၊ ပြည်ထောင်စု၏ အခွန်အကောက်ဥပဒေအရ အခြေခံစားကုန်များအပါအဝင် ကုန်စည် အမျိုးအစား ၈ရ မျိုးကို ကုန်သွယ်လုပ်ငန်းခွန် ကင်းလွတ်သည့် ကုန်စည်များဟုသတ်မှတ်ထားပြီး ဒီမှအပ ကျန်ကုန်စည်အားလုံးဟာ ကုန်သွယ်လုပ်ငန်းခွန် ကောက်ခံရမှာဖြစ်ပါတယ်။ အဲဒီလို ကုန်သွယ်လုပ်ငန်းခွန် ကောက်ခံတဲ့ ကုန်စည်များအနက်မှ ကုန်စည် ၁ရ မျိုးကို အထူးကုန်စည်လို့ သတ်မှတ်ပြီးတော့ အထူး ကုန်စည်ခွန် ထပ်မံကောက်ခံခြင်းပင်ဖြစ်ပါတယ်။ အဲဒီကုန်စည် ၁ရ မျိုးမှာ ကျောက်စိမ်း၊ ပတ္တမြား၊ နီလာ၊ စိန်၊ မြနဲ့ အခြားအဖိုးတန်ကျောက်မျက်ရတနာများကို အရိုင်းထည်နဲ့ အချောထည်များဟု ၂ မျိုး ခွဲခြားပြီး ထည့်သွင်းဖော်ပြထားခြင်းဖြစ်ပါတယ်။ အထူးသဖြင့် မြန်မာနိုင်ငံရဲ့ တွင်းထွက်ရတနာများ၊ သယံဇာတတွေ ထိန်းသိမ်းလိုတဲ့ ရည်ရွယ်ချက်နဲ့ ပြဋ္ဌာန်းထားခြင်းဖြစ်တဲ့အတွက် မြန်မာနိုင်ငံတွင် ထုတ်လုပ်ထွက်ရှိခြင်း မရှိသည့် စိန်နှင့် မြကို အထူးကုန်စည်ခွန်ကျသင့်သော ကုန်စည်အဖြစ်က ပယ်ဖျက်ခွင့် တင်ပြလာခြင်းဖြစ်တဲ့ အတွက် ထောက်ခံတင်ပြရခြင်းပင် ဖြစ်ပါတယ်။ လေးစားအပ်ပါသော နာယကကြီးခင်ဗျား။ ရွှေစင်ရွှေတုံး ထုတ်လုပ်မှုနဲ့ ရောင်းချမှုတို့အတွက် ကုန်သွယ်လုပ်ငန်းခွန် ကင်းလွတ်ခွင့်ပြုသင့်ကြောင်းကိုလည်း ဆက်လက်ထောက်ခံသွားမှာ ဖြစ်ပါတယ်။ ရွှေစင်ရွှေတုံးထုတ်လုပ်မှုနဲ့ ရောင်းချမှုတို့အတွက် ကုန်သွယ်လုပ်ငန်းခွန်ကောက်ခံခြင်းဟာ ဈေးနှုန်းတည်ငြိမ်မှုကို ပျက်ပြားစေပြီး ငွေကြေးတန်ဖိုး ကျဆင်းသွားနိုင်တယ်ဆိုတာ မှန်ပါတယ်။ ဒီနေရာမှာ အနည်းငယ် ရှင်းလင်း တင်ပြရမယ်ဆိုလို့ရှိရင် ထင်သာမြင်သာရှိဖို့၊ ရွှေ ၁ ကျပ်သား ရောင်းဈေးကို ကျပ် ၉ သိန်း သတ်မှတ်ပါမယ်။ အဲဒီတော့ ရွှေဆိုင်က ရွှေစင် ၁ ကျပ်သားကို ကျပ် ၉ သိန်းနဲ့ရောင်းမှာပါ။ အဲဒီကျပ် ၉ သိန်း ဆိုတာဟာ ကမ္ဘာ့ရွှေပေါက်ဈေး အမေရိကန်ဒေါ်လာကို မြန်မာကျပ်ငွေ Exchange Rate နဲ့ မြှောက်ပြီးတော့ ဆိုင်ရဲ့ အမြတ်ကိုတင်ပြီးတော့ ရောင်းဈေးသတ်မှတ်ထားခြင်းပင် ဖြစ်ပါတယ်။ ကမ္ဘာ့ပေါက်ဈေးနဲ့အညီ သတ်မှတ် ထားခြင်းပင်ဖြစ်ပါတယ်။ ဒါကိုဝယ်သူက ကျပ် ၉ သိန်းမှာ ကုန်သွယ်လုပ်ငန်းခွန် ၅ ရာခိုင်နှုန်း ၄၅၀၀၀ ခွဲ တင်မယ်ခင် ခင် က ပ တယ်ခက်တယ်. အစက်က (၁) နိုင်ငံရဲ့ ရွှေစင်ရွှေတုံးပေါက်ဈေးဟာ ကမ္ဘာ့ရွှေဈေးထက် မြင့်သွားမှာဖြစ်သလို ကျပ်ငွေနဲ့ ဒေါ်လာ Exchange Rate ဟာလည်း ပိုမိုမြင့်မားသွားမှာဖြစ်တဲ့အတွက် မြန်မာကျပ်ငွေတန်ဖိုး ကျဆင်းသွားခြင်းပင်ဖြစ်ပါတယ်။ ဒီအပြင် ရွှေစင်ရွှေတုံးဝယ်ယူခြင်းဟာ လက်ဝတ်ရတနာဝယ်ယူခြင်းနဲ့ မတူညီပါဘူး။ စုဆောင်းလိုတဲ့ ရည်ရွယ်ချက်နဲ့ ဝယ်ယူခြင်းဖြစ်ပါတယ်။ ကုန်သွယ်လုပ်ငန်းခွန် ပေးဆောင်ရမယ်ဆိုလို့ရှိရင် ဘယ်လိုမှအကျိုးရှိတဲ့ စုဆောင်းမှုဖြစ်လာမှာ မဟုတ်ပါဘူး။ လက်ရှိအခြေအနေမှာ တစ်ချိန်တုန်းကတော့ ရွှေစင်ရွှေတုံးဟာ ပိုက်ဆံရှိတဲ့၊ ချမ်းသာတဲ့ လူတွေသာ လက်လှမ်းမီတဲ့ ပစ္စည်းဖြစ်ပေမယ့် ဒီနေ့ဒီ့ ရွှေစင်ကို ဟိုတုန်းကလို ၁၀ သားအတုံး တင်မကတော့ပါဘူး။ တစ်ကျပ်သားနဲ့ တစ်ကျပ်သားရဲ့ အစိတ်အပိုင်းတွေသာ ရွှေတုံးရွှေခဲအဖြစ် ဝယ်လို့ ရနေပြီဖြစ်ပါတယ်။ ဒါကြောင့် ဝယ်ယူစုဆောင်းလိုသူ မည်သူမဆို လက်လှမ်းတမီ ဝယ်ယူစုဆောင်းနိုင်ပြီ ဖြစ်တဲ့အတွက် ရွှေစင်ရွှေတုံးကိုလည်း ကုန်သွယ်လုပ်ငန်းခွန် ကင်းလွတ်ခွင့်ပြုသင့်ပါကြောင်း ထောက်ခံ တင်ပြရခြင်းဖြစ်ပါတယ်။ နောက်ဆုံးတင်ပြလိုတာကတော့ နိုင်ငံတော်ရဲ့ အခွန်မူဝါဒတွေဖြစ်ပါတယ်။ အခွန်မူဝါဒ ၅ ရပ် ရှိပြီး ပထမဆုံးမူဝါဒမှာ နိုင်ငံတော်အစိုးရ၏ အသုံးစရိတ်များအတွက်သာ အခွန်ကိုကောက်ခံခြင်းမဟုတ်ဘဲ နိုင်ငံတော်တွင် ညီညွတ်မျှတသော အရအသုံးငွေကြေးစနစ်ကိုဖော်ဆောင်၍ ငွေကြေးလည်ပတ်မှု မှန်ကန် စေရန်လို့ ဖော်ပြထားပါတယ်။ ဒါကြောင့် နိုင်ငံတော်က အခွန်ကောက်ခံခြင်းနဲ့ပတ်သက်ပြီး တင်ပြရမယ် ဆိုလို့ရှိရင် အခွန်ငွေရရှိမှုသည် အရေးကြီးတဲ့ အချက်တစ်ရပ်ဖြစ်သလို ဒီထက်ပိုမိုကျယ်ပြန့် လေးနက်တဲ့ ရည်ရွယ်ချက်တွေ ရှိတယ်ဆိုတာကိုလည်း ကျွန်တော်တို့ အလေးထားရမှာဖြစ်ပါတယ်။ သို့ဖြစ်ပါ၍ နိုင်ငံတော် သမ္မတက သဝဏ်လွှာပေးပို့လာသော စိန်နှင့် မြတို့ကို အထူးကုန်စည်ခွန်မကျသင့်သည့် ကုန်စည်ခွန်အဖြစ် လည်းကောင်း၊ ရွှေစင်ရွှေတုံးအား ကုန်သွယ်လုပ်ငန်းခွန်မကျသင့်သည့် ကုန်စည်အဖြစ်လည်းကောင်း သတ်မှတ် နိုင်ရေးအတွက် ပြည်ထောင်စုလွှတ်တော်ကြီးက သဘောတူညီသင့်ပါကြောင်း လေးလေးနက်နက် ထောက်ခံ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးဘိုဘိုဦး စမ်းချောင်းမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="448">ဦးဘိုဘိုဦး(စမ်းချောင်းမဲဆန္ဒနယ်၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနဲ့တကွ အားလုံးမင်္ဂလာပါဗျာ။ ကျွန်တော်ကတော့ စမ်းချောင်း မဲဆန္ဒနယ်က ဦးဘိုဘိုဦး ဖြစ်ပါတယ်။ အထူးကုန်စည်ခွန်နဲ့ ကုန်သွယ်လုပ်ငန်းခွန်များ ကင်းလွတ်ခွင့်ပြုရေး ကိစ္စနှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနမှ လွှတ်တော်သို့ ရှင်းလင်းတင်ပြထားချက်နဲ့ ပတ်သက်ပြီး အကြံပြု ဆွေးနွေးသွားမှာဖြစ်ပါတယ်။ နာယကကြီးခင်ဗျား။ ဌာနရဲ့ ရှင်းလင်းတင်ပြချက်အရ ကျောက်မျက်ရတနာအနွယ်ဝင် စိန်နှင့် မြတို့အား အထူးကုန်စည်ခွန်ကင်းလွတ်ခွင့်ပြုရန်နှင့် ရွှေစင်ရွှေတုံးအပေါ် ကုန်သွယ်လုပ်ငန်းခွန် ကောက်ခံ ခြင်းကို ၂၀၁၇-၂၀၁၈ ဘဏ္ဍာရေးနှစ်အတွင်း ကင်းလွတ်ခွင့်ပြုနိုင်ပါရန်နှင့် စိန်နှင့် မြတို့အား အထူး ကုန်စည်ခွန်မကျသင့်သည့် ကုန်စည်အဖြစ်လည်းကောင်း အတည်ပြုဖို့တင်ပြထားတာကို တွေ့ရှိရပါတယ်။ ရွှေစင်ရွှေတုံးများအပေါ် ကုန်သွယ်လုပ်ငန်းခွန် ကောက်ခံခြင်းကို ကင်းလွတ်ခွင့်ပြုသင့်ပါတယ်။ ကျွန်တော်တို့ နိုင်ငံမှာရွှေထွက်ပါတယ်။ ရွှေထုတ်လုပ်တဲ့ ကုမ္ပဏီများအပေါ်၌သာ အခွန်ကို အာရုံထားသင့်ပါတယ်။ ရွှေစင် ရွှေတုံးကို အလီလီအပြန်ပြန် ဝယ်ယူအထည်ယက်လုပ်နေတဲ့ ပန်းထိမ်လုပ်ငန်းများအတွက် မရှိမဖြစ်ကိစ္စ ဖြစ်တဲ့အတွက် အလွန်မှအရေးကြီးပါတယ်။ ဒီနေရာမှာ ပြည်တွင်းမှာ ဖွင့်လှစ်ရန်ရည်ရွယ်ထားတဲ့ နိုင်ငံ တကာအဆင့်မီ ရွှေဈေးကွက်ဖြစ်ပေါ်စေရေးကို အစိုးရအနေနဲ့ အထူးအလေးပေး ဆောင်ရွက်စေလိုပါတယ်။ ရွှေနဲ့ဆက်စပ်အလုပ်လုပ်သူများ၊ အခွန်အကြိမ်ကြိမ် ဆောင်ရခြင်းမျိုးမဖြစ်ရအောင် လုပ်ဆောင်ပေးရမှာဖြစ်ပြီး စနစ်ကျတဲ့ ရွှေဈေးကွက်ပေါ်ပေါက်လာမှသာလျှင် အခွန်မူဝါဒကို ထိန်းညှိသင့်ပါတယ်။ လေးစားအပ်ပါသော နာယကကြီးခင်ဗျား။ စိန်နှင့် မြမှာ စိန်ဟာမြန်မာနိုင်ငံမှာ ထွက်ခဲ့ဖူးတယ်လို့ ပြောရုံသာပြောနိုင်ပြီး မြဟာ ပြည်ပမှသာ တင်သွင်းခဲ့ရပြီး ယခုအခါ စိန်နဲ့မြမှာ သွင်းကုန်များအဖြစ်နဲ့သာ တည်ရှိနေပါတယ်။ ယခုအခါ စိန်နဲ့မြ အချောထည်တင်သွင်းရန် ၅ ရာခိုင်နှုန်း၊ အရိုင်းထည်တင်သွင်းရန် ၁၀ ရာခိုင်နှုန်းကျခံရသော အထူးကုန်စည်အဖြစ် သတ်မှတ်ထားပါတယ်။ အခွန်တိုးမြှင့် ကောက်ခံခြင်းကြောင့် အခွန်တိုးမရနိုင်ပါဘူး။ အခွန်လျှော့ပြီးကောက်ခံခြင်းဖြင့်သာ အခွန်တိုးရနိုင်ပါတယ်။ စိန်နဲ့ မြကဲ့သို့ တန်ဖိုး ရာဖြတ်ရန် အနုစိတ်လွန်းတဲ့ ကုန်စည်များကို အခွန်စည်းကြပ်တဲ့အခါမှာ ရာဖြတ်ဟာ အင်မတန်မှ အရေးကြီး တဲ့နေရာမှာပါပါတယ်။ သမာဓိရှိစွာနဲ့ ရာဖြတ်ပြီး ပုံမှန်တင်သွင်းကုန်စည်ဖြစ်လာဖို့ အလွန်ပဲ ခဲယဉ်းခက်ခဲ လှတယ်ဆိုတာလည်း သတိပြုဖို့လိုပါလိမ့်မယ်။ တစ်ဖန်ပြည်တွင်း ကျောက်သွေးလုပ်ငန်းများ ဖွံ့ဖြိုးစေမည်ဆိုသော မက်လုံးမျှော်မှန်းချက်ဟာလည်း အလွန်ဝေးကွာလွန်းတဲ့ အိပ်မက်လိုဖြစ်နေပါတယ်။ ၁၉၉၀ ပြည့်လွန်နှစ်များက ရတနာကုန်သည်များ နိုင်ငံတော်ကို အခုလိုပဲ မက်လုံးပေးခဲ့ဖူးပါတယ်။ ဒါပေမယ့် မြန်မာနိုင်ငံမှာ ကျောက်သွေးလုပ်ငန်းဟာ အကောင်းဆုံးအခြေအနေအဆင့်ကို မရောက်လာခဲ့ဘဲနဲ့ မြန်မာ့တွင်းထွက်တွေသာလျှင် ကုန်ကြမ်းအဖြစ် ကနေ အများဆုံး အိမ်နီးချင်းနိုင်ငံတွေကို ထွက်သွားတာတွေ့ရပါတယ်။ ဒါကြောင့် စိန်နဲ့ အပေါ်မှာ အထူးကုန်စည် ကင်းလွတ်ခွင့်ဆိုသည်ထက် သတ်မှတ်ထားသော အထူးကုန်စည်ကို အခွန်လျှော့ချခြင်း ဖြင့်သာ ပြုလုပ်သင့်ပါတယ်။ ရတနာထည်များကို ကျွန်တော်တို့ အိမ်နီးချင်းနိုင်ငံတွေအပါအဝင် အချို့နိုင်ငံတွေ မှာဆိုရင် တင်သွင်းလာတဲ့အခါမှာ ၃၆ ရာခိုင်နှုန်း၊ ၂၀ ရာခိုင်နှုန်း၊ ၃၀ ရာခိုင်နှုန်း စသည်ဖြင့် အခွန်နှုန်းထား အမျိုးမျိုးနဲ့ ကောက်ခံကြပါတယ်။ ကျွန်တော်တို့နိုင်ငံအနေနဲ့ ထိုမျှလောက် မကောက်ခံနိုင်ရင်တောင်မှ အတိုင်းအတာတစ်စုံတစ်ရာထိ ကောက်ခံသင့်တယ်ဆိုတာကို အထူးပဲအကြံပြု ဆွေးနွေးလိုပါတယ်။ နိုင်ငံတော်ရဲ့ အခွန်မူဝါဒနှင့် ဈေးကွက်အံဝင်ခွင်ကျ ရှိ မရှိဆိုတာကိုလည်း အထူးဂရုပြုသင့်ပါတယ်။ စနစ်တကျရှိတဲ့ ဈေးကွက်ကို သေချာစွာတွက်ချက်ပြီးတော့မှ အခွန်မူဝါဒကို ချမှတ်တာဟာ အင်မတန် သင့်မြတ်လျော်ကန် ပါလိမ့်မယ်။ ဈေးကွက်ရဲ့ စနစ်တကျမရှိတဲ့ အခြေအနေမျိုးမှာ အခွန်မူဝါဒဟာ များစွာလွဲချော်ခဲ့ရင် အကျိုးမဲ့ စေပါလိမ့်မယ်။ ဒီနေရာမှာလည်း မမြင်ရတဲ့ဈေးကွက် Shadow Market ကြီးဖြစ်နေခဲ့တယ်ဆိုခဲ့ရင် အခွန် ကောက်ဖို့ဆိုတာဟာလည်း အင်မတန်ခက်ခဲတယ်ဆိုတာကို အထူးသတိပြုသင့်ပါတယ်။ ဈေးကွက်စနစ်တကျ ဖြစ်ပေါ်လာရေးအတွက် အားပေးသင့်ပါတယ်။ သို့မှသာဆီလျော်တဲ့ အခွန်မူဝါဒချမှတ်ပြီး အကျိုးများစေမှာ ဖြစ်တဲ့အကြောင်း အကြံပြု ဆွေးနွေးလိုက်ရပါတယ်။ ကျေးဇူးတင်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ၂၀၁ရ ခုနှစ်၊ ပြည်ထောင်စု၏ အခွန် အကောက်ဥပဒေပါ ကုန်စည်အချို့အပေါ် အထူးကုန်စည်ခွန်နဲ့ ကုန်သွယ်လုပ်ငန်းခွန်များ ကင်းလွတ်ခွင့်ပြုရေး ကိစ္စနဲ့စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို အစည်းအဝေး (၁၆)ရက်မြောက်နေ့မှာ ဆောင်ရွက်ရန် လျာထားပါကြောင်း ကြေညာပါတယ်။</speech>
</motion>
</section>
<section value="Bill">
<bill>
<title>ပြည်ထောင်စုအစိုးရအဖွဲ့မှပေးပို့သော အစိုးရအောင်ဘာလေထီဥပဒေကြမ်းနှင့်စပ်လျဉ်း၍ ဥပဒေကြမ်း ပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက်အစီရင်ခံစာ ဖတ်ကြားတင်ပြခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု အစိုးရအဖွဲ့မှပေးပို့တဲ့ အစိုးရအောင်ဘာလေထီဥပဒေကြမ်းနဲ့စပ်လျဉ်းပြီး ၁၄-၇-၂၀၁ရ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ပြည်ထောင်စုအစိုးရအဖွဲ့ကိုယ်စား သက်ဆိုင်ရာ ပြည်ထောင်စု အဆင့် အဖွဲ့အစည်းဝင်က လွှတ်တော်သို့ တင်သွင်းခဲ့ပြီးဖြစ်ပါတယ်။ ယင်းဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထား မှတ်ချက် အစီရင်ခံစာကို ဥပဒေကြမ်းပူးပေါင်းကော်မတီက လွှတ်တော်သို့ ဖတ်ကြားတင်ပြဖို့ ဖိတ်ခေါ် ပါတယ်။</speech>
<speech><mp id="390">ဦးထွန်းထွန်းဟိန် (ဒုတိယဥက္ကဋ္ဌ-၂၊ ဥပဒေကြမ်းပူးပေါင်းကော်မတီ)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်အကြီးအကဲများ၊ ပြည်ထောင်စုဝန်ကြီးများ၊ ဧည့်သည်တော်များနှင့် ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်း ဆက်သရင်း စိတ်၏ချမ်းသာခြင်း၊ ကိုယ်၏ကျန်းမာခြင်းများနှင့် ပြည့်စုံပါစေကြောင်း ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ ရှမ်းပြည်နယ်မြောက်ပိုင်း၊ နောင်ချိုမဲဆန္ဒနယ်မှ ပြည်သူ့လွှတ်တော် ကိုယ်စားလှယ်၊ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီအဖွဲ့ဝင် ဦးထွန်းထွန်းဟိန် ဖြစ်ပါတယ်။ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီရဲ့ တာဝန်ပေးချက်အရ အစိုးရအောင်ဘာလေထီ ဥပဒေကြမ်းနဲ့စပ်လျဉ်း၍ ပြည်ထောင်စုလွှတ်တော်၊ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို ကျွန်တော်က ဖတ်ကြားတင်သွင်းသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များခင်ဗျား။ ပြည်ထောင်စုအစိုးရအဖွဲ့ရုံးမှ ၉-၆-၂၀၁၆ ရက်နေ့ ပေးပို့လာသော အစိုးရ အောင်ဘာလေထီဥပဒေကြမ်းကို အမျိုးသားလွှတ်တော်တွင် စတင်ဆွေးနွေးနိုင်ရန် ပြည်ထောင်စုလွှတ်တော်ရုံးမှ အမျိုးသားလွှတ်တော် ဥက္ကဋ္ဌထံ ၁၄-၆-၂၀၁၆ ရက်နေ့တွင် ပေးပို့ခဲ့ပါသည်။ ယင်းဥပဒေကြမ်းသည် အခွန် အကောက်နှင့် သက်ဆိုင်သည့် ဥပဒေကြမ်းဖြစ်၍ ပြည်ထောင်စုလွှတ်တော်တွင်သာ ဆွေးနွေးဆုံးဖြတ်ရမည့် ဥပဒေကြမ်းဖြစ်သဖြင့် အမျိုးသားလွှတ်တော် ဥက္ကဋ္ဌက ပြည်ထောင်စုလွှတ်တော်ရုံးသို့ ၃-၁-၂၀၁ရ ရက် နေ့တွင် ပြန်လည်ပေးပို့ခဲ့ပါသည်။ ယင်းဥပဒေကြမ်းနှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ သဘောထားမှတ်ချက် အစီရင် ခံစာကို ပြည်ထောင်စုလွှတ်တော် အစည်းအဝေးတွင် တင်သွင်းနိုင်ရန် ပြည်ထောင်စုလွှတ်တော် နာယက က ၆-၁-၂၀၁ရ ရက်နေ့တွင် ဥပဒေကြမ်းပူးပေါင်းကော်မတီသို့ တာဝန်ပေးအပ်ခဲ့သဖြင့် ၂-၂-၂၀၁ရ ရက်နေ့၊ ၇-၂-၂၀၁ရ ရက်နေ့၊ ၂၃-၂-၂၀၁ရ ရက်နေ့၊ ၈-၆-၂၀၁ရ ရက်နေ့၊ ၅-၇-၂၀၁ရ ရက်နေ့နှင့် ၂၅-၇-၂၀၁ရ ရက် နေ့များတွင် ဒုတိယရှေ့နေချုပ်ဦးဆောင်သည့် ပြည်ထောင်စုရှေ့နေချုပ်ရုံးမှ တာဝန်ရှိပုဂ္ဂိုလ်များ၊ ပြည်ထောင်စု လွှတ်တော်ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင် အဖွဲ့ဝင်များ၊ ပို့ဆောင်ရေး နှင့် ဆက်သွယ်ရေးဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာန၊ မြန်မာနိုင်ငံကုန်သည်များနှင့် စက်မှု လက်မှုလုပ်ငန်းရှင်များအသင်းချုပ်၊ မြန်မာနိုင်ငံထီလုပ်ငန်းရှင်များအသင်းတို့မှ တာဝန်ရှိသူများနှင့် အစည်းအဝေး တင် တကယ်ကတက်ပါတယ် ။ (က) ထီဖွင့်လှစ်ခြင်းနှင့်စပ်လျဉ်း၍ ရာဇသတ်ကြီး ပုဒ်မ ၂၉၄-က တွင် အစိုးရ၏ ခွင့်ပြုချက်မရှိဘဲ ထီရုံထောင်ခြင်းကို တားမြစ်ထားပြီး ဖောက်ဖျက်ပါက ၆ လ အထိ ထောင်ဒဏ်ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ရမည်ဟုပြဋ္ဌာန်းထားရာ ယခုဥပဒေကြမ်းကို ပြဋ္ဌာန်းလိုက်ပါက ထီရုံထောင် ခြင်းကို ခွင့်ပြုသည့်သဘော ရရှိပါသည်။ (ə) sac@osos:Oo o maçaq (Gain of Chance) sedupos modiq (Gain of Luck)ops လောင်းကစားခြင်းဖြစ်ပါသည်။ ထို့အပြင် လောင်းကစားဥပဒေပါ လောင်းကစားခြင်း အဓိပ္ပာယ်ဖွင့်ဆို ချက်တွင် ကံစမ်းကစားခြင်းကို ထည့်သွင်းအဓိပ္ပာယ်ဖွင့်ဆို ပြဋ္ဌာန်းထားပြီး ပြစ်ဒဏ်များကိုလည်း ၆ လ ၁ နှစ်/ ၃ နှစ်မှ ထပ်မံကျူးလွန်မှုများအတွက် အနည်းဆုံး ၃ နှစ်မှ ၅ နှစ်အထိ ထောင်ဒဏ်များ သတ်မှတ် ထားသဖြင့် ယခုဥပဒေကြမ်းကို ပြဋ္ဌာန်းလိုက်ပါက ကံစမ်းလောင်းကစားခြင်းကို ခွင့်ပြုသည့်သဘော ရရှိ ပါသည်။ (ဂ) အောင်ဘာလေထီလုပ်ငန်းသည် အစိုးရကသာခြွင်းချက်ဖြင့် ဆောင်ရွက်နိုင်သော လုပ်ငန်း ဖြစ်ပြီး ဥပဒေကြမ်း၏အပိုဒ် ၂၀ ပါ အီလက်ထရောနစ်ထီလုပ်ငန်းကို ပုဂ္ဂလိကအား အကျိုးတူပူးပေါင်း ဆောင်ရွက်ခွင့်ပေးခြင်းသည် ကံစမ်းကစားခြင်းနှင့် လောင်းကစားရုံထောင်ခြင်းတို့ကို ခွင့်ပေးခြင်းသာဖြစ်၍ တည်ဆဲရာဇသတ်ကြီးနှင့် လောင်းကစားဥပဒေများနှင့်ပါ ဝိရောဓိဖြစ်နေပါသဖြင့် ပြည်ထောင်စုအစိုးရအဖွဲ့၏ အခွင့်အာဏာဖြင့်သာ ဆောင်ရွက်သင့်ကြောင်း သဘောရရှိပါသည်။ (ဃ) ဈေးကွက်အတွင်း ထီဈေးနှုန်းကြီးမြင့်နေရခြင်း၏ အခြေခံအကြောင်းရင်းများမှာ ထီရောင်းချ သူအတွက် လုံလောက်သည့် ကော်မရှင်ခတိုးမြှင့်သတ်မှတ်ပေးနိုင်ခြင်း မရှိသည့်အတွက်လည်းကောင်း၊ ထီရောင်းချသူထံမှ ထီလက်မှတ်ဝယ်ယူသူများထံသို့ ဈေးကွက်လိုအပ်ချက်အရ အဆင့်ဆင့်ဖြန့်ဖြူး ရောင်းချရသည့် လုပ်ငန်းစဉ်ဖြစ်သောကြောင့်လည်းကောင်း ဖြစ်ပါသည်။ (င) ဈေးကွက်စီးပွားရေးစနစ်တွင် ဝယ်လိုအားနှင့် ရောင်းလိုအားတို့အပေါ် မူတည်၍ ဖြစ်ပေါ် လာသော ဈေးကွက်ဈေးနှုန်းဖြင့်သာ အရောင်းအဝယ်ပြုလုပ်ခြင်း ဖြစ်ပါသည်။ ရောင်းလိုအားများလျှင် ဈေးကျပြီး ဝယ်လိုအားများလျှင် ဈေးတက်ပါသည်။ ဈေးနှုန်းကန့်သတ်ခြင်းကို စီမံကိန်းစီးပွားရေးစနစ် တွင်သာ ပြုလုပ်လေ့ရှိပါသည်။ ထီလက်မှတ်ကို ဝယ်လိုအားအပေါ်မူတည်၍ ရောင်းချနိုင်ရန် ဆောင်ရွက် ခြင်းဖြင့် ထီဈေးနှုန်းကြီးမြင့်မှုကို ဖြေရှင်းဆောင်ရွက်နိုင်မည်ဟု သဘောရရှိပါသည်။ (စ) အစိုးရအောင်ဘာလေထီဥပဒေကြမ်းတွင် အီလက်ထရောနစ် ထီလုပ်ငန်းကို ပြည်တွင်း၊ ပြည်ပ ကုမ္ပဏီ သို့မဟုတ် အစုစပ်လုပ်ငန်း သို့မဟုတ် ပုဂ္ဂလိကများဖြင့် အကျိုးတူပူးပေါင်း၍ လုပ်ကိုင်ဆောင်ရွက် ခွင့်ပြုထားရာ နိုင်ငံတော်၏ အခွန်ဘဏ္ဍာငွေဖြစ်သဖြင့် မည်သည့်အကြောင်းနှင့်မျှ အကျိုးတူပူးပေါင်း ဆောင်ရွက်ခွင့်မပြုသင့်ကြောင်း သဘောရရှိပါသည်။ (ဆ) ပြည်ထောင်စုသမ္မတမြန်မာနိုင်ငံတော်တွင် အစိုးရအောင်ဘာလေထီလုပ်ငန်းကို တည်ဆဲ ဥပဒေများနှင့် ဝိရောဓိမဖြစ်စေရန် နိုင်ငံတော်အစိုးရကိုယ်တိုင် ဆောင်ရွက်လျက်ရှိပြီး ပြည်ထောင်စုအစိုးရ အဖွဲ့၏ အခွင့်အာဏာဖြင့် ခေတ်အဆက်ဆက် အောင်မြင်စွာ ဆောင်ရွက်နိုင်ခဲ့သည့် လုပ်ငန်းဖြစ်၍ ဥပဒေ တစ်ရပ်အဖြစ် ပြဋ္ဌာန်းဆောင်ရွက်ရန် မလိုအပ်ကြောင်း လေ့လာတွေ့ရှိရပါသည်။ (ဇ) အီလက်ထရောနစ်ထီလုပ်ငန်းကို မိမိတို့နိုင်ငံတွင် ယခုမှစတင်ဆောင်ရွက်ရန် ဖြစ်သည့်အတွက် လက်ရှိဆောင်ရွက်နေသော အစိုးရအောင်ဘာလေထီလုပ်ငန်းနှင့် နည်းပညာပိုင်းဆိုင်ရာ၊ နည်းစနစ်ပိုင်း ဆိုင်ရာ ထူးခြားချက်များရှိနေကြောင်း လေ့လာတွေ့ရှိရပါသည်။ အီလက်ထရောနစ် ထီလုပ်ငန်းကို နိုင်ငံတော်ကသာ လုပ်ကိုင်ဆောင်ရွက်ရန်လည်းကောင်း၊ နည်းပညာအကူအညီများကိုလည်း နိုင်ငံတော်၏ အစီအစဉ်ဖြင့်သာ ဆောင်ရွက်နိုင်ရန်လည်းကောင်း၊ အီလက်ထရောနစ်နည်းပညာသုံးစွဲသည့် ထီစနစ် အတွက် ကံစမ်းသည့်စနစ်၊ ဆုကြေးသတ်မှတ်သည့်စနစ်နှင့် ဆုကြေးငွေခွဲဝေသည့် စနစ်များအပါအဝင် လုပ်ငန်းစဉ်များ တိကျစွာသတ်မှတ်လိုက်နာ ဆောင်ရွက်နိုင်ရန်အတွက်လည်းကောင်း အစိုးရအီလက်ထရောနစ်ထိ ဥပဒေကြမ်းတစ်ရပ်အဖြစ် သီးခြားရေးဆွဲတင်ပြရန် လိုအပ်ကြောင်းကိုလည်း လေ့လာတွေ့ရှိရပါသည်။ (ဈ) ထီထိုးကံစမ်းသူအများစုမှာ သာမန်ပြည်သူများသာဖြစ်သဖြင့် ထီလုပ်ငန်းများ ဆောင်ရွက် ရာတွင် အခွန်ဘဏ္ဍာတိုးမြှင့်ရရှိရန်အတွက်ကိုသာ ဦးစားပေးစဉ်းစားရန်မသင့်ဘဲ သာမန်ပြည်သူများ၏ ထိခိုက်နစ်နာမည့်ကိစ္စနှင့် ဤဥပဒေကိုခုတုံးလုပ်၍ ထီထိုးကံစမ်းသူ ပြည်သူများနှင့် နိုင်ငံတော်၏ ဘဏ္ဍာငွေများ ထိခိုက်ဆုံးရှုံးမည့်ကိစ္စကိုလည်း အလေးထား စဉ်းစားဆောင်ရွက်ရန် လိုအပ်ကြောင်း တွေ့ရှိ ရပါသည်။ (ည) အီလက်ထရောနစ်ထီလုပ်ငန်း ဆောင်ရွက်လိုပါက အစိုးရအီလက်ထရောနစ်ထီ ဥပဒေကြမ်း အဖြစ် သီးခြားခွဲ၍ သက်ဆိုင်ရာဝန်ကြီးဌာနမှ ပြန်လည်ရေးဆွဲ တင်ပြသင့်ပါကြောင်း ဥပဒေကြမ်းပူးပေါင်း ကော်မတီမှ သဘောထားရရှိပါသည်။ သို့ပါ၍ညှိနှိုင်းအစည်းအဝေးများမှ လေ့လာစိစစ်ချက်များအရ အစိုးရအောင်ဘာလေထီဥပဒေကြမ်းကို ပြည်ထောင်စုလွှတ်တော်တွင် ဆွေးနွေးအတည်ပြုရန်မသင့်ပါကြောင်းနှင့် ပြည်ထောင်စုအစိုးရအဖွဲ့သို့ ပြန်လည် ပေးပို့သင့်ပါကြောင်း ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ အစီရင်ခံ တင်ပြအပ်ပါသည်။ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ။ အားလုံးကို ကျေးဇူးတင်ပါတယ်။ အစီရင်ခံစာကို နောက်ဆက်တွဲဖြင့် ဖော်ပြထားပါသည်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါဥပဒေကြမ်းနဲ့ စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာကို လွှတ်တော် ကိုယ်စားလှယ်များထံ ဖြန့်ဝေထားပါတယ်။ ဥပဒေကြမ်းပူးပေါင်းကော်မတီအနေနဲ့ အစိုးရအောင်ဘာလေထီဥပဒေကြမ်းနဲ့ ပတ်သက်လို့ သက်ဆိုင်ရာ ဌာန၊ အဖွဲ့အစည်းများ၊ လွှတ်တော်ကော်မတီ၊ ကော်မရှင်များမှ တာဝန်ရှိပုဂ္ဂိုလ်များနဲ့ ဆွေးနွေးခဲ့မှုများ အရ လွှတ်တော်တွင် ဆွေးနွေးရန်မသင့်ကြောင်းနဲ့ ပြည်ထောင်စုအစိုးရအဖွဲ့သို့ ပြန်လည်ပေးပို့သင့် ပါကြောင်း အကြံပြုချက်များနဲ့တကွ တင်ပြထားပါတယ်။ ဥပဒေကြမ်းပူးပေါင်းကော်မတီရဲ့ အစီရင်ခံစာပါ တင်ပြချက်အပေါ်လွှတ်တော်ရဲ့ အဆုံးအဖြတ်ရယူခြင်းအစီအစဉ်ကို ဆက်လက်ဆောင်ရွက်သွားမှာဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အစိုးရအောင်ဘာလေထီ ဥပဒေကြမ်းကို ဥပဒေကြမ်းပူးပေါင်း ကော်မတီရဲ့ အစီရင်ခံစာပါ သဘောထားမှတ်ချက်နှင့်အညီ ပြည်ထောင်စုအစိုးရအဖွဲ့သို့ ပြန်လည်ပေးပို့ရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က ဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူ မရှိတဲ့အတွက် အစိုးရအောင်ဘာလေထီ ဥပဒေကြမ်းကို ပြည်ထောင်စုအစိုးရအဖွဲ့သို့ ပြန်လည်ပေးပို့သွားမှာဖြစ်ကြောင်း ကြေညာပါတယ်။</speech>
</bill>
</section>
<section value="Report">
<report>
<title>မြန်မာနိုင်ငံအမျိုးသားလူ့အခွင့်အရေးကော်မရှင်၏ ၂၀၁၆ ခုနှစ်၊ နှစ်ပတ်လည်အစီရင်ခံစာနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်း ဆွေးနွေးခြင်းနှင့် လွှတ်တော်က မှတ်တမ်းတင်ခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ မြန်မာ နိုင်ငံအမျိုးသားလူ့အခွင့်အရေးကော်မရှင်၏ ၂၀၁၆ခုနှစ်၊ နှစ်ပတ်လည်အစီရင်ခံစာနဲ့စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးခြင်းအစီအစဉ်ကို ၂၆-၇-၂၀၁ရ ရက်က ကျင်းပပြုလုပ်တဲ့ ပြည်ထောင်စုလွှတ်တော် အစည်းအဝေးမှာ ဆောင်ရွက်ခဲ့ပြီးဖြစ်ပါတယ်။ ယခု လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="38">ဦးဝင်းမြ(ဥက္ကဋ္ဌ၊ မြန်မာနိုင်ငံအမျိုးသားလူ့အခွင့်အရေးကော်မရှင်)</agency>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ လွှတ်တော်ကိုယ်စားလှယ်များခင်ဗျား။ မြန်မာနိုင်ငံအမျိုးသား လူ့အခွင့်အရေးကော်မရှင်ရဲ့ ၂၀၁၆ ခုနှစ်၊ နှစ်ပတ်လည် အစီရင်ခံစာအပေါ် ပြီးခဲ့တဲ့ ဇူလိုင်လ ၂၆ ရက်နေ့က ပြည်ထောင်စုလွှတ်တော် ကိုယ်စားလှယ်များရဲ့ အကြံပြု ဆွေးနွေးချက်များ၊ တိုက်တွန်းချက်များကိုစုပေါင်းပြီး ကျွန်တော်မြန်မာနိုင်ငံ အမျိုးသားလူ့အခွင့်အရေးကော်မရှင် ဥက္ကဋ္ဌ ဦးဝင်းမြ ကနေ ပြန်လည်ရှင်းလင်း တင်ပြဆွေးနွေးခွင့်ပြုပါခင်ဗျား။ Power Point ဖြင့် တင်ပြဆွေးနွေးခွင့်ပြုပါ။ ပထမဦးစွာ မူဝါဒနဲ့ ဥပဒေရေးရာ ဆွေးနွေးချက်များကို ရှင်းလင်းတင်ပြပါမယ်။ လက်နက်ကိုင် ပဋိပက္ခအတွင်း ကလေးသူငယ်များ ပါဝင်မှုနဲ့ပတ်သက်တဲ့ ကလေးသူငယ်များရဲ့ အခွင့်အရေးဆိုင်ရာ နောက်ဆက်တွဲ သဘောတူစာချုပ်ကို မြန်မာနိုင်ငံက ကနဦး လက်မှတ်ရေးထိုးခဲ့ပြီး ဖြစ်ပါတယ်။ အတည်ပြု ပါဝင်လက်မှတ်ရေးထိုးရေးနဲ့ပတ်သက်၍ ဆက်လက်ဆောင်ရွက်ရန် ကျန်ရှိနေပါတယ်။ အထည်ချုပ်လုပ်ငန်း များမှာ ကလေးအလုပ်သမားတွေ ကျောင်းကထွက်ပြီး အလုပ်လုပ်ကိုင်ကြရတာကတော့ ဆင်းရဲနွမ်းပါးမှုနဲ့ ဆိုင်ပါတယ်။ ဒီကိစ္စဟာ ကျွန်တော်တို့ ကော်မရှင်တစ်ခုတည်း ဖြေရှင်းနိုင်တဲ့ ကိစ္စရပ်မဟုတ်ဘဲ တစ်နိုင်ငံလုံးအတိုင်းအတာနဲ့ မဟာဗျူဟာတစ်ရပ်ရေးဆွဲပြီး ဆောင်ရွက်ရမယ့်ကိစ္စလည်း ဖြစ်ပါတယ်။ လုပ်ငန်းခွင်အတွင်းမှာ ကလေးသူငယ်များဟာ လုပ်ငန်းခွင်လုံခြုံမှု နည်းပါးနေတယ်ဆိုတာနဲ့ ပတ်သက်လို့ တိုက်ရိုက်သက်ဆိုင်တဲ့ ပြည်ထောင်စုဝန်ကြီးဌာနတွေရှိပေမယ့် ကျွန်တော်တို့အနေနဲ့လည်း ၂၀၁ရ ခုနှစ် အတွင်း စက်မှုဇုန်တွေမှာ အထူးသဖြင့် လူအင်အားအရင်းပြု ကုန်ထုတ်လုပ်ငန်း Labour Intensive Industries တွေကို သွားရောက်လေ့လာသုံးသပ်ပြီး ကလေးသူငယ်တွေ အပါအဝင် အလုပ်သမားထုရဲ့ အခွင့်အရေးတွေမဆုံးရှုံးဖို့ လုပ်ငန်းခွင်လုံခြုံမှုရှိစေဖို့ အကြံပြုတင်ပြရန် အစီအစဉ်ရှိကြောင်းကို တင်ပြ အပ်ပါတယ်။ စီးပွားရေး၊ လူမှုရေးနှင့် ယဉ်ကျေးမှု အခွင့်အရေးများဆိုင်ရာ အပြည်ပြည်ဆိုင်ရာ သဘောတူ စာချုပ်သို့ မြန်မာနိုင်ငံက အတည်ပြုချုပ်ဆိုခဲ့ရင် နိုင်ငံရေးအကျိုးသက်ရောက်မှု ရှိစေမယ့်အပြင် နိုင်ငံသား များရဲ့ စီးပွားရေး၊ လူမှုရေးနှင့် ယဉ်ကျေးမှုအခွင့်အရေးများကို လေးစား၊ ကာကွယ်ဆည်းပေးနိုင် ရေးအတွက် များစွာအထောက်အကူပြုနိုင်ပါတယ်။ ဒါ့အပြင် လူ့အခွင့်အရေး မြှင့်တင်ကာကွယ်ရေးနှင့် စပ်လျဉ်းပြီး မြန်မာနိုင်ငံရဲ့ သဘောထားရပ်တည်ချက်ဟာ ခိုင်မာမှုရှိတယ်လို့ နိုင်ငံတကာအသိုင်းအဝိုင်းက ရှုမြင်လာနိုင်ပါတယ်။ အများပြည်သူများ သိရှိနိုင်ရေးကိုတော့ လူ့အခွင့်အရေးဆိုင်ရာ ဟောပြောပွဲများမှာ ကျွန်တော်တို့ ထည့်သွင်းပြောကြားခဲ့ပါတယ်။ United Nations Guiding Principles on Business and Human Rights somss2002 ဖော်ရန် ဆွေးနွေးခဲ့ကြောင်းဖော်ပြရာမှာ မြန်မာနိုင်ငံအနေနဲ့ ဘယ်လိုစိန်ခေါ်မှုတွေ ရှိနေတယ်ဆိုတာနဲ့ ဘယ်လို အခွင့်အလမ်းတွေ ရှိတယ်ဆိုတာကို ၂၀၁၆ ခုနှစ်၊ အစီရင်ခံစာမှာ ဖော်ပြခဲ့ခြင်းမရှိပါဘူး။ ၂၅-၈-၂၀၁၆ ရက် Gam Corporate Social Responsibility and Human Rights: Implementing the UN Guiding Principles ခေါင်းစဉ်ဖြင့်ပြုလုပ်တဲ့ အလုပ်ရုံဆွေးနွေးပွဲမှာ စီးပွားရေးနှင့် လူ့အခွင့်အရေးဆိုင်ရာ အမျိုးသား အဆင့်စီမံကိန်း ချမှတ်ထားရှိရေးကိစ္စ၊ မြန်မာနိုင်ငံ နိုင်ငံခြားရင်းနှီးမြှုပ်နှံမှုစီမံချက်၊ ကုလသမဂ္ဂလမ်းညွှန် အခြေခံမူများ၊ မြန်မာနိုင်ငံအတွက် အခွင့်အလမ်းများနဲ့ စိန်ခေါ်မှုများအကြောင်းတို့ကို ဆွေးနွေးခဲ့ကြပါတယ်။ နောင်တင်ပြမယ့် အစီရင်ခံစာမှာ ပြည့်ပြည့်စုံစုံ တင်ပြသွားမှာဖြစ်တဲ့အကြောင်းကို တင်ပြလိုပါတယ်။ ပြည်ထောင်စုလွှတ်တော် နာယကကြီးခင်ဗျား။ ဆက်လက်ပြီး လူ့အခွင့်အရေး မြှင့်တင်ရေးနှင့် လေ့ကျင့်ပညာပေးရေးဆိုင်ရာ အချက်များကို ဆက်လက်တင်ပြပါ့မယ်။ UDHR ကို ရှမ်း၊ မွန်၊ ရခိုင်၊ ကရင်ဘာသာများအပြင် အခြားတိုင်းရင်းသားဘာသာသို့ ပြန်ဆိုရန်အကြံပြုချက်ကို ကြိုဆိုပါတယ်။ ကျွန်တော်တို့အနေနဲ့ UDHR တိုင်းရင်းသားဘာသာပြန်ဆိုခြင်းကို ဒေသဆိုင်ရာ တိုင်းရင်းသားယဉ်ကျေးမှု စာပေအဖွဲ့အစည်းများက ပုဂ္ဂိုလ်တွေရဲ့ အကူအညီနဲ့ ဆောင်ရွက်ခဲ့တာဖြစ်ပါတယ်။ ဆက်လက်ပြီး ချင်း ဘာသာဖြင့် ဘာသာပြန်ဆိုနိုင်ရေးကို ချင်းပြည်နယ်အစိုးရနဲ့ ညှိနှိုင်းဆောင်ရွက်ထားပါတယ်။ ကယား ဘာသာဖြင့်ထုတ်ဝေနိုင်ရေးကိုလည်း ဆက်လက်ကြိုးပမ်း ဆောင်ရွက်သွားပါမယ်ခင်ဗျား။ လူ့အခွင့်အရေး ဆိုင်ရာ အလုပ်ရုံဆွေးနွေးပွဲတွေ၊ သင်တန်းတွေမှာ ပို့ချတဲ့ Resource Person တွေနဲ့ပတ်သက်ပြီး ကော်မရှင် အဖွဲ့ဝင်များအပြင် နိုင်ငံတကာက ကျွမ်းကျင်ပညာရှင်များက လာရောက်ပြီး ဘာသာရပ်နယ်ပယ်စုံအတွက် အသိပညာဗဟုသုတများ ဖြန့်ဝေပို့ချပေးခဲ့ကြပါတယ်။ လူ့အခွင့်အရေး ဟောပြောပွဲများကို ကျယ်ကျယ်ပြန့်ပြန့် ပြုလုပ်နိုင်ရေးအတွက် ၂၀၁ရ ခုနှစ်အတွင်း ပူတာအို၊ မချမ်းဘော၊ မိုးကောင်း၊ ဟိုပင်၊ မိုးညှင်း၊ သိန္နီ၊ ကွတ်ခိုင်၊ နမ့်ခမ်း၊ မူဆယ်၊ တာလေ၊ မိုင်းဖြတ်၊ မိုင်းယောင်း၊ မိုင်းဆတ်၊ မိုင်းတုံ၊ သံတွဲ၊ တောင်ကုတ်၊ ဂွ၊ ငသိုင်းချောင်း စတဲ့မြို့များမှာ ဟောပြောပွဲ များကို ၂၀၁ရ ခုနှစ်အတွင်း ပြုလုပ်ရန်လျာထားပါကြောင်း တင်ပြအပ်ပါတယ်။ လူ့အခွင့်အရေးနဲ့ ပတ်သက်တဲ့ ပညာပေးမှုတွေမှာ လူ့အခွင့်အရေးဆိုင်ရာ အရပ်ဘက်အဖွဲ့အစည်းတွေ၊ သတင်းမီဒီယာတွေ၊ နိုင်ငံတကာ လူ့အခွင့်အရေးအဖွဲ့အစည်းတွေနဲ့ ချိတ်ဆက်ပြီး ဆောင်ရွက်သွားရန် အကြံပြုချက်နဲ့စပ်လျဉ်းပြီး ကော်မရှင် အနေနဲ့ တတ်အားသရွေ့ ဆောင်ရွက်နေပါတယ်။ ၂၀၁၆ ခုနှစ်အတွင်းက ပြည်တွင်းမှာရှိတဲ့ NGOs Child Rights Working Group၊ AGIPP LWF စတဲ့ အဖွဲ့အစည်းများနဲ့ ပူးပေါင်းလုပ်ကိုင်ခဲ့တဲ့အပြင် Equality Myanmar က ဖွင့်လှစ်တဲ့ လူ့အခွင့်အရေး နည်းပြသင်တန်းကိုလည်း ကော်မရှင်ရုံးဝန်ထမ်း တွေကို စေလွှတ်တက်ရောက်စေခဲ့ပါတယ်။ Asia Pacific Forum က ပြုလုပ်တဲ့ လူ့အခွင့်အရေးပညာပေး အလုပ်ရုံဆွေးနွေးပွဲများကို ကော်မရှင်ရုံးအရာရှိများကို တက်ရောက်စေခဲ့ပါတယ်။ လူ့အခွင့်အရေး ပညာ ပေးရေးအတွက် လက်ကမ်းစာစောင်များအပြင် ရုပ်ပြပုံလေးများ၊ ရုပ်သေပရိုဂျက်တာများနဲ့ သရုပ်ပြခြင်းများ ပြုလုပ်ပေးသင့်တယ်ဆိုတဲ့ အကြံပြုချက်နဲ့စပ်လျဉ်းပြီး ကော်မရှင်အနေနဲ့ UDHR အပိုဒ် (၃၀) အတွက် ကာတွန်းရုပ်ပုံလေးတွေ ရေးဆွဲပြီး MRTV၊ Sky Net ရုပ်သံလိုင်းများမှာ ထုတ်လွှင့်ခဲ့ပါတယ်။ ကြေညာ စာတမ်းအပိုဒ်(၂၆)ပါ Right to Education နဲ့စပ်လျဉ်းပြီး (၅) မိနစ်ကြာ မှတ်တမ်း 88 up wood: joog asosaozė:m gindim:(8: MRTV, Sky Net d. Forever Group qampa: များတွင် အခအားလျော်စွာ ထုတ်လွှင့်ပေးခဲ့ပါတယ်။ နောက်ထပ် ဗွီဒီယိုဇာတ်လမ်းအကျဉ်းတစ်ပုဒ်ကိုလည်း UDHR အပိုဒ်(၃) အသက်ရှင်သန်ပိုင်ခွင့် ရရှိရေး၊ အပိုဒ်(၄) မည်သူ့ကိုမျှ ကျေးကျွန်အဖြစ်မပြုရေး၊ အပိုဒ်(၅) မည်သူကိုမျှ ညှဉ်းပန်းနှိပ်စက်ခြင်းမပြုရေး၊ အပိုဒ်(၉) မည်သူ့ကိုမျှ မတရားဖမ်းဆီး ချုပ်နှောင်မှုမပြုရေး၊ အပိုဒ်(၂၄) အလုပ်ခွင်အားလပ်ရက် အနား ယူခွင့်နှင့် အားလပ်ခွင့်ရရှိရေး၊ အပိုဒ် (၂၅) စားဝတ်နေရေးနှင့် ဘဝလုံခြုံမှု ရပိုင်ခွင့်ရှိရေးနှင့် အပိုဒ် (၂၆) မူလတန်းပညာသည် မသင်မနေရဖြစ်ရေးများကိုဖော်ပြတဲ့ ဇာတ်ညွှန်းအကျဉ်း ရေးဆွဲခဲ့ပြီးဖြစ်သော်လည်း ရန်ပုံငွေအခက်အခဲကြောင့်မို့လို့ ခေတ္တဆိုင်းငံ့ထားခဲ့ရတယ် ဆိုတဲ့အကြောင်းကို တင်ပြလိုပါတယ်။ အောက်ခြေလူထုဆီ အရောက်သွားရောက်နေကြတဲ့ လွှတ်တော်ကိုယ်စားလှယ်များနဲ့ ပူးပေါင်းပြီး အ ထားသည်များ အင်အား တည်ပြု ပြင်း ကော်မရှင်ကလုပ်ဆောင်ခဲ့တဲ့ လူ့အခွင့်အရေးဆိုင်ရာဟောပြောပွဲများမှာ မြို့နယ်အချို့မှာရှိနေကြတဲ့ ပြည်သူနဲ့ အမျိုးသားလွှတ်တော် ကိုယ်စားလှယ်အချို့အပြင် တိုင်းဒေသကြီးနဲ့ ပြည်နယ်လွှတ်တော် ကိုယ်စားလှယ် အချို့လည်း တက်ရောက်ခဲ့တာ တွေ့ရှိရပါတယ်။ အချို့မြို့နယ်တွေမှာတော့ ကျွန်တော်တို့ ဟောပြောပွဲလွှတ်တော်အစည်းအဝေးများ ကျင်းပနေချိန်တို့ တိုက်ဆိုင်နေတဲ့အတွက် မသိလိုက်ကြတာဖြစ်မယ်လို့ ယူဆ ပါတယ်။ နောင်ပြုလုပ်မယ့် ဟောပြောပွဲတွေမှာ ဆွေးနွေးပွဲတွေရှိတိုင်း အထွေထွေ အုပ်ချုပ်ရေးဦးစီးဌာနမှ တစ်ဆင့် လွှတ်တော်ကိုယ်စားလှယ်များကို အသိပေးဖိတ်ကြားသွားပါမယ်လို့ တင်ပြလိုပါတယ်။ လူ့အခွင့်အရေးသင်တန်းများ ပို့ချတဲ့အခါတိုင်း သင်တန်းသားများ ဘယ်လောက်ခံယူသွားသလဲ။ သင်တန်းအပေါ်ဘယ်လောက်ထိ နားလည်စိတ်ဝင်စားမှု ရှိသလဲဆိုတာနဲ့ပတ်သက်ပြီး အကဲဖြတ်ဆန်းစစ် ချက်များ ပြုလုပ်ဖြေဆိုခိုင်းပါတယ်။ ဒါ့အပြင် သင်တန်းတိုင်းမှာ သင်တန်းတက်ရောက်သူများ Inter active ဖြစ်စေဖို့အတွက် အုပ်စုလိုက်ဆွေးနွေးခြင်းများကို ထည့်သွင်းထားပါတယ်။ ဥပမာအားဖြင့် ရဲအရာရှိများ အတွက်ပြုလုပ်တဲ့ သင်တန်းတိုင်းမှာ အုပ်စု ၅ ခုခွဲပြီး ခေါင်းစဉ်တစ်မျိုးစီနဲ့ ဆွေးနွေးစေခဲ့ပြီး အုပ်စုလိုက် ပြန်လည်တင်ပြစေတဲ့စနစ်နဲ့ သင်ကြားပို့ချခဲ့ပါတယ်။ ဆွေးနွေးခဲ့တဲ့ ခေါင်းစဉ်တချို့ကို တင်ပြရမယ်ဆိုရင် ကလေးသူငယ်လူကုန်ကူးမှုတားဆီးရာတွင် ပြည်သူနှင့် ပူးပေါင်းဆောင်ရွက်နိုင်မည့် အစီအစဉ်၊ ကလေး သူငယ်များအပေါ် ရုပ်/လိင်ပိုင်းဆိုင်ရာ အနိုင်အထက်ပြုကျင့်မှုများ ပပျောက်ရေးအတွက် အမျိုးသမီးရေးရာ အဖွဲ့အစည်းများနဲ့ ပူးပေါင်းဆောင်ရွက်နိုင်မည့် အစီအစဉ်၊ လမ်းပျော်ကလေးများနဲ့ပတ်သက်ပြီး ဆောင်ရွက် သင့်တဲ့ အစီအစဉ်များ၊ မူးယစ်ဆေးဝါးသယ်ဆောင်ရာတွင် ကလေးသူငယ်များ အသုံးပြုမှုများအား တားဆီး ကာကွယ်ရန်အစီအစဉ်၊ ကလေးသူငယ်အလုပ်သမားဆိုင်ရာ ပြဿနာများနှင့် ဖြေရှင်းရန်နည်းလမ်းများ စသည်တို့ဖြစ်ပါတယ်။ လူ့အခွင့်အရေးမြှင့်တင် လေ့ကျင့်ပညာပေးလုပ်ငန်းကို အခြေခံပညာအထက်တန်း ကျောင်းများနဲ့ တက္ကသိုလ်များမှာ ဟောပြောပို့ချမှုများ ပြုလုပ်နိုင်ရေးအတွက် ၂၀၁ရ ခုနှစ်အတွင်း ပညာရေး ဝန်ကြီးဌာနနဲ့ညှိနှိုင်းပြီး အလုပ်ရုံဆွေးနွေးပွဲများကို ဆရာအတတ်သင်သင်တန်းများမှာ သင်ခန်းစာပို့ချဖို့ စီစဉ်ထားပါတယ်။ အရပ်ဖက်လူ့အဖွဲ့အစည်းအချို့နဲ့ ပူးပေါင်းပြီး အထက်တန်းကျောင်းများမှာ လူ့အခွင့်အရေး ဆိုင်ရာ ဟောပြောပွဲများပြုလုပ်ရန် လျာထားပြီးဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျား။ ဆက်လက်ပြီး လူ့အခွင့်အရေး ကာကွယ်စောင့်ရှောက်ရေး ဆိုင်ရာ အချက်အလက်များကို ဆက်လက်တင်ပြပါမယ်။ အိမ်အကူအသက်မပြည့်သေးတဲ့ မိန်းကလေး များကို ရိုက်နှက်ခြင်း၊ ညှဉ်းဆဲခြင်း ဖြစ်ရပ်များနဲ့ ပတ်သက်လို့ ၂၀၁၅ ခုနှစ်မှာ တိုင်တန်းမှု ၁ မှုရှိခဲ့ပြီး၊ တိုင်တန်းမှုမရှိသော်လည်း လူမှုကွန်ရက်နဲ့ မီဒီယာသတင်းများအရ စုံစမ်းစစ်ဆေးခဲ့တာ ၂ မှုရှိပါတယ်။ ၂၀၁၆ ခုနှစ်အတွင်းမှာတော့ တိုင်တန်းမှု ၁ မှုရှိခဲ့ပါတယ်။ ၂၀၁ရ ခုနှစ်၊ ဇူလိုင်လအထိ တိုင်တန်းမှု ၁ ခု၊ လူမှုကွန်ရက်နဲ့ မီဒီယာသတင်းများအရ ၃ မှုကို ကွင်းဆင်းစုံစမ်းစစ်ဆေး အရေးယူပေးခဲ့ပါတယ်။ တရားရေး ရင်ဆိုင်ဆဲအမှုများဟာ ကော်မရှင်ရဲ့ လုပ်ပိုင်ခွင့်အတွင်း မကျရောက်ပေမယ့် လူ့အခွင့်အရေးရှုထောင့်မှနေပြီး လိုအပ်တဲ့ကူညီဆောင်ရွက်မှုများကို ပြုလုပ်ပေးခဲ့ပါတယ်။ ကာကွယ်ရေးဝန်ကြီးဌာနနဲ့ ပြည်ထဲရေးဝန်ကြီး ဌာနမပါ ပြည်ထောင်စုဝန်ကြီးဌာနများနဲ့ ပြည်နယ်၊ တိုင်းဒေသကြီးအစိုးရအဖွဲ့များနဲ့ သက်ဆိုင်တဲ့ တိုင်တန်းချက် ၁၈ရ စောင်ကို ရှင်းလင်းတင်ပြရမယ်ဆိုရင် ပြည်ထောင်စုအဆင့် ဝန်ကြီးဌာနများနဲ့ သက်ဆိုင်တာ ၃ရ စောင် ရှိပါတယ်။ ဆက်စပ်ပတ်သက်မှုအများဆုံး ဝန်ကြီးဌာနများက စက်မှုဝန်ကြီးဌာန၊ ပို့ဆောင်ရေးနှင့် ဆက်သွယ်ရေး ဝန်ကြီးဌာနနဲ့ အလုပ်သမား၊ လူဝင်မှုကြီးကြပ်ရေးနဲ့ ပြည်သူ့အင်အားဝန်ကြီးဌာနတို့ဖြစ်ပြီး ၆ စောင်စီ ဖြစ်ပါတယ်။ အနည်းဆုံးဝန်ကြီးဌာနများက ဟိုတယ်နှင့် ခရီးသွားလာရေးဝန်ကြီးဌာန၊ ပြန်ကြားရေးဝန်ကြီး ဌာန၊ သာသနာရေးနှင့် ယဉ်ကျေးမှုဝန်ကြီးဌာန၊ ကျန်းမာရေးနှင့် အားကစားဝန်ကြီးဌာနတို့ဖြစ်ပြီး ၁ စောင်စီ ဖြစ်ကြောင်း တင်ပြအပ်ပါတယ်။ အလားတူ တိုင်းဒေသကြီးနဲ့ ပြည်နယ်အလိုက် တိုင်ကြားခဲ့တဲ့ အမှုများကတော့ အစောင်ပေါင်း ၁၅၀ ရရှိခဲ့ပါတယ်။ တိုင်ကြားမှုအများဆုံးဖြစ်ခဲ့တဲ့ ဒေသကတော့ ရန်ကုန်တိုင်းဒေသကြီးဖြစ်ပြီး အစောင် ၅၀ စောင် ဖြစ်ပါတယ်။ အနည်းဆုံးက ကယားပြည်နယ်နဲ့ ချင်းပြည်နယ်တို့ဖြစ်ကြပါတယ်။ အကျဉ်းသား/ အကျဉ်းသူများရဲ့ ပညာဆက်လက်သင်ကြားမှုနဲ့ ပတ်သက်ပြီးတော့ အစီရင်ခံစာမှာ ဖော်ပြခဲ့ခြင်းမရှိပေမယ့် စစ်ဆေးခဲ့တဲ့ အကျဉ်းထောင်တွေမှာ ကျောင်းပညာဆက်လက်သင်ယူနိုင်တဲ့ အခွင့်အလမ်း ရှိ မရှိ ကို အမြဲတမ်း စစ်ဆေးမေးမြန်းခဲ့ပါတယ်။ လိုအပ်ချက်တွေရှိရင် သက်ဆိုင်ရာဝန်ကြီးဌာနထံသို့ အကြံပြုချက်တွေ ပေးပို့ခဲ့ပါတယ်။ အချို့ထောင်တွေမှာတော့ “အ” သုံးလုံးသင်တန်းတွေ ဖွင့်လှစ်ပေးကြပြီး အင်းစိန်ကဲ့သို့သော ထောင်မျိုးမှာတော့ အကျဉ်းကျနေတဲ့ ပညာတတ်တွေအကူအညီနဲ့ မူလတန်း၊ အလယ်တန်း၊ အထက်တန်း ပညာများ သင်ကြားပေးနေတာ တွေ့ရပါတယ်။ ကွန်ပျူတာသင်တန်းကိုတောင် ဖွင့်လှစ်သင်ကြားခဲ့တာ တွေ့ရပါတယ်။ အကျဉ်းသားများ တက္ကသိုလ်ဝင်တန်းဖြေဆိုနေတာကိုလည်း စစ်ဆေးတွေ့ရှိခဲ့ရပါတယ်။ အကျဉ်းထောင်အတွင်း အသက်မွေးဝမ်းကျောင်းပညာများအဖြစ် စက်ချုပ်၊ လက်ချုပ် သင်တန်းတွေ၊ ဇာထိုး၊ ပန်းထိုးသင်တန်းတွေ၊ မော်တော်ဆိုင်ကယ်စက်ပြင်သင်တန်းတွေ၊ ထော်လာဂျီစက်ပြင်သင်တန်းတွေကို အချို့ အကျဉ်းထောင်တွေမှာ အခါအားလျော်စွာဖွင့်လှစ်ပြီး သင်ကြားပို့ချပေးနေတာ စစ်ဆေးတွေ့ရှိခဲ့ရပါတယ်။ ဒါတွေကိုလာမယ့် ၂၀၁ရ ခုနှစ် အစီရင်ခံစာကျရင် ပြည့်ပြည့်စုံစုံ တင်ပြအစီရင်ခံသွားမယ်ဆိုတဲ့ အကြောင်းကို တင်ပြလိုပါတယ်။ ၂၀၁၆ ခုနှစ်အတွင်းမှာ အကျဉ်းထောင် ၉ ခု၊ အကျဉ်းစခန်း ၅ ခု၊ ရဲအချုပ်ခန်း ၁၆ ခု၊ တရားရုံး အချုပ်ခန်း ၅ ခန်း၊ ဆေးရုံအချုပ်ခန်း ၅ ခု၊ စုစုပေါင်း ၄၀ ကို စစ်ဆေးခဲ့ပြီး အကျဉ်းထောင်ဝန်ထမ်းများ၊ ရဲတပ်ဖွဲ့ဝင်များ ရှေ့မှောက်မဟုတ်ဘဲ သီးခြားနေရာမှာ သတင်းပို့တင်ပြလိုသူ ၁၁၅ ဦးကို လွတ်လပ်စွာ တွေ့ဆုံ မေးမြန်းမှုများ ပြုလုပ်ခဲ့ပါတယ်။ သူတို့ရဲ့ တင်ပြချက်တွေကို သက်ဆိုင်ရာ ဝန်ကြီးဌာနကို တင်ပြပြီး အားနည်းချက်များ ပြုပြင်စေခြင်း၊ အရေးယူသင့်သည်များကို အရေးယူရန် အကြံပြုခြင်းများ ပြုလုပ်ခဲ့ပြီး အကျဉ်းသားများရဲ့ ပုဂ္ဂိုလ်ရေးနဲ့ ဂုဏ်သိက္ခာ ထိခိုက်စေနိုင်တဲ့ ကိစ္စရပ်များကိုတော့ ကော်မရှင်မှာပဲ လုံခြုံစွာ သိမ်းဆည်းထားခြင်းအားဖြင့် သူတို့ကို အကာအကွယ်ပေးပါတယ်။ တိုင်တန်းချက်တွေ နည်းပါးလာရတာနဲ့ ပတ်သက်လို့ ယခင်က တိုင်တန်းစာ အားလုံးကို လက်ခံစာရင်းသွင်းပြီး မှတ်ပုံတင်ပြီးမှ စိစစ်ခဲ့တဲ့အတွက် အရေအတွက်များနေခဲ့ခြင်းဖြစ်ပြီး ၂၀၁၆ ခုနှစ်ကစ၍ တိုင်တန်းချက်စိစစ်ခြင်းဆိုင်ရာ လုပ်ငန်းစနစ်ကို ပုံစံပြောင်းလဲကျင့်သုံး၍ တိုင်တန်းချက်လို့ သတ်မှတ်ခြင်းမပြုမီ ဝင်စာများကိုစိစစ်ပြီး လူ့အခွင့်အရေးနဲ့ သက်ဆိုင်တဲ့ စာများကိုသာ မှတ်ပုံတင်ဆောင်ရွက်ခဲ့တဲ့အတွက် အရေအတွက်အားဖြင့်ဆိုတာ လျော့နည်း လာတယ်လို့ မြင်ရသော်လည်း အမှန်တကယ် တိုင်ကြားသူများအတွက် နစ်နာခြင်းမရှိအောင် ကျွန်တော်တို့ ဆောင်ရွက်ခဲ့ပါတယ်။ ကျွန်တော်တို့အနေနဲ့ အများပြည်သူများက တိုင်တန်းနိုင်ကြောင်းသိရှိစေဖို့အတွက် တိုင်ကြားနိုင် ပါသည်ဆိုတဲ့ ကြေညာချက်နဲ့ ကလေးသူငယ်အခွင့်အရေး ချိုးဖောက်ခြင်းခံရပါက တိုင်ကြားနိုင်ရေး အတွက် ကြေညာချက်များကို ရုပ်မြင်သံကြားအစီအစဉ်များကတစ်ဆင့် ကြေညာပေးဖို့ ညှိနှိုင်းဆောင်ရွက်ခဲ့ ပါတယ်။ ဆက်လက်ပြီး ၂၀၁ရ ခုနှစ်အတွင်းမှာ FM Radio များနဲ့ဆက်သွယ်ပြီး ကြေညာခြင်း၊ မြန်မာ နိုင်ငံတစ်ဝန်းလုံးရှိ အထွေထွေအုပ်ချုပ်ရေးဦးစီးဌာနရုံးများ၊ ရပ်ကွက်အုပ်ချုပ်ရေးမှူးရုံးများကို လက်ကမ်း၊ နံရံကပ်စာစောင်များ ဖြန့်ဝေပြီး အသိပေးနိုင်ဖို့ ကြိုးစားဆောင်ရွက်သွားမှာဖြစ်ပါကြောင်း တင်ပြလိုပါတယ်။ ပဋိပက္ခဖြစ်နေတဲ့ ဒေသများမှာ လူ့အခွင့်အရေးကိစ္စများနဲ့ ပတ်သက်ပြီး ကုစားနိုင်ရေးအတွက် ကျွန်တော်တို့ တတ်နိုင်သမျှ ကြိုးပမ်းဆောင်ရွက်ခဲ့ပါတယ်။ လုံခြုံရေး စိတ်မချရတဲ့အတွက် မသွားနိုင်ခဲ့တာ ဖြစ်ပါတယ်။ သို့ပေမယ့် ဘူးသီးတောင်အကျဉ်းထောင်ကို သွားရောက်ခဲ့ပြီး အကျဉ်းသားများရဲ့ လူ့အခွင့် အရေးဆိုင်ရာကိစ္စရပ်များကို တင်ပြဆောင်ရွက်ပေးခဲ့ပါတယ်။ အကျဉ်းသားတွေ မိသားစုနဲ့တွေ့ဆုံခွင့် ရရှိခဲ့ပြီး တရားရုံး ၁ ရုံးမှ ၃ ရုံးထိ တိုးချဲ့ပေးခဲ့တယ်လို့လည်း ကျွန်တော်တို့ သိရှိရပါတယ်။ ကျောက်ဖြူနဲ့ သံတွဲအကျဉ်းထောင်များကို သွားရောက်ကြည့်ရှုပြီး လူ့အခွင့်အရေးလိုအပ်ချက်များကို တာဝန်ရှိဝန်ကြီးဌာန များကို ပေးပို့အကြောင်းကြားခဲ့ပါတယ်။ အလားတူ ကချင်ပြည်နယ်မှာ လုံခြုံရေးတာဝန်ရှိတဲ့ ရဲအရာရှိများကို လူ့အခွင့်အရေးသင်တန်းများ ကျင်းပပေးခဲ့ပြီး မြစ်ကြီးနားအကျဉ်းထောင်ကို သွားရောက်စစ်ဆေးခဲ့ပါတယ်။ ကရင်ပြည်နယ်က မြေယာပြဿနာများ သွားရောက်လေ့လာစစ်ဆေးကာ ပြည်နယ်အစိုးရထံ အကြံပြုချက် များဖြင့် ပေးပို့တင်ပြခဲ့သလို အစိုးရဝန်ထမ်းများ၊ အရပ်ဖက်အဖွဲ့အစည်းများ၊ ပြည်သူများကိုလည်း လူ့အခွင့်အရေးအသိပညာပေး ဟောပြောပွဲများ ပြုလုပ်ခဲ့ပါတယ်။ ယခင်လက နမ္မတူမှာ တိုက်ပွဲရှောင်ဒုက္ခသည်စခန်းများကို သွားရောက်စစ်ဆေးရန် အစီအစဉ် ရှိခဲ့ပါတယ်။ ဒါပေမယ့်လို့ လုံခြုံရေးအခြေအနေမကောင်းဘူး ဆိုတဲ့အတွက်ကြောင့်မို့လို့ ခွင့်ပြုချက်မရရှိ ခဲ့ငြားသော်လည်း ယခုလုံခြုံရေးအခြေအနေ တိုးတက်ကောင်းမွန်လာတယ်ဆိုတာကို သိရတဲ့အတွက်ကြောင့် ကျွန်တော်တို့ မြန်မာနိုင်ငံအမျိုးသားလူ့အခွင့်အရေးကော်မရှင်က နောက်အပတ်ထဲမှာ သွားရောက်ပြီးတဲ့ အခါမှာ တိုက်ပွဲရှောင်ဒုက္ခသည်စခန်းများကို သွားရောက်စစ်ဆေးရန် စီစဉ်ဆောင်ရွက်နေတယ် ဆိုတဲ့ အကြောင်းကို လေးစားစွာ တင်ပြအပ်ပါတယ်။ ပြည်ထောင်စုလွှတ်တော် နာယကကြီးနဲ့ လွှတ်တော်ကိုယ်စားလှယ်များခင်ဗျား။ နိုင်ငံတကာ ဆက်ဆံရေးဆိုင်ရာ ဆွေးနွေးပွဲများနဲ့ပတ်သက်ပြီး တင်ပြပါမယ်။ ကုလသမဂ္ဂလူ့အခွင့်အရေးကောင်စီရဲ့ Universal Periodic Review လုပ်ငန်းစဉ်အရ မြန်မာနိုင်ငံအပေါ်အကြံပြု တိုက်တွန်းခဲ့တဲ့ ၂၈၁ ချက်အနက် မြန်မာနိုင်ငံက လက်ခံခဲ့တဲ့ ၁၆၆ ချက်ကို နိုင်ငံတော်အစိုးရက အကောင်အထည်ဖော်တဲ့နေရာမှာ အထောက် အကူဖြစ်စေဖို့ အရပ်ဘက်အဖွဲ့အစည်းတစ်ရပ်ဖြစ်တဲ့ The Lutheran World Federation နဲ့ ပူးပေါင်းပြီး “Universal Periodic Review-Myanmar” calè:oga sacpôjsəp:cs:goa GoaScossos jobb azdı သြဂုတ်လ ၉ ရက်နဲ့ ၁၀ ရက်နေ့များမှာ ကျင်းပခဲ့ပါတယ်။ ဒီဆွေးနွေးပွဲကို ပြည်သူ့လွှတ်တော်နဲ့ အမျိုးသား လွှတ်တော်ကိုယ်စားလှယ်များ၊ UPR လုပ်ငန်းစဉ် အကောင်အထည်ဖော်ဖို့ အဓိကသက်ဆိုင်တဲ့ အစိုးရဌာန/ အဖွဲ့အစည်းများက အဆင့်မြင့်အရာရှိများ တက်ရောက်ခဲ့ကြပြီး မည်သည့်ဌာန/အဖွဲ့အစည်းက မည်ကဲ့သို့၊ မည်သည့်ာလအတွင်း အကောင်အထည်ဖော် ဆောင်ရွက်သွားသင့်တယ် ဆိုတဲ့အချက်များကို နိုင်ငံတော်သမ္မတရုံးသို့ ပေးပို့တင်ပြခဲ့ပါတယ်။ နိုင်ငံအသီးသီးက အမျိုးသားလူ့အခွင့်အရေး အဖွဲ့အစည်းများဟာ မိမိတို့ အဖွဲ့အစည်းကို ကုလသမဂ္ဂ ပံ့ပိုးမှုနဲ့ ဖွဲ့စည်းထားတဲ့ အမျိုးသားလူ့အခွင့်အရေး အဖွဲ့အစည်းများဆိုင်ရာ နိုင်ငံတကာညှိနှိုင်းရေးကော်မတီ (ICC)ရဲ့ အဖွဲ့ဝင်အဖြစ်လက်ခံရန် လျှောက်ထားလေ့ရှိကြပါတယ်။ ယခုအခါမှာ ယင်း ICC ကို အမျိုးသား လူ့အခွင့်အရေးအဖွဲ့အစည်းများဆိုင်ရာ ကမ္ဘာ့အဖွဲ့ကြီး (GANHRI) လို့ အမည်ပြောင်းလဲပြီး ဒီအဖွဲ့ကြီးက နိုင်ငံအသီးသီးက အမျိုးသားလူ့အခွင့်အရေးအဖွဲ့အစည်းများကို Paris Principles နဲ့ ကိုက်ညီမှု ရှိ မရှိ လက်ခံစစ်ဆေးပါတယ်။ ကိုက်ညီမှုရှိတဲ့အဖွဲ့အစည်းကို အဆင့် “အေ” အဖြစ်လည်းကောင်း၊ အချို့အချက်များ ကိက်သီမလေး အချို့ အချက်များကို ကြိုက်သီရန်သိအပ်သေးတဲ့ အဖွဲ့အစည်းများကိုတော့ အဆင် “ဘီ” အဖြစ်လည်းကောင်း၊ ကိုက်ညီမှုမရှိသေးတဲ့ အဖွဲ့အစည်းများကို အဆင့် “စီ” အဖြစ်လည်းကောင်း သတ်မှတ် ပါတယ်။ တစ်ကမ္ဘာလုံးမှာ အမျိုးသားလူ့အခွင့်အရေး အဖွဲ့အစည်းပေါင်း ၁၂၁ ဖွဲ့ရှိပြီး ၂၀၁ရ ခုနှစ်၊ မေလအထိ “အေ” အဆင့် ၇၈ ဖွဲ့၊ “ဘီ” အဆင့် ၃၃ ဖွဲ့နဲ့ “စီ” အဆင့် ၁၀ ဖွဲ့ ရှိပါတယ်။ “အေ” အဆင့်အဖြစ် သတ်မှတ် ခံရတဲ့ အမျိုးသားလူ့အခွင့်အရေးအဖွဲ့အစည်းဟာ နိုင်ငံတကာနဲ့ ဒေသအတွင်း လူ့အခွင့်အရေးအဖွဲ့အစည်း များရဲ့ အစည်းအဝေးများကို ပါဝင်တက်ရောက် ဆွေးနွေးနိုင်ပြီး ဆန္ဒမဲပေးပိုင်ခွင့်ရှိပါတယ်။ ဒါ့အပြင် လူ့အခွင့် အရေးကောင်စီ အစည်းအဝေးများကိုတက်ရောက်ပြီး ပါဝင်ဆွေးနွေးခြင်း၊ အချက်အလက်တင်ပြခြင်းများ ပြုလုပ် နိုင်ပါတယ်။ “ဘီ” အဆင့် သတ်မှတ်ခံရတဲ့ အဖွဲ့အစည်းဟာ အဆိုပါအစည်းအဝေးများသို့ လေ့လာသူအဖြစ် တက်ရောက်ခွင့်ရှိပြီး ဆန္ဒမဲပေးပိုင်ခွင့်မရှိပါ။ လူ့အခွင့်အရေးကောင်စီ အစည်းအဝေးများကို တက်ရောက် ခွင့်တော့ရှိပါတယ်။ ပါဝင်ဆွေးနွေးခွင့်နဲ့ အချက်အလက်တင်ပြခွင့်ကို မရှိပါ။ “စီ” အဆင့်သတ်မှတ်ခံရတဲ့ အဖွဲ့အစည်းကတော့ အဆိုပါအစည်းအဝေးများကို ပါဝင်တက်ရောက်ခွင့်မရှိပါ။ မြန်မာနိုင်ငံ အမျိုးသား လူ့အခွင့်အရေးကော်မရှင်ဥပဒေမှာ လူ့အခွင့်အရေးနဲ့စပ်လျဉ်းတဲ့ ကောင်းမွန်တဲ့ကျင့်သုံးမှုပုံစံတွေ (Best Practices)ပါဝင်တယ်လို့ နိုင်ငံတကာလူ့အခွင့်အရေးဆိုင်ရာ ကျွမ်းကျင်သူပညာရှင်အချို့က သုံးသပ်မှုများ ရှိသလို ပါရီအခြေခံမူများနဲ့ အပြည့်အဝ ကိုက်ညီမှုမရှိသေးလို့ ဝေဖန်သုံးသပ်မှုများလည်း ရှိပါတယ်။ ၂၀၁၅ ခုနှစ်၊ နိုဝင်ဘာလ ၁၆ ရက်နေ့မှာ မြန်မာနိုင်ငံ အမျိုးသားလူ့အခွင့်အရေးကော်မရှင်ကို “ဘီ”အဆင့် သတ်မှတ်ခဲ့ပြီး ၂၀၁၆ ခုနှစ်၊ ဇန်နဝါရီလမှာ ကျင်းပတဲ့ ဗျူရိုအစည်းအဝေးက GANHRI အဖွဲ့ဝင်အဖြစ် လက်ခံခဲ့ပါတယ်။ အဆင့်သတ်မှတ်ရေးဆပ်ကော်မတီရဲ့ အစီရင်ခံစာမှာ """"ကော်မရှင်ကို ဥပဒေဖြင့် ဖွဲ့စည်းတည်ထောင်မှုကို ကြိုဆိုကြောင်း၊ လုပ်ငန်းတာဝန်များကို ဆောင်ရွက်ရာတွင် စိန်ခေါ်မှု များရှိသော်လည်း လူ့အခွင့်အရေးမြှင့်တင်ရေးကို စဉ်ဆက်မပြတ် ကြိုးပမ်းဆောင်ရွက်နေမှုများအတွက် ချီးကျူးပါကြောင်း၊ အထူးသဖြင့် လူ့အခွင့်အရေးကို လက်တွေ့ကျင့်သုံးရန် အဓိကကျသည့် ပုဂ္ဂိုလ်၊ အဖွဲ့အစည်းများသို့ လူ့အခွင့်အရေးပညာပေးရန် ညှိနှိုင်းစီစဉ်ဆောင်ရွက်မှုအတွက် ချီးကျူးပါကြောင်း"""" စသည်ဖြင့် ဖော်ပြထားပါတယ်။ ကော်မရှင်အား “ဘီ” အဆင့် သတ်မှတ်ခံရသော်လည်း “အေ” အဆင့် သတ်မှတ်ခံရရေးအတွက် ကြိုးစား ဆောင်ရွက်ရန် အခွင့်အလမ်းများရှိပါတယ်။ မိမိတို့ ကော်မရှင်ဖွဲ့စည်းမှုသက်တမ်းမှာ ဒေသတွင်း အခြားသော အမျိုးသားလူ့အခွင့်အရေးအဖွဲ့အစည်းများနှင့် နှိုင်းယှဉ်ပါက လွန်စွာနုနယ်သေးသော်လည်း လူ့အခွင့်အရေးမြှင့်တင်ရေးနှင့် ကာကွယ်ရေးလုပ်ငန်းများကို အစွမ်းကုန်ကြိုးပမ်း ဆောင်ရွက်နေတာဖြစ်တဲ့ အတွက် “အေ” အဆင့်သို့ တက်လှမ်းနိုင်မယ်လို့ ယုံကြည်ပါတယ်။ အချို့သော အမျိုးသားလူ့အခွင့်အရေး အဖွဲ့အစည်းတွေဟာ ကနဦးက “အေ” အဆင့် သတ်မှတ်ခံရပေမယ့် “ဘီ” အဆင့်သို့ လျှော့ချသတ်မှတ်ခံရတဲ့ သာဓကတွေလည်းရှိပါတယ်။ ဥပမာအားဖြင့် ထိုင်းနိုင်ငံ အမျိုးသားလူ့အခွင့်အရေးကော်မရှင်ဟာ ကနဦးက “အေ”အဆင့် သတ်မှတ်ခံရခဲ့ပေမယ့် ၂၀၁၅ ခုနှစ်မှာ “ဘီ” အဆင့်သို့ လျှော့ချသတ်မှတ်ခြင်း ခံခဲ့ရပါတယ်။ မြန်မာနိုင်ငံအမျိုးသားလူ့အခွင့်အရေး ကော်မရှင်အနေနဲ့ “ဘီ” အဆင့်မှ “အေ”အဆင့်သို့ တက်လှမ်း နိုင်ရေးဟာ ကော်မရှင်ရဲ့ လုပ်ဆောင်ချက်သာမက ကုလသမဂ္ဂ လူ့အခွင့်အရေးကောင်စီက ချမှတ်ထားတဲ့ မြန်မာနိုင်ငံနဲ့ပတ်သက်တဲ့ ဆုံးဖြတ်ချက်များ၊ မြန်မာနိုင်ငံလူ့အခွင့်အရေးအခြေအနေဆိုင်ရာ ကုလသမဂ္ဂ အထူးအစီရင်ခံစာတင်သွင်းသူရဲ့ သဘောထားအမြင်နဲ့ မြန်မာနိုင်ငံအစိုးရနဲ့ ကုလသမဂ္ဂ လူ့အခွင့်အရေး ဆိုင်ရာ မဟာမင်းကြီးရုံးတို့ရဲ့ ဆက်ဆံရေးကိစ္စရပ်များနဲ့ ဆက်နွယ်လျက်ရှိတယ်ဆိုတာကို တင်ပြလို မိမိတို့ မြန်မာနိုင်ငံအမျိုးသားလူ့အခွင့်အရေးကော်မရှင်အနေနဲ့တော့ မြန်မာနိုင်ငံမှာ လူ့အခွင့် အရေးကို လေးစားလိုက်နာမှုရှိတဲ့ အသိုက်အဝန်းတစ်ရပ် ပေါ်ပေါက်လာရေးအတွက် လူ့အခွင့်အရေး မြှင့်တင် ရေးနှင့် ကာကွယ်ရေးလုပ်ငန်းများကို တတ်စွမ်းသလောက် ကြိုးပမ်းအားထုတ် လုပ်ဆောင်လျက် ရှိပြီး GANHRI အဖွဲ့ကြီးတွင် “ဘီ” အဆင့်မှ “အေ” အဆင့်အဖွဲ့ဝင်ဖြစ်ရေးနဲ့ အမျိုးသားလူ့အခွင့်အရေး အဖွဲ့ အစည်းများဆိုင်ရာ အာရှ-ပစိဖိတ်ဖိုရမ်မှာ တင်းပြည့်အဖွဲ့ဝင်ဖြစ်ရေးအတွက် ဆက်လက်ကြိုးပမ်း ဆောင်ရွက် သွားမှာဖြစ်တယ် ဆိုတဲ့ကြောင်းကို တင်ပြလိုပါတယ်။ နာယကကြီးခင်ဗျား။ အမျိုးသမီးများအပေါ် အကြမ်းဖက်မှုနှင့် စပ်လျဉ်းလို့ UN Women အဖွဲ့နှင့် Gulê:o38:18:com “Workshop on Implementing UN Security Council Resolution 1325 on Women, Peace and Security and Related Resolution” ကို နေပြည်တော်မှာ (၂)ကြိမ် ကျင်းပ ခဲ့ပါတယ်။ အဲဒီဆွေးနွေးပွဲများကို လွှတ်တော်ကိုယ်စားလှယ်များ၊ အစိုးရဌာန/အဖွဲ့အစည်းများမှ အဆင့်မြင့် အရာရှိများနဲ့ မြန်မာနိုင်ငံ ငြိမ်းချမ်းရေး ပြန်လည်ဖော်ဆောင်ရေးလုပ်ငန်းဗဟိုဌာနမှ ကိုယ်စားလှယ်များ ပါဝင်တက်ရောက်ခဲ့ကြပြီး လုံခြုံရေးကောင်စီ ဆုံးဖြတ်ချက်အမှတ် (၁၃၂၅) မှာ ပါရှိတဲ့ ကိစ္စရပ်များကို ဆွေးနွေးခဲ့ကြပါတယ်။ အလုပ်ရုံဆွေးနွေးပွဲများအပြီးမှာ ကော်မရှင်နဲ့ UN Women တို့ ပူးပေါင်းပြီး ဆုံးဖြတ်ချက်အမှတ် (၁၃၂၅)နဲ့စပ်လျဉ်းတဲ့ အမျိုးသားအဆင့် ရှေ့လုပ်ငန်းစဉ်တစ်ရပ်ရေးဆွဲရန်၊ နိုင်ငံရေး လုပ်ငန်းစဉ်များနဲ့ အုပ်ချုပ်မှု လုပ်ငန်းစဉ်များမှာ အမျိုးသမီးများရဲ့ ဦးဆောင်မှုအခန်းကဏ္ဍကို တိုးမြှင့် ဆောင်ရွက်သွားရန်၊ အမျိုးသမီးများနှင့် မိန်းကလေးငယ်များအား အကြမ်းဖက်မှုပပျောက်ရေးအတွက် အသိပညာပေးမှုများ တိုးမြှင့်ဆောင်ရွက်ရန်နှင့် စွမ်းရည်တည်ဆောက်ခြင်းများ ဆောင်ရွက်သွားရန် အစ ရှိတဲ့ အကြံပြု တိုက်တွန်းချက်များပါရှိတဲ့ “Outcome Statement” ကို ထုတ်ပြန်နိုင်ခဲ့ပါတယ်။ ထို့အပြင် ၂၀၁၅ ခုနှစ်၊ မေလနှင့် ၂၀၁၆ ခုနှစ်၊ မေလအတွင်းက ဆွီဒင်နိုင်ငံမှာ ကျင်းပပြုလုပ် ခဲ့တဲ့ Security Council Resolution 1325 နဲ့စပ်လျဉ်းတဲ့ အလုပ်ရုံဆွေးနွေးပွဲများကို ကော်မရှင်မှ ကိုယ်စားလှယ်များ ပါဝင်တက်ရောက် ဆွေးနွေးခဲ့ကြပါတယ်။ ယင်းအလုပ်ရုံဆွေးနွေးပွဲရဲ့ နောက်ဆက်တွဲ project အနေနဲ့ အလုပ်ရုံဆွေးနွေးပွဲ တက်ရောက်ခဲ့တဲ့ ကော်မရှင်အဖွဲ့ဝင်များဟာ အရပ်ဘက်အဖွဲ့ အစည်းအချို့နဲ့ပူးပေါင်းပြီး ကရင်ပြည်နယ်၊ ဘားအံ၊ လှိုင်းဘွဲ့နဲ့ ကော့ကရိတ်မြို့များကို သွားရောက်ကာ ရပ်ကွက်/ကျေးရွာအုပ်ချုပ်ရေးမှူးများ၊ ရပ်ကွက်/ကျေးရွာနေ အမျိုးသား၊ အမျိုးသမီး ၁၂၀၀ ဦးခန့်ကို တွေ့ဆုံကာ လူ့အခွင့်အရေးနဲ့ အမျိုးသမီးအခွင့်အရေးများနဲ့စပ်လျဉ်းတဲ့ အသိပညာများ ရှင်းလင်းဖြန့်ဝေခြင်း၊ အမျိုးသမီးအခွင့်အရေးများ ဖောက်ဖျက်ခြင်းခံရရင် တိုင်ကြားနိုင်တဲ့ နည်းလမ်းတွေ၊ အမျိုးသမီးအခွင့်အရေး ဖောက်ဖျက်မှုပုံစံများ စတာတွေကို ရှင်းလင်းသင်ကြားခဲ့ပါတယ်။ ကော်မရှင်အနေနဲ့ နိုင်ငံတော်အစိုးရပိုင်းက (၆၄)ကြိမ်မြောက် CEDAW ကော်မတီအစည်း အဝေးမှာ မြန်မာနိုင်ငံရဲ့ စတုတ္ထနဲ့ ပဉ္စမအကြိမ် ပူးတွဲအစီရင်ခံစာ တင်သွင်းနိုင်ဖို့ ကော်မရှင်ရဲ့ လွတ်လပ်မှု အခြေခံပြီး ကူညီမှုများ ပြုလုပ်ပေးခဲ့ပါတယ်။ ဒါ့အပြင် CEDAW ကော်မတီသို့ ကော်မရှင်ရဲ့ သီးခြား အစီရင်ခံစာ တင်ပြနိုင်ရေးအတွက် အစိုးရမဟုတ်တဲ့ အဖွဲ့အစည်းတစ်ရပ်ဖြစ်တဲ့ Alliance for Gender Inclusion in the Peace Process နှင့် ကော်မရှင်ရုံးမှာ တွေ့ဆုံဆွေးနွေးခဲ့ပြီး ကော်မရှင်ရဲ့ သီးခြား အစီရင်ခံစာကို CEDAW ကော်မတီသို့ ပြုစုပေးပို့ခဲ့ပါတယ်။ ကော်မရှင်ရဲ့ သီးခြားအစီရင်ခံစာမှာ အဓိကအားဖြင့် ဥပဒေရေးရာကိစ္စရပ်များ ဆောင်ရွက်တဲ့ နေရာမှာ ကျား/မ တန်းတူညီမျှမှုကို ထည့်သွင်းစဉ်းစားသင့်ကြောင်း၊ အမျိုးသမီးများအပေါ် အကြမ်းဖက်မှုမှ ကာကွယ်တားဆီးရေးဆိုင်ရာ ဥပဒေတစ်ရပ်ပြဋ္ဌာန်းရန် လိုအပ်ကြောင်း၊ အမျိုးသမီးများဘဝ တိုးတက်မြင့်မား ရေးအတွက် အမျိုးသားအဆင့် မဟာဗျူဟာစီမံကိန်း (၂၀၁၃-၂၀၂၂) ကို ၂၀၁၃ ခုနှစ်၊ အောက်တိုဘာလ မှာ ချမှတ်ကျင့်သုံးလုပ်ဆောင်ခဲ့ပေမယ့် ရည်မှန်းချက်များကို ထိရောက်စွာ အကောင်အထည်ဖော် ဆောင်ရွက် နိုင်ရန်အတွက် နိုင်ငံရေးဆိုင်ရာ ရည်မှန်းချက်အသစ်တွေနဲ့ ကြိုးပမ်းအားထုတ် လုပ်ဆောင်မှုများ ပြုလုပ် သွားဖို့လိုအပ်ကြောင်း၊ မြန်မာနိုင်ငံအနေနဲ့ လူကုန်ကူးမှု တိုက်ဖျက်ရေးဆိုင်ရာ အာဆီယံကွန်ဗင်းရှင်းကို အတည်ပြု ပါဝင်ချုပ်ဆိုသွားရန် စဉ်းစားသင့်ကြောင်း၊ နိုင်ငံရေးဆွေးနွေးပွဲများနဲ့ အစိုးရယန္တရားများရှိ အဆင့်တိုင်းမှာ အမျိုးသမီးပါဝင်မှု ၃၀ ရာခိုင်နှုန်းအထိ တိုးမြှင့်သင့်ပါကြောင်း၊ မြန်မာနိုင်ငံအနေဖြင့် အမျိုးသမီးများအား နည်းမျိုးစုံဖြင့် ခွဲခြားမှုတိုက်ဖျက်ရေးဆိုင်ရာ နောက်ဆက်တွဲ သဘောတူစာချုပ်ကို ပါဝင်လက်မှတ်ရေးထိုးသင့်ကြောင်း၊ အမျိုးသမီးများအားနည်းမျိုးစုံဖြင့် ခွဲခြားမှုတိုက်ဖျက်ရေးဆိုင်ရာ သဘောတူစာချုပ်တွင် မြန်မာနိုင်ငံက ခြွင်းချက်ထားရှိတဲ့ အပိုဒ် ၂၉ ကို လက်ခံသင့်ကြောင်း အကြံပြု တင်ပြချက်များ ပါဝင်ပါတယ်။ အရှေ့တောင်အာရှ အမျိုးသားလူ့အခွင့်အရေး အဖွဲ့အစည်းများဖိုရမ်မှာ ကုလသမဂ္ဂက ချမှတ်ထားတဲ့ Sustainable Development Goals - SDGs၊ သက်ကြီးရွယ်အို အခွင့်အရေးကိစ္စရပ်များ၊ လူကုန်ကူးမှု တိုက်ဖျက်ရေးနဲ့ပတ်သက်ပြီးတော့ အာဆီယံကွန်ဗင်းရှင်းအပါအဝင် လူ့အခွင့်အရေးဆိုင်ရာကိစ္စရပ်များကို ကျယ်ကျယ်ပြန့်ပြန့် ဆွေးနွေးခဲ့ကြပါတယ်။ SDGs အကောင်အထည်ဖော်ဆောင်နိုင်ရေးအတွက် အသိ ပညာပေးမှုများ တိုးမြှင့်လုပ်ဆောင်ရန်၊ လူ့အခွင့်အရေးဗဟိုပြုချဉ်းကပ်မှုပုံစံများ တိုးမြှင့်လုပ်ဆောင်ရန် အတွက် အကြံပြုရန်၊ အကောင်အထည်ဖော်ဆောင်ရွက်မှုကို လေ့လာစောင့်ကြည့် သုံးသပ်ရန်အတွက် ယန္တရားတစ်ခု ဖွဲ့စည်းတည်ထောင်ရန်၊ မူဝါဒများနှင့်လုပ်ငန်းစဉ်များ ချမှတ်ရာတွင် လူ့အခွင့်အရေးထိခိုက်မှု များကို လေ့လာဆန်းစစ်မှုလုပ်ငန်းစဉ်များ ထည့်သွင်းသွားရန် သို့မဟုတ် ထည့်သွင်းရန် အဆိုပြုမှုများ ပြုလုပ်သွားရန် အစရှိတဲ့ အမျိုးသားလူ့အခွင့်အရေးအဖွဲ့အစည်းများရဲ့ အခန်းကဏ္ဍ၊ ရင်ဆိုင်ကြုံတွေ့နေရတဲ့ စိန်ခေါ်မှုတွေ၊ အားသာချက်၊ အားနည်းချက်တွေကို ဆွေးနွေးခဲ့ကြပါတယ်။ လူကုန်ကူးမှုတိုက်ဖျက်ရေး ဆိုင်ရာ အာဆီယံကွန်ဗင်းရှင်းနဲ့ပတ်သက်လို့ သက်ဆိုင်ရာ အစိုးရအဖွဲ့အစည်းမှ ကိုယ်စားလှယ်တစ်ဦးအား ဖိတ်ကြား၍ မြန်မာနိုင်ငံအနေနဲ့ လူကုန်ကူးမှုတိုက်ဖျက်ရေးနှင့်ပတ်သက်ပြီး ဆောင်ရွက်ချက်များကို ဖိုရမ်အဖွဲ့ဝင်များအား ဆွေးနွေးပြောကြားခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ဆက်လက်ပြီး စီမံရေးရာနဲ့ ဘဏ္ဍာရေးရာကိစ္စရပ်များကို ဆက်လက်ပြီးတော့ တင်ပြခွင့်ပြုပါခင်ဗျား။ ကော်မရှင်ရုံးဟာကျဉ်းပြီး အခြားအဖွဲ့အစည်းတစ်ခုနဲ့ ပူးတွဲနေရတဲ့အတွက် ဝန်ထမ်းများတိုးမြှင့်ခန့်အပ်ဖို့ အခက်အခဲဖြစ်နေတာကို ရုံးနေရာတိုးချဲ့ ရရှိရေး နိုင်ငံတော်က ဖြည့်ဆည်းအကောင်အထည်ဖော်ပေးသင့်ပါကြောင်း လွှတ်တော် ကိုယ်စားလှယ်ကြီးရဲ့ အကြံပြုတင်ပြချက်အပေါ် ကော်မရှင်အနေနဲ့ ကျေးဇူးတင်စွာဖြင့် ကြိုဆိုထောက်ခံ ပါကြောင်း တင်ပြအပ်ပါတယ်။ နောက်တစ်ခုက ကော်မရှင်ရဲ့ ၂၀၁၆-၂၀၁ရ ဘဏ္ဍာရေးနှစ် ဧပြီလမှ ဒီဇင်ဘာလအတွင်း ခွင့်ပြုပြီး သုံးစွဲငွေမှ ပိုလျှံငွေကျန်ရှိခြင်းကတော့ ကော်မရှင်အဖွဲ့စည်းစဉ်က အဖွဲ့ဝင်(၁၁)ဦးနဲ့ ဖွဲ့စည်းခဲ့ရာကနေပြီးတော့ အဖွဲ့ဝင် (၄)ဦးက အောက်တိုဘာလမှာ မိမိတို့သဘောဆန္ဒအလျောက် နုတ်ထွက်သွားတဲ့အတွက် ၎င်းတို့ရဲ့ စရိတ်ချီးမြှင့်ငွေနဲ့ အဆောင်အယောင်ဥပဒေအရ ခံစားခွင့်ရှိသည့် အသုံးစရိတ်များ ပိုလျှံကျန်ရှိခြင်း၊ ၂၀၁၆-၂၀၁ရ ခု ဘဏ္ဍာရေးနှစ်အတွင်း ရုံးချုပ်နှင့် ရုံးခွဲများအတွက် ဝန်ထမ်း ၈၁ ဦး အတွက် လစာငွေများ ထည့်သွင်းတောင်းခံခဲ့ပေမယ့် ဝန်ထမ်းများရုံးထိုင်ရန် ရုံးချုပ်တွင် နေရာအခက်အခဲရှိ၍ မခန့်နိုင်ခဲ့တဲ့ အတွက်ကြောင့် ရုံးခွဲများအတွက် ဝန်ထမ်းများကိုလည်း ၂၀၁ရ ခုနှစ်၊ မတ်လမှသာ ခန့်အပ်နိုင်ခဲ့တာကြောင့် ဝန်ထမ်း ၂၁ ဦးအတွက် လစာငွေပိုလျှံကျန်ရှိခြင်း၊ ပြည်တွင်းခရီးစဉ်များတွင် ချွေတာသုံးစွဲခဲ့သဖြင့် ခန့်မှန်း အသုံးစရိတ်ထက် လျော့နည်းခဲ့ခြင်း၊ ကော်မရှင်စရိတ်နဲ့ သွားရောက်ဖို့ လျာထားတဲ့ ပြည်ပအစည်းအဝေး ခရီးစဉ်အချို့ မကျင်းပဖြစ်ခြင်း၊ အစည်းအဝေးပြုလုပ်ရန်လျာထားတဲ့ နိုင်ငံပြောင်းလဲခြင်း ဥပမာဝေးလံတဲ့ မွန်ဂိုလီးယားနိုင်ငံအစား နီးကပ်တဲ့ ထိုင်းနိုင်ငံသို့ သွားရောက်ခြင်း၊ အစည်းအဝေးတက်ရောက်တဲ့ လူဦးရေ လျော့သွားခဲ့ခြင်းနဲ့ ဖိတ်ကြားတဲ့အဖွဲ့အစည်းရဲ့ စရိတ်ဖြင့်သွားရောက်ခဲ့ခြင်းတို့ကြောင့် ဖြစ်ပါတယ်။ ပြည်ထောင်စုလွှတ်တော် နာယကကြီးခင်ဗျား။ လွှတ်တော်ကိုယ်စားလှယ်များ အကြံပြု ထောက်ပြ ဆွေးနွေးခဲ့တဲ့အချက်များကို ပြန်လည်ရှင်းလင်း တင်ပြပြီးဖြစ်ပါတယ်။ လာမယ့် ၂၀၁ရ ခုနှစ်၊ အစီရင်ခံစာမှာ ကိုယ်စားလှယ်ကြီးများရဲ့ အကြံပြုချက်များကို အလေးအနက်ထားပြီး ရေးဆွဲတင်ပြသွားမှာဖြစ်ပါကြောင်း တင်ပြရင်း မြန်မာနိုင်ငံအမျိုးသားလူ့အခွင့်အရေးကော်မရှင်ရဲ့ ၂၀၁၆ ခုနှစ်၊ အစီရင်ခံစာကို မှတ်တမ်းတင် ပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ မြန်မာနိုင်ငံ အမျိုးသားလူ့အခွင့်အရေး ကော်မရှင်ရဲ့ ၂၀၁၆ ခုနှစ်၊ နှစ်ပတ်လည် အစီရင်ခံစာအပါအဝင် လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်ရဲ့ ပြန်လည်ရှင်းလင်း တင်ပြချက် များကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</report>
<report>
<title>ပြည်ထောင်စုစာရင်းစစ်ချုပ်ရုံးမှ ပေးပို့သော ၂၀၁၅ -၂၀၁၆ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံး ဆိုင်ရာဥပဒေပါ ပြည်ထောင်စု၏အရအသုံးစာရင်းများ စစ်ဆေးချက်အစီရင်ခံစာနှင့်စပ်လျဉ်း၍ ပြည်ထောင်စုစာရင်းစစ်ချုပ်ရုံးက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၅ -၂၀၁၆ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေပါ ပြည်ထောင်စု၏ အရအသုံး စာရင်းများ စစ်ဆေးချက်အစီရင်ခံစာကို ပြည်ထောင်စုအစိုးရအဖွဲ့ရုံးမှ ၂၉-၃-၂၀၁ရ ရက်စွဲပါစာအမှတ်၊ ၂၂/၃၀၅-(၁၈-ပထစ)/အဖရ(၂၀၁၇)ဖြင့် ပြည်ထောင်စုလွှတ်တော်သို့ ပေးပို့ထားပါတယ်။ အထက်ပါကိစ္စနဲ့ စပ်လျဉ်းပြီး သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က လွှတ်တော်သို့ ရှင်းလင်းတင်ပြဖို့ ဖြစ်ပါတယ်။</speech>
<speech><agency id="9">ဦးမော်သန်း(ပြည်ထောင်စုစာရင်းစစ်ချုပ်၊ ပြည်ထောင်စုစာရင်းစစ်ချုပ်ရုံး)</agency>လေးစား အပ်ပါသော ပြည်ထောင်စုလွှတ်တော် နာယကကြီးနဲ့ လွှတ်တော်အကြီးအကဲများ၊ ပြည်ထောင်စုလွှတ်တော် ကိုယ်စားလှယ်ကြီးများ၊ ပြည်ထောင်စုအဆင့် ပုဂ္ဂိုလ်များအားလုံး မင်္ဂလာအပေါင်းနှင့် ပြည့်စုံပါစေလို့ ဂါရဝပြုအပ်ပါတယ်။ ကျွန်တော်ကတော့ ပြည်ထောင်စုစာရင်းစစ်ချုပ် ဦးမော်သန်း ဖြစ်ပါတယ်။ ပြည်ထောင်စု စာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာကို အကျဉ်းချုပ်ရှင်းလင်း တင်ပြမှာဖြစ်ပါတယ်။ Power Point သုံးခွင့်ပြုပါခင်ဗျား။ အစီရင်ခံစာအား ရှင်းလင်းတင်ပြခြင်းမပြုမီ ပြည်ထောင်စုစာရင်းစစ်ချုပ်ရုံး၏ စစ်ဆေးရေးလုပ်ငန်းများ ဆောင်ရွက်နေမှုကို ဦးစွာအနည်းငယ် ရှင်းလင်းတင်ပြလိုပါတယ်။ ပြည်ထောင်စုစာရင်းစစ်ချုပ်ရုံးရဲ့ ဆောင်ပုဒ်မှာ """"စစ်ဆေးခြင်းဖြင့် ပြည့်အကျိုးဆောင်အံ့"""" ဖြစ်ပါတယ်။ ပြည်ထောင်စုစာရင်းစစ်ချုပ်ရုံးဟာ တိုင်းပြည်နဲ့ ပြည်သူလူထုအကျိုးကို စစ်ဆေးခြင်းလုပ်ငန်းဖြင့် ဖော်ဆောင်လျက်ရှိပါတယ်။ တိုင်းပြည်၏ ပြုပြင်ပြောင်းလဲရေးဖြစ်တဲ့ နိုင်ငံရေး၊ စီးပွားရေး၊ လူမှုရေး၊ အုပ်ချုပ်ရေး ပြုပြင်ပြောင်းလဲမှု များမှာ အစိတ်အပိုင်းတစ်ခုအဖြစ် ပါဝင်ဆောင်ရွက်နေတဲ့ နိုင်ငံပိုင်ကဏ္ဍနဲ့ ပုဂ္ဂလိကကဏ္ဍ စာရင်းစစ်များအပေါ် ပြည်သူများ၏မျှော်မှန်းချက်ဟာ ပိုမိုမြင့်မားလာလျက်ရှိပါတယ်။ ပြည်ထောင်စုစာရင်းစစ်ချုပ်ရုံးသည် ဘဏ္ဍာရေး စာရင်းစစ်ဆေးခြင်း (Financial Audit)၊ စည်းမျဉ်းစည်းကမ်း လိုက်နာမှုစစ်ဆေးခြင်း (Compliance Audit) အပြင် လုပ်ငန်းဆောင်ရွက်မှုစစ်ဆေးခြင်း (Performance Audit)ကို အဓိကအလေးထား ဆောင်ရွက်လျက် ရှိပါတယ်။ နာယကကြီးခင်ဗျား။ လုပ်ငန်းဆောင်ရွက်မှုစစ်ဆေးခြင်းမှာ ပြည်သူများထံမှ ကောက်ခံရရှိတဲ့ အခွန် အကောက်များဖြင့်သုံးစွဲတဲ့ အစိုးရဌာနများ၏ သုံးစွဲငွေများသည် တန်ရာတန်ဖိုးရရှိမှုရှုထောင့် (Value for Money)ဖြင့် စစ်ဆေးခြင်း၊ ခြိုးခြံချွေတာမှု၊ ထိရောက်အောင်မြင်မှု၊ စွမ်းဆောင်ရည်ရှိမှု စသည့်အမြင် များဖြင့် စစ်ဆေးလျက်ရှိပါတယ်။ ထို့အပြင် Risk based Audit အမြင်ဖြင့်လည်းပဲ စစ်ဆေးလျက် ရှိပါတယ်။ တိုင်းဒေသကြီး/ ပြည်နယ်စာရင်းစစ်ချုပ်များနဲ့ လုပ်ငန်းညှိနှိုင်း အစည်းအဝေးပွဲများပြုလုပ်ပြီး ဖော်ပြပါစစ်ဆေးရေး ဦးတည်ချက်များဖြင့် တိုင်းဒေသကြီး/ ပြည်နယ်အပါအဝင် ဒေသများတွင်လည်း စစ်ဆေးလျက်ရှိပါတယ်။ လုပ်ငန်းဆောင်ရွက်မှု စာရင်းစစ်ဆေးခြင်းကို ဆောင်ရွက်၍ အစီရင်ခံစာ ထုတ်ပြန်သည့်အခါ အစီရင်ခံစာတွင် ဌာနကချမှတ်ထားသည့် ရည်မှန်းချက်များနဲ့ အကောင်အထည်ဖော်မှုများ၊ သွင်းအားစုများ ရယူခြင်း၊ ထိန်းသိမ်းစောင့်ရှောက်ခြင်းများ၊ စည်းမျဉ်းစည်းကမ်းပြဌာန်းချက်များ အလေးထားလိုက်နာမှု၊ လေလွင့်မှုနှင့် ဆုံးရှုံးမှုမဖြစ်ပွားရအောင် ကာကွယ်စောင့်ရှောက်မှုနဲ့ အသုံးစရိတ်များကို မလိုလားအပ်သည့် ကိစ္စရပ်များတွင်မသုံးစွဲဘဲ၊ လိုသည်ထက် ပိုမိုမသုံးစွဲဘဲ ခြိုးခြံချွေတာပြီး ကုန်ကျစရိတ် သက်သာစွာ ကျခံ သုံးစွဲနိုင်မှုများ၊ တင်ဒါခေါ်ယူခြင်း၊ ပစ္စည်းများဝယ်ယူခြင်းများတွင် ထိရောက်ခိုင်မာသည့်စနစ်များ ဖြစ်ပေါ် လာစေရေးနဲ့ တည်ဆောက်ရေးလုပ်ငန်းများကို အရည်အသွေး၊ စံချိန်စံညွှန်းမီ ခိုင်ခန့်ပြီး ကုန်ကျသလောက် အကျိုးဖြစ်ထွန်းစေရေးတို့အတွက် အလေးထားပြီး စစ်ဆေးရေးသားပါတယ်။ ဆောင်ရွက်မယ့်လုပ်ငန်းများနှင့် ဆောင်ရွက်နိုင်မှုများကို နှိုင်းယှဉ်သုံးသပ်၍ လုပ်ငန်းထိရောက်အောင်မြင်မှုများ၊ လုပ်ငန်းဆောင်ရွက်မှု အကျိုး ရလဒ်များသည် ဌာန၏ မူလရည်မှန်းချက်များကို ရရှိအောင်ဆောင်ရွက်နိုင်သည့် စွမ်းဆောင်ရည်ရှိလာစေရေး၊ လုပ်ငန်းဆောင်ရွက်ချက်များသည် ပြည်သူအတွက် အကျိုးဖြစ်ထွန်းစေရေးနဲ့ ပြည်သူ့ဘဏ္ဍာ ငွေကြေးစီမံ ခန့်ခွဲမှုများ ပိုမိုကောင်းမွန်လာစေရေးအတွက် သုံးသပ်ရေးသားဖော်ပြပါတယ်။ ပြည်ထောင်စုစာရင်းစစ်ချုပ်ရုံးသည် လုပ်ငန်းဆောင်ရွက်မှု စစ်ဆေးခြင်းအတွက် ကျွမ်းကျင်ဝန်ထမ်း အကန့်အသတ်ရှိခြင်း၊ လေ့လာသင်ကြားရေးအတွက် ဘတ်ဂျက်အကန့်အသတ်ရှိခြင်း၊ ယခင်စစ်ဆေးခဲ့သည့် ဘဏ္ဍာရေးနှစ် စာရင်းစစ်ဆေးခြင်းနှင့် ဥပဒေစည်းမျဉ်းစည်းကမ်း လိုက်နာမှုစစ်ဆေးခြင်းမှ လုပ်ငန်း ဆောင်ရွက်မှု စစ်ဆေးခြင်းသို့ ချဲ့ထွင်ဆောင်ရွက်ခြင်း၊ သတင်းအချက်အလက် စုဆောင်းမှုအတွက် စွာယူရခြင်း၊ အစိုးရအဖွဲ့အစည်းများတွင် ၎င်းတို့၏လုပ်ဆောင်ချက်အား တိုင်းတာရန်စံများ၊ မှတ်ကျောက် များ သတ်မှတ်ပြဋ္ဌာန်းမှု မရှိသေးခြင်းစသည့် အခက်အခဲ၊ အကန့်အသတ်များရှိနေသဖြင့် လုပ်ငန်း ဆောင်ရွက်မှု စာရင်းစစ်ဆေးရာတွင် မြန်ဆန်စွာဆောင်ရွက်နိုင်ရန် လိုအပ်ချက်များရှိနေပါသေးသည်။ ဌာန/အဖွဲ့အစည်းတစ်ခုချင်း၏ လုပ်ငန်းစာရင်းများကို ၁၀၀ ရာခိုင်နှုန်းအပြည့် စစ်ဆေးနိုင်ခြင်း မရှိဘဲ လိုအပ်မှု၊ အရေးပါမှုကို ကြည့်ရှုပြီးစစ်ဆေးသည့် အတိုင်းအတာပမာဏကို ကောက်နုတ်စစ်ဆေးသည့် နည်းလမ်းဖြင့် စစ်ဆေးခဲ့ပါတယ်။ ပြည်ထောင်စုစာရင်းစစ်ချုပ်ဥပဒေအရ ၂၀၁၅-၂၀၁၆ ဘဏ္ဍာရေးနှစ်အတွက် ရသုံးစာရင်းများ စစ်ဆေးခြင်းနဲ့အတူ ဌာန/အဖွဲ့အစည်းများရဲ့ လုပ်ငန်းဆောင်ရွက်မှုများကိုပါ စစ်ဆေး အစီရင်ခံတဲ့ အစီရင်ခံစာနဲ့ ပြည်ထောင်စုလွှတ်တော် ဖွံ့ဖြိုးမှုဆိုင်ရာစစ်ဆေးချက် အစီရင်ခံစာ (၂)စောင်ကို ထုတ်ပြန်ခဲ့ပါတယ်။ နာယကကြီးခင်ဗျား။ ၂၀၁၅-၂၀၁၆ ဘဏ္ဍာရေးနှစ် မတ်လ(အပြီးသတ်)အတွက် ပြည်ထောင်စု ဘဏ္ဍာရန်ပုံငွေ လစဉ်စာရင်းများကို ၂၀၁၆ ခုနှစ်၊ သြဂုတ်လမှာ ရရှိခဲ့သော်လည်း စစ်ဆေးတွေ့ရှိချက် အစီရင် ခံစာကို ပိုမိုပြည့်စုံစေဖို့ ရှေ့ပြေးအမှန်စာရင်းနဲ့ အမှန်စာရင်းများရရှိတဲ့ ၈-၃-၂၀၁ရ ရက်အထိ စောင့်ဆိုင်းပြီး စစ်ဆေးခဲ့ရသဖြင့် ဤအစီရင်ခံစာကို ၂၀၁ရ ခုနှစ်၊ မတ်လရောက်မှသာ အစီရင်ခံတင်ပြနိုင်ခြင်း ဖြစ်ပါတယ်။ နာယကကြီးခင်ဗျား။ အစီရင်ခံစာတွင်ပါဝင်တဲ့ အပိုင်းများနှင့်တင်ပြမှုပုံစံကို တင်ပြပါမယ်။ စစ်ဆေး တွေ့ရှိချက် အစီရင်ခံစာမှာ ဝန်ကြီးဌာန၊ အဖွဲ့ အစည်းများရဲ့ လုပ်ငန်းဆောင်ရွက်ချက်များ၊ ဖြစ်ပေါ်လျက် ရှိသည့် အခြေအနေများကိုဖော်ပြပြီး အားနည်းချက်၊ အားသာချက်များ သုံးသပ်အကြံပြုချက်များဖြင့် တင်ပြ ထားပါတယ်။ အမျိုးသားစီမံကိန်းအပေါ် ကဏ္ဍအလိုက် အကောင်အထည်ဖော်မှု။ အစီရင်ခံစာ အပိုင်း(၁)တွင် အမျိုးသားစီမံကိန်းအပေါ် ကဏ္ဍအလိုက် အကောင်အထည်ဖော်မှုကို ဖော်ပြထားပါတယ်။ ၂၀၁၅-၂၀၁၆ ခုနှစ်မှာ လယ်ယာကဏ္ဍကြီး၊ စက်မှုကဏ္ဍကြီးနဲ့ ဝန်ဆောင်မှုကဏ္ဍကြီး (၃)ရပ်လုံးမှာ ယခင်နှစ်များကထက် တိုးတက်မှုရရှိကြောင်း တွေ့ရပါတယ်။ လယ်ယာကဏ္ဍကြီးမှာပါဝင်တဲ့ သစ်တောကဏ္ဍနဲ့ စွမ်းအင်ကဏ္ဍကြီး တွင် ပါဝင်သည့် စွမ်းအင်ကဏ္ဍ၏ အကောင်အထည်ဖော်မှုများမှာ ယခင်နှစ်ကထက် လျော့နည်းခဲ့ပါတယ်။ နာယကကြီးခင်ဗျား။ အခွန်အကောက်ဥပဒေအပေါ် အကောင်အထည်ဖော်မှု။ အခွန်အကောက် ဥပဒေအပေါ် အကောင်အထည်ဖော်မှုကို အစီရင်ခံစာအပိုင်း(၂)မှာ ဖော်ပြထားပါတယ်။ ၂၀၁၅-၂၀၁၆ ခုနှစ် တွင် အခွန်အကောက်ရငွေနဲ့ GDP အချိုးမှာ ယခင်နှစ်ကထက် ကျဆင်းသွားခဲ့၍ ယင်းသို့ကျဆင်းရ ခြင်းမှာ ၂၀၁၅-၂၀၁၆ ခုနှစ်မှစ၍ တိုင်းဒေသကြီး/ ပြည်နယ်များသို့ အခွန်ဝေစုများ ခွဲဝေပေးရခြင်းကြောင့် ဖြစ်ပါတယ်။ ကုန်သွယ်လုပ်ငန်းခွန်နဲ့ တံဆိပ်ခေါင်းခွန်များ ယခင်နှစ်များကထက် ပိုမိုရရှိခဲ့ပါတယ်။ ရသုံးမှန်းခြေငွေစာရင်းအကောင်အထည်ဖော်မှု။ ရသုံးမှန်းခြေငွေစာရင်း အကောင်အထည်ဖော်မှုကို အစီရင်ခံစာ အပိုင်း(၃)တွင် ဖော်ပြထားပါတယ်။ ၂၀၁၅-၂၀၁၆ ခုနှစ် နိုင်ငံတော်၏ ဘတ်ဂျက်လိုငွေမှာ ကျပ် ၃,၀၃၀.၀၃၈ ဘီလီယံဖြစ်ပြီးတော့ GDP တန်ဖိုးမှာ ကျပ် ၇၃,၃၁၄.၃၃၂ ဘီလီယံ ဖြစ်ပါတယ်။ လိုငွေနှင့် GDP အချိုးမှာ ၄.၁၃ ရာခိုင်နှုန်း ဖြစ်ပါတယ်။ ပြည်ထောင်စုလွှတ်တော်မှ သဘောတူညီထားသည့် ဘတ်ဂျက်လိုငွေနှင့် GDP အချိုး ၅ ရာခိုင်နှုန်းအောက်ရှိကြောင်း တင်ပြအပ်ပါတယ်။ နိုင်ငံတော်၏ လိုငွေနှင့် ဖြည့်ဆည်းဖို့ ပြည်တွင်းပြည်ပမှ ချေးယူရရှိနိုင်သည့်ပမာဏကို ၂၀၁၅ ခုနှစ်မှာ ကျပ် ၃,၉၀၀ ဘီလီယံ သတ်မှတ် ခဲ့ပါတယ်။ ယခင်နှစ်က ကျပ် ၃,၆၀၀ ဘီလီယံ သတ်မှတ်ခဲ့တဲ့အတွက် ၂၀၁၅ ခုနှစ်မှာ ယခင်နှစ်ကထက် ကျပ် ၃၀၀ ဘီလီယံ တိုးမြင့်ခဲ့ပါတယ်။ ပြည်တွင်းပြည်ပ အမှန်ချေးယူငွေမှာ ကျပ် ၅၇၆၈.၂၉၈ ဘီလီယံ ဖြစ်သဖြင့် အရအသုံးဆိုင်ရာ ဥပဒေပြဋ္ဌာန်းချက်ထက် ကျပ် ၁,၉၀၀ ဘီလီယံ ပိုမိုခဲ့ပါတယ်။ ၂၀၁၅-၂၀၁၆ ဘဏ္ဍာရေး နှစ်တွင် နိုင်ငံတော်စာရင်း၏ အမှန်လိုငွေဖြည့်ဆည်းမှုမှာ ဘဏ္ဍာရေး ၅ နှစ်အတွင်း အများဆုံး ဖြစ်ပါတယ်။ ဘဏ္ဍာရေး ၅ နှစ်အတွက် နိုင်ငံတော်၏ အမှန်လိုငွေဖြည့်ဆည်းမှု ကျပ် ၇,၄၄၄.၅၆၉ ဘီလီယံတွင် ယခင် ၄ နှစ် စုစုပေါင်းရဲ့ လိုငွေဖြည့်ဆည်းမှု၏ ၅၆.၅၂ ရာခိုင်နှုန်း၊ ကျပ် ၄,၂၀၇.၆၇၀ ဘီလီယံဖြစ်ပြီး၊ ၂၀၁၅-၂၀၁၆ ဘဏ္ဍာရေးနှစ်မှာမူ ၅ နှစ်စုစုပေါင်း လိုငွေဖြည့်ဆည်းမှု၏ ၄၃.၄၈ ရာခိုင်နှုန်း၊ ကျပ် ၃,၂၃၆.၈၉၉ ဘီလီယံ ဖြစ်ပါတယ်။ ၂၀၁၅-၂၀၁၆ ခုနှစ် သာမန်ရငွေမှာ ရှေ့ပြေးအမှန်စာရင်းအရ ယခင်နှစ်ကထက် ကျပ် ၉၇၂.၄၈၉ ဘီလီယံ လျော့နည်းခဲ့ပါတယ်။ သာမန်သုံးငွေမှာ ရှေ့ပြေးအမှန်စာရင်းအရ ဘဏ္ဍာရေးနှစ် ၅ နှစ် အတွင်း အများဆုံးဖြစ်ခဲ့ပါတယ်။ ငွေလုံးငွေရင်းသုံးငွေမှာ ဘဏ္ဍာရေးနှစ် ၅ နှစ်အတွင်း အများဆုံးဖြစ်ပြီး ယခင် နှစ်ထက် ကျပ် ၁၇၁.၄၇၄ ဘီလီယံ ပိုမိုသုံးစွဲခဲ့ပါတယ်။ နာယကကြီးခင်ဗျား။ ထောက်ပံ့သုံးစွဲငွေမှာ ဘဏ္ဍာရေးနှစ် ၅ နှစ်အတွင်း အများဆုံးဖြစ်ပါတယ်။ ယင်းတွင် ပြည်ထောင်စုအဆင့် အဖွဲ့အစည်းများသို့ ၁၇.၅၃ ရာခိုင်နှုန်းနှင့် တိုင်းဒေသကြီး/ ပြည်နယ်များသို့ ၈၂.၄ရ ရာခိုင်နှုန်း အသီးသီးထောက်ပံ့ခဲ့ပါတယ်။ တိုင်းဒေသကြီး/ ပြည်နယ်များသို့ ရာခိုင်နှုန်းဖြင့် လိုငွေ ထောက်ပံ့ပေးခြင်းထက် လုပ်ပိုင်ခွင့်များ ပိုမိုပေးခြင်းဖြင့် ပြည်ထောင်စုအပေါ် မှီခိုရမှုလျော့နည်းပြီး တိုင်း ဒေသကြီး/ ပြည်နယ်များ၏ စွမ်းဆောင်ရည်မြင့်မားစွာ လုပ်ကိုင်ဆောင်ရွက်နိုင်ပါက ပြည်ထောင်စုမှ ထောက်ပံ့ငွေများ လျှော့ချနိုင်မည်ဖြစ်ပါတယ်။ ကာကွယ်ရေးကဏ္ဍ၏စရိတ်ဟာ ပညာရေးနဲ့ ကျန်းမာရေး ကဏ္ဍနှစ်ရပ်ရဲ့ စရိတ်ထက်များနေကြောင်းတွေ့ရှိရပြီး ပညာရေးကဏ္ဍနှင့် ကျန်းမာရေးကဏ္ဍ စရိတ်များကိုလည်း ပိုမိုတိုးမြှင့်ပေးသင့်ပါတယ်။ ဖြည့်စွက်ခွင့်ပြုငွေတောင်းခံမှုမှာ ဘဏ္ဍာရေးနှစ် ၅ နှစ်အတွင်း ၂၀၁၅-၂၀၁၆ ခုနှစ်များမှာ အများဆုံးဖြစ်ပါတယ်။ ဝန်ကြီးဌာန၊ အဖွဲ့အစည်း ၁၂ ခုမှာ ဖြည့်စွက်ခွင့်ပြုငွေကို မူလခွင့်ပြု ငွေ၏ ၁၀ ရာခိုင်နှုန်းကျော် တောင်းခံခဲ့ကြောင်း တွေ့ရှိရပါတယ်။ ၂၀၁၅-၂၀၁၆ ဘဏ္ဍာရေးနှစ်အတွက် ပြည်သူ့ ကြွေးမြီနှင့် GDP အချိုးမှာ ၃၈.၁ ရာခိုင်နှုန်းရှိပြီး ဘဏ္ဍာရေးနှစ် ၅ နှစ်အတွင်း အများဆုံးဖြစ်ပါတယ်။ ၂၀၁၅-၂၀၁၆ ဘဏ္ဍာရေးနှစ်ရဲ့ ပြည်တွင်းကြွေးမြီနှင့် GDP အချိုးမှာ ၂၁.၄၀ ရာခိုင်နှုန်းခန့်ရှိပြီး ပြည်ပ ကြွေးမြီနှင့် GDP အချိုးမှာ ၁၆.၇၀ ရာခိုင်နှုန်းရှိပါတယ်။ ဌာနအဖွဲ့အစည်းများ၏ (၅)နှစ်အတွင်း လုပ်ငန်းဆောင်ရွက်မှု၊ ဝန်ကြီးဌာန(၁၈)ခု၊ နေပြည်တော် ကောင်စီ၊ မြန်မာနိုင်ငံတော်ဗဟိုဘဏ်၊ နေပြည်တော်စည်ပင်သာယာရေးကော်မတီ၊ အဂတိလိုက်စားမှု တိုက်ဖျက်ရေးကော်မရှင်၊ မြန်မာနိုင်ငံအမျိုးသား လူ့အခွင့်ရေးကော်မရှင်တို့၏ ၅ နှစ်တာကာလအတွင်း လုပ်ငန်းဆောင်ရွက်တိုးတက်မှုများကို အစီရင်ခံစာအပိုင်း ၄ မှာ ဖော်ပြပါတယ်။ နာယကကြီးခင်ဗျား။ ဌာန၊ အဖွဲ့အစည်းများ အလိုက် စစ်ဆေးတွေ့ရှိချက်များ တင်ပြမှာဖြစ်ပါတယ်။ အစီရင်ခံစာအပိုင်း ၅ မှာ ဌာန၊ အဖွဲ့အစည်းများရဲ့ လုပ်ငန်းဆောင်ရွက်မှုများမှ ထူးခြားသည့်အခြေအနေ၊ အကြောင်းအရာတစ်ခုစီ စုစည်းဖော်ပြထားရာ အကြောင်းအရာ ၇၅ ခု၏ လုပ်ငန်းဆောင်ရွက်မှု အခြေအနေများမှ ထူးခြားချက်များကို အစီရင်ခံစာမှာ တင်ပြထားပါတယ်။ ကိုယ်ပိုင်ဘဏ္ဍာရန်ပုံငွေဖြင့် finnfomonosni sinceria Cenon femmes encome off ရေကြောင်း၊ မြန်မာ့သင်္ဘောကျင်း၊ ရန်ကုန်မြို့တော် လျှပ်စစ်ဓာတ်အားပေးရေး ကော်ပိုရေးရှင်း၊ နေပြည်တော် စည်ပင်သာယာရေးကော်မတီတို့၏ လုပ်ငန်းဆောင်ရွက်ချက်များကိုလည်း တင်ပြထားပါတယ်။ နာယကကြီးခင်ဗျား။ ဘဏ္ဍာရေးနှစ်အဆက်ဆက် ကြွေးကျန်များ တင်ပြမှာဖြစ်ပါတယ်။ ဌာန၊ အဖွဲ့အစည်းများရဲ့ ၂၀-၈-၂၀၁၃ နေ့မှ ၃၁-၃-၂၀၁၆ နေ့အထိ ဘဏ္ဍာနှစ်အဆက်ဆက် ကြွေးကျန်ကိစ္စများကို ပစ္စည်း၊ ငွေသားဖြင့် ကောက်ခံခြင်း၊ အမိန့်ကြော်ငြာစာအမှတ် (၄၂/၈၆)နှင့်အညီ စာရင်းမှပယ်ဖျက်ခြင်း၊ Paper Transaction နည်းဖြင့် ရှင်းလင်းခြင်း၊ အခြားနည်းလမ်းဖြင့်ရှင်းလင်းခြင်း စသည့်နည်းလမ်း ၅ သွယ်ဖြင့် စာရင်းရှင်းလင်းလျက် ရှိပါတယ်။ ၃၁-၃-၂၀၁၆ နေ့ အထိ စာရင်းရှင်းလင်းရန် ကျန်ရှိနေသေးသည့် ကြွေးကျန် များမှာ ကျပ် ၉၈.၁၅၂ ဘီလီယံ၊ USD ၂၉.၉၃၉ သန်း၊ EURO ၂.၃၃၁ သန်း၊ ယွမ် ၆.၂၉၆ သန်း၊ ရွှေစင် ၁၇,၃၇၉.၇၁ကျပ်သား၊ ဒီဇယ်ဆီ ၂၈,၈၃၈ ဂါလန် ရရန်ကျန်ရှိကြောင်း ဖော်ပြအပ်ပါတယ်။ နိုင်ငံတော်ပိုင်ငွေနှင့် ပစ္စည်းများပျက်စီးဆုံးရှုံးမှု။ အစီရင်ခံစာအပိုဒ်(၈)တွင် နိုင်ငံတော်ပိုင်ငွေနှင့် ပစ္စည်းများ ပျက်စီးဆုံးရှုံးမှုများအပေါ် စာရင်းမှပယ်ဖျက်ရာ၌ ပြည်ထောင်စုစာရင်းစစ်ချုပ်ရုံး၏ သဘောထား မှတ်ချက် ပြန်ကြားရမှုများအား ဖော်ပြထားပါသည်။ ၂၀၁၅-၂၀၁၆ ခုနှစ်တွင် အမှုတွဲ ၁၀၃ မှု လက်ခံရရှိ၍ ယခင်အမှုလက်ကျန် ၂ မှုအပါ အဝင် ၁၀၅ မှု၌ ၁၀၄ မှုအား သဘောထားပြန်ကြားပြီး ပြီးပြတ်၍ ၁ မှုကို ပြန်လည်ပေးပို့ခဲ့ပါတယ်။ ပြီးပြတ်သည့် ၁၀၄ မှုမှာ ငွေသားကျပ်၂၈.၉၂၅ ဘီလီယံ၊ USD/FEC ၆.၈၀၉ သန်း၊ ပစ္စည်းတန်ဖိုး ကျပ် ၁,၂၆၀ ဘီလီယံ၊ ရွှေစင် ၁၁၉၁၁.၈၁ ကျပ်သား တို့အတွက် သဘောထားမှတ်ချက် ပြန်ကြားခဲ့ပါတယ်။ အခြားကိစ္စရပ်များ။ အစီရင်ခံစာအပိုင်း(၉)တွင် ဝန်ကြီးဌာနအဖွဲ့အစည်းများမှ အကြောင်းအရာ (၁၂)ခုအား ဖော်ပြထားပါတယ်။ ပြည်ထောင်စုအဆင့်ပုဂ္ဂိုလ်များ၏ အဆောင်အယောင်များ၊ နိုင်ငံပိုင် မြေနှင့် အဆောက်အဦများ ငှားရမ်းခြင်းကိစ္စ၊ ပစ္စည်းဝယ်ယူခြင်းကိစ္စ၊ ကန်ထရိုက်စနစ်ဖြင့် လုပ်ငန်း ဆောင်ရွက်ခြင်း၊ သဘာဝဘေးအန္တရာယ်ဆိုင်ရာ စီမံခန့်ခွဲမှုလုပ်ဆောင်ချက်များ စသည်တို့ပါဝင်ကြောင်း တင်ပြအပ်ပါတယ်။ နာယကကြီးခင်ဗျား။ ကျွန်တော် နိဂုံးအနေနဲ့ တင်ပြလိုတာကတော့ ပြည်ထောင်စုစာရင်းစစ်ချုပ်ရုံးသည် ဘဏ္ဍာရေးစာရင်းစစ်ဆေးခြင်း၊ ဥပဒေစည်းမျဉ်းလိုက်နာမှု စစ်ဆေးခြင်းတို့အပြင် လုပ်ငန်းဆောင်ရွက်မှု စာရင်းစစ်ဆေးခြင်းကိုပါစစ်ဆေးလျက်ရှိရာဌာန၊ အဖွဲ့အစည်းများသည် ၎င်းတို့၏ လုပ်ဆောင်ချက်များအား တိုင်းတာရန်စံများ၊ မှတ်ကျောက်များ သတ်မှတ်ပြဋ္ဌာန်းမှုအား မဖြစ်မနေ ဆောင်ရွက်ရမည့်ကိစ္စ ဖြစ်ပါသည်။ လုပ်ငန်းဆောင်ရွက်မှုစစ်ဆေးခြင်းတွင် စစ်ဆေးရမည့်အဖွဲ့အစည်းများ၏ ပူးပေါင်းဆောင်ရွက်မှုမှာ များစွာ လိုအပ်ပါတယ်။ ပြည်ထောင်စုစာရင်းစစ်ချုပ်ရုံးသည် “စစ်ဆေးခြင်းဖြင့် ပြည့်အကျိုးဆောင်အံ့” ဆောင်ပုဒ် နှင့်အညီအများပြည်သူများ၏ ယုံကြည်ကိုးစားမှုများ ပိုမိုဖြစ်ပေါ်လာစေရေးအတွက် အဖက်ဖက်မှ ကြိုးပမ်း ဆောင်ရွက်လျက်ဖြစ်ပါကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
<title>အထက်ပါအစီရင်ခံစာနှင့်စပ်လျဉ်း၍ ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ(၉/၂၀၁၇)ကို ဖတ်ကြားတင်ပြခြင်းနှင့် လွှတ်တော်က ဆွေးနွေးစဉ်းစားရန် အဆိုတင်သွင်းခြင်း</title>
<speech type="speaker">အစီအစဉ်(၁၄)ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင်ခံစာ(၉/၂၀၁၇)ကို ဖတ်ကြားတင်ပြပြီး လွှတ်တော်က ဆွေးနွေးစဉ်းစားရန် အဆိုတင်သွင်းဖို့ ဖိတ်ခေါ် ပါတယ်။</speech>
<speech><mp id="993">ဦးသန်းစိုး(ခ)သန်းစိုး(ဘောဂဗေဒ)(အဖွဲ့ဝင်၊ ပြည်သူ့ငွေစာရင်းပူးပေါင်းကော်မတီ)</mp>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ၊ ပြည်သူ့လွှတ်တော်ဥက္ကဋ္ဌ၊ ဒုတိယဥက္ကဋ္ဌများနှင့် ပြည်ထောင်စုဝန်ကြီးများ၊ ဧည့်သည်တော်များ၊ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံပါစေကြောင်း ဦးစွာ နှုတ်ခွန်းဆက်သပါတယ်။ ကျွန်တော်ကတော့ ရန်ကုန်တိုင်း ဒေသကြီး၊ မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ်၊ ပြည်ထောင်စုလွှတ်တော်၊ ပြည်သူ့ ငွေစာရင်းပူးပေါင်းကော်မတီဝင် ဦးသန်းစိုး(ဘောဂဗေဒ) ဖြစ်ပါတယ်။ လေးစားအပ်ပါသော နာယကကြီးခင်ဗျား။ ပြည်ထောင်စုစာရင်းစစ်ချုပ်၏ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာအမှတ်စဉ်(၉/၂၀၁၇)ကို ပြည်ထောင်စုလွှတ်တော် နည်းဥပဒေ ၁၀၄ (က)၊ (ခ)၊ (ဂ)ပါပြဋ္ဌာန်းချက်များနဲ့အညီ ဖတ်ကြားတင်သွင်းသွားမှာ ဖြစ်ပါတယ်။ ပြည်ထောင်စုစာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာကို ပြည်ထောင်စုအစိုးရအဖွဲ့ရုံး၏ ၂၉-၃-၂၀၁ရ ရက်စွဲပါစာအမှတ်၊ ၂၂/၃၀၅(၁၈-ပထစ)/အဖရ(၂၀၁၇)ဖြင့် ပြည်ထောင်စုလွှတ်တော် နာယကထံသို့ ပေးပို့ခဲ့ပါတယ်။ ပြည်ထောင်စုလွှတ်တော်ရုံးက ပြည်သူ့ငွေစာရင်း ပူးပေါင်းကော်မတီထံကို ပြည်ထောင်စုလွှတ်တော် နည်းဥပဒေပုဒ်မ ၁၀၃ နည်းဥပဒေခွဲ(ခ)အရ ပြည်ထောင်စု လွှတ်တော်မှာ အစီရင်ခံစာတင်ပြနိုင်ရေးအတွက် ၆-၄-၂၀၁ရ ရက်နေ့က ပေးပို့လာပါတယ်။ လေးစားအပ်ပါသာ နာယကကြီးခင်ဗျား။ ပြည်ထောင်စုစာရင်းစစ်ချုပ်ရဲ့ အစီရင်ခံစာနဲ့ ပတ်သက်ပြီး ပြည်သူ့ငွေစာရင်းပူးပေါင်းကော်မတီဝင်များဟာ ပြည်သူ့ငွေစာရင်းပူးပေါင်းကော်မတီ ဥက္ကဋ္ဌကြီးရဲ့ လမ်းညွှန်ချက် နှင့်အတူ ပြည်သူ့ငွေစာရင်းပူးပေါင်းကော်မတီဌာနရဲ့ ကူညီပံ့ပိုးမှုနဲ့အတူ ၂၂-၅-၂၀၁ရ ရက်နေ့မှ ၁-၆-၂၀၁ရ ရက်နေ့အထိ အစည်းအဝေးများ ကျင်းပခဲ့ပါတယ်။ ၆-၆-၂၀၁ရ ရက်နေ့ ကစပြီး ၉-၆-၂၀၁ရ ရက်နေ့အထိ ပြည်ထောင်စုစာရင်းစစ်ချုပ်ရုံး၊ သက်ဆိုင်ရာဗဟိုအဖွဲ့အစည်း၊ ပြည်ထောင်စုဝန်ကြီးဌာနများနှင့် ပြည်ထောင်စု လွှတ်တော် (D အဆောင်)မှာ အစည်းအဝေး (၄)ကြိမ် ဆွေးနွေးစိစစ်ခဲ့ကြပါတယ်။ စုစုပေါင်းအစည်းအဝေး (၈)ကြိမ်၊ စုစုပေါင်းအစည်းအဝေး (၁၂)ကြိမ်ကို ပြည်ထောင်စုလွှတ်တော် (D-ဆောင်)၊ ပထမထပ် အစည်းအဝေး ခန်းမမှာ ဆွေးနွေးစိစစ်ခဲ့ပါတယ်။ ပြည်ထောင်စုစာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာရေးနှစ် စစ်ဆေး တွေ့ရှိချက်အစီရင်ခံစာဟာ တွေ့ရှိချက်အသစ်တွေ၊ သဘောထားမှတ်ချက်အသစ်တွေ၊ သုံးသပ် အကြံပြုချက် အသစ်တွေနဲ့ဖော်ပြထားတဲ့ ကြိုးစားအားထုတ်မှုနဲ့ ပူးပေါင်းဆောင်ရွက်မှုကို အလေးအနက်ပြုရမှာ ဖြစ်သလို ပြည်ထောင်စုဝန်ကြီးများရဲ့ ပူးပေါင်းဆောင်ရွက်မှုကိုလည်း ကျွန်တော်တို့ အသိအမှတ်ပြုရမှာ ဖြစ်ပါတယ်။ လေးစားရပါသော နာယကကြီးနှင့် ပြည်ထောင်စုလွှတ်တော် ကိုယ်စားလှယ်များခင်ဗျား၊ ပြည်ထောင်စု စာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိချက်အစီရင်ခံစာအပေါ် လေ့လာတွေ့ရှိချက်နှင့် သဘောထားမှတ်ချက်ကို ကျွန်တော် နိဒါန်း၊ အပိုင်း ၁၊ ၂၊ ၃၊ ၄၊ ၅၊ ၆ နှင့် နိဂုံးဆိုပြီးတော့ အပိုင်းလိုက်ခွဲခြား တင်ပြထားပါတယ်။ ကိုယ်စားလှယ်တော်ကြီးတွေရဲ့ လက်ထဲမှာလည်း ဒီအစီရင်ခံစာတွေ ရောက်ရှိပြီး ဖြစ်ပါလိမ့်မယ်။ အပိုင်း ၁၊ ၂၊ ၃၊ ၄ ကတော့ ပြည်ထောင်စုစာရင်းစစ်ချုပ်ရဲ့ အစီရင်ခံစာမှာပါတဲ့ တွေ့ရှိချက်နဲ့ သုံးသပ်အကြံပြုချက်တွေကို ကျွန်တော်တို့ ကောက်နုတ်တင်ပြထားခြင်း ဖြစ်ပါတယ်။ (အပိုင်း(၁)ကတော့ ခုနက စာရင်းစစ်ချုပ်ကြီးလည်း ရှင်းပြသွားပြီးဖြစ်ပါတယ်။ အမျိုးသားစီမံကိန်း အပေါ် ကဏ္ဍအလိုက် အကောင်အထည်ဖော်မှု၊ အပိုင်း(၂)က အခွန်အကောက်ဥပဒေအပေါ် အကောင်အထည် ဖော်မှု၊ အပိုင်း(၃) ရသုံးခန့်မှန်းခြေငွေစာရင်း အကောင်အထည်ဖော်မှု၊ အပိုင်း(၄) ပြည်ထောင်စုစာရင်းစစ်ချုပ် ရုံးရဲ့ အဖွဲ့အစည်းအလိုက် စိစစ်တွေ့ရှိချက်နဲ့ သုံးသပ်အကြံပြုချက်၊ ကောက်နုတ်ချက်တွေကို ဖော်ပြထားတာ ဖြစ်ပါတယ်။ အပိုင်း(၄)ကတော့ အရေးကြီးဆုံးဖြစ်သလို ကိုယ်စားလှယ်တော်ကြီးများအနေနဲ့လည်း အသေးစိတ် စိစစ်ပြီးတော့မှ အားနည်းချက်၊ အားသာချက်တွေကို ထောက်ပြဆွေးနွေးပေးဖို့ မျှော်လင့်ဖိတ်ခေါ်ပါတယ်။ အပိုင်း (၆)ကတော့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် အစီရင်ခံစာ ဖြစ်ပါတယ်။ ကျွန်တော်တို့ပေးထားခဲ့တဲ့ အစီရင်ခံစာမှာ ခေါင်းစဉ်နဲ့ အသေးစိတ် ဖော်ပြထားတဲ့ဟာဖြစ်တဲ့ အတွက် ဆက်စပ်မှုတွေ၊ သက်ဆိုင်ရာ ခေါင်းစဉ်အလိုက် ဆက်စပ်မှုတွေ၊ အပိုင်းအလိုက် ဆက်စပ်မှုတွေကို ဆွေးနွေးစိစစ်နိုင်ဖို့ဖြစ်တဲ့အတွက် ကျွန်တော်တို့ ပထမအစီရင်ခံစာမှာ ကျွန်တော့ရဲ့ ဦးသန်းစိုး (ဘောဂဗေဒ) ဆိုတဲ့နာမည်နဲ့ ပေးထားတာ ရှိပါတယ်။ ဒါလေးနဲ့ အစီရင်ခံစာကို ဆက်စပ်ပြီးတော့လည်း လေ့လာပြီးတော့မှ ဆွေးနွေးလို့ရပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပြည်ထောင်စုလွှတ်တော်၊ ပြည်ထောင်စုစာရင်းစစ်ချုပ်ရဲ့ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာအပေါ် အပိုင်း (၂)ပိုင်းအနေနဲ့ ဆွေးနွေးတင်ပြသွားပါ့မယ်။ ပထမပိုင်းကို Power Point လေး ပြပေးပါခင်ဗျာ။ ပထမအပိုင်း(၁)ကတော့ ဒါကျွန်တော်တို့ အမျိုးသားစီမံကိန်းအပေါ်မှာ ကဏ္ဍအလိုက် အကောင် အထည်ဖော်မှုကို ဖော်ပြထားခြင်းဖြစ်ပါတယ်။ အဲဒီမှာ (၁) လယ်ယာကဏ္ဍကြီး၊ (၂) စက်မှုကဏ္ဍကြီး၊ (၃) ဝန်ဆောင်မှုကဏ္ဍကြီးဆိုတာတွေကို ကျွန်တော်တို့ ဖော်ပြထားပါတယ်။ အဓိက ပြောချင်တာကတော့ ဒီကဏ္ဍ အလိုက်တွေမှာ ကျွန်တော်တို့ တိုးတက်မှုနှုန်းတွေကို အဓိကရည်ညွှန်းလိုတဲ့အတွက် နောက်ဆုံးရဲ့ဇယားမှာ ကျွန်တော်တို့ ဖော်ပြထားပါတယ်။ လယ်ယာကဏ္ဍကြီးမှာ ၃.၄၊ စက်မှုကဏ္ဍကြီးမှာ ၈.၇၊ ဝန်ဆောင်မှု ကဏ္ဍကြီးမှာ ၉.၁ ဆိုပြီးတော့ ဖော်ပြထားတာ ဖြစ်ပါတယ်။ ဒီအချက်ကို ရည်ညွှန်းပြီးတော့ ဒီ Power Point ကို ဖော်ပြထားခြင်း ဖြစ်ပါတယ်။ Power Point 2 ၊ Power Point 2 ကတော့ နှစ်အလိုက် ကျွန်တော်တို့ ကဏ္ဍကြီး (၃)ရပ်မှာ ထူးထူး ခြားခြား လယ်ယာကဏ္ဍဟာ ၂၀၁၀-၂၀၁၁ ကနေပြီးတော့ ၂၀၁၅-၂၀၁၆ ခုထိ တက်လာတဲ့အချိုးဟာ ကိုယ်စားလှယ်ကြီးတို့လည်း တွေ့ပြီးဖြစ်မှာပါ။ အဲဒီ Power Point မှာလည်း ဖော်ပြထားပြီးဖြစ်ပါတယ်။ ၁၄,၆၅၉ နဲ့ ၁၆,၃၀၆ ဆိုတဲ့အတိုင်းအတာကို နှိုင်းယှဉ်လို့ရှိရင် ကျွန်တော်တို့ လယ်ယာကဏ္ဍကြီးမှာ ဘယ်လောက်ထိ တိုးတက်လာသလဲဆိုတာကို သုံးသပ်နိုင်မှာဖြစ်ပါတယ်။ ထို့အတူပဲ စက်မှုကဏ္ဍကြီးမှာလည်း ကျွန်တော်တို့ ၂၀၁၀-၂၀၁၁ နဲ့ ၂၀၁၅-၂၀၁၆ ကို နှိုင်းယှဉ်လို့ရှိရင် ကဏ္ဍအလိုက် တိုးတက်မှုကို၊ ကွာခြားမှုကို တွေ့ရှိရမှာဖြစ်ပါတယ်။ အဲဒီတော့ ၂၀၁၅-၂၀၁၆ အတွက် ဂျီဒီပီတိုးတက်မှု နှုန်းကတော့ ၇.၃ ရှိပါတယ်။ ဒါကတော့ ဒီ Power Point scope: goos:(8: Goulosušili Good Power Point 5 moosiaešmoos စာရင်းချုပ်အစီရင်ခံစာ ကျွန်တော်တို့ အစီရင် ခံစာမှာပါရှိပြီးဖြစ်တဲ့ အပိုဒ် ၅ မှာရှိတဲ့ (က)၊ (ခ)၊ (ဂ)၊ (ဃ) ကိုပူးတွဲပြီးတော့ ရေးပြထားခြင်း ဖြစ်ပါတယ်။ အဲဒီမှာ ကျွန်တော်တို့ ဂျီဒီပီငွေကြေးဖောင်းပွမှုနှုန်း၊ ကုန်သွယ်မှုလိုငွေ၊ လိုငွေနဲ့ ဂျီဒီပီအချိုးကို ကျွန်တော် Power Point နဲ့ဖော်ပြထားခြင်းဖြစ်ပါတယ်။ အဓိကပြောလိုတာကတော့ ဂျီဒီပီတိုးတက်နှုန်းနဲ့ ငွေကြေး ဖောင်းပွမှုနှုန်းဟာ ဂျီဒီပီတိုးတက်မှုနှုန်းက ၇.၃ ဖြစ်ပါတယ်။ ငွေကြေးဖောင်းပွမှုနှုန်းက ၁၀.ရ ဖြစ်ပါတယ်။ ဒီအချက်လေးတွေဟာ ထူးခြားတဲ့အချက် လေးတွေ ဖြစ်ပါတယ်။ ကုန်သွယ်မှုလိုငွေဟာ USD သန်းပေါင်း ၅,၄၄၁.၃ ဖြစ်ပါတယ်။ anno sramno @ DowOr Doint ofrors. En omon ၃၈.၁ ရာခိုင်နှုန်းအထိ ကျွန်တော်တို့ တက်သွားပါတယ်။ ဒါလေးကိုလည်း ရည်ညွှန်းလိုတဲ့အတွက် ဒီအချက်ကို ရှင်းပြရခြင်းဖြစ်ပါတယ်။ အခွန်အကောက် Power Point အပိုင်း ၂ အခွန်အကောက်နဲ့ ပတ်သက်ပြီးတော့မှ ၂၀၁၅-၂၀၁၆ ခုနှစ်မှာ အခွန်ရရှိမှုနဲ့ ဂျီဒီပီအချိုးဟာ ၈.၆၁ ဆိုတာကိုတွေ့ရပါတယ်။ ပြီးခဲ့တဲ့ ၂၀၁၄-၂၀၁၅ ခုနှစ်က ၉.၈၄ ကနေပြီးတော့ ကျွန်တော်တို့ အနည်းငယ်ကျဆင်းသွားတာကို ဒီဇယားမှာနှိုင်းယှဉ်လို့ရှိရင် ကိုယ်စားလှယ်တော်ကြီး အနေနဲ့ ကွက်ကွက်ကွင်းကွင်း သိနိုင်မှာဖြစ်တဲ့အတွက် ဒီ Power Point နဲ့ ရှင်းပြရခြင်းဖြစ်ပါတယ်။ ဒုတိယ Power Point တစ်ခုပြပါ။ ဒီအခွန်ကင်းလွတ်ခွင့်နဲ့ပတ်သက်ပြီးတော့ ၂၀၁၅-၂၀၁၆ ဘဏ္ဍာရေးနှစ် အတွင်း တည်ဆဲပြဋ္ဌာန်း ချက်များအရ အခွန်ကင်းလွတ်ခွင့်ပြုခဲ့သည့် ပမာဏမှာ အောက်ပါအတိုင်း ဖြစ်ပါသည်ဆိုပြီးတော့ စာရင်းစစ်ချုပ်အစီရင်ခံစာမှာလည်း ဖော်ပြထားပါတယ်။ ဒီထဲမှာ မြန်မာနိုင်ငံ ရင်းနှီးမြှုပ်နှံမှုကော်မရှင် ကနေပြီးတော့ ခွင့်ပြုထားတဲ့ အမှုတွဲအရေအတွက်၊ ကုန်ပစ္စည်းအလိုက်တန်ဖိုး၊ အကောက်ခွန်၊ ကုန်သွယ် လုပ်ငန်းခွန် စုစုပေါင်းဆိုတဲ့အချက်ကို တင်ပြရခြင်း ဖြစ်ပါတယ်။ ဒီအချက်က ကျွန်တော်တို့ သုံးသပ်တွေ့ရှိချက် မှာလည်း ထပ်ပြီးတော့ ရေးထားတဲ့အတွက် ဒီတစ်ချက်လေးဟာ အရေးကြီးတဲ့ အပိုင်းဖြစ်တဲ့အတွက် ဒီ Power Point လေးကိုဖော်ပြရခြင်း ဖြစ်ပါတယ်။ Power Point အပိုဒ် ၁၅။ ဒါကတော့ ဂျီဒီပီတန်ဖိုး ပိုငွေနဲ့လိုငွေ ပြုပြင်ပြီးမူလခန့်မှန်းခြေနဲ့ ပြုပြင်ပြီးခန့်မှန်းခြေ ရှေ့ပြေးအမှန်ကို ဖော်ပြထားခြင်းဖြစ်ပါတယ်။ နောက် Power Point အပိုဒ် ၁၆။ ဒါကတော့ ဒီနှစ် ၂၀၁၅-၂၀၁၆ ခုနှစ်မှာ ကျွန်တော်တို့ရဲ့ ဘတ်ဂျက်ဖြည့်စွက်မှုမှာ စံချိန်အများဆုံးတင်တဲ့ နှစ်လည်းဖြစ်ပါတယ်။ ဒါကို ရည်ညွှန်းလိုတဲ့အတွက် ကျွန်တော်တို့ ဖြည့်စွက်ငွေဘယ်လောက်ထိ ဖြည့်စွက် ခွင့်ပြုငွေတင်ခဲ့သလဲဆိုတာကို ဒီ အဝါရောင် Point လေးနဲ့ ပြထားခြင်းဖြစ်ပါတယ်။ ဒီ ၂၀၁၁-၂၀၁၂ ကနေ ပြီးတော့ ၂၀၁၅-၂၀၁၆ အထိ မူလခွင့်ပြုငွေရဲ့ ဖြည့်စွက်ခွင့်ပြုငွေရယ်ကို နှိုင်းယှဉ်လို့ရှိရင် ၂၀၁၅-၂၀၁၆ ခုနှစ်ရဲ့ ဖြည့်စွက်ရန်ပုံငွေဟာ သိသိသာသာကို များလာတာဖြစ်ပါတယ်။ ဒါကို ရည်ညွှန်းခြင်းနဲ့ ဒီ Power Point ကို ပြခြင်းဖြစ်ပါတယ်။ နောက် Power Point ဖြည့်စွက်ရန်ပုံငွေ တောင်းခံရခြင်းနဲ့ ပတ်သက်ပြီးတော့ ကျွန်တော်တို့ ထူးခြားတဲ့အချက်လေးတစ်ချက်ကတော့ (ဏ)မှာဖြစ်ပါတယ်။ နိုင်ငံခြားငွေလဲလှယ်နှုန်း ပြောင်းလဲခြင်းကြောင့် မို့လို့ ဖြည့်စွက်ငွေတွေဟာ များလာတယ်ဆိုတဲ့အချက်လေး ဖြစ်ပါတယ်။ ဒီအချက်က ပြီးခဲ့တဲ့ Power Point saleszps:omp gasgapocaços Power Point . al cossod Qèces: scam: FE Market oss ငွေကြေးမတည်ငြိမ်မှုအပေါ်မှာ ထောက်ပြထားတဲ့ အချက်လေးဖြစ်ပါတယ်။ ဒါကြောင့် ကျွန်တော်တို့ရဲ့ ဖြည့်စွက်ငွေဟာ ပိုပြီးတော့များပြားလာတာဆိုတာကို ဒီ Power Point လေးကနေပြီးတော့ ရည်ညွှန်း ထားခြင်း ဖြစ်ပါတယ်။ နောက် Power Point ပြပါ။ ၂၀၁၂-၂၀၁၃ ခုနှစ်မှာ ၂၀၁၅-၂၀၁၆ ခုနှစ်ထိ သီးသန့်ရန်ပုံငွေ သုံးစွဲမှုအခြေအနေကို အောက်ပါအတိုင်းဖော်ပြအပ်ပါသည်။ ဒီဇယားကတော့ ကျွန်တော်တို့ သီးသန့်ရန်ပုံငွေ အမှန်သုံးစွဲမှုနဲ့ ပတ်သက်ပြီးတော့မှ ၂၀၁၅-၂၀၁၆ ခုနှစ်က ဒါဟာ စံချိန်မီသီးသန့်ရန်ပုံငွေ သုံးစွဲတဲ့နှစ်ကို ကွက်ကွက်ကွင်းကွင်းပြချင်လို့ ဒီ Power Point လေးကို တင်ပြထားခြင်းဖြစ်ပါတယ်။ အဝါရောင်လိုင်း လေးနဲ့ တားထားတဲ့ဟာက ၂၀၁၅-၂၀၁၆ ခုနှစ်မှာ ကျွန်တော်တို့ တိုးသွားတဲ့ သီးသန့်ရန်ပုံငွေနဲ့ သက်ဆိုင်ရာ ဝန်ကြီးဌာနတွေရဲ့ သက်ဆိုင်ရာဝန်ကြီးဌာနတွေနဲ့ တွဲပြီးတော့မှ တိုးသွားတဲ့ ရန်ပုံငွေပမာဏကို ယှဉ်ပြ ထားခြင်းဖြစ်ပါတယ်။ အဲဒီအထဲမှာ ဆောက်လုပ်ရေးဝန်ကြီးဌာန ၂၅၊ လယ်ယာစိုက်ပျိုးရေးနဲ့ ဆည်မြောင်း ဒုတိယအများဆုံးနဲ့ သီးသန့်ရန်ပုံငွေကို သုံးစွဲထားတာ တွေ့ရပါတယ်။ ဒီအချက်ကို ရည်ညွှန်းခြင်းအားဖြင့် ဒီ Power Point ကိုတင်ပြရခြင်းဖြစ်ပါတယ်။ သီးသန့်ရန်ပုံငွေနဲ့ ပတ်သက်ပြီးတော့ တိုင်းဒေသအလိုက်မှာ ဆိုရင် ကျွန်တော်တို့ မန္တလေးတိုင်းက အများဆုံးတွေ့ရမှာဖြစ်ပါတယ်။ ရန်ကုန်တိုင်းဒေသကြီးက ဒုတိယ အများဆုံးမှာ တွေ့ရမှာဖြစ်ပါတယ်။ Power Point ၂၃ ပြပါ။ ၂၀၁၅-၂၀၁၆ ခုနှစ် ပြည်ထောင်စုအဆင့် ဗဟိုအဖွဲ့အစည်းများ၊ ဝန်ကြီး ဌာနဦးစီးဌာနများ၊ နိုင်ငံတော်ပိုင်စီးပွားရေးအဖွဲ့အစည်းများနှင့် နေပြည်တော်ကောင်စီတို့၏ အသုံးစရိတ် ခွင့်ပြုငွေခွင့်ပြုမှု၊ လွှဲပြောင်းမှုနဲ့ ပိုလျှံငွေအပ်နှံမှုအခြေအနေမှာ အထက်မှာဖော်ပြထားတဲ့ ဇယားအတိုင်း ဖြစ်ပါတယ်။ Power Point ၃၂ အထွေထွေပိုလျှံရန်ပုံငွေစာရင်းကို ပြန်လည်အပ်နှံမှု၊ လွှဲပြောင်းသုံးစွဲမှုနဲ့ ဖြည့်စွက်ခွင့်ပြုငွေတောင်းခံမှုနဲ့ ပတ်သက်ပြီးတော့မှ ဒီဇယားလေးကိုကြည့်လို့ရှိရင် ကျွန်တော်တို့ တောင်းခံတဲ့ ပမာဏ၊ ရန်ပုံငွေတွေအပ်နှံထားတဲ့ပမာဏ၊ ပိုလျှံတဲ့ငွေအပေါ်မှာ သုံးစွဲတဲ့ငွေပမာဏတွေကို ကျွန်တော်တို့ တွေ့ရှိရမှာဖြစ်ပါတယ်။ ဘဏ္ဍာရေးနှစ် ၂၀၁၅-၂၀၁၆ ခု ဘဏ္ဍာရေးနှစ်အတွက် ပြည်ထောင်စုရဲ့ ရငွေများကို အဖွဲ့အစည်းအလိုက် ဖော်ပြတဲ့နေရာမှာ အမှတ်စဉ်(၃) မှာရှိတဲ့ နိုင်ငံတော်အဖွဲအစည်းများရဲ့ ရငွေ အမှတ်စဉ် (၆)မှာရှိတဲ့ နိုင်ငံတော်ဘဏ္ဍာရန်ပုံငွေ ပြင်ပစာရင်းရှိ နိုင်ငံတော်အဖွဲ့အစည်းများရဲ့ ရငွေ ဒီစာရင်းလေး တွေကို နှိုင်းယှဉ်ကြည့်ခြင်းအားဖြင့် တွေ့ရှိနိုင်မယ့်အချက်တွေကို ရည်ညွှန်းခြင်းအားဖြင့် ဒီ Power Point လေးကို ဖော်ပြရခြင်းဖြစ်ပါတယ်။ ၂၀၁၅-၂၀၁၆ ခုနှစ် ဘဏ္ဍာရေးနှစ်အလိုက် ပြည်ထောင်စု၏ သုံးငွေများကို အောက်ပါအတိုင်း ဖော်ပြထားပါတယ်။ အဲဒီမှာလည်း ဒီ Power Point နဲ့ပတ်သက်ပြီးတော့ အမှတ်စဉ်(၃)မှာ နိုင်ငံပိုင် စီးပွားရေးအဖွဲ့အစည်းများရဲ့ သုံးငွေတွေကို Highlight နဲ့ဖော်ပြထားပါတယ်။ နံပါတ်(၅) ဘဏ္ဍာငွေ ရန်ပုံငွေပြင်ပရှိ နိုင်ငံပိုင်စီးပွားရေးအဖွဲ့အစည်းများရဲ့ သုံးငွေကိုလည်း Highlight နဲ့ ဖော်ပြထားပါတယ်။ ဒီဇယား ၂ ခုကို ကြည့်ခြင်းအားဖြင့် ကိုယ်စားလှယ်တော်ကြီးများအနေနဲ့လည်း နှိုင်းယှဉ် သုံးသပ်တဲ့နေရာမှာ အထောက်အကူပြုနိုင်မှာ ဖြစ်ပါတယ်။ ပြည်ထောင်စု၏ ရငွေသုံးငွေများနဲ့ ထူးခြားသောကိစ္စရပ်များအပေါ် ကောက်နုတ်တင်ပြရခြင်းဆိုတဲ့ အပိုင်း။ အပိုဒ် ၄၀ မှာ အဖွဲ့အစည်းများတွင် ရင်းနှီးငွေမှရငွေ ဝန်ကြီးဌာနများ၏ ၂၀၁၁-၂၀၁၂ မှ ၂၀၁၅-၂၀၁၆ ခုနှစ်အထိ နိုင်ငံပိုင်အဆောက်အဦရောင်းရငွေ ကျပ် ၂၇.၃၄၉ ဘီလီယံအား ငွေလုံးငွေရင်းရောင်းရငွေ ခေါင်းစဉ်တွင်လည်းကောင်း၊ ရွှေလီ(၁) ရေအားလျှပ်စစ်ကုမ္ပဏီလီမိတက်သို့ ထုတ်ချေးငွေအပေါ် ၂၀၁၃-၂၀၁၄ မှ ၂၀၁၅-၂၀၁၆ ခုနှစ်အထိ ပြန်ဆပ်ငွေ ကျပ် ၅.၇၀၈ ဘီလီယံအား ပြည်တွင်းမှ ချေးယူငွေအတွက် ရငွေများ ခေါင်းစဉ်တွင် စာရင်းတင်ရမည့်အစား အဖွဲ့အစည်းများတွင် ရင်းနှီးငွေမှ ရငွေခေါင်းစဉ်တွင် မှားယွင်း၍ စာရင်းသွင်းထားကြောင်း တွေ့ရှိရပါသည်။ ဒါကျွန်တော်တို့ ပြည်ထောင်စုရဲ့ ရငွေသုံးငွေထူးခြားချက်တွေ အထဲကနေပြီးတော့မှ စာမျက်နှာ ၁၇၀ ထဲကနေပြီးတော့ ထူးခြားတဲ့ ကောက်နုတ်ချက်ကို ရှင်းရှင်းလင်းလင်း မြင်ရအောင်လို့ Power Point နဲ့ တင်ပြရခြင်း ဖြစ်ပါတယ်။ နိုင်ငံပိုင်အဆောက်အဦရောင်းချရငွေ များအား ငွေစာရင်းခေါင်းစဉ် မှားယွင်းစာရင်းတင်မှုနဲ့ စပ်လျဉ်းပြီးတော့ ၂၀၁၁-၂၀၁၂ ကနေစပြီး နှစ်စဉ် စာရင်းစစ်ကန့်သတ်ချက်၊ ကန့်ကွက်ချက်အဖြစ် အကြံပြုခဲ့သော်လည်း ၂၀၁၅-၂၀၁၆ ခုနှစ်အထိ ယင်းအမှား အတိုင်းသာ စာရင်းတင်သွင်းထားကြောင်း တွေ့ရှိရပါတယ်။ တင်ပြရခြင်း အခြားတဲ့ ကေ စာရင်းစစ်ရင်းခေါင်းစဉ်မှာ ဒါကတော့ အထူးကိစ္စရပ်နဲ့ပတ်သက်ပြီးတော့မှ ကျွန်တော်တို့ ၂၀၁၅-၂၀၁၆ ခုနှစ်မှာ အထူးကိစ္စ ရပ်နဲ့ပတ်သက်ပြီးတော့ ခေါင်းစဉ် ၅ မျိုးနဲ့ သုံးစွဲထားတဲ့ ငွေကြေးပမာဏကို ရှင်းရှင်းလင်းလင်း သိမြင် အောင် ဖော်ပြထားခြင်း ဖြစ်ပါတယ်။ အဲဒီအထဲမှာ ပထမအငှားအိမ်ရာစီမံကိန်းက ပထမရပါ တယ်။ ဒုတိယက ခရိုင်၊ မြို့နယ် စုပေါင်းရုံးနဲ့ပတ်သက်ပြီးတော့ ပိုမိုသုံးစွဲထားတဲ့ ၂၁ ဘီလီယံ တွေ့ရပါတယ်။ လယ်ယာမဲ့များအတွက် လယ်ယာမြေဖော်ထုတ်ခြင်း ၁၀ ဘီလီယံ ကျွန်တော်တို့ တွေ့ရပါတယ်။ ဒီ ၂၀၁၅-၂၀၁၆ ခုနှစ်မှာ သီးသန့်ရန်ပုံငွေကနေ သုံးစွဲထားတဲ့ အခန်းကဏ္ဍ ၅ ခုထဲမှာရှိတဲ့အချက်ကို ကျွန်တော် နှိုင်းယှဉ် ဖော်ပြရခြင်းဖြစ်ပါတယ်။ နေပြည်တော်စည်ပင်သာယာရေးကော်မတီသို့ ထောက်ပံ့ငွေ။ နေပြည်တော်စည်ပင်သာယာရေး ကော်မတီဟာ ကိုယ်ပိုင်ဘဏ္ဍာငွေဖြင့် ရပ်တည်လည်ပတ်ဆောင်ရွက်လျက်ရှိတဲ့ အဖွဲ့အစည်းဖြစ်ပေမယ့်လည်း အောက်ပါလုပ်ငန်းများအတွက် ၂၀၁၁ ခုနှစ်၊ ၂၀၁၃ ခုနှစ်ကနေစပြီးတော့ နိုင်ငံတော်ထောက်ပံ့ငွေအဖြစ် ပြည်ထောင်စုရန်ပုံငွေ ခွင့်ပြုငွေကနေပြီးတော့မှ လုပ်ငန်းများ ဆောင်ရွက်ထားတဲ့အပိုင်းကို ဖော်ပြထားခြင်း ဖြစ်ပါတယ်။ ဒီ Power Point မှာ (င) ပန်းဥယျာဉ်နဲ့ အားကစားကွင်းများ ပြင်ဆင်ထိန်းသိမ်းခြင်းဟာ ၂၀၁၂၊ ၂၀၁၃၊ ၂၀၁၄၊ ၂၀၁၅ ကျွန်တော်တို့ ဂဏန်းတွေကို နှိုင်းယှဉ်ကြည့်လို့ရှိရင် ထိန်းသိမ်းမှုစရိတ် တွေဟာ တဖြည်းဖြည်းများလာပါတယ်။ ဒါလေးကို ရည်ညွှန်းတဲ့အနေနဲ့ ဒီ Power Point ကိုဖော်ပြရခြင်း ဖြစ်ပါတယ်။ ပြည်တွင်းပြည်ပ ချေးငွေသတ်မှတ်မှုနဲ့ပတ်သက်ပြီး နိုင်ငံတော်၏ နှစ်အတွင်း စုစုပေါင်းချေးငွေ ၅,၇၆၈.၂၉၈ ဘီလီယံ၊ ၂၀၁၅ ပြည်ထောင်စု၏ ဘဏ္ဍာငွေအရအသုံးဆိုင်ရာ အခန်း(၂) ချေးငွေယူခြင်းအပိုင်း ပုဒ်မ ၁၂ မှာ ဖော်ပြထားတဲ့အချက်အရ ချေးငွေစာချုပ်များ ချုပ်ဆိုပြီးတဲ့နောက် ပြည်တွင်းပြည်ပမှ အမှန် တကယ် ချေးယူရရှိငွေမှာ စုစုပေါင်း ကျပ် ၃,၉၀၀ ဘီလီယံထက်မပိုစေရလို့ ပြဋ္ဌာန်းထားပေမယ့် ကျွန်တော်တို့ ပိုမိုထားတဲ့အချက်ကို တွေ့ရှိရပါတယ်။ ဒါကမကြာမီကပဲ စာရင်းစစ်ချုပ်ကြီးကလည်း ဒီအချက်ကို ကွက်ကွက် ကွင်းကွင်း ဖော်ပြထားပါတယ်။ Power Point ၇၂။ ပြည်တွင်းပြည်ပကြွေးမြီနဲ့ GDP အချိုးဟာ ကျွန်တော်တို့ ၂၀၁၂၊ ၂၀၁၃၊ ၂၀၁၄၊ ၂၀၁၅၊ ၂၀၁၆ ခုနှစ်နဲ့ တစ်ဖြည်းဖြည်း နှိုင်းယှဉ်လာတဲ့၂၀၁၆ အထိ ၃၈.၁ ရာခိုင်နှုန်းရှိတာကို ဇယားရဲ့ အောက်ဆုံးမှာ တွေ့မြင်ရမှာဖြစ်ပါတယ်။ နိုင်ငံတကာမှာ ကျွန်တော်တို့ ၃၀ ပတ်ဝန်းကျင်လောက်မှာပဲ ပြည်တွင်းပြည်ပ ချေးငွေနဲ့ GDP အကျိုးရှိသော်ငြားလည်း ကျွန်တော်တို့က ၃၈ အထိဆိုရင် အနည်းငယ်ပိုလာတာကို ကွက်ကွက်ကွင်းကွင်း ဖော်ပြလိုတဲ့အတွက် ဒီ Power Point ကို တင်ပြရခြင်းဖြစ်ပါတယ်။ ကြွေးမြီအပေါ်မှာ အတိုးစရိတ်။ ကြွေးမြီအပေါ်မှာ အတိုးစရိတ်နဲ့ ပတ်သက်ပြီးတော့ကတော့ ကျွန်တော်တို့ ကြွေးမြီတွေဟာ တဖြည်းဖြည်းများလာသလို အတိုးစရိတ်ကလည်း တဖြည်းဖြည်းများလာတယ် ဆိုတာကို ပြည်တွင်း ကြွေးမြီ၊ ပြည်ပကြွေးမြီ အတိုးစရိတ်တွေကို ကြည့်ခြင်းအားဖြင့် ကျွန်တော်တို့ တွေ့ရှိရမှာဖြစ်ပါတယ်။ ဒါကြောင့် ဒီ Power Point ကို ဖော်ပြရခြင်းဖြစ်ပါတယ်။ ဒါကိုယ်စားလှယ်တော်ကြီးထဲမှာ ရောက်ရှိပြီးသားဖြစ်တဲ့အတွက် ဒီ Power Point ကိုတော့ ကျော်လိုက် ပါမယ်။ အမှန်စာရင်းရငွေ။ အမှန်စာရင်းရငွေမှာ အဓိကတင်ပြလိုတာကတော့ ခုနက နေပြည်တော်ကောင်စီရဲ့ ထောက်ပံ့ငွေနဲ့ပတ်သက်ပြီးတော့ အပိုဒ် ၆၊ အပိုဒ် ၇၊ အပိုဒ် ၈၊ အပိုဒ် ၉၊ အပိုဒ် ၁၀ တွေကို ကျွန်တော်တို့ ပြန်ပြီးတော့ ကိန်းဂဏန်းတွေကို နှိုင်းယှဉ်ကြည့်လို့ရပါတယ်။ အမှန်သုံးငွေ နောက် Power Point ပြပါ။ အမှန်သုံးငွေနဲ့ ခုနကအမှန်ရငွေကို နှိုင်းယှဉ်ကြည့်လို့ရှိရင် ပြည်ထောင်စုရန်ပုံငွေပြင်ပမှာရှိတဲ့ ပို့ဆောင်ရေး၊ ပြည်ထောင်စုရန်ပုံငွေပြင်ပမှာရှိတဲ့ ရန်ကုန်လျှပ်စစ်၊ ပြည်ထောင်စုရန်ပုံငွေ ပြင်ပမှာရှိတဲ့ မန္တလေး၊ ပြည်ထောင်စု ရန်ပုံငွေပြင်ပမှာရှိတဲ့ လူမှုဖူလုံရေး တော်တော်များများက မြတ်စွန်းနေတာကို တွေ့ရှိရမှာ ဖြစ်ပါတယ်။ ဒီအချက်ကို ဘာဖြစ်လို့တင်ပြရသလဲဆိုရင် ပြီးခဲ့တဲ့ကာလတုန်းက ကျွန်တော်တို့ ရန်ကုန် လျှပ်စစ်ဓာတ်အား နဲ့ပတ်သက်ပြီးတော့မှ ပြည်ထောင်စုမှာ သီးသန့်ရန်ပုံငွေစာရင်းကနေပြီးတော့ ရန်ပုံငွေ တောင်းခံလာတဲ့အချက်ကို နှိုင်းယှဉ်ချင်လို့ ဒီအချက်လေးကို ကျွန်တော် ဖြည့်စွက်တင်ပြရခြင်း ဖြစ်ပါတယ်။ ဒါကတော့ စာရင်းစစ်ချုပ် အစီရင်ခံစာမှာပါတဲ့ အပိုင်းတွေကို ကျွန်တော်တို့ ကောက်နုတ်တင်ပြရခြင်း ဖြစ်ပါတယ်။ ဆက်လက်ပြီးတော့ ပြည်သူ့ငွေစာရင်းပူးပေါင်းကော်မတီရဲ့ သဘောထားမှတ်ချက် အစီရင်ခံစာကို ဆက်လက်တင်သွင်းသွားပါမယ်။ စာမျက်နှာ ၁၅ရ အပိုဒ် ၃၉၈ ပြည်ထောင်စုစာရင်းစစ်ချုပ်၏ ၂၀၁၅-၂၀၁၆ ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာတွင်ပါရှိသော သုံးသပ်အကြံပြုချက်များကို သက်ဆိုင်ရာ ဝန်ကြီးဌာန၊ အဖွဲ့အစည်းများအနေဖြင့် အလေးထား လိုက်နာဆောင်ရွက်ရန် လိုအပ်ပါကြောင်း ကနဦး သဘောထားမှတ်ချက်ပြုပါသည်။ ဆက်လက်ပြီးတော့ Power Point အပိုင်း ၂ ကို ဖော်ပြပေးပါ။ အပိုင်း ၂ မှာ တွေ့ရှိချက်အနေနဲ့ ကောက်နုတ်ဖော်ပြရမယ်ဆိုရင် ထုတ်လုပ်မှုနဲ့ ဝန်ဆောင်မှု GDP တန်ဖိုးဟာ ၇.၃ ရာခိုင်နှုန်းသာရှိခဲ့ပါတယ်။ ၂၀၁၁-၂၀၁၂ ခုနှစ် စပြီးတော့မှ (၅)နှစ်တာအတွင်း လိုငွေအမြင့်မားဆုံး ဖြစ်ပေါ် ခဲ့ခြင်း၊ လိုငွေဖြည့်ဆည်းရန် ပြည်တွင်းချေးငွေများ တိုးမြှင့်ရယူခဲ့ရခြင်း တို့ကြောင့် လိုငွေနှင့် GDP အချိုးဟာ ၄.၁၆ ရာခိုင်နှုန်း၊ ပြည်တွင်းပြည်ပ ကြွေးမြီနှင့် GDP အချိုးဟာ ၃၈.၁၀ ရာခိုင်နှုန်း တိုးတက်လာခဲ့ခြင်းနဲ့ ငွေကြေးဖောင်းပွမှု ၁၀.ရ ရာခိုင်နှုန်း ဖြစ်ပေါ်ခဲ့ကြောင်း သုံးသပ် တွေ့ရှိရပါတယ်။ ဒီအပိုဒ်ကိုကျွန်တော်တို့ အပိုင်း ၃ အပိုဒ် ၃၉၈ နဲ့ ဆက်စပ်ပြီးတော့ ဖတ်လို့ရှိရင် ကွက်ကွက် ကွင်းကွင်း တွေ့ရှိမှာဖြစ်ပါတယ်။ ဒါကြောင့်မို့လို့ နိုင်ငံတော် မက်ခရိုစီးပွားရေး ဘက်မညီမျှမှုများကို ထိန်းသိမ်းဆောင်ရွက်နိုင်ရေးအတွက် အောက်ပါတို့ကို ဆောင်ရွက်သွားရန်လိုအပ်ပါကြောင်း သဘောထား မှတ်ချက်ပြုပါသည်(က) ငွေကြေးဖောင်းပွမှုကို ထိန်းချုပ်ဆောင်ရွက်နိုင်ရန် ငွေကြေးမူဝါဒကို တင်းကြပ်သင့်ပြီး</speech> ဘတ်ဂျက်လိုငွေကို ပြည်ထောင်စုမြန်မာနိုင်ငံတော်ဗဟိုဘဏ်မှ ဖြည့်ဆည်းပေးမှုအား လျှော့ချဆောင်ရွက်နိုင်ရေး ကြိုးပမ်းဆောင်ရွက်ဖို့ လိုအပ်ပါတယ် အသုံးစရိတ်များနှင့်စပ်လျဉ်းပြီးတော့ ပိုမိုကောင်းမွန်သောဖွံ့ဖြိုးမှုရလဒ်များ ရရှိနိုင်စေရန် အရေးကြီးတဲ့ အခြေခံအဆောက်အအုံများ ပညာရေး၊ ကျန်းမာရေး စတဲ့လူမှုရေးဆိုင်ရာ ဝန်ဆောင်မှုတွေအပေါ်မှာ ဦးစားပေးသုံးစွဲပေးဖို့ ဆောင်ရွက်ရန် သဘောထားမှတ်ချက် ပေးလိုပါတယ်။ (ဂ) ဝန်ဆောင်မှုကဏ္ဍကြီးမှာ ခရီးသွားလုပ်ငန်းမှာ အသုံးစရိတ်နည်းပြီးတော့မှ ဝင်ငွေအများဆုံး ရရှိတဲ့ကဏ္ဍဖြစ်တဲ့အတွက် ဝန်ဆောင်မှုလုပ်ငန်းများမှာ ပိုမိုတိုးတက်အောင် ဆောင်ရွက်သွားဖို့ အခွန်အကောက်ဥပဒေ။ အခွန်အကောက်ဥပဒေဟာ ကိုယ်စားလှယ်တော်ကြီးရဲ့ စာအုပ်ထဲမှာ အပိုဒ် ၂ စာမျက်နှာ ၉ အပိုဒ် ၁၄ နဲ့ ဆက်စပ်ပြီးတော့ လေ့လာသုံးသပ်ပြီးတော့ ဆွေးနွေးလို့ရပါတယ်။ အခွန် အကောက်ဥပဒေအပေါ် အကောင်အထည်ဖော်မှု။ ၂၀၁၅-၂၀၁၆ ခုနှစ်အတွင်း ဝင်ငွေခွန်မပါ အကောက်ခွန်နဲ့ ကုန်သွယ်လုပ်ငန်းခွန် ကျပ် ၃၆၀ ဘီလီယံ ကင်းလွတ်ခွင့်ပြုခဲ့ရာ စုစုပေါင်းအခွန်ရငွေ၏ ၅.ရ ရာခိုင်နှုန်းရှိပြီး MIC ခွင့်ပြုချက်ပါကုမ္ပဏီများနှင့် သီလဝါအထူး စီးပွားရေးဇုန်အတွက် ကင်းလွတ်ခွင့်မှာ ကျပ် ၂၉၂ ဘီလီယံ ပါဝင်ခဲ့ပါသည်။ ရင်းနှီးမြှုပ်နှံမှုမက်လုံးများအတွက် အခွန်ကင်းလွတ်ခွင့်ပြုခြင်း ပြုထားပေမယ့်လည်း နိုင်ငံတော်ရဲ့ စီးပွားရေးဖွံ့ဖြိုးတိုးတက်မှုကို အထောက်အကူဖြစ်စေနိုင်ရန်နဲ့ ရေရှည်မှာ ကျိုးကြောင်း ဆီလျော်မှု ရှိတဲ့ ကင်းလွတ်မှုများဖြစ်အောင် သုံးသပ်ဆောင်ရွက်သွားသင့်ကြောင်း သဘောထားမှတ်ချက်ပြုပါတယ်။ ဘတ်ဂျက်လိုငွေဖြည့်ဆည်းပေးခြင်းနှင့် အထူးကိစ္စရပ်များအတွက်ထောက်ပံ့မှု။ တိုင်းဒေသကြီး/ ပြည်နယ်အစိုးရများ၏ ဘတ်ဂျက်လိုငွေ ဖြည့်ဆည်းပေးခြင်းနှင့် အထူးကိစ္စရပ်များဖြစ်သော ဖွံ့ဖြိုးရေး လုပ်ငန်းများအတွက် ပြည်ထောင်စု၏ထောက်ပံ့ငွေများနှင့်စပ်လျဉ်းပြီးတော့ တည်ဆဲဘဏ္ဍာရေးစည်းမျဉ်း၊ အမိန့်၊ ညွှန်ကြားချက်များနှင့်အညီ လိုက်နာဆောင်ရွက်ရန်နှင့် ဖွံ့ဖြိုးရေးအသုံးစရိတ်များကို ရည်မှန်းထား ချက်အတိုင်း ထိရောက်စွာသုံးစွဲဖို့လိုအပ်ကြောင်း သဘောထားမှတ်ချက်ပြုပါတယ်။ အပိုဒ် ၄၀၃။ ဒီအပိုဒ်ကတော့ ကိုယ်စားလှယ်တော်ကြီးရဲ့ အရှေ့အပိုင်းမှာရှိတဲ့ အပိုဒ် ၅၅ နဲ့ ဆက်စပ်ပြီးတော ဆက်စပ်လိုရပါတယ်။ ပြည်ထောင်စုဘဏ္ဍာရန်ပုံငွေနှင့် ဆက်စပ်သော ကြွေးမြီ၊ အပ်ငွေ၊ ယာယီစသည့် စာရင်းများ၏ရငွေ၊ ထုတ်ပေးငွေများ၊ ပြည်ထောင်စုချေးငွေများ အထူးသဖြင့် မြန်မာနိုင်ငံတော် ဗဟိုဘဏ်မှ ချေးယူငွေများသည် ပြည်တွင်းလှည့်ပတ်သုံးစွဲငွေပမာဏကို မြင့်တက်စေတဲ့အတွက် တစ်ဖက် မှာလည်း ငွေကြေးဖောင်းပွမှုကို ဖြစ်စေပါတယ်။ ပြည်ထောင်စုအပ်ငွေစာရင်း၏ လိုငွေကိုဖြည့်ဆည်းနိုင်ရန် ပြည်တွင်းချေးယူငွေ ရယူခြင်းလို့လည်း ဖော်ပြထားပါတယ်။ ပြည်ထောင်စု၏ အပ်ငွေစာရင်းတွင် ဘတ်ဂျက် ခွင့်ပြုငွေအပြင် ပြည်ထောင်စု၏ ဘဏ္ဍာငွေနဲ့ဆက်စပ်တဲ့ ကြွေးမြီ၊ အပ်ငွေ၊ ယာယီစာရင်းများနဲ့ ရငွေ၊ ထုတ်ပေးငွေများဟာလည်း ၎င်းစာရင်းများအပါအဝင် ပြည်ထောင်စုအပ်ငွေစာရင်းကို စနစ်တကျ ထိန်းသိမ်း ကြပ်မတ်ဆောင်ရွက်သွားဖို့လည်း လိုအပ်ပါတယ်။ ပြည်ထောင်စုစာရင်းစစ်ချုပ်ရုံး၏ သုံးသပ်ချက်ပါ တင်ဒါ လုပ်ငန်းများအတွက် လုပ်ငန်းပြီးမြောက်မှု အာမခံများနဲ့စပ်လျဉ်းပြီးတော့ ပြင်ပပုဂ္ဂလိကဘဏ်များမှာ အပ်နှံထားတဲ့စနစ်ကို ပြန်လည်သုံးသပ်ဖို့ သဘောထားမှတ်ချက်ပြုပါတယ်။ ပြည်သူ့ကြွေးမြီ။ ပြည်တွင်း၊ ပြည်ပကြွေးမြီများရယူရာမှာ ပြည်ပချေးယူငွေနဲ့စပ်လျဉ်းပြီး အတိုးနှုန်း သက်သာတဲ့ နှစ်ရှည်ချေးငွေများကို ဦးစားပေးရယူရန်၊ ပြည်တွင်း ချေးငွေများနှင့်စပ်လျဉ်းပြီးတော့ မြန်မာ နိုင်ငံတော်ဗဟိုဘဏ်မှ ချေးယူခြင်းကို လျှော့ချနိုင်ပြီးတော့မှ ပြည်တွင်းငွေကြေး သက်သေခံဆိုင်ရာ ဈေးကွက် ဖွံ့ဖြိုးတိုးတက်ရေး စီမံဆောင်ရွက်ခြင်းနှင့် ငွေကြေးစီမံခန့်ခွဲခြင်းတို့ကို စနစ်တကျ ထိန်းချုပ်ဆောင်ရွက်သွားရန် လိုအပ်ပါကြောင်း သဘောထားမှတ်ချက်ပြုပါတယ်။ ဒီအပိုဒ်ကတော့ ကိုယ်စားလှယ်တော်ကြီးတို့ဆီမှာ ရောက်ရှိထားတဲ့ အပိုဒ် ၆၄ နဲ့ ဆက်စပ်ပြီးတော့ ကြည့်နိုင်ပါတယ်။ နောက်ဝန်ကြီးဌာနများနဲ့ပတ်သက်ပြီးတော့ သဘောထားမှတ်ချက်။ ဝန်ကြီးဌာနများမှာ ကျွန်တော်တို့ အဓိကကျတဲ့ ဝန်ကြီးဌာနများကိုပဲ ဆက်လက်ဖော်ပြသွားမှာဖြစ်ပါတယ်။ ကိုယ်စားလှယ်တော်ကြီးရဲ့ စာအုပ် ထဲမှာလည်း သက်ဆိုင်ရာဝန်ကြီးဌာနအလိုက် သဘောထားမှတ်ချက် ပြုပေးပြီးထားတဲ့အချက်တွေ ပါဝင် ပြီးသားဖြစ်တဲ့အတွက် အရေးကြီးတဲ့ Point လေးတွေကိုပဲ တင်ပြသွားမှာဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန။ ကျေးလက်ဖွံ့ဖြိုးရေးဘဏ်အား အများပိုင်ဘဏ်အဖြစ် ပြောင်းလဲခြင်း။ ကိုယ်စားလှယ်တော်ကြီးရဲ့ အပိုဒ် ၁၃၅ နဲ့ ဆက်စပ်ပြီးတော့ လေ့လာနိုင်ပါတယ်။ (က) ကျေးလက်ရဲ့ ဖွံ့ဖြိုးရေး ဘဏ်တွင် ယခင်စည်ပင်သာယာရေးဦးစီးဌာန၏ ဗဟိုရန်ပုံငွေမှ အစုရှယ်ယာထည့်ဝင်ငွေ ကျပ် ၂.၄၂၅ ဘီလီယံကို ဘဏ္ဍာရေးဝန်ကြီးဌာန၏ ညွှန်ကြားချက်အရ နိုင်ငံတော်ဘဏ္ဍာရန်ပုံငွေသို့ ပြန်လည်အပ်နှံနိုင်ရေး အတွက် ပုဂ္ဂလိကကုမ္ပဏီ (၃)ခုကို အစုရှယ်ယာလွှဲပြောင်းရောင်းချရာမှာ ကျေးလက်ဖွံ့ဖြိုးရေးဘဏ်ရဲ့ ၁၉၉၆ ခုနှစ်မှ ၂၀၁၅ ခုနှစ်အတွင်း ပိုင်ဆိုင်မှုတိုးတက်ပွားများလာမှု အခြေအနေကို ထည့်သွင်းစဉ်းစားပြီး ၂၀၁၅ ခုနှစ်၊ ကာလဒေသပေါက်ဈေးများနှင့်အညီ တွက်ချက်တန်ဖိုးသင့် ရောင်းချခြင်းဖြစ်ပါသဖြင့် စိုက်ပျိုးရေး၊ မွေးမြူရေး ဆည်မြောင်းဝန်ကြီးဌာနအနေဖြင့် ပြန်လည်စိစစ်သင့်ပါကြောင်း သဘောထားမှတ်ချက် ပြုပါတယ်။ (ခ) ဘဏ်၏ သတ်မှတ်မတည်ငွေရင်း ကျပ် ၂၀ ဘီလီယံ မပြည့်မီသဖြင့် ဘဏ်ဆက်လက် မရပ်တည်နိုင်ပါဟု မဆိုလိုပါဆိုတဲ့အချက်နှင့် စပ်လျဉ်းပြီးတော့မှ ဘဏ်များလိုက်နာဆောင်ရွက်ရမည့်၊ ဖြည့်ဆည်းရမယ့် နည်းလမ်းများနှင့် ဘဏ်ရပ်တည်မှုများကို ကာကွယ်ရန်မဟုတ်ဘဲနဲ့ တကယ်တော့ ဘဏ်ရဲ့ ကိုယ်အသုံးပြုမယ့် အများပြည်သူအကျိုးစီးပွား ကာကွယ်ပေးနိုင်ရန်နှင့် သတ်မှတ်ပြဋ္ဌာန်းထားတဲ့ စည်းမျဉ်း စည်းကမ်းများသာဖြစ်ပါတယ်။ ဒါကြောင့်မို့လို့ မြန်မာနိုင်ငံတော်ဗဟိုဘဏ်အနေဖြင့် သတ်မှတ်ပြဋ္ဌာန်း ထားတဲ့ စည်းမျဉ်းစည်းကမ်းများနှင့် ညီညွတ်မှုရှိစေရေး ဆောင်ရွက်သင့်ပါကြောင်း သဘောထားမှတ်ချက် ပြုအပ်ပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာန။ အပိုဒ် ၄၁၂။ Joint Operation သဘောတူ စာချုပ်ဖြင့် ဆောင်ရွက်နေသော ပမာဏများပြားသည့် အသုံးစရိတ်များအား ပြည်ထောင်စုဝန်ကြီး၏ ကြိုတင်ခွင့်ပြုချက်ရယူရန် လိုအပ်ပါတယ်။ ယခင်က JO ပူးပေါင်း ဆောင်ရွက်မှုများအားလုံးမှာ ပြည်ထောင်စု အစိုးရအဖွဲ့ရဲ့ ဥပဒေ၊ နည်းဥပဒေ၊ ညွှန်ကြားချက်များအတိုင်း မလုပ်ဆောင်ခဲ့ဘဲနဲ့ ယခင်ဘဏ္ဍာရေး ဝန်ကြီးဌာန၏ သဘောထားမှတ်ချက်များအရ ဆက်သွယ်ရေးနှင့် သတင်းအချက်အလက်နည်းပညာ ဝန်ကြီးဌာနမှ ၂၈-၃-၂၀၁၈ နေ့မှာ မြန်မာ့ဆက်သွယ်ရေးလုပ်ငန်းမှ ချမှတ်ထားတဲ့ ဘဏ္ဍာရေးလုပ်ပိုင်ခွင့် အာဏာများ၊ တည်ဆဲဘဏ္ဍာရေးဆိုင်ရာ စည်းမျဉ်းစည်းကမ်းများအရ အနှစ်ချုပ်စာရင်းရေးဆွဲမည့် အစီအမံနဲ့ အဆိုပါနှစ်ချုပ်စာရင်းများအား ပြည်ထောင်စုစာရင်းစစ်ချုပ်ရုံးသို့ ပေးပို့အစီရင်ခံရမည့် အချက် များအား လိုက်နာဆောင်ရွက်ရန် သဘောထားမှတ်ချက်ပြုပါတယ်။ ၁-၄-၂၀၁၅ မှ ၃၁-၃-၂၀၁၆ အထိ တာဝန်ထမ်းဆောင်ခဲ့တဲ့ ဝန်ထမ်း ၈,၁၇၄ ဦး အား ရာထူးတာဝန်အလိုက် ဆုချီးမြှင့်စရိတ် ၄.၂၁ ဘီလီယံ ပြည်ထောင်စုအစိုးရ အဖွဲ့၏ သဘောတူညီချက်ဖြင့် ထုတ်ပေးခဲ့ပါတယ်။ ဒါပေမယ့် ဝန်ထမ်းအဆင့် ၁၁ ရှိရာ အနိမ့်ဆုံးဝန်ထမ်း၏ ခံစားခွင့်ပြုငွေအများဆုံးမှာ ကျပ် ၅၁၄,၀၀၀ ဖြစ်ပြီးတော့မှ အမြင့်ဆုံးဝန်ထမ်း၏ ခံစားခွင့်ပြုငွေမှာ ကျပ် ၂၇,၃၉၄,၀၀၀ ဖြစ်ကြောင်းတွေ့ရှိရပါတယ်။ ဒီအချက်က ထူးခြားချက်အဖြစ် တွေ့ရှိရလို့ ကျွန်တော်တို့ သဘောထားမှတ်ချက်ထဲမှာ ထည့်သွင်းဖော်ပြထားပါတယ်။ ပြင်ပစာရင်းစစ် ခန့်ထားမှုအတွက် မြန်မာနိုင်ငံစာရင်းကောင်စီ၏ သတ်မှတ်ချက်များ၊ သတ်မှတ်ချက်နှင့် ကိုက်ညီမှုမရှိခြင်း၊ ပြည်ထောင်စုစာရင်းစစ်ချုပ်ရုံးသို့ သဘောထားရယူ တင်ပြထားမှုမရှိခြင်းနှင့် စာရင်းစစ်အစီရင်ခံစာအား ပေးပို့ထားမှုမရှိသည့်အချက်များအား ပြန်လည်စိစစ်ဆောင်ရွက်ရန် သဘောထားမှတ်ချက်ပြုပါတယ်။ နိုင်ငံ့ဝန်ထမ်းဥပဒေနှင့် နည်းဥပဒေများ၌ နိုင်ငံဝန်ထမ်းများအား ဆုချီးမြှင့်ရန် သတ်မှတ် ပြဋ္ဌာန်းထားခြင်းမရှိပါဘူး။ အဲဒီလိုပြဋ္ဌာန်းထားမှု မရှိသော်လည်း JO တွေမှာ တာဝန်ထမ်းဆောင် နေတဲ့ MPT ဝန်ထမ်းများအား ချီးမြှင့်ထားတဲ့ဆုကြေးငွေ အနည်းဆုံးနှင့် အများဆုံးမှာ ၅၃ ဆ ကွာဟ နေကြောင်း တွေ့ရှိရတဲ့အချက်ကို ပြန်လည်သုံးသပ်ပေးဖို့ သဘောထားမှတ်ချက်ပြုပါတယ်။ နိုင်ငံတော်ပိုင် စီးပွားရေး လုပ်ငန်းများဖြစ်တဲ့ မြန်မာ့ဆက်သွယ်ရေးလုပ်ငန်းအား စီးပွားရေးဆန်ဆန် ဆောင်ရွက်တဲ့နေရာမှာ ပြည်ထောင်စုအစိုးရအဖွဲ့ရဲ့ ခွင့်ပြုချက်ကိုရယူပြီးတော့ တာဝန်နှင့်လုပ်ပိုင်ခွင့်များ သတ်မှတ်ပြီး အမိန့်ကြော်ငြာစာ ထုတ်ပြန်ဆောင်ရွက်ရမည်ဖြစ်ပြီး အဲဒီလို JO ပုံစံဆောင်ရွက်နေသော Telecom ဝန်ဆောင်မှုလုပ်ငန်း များအား ၂ နှစ်ကျော် ဆောင်ရွက်ပြီးမှသာ ကော်ပိုရေးရှင်းအဖြစ် ပြောင်းလဲနိုင်ရေး အမိန့်ကြော်ငြာစာ မူကြမ်းအား ပြည်ထောင်စုစာရင်းစစ်ချုပ်ရုံးသို့ သဘောထားမှတ်ချက် တောင်းခံထားတဲ့အချက်ဟာ မဖြစ် သင့်ပါကြောင်း သဘောထားမှတ်ချက်ပြုပါတယ်။ အပိုဒ် ၄၁၉။ ဒီအပိုဒ် ၄၁၉ မှာ အပိုဒ် (က)၊ (ခ) ကျွန်တော်တို့ သဘောထားမှတ်ချက် ပြုထား ပါတယ်။ ကျွန်တော်တို့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန အဲဒါကတော့ အပိုဒ် ၁၉၃၊ ၂၀၄ နှင့်ချိတ်ဆက်ပြီးတော့ သဘောထားသုံးသပ်ချက်ကို နှိုင်းယှဉ်လေ့လာနိုင်ပါတယ်။ မြန်မာ့ ကျောက်မျက်ရတနာ၊ အမှတ်(၂)သတ္တုတွင်း၊ နောက်လျှပ်စစ်နှင့် စွမ်းအင်ဝန်ကြီးဌာန၊ လျှပ်စစ်နှင့် စွမ်းအင်ဝန်ကြီးဌာနကတော့ ကျွန်တော်တို့ ပြည်ထောင်စုစာရင်းစစ်ချုပ်ရုံးနှင့် ကျွန်တော်တို့ ပူးပေါင်းကော်မတီအနေနဲ့ စေ့စေ့စပ်စပ်နှင့် ကြိုးကြိုးစားစား စိစစ်ပေးထားရတဲ့ ပြီးတော့မှ တွေ့ရှိချက်ကို သဘောထားမှတ်ချက် တင်ပြထားခြင်းဖြစ်ပါတယ်။ ဒီအပိုဒ်က အပိုင်း(၄) အပိုဒ် ၂၀၅ မှ ၂၇၄ နှင့် ချိတ်ဆက် ပြီးတော့ ဆန်းစစ်နိုင်ပါတယ်။ အဲဒီမှာ ကျွန်တော်တို့ တင်ပြထားတဲ့အပိုင်းမှာ BOT စနစ်ဖြင့် ဆောင်ရွက်တဲ့ ရေအားလျှပ်စစ် စီမံကိန်းများ၊ နောက် ၄၂၈ အပိုဒ်၊ အစိုးရ အစုရှယ်ယာများပါဝင်တဲ့ ဖက်စပ်ကုမ္ပဏီများ၊ နောက်အပိုဒ် ၄၃၂ လျှပ်စစ်ဓာတ်အားဖြန့်ဖြူးရေးလုပ်ငန်းကို ပုဂ္ဂလိကကုမ္ပဏီများသို့ ဆောင်ရွက်ခွင့်ပြုခြင်း အဲဒီအပိုဒ် လည်းရှိပါတယ်။ နောက်အပိုဒ် ၄၃၃၊ ဒီလျှပ်စစ်ဓာတ်အားဖြန့်ဖြူးရေးလုပ်ငန်းကို ပုဂ္ဂလိကကုမ္ပဏီများတို့နှင့် ဆောင်ရွက်ခြင်းနှင့် ပတ်သက်ပြီးတော့မှ အချက် ရ ချက်ကိုလည်း ကျွန်တော်တို့ တွေ့ရှိရပါတယ်။ အဲဒီ ရ ချက် အပြင် အခု အပိုဒ် ၄၃၃ မှာပါတဲ့ စာချုပ်ပါစည်းကမ်းချက်အရ လျှပ်စစ်ဓာတ်အား ဖြန့်ဖြူးရေး၊ ပုဂ္ဂလိကလုပ်ငန်းများအနေဖြင့် ဘဏ္ဍာရေးနှစ်ချုပ်အစီရင်ခံစာ တင်သွင်းနိုင်မှုမရှိခြင်းကြောင့် နိုင်ငံတော်အနေဖြင့် ဝင်ငွေခွန်၊ ကုန်သွယ်လုပ်ငန်းခွန် စတဲ့အခွန်အခတွေ ရရှိရန်ပျက်ကွက်ခြင်းကို ဝန်ကြီး ဌာနအနေနဲ့ မည်ကဲ့သို့ အရေးယူဆောင်ရွက်မယ်ဆိုတာကို သဘောထားမှတ်ချက်ပြုပါတယ်။ အပိုဒ် ၄၃၄ တည်ချက်။ ဧဒင်ကုမ္ပဏီကို ကျောက်မီးသွေးဝယ်ယူရန် စာချုပ်ချုပ်ဆိုထားခြင်း မရှိ သော်လည်း ကြိုတင်ငွေ ၁.၈ ဘီလီယံပေးချေထားမှုမှာ ဘဏ္ဍာရေးလုပ်ထုံးလုပ်နည်းများနှင့် ညီညွတ်မှု မရှိပါ။ ဌာနနှင့် ကျောက်မီးသွေးဝယ်ယူမှုစာချုပ် ချုပ်ဆိုရာမှာ ကြိုတင်အာမခံငွေကြေး ပေးဆောင်ရန်ရှိသော် လည်း ဧဒင်စွမ်းအင်ကုမ္ပဏီအနေဖြင့် ကျောက်မီးသွေးအရောင်းအဝယ်စာချုပ်ချုပ်ဆိုပြီးမှသာ ဌာနသို့ ပေးသွင်းမည်ဟု အကြောင်းပြန်ကြားသည်ဆိုသည့် အချက်နှစ်ချက်ဟာ ဘဏ္ဍာရေးလုပ်ထုံးလုပ်နည်းများနှင့် ညီညွတ်မှုမရှိပါကြောင်းနှင့် ဝန်ကြီးဌာန၏ စီမံခန့်ခွဲမှုသဘောထားဖြင့်သာ ဆောင်ရွက်ရမည့် နည်းလမ်း အစား ပြည်ထောင်စုအစိုးရအဖွဲ့၏ သဘောတူညီချက်ဖြင့်သာ ဆောင်ရွက်ရန်သဘောထားမှတ်ချက် ပြုထား ပါတယ်။ မြန်မာ့ရေနံနှင့် သဘာဝဓာတ်ငွေ့လုပ်ငန်း ၄၃၉၊ ၄၄၀ အလုပ်သမားနှင့် အလုပ်အကိုင် ဒီအပိုဒ် ကလည်း ကိုယ်စားလှယ်တော်ကြီး စာအုပ်ထဲမှာရှိတဲ့ အပိုဒ် ၂၇၅ ကနေပြီး၂၈၄ ထိ ဆက်စပ်ပြီးတော့ လေ့လာသုံးသပ်လို့ရပါတယ်။ အပိုဒ် ၄၄၁ မှာ ပြည်ထောင်စုစာရင်းစစ်ချုပ်ရုံးအနေဖြင့် ၃၁-၃-၂၀၁၅ထိ စာရင်းများကိုသာ စစ်ဆေး နိုင်ခဲ့ပါတယ်။ လက်မှတ်ရပြည်သူ့စာရင်းကိုင်၊ ပြည်ပစာရင်းစစ်အဖွဲ့မှ မစစ်ဆေး ရသေးခြင်းတို့ကြောင့် ပြည်ထောင်စုစာရင်းစစ်ချုပ်ရုံးနဲ့ ပြည်ပအလုပ်အကိုင် ကြီးကြပ်ရေးကော်မတီအနေဖြင့် ၂၀၁၅-၂၀၁၆ ဘဏ္ဍာနှစ်အတွက် နှစ်ချုပ်ဘဏ္ဍာရေးစာရင်းများကို အမြန်ဆုံးစစ်ဆေးပြီး သက်ဆိုင်ရာသို့ အစီရင်ခံ တင်ပြနိုင်ရန် သဘောထားမှတ်ချက်ပြုထားပါတယ်။ စက်မှုဝန်ကြီးဌာန၊ စက်မှုဝန်ကြီးဌာနက ကိုယ်စားလှယ်တော်ကြီးများရဲ့ စာအုပ်ရဲ့ အပိုဒ် ၂၈၅ ကနေ ၂၉၄ နဲ့ ချိတ်ဆက်နိုင်ပါတယ်။ အပိုဒ် ၄၀၂၊ ၄၄၂ စာရင်းစစ်ချုပ်၏ အစီရင်ခံစာအရ စက်မှုဝန်ကြီး ဌာနနဲ့ ဖက်စက်လုပ်ကိုင်လျှက်ရှိတဲ့ ကော့စတစ်ဆိုဒါစက်ရုံ(သထုံ)၊ မြန်မာ့ဧကရက် Transformer ကုမ္မဏီ၊ အမှတ်(၁) သံမဏိစက်ရုံ (မြင်းခြံ)၊ အမှတ်(၂) သံမဏိစက်ရုံ(ပင်းပက်)၊ မြန်မာဖရစ်ဝါနာ စက်မှုလုပ်ငန်း ကုမ္ပဏီများအနေဖြင့် ရည်မှန်းချက် မအောင်မြင်ခြင်း၊ တည်ဆောက်ရေးလုပ်ငန်းများ ြင့်ခြင်း၊ တိုင်းပြည်အတွက် အကျိုးစီးပွားမဖြစ်ခြင်းများအပြင် ပြည်သူ့ဘဏ္ဍာငွေမှ ကျခံသုံးစွဲနေရပါသဖြင့် ဝန်ထုပ် ဝန်ပိုးများဖြစ်နေကြောင်း တွေ့ရှိရပါတယ်။ အဲဒီအဆိုပါ စီးပွားရေးလုပ်ငန်းများ၏ ရှေ့လုပ်ငန်းစဉ်များနှင့် ရည်မှန်းချက်များ စီးပွားရေးတွက်ချေကိုက်မှု ရှိ မရှိ အခြေအနေများကို ပွင့်လင်းမြင်သာစွာ ဖော်ပြသင့် ကြောင်း သဘောထားမှတ်ချက်ပြုပါတယ်။ ပညာရေးဝန်ကြီးဌာန။ ၄၄၆ ပညာရေးဝန်ကြီးဌာနရဲ့ အချက်ကတော့ ဘတ်ဂျက်ခွင့်ပြုငွေနဲ့ အဆောက်အဦလွဲမှားနေတဲ့အချက် ဒီအချက်ကိုတော့ ကိုယ်စားလှယ်တော်ကြီးများ အဆောက်အဦမှာ အပိုဒ် ၄၄၆ မှာ ပါရှိပြီးသားဖြစ်တဲ့အတွက် မဖော်ပြတော့ဘူး။ ဆောက်လုပ်ရေးဝန်ကြီးဌာန။ အပိုဒ် ၃၄၆ နဲ့ဆက်စပ်နိုင်ပါတယ်။ ၄၄၈ တည်ဆောက်ရေးလုပ်ငန်း စိစစ်ရေးကော်မတီအနေဖြင့် သက်ဆိုင်ရာဝန်ကြီးဌာနများ၏ ဆောက်လုပ်လိုသည့် အဆောက်အဦလုပ်ငန်း များတွင် ယခင်ဖြစ်ပေါ်ခဲ့သော အမှန်တကယ် လိုအပ်မှု ရှိ မရှိ ခန့်မှန်းခြေငွေစာရင်း တွက်ချက်မှုနှင့်တင်ဒါ ခေါ်ယူမှု စသည့်အားနည်းချက်များအား နောင်လာမည့် ဘဏ္ဍာရေးနှစ်မှာဆောင်ရွက်မယ့် တည်ဆောက်ရေး လုပ်ငန်းများမှာ မဖြစ်မနေစီစစ်ရန် ဆောင်ရွက်သင့်ကြောင်း သဘောထားမှတ်ချက်ပြုပါတယ်။ ဟိုတယ်နှင့် ခရီးသွားဝန်ကြီးဌာန။ အပိုဒ် ၄၅၀ ကိုယ်စားလှယ်တော်ကြီးရဲ့ စာအုပ်မှာရှိတဲ့ အပိုဒ် ၃၄၉ နဲ့ ချိတ်ဆက်နိုင်ပါတယ်။ နေပြည်တော်စည်ပင်သာယာရေးကော်မတီ အပိုဒ် ၄၅၁။ ကိုယ်စားလှယ်တော်ကြီး များရဲ့ စာအုပ်မှာရှိတဲ့ အပိုဒ် ၃၅၄နဲ့ ချိတ်ဆက်နိုင်ပါတယ်။ အပိုဒ် ၄၅၁။ ဈေးသစ်များ တည်ဆောက်ရန် အတွက် ပင်မရန်ပုံငွေမှ စိုက်ထုတ်ငွေ ကျပ် ၅.၇၃၅ ဘီလီယံအား ဈေးဆိုင်ခန်း ပြန်လည်ရောင်းချရာမှ ပေးဆပ်ခဲ့ရာ ၂၀၁၅-၂၀၁၆ ခုနှစ်အထိ ကျပ် ၀.၁၇,၁၀ရ ဘီလီယံ ပေးဆပ်ခဲ့၍ ၃၁-၃-၂၀၁၆ ရက်နေ့တွေမှာ ကျပ် ၅.၅၆၅ ဘီလီယံ ပေးဆပ်ရန်ကျန်ရှိနေပါတယ်။ ဒါကြောင့်မို့လို့ ဆိုင်ခန်းတွေ အမြန်ရောင်းချနိုင်ရေး မည်သို့ဆောင်ရွက်ရမည်ကို နည်းလမ်းများရှာကြံပြီးတော့ နောက်လာမယ့်ဈေးသစ်များ တည်ဆောက်တဲ့ အခါမှာ စီးပွားရေးတွက်ချေကိုက်မှုရှိ မရှိ ဖြစ်နိုင်ချေကို ဆန်းစစ်ပြီးတော့ ဆောက်လုပ်သင့်ပါကြောင်း သဘောထားမှတ်ချက်ပြုပါတယ်။ နောက်ဆုံးအပိုင်း ၂ အနေနဲ့ နိုင်ငံတော်ပိုင်ငွေနဲ့ ပစ္စည်းများပစ္စည်းဆုံးရှုံးမှုစာရင်းမှ ပယ်ဖျက်ခြင်း။ ဒါကကိုယ်စားလှယ်တော်ကြီးများ စာအုပ်မှာရှိတဲ့ စာမျက်နှာ ၁၄၄၊ ၁၄၃၊ ၁၄၅ နဲ့ အပိုဒ်အားဖြင့်ဆိုရင် အပိုဒ် ၃၅၈၊ ၃၅၉ မှာ ဆက်စပ်ပြီးတော့ လေ့လာနိုင်ပါတယ်။ ပြည်ထောင်စုစာရင်းစစ်ချုပ်ရုံးကလည်း ဒီအပိုင်းကို ဖော်ပြထားပြီးဖြစ်တဲ့အတွက်။ အပိုဒ် ၄၅၃။ ဝန်ကြီးဌာနအဖွဲ့အစည်းများ၏ ဘဏ္ဍာရေးနှစ် အဆက်ဆက်အကြွင်းကျန်များ အဲဒါက ကိုယ်စားလှယ်တော်ကြီးစာအုပ်ထဲမှာ အပိုဒ် ၃၆၁၊ ၃၆၆ နဲ့ ဆက်စပ် ပြီးတော့ ဆွေးနွေးဖို့ဖိတ်ခေါ်ပါတယ်။ နိဂုံးချုပ်အနေနဲ့ ပြည်ထောင်စုစာရင်းစစ်ချုပ်၏ ၂၀၁၅-၂၀၁၆ ခုနှစ် ဘဏ္ဍာရေးနှစ် စစ်ဆေးတွေ့ရှိချက် အစီရင်ခံစာအမှတ် (၉/၂၀၁၇) အား ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(က)၊ (ခ)၊ (ဂ)ကို ပြဋ္ဌာန်းချက်များနှင့်အညီ ပြည်ထောင်စုလွှတ်တော်သို့ အစီရင်ခံစာတင်ပြရင်း ဒီအစီရင်ခံစာအား ပြည်ထောင်စုလွှတ်တော်က ဆွေးနွေးစဉ်းစားပေးပါရန် အဆိုတင်သွင်းအပ်ပါတယ်ခင်ဗျာ။ ပြည်ထောင်စု လွှတ်တော်၊ ပြည်သူ့ငွေစာရင်းပူးပေါင်းကော်မတီ။
<title>အဆိုပါအစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ၂၀၁၅-၂၀၁၆ ဘဏ္ဍာရေးနှစ်၊ ပြည်ထောင်စု၏ ဘဏ္ဍာငွေအရအသုံးဆိုင်ရာဥပဒေပါ ပြည်ထောင်စု၏ အရအသုံးစာရင်း များ စစ်ဆေးချက်အစီရင်ခံစာအပေါ် ပြည်သူ့ငွေစာရင်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက်အစီရင်ခံစာ မိတ္တူကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ယင်းအစီရင်ခံစာနဲ့စပ်လျဉ်းပြီး ပြည်ထောင်စုလွှတ်တော်ဆိုင်ရာ နည်းဥပဒေ ၁၀၄ နည်းဥပဒေခွဲ(ဃ)၊ (င)တို့နဲ့အညီ ဆွေးနွေးလိုတဲ့ လွှတ်တော်ကိုယ်စားလှယ်ရှိပါက ဆွေးနွေးလိုတဲ့ ဌာန၊ အဖွဲ့အစည်းအမည်ကို တိတိကျကျဖော်ပြပြီး ၄-၈-၂၀၁ရ ရက် (သောကြာနေ့) မွန်းလွဲတစ်နာရီ (၁၃၀၀နာရီ) နောက်ဆုံးထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</report>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး (၁၅)ရက်မြောက်နေ့ ရပ်နားကြောင်းနှင့် (၁၆)ရက်မြောက်နေ့ ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၅)ရက်မြောက်နေ့ အစီအစဉ်ကို ရပ်နားပါမယ်။ ဒုတိယ အကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေးရဲ့ (၁၆)ရက်မြောက်နေ့ကို ၂၀၁ရ ခုနှစ်၊ သြဂုတ်လ ၈ ရက် (အင်္ဂါနေ့) နံနက် ၁၀ နာရီ ကျင်းပပြုလုပ်မည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ပဉ္စမပုံမှန်အစည်းအဝေး (၁၅)ရက်မြောက်နေ့ အစည်း အဝေးကို မွန်းလွဲ ၁၃:၁၀ နာရီ ရပ်နားပါသည်။</speech>
</postface>
</transcript>
</doc>
