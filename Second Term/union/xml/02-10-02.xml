<doc>
<docinfo>
<docno>02-10-02.xml</docno>
<pdf>02-10-02.pdf</pdf>
<term value="02">ဒုတိယအကြိမ်</term>
<session value="10" />
<sittingday value="02" />
<legislature value="union">ပြည်ထောင်စုလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး ဒုတိယနေ့မှတ်တမ်း</title>
<date value='15-11-2018'>၁၃၈၀ ပြည့်နှစ်၊ တန်ဆောင်မုန်းလဆန်း ၈ ရက် | (၂၀၁၈ ခုနှစ်၊ နိုဝင်ဘာလ ၁၅ ရက်)(ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ ပြည်ထောင်စုလွှတ်တော် အစည်းအဝေးခန်းမတွင် ဒုတိယအကြိမ် ပြည်ထောင်စု လွှတ်တော် ဒသမပုံမှန်အစည်းအဝေး ဒုတိယနေ့ကို နံနက် ၁၀:ဝဝ နာရီင်ကျင်းပပါသည်။ ပြည်ထောင်စုလွှတ်တော် အစည်းအဝေးတွင် နာယကအဖြစ် ပြည်သူ့လွှတ်တော် ဥက္ကဋ္ဌ ဦးတီခွန်မြတ်က ဆောင်ရွက်ပြီး အခမ်းအနားမှူးအဖြစ် ပြည်ထောင်စုလွှတ်တော်ရုံး ညွှန်ကြားရေးမှူးချုပ် ဦးကျော်စိုးက ဆောင်ရွက်ပါသည်။</p>
<title>ပြည်ထောင်စုလွှတ်တော် နာယက နေရာယူခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေးရဲ့ ဒုတိယနေ့ အစီအစဉ် စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျာ။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="speaker">အားလုံးမင်္ဂလာပါခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>ပြည်ထောင်စုလွှတ်တော် အစည်းအဝေးအထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">ပြည်ထောင်စုလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး ဒုတိယနေ့မှာ ပြည်ထောင်စုလွှတ်တော် ကိုယ်စားလှယ်များစိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ပြည်ထောင်စု လွှတ်တော် ကိုယ်စားလှယ်ဦးရေ စုစုပေါင်း ၆၅၈ ဦးရှိပြီး ဒီကနေ့အစည်းအဝေးကို ၅၇၉ ဦး တက်ရောက် ပါတယ်။ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်းရဲ့ ၈၇.၉၉ ရာခိုင်နှုန်းရှိပြီး သုံးပုံတစ်ပုံထက် ကျော်လွန်တဲ့အတွက် ပြည်ထောင်စုလွှတ်တော်ဆိုင်ရာ ဥပဒေပုဒ်မ ၂၀ နဲ့ နည်းဥပဒေ ၁၂ နည်းဥပဒေခွဲ(ခ)တို့အရ အစည်းအဝေးအထမြောက်ကြောင်းနဲ့ စတင်ကျင်းပကြောင်း ကြေညာပါတယ်။</speech>
<title>ပြည်ထောင်စုလွှတ်တော် ဒသမပုံမှန်အစည်းအဝေး ဒုတိယနေ့ အစီအစဉ် ကြေညာခြင်း</title>
<speech type="speaker">အစီအစဉ်(၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဒုတိယ အကြိမ် ပြည်ထောင်စုလွှတ်တော် ဒသမပုံမှန်အစည်းအဝေး ဒုတိယနေ့ အစီအစဉ်ကို လွှတ်တော်ကိုယ်စားလှယ် များထံ ဖြန့်ဝေထားတဲ့အတိုင်း ဆက်လက်ဆောင်ရွက်သွားပါမယ်။</speech>
<title>အစည်းအဝေးမတက်ရောက်နိုင်သော ပြည်ထောင်စုလွှတ်တော် ကိုယ်စားလှယ်များအတွက် ခွင့်ပန်ကြားခြင်းနှင့် အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အစီအစဉ်(၄) ဖြစ်ပါတယ်။ ဒီကနေ့ အစည်းအဝေးကို မတက်ရောက်နိုင်တဲ့ ပြည်ထောင်စုလွှတ်တော်ကိုယ်စားလှယ်များအတွက် ပြည်ထောင်စုလွှတ်တော် ကိုယ်စားလှယ်များစိစစ်ရေး ကော်မတီက ခွင့်ပန်ကြားဖို့ ဖြစ်ပါတယ်။</speech>
<speech><mp id="1368">ဒေါ်နန်းထွေးသူ(အဖွဲ့ဝင်၊ ကိုယ်စားလှယ်များစိစစ်ရေးကော်မတီ)</mp>လေးစားရပါသော ပြည်ထောင်စုလွှတ်တော် နာယကကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး ဒုတိယနေ့ ၁၅-၁၁-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များရဲ့ ကိုယ်စား ကယားပြည်နယ် ဖားဆောင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ကိုယ်စားလှယ်များ စိစစ်ရေးကော်မတီအဖွဲ့ဝင် ဖြစ်သူ ကျွန်မ ဒေါ်နန်းထွေးသူက ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်း မရှိတဲ့ ပြည်ထောင်စုလွှတ်တော် ကိုယ်စားလှယ်များကတော့- ဦးညွန့်ဝင်း ကန်ပက်လက်၊ - ဒေါက်တာဝင်းအောင် ခင်ဦး၊ - ဦးမြင့်ထွန်း တန့်ဆည်၊ - ဒေါ်ချိုချိုဝင်း မော်လိုက်၊ - ဦးစိုးပိုင်ဌေး မြိတ်၊ - ဦးအုန်းခင် ပုလော၊ - ဦးအောင်စိုး သရက်ချောင်း၊ - ဦးခင်မောင်သန်း တောင်ငူ၊ - ဦးစောသလေးစော ရွှေကျင်၊ - ဒေါက်တာခင်စိုးစိုးကြည် - ဦးဘိုကြီး ချောက်၊ - ဦးကံမြင့် - ဒေါက်တာလှမိုး အောင်မြေသာစံ၊ - ဦးဖြိုးဇေယျာသော်(ခ)ဇေယျာသော် - ဦးငြိမ်းသစ်(ခ) ဦးသောင်းထွန်း - ဦးအောင်ကြည်သိန်း - ဒေါ်ခင်စောဝေ - ဦးနေမျိုးထက် - ဒေါ်မြင့်မြင့်စိုး(ခ) မေစိုး - ဦးကျော်မြင့် - ဦးစိုးသူရထွန်း - ဦးအောင်လှိုင်ဝင်း - ဦးလင်းဇော်ထွန်း - ဦးစိုင်းသီဟကျော် - ဦးစိုင်းခတ္တိယ - ဦးစိုင်းဥက္ကာ - ဒေါက်တာစိုင်းမောက်ခမ်း - ဦးလီကျိန်းဖူ(ခ) ဦးမြင့်ဆွေ ဦးစိုင်းထွန်းစိန် - ဦးစိုင်းဝင်းအေး(ခ) ဦးစိုင်းထွန်းအေး ဦးစိုင်းမောင်ပွင့်(ခ) ဦးအောင်ပွင့် - ဦးစိုင်းဖိုးမြတ် - ဦးအောင်မင်း - ဦးစောသန်းထွဋ် - ဦးမျိုးထပ်(ခ) ဆလိုင်းထိုက် - ဦးလားလ်မင်းထန် - ဦးမာန်လောမောင်း - ဦးအောင်ဝင်း - ဒေါက်တာမိုးမြင့်အောင် - ဒေါက်တာမြသောင်း - ဦးအောင်သိန်း - ဒေါ်မြတ်သီတာထွန်း မဟာအောင်မြေ၊ ချောင်းဆုံ၊ ရသေ့တောင်၊ ကျောက်တံတား၊ ဗိုလ်တထောင်၊ တိုက်ကြီး၊ ကွမ်းခြံကုန်း၊ မင်္ဂလာဒုံ၊ မိုင်းဖြတ်၊ မိုင်းရယ်၊ မိုင်းဆတ်၊ လဲချား၊ လားရှိုး၊ ကုန်းကြမ်း၊ မိုင်းပျဉ်း၊ မိုင်းရှူး၊ တန့်ယန်း၊ မူဆယ်၊ ဇလွန်၊ ကရင်-၂၊ ချင်း-၁၂၊ ချင်း-၁၀၊ ချင်း-၈၊ တနင်္သာရီ-၁၊ ပဲခူး-၂ ပဲခူး-၇၊ ပဲခူး-၁၂၊ မွန်-၅၊ ရခိုင်-၁၁၊ - ဦးဌေးဦး - ဦးအေးဗိုလ် ရန်ကုန်-၁၁၊ - ဦးစိုင်းဆိုင်ကျောက်ဆမ် ရှမ်း-၆၊ - ဦးကြည်ဝင်း ဧရာဝတီ-၁၂၊ - ဦးဆန်းမြင့် - ဒေါ်မေသန်းနွဲ့ ဧရာဝတီ-၁၁ နှင့် - ဗိုလ်ချုပ်ဝင်းသိန်း တပ်မတော် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ ၂၉ ဦးရှိပြီး၊ ယနေ့ခွင့်ပန်ကြားသူ ၅၀ ဦး ဖြစ်တဲ့အတွက် စုစုပေါင်းခွင့်ပန်ကြားသူ ၇၉ ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားတဲ့ ပြည်ထောင်စုလွှတ်တော်ကိုယ်စားလှယ် ၅၀ ဦးအား ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာဖြင့် တင်ပြအပ်ပါတယ်ရှင်။</speech>
<speech type="speaker">ခွင့်ပန်ကြားသူအားလုံးကို ခွင့်ပြုပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး ဒုတိယနေ့ကို တက်ရောက်ခွင့်ရှိတဲ့ လွှတ်တော်ကိုယ်စားလှယ် ၆၅၈ ဦး၊ ယခင်က ခွင့်ပြုထားသူ ၂၉ ဦး၊ ယနေ့ခွင့်ပန်ကြား၍ ခွင့်ပြုထားသူ ၅၀ ဦး ဖြစ်တဲ့အတွက် ခွင့်ပြုထားသူ စုစုပေါင်း ၇၉ ဦး ဖြစ်ပြီး ခွင့်မဲ့ပျက်ကွက်သူမရှိပါ။ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">ပြည်ထောင်စုလွှတ်တော်က သဘောတူတဲ့အတွက် ပြည်ထောင်စုလွှတ်တော် ဆိုင်ရာ နည်းဥပဒေ ၄ နည်းဥပဒေခွဲ(ခ)အရ လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>နိုင်ငံတော်သမ္မတထံမှ ပေးပို့ထားသော ပြည်ထောင်စုတရားလွှတ်တော်ချုပ် တရားသူကြီးအဖြစ် ခန့်အပ် တာဝန်ပေးလိုသည့် ပုဂ္ဂိုလ်နှင့်စပ်လျဉ်း၍ လွှတ်တော်က သဘောတူကြောင်း ကြေညာခြင်း</title>
<speech type="speaker">အစီအစဉ်(၅) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပြည်ထောင်စု တရားလွှတ်တော်ချုပ် တရားသူကြီးအဖြစ် ဦးမျိုးဝင်းအား ခန့်အပ်တာဝန်ပေးလိုကြောင်း နိုင်ငံတော်သမ္မတရဲ့ တင်ပြချက်ကို ၁၂-၁၁-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ ကြေညာ ခဲ့ပြီးဖြစ်ပါတယ်။ ယင်းပုဂ္ဂိုလ်နဲ့စပ်လျဉ်းပြီး ဖွဲ့စည်းပုံအခြေခံဥပဒေပုဒ်မ ၃၀၁ ပါ သတ်မှတ်အရည်အချင်းများနဲ့ မပြည့်စုံကြောင်း ခိုင်လုံတဲ့ သက်သေအထောက်အထားပြ၍ ကန့်ကွက်လိုတဲ့ လွှတ်တော်ကိုယ်စားလှယ် များရှိပါက ၁၄-၁၁-၂၀၁၈ ရက် မွန်းလွဲတစ်နာရီ နောက်ဆုံးထား၍ အမည်စာရင်းပေးပို့နိုင်ကြောင်းကိုလည်း တစ်ပါတည်း ကြေညာခဲ့ပါတယ်။ တင်ပြပါ နောက်ဆုံးသတ်မှတ်ချိန်အထိ ဥပဒေနဲ့အညီ တင်ပြနိုင်တဲ့ ကန့်ကွက်ချက် တစ်စုံတစ်ရာ မရှိတဲ့အတွက် ဦးမျိုးဝင်းအား ပြည်ထောင်စုတရားလွှတ်တော်ချုပ် တရားသူကြီးအဖြစ် ခန့်အပ်တာဝန် ပေးရန် လွှတ်တော်က သဘောတူကြောင်း ကြေညာပါတယ်။</speech>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသည့် ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာန Ministry of Investment and Foreign Economic Relations) ဖွဲ့စည်းရန်ကိစ္စနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၆) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့ထားတဲ့ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာန (Ministry of Investment and Foreign Economic Relations) ဖွဲ့စည်းရန်ကိစ္စနဲ့စပ်လျဉ်းပြီး ၁၂-၁၁-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေးမှာ နိုင်ငံတော်သမ္မတကိုယ်စား တာဝန်ပေးအပ် ထားတဲ့ ပြည်ထောင်စုအဆင့်အဖွဲ့ အစည်းဝင်က လွှတ်တော်သို့ တင်ပြခဲ့ပြီးဖြစ်ပါတယ်။ ယင်းကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၉ ဦး ရှိပါတယ်။ တစ်ဦးချင်းအနေနဲ့ ၆ မိနစ်အတွင်း ဆွေးနွေးဖို့ဖြစ်ပါတယ်။ ဒေါ်ချိုချို အုတ်တွင်းမဲဆန္ဒနယ် စတင် ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင်။ ကျွန်မကတော့ ပဲခူးတိုင်းဒေသကြီး၊ အုတ်တွင်း မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချိုဖြစ်ပါတယ်။ နိုင်ငံတော်သမ္မတထံမှ ပေးပို့လာတဲ့ ရင်းနှီးမြှုပ်နှံမှုနှင့် နိုင်ငံခြားစီးပွား ဆက်သွယ်ရေးဝန်ကြီးဌာန (Ministry of Investment and Foreign | Economic Relations) ဖွဲ့စည်းရန်ကိစ္စနှင့် စပ်လျဉ်းပြီး ထောက်ခံအကြံပြု ဆွေးနွေးသွားမှာ ဖြစ်ပါတယ်။ နာယကကြီးရှင့်။ ယခုမျက်မှောက်ခေတ်အခြေအနေရဲ့ ကမ္ဘာကြီးမှာ စီးပွားရေးဟာ နိုင်ငံရေးနဲ့ ခွဲခြားမရတော့ဘဲ တစ်ဆက်တစ်စပ်တည်း တိုးတက်ဖြစ်ပေါ်လာခဲ့ပြီး စီးပွားရေးဆိုင်ရာပူးပေါင်းဆောင်ရွက်မှု တွေဟာ နိုင်ငံရေးဖြစ်ပေါ်တိုးတက်မှုနဲ့ တိုက်ရိုက်ဆက်စပ်လာတဲ့ အနေအထားကို လက်ရှိမြန်မာနိုင်ငံရဲ့ ပကတိအခြေအနေက အထင်အရှားပြဆိုနေပါတယ်လို့ ဖော်ပြပါရှိခြင်းနဲ့အတူ စီးပွားရေးတိုးတက်မှသာ လူမှုရေးလိုအပ်ချက်တွေကို ဖြည့်တင်းနိုင်ပြီး တိုင်းပြည်ရဲ့ ငြိမ်းချမ်းရေး၊ တည်ငြိမ်ရေးနဲ့ နိုင်ငံရေးတိုးတက် မှုများ မလွဲဧကန်ရရှိလာမှာဖြစ်ပါတယ်။ ထို့အတွက်ကြောင့် ရေရှည်စီးပွားရေးတိုးတက်မှုကို အထောက်အကူ ပြုစေမယ့် ရင်းနှီးမြှုပ်နှံမှုများ များစွာဝင်ရောက်လာဖို့ ဖိတ်ခေါ်ရန်ဆွဲဆောင်ရာမှာ လွန်စွာအရေးကြီး ပါတယ်။ ပြည်ပရင်းနှီးမြှုပ်နှံမှုများ များစွာဝင်ရောက်လာရေးအတွက်လည်း နိုင်ငံတော်ရဲ့ အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်မှ မြန်မာနိုင်ငံမှာစီးပွားရေးအခွင့်အလမ်း အမြောက်အမြားရှိကြောင်း၊ အာဆီယံ စီးပွားရေးနှင့် ရင်းနှီးမြှုပ်နှံမှုဆိုင်ရာ ထိပ်သီးအစည်းအဝေးမှာ ပြောကြားခဲ့ပြီး နိုင်ငံတကာစီးပွားရေး လုပ်ငန်းရှင်တွေကို မြန်မာနိုင်ငံမှာလာရောက်ရင်းနှီးမြှုပ်နှံကြအောင် တွန်းအားပေးခဲ့သလို နိုင်ငံတကာ စီးပွားရေးလုပ်ငန်းရှင်များကလည်း စိတ်ဝင်စားမှုတွေရှိလာတာဟာ တိုင်းပြည်တစ်ခုလုံးနဲ့ဆိုင်တဲ့ တက်လက်စ စီးပွားရေးဖွံ့ဖြိုးမှုနှုန်း ထပ်မံမြင့်တက်ဖို့ ပြည်ပရင်းနှီးမြှုပ်နှံမှုတွေ ပါဝင်လာနိုင်စေမယ့် အခွင့်အလမ်းတွေပဲဖြစ်ပါတယ်။ အသစ်ထပ်မံဖွဲ့စည်းမယ့် ဝန်ကြီးဌာနအနေဖြင့် ပြည်ပမှလာရောက်ရင်းနှီးမြှုပ်နှံတဲ့လုပ်ငန်းတွေကို ပိုမိုစီးဝင်လာအောင် ဦးစားပေးဆောင်ရွက်ရမယ့် အဖွဲ့အစည်းဖြစ်မယ်လို့ သုံးသပ်မိတဲ့အတွက် စီးပွားရေး ဖွံ့ဖြိုးတိုးတက်မှုအတွက် ရည်ရွယ်ဖွဲ့စည်းတဲ့နည်းတူ ပိုမိုထိရောက်စွာဆောင်ရွက်ပေးနိုင်ရန် ဆက်စပ်နေတဲ့ အခြားဝန်ကြီးဌာနများနဲ့ ပေါင်းစပ်ညှိနှိုင်းပြီး ယခုထက်ပိုမိုချောမွေ့စေမယ့် လုပ်ငန်းစဉ်များကို ဖော်ဆောင် ပေးရန်လိုအပ်ပြီး ရင်းနှီးမြှုပ်နှံမှုနဲ့ပတ်သက်တဲ့ ကိစ္စအဝဝကိုဝန်ကြီးဌာနတစ်ခုတည်းက ဆောင်ရွက်ပေး နိုင်ရန် One-Stop Service အစီအစဉ်များကို ပိုမိုထိရောက်ကျယ်ပြန့်စွာ လုပ်ဆောင်ပေးဖို့လည်း လိုအပ် ပါတယ်။ သို့မှသာ လက်ရှိ စီးပွားရေးလုပ်ငန်း လွယ်ကူစွာလုပ်ဆောင်နိုင်မှု ညွှန်ကိန်း(Ease Of Doing Business) များဟာလည်း ၁၇၀ ၀န်းကျင်ရှိနေရာမှ တိုးတက်လာမှာဖြစ်ပါတယ်။ (နာယကကြီးရှင့်။ လက်ရှိရင်းနှီးမြှုပ်နှံမှုလုပ်ငန်းတွေဟာ ရင်းနှီးမြှုပ်နှံမှုကော်မရှင်နဲ့ နိုင်ငံခြား စီးပွားဆက်ဆံရေးဦးစီးဌာနမှ လက်ရှိဆောင်ရွက်နေတဲ့ လုပ်ငန်းစဉ်များအပေါ်မှာ အသစ်ဖွဲ့စည်းလိုက်တဲ့ ဝန်ကြီးဌာနအနေဖြင့် ဘယ်လိုကျယ်ပြန့်တဲ့ လုပ်ငန်းစဉ်တွေကို ဘယ်လိုနည်းလမ်းများနဲ့ ပိုမိုဆောင်ရွက်မယ် ဆိုတာကိုလည်း သိလိုပါတယ်။ တကယ်ထိရောက်တဲ့ ရင်းနှီးမြှုပ်နှံမှုတွေဖြစ်ဖို့ Investment Policy, Investment Strategy, Investment Plan qięsas: cmsê:036393€ Gaosgos 8:9.33o7 Action Plan တွေလည်း တက်အောင်လုပ်ဖို့လိုအပ်ပါတယ်။ ရင်းနှီးမြှုပ်နှံရန် ဖြစ်နိုင်ဖို့ အလားအလာအကောင်းဆုံး Sector နဲ့ ကိုက်ညီတဲ့ Region တွေကို အံဝင်ခွင်ကျအောင် သေချာရွေးချယ်ဖို့လိုပြီး တွင်း လိုအပ်တဲ့အခြေခံအဆောက်အအုံတွေ ဖန်တီးပေးပြီး အလုပ်ရှင် အလုပ်သမား ပြဿနာကို ထိရောက်စွာ ဖြေရှင်းပေးနိုင်မယ့် အဖွဲ့အစည်းများ ပိုမိုအားကောင်းရန်ကလည်း လိုအပ်တဲ့အချက်ဖြစ်ပါတယ်။ နိဂုံးချုပ်အားဖြင့် ရင်းနှီးမြှုပ်နှံမှုများ များစွာဝင်ရောက်လာခြင်းဟာ အလုပ်အကိုင်အခွင့်အလမ်း ရရှိရေး၊ ပြည်တွင်းထုတ်ကုန်များနဲ့သယံဇာတများကို တန်ဖိုးမြင့်ထုတ်ကုန်များအဖြစ် ထုတ်လုပ်တင်ပို့နိုင်ရေး၊ Global Supply Chain ထုတ်လုပ်မှု လုပ်ငန်းစဉ်ကြီးထဲမှာ မြန်မာနိုင်ငံအနေဖြင့် ပါဝင်ဆောင်ရွက် နိုင်ရေး၊ ပြည်တွင်းစီးပွားရေးလုပ်ငန်းရှင်များအနေဖြင့် နိုင်ငံတကာရင်းနှီးမြှုပ်နှံမှု လုပ်ငန်းများနှင့်အတူ ဆက်စပ်စီးပွားရေးလုပ်ငန်းတွေမှာ ပါဝင်ဆောင်ရွက်နိုင်ရန်အတွက် အခွင့်အလမ်းများ တိုးပွားလာစေရေး၊ ပြည်တွင်း MSME လုပ်ငန်းများ ဖွံ့ဖြိုးတိုးတက်လာစေရန် ရည်မှန်းချက်များ ပြည့်ဝစေရေးအတွက် နိုင်ငံတကာမှ ရင်းနှီးမြှုပ်နှံမှုများကို ဖိတ်ခေါ်ရမှာဖြစ်တဲ့အတွက်ကြောင့် အသစ်ဖွဲ့စည်းလိုက်တဲ့ ဝန်ကြီးဌာန အနေဖြင့် အောင်မြင်စွာ ဆောင်ရွက်နိုင်မည်ဟု ယုံကြည်ပါသောကြောင့် ထောက်ခံဆွေးနွေးလိုက်ရပါတယ်။ ကျေးဇူးတင်ပါတယ်ရှင်။</speech>
<speech type="speaker">ဆက်လက်ပြီး ဦးသန်းစိုး(ခေါ်) သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ်အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ခေါ်)သန်းစိုး(ဘောဂဗေဒ)မဲဆန္ဒနယ်အမှတ်-၄၊ ရန်ကုန်တိုင်းဒေသကြီး</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော် ကတော့ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာနကို ဖွဲ့စည်းခြင်းနဲ့ ပတ်သက်ပြီးတော့ ထောက်ခံဆွေးနွေးသွားမှာ ဖြစ်ပါတယ်။ အဲဒီတော့ ရင်းနှီးမြှုပ်နှံမှုနှင့်ပတ်သက်ပြီးတော့ ကျွန်တော်တို့ လက်ရှိအစိုးရမှာ လုပ်တဲ့အကြောင်းအရာတွေကို ကျွန်တော်တို့ ရှင်းလင်းပြီးတော့ တစ်ဆင့်ရှင်းလင်းသွားမှာ ဖြစ်ပါတယ်။ အဲဒီတော့ ရင်းနှီးမြှုပ်နှံမှုနှင့်ပတ်သက်ရင် ကျွန်တော်တို့က ဥပဒေ၊ လုပ်ထုံးလုပ်နည်း၊ လက်တွေ့ကျင့်သုံးမှုဆိုတဲ့ အချက် (၃)ချက် ရှိပါတယ်။ အဲဒီလို ရင်းနှီးမြှုပ်နှံမှုတွေမှာ ရင်းနှီးမြှုပ်နှံတဲ့ လူတွေအတွက် ပွင့်လင်းမြင်သာတဲ့ နည်းလမ်းတွေ၊ ပိုင်ဆိုင်မှုကိုကာကွယ်ပေးတဲ့ နည်းလမ်းတွေ၊ နောက် ခွဲခြားဆက်ဆံမှုမရှိတဲ့နည်းလမ်းတွေ ဒီအချက်တွေဟာ ကျွန်တော်တို့ ရင်းနှီးမြှုပ်နှံမှုဆိုင်ရာဥပဒေထဲမှာ အတိအလင်း အခန်း ၁၀၊ ၁၂၊ ၁၄၊ ၁၅ တို့မှာ ပါဝင်ထည့်သွင်းပြီးသား ဖြစ်ပါတယ်။ အဲဒီတော့ ရင်းနှီးမြှုပ်နှံမှုကို ကျွန်တော်တို့ တိုင်းတဲ့နေရာမှာ အချက် (၈)ချက် ရှိပါတယ်။ အဲဒီ အချက် (၈)ချက်ကို ကျွန်တော် Power Point နဲ့ ရှင်းလင်းသွားမှာ ဖြစ်ပါတယ်။ ကျေးဇူးပြု၍ Power Point အဲဒီတော့ ဒီ(၈)ချက်ထဲမှာပါတဲ့ ကျွန်တော်တို့ ရင်းနှီးမြှုပ်နှံမှုကို စဉ်းစားတော့မယ်ဆိုရင် အခြေ အနေ (၄)ခုကို ကျွန်တော်တို့ ကြုံရပါတယ်။ ပထမ(၁)ချက်က Legislative Package ပါ ၊ နောက် Business Environment , $JoEconomic Policy, Gspod Governance goulos will sòcosa al cossos, အစိုးရဟာ ဒီအချက်တွေမှာ ဘာတွေလုပ်ထားသလဲဆိုတာကို ကျွန်တော်တစ်ချက်ချင်း ပြန်ပြီးတော့ ရှင်းပြပါမယ်။ နောက် Power Point ပြပါ။ အဲဒီတော့ Legislative Package မှာ ဥပဒေမှာ အမြဲတမ်းပါဝင်တဲ့ ကျွန်တော်တို့ ဒီလူမွဲစာရင်း ခံယူမှုဥပဒေဆိုတာ အခု ကျွန်တော်တို့လက်ထဲကို ရောက်နေပါပြီ။ ဒါတွေဟာ ကျွန်တော်တို့ လုပ်ထား Company Law 316ozmozd: malsicossos, savdogo:18:29: Coulosušil sòscos Myanmar Investment Law ဖြစ်ပါတယ်။ MES Lawi SEZ Law ရှိပါတယ်။ နောက် ပိုင်ဆိုင်မှုတွေကို Protection လုပ်ပေးတဲ့ Condominium Law တို့ဆိုတာ ဒါ နိုင်ငံခြားသားရင်းနှီးမြှုပ်နှံမှုတွေကို ဘယ်အတိုင်းအတာ အထိဆိုတာ ရှိပြီးသားဖြစ်ပါတယ်။ နောက် ပွင့်လင်းမြင်သာမှုကိုအခြေခံတဲ့ Tax Administrative Procedure Law ဆိုတာလည်း မကြာခင် ပြဋ္ဌာန်းတော့မှာဖြစ်ပါတယ်။ နောက် ကျွန်တော်တို့ Dispute Resolution ကိစ္စတွေလည်း ကျွန်တော်တို့ ဆောင်ရွက်နေပါပြီ။ အဲဒီတော့ မြန်မာ့ကျောက်မျက်ရတနာတို့ Gepodos anossm Administrative Procedure Law of 316ozuss Law Package gs als cossos အစိုးရက ဒါတွေလုပ်နေပြီးသား ဖြစ်ပါတယ်။ Good Business Environment sascos Business Environment gs fèc@s:00000 တွေကို ကျွန်တော်တို့ လုပ်ခွင့်ပြုပြီးတာ လူကြီးမင်းများအားလုံး သိပြီးသားဖြစ်မှာပါ။ နိုင်ငံသားတွေလည်း။ နောက် Insurance ဆိုရင်လည်း လာမယ့်နှစ်မှာ ကျွန်တော်တို့ အကောင်အထည်ဖော်တော့မယ်ဆိုတာ ကျွန်တော်တို့ ကြားသိရပါတယ်။ အဲဒီလိုပဲ Capital Market ၊ Money Market တွေ ကျွန်တော်တို့ လုပ်နေပါပြီ။ အဲဒီတော့ Visa Fee System လည်း မကြာခင်ကပဲ တရုတ်၊ ဒီ ဂျပန်တို့၊ ထိုင်းတို့ကို ကျွန်တော်တို့ အခွင့်အရေးတွေ ပေးထားပြီးသားဖြစ်ပါတယ်။ နောက်တစ်ခုကလည်း ရင်းနှီးမြှုပ်နှံမှုဆိုင်ရာ အကာအကွယ်ပေးရေးစာချုပ်ကို ပြီးခဲ့တဲ့ကာလကပဲ ၁၀ နိုင်ငံနဲ့ ချုပ်ထားပါတယ်။ ဒါတွေဟာ ရင်းနှီး မြှုပ်နှံမှုနဲ့ပတ်သက်ပြီးတော့ Business Enveronment ကို ကျွန်တော်တို့ ဘယ်လောက်ထိ ဆောင်ရွက် နေတယ်ဆိုတာကို ဖော်ပြတဲ့အချက်တွေ ဖြစ်ပါတယ်။ Sicos? Governance spaộne malecossos Corruption ngroza mezusoso118 31395:09:3233 orolosus.nl G$po8 8:covş | International Standard and Reporting System ဆိုတဲ့ နိုင်ငံတကာအဆင့်မီတဲ့ ဒီရင်းနှီးမြှုပ်နှံမှုနဲ့ပတ်သက်တဲ့ အချက်အလက်တွေကို ဘယ်ကဲ့သို့ အစီရင်ခံ ရမယ်ဆိုတာမျိုးတွေလည်း ကျွန်တော်တို့ အများကြီးရှိပြီးသား ဖြစ်ပါတယ်။ အဲဒီလိုပဲ စီးပွားရေးပေါ်လစီ မှာဆိုရင် ဒါကျွန်တော်တို့ Export Oriental Policy ကို ကျွန်တော်တို့ သွားဖို့ကိစ္စတွေ၊ ဒါရင်းနှီးမြှုပ်နှံမှု ပေါ်လစီထဲမှာ ဒီအကြောင်းအရာတွေ ထည့်ပြီးသားဖြစ်ပါတယ်။ ISP တို့ ရှိပါတယ်။ အဲဒီတော့ ဝန်ကြီး g$05daqje: cope: nascossos. Agriculture Policy gulosusil Service gulosus.nl Tourism ရှိပါတယ်။ MSME လည်းရှိပါတယ်။ နောက်ပြီးတော့ Private Sector Development ဆိုတဲ့ဟာလည်း ကျွန်တော်တို့ဆီမှာ ရှိပြီးသားဖြစ်ပါတယ်။ အဲဒီတော့ စီးပွားရေးပေါ်လစီတွေကလည်း တစ်ခုနဲ့တစ်ခု Policy Link ရှိပါတယ်။ အဲဒီတော့ အဲဒီလိုမျိုးအခြေအနေ (၄)ချက်က ကျွန်တော်တို့နိုင်ငံမှာ အခုပြင်ဆင်ပြီးသား ဖြစ်ပါတယ်။ အားလုံးကလည်း အဆင်သင့်ဖြစ်နေပါပြီ။ ဒါကြောင့်မို့လို့ ဒီဝန်ကြီးဌာနက သီးခြားဖွဲ့စည်းပြီးတော့ လုပ်လိုက်မယ်ဆိုရင် လက်ရှိလုပ်နေတဲ့ စီးပွားရေးအချက်အလက်တွေနဲ့ဆိုရင် ပိုပြီးတော့ ချောမွေ့မြန်ဆန် သွက်လက်ပြီးတော့ ကျွန်တော်တို့စီးပွားရေးက တက်လာစရာအကြောင်းရှိပါတယ်။ နောက် Power Point တစ်ခုပြပါ။ အဲဒီတော့ အများပြောသလိုပဲ ကျွန်တော်တို့ Budget Constraint ဘတ်ဂျက်ပေါ်မှာ စိုးရိမ် နေတယ်ဆိုတဲ့ အချက်လေးတွေ ကျွန်တော်တို့ ကြားသိရပါတယ်။ တကယ်တော့ ကျွန်တော်တို့ ဘတ်ဂျက်နဲ့ ပတ်သက်လို့ရှိရင် သက်ဆိုင်ရာ မူလရှိပြီးသား ဦးစီးဌာနတွေကို ကျွန်တော်တို့ပြန်ပြီးတော့ အခုဝန်ကြီး ဌာနထဲကို ဆွဲသွင်းလိုက်လို့ရှိရင် ဒါ Budget Constraint ကို ကျွန်တော်တို့ အလိုအလျောက် ဖြေရှင်းပြီးသား Geopoln quossos:C? FERD ORI DICA oaqe 31 Budget Constraint o con:8:203: ဖြစ်ပါတယ်။ ဒီလိုလုပ်ခြင်းအားဖြင့် ဝန်ကြီးဌာနတွေ၊ ဦးစီးဌာနတွေမှာရှိတဲ့ သာမန်အသုံးစရိတ်၊ ငွေလုံး အသုံးစရိတ်တွေနဲ့ ပတ်သက်ပြီးတော့မှ အထူးတိုးချဲ့ သုံးစွဲစရာမလိုဘူးဆိုတာလည်း လွှတ်တော် ကိုယ်စားလှယ်တွေနဲ့ နိုင်ငံသားတွေအားလုံး သိမှာဖြစ်ပါတယ်။ အဲဒီတော့ အဲဒီလိုပဲ အဲဒီပေါ်လစီမှာလည်း DACU qulosušili malecossos Myanmar Development Assistant Policy doosscod: 8:005: ဖြစ်ပါတယ်။ ဒါကတော့ ဒါတွေကိုချိန်ကြည့်လို့ရှိရင် ဒီလက်ရှိအစိုးရက ရင်းနှီးမြှုပ်နှံမှုနဲ့ နိုင်ငံခြားအထောက် အကူနဲ့ပတ်သက်ပြီးတော့မှ ဘယ်လောက်ထိ ကျယ်ကျယ်ပြန့်ပြန့် ဆောင်ရွက်နေတယ်ဆိုတာ အထင်းသား မြင်ရမှာဖြစ်ပါတယ်။ ကျွန်တော်တို့ရင်ဆိုင်ရမယ့် အခက်အခဲလေးက (၂)ခုပဲ ရှိပါတယ်။ ဒါအားလုံးလည်း သိပြီးသားဖြစ်ပါတယ်။ Administrative Delay Procedure ဖြစ်ပါတယ်။ နောက်တစ်ခုက Coordination Mechanism ဖြစ်ပါတယ်။ ဒီဟာတွေကို ဖြေရှင်းနိုင်ဖို့အတွက်လည်း ဒီဝန်ကြီးဌာနကို သီးခြားရပ်တည် ဖွဲ့စည်းတာတို့လည်း ကျွန်တော့အနေနဲ့ မြင်ပါတယ်။ နောက်ဆုံး Power Point တစ်ခုပြပါ။ အဲဒီတော့ ရင်းနှီးမြှုပ်နှံမှုကို ကျွန်တော်တို့ ပြောကြမယ်ဆိုရင် အရေးကြီးဆုံးက Technology Transfer successo coco nails cossos oè:03:qgpolu G os 8:cos Capital Injection, နောက်ပြီးတော့ Employment Ratio ဘယ်လောက်တက်လာမလဲ။ နောက် Trade Volume ဘယ်လောက် oddsocòl Market Share ou crosdosorosocòl Market Share go malecos dos 3ps:coons saqclosos Global Value Chain or Regional Value Chain of molecosso. 3ps:(8:com ချိတ်ဆက်ပြီးတော့ ဆောင်ရွက်နိုင်မှာဖြစ်ပါတယ်။ အဲဒါကြောင့်မို့လို့ ကျွန်တော်တို့ဟာ AIS ဆိုတာ Agriculture Industry Service , ISA aposs 31 Industrial Service Industry docos Suscozo ကြည့်ခြင်းအားဖြင့် ရင်းနှီးမြှုပ်နှံမှုမူဝါဒကို ရေးဆွဲတော့မယ်ဆိုရင် MIFER အနေနဲ့ ခုနက ပန်းရောင်လေးနဲ့ ပြသလိုပဲ ဆက်စပ်နေတဲ့ဝန်ကြီးဌာနတွေကို ပေါင်းစည်းပြီးတော့ ဆောင်ရွက်မယ်ဆိုရင် ပိုမိုမြန်ဆန်ပြီးတော့ ရင်းနှီးမြှုပ်နှံမှုအခွင့်အလမ်းတွေ များစွာရရှိလာမှာဖြစ်တဲ့အတွက် ဒီဝန်ကြီးဌာနဖွဲ့စည်းရတဲ့ အကြောင်းရင်းကို ထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဒေါ်နော်ခရစ္စထွန်း(ခေါ်) ဒေါက်တာအားကာမိုး ကရင်ပြည်နယ်မဲဆန္ဒနယ် အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1224">ဒေါ်နော်ခရစ္စထွန်း(ခေါ်)ဒေါက်တာအားကာမိုး(မဲဆန္ဒနယ်အမှတ်-၇၊ ကရင်ပြည်နယ်)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနှင့် ပြည်ထောင်စုလွှတ်တော် ကိုယ်စားလှယ်များ အားလုံးမင်္ဂလာပါ။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၇)က နော်ခရစ္ဆထွန်း(ခေါ်) ဒေါက်တာ 333: mộ: Loulosušili ozlogars . Ministry of Investment and Foreign Economic Relations ဝန်ကြီးဌာနကိုဖွဲ့စည်းဖို့အတွက် ထောက်ခံဆွေးနွေး အကြံပြုသွားမှာဖြစ်ပါတယ်။ ဒီနေ့ ၂၁ ရာစု ကမ္ဘာကြီးရဲ့ Digital စီးပွားရေးခေတ်ကြီးမှာ စီးပွားရေးဟာ နိုင်ငံရေးနဲ့ တစ်ဆက် တစ်စပ်တည်း ပြောင်းလဲတိုးတက်နေပါတယ်။ နိုင်ငံတိုင်းဟာ မိမိနိုင်ငံအကျိုးစီးပွား မြှင့်တင်မှုအတွက် Inwork Looking Policy တွေ ချမှတ်လာတဲ့အတွက် ရင်းနှီးမြှုပ်နှံမှုတွေ အပြင်စီးထွက်ဖို့ထက် ကုန်သွယ်မှု အသာစီးရဖို့ကို ဦးတည်လာကြပါတယ်။ Globalization ဆိုတဲ့ လွတ်လပ်တဲ့ ကုန်သွယ်ဝါဒကနေ မိမိနိုင်ငံကို အကာကွယ်ပေးချင်တဲ့ Protectionism ဝါဒကို ပြန်ရောက်လာပါတယ်။ စီးပွားရေး အခွင့်အလမ်းအတွက် အကောင်းဆုံး စီမံခန့်ခွဲနိုင်မှု၊ စိန်ခေါ်မှုတွေက များလှပါတယ်။ အမေရိကန်နိုင်ငံနဲ့ တရုတ်နိုင်ငံရဲ့ Trade Tariff မှာ ကုန်သွယ်မှုလိုငွေ ၃၇၅ ဘီလီယံပြနေတဲ့ အမေရိကန်ဟာ တရုတ်ရဲ့ သွင်းကုန်ကို အခွန် တိုးကောက်မှုကို တစ်ဆင့်ချင်း တစ်ဆင့်ချင်း လုပ်ဆောင်ခဲ့ပါတယ်။ အမေရိကန်က တရုတ်နိုင်ငံအတွင်းက စက်ရုံအလုပ်ရုံတွေ က်ခွာသွားနိုင်အောင် စီမံပေးသလို အကျိုးဆက်အနေနဲ့ ဒေါ်လာဈေးက မြင့်တက်လာပြီး တရုတ်ယွမ်ငွေ ကျဆင်းခဲ့ရပါတယ်။ နာယကကြီးရှင့်။ Power Point အသုံးပြုခွင့်ပေးဖို့ မေတ္တာရပ်ခံပါတယ်။ ဒီလို Trade Tariff ရိုက်ခတ်တဲ့အထဲမှာ ငွေတန်ဖိုးကျဆင်းတဲ့ အာရှနိုင်ငံတွေရှိသလို အကျိုးဖြစ်တဲ့ နိုင်ငံတွေလည်း ရှိပါတယ်။ ဒါပေမယ့်လည်း Trade Volume မကြီးမားတဲ့ ကျွန်မတို့နိုင်ငံဟာ ပိုလို့ ထိခိုက်မှုကြီးမားတာကို Slide မှာတွေ့ရမှာဖြစ်ပါတယ်။ ဘာကြောင့်ဒီလိုဖြစ်ရတယ်ဆိုတဲ့ အကြောင်းရင်းကို ရှာဖွေပြီး အမြန်ဆုံး ကုသနိုင်ဖို့လည်း လိုအပ်ပါတယ်။ လက်ရှိ ကျွန်မတို့နိုင်ငံရဲ့ စီးပွားရေး အခြေအနေကို ကြည့်ရင် Slide မှာ ပါတဲ့အတိုင်းပဲ ပို့ကုန် ပမာဏ ၁၄.၈၄ ဘီလီယံပဲ ရှိတဲ့အတွက် ကမ္ဘာ့ပို့ကုန်အဆင့် ၉၀ ကျော်မှာပဲ ရှိနေပါတယ်။ ပို့ကုန်ဘီလီယံ ၂၀၀ ကျော်ရှိတဲ့ အိမ်နီးချင်း ထိုင်း၊ မလေး၊ အင်ဒိုတွေထက် များစွာ နည်းတဲ့အပြင် ဘင်္ဂလားဒေ့ရှ်ထက် နှစ်ဆ သုံးဆလောက်အထိ နည်းပါတယ်။ ဒါပေမယ့် သွင်းကုန်ပမာဏကို ကြည့်ရင် ၁၈.၆၈ ဘီလီယံ ရှိနေတဲ့အတွက် ကုန်သွယ်မှုလိုငွေ ပြနေတာကို တွေ့ရမှာဖြစ်ပါတယ်။ ကျွန်မတို့နိုင်ငံရဲ့ ဂျီဒီပီဟာလည်း ကမ္ဘာ့အဆင့် ၇၀ ဆင့်မှာ ရှိနေပါတယ်။ Labour Force အများဆုံး ၇၀ ရာခိုင်နှုန်းထိ အများဆုံးအသုံးပြုတဲ့ စိုက်ပျိုးရေးကဏ္ဍမှာ စိုက်ပျိုးရေးအဓိကထားတဲ့နိုင်ငံ ဖြစ်ရဲ့သားနဲ့ စိုက်ပျိုးရေးကဏ္ဍရဲ့ ဂျီဒီပီက ၂၄.၈ ရာခိုင်နှုန်းပဲ ရှိပါတယ်။ အဲဒီအတွက် အကျိုးဖြစ်မှုနည်းနေပါတယ်။ တစ်နိုင်ငံလုံးရဲ့ ကောက်ပဲသီးနှံနဲ့ အခြားကုန်စည်များစွာ Border Trade ကနေ သွားနေပါတယ်။ အဲဒီလိုပဲ လူသုံး၊ အိမ်သုံး၊ စားသောက်ကုန်များစွာကလည်း အဲဒီ Border Trade ကနေ ပြန်လည် ဝင်ရောက်နေပါတယ်။ ကျွန်မတို့နိုင်ငံရဲ့ ကုန်သွယ်မှုတန်ဖိုးပမာဏထဲမှာ Border Trade ရဲ့ တန်ဖိုး ပမာဏက များနေပါတယ်။ ဒါပေမယ့်လည်း ပို့ကုန်ပမာဏကို အမှန်အကန်မဖော်ပြတဲ့အတွက် ပို့ကုန် ပမာဏလည်း နည်းပါတယ်။ ဥပမာအားဖြင့် စီးပွား/ကူးသန်းဝန်ကြီးဌာနက ကျွဲ၊ နွားတင်ပို့မှု ကောင်ရေ ၁,၀၀၀ လောက်ပဲ Registration ရှိနေတဲ့အချို့ဒေသတွေမှာ ကျွဲ၊ နွားမျိုးပြုတ်လုနီးပါး ဖြစ်နေခဲ့တာတွေရှိပါတယ်။ ကျွန်မရဲ့ ဒေသမှာ တစ်နှစ်ကို ဖာလာသီးနှံ ပိဿာချိန် ၂ သန်းထက်မနည်းထွက်ပြီး နှစ်ပေါင်း ၃၀ ကြာ ယနေ့အထိတင်ပို့နေခဲ့ပေမယ့် ပို့ကုန်စာရင်းထဲမှာ အမှန်တကယ် ရှိ မရှိ မသိရသလို မူပိုင်ခွင့်လည်း ပျောက်ဆုံးခဲ့ရပါတယ်။ သွင်းကုန်မှာလည်း တားဆီးမှုအားနည်းတာ၊ အခွန်ရှောင်တာ၊ စနစ်မကျတာ၊ စည်းကမ်းမလိုက်နာတာတွေကြောင့် လိုအပ်သည်ထက်၊ စာရင်းရှိတာထက်ပိုမိုပြီး အလုံးအရင်းဝင်ရောက် နိုင်ခဲ့ပါတယ်။ အဲဒီလို တရားမဝင်ကုန်သွယ်မှုနဲ့ ကိန်းဂဏန်းမမှန်ကန်မှုတွေကြောင့် လိုငွေပြစေခဲ့တာပါ။ ကျွန်မတို့ရဲ့ ငွေကြေးတန်ဖိုးကျဆင်းရတာလည်း ကုန်သွယ်မှုပမာဏများနေတဲ့ Border Trade တွေရယ်၊ G to G တရားဝင်ဘဏ်ချင်း ချိတ်ဆက်မှုမရှိတာ၊ တရားဝင်လဲလှယ်တဲ့ Money changer တွေမရှိတာ၊ တရားမဝင် ငွေကြေးစီးဆင်းမှုရှိတာတွေကြောင့် ဖြစ်ပါတယ်။ လက်ရှိ ကျွန်မတို့နိုင်ငံရဲ့ ကုန်သွယ်မှုကို တာဝန်ယူနေတဲ့ ဝန်ကြီးဌာနနဲ့ အဖွဲ့အစည်းတွေမှာ ကောင်းမွန်တဲ့ ရည်ရွယ်ချက်၊ မူဝါဒ၊ ဥပဒေတွေရှိပါတယ်။ နိုင်ငံတကာအဖွဲ့အစည်းများစွာနဲ့လည်း ချိတ်ဆက်ပြီး အကူအညီ ရရှိထားပါတယ်။ ရင်းနှီးမြှုပ်နှံမှုကော်မရှင်မှာလည်း ကော်မရှင်နဲ့အတူ ရင်းနှီးမြှုပ်နှံမှုဥပဒေလည်း ရှိနေပါတယ်။ လုပ်ငန်းရှင်ကြီးများနဲ့ ကုန်သွယ်ကြီးများနဲ့အတူ UMFCCIလည်းရှိနေပါတယ်။ ဒါပေမယ့်လည်း ရည်ရွယ်ချက်၊ မူဝါဒတွေနဲ့အညီ လိုက်နာကျင့်သုံးမှု အားနည်းခဲ့တဲ့အတွက်ကြောင့် ဒီ Trade Tariff မှာ ထိခိုက်မှုအများဆုံး ဖြစ်ခဲ့ရပါတယ်။ Slide မှာဖော်ပြထားသလို စီးပွားရေးအခက်အခဲတွေ ဖြစ်ပေါ်နေရတာကို အသေအချာ ဆန်းစစ်ပြီး ပြုပြင်ပြောင်းလဲဖို့ လိုအပ်နေပါပြီ။ တာဝန်ရှိတဲ့ ဝန်ကြီးဌာနဲ့ သက်ဆိုင်ရာအဖွဲ့ အစည်းတွေ အားကောင်းဖို့၊ ထိရောက်ဖို့၊ မှန်ကန်ဖို့ လိုအပ်ပါတယ်။ ဌာနတွင်းမှာလည်း Bottom Up, Top Down အပြင် နိုင်ငံတကာနဲ့လည်း ချိတ်ဆက် မှုမှာ လျင်မြန်လွယ်ကူဖို့ လိုအပ်ပါတယ်။ စိုက်ပျိုးရေးနိုင်ငံဖြစ်တဲ့အတွက် စိုက်ပျိုးရေးကဏ္ဍ ၇၀ ရာခိုင်နှုန်း Labour Force ရှိနေတဲ့ အများပြည်သူရဲ့ စိုက်ပျိုးရေးဂျီဒီပီကို မြင့်ဖို့၊ အကျိုးဖြစ်ဖို့ များစွာလိုအပ် ပါတယ်။ ဥပမာ နှစ်ပေါင်း ၃၀ ကြာ ပို့ကုန်ဖြစ်နေတဲ့ ကျွန်မရဲ့ ဖာလာသီးနှံဟာ ဒီနေ့အထိ ကောင်းမွန်တဲ့ ဈေးကွက်ဈေးနှုန်းမရတဲ့အပြင် အသိအမှတ်ပြုမှုမရပါဘူး။ အကူအညီလည်းမရပါဘူး။ တကယ်တော့ အဓိက ထုတ်လုပ်မှု Sector တွေကို အခြေပြုတဲ့အဖွဲ့အစည်းတွေ Private Sector တွေ ဖွဲ့စည်းသင့်ပါတယ်။ ထုတ်လုပ်မှုကို ခြယ်လှယ်ခေါင်းပုံဖြတ်မယ့် အဖွဲ့အစည်းမျိုး မဖွဲ့စည်းသင့်ပါဘူး။ ဗီယက်နမ်နဲ့ ထိုင်းကို နမူနာယူသင့်ပါတယ်။ တောင်သူအဖွဲ့ကို အမှန်တကယ်ကိုယ်စားပြုတဲ့ ကုန်သည်ကြီးအဖွဲ့ တွေကို ဖွဲ့စည်း ကြတာ ဖြစ်ပါတယ်။ အဲဒီအတွက် သူတို့ဟာနိုင်ငံတကာရဲ့ စိုက်ပျိုးထုတ်ကုန်ဈေးကွက်မှာ ဂျီဒီပီအမြင့်ဆုံး ရယူနိုင်ခဲ့ တာဖြစ်ပါတယ်။ ကျွန်မတို့နိုင်ငံမှာ တစ်ခါတစ်ရံမှာ ပေါ်လစီပိုင်းမှာတာဝန်ရှိတဲ့ အစိုးရအဖွဲ့အစည်းကပဲ လုပ်ငန်းရှင်အဖွဲ့အစည်းကို ပြန်လည်လိုက်နာသယောင် ဖြစ်နေပါတယ်။ အသင်းချုပ်တွေ၊ ကုန်သည်ကြီး တွေ၊ ကုန်စည် ဒိုင်ကြီးတွေက တာဝန်မကွဲပြားတာ၊ ရောထွေးတာ၊ ပွင့်လင်းမြင်သာမှုမရှိတာတွေ တွေ့ရ ပါတယ်။ ဒါကြောင့်မို့လို့ ကျွန်မတို့ လူတစ်စုရဲ့ အကျိုးစီးပွားမဟုတ်ဘဲ နိုင်ငံသားနဲ့ နိုင်ငံတော်အတွက် အကျိုးစီးပွားဖြစ်ဖို့ အမြန်ဆုံးစွမ်းဆောင်ဖို့ လိုအပ်နေပါတယ်။ မြန်မာ့စီးပွားရေးကို ဦးမော့လာအောင် အမြန်ဆုံး စွမ်းဆောင်ဖို့ လိုအပ်သလို ရင်းနှီး။ ဆွေးနွေးရန် သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<speech type="speaker">ဦးခင်ချို၊ လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင် (လှိုင်းဘွဲမဲဆန္ဒနယ်၊ ကရင်ပြည်နယ်)</mp>အားလုံးမင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်မှ ပြည်သူလှတ်တော်ကိုယ်စားလှယ် ဦးနှင့်ချို ဖြစ်ပါတယ်။ ဆွေးနွေးအကြံပြုတင်ပြမယ့် အကြောင်းအရာက နိုင်ငံတော်သမ္မတက ၈-၁၁-၂၀၁၈ ရက်နေ့ ရက်စွဲပါနဲ့ ပြည်ထောင်စုလွှတ်တော်ကို ပေးပို့လာတဲ့ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာနကို ဝန်ကြီးဌာနအသစ်တစ်ခုအနေနဲ့ တိုးချဲ့ဖွဲ့စည်းနိုင်ဖို့ ကိစ္စနှင့်ပတ်သတ်ပြီး ဆွေးနွေးအကြံပြု တင်ပြမှာ ဖြစ်ပါတယ်။ လက်ရှိနိုင်ငံရဲ့ ယန္တရားအနေနဲ့ ဗဟိုအဖွဲ့ အစည်း ၁၁ ခု၊ ဝန်ကြီးဌာန ၂၂ ခု၊ ဗဟိုဘဏ်၊ နေပြည်တော်ကောင်စီ၊ နေပြည်တော်စည်ပင်သာယာရေး၊ တပ်မြို့စည်ပင်သာယာရေး စတာတွေနဲ့ ဖွဲ့စည်း ဆောင်ရွက်လည်ပတ်နေပြီးတော့ မြန်မာနိုင်ငံရင်းနှီးမြှုပ်နှံမှုကိုတော့ ကော်မရှင်တစ်ခုအနေနဲ့ပဲ ဖွဲ့စည်း ဆောင်ရွက်ခဲ့တာ ဖြစ်ပါတယ်။ ၂၈-၈-၂၀၁၈ ရက်နေ့ ပြည်ထောင်စုလွှတ်တော်မှာ မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ၂၀၁၇၂၀၁၈ ဘဏ္ဍာနှစ်လုပ်ငန်းအစီရင်ခံစာအပေါ်ကို လွှတ်တော်က ဝိုင်းဝန်းဆွေးနွေး အကြံပေးခဲ့ကြပါသေးတယ်။ ကော်မရှင်ရဲ့ အစီရင်ခံစာအရ လိုအပ်ချက်၊ အားနည်းချက်တွေ ရှိနေတာကိုလည်း တွေ့ရပါတယ်။ ဒါတွေ ကလည်းပဲ ပြဋ္ဌာန်းပေးထားတဲ့ တာဝန်နဲ့ လုပ်ပိုင်ခွင့်နဲ့ အထောက်အကူပြုဝန်ထမ်းတွေ ဖွဲ့စည်းပုံနဲ့ အခြေ အနေကြောင့်ဖြစ်နိုင်ပါတယ်။ လက်ရှိနိုင်ငံရဲ့ အနေအထားအရ နိုင်ငံဖွံ့ဖြိုးတိုးတက်လာဖို့ဆိုတာ ပြည်တွင်း ပြည်ပလုပ်ငန်းရှင်များက နိုင်ငံအတွင်းရင်းနှီးမြှုပ်နှံမှုတွေ လက်ရှိအနေထားထက် အများကြီးပိုပြီးတော့ ရင်းနှီးမြှုပ်နှံလာဖို့ အရေးကြီးပါတယ်။ ဒီလိုရင်းနှီးမြှုပ်နှံမှုတွေ တိုးတက်လာဖို့ဆိုတာ ရင်းနှီးမြှုပ်နှံ လိုသူတွေရဲ့ စိတ်ဝင်စားမှုနဲ့ ယုံကြည်မှုရနိုင်မှဖြစ်မှာမို့ ရင်းနှီးမြှုပ်နှံနိုင်ဖို့လည်း စည်းရုံးဆောင်ရွက်မှုတွေ လုပ်ပေးဖို့ လိုအပ်မှာဖြစ်ပါတယ်။ ၃၁-၃-၂၀၁ရ ထိကို မြန်မာနိုင်ငံမှာ နိုင်ငံခြားရင်းနှီးမြှုပ်နှံမှုတွေနဲ့ ယူအက်စ်ဒေါ်လာသန်းနဲ့ တရုတ်က ၁၈,၅၅၄.၆၉ နဲ့ ၂၆ ရာခိုင်နှုန်း၊ စင်ကာပူက ၁၆,၈၈၄.၇၅ နဲ့ ၂၄ ရာခိုင်နှုန်း၊ ထိုင်းက ၁၀,၉၂၃. ၃၈ နဲ့ ၁၆ ရာခိုင်နှုန်း၊ ဟောင်ကောင်က ၇,၅၆၃.၅၅ နဲ့ ၁၁ ရာခိုင်နှုန်း၊ ယူကေက ၄,၁၂၉.၇၄ နဲ့ ၆ ရာခိုင်နှုန်း၊ တောင်ကိုရီးယားက ၃,၅၅၅.၇၃ နဲ့ ၅ ရာခိုင်နှုန်း၊ ဗီယက်နမ်က ၂,၀၇၉.၄၆ နဲ့ ၃ ရာခိုင်နှုန်း၊ မလေးရှားက ၁,၉၃၂.၇၃ နဲ့ ၃ ရာခိုင်နှုန်း၊ နယ်သာလန်က ၉၉၄.၅ရ နဲ့ ၁ ရာခိုင်နှုန်း၊ အိန္ဒိယက ၇၃၂.၆၅ နဲ့ ၁ ရာခိုင်နှုန်းနဲ့ အခြားနိုင်ငံတွေက ၉၉၉.၆၅ နဲ့ ၄ ရာခိုင်နှုန်း အသီးသီးရင်းနှီးမြှုပ်နှံမှုရှိကြောင်း သိရှိရပါတယ်။ ဒီလိုရင်းနှီး မြှုပ်နှံမှုမှာ ဂျပန်နဲ့ အနောက်နိုင်ငံတွေရဲ့ ရင်းနှီးမြှုပ်နှံမှုတွေက မရှိသလောက်ဖြစ်နေတာကို တွေ့ရတဲ့အတွက် ဒါဟာဘာကြောင့်လဲဆိုတဲ့အဖြေကို ရှာဖွေသင့်တယ်လို့ ယူဆပါတယ်။ လွန်ခဲ့တဲ့ အင်္ဂါနေ့က ပြည်သူ့လွှတ်တော်မှာ နိုင်ငံခြားရင်းနှီးမြှုပ်နှံမှုအခြေအနေကို မေးခွန်းနဲ့ မေးမြန်းတဲ့ အနေအထားအရ စီမံဘဏ္ဍာ ဒုဝန်ကြီးရဲ့ ဖြေကြားချက်အရ ၁၉၈၈ ကနေပြီးတော့ ၂၀၁၆ ထိ ၂၈ နှစ်တာကာလမှာ လုပ်ငန်းပေါင်း ၁,၁၁၀ နဲ့ ရင်းနှီးမြှုပ်နှံမှုဒေါ်လာ USD ၆၃.၇၂ ဘီလီယံ ရရှိ ပြီးတော့ ၁-၄-၂၀၁၆ ကနေ ၃၁-၃-၂၀၁၈ ထိ ၂ နှစ်တာကာလမှာတော့ လုပ်ငန်းအသစ်ပေါင်း ၃၆၀ နဲ့ ရင်းနှီးမြှုပ်နှံမှု USD ၁၂.၃ရ ဘီလီယံရှိလို့ နှစ် ၃၀ ကာလအတွင်းမှာ ရင်းနှီးမြှုပ်နှံမှုစုစုပေါင်းရဲ့ ၁၆.၂၅ ရာခိုင်နှုန်း တိုးလာကြောင်းသိရပါတယ်။ ရင်းနှီးမြှုပ်နှံမှုဆိုတဲ့အခါမှာလည်းပဲ ပုဂ္ဂလိကကဏ္ဍရင်းနှီးမြှုပ်နှံမှုနဲ့ နိုင်ငံတော်ကဏ္ဍရဲ့ ရင်းနှီးမြှုပ်နှံမှုအပိုင်း ၂ ပိုင်း ရှိတဲ့အတွက်ကြောင့် နိုင်ငံတော်က ဝန်ကြီးဌာနများ အနေနဲ့ နိုင်ငံတည်ဆောက်ရေးလုပ်ငန်းတွေ၊ စီးပွားရေးလုပ်ငန်းတွေမှာ ရင်းနှီးမြှုပ်နှံမှုလုပ်တဲ့အခါမှာ နိုင်ငံခြားချေးငွေနဲ့ ထောက်ပံ့ငွေတွေ ရယူဆောင်ရွက်ရတဲ့အတွက်ကြောင့် ဒါတွေကိုလည်းပဲ ထိထိ ရောက်ရောက် သုံးစွဲရင်းနှီးမြုပ်နှံနိုင်ဖို့အတွက် သတ်မှတ်ကာလအတွင်း ပေးဆပ်နိုင်ဖို့လည်း ဂရုပြု ဆောင်ရွက်ဖို့ လိုမှာဖြစ်တဲ့အတွက် ဝန်ကြီးဌာနအသစ်တစ်ခုအဖြစ် ဆောင်ရွက်လိုတာဖြစ်တယ်လို့ ယူဆ မြန်မာနိုင်ငံဟာ ကုန်းတွင်းပိုင်းနိုင်ငံမဟုတ်ဘဲနဲ့ အရှေ့တောင်အာရှနိုင်ငံတွေ အားလုံးထဲမှာ ပထဝီအနေထားအရပဲဖြစ်ဖြစ်၊ မြေသယံဇာတ၊ ရေသယံဇာတနဲ့ လူ့စွမ်းအားအရင်းအမြစ် ကြွယ်ဝတဲ့နိုင်ငံ ဖြစ်ပေမယ့် အာဆီယံနိုင်ငံတွေ ထဲမှာ နိုင်ငံခြားရင်းနှီးမြှုပ်နှံမှုအနည်းဆုံး နိုင်ငံဖြစ်နေတဲ့အတွက်ကြောင့် ဒါကိုတိုးတက်မြှင့်တင်နိုင်ဖို့ လိုမှာဖြစ်ပါတယ်။ ရင်းနှီးမြှုပ်နှံမှုကော်မရှင်တစ်ခုအနေနဲ့ မဟုတ်ဘဲနဲ့ ဝန်ကြီးဌာနတစ်ခုအဖြစ်နဲ့ ဆောင်ရွက် မြှင့်တင်တဲ့အပေါ်မှာ ကန့်ကွက်ရန်မရှိကြောင်း တင်ပြအပ်ပါတယ်။ ဝန်ကြီးဌာနတစ်ခုအဖြစ် ဆောင်ရွက်မယ်ဆိုရင် လက်ရှိမြန်မာနိုင်ငံရင်းနှီးမြှုပ်နှံမှုကော်မရှင်ကို ဘယ်လို ဆက်လက်ဆောင်ရွက်မလဲ။ ဝန်ကြီးဌာန တစ်ခုအဖြစ် ဆောင်ရွက်ဖို့အတွက် ဥပဒေ၊ နည်းဥပဒေများ ရေးဆွဲ ပြဋ္ဌာန်းဖို့၊ ဝန်ကြီးဌာနမှာ တာဝန်ထမ်းဆောင်ဖို့၊ ဝန်ထမ်းဖွဲ့စည်းပုံတွေရေးဆွဲဖို့၊ လုပ်ငန်းတာဝန်နဲ့ လုပ်ပိုင်ခွင့်များ သတ်မှတ်ပေးဖို့နဲ့ နိုင်ငံတော်ရဲ့ အရအသုံးခန့်မှန်းခြေငွေစာရင်းမှာ ဘတ်ဂျက်ရေးဆွဲဖို့ လိုအပ်မှာဖြစ်ပါတယ်။ ဝန်ကြီးဌာနအသစ်တစ်ခုအနေနဲ့ ဆောင်ရွက်တဲ့ လုပ်ငန်းအစီအစဉ်၊ လုပ်ငန်းစီမံချက်နဲ့ နိုင်ငံဖွံ့ဖြိုး တိုးတက်လာနိုင်မယ့် အလားအလာတွေကိုလည်းပဲ ကြိုတင်ခန့်မှန်း တွက်ချက်ရှင်းလင်း ပြသင့်တယ်လို့ ယူဆပါတယ်။ တစ်ဆက်တည်း ဆွေးနွေးအကြံပြုလိုတာကတော့ လက်ရှိဝန်ကြီးဌာန ၂၂ ခုထဲကနေပြီးတော့ ဝန်ကြီးဌာနအသီးသီးရဲ့အောက်မှာရှိတဲ့ လုပ်ငန်းသဘာဝမတူတဲ့ ဌာန၊ အဖွဲ့အစည်းများပြားတဲ့ လျှပ်စစ်၊ စွမ်းအင်၊ သယံဇာတနဲ့ ပတ်ဝန်းကျင်၊ စိုက်/မွေး/ဆည်မြောင်းနဲ့ စီမံဘဏ္ဍာတို့လို စတဲ့အဖွဲ့အစည်းမှာရှိတဲ့ ဝန်ထုပ်ဝန်ပိုးဖြစ်နေတဲ့ ဝန်ကြီးဌာနတွေကိုလည်းပဲ နိုင်ငံတော်နဲ့ ပြည်သူအကျိုးအတွက် ထိထိရောက်ရောက် နိုင်နိုင်နင်းနင်း စီမံခန့်ခွဲအုပ်ချုပ်နိုင်ဖို့အတွက် ဝန်ကြီးဌာနအသစ်တွေအဖြစ်နဲ့ ခွဲပြီးတော့ ဆောင်ရွက်ဖို့ စဉ်းစားသင့်ကြောင်း အကြံပြုလိုပါတယ်။ ယခုဆွေးနွေးတင်ပြတဲ့ ရင်းနှီးမြှုပ်နှံမှုနဲ့ နိုင်ငံခြားစီးပွားဆက်သွယ်ရေးဝန်ကြီးဌာနအသစ် ဖွဲ့စည်း ခြင်းနဲ့ပတ်သက်လို့ ကမ္ဘာ့အခြေအနေအရ ပြင်ပရင်းနှီးမြှုပ်နှံမှု အပြိုင်အဆိုင်ဆောင်ရွက်ရမယ့် အနေ အထားမှာ မြန်မာနိုင်ငံတိုးတက်လာဖို့၊ ရင်းနှီးမြှုပ်နှံမှုတိုးတက်လာဖို့နဲ့အမျှ ပြည်တွင်းက အလုပ်လက်မဲ့ ပြဿနာများနဲ့ နိုင်ငံခြားလုပ်သားစီးထွက်နေမှုကိုလည်းပဲ ထိန်းချုပ်လာနိုင်မှာဖြစ်တဲ့အပြင် အလားအလာ ကောင်းတွေရှိလာနိုင်ပြီးတော့ ပြည်ပရင်းနှီးမြှုပ်နှံမှုတွေ များလာတဲ့အတွက် နိုင်ငံတွင်းမှာ ငွေကြေးတန်ဖိုး တည်ငြိမ်မှု၊ ငွေကြေးဖောင်းပွမှုတွေအတွက်လည်း အများကြီး အထောက်အကူဖြစ်လာနိုင်မှာ ဖြစ်ပါတယ်။ ဒါကြောင့်မို့လို့ ပြည်သူနဲ့ နိုင်ငံအတွက် အကျိုးသက်ရောက်မှုရှိမယ်ဆိုရင် ဒီဝန်ကြီးဌာနအသစ် ဖွဲ့စည်းမှု အား ကန့်ကွက်ရန်မရှိပါကြောင်း တင်ပြရင်းနိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးဇော်ဟိန်း တနင်္သာရီတိုင်းဒေသကြီး မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1259">ဦးဇော်ဟိန်း(မဲဆန္ဒနယ်အမှတ်-၇၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ် ဦးဇော်ဟိန်း ဖြစ်ပါတယ်။ နိုင်ငံတော်သမ္မတထံမှပေးပို့သော ရင်းနှီးမြှုပ်နှံမှုနဲ့ နိုင်ငံခြားစီးပွား ဆက်သွယ်ရေးဝန်ကြီးဌာန ဖွဲ့စည်းရေးနဲ့ပတ်သက်ပြီးတော့ ဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ နိုင်ငံတော်သမ္မတကြီးရဲ့ တက်တက် အသင်းက အယ် နိုင်ငံတကာမှပေးအပ်ကူညီတဲ့ အထောက်အပံ့များဟာ နိုင်ငံတော်ရဲ့မူဝါဒ၊ စည်းမျဉ်းများနဲ့အညီ ထိရောက်စွာ ကြပ်မတ်နိုင်ရန်အတွက်လည်းကောင်း၊ ပြည်တွင်းပြည်ပရင်းနှီးမြှုပ်နှံမှုများကို အရေးပါတဲ့ အခန်းကဏ္ဍမှာ ထိရောက်စွာမြှင့်တင်ရန်အတွက် နိုင်ငံတော်နဲ့ နိုင်ငံသားတို့ရဲ့ အကျိုးစီးပွားအလို့ငှာ သဘာဝပတ်ဝန်းကျင်နှင့် လူမှုပတ်ဝန်းကျင်ကို ထိခိုက်မှုမရှိစေရန်နဲ့ တာဝန်ယူမှုရှိတဲ့ ရင်းနှီးမြှုပ်နှံမှုလုပ်ငန်းများ ဖွံ့ဖြိုးတိုးတက် စေရန်အတွက်လည်းကောင်း၊ ပြည်ထောင်စုအစိုးရအဖွဲ့၌ ရင်းနှီးမြှုပ်နှံမှုနဲ့ နိုင်ငံခြားစီးပွားဆက်သွယ်ရေး ဝန်ကြီးဌာနကို ဖွဲ့စည်းရန်ဆိုပြီးတော့ တွေ့ရှိရပါတယ်။ ပြည်ထောင်စုအဆင့်မှ လာရောက်ရှင်းလင်းတဲ့ အခါမှာလည်းပဲ ပြည်ပမှစီးဝင်လာမယ့် ရင်းနှီးမြှုပ်နှံမှု များကို စိတ်ချလက်ချ ရင်းနှီးမြှုပ်နှံစိတ် မြင့်မားလာစေဖို့အတွက် အခွင့်အလမ်းတွေ ရင်းနှီးမြှုပ်နှံနိုင်မယ့် အလားအလာရှိတဲ့နိုင်ငံကို ရှာဖွေရမယ်လို့ တင်ထားတာတွေ့ရှိရပါတယ်။ ခုဖွဲ့စည်းခဲ့တဲ့ ဝန်ကြီးဌာနဟာ ရင်းနှီးမြှုပ်နှံသူများကို ပေါင်းစပ်ညှိနှိုင်းလုပ်ကိုင်ပေးမယ့် ဝန်ကြီးဌာနဖြစ်ဖို့ လိုအပ်ကြောင်း တင်ပြလို ပါတယ်။ ပြည်ပရင်းနှီးမြှုပ်နှံမှုကို ဖိတ်ခေါ်ပြီးတော့ ဥပဒေအရအကာအကွယ်မပေးမှုနဲ့ မိမိတို့လိုလားတဲ့ ရင်းနှီးမြှုပ်နှံသူကိုကျတော့ ဥပဒေကျော်လွန်ပြီး MIC Law ကို ဆန့်ကျင်ပြီးတော့ Backdate နဲ့ ပြန်လုပ် ပေးနေတာဟာလည်း ရင်းနှီးမြှုပ်နှံသူများရဲ့ဥပဒေတွေကို အယုံအကြည်ကင်းမဲ့စေကြောင်း တင်ပြလိုပါတယ်။ ဒါတွေကို ယခုဖွဲ့စည်းမယ့် ရင်းနှီးမြှုပ်နှံမှုနဲ့ နိုင်ငံခြားစီးပွားဆက်သွယ်ရေးဝန်ကြီးဌာနက စိစစ်ဖော်ထုတ်ပြီး ထိန်းကျောင်းဖို့လိုအပ်ကြောင်း တင်ပြလိုပါတယ်။ ကျွန်တော့ရဲ့ မဲဆန္ဒနယ်ဖြစ်တဲ့ တနင်္သာရီတိုင်းဒေသကြီး၊ မြိတ်ခရိုင်မှာ ဒေသခံပြည်သူအများစုရဲ့ ငါးဈေးကွက်၊ ငါးလေလံဈေးပေါ်ပေါက်ဖို့ ဆန္ဒရှိတောင်းဆိုနေမှု၊ ရင်းနှီးမြှုပ်နှံမှုလည်း အဆင်သင့်ရှိ ရေလုပ်သားအများစုရဲ့ ဆင်းရဲ့ မွဲတေမှုရဲ့ ထွက်ပေါက်ဖြစ်တဲ့ အပြည်ပြည်ဆိုင်ရာ ငါးဈေးကွက်တစ်ခု ပေါ်ပေါက်ရေး၊ ဒေသခံပြည်သူများရဲ့ တောင်းဆိုမှုကို အမျိုးသားလွှတ်တော်ကြီးမှာလည်း သက်ဆိုင်ရာ စိုက်/မွေး/ဆည်ဝန်ကြီးဌာနကို မေးခွန်းမေးမြန်းခြင်း၊ တိုက်တွန်းခြင်းပြုလုပ်ခဲ့ခြင်းမှာ ဝန်ကြီးဌာနမှ တုတ်တုတ်မျှမလှုပ် ဖြစ်နေတဲ့အတွက်ကြောင့် ယခုဖွဲ့စည်းမယ့် ဝန်ကြီးဌာနအနေဖြင့် ပေါင်းစပ်ညှိနှိုင်း ဖြည့်ဆည်းကျော်လွှားဖို့လိုအပ်ကြောင်း တင်ပြလိုပါတယ်။ ရှိပြီးသားရင်းနှီးမြှုပ်နှံမှုများကို ပေါင်းစပ် ဖြည့်ဆည်း မကျော်လွှားနိုင်ပါက ရင်းနှီးမြှုပ်နှံမှုအသစ်များကို အယုံအကြည်ကင်းမဲ့စေတဲ့အတွက်ကြောင့် နောက်ထပ်ဝန်ကြီးဌာနဘယ်လောက်ဖွဲ့ဖွဲ့ နိုင်ငံတော်ရဲ့ ဘတ်ဂျက် အပိုကုန်ကျတာကလွဲလို့ မည်သည်မျှ အကျိုးမရှိနိုင်ကြောင်း လေးစားစွာဖြင့် တင်ပြအပ်ပါတယ်။ စာအုပ်ပေါ်မှာ ဥပဒေကတော့ကောင်းပြီးတော့ လက်တွေ့အခြေအနေမှာ ရင်းနှီးမြှုပ်နှံသူများအတွက် ဆက်စပ်ဝန်ကြီးဌာနများက ကြန့်ကြာခက်ခဲအောင် ပညာအမျိုးမျိုးပြပြီးတော့ လွန်စေတာဟာ လည်းပဲ ရင်းနှီးမြှုပ်နှံသူများကို စိတ်ပျက်စေမှာဖြစ်ကြောင်း တင်ပြအပ်ပါတယ်။ လက်တွေ့မှာ ဝန်ကြီးဌာန အချင်းချင်း ရင်းနှီးမြှုပ်နှံမှုအောင်မြင်စေဖို့အတွက် ပေါင်းစပ်ညှိနှိုင်းပေးမယ့်အစား အပြန်အလှန် စာထုတ် နေတဲ့အတွက်ကြောင့် တချို့သောဝန်ကြီးဌာနများဟာ ပြန်ကြားရေးဝန်ကြီးဌာနလို တွေ့မြင်နေရပါတယ်။ ဒီလိုအခြေအနေကို ကျော်လွှားစေဖို့အတွက် ယခုဖွဲ့စည်းတဲ့ ရင်းနှီးမြှုပ်နှံမှုနဲ့ နိုင်ငံခြားစီးပွားဆက်သွယ်ရေး ဝန်ကြီးဌာနက ပေါင်းစပ်ညှိနှိုင်းမှုပြုပြီးတော့ ရင်းနှီးမြှုပ်နှံသူများအတွက် တာဝန်ယူဖြေရှင်းပေးဖို့ လိုအပ် ကြောင်း တင်ပြလိုပါတယ်။ နိုင်ငံတော်ရဲ့ အလျင်အမြန်ဖွံ့ဖြိုးတိုးတက်ရေး၊ ပြည်သူများရဲ့ ဆင်းရဲမွဲတေမှုလျော့ကျစေရေး အတွက် ပြည်တွင်းပြည်ပရင်းနှီးမြှုပ်နှံမှုများကို ပညာအမျိုးမျိုးပြုပြီး ်ကြာအောင် ဆောင်ရွက် နေတဲ့ ဝန်ကြီးဌာနမှ တာဝန်ရှိသူများကို နိုင်ငံတော်မှစိစစ်ဖော်ထုတ်ပြီး အရေးယူသင့်ကြောင်း တင်ပြလို ပါတယ်။ နိဂုံးချုပ်အနေဖြင့်ယခုအသစ်ဖွဲ့စည်းမယ့် ရင်းနှီးမြှုပ်နှံမှုနဲ့ နိုင်ငံခြားစီးပွားဆက်သွယ်ရေး ဝန်ကြီးဌာနဟာ ရင်းနှီး မြှုပ်နှံသူများနဲ့ သက်ဆိုင်ရာဝန်ကြီးဌာနကြား ပေါင်းစပ်ညှိနှိုင်းပေးတဲ့ ဝန်ကြီးဌာန၊ နိုင်ငံတော်အတွက် အားကိုးအားထားပြုရတဲ့ ဝန်ကြီးဌာနတစ်ခု ဖြစ်ပါစေလို့ ဆန္ဒပြုရင်း နိဂုံးချုပ်အပ် ပါတယ်။ အားလုံး ကျေးဇူးတင်ပါတယ်ခင်ဗျာ။</speech>
<speech type="speaker">ဦးခင်မျိုးဝင်း တနင်္သာရီတိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1264">ဦးခင်မျိုးဝင်း (မဲဆန္ဒနယ်အမှတ်-၁၂၊ တနင်္သာရီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ် အမှတ်(၁၂)မှ ဦးခင်မျိုးဝင်း ဖြစ်ပါတယ်။ ယခုရှင်းလင်းမယ့် ရင်းနှီးမြှုပ်နှံမှုနဲ့ နိုင်ငံခြားစီးပွား ဆက်သွယ်ရေးဝန်ကြီးဌာန အသစ်ဖွဲ့စည်းခြင်းကို ထောက်ခံဆွေးနွေးရင်း ကျွန်တော့ဒေသနဲ့ပတ်သက်တဲ့ အရေးကြီးတဲ့ အချက်တချို့ကို ထောက်ပြချင်ပါတယ်။ ပြည်ထောင်စုလွှတ်တော် နာယကကြီးခင်ဗျာ။ ကျွန်တော်တို့နိုင်ငံမှာ အထူးလိုအပ်နေတဲ့ နိုင်ငံခြား ရင်းနှီးမြှုပ်နှံမှုများ ထင်သလောက်ဝင်ရောက်ခဲ့ကြတာ အားလုံးအသိပဲဖြစ်ပါတယ်။ ခေါင်းဆောင်ပိုင်း များကလည်း အကောင်းဆုံးဖြစ်ဖို့ ကြိုးစားနေကြတာ မျှပါပဲ။ နိုင်ငံတော်အကြီးအကဲများက နိုင်ငံတကာရင်းနှီးမြှုပ်နှံမှုများ မြန်မာနိုင်ငံထဲဝင်ရောက်လာအောင် အမျိုးမျိုးဆွဲဆောင်ပြီး ဥပဒေတွေကို ပိုမိုကောင်းမွန်အောင် လွှတ်တော်ကြီးက ကြိုးစားပြုပြင်ထားသော်လည်း အချို့သော တာဝန်ရှိသူနဲ့ အပေါင်းအပါလုပ်ငန်းရှင်များဟာ ကိုယ့်နိုင်ငံ၊ ကိုယ့်ပြည်သူအကျိုးထက် ကိုယ်ကျိုးကိုသာရှေးရှုပြီး နည်းလမ်းအမှားတွေနဲ့ အခွင့်အရေးရယူနေတာတွေကို ဥပဒေကြောင်းအရ မတားဆီး၊ မကာကွယ် နိုင်လျှင် နိုင်ငံတကာရင်းနှီးမြှုပ်နှံသူတွေက ဘယ်လိုမှ လာရောက်ရဲမှာမဟုတ်ပါဘူး။ ဒီနေရာမှာ အခု ထပ်မံဖွဲ့စည်းလိုက်တဲ့ ရင်းနှီးမြှုပ်နှံမှုနဲ့ နိုင်ငံခြားစီးပွားဆက်သွယ်ရေးဝန်ကြီးဌာနဟာ ဒီလိုကိစ္စတွေကို ပြတ်ပြတ်သားသား ကိုင်တွယ်အရေးယူရဲဖို့ အထူးပဲအရေးကြီးပါတယ်။ ဒါမှသာ ယခုဝန်ကြီးဌာနအသစ် ဖွဲ့စည်းရခြင်းရဲ့ ရည်ရွယ်ချက်ဖြစ်တဲ့ မိမိတို့နိုင်ငံအနေနဲ့ နိုင်ငံတကာဒေသအတွင်း ပူးပေါင်းဆောင်ရွက်ရေး အားထုတ်မှုတွေ အရာထင်လာမှာဖြစ်ပါတယ်။ ဒါမှသာ တာဝန်သိ၊ တာဝန်ကျေပွန်တဲ့ မိသားစုဝင်နိုင်ငံ တစ်နိုင်ငံဖြစ်လာကာ အပြုသဘောဆောင်ရွက်ခြင်းများကနေ မိမိနိုင်ငံပြည်သူတွေအားလုံးရဲ့ အကျိုး စီးပွားကို မြှင့်တင်ကာကွယ်နိုင်မှာ ဖြစ်ပါတယ်။ ကျွန်တော်တို့ တနင်္သာရီတိုင်းဒေသကြီးမှာ အိမ်နီးချင်းထိုင်းနိုင်ငံနဲ့ အပြန်အလှန် စီးပွားရေးဆိုင်ရာ တွေ့ဆုံဆွေးနွေးပွဲတွေ၊ အမြင်ဖလှယ်မှုတွေ အကြိမ်ကြိမ် လုပ်ဆောင်နေခဲ့ပေမယ့်လည်း မြန်မာနိုင်ငံ အတွင်း အမှန်တကယ် လာရောက်ရင်းနှီးမြှုပ်နှံမှု အလွန်ကိုနည်းပါးလွန်းပါတယ်။ ဒါတွေဘာကြောင့် ဖြစ်နေလဲလို့ အစည်းအဝေးပွဲလာရောက်သူတွေကို မေးကြည့်တဲ့အခါ မြန်မာနိုင်ငံက လုပ်ငန်းအားလုံးကို လူတစ်ဦး၊ လူတစ်စုရဲ့ လက်ထဲပဲ ထည့်ပေးဖို့ဖန်တီးနေခြင်း၊ လက်ဝါးကြီးအုပ်စိုးမိုးမှု များပြားနေခြင်း၊ အစိုးရရဲ့ မည်သည့်တင်ဒါမျိုးကိုမဆို ပွင့်လင်းစွာခေါ်နေသည်ဟုပြောပြီး နောက်ဆုံးတော့ ဘယ်သူပဲ ရမယ်ဆိုတာ အဖြေကြိုတင်သိနိုင်တဲ့ လက်ဝါးချင်းရိုက် ဖြစ်စဉ်မျိုးကိုသာတွေ့နေရခြင်း၊ လာရောက် ရင်းနှီးစဉ် အဆင်ပြေသလိုရှိသော်လည်း အကြောင်းအမျိုးမျိုးကြောင့် လုပ်ငန်းခွင်ပြဿနာပေါ်ပါက ကူညီ ပံ့ပိုးဖေးမမှုမရှိခြင်း၊ ဥပဒေအကာအကွယ်မရခြင်း၊ အစိုးရနဲ့ဖက်စပ်လုပ်ကိုင်သော လုပ်ငန်းများဖြစ်ပါစေ သက်ဆိုင်ရာအစိုးရဌာနများက အကူအညီမပေးသည့်အပြင် စာချုပ်ပါစည်းကမ်းဖောက်ဖျက်ခြင်းများကို တွေ့နေ၊ သိနေရပါလျက် မျက်နှာလွှဲနေခြင်းများကြောင့် မိမိတို့အနေဖြင့် မြန်မာနိုင်ငံကို လာရောက်ရင်းနှီး ရာမှာ အလွန်တွန့်ဆုတ် ကြောက်လန့်နေကြတယ်လို့ အများအားဖြင့်သိရပါတယ်။ ဒါကြောင့်မို့လို့ အခု ဖွဲ့စည်းမယ့် ရင်းနှီးမြှုပ်နှံမှုနဲ့ နိုင်ငံခြားစီးပွားဆက်သွယ်ရေးဝန်ကြီးဌာနကြီးကသာ မျှတမှန်ကန်စွာ ပေါင်းစပ် ကူညီပေးမှုဟာ အလွန်မှ အရေးပါလှပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ အခြားနိုင်ငံများက မိမိနိုင်ငံသူ နိုင်ငံသားနှင့် နိုင်ငံအကျိုးအတွက် ရှေးရှုနေချိန်မှာ ကျွန်တော်တို့နိုင်ငံက တာဝန်ရှိသူအချို့ကတော့ ဥပဒေ နှင့်မညီသည့် ရင်းနှီးမြှုပ်နှံမှုဖြစ်ပါစေ နောက်ကြောင်းပြန်ပြီး Back Date နှင့် ဘက်လိုက်ပြီး ခွင့်ပြုခဲ့ခြင်း များကြောင့် နိုင်ငံတကာရင်းနှီးမြှုပ်နှံလိုသူများရဲ့ ယုံကြည်မှုကို တွန့်ဆုတ်သွားစေတယ်လို့ အသိပေး တင်ပြချင်ပါတယ်။ MIC အနေနဲ့ ဥပဒေ၊ နည်းဥပဒေ၊ လုပ်ထုံးလုပ်နည်းတွေရှိလျက်နဲ့ ခွင့်ပြုမိန့်ပေးချင် သူကို အဖွဲ့ဝင်တွေကမဲခွဲပြီး ဆုံးဖြတ်ပေးတာမျိုးတွေ စတဲ့ဥပဒေနဲ့ လွဲချော်မှုတွေက ရင်နှီးမြှုပ်နှံမှုတွေကို အဟန့်အတားဖြစ်စေပါတယ်။ ပြည်ပရင်းနှီးမြှုပ်နှံမှုတွေကို နိုင်ငံအသီးသီးက အပြိုင်အဆိုင် ဆွဲဆောင် ခေါ်ယူနေစဉ်မှာ မိမိတို့နိုင်ငံအနေနဲ့ ပြည်တွင်းရောက်ပြီးသား ရင်းနှီးမြှုပ်နှံမှု အချို့ကို ဥပဒေနှင့်အညီ မကာကွယ်ဘဲ လျစ်လျူရှုထားမြဲဆိုပါက ပြည်ပလာချင်သူများကို နိုင်ငံအတွင်းသို့ မလာရဲအောင် ခြောက်လှန့်လိုက်တာနဲ့ အတူတူပဲဆိုတာ သတိပြု ဆင်ခြင်ရင်း ဆောင်ရန်ရှောင်ရန်များကို ပြုပြင်တည့်မတ် နိုင်ပါမှ မျှော်လင့်ထားတဲ့ နိုင်ငံခြားရင်းနှီးမြှုပ်နှံမှုများ ဝင်ရောက်လာနိုင်မှာဖြစ်ကြောင်းနှင့် ယခုဖွဲ့စည်းမယ့် အစိုးရရဲ့ဝန်ကြီးဌာနအသစ်အဖွဲ့ကို အလေးအနက် ကြိုဆိုထောက်ခံပါကြောင်း ဆွေးနွေး တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးစိန်ဝင်း မအူပင်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1196">ဦးစိန်ဝင်း(မအူပင်မဲဆန္ဒနယ်၊ ဧရာဝတီတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ကျွန်တော့က မအူပင်ဦးစိန်ဝင်း ဖြစ်ပါတယ်။ ရင်းနှီးမြှုပ်နှံမှုနဲ့ နိုင်ငံခြားစီးပွားဆက်သွယ်ရေးဝန်ကြီးဌာန ဖြည့်စွက်အသစ်ဖွဲ့စည်းခြင်းနဲ့ ပတ်သက်၍ စဉ်းစဉ်းစားစား ဆောင်ရွက်ကြပါရန် အပြုသဘောဖြင့် အကြံပြု တင်ပြသွားမှာဖြစ်ပါတယ်။ ရင်းနှီးမြှုပ်နှံမှုနဲ့ နိုင်ငံခြားစီးပွားဆက်သွယ်ရေးဝန်ကြီးဌာနအသစ် ဖြည့်စွက်လိုကြောင်း၊ သဘောတူညီ ချက်ရယူလိုကြောင်း သမ္မတ၏ သဝဏ်လွှာစာတွင် အကြောင်းအရာ ၃ ချက် ပါရှိပါတယ်။ ထိရောက်စွာ ကြီးကြပ်နိုင်ရန်၊ ထိရောက်စွာပူးပေါင်းဆောင်ရွက်နိုင်ရန်၊ လုပ်ငန်းများဖွံ့ဖြိုးတိုးတက်စေရန်ဟု ဖော်ပြ ရေးသားတာ တွေ့ရှိရပါတယ်။ ဒီအတွက် ရှိပြီးသားစီးပွားရေးနှင့် ဆက်စပ်တဲ့ဝန်ကြီးဌာနအဖွဲ့တွေကို ကျွန်တော့အနေနဲ့ လေ့လာကြည့်တဲ့အခါမှာ ကျွန်တော်သိသလောက် လက်ရှိအခြေအနေမှာ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနရှိပါတယ်။ စီမံကိန်းနှင့် ဘဏ္ဍာရေးဝန်ကြီးဌာနရှိပါတယ်။ အပြည်ပြည် ဆိုင်ရာပူးပေါင်းဆောင်ရွက်ရေးဝန်ကြီးဌာနရှိပါတယ်။ မြန်မာ့ရင်းနှီးမြှုပ်နှံမှုကော်မရှင် ရှိပါတယ်။ ယခု စီမံ/ဘဏ္ဍာနှင့် ၎င်းအောက်မှာ FERD ဆိုတာရှိပါတယ်။ အပြည်ပြည်ဆိုင်ရာပူးပေါင်းဆောင်ရွက်ရေး ဝန်ကြီးဌာန (MOFA)ရှိပါတယ်။ အဲဒီအောက်မှာလည်း စီးပွားရေးသံမှူးများ ခန့်ထားမှုတွေရှိပါတယ်။ စီးပွားရေးတက္ကသိုလ်ကြီးရှိပါတယ်။ ရန်ကုန်တက္ကသိုလ်မှာ နိုင်ငံတကာဆက်ဆံရေးဌာနတွေလည်း ရှိပါတယ်။ စီမံ/ဘဏ္ဍာအောက်မှာ Myanmar Development Institute လည်းရှိပါတယ်။ နိုင်ငံတော်အတိုင်ပင်ခံ ဦးဆောင်တဲ့ စီးပွားရေးကော်မတီလည်း ရှိပါတယ်။ ဒီလိုစီးပွားရေးဌာနအဖွဲ့တွေများပေမယ့် ဟန့်တား ခက်ခဲမှုရှိနေရင်လည်း သက်ဆိုင်ရာလွှတ်တော်ရေးရာကော်မတီကို ကြိုတင်ညှိနှိုင်းဆွေးနွေးပြီးမှ ပြည်ထောင်စု လွှတ်တော်ကို သဘောထားရယူသင့်ပါတယ်။ ယခုဝန်ကြီးဌာနအသစ်ဟာ FERD, MIC, DICA တို့နဲ့ ပူးပေါင်းဖွဲ့စည်းမယ်လို့ ကြားသိရ ပါတယ်။ ဒါဆိုရင်လည်း ဌာနဖွဲ့စည်းပုံရည်မှန်းချက်၊ လုပ်ငန်းစဉ်တွေကို ရေးဆွဲပြီးမှ ဖော်ပြတင်ပြ ဆွေးနွေး သင့်ပါတယ်။ ဖော်ပြပါလုပ်ငန်းတာဝန်၊ ဆက်စပ်သောဝန်ကြီးဌာန၊ ၎င်းတို့အောက်မှာရှိတဲ့ ဌာနခွဲအဖွဲ့များ ကို ရည်မှန်းချက်အသစ်၊ တာဝန်အသစ်နဲ့ အကောင်အထည်ဖော်နိုင်ဖို့ ပြန်လည်ပြုပြင် ပေါင်းစပ်တာဝန်ပေး ထိန်းကျောင်းဆောင်ရွက်လို့ မရဘူးလား။ စီးပွားရေးနဲ့ ရည်မှန်းချက်အသစ်နဲ့ တာဝန်သစ် လက်ရှိဝန်ကြီး ဌာနများဟာ အကောင်အထည်ဖော်မရဘူးဆိုရင်လည်း ဝန်ကြီးအသစ် အစားထိုးမလဲသင့်ဘူးလား။ မလဲသင့်ဘူးဆိုရင်လည်း ရှိပြီးသားဝန်ကြီးဌာနအောက်မှာ ဌာနကြီးတစ်ခုထပ်ဖွင့်ပြီးတော့ ဒု-ဝန်ကြီးတစ်ဦး ခန့်ထားရင်ရော အဆင်မပြေနိုင်ဘူးလား။ ဒါမှမဟုတ် ဒု-သမ္မတတစ်ဦးမှ ပေါင်းစပ်တာဝန်ယူ ဆောင်ရွက်လို့ မရဘူးလား။ လက်ရှိပြည်တွင်းပြည်ပ ရင်းနှီးမြှုပ်နှံမှုပမာဏ ဝန်ကြီးဌာနကြီး ထပ်တိုးချဲ့ အသစ်ဖွဲ့စည်း လောက်အောင် များပြားနေပြီလား စသဖြင့် စဉ်းစားစရာအဖြေတွေ အများကြီးရှိပါတယ်။ မှန်ကန်တဲ့အဖြေရဖို့ လိုအပ်ပါတယ်။ ဝန်ကြီးဌာနအသစ် ဖြည့်စွက်ဖွဲ့စည်းတယ်ဆိုတာ ကြိုတင် ပြီးတော့ စနစ်တကျ Master Plan ကြီးကို သေသေချာချာရေးဆွဲ ဆောင်ရွက်ရတာပါ။ အဆောက်အဦ၊ ဝန်ထမ်း၊ စာရေးကိရိယာ၊ ယာဉ်၊ ကား၊ လစာ၊ ဘတ်ဂျက်ငွေ အစရှိသည့် သုံးစွဲသည့်အပြင် ကျွန်တော် အစိုးရဝန်ထမ်း အတွေ့အကြုံအရ ားဖြင့် စ်ယူရပါတယ်။ ဒါတောင်မှ ပုံမှန် Run အလုပ်လုပ်နိုင်တဲ့အဆင့်ကိုသာ ရောက်ရှိစေပါတယ်။ အစိုးရသက်တမ်းအားဖြင့် ၂ နှစ်ခန့်သာ ကျန်ရှိတဲ့ အတွက်ကြောင့် ရွေးကောက်ပွဲအကြို ၆ လကလည်း လုပ်ငန်းလက်စသတ်ရမှာ ဖြစ်သည့်အတွက် တစ်နှစ်နဲ့ လေးလသာကျန်ရှိတော့ကြောင်း၊ င့် ဝန်ကြီးဌာနအသစ် ဖြည့်စွက်ဆောင်ရွက်ရန် ပါး သဖြင့် နောက်ကျနေကြောင်း၊ မိုးလွန်မှထွန်ချသလို ဖြစ်မှာစိုးရိမ်မိပါကြောင်း၊ အကယ်၍ မဖြစ်မနေ ဆောင်ရွက်လိုပါက ပြည်သူတွေ၊ ကျွမ်းကျင်တတ်သိတဲ့ ပညာရှင်များနဲ့ ုင်ပင် ဆွေးနွေးဖို့ လိုအပ်ပါကြောင်း၊ မှားသွားရင် နိုင်ငံဆင်းရဲတဲ့ကြားက ဝန်ပိစေနိုင်ပါကြောင်း။ လေးစားအပ်ပါသော နာယကကြီးခင်ဗျာ။ အုပ်ချုပ်မှုနဲ့ စီမံခန့်ခွဲမှုဆိုတာ ခေါင်းနဲ့ ကိုယ်ပါပဲ။ ခေါင်းနဲ့ ကိုယ် လိုက်ဖက်ညီဖို့ လိုအပ်ပါကြောင်း၊ ခေါင်းကြီးပြီး ကိုယ်သေးရင်လည်း အလုပ်မဖြစ်ပါ ကြောင်း၊ ခေါင်းငယ်ပြီး ကိုယ်ကြီးနေရင်လည်း အလုပ်မအောင်မြင်ပါကြောင်း၊ ခေါင်းနဲ့ ကိုယ် ဆက်သွယ်မှု မကောင်းရင်လည်း အလုပ်မပြီးပါကြောင်း၊ ဌာနအသစ်ဖြည့်စွက်ခြင်းထက် ရှိထားသောဌာနများကိုသာ အသုံးချပြီး ရည်မှန်းချက်အသစ်၊ တာဝန်အသစ်တွေနဲ့ ပေါင်းစပ်ဆောင်ရွက်သင့်ပါကြောင်း၊ ဌာနအသစ် ဖွဲ့စည်းခြင်းအပေါ် ့လာ ဆွေးနွေးတိုင်ပင်သင့်ပါကြောင်း၊ ယနေ့ နိုင်ငံတော်ဆင်းရဲတဲ့ှာ အသုံးစရိတ်ကို ချွေတာရမည်ဖြစ်ပြီး၊ Investment ဆိုတာ ပြည်တွင်းက အရင်းအနှီးရော၊ ပြည်ပက အရင်းအနှီးရော ၂ မျိုးစလုံး ပတ်သက်သဖြင့် ယနေ့ပြည်တွင်း Investment ကရော မှန်ကန်စွာ ရင်းနှီးမြှုပ်နှံ နိုင်ပြီလား ဆန်းစစ်ဖို့လိုပါတယ်။ ပြည်ပအရင်းအနှီး မျှော်လင့်တာထက် ပြည်တွင်းအရင်းအနှီးကို မှန်ကန်စွာ ဆောင်ရွက်နိုင်ဖို့၊ စီမံဖို့ ပိုအရေးကြီးပါတယ်။ ဝန်ကြီးဌာနအသစ် ဖြည့်စွက်ခြင်းအပေါ်မှာ အကျိုးရှိ မရှိ၊ သင့် မသင့်၊ ရှိ မရှိ စဉ်းစဉ်းစားစား လေးလေးနက်နက် ထားရှိဆုံးဖြတ်ကြပါရန် ကိုယ်စားလှယ်ကြီး အားလုံးကို မေတ္တာရပ်ခံပါကြောင်းပြောကြားရင်း နိဂုံးချုပ်အပ်ပါတယ်။ အားလုံးကို လေးစားတန်ဖိုးထား ပါတယ်။</speech>
<speech type="speaker">ဒေါက်တာခွန်ဝင်းသောင်း ကချင်ပြည်နယ် မဲဆန္ဒနယ်အမှတ်(၁၁) ဆွေးနွေးဖို့ဖြစ်ပါတယ်။</speech>
<speech><mp id="1208">ဒေါက်တာခွန်ဝင်းသောင်း (မဲဆန္ဒနယ်အမှတ်-၁၁၊ ကချင်ပြည်နယ်)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါ။ ပြည်ထောင်စုအစိုးရအဖွဲ့မှာ ရင်းနှီး မြှုပ်နှံမှုနဲ့ နိုင်ငံခြားစီးပွားဆက်သွယ်ရေးဝန်ကြီးဌာနကို ဖြည့်စွက်ဖွဲ့စည်းလိုက်တာနဲ့ ပတ်သက်လို့ ထောက်ခံ အကြံပြု ဆွေးနွေးသွားပါမယ်။ Power Point အသုံးပြုဖို့ ခွင့်တောင်းခံအပ်ပါတယ်။ နိုင်ငံတကာကနေ မြန်မာပြည်တွင်းဝင်ရောက်လာမယ့် ရင်းနှီးမြှုပ်နှံမှုတွေ နည်းပါး နေတာကို အရှိန်မြှင့်နိုင်ဖို့ ဆောင်ရွက်ချက်ဖြစ်လို့ ပုံစံအမျိုးမျိုးသော နိုင်ငံခြားရင်းနှီးမြှုပ်နှံမှုတွေကို နှောင့်နှေး စေတဲ့ ကန့်သတ်ဟန့်တားမှုတွေကို ပြုပြင်နိုင်ဖို့အတွက် ခြုံငုံတင်ပြချင်ပါတယ်။ (၁) Political Instability နိုင်ငံရေးနဲ့ ပြည်တွင်းငြိမ်းချမ်းရေးအာမခံချက်တွေ ယခုထက်ပိုမိုလိုအပ်နေတာ၊ (၂) Poor Infrastructure အခြေခံလိုအပ်ချက်တွေ ချို့တဲ့မှုများနေသေးတာ၊ (၃) Institutional Service Link Costs လုပ်ထုံးလုပ်နည်း တွေ ခက်ခဲကြန့်ကြာနေပြီး ဌာနဆိုင်ရာဝန်ဆောင်မှုတွေမှာ လာဘ်ပေးလာဘ်ယူ လျှော့ချဖို့နဲ့ အဂတိ တိုက်ဖျက်မှုတွေ အရှိန်မြှင့်ဖို့လိုနေတာ၊ နာမည်ဆိုးနဲ့ကျော်ကြားတဲ့ ကြိုးနီစနစ်နဲ့ ဌာနအသီးသီးရဲ့ အသားကျနေတဲ့ လုပ်နည်းလုပ်ဟန်တွေ ပြောင်းလဲဖို့လိုနေတာ၊ (၄) High Utility Prices ဥပမာ-မြိတ်လို ဒေသမျိုးမှာ အထူးလိုအပ်လှတဲ့ လျှပ်စစ်ကဏ္ဍတွေအတွက် စရိတ်မြင့်မားလွန်းနေတာတွေ၊ (၅) High Transportation Prices ရင်းနှီးမြှုပ်နှံလိုတဲ့ဒေသတွေမှာ လမ်းပန်းဆက်သွယ်ရေးအားနည်းပြီး ကုန်ကျမှု မြင့်မားနေတာ၊ (၆) High Labour Turnover အလုပ်သမားဆိုင်ရာပြဿနာများ ဖြေရှင်းဖို့ အားနည်း နေသေးတာတွေဟာ ရင်းနှီးမြှုပ်နှံဖို့အတွက် ကန့်သတ်စေတဲ့ အဟန့်အတားများပဲ ဖြစ်ပါတယ်။ ဖော်ပြပါအကြောင်းတရားများကြောင့် အနောက်နိုင်ငံတွေနဲ့ EU နိုင်ငံတွေလို တာဝန်ခံ၊ တာဝန်ယူမှု ရှိတဲ့ ကုမ္ပဏီများအနေနဲ့ ရင်းနှီးမြှုပ်နှံဖို့ တွန့်ဆုတ်နေကြပြီး အကျိုးလိုလို့ ညောင်ရေလောင်းပေးတဲ့ တရုတ်နဲ့ အာရှနိုင်ငံအချို့ကသာ အများဆုံးရင်းနှီးမြှုပ်နှံနေကြတာ ဖြစ်ပါတယ်။ တကယ်တော့ သဘာဝ သယံဇာတများကို ကုန်ကြမ်းအဖြစ်သာ အသုံးပြုတတ်တဲ့ မြန်မာနိုင်ငံအနေနဲ့ အမှန်တကယ် တာဝန်ယူ၊ တာဝန်ခံမှုရှိတဲ့ ရင်းနှီးမြှုပ်နှံမှုမျိုးကိုသာ ရေရှည်အတွက် စဉ်းစားသင့်ပါတယ်။ အဲဒီလိုမဟုတ်ဘဲ ရင်းနှီးမြှုပ်နှံကြရင်ပြီးရော သဘောနဲ့ဆို နောင်တစ်ချိန်မှာ သယံဇာတလည်းခမ်း၊ တိုင်းပြည်အဝှမ်း သဘာဝဘေးအမျိုးမျိုးသမ်းလာမယ့် အခြေအနေမျိုးနဲ့သာ ကြုံရနိုင်တာမို့၊ မုံရွာကြေးနီတောင်၊ လက်ပံတောင်းတောင်က ရင်းနှီးမြှုပ်နှံမှုမျိုးတွေကို သင်ခန်းစာယူပြီး ပြည်တွင်းကုန်ချောထုတ် ရင်းနှီး မြှုပ်နှံမှုမျိုးကို ပိုပြီးဦးစားပေးဖော်ဆောင်သင့်ပါတယ်။ နှစ်စဉ်ကမ္ဘာ့ဘဏ်ကထုတ်ပြန်တဲ့ စီးပွားရေးလုပ်ကိုင်တဲ့ အခါ လွယ်ကူမှုအညွှန်းကိန်းမှာ ၅ နှစ်အတွင်း တိုးတက်မှုလုံးဝမရှိရုံမက အညွှန်းကိန်း ၃ နှစ်ဆက်တိုက် ကျဆင်းသွားတဲ့ မြန်မာနိုင်ငံဆိုတဲ့ ဂုဏ်ပုဒ်ကနေ ရုန်းထွက်ဖို့လိုပါမယ်။ ဒါ့အပြင် အဆင့် ၂၂ ကို ကျော်တက်သွားတဲ့ အိမ်နီးချင်းထိုင်းနိုင်ငံကို အတုယူသင့်သလို “ငါ့လှေ ငါထိုး ပဲခူးရောက်ရောက်”ဆိုပြီး ရှေးရိုးအကျင့်တွေ မဖျောက်ခဲ့ကြလို့ အဆိုးစနစ်အောက်မှာပဲ တဝဲဝဲ လည်နေကြတာကို သင်ခန်းစာယူရပါမယ်။ ပြည်သူကိုဗဟိုပြုတဲ့ အမျိုးသားစီးပွားရေးမူဝါဒ ၁၂ ချက်ကို အကောင်အထည်ဖော်ကြမယ်ဆိုရင် ဟန်ပြတင်ဒါခေါ်ယူပြီး လူတစ်စုရဲလက်ထဲမှာပဲ လုပ်ပိုင်ခွင့်ရောက်တတ်တဲ့ ယဉ်ကျေးမှုကို မြေလှန်ဖို့လိုပါမယ်။ နိုင်ငံအကြီးအကဲများက နိုင်ငံတကာရင်းနှီးမြှုပ်နှံမှုတွေ ပြည်တွင်းဝင်ရောက်လာဖို့ ဥပဒေတွေ ပိုမိုကောင်းမွန်အောင်ပြုပြင်ပြီး အာမခံချက်တွေနဲ့ ဘယ်လိုပဲဆွဲဆောင်နေပါစေ။ တာဝန်ရှိတဲ့ အစိုးရ ဝန်ဆောင်မှုဌာနတွေက အကျင့်မပြောင်းနိုင်သရွေ့တော့ စနစ်ကောင်းပေမယ့်လည်း ခေတ်ဟောင်းအတိုင်းပဲ ဖြစ်နေမှာကို စိုးရိမ်မိပါတယ်။ ဥပမာ- မြန်မာနိုင်ငံရင်းနှီးမြှုပ်နှံမှုကော်မရှင်အနေနဲ့လည်း တနင်္သာရီတိုင်း ဒေသကြီးက အမျိုးသားလွှတ်တော် ကိုယ်စားလှယ်ကြီးများ ထောက်ပြဆွေးနွေးသလို ဥပဒေဘောင် ကျော်ပြီး ဆောင်ရွက်နေတာတွေကိုလည်း အထူးပြုပြင် တည့်မတ်ပေးဖို့လိုပါမယ်။ ဒေသတစ်ခုရဲ့ စီးပွားရေးလုပ်ငန်းမှန်သမျှ လက်တစ်ဆုပ်စာလူတစ်စုတည်းကိုပဲ ခြယ်လှယ်ခွင့် ပေးပြီး ဆင်းရဲသားများအပါအဝင် အာဏာပိုင်နဲ့မနီးစပ်ကြတဲ့ ပြည်သူအများစုက အခွင့်အလမ်း မဲ့နေ သမျှ၊ အာဏာပိုင်က လုပ်ငန်းရှင်ကိုဖေးမ၊ လုပ်ငန်းရှင်က အာဏာပိုင်ကိုထောက်ပံ့၊ ပုလင်းတူဗူးဆို့ တပည့်မွေးဆရာမြောက် အထက်အောက် အပြန်အလှန် ကျားကန်ပေးနေကြသမျှ တရားမျှတမှုနဲ့ ဥပဒေ စိုးမိုးရေး၊ လက်တွေ့မှာဝေးနေသမျှကာလပတ်လုံး ပြည်ပကိုအသာထားဦး ပြည်တွင်းရှိပြီးသား အသေးစား၊ အလတ်စားနဲ့ နိုင်ငံခြားဖက်စပ်ရင်းနှီးမြှုပ်နှံသူတွေတောင် လက်တွေ့အကောင်အထည်ဖော်ရာမှာ အခက် အခဲတွေ ဒုနဲ့ဒေး ဖြစ်နေဆဲကို ယခုတိုးချဲ့ ဖွဲ့စည်းမယ့် အစိုးရဌာနအသစ်ကြီးအနေနဲ့ ပြတ်သားတိကျစွာ ကိုင်တွယ်အရေးယူပေးမှသာ နိုင်ငံတကာနဲ့ဒေသတွင်း ပူးပေါင်းဆောင်ရွက်တဲ့ ရင်းနှီးမြှုပ်နှံမှုလုပ်ငန်းတွေ အောင်မြင်တိုးတက်နိုင်မှာဖြစ်ကြောင်း အကြံပြုလိုပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျာ။ နောက်ဆုံးအနေနဲ့ နိုင်ငံခြား ရင်းနှီးမြှုပ်နှံသူတွေ ပိုမိုဝင်ရောက်လာစေဖို့ဆိုရင် ဖော်ပြပါအချက်များထဲက နိုင်ငံရေးအခြေအနေကောင်း တွေဖြစ်ဖို့၊ ပြည်တွင်းငြိမ်းချမ်းရေးဖြစ်စဉ်တိုးတက်ဖို့ အထူးလိုအပ်လှသလို အားလုံးမှာလည်း တာဝန်ရှိ ပါတယ်။ ရန်အမြဲဖြစ်နေတဲ့အိမ်ဂေဟာကို ဘယ်ဧည့်သည်ကမှ ကြာကြာအလည်မလာချင်ပါဘူး။ အသည်းကျွပ်ရောဂါ(Liver Cirrhosis)ခံစားနေတဲ့ အသည်းတစ်ခြမ်းလို နိုင်ငံအဝှမ်း ငြိမ်းချမ်းရေး ခြောက်ခမ်းနေတဲ့ နေရာများစွာရှိနေခြင်းဟာလည်း နိုင်ငံတကာ ရင်းနှီးမြှုပ်နှံသူတွေကို အလှမ်းကွာဝေး စေပါတယ်။ ဒေသတွင်းမှာ အနေအထားအရ အသာဆုံးဖြစ်ပေမယ့် ကိုယ့်နိုင်ငံက အချာဆုံးဖြစ်နေတာကို ရှက်ရ ကောင်းမှန်းသိသင့်ကြပါပြီ။ လွတ်လပ်ရေးရပြီးစ ဓာတ်ပြားခေတ်မှာကျော်ကြားခဲ့တဲ့ ထွေးညိုဇာတ်လမ်း ထဲက ဘကြီးမှုံက မောင်သစ္စာကိုပြောသလို အလာကောင်းပေမယ့် အခါနှောင်းသွားပြီရယ်လို့ မဆိုရခင်လေးမှာ သယံဇာတကုန်ကြမ်းတွေဖြစ်တဲ့ သစ်၊ ဓာတ်ငွေ့၊ ကျောက်စိမ်းနဲ့ ရေသယံဇာတတွေ မဆုံးရှုံးခင်ကာလ ိုက်လေးမှာ ပြည်တွင်းထုတ်ကုန်ကဏ္ဍတွေ ဖွံ့ဖြိုးတိုးတက်စေဖို့အတွက် ယခုတိုးချဲ့ဖွင့်လှစ်မယ့် ဝန်ကြီးဌာနအသစ်အနေနဲ့ အစွမ်းကုန်ကြိုးပမ်း ဆောင်ရွက်ရမယ့်အပြင် သိက္ခာရှိရှိနဲ့ တာဝန်ယူ၊ တာဝန်ခံ တတ်တဲ့ ရင်းနှီးမြှုပ်နှံမှုမျိုးတွေ ဝင်ရောက်လာနိုင်ဖို့ အဂတိလိုက်စားမှုတိုက်ဖျက်ရေး ကြိုးပမ်းချက် ကိုလည်း တစ်ပြိုင်တည်း အရှိန်အဟုန်မြှင့်ဆောင်ရွက်ရန် အထူးလိုအပ်ပါကြောင်းတင်ပြရင်း “အလာကောင်း သလို အခါလည်းမနှောင်းသေးဘူး”ဆိုတဲ့ ယုံကြည်ချက်နဲ့ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေး ဝန်ကြီးဌာန (Ministry of Investment and Foreign Economic Relations) အသစ်ဖွဲ့စည်းခြင်းကို ကြိုဆိုထောက်ခံ ဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးကျော်နိုင် ရန်ကုန်တိုင်းဒေသကြီး မဲဆန္ဒနယ်အမှတ်(၁၂) ဆွေးနွေးဖို့ဖြစ်ပါတယ်။</speech>
<speech><mp id="1328">ဦးကျော်နိုင်(မဲဆန္ဒနယ်အမှတ်-၁၂၊ ရန်ကုန်တိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးအမှူးပြု၍ ကြွရောက်လာကြပါသော ပြည်ထောင်စုအဆင့် အဖွဲ့ အစည်းဝင်များ ပြည်ထောင်စုလွှတ်တော် ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော် ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၁၂) မှ အမျိုးသားလွှတ်တော်ကိုယ်စားလှယ် ဦးကျော်နိုင် ဖြစ်ပါတယ်။ နာယကကြီးခင်ဗျာ။ ယခု ပြည်ထောင်စုဝန်ကြီးဌာနအသစ်ဖြစ်တဲ့ ရင်းနှီးမြှုပ်နှံမှုနဲ့ နိုင်ငံခြား စီးပွားဆက်သွယ်ရေးဝန်ကြီးဌာန ဖွဲ့စည်းရန်ကိစ္စနဲ့ပတ်သက်လို့ နှောင့်ယှက်ဖျက်ဆီးလိုသူတွေရဲ့ စကားကို နားမယောင်ဘဲနဲ့ တကယ်အရေးပါတဲ့ ဝန်ကြီးဌာနကို အထူးဝန်ကြီးဌာနအဖြစ် ကျန်သောဝန်ကြီးဌာနများနဲ့ ဆက်စပ်ပေါင်းစပ်ပြီးတော့ လုပ်ဆောင်မယ့်ဝန်ကြီးဌာနအဖြစ် တည်ထောင်ဖို့ ကျွန်တော်က ထောက်ခံ ကြိုဆိုမှာဖြစ်ပါတယ်။ ဖွဲ့စည်းရန်ကိစ္စနဲ့စပ်လျဉ်းပြီးတော့ အလေးအနက်ထား ဆွေးနွေးရမယ့် အချက် အနေနဲ့ ၃ ချက်ရှိကြောင်း ကျွန်တော် လေ့လာတွေ့ရှိရပါတယ်။ နိုင်ငံတော်သမ္မတကြီးရဲ့ သဝဏ်လွှာမှာ ဖော်ပြထားတဲ့ ရည်ရွယ်ချက်များ အောင်မြင်ဖို့အတွက်ဆိုရင် နံပါတ်(၁)အနေနဲ့ Ease Of Doing Business စီးပွားရေးလုပ်ငန်းလုပ်ဆောင်ရန် အဆင်ပြေလွယ်ကူမှု အဆင့်ကျဆင်းနေမှုကို မြှင့်တင်နိုင်မယ့် စွမ်းရည်ရှိတဲ့ ဝန်ကြီးဌာနဖြစ်ရပါမယ်။ နံပါတ်(၂)အနေနဲ့ ပြည်တွင်းပြည်ပ ရင်းနှီးမြှုပ်နှံမှုများအတွက် မပြည့်စုံ၊ မခိုင်လုံတဲ့ ဥပဒေများကို ပြည့်စုံခိုင်လုံအောင် တွန်းအားပေးဆောင်ရွက်နိုင်တဲ့ အင်အားကြီးတဲ့ဝန်ကြီးဌာနဖြစ်ဖို့ လိုအပ်လှပါတယ်။ နံပါတ်(၃)အနေနဲ့ကတော့ အထက်ကဆိုခဲ့တဲ့ စွမ်းဆောင်ရည်ပြည့်ဝတဲ့ ဝန်ကြီးဌာနဖြစ်ဖို့ဆိုရင် လူသား အရင်းအမြစ်အနေနဲ့ တာဝန်ပေးခံရသူများဟာ လုပ်ငန်းအတွေ့အကြုံ ရှိတယ်ဆိုရုံကလေးနဲ့ နှစ် ၅၀ ခေါက်ရိုး ကျိုးနေတဲ့ အတွေးအခေါ်စိတ်ဓာတ် Mind-set ဟောင်းများနဲ့ Political Way နိုင်ငံရေးအမြင် စောင်းနေ ဟောင်းနေသူများမဖြစ်ဖို့ လိုအပ်လှပါတယ်။ နာယကကြီးခင်ဗျာ။ နံပါတ်(၁)ဖြစ်တဲ့ မြန်မာနိုင်ငံရဲ့ စီးပွားရေးလုပ်ငန်းလုပ်ဆောင်ရန် အဆင်ပြေ လွယ်ကူမှု Ease of Doing Business မှာ ၂၀၁၄ ခုနှစ်က နိုင်ငံပေါင်း ၁၉၀ နိုင်ငံမှာ ကျွန်တော်တို့ မြန်မာနိုင်ငံဟာ အဆင့် ၁ရရ မှာရှိပါတယ်။ ၂၀၁၆ ခုနှစ် ကျွန်တော်တို့အစိုးရ တက်လာစအဆင့် ၁၇၀ ကို တက်လာပါတယ်။ ၁ရရ ကနေ ၁၇၀ ကို တက်လာတယ်။ သို့သော် ၂၀၁ရ နဲ့ ၂၀၁၈ မှာတော့ အဆင့် ၁၇၁ ကို ပြန်ကျသွားပါတယ်။ တစ်ဆင့်ပြန်ကျသွားပါတယ်။ အဲဒီတော့ ဒုတိယအချက်ဖြစ်တဲ့ ဥပဒေ များမှာလည်း ရင်းနှီးမြှုပ်နှံသူများကို ရေရှည်ရင်းနှီးမြှုပ်နှံနိုင်အောင် ကာကွယ်ပေးနိုင်မှုနဲ့ စားသုံးသူ များကို ကာကွယ်ပေးနိုင်မှု ရင်းနှီးမြှုပ်နှံသူများရဲ့ အရည်အသွေးကို စိစစ်ပြဋ္ဌာန်းနိုင်မှုများမှာ အားနည်း လှကြောင်း၊ ဒီဥပဒေတွေအားနည်းကြောင်း တွေ့ရပါတယ်။ သာဓကအနေနဲ့ပြောရမယ်ဆိုရင် နိုင်ငံတကာသင်ရိုးနဲ့ သင်ကြားနေတဲ့ ပညာရေးဝန်ဆောင်မှု လုပ်ငန်းများကို ကျောင်းများ၊ တက္ကသိုလ်များကို မြန်မာနိုင်ငံရင်းနှီးမြှုပ်နှံမှုကော်မရှင်က အမိန့်ကြော်ငြာစာ ထုတ်ပြန်ပြီးတော့ ခွင့်ပြုပေးခဲ့ပါတယ်။ ဒါပေမယ့်လို့ ပညာရေးဝန်ကြီးဌာနက ပြည်ထောင်စုဝန်ကြီး ကတော့ နိုင်ငံတကာသင်ရိုးနဲ့ သင်တဲ့ကျောင်းများရဲ့ ဘွဲ့ ပေးအပ်မှု၊ အောင်လက်မှတ်ပေးမှုများ မှန်ကန်မှု၊ မမှန်ကန်မှုများကို ပညာရေးဝန်ကြီးဌာနရဲ့ တည်ဆဲဥပဒေများအရ စိစစ်အရေးယူမှု လုံးဝပြု၍မရနိုင် ကြောင်း မနေ့ကပဲ ကျွန်တော်တို့ အမျိုးသားလွှတ်တော်မှာ တရားဝင်ဖြေကြားပေးခဲ့ပါတယ်။ နာယကကြီးခင်ဗျာ။ ဒီအချက်များကို ပြုပြင်ပြောင်းလဲပြီး ဝန်ကြီးဌာနများအားလုံးရဲ့ ညှိနှိုင်း ဆောင်ရွက်မှု၊ နိုင်ငံတကာနဲ့ အဆင်ပြေဆောင်ရွက်နိုင်မှု၊ တာဝန်ယူမှု၊ တာဝန်ခံမှု ဆောင်ရွက်ကြမယ့် လူသားအရင်းအမြစ်ဖြစ်တဲ့ ဝန်ကြီး၊ ဒု-ဝန်ကြီးမှစပြီးတော့ ဌာနဆိုင်ရာအကြီးအကဲများ၊ ဝန်ထမ်းများ ဟာဖြင့် ကျွန်တော်အထက်ကဆိုခဲ့သလို လုပ်ငန်းအတွေ့အကြုံ ရှိတယ်ဆိုရုံလေးနဲ့ နှစ် ၅၀ ခေါက်ရိုး ကျိုးနေတဲ့ အတွေးအခေါ်စိတ်ဓာတ် Mind-set များနဲ့ Political Way နိုင်ငံရေးအမြင် စောင်းနေ ဟောင်းနေသူများမဖြစ်ဖို့ လိုအပ်မှာဖြစ်သလို လက်တွေ့ပြည်သူကိုကိုယ်စားပြုတဲ့ ကျွန်တော်တို့ လွှတ်တော် ကိုယ်စားလှယ်များရဲ့ ဆွေးနွေးချက်၊ အကြံပြုချက်၊ မေးမြန်းချက်များကို အလေးထားပြီး ဆောင်ရွက် ပေးခြင်း၊ အကြံဉာဏ်များကို အလေးထားဆွေးနွေးပေးသူများဖြစ်ဖို့ လိုအပ်လှပါတယ်။ ဒီလိုဖြစ်ဖို့ဆိုရင် Political Way နိုင်ငံရေးအမြင်ကောင်းသူတွေဖြစ်ဖို့ လိုအပ်လှပါတယ်။ ဒီနေရာမှာ မေးခွန်းတစ်ခုအနေနဲ့ Political Way နိုင်ငံရေးအမြင်ကောင်းသူတွေထဲမှာ အရည်အချင်းပြည့်စုံသူတွေ ရှိနိုင်ပါ့မလားလို့ မေးလာ နိုင်ပါတယ်။ လေးစားအပ်ပါသော နာယကကြီးမှတစ်ဆင့် ကျွန်တော်တို့ နိုင်ငံတော်သမ္မတကြီးရဲ့ စကားတစ်ခွန်းကို သုံးစွဲခွင့်ပြုစေလိုပါတယ်ခင်ဗျာ။ အဲဒီကစကားကတော့ “လဒလောက်တော့ ငှက်တိုင်းလှပါတယ်” ဆိုတဲ့ စကားနဲ့ ကျွန်တော်ရဲ့ ဆွေးနွေးချက်ကို နိဂုံးချုပ်ပါတယ်ခင်ဗျာ။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါကိစ္စနဲ့စပ်လျဉ်းပြီး လွှတ်တော် ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်က ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို ၁၉-၁၁-၂၀၁၈ ရက်(တနင်္လာနေ့)မှာ ဆောင်ရွက်ရန်လျာထားပါကြောင်း ကြေညာပါတယ်။</speech>
<title>အစည်းအဝေးခေတ္တရပ်နားခြင်း</title>
<speech type="speaker">လွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် ၃၀ ခန့် ခေတ္တ ရပ်နားပါမယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
</motion>
<motion>
<title>အစည်းအဝေးပြန်လည်စတင်ခြင်း</title>
<speech type="mc">လေးစားအပ်တဲ့ ပြည်ထောင်စုလွှတ်တော် ကိုယ်စားလှယ်များနှင့် ဧည့်သည်တော်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">ပြည်ထောင်စုလွှတ်တော် နာယက ကြွရောက်လာပါပြီခင်ဗျား။ နာယကသည် နာယကအတွက် သတ်မှတ်ထားသော စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>နိုင်ငံတော်သမ္မတထံမှ ပေးပို့ထားသော အီလက်ထရောနစ်ဆက်သွယ်ရေးနည်းဖြင့် ကူးသန်းရောင်းဝယ်ခြင်း ဆိုင်ရာ အာဆီယံသဘောတူစာချုပ်တွင် ပါဝင်လက်မှတ်ရေးထိုးရေးကိစ္စနှင့်စပ်လျဉ်း၍ ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃)က ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှပေးပို့ထားတဲ့ အီလက်ထရောနစ်ဆက်သွယ်ရေးနည်းဖြင့် ကူးသန်းရောင်းဝယ်ခြင်းဆိုင်ရာ အာဆီယံ 2060moposal (ASEAN Agreement on Electronic Commerce)ozê oloecundposcq:00:69: ကိစ္စနဲ့စပ်လျဉ်းပြီး ၁၂-၁၁-၂၀၁၈ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ် (မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မအနေနဲ့ နိုင်ငံတော်သမ္မတကပေးပို့ထားတဲ့ အီလက်ထရောနစ်ဆက်သွယ်ရေးနည်းဖြင့် ကူးသန်းရောင်းဝယ်ခြင်းဆိုင်ရာ အာဆီယံသဘောတူစာချုပ်တွင် ပါဝင်လက်မှတ်ရေးထိုးရေးကိစ္စနဲ့ပတ်သက် ပြီးတော့မှ ထောက်ခံအကြံပြု ဆွေးနွေးသွားမှာဖြစ်ပါတယ်ရှင်။ နာယကကြီးရှင့်။ ကျွန်မတို့နိုင်ငံဟာ အခုချိန်မှာဆိုလို့ရှိရင် ဒီကမ္ဘာကနေပြီးတော့ ပြောင်းလဲနေတဲ့ Digital World ဆိုတဲ့ Era ထဲကိုဝင်ရောက်နေပါတယ်။ အခုချိန်မှာဆိုလို့ရှိရင် စင်ကာပူနိုင်ငံမှာ ကျင်းပနေတဲ့ အာဆီယံထိပ်သီးအစည်းအဝေးမှာဆိုလို့ရှိရင်လည်း ဒီ e-Commerce နဲ့ ပတ်သက်ပြီးတော့မှ ဒီစာချုပ် တွေကို ကျွန်မတို့ လက်မှတ်ရေးထိုးနေပြီလည်း ဖြစ်ပါတယ်။ အဲဒီတော့ ကျွန်မတို့မြန်မာနိုင်ငံရဲ့ လက်ရှိ လူဦးရေရဲ့ ၆ သန်းခန့်ဟာဆိုလို့ရှိရင် ကျွန်မတို့က ဒီ ဆယ်ရာခိုင်နှုန်း ၆ သန်းလောက်ကပဲ ဘဏ်စနစ်ကို သုံးစွဲနေတာဖြစ်ပါတယ်။ အဲဒီထဲကမှ ကျွန်မတို့ ၂ ရာခိုင်နှုန်းလောက်ကတော့ Mobile Banking ကို သုံးပါတယ်။ အဲဒီတော့ပြောရမယ်ဆိုလို့ရှိရင် ၉၅ ရာခိုင်နှုန်းလောက်ကတော့ ဒီငွေကြေး၊ ငွေသားကိုပဲ သုံးစွဲနေတာဖြစ်ပါတယ်။ အဲဒီအတွက် ဘာကြောင့်လဲဆိုလို့ရှိရင် ကျွန်မတို့မှာ လိုအပ်ချက်တွေအများကြီး ရှိပါတယ်။ ဒါကြောင့်မို့လို့ ဒီစာချုပ်ကို လက်မှတ်ရေးထိုးခြင်းအားဖြင့် ကျွန်မတို့နိုင်ငံရဲ့ အခုဆောင်ရွက် နေတဲ့ Digital စနစ်ကို ပြောင်းလဲဖို့အတွက်ကို အများကြီးပဲ အထောက်အကူဖြစ်မှာ ဖြစ်တဲ့အတွက်ကြောင့် မို့လို့ ကျွန်မအနေနဲ့ ထောက်ခံပါတယ်ရှင်။ ဆက်လက်ပြီးတော့ ကျွန်မ Power Point အနည်းငယ်သုံးစွဲခွင့်ပြုပါ။ အင်္ဂလိပ်ဘာသာ အသုံး အနှုန်းများလည်း အနည်းငယ်ပါရှိတဲ့အတွက်ကြောင့် ခွင့်ပြုပေးပါရန် ကြိုတင်မေတ္တာရပ်ခံပါတယ်။ Power Point (usu:ol Next Sliden ဒီစာချုပ်ဟာဆိုလို့ရှိရင် ကောင်းမွန်တဲ့ ရည်ရွယ်ချက်တွေနဲ့ ချုပ်ဆိုထားပါတယ်။ အထူးသဖြင့် ဒီ အာဆီယံလူမှုအသိုင်းအဝိုင်းတစ်ခုလုံးရဲ့ စီးပွားရေးတိုးတက်ရေး၊ လူမှုဖွံ့ဖြိုး တိုးတက်ရေးတွေကို ရည်ရွယ်တယ်၊ နောက်တစ်ခါမှာ AEC အာဆီယံစီးပွားရေးအသိုက်အဝန်း လမ်းပြမြေပုံ ၂၀၂၅၊ နောက်ပြီးတော့မှ အာဆီယံ e-ASEAN Framework Agreement, ASEAN ICT Master Plan Gozo sacmesacophoose ရေးဆွဲထားတာ ဖြစ်တဲ့အတွက်ကြောင့်မို့လည်း ကျွန်မတို့အနေနဲ့ များစွာကြိုဆိုရမှာဖြစ်ပါတယ်။ ဘာကြောင့်လဲ ဆိုရင် ကျွန်မတို့ မကြာမီ ၂၀၁၈ ခုနှစ်၊ ဒီဇင်ဘာမှာဆိုရင် ကျွန်မတို့က AEC အာဆီယံအသိုင်းအဝိုင်း အာဆီယံစီးပွားရေးအသိုက်အဝန်းကို ဝင်ရောက်တော့မှာ ဖြစ်ပါတယ်။ opposodales sa pagwąosos Cross Border e-Commerce Transition puros ဖြတ်ကျော်ပြီးတော့ Electronic နည်းပညာဖြင့် စီးပွားကူးသန်းရောင်းဝယ်ရေးကို လွယ်ကူချောမွေ့စေဖို့၊ နောက်တစ်ခါ e-Commerce အသုံးပြုမှုအပေါ်မှာ ယုံကြည်စိတ်ချရတဲ့ ပတ်ဝန်းကျင်ကောင်းတစ်ခု ဖန်တီးပေးဖို့နဲ့ အဖွဲ့ဝင်နိုင်ငံများအကြားမှာ e-Commerce ပူးပေါင်းဆောင်ရွက်မှု အရှိန်အဟုန် မြင့်မား စေပြီးတော့ အာဆီယံဒေသတွင်း Development ဖွံ့ဖြိုးမှုကွာဟချက်ကို ကျဉ်းမြောင်းသွားစေဖို့ ဖြစ်တဲ့ အတွက်ကြောင့် ရည်ရွယ်ချက်တွေက အလွန်ကောင်းမွန်ပါတယ်။ Next Slider အဲဒီတော့ ဒီစာချုပ်ရဲ့ အားသာချက်တွေကို ကြည့်မယ်ဆိုလို့ရှိရင် သူ့မှာအခြေခံမူသဘောတရားတွေ ပါပါတယ်။ ပြီးလို့ရှိရင် ပူးပေါင်းဆောင်ရွက်ခြင်းနဲ့ပတ်သက်ပြီးတော့မှ ပြည့်ပြည့်စုံစုံ ဘယ်လိုပူးပေါင်း ဆောင်ရွက်ရမယ်ဆိုတာ နည်းပညာအများကြီးပေါ့နော် ဒီဟာတွေလည်း ပါရှိပါတယ်။ အဲဒီအပြင် ကျွန်မတို့ နိုင်ငံမှာလိုအပ်နေတဲ့ Logistics နဲ့ပတ်သက်ပြီးတော့မှ ကူးသန်းရောင်းဝယ်မှု လွယ်ကူချောမွေ့စေရန်နဲ့ ပတ်သက်ပြီးတော့လည်း တော်တော်လေးကိုဖော်ပြထားပါတယ်။ နောက်တစ်ခါ ကျွန်မတို့ အခုကျွန်မတို့ နိုင်ငံမှာတော့ စတင်နေပါပြီ။ Electronic နည်းပညာသုံး ငွေပေးချေမှုနဲ့ ပတ်သက်ပြီးတော့လည်း ဒီနေရာမှာ၊ စာချုပ်ထဲမှာ ပြည့်ပြည့်စုံစုံ ဖော်ပြထားပါတယ်။ အဲဒီအတွက် ကျွန်မတို့ဒါတွေအားသာချက်တွေရှိပါတယ်။ အဲဒီတော့ ဒီစာချုပ်ကို ချုပ်ဆိုလို့ရှိရင် ကျွန်မတို့က အကျိုးကျေးဇူးတွေရှိတယ်။ ဘယ်လိုအကျိုး ကျေးဇူးတွေလဲ။ မြန်မာနိုင်ငံမှာဆို လက်ရှိဈေးကွက်အနေအထားအရ ကျွန်မတို့က AEC ကိုလည်းဝင်မယ်၊ နိုင်ငံတကာနဲ့လည်း ဆက်သွယ်နေတဲ့အတွက်ကြောင့်မို့လို့ Digital နည်းပညာကို ဆန်းသစ်တဲ့ နည်းပညာ တွေနဲ့ အသုံးချဖို့လိုပါတယ်။ ဒါကြောင့်မို့လို့ ဒီစာချုပ်မှာ လက်မှတ်ရေးထိုးခြင်းအားဖြင့် မြန်မာနိုင်ငံရဲ့ Digital Innovation uns odcaosao$:30@coboplodclosul sò332 Seamless Logistics caros ကျွန်မတို့နိုင်ငံမှာ လွယ်ကူချောမွေ့တဲ့ ထောက်ပံ့ပို့ဆောင်မှုစနစ် ဖော်ဆောင်ရေးမှာလည်း အဲဒီအတွက် အကျိုး ကျေးဇူးတွေအများကြီး ရရှိမှာဖြစ်ပါတယ်။ အဲဒီအပြင် အာဆီယံဒေသအတွင်း ပေါင်းစပ်ဆက်နွယ်မှု ကိုလည်း ပိုပြီးတော့ကောင်းမွန်လာစေမယ်၊ မြန်မာနိုင်ငံနဲ့အပြင် အာဆီယံရဲ့ စီးပွားရေးဖွံ့ဖြိုးမှုကိုလည်း အထောက်အကူဖြစ်နိုင်ပါတယ်။ အဲဒီအပြင် ခုနကပြောခဲ့သလိုပဲ Digital ကူးပြောင်းမှုဖြစ်စဉ်ကိုလည်း အောင်မြင်စေပါတယ်။ Next Slider ပြီးလို့ရှိရင် ပူးပေါင်းဆောင်ရွက်ခြင်းနဲ့ပတ်သက်ပြီးတော့မှ ပြည့်ပြည့်စုံစုံ ဘယ်လိုပူးပေါင်း ဒါကြောင့်မို့လို့ ကျွန်မအနေနဲ့တော့ ဒီနေရာမှာ တင်ပြချင်တာက ဒီစိန်ခေါ်မှုတွေကို ကျွန်မတို့ ဘယ်လိုကျော်လွှားသွားမလဲဆိုတာကို အခုတည်းကစပြီးတော့မှ သေသေချာချာ ကြိုတင်ပြင်ဆင်ဖို့လိုပါတယ်။ ပထမဦးဆုံးကတော့ ကျွန်မတို့ ဒီလိုမျိုး e-Commerce ကိုလည်းသွားမယ်။ AEC ကိုလည်းဝင်မယ်ဆိုရင် ကျွန်မတို့ တစ်နိုင်ငံလုံးအနေနဲ့ပေါ့နော် Digital Literacy ကောင်းကောင်း တတ်ဖို့လိုပါတယ်။ အဲဒါကြောင့်မို့လို့ ကျွန်မတို့က Digital အသုံးအနှုန်းလို့လည်း ခေါ်ရမှာဖြစ်ပါတယ်။ ကျွန်မတို့ဆီမှာ Mobile သုံးစွဲမှုသည် ရာခိုင်နှုန်း ၁၀၀ ထက် ကျော်နေသော်ငြားသော်လည်း Mobile သုံးစွဲတဲ့ ပြည်သူအများစု ၇၀ ရာခိုင်နှုန်းဟာ ကျေးလက်ဒေသမှာရှိပါတယ်။ Mobile ဖုန်းနဲ့ ပတ်သက်ပြီးတော့မှ ဒီဂျစ်တယ်နဲ့ပတ်သက်တဲ့ ပညာတွေအားနည်းပါတယ်။ အဲဒီအပြင် ICT Skill တွေလည်း ဒါတွေလည်း လိုအပ်မှာ ဖြစ်ပါတယ်။ ဒီ e-Commerce ကိုသုံးမယ်ဆိုရင်။ အဲဒီအပြင် e-Commerce နဲ့ပတ်သက်တဲ့ Knowledge၊ ICT နဲ့ Knowledge၊ Digital Literacy နဲ့ ပတ်သက်တဲ့ Knowledge တွေလည်း လိုပါတယ်။ အဲဒီအတွက် အခုကတည်းက ကျောင်းသင်ခန်းစာတွေမှာ Digital Literacy ကို သုံးရပါမယ်။ så salge os 8:00goos:oogsalos Cyber Law Gozc028:00uSi e-Commerce Law Gozcops: လိုနေတယ်။ အဲဒီအပြင် အစိုးရကနေပြီး Rules and Regulations တွေ၊ တည်ဆဲ Rules and Regulations တွေကိုလည်း အကောင်အထည်ဖော်ဖို့လိုသလို ဥပဒေစိုးမိုးဖို့လည်း ဆောင်ရွက်ရမှာ ဖြစ်ပါတယ်။ အဲဒီအပြင် ကျွန်မတို့အနေနဲ့ ဒီတစ်နိုင်ငံလုံးဆိုင်ရာ e-Commerce Framework တွေ၊ Strategy တွေလည်း လိုအပ်နေပါတယ်။ အထူးသဖြင့်တော့ ကျွန်မတို့ Rural e-Commerce ကျေးလက်ဒေသအထိ ပျံ့နှံ့နေတဲ့ ဒီအီလက်ထရောနစ်ဆက်သွယ်ရေးနဲ့ ဝန်ဆောင်မှု၊ ကုန်သွယ်မှုကို ကျွန်မတို့ အရမ်းကိုတိုးမြှင့်ရမှာ ဖြစ်ပါတယ်။ အဲဒီအတွက် IC အခြေခံ Infrastructure တွေ ဆောင်ရွက်ဖို့လိုတယ်။ နောက်တစ်ခါမှာ Financial Inclusion ဒီကျေးလက်ဒေသတွေမှာ ငွေကြေးဆိုင်ရာဝန်ဆောင်မှုတွေ ဆောင်ရွက်ဖို့လိုပါတယ်။ ဘာကြောင့်လဲဆိုလို့ရှိရင် ကျွန်မတို့ ဒီမြို့ပေါ်တင်ပဲ e-Commerce ကိုသုံးနေလို့မဖြစ်ပါဘူး။ ဒါတရုတ်ပြည်ရဲ့ 8:9:67:08:00 on Strategy Osdags Rural e-Commerce o 30cmone Sopga8cozog Alipay ဆိုပြီးတော့မှ တစ်နိုင်ငံလုံးအနှံ့ဆောင်ရွက်ခဲ့လို့ အောင်မြင်တာဖြစ်ပါတယ်။ အဲဒီအပြင် ကျွန်မတို့ Electronic Payment of:cSm69f8:cosa slovopos Electronic mo$60:oup o$caosq တွေကို ကျွန်မတို့ ဈေးကွက်ကနေ ယုံကြည်မှုရှိဖို့လိုပါတယ်။ အဲဒီအတွက် ကျွန်မတို့မှာ ဘာတွေပြင်ဆင် ထားပြီလဲ၊ ဘာတွေလိုအပ်နေလဲ၊ အဲဒီအပြင် ဒါတွေကိုဆောင်ရွက်ဖို့ဆိုရင် ကျွန်မတို့က အခုလက်ရှိ စာတိုက် Postal Code System ကိုလည်း ပြောင်းဖို့လိုတယ်။ Service တွေလည်း မြှင့်ဖို့လိုပါတယ်။ Logistics Chain 6ozi Logistics Law 60zoologs Act Gozo ol: ngisoos oposic epulosusi ဒါမှသာ ကျွန်မတို့က စာချုပ်တွေရေးထိုးတိုင်း ရေးထိုးတိုင်း စာချုပ်တွေနဲ့အညီ အကောင်အထည်ဖော် ရမှာဖြစ်ပါတယ်။ အဲဒီအပြင် ကျွန်မတို့နိုင်ငံရယ်၊ ကမ္ဘောဒီးယားရယ်၊ လာအိုရယ်၊ မြန်မာနိုင်ငံရယ်ကိုတော့ ငါးနှစ်တာ Exemption ပေးထားတဲ့အတွက်ကြောင့် ငါးနှစ်အတွင်းမှာ ကျွန်မခုနက တင်ပြခဲ့တဲ့စိန်ခေါ်မှုတွေကို ကျွန်မတို့ အစိုးရ၊ လွှတ်တော်၊ နောက်တစ်ခါ အားလုံးပေါ့နော် ပြည်သူအားလုံးကနေပြီးတော့မှ ဝိုင်းဝန်း။ ဆွေးနွေးရန်သတ်မှတ်ချိန်ပြည့်သဖြင့် မိုက်ပိတ်သွားပါသည်။</speech>
<title>အထက်ပါကိစ္စနှင့်စပ်လျဉ်း၍ ပို့ဆောင်ရေးနှင့် ဆက်သွယ်ရေးဝန်ကြီးဌာနက ပြန်လည်ရှင်းလင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ လွှတ်တော်ကိုယ်စားလှယ်ရဲ့ ဆွေးနွေးချက်နဲ့ စပ်လျဉ်းပြီး သက်ဆိုင်ရာဝန်ကြီးဌာနက ပြန်လည်ရှင်းလင်း ဆွေးနွေးဖို့ဖြစ်ပါတယ်။</speech>
<speech><agency id="31">ဦးသန့်စင်မောင်(ပြည်ထောင်စုဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော ပြည်ထောင်စုလွှတ်တော် နာယကကြီးနှင့်တကွ အမျိုးသားလွှတ်တော် ဥက္ကဋ္ဌ၊ လွှတ်တော် နှစ်ရပ်မှ ဒုတိယဥက္ကဋ္ဌများ၊ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စုအစိုးရအဖွဲ့ဝင်များ၊ ဧည့်သည်တော်များခင်ဗျား။ ကိုယ်စိတ်နှစ်ဖြာ ကျန်းမာရွှင်လန်းကြပါစေကြောင်း ဆုတောင်းမေတ္တာ ပို့သ အပ်ပါတယ်။ ကျွန်တော် ဦးသန့်စင်မောင် ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ပြည်ထောင်စု ဝန်ကြီးအနေနဲ့ အီလက်ထရောနစ်ဆက်သွယ်ရေးနည်းဖြင့် ကူးသန်းရောင်းဝယ်ခြင်းဆိုင်ရာ အာဆီယံ သဘောတူစာချုပ်မှာ ပါဝင်လက်မှတ်ရေးထိုးရေးကိစ္စနဲ့ပတ်သက်လို့ ရှင်းလင်းတင်ပြသွားမှာ ဖြစ်ပါတယ်။ ဒီနေရာမှာ ဒီကိစ္စနဲ့ပတ်သက်ပြီးတော့ တက်တက်ကြွကြွ ပြည့်ပြည့်စုံစုံ ဆွေးနွေးပေးတဲ့ ပဲခူးတိုင်း ဒေသကြီး မဲဆန္ဒနယ်အမှတ်(၃)က ဒေါ်ရွှေရွှေစိန်လတ်ကိုလည်းပဲ အများကြီး ကျေးဇူးတင်လေးစား ပါကြောင်း ပြောကြားလိုပါတယ်။ ကျွန်တော့အနေနဲ့ကတော့ ၁၂-၁၁-၂၀၁၈ ရက်နေ့(တနင်္လာနေ့)က ရှင်းလင်း တင်ပြသွားတဲ့အတိုင်းပဲ ကျွန်တော်တို့ဟာ ဒီအာဆီယံနိုင်ငံ ၁၀ နိုင်ငံနဲ့အတူတူ e-Commerce ကို လိုက်နာ ဆောင်ရွက်နိုင်အောင်၊ ပါဝင်ဆောင်ရွက်နိုင်အောင်၊ တစ်ပါတည်းပါဝင်နိုင်အောင် ကျွန်တော်တို့က လိုက်နာ ဆောင်ရွက်ကြရမှာဖြစ်ပါတယ်။ ဒီနေရာမှ ခုနကတုန်းက ဒေါ်ရွှေရွှေစိန်လတ် ဆွေးနွေးသွားတဲ့ စိန်ခေါ်မှု (၆)ချက်စလုံးဟာ တကယ့်ကိုပဲ ကျွန်တော်တို့ အသုံးဝင်လှတဲ့အကြောင်း၊ တကယ်ကိုပဲ ကျွန်တော်တို့ဟာ ပြေလည်အောင်ဖြေရှင်းနိုင်မှသာလျှင် ဒီ e-Commerce မှာ ပါဝင်လက်မှတ်ရေးထိုးတာဟာ အဓိပ္ပာယ်ရှိမှာ ဖြစ်ပါတယ်။ အဲဒီတော့ ကျွန်တော်တို့ဒီ Lack of Digital Literacy ဆိုတဲ့အချက်အားလုံးဟာ တကယ်တမ်း လိုအပ်နေပါသေးတယ်။ ကျွန်တော်တို့နိုင်ငံရဲ့ Mobile သုံးစွဲမှုမြင့်တက်လာတယ်။ Viber တွေ၊ Facebook တွေ တော်တော်များများသုံးစွဲလာတယ်။ သို့သော်လည်းပဲ တကယ့် Internet လို့မသိဘဲနဲ့ သုံးစွဲနေကြတယ်။ အဲဒီမှာ Internet မှာ ဗဟုသုတရှာဖွေတဲ့အလုပ်ကိုတော့ လုပ်တာနည်းနေကြသေးတယ် ဆိုတဲ့အချက်တွေတော့ ကျွန်တော်တို့ဟာ များများ ဒီပညာရေးဝန်ကြီးဌာနနဲ့ရော အားလုံးပေါင်းစပ်ပြီး ဆောင်ရွက်ရမှာဖြစ်ပါတယ်။ ppm pošwsaqoodoo Cyber Law, e-Commerce Law Moosoomusno nascossos ပြင်ဆင်နေပါတယ်။ Cyber Law က ကျွန်တော်တို့ ကမ္ဘာ့ဘဏ်က ပညာရှင်နဲ့ ညှိနှိုင်းထားတာဟာ ကျွန်တော်တို့ မေလမှာ Cyber Law ထွက်မှာဖြစ်ပါတယ်။ အဲဒီ Cyber Law မူကြမ်းပြီးရင်လည်းပဲ ကျွန်တော်တို့ ပြည်သူ့လွှတ်တော်ကို တင်ပြပြီးတော့ အတည်ပြုချက် ရယူဆောင်ရွက်ရမှာဖြစ်ပါတယ်။ အဲဒီမှာ တစ်ပါတည်း e-Commerce Law 0118:07 Solosul calecosso. 316076$um m 69 od saoznempe ကျွန်တော်တို့ဟာ Exception တောင်းလိုက်ရတာဖြစ်ပါတယ်။ အဲဒီမှာလည်းပဲ ကျွန်တော်တို့ ဥပမာပေါ့ Electronic နည်းပညာသုံးနဲ့ မူရင်းစစ်မှန်တဲ့အကြောင်း စစ်ဆေးခြင်းနဲ့ Electronic ထိုးမြဲလက်မှတ် တွေ အဲဒါတွေက ကျွန်တော်တို့က အယုံအကြည်နည်းနေသေးတယ်။ အဲဒီတော့ ခုနက Electronic Authentication နဲ့ Electronic Signature အဲဒီအပိုင်းမှာလည်း ကျွန်တော်တို့က ပြင်ဆင်ဖို့ လိုနေတယ်။ နောက်တစ်ခုခါ ခုနတုန်းက ဒီ Electronic နဲ့ ကုန်သွယ်ကြတဲ့သူတွေကို Electronic ကွန်ရက်ကို အသုံးပြုပြီးတော့ဝယ်ယူတဲ့ Customer ဆီကို Protection လုပ်ဖို့ ကာကွယ်ဖို့ရာအတွက် လိုအပ်ပါတယ်။ ဥပမာ-ကျွန်တော်တို့ ဖုန်းတွေမှာ တစ်ခါတစ်ရံကြော်ငြာတွေ ကျွန်တော်တို့က မကြည့်ချင်ဘဲနဲ့ ညကြီးမှ ဝင်လာတဲ့ကြော်ငြာတွေဆိုရင် ဒါကစားသုံးသူကို စော်ကားတာ ဒါမျိုးကို ကျွန်တော်တို့က ကာကွယ်နိုင် ဖို့ရာအတွက် ဒီ e-Commerce Law ဟာ ရှိဖို့လိုအပ်တယ်။ ဒါမှသာလျှင် ကျွန်တော်တို့ဟာ ကျွန်တော်တို့ရဲ့ Customer cozma mazuszeplySosuful sòë saozns walộcossos. 2063 Cyber Law cus: လိုအပ်တယ်။ e-Commerce Law လည်း လိုအပ်ပါတယ်။ ဒါတွေကိုလည်း ကျွန်တော်တို့ အခုရေးဆွဲ G$oss Coulosofil Cyber Law 963950d e-Commerce Law odclosas: oloče zlecossio. 08:056$olosugli ammofoonsaoga: Mobile Money cozi Mobile Phone 6ozsaozas ခုနတုန်းက ဒီ Cashless Operation တွေ ဖြစ်လာအောင်အတွက် ဒါတွေလည်းပဲ ကျွန်တော်တို့ ဗဟိုဘဏ်နဲ့ ညှိနှိုင်းပြီးတော့ Mobile Money ဆောင်ရွက်မယ့် Operators တွေ အခုရှိလာပါပြီ။ တစ်ဖြည်းဖြည်း တစ်ဖြည်းဖြည်းနဲ့တော့ အားလုံးတောရော၊ မြို့ပါ တစ်ဖြည်းဖြည်း တစ်ဖြည်းဖြည်းနဲ့ ပိုပြီးတော့ သုံးစွဲ တတ်လာပြီးတော့ တိုးတက်လာမှာဖြစ်ပါတယ်။ အဲဒီမှာလည်းပဲ ပိုပြီးတော့ ဒီယုံကြည်မှုတွေ ခုနက နံပါတ် (၅)အချက်ဖြစ်တဲ့ Trust and Electronic Payment တွေကို ပိုပြီးတော့ ယုံကြည်လာအောင် လုပ်ရမှာဖြစ်ပါတယ်။ အဲဒီမှာ ခုနကပြောတဲ့ထဲမှာ ဘတ်ဂျက်ပါပါတယ်။ ဘတ်ဂျက်ကတော့ ကျွန်တော်တို့ ခုနက e-Government အတွက်သုံးစွဲနေတဲ့ ဘတ်ဂျက်တွေထဲကပဲ ဒီကိစ္စကိုသုံးစွဲနေတာ ဖြစ်ပါတယ်။ ဒါကိုလည်း တစ်ဖြည်းဖြည်း အတတ်နိုင်ဆုံး ကျစ်ကျစ်လျစ်လျစ်နဲ့ဖြစ်အောင် သုံးစွဲသွားမယ်ဆိုတဲ့အကြောင်း တင်ပြအပ်ပါတယ်။ ကျွန်တော့အနေနဲ့ နိဂုံးချုပ်ပြောချင်တာကတော့ ဒီ Electronic ဆက်သွယ်ရေးနည်းနဲ့ ကူးသန်း Gpê:owcy:apaop saadwiw cssoposallums sagsaopd: (SEOM-Senior Economic Officer Meeting) ပေါ့။ စီးပွားရေးအဆင့်မြင့်အရာရှိကြီးတွေရဲ့ အစည်းအဝေးတွေမှာလည်း နှစ် ၃၊ ၄ နှစ် စဉ်းစား ပြီးတော့ ရေးဆွဲခဲ့တာဖြစ်တယ်။ နိုင်ငံ ၁၀ နိုင်ငံလုံးကလည်း သဘောတူပြီးဖြစ်တယ်။ ဒီကိစ္စနဲ့ ပတ်သက်ပြီး တော့လည်း စီးပွားရေးကော်မတီမတိုင်ခင်မှာ ခုနက ရှေ့နေချုပ်ရုံးရော၊ ဗဟိုဘဏ်ရော၊ စီးပွား/ကူးသန်း ဝန်ကြီးဌာန၊ စက်မှုဝန်ကြီးဌာန၊ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန၊ စီမံကိန်းနဲ့ ဘဏ္ဍာရေးဝန်ကြီးဌာနအားလုံး ညှိနှိုင်းပြီးတော့မှ စီးပွားရေးကော်မတီမှာ တင်ပြတယ်။ ကော်မတီမှာ အတည်ပြုပြီးတော့မှ Cabinet မှာတင်ပြပြီးတော့ သမ္မတကြီးကနေပြီးတော့ ဒါကိုပို့ဆောင် တာဖြစ်ပါတယ်။ ဒါကြောင့် ကျွန်တော်တို့ ပြည်ထောင်စုလွှတ်တော်ဆိုင်ရာဥပဒေ ၆၁(က) ဇယား(၁)နဲ့အညီ ကျွန်တော်တို့ဟာ တင်ပြတာဖြစ်ပါတယ်။ အဲဒီအပေါ်မှာလည်းပဲ အားလုံးဆွေးနွေးပေးတဲ့ ဒေါ်ရွှေရွှေစိန်လတ် ရော၊ အားလုံးအတည်ပြု ပေးနိုင်ဖို့ လွှတ်တော်ကြီးကိုရော ပြည်ထောင်စုလွှတ်တော် နာယကကြီးနဲ့တကွ အားလုံးသော လွှတ်တော်ကိုယ်စားလှယ်ကြီးများအား ဒီလက်မှတ်ရေးထိုးခွင့်ကို ခွင့်ပြု အတည်ပြုပေး ပါရန် လေးစားစွာမေတ္တာရပ်ခံ တင်ပြအပ်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အီလက်ထရောနစ်ဆက်သွယ်ရေး နည်းဖြင့် ကူးသန်းရောင်းဝယ်ခြင်းဆိုင်ရာ အာဆီယံသဘောတူစာချုပ် (ASEAN Agreement on Electronic Commerce)တွင် ပါဝင်လက်မှတ်ရေးထိုးရေး ကိစ္စနဲ့စပ်လျဉ်းပြီး လွှတ်တော်ရဲ့ သဘောထား ရယူပါမယ်။ အထက်ပါကိစ္စနဲ့စပ်လျဉ်းပြီး လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူသူ ရှိပါသလားခင်ဗျား။ လွှတ်တော်က သဘောမတူသူမရှိပါ။</speech>
<speech type="speaker">သဘောမတူသူမရှိတဲ့အတွက် အီလက်ထရောနစ်ဆက်သွယ်ရေးနည်းဖြင့် 07:00$:cope:ouf@:aop seawwurmoposqui: (ASEAN Agreement on Electronic Commerce)တွင် ပါဝင်လက်မှတ်ရေးထိုးရေးကိစ္စကို လွှတ်တော်က သဘောတူအတည်ပြုကြောင်း ကြေညာပါတယ်။</speech>
</motion>
<motion>
<title>နိုင်ငံတော်သမ္မတထံမှပေးပို့ထားသော ဆောက်လုပ်ရေးဝန်ကြီးဌာနနှင့် ကရင်ပြည်နယ်အစိုးရအဖွဲ့တို့က မဟာမဲခေါင် ဒေသခွဲ အရှေ့အနောက်စီးပွားရေးစင်္ကြံလမ်းတစ်လျှောက်ရှိ မြို့များဖွံ့ဖြိုးမှုစီမံကိန်း ဆောင်ရွက်ရန်အတွက် ope:qĉć Neighbouring Countries Economic Development Cooperation Agency-NEDA ထံမှ ချေးငွေအမေရိကန်ဒေါ်လာ ၂၄.၃ သန်း ရယူရန်ကိစ္စနှင့်စပ်လျဉ်း၍ သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက လွှတ်တော်သို့ ရှင်းလင်းတင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ဆောက်လုပ်ရေးဝန်ကြီးဌာနနဲ့ ကရင်ပြည်နယ်အစိုးရအဖွဲ့တို့က မဟာမဲခေါင်ဒေသခွဲ အရှေ့အနောက် စီးပွားရေး စင်္ကြံလမ်းတစ်လျှောက်ရှိ မြို့များဖွံ့ဖြိုးမှုစီမံကိန်း ဆောင်ရွက်ရန်အတွက် ထိုင်းနိုင်ငံ Neighbouring Countries Economic Development Cooperation Agency-NEDA 009 Gal:6g အမေရိကန်ဒေါ်လာ ၂၄.၃ သန်း ရယူရန်ကိစ္စနဲ့စပ်လျဉ်းပြီး ပြည်ထောင်စုလွှတ်တော်ရဲ့ အတည်ပြုချက် ရယူ နိုင်ရန် နိုင်ငံတော်သမ္မတထံမှ ပြည်ထောင်စုလွှတ်တော် နာယကထံသို့ နိုင်ငံတော်သမ္မတရုံးရဲ့ ၂-၁၁-၂၀၁၈ ရက်စွဲပါစာအမှတ်၊ ၃(၂)/၁/သမ္မတရုံးဖြင့် ပေးပို့ထားပါတယ်။ အဆိုပါ ပြည်ပချေးငွေရယူရေးနဲ့စပ်လျဉ်းပြီး ဦးစွာ ဆောက်လုပ်ရေးဝန်ကြီးဌာနက ရှင်းလင်းတင်ပြဖို့ ဖြစ်ပါတယ်။</speech>
<speech><agency id="14">ဦးဟန်ဇော်(ပြည်ထောင်စုဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌနဲ့ ပြည်ထောင်စုလွှတ်တော် ကိုယ်စားလှယ်တော်များ၊ ဖိတ်ကြားထားတဲ့ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီး ဦးဟန်ဇော် ဖြစ်ပါတယ်။ (ကျွန်တော့်အနေနဲ့ “ မဟာမဲခေါင်ဒေသခွဲ အရှေ့-အနောက်စီးပွားရေး စင်္ကြံလမ်းတစ်လျှောက်ရှိ (81.9p:06:28ásę: (GMS East-West Economic Corridor Town Development Project) ထံမှ ချေးငွေအမေရိကန်ဒေါ်လာ ၂၄.၃ သန်း ရယူဆောင်ရွက်နိုင်ရေးကိစ္စနှင့် စပ်လျဉ်းပြီး အသေးစိတ် ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ မဟာမဲခေါင်ဒေသခွဲ အရှေ့-အနောက်စီးပွားရေးစင်္ကြံ လမ်းတစ်လျှောက်ရှိ မြို့များဖွံ့ဖြိုးမှုစီမံကိန်းအား မော်လမြိုင်မြို့၊ ဘားအံမြို့နှင့် မြဝတီမြို့များမှာ ရေပေး ဝေရေး အဆင့်မြှင့်တင်ခြင်းနှင့် အမှိုက်သိမ်းစနစ်တို့အတွက် အဓိကထားပြီး ဆောင်ရွက်မှာဖြစ်ပါတယ်။ အဆိုပါမြို့ (၃)မြို့တို့မှာ သန့်ရှင်းသပ်ရပ်လှပရေး၊ ရေကောင်းရေသန့်ရရှိရေးနှင့် စနစ်တကျ အမှိုက် စွန့်ပစ်ရေးတို့အပြင် လူမှုစီးပွားကဏ္ဍဖွံ့ဖြိုးတိုးတက်စေရန်၊ Competitive City များထူထောင်ရန်၊ မြို့ပြ အခြေခံအဆောက်အအုံများ အဆင့်မြှင့်တင်ရန်၊ မြို့ပြစီမံခန့်ခွဲမှုဆိုင်ရာ ပိုမိုအားကောင်းစေရန်၊ ဒေသတွင်း သဘာဝပတ်ဝန်းကျင်ကိုထိန်းသိမ်းပြီး ရေရှည်ဖွံ့ဖြိုးတိုးတက်စေရန် ရည်ရွယ်ချက်များထားရှိပြီး စီမံကိန်း အား အကောင်အထည်ဖော် ဆောင်ရွက်သွားမှာဖြစ်ပါတယ်။ အဆိုပါ စီမံကိန်းအား ဆောင်ရွက်နိုင်ဖို့အတွက် ADB အကူအညီအထောက်အပံ့ အမေရိကန် ဒေါ်လာ ၁.၃၅ သန်းနဲ့ စီမံကိန်းအကြို လေ့လာမှု Feasibility Study ကို ၂၀၁၄ ခုနှစ်၊ နိုဝင်ဘာလမှ စတင်၍ အကောင်အထည်ဖော်ဆောင်ရွက်ခဲ့တာ ၂၀၁၆ ခုနှစ်၊ သြဂုတ်လမှာ အစီရင်ခံစာထုတ်ပြန်ခဲ့ပြီး Både:3303 msa dos Initial Environmental Examination (IEE) Report op:ą. Resettlement Plan အစီရင်ခံစာများကိုလည်း ရေးဆွဲနိုင်ခဲ့ပါတယ်။ စီမံကိန်းဆိုင်ရာအချက်အလက်များ၊ ၎င်းနဲ့သက်ဆိုင်တဲ့ အစီရင်ခံစာများကိုလည်း ADB Website မှာ ဝင်ရောက်ဖတ်ရှုနိုင်ပါတယ်။ မွန်ပြည်နယ်အစိုးရအဖွဲ့နဲ့ ကရင်ပြည်နယ်အစိုးရအဖွဲ့တို့မှ မြို့ပြဖွံ့ဖြိုးရေးစီမံကိန်းလုပ်ငန်းများအား ချေးငွေနဲ့ဆောင်ရွက်နိုင်ရန်အတွက် ၂၀၁ရ ခုနှစ်၊ မတ်လနဲ့ မေလတို့မှာ ဆောက်လုပ်ရေးဝန်ကြီးဌာနသို့ ညှိနှိုင်းဆောင်ရွက်ရန် အကြောင်း ကြားလာခဲ့ပါတယ်။ လေးစားအပ်ပါသော နာယကကြီးခင်ဗျား။ ဆောက်လုပ်ရေးဝန်ကြီးဌာနအနေနဲ့ နိုင်ငံတစ်ဝန်း လုံးတွင် မြို့ပြကဏ္ဍဖွံ့ဖြိုးတိုးတက်ရေး၊ အခြေခံအဆောက်အအုံဖွံ့ဖြိုးရေး လုပ်ငန်းများကို အဓိကတာဝန်ယူ ဆောင်ရွက်နေတဲ့ Focal Ministry ဖြစ်ခြင်းကြောင့် အခုစီမံကိန်း အကောင်အထည်ဖော်ရာမှာ ပြည်နယ် အစိုးရအဖွဲ့များကိုယ်စား ချေးငွေရယူပြီး တာဝန်ခံဝန်ကြီးဌာန (Executing Agency)အဖြစ် ဆောင်ရွက် သွားမှာဖြစ်ပါတယ်။ ဘဏ္ဍာငွေအရအသုံးဆိုင်ရာ ဥပဒေပုဒ်မ ၉ နှင့် ပြည်သူ့ကြွေးမြီစီမံခန့်ခွဲမှုဥပဒေပုဒ်မ ၃ တို့အရ ပြည်ထောင်စုလွှတ်တော်ရဲ့ အတည်ပြုချက်နဲ့ လုပ်ငန်းစီမံကိန်းတစ်ရပ်ရပ်ကို ပြည်ထောင်စု အစိုးရဌာနတစ်ခုခုမှ သတ်မှတ်ချေးယူ ခွင့်ပြုနိုင်တဲ့အတွက်ကြောင့် တာဝန်ခံဝန်ကြီးဌာန (Executing Agency)အဖြစ် ဆောင်ရွက်ရခြင်းဖြစ်ပြီး မွန်ပြည်နယ်အစိုးရအဖွဲ့နှင့် ကရင်ပြည်နယ် အစိုးရအဖွဲ့တို့ကတော့ အကောင်အထည်ဖော်မယ့်အဖွဲ့အစည်း (Implementation Agency)အဖြစ် ဆောင်ရွက်သွားမှာဖြစ်ပါတယ်။ ဖော်ပြပါ GMS Corridor Towns မြို့ကြီး(၃)မြို့တို့ရဲ့ မြို့ပြအခြေခံအဆောက်အအုံ အဆင့် မြှင့်တင်ရေးစီမံကိန်းအား ADB မှ ချေးငွေအမေရိကန်ဒေါ်လာသန်း ၈၀ နဲ့ မော်လမြိုင်မြို့နဲ့ ဘားအံမြို့တို့ အတွက်လည်းကောင်း၊ NEDA ထံမှ အမေရိကန်ဒေါ်လာ ၂၄.၃ သန်းနဲ့ မြဝတီမြို့အတွက်လည်းကောင်း ချေးငွေများရယူ ဆောင်ရွက်သွားမှာဖြစ်ပါတယ်။ ဒုတိယအကြိမ် ပြည်ထောင်စုလွှတ်တော် သတ္တမပုံမှန် အစည်းအဝေးမှာ ADB မှချေးငွေ အမေရိကန်ဒေါ်လာ သန်း ၈၀ အား ချေးငွေရယူနိုင်ရန်အတွက် တင်ပြ ခဲ့ပြီးဖြစ်ပါတယ်။ ၎င်းNEDA ဘက်မှ အတိုးနှုန်းအား ပြတ်သားစွာ မဖော်ပြနိုင်သောကြောင့် ADB ချေးငွေတစ်ခုတည်းကိုသာ တင်ပြခဲ့ရခြင်းဖြစ်ပါတယ်။ အဆိုပါချေးငွေ အမေရိကန်ဒေါ်လာသန်း ၈၀ အား ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၆)ရက်မြောက်နေ့၌ ချေးငွေရယူနိုင်ရန်အတွက် အတည်ပြုခဲ့ပြီးဖြစ်ပါတယ်။ ၎င်းချေးငွေရယူနိုင်ရေး စာချုပ်အား စီမံကိန်းနှင့်ဘဏ္ဍာရေးဝန်ကြီးဌာနကိုယ်စား ငွေတိုက်ဦးစီးဌာနနဲ့ ADB တို့မှ လက်မှတ်ရေးထိုးပြီး Legal Opinion ရယူရန်အတွက် ပြည်ထောင်စုရှေ့နေချုပ်ရုံးကိုပေးပို့ပြီး ညှိနှိုင်း ဆောင်ရွက်လျက်ရှိပါတယ်။ NEDA ထံမှ ယခုချေးယူမယ့် အမေရိကန်ဒေါ်လာ ၂၄.၃ သန်းမှာ မြဝတီ မြို့ရဲ့ မြို့ပြအခြေခံအဆောက်အအုံ အဆင့်မြှင့်တင်ရေးစီမံကိန်းအတွက် အသုံးပြုမှာဖြစ်ပြီး ချေးငွေဆိုင်ရာ အချက်အလက်များကို ရှင်းလင်းတင်ပြသွားမှာ ဖြစ်ပါတယ်။ လေးစားအပ်ပါသော နာယကကြီးခင်ဗျား။ Power Point ဖြင့် ရှင်းလင်းခွင့်ပြုပါရန် တင်ပြအပ် ပါတယ်။ တင်ပြဆွေးနွေးမယ့် အချက်အလက်များကတော့ အသေးစိတ်စီမံကိန်းဆိုင်ရာ အချက်အလက်များ၊ ခန့်မှန်းကုန်ကျစရိတ်နဲ့ ငွေကြေးထောက်ပံ့မှုပြဇယား၊ စီမံကိန်းတစ်ခုချင်းစီအလိုက် ခန့်မှန်းကုန်ကျစရိတ်၊ NEDA ရဲ့ ချေးငွေဆိုင်ရာ အချက်အလက်များ၊ ချေးငွေပြန်လည်ပေးဆပ်ရမယ့် နည်းလမ်းတို့ ဖြစ်ပါတယ်။ ADB ချေးငွေနဲ့ဆောင်ရွက်မယ့် မော်လမြိုင်မြို့နဲ့ ဘားအံမြို့တို့ရဲ့ အသေးစိတ်စီမံကိန်းများကို Power Point . goos:olos con ဖော်ပြပါ Power Point ကတော့ NEDA ချေးငွေနဲ့ ဆောင်ရွက်မယ့် မြဝတီမြို့ရဲ့ အသေးစိတ် စီမံကိန်းများပဲ ဖြစ်ပါတယ်။ စီမံကိန်းတစ်ခုချင်းစီအလိုက် ကုန်ကျစရိတ်နှင့် ငွေကြေးထောက်ပံ့မှုပြဇယားကိုလည်း ဖော်ပြထား ပါတယ်။ NEDA ထံမှချေးယူမယ့် ငွေကြေးဆိုင်ရာ အချက်အလက်များကတော့ ချေးငွေပမာဏ အမေရိကန် ဒေါ်လာ ၂၄.၃ သန်း ချေးငွေကာလ ၃၀ နှစ်၊ ဆိုင်းငံ့ကာလ(Grace Period) ၁၀ နှစ်၊ အရင်းဆပ်ကာလ ၂၀ နှစ်၊ အတိုးနှုန်းကတော့ ၁.၅ ရာခိုင်နှုန်းပဲဖြစ်ပါတယ်။ အဆိုပါချေးငွေများအား ပြန်လည်ပေးဆပ်ရမယ့် နည်းလမ်းနဲ့ပတ်သက်ပြီး မြို့ပြဖွံ့ဖြိုးရေး၊ လမ်းပန်းဆက်သွယ်ရေး၊ စီးပွားရေးဖွံ့ဖြိုးတိုးတက်မှုတို့နဲ့ ဆက်စပ် ဆောင်ရွက်တဲ့ ကိစ္စရပ်များဖြစ်တဲ့အတွက် ချေးငွေအား ရယူသုံးစွဲမယ့် ဌာနများမှ စီမံခန့်ခွဲပြီး ပြန်လည် ပေးဆပ်ရမှာဖြစ်ပါတယ်။ လေးစားအပ်ပါသော နာယကကြီးခင်ဗျား။ သက်ဆိုင်ရာ ပြည်နယ်အစိုးရအဖွဲ့များအနေနဲ့ နှစ်စဉ် ဘတ်ဂျတ်ရေးဆွဲတဲ့အခါတိုင်းမှာ ချေးငွေကို ပြန်ဆပ်ရမယ့် ပြည့်မီအသုံးစရိတ်အား လျာထားရမှာဖြစ်ပြီး ပုံမှန်အားဖြင့် တစ်နှစ်လျှင် နှစ်ကြိမ် ပြန်လည်ပေးဆပ်ရမှာဖြစ်သဖြင့် ပြည်ထောင်စုအစိုးရအဖွဲ့မှလည်း လိုအပ်ချက်များကို ဖြည့်ဆည်းဆောင်ရွက်ပေးမှာ ဖြစ်ပါတယ်။ အဆိုပါစီမံကိန်းမှရရှိမယ့် အကျိုးရလဒ်များ အနေနဲ့ကတော့ မြဝတီမြို့ရဲ့ မြို့ပြဝန်ဆောင်မှုစနစ်များ ပိုမိုကောင်းမွန်လာစေခြင်း၊ မြို့ပြစီမံကိန်းနဲ့ စီမံ ခန့်ခွဲမှုများလည်း ပိုမိုကောင်းမွန်လာနိုင်ခြင်း၊ လိုအပ်တဲ့ အခြေခံအဆောက်အအုံများ အဆင့်မြှင့်တင် လာနိုင်ခြင်း၊ စီမံကိန်းအကောင်အထည်ဖော်မှုနှင့် တည်ဆောက်ပြီးသားစီမံကိန်းများ စနစ်တကျ ရေရှည် လည်ပတ်နိုင်ရန်အတွက် လိုအပ်တဲ့ Capacity Development ဆိုင်ရာများ မြှင့်တင်ပေးနိုင်ခြင်းနှင့် ပြည်သူ လူထုအတွက် Public Awareness Program များလည်း ပါဝင်မှာဖြစ်ပါသဖြင့် ၎င်းစီမံကိန်းဟာ မြဝတီမြို့ရဲ့ လူမှုစီးပွားဖွံ့ဖြိုးတိုးတက်စေနိုင်တဲ့ ပြည်သူ့ဗဟိုပြု စီမံကိန်းတစ်ရပ် ဖြစ်ပါတယ်။ လေးစားအပ်ပါသော နာယကကြီးခင်ဗျား။ မဟာမဲခေါင်ဒေသခွဲ စီးပွားရေးစင်္ကြံ လမ်းတစ်လျှောက်ရှိ မြန်မာနိုင်ငံ၏ မြို့ကြီးများဖြစ်တဲ့ မော်လမြိုင်မြို့၊ ဘားအံမြို့နဲ့ မြဝတီမြို့များရဲ့ လူမှုစီးပွားနဲ့ မြို့ပြအခြေခံ အဆောက်အအုံကဏ္ဍအား တိုးတက်မြှင့်တင်စေပြီး စဉ်ဆက်မပြတ်ဖွံ့ဖြိုးမှုပန်းတိုင်အချက် (၁၁)ပါမြို့ပြ များရေရှည်ဖွံ့ဖြိုးတိုးတက်စေရေးအတွက် အထောက်အကူပြုတဲ့ စီမံကိန်းဖြစ်ပါသဖြင့် NEDA ထံမှ ချေးယူမယ့် အမေရိကန်ဒေါ်လာ ၂၄.၃ သန်းအား ရယူရေးကိစ္စအား ပြည်ထောင်စုလွှတ်တော်မှ ခွင့်ပြုပေး နိုင်ပါရန် လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး စီမံကိန်းနှင့် ဘဏ္ဍာရေးဝန်ကြီးဌာန ရှင်းလင်းတင်ပြဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစားအပ် ပါသော ပြည်ထောင်စုလွှတ်တော် နာယက၊ အမျိုးသားလွှတ်တော် ဥက္ကဋ္ဌနှင့် လွှတ်တော်ကိုယ်စားလှယ်များ၊ ဖိတ်ကြားထားသောဧည့်သည်တော်များ၊ ပြည်ထောင်စုအဆင့် အဖွဲ့အစည်းဝင်များ အားလုံးမင်္ဂလာပါ။ ကျွန်တော်ကတော့ စီမံကိန်းနှင့် ဘဏ္ဍာရေး ဝန်ကြီးဌာနမှ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ ကျွန်တော့အနေနဲ့ ဆောက်လုပ်ရေးဝန်ကြီးဌာနနှင့် ကရင်ပြည်နယ်အစိုးရအဖွဲ့တို့က မဟာမဲခေါင် ဒေသခွဲ အရှေ့-အနောက်စီးပွားရေးစင်္ကြံလမ်းတစ်လျှောက်ရှိ မြို့များဖွံ့ဖြိုးမှုစီမံကိန်း(Greater Mekong Subregion East-West Corridor Development Project)ga ozos oộ:$€ći Neighbouring Countries Economic Development Cooperation Agency-NEDA 09 6ą:cçzacosmos ဒေါ်လာ ၂၄.၃ သန်း ရယူနိုင်ရေးကိစ္စနှင့်စပ်လျဉ်းပြီး စီမံကိန်းနှင့် ဘဏ္ဍာရေးဝန်ကြီးဌာနကိုယ်စား ရှင်းလင်း တင်ပြမှာဖြစ်ပါတယ်။ နာယကကြီးခင်ဗျား။ ဤချေးငွေသည် ကရင်ပြည်နယ်နှင့် မွန်ပြည်နယ်တို့တွင် မဟာမဲခေါင် ဒေသခွဲ အရှေ့အနောက် စီးပွားရေးစင်္ကြန်လမ်းတစ်လျှောက်ရှိ မြို့များဖွံ့ဖြိုးတိုးတက်မှုစီမံကိန်း ဆောင်ရွက်ရန် အတွက် အာရှဖွံ့ဖြိုးရေးဘဏ်(ADB) ချေးငွေအမေရိကန်ဒေါ်လာသန်း ၈၀ နှင့် ပူးတွဲဘဏ္ဍာငွေ ဖြည့်ဆည်းမယ့် ချေးငွေတစ်ခုဖြစ်ပါတယ်။ ADB ချေးငွေနဲ့ ကရင်ပြည်နယ်၊ ဘားအံမြို့နှင့် မွန်ပြည်နယ်၊ မော်လမြိုင်မြို့ တို့တွင် ဆောင်ရွက်မှာဖြစ်ပြီးတော့ NEDA ချေးငွေနဲ့တော့ ကရင်ပြည်နယ်၊ မြဝတီမြို့အတွက် ဆောင်ရွက်မှာ ဖြစ်ပါတယ်။ ADB ချေးငွေ အမေရိကန်ဒေါ်လာသန်း ၈၀ ရယူပြီးဆောင်ရွက်မည့် ကိစ္စနှင့်ပတ်သက်ပြီး ၂၀၁၈ ခုနှစ်၊ မတ်လ ၁၉ ရက်နေ့မှာ ကျင်းပပြုလုပ်သော ဒုတိယအကြိမ် ပြည်ထောင်စုလွှတ်တော်ရဲ့ သတ္တမပုံမှန်အစည်းအဝေး (၁၆)ရက်မြောက်နေ့က အတည်ပြု ပြီးခဲ့ပြီးတော့ ယခုအခါမှာ ADB နှင့် ချေးငွေစာချုပ်ကို ၁၂-၉-၂၀၁၈ ရက်နေ့က လက်မှတ်ရေးထိုးချုပ်ဆိုပြီး ဖြစ်ပါတယ်။ NEDA အဖွဲ့အစည်းကတော့ ထိုင်းနိုင်ငံ၊ ဘဏ္ဍာရေးဝန်ကြီးဌာနရဲ့ အဖွဲ့အစည်းတစ်ခုဖြစ်ပြီးတော့ အိမ်နီးချင်းနိုင်ငံများနှင့် စီးပွားရေးပူးပေါင်းဆောင်ရွက်ရန် ဖွဲ့စည်းထားတဲ့ အစိုးရအဖွဲ့အစည်းတစ်ခုပဲ ဖြစ်ပါတယ်။ NEDA ရဲ့ ချေးငွေဆိုင်ရာစည်းကမ်းသတ်မှတ်ချက်များကတော့ ဆိုင်းငံ့ကာလ ၁၀ နှစ် ဖြစ်ပြီးတော့ ပြန်ဆပ်ကာလ ၂၀ နှစ်၊ စုစုပေါင်းချေးငွေသက်တမ်း ၃၀ နှစ် ရှိပါတယ်။ အတိုးနှုန်းဟာ တစ်နှစ်ကို ၁.၅ ရာခိုင်နှုန်း ဖြစ်ပါတယ်။ စီမံခန့်ခွဲမှုစရိတ်အဖြစ်နဲ့တော့ ချေးငွေပမာဏရဲ့ ၀.၁၅ ရာခိုင်နှုန်း ကို တစ်ကြိမ်တည်းနဲ့ ပေးချေရမှာဖြစ်ပါတယ်။ အဆိုပါချေးငွေရဲ့ Grant Element တွက်ချက်တဲ့နေရာမှာ ၄၆.၁၆ ရာခိုင်နှုန်း ရရှိသည့်အတွက် သက်သာမှုရှိတဲ့ချေးငွေ(Concessional Loan) ဖြစ်ပါတယ်။ စီမံကိန်းကာလအနေနဲ့ ၂၀၁၉ ခုနှစ်မှ ၂၀၂၄ ခုနှစ်အထိ (၆)နှစ် ဖြစ်ပါတယ်။ အဆိုပါချေးငွေဖြင့် မဟာမဲခေါင်ဒေသခွဲ အရှေ့ အနောက်စီးပွားရေးစင်္ကြံလမ်းတစ်လျောက် လမ်းပေါ်မှာရှိတဲ့ ကရင်ပြည်နယ်၊ မြဝတီမြို့မှာ ဖွံ့ဖြိုးမှုစီမံကိန်းများဖြစ်တဲ့ ပြည်သူတို့အတွက် ရေကောင်းရေသန့်နှင့် ရေလုံလောက်စွာ ရရှိ နိုင်ရေး၊ စွန့်ပစ်ပစ္စည်းများနှင့်အမှိုက်များ စီမံခန့်ခွဲမှုစနစ်ကောင်းမွန်ရေး၊ ရှေးဟောင်းအဆောက်အအုံ များ ပြုပြင်ထိန်းသိမ်းရေးအပါအဝင် မြို့ပြဖွံ့ဖြိုးမှုလုပ်ငန်းများဆောင်ရွက်ရေး စတဲ့လုပ်ငန်းများကို အကောင် အထည်ဖော် ဆောင်ရွက်နိုင်မှာဖြစ်ပါတယ်။ မြို့ပြဖွံ့ဖြိုးရေးအတွက် လိုအပ်တဲ့အခြေခံအဆောက်အအုံများ ဖွံ့ဖြိုးတိုးတက်စေခြင်းကတစ်ဆင့် ဒေသခံပြည်သူတို့ရဲ့ လူမှုစီးပွားဘဝများ တိုးတက်ဖွံ့ဖြိုးစေနိုင်မယ့် အကျိုး ကျေးဇူး ရရှိမှာဖြစ်ကြောင်း သိရှိရပါတယ်။ ချေးငွေရယူရေးကိစ္စအပေါ်မှာ ဖွံ့ဖြိုးမှုအကူအညီများ ညှိနှိုင်းရေးအဖွဲ့ကို ဦးစွာတင်ပြခဲ့ရာမှာ ကန့်ကွက်ရန်မရှိပါသဖြင့် ပြည်ထောင်စုအစိုးရအဖွဲ့ စီးပွားရေးရာ ကော်မတီမှတစ်ဆင့် ပြည်ထောင်စုအစိုးရအဖွဲ့ကို တင်ပြခဲ့ပါတယ်။ ၃၀-၁-၂၀၁၈ ရက်နေ့မှာ ကျင်းပ ပြုလုပ်တဲ့ ပြည်ထောင်စုအစိုးရအဖွဲ့ အစည်းအဝေးအမှတ်စဉ်(၂/၂၀၁၈)မှ တင်ပြချက်အပေါ် သဘောတူ အတည်ပြု ခဲ့ပါကြောင်း တင်ပြအပ်ပါတယ်။ နာယကကြီးခင်ဗျား။ စီမံကိန်းကို စီမံဆောင်ရွက်မည့်အဖွဲ့အစည်း (Executing Agency) အဖြစ် နဲ့ကတော့ ဆောက်လုပ်ရေးဝန်ကြီးဌာန၊ မြို့ပြနှင့် အိမ်ရာဖွံ့ဖြိုးရေးဦးစီးဌာနဖြစ်ပြီးတော့ စီမံကိန်းကို အကောင်အထည်ဖော် တာဝန်ယူဆောင်ရွက်မယ့် အဖွဲ့အစည်း (Implementing Agency) ကတော့ ကရင်ပြည်နယ်စည်ပင်သာယာရေးအဖွဲ့ ဖြစ်ပါတယ်။ ဒီစီမံကိန်းကိုဆောင်ရွက်ဖို့ ပြည်ထောင်စုစီမံကိန်းနှင့် ဘဏ္ဍာရေးဝန်ကြီးဌာနနှင့် ထိုင်းနိုင်ငံ NEDA တို့အကြားမှာ ဦးစွာချေးငွေစာချုပ် ချုပ်ဆိုဆောင်ရွက်မှာ ဖြစ်ပြီးတော့ အဆိုပါချေးငွေဆိုင်ရာ စည်းကမ်းချက်များအတိုင်းပဲ ပြည်ထောင်စုစီမံကိန်းနှင့် ဘဏ္ဍာရေး ဝန်ကြီးဌာနနှင့် ကရင်ပြည်နယ်စည်ပင်သာယာရေးအဖွဲ့တို့အကြားမှာ ထပ်ဆင့်ချေးငွေစာချုပ်ကို လုပ်ထုံး လုပ်နည်းနှင့်အညီ ချုပ်ဆိုဆောင်ရွက်သွားမှာ ဖြစ်ပါတယ်။ ောက်တဲ့ နှစ်အလိုက် အတိုး၊ အရင်း ပြန်လည်ပေးဆပ်မှုများကို ကရင်ပြည်နယ် စည်ပင်သာယာရေးအဖွဲ့က ၎င်းရဲ့ တိုးတက်ရရှိလာမည့် ရငွေ များကို သက်ဆိုင်ရာဌာနဘတ်ဂျက်မှတစ်ဆင့် ပြည်နယ်ဘတ်ဂျက်သို့ ပေးသွင်းပြီး ချေးငွေပေးဆပ်ရန် ကိုလည်းပဲ ပြည်နယ်ဘတ်ဂျက်တွင် ဘဏ္ဍာရေးနှစ်အလိုက် လျာထားသွားပြီးတော့ ပြည်ထောင်စုစီမံကိန်း နှင့်ဘဏ္ဍာရေးဝန်ကြီးဌာနကတစ်ဆင့် ပြန်လည်ပေးဆပ်သွားရမှာ ဖြစ်ပါတယ်။ ချေးငွေအပြည့်အဝ ထုတ်ယူ သုံးစွဲပြီးပါက အကြမ်းအားဖြင့် ဆိုင်းငံ့ကာလအတွင်းမှာ တစ်နှစ်လျှင်အတိုး အမေရိကန်ဒေါ်လာ ၀.၃၆ သန်း ခန့်နှင့် ပြန်ဆပ်ကာလအတွင်းမှာ တစ်နှစ်လျှင် အရင်း၊ အတိုးပေါင်း အမေရိကန်ဒေါ်လာ ၁.၆ သန်းခန့်စီ တို့ကို ပြန်လည်ပေးဆပ်ရမှာ ဖြစ်ပါတယ်။ ၃၁-၃-၂၀၁၈ ရက်နေ့ရှိ နိုင်ငံတော်ရဲ့ ပြည်ပကြွေးမြီလက်ကျန် အခြေအနေကို တင်ပြရရင် အမေရိကန်ဒေါ်လာ ၁၀.၂ ဘီလီယံ ရှိပြီးတော့ ပြည်ပကြွေးမြီနှင့် ဂျီဒီပီအချိုး ၁၅.၄၅ ရာခိုင်နှုန်း ဖြစ်ပါတယ်။ ကြွေးမြီခံနိုင်ရည်ရှိမှု အတိုင်းအတာအတွင်းမှာပဲ ရှိနေပါတယ်။ နာယကကြီးခင်ဗျား။ ဤချေးငွေစီမံကိန်းသည် ၂၀၁၈-၂၀၁၉ ခု၊ ဘဏ္ဍာရေးနှစ် ပြည်ထောင်စု၏ ဘဏ္ဍာငွေအရအသုံးဆိုင်ရာ ဥပဒေ၊ ပြည်သူ့ကြွေးမြီစီမံခန့်ခွဲမှု ဥပဒေ၊ ၂၀၁ရ ကာလလတ်ကြွေးမြီစီမံ ခန့်ခွဲမှု မဟာဗျူဟာ ၊ ဖွံ့ဖြိုးမှုအကူအညီဆိုင်ရာ မူဝါဒများနှင့် ကိုက်ညီမှုရှိသည့်အပြင် မကြာသေးခင်က ထုတ်ပြန်ထားသော မြန်မာနိုင်ငံရဲ့ ရေရှည်တည်တံ့ခိုင်မြဲပြီး ဟန်ချက်ညီသော ဖွံ့ဖြိုးတိုးတက်မှုစီမံကိန်း (၂၀၁၈-၂၀၃၀)ပါ မဟာဗျူဟာလုပ်ငန်းစဉ်များနှင့်လည်း ကိုက်ညီမှုရှိပါကြောင်း တင်ပြအပ်ပါတယ်။ လေးစားအပ်ပါသော နာယကကြီးနှင့် လွှတ်တော်ကိုယ်စားလှယ်ကြီးများခင်ဗျား။ မြဝတီမြို့သည် မြန်မာ-ထိုင်း နယ်စပ်ကုန်သွယ်ရေးအတွက် အဓိကအရေးပါသော မြို့တစ်မြို့ဖြစ်ပြီး နိုင်ငံဖြတ်ကျော် ကူးသန်းရောင်းဝယ်ရေးအတွက်လည်း အချက်အချာကျတဲ့ မြို့တစ်မြို့လည်းဖြစ်ပါတယ်။ မြဝတီ-ကော့ကရိတ် လမ်းကို အာဆီယံအဆင့်မီ ဖောက်လုပ်ထားပြီးတော့ ချစ်ကြည်ရေးတံတားအမှတ်(၂) ကိုလည်းပဲ ဖွင့်လှစ် ထားပြီးဖြစ်ပါတယ်။ အနာဂတ်ကာလမှာ မြဝတီမြို့မှာ ကုန်စည်ကူးသန်းရောင်းဝယ်ရေးများ ပိုမိုဖွံ့ဖြိုး တိုးတက်လာမည်ဖြစ်ပါ၍ မဟာမဲခေါင်ဒေသခွဲ အရှေ့-အနောက်စီးပွားရေးစင်္ကြံလမ်းပေါ်တွင် ကျရောက် နေသည့် မြို့များဖွံ့ဖြိုးမှုစီမံကိန်းအတွက် NEDA ထံမှ ချေးငွေအမေရိကန်ဒေါ်လာ ၂၄.၃ သန်း ရယူမယ့် ကိစ္စအပေါ် ပြည်ထောင်စုလွှတ်တော်မှ ဆွေးနွေးသုံးသပ်၍ အတည်ပြုချက် ရယူပေးနိုင်ပါရန် နာယကကြီးမှ တစ်ဆင့် လေးစားစွာ တင်ပြအပ်ပါတယ်။ ကျေးဇူးတင်ပါတယ်ခင်ဗျား။</speech>
<title>အထက်ပါချေးငွေများနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ် ရှိပါက အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ နိုင်ငံတော် သမ္မတထံမှ ပေးပို့စာမိတ္တူကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပါတယ်။ ပေးပို့စာမိတ္တူကို နောက်ဆက်တွဲဖြင့် ဖော်ပြထားပါသည်။ အထက်ပါချေးငွေနဲ့စပ်လျဉ်းပြီး ယခုလနောက်ဆုံးပတ်မှာ ဆက်လက်ကျင်းပမယ့် ပြည်ထောင်စု လွှတ်တော်အစည်းအဝေး၌ ဆွေးနွေးဆုံးဖြတ်ရန် လျာထားပါတယ်။ ဒါကြောင့် ဆွေးနွေးလိုတဲ့ လွှတ်တော် ကိုယ်စားလှယ်ရှိပါက ၁၉-၁၁-၂၀၁၈ ရက်(တနင်္လာနေ့) ညနေ ၄ နာရီ နောက်ဆုံးထားပြီး ပြည်ထောင်စု လွှတ်တော်ရုံး ညွှန်ကြားရေးမှူးချုပ်ထံ အမည်စာရင်းတင်သွင်းနိုင်ကြောင်း ကြေညာပါတယ်။</speech>
</motion>
</section>
<section value="Bill">
<bill>
<title>ပင်လယ်ကြောင်းအကောက်ခွန်အက်ဥပဒေကို ပြင်ဆင်သည့်ဥပဒေကြမ်း(၂၀၁၈ ခုနှစ်)နှင့်စပ်လျဉ်း၍ ဥပဒေကြမ်းပူးပေါင်းကော်မတီ၏ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာ ဖတ်ကြားတင်ပြခြင်း</title>
<speech type="speaker">အစီအစဉ်(၁၁) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပင်လယ် ကြောင်းအကောက်ခွန်အက်ဥပဒေကို ပြင်ဆင်သည့်ဥပဒေကြမ်း (၂၀၁၈ ခုနှစ်)နဲ့စပ်လျဉ်းပြီး ၁၂-၁၁-၂၀၁၈ ရက်က ကျင်းပပြုလုပ်ခဲ့တဲ့ ပြည်ထောင်စုလွှတ်တော်အစည်းအဝေး ပထမနေ့မှာ ပြည်ထောင်စုအစိုးရအဖွဲ့ ကိုယ်စား သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က လွှတ်တော်သို့ တင်သွင်းခဲ့ပြီးဖြစ်ပါတယ်။ အဆိုပါဥပဒေကြမ်းနဲ့စပ်လျဉ်းပြီး ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထား မှတ်ချက် အစီရင်ခံစာကို ဖတ်ကြားတင်ပြဖို့ ဖိတ်ခေါ်ပါတယ်။</speech>
<speech><mp id="409">ဦးခင်မောင်ဝင်း(ဒုတိယဥက္ကဋ္ဌ-၁၊ ဥပဒေကြမ်းပူးပေါင်းကော်မတီ)</mp>လေးစားအပ်တဲ့ ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီး၊ လွှတ်တော် ဒုတိယဥက္ကဋ္ဌများနှင့် ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များခင်ဗျား။ မင်္ဂလာအပေါင်းနှင့် ပြည့်စုံကြပါစေလို့ ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး၊ လမ်းမတော်မြို့နယ်၊ ပြည်သူ့လွှတ်တော်ကိုယ်စားလှယ်၊ ပြည်ထောင်စုလွှတ်တော် ဥပဒေကြမ်းပူးပေါင်းကော်မတီ ဒုတိယဥက္ကဋ္ဌ ဦးခင်မောင်ဝင်း ဖြစ်ပါတယ်။ ကျွန်တော့အနေနဲ့ ပြည်ထောင်စုအစိုးရအဖွဲ့က တင်သွင်း လာတဲ့ ပင်လယ်ကြောင်း အကောက်ခွန်အက်ဥပဒေကို ပြင်ဆင်သည့်ဥပဒေကြမ်း(၂၀၁၈ ခုနှစ်)နှင့်စပ်လျဉ်းပြီး ပြည်ထောင်စုလွှတ်တော် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နှင့် သဘောထားမှတ်ချက် အစီရင်ခံစာကို တင်ပြသွားမှာ ဖြစ်ပါတယ်။ လေးစားအပ်တဲ့ နာယကကြီးခင်ဗျာ။ ပြည်ထောင်စုအစိုးရအဖွဲ့က တင်သွင်းလာတဲ့ ပင်လယ်ကြောင်း အကောက်ခွန်အက်ဥပဒေကို ပြင်ဆင်သည့်ဥပဒေကြမ်း(၂၀၁၈ ခုနှစ်)နှင့်စပ်လျဉ်းပြီး လေ့လာတွေ့ရှိချက်နဲ့ သဘောထားမှတ်ချက်အစီရင်ခံစာကို လွှတ်တော်သို့ တင်သွင်းနိုင်ရန် ပြည်ထောင်စု လွှတ်တော် နာယက က ၂၀၁၈ခုနှစ်၊ အောက်တိုဘာလ ၉ ရက်နေ့မှာ ပူးပေါင်းကော်မတီသို့ တာဝန်ပေးအပ်ခဲ့ပါတယ်။ ပြည်ထောင်စု လွှတ်တော် ဥပဒေကြမ်းပူးပေါင်းကော်မတီက ယင်းဥပဒေကြမ်းနှင့်စပ်လျဉ်းပြီး ပြည်သူ့ငွေစာရင်းပူးပေါင်း ကော်မတီ၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များလေ့လာဆန်းစစ်သုံးသပ်ရေးကော်မရှင်၊ ပြည်ထောင်စုရှေ့နေချုပ်ရုံးတို့မှ တာဝန်ရှိသူများနှင့် ၂၀၁၈ ခုနှစ်၊ နိုဝင်ဘာလ ၈ ရက်နေ့နှင့် ၂၀၁၈ ခုနှစ်၊ နိုဝင်ဘာလ ၁၂ ရက်နေ့များမှာ အစည်းအဝေးများ ကျင်းပခဲ့ပါတယ်။ ဒီအစည်းအဝေးများမှာ ဆွေးနွေးချက်များအရ ပင်လယ်ကြောင်းအကောက်ခွန်အက်ဥပဒေကို ပြင်ဆင်သည့်ဥပဒေကြမ်း (၂၀၁၈ ခုနှစ်)၏ အပိုဒ် ၂ မှာရှိတဲ့ စကားရပ်များကို ဖွဲ့စည်းပုံအခြေခံဥပဒေ ပုဒ်မ ၂၉၄၊ ပုဒ်မ ၂၉၅ နှင့် ပုဒ်မ ၂၉၉ တို့ပါ ပြဋ္ဌာန်းချက်များနှင့် ညီညွတ်မှုရှိစေရန် “the High Court” ဆိုသည့်စကားရပ်ကို “the Supreme Court of the Union” ဆိုသည့် စကားရပ်ဖြင့်လည်းကောင်း၊ “Magistrate” ဆိုသည့်စကားရပ်ကို “Judge” ဆိုသည့်စကားရပ်ဖြင့်လည်းကောင်း အသီးသီးဖြည့်စွက် သင့်ကြောင်း လေ့လာတွေ့ရှိရပါသည်။ ဥပဒေကြမ်း၏ အပိုဒ် ၃ ပါ မူလဥပဒေ ပုဒ်မ ၃ ပုဒ်မခွဲ(ပ)၏ နောက်တွင်ဖြည့်စွက်ထားသည့် အပိုဒ်ခွဲ(ဏ)၊ အပိုဒ် ၄၊ အပိုဒ် ၁၀၊ အပိုဒ် ၁၁၊ အပိုဒ် ၁၂၊ အပိုဒ် ၁၆၊ အပိုဒ် ၁၈၊ အပိုဒ် ၁၉ ပါ မူလဥပဒေပုဒ်မ ၂၀၉ ရဲ့ နောက်တွင်ဖြည့်စွက်သည့် အပိုဒ် ၂၁၀၊ အပိုဒ် ၂၁၂၊ အပိုဒ် ၂၁၃၊ အပိုဒ် ၂၁၄ နှင့် အပိုဒ် ၂၁၅ တို့ကို ဥပဒေဆိုင်ရာရေးထုံးနှင့် စကားအသုံးအနှုန်းတို့ကိုပြင်ဆင်၍ ပြဋ္ဌာန်း သင့်ကြောင်း လေ့လာတွေ့ရှိရပါတယ်။ နာယကကြီးခင်ဗျာ။ ဒီအပြင်လည်း ဥပဒေကြမ်း၏ အပိုဒ် ၁၉ မှာပါရှိသော ပုဒ်မ ၂၁၁ ပါ “fees prescribed by the Director General of Customs from time to time” apo prominen om los odporcosce@mssaozos “for the maintenance and administration, monitoring, upgrading of the relevant data center, websites and facilities” ağwzgoms:qorx codi ဖြည့်စွက်သင့်ကြောင်း လေ့လာတွေ့ရှိရပါတယ်။ ဥပဒေကြမ်း၏ အပိုဒ် ၁၊ အပိုဒ် ၃ ပါ မူလဥပဒေ ပုဒ်မ ၃ ပုဒ်မခွဲ(ပ)၏ နောက်တွင် ဖြည့်စွက်သည့် အပိုဒ်ခွဲ(တ)နှင့် (ထ)၊ အပိုဒ် ၅၊ အပိုဒ် ၆၊ အပိုဒ် ၇၊ အပိုဒ် ၈၊ အပိုဒ် ၉၊ အပိုဒ် ၁၃၊ အပိုဒ် ၁၄၊ အပိုဒ် ၁၅ နှင့် အပိုဒ် ၁ရ တို့ကို မူလဥပဒေကြမ်းအတိုင်း ပြဋ္ဌာန်းထားသင့်ကြောင်း လေ့လာတွေ့ရှိပါတယ်။ ဥပဒေကြမ်းပူးပေါင်းကော်မတီက ညှိ နှိုင်းသဘောတူညီခဲ့တဲ့ အပိုဒ်၊ အပိုဒ်ခွဲများကို နောက် ဆက်တွဲပါ ကန့်လန့်ဖြတ်ဇယားနှင့် ပြုစုတင်ပြထားပါတယ်။ ကန့်လန့်ဖြတ်ဇယားကိုလည်း ပြည်ထောင်စု လွှတ်တော်ကိုယ်စားလှယ်အားလုံးကို ဖြန့်ဝေထားပြီးဖြစ်ပါတယ်။ ဒါကြောင့်မို့လို့ ပင်လယ်ကြောင်းအကောက်ခွန်အက်ဥပဒေကို ပြင်ဆင်သည့်ဥပဒေကြမ်း (၂၀၁၈ ခုနှစ်) နှင့်စပ်လျဉ်းပြီးတော့ ပြည်ထောင်စုလွှတ်တော်ဆိုင်ရာ နည်းဥပဒေ ၉၉ နှင့်အညီ လွှတ်တော်သို့ ကော်မတီရဲ့ ကိုယ်စားတင်ပြအပ်ပါတယ်။ အားလုံးကို ကျေးဇူးတင်ပါတယ်။ အစီရင်ခံစာ အပြည့်အစုံကို နောက်ဆက်တွဲဖြင့် ဖော်ပြထားပါသည်။</speech>
<title>အထက်ပါဥပဒေကြမ်းနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်ရှိပါက အမည်စာရင်းတင်သွင်းနိုင်ကြောင်းကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ အထက်ပါ ဥပဒေကြမ်းအပေါ် ဥပဒေကြမ်းပူးပေါင်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက် အစီရင် ခံစာကို လွှတ်တော်ကိုယ်စားလှယ်များထံ ဖြန့်ဝေထားပါတယ်။ ယင်းဥပဒေကြမ်းနဲ့စပ်လျဉ်းပြီး ပြင်ဆင်ချက်အဆို တင်သွင်းဆွေးနွေးလိုတဲ့ လွှတ်တော်ကိုယ်စားလှယ် ရှိပါက အပိုဒ်၊ အပိုဒ်ခွဲအလိုက် ပြည့်စုံစွာဖော်ပြပြီး ၁၉-၁၁-၂၀၁၈ ရက်(တနင်္လာနေ့) ညနေ ၄ နာရီ နောက်ဆုံး ထားပြီး ပြည်ထောင်စုလွှတ်တော်ရုံး ညွှန်ကြားရေးမှူးချုပ်ထံ အမည်စာရင်းပေးပို့နိုင်ကြောင်း ကြေညာပါတယ်။</speech>
</bill>
</section>
<section value="Motion">
<motion>
<title>နိုင်ငံတော်သမ္မတထံမှ ပေးပို့ထားသော ပို့ဆောင်ရေးနှင့်ဆက်သွယ်ရေးဝန်ကြီးဌာနက မီးရထားလူစီးတွဲ ဝယ်ယူရေးစီမံကိန်းအတွက် တရုတ်ပြည်သူ့သမ္မတနိုင်ငံထံမှ အတိုးမဲ့ချေးငွေယွမ်သန်း ၈၀ ရယူရန်ကိစ္စ နှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၃) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ပို့ဆောင်ရေး နှင့် ဆက်သွယ်ရေးဝန်ကြီးဌာနက မီးရထားလူစီးတွဲသစ်များ ဝယ်ယူရေးစီမံကိန်းအတွက် တရုတ်ပြည်သူ့ သမ္မတနိုင်ငံထံမှ အတိုးမဲ့ချေးငွေယွမ်သန်း ၈၀ ရယူရန်ကိစ္စနဲ့စပ်လျဉ်းပြီး ၁၂-၁၁-၂၀၁၈ ရက်က ကျင်းပ ပြုလုပ်ခဲ့တဲ့ ပြည်ထောင်စုလွှတ်တော် အစည်းအဝေးမှာ သက်ဆိုင်ရာ ပြည်ထောင်စုအဆင့် အဖွဲ့အစည်းဝင် များက လွှတ်တော်သို့ ရှင်းလင်းတင်ပြခဲ့ပြီး ဖြစ်ပါတယ်။ အထက်ပါကိစ္စနဲ့စပ်လျဉ်းပြီး ဆွေးနွေးဖို့ အမည်စာရင်းပေးထားတဲ့ လွှတ်တော်ကိုယ်စားလှယ် ၁၁ ဦး ရှိပါတယ်။ တစ်ဦးချင်းအနေနဲ့ သတ်မှတ်ချိန် ၆ မိနစ်အတွင်း ဆွေးနွေးဖို့ဖြစ်ပါတယ်။ ဒေါ်ချိုချို၊ အုတ်တွင်းမဲဆန္ဒနယ် စတင်ဆွေးနွေးဖို့ဖြစ်ပါတယ်။</speech>
<speech><mp id="1438">ဒေါ်ချိုချို (အုတ်တွင်းမဲဆန္ဒနယ်၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စု လွှတ်တော် နာယကကြီးနှင့်တကွ အားလုံးမင်္ဂလာပါရှင့်။ နိုင်ငံတော်သမ္မတထံမှပေးပို့ထားသော ပို့ဆောင်ရေး နှင့် ဆက်သွယ်ရေးဝန်ကြီးဌာနက မီးရထားလူစီးတွဲဝယ်ယူရေးစီမံကိန်းအတွက် တရုတ်ပြည်သူ့သမ္မတ နိုင်ငံထံမှ အတိုးမဲ့ချေးငွေယွမ်သန်း ၈၀ ရယူရန်ကိစ္စနှင့်စပ်လျဉ်းပြီး ထောက်ပြအကြံပြု ဆွေးနွေးသွားမယ့် ပဲခူးတိုင်းဒေသကြီး အုတ်တွင်းမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဒေါ်ချိုချို ဖြစ်ပါတယ်။ နာယကကြီးရှင့်။ ချေးငွေနဲ့ပတ်သက်ပြီး လိုအပ်ချက်တွေကိုထောက်ပြရင်း မေးခွန်းများ မေးလို ပါတယ်။ ချေးယူမယ့်ငွေဟာ အတိုးမဲ့ဖြစ်ပေမယ့် ၎င်းငွေဖြင့်ထုတ်ချေးတဲ့ နိုင်ငံမှပစ္စည်းကို ပြန်လည် ဝယ်ယူရတာဖြစ်တဲ့အတွက် အဆိုပါပစ္စည်းများ အရည်အသွေးကောင်းမွန်ဖို့၊ မှန်ကန်တဲ့ဈေးနှုန်းဖြစ်ဖို့၊ သူများနဲ့ယှဉ်လျှင် မတန်တဆဈေးနှုန်းတွေမဖြစ်ဖို့ လိုအပ်ပါတယ်။ ဘာကြောင့်လဲဆိုရင် ချေးငွေဆိုတာ ဟာ အတိုးနဲ့ဖြစ်စေ၊ အတိုးမဲ့ဖြစ်စေ ပြန်လည်ပေးဆပ်ရမှာ ဖြစ်တဲ့အတွက်ကြောင့် ဖြစ်ပါတယ်။ ဒါ့အပြင် တခြား Overhead Cost စီမံခန့်ခွဲတဲ့ ကုန်ကျစရိတ်များ ဘာတွေရှိသလဲ၊ အတိုင်ပင်ခံအတွက် ဘာတွေ ရှိသလဲဆိုတာကိုလည်း ပွင့်လင်းမြင်သာစွာ ချပြဖို့လိုအပ်ပါတယ်။ နာယကကြီးရှင့်။ လက်ရှိသုံးနေတဲ့ မီးရထားတွေဟာ လုံးဝခေတ်မီခြင်း မရှိတော့ပါဘူး။ ဒါကြောင့် ဝယ်ယူလိုက်တဲ့ တွဲသစ်တွေဟာ လေအိတ်ဘိုဂီပါ တွဲတွေဆိုပေမယ့် ခရီးသွားပြည်သူများအနေဖြင့် စီးလိုက် တာနဲ့ လုံခြုံမှု၊ သက်သောင့်သက်သာရှိမှု၊ စိတ်ခံစားချက်ဖြစ်တဲ့အေးချမ်းမှု ရှိစေနိုင်ရဲ့ လားဆိုတဲ့ မေးခွန်း တွေလည်း ထုတ်လာစရာရှိပါတယ်။ ဒါ့အပြင်ရည်မှန်းချက်ဖြစ်တဲ့ ခရီးသည်တွေရဲ့ ယုံကြည်မှု၊ ခရီးသည် တွေရဲ့ပို့ဆောင်မှု၊ ဝန်ဆောင်မှုအရည်အသွေး တိုးတက်လာစေမယ်ဆိုတာကိုလည်း အောင်မြင်စွာလုပ်ဆောင်ဖို့ လိုအပ်ပါတယ်။ တွဲသစ်တွေအတွက် အသုံးပြုနိုင်မယ့် ကာလအပိုင်းအခြားက ဘယ်လောက်အထိလဲ။ ဝန်ဆောင်မှု Service တွေကောင်းဖို့ လိုအပ်သလို Facility အပြည့်အဝပေးဖို့လည်း လိုအပ်ပါတယ်။ တွဲသစ်တွေလို့ဆိုထားတဲ့အတွက် အဟောင်းတွေမဖြစ်ဖို့မှာလည်း အရေးကြီးသလို Automatic Break တွေ ဖြစ်ဖို့လည်းလိုအပ်ပါတယ်။ ခရီးသွားပြည်သူတွေအနေနဲ့ မော်တော်ကားဖြင့် အများစုသွားလာ နေကြသော်လည်း မီးရထားများအရည်အသွေးကောင်းမွန်ပြီး ဝန်ဆောင်မှုကောင်းကာ ထိုက်သင့်သော Facility တွေ ပြည့်စုံပြီး စည်းကမ်းတကျနဲ့ မှန်ကန်ရင် မီးရထားစီးခရီးသည်များဟာ ဆထက်တိုးများပြားလာစရာ အကြောင်းများရှိပေမယ့်လည်း လက်ရှိမြန်မာ့မီးရထားဆက်သွယ်ရေး အခြေ အနေတွေကတော့ ဘူတာရုံရှိပြီး မီးရထားသံလမ်းမရှိခြင်း၊ မီးရထားသံလမ်းရှိပေမယ့် ဘူတာရုံမရှိခြင်း၊ ဘူတာရုံနဲ့ မီးရထားသံလမ်းရှိပေမယ့် ရထားစီးမယ့်သူမရှိခြင်းကြောင့် မီးရထားပြေးဆွဲခြင်း မရှိခြင်း ဆိုတဲ့ သုညအပြင် Minus ကိုပါ ရင်ဆိုင်ကြုံတွေ့နေရတဲ့အခြေအနေတွေ ဖြစ်ပေါ်နေပါတယ်။ နာယကကြီးရှင့်။ ယခင်အတွေ့အကြုံများအရ ရထားတွဲများဝယ်ယူခြင်းနဲ့ပတ်သက်ပြီး ထပ်ပြင် အချက်များကို ထည့်သွင်းစဉ်းစားပြီး တာဝန်ယူမှု၊ တာဝန်ခံမှုရှိရှိ ဝန်ကြီးဌာနမှဆောင်ရွက်ဖို့ လိုအပ် ပါတယ်။ နိဂုံးချုပ်အားဖြင့် လွန်လေပြီးသောကာလတွေမှာ စက်ရုံကြီးတွေဆောက်ခဲ့ကြရပြီး ဒီကနေ့ အလဟဿ ဖြစ်နေရတဲ့ သာဂရစက်မှုစီမံကိန်းတွေ၊ လူမသိ သူမသိလိုက်ရတဲ့ အခြားစက်ရုံတွေ၊ ဆောက်လုပ်ပြီးမှ သုံးမရတဲ့စက်တွေကြောင့် ကြားပွဲစားထွက်ပြေးသွားလို့ အဟောသိကံဖြစ်သွားရတာတွေကို သတိမူဖို့ လိုအပ်ပါတယ်။ ဒီလိုတွေဖြစ်လာရင်လည်း ဘယ်သူတွေက တာဝန်ခံမှာလဲ။ ပြည်သူတွေကပဲ ခံရမှာလား ဆိုတဲ့ ပြည်သူ့ကိုယ်စား မေးခွန်းများထုတ်ရင်း နောင်ကို ဒီလိုမျိုးတွေမဖြစ်စေရေးအတွက် အကြံပြု ဆွေးနွေး လိုက်ရခြင်းဖြစ်ပါတယ်။ ကျေးဇူးတင်ပါတယ်ရှင့်။</speech>
<speech type="speaker">ဆက်လက်ပြီး ဒေါ်ရွှေရွှေစိန်လတ် ပဲခူးတိုင်းဒေသကြီး မဲဆန္ဒနယ်အမှတ်(၃) ဆွေးနွေးဖို့ဖြစ်ပါတယ်။</speech>
<speech><mp id="1267">ဒေါ်ရွှေရွှေစိန်လတ် (မဲဆန္ဒနယ်အမှတ်-၃၊ ပဲခူးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ အားလုံးမင်္ဂလာပါရှင်။ ကျွန်မအနေနဲ့ ဒီချေးငွေနဲ့ပတ်သက်ပြီးတော့ ကျွန်မအနေနဲ့ နည်းနည်းဆွေးနွေး စရာ၊ ထောက်ပြတင်ပြစရာလေးရှိပါတယ်။ တကယ်တော့ မြန်မာ့မီးရထားသည် ယခင်တုန်းကတော့ ဒီမြန်မာ့မီးရထားရဲ့ ဝန်ဆောင်မှု၊ ကျွန်မတို့ ငယ်စဉ်တုန်းကဆိုရင် မြန်မာ့မီးရထားရဲ့ ဝန်ဆောင်မှုလည်း အလွန်ကောင်းပါတယ်။ ဒီဝန်ထမ်းတွေပေါ့နော်။ နောက်တစ်ခါမှာ ဝန်ဆောင်မှုပေးသူအားလုံးဟာ ယခုထက် အများကြီးပဲအဆင်ပြေပါတယ်။ ပြည်သူလူထုကလည်း မီးရထားကိုပိုပြီးတော့မှ သုံးစွဲတာတွေ တွေ့ကြုံခဲ့ ပါတယ်။ အခုလက်ရှိအခြေအနေမှာ မြန်မာ့မီးရထားရဲ့ ဝန်ဆောင်မှုနဲ့ နောက်တစ်ခါမှာ ကျွန်မတို့ ဒီခရီး သည်တွေ ပို့ဆောင်ဆက်ဆံရေးပေါ့နော်။ ဒါတွေအားလုံး ကုန်တွဲတွေတင်တာကအစပေါ့။ ကျွန်မတို့ ပိုပြီး တော့ ပြုပြင်ပြောင်းလဲဖို့ လုပ်နေတယ်ဆိုသော်ငြားလည်း သိပ်ပြီးတော့မှ ထူးခြားတဲ့ ပြုပြင်ပြောင်းလဲမှု မျိုး တွေ့ရှိတာနည်းပါတယ်။ ဒါကြောင့်မို့လို့ ကျွန်မအနေနဲ့ကတော့ အခုလိုမျိုး မီးရထားတွဲတွေ အသစ်တွေ ဝယ်ယူပြီးတော့မှ တွဲဟောင်းတွေနေရာမှာ အစားထိုးပြီးတော့ မီးရထားလုပ်ငန်းကို ပိုပြီးတော့တိုးမြှင့် မယ်ဆိုတဲ့ရည်ရွယ်ချက်နဲ့ ချေးငွေကို မူအားဖြင့်တော့ ကျွန်မသဘောတူပါတယ်။ သို့သော်လည်းပဲ ကျွန်မတို့ ဒီချေးမည့် စီမံကိန်းနှင့် ဝန်ကြီးဌာနကလည်း ဒီချေးငွေဟာ မူဝါဒအရ ရောပေါ့နော်။ ဒါဟာထုတ်ချေးသင့်တဲ့ ချေးငွေဖြစ်သော်ငြားလည်းပဲ ကျွန်မတို့အနေနဲ့ ခရီးသည်တွေရဲ့ ယုံကြည်မှု၊ ခရီးသည်တွေရဲ့ ပို့ဆောင်မှု၊ ဝန်ဆောင်မှုအရည်အသွေး တိုးတက်လာဖို့ ဆိုလို့ရှိရင်တော့ ချေးငွေဝယ်ယူပြီးတော့မှ ရထားတွဲသစ်တွေ ပြေးရုံနဲ့တော့မလုံလောက်ပါဘူး။ လက်ရှိ ရထားလုပ်ငန်းရဲ့ ဝန်ဆောင်မှုတွေရယ်၊ နောက်တစ်ခါမှာ ကျွန်မတို့ မီးရထားနဲ့ပတ်သက်ပြီးတော့လည်း အကျင့်ပျက် ခြစားမှုတွေကြားသိရပါတယ်။ သို့သော်လည်းပဲ ဒါကိုတော့ ကျွန်မတို့ သေသေချာချာ စစ်ဆေးဖို့လည်း လိုအပ်ပါတယ်။ အထူးသဖြင့် နေ့ကြီးအခါကြီး ရက်ကြီးတွေနဲ့ လူထူထပ်တဲ့၊ စီးမယ့်သူများတဲ့မှာဆိုလို့ရှိရင် ကျွန်မတို့ ဘူတာရုံတွေမှာ မှောင်ခိုလက်မှတ်တွေ ဝယ်နေရဆဲပဲဖြစ်ပါတယ်။ လူတွေဟာ လက်မှတ်ဝယ်ပြီးတော့လည်း ကျွန်မတို့မြို့မှာဆိုလို့ရှိရင် ရထားတွဲပေါ်တောင်တက်လို့မရအောင် အထက်တန်း တွဲတွေပေါ်မှာလည်း သာမန်ခရီးသည်တွေတင်တယ်။ ရထားလက်မှတ်ဝယ်ထားတဲ့လူတွေက ရထား လက်မှတ်ဝယ်ပြီးသားနဲ့ ရထားပေါ်ကို တက်လို့မရဘူး။ ဒါကျွန်မ မျက်မြင်ကိုယ်တွေ့ပါ။ ကျွန်မကိုယ်တိုင် ကြုံတွေ့ရပါတယ်။ ဒါဆို ဒီလိုဝန်ဆောင်မှုတွေနဲ့ ဒီလိုလုပ်ငန်းတွေနဲ့ဆိုရင် ကျွန်မတို့ ရထားတွဲသစ်တွေ ဝယ်သော်ငြားလည်းပဲ မီးရထားရဲ့ ဝန်ဆောင်မှုတွေက သိပ်ပြီးတော့မှ တိုးတက်လာမှာ မဟုတ်ပါဘူး။ အဲဒီ အတွက် ကျွန်မတို့ အဓိကလိုအပ်တာကတော့ ခုနတုန်းကပြောသလို ဒီပြုပြင်တဲ့ စရိတ်တွေအပြင်၊ Maintenance အပြင် ကျွန်မတို့ ဝန်ဆောင်မှုနဲ့ပတ်သက်တဲ့ စီမံခန့်ခွဲမှုပိုင်းမှာရော ဒီချေးငွေတွေကို သုံးဖို့လိုသလား။ သို့မဟုတ် ဒါကိုဘယ်လို ဆက်စပ်ပြီးသုံးမလဲဆိုတဲ့ဟာလည်း ကျွန်မက အကြံပြု ဆွေးနွေး ချင်ပါတယ်။ ဘာဖြစ်လို့လဲဆိုရင် ကျွန်မတို့ ဒီမီးရထားလုပ်ငန်းနဲ့ ကုန်စည်တွေကို သယ်ဆောင်မယ်ဆိုရင် တကယ်ကိုပဲ ဈေးနှုန်းသက်သာပါတယ်။ သို့သော်လည်းပဲ ကျွန်မ သိသလောက်ကတော့ ဒီကုန်သည်တွေဟာ သာမန်သတ်မှတ်ထားတဲ့ ဈေးနှုန်းအတိုင်းလည်းမရပါဘူး။ ဒါ အဆင့်ဆင့်ပေးရပါတယ်။ အခုထိပေးနေရတုန်းပဲဆိုတာ ကျွန်မတို့ ကြားသိရပါတယ်။ အဲဒါကြောင့်မို့လို့ ပွင့်လင်းမြင်သာမှုပေါ့နော်။ ဒီလိုမျိုးဝန်ဆောင်မှုတွေမှာ အရည်အသွေးပြည့်ဝတယ်။ ပွင့်လင်းမြင်သာမှု ရှိဖို့အတွက်ဆိုရင်လည်း ဒီရထားပို့ဆောင်ရေးဝန်ကြီးဌာနအနေနဲ့ပေါ့နော်။ ပူးတွဲပြီးတော့မှ လုပ်ဆောင်ရမယ့် လုပ်ငန်းတွေဖြစ်ပါတယ်။ အဲဒီမှာ ဒီမှာဝန်ကြီးတင်ပြထားသလို အမြတ်တွေကတော့ မက်လောက်စရာဖြစ်ပါတယ်။ သို့သော် ကျွန်မတို့ ဒီဟာကိုလည်း မှတ်တမ်းတင်ထားဖို့လိုပါတယ်။ တကယ်တမ်း အကြွေးပြန်ဆပ်လို့ရှိရင် ကျွန်မတို့က ဒီမှာ ခုနကပြောသလိုအတိုင်း တစ်နှစ်မှာ ဘယ်လောက်ရာခိုင်နှုန်း ဆပ်မယ်ဆိုတဲ့အတိုင်း ကျွန်မတို့က ဝင်ငွေ တကယ်ရှိရဲ့ လား။ အဲဒါတွေနဲ့ပတ်သက်ပြီးတော့လည်း ဒီရထားချေးငွေမှမဟုတ်ပါဘူး။ ချေးငွေတိုင်းကို ကျွန်မတို့ရဲ့ တိုးတက်မှုတွေပေါ့နော်။ ကျွန်မတို့ရဲ့ ချေးငွေနဲ့ပတ်သက်ပြီးတော့မှ ဆောင်ရွက်မှုတွေကို အစီရင်ခံစာတွေတင်တဲ့အခါမှာ ထည့်သွင်းရေးဆွဲဖို့ ကျွန်မတို့ အမြဲတမ်းပဲ ထောက်ပြသော်ငြားလည်းပဲ ယခုကြွေးမြီအစီရင်ခံစာနဲ့ပတ်သက်ပြီး တင်လာတောင်မှ အသေးစိတ်အချက်အလက်တွေ မပါရှိပါဘူး။ အားလုံးဟာ လုံးပေါင်းပေါ့ General ပဲ ဖြစ်နေပါတယ်။ ဒါကြောင့်မို့လို့ ကျွန်မတို့ ဒီကြွေးမြီစီမံခန့်ခွဲမှုနဲ့ ပတ်သက်ပြီးတော့မှ ကျွန်မတို့က Underline Cost တွေပေါ့။ ကျွန်မတို့ မမျှော်မှန်းတဲ့ အကြောင်းအရာတွေ၊ နောက်တစ်ခါမှာ ဒီချေးငွေရဲ့ နောက်ကွယ် မှာဖြစ်လာတဲ့ အကျင့်ပျက်ခြစားမှု၊ အဂတိလိုက်စားမှု၊ နောက်တစ်ခါမှာ အလွဲသုံးစားမှုတွေကို ဘယ်လိုမျိုး ဆောင်ရွက်မလဲ။ ခုနတုန်းက ဒေါ်ချိုချို၊ ဆွေးနွေးသွားသလိုပါပဲ။ ကျွန်မတို့ပြီးခဲ့တဲ့ ၂၀၁၃ က တွဲတွေမှာဆိုရင် ပြဿနာလေးတွေရှိပါတယ်။ အဲဒါကြောင့်မို့လို့ တင်ဒါခေါ်ယူရေးစနစ်တွေမှာလည်း ကျွန်မတို့ နိုင်ငံတော် သမ္မတညွှန်ကြားထားသလို ထုတ်ပြန်ထားတဲ့ တင်ဒါစည်းမျဉ်းစည်းကမ်းတွေနဲ့ အညီပေါ့။ အာမခံချက် ဒါတွေကိုလည်း ကျွန်မတို့စစ်ဆေးပြီးတော့မှ သေသေချာချာဝယ်ယူဖို့ ကျွန်မအနေနဲ့ အကြံပြုလိုပါတယ်။ အဲဒီအပြင် Maintenance လုပ်တဲ့အခါမှာ ကျွန်မတို့ဆီမှာရှိတဲ့ ရထားပြုပြင်ရေးစက်ရုံတွေကရော တကယ်ပဲ ဒါတွေကို Maintenance လုပ်နိုင်သလား။ အဲဒီအတွက် အဲဒီရထားသစ်တွေမှာပါလာတဲ့ Facility တွေနဲ့ အညီ ကျွန်မတို့က ်ဆောင်မှုတွေ၊ ပြုပြင်မှုတွေ လုပ်နိုင်သလား။ အဲဒီအတွက် ပြုပြင်တဲ့ ဝန်ထမ်းတွေရဲ့ ၊ လုပ်သားတွေရဲ့ Skills တွေရော ရှိသလား။ နောက်တစ်ခု ကျွန်မတို့ ရထားလမ်းပြုပြင်တဲ့အခါမှာ အဲဒီပြုပြင်တဲ့ ရထားလမ်းတွေနဲ့အညီ ဒီတွဲသစ် တွေနဲ့ပေါ့နော်။ ကျွန်မတို့ အံဝင်ခွင်ကျဖြစ်မှု၊ နောက်တစ်ခါမှာ အထူးသဖြင့် ဘူတာရုံတွေရဲ့ သန့်ရှင်းမှု၊ ဘူတာရုံတွေရဲ့လုံခြုံမှု၊ အဲဒီအပြင် ကျွန်မတို့အခုလက်ရှိပေါ့။ ကားလမ်းတွေ၊ ရထားလမ်းတွေထဲမှာ အမြဲတမ်းပဲ ကျွန်မတို့ လမ်းပိတ်ဆို့မှုတွေ အမြဲတမ်းပဲရှိပါတယ်။ အဲဒီအတွက် အန္တရာယ်လုံခြုံဖို့အတွက် ဘယ်လိုဆောင်ရွက် မလဲ။ ခုံးကျော်တံတားတွေ ဆောက်ဖို့လိုသလား။ အထူးသဖြင့် ရန်ကုန်-မန္တလေး လမ်းဟောင်းမှာဆိုလို့ ရှိရင် ကျွန်မတို့ အမြဲတမ်းပဲတွေ့ကြုံရပါတယ်။ အဲဒီအတွက် အန္တရာယ်လည်း လူ့အသက်ဆုံးရှုံးမှု၊ နောက် တစ်ခါမှာ ကားတိုက်မှုတွေ ဒါတွေအများကြီးဖြစ်ပါတယ်။ ဒါကြောင့်မို့လို့ ကျွန်မတို့ဟာ ဒီလိုမျိုး ခုနတုန်းက ဝန်ကြီးတင်ပြတဲ့ ဒီလိုမျိုးအစားထိုးသုံးစွဲခြင်းအားဖြင့် ယုံကြည်မှု၊ ခရီးသည်တွေရဲ့ ယုံကြည်မှု၊ ခရီးသည် တွေရဲ့ ပို့ဆောင်မှု၊ ဝန်ဆောင်မှုအရည်အသွေးတွေ တိုးတက်လာဖို့ ရည်မှန်းထားတယ်ဆိုတာ ဒီရထားတွဲ အသစ်လေးတွေတိုးရုံနဲ့တော့ ရမယ်လို့တော့ ကျွန်မက 100% မယုံကြည်ပါဘူး။ ဒါကြောင့်မို့လို့ အဲဒီလိုမျိုး ယုံကြည်မှုရဖို့အတွက်ဆိုရင် ကျွန်မတို့မှာ ထပ်ဆောင်းဝန်ဆောင်မှုတွေနဲ့ ထပ်မံပြီးတော့မှ ကျွန်မတို့ အရည်အသွေးစစ်ဆေးမှုတွေ၊ နောက်တစ်ခါမှာ ကျွန်မတို့ စီမံချက်ချပြီးတော့မှ ဆောင်ရွက်မှုတွေ လုပ်ဖို့ လိုတယ်ဆိုတာကိုပြောကြားရင်းနဲ့ နိဂုံးချုပ်လိုက်ပါတယ်။ ကျေးဇူးတင်ပါတယ်ရှင့်။</speech>
<speech type="speaker">ဒေါက်တာစိုင်းလှသိန်း ချမ်းမြသာစည်မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1479">ဒေါက်တာစိုင်းလှသိန်း(ချမ်းမြသာစည်မဲဆန္ဒနယ်၊ မန္တလေးတိုင်းဒေသကြီး)</mp>လေးစားအပ် ပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုအဖွဲ့အစည်းဝင်များ၊ ပြည်ထောင်စု လွှတ်တော် ကိုယ်စားလှယ်များနဲ့ ဧည့်သည်တော်များအား မင်္ဂလာပါလို့ နှုတ်ခွန်းဆက်သပါတယ်။ ကျွန်တော့ အနေနဲ့ ပို့ဆောင်ဆက်သွယ်ရေးကနေပြီးတော့မှ မီးရထားတွဲများဝယ်ယူရေးနဲ့ ပတ်သက်ပြီးတော့မှ အကြံပြု ဆွေးနွေးသွားမှာပါ။ အဲဒီတော့ ကျွန်တော်တို့ မြန်မာနိုင်ငံမှာ ကျွန်တော်တို့ရဲ့ မီးရထားခရီးသွားလုပ်ငန်းက တစ်ချိန် တစ်ခါတုန်းက အင်မတန်မှတွင်ကျယ်ခဲ့ပါတယ်။ လူအများရဲ့ အားကိုးယုံကြည်မှုလည်း ခံယူခဲ့ရပါတယ်။ ဒါပေမယ့် နောက်ပိုင်းမှာ ကျွန်တော်တို့ မီးရထားခရီးသွားလုပ်ငန်းရဲ့ ဝန်ဆောင်မှုများဟာ အားနည်းချက် များ ရှိတဲ့အတွက်ကြောင့် ပြည်သူလူထုတွေက အားကိုးအားထားမဖြစ်ခဲ့ပါဘူး။ အဲဒီတော့ မီးရထား ခရီးသွားလုပ်ငန်းကို တိုးချဲ့ကောင်းမွန်အောင် မလုပ်နိုင်တဲ့အပြင်ကို ပုံမှန်ထိန်းသိမ်းနိုင်တဲ့ အဆင့်မျိုး လည်း မရှိခဲ့ပါဘူး။ အဲဒါကြောင့်မို့လို့ မီးရထားလုပ်ငန်း ခရီးသွားလုပ်ငန်းတွေရဲ့ အားကိုးအားထား မဖြစ်ခဲ့ပါဘူး။ နောက်တစ်ခါ ကျွန်တော်တို့ ခရီးသွားလုပ်ငန်းများ တွင်ကျယ်လာတဲ့အခါမှာ လိုအပ်ချက်အရ ကျွန်တော်တို့ မှန်လုံကားများ ခရီးသွားလုပ်ငန်းများပေါ်လာတဲ့အခါ မှန်လုံခရီးသွားလုပ်ငန်းများဟာ ယုံကြည်စိတ်ချမှုရှိတယ်။ မှုလည်းရှိတယ်။ လက်မှတ်များဝယ်ယူရလွယ်ကူလာတာတွေလည်း ရှိလာတယ်။ ဒါကြောင့်မို့လို့ ကျွန်တော်တို့ မီးရထားခရီးသွားလုပ်ငန်းများကို အားကိုးအားထားမှု နည်းပါး လာတာကို ကျွန်တော်တို့ တွေ့ရပါတယ်။ အဲဒီတော့ ကျွန်တော်တို့တွေဟာ မီးရထားခရီးသွားလုပ်ငန်းမှာ အခြားအားနည်းချက်တွေလည်းရှိပါတယ်။ လက်မှတ်ဝယ်ယူနိုင်မှု အားနည်းတာရယ်၊ လာဘ်ပေးလာဘ်ယူ ရှိတာရယ်၊ မှောင်ခိုလုပ်ငန်းတွေရှိတာရယ် ဒါတွေလည်း အကြောင်းတစ်ကြောင်းပါပါတယ်။ အဲဒီတော့ ကျွန်တော်တို့ ယခှုာ မီးရထားတွဲများ လိုအပ်ချက်အရ ဝန်ကြီးဌာနအနေနဲ့ တွဲများဝယ်ယူရမယ်ဆိုတဲ့အခါမှာ တရုတ်ပြည်ကနေပြီးတော့မှ ချေးငွေကိုရယူပြီးတော့မှ ဒီချေးငွေကနေ မှတစ်ဆင့် ကျွန်တော်တို့ တွဲများဝယ်ယူတဲ့ှာ သူတို့ဆီကပဲ ပြန်ဝယ်ယူရမယ်ဆိုတဲ့အခါကျတော့ ကျွန်တော်တို့မှာ တွဲကိုရွေးချယ်စရာရောရှိရဲ့ လားဆိုတာ စဉ်းစားစရာလိုပါတယ်။ ဘာဖြစ်လို့လဲဆိုတော့ ပြန်ဝယ်ယူရမယ်ဆိုရင် ကျွန်တော်တို့ ပြည်သူလူထုနဲ့ ခရီးသွားလုပ်ငန်းမှာ ကိုက်ညီမယ့်တွဲမျိုးကို ကျွန်တော်တို့ ရနိုင်ပါ့မလား။ ဥပမာဆိုရင် ကျွန်တော် မန္တလေးကနေပြီးတော့မှ ၃ နာရီမှာ ထွက်တဲ့ရထားကို စီးဖူး တယ်.. အထက်တက်တတ်တယ်။ နဲ့ကြားထဲမှာ ၆ ပေလောက်ကွာပါတယ်။ အဲဒီလောက်ကို အကျယ်ကြီးဖြစ်နေပါတယ်။ အဲဒီတော့ ရှေ့ခုံမှာ ခြေထောက်တင်မယ့်နေရာရှိပါတယ်။ နောက်ခုံကနေပြီးတော့ ခြေထောက်တင်စရာလေးပါပါတယ်။ ဒါပေမယ့် ၆ ပေလောက်ကို ဝေးနေတဲ့အခါမှာ နောက်ခုံကလူက ခြေထောက်လည်းတင်လို့မရဘူး။ အဲဒီတော့ ကျွန်တော်တို့ နိုင်ငံမှာ ခရီးသွားလုပ်ငန်းမှာ ပြည်သူလူထုရယ်၊ ခရီးသွားပြည်သူလူထုရယ်အတွက်ကို တကယ်လိုအပ်ချက် ဖြစ်တဲ့ တွဲရောဖြစ်ရဲ့လားဆိုတာကို ကျွန်တော်တို့က အရင်ဆန်းစစ်ဖို့လိုပါတယ်။ အဲဒီတော့ ကျွန်တော်တို့က သူတို့ဆီက ဝယ်လို့ရတိုင်း၊ ချေးလို့ရတိုင်း၊ တွဲဝယ်လို့ရတိုင်းဆိုတဲ့ ပုံစံမျိုးတော့မဖြစ်သင့်ဘူးလို့ ကျွန်တော် မြင်ပါတယ်။ နောက်တစ်ခုက ခုန ကျွန်တော်စီးတဲ့ Upper တွဲမှာစီးတဲ့ ရထားမှာပဲ မန္တလေးကနေ ၃ နာရီမှာ ထွက်တဲ့ရထားမှာပါ။ အဲဒီမှာ ဘာတွေ့ရလဲဆိုလို့ရှိရင် လုံခြုံစိတ်ချမှုပေါ့။ လုံခြုံစိတ်ချမှုမရှိတဲ့ အပိုင်းတွေ ကျွန်တော်တို့တွေ့ရပါတယ်။ ဘာဖြစ်လို့လဲဆိုတော့ ဈေးသည်တွေက တွဲပေါ်မှာဥဒဟို ဝင်/ထွက်ပြီးတော့မှ ဈေးရောင်းနေတာကို ကျွန်တော်တို့ မြင်ရပါတယ်။ အဲဒီတော့ ကျွန်တော်တို့ မီးရထားတွဲများ ဝယ်မယ် ဆိုလို့ရှိရင် ကျွန်တော်တို့အတွက် ဘာလိုမလဲဆိုတော့ စားသောက်တွဲဆိုတာကို လိုအပ်မယ်လို့ ကျွန်တော် မြင်ပါတယ်။ ဘာဖြစ်လို့လဲဆိုတော့ တစ်ချိန်တုန်းက ကျွန်တော်တို့ 3 Up ၊ 5 Up တို့ 4 Down တို့၊ 6 down တို့ ရထားတွဲတွေမှာ စားသောက်တွဲပါပါတယ်။ အဲဒီစားသောက်တွဲပါတဲ့အတွက်ကြောင့် ခရီးသည်တွေအတွက် သွားရေးလာရေးမှာ စားရေးသောက်ရေး အဆင်ပြေပါတယ်။ အဲဒီတော့ ကျွန်တော်တို့တွေဟာ ဒီရထားပေါ် မှာကို ဈေးရောင်းတဲ့ဈေးသည်များကို တက်ဖို့မလိုပါဘူး။ တကယ်တမ်းဆိုလည်း တက်ခွင့်လည်း မပြုသင့် ပါဘူး။ ဒါကြောင့်မို့လို့ ကျွန်တော်တို့တွေဟာ ရထားတွဲများ ဝယ်မယ်ဆိုလို့ရှိရင် ခရီးသည်တွေအတွက် ပိုမိုအဆင်ပြေမယ့်၊ လုံခြုံစိတ်ချမှုလည်းရှိမယ့်၊ အန္တရာယ်လည်းကင်းဖို့အတွက် စားသောက်တွဲများပါ တစ်ခါတည်းစီစဉ်သင့်ပါတယ်လို့ ကျွန်တော့အနေနဲ့ အကြံပြုပါတယ်။ နောက်တစ်ခါ ကျွန်တော်တို့ ဒီနေ့ ရထားတွဲဝယ်ယူတဲ့အခါမှာ ဘေးအန္တရာယ်ကင်းရှင်းမှု၊ စိတ် ချမ်းမှုကို ပိုမိုပေးနိုင်ပြီးတော့မှ မြန်မာ့မီးရထားပုံရိပ်များ ကောင်းမွန်အောင်နဲ့ ဝင်ငွေနဲ့ စွမ်းဆောင်ရည် တိုးတက်ဖို့ဆိုပြီးတော့မှ ကျွန်တော်တို့ ဒီရည်ရွယ်ချက်နဲ့ တွဲများဝယ်တယ်ဆိုတာကို ကျွန်တော်တို့ သိရပါတယ်။ အဲဒီတော့ စိတ်ချမ်းမြေ့မှုအတွက်ဆိုတာက လုံခြုံစိတ်ချရမှုရယ်၊ ဘေးအန္တရာယ်ကင်းမှုရယ်ကို ဒါကို ကျွန်တော်တို့ ဘယ်လောက်ဖော်ဆောင်ပေးနိုင်မလဲ။ ဥပမာ-တွဲများမှာဆိုလို့ရှိရင် မီးရထားရဲများပါရှိတာကို ကျွန်တော်တို့ တွေ့ရပါတယ်။ ဒါပေမယ့် မီးရထားရဲများရဲ့ အင်အားကနည်းပါးမှုကြောင့် တွဲတိုင်း တွဲတိုင်း ကိုတော့ ကျွန်တော်တို့ လုံခြုံမှုကိုပေးနိုင်မှာမဟုတ်ဘူး။ စောင့်ရှောက်မှုကိုလည်း ပေးနိုင်မှာမဟုတ်ပါဘူး။ အဲဒီတော့ ကျွန်တော်တို့အတွက် ဘေးအန္တရာယ်ကင်းမှု၊ စိတ်ချမ်းမြေ့မှု၊ လုံခြုံစိတ်ချမှု၊ ဝင်ငွေတိုးပွားမှု အတွက်ကို ကျွန်တော်တို့ မီးရထားတွဲများဝယ်ယူတဲ့အခါမှာ ကျွန်တော်တို့ရဲ့ ၊ ပြည်သူလူထုရဲ့ ယုံကြည် အားကိုးမှုပိုရှိလာမှ ကျွန်တော်တို့လည်း ပုံရိပ်လည်းတက်မှာပါ။ ဝင်ငွေလည်းတိုးလာမှာပါ။ အဲဒီတော့ ကျွန်တော့အနေနဲ့ အကြံပြုချင်တာက တွဲများကို ဝယ်ယူမယ်ဆိုလို့ရှိရင် တွဲများဟာ မီးရထား ထွက်ပြီဆိုတာနဲ့ တံခါးပိတ်နိုင်တဲ့တွဲမျိုး၊ ဥပမာ- Hydrolic တံခါးမျိုးပေါ့။ မီးရထားရပ်ပြီဆိုတာနဲ့ တံခါးကို အလိုအလျောက်ဖွင့်နိုင်တဲ့ တံခါးမျိုးကို ဝယ်ယူနိုင်မယ်ဆိုလို့ရှိရင်တော့ ကျွန်တော်တို့အတွက် ပိုပြီးအဆင်ပြေ မယ်လို့လည်းထင်ပါတယ်။ ဒါကြောင့်မို့လို့ ကျွန်တော်တို့ စိတ်ချလုံခြုံ စိတ်ချမ်းသာမှု၊ ဘေးအန္တရာယ်ကင်းမှု အတွက်၊ ဝင်ငွေတိုးပွားမှုအတွက်ကို ကောင်းမွန်တဲ့တွဲများဝယ်နိုင်အောင် ကျွန်တော်အကြံပြုရင်း နိဂုံးချုပ် ပါတယ်ခင်ဗျာ။</speech>
<speech type="speaker">ဦးခင်ချို၊ လှိုင်းဘွဲမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1371">ဦးခင်ချို (လှိုင်းဘွဲ့မဲဆန္ဒနယ်၊ ကရင်ပြည်နယ်)</mp>မင်္ဂလာပါ။ ကျွန်တော်ကတော့ ကရင်ပြည်နယ် လှိုင်းဘွဲမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးခင်ချို ဖြစ်ပါတယ်။ ကျွန်တော် ဆွေးနွေးတင်ပြမယ့် အကြောင်းအရာက ပို့ဆောင်ဆက်သွယ်ရေးဝန်ကြီးဌာနက လူစီးရထားတွဲ အထက်တန်း ၁၄ တွဲ၊ ရိုးရိုးတန်း ၁၄ တွဲ၊ ပေါင်း ၂၈ တွဲဝယ်ယူဖို့ တရုတ်နိုင်ငံက အတိုးမဲ့ချေးငွေ ယွမ်သန်း ၈၀ ကို ချေးယူလိုသည့် ကိစ္စနှင့်ပတ်သက်၍ ဆွေးနွေးအကြံပြု တင်ပြမှာဖြစ်ပါတယ်။ လက်ရှိ မြန်မာ့ရထားပိုဆောင်ရေးလုပ်ငန်း မှာ လူစီးတွဲ ၉၉၀ တွဲရှိပြီးတော့ သက်တန်းလွန်တဲ့အတွဲ ၂၅၆ တွဲရှိကြောင်းနဲ့ ဒီနိုင်ငံတကာရဲ့ သတ်မှတ်တဲ့ စံနှုန်းအရ နှစ် ၃၀ ကျော်တဲ့ ရထားတွဲ ၄၅၀ ကျော်ကို အစားထိုးဖို့ ပညာရှင်များရဲ့ အကြံပြုချက်အရ လာမယ့် ၁၀ နှစ်အတွင်း ရထားတွဲအစီး ၅၀၀ လောက် ဝယ်ယူဖို့လိုအပ်မှာဖြစ်ကြောင်း သိရပါတယ်။ ရထားတွဲ တွေရဲ့ ဈေးနှုန်းတွေအရ ရိုးရိုးတန်းတစ်တွဲကို အမေရိကန်ဒေါ်လာ ၄.၁ သိန်းခန့်နဲ့ အထက်တန်းတွဲ တစ်တွဲကို အမေရိကန်ဒေါ်လာ ၄.၄ သိန်းကျော်လောက် ကုန်ကျမှာဖြစ်ကြောင်း သိရပါတယ်။ ရထားတွဲ ၂၈ တွဲရဲ့ ကုန်ကျစရိတ်တန်ဖိုးဟာ အမေရိကန်ဒေါ်လာ ၁၂ သန်းကျော်လောက် ကုန်ကျမှာဖြစ်ကြောင်း လည်းသိရပါတယ်။ ဒီချေးငွေအတွက်ကို ၁-၁-၂၀၁၈ ကနေ ၃၁-၁၂-၂၀၂၂ ထိ ၅ နှစ်အတွင်း သုံးစွဲရမှာဖြစ်ပြီး တော့ ၁-၁-၂၀၂၈ ကနေ ၃၁-၁၂-၂၀၃ရ ထိ ၁၀ နှစ်အတွင်း ပြန်လည်ပေးဆပ်ရမှာဖြစ်ကြောင်းလည်း သိရှိ ရပါတယ်။ ရထားတွဲများ ကောင်းမွန်လာခြင်းအားဖြင့် ခရီးသွားများ ပိုမိုအဆင်ပြေပြီးတော့ အန္တရာယ် ကင်းရှင်းစေရေး၊ ခရီးသွားများ ပိုမိုဆွဲဆောင်လာနိုင်စေရေး ရထားကနေ ဝင်ငွေပိုမိုရရှိလာနိုင်ရေးအတွက် ရည်ရွယ်ဝယ်ယူကြောင်းလည်း သိရပါတယ်။ ဝင်ငွေနဲ့ အသုံးစရိတ်ခန့်မှန်းခြေအရ နှစ် ၂၀ အတွင်းမှာ ငွေကျပ်ဘီလီယံ ၇၉ လောက်ရနိုင်ပြီးတော့ အသုံးစရိတ်တွေ၊ ပြင်ဆင်စရိတ်တွေ ၃၅ ဘီလီယံလောက် ကုန်ကျနိုင်လို့ ၄၄ ဘီလီယံလောက် ဝင်ငွေရလာနိုင်ကြောင်းသိလို့ ၁ နှစ်မှာ ပျမ်းမျှဝင်ငွေ ၂ ဘီလီယံ ကျော်ကျော်လောက် ရလာနိုင်ကြောင်းသိရပါတယ်။ ဒီနေရာမှာ အကြံပြုလိုတာက မြန်မာ့မီးရထား လုပ်ငန်း ဝင်ငွေတိုးလာဖို့အတွက် ရထားတွဲအသစ်များ အစားထိုးရုံနဲ့မလုံလောက်ဘဲနဲ့ ရထားလမ်းများ လုံခြုံစိတ်ချကောင်းမွန်ရေး၊ ခရီးသွားပြည်သူများ ရထားလက်မှတ်ဝယ်ယူရာမှာ အဆင်ပြေချောမွေ့ လွယ်ကူ စေရေး၊ ခရီးသွားလိုတဲ့လွယ်ကူကူ အဆင်ပြေပြေ လက်မှတ်ဝယ်ယူ လိုက်ပါစီးနင်းနိုင်စေရေး၊ ရထားဆိုက်ရောက်ချိန် ထွက်ခွာချိန် အနီးစပ်ဆုံး တိကျမှန်ကန်စေရေးဟာလည်း အရေးပါကြောင်း အကြံပြုလိုပါတယ်။ ပို့ဆောင်ဆက်သွယ်ရေးဝန်ကြီးဌာနရဲ့ ပြည်ပကြွေးမြီဟာ စာရင်းစစ်ချုပ်အစီရင်ခံစာအရ ၃၁-၃-၂၀၁ရ မှာ USD ၂.၉၇၆ ဘီလီယံ ကျန်ရှိကြောင်းသိရပြီးတော့ တရုတ်နိုင်ငံရဲ ကြွေးမြီက USD ၃.၈၇၅ ဘီလီယံ ကျန်ရှိကြောင်းသိရပါတယ်။ မြန်မာ့မီးရထားရဲ့ ရထားလမ်းလုပ်ငန်းစီမံကိန်း ၁၂ ခု၊ လမ်းပိုင်း ၆၀ မှာရှိတဲ့အနက် ဆောင်ရွက်ဆဲ ၁၄ ခု၊ ဖွင့်လှစ်ပြေးဆွဲတာ ၂၀ ခု၊ မဖွင့်လှစ်နိုင်တာက ၂ ခု၊ ကုန်တင် ရထားသာပြေးဆွဲတာက ၁ ခုနဲ့ ဖွင့်လှစ်ပြီးမှပိတ်လိုက်ရတဲ့ လမ်းပိုင်း ၂၃ ခုရှိနေလို့ မဖွင့်လှစ် နိုင်လိုက်တဲ့ ဖွင့်လှစ်ပြီးမှ ပြန်ပိတ်လိုက်ရတဲ့ လမ်းပိုင်း ၂၅ ခုရဲ့ စီမံကိန်းလုပ်ငန်းတန်ဖိုးဟာ ကျပ်ဘီလီယံ ၃၄၂.၇၃၅ ရှိနေတာတွေဟာ နိုင်ငံအတွက်နဲ့ ဝန်ကြီးဌာနအတွက် များစွာနစ်နာမှုရှိနေတာဖြစ်လို့ ဒါတွေကို အကျိုးရှိရှိ အသုံးချနိုင်အောင် နည်းလမ်းတွေရှာဖွေသင့်တယ်လို့ အကြံပြုချင်ပါတယ်။ ကုန်နဲ့ ခရီးသည်တင်ခ ဝင်ငွေ အနေနဲ့ ၂၀၁၅-၂၀၁၆ မှာ ကျပ်ဘီလီယံ ၄၉.၄၇၁၊ ၂၀၁၆-၁ရ မှာ ၄၅.၇၅၈ နဲ့ ၂၀၁၇-၂၀၁၈မှာ ၄၂.၈၅၉ ရရှိပြီးတော့ ၂၀၁၈-၂၀၁၉ ဘဏ္ဍာငွေအရအသုံးဆိုင်ရာဥပဒေအပေါ် JPAC ရဲ့ (၉/၂၀၁၈) အစီရင်ခံစာ ကျပ်ဘီလီယံ ၁၆၀.၀၉၅ ရှိနိုင်ကြောင်း လျာထားတဲ့အတွက်ကြောင့် အရှုံးဖြစ်ပေါ်နိုင်ချေဟာ ကျပ်ဘီလီယံ ပေါင်း ၉၇-၉၂၃ ရှိနိုင်ကြောင်း လျာထားတာတွေ့ရပါတယ်။ မြန်မာ့မီးရထားက နှစ်စဉ်လိုလို အရှုံးဖြစ်ပေါ်နေမှုအခြေအနေဟာ တစ်ဖြည်းဖြည်းလျော့နည်းလာ နိုင်ဖို့လိုတဲ့အတွက်ကြောင့် ဝင်ငွေတိုးတက်ရရှိလာနိုင်ဖို့ဟာ အလွန်အရေးကြီးပါတယ်။ ဒီနေရာမှာ ဝင်ငွေ တိုးတက်ရရှိလာနိုင်မယ့် နည်းလမ်းမျိုးစုံကို တီထွင်ကြံဆ ဆောင်ရွက်ရမှာဖြစ်ပါတယ်။ ယခု တရုတ်နိုင်ငံ ကနေ ချေးယူရမယ့် ယွမ်သန်း ၈၀ နဲ့ဝယ်ယူမယ့် ရိုးရိုးတန်းတွဲ ၁၄ တွဲနဲ့ အထက်တန်းတွဲ ၁၄ တွဲဟာ လည်းပဲ နည်းလမ်းတစ်ခုအဖြစ် အထောက်အကူဖြစ်နိုင်တာမှန်ပေမယ့် ဒါကလည်း မှန်းဆချက်သာဖြစ်ပြီး တော့ အမှန်ဖြစ်လာနိုင်မယ့် အလားအလာရှိ မရှိ မသေချာသေးပါဘူး။ ဒါကြောင့်ရထားတွဲ အသစ် ဝယ်ယူမှုနဲ့အတူ ရထားစီးခရီးသည်တွေဖြစ်တဲ့ အများပြည်သူစိတ်ဝင်စားမှု၊ ယုံကြည်စိတ်ချရမှု၊ အားကိုး လာနိုင်မှုတွေပေါ်မှာမူတည်ပြီးတော့ ခရီးစဉ်အလိုက် ပြင်ပမော်တော်ယာဉ်နှုန်းထားတွေနဲ့ ယှဉ်ပြိုင်နိုင်တဲ့ လက်မှတ်ခနှုန်းထားများ၊ ခရီးသွားများအပေါ် ပြုပြင်ရောင်းချမယ့် လက်မှတ်ရောင်းချတဲ့စနစ်များ၊ ရထား ထွက်ခွာချိန်၊ ရောက်ရှိချိန်၊ ရထားလမ်းခရီးလုံခြုံ စိတ်ချရမှု၊ စီစဉ်ထားမှုများ၊ ခရီးသည်များအပေါ်မှာ ဆောင်ရွက်ပေးမယ့် ဝန်ဆောင်မှုအစီအစဉ်များ၊ ခရီးသွားများ ခရီးသွားသက်သောင့်သက်သာနေထိုင်နိုင်မှု အခြေနေများနှင့် ရထားတွဲများတွင် စီစဉ်ထားမှုအခြေနေများကို သတင်းစာနှင့် တီဗွီများတွင် ကြော်ငြာ ပညာပေးခြင်းအားဖြင့်လည်း ဆောင်ရွက်သင့်ကြောင်းအကြံပြုရင်း နိုင်ငံနှင့်ပြည်သူအတွက် အကျိုးရှိပြီး ဝင်ငွေတိုးတက်ရှာဖွေနိုင်မယ့် အလားအလာကောင်းတွေ ဖန်တီးနိုင်မယ်ဆိုလို့ရှိရင် ချေးငွေပေါ်မှာ ကန့်ကွက်ရန် မရှိပါကြောင်း အကြံပြု တင်ပြရင်း နိဂုံးချုပ်အပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဦးကျော်သောင်း စစ်ကိုင်းတိုင်းဒေသကြီးမဲဆန္ဒနယ်အမှတ်(၁)ဆွေးနွေးဖို့ဖြစ်ပါတယ်။</speech>
<speech><mp id="1241">ဦးကျော်သောင်း(မဲဆန္ဒနယ်အမှတ်-၁၊ စစ်ကိုင်းတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်တော်ကြီးများ၊ ဧည့်သည်တော်များ အားလုံးမင်္ဂလာပါလို့ ဦးစွာပထမ နှုတ်ခွန်းဆက်သ ဂါဝရပြု အပ်ပါတယ်။ လေးစားအပ်ပါသော နာယကကြီးခင်ဗျား။ ပို့ဆောင်ရေးနဲ့ ဆက်သွယ်ရေးဝန်ကြီးဌာနက အထက် တန်းလူစီးတွဲသစ် ၁၄ တွဲ၊ ရိုးရိုးတန်းလူစီးတွဲသစ် ၁၄ တွဲ၊ စုစုပေါင်း ၂၈ တွဲ ဝယ်ယူရေးစီမံကိန်းအတွက် တရုတ်ပြည်သူ့သမ္မတနိုင်ငံထံမှ အတိုးမဲ့ချေးငွေယွမ်သန်း ၈၀ ချေးယူလိုကြောင်း ပြည်ထောင်စုလွှတ်တော်သို့ တင်ပြလာခဲ့ပါတယ်။ ချေးငွေချေးယူခြင်းနဲ့ပတ်သက်၍ ချေးငွေဆိုင်ရာ စည်းကမ်းချက်များအရ ဆိုင်းငံ့ ကာလ ၁၀ နှစ်၊ ပြန်ဆပ်ကာလ ၁၀ နှစ်၊ စုစုပေါင်း ၂၀ နှစ်ဖြစ်ပြီး အတိုးနှုန်းမှာ ဝ ရာခိုင်နှုန်း ဖြစ်သဖြင့် အတိုးမဲ့ချေးငွေ ဖြစ်ပါတယ်။ ဒီနေရာမှာ ပြောလိုတာက တရုတ်နိုင်ငံက အတိုးမဲ့ချေးငွေ ယွမ်သန်း ၈၀ နဲ့ တရုတ်နိုင်ငံက ရထားတွဲ ၂၈ တွဲ ဝယ်ယူသွားမှာဖြစ်ပါတယ်။ အဲဒီလိုဝယ်ယူပြီး ရန်ကုန်-မန္တလေး ခရီးစဉ်ကို တွဲဆိုင်း နှစ်ဆိုင်းနဲ့ အစုန်၊ အဆန်ပြေးဆွဲမယ့်အကြောင်း ရထားတစ်စင်း ပျမ်းမျှခရီးသည် ၁,၀၀၀ ကျော် စီးနင်းလိုက်ပါပြီး ဝင်ငွေသိန်း ၃၀ ကျော် ရရှိမယ့်အကြောင်းလည်း သိရှိရပါတယ်။ ခရီးသည်များ ဘေးအန္တရာယ်ကင်းရှင်းပြီး သက်တောင့်သက်သာသွားလာနိုင်ပြီး မြန်မာ့မီးရထားပုံရိပ်တက်လာမယ့် အကြောင်းလည်း တင်ပြလို့ သိရှိရပါတယ်။ ပို့ဆောင်ရေးနဲ့ ဆက်သွယ်ရေးဝန်ကြီးဌာနရဲ့ ငွေချေးပြီး ရထားတွဲဝယ်ယူမယ့်ကိစ္စကို ကျွန်တော့ အနေနဲ့ ကြိုဆိုထောက်ခံပါတယ်။ ကောင်းမွန်တဲ့ ရည်ရွယ်ချက်နဲ့၊ ကောင်းမွန်တဲ့လုပ်ဆောင်မှု ဖြစ်ပါတယ်။ သို့သော် မြန်မာ့မီးရထားနဲ့ပတ်သက်ပြီး အကြံပြုလိုတာတွေရှိပါတယ်။ ယခုလို တွဲသစ်တွေဝယ်ပြီး ပြေးတာ တော့ဟုတ်ပါပြီ။ ရန်ကုန်-မန္တလေးရထားလမ်းရဲ့ ကြံ့ခိုင်မှုကရောကောင်းရဲ့လား။ လမ်းအဆင့်အတန်းရော မြှင့်ဖို့မလိုဘူးလား။ တွဲကောင်းရုံနဲ့မလုံလောက်ပါဘူး။ တွဲလည်းကောင်း၊ လမ်းလည်းကောင်းမှ စီးနင်း လိုက်ပါကြမယ့်ခရီးသည်များ ဘေးအန္တရာယ်ကင်းရှင်းပြီး သက်တောင့်သက်သာနဲ့ စိတ်ချမ်းမြေ့စွာ သွားလာ နိုင်မှာဖြစ်ပါတယ်။ မြန်မာ့မီးရထားဟာ နိုင်ငံပိုင်စီးပွားရေးလုပ်ငန်းတစ်ခု ဖြစ်ပါတယ်။ ပြည်သူများ သွားလာမှုလွယ်ကူရေး၊ အဆင်ပြေရေးတစ်ခုတည်းတင်မဟုတ်ပါဘူး။ စီးပွားရေးလုပ်ငန်းဖြစ်တာနဲ့အညီ အရှုံးအမြတ်ကလည်း ပါလာပါတယ်။ မီးရထားပြေးဆွဲရေးလုပ်ငန်းမှာ တာဝန်ယူနေကြတဲ့ ဝန်ထမ်းတွေအားလုံးဟာ ကိုယ်ပိုင် စီးပွားရေးလုပ်ငန်းသဖွယ်သဘောထားပြီး ဆောင်ရွက်ကြဖို့လိုအပ်ကြောင်း ပြောကြားလိုပါတယ်။ ရထား လက်မှတ်ဝယ်ယူတာကအစ လွယ်လွယ်ကူကူနဲ့ အဆင်ပြေဖို့လိုပါတယ်။ နေ့ကြီး၊ ရက်ကြီး၊ အခါကြီး များမှာ သွားလာမှုများပြားတဲ့မှန်ကန်ကန်ရောင်းချဖို့၊ ဆောင်ရွက်ဖို့လိုပါတယ်။ ရောင်းတာ အခွင့်ကောင်းမယူမိဖို့လိုပါတယ်။ ရထားပေါ်မှာ လိုက်ပါဆောင်ရွက်ကြတဲ့ ဝန်ထမ်းများကလည်း စီးနင်းလိုက်ပါကြတဲ့ ခရီးသည်များကို စိတ်ကျေနပ်မှုရှိအောင် ဆောင်ရွက်ပေးနိုင်ဖို့ လိုအပ်ပါတယ်။ တစ်ခါစီးပြီးတော့ နောင်ဆက်စီးချင်တဲ့စိတ်ဖြစ်အောင် ဝန်ဆောင်မှုပေးနိုင်ဖို့ လိုအပ်ပါတယ်။ ဆောင်ရွက်ပေးခြင်းဖြင့် မြန်မာ့မီးရထားရဲ့ပုံရိပ် ပိုမိုကောင်းမွန်လာပြီး ဝင်ငွေနဲ့ စွမ်းဆောင်ရည်များလည်း တိုးတက်ရရှိလာမှာ ဖြစ်ပါတယ်။ ယနေ့ခေတ် ပို့ဆောင်ရေးလုပ်ငန်းမှာ ပုဂ္ဂလိကမော်တော်ယာဉ် ပြေးဆွဲရေးလုပ်ငန်းကလည်း ခေတ်မီ မော်တော်ယာဉ်ကြီးများဖြင့် ဝင်ရောက်နေရာယူပြေးဆွဲနေပြီဖြစ်လို့ မြန်မာ့မီးရထားပြေးဆွဲရေး လုပ်ငန်း အနေနဲ့ နောက်ကျကျန်မနေရစ်ဖို့နဲ့ ပုဂ္ဂလိကမော်တော်ယာဉ်လုပ်ငန်းများနဲ့ အမြဲထာဝရယှဉ်ပြိုင်နေရမှာ ဖြစ်ကြောင်း အကြံပြုပြောကြားလိုပါတယ်။ မြန်မာ့မီးရထားရဲ့ သက်တမ်းလွန် လူစီးတွဲများနေရာမှာ အစားထိုးပြေးဆွဲမယ့် ရထားတွဲသစ်များဟာ လေအိတ်စနစ်ပါတွဲများ ဖြစ်တဲ့အတွက် ခရီးသည်များစီးနင်း လိုက်ပါရာမှာ လုံခြုံစိတ်ချမှုရှိပြီး သက်တောင့်သက်သာနဲ့ ငြိမ့်ငြိမ့်ညောင်းညောင်း စီးနိုင်မှာဖြစ်ပါတယ်။ ဒါ့ကြောင့်ကောင်းမွန်တဲ့ ရထားတွဲသစ်တွေနဲ့ ခရီးသွားပြည်သူများကို စိတ်ကျေနပ်မှုရှိအောင် မြန်မာ့ မီးရထားအနေနဲ့ ဆောင်ရွက်ပေးနိုင်မယ်ဆိုရင် စီးသူလည်းများ ဝင်ငွေလည်းတိုးပြီးတော့ ချေးငွေ ယွမ်သန်း ၈၀ ကို သတ်မှတ်ကာလအတွင်းမှာ အကျေအပြေ ပေးဆပ်သွားနိုင်မှာဖြစ်ပါတယ်။ ယခင်က မြန်မာ့မီးရထားအရှုံးပေါ်ခဲ့တာတွေလည်း ကြားသိရပါတယ်။ ဘာ့ကြောင့် ရှုံးရတာလည်း။ ရှုံးရတဲ့အကြောင်းရင်းကို သေသေချာချာသိအောင်လို့လုပ်ရပါမယ်။ မရှုံးအောင်၊ မြတ်အောင် ကြိုးစား ဆောင်ရွက်ကြရပါမယ်။ တစ်ဦးကောင်းတစ်ယောက်ကောင်း ဆောင်ရွက်လို့မရပါဘူး။ မြန်မာ့မီးရထားတွင် တာဝန်ထမ်းဆောင်နေကြသူအားလုံး စိတ်ကောင်းစေတနာကောင်းတွေနဲ့ နိုင်ငံအတွက် “တို့ဆောင်ရွက် နေတာဖြစ်တယ် အရှုံးမရှိစေရ တိုးတက်စေရမည်” ဆိုတဲ့ယုံကြည်ချက် ခိုင်မာဖို့လိုပါတယ်။ မြန်မာ့ မီးရထားအောင်မြင်မှု မအောင်မြင်မှုဟာ မြန်မာ့မီးရထားမှာ တာဝန်ယူဆောင်ရွက်နေကြတဲ့ ဝန်ထမ်း များနဲ့ အကြီးအကဲများရဲ့ ကြိုးစားအားထုတ်မှုနဲ့ စွမ်းဆောင်ရည်ပေါ်မှာ အများကြီးမူတည်ကြောင်း ပြောကြားလိုပါတယ်။ ဝန်ထမ်းများဟာ ပြည်သူ့အတွက်ဖြစ်စေရမယ် ဆိုတဲ့စိတ်နဲ့ ဆောင်ရွက်မယ်ဆိုရင် အောင်မြင်မှုဟာ မလွဲမသွေရရှိမှာဖြစ်ပါတယ်။ ဒါ့ကြောင့် ပို့ဆောင်ရေးနဲ့ ဆက်သွယ်ရေးဝန်ကြီးဌာနက တရုတ်ပြည်သူ့သမ္မတနိုင်ငံမှ အတိုးမဲ့ချေးငွေ ယွမ်သန်း ၈၀ ချေးယူပြီး တရုတ်ပြည်သူ့သမ္မတနိုင်ငံမှ ရထားတွဲ အထက်တန်းလူစီးတွဲသစ် ၁၄ တွဲ၊ ရိုးရိုးတန်းလူစီးတွဲသစ် ၁၄ တွဲ၊ စုစုပေါင်း ၂၈ တွဲ ဝယ်ယူရေး စီမံကိန်းကို ကြိုဆိုပါကြောင်းနဲ့ ထောက်ခံပါကြောင်း တင်ပြပြောကြားရင်း နိဂုံးချုပ်အပ်ပါတယ်။ ကျေးဇူး တင်ပါတယ်။</speech>
<speech type="speaker">ဦးဝင်းမောင် မကွေးတိုင်းဒေသကြီး မဲဆန္ဒနယ်အမှတ်(၆) ဆွေးနွေးဖို့ဖြစ်ပါတယ်။</speech>
<speech><mp id="1280">ဦးဝင်းမောင်(မဲဆန္ဒနယ်အမှတ်-၆၊ မကွေးတိုင်းဒေသကြီး)</mp>လေးစားအပ်ပါသော ပြည်ထောင်စုလွှတ်တော် နာယကကြီး၊ ပြည်ထောင်စုဝန်ကြီးများနဲ့ ပြည်ထောင်စုလွှတ်တော် ကိုယ်စားလှယ် အပေါင်းမင်္ဂလာပါ။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၆)က အမျိုးသားလွှတ်တော် ကိုယ်စားလှယ် ဦးဝင်းမောင် ဖြစ်ပါတယ်။ ကျွန်တော့အနေနဲ့ နိုင်ငံတော်သမ္မတရဲ့ ၁၉-၉-၂၀၁၈ ရက်စွဲပါ စာအမှတ်၊ ၃(၁)၊၁၁သမ္မတရုံးဖြင့် ပေးပို့ခဲ့သော တရုတ်ပြည်သူ့သမ္မတနိုင်ငံမှ ချေးငွေယွမ်သန်း ၈၀ ချေးယူရန် ကိစ္စနဲ့စပ်လျဉ်းပြီး ထောက်ခံအကြံပြု ဆွေးနွေးသွားမှာဖြစ်ပါတယ်။ ချေးငွေအမျိုးအစားက အတိုးမဲ့ဖြစ်သလို ဆိုင်းငံ့ကာလက ၁၀ နှစ်၊ ပြန်ဆပ်ကာလက ၁၀ နှစ်ဆိုတဲ့အတွက်ကြောင့်လည်းကောင်း၊ မြန်မာ့မီးရထား၏ ပုံရိပ်ပိုမိုကောင်းမွန်လာမည်ဖြစ်၍လည်းကောင်း၊ ခရီးသွားပြည်သူများ သက်သောင့်သက်သာ စီးနင်းခွင့် ရမည်ဆို၍လည်းကောင်း ချေးငွေရယူခြင်းကို ထောက်ခံအပ်ပါတယ်။ ဒီနေရာမှာ တစ်ခုပြောချင်တာကတော့ ဝယ်ယူရမည့်မီးရထားများဟာ နည်းပညာမြင့်မားတဲ့ တရုတ် နိုင်ငံက ဝယ်ယူရမှာဖြစ်သလို ချေးငွေထုတ်ချေးပေးမယ့်နိုင်ငံက တရုတ်၊ ချေးငွေအမျိုးအစားက အတိုးမဲ့ ဆိုတော့ ကောင်းတော့ကောင်းတယ်၊ မျက်စိစပ်တယ်ဆိုတာမျိုးမဖြစ်အောင် ကျွန်တော်တို့နိုင်ငံက တာဝန်ရှိ ဌာနအနေဖြင့် မိမိဌာနက လုပ်ငန်းပိုင်းဆိုင်ရာတွေမှာ ကျွမ်းကျင်မှုရှိရန် အထူးပြင်ဆင်ထားသင့်ကြောင်း အကြံပြုပါတယ်။ နောက်တစ်ခုကတော့ ယခုအသုံးပြုလျက်ရှိတဲ့ မီးရထားတွဲများကို မီးရထားတွဲသစ် ၂၈ တွဲ ရောက်လာပါက မည်သည့်လမ်းကြောင်းမှာ ဆက်လက်အသုံးပြုမယ်။ အသုံးပြုရန် သာမန်ပြင်ဆင်ခြင်း လုပ်ဆောင်ထားရန်လိုအပ်သလို အကြံပြုပါတယ်။ ၎င်းအပြင် ဌာနဆိုင်ရာအဆင့်ဆင့်မှာရှိတဲ့ တာဝန်ရှိသူ တွေအနေနဲ့ နိုင်ငံချစ်စိတ်၊ တာဝန်ယူမှု၊ တာဝန်ခံမှုတွေ အပြည့်အဝထားရှိလျက် ပြည်သူ့ဘဏ္ဍာ လေလွင့် ဆုံးရှုံးမှုမရှိစေရေးကို ဦးတည်ဆောင်ရွက်ပေးကြပါရန် တိုက်တွန်းရင်း နိဂုံးချုပ်အပ်ပါတယ်ခင်ဗျာ။</speech>
<speech type="speaker">ဦးအောင်သိုက် ဆိပ်ဖြူမဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1472">ဦးအောင်သိုက်(ဆိပ်ဖြူမဲဆန္ဒနယ်၊ မကွေးတိုင်းဒေသကြီး)</mp>လေးစားရပါသော ပြည်ထောင်စုလွှတ်တော် နာယကကြီးနှင့် ပြည်ထောင်စုအဆင့်ဝန်ကြီးများ၊ လွှတ်တော်ကိုယ်စားလှယ် များနှင့် ဧည့်သည်တော်များ မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းတောင်းလိုက်ပါတယ်။ ကျွန်တော်ကတော့ မကွေးတိုင်းဒေသကြီး ဆိပ်ဖြူမဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးအောင်သိုက် ဖြစ်ပါတယ်။ ကျွန်တော်ဆွေးနွေးရမယ့် အကြောင်းကတော့ နိုင်ငံတော်သမ္မတရုံးမှပေးပို့တဲ့ တရုတ်ပြည်သူ့ သမ္မတနိုင်ငံမှ ချေးငွေရယူရန်ကိစ္စနဲ့ ပတ်သက်ပြီး ထောက်ခံဆွေးနွေးသွားမှာ ဖြစ်ပါတယ်။ နာယကကြီးခင်ဗျာ။ ယခုချေးယူမည့် ချေးငွေအမျိုးအစားကတော့ ပို့ဆောင်ရေးနှင့် ဆက်သွယ်ရေး ဝန်ကြီးဌာန၊ မြန်မာ့မီးရထား၏ လူစီးတွဲသစ် ၂၈ တွဲ ဝယ်ယူရေးအတွက် တရုတ်ပြည်သူ့သမ္မတနိုင်ငံမှ အတိုးမဲ့ချေးငွေ ယွမ်သန်း ၈၀ ချေးယူရန်ဖြစ်ပါတယ်။ ချေးငွေပြန်ဆပ်ရမယ့် အစီအစဉ်မှာ ချေးငွေထုတ်ယူ သုံးစွဲသည့်ကာလ ၅ နှစ်၊ နောက်ထပ် ၅ နှစ်၊ စုစုပေါင်း ၁၀ နှစ်၊ ပြန်ဆပ်ကာလ ၁၀ နှစ်၊ အတိုးမဲ့ချေးငွေ သက်တမ်းမှာ ၂၀ နှစ်ဖြစ်ပြီး ပြန်ဆပ်ရန်သတ်မှတ်ထားသည့် ၁၀ နှစ်အတွင်း ချေးငွေ ၁၀ ရာခိုင်နှုန်း ယွမ် ၈ သန်းကို နှစ်စဉ်ပြန်ဆပ်ရမှာ ဖြစ်ပါတယ်။ စီမံကိန်းကို လေ့လာတဲ့အခါမှာ အာရှဖွံ့ဖြိုးရေးဘဏ်(ADB)နဲ့ Myanmar Railway Strategy 2018 မှာ ၂၀၂ရ ခုနှစ်မတိုင်မီ စက်ခေါင်းသစ် ၆၀၊ လူစီးတွဲသစ် ၅၀၀၊ ကုန်တွဲ ၈၀၀ ၀ယ်ယူဖြည့်တင်းရန် လိုအပ်ကြောင်း ဖော်ပြထားတာကို တွေ့ရပါတယ်။ မြန်မာ့မီးရထားသည် မြန်မာနိုင်ငံဆိုင်ရာ တရုတ်သံရုံး နှင့် အကြိမ်ကြိမ်အခါခါညှိနှိုင်း၍ ရိုးရိုးတန်းတွဲသစ် ၁၄ တွဲ၊ အထက်တန်းတွဲသစ် ၁၄ တွဲ၊ စုစုပေါင်း ၂၈ တွဲကို မြန်မာ့မီးရထား၏ သတ်မှတ်ချက်များအတိုင်းဝယ်ယူ၍ ဆောင်ရွက်ခဲ့ခြင်းဖြစ်ပါတယ်။ မြန်မာနိုင်ငံအနေဖြင့် ကုန်းလမ်းပို့ဆောင်ရေးကဏ္ဍတွင် မော်တော်ယာဉ်များသာမက မီးရထားများဖြင့် ခရီးသည်များကို သယ်ယူ ပို့ဆောင်ရာတွင် မီးရထားကိုအသုံးပြုခြင်းဟာ ခရီးသည်များအတွက် မော်တော်ယာဉ်ခရီးစရိတ်ထက် မီးရထားခရီးစရိတ်က သက်သာတာကို တွေ့ရှိရမှာဖြစ်ပါတယ်။ နာယကကြီးခင်ဗျာ။ အကောင်အထည်ဖော်မယ့် ပြည်နယ်/တိုင်းဒေသကြီး သဘောထားမှတ်ချက်များ အရလည်း ယခင်တရုတ်ပြည်သူ့သမ္မတနိုင်ငံချေးငွေဖြင့် ဝယ်ယူအသုံးပြုလျက်ရှိသော လူစီးတွဲများသည် ရန်ကုန်-မန္တလေးရထားလမ်းပိုင်းနှင့် ရန်ကုန်-ပြည်ရထားလမ်းပိုင်းများ၌ အမြန်ရထားတွဲဆိုင်းများ အဖြစ် ချိတ်ဆက်အသုံးပြုပြီး လုံခြုံစိတ်ချရမှုရှိပြီး သက်တောင့်သက်သာစီးနင်းနိုင်သဖြင့် ခရီးသွား ပြည်သူများ၏ ကြိုက်နှစ်သက်မှုလည်းရှိကြောင်း သိရှိရပါတယ်။ ချေးငွေခွင့်ပြုချက်ရရှိပြီး လူစီးတွဲ ၂၈ တွဲ ဝယ်ယူရောက်ရှိပါက ရန်ကုန်-မန္တလေးလမ်းပိုင်းတွင် တွဲဆိုင်းဖွဲ့၍ အစုန်အဆန် ပြေးဆွဲမည်ဖြစ်ကြောင်း၊ အဆိုပါလမ်းပိုင်းတွင် နေ့စဉ်ရထားတစ်စင်း၌ ပျမ်းမျှခရီးသည် တစ်ထောင်ကျော်စီးနင်းလိုက်ပါပြီး ဝင်ငွေ အားဖြင့်တစ်ဆိုင်းလျှင် ပျမ်းမျှကျပ်သိန်း ၃၀၊ ၄၀ ကျော် ဝင်ငွေရရှိမည်ဖြစ်ကြောင်း သိရှိရပါတယ်။ လူစီးတွဲ ၂၈ တွဲ ထပ်မံဖြည့်တင်း ပြေးဆွဲနိုင်ပါက ခရီးသည်များ၏ ဘေးအန္တရာယ်ကင်းရှင်းမှု၊ စိတ်ချမ်းမြေ့မှု တို့ကို ပိုမိုဖြည့်ဆည်းပေးနိုင်မည်ဖြစ်သဖြင့် မြန်မာ့မီးရထား၏ ဝင်ငွေနှင့် စွမ်းဆောင်ရည်လည်း ပိုမို တိုးတက်လာနိုင်မည် ဖြစ်ပါတယ်။ ပတ်ဝန်းကျင်နဲ့ လူမှုရေးအကျိုးသက်ရောက်မှုများအနေဖြင့် ရောက်ရှိ လာမည့် လေအိတ်စနစ်ပါတွဲများကို လက်ရှိ ရန်ကုန်-မန္တလေး မီးရထားလမ်းပိုင်းတွင် တွဲဆိုင်းများဖွဲ့၍ ချိတ်ဆက် အသုံးပြုပြီး၊ လုံခြုံစိတ်ချရမှုရှိပြီး သက်တောင့်သက်သာစီးနင်းနိုင်သဖြင့် ဒေသခံပြည်သူများ ရထားဖြင့် ခရီးသွားလာမှု အဆင်ပြေချောမွေ့လာမည့်အပြင် လူမှုရေးအကျိုးသက်ရောက်မှုလည်း ရရှိ လာမှာ ဖြစ်ပါတယ်။ နာယကကြီးခင်ဗျာ။ နိဂုံးချုပ်အနေဖြင့် ချေးငွေများကို မည်သည့်ဝန်ကြီးဌာနကပဲ ချေးချေး ကျွန်တော်တို့ လွှတ်တော်ကိုယ်စားလှယ်တွေက နိုင်ငံဆင်းရဲပေမယ့် မိမိနိုင်ငံရဲ့ တိုးတက်ဖွံ့ဖြိုးမှုကို ရှေးရှုပြီး ထောက်ခံဆွေးနွေးနေကြတာ အများအသိပဲဖြစ်ပါတယ်။ နောက်နောင် ချေးငွေချေးယူမည်ဆိုလျှင် ဝန်ကြီးဌာနများအနေဖြင့် ယခင်ချေးယူထားသော ချေးငွေများရှိခဲ့ရင် ငွေကြေးများကို သုံးစွဲမှုအခြေအနေ အမှန်ကို လွှတ်တော်သို့ တင်ပြသင့်ပါတယ်။ ဒါမှ အစိုးရနှင့် လွှတ်တော်၊ လွှတ်တော်နှင့် အစိုးရ Check and Balance အပြန်ပြန်အလှန်လှန် ထိန်းကျောင်းပေးမှသာလျှင် တိုင်းပြည်ဖွံ့ဖြိုးတိုးတက်မှုမဏ္ဍိုင်ကြီးကို အထောက်အကူပြုနိုင်မှာဖြစ်ပါတယ်။ ယခု တရုတ်ပြည်သူ့သမ္မတနိုင်ငံမှချေးယူမည့် ယွမ်သန်း ၈၀ ကိုလည်း ပြည်သူလူထုအတွက် အကျိုးရှိရှိ မြန်မြန်ဆန်ဆန် ထိထိရောက်ရောက် အသုံးပြုနိုင်ရန် ပြည်ထောင်စု အစိုးရအနေဖြင့် စနစ်တကျ အဆင့်ဆင့်ကြီးကြပ်ကွပ်ကဲပြီး ဆောင်ရွက်ပေးနိုင်ပါရန် အကြံပြုရင်း တရုတ် နိုင်ငံမှချေးယူမည့် ချေးငွေအား ချေးယူနိုင်ရန် ထောက်ခံဆွေးနွေးလိုက်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဦးနိုင်သီဟ မွန်ပြည်နယ် မဲဆန္ဒနယ်အမှတ်(၇) ဆွေးနွေးဖို့ဖြစ်ပါတယ်။</speech>
<speech><mp id="1303">ဦးနိုင်သီဟ(မဲဆန္ဒနယ်အမှတ်-၇၊ မွန်ပြည်နယ်)</mp>လေးစားအပ်တဲ့ ပြည်ထောင်စုလွှတ်တော် နာယကကြီးနဲ့ ဒုတိယနာယက၊ အမျိုးသားလွှတ်တော် ဥက္ကဋ္ဌနှင့် ဒုတိယဥက္ကဋ္ဌ၊ ပြည်ထောင်စုဝန်ကြီးများ၊ ပြည်ထောင်စုလွှတ်တော် ကိုယ်စားလှယ်များအားလုံး ကိုယ်စိတ်နှစ်လုံး ပြည့်ဝကြပါစေလို့ ဆုတောင်းအပ် ပါတယ်။ ကျွန်တော်ကတော့ မွန်ပြည်နယ်မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးနိုင်သီဟ ဖြစ်ပါတယ်။ နိုင်ငံတော်သမ္မတထံမှပေးပို့ထားတဲ့ ပို့ဆောင်ရေးနဲ့ ဆက်သွယ်ရေးဝန်ကြီးဌာနက မီးရထားလူစီးတွဲ ဝယ်ယူရေးစီမံကိန်းအတွက် တရုတ်ပြည်သူ့သမ္မတနိုင်ငံထံမှ အတိုးမဲ့ချေးငွေ ယွမ်သန်း ၈၀ ရယူရန်ကိစ္စနဲ့ပတ်သက်ပြီးတော့ အကြံပြု ဆွေးနွေးသွားမှာ ဖြစ်ပါတယ်။ လေးစားအပ်တဲ့ ပြည်ထောင်စုလွှတ်တော် နာယကကြီးခင်ဗျာ။ သက်တမ်းလွန် လူစီးတွဲများ၏ နေရာမှာ ခေတ်မီလူစီးတွဲသစ်များအဖြစ် အစားထိုးဖြည့်သွင်းရန် မဖြစ်မနေ လိုအပ်တဲ့အတွက်ကြောင့် တရုတ်နိုင်ငံမှ အတိုးမဲ့ချေးငွေ လူစီးတွဲသစ် ၂၈ တွဲ ဝယ်ယူရောက်ရှိလာပါက ရန်ကုန်-မန္တလေးလမ်းပိုင်းမှာ တွဲဆိုင်းဖြည့်ဆည်းပြီးတော့ အစုန်အဆန်ပြေးဆွဲသွားရန် ရည်ရွယ်ထားသည်ကို တွေ့ရှိရပါတယ်။ အဆိုပါ လမ်းပိုင်းမှာ ရထားတစ်စင်းပျမ်းမျှခရီးသည် ၁,၀၀၀ ကျော်ရှိပြီး တစ်ဆိုင်းပျမ်းမျှကျပ်ငွေ ကျပ်သိန်း ၄၀ ၀င်ငွေ ရရှိနိုင် ရေးအတွက် လူစီးတွဲများ ၂၈ တွဲ ထပ်မံဖြည့်တင်း ပြေးဆွဲခြင်းအားဖြင့် ခရီးသည်များ ဘေးအန္တရာယ်ကင်းရှင်းမှု၊ စိတ်ချမ်းမြေ့မှုတို့ကို ပိုမိုဖြည့်ဆည်းပေးနိုင်ခြင်း မြန်မာ့မီးရထား၏ပုံရိပ် ပိုမို ကောင်းမွန်လာနိုင်သလို ဝင်ငွေနဲ့ စွမ်းဆောင်ရည်လည်း တိုးတက်လာနိုင်တဲ့အတွက် အဆိုပါ စီမံကိန်းကို ကြိုဆို အပ်ပါကြောင်း ပြောကြားလိုပါတယ်။ ဒါ့အပြင် တခြားမီးရထားအပိုင်းဘက်ကိုလည်း အကြံပြု ဆွေးနွေးလိုပါတယ်။ တခြားမီးရထား လမ်းပိုင်းများဖြစ်တဲ့ နေပြည်တော်-မော်လမြိုင်လမ်းပိုင်းပေါ်ရှိ စစ်တွေ-ဒိုက်ဦးရထားလမ်းပိုင်းကို အဆင့် မြှင့်တင်ခြင်း တိုးမြှင့်ဆောင်ရွက်ရန် လိုအပ်ပါတယ်။ အသစ်ဖောက်လုပ်ထားတဲ့ လမ်းဖြစ်တဲ့အတွက် မြေသားကြံ့ခိုင်မှုအပိုင်း လျော့နည်းသည်ကို တွေ့ရှိရပါတယ်။ ဒါ့အပြင်ထိုစစ်တောင်း -ဒိုက်ဦးရထားလမ်း ပိုင်းမှာ ရထားလမ်းနဲ့နီးကပ်စွာ သဘာဝအလျောက် ပေါက်ရောက်နေတဲ့ ချုံနွယ်ဆူးပင်တွေကြောင့် ရထားတွဲကို ထိခိုက်နေတဲ့အတွက် ရထားစီးခရီးသည်များအတွက် စိတ်အနှောင့်အယှက် များစွာဖြစ်စေ ပါတယ်။ ဒါကြောင့် ရထားစီးခရီးသည်များ လုံခြုံစိတ်ချ အေးချမ်းစွာစီးနင်းနိုင်ရေးအတွက် ထိုချုံနွယ် ဆူးပင်များ ခုတ်ထွင်ရှင်းလင်းခြင်း၊ ပြင်ထိန်းစရိတ်များချမှတ်ပေးခြင်း ဆောင်ရွက်ခြင်းများ ပြုလုပ်ပေးရန် လိုအပ်ပါကြောင်း အကြံပြုအပ်ပါတယ်။ ဒါ့အပြင်မိုင် ၃၀၀ ခန့်ထိရှည်လျားတဲ့ မော်လမြိုင်- နေပြည်တော် မီးရထားလမ်းပိုင်းပြေးဆွဲချိန်ဟာ ၁၅ နာရီကျော်ခန့် ရှိပါတယ်။ ခရီးသည်များလိုရာခရီး မြန်ဆန်စွာ၊ လုံခြုံစွာရောက်ရှိစေရေးအတွက် ဒီထက်ပိုမိုတိုတောင်းတဲ့ စ်ခုအထိ ဆောင်ရွက်ပေးနိုင်ပါက ထိုခရီးစဉ်ကို လိုက်ပါစီးနင်းမယ့် ခရီးသည်အရေအတွက်လည်း ပိုမိုတိုးတက်များပြားလာနိုင်ပြီး နိုင်ငံ့ ဝင်ငွေလည်း ပိုမိုတိုးတက်ရရှိနိုင်မှာ ဖြစ်ပါတယ်။ ထို့အပြင် ကျွန်တော့အနေဖြင့် မော်လမြိုင်-ရေး-ထားဝယ်-ရထားလမ်းပိုင်း အဆင့်မြှင့်တင်ခြင်း နင် တယ် ထင် ကကကတ မက်တက် ရထားလမ်းနဲ့ ကားလမ်းဆုံတဲ့နေရာတွေမှာ လိုအပ်သော ကားလမ်းတားဆီးတဲ့ အတံများ၊ အစောင့်အရှောက်များ ပိုမိုချထားပေးရန်လိုအပ်ပါတယ်။ မွန်ပြည်နယ်အတွင်းရှိ သံဖြူဇရပ်မြို့နယ်၊ မုဒုံ မြို့နယ်များရှိ အချို့သောကျေးရွာများဟာ ရထားလမ်းနဲ့ ကားလမ်း ဆုံတဲ့နေရာများအတွင်း ကျေးရွာ တည်ရှိနေခြင်းကြောင့် လုပ်သားပြည်သူများ မီးရထားဖြတ်သန်းတဲ့ှာ အန္တရာယ်ကင်းရှင်းစွာ ရပ်တန့်နိုင်ရေးအတွက် ရထားလမ်းကိုဖြတ်သွားတဲ့ ကားလမ်းမပေါ်မှာ လိပ်ခုံးလမ်းတားကွန်ကရစ်များ၊ သတိပေးအမှတ်အသားများ ပိုမိုချထားပေးပါက မကြာခဏဆိုသလို ဖြစ်ပေါ်လျက်ရှိတဲ့ ရထားနဲ့ ကား ပွတ်တိုက်မှုဖြစ်စဉ်များ လျော့နည်းသွားနိုင်မည်ဖြစ်ပါကြောင်း အကြံပြု အပ်ပါတယ်။ လေးစားအပ်တဲ့ နာယကကြီးခင်ဗျာ။ မြန်မာ့မီးရထားရဲ့ ကုန်စည်ခရီးသည်ပို့ဆောင်မှုဝင်ငွေ ရရှိမှု အခြေအနေ တစ်နှစ်ထက်တစ်နှစ် လျော့နည်းကျဆင်းလာနေသည်ကို ပြည်ထောင်စုစာရင်းစစ်ချုပ် အစီရင် ခံစာအရ တွေ့ရှိရပါတယ်။ ၂၀၁၅-၂၀၁၆ ခုနှစ်မှာ ကုန်သည်ပို့ဆောင်ရေးနဲ့ ခရီးသည်ပို့ဆောင်ရေးဝင်ငွေ ကျပ် ၄၉.၄၇၁ ဘီလီယံထိ ဝင်ငွေရရှိခဲ့သလို ၂၀၁၇-၂၀၁၈ မှာတော့ ကျပ် ၄၂.၈၅၉ ဘီလီယံအထိ တစ်ဖြည်းဖြည်း ဝင်ငွေကျဆင်းလာသည်ကို တွေ့ရှိရပါတယ်။ နိဂုံးချုပ်အနေဖြင့် ပြည်သူအများစု အားကိုးအားထားပြုနေရတဲ့ မြန်မာ့မီးရထားလုပ်ငန်းဟာ အခြေခံ Public Transport လုပ်ငန်းတစ်ခုဖြစ်တာနဲ့အညီ ဝန်ဆောင်မှုပိုမိုကောင်းမွန်ရေးနဲ့ လုပ်ငန်းဖွံ့ဖြိုး တိုးတက်ရေးအတွက် ယခုထက်ပိုမို ကြိုးပမ်းဆောင်ရွက်ရန် လိုအပ်ပါကြောင်း သုံးသပ်အကြံပြုရင်း လူစီး တွဲသစ် ၂၈ စီးဝယ်ယူရေးကိစ္စနဲ့ ပတ်သက်ပြီးတော့ ထောက်ခံပါကြောင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးတင်အောင်ထွန်း မကွေးတိုင်းဒေသကြီးမဲဆန္ဒနယ်အမှတ်(၅)ဆွေးနွေးဖို့ဖြစ်ပါတယ်။</speech>
<speech><mp id="1279">ဦးတင်အောင်ထွန်း(မဲဆန္ဒနယ်အမှတ်-၅၊ မကွေးတိုင်းဒေသကြီး)</mp>လေးစားအပ်တဲ့ ပြည်ထောင်စုလွှတ်တော် နာယက၊ ပြည်ထောင်စုလွှတ်တော် ကိုယ်စားလှယ်များနဲ့ ဧည့်သည်များအားလုံး မင်္ဂလာပါခင်ဗျာ။ ကျွန်တော်က မင်းဘူးမြို့နယ်၊ ပွင့်ဖြူမြို့နယ်တို့ပါဝင်တဲ့ မကွေးတိုင်းဒေသကြီး မဲဆန္ဒနယ် အမှတ်(၅)မှ ပြည်ထောင်စုလွှတ်တော်ကိုယ်စားလှယ် ဦးတင်အောင်ထွန်းပါ။ ကျွန်တော့အနေနဲ့ နိုင်ငံတော် သမ္မတရုံးရဲ့ ၁၉-၉-၂၀၁၈ ရက်စွဲပါစာအမှတ်၊ ၃(၁)/၁/သမ္မတရုံးနဲ့ တရုတ်ပြည်သူ့သမ္မတနိုင်ငံထံမှ ချေးငွေ ရယူရန်ကိစ္စကို ပြည်ထောင်စုလွှတ်တော်၏ အတည်ပြုချက်ရယူပေးနိုင်ပါရန် ပြည်ထောင်စုလွှတ်တော် နာယကထံပေးပို့ခြင်းနဲ့စပ်လျဉ်းပြီး ဆွေးနွေးမှာဖြစ်ပါတယ်။ ပြည်ထောင်စုလွှတ်တော် နာယကနဲ့ ပြည်ထောင်စုလွှတ်တော် ကိုယ်စားလှယ်များခင်ဗျာ။ နိုင်ငံတော် သမ္မတရုံးရဲ့စာမှာ ပို့ဆောင်ရေးနဲ့ ဆက်သွယ်ရေးဝန်ကြီးဌာနက အထက်တန်းလူစီးတွဲသစ် ၁၄ တွဲ၊ ရိုးရိုးတန်း လူစီးတွဲသစ် ၁၄ တွဲ၊ စုစုပေါင်း ၂၈ တွဲကိုဝယ်ယူဖို့ ဆိုင်းငံ့ကာလ ၁၀ နှစ်၊ ပြန်ဆပ်ကာလ ၁၀ နှစ်၊ စုစုပေါင်း ၂၀ နှစ်နဲ့ ယွမ်သန်း ၈၀ ကို တရုတ်ပြည်သူ့သမ္မတနိုင်ငံက အတိုးမဲ့ချေးယူမှာဖြစ်တယ်။ ရန်ကုန်-မန္တလေး လမ်းပိုင်းမှာ တွဲဆိုင်းနှစ်ဆိုင်းဖွဲ့ပြီး အစုန်အဆန်ပြေးဆွဲသွားနိုင်မှာဖြစ်တယ်။ ဒီလမ်းပိုင်းမှာ နေ့စဉ်ရထား ၁ စင်း ပျမ်းမျှခရီးသည် ၁,၀၀၀ ကျော် စီးနင်းနေပြီး တစ်ဆိုင်း ပျမ်းမျှကျပ်သိန်း ၃၀ ကျော် ဝင်ငွေရရှိနေလို့ လူစီးတွဲ ၂၈ တွဲ ထပ်မံဖြည့်တင်းပြေးဆွဲနိုင်ပါက ခရီးသည်တွေရဲ့ ဘေးအန္တရာယ်ကင်းရှင်းမှု၊ စိတ်ချမ်းမြေ့မှုတို့ကို ပိုမိုဖြည့်ဆည်းပေးနိုင်မှာဖြစ်တယ်။ မြန်မာ့မီးရထားရဲ့ ပုံရိပ် ပိုမိုကောင်းမွန်လာပြီး ဝင်ငွေနဲ့ စွမ်းဆောင်ရည် တိုးတက်လာနိုင်မှာ ဖြစ်ပါတယ်လို့ပါရှိပါတယ်။ လူစီးတွဲသစ်တွေကို ထပ်မံဖြည့်တင်းပြေးဆွဲမယ်။ ဝင်ငွေနဲ့ စွမ်းဆောင်ရည်တိုးတက်လာမယ်ဆိုတဲ့ သဘောအဓိပ္ပာယ်လို့ရပါတယ်။ ပူးတွဲပါတဲ့ စီမံကိန်းအကြောင်းအရာ အနှစ်ချုပ်မှာတော့ စီမံကိန်းရည်ရွယ်ချက်က သက်တမ်းလွန် လူစီးတွဲများအား အစားထိုးသုံးစွဲခြင်းဖြင့် ယုံကြည်ရမှုစွမ်းရည်နဲ့ ခရီးသည်ပို့ဆောင်မှုအရေအတွက် ဝန်ဆောင်မှု အရည်အသွေးတိုးမြှင့်ရန် ရည်ရွယ်ကြောင်းပါရှိသလို ချေးငွေယွမ်သန်း ၈၀ ရယူရေးဆိုင်ရာ အချက် အလက် အပိုဒ် ၁၃ မျှော်မှန်းရလဒ်မှာလည်း သက်တမ်းလွန် လူစီးတွဲများနေရာတွင် ခေတ်မီလူစီးတွဲသစ် များဖြင့် အစားထိုးဖြည့်တင်းရန် မဖြစ်မနေလိုအပ်လျက်ရှိနေကြောင်း ရန်ကုန်-မန္တလေးရထားလမ်းပိုင်း ဟာ ဝင်ငွေအားဖြင့် တစ်ဆိုင်းပျမ်းမျှ ကျပ်သိန်း ၄၀ ကျော် ဝင်ငွေရရှိနေကြောင်း ဖော်ပြထားတဲ့အတွက် အခုလက်ရှိ တွဲဆိုင်း တစ်ဆိုင်းရဲ့ ပျမ်းမျှဝင်ငွေအမှန်ဆုံးက ဘယ်လောက်လဲ။ ရထားတစ်စင်းမှာ အတန်း အစားအလိုက် တွဲဘယ်နှစ်တွဲနဲ့ ပျမ်းမျှခရီးသည် ၁,၀၀၀ ကျော် တင်ဆောင်ပြေးဆွဲနိုင်တာလဲ။ အခု ဝယ်ယူမယ့် တွဲသစ်တွေဖြည့်တင်းလိုက်ရင် ခရီးသည်ပျမ်းမျှ ဘယ်လောက်ပိုပြီး တင်ဆောင်နိုင်မလဲ။ ဝင်ငွေ ဘယ်လောက်တိုးလာမှာလဲ။ လူစီးတွဲကိုအဆင့်မြှင့်လို့ဆိုပြီး ရထားစီးခတွေတိုးမြှင့်သတ်မှတ်ဖို့ ရည်ရွယ် ထားသလား။ တွဲဆိုင်းတွေကို အခုလက်ရှိ နှစ်ဆိုင်းကနေ ထပ်ပြီးတိုးမြှင့်နိုင်မှာလား စတဲ့အချက်အလက် များကို ရှင်းရှင်းလင်းလင်း သိရှိလိုပါတယ်။ နောက်ထပ်တစ်ခုက ယွမ်သန်း ၈၀ ရယူရေးဆိုင်ရာ အချက်အလက် အပိုဒ် ၁၀ မှာ ယခင်တရုတ် ပြည်သူ့သမ္မတနိုင်ငံချေးငွေဖြင့် ဝယ်ယူအသုံးပြုလျက်ရှိသော လူစီးတွဲများသည် ရန်ကုန်-မန္တလေးရထား လမ်းပိုင်းနှင့် ရန်ကုန်-ပြည်ရထားလမ်းပိုင်းများ၌ အမြန်ရထားတွဲဆိုင်းများအဖြစ် ချိတ်ဆက်အသုံးပြုပြီး လုံခြုံစိတ်ချမှုရှိပြီး ငြိမ့်ညောင်းစွာ သက်သောင့်သက်သာ စီးနင်းနိုင်သဖြင့် ခရီးသွားပြည်သူများ၏ ကြိုက်နှစ်သက်မှုရှိကြောင်း တွေ့ရှိရပါသည်လို့ပါရှိတဲ့အတွက် တွဲအသစ် ၂၈ တွဲ အစားထိုးရင် လုံခြုံစိတ်ချမှု ရှိပြီး ငြိမ့်ညောင်းစွာ သက်သောင့်သက်သာ စီးနင်းနိုင်ပြီး ခရီးသွားပြည်သူတွေ ကြိုက်နှစ်သက်မှုရှိတဲ့ တွဲအဟောင်းတွေကို ဘယ်နေရာမှာ ဘယ်လိုအသုံးချမလဲဆိုတာလဲ သိရှိလိုပါတယ်။ နိုင်ငံဟာ စီးပွားရေးမှာ လိုငွေပြဘတ်ဂျက်နဲ့သာ သွားနေရတာမို့ တိုင်းပြည်ရဲ့ လိုအပ်မှုအတော်များများဟာ ပြည်ပနိုင်ငံများစွာက ငွေကြေးအမျိုးမျိုးကို ပုံသဏ္ဌာန်အမျိုးမျိုးနဲ့ ချေးငှားသုံးစွဲအကောင်အထည်ဖော်နေရတာဖြစ်လို့ အဓိက လိုအပ်တာကိုသာ ချေးယူအသုံးပြုသင့်ပြီး ခြိုးခြံချွေတာရုံမက ဆက်လက်အသုံးပြုနိုင်တာကိုဆက်သုံး၊ ပြင်ဆင်အသုံးပြုနိုင်တာကို ပြင်သုံးစေလိုပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးမြစိန် ဒဂုံမြို့သစ်(ဆိပ်ကမ်း)မဲဆန္ဒနယ် ဆွေးနွေးဖို့ဖြစ်ပါတယ်။</speech>
<speech><mp id="1547">ဦးမြစိန်ဒဂုံမြို့သစ်(ဆိပ်ကမ်း)မဲဆန္ဒနယ်၊ ရန်ကုန်တိုင်းဒေသကြီး</mp>လေးစားအပ်ပါတဲ့ ပြည်ထောင်စုလွှတ်တော် နာယကကြီးနှင့်တကွ ပြည်ထောင်စုလွှတ်တော် ကိုယ်စားလှယ်များ၊ ပြည်ထောင်စု ဝန်ကြီးများနှင့် ဧည့်သည်တော်များခင်ဗျာ။ ကျွန်တော်ကတော့ ရန်ကုန်တိုင်းဒေသကြီး၊ ဒဂုံမြို့သစ် (ဆိပ်ကမ်း)မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးမြစိန် ဖြစ်ပါတယ်။ ကျွန်တော် ဆွေးနွေးမယ့် အကြောင်းအရာကတော့ နိုင်ငံတော်သမ္မတထံမှပေးပို့ထားသော ပို့ဆောင်ရေးနှင့် ဆက်သွယ်ရေးဝန်ကြီး ဌာနက မီးရထားလူစီးတွဲဝယ်ယူရေးစီမံကိန်းအတွက် တရုတ်ပြည်သူ့သမ္မတနိုင်ငံမှ အတိုးမဲ့ချေးငွေ ယွမ် သန်း ၈၀ ရယူရန်ကိစ္စနှင့်ပတ်သက်၍ ထောက်ခံအကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ပို့ဆောင်ရေးနှင့် ဆက်သွယ်ရေး spisacondon::og (Upper Class Couch) •G ogge cu sosokh: 4:og (Ordinary Class Couch) ၁၄ တွဲ ဝယ်ယူရန်စီစဉ်ထားပါကြောင်း ရန်ကုန်-မန္တလေးပိုင်းတွင် ပြေးဆွဲရန်စီစဉ်ထားပါကြောင်း၊ နှစ်လွန်တွဲ ၄၅၆ တွဲမှာ သက်တမ်း ၃၀ ကျော်နေ၍ ADB ၏ အကြံပြုချက်အရ ၁၀ နှစ်အတွင်း တွဲ ၅၀၀ ၀ယ်ယူရန် စီစဉ်ထားပါကြောင်း၊ မြန်မာ့မီးရထား၏ ဝင်ငွေတိုးတက်လာစေရန်၊ ခရီးသည်များ အန္တရာယ် ကင်းရှင်းစွာသွားလာနိုင်ရန်၊ စွမ်းဆောင်ရည် တိုးတက်လာစေရန်ရည်ရွယ်၍ ချေးငွေချေးယူခြင်း ဖြစ်ကြောင်း၊ ဆိုင်းငံ့ ၁၀ နှစ်၊ ပြန်ဆပ် ၁၀ နှစ် ကာလဖြစ်ပြီး အတိုးမဲ့ဖြစ်ကြောင်း ပြည်ထောင်စုအစိုးရ အဖွဲ့မှ ခွင့်ပြုထားပြီးဖြစ်ကြောင်းနှင့် ပြည်ထောင်စုလွှတ်တော်မှ ထောက်ခံပေးနိုင်ရန် တင်ပြခဲ့ပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ချေးငွေယွမ်သန်း ၈၀ ကို ချေးယူရာတွင် ခွင့်ပြုချက်နှင့် ဥပဒေနဲ့အညီဆောင်ရွက်ခြင်း၊ ဌာနအတွက် အမှန်တကယ်လိုအပ်ခြင်းများ ဖြစ်ခြင်းနဲ့ အများအကျိုးအတွက်ဖြစ်ခြင်း၊ အတိုးမဲ့ချေးငွေဖြစ်ခြင်းကြောင့် ချေးငွေချေးယူမှုနဲ့ပတ်သက်၍ ထောက်ခံပါကြောင်း ပြောကြားလိုပါတယ်။ သို့သော် ချေးငွေရဲ့ အစီအစဉ်အရ ချေးငွေဖြင့် ပြန်လည်ဝယ်ယူ ရသော ရထားတွဲမှာ သက်ဆိုင်ရာတရုတ်ပြည်သူ့သမ္မတနိုင်ငံမှ ရထားတွဲများကိုသာ ပြန်လည်ဝယ်ယူရခြင်းနှင့် Consultant qp:003:inle: Consultant Fees op:c028:02$179sodulosufll są:468qp:o နိုင်ငံတော်ဘဏ္ဍာငွေဖြင့်ကျခံ၍ ပြန်လည်ပေးဆပ်ရမှာဖြစ်တဲ့အတွက် မြန်မာ့မီးရထားအနေဖြင့် တင်ဒါ ခေါ်ယူမှုများနဲ့ပတ်သက်၍ စနစ်တကျ ဆောင်ရွက်ဖို့လိုပါတယ်။ မီးရထားလူစီးတွဲများနှင့်ပတ်သက်၍ တင်ဒါခေါ်ယူရာတွင် Procurement များအား သက်ဆိုင်ရာ Consultant ကုမ္ပဏီနှင့် မြန်မာ့မီးရထား တို့မှ ပူးပေါင်းရေးဆွဲရမှာဖြစ်ပါတယ်။ Consultant ကုမ္ပဏီ၏သဘောကို ဦးစားပေးရေးဆွဲရန်လည်း မသင့်ပါကြောင်း အကြံပြုလိုပါတယ်။ လိုအပ်တဲ့ Requirement များ Evalution များကိုလည်း နိုင်ငံ အကျိုးအတွက် သတိထား၍ ရေးဆွဲရမှာဖြစ်ပါတယ်။ တင်ဒါခေါ်ယူတဲ့ Procurement တွင် Technical Envelope şệ Financial opa) 320ệ jadę wodposcos:18: osslopgarap:326$qệ Technical အဆင့်အောင်မှသာ Financial တင်သွင်းမှုအဆင့်ကို တက်ရောက်ရမှာဖြစ်ပါတယ်။ ယခင် ကိုရီးယားနိုင်ငံမှ မီးရထားတွဲ ၁၀၀ ၀ယ်ယူစဉ်က Technical အဆင့်အပါအဝင် Bidding Document for Procurement op Evaluation 3əqosqp:quoscunde E$oņ8:9003:396$ Consultant ကုမ္ပဏီတို့ ရေးဆွဲထားရာမှာ ပစ္စည်းအမျိုးအစားအလိုက် အမြင့်ဆုံးကုမ္ပဏီကို ၉ မှတ်ပေးပြီး အနိမ့်ဆုံးကုမ္ပဏီကို ၅.၄ မှတ် ပေးပါတယ်။ ကျန်အချက်များမှာလည်း အမြင့်ဆုံးကို ၆ မှတ်၊ အနိမ့်ဆုံးကို ၃.၆၊ အမြင့်ဆုံးကို ၃ မှတ် အနိမ့်ဆုံးကို ၁.၈၊ အမြင့်ဆုံးကို ၈ မှတ် အနိမ့်ဆုံးကို ၄.၈ မှတ် သတ်မှတ်ထား၍ စုစုပေါင်းပေးမှတ် ၁၀၀ တွင် အမြင့်ဆုံး ၁၀၀ မှတ်ဖြစ်ပါက အနိမ့်ဆုံးမှာ ၆၀ မှတ်ဖြစ်နေ၍ အောင်မှတ် ၈၀ သတ်မှတ်သော်လည်း အခြားရမှတ်များအရ အနိမ့်ဆုံးကုမ္ပဏီကို အောင်မြင်စေရန်ဆောင်ရွက်ထားသလို ဖြစ်နေ၍ Evaluation များမမျှတပဲ နိုင်ငံတော်မှပေးဆပ်ရမယ့် ချေးငွေတွေအတွက် တရားမျှတစွာ ဆောင်ရွက်ဖို့လိုကြောင်း အကြံပြုလာပါတယ်။ လေးစားအပ်ပါသော ပြည်ထောင်စုလွှတ်တော် နာယကကြီးခင်ဗျား။ ချေးငွေယွမ်သန်း ၈၀ ချေးယူ ဆောင်ရွက်ရာမှာ နိုင်ငံတော်သမ္မတရုံးမှ ပြဋ္ဌာန်းထားတဲ့ တင်ဒါခေါ်ယူရေးအမိန့်ကြော်ငြာစာ(၁/၂၀၁၇) အတိုင်း လိုက်နာပြီး မြန်မာ့မီးရထားအနေဖြင့် သက်ဆိုင်ရာ Consultant ကုမ္ပဏီများနှင့် Bidding Document for Procurement qp:67:agepozê qo360s Evaluation op: 69:3gboệolempê: ပြည်ထောင်စုလွှတ်တော် နာယကကြီးမှတစ်ဆင့် လေးစားစွာ ထောက်ခံအကြံပြု ဆွေးနွေးလိုက်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးသန်းစိုး(ခေါ်)သန်းစိုး(ဘောဂဗေဒ) ရန်ကုန်တိုင်းဒေသကြီး မဲဆန္ဒနယ် အမှတ်(၄) ဆွေးနွေးဖို့ဖြစ်ပါတယ်။</speech>
<speech><mp id="1320">ဦးသန်းစိုး(ခေါ်)သန်းစိုး(ဘောဂဗေဒ)မဲဆန္ဒနယ်အမှတ်-၄၊ ရန်ကုန်တိုင်းဒေသကြီး </mp>လေးစားအပ်ပါသော ပြည်ထောင်စုလွှတ်တော် နာယကကြီးနှင့်တကွ အားလုံးမင်္ဂလာပါခင်ဗျား။ ကျွန်တော် ကတော့ မီးရထားဌာနကနေချေးတဲ့ သန်း ၈၀ နဲ့ပတ်သက်ပြီးတော့ အကြံပြု ဆွေးနွေးသွားမှာ ဖြစ်ပါတယ်။ အဲဒီတော့ ကျွန်တော့ကို Power Point တင်ပြခွင့်ပြုပါ။ အဲဒီတော့ ဒါဟာပြီးခဲ့တဲ့ စီမံကိန်းနှင့် ဘဏ္ဍာရေးဝန်ကြီးဌာရဲ့ ပြည်ပကြွေးမြီစာရင်းနဲ့ ပတ်သက် ပြီးတော့ ၃၁-၃-၂၀၁၆ ခုနှစ်က စာရင်းဖြစ်ပါတယ်။ ပထမ Power Point ပြပါ။ အဲဒီဟာ ဟုတ်ပါတယ်။ အဲဒီတော့ မြန်မာ့မီးရထားဟာ ကျွန်တော်တို့ အဲဒီစာရင်းအရဆို နိုင်ငံပေါင်း ၈ နိုင်ငံကနေပြီးတော့ ချေးထားတဲ့ပိုက်ဆံ လုပ်ငန်းပေါင်း ၃၄ ခုရှိပါတယ်။ ဒီပိုက်ဆံ အရေအတွက်နဲ့ ပေါင်းရမယ်ဆိုရင် 1.4 ဘီလီယံလောက်ရှိပါတယ်။ အသေးစိတ်က အဲဒီမှာပါ။ အဝါရောင်လေးနဲ့ ကျွန်တော် ရေးထားပါတယ်။ အဲဒီတော့ ထုတ်ယူသုံးစွဲတဲ့ပမာဏဟာ ၈၃ရ သန်းရှိပါတယ်။ အဲဒီတော့ ပေးဆပ်ရန်ကျန်တဲ့ဟာ ၇၀၆ သန်း ရှိပါတယ်။ အဲဒီတော့ ကျွန်တော်တို့ အမေရိကန်ဒေါ်လာတွေဟာ အများဆုံး 1.4 ဆိုတော့ ကျွန်တော်တို့ ၁၀ ပုံ ၁ ပုံ နီးနီးရှိပါတယ်။ ကျွန်တော်တို့နိုင်ငံမှာ ၁၀ ဘီလီယံလောက်ရှိတော့ မြန်မာ့မီးရထားကချေးထားတဲ့ ကြွေးမြီတော်တော် များများဟာ 1.4 ဘီလီယံနီးနီးရှိပါတယ်။ အဲဒီတော့ မေးချင်တဲ့မေးခွန်းက ချေးငွေတွေ ဒီလောက်များခဲ့ Cusco:coad: 3əą Public Transportation so? Cfo8:2003:mam saqsavj$328 Develop ဖြစ်မလာပါဘူး။ အဲဒီတော့ ပြီးခဲ့တဲ့အသုတ်တုန်းက ဝန်ကြီးကရှင်းပြသွားပါတယ်။ ဒီ ဘယ်လောက်အကျိုး အမြတ်ရမယ်။ ဘယ်လောက်ရမယ်ဆိုတော့ အဲဒီတော့ ကျွန်တော်တို့ Project ပေါင်း ၃၄ ခုနဲ့ ပတ်သက် ပြီးတော့မှ ပြန်ပြီးတော့တွက်ပြပေးပါလား။ ဥပမာ ကျွန်တော်တို့သုံးတဲ့ IRR နည်းပဲဖြစ်ဖြစ်၊ Net Present Value နည်းပဲဖြစ်ဖြစ် အဲ့ဒါတွေနဲ့တွက်လို့ရှိရင် ဒါကပြီးခဲ့တဲ့ကာလတုန်းက ဝန်ကြီးရှင်းပြသလို အကျိုး အမြတ်ရှိခဲ့လို့ရှိရင် ဒီကျွန်တော်တို့ မီးရထားကဏ္ဍကြီးက တော်တော်လေးကို Develop ဖြစ်နေ ပါပြီ။ ဒါကြီးက စဉ်းစားစရာဖြစ်ပါတယ်။ အဲဒီတော့ ဒုတိယ Power Point ကိုပြပါ။ အဲဒီတော့ ဒီမှာရှိတဲ့ Project တွေကို အသေးစိတ်လုပ်လိုက်လို့ရှိရင် ကိုရီးယားချေးငွေ ၅၉ သန်းမှာ ပြန်လည်ထုတ်ထားတာ ၁၄ သန်းပဲရှိပါတယ်။ နောက် အိန္ဒိယချေးငွေ ၂၀၄ သန်းမှာ ၁၁၆ သန်းပဲ ထုတ်ထား ပါတယ်။ အဲဒီ China က ၁၃၉ သန်းမှာ ၇၃ သန်းပဲ ထုတ်ထားပါတယ်။ အဲဒီတော့ များသောအားဖြင့် France ချေးငွေက ၄၄၀ မှာ ၄၄၀ စလုံးသုံးထားပါတယ်။ အဲဒီတော့ အဲဒီဟာတွေကို ပြန်ကြည့်လို့ရှိရင် ၅၀ ရာခိုင်နှုန်း မပြည့်တဲ့ချေးငွေတွေလည်း ကျွန်တော်တို့တွေ့ရပါတယ်။ ၁၀၀ ရာခိုင်နှုန်းချေးထားတဲ့ငွေတွေ သုံးလိုက်တဲ့ ဟာတွေကလည်း ၄၄၀ မှာ ၄၄၀ ပြန်သုံးတယ်။ ၁၁၁ သန်းမှာ ၁၁၁ သန်း ပြန်သုံးတယ်ဆိုတော့ ဒီလောက် ထိတောင်မှအသုံးစရိတ်တွေ ကောင်းကောင်းမွန်မွန် ထုတ်ခဲ့ရဲ့သားနဲ့ မီးရထားကဏ္ဍကြီးက ဘာဖြစ်လို့ ဒီလောက် Develop မဖြစ်နေတာလဲဆိုတာ တော်တော်ခေါင်းစားစရာ မေးခွန်းကြီးဖြစ်နေပါတယ်။ အဲဒီတော့ အဲဒါတွေကို ပြီးခဲ့တဲ့အပတ်က ဝန်ကြီးရှင်းပြသလိုပဲ Cost Benefit Analysis နဲ့ ကျွန်တော်တို့ကို ပြန်တွက်ပြပါလား။ အဲဒီတော့ နောက်တစ်ခုက ဒီလိုကြန့်ကြာနေတဲ့ Loan တွေနဲ့ပတ်သက်ပြီးတော့မှ သက်ဆိုင်ရာ ကော်မတီတွေကလည်း စီမံကိန်းဘာကြောင့်နောက်ကျတယ်။ ငွေကြေးဆိုင်ရာ Process တွေက ဘာတွေလဲ။ နောက်တင်ဒါလုပ်ငန်းစဉ်တွေက ဘာကြောင့် ဘယ်လိုဖြစ်နေသလဲ။ လုပ်ငန်းဖြစ်မြောက်မှုအတိုင်းအတာ တွေက ဘယ်လောက်လဲဆိုတာကို သက်ဆိုင်ရာကော်မတီတွေအနေနဲ့လည်း အထူးအလေးပေးပြီးတော့ ကိုမှ ခေါ်ပြီးတော့ ဆွေးနွေးပြီးတော့ကို ဒီ Process တွေကို မေးမြန်းသင့်ပါတယ်။ ဘာဖြစ်လို့လဲဆိုတော့ ကျွန်တော်အခုပုံမှာပြထားသလိုပဲ သန်း ၄၄၀ သုံးပြီး ချေးငွေရှိတဲ့ သန်း ၄၄၀ လုံးသုံးတယ်။ သန်း ၁၁၁ သန်းချေးငွေရှိတယ်။ ၁၁၁ သန်းလုံးကုန်အောင် ပြောင်အောင်သုံးထားတယ်။ နောက်ဆုံးတော့ ဂျပန်က သန်း ၄၆၈ သန်းမှာ သန်း ၆၈ သန်းပဲသုံးရသေးတယ်ဆိုတော့ ဒါတွေကို ကျွန်တော်တို့ အလေးအနက်ထား ဖို့လိုပါပြီ။ ပြောချင်တာကဘာလဲဆိုတော့ ဒီ Project တွေမှာတောင် ဒီလောက်သုံးနေပြီးတော့မှ ဒီဟာတွေကို ကုန်အောင်မသုံးနိုင်သေးဘဲ လက်ရှိယွမ်သန်း ၈၀ ကို ထပ်ချေးတယ်ဆိုတော့ ကျွန်တော့အနေနဲ့ နည်းနည်း လေးစဉ်းစားရခက်သွားပါတယ်။ အဲဒီတော့ 1.4 ဘီလီယံလောက်မှာ ၈၃ရ သန်း သုံးထားလို့ မီးရထားကဏ္ဍကြီးက တကယ်ကို Develope ဖြစ်လာပြီဆိုရင် ကျွန်တော်တို့ အိုဇုန်းလွှာကိစ္စတွေကို ကျွန်တော်တို့ ရှင်းလို့ရပါတယ်။ ကျွန်တော်တို့ ပြဿနာတက်နေတဲ့ ဆီဈေးတက်နေတဲ့ပြဿနာ Public Transportation ကို လူအများစုကသာ သုံးနိုင် owane Private 33:03:6$ 70. Sector sampco:m Private në 03:9990211 Public në သွားရမှာပါ။ Public မှာ ၂ ခုရှိတယ်။ ရေလမ်းကြောင်းနဲ့ မီးရထားနဲ့ အခုက ရေလမ်းကြောင်းနဲ့ မီးရထားက ဘယ်သူမှမသုံးဘူး။ ဒါပေမယ့် ပိုက်ဆံတွေကတော့ ကုန်ပြီးရင်းကုန်။ ကုန်ပြီးရင်းကုန် ဆိုတော့ ဒါကြီးက သီအိုရီအရဆိုရင် Trend အရဆိုရင် ကျွန်တော်တို့ နည်းနည်းလေးလွဲနေပါတယ်။ လွဲနေတဲ့အတွက် ခုနကပြောတဲ့ စီမံကိန်း၊ ငွေကြေး၊ တင်ဒါလုပ်ငန်းစဉ် လုပ်ငန်းဖြစ်မြောက်မှုတွေကို သက်ဆိုင်ရာကော်မတီတွေနဲ့ လေးလေးနက်နက်ကို ဆွေးနွေးပြီးတော့မှ Process တွေမှာ ဘယ်နေရာက Error Mapping ဖြစ်နေသလဲ ဆိုတာကို လေ့လာဖို့လိုပါပြီ။ အစီရင်ခံဖို့လည်းလိုနေပါပြီ။ ဝန်ကြီးဌာနအနေနဲ့လည်း ဒါတွေကို တွက်ပြ ပေးဖို့လိုပါပြီ။ အဲ့ဒီဟာလေးကို ကျွန်တော် ဆွေးနွေးတာပါ။ ဒါကြောင့်မို့ ဒီ Process တွေမှာ ၅၀ ရာခိုင်နှုန်း မသုံးထားတဲ့ဟာတွေမှာ ဘာကြောင့်လဲဆိုတာကိုလည်း ကျွန်တော်တို့ကို တစ်ဆင့်ရှင်းပြပါ။ ဒီချေးငွေအပေါ် မှာလည်း ကျွန်တော်တို့ ကန့်ကွက်တာမဟုတ်ပါဘူး။ သို့သော်ငြားလည်း ဒီအချက်တွေကိုတော့ ကျွန်တော်တို့ ကို ပြန်ပြီးတော့ရှင်းပြပါ။ ဒါမှသာ ကောင်းကောင်းမွန်မွန် နားလည်နိုင်မှာဖြစ်ပါတယ်။ ဒါမှသာ Public Transportation ကြီးဟာ မြန်မာပြည်မှာပြန်ပြီးတော့ အောင်မြင်လာမှာဖြစ်ပါတယ်။ Public Transportation အောင်မြင်မှသာ ကျွန်တော်တို့ ကုန်ဈေးနှုန်းတက်တဲ့ကိစ္စတွေ ဆီဈေးတက်တဲ့ကိစ္စတွေ အများကြီးပါ။ Public Transportation Base doos:oo mailocosso Economic m 3əqp:: Gulosei 3loco:og ရှင်းပြပေးပါလို့ ကျွန်တော်ပြောကြားရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များခင်ဗျား။ အထက်ပါချေးငွေနဲ့စပ်လျဉ်းပြီး လွှတ်တော်ကိုယ်စားလှယ်များရဲ့ ဆွေးနွေးချက်များအပေါ် သက်ဆိုင်ရာ ပြည်ထောင်စုအဆင့် အဖွဲ့အစည်းဝင် များက ပြန်လည်ရှင်းလင်း ဆွေးနွေးခြင်းနဲ့ လွှတ်တော်ရဲ့ အဆုံးအဖြတ်ရယူခြင်းအစီအစဉ်တို့ကို ၁၉-၁၁-၂၀၁၈ ရက်(တနင်္လာနေ့)မှာ ဆောင်ရွက်ရန်လျာထားပါကြောင်း ကြေညာပါတယ်။</speech>
</motion>
</section>
</discussion>
<postface><title>ပြည်ထောင်စုလွှတ်တော် နာယက က အစည်းအဝေး ဒုတိယနေ့ ရပ်နားကြောင်းနှင့် တတိယနေ့ ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၁၄) ဖြစ်ပါတယ်။ လွှတ်တော်ကိုယ်စားလှယ်များခင်ဗျား။ ယနေ့ ကျင်းပတဲ့ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး ဒုတိယနေ့ကို ရပ်နားပါမယ်။ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေးရဲ့ တတိယနေ့ကို ၂၀၁၈ ခုနှစ်၊ နိုဝင်ဘာလ ၁၉ ရက်(တနင်္လာနေ့) နံနက် ၁၀ နာရီ ကျင်းပမည်ဖြစ်ကြောင်းနှင့် ယနေ့အတွက် အစည်းအဝေးပြီးဆုံးကြောင်း ကြေညာပါတယ်။</speech>
<speech type="mc">ပြည်ထောင်စုလွှတ်တော် နာယက ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ ဒုတိယအကြိမ် ပြည်ထောင်စုလွှတ်တော် ဒသမပုံမှန်အစည်းအဝေး ဒုတိယနေ့ အစည်းအဝေးကို မွန်းလွဲ ၁၃:ဝ၅ နာရီတွင် ရပ်နားပါသည်။</speech>
</postface>
</transcript>
</doc>
