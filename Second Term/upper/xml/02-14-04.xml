<doc>
<docinfo>
<docno>02-14-04.xml</docno>
<pdf>02-14-04.pdf</pdf>
<term value="02">ဒုတိယအကြိမ်</term>
<session value="14" />
<sittingday value="04" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး စတုတ္ထနေ့မှတ်တမ်း</title>
<date>၁၃၈၁ ခုနှစ်၊ တန်ဆောင်မုန်းလပြည့်ကျော် ၃ ရက် (၂၀၁၉ ခုနှစ်၊ နိုဝင်ဘာလ ၁၄ ရက်)ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး စတုတ္ထနေ့ အစီအစဉ်ကို ၁၀းဝဝ နာရီင် ကျင်းပပါသည်။ အမျိုးသားလွှတ်တော် ဒုတိယဥက္ကဋ္ဌ အဖြစ် ဦးအေးသာအောင် က ဆောင်ရွက်ပြီး၊ အခမ်းအနားမှူးအဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဒုတိယဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ စတုတ္ထနေ့ အစီအစဉ် စတင်ပါတော့မယ်။ အမျိုးသားလွှတ်တော် ဒုတိယဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဒုတိယဥက္ကဋ္ဌ သည် ဒုတိယဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး စတုတ္ထနေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ် ဦးရေ စုစုပေါင်း (၂၂၃)ဦးရှိပြီး ဒီကနေ့ အစည်းအဝေးကို (၁၉၂)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၆.၁) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အစီအစဉ်(၃)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေးရဲ့ စတုတ္ထနေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ် များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော်ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="895">စောမွှာဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါတဲ့ အမျိုးသားလွှတ်တော်ဒုတိယဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး စတုတ္ထနေ့ ၁၄ - ၁၁ - ၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ အမျိုးသားလွှတ်တော်ကိုယ်စားလှယ်များရဲ့ ကိုယ်စား ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်တော် စောမှာဖောင်ကွာ က ခွင့်ပန်ကြား သွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိတဲ့ အမျိုးသားလွှတ်တော်ကိုယ်စားလှယ် များမှာ မန်းဝင်းခိုင်သန်း၊ ကရင်ပြည်နယ် မဲဆန္ဒနယ်အမှတ်(၈)၊ အစည်းအဝေး တက်ရောက်ရန်။ ဦးဂျေယောဝူ၊ ကချင်ပြည်နယ် မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဦးဂင်ကမ်းလျန်၊ ချင်းပြည်နယ် မဲဆန္ဒနယ်အမှတ်(၅)၊ ရွေးကောက်ပွဲကော်မရှင်အစည်းအဝေး တက်ရောက်ရန်။ ဒေါ်ကျန်ငိုက်မန်၊ ချင်းပြည်နယ် မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဦးကျော်နီနိုင်၊ ရှမ်းပြည်နယ် မဲဆန္ဒနယ်အမှတ်(၁၁)၊ ဦးလေးဖြစ်သူနာရေးကိစ္စ ဆောင်ရွက်ရန်။ ဦးဇော်မင်းလတ်(ခ) ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဦးဌေးဦး၊ ရန်ကုန်တိုင်း ဒေသကြီး မဲဆန္ဒနယ်အမှတ်(၂)၊ ကျန်းမာရေး။ ဦးသိမ်းဆွေ၊ ဧရာဝတီတိုင်းဒေသကြီး မဲဆန္ဒနယ် အမှတ်(၁၀)၊ ကိုယ်တိုင်ဆောင်ရွက်ရန်။ ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ် အမှတ်(၄)၊ ရွေးကောက်ပွဲကော်မရှင်အစည်းအဝေး တက်ရောက်ရန်။ ဦးလားလ်မင်းထန်၊ ချင်းပြည်နယ် မဲဆန္ဒနယ်အမှတ်(၁၀)၊ ဒေသဖွံ့ဖြိုးရေးဆောင်ရွက်ရန်။ ဒေါက်တာဌေးကြွယ်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁)၊ ဆေးရုံတက်ရောက်ကုသရန်။ ဦးညီစိန်၊ ရှမ်းပြည်နယ် မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဦးမိုင်းအုဏ်းခိုင်၊ ရှမ်းပြည်နယ် မဲဆန္ဒနယ်အမှတ်(၁၀)၊ ကိုယ်တိုင် ဆောင်ရွက်ရန်။ ဦးဇယ်ခေါင်၊ ကချင်ပြည်နယ် မဲဆန္ဒနယ်အမှတ်(၃)၊ ကိုယ်တိုင်ဆောင်ရွက်ရန်။ ဦးနောင်နဂျာတန်၊ ကချင်ပြည်နယ် မဲဆန္ဒနယ်အမှတ်(၄)၊ ကျန်းမာရေး။ ဒေါက်တာမိုးမြင့်အောင်၊ ပဲခူးတိုင်းဒေသကြီး မဲဆန္ဒနယ်အမှတ်(၂)၊ ကိုယ်တိုင်ဆောင်ရွက်ရန်။ ဦးအောင်သိန်း၊ ပဲခူးတိုင်း ဒေသကြီး မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်။ ဒေါက်တာဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)၊ ကိုယ်တိုင်ဆောင်ရွက်ရန်။ ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ် အမှတ်(၇)၊ ကိုယ်တိုင်ဆောင်ရွက်ရန်။ ဦးမင်းနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၂)၊ ကျန်းမာရေး။ ဦးစောသန်းထွဋ်၊ ကရင်ပြည်နယ် မဲဆန္ဒနယ်အမှတ်(၂)၊ ပြည်သူ့ငွေစာရင်းပူးပေါင်း ကော်မတီအစည်းအဝေး တက်ရောက်ရန်။ ဒေါက်တာစိုင်းဆိုင်ကျောက်ဆမ်၊ ရှမ်းပြည်နယ် မဲဆန္ဒနယ် အမှတ်(၆)၊ ၎င်းအတိုင်း။ ဗိုလ်မှူးချုပ်အောင်စန်းချစ်၊ တပ်မတော်သားကိုယ်စားလှယ်၊ ပြည်သူ့ ငွေစာရင်းပူးပေါင်းကော်မတီ အစည်းအဝေးတက်ရောက်ရန်။ ဦးမျိုးဝင်း၊ မွန်ပြည်နယ် မဲဆန္ဒနယ် အမှတ်(၈)၊ ၎င်းအတိုင်း။ ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)၊ ၎င်းအတိုင်း။ ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဦးခွန်သိန်းဖေ၊ ရှမ်းပြည်နယ် မဲဆန္ဒနယ် အမှတ်(၉)၊ ကိုယ်တိုင်ဆောင်ရွက်ရန်နှင့် ဦးမောင်ကျော်ဇံ၊ ရခိုင်ပြည်နယ် မဲဆန္ဒနယ်အမှတ်(၉)၊ ကိုယ်တိုင်ဆောင်ရွက်ရန်တို့ ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၃)ဦးနဲ့ ယနေ့ ခွင့်ပန်ကြား သူ(၂၈)ဦးဖြစ်ပြီး စုစုပေါင်း ခွင့်ပန်ကြားသူ(၃၁)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဒုတိယဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ ပန်ကြားတင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါ သလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယ အကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး စတုတ္ထနေ့ကို တက်ရောက် ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြုထား သူ(၃)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၂၈)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ(၃၁)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။ လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="Committee">
<title>အမျိုးသားလွှတ်တော် ဒုတိယဥက္ကဋ္ဌက အမျိုးသားလွှတ်တော် ပညာရေးမြှင့်တင်မှုကော်မတီတွင် အဖွဲ့ဝင်နေရာ အစားထိုးပြင်ဆင်ဖွဲ့စည်းခြင်းကို အမျိုးသားလွှတ်တော်သို့ တင်ပြခြင်းနှင့် အမျိုးသား လွှတ်တော်၏ အတည်ပြုချက် ရယူခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ပညာရေးမြှင့်တင်မှုကော်မတီတွင် အဖွဲ့ဝင်နေရာ အစားထိုး ပြင်ဆင် ဖွဲ့စည်းခြင်းကို လွှတ်တော်သို့ တင်ပြပါမယ်။ အမျိုးသားလွှတ်တော် ပညာရေးမြှင့်တင်မှုကော်မတီတွင် အဖွဲ့ဝင် ဗိုလ်မှူးကြီးထိန်လင်း အစား ဗိုလ်မှူးချုပ်အောင်ဇော်ဦး အား အစားထိုး ပြင်ဆင်ဖွဲ့စည်းခြင်းကို လွှတ်တော်သို့ တင်ပြ ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသား လွှတ်တော် ပညာရေးမြှင့်တင်မှုကော်မတီတွင် အဖွဲ့ဝင်နေရာ အစားထိုး ပြင်ဆင်ဖွဲ့စည်းခြင်းနှင့် စပ်လျဉ်း၍ လွှတ်တော်ရဲ့ အတည်ပြုချက် ရယူပါမယ်။ လွှတ်တော်က အတည်ပြုပါသလားခင်ဗျား။ ။သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။ လွှတ်တော်က အတည်ပြုတဲ့အတွက် အမျိုးသားလွှတ်တော် ပညာရေးမြှင့်တင်မှုကော်မတီ တွင် အဖွဲ့ဝင်နေရာ အစားထိုး ပြင်ဆင်ဖွဲ့စည်းခြင်းကို အမျိုးသားလွှတ်တော်က အတည်ပြုကြောင်း ကြေညာပါတယ်။</speech>
</section>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ်နှစ်ဦး မေးမြန်းသည့်မေးခွန်းများသည် လျှပ်စစ်နှင့် စွမ်းအင်ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>မွန်ပြည်နယ်၊ မော်လမြိုင်မြို့နယ်၊ ကော့စိန်ကျွန်းပေါ်ရှိ ကော့တွန်ကျေးရွာ၊ ကော့ပေါက်ကျေးရွာနှင့် ကော့စိန်ကျေးရွာများသို့ မဟာဓာတ်အားလိုင်း သွယ်တန်းပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ မွန်ပြည်နယ် မဲဆန္ဒနယ်အမှတ်(၁)မှ ဦးအေးမင်းဟန် မေးမြန်းဖို့ဖြစ်ပါတယ်။</speech>
<speech><mp id="928">ဦးအေးမင်းဟန်၊ မွန်ပြည်နယ် မဲဆန္ဒနယ်အမှတ်(၁)</mp>လေးစားအပ်ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့် ဒုတိယဝန်ကြီး၊ အမျိုးသားလွှတ်တော်ကိုယ်စားလှယ်များ အားလုံးမင်္ဂလာပါ။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော် ကိုယ်စားလှယ် ဦးအေးမင်းဟန် ဖြစ်ပါတယ်။ လေးစားအပ်ပါသော အမျိုးသားလွှတ်တော်ဒုတိယဥက္ကဋ္ဌကြီးခင်ဗျား။ မွန်ပြည်နယ်၊ မော်လမြိုင်မြို့နယ်၊ ကော့စိန်ကျွန်းပေါ်ရှိ ကော့တွန်ကျေးရွာ၊ ကော့ပေါက်ကျေးရွာနှင့် ကော့စိန် ကျေးရွာများသည် မော်လမြိုင်မြို့နှင့် သံလွင်မြစ်သာခြားပြီး ဖွံ့ဖြိုးမှုလွန်စွာနှေးကွေးသော ကျေးရွာ များဖြစ်ပါတယ်။ အဆိုပါ ကျေးရွာ(၃)ရွာမှာ အိမ်ထောင်စုပေါင်း (၁၀၀၀)ကျော်ရှိပြီး လူဦးရေ (၁၀၀၀၀)ကျော် နေထိုင်ကြပါတယ်။ ကျေးရွာသူ၊ ကျေးရွာသားများသည် ယချှုပ်စစ်မီး မရရှိသေးသဖြင့် ညအခါ၌ အမှောင်ကမ္ဘာထဲမှာသာ နေထိုင်နေကြရပါတယ်။ မော်လမြိုင်မြို့နယ်ရှိ ကျေးရွာတစ်ရွာဖြစ်သော ကတိုးကျေးရွာအထိ နိုင်ငံတော်အစိုးရ၏ မဟာဓာတ်အားလိုင်းရောက်ရှိပြီး ဖြစ်ပါတယ်။ ကတိုးကျေးရွာနှင့် ကော့စိန်ကျွန်းမှာ စုစုပေါင်း ပေ(၅၅၀၀) မိုင်အားဖြင့် (၁)မိုင်ခန့်သာ ကွာဝေးပါတယ်။ သို့ဖြစ်ပါသဖြင့် ကတိုးကျေးရွာမှ ကော့စိန် ကျွန်းပေါ်ရှိ ကျေးရွာများကို မဟာဓာတ်အားလိုင်း ဆက်လက်သွယ်တန်းပေးလျှင် ကျေးရွာသူ၊ ကျေးရွာသားများအတွက် များစွာ အကျိုးရှိမှာဖြစ်သလို လျှပ်စစ်မီးရရှိသဖြင့် ကျေးရွာများလည်း ဖွံ့ဖြိုးတိုးတက်မှုမြန်ဆန်လာမည်ဖြစ်ပါတယ်။ သို့ဖြစ်ပါ၍ မွန်ပြည်နယ်၊ မော်လမြိုင်မြို့နယ်၊ ကော့စိန်ကျွန်းပေါ်ရှိ ကော့တွန်ကျေးရွာ၊ ကော့ပေါက်ကျေးရွာနှင့် ကော့စိန်ကျေးရွာများသို့ မဟာဓာတ်အားလိုင်း သွယ်တန်းပေးရန် အစီအစဉ် ရှိ/မရှိကို အမျိုးသားလွှတ်တော်ဒုတိယဥက္ကဋ္ဌကြီးမှတစ်ဆင့် သက်ဆိုင်ရာ ပြည်ထောင်စုဝန်ကြီးအား မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>လာမည့် ၂၀၂၀ ပြည့်နှစ် ပူပြင်းသည့်နွေရာသီကာလတွင် လျှပ်စစ်ဓာတ်အား ပြတ်တောက် လျှော့ချ ခြင်းများ မရှိစေရန် မည်ကဲ့သို့ စီမံဆောင်ရွက်ထားသည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၂)မှ ဦးထွန်းထွန်းဦး မေးမြန်းဖို့ဖြစ်ပါတယ်။</speech>
<speech><mp id="920">ဦးထွန်းထွန်းဦး၊ မန္တလေးတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျား။ မန္တလေးတိုင်းဒေသကြီး မဲဆန္ဒနယ်အမှတ်(၂)မှ ကျွန်တော် ဦးထွန်းထွန်းဦး က လာမည့် ၂၀၂၀ ပြည့်နှစ် ပူပြင်းသည့်နွေရာသီ ကာလတွင် လျှပ်စစ်ဓာတ်အား ပြတ်တောက်လျှော့ချရခြင်းများ မရှိစေရန် ကိစ္စနှင့်ပတ်သက်ပြီး မေးမြန်းသွားမှာ ဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ပြီးခဲ့တဲ့ ၂၀၁၉ ခုနှစ် နွေရာသီကာလတုန်းက တစ်နိုင်ငံလုံးမှာ အပူချိန်တွေ စံချိန်တင် မြင့်တက်ခဲ့ပြီး လျှပ်စစ်ဓာတ်အား သုံးစွဲမှုများ များပြားခဲ့ကာ လျှပ်စစ်ဓာတ်အား ပြတ်တောက်ခြင်းများ မကြာခဏဖြစ်ပေါ်ခဲ့ရပါတယ်။ လျှပ်စစ်ဓာတ်အားဖြန့်ဖြူး ရာ၌ ဝန်အားလျှော့ချရပြီး လျှပ်စစ်မီးအလှည့်ကျပေးဝေရခြင်းများ ပြုလုပ်ခဲ့ရပါတယ်။ အဲဒီလို လျှပ်စစ်ဓာတ်အားပြတ်တောက်လျှော့ချရတဲ့အတွက် ပြည်သူများရဲ့ လူနေမှုဘဝကို များစွာ ထိခိုက် ကြရပြီး သယ်ယူပို့ဆောင်ရေးနှင့် ကုန်ထုတ်လုပ်ငန်းများအပေါ် ဆိုးကျိုးများစွာ သက်ရောက်၍ အခြေခံကုန်ဈေးနှုန်းများလည်း မြင့်တက်ခဲ့ရပါတယ်။ လက်ရှိမြန်မာနိုင်ငံရဲ့ လျှပ်စစ်ဓာတ်အားထုတ်လုပ်မှုတွင် ရေအားလျှပ်စစ်မှ (၆၀)ရာခိုင်နှုန်း ခန့်ဖြင့် အများဆုံးထုတ်လုပ်နေပြီး ယမန်နှစ်က ရေအားလျှပ်စစ်ထုတ်လုပ်မည့် ရေလှောင်တမံများရှိ ရေများဟာ ပူပြင်းသော နွေရာသီကာလတွင် အကြောင်းအမျိုးမျိုးကြောင့် လျော့နည်း၍ လျှပ်စစ် ဓာတ်အားထုတ်လုပ်မှု များစွာ ကျဆင်းခဲ့ရကြောင်းလည်း ကြားသိရပါတယ်။ ယခုနှစ် မိုးရာသီ ကာလတွင်လည်း ရေအားလျှပ်စစ်ထုတ်လုပ်မယ့် ရေလှောင်တမံများထဲကို ရေဝင်နည်းပါး၍ ယခု အခါမှာ ရေများကို တဖြည်းဖြည်းချင်း စုဆောင်းသိုလှောင် နေကြရကြောင်းလည်း ကြားသိနေကြရ ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ယခုအခါ နိုင်ငံတစ်ဝန်းလုံးမှာ လျှပ်စစ် ကွန်ရက်စနစ်များ တိုးချဲ့တပ်ဆင်နေခြင်း၊ စက်မှုလုပ်ငန်းများ တိုးချဲ့ဆောင်ရွက်လာခြင်း၊ နိုင်ငံခြား ရင်းနှီးမြှုပ်နှံမှုလုပ်ငန်းများ များပြားလာခြင်း၊ လူတစ်ဦးချင်းစီရဲ့ လျှပ်စစ်သုံးစွဲမှု ပမာဏတိုးမြင့်လာ ခြင်းတို့ကြောင့် လျှပ်စစ်ဓာတ်အား လိုအပ်ချက်ပိုပြီး ကြီးမားလာပါတယ်။ ဓာတ်အားလိုအပ်ချက်က နှစ်စဉ် ရာခိုင်နှုန်းခန့်ကို တိုးတက်လိုအပ်နေတယ်လို့ ဆိုပါတယ်။ (၁၉)ယခုလ ၂၀၁၉ ခုနှစ်၊ နိုဝင်ဘာလ မှာ လျှပ်စစ်ဓာတ်အားထုတ်လုပ်မှုဟာ (၃၇၉၈)မဂ္ဂါဝပ်အထိ စံချိန်တင် ထုတ်လုပ်ခဲ့ရတယ်လို့ သိရှိရ ပါတယ်။ ၂၀၁၉ ခုနှစ်၊ နွေရာသီအပူဆုံးကာလဖြစ်တဲ့ မတ်လတုန်းကတောင် မဂ(၃၆၅၄ါဝပ်ပဲ ထုတ်လုပ်ခဲ့တာပါ။ ဒီလို တိုးမြှင့်ထုတ်လုပ်နိုင်ခဲ့တာဟာလည်း ကြီးကြီးမားမား လျှပ်စစ်စက်ရုံ အသစ်တွေ တည်ဆောက်နိုင်လို့ မဟုတ်ဘဲနဲ့ ရှိပြီးသား ရေအားလျှပ်စစ်စက်ရုံတွေကနေ ဒီဇိုင်းအရ ထုတ်လုပ်ပေးနိုင်တဲ့ လျှပ်စစ်ပမာဏထက် ပိုထုတ်နိုင်အောင် ကြိုးပမ်းလုပ်ဆောင်နိုင်ခဲ့လို့ဆိုတာ သိရှိရပါတယ်။ ဥပမာ ဘီလူးချောင်း KWhr နှစ်ကို(၁) စက်ရုံဆိုရင် ဒီဇိုင်းအရ(၁)သန်းပဲ(၂၀၀) ထုတ်လုပ်နိုင်မှာဖြစ်ပေမယ့် လက်တွေ့မှာတော့ သန်း ထုတ်လုပ်နေပါတယ်။ (၂၁၄) KWhr လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကျွန်တော်တို့ အစိုးရသစ် တာဝန်ယူ စတုန်းက တစ်နိုင်ငံလုံးရှိ အိမ်ထောင်စုဦးရေရဲ့ တာပါ။ ရာခိုင်နှုန်းပဲ လျှပ်စစ်မီးသုံးစွဲနိုင်ခဲ့(၃၄)ယခု ၂၀၁၉ ခုနှစ်မှာ ရာခိုင်နှုန်းအထိ တိုးတက်သုံးစွဲနိုင်နေပါပြီ။ အမျိုးသားလျှပ်စစ်ဓာတ်အား စီမံကိန်း(၄၆) အရ လာမယ့် ၂၀၂၀) ခုနှစ်မှာ ၂၀၂၁-၅၅ရာခိုင်နှုန်းအထိ တိုးတက်ရရှိနိုင်ရန် လျာထားတဲ့အတွက် (ရည်မှန်းချက်ပြည့်မီရန် ကြိုတင်ပြင်ဆင်ဆောင်ရွက်ထားဖို့လိုအပ်မှာဖြစ်သလို ပြီးခဲ့တဲ့ ၂၀၁၉ ခုနှစ်၊ ဇူလိုင်လကတည်းက လျှပ်စစ်ဓာတ်အားခနှုန်းထားများကိုလည်း တိုးမြှင့်ကောက်ခံထားတာဖြစ်တဲ့ အတွက် ပြည်သူများဟာ ပေးဆောင်ရတဲ့တန်ဖိုးနဲ့ညီမျှတဲ့ စိတ်ချယုံကြည်ရတဲ့ အရည်အသွေး ပြည့်မီတဲ့ လျှပ်စစ်ဓာတ်အားကို ရာသီမရွေး မပြတ်မလပ်နဲ့ မှန်မှန်ရယူ သုံးစွဲလိုကြပါတယ်။ သို့ဖြစ်ပါ၍ ဒုတိယဥက္ကဋ္ဌကြီးမှတစ်ဆင့် မေးမြန်းလိုသည်မှာ လာမည့် ၂၀၂၀ ပြည့်နှစ် ပူပြင်းသောနွေရာသီကာလတွင် လျှပ်စစ်ဓာတ်အားပြတ်တောက် လျှော့ချခြင်းများ မရှိစေရန် မည်ကဲ့သို့ စီမံဆောင်ရွက်ထားသည်ကို သိရှိလိုပါကြောင်း မေးမြန်းအပ်ပါတယ်။ ကျေးဇူးတင် ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး လျှပ်စစ်နှင့်စွမ်းအင်ဝန်ကြီးဌာန၊ ဒုတိယ ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="17">ဦးခင်မောင်ဝင်း (ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစားအပ် ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ် များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သ အပ်ပါတယ်။ ပထမဦးစွာ မွန်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးအေးမင်းဟန် မေးမြန်းသည့် မွန်ပြည်နယ်၊ မော်လမြိုင်မြို့နယ်၊ ကော့စိန်ကျွန်းပေါ်ရှိ ကော့တွန် ကျေးရွာ၊ ကော့ပေါက်ကျေးရွာနှင့် ကော့စိန်ကျေးရွာများသို့ မဟာဓာတ်အားလိုင်း သွယ်တန်းပေးရန် အစီအစဉ် ရှိ/မရှိ သိရှိလိုကြောင်း ကြယ်ပွင့်ပြမေးခွန်းနဲ့ ပတ်သက်၍ မွန်ပြည်နယ်အစိုးရအဖွဲ့၏ ဖြေကြားချက်နှင့် ပေါင်းစပ်ကာ လျှပ်စစ်နှင့် စွမ်းအင်ဝန်ကြီးဌာနမှ ကျွန်တော် ဒုတိယဝန်ကြီး ဦးခင်မောင်ဝင်း မှ ရှင်းလင်းဖြေကြားသွားမှာ ဖြစ်ပါတယ်။ မွန်ပြည်နယ်၊ မော်လမြိုင်မြို့နယ်၊ ကော့တွန်ကျေးရွာ၊ ကော့ပေါက်ကျေးရွာနှင့် ကော့စိန် ကျေးရွာများမှာ သံလွင်မြစ်လယ်ရှိ ကော့စိန်ကျွန်းပေါ်တွင် တည်ရှိသော ကျေးရွာများဖြစ်ပြီး အဆိုပါ ကျေးရွာများ လျှပ်စစ်ဓာတ်အားရရှိရေးအတွက် ကရင်ပြည်နယ်၊ ဘားအံမြို့နယ် (၆၆)ကေဗွီ၊ ဘုရား ကုန်းဓာတ်အားခွဲရုံမှ (၁၁)ကေဗွီလိုင်းဖြင့် ဓာတ်အားပေးထားသော ကတိုးရွာမှတစ်ဆင့် (၁၁)ကေဗွီ ဓာတ်အားလိုင်း (၄.၁၈)မိုင် တည်ဆောက်၍ ကျေးရွာများအတွင်းမှာ (၁၁/၀.၄)ကေဗွီ (၁၀၀)ကေဗွီအေ ဓာတ်အားခွဲရုံ(၈)ရုံ နှင့် (၄၀၀)ဗို့ ဓာတ်အားလိုင်း (၁၁.၂၅)မိုင် တည်ဆောက်ပေးရမှာ ဖြစ်ပါတယ်။ အဆိုပါ (၁၁)ကေဗွီ ဓာတ်အားလိုင်း (၄,၁၈)မိုင် တည်ဆောက်ခြင်းအပိုင်းမှာတော့ ကတိုးရွာမှ မြစ်ကျော်တာဝါတိုင် (၀.၆၀)မိုင်ဝက်ကျော်ကျော်ခန့် တည်ဆောက်ခြင်း ကျွန်းပေါ်ရှိ ကျေးရွာ(၃)ရွာ အတွက် (၃.၅၈)မိုင် တည်ဆောက်ခြင်းဆိုပြီး အပိုင်း(၂)ပိုင်း ပါဝင်နေပါတယ်။ မြစ်ကျော်တာဝါတိုင် တည်ဆောက်ရာတွင် ကမ်းနှစ်ဖက်မှာရှိတဲ့ မြစ်ကျော်တာဝါတိုင်များအပြင် ရေလယ်မြေနုကျွန်းပေါ် မှာရှိတဲ့ တာဝါတိုင်များကို ထည့်သွင်းတည်ဆောက်ရမှာဖြစ်တဲ့အတွက် နည်းပညာပိုင်းဆိုင်ရာများ ထည့်သွင်း စဉ်းစားရမည်ဖြစ်သောကြောင့် လုပ်ငန်းပမာဏကြီးမားပြီး ကုန်ကျစရိတ် များပြားမည် ဖြစ်ပါတယ်။ သို့ဖြစ်ပါ၍ ကော့တွန်၊ ကော့ပေါက်နှင့် ကော့စိန်ကျေးရွာများ လျှပ်စစ်ဓာတ်အားရရှိရေး အတွက် ဆောင်ရွက်ရမည့် လုပ်ငန်းများအား ၂၀၂၃ဘဏ္ဍာရေးနှစ်မှစ၍ ပြည်နယ်အစိုးရ ၂၀၂၄ရန်ပုံငွေ သို့မဟုတ် ပြည်ထောင်စုရန်ပုံငွေတို့တွင် ထည့်သွင်းလျာထားပေးကာ ဘဏ္ဍာငွေရရှိမှုအပေါ် မူတည်ပြီး အကောင်အထည်ဖော်ဆောင်ရွက်ပေးနိုင်ရန် ညှိနှိုင်းဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်ခင်ဗျား။ ဒုတိယမေးခွန်းဖြစ်တဲ့ မန္တလေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဦးထွန်းထွန်းဦး မေးမြန်းသည့် လာမည့် ၂၀၂၀ ပြည့်နှစ် ပူပြင်းသည့် နွေရာသီတွင် လျှပ်စစ်ဓာတ်အား ပြတ်တောက်လျှော့ချခြင်းများမရှိစေရန် မည်ကဲ့သို့ စီမံဆောင်ရွက်ထားသည်ကို သိရှိလိုကြောင်း ကြယ်ပွင့်ပြမေးခွန်းနှင့်ပတ်သက်၍ လျှပ်စစ်နှင့်စွမ်းအင်ဝန်ကြီးဌာနမှ ကျွန်တော် ဒုတိယဝန်ကြီး ဦးခင်မောင်ဝင်း မှ ဆက်လက်ရှင်းလင်းဖြေကြားသွားမှာ ဖြစ်ပါတယ်ခင်ဗျား။ မြန်မာ နိုင်ငံတွင် အိမ်ထောင်စုပေါင်း (၁၀,၈၇၇,၈၃၂)စုရှိသည့်အနက်မှ ၂၀၁၉ ခုနှစ်၊ စက်တင်ဘာလအထိ (၅,၁၄၀,၀၆၁)အိမ်ထောင်စု လျှပ်စစ်ဓာတ်အား သုံးစွဲနိုင်ပြီဖြစ်တဲ့အလျောက် လျှပ်စစ်ဓာတ်အားရရှိမှု ရာခိုင်နှုန်းသည် (၄၇.၂၅)ရာခိုင်နှုန်းရှိပါတယ်။ ၂၀၁၉ ခုနှစ်၊ ဒီဇင်ဘာလတွင် တစ်နိုင်ငံလုံးအတိုင်း အတာဖြင့် လျှပ်စစ်ဓာတ်အားရရှိမှု (၅၀)ရာခိုင်နှုန်းအထိ ရရှိအောင် ကြိုးပမ်းဆောင်ရွက်လျက် ရှိပါတယ်။ လက်ရှိ ၂၀၁၉ ခုနှစ်ရဲ့ အမြင့်ဆုံးဝန်အား (၃၇၉၈)မဂ္ဂါဝပ်အထိ နိုဝင်ဘာလထဲမှာ ကျွန်တော်တို့ ထုတ်ပေးလျက်ရှိပါတယ်။ ၂၀၂၀ ပြည့်နှစ်အတွက် (၄၅၃၁)မဂ္ဂါဝပ်အထိ တိုးတက် သုံးစွဲလာမယ်လို့ ဝန်ကြီးဌာနအနေနဲ့ ခန့်မှန်းထားပါတယ်။ တိုးတက်လာတဲ့ ဓာတ်အားသုံးစွဲမှုနဲ့ အတူ ဓာတ်အားပြတ်တောက်မှု မရှိစေရေးအတွက် လိုအပ်တဲ့ပမာဏ ပြည့်မီနိုင်ရေး အထူးအလေးထား စီစဉ်ဆောင်ရွက်လျက်ရှိရာ ၂၀၂၀ ပြည့်နှစ် နွေရာသီတွင် တိုးတက်သုံးစွဲလာမည့် နိုင်ငံတော်၏ လျှပ်စစ်ဓာတ်အား လိုအပ်ချက်ကို ြည့်ဆည်းပေးနိုင်ရန်အတွက် ပြည်ထောင်စုအစိုးရ အဖွဲ့ အစည်းအဝေး အမှတ်စဉ် (၁၂/၂၀၁၉) ၏ သဘောတူ ဆုံးဖြတ်ချက်ဖြင့် စုစုပေါင်း လျှပ်စစ်ဓာတ်အား (၁,၁၆၅.၅၄)မဂ္ဂါဝပ် ထွက်ရှိမယ့် အောက်ဖော်ပြပါ စီမံကိန်း(၇)ခုကို အကောင်အထည်ဖော် ဆောင်ရွက်လျက်ရှိပါတယ်။ ပထမတစ်ခုကတော့ ကျွန်းချောင်းဓာတ်ငွေ့ အင်ဂျင်ဓာတ်အားပေးစက်ရုံမှာ (၂၀)မဂ္ဂါဝပ် အင်ဂျင်စက်များနဲ့ တိုးချဲ့ တည်ဆောက်ဖို့ ဖြစ်ပါတယ်။ အလုံစက်ရုံမှာ Combined Cycle Power Plant ဖြစ်ပါတယ်။ (၁၅၁.၅၄) မဂ္ဂါဝပ် ထွက်ရှိမှာ ဖြစ်ပါတယ်။ ကျောက်ဖြူမှာ LNG Power (၁၅၀)မဂ္ဂါဝပ် ဖြစ်ပါတယ်။ သန်လျင်မှာ LNG Power (၃၅၀)မဂ္ဂါဝပ်ဖြစ်ပါတယ်။ သာကေတ စက်ရုံမှာ LNG Power (၄၀၀) မဂ္ဂါဝပ် ဖြစ်ပါတယ်။ မကွေးမှာ ဓာတ်ငွေ့ အင်ဂျင် ဓာတ်အားပေးစက်ရုံ (၆၆)မဂ္ဂါဝပ် ဖြစ်ပါတယ်။ ရွှေတောင်စက်ရုံမှာ ဓာတ်ငွေ့ အင်ဂျင်ဓာတ်အားပေးစက်ရုံ (၂၈)မဂ္ဂါဝပ် ဖြစ်ပါတယ်။ စုစုပေါင်း (၁၁၆၅)မဂ္ဂါဝပ်ကို တင်ဒါခေါ်ယူပြီး လုပ်ငန်းများဆောင်ရွက်လျက်ရှိနေ ပါတယ်။ အဆိုပါ ဓာတ်အားပေးစက်ရုံများမှ ထွက်ရှိမည့် လျှပ်စစ်ဓာတ်အားများကို ဝယ်ယူနိုင်ရန် အတွက် (PPA - Power Purchase Agreement) ဆွေးနွေးခြင်း၊ စီမံကိန်းဆိုင်ရာပစ္စည်းများ တင်သွင်းခြင်း၊ ထွက်ရှိလာမည့် လျှပ်စစ်ဓာတ်အားများ ဖြန့်ဖြူးပေးနိုင်ရန်အတွက် ဓာတ်အားလိုင်း များ တိုးချဲ့တည်ဆောက်ခြင်း စသည့်လုပ်ငန်းများ ဆောင်ရွက်ရမှာ ဖြစ်ပါတယ်။ ၂၀၂၀ ပြည့်နှစ် နွေရာသီတွင် လျှပ်စစ်ဓာတ်အား ပိုမိုပေးနိုင်ရန်အတွက် အထက်ပါ စီမံကိန်း(၇)ခုကို ဆောင်ရွက်ပေးလျက်ရှိတဲ့အပြင် တည်ဆောက်ပြီးဖြစ်တဲ့ ဓာတ်အားပေးစက်ရုံ များမှ ထုတ်ယူသည့် အရင်းအမြစ်များကို အခြေခံပြီး စနစ်တကျ ထိန်းညှိထုတ်လုပ်ခြင်း၊ ကြီးကြပ်ခြင်း တို့ကို အစဉ်တစိုက် ဆောင်ရွက်ခဲ့တဲ့အတွက် ပြီးခဲ့တဲ့ ၂၀၁၆ ခုနှစ်က လျှပ်စစ်ဓာတ်အား ယူနစ်သန်း ထောင်ပေါင်း(၁၇.၃)ထုတ်လုပ်နိုင်ခဲ့ရာ ၂၀၁ရ ခုနှစ်မှာ ယူနစ်ထောင်ပေါင်း (၁၉.၄)သန်း၊ ၂၀၁၈ ခုနှစ်မှာ ယူနစ်သန်းထောင်ပေါင်း (၂၂)အထိ တိုးတက် ထုတ်လုပ်ပေးနိုင်ခဲ့ပြီး ၂၀၁၉ ခုနှစ်မှာ ယူနစ်သန်း ထောင်ပေါင်း(၂၃.၂) ထုတ်လုပ်ရန်အတွက် လျာထားဆောင်ရွက်လျက်ရှိပါတယ်။ ၂၀၂၀ ပြည့်နှစ်တွင် လျှပ်စစ်ဓာတ်အား ယူနစ်သန်းထောင်ပေါင်း (၂၇)သန်းအထိ တိုးတက်ထုတ်လုပ်ပေးနိုင်ရန်လည်း မျှော်မှန်းဆောင်ရွက်လျက်ရှိပါတယ်။ ဓာတ်အားထုတ်လုပ်ရေးအပိုင်းတွင်သာမက ဓာတ်အားစနစ် ပိုမိုကောင်းမွန်စေရန်အတွက် (၅၀၀)ကေဗွီ ဓာတ်အားလိုင်းနှင့် ဓာတ်အားခွဲရုံစီမံကိန်းများကိုလည်း တည်ဆောက်အကောင်အထည်ဖော် ဆောင်ရွက်လျက်ရှိပါတယ်။ ဓာတ်အားဖြန့်ဖြူးရေးအပိုင်းတွင် လည်း ဓာတ်အားဖြန့်ဖြူးမှုစနစ် တိုးတက်ကောင်းမွန်လာစေမည့် System Improvement Plan နှင့် ဓာတ်အားလိုအပ်ချက်များ ဖြည့်ဆည်းဆောင်ရွက်ပေးနိုင်မည့် System Development Plan များကိုလည်း ချမှတ်ဆောင်ရွက်ပေးလျက်ရှိပါတယ်။ ဓာတ်အားစနစ်တစ်ခုလုံး ဓာတ်အားပြတ်တောက်မှု မှတ်တမ်းများအရ ၂၀၁၆ ခုနှစ်မှာ ကျွန်တော်တို့ System Breakdown သည် (၁၇)ကြိမ်အထိ ရှိခဲ့ပါတယ်။ ၂၀၁ရ ခုနှစ်မှာ (၃)ကြိမ် System Breakdown ဖြစ်ခဲ့ပါတယ်။ ၂၀၁၈ ခုနှစ်မှာတော့ (၂)ကြိမ် ဖြစ်ခဲ့ပါတယ်။ ၂၀၁၉ ခုနှစ်မှာ (၁)ကြိမ်သာ ဖြစ်ပေါ်ခဲ့တဲ့အတွက် ဓာတ်အားစနစ်တစ်ခုလုံးရဲ့ ဓာတ်အားပြတ်တောက်မှုကိုလည်း လျှော့ချနိုင်ခဲ့ပါကြောင်းနဲ့ ၂၀၂၀ ပြည့်နှစ် နွေရာသီမှာ ဓာတ်အားပြတ်တောက်မှု လျော့နည်းစေရေးကို အထူးအလေးထား ဆောင်ရွက်လျက်ရှိပါကြောင်း ဖြေကြားအပ်ပါတယ်ခင်ဗျား။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့်အဖွဲ့အစည်း ဝင်များ မိမိအစီအစဉ် ပြီးဆုံးလျှင် ပြန်လည် ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်သုံးဦး မေးမြန်းသည့်မေးခွန်းများသည် ပညာရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရခိုင်ပြည်နယ်၊ ကျောက်ဖြူမြို့နယ်၊ တဲချောင်းကျေးရွာအုပ်စု၊ ဂုံးတောင်ကျေးရွာ အခြေခံပညာ မူလတန်း(လွန်)ကျောင်းအား အခြေခံပညာအလယ်တန်းကျောင်း(ခွဲ)အဖြစ် အဆင့်တိုးမြှင့်ပေးရန်နှင့် ကျောင်းဆောင်သစ်တစ်ဆောင် ဆောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရခိုင်ပြည်နယ် မဲဆန္ဒနယ်အမှတ်(၁၀)မှ ဦးကျော်သန်း မေးမြန်းဖို့ဖြစ်ပါတယ်။</speech>
<speech><mp id="941">ဦးကျော်သန်း၊ ရခိုင်ပြည်နယ် မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီး နှင့်တကွ လွှတ်တော်တစ်ရပ်လုံးကို မင်္ဂလာပါလို့ နှုတ်ခွန်း ဆက်သပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် ဦးကျော်သန်း ဖြစ်ပါတယ်။ ကျွန်တော် မေးမြန်းမှာကတော့ ပညာရေးနဲ့ဆိုင်တဲ့ မေးခွန်းပဲ ဖြစ်ပါတယ်။ လေးစားရပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ ရခိုင်ပြည်နယ် ကျောက်ဖြူခရိုင်၊ ကျောက်ဖြူမြို့နယ်၊ တဲချောင်းအုပ်စု၊ ဂုံးတောင်ကျေးရွာ အခြေခံပညာ မူလတန်း (လွန်)ကျောင်းအား အလယ်တန်းကျောင်း(ခွဲ)အဖြစ် အဆင့်တိုးမြှင့်ပေးရန်နှင့် ကျောင်းဆောင်သစ် တစ်ဆောင် ဆောက်လုပ်ပေးရန် အစီအစဉ် ရှိ/မရှိကို မေးမြန်းသွားမှာဖြစ်ပါတယ်။ လေးစားရပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျာ။ တဲချောင်းအုပ်စု၊ ဂုံတောင်ကျေးရွာမှာ အိမ်ခြေ(၁၆၆)အိမ်ရှိပြီး လူဦးရေ(၁၃၀၀)ခန့်နေထိုင်လျက်ရှိသော ကျေးရွာ တစ်ရွာ ဖြစ်ပါတယ်။ ကျေးရွာတွင် မူလတန်း(လွန်)ကျောင်းသာရှိတဲ့အတွက် (၇)တန်းအထိသာ ပညာ သင်ကြားခွင့်ရရှိကာ အလယ်တန်းပညာကို ဆုံးခန်းတိုင်အောင် သင်ကြားနိုင်ရန်အတွက် အလယ်တန်း ကျောင်း(ခွဲ)အဖြစ် အဆင့်မြှင့်တင်ပေးရန် လိုအပ်နေပါတယ်။ သွားလာရေးအတွက် လမ်းပန်းဆက်သွယ်ရေးမှာလည်း အလွန်တရာခက်ခဲပြီး ပင်မကျောင်းဆောင် ဖြစ်တဲ့ အထက်တန်းကျောင်းရှိရာ ကွမ်းချောင်းအထက်တန်းကျောင်းနှင့် (၆)မိုင်ခန့် ကွာဝေးတဲ့ အတွက် ထိုကျောင်းသို့ တက်ရောက်ပညာသင်ကြားခဲ့ရာမှာလည်း အခက်အခဲဖြစ်လျက်ရှိပါတယ်။ လေးစားရပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ ဂုံးတောင် မူလတန်း (လွန်)ကျောင်းအား အလယ်တန်းကျောင်း(ခွဲ)အဖြစ် အဆင့်မြှင့်တင်ပြီး ပညာသင်ကြားခွင့် ရရှိမည် ဆိုပါက အနီးပတ်ဝန်းကျင်ရှိ ကျေးရွာများမှ ကျောင်းသား/ကျောင်းသူများမှာလည်း အလယ်တန်း ပညာကို မိမိအိမ်မှနေပြီး သင်ကြားခွင့်ရရှိမှာဖြစ်ပါတယ်။ KG တန်းမှ (၇)တန်းအထိ သင်ကြား နေရတဲ့အတွက်လည်း လက်ရှိစာသင်ဆောင်နဲ့ မလုံလောက်တော့ပါ၊ ဖြစ်သလို ကိုယ်ထူကိုယ်ထ တည်ဆောက်ပြီး သင်ကြားနေရပါတယ်။ သို့ဖြစ်ပါ၍ ဂုံးတောင်မူလတန်း(လွန်)ကျောင်းအား အလယ်တန်းကျောင်း(ခွဲ)အဖြစ် အဆင့်မြှင့်တင်ပေးရန်နှင့် ကျောင်းဆောင်သစ်တစ်ဆောင် ဆောက်လုပ်ပေးရန် အစီအစဉ် ရှိ/မရှိ ကျောင်းသား/ကျောင်းသူ မိဘများကိုယ်စား ဒုတိယဥက္ကဋ္ဌကြီးမှတစ်ဆင့် လေးစားစွာဖြင့် မေးမြန်း အပ်ပါတယ်။ အားလုံးကို ကျေးဇူးတင်ပါတယ်။</speech>
<title>အင်းစိန်မြို့နယ်နှင့် မင်္ဂလာဒုံမြို့နယ်များရှိ အခြေခံပညာကျောင်းများအတွက် တရားဝင် မြေဂရန်များ လျင်မြန်စွာ ချထားပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ နော်လှလှစိုး မေးမြန်းဖို့ဖြစ်ပါတယ်။</speech>
<speech><mp id="988">နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဒုတိယဥက္ကဋ္ဌကြီး၊ ဒုတိယဝန်ကြီးနှင့်တကွ အားလုံးမင်္ဂလာပါ။ ကျွန်မကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ နော်လှလှစိုး ဖြစ်ပါတယ်။ ကျွန်မ ဒီနေ့မေးမယ့် မေးခွန်းကတော့ အခြေခံပညာရေးကျောင်းများနဲ့ ပတ်သက်တဲ့ မေးခွန်းပဲ ဖြစ်ပါတယ်။ ကျွန်မရဲ့ မဲဆန္ဒနယ်မြေများဖြစ်ကြတဲ့ အင်းစိန်မြို့နယ်နှင့် မင်္ဂလာဒုံမြို့နယ်များမှာရှိတဲ့ အခြေခံပညာရေး ကျောင်းများအတွက် မြေပိုင်ဆိုင်မှု တရားဝင်ဂရန်များ လျင်မြန်စွာချပေးရန် အစီအစဉ် ရှိ/မရှိ ဒုတိယဥက္ကဋ္ဌကြီးမှတစ်ဆင့် မေးမြန်းလိုခြင်းပဲ ဖြစ်ပါတယ်။ အင်းစိန်မြို့နယ်နှင့် မင်္ဂလာဒုံမြို့နယ်ရှိ အချို့သော ပညာရေးကျောင်းများသည် ခေတ် အဆက်ဆက် မြေပိုင်ဆိုင်မှု စနစ်တကျမရှိဘဲ အလျဉ်းသင့်သလို နားလည်မှုများနဲ့ ဆောက်လုပ် ဖွင့်လှစ်ထားခြင်း ဖြစ်ပါတယ်။ အချို့သော ကျောင်းမြေများသည် မိဘဘိုးဘွား အဆက်ဆက်ကနေ လှူဒါန်းထားခြင်း၊ အချို့သော ကျောင်းမြေများသည် အစိုးရပိုင်ဖြစ်သော်လည်း ပညာရေးဌာန ပိုင်ဆိုင်မှုဂရန် မပေါက်တဲ့အတွက်ကြောင့် တရားဝင်မဖြစ်သေးပါ။ အင်းစိန်မြို့နယ်မှာ ကျောင်းပေါင်း ၊(၈)က.ထ.၊ အ(၇)က.ထ.၊ အ(၄)က.ထ.ရှိတဲ့အနက် အ(၅၀)အ၊ (၈)က.လ.၊ အ(၂)က.လ.၊ အ(၄)က.လ. ကျောင်းသာ(၉) ၊ စုစုပေါင်းကျောင်း(၆)က.မ.၊ အ(၁၂)က...အ ပညာရေးဌာနပိုင် မြေဂရန်များရှိပြီး မင်္ဂလာဒုံမြို့နယ်မှာ မှ (ခွဲ)က.လ.နဲ့ အ(၈)က.ထ.၊ အ(၄) က.ထ.ကျောင်း ရှိတဲ့အနက် အ(၅၃) ကျောင်းသာလျှင် ခိုင်မာတဲ့ ပညာရေးဌာနပိုင် မြေဂရန်များ ရှိတာကို တွေ့ရပါတယ်။ (၃)ကျောင်း လေးစားအပ်ပါသော လွှတ်တော်ဒုတိယဥက္ကဋ္ဌကြီးရှင်။ ထိုကဲ့သို့ တိကျတဲ့ မြေပိုင်ဆိုင်မှု မရှိတဲ့အတွက်ကြောင့် ကျောင်းဆောင်များ ပြန်လည်မွမ်းမံခြင်း၊ ကျောင်းဆောင်အသစ်များ ပြန်လည် ဆောက်လုပ်ခြင်းများကို ပြုလုပ်ရန်အတွက် အခက်အခဲများ ရှိနေပါတယ်။ ပညာရေးဝန်ကြီးဌာနမှ ဘတ်ဂျက်များ ချရာတွင်လည်း သတ်မှတ်စည်းမျဉ်းစည်းကမ်းများ ပြည့်မီရန်အတွက် လိုအပ်ချက် များ ရှိနေပါတယ်။ သို့ပါသောကြောင့် အင်းစိန်မြို့နယ်နဲ့ မင်္ဂလာဒုံမြို့နယ်များရှိ အခြေခံပညာရေး ကျောင်းများအတွက် တရားဝင်ဂရန်များ လျင်မြန်စွာ ရရှိရေးအတွက် ဌာနများညှိနှိုင်း ပေါင်းစပ် ဆောင်ရွက်ပေးရန် အစီအစဉ် ရှိ/မရှိ အမျိုးသားလွှတ်တော် ဒုတိယဥက္ကဋ္ဌကြီးမှတစ်ဆင့် မေးမြန်း အပ်ပါတယ်။ ကျေးဇူးတင်ပါတယ်။</speech>
<title>ချင်းပြည်နယ်၊ မင်းတပ်မြို့နယ်တွင် တိုင်းရင်းသားစာပေ သင်ကြားသည့် ဆရာ/ဆရာမများ ထပ်မံ ခန့်ထားပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၈)မှ ဦးမာန်လောမောင်း မေးမြန်းဖို့ဖြစ်ပါတယ်။</speech>
<speech><mp id="866">ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော ဒုတိယဥက္ကဋ္ဌကြီးနှင့်တကွ အားလုံး ကိုယ်စိတ် နှလုံးချမ်းမြေ့ကြပါစေလို့ နှုတ်ခွန်းဆက်သ ဂါရဝ ပြုလိုက်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၈) မင်းတပ်မြို့နယ်မှ အမျိုးသား လွှတ်တော်ကိုယ်စားလှယ် ဦးမာန်လောမောင်း ဖြစ်ပါတယ်။ ဒုတိယဥက္ကဋ္ဌကြီးခင်ဗျား။ ချင်းပြည်နယ်၊ မင်းတပ်မြို့နယ်တွင် တိုင်းရင်းသားစာပေ သင်ကြား သူပေါင်း Grade-1, Grade-2, Grade-3 စုစုပေါင်း(၅၀၉၂)ယောက်ရှိပါတယ်။ မင်းတပ်မြို့နယ်မှာ တိုင်းရင်းသား စာပေသင်ကြားမယ့် ဆရာ၊ ဆရာမဦးရေ (၁၅၇)ဦး တင်ပြခဲ့သော်လည်း (၄၈)ဦးသာ ခန့်ထားသဖြင့် (၁၀၉)ဦး ကျန်နေပါတယ်။ ကျန်နေတဲ့ ကလေးတွေကလည်း အလုပ်အကိုင် အခွင့်အလမ်းမရရှိလို့ စိတ်ဓာတ်ကျနေကြပါတယ်။ အဲဒါနဲ့ ကြုံတုန်း နိုင်ငံတော်ပြည်ထောင်စုအစိုးရ အဖွဲ့ကို တင်ပြချင်ပါတယ်။ ကျွန်တော်တို့ အခြေခံပညာဦးစီးဌာနမှာ ဆရာမနဲ့ ရုံးဝန်ထမ်းစုစုပေါင်း (၉)သိန်းကျော် ခန့်ထားဖို့ ပြည်ထောင်စုအစိုးရအဖွဲ့ကို တင်ပြပေမယ့် (၄)သိန်းခန့်သာ ခွင့်ပြုတယ်လို့ ဒုတိယဝန်ကြီး ဦးဝင်းမော်ထွန်း က ပြောပါတယ်။ မြန်မာနိုင်ငံမှာရှိတဲ့ အလုပ်လက်မဲ့ (၁၀)တန်းအောင် ကလေးများ၊ ကိုယ့်ရပ်ရွာကလေးများ အလုပ်အကိုင်အခွင့်အလမ်းရရှိအောင်နှင့် နိုင်ငံတော်အတွက် အကျိုးရှိအောင် အလုပ်ပေးသင့်ကြောင်း တင်ပြချင်ပါတယ်။ (၄၈)ဦးခန့်ထားတဲ့ နေရာမှာလည်း မင်းတပ်မြို့နယ်မှာ မြို့ပေါ်ကျောင်းနဲ့ မြို့ပေါ်ပတ်ဝန်းကျင်နား ခန့်ထားသည်ကို တွေ့ရှိရပါတယ်။ အဲဒါကြောင့် နယ်မှာရှိတဲ့ ကျောင်းသားများအတွက် သင်ကြားရေးကို ဟန့်တားသလို ဖြစ်နေပါတယ်။ အခြေခံပညာဦးစီးဌာန ညွှန်ကြားရေးမှူးချုပ်ကို မေးမြန်းကြည့်ရာ ကျောင်းသား (၄၀)မှာ ဆရာ(၁)ယောက် ခန့်ထားတယ်လို့ ပြောပါတယ်။ ကျောင်းသား(၄၀)မှာ ဆရာ(၁)ဦး ခန့်ထားရမယ်ဆိုရင်တော့ ကျောင်းသူ၊ ကျောင်းသားပေါင်း(၅၀၄၉)ဦးမှာဆိုလို့ရှိရင်တော့ ဆရာ၊ ဆရာမပေါင်း(၁၂၈)ဦးခန့်ထားရမှာ ဖြစ်ပါတယ်။ ကျွန်တော်တို့ တောင်ပေါ်ဒေသနယ်တွေမှာဆိုလို့ ရှိရင်တော့ ကျောင်းသားဦးရေ(၄၀)ဦး ပြည့်ရန် (၄ ၊ ၅)ကျောင်းပေါင်းမှ ပြည့်နိုင်ပါတယ်။ (၁)ကျောင်း နဲ့ (၁)ကျောင်း အနည်းဆုံး (၄)မိုင်၊ (၁၀)မိုင်၊ (၁၅)မိုင် ကွာဝေးပြီး (၁)ရွာနဲ့ (၁)ရွာကြား ဆိုင်ကယ် လမ်းရှိသလို ခြေကျင်ဖြင့် သွားတဲ့လမ်းလည်းရှိပါတယ်။ ဆရာမ(၁)ဦးမှ အဆိုပါ ကျောင်းများကို လိုက်လံသင်ကြားပေးပါက အမောဆို့သေဖို့ပဲ ရှိတော့တယ်၊ ဖြစ်နိုင်ပါက (၁)ကျောင်းလျှင် (၁)ယောက်နှုန်း ဆရာခန့်ထားပေးနိုင်မှ ပို၍အကျိုးထိရောက်မယ်လို့ ထင်မိ ပါတယ်။ သို့ဖြစ်ပါ၍ တိုင်းရင်းသားစာပေများကို သင်ကြားနိုင်ခြင်း ဒါကြောင့်မို့လို့ အဲဒီလို မခန့် ထားနိုင်ဘူးဆိုလို့ရှိရင်တော့ ဗန်းပြပညာရေးစနစ်သာ ဖြစ်နေပါလိမ့်မယ်။ သို့ဖြစ်ပါ၍ သက်ဆိုင်ရာမှ အမြန်ဆုံး မြို့နယ်နှင့်မြို့ပေါ် အချိုးညီအောင် တိုင်းရင်းသား စာပေသင်ကြားသည့်ဆရာ၊ ဆရာမများ ခန့်ထားပေးနိုင်ရန် မေးခွန်းကို မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ပညာရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="16">ဦးဝင်းမော်ထွန်း (ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ် ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်ကြီးများ အားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံကြပါစေရန် ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ပညာရေးဝန်ကြီးဌာန၊ ဒုတိယဝန်ကြီး ကျွန်တော် ဦးဝင်းမော်ထွန်း က ရခိုင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ်ကြီး ဦးကျော်သန်း ရဲ့ မေးခွန်းဖြစ်တဲ့ ရခိုင်ပြည်နယ်၊ ကျောက်ဖြူမြို့နယ်၊ တဲချောင်းကျေးရွာအုပ်စု၊ ဂုံးတောင်ကျေးရွာ အခြေခံပညာမူလတန်း(လွန်)ကျောင်းအား အခြေခံပညာအလယ်တန်းကျောင်း(ခွဲ)အဖြစ် အဆင့် တိုးမြှင့်ပေးရန်နှင့် ကျောင်းဆောင်သစ်တစ်ဆောင် ဆောက်လုပ်ပေးရန် အစီအစဉ် ရှိ/မရှိ ဆိုတဲ့ မေးခွန်းနှင့်စပ်လျဉ်းပြီး ဦးစွာ ဖြေကြားတင်ပြသွားပါမယ်။ ရိုသေလေးစားအပ်ပါသော ဒုတိယဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်ကြီး များခင်ဗျား။ ကိုယ်စားလှယ်ကြီးရဲ့ တင်ပြပါ ရခိုင်ပြည်နယ်၊ ကျောက်ဖြူမြို့နယ်၊ ဂုံးတောင်ကျေးရွာ အခြေခံပညာမူလတန်း(လွန်)ကျောင်းသည် ကိုယ်စားလှယ်ကြီး တင်ပြသကဲ့သို့ အခြေခံပညာ အလယ်တန်းကျောင်း(ခွဲ)အဖြစ် ယခု ပညာသင်နှစ် ၂၀၁၉-၂၀၂၀ ပညာသင်နှစ်အတွင်း အဆင့် တိုးမြှင့်ဆောင်ရွက်ပေးပြီးဖြစ်ပါကြောင်း ဦးစွာ တင်ပြအပ်ပါတယ်။ ကိုယ်စားလှယ်ကြီးရဲ့ မဲဆန္ဒနယ် ဖြစ်တဲ့ ရခိုင်ပြည်နယ်၊ ကျောက်ဖြူမြို့နယ်မှာ ကျွန်တော်တို့ ပညာရေးဝန်ကြီးဌာနအနေနဲ့ ၂၀၁၉၂၀၂၀ ဘဏ္ဍာရေးနှစ်မှာ ငွေလုံးငွေရင်း တည်ဆောက်ရေးရန်ပုံငွေဖြင့် တိုးချဲ့ကျောင်းဆောင်(၁၂) ဆောင်၊ အန္တရာယ်ကျောင်းဆောင်ဖျက်သိမ်းပြီး အသစ်ဆောက်လုပ်ရန် ကျောင်းဆောင်အသစ်(၂) ဆောင်၊ ဝန်ထမ်းအိမ်ရာ(၁)ဆောင်၊ စုစုပေါင်းကျောင်းဆောင်ပေါင်း(၁၅)ဆောင်အတွက် ငွေကျပ် သန်းပေါင်း(၁၀၇၀.၂၈၀)သန်း လျာထားဆောင်ရွက်ပေးလျက်ရှိပါကြောင်း တင်ပြအပ်ပါတယ်။ ကိုယ်စားလှယ်ကြီးတင်ပြထားတဲ့ ကျောက်ဖြူမြို့နယ်၊ ဂုံးတောင်ကျေးရွာ အခြေခံပညာအလယ်တန်း ကျောင်း(ခွဲ)မှာ အဆောက်အဦအသစ်တစ်ခု ထပ်မံဆောက်လုပ်ရန်အတွက် ၂၀၁၉-၂၀၂၀ ဘဏ္ဍာရေးနှစ် မှာတော့ ဘဏ္ဍာရေးရန်ပုံငွေလျာထားချက်များ ဆောင်ရွက်ပြီးဖြစ်ပါသဖြင့် လာမယ့် ၂၀၂၀-၂၀၂၁ ဘဏ္ဍာရေးနှစ်မှာ (၆၀ x ၃၀)ပေ RCC တစ်ထပ်ဆောင်တစ်ဆောင် ဆောက်လုပ်ရန် စိစစ်လျာထား ပေးမည်ဖြစ်ပါကြောင်း ရိုသေစွာ တင်ပြအပ်ပါတယ်။ ကျွန်တော်ကပဲ ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ အမျိုးသား လွှတ်တော်ကိုယ်စားလှယ်ကြီး နော်လှလှစိုး ရဲ့ မေးခွန်းဖြစ်သော အင်းစိန်မြို့နယ်နှင့် မင်္ဂလာဒုံ မြို့နယ်များရှိ အခြေခံပညာကျောင်းများအတွက် တရားဝင် မြေဂရန်များ လျင်မြန်စွာ ချထားပေးရန် အစီအစဉ် ရှိ/မရှိ ဆိုတဲ့ မေးခွန်းနှင့်စပ်လျဉ်းပြီး ဆက်လက်တင်ပြသွားမှာ ဖြစ်ပါတယ်။ ရိုသေလေးစားအပ်ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့် လွှတ်တော် ကိုယ်စားလှယ်ကြီးများခင်ဗျား။ ရန်ကုန်တိုင်းဒေသကြီး၊ အင်းစိန်မြို့နယ်တွင် အခြေခံပညာကျောင်း ပေါင်း (၅၀)ရှိသည့်အနက် ကိုယ်စားလှယ်ကြီး တင်ပြသကဲ့သို့ (၉)ကျောင်းကတော့ မြေဂရန် ပိုင်ဆိုင်မှု ပညာရေးဝန်ကြီးဌာနအမည်ပေါက် ရရှိပြီး ဖြစ်ပါတယ်။ ကျန်ရှိတဲ့ မြေများမှာ ပြည်သူပိုင် သိမ်းမြေ(၅)ကျောင်း၊ အခြားဝန်ကြီးဌာနပိုင်မြေ(၇)ကျောင်း၊ လှူဒါန်းမြေအဖြစ် လက်ခံရရှိသော ကျောင်း(၅)ကျောင်း၊ တပ်ပိုင်မြေဖြင့် ခွင့်ပြုထားတဲ့ကျောင်း(၂)ကျောင်း၊ ပလပ်မြေအဖြစ် (၁)ကျောင်းနှင့် ဂရန်လျှောက်ထားဆဲကျောင်းပေါင်း(၂၁)ကျောင်း ရှိကြောင်း ဦးစွာ တင်ပြအပ်ပါတယ်။ ကိုယ်စားလှယ်တော်ကြီး၏ မဲဆန္ဒနယ်မြေဖြစ်တဲ့ မင်္ဂလာဒုံမြို့နယ်မှာ အခြေခံပညာ ကျောင်းပေါင်း(၅၂)ကျောင်း ရှိတဲ့အနက် အခြေခံပညာကျောင်း(၈)ကျောင်းကတော့ ပညာရေး ဝန်ကြီးဌာန အမည်ပေါက် မြေဂရန်ရရှိပြီး ဖြစ်ပါတယ်။ ကျန်ရှိတဲ့မြေများအနေနဲ့ အခြားဝန်ကြီးဌာန ပိုင်မြေ(၃)ကျောင်း၊ လှူဒါန်းမြေအဖြစ် လက်ခံရရှိထားတာ (၁၃)ကျောင်း၊ တပ်ပိုင်မြေအဖြစ် (၁၇)ကျောင်း၊ ပိုင်ဆိုင်သူ အတိအကျမရှိသောမြေအဖြစ် (၆)ကျောင်း၊ မြေယာ၊ မြေကွက်ဖော် ထုတ်ရေးစီမံချက် မြေအဖြစ်ရရှိထားသော ကျောင်း(၁)ကျောင်း၊ ဂရန်လျှောက်ထားဆဲကျောင်း (၄)ကျောင်းရှိပါကြောင်း တင်ပြအပ်ပါတယ်။ ဒီအတွက် ရန်ကုန်တိုင်းဒေသကြီး၊ အင်းစိန်မြို့နယ်။ မင်္ဂလာဒုံမြို့နယ်များရှိ အခြေခံပညာကျောင်းများအတွက် မြေဂရန်ရရှိရေး ဆောင်ရွက်ရာမှာ အခြား ဝန်ကြီးဌာနပိုင်မြေ၊ တပ်ပိုင်မြေများသည် အဆိုပါ ဌာနများမှ နိုင်ငံတော်သို့ ပြန်လည်စွန့်လွှတ် ပေးပြီးမှသာ ကျွန်တော်တို့ ပညာရေးဝန်ကြီးဌာနအနေဖြင့် မြေဂရန်များရရှိရေး ဆက်လက် ဆောင်ရွက်နိုင်မှာ ဖြစ်ပါတယ်။ ဒီလို ဆောင်ရွက်နိုင်ရန်အတွက်လည်း ခေတ်အဆက်ဆက် အထောက်အထားပြည့်စုံစွာ စိစစ်ပြီးမှသာ မြေယာဆိုင်ရာ လုပ်ထုံးလုပ်နည်းများနှင့်အညီ တင်ပြ လျှောက်ထားရန် ဆောင်ရွက်ပေးမည်ဖြစ်ပါကြောင်း ရိုသေစွာ တင်ပြအပ်ပါတယ်။ ဆက်လက်ပြီး ကျွန်တော်ကပဲ ချင်းပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော် ကိုယ်စားလှယ်ကြီး ဦးမာန်လောမောင်း ၏ မေးခွန်းဖြစ်သော ချင်းပြည်နယ်၊ မင်းတပ်မြို့နယ်တွင် တိုင်းရင်းသားစာပေ သင်ကြားသည့် ဆရာ၊ ဆရာမများ ထပ်မံခန့်ထားပေးရန် အစီအစဉ် ရှိ/မရှိ ဆိုတဲ့ မေးခွန်းနှင့် စပ်လျဉ်းပြီး ဆက်လက် တင်ပြပါမယ်။ ရိုသေလေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် လွှတ်တော် ကိုယ်စားလှယ်များခင်ဗျား။ ကျွန်တော်တို့ ပညာရေးဝန်ကြီးဌာနအနေနဲ့ တိုင်းရင်းသားလူမျိုးများ ရေးရာဝန်ကြီးဌာနတို့ပူးပေါင်းပြီး တိုင်းဒေသကြီး၊ ပြည်နယ်များရှိ အခြေခံပညာကျောင်းများမှာ တိုင်းရင်းသားဘာသာစာပေသာမက ကျောင်းဘာသာရပ်များ သင်ကြားရာတွင် အထောက်အကူပြု နေ့စားလပေး ဆရာ၊ ဆရာမများ Teaching Assistant (TA) နှင့် တိုင်းရင်းသားဘာသာစကား သင်ကြားပေးမည့် Language Teacher (LT) များ ခန့်ထားပေးရေးအတွက် မူဝါဒများချမှတ်ပြီး ဆောင်ရွက်ခဲ့ပါတယ်။ ဒီလို ဆောင်ရွက်ခဲ့တဲ့အခါမှာ တိုင်းဒေသကြီး၊ ပြည်နယ်များရှိ အခြေခံပညာကျောင်း များမှာ တိုင်းရင်းသားဘာသာ စာပေသင်ယူလိုသူ မူလတန်း ကျောင်းသား၊ ကျောင်းသူ (၁၀)ဦးမှ (၁၀၀)ဦးအထိရှိပါက ဆရာ၊ ဆရာမ (၁)ဦးနှုန်း၊ (၁၀၁)ဦးမှ (၂၀၀)ဦးအထိရှိပါက ဆရာ၊ ဆရာမ (၂)ဦးနှုန်းနှင့် ခန့်ထားပေးရန်အတွက် Teaching Assistant (TA) နှင့် Language Teacher (LT) များ လျှောက်ထားနိုင်ကြောင်း နိုင်ငံပိုင်သတင်းစာများမှ ကြော်ငြာထည့်သွင်းခေါ်ယူခဲ့ပါတယ်။ ခေါ်ယူခဲ့တဲ့ ဆရာ၊ ဆရာမများကို တိုင်းရင်းသားလူမျိုးများရေးရာဝန်ကြီးဌာနမှ စိစစ်ပြီး ပေးပို့လာတဲ့ အရေအတွက် များမှ တိုင်းရင်းသားစာပေသာမက ကျောင်းဘာသာရပ်များ သင်ကြားရာမှာ အထောက်အကူပြု နေ့စားလပေး ဆရာ၊ ဆရာမများ Teaching Assistant နှင့် တိုင်းရင်းသား ဘာသာစကားသင်ကြား ပေးမည့် Language Teacher များ ခန့်ထားရာတွင် တိုင်းဒေသကြီး၊ Gaspusap: sac@supo cop?:@p: Grade -1 , Grade - 2, Grade - 3 qocola: ကျောင်းသား၊ ကျောင်းသူ (၄၀)ဦး ရှိမှသာ Teaching Assistant (၁)ဦးနှုန်း ခန့်ထားဆောင်ရွက်ပေးတဲ့အတွက် စုစုပေါင်း Teaching Assistant (၆၉၃၅)ဦးနှင့် Language Teacher (၁၇၅)ဦး စုစုပေါင်း (၇၁၁၀)ဦး ခန့်ထားဆောင်ရွက်ပေးပြီး ဖြစ်ပါကြောင်း တင်ပြ အပ်ပါတယ်။ ကိုယ်စားလှယ်တော်ကြီး တင်ပြတဲ့ ချင်းပြည်နယ်၊ မင်းတပ်မြို့နယ်များမှာ Grade -1 , Grade -2, Grade - 3 ကျောင်းသား၊ ကျောင်းသူပေါင်း (၄၀)ဦးနှင့်အထက်ရှိသောကျောင်းများ၌သာ ၂၀၁၇-၂၀၁၈ ပညာသင်နှစ်မှာ Teaching Assistant (၁)ဦး၊ ၂၀၁၉-၂၀၂၀ ပညာသင်နှစ်မှာ Teaching Assistant (၄၈)ဦး စုစုပေါင်း (၄၉)ဦးခန့်ထားခဲ့ပြီး သတ်မှတ်ကျောင်းသားဦးရေ မပြည့်မီတဲ့ ကျောင်းများ မှာတော့ ခန့်ထားဆောင်ရွက်ပေးခဲ့ခြင်း မရှိပါကြောင်း တင်ပြအပ်ပါတယ်။ ယခုပြန်လည် စိစစ်ပြီး မင်းတပ်မြို့နယ်အတွင်း ကျောင်းသားဦးရေ တိုးတက်လာတဲ့ ကျောင်းများမှာ Teaching Assistant (TA) (၅)ဦး ထပ်မံခန့်ထားပေးရန် ဆောင်ရွက်ပြီး ဖြစ်ပါကြောင်း တင်ပြအပ်ပါတယ်။ ပညာရေးဝန်ကြီးဌာနအနေနဲ့ ၂၀၂၀ - ၂၀၂၁ ပညာသင်နှစ်မှာ Teaching Assistant များ ခန့်ထားပေးနိုင်ရန် တိုင်းရင်းသားလူမျိုးများရေးရာဝန်ကြီးဌာနမှတစ်ဆင့် သတ်မှတ်ထားတဲ့ လျှောက်လွှာများရရှိလာပါက ထပ်မံစိစစ် ဆောင်ရွက်ပေးမည်ဖြစ်ကြောင်းနှင့် ပညာရေးဝန်ကြီး ဌာနက မူလသတ်မှတ်ထားတဲ့ ကျောင်းသား၊ ကျောင်းသူ (၄၀)ဦးရှိမှ ဆရာ(၁)ဦးခန့်မယ့်အစား ကျောင်းသား၊ ကျောင်းသူ (၂၀)ဦးရှိရင် ဆရာ(၁)ဦး ခန့်ထားပေးနိုင်ရေး ဆောင်ရွက်လျက်ရှိပါကြောင်း ရိုသေစွာ တင်ပြအပ်ပါတယ်။</speech>
</section>
<section value="Bill">
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာ သော စက်မှုဇုန်ဥပဒေကြမ်းကို အမျိုးသားလွှတ်တော်က ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ဖတ်ကြား ရှင်းလင်းခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ် များခင်ဗျား။ စက်မှုဇုန် ဥပဒေကြမ်းကို ပြည်သူ့လွှတ်တော်တွင် စတင်ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ်။ အဆိုပါ ဥပဒေကြမ်းကို အမျိုးသား လွှတ်တော်ကိုယ်စားလှယ်များထံ ဖြန့်ဝေထားပြီး ဖြစ်ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော စက်မှုဇုန် ဥပဒေကြမ်းကို အမျိုးသားလွှတ်တော်တွင် ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id="000">ဗိုလ်မှူးချုပ်တင့်လွင် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့်တကွ အားလုံးပဲ မင်္ဂလာပါ။ ကျွန်တော်ကတော့ တပ်မတော်သား ကိုယ်စားလှယ် အမျိုးသားလွှတ်တော် ဥပဒေကြမ်းကော်မတီဝင် ဗိုလ်မှူးချုပ်တင့်လွင် ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီရဲ့ တာဝန်ပေးချက်အရ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာတဲ့ စက်မှုဇုန် ဥပဒေကြမ်းနှင့် စပ်လျဉ်းတဲ့ အစီရင်ခံစာကို ဖတ်ကြားရှင်းလင်းသွားမှာဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ စက်မှုဇုန် ဥပဒေကြမ်းအပေါ် စိစစ်တင်ပြခြင်းအစီရင်ခံစာ စာအမှတ်၊ ၁/အမ(ကော်မတီ-၁) ၁/၂၀၁၉-၄၈၉ ရက်စွဲ ၊ ၂၀၁၉ ခုနှစ် ၊ စက်တင်ဘာလ ၁ရ ရက် ၁။ ပြည်သူ့လွှတ်တော်က စက်မှုဇုန်ဥပဒေကြမ်းကို ၃ - ၉ -၂၀၁၈ ရက်နေ့တွင် ပြင်ဆင်ချက် များဖြင့် အတည်ပြုပြီး အမျိုးသားလွှတ်တော်တွင် ဆွေးနွေးနိုင်ရန်အတွက် ပေးပို့လာပါသည်။ ယင်းဥပဒေကြမ်းနှင့် စပ်လျဉ်း၍ အမျိုးသားလွှတ်တော်၊ ဥပဒေကြမ်းကော်မတီသည် စက်မှု ဝန်ကြီးဌာန၊ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာန၊ ပြည်သူ့လွှတ်တော်၊ ရင်းနှီးမြှုပ်နှံမှုနှင့် စက်မှုလက်မှု ဖွံ့ဖြိုးတိုးတက်ရေးကော်မတီ၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် ၁၃ - ၉ -၂၀၁၉ ရက်နေ့တွင် ဆွေးနွေးညှိနှိုင်းခဲ့ပါသည်။ လေ့လာတွေ့ရှိချက် ၂။ အမျိုးသားလွှတ်တော်၊ ဥပဒေကြမ်းကော်မတီသည် စက်မှုဇုန် ဥပဒေကြမ်းကို လေ့လာ စိစစ်ရာ အောက်ပါအတိုင်း လေ့လာတွေ့ရှိရပါသည် - (က) ပိုမိုပြည့်စုံမှုရှိစေရန်အတွက် ပြည်သူ့လွှတ်တော်က အတည်ပြုသည့်ဥပဒေကြမ်း အပိုဒ် ၃၊ အပိုဒ်ခွဲ(စ)၏ နောက်တွင် အပိုဒ်ခွဲ(ဆ)အဖြစ် အသုံးပြုခွင့်ရရှိထားသော မြေများကို လက်တွေ့အသုံးပြုခြင်းဖြင့် နိုင်ငံ့စီးပွားရေး တိုးတက်စေရန်နှင့် အလုပ်အကိုင်အခွင့်အလမ်းများ ပေါ်ပေါက်လာစေရန် ဆိုသည့်စကားရပ်ကို အသစ် ဖြည့်စွက်၍လည်းကောင်း၊ ဗဟိုကော်မတီဖွဲ့စည်းရာတွင် တိကျမှုရှိစေရန်အတွက် အပိုဒ် ၄ အပိုဒ်ခွဲ(က)တွင် ဖော်ပြထားသော သင့်လျော်သော ပြည်ထောင်စုအဆင့် ပုဂ္ဂိုလ်တစ်ဦးကို ဥက္ကဋ္ဌ အဖြစ်လည်းကောင်း ဆိုသည့်စကားရပ်ကို စက်မှုဝန်ကြီး ဌာန၊ ပြည်ထောင်စုဝန်ကြီးက ဥက္ကဋ္ဌ အဖြစ်လည်းကောင်း ဆိုသည့်စကားရပ်ဖြင့် လည်းကောင်း၊ ဥပဒေရေးထုံးမှန်ကန်မှုရှိစေရန်အတွက် အပိုဒ်ခွဲ(ဂ)တွင် ဖော်ပြထား သော စကားရပ်များအစား ပုဒ်မခွဲ(က)အရ ဖွဲ့စည်းသည့် ဗဟိုကော်မတီကို လိုအပ် ပါက ပြင်ဆင်ဖွဲ့စည်းနိုင်သည် ဆိုသည့်စကားရပ်ဖြင့်လည်းကောင်း၊ အရေးအသား ဆီလျော်ညီညွတ်မှုရှိစေရန်အတွက် အပိုဒ် ၆ အပိုဒ်ခွဲ(က)တွင် ဖော်ပြထားသော သက်ဆိုင်ရာ စီမံခန့်ခွဲရေးကော်မတီ ဥက္ကဋ္ဌများအနက်မှ အများဆုံး (၅)ဦးတို့အား ဆိုသည့် စကားရပ်ကို (၅)ဦးထက်မပိုသော သင့်လျော်သည့် ရင်းနှီးမြှုပ်နှံသူ များကို ဆိုသည့်စကားရပ်ဖြင့်လည်းကောင်း၊ အပိုဒ် ၁၀ အပိုဒ်ခွဲ(ပ)တွင် ဖော်ပြ ထားသော စကားရပ်များအစား စက်မှုဇုန်တွင် ကျူးကျော်ခြင်း၊ ခွင့်ပြုချက်မရှိဘဲ အဆောက်အဦ ဆောက်လုပ်ခြင်း၊ လမ်းဖောက်ခြင်းများကို ဥပဒေနှင့်အညီ အရေးယူဆောင်ရွက်ရန် ဒေသဆိုင်ရာကော်မတီသို့ တင်ပြ၍ အတည်ပြုချက် ရယူခြင်း ဆိုသည့်စကားရပ်ဖြင့်လည်းကောင်း၊ ရင်းနှီးတည်ဆောက်သူကို ရွေးချယ် ရာတွင် လျင်မြန်စွာ ဆောင်ရွက်နိုင်ရန်အတွက် အပိုဒ် ၁၄၊ အပိုဒ်ခွဲ(ခ)တွင် ဖော်ပြ ထားသော တင်ဒါစနစ်ဖြင့် ဆိုသည့်စကားရပ်ကို အခြားနည်းဖြင့် ဆိုသည့် စကားရပ်ဖြင့် အသီးသီးပြင်ဆင် ဖြည့်စွက်သင့်ကြောင်း လေ့လာတွေ့ရှိရပါသည်။ (ခ) ပြည်သူ့လွှတ်တော်က အတည်ပြုသည့် ဥပဒေကြမ်း အပိုဒ် ၅ရ တွင် ဖော်ပြ ထားသော စကားရပ်များအစား မည်သူမျှ စက်မှုဇုန်အတွင်း စွန့်ပစ်ပစ္စည်းများကို စနစ်တကျမရှိသော နည်းလမ်းဖြင့် စွန့်ပစ်ခြင်း၊ ရေဆိုးမြောင်းများကို ကျူးကျော် ပိတ်ဆို့ခြင်း၊ ကုန်ကြမ်းနှင့် လောင်စာများအား စနစ်တကျမရှိသော နည်းလမ်းဖြင့် ထားသိုခြင်းမပြုရ ဆိုသည့်စကားရပ်ဖြင့်လည်းကောင်း၊ အပိုဒ် ၅၈ တွင် ဖော်ပြ ထားသော စကားရပ်များအစား မည်သည့်ရင်းနှီးမြှုပ်နှံသူမျှ စီမံခန့်ခွဲရေးကော်မတီ မှ သတ်မှတ်သည့် ရန်ပုံငွေကို ထည့်ဝင်ရန်ပျက်ကွက်ခြင်း၊ မိမိပတ်ဝန်းကျင် သန့်ရှင်းရေးကို ဆောင်ရွက်ရန်ပျက်ကွက်ခြင်း၊ လမ်းများပေါ်တွင် ယာဉ်ယန္တရားများ စည်းကမ်းမဲ့ ရပ်နားခြင်း သို့မဟုတ် ပစ္စည်းများ စုပုံထားရှိခြင်းမပြုရ ဆိုသည့် နိုင်ရန်အတွက် အပိုဒ် ၇၁ ၏ နောက်တွင် အပိုဒ် ၇၂ အဖြစ် ဝန်ကြီးဌာနသည် နိုင်ငံ့ ဝန်ထမ်းမဟုတ်သည့် ဗဟိုကော်မတီဝင်တို့၏ ချီးမြှင့်ငွေနှင့် စရိတ်များကို ပြည်ထောင်စု အစိုးရအဖွဲ့၏ သဘောတူညီချက်ဖြင့် သတ်မှတ်ပေးရမည် ဆိုသည့် စကားရပ်ကို အသစ်ဖြည့်စွက်၍ လည်းကောင်း၊ ဥပဒေရေးထုံးမှန်ကန်မှုရှိစေရန် အတွက် အပိုဒ် ၇၂ ကို အပိုဒ် ၇၃ အဖြစ် ပြောင်းလဲအမှတ်စဉ်ပြီး အပိုဒ်ခွဲ(ခ) နှင့် အပိုဒ်ခွဲ(ဂ) တို့ကို အောက်ပါအတိုင်း အစားထိုးရမည် - အပိုဒ်ခွဲ(ခ) ဝန်ကြီးဌာန၊ ဗဟိုကော်မတီနှင့် ဒေသဆိုင်ရာ ကော်မတီတို့သည် လိုအပ်သော အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံး လုပ်နည်းများကို ထုတ်ပြန်နိုင်သည်။ အပိုဒ်ခွဲ(ဂ) စီမံခန့်ခွဲရေးကော်မတီသည် လိုအပ်သော လုပ်ထုံးလုပ်နည်းများကို ဒေသဆိုင်ရာကော်မတီ၏ သဘောတူညီချက်ဖြင့် ထုတ်ပြန်နိုင်သည်။ (ဂ) ပိုမိုပြည့်စုံမှုရှိစေရန်၊ ဥပဒေရေးထုံး မှန်ကန်မှုရှိစေရန်နှင့် ပြောင်းလဲသွားသည့် အပိုဒ်၊ အပိုဒ်ခွဲများကိုလည်း ပြင်ဆင်ခဲ့ပြီး ပြင်ဆင်ဖြည့်စွက်ချက် အပြည့်အစုံကို နောက်ဆက်တွဲ ကန့်လန့်ဖြတ်ဇယားဖြင့် ပူးတွဲတင်ပြအပ်ပါသည်။ ကော်မတီ၏သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် စက်မှုဇုန်ဥပဒေကြမ်း အပေါ် သက်ဆိုင်ရာဝန်ကြီးဌာနများ၊ ပြည်သူ့လွှတ်တော်၊ ရင်းနှီးမြှုပ်နှံမှုနှင့် စက်မှုလက်မှုဖွံ့ဖြိုး တိုးတက်ရေးကော်မတီ၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် အသေးစိတ်ဆွေးနွေး ညှိနှိုင်းခဲ့ပြီးဖြစ်ပါသဖြင့် အမျိုးသားလွှတ်တော်က အတည်ပြုဆောင်ရွက်နိုင်ပါရန် အစီရင်ခံတင်ပြ အပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော် ဒုတိယဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော စက်မှုဇုန် ဥပဒေကြမ်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော စက်မှုဇုန် ဥပဒေကြမ်းနှင့် စပ်လျဉ်း၍ ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များ ရှိပါက ပြင်ဆင်လိုသည့် အပိုဒ်၊ အပိုဒ်ခွဲ အလိုက် အသေးစိတ် ဖော်ပြလက်မှတ်ရေးထိုးပြီး ၁၉-၁၁၂၀၁၉ ရက်နေ့ (အင်္ဂါနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
</section>
</discussion>
<postface>
<title>အမျိုးသားလွှတ်တော် ဒုတိယဥက္ကဋ္ဌက ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေး စတုတ္ထနေ့ ရပ်နားကြောင်းနှင့် ပဉ္စမနေ့ အစည်းအဝေး ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ် များခင်ဗျား။ ယခု ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး စတုတ္ထနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး ပဉ္စမနေ့ကို ၂၀၁၉ ခုနှစ်၊ နိုဝင်ဘာလ ၁၉ ရက် (အင်္ဂါနေ့) နံနက် ၁၀:ဝဝ နာရီဆက်လက် ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဒုတိယဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး စတုတ္ထနေ့ကို ၁၀:၅၉ နာရီ ရပ်နားပါသည်။</speech>
</postface>
</transcript>
</doc>
