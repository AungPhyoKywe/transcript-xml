<doc>
<docinfo>
<docno>02-10-08.xml</docno>
<pdf>02-10-08.pdf</pdf>
<term value='02'>ဒုတိယအကြိမ်</term>
<session value='10' />
<sittingday value='08' />
<legislature value='upper'>အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး အဋ္ဌမနေ့မှတ်တမ်း</title>
<date value='30-11-2018'>၁၃၈၀ ပြည့်နှစ်၊ တန်ဆောင်မုန်းလပြည့်ကျော် ၈ ရက် (၂၀၁၈ ခုနှစ်၊ နိုဝင်ဘာလ ၃၀ ရက်)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် ဒသမပုံမှန်အစည်းအဝေး အဋ္ဌမနေ့ အစီအစဉ်ကို ၁၀းဝဝ နာရီင်ကျင်းပ ပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type='mc'>အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန် အစည်းအဝေးရဲ့ အဋ္ဌမနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type='speaker'>အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း </title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် အမျိုးသားလွှတ်တော် ဒသမပုံမှန်အစည်းအဝေး အဋ္ဌမနေ့မှာ လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၉၄)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း ရဲ့ (၈၆.၆၁)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေးအထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေးရဲ့ အဋ္ဌမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော် ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ်(၄)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id='1229'>စောမှာဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး အဋ္ဌမနေ့ ၃၀-၁၁-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိတဲ့ အမျိုးသားလွှတ်တော် ကိုယ်စားလှယ်များရဲ့ ကိုယ်စား ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော်၊ လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်တော် စောမှားဖောင်ကွာ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ အမျိုးသားလွှတ်တော်ကိုယ်စားလှယ် များမှာ ဦးစိုင်းဝင်းလှိုင်းခမ်း၊ ရှမ်းပြည်နယ် မဲဆန္ဒနယ်အမှတ်(၃)၊ ကိုယ်တိုင်ဆောင်ရွက်ရန်၊ ဦးမင်းဦး၊ ပဲခူးတိုင်းဒေသကြီး မဲဆန္ဒနယ်အမှတ်(၆)၊ မြေစစ်အစည်းအဝေး။ ဦးစိုးသိန်း၊ ကယားပြည်နယ် မဲဆန္ဒနယ် အမှတ်(၉)၊ ကိုယ်တိုင်ဆောင်ရွက်ရန်။ ဦးကျော်တုတ်၊ မန္တလေးတိုင်းဒေသကြီး မဲဆန္ဒနယ်အမှတ်(၇)၊ ဒေသဖွံ့ဖြိုးရေးဆောင်ရွက်ရန်။ ဒေါ်မေသန်းနွဲ့၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၁)၊ ကိုယ်တိုင်ဆောင်ရွက်ရန်။ ဒေါက်တာဝင်းမြင့်ချစ်၊ ပဲခူးတိုင်းဒေသကြီး မဲဆန္ဒနယ်အမှတ်(၈)၊ ငြိမ်းချမ်းရေး တွဲလက်များ ဧရာဝတီထပ်ဆင့်ပွား အစီအစဉ်တက်ရောက်ရန်၊ နော်ခရစ္စထွန်း(ခ)ဒေါက်တာအာကာမိုး၊ ကရင်ပြည်နယ် မဲဆန္ဒနယ်အမှတ်(၇)၊ ဒေသဖွံ့ဖြိုးရေးလုပ်ငန်းဆောင်ရွက်ရန်။ ဦးသိန်းလွင်၊ ကချင် ပြည်နယ် မဲဆန္ဒနယ်အမှတ်(၁၀)၊ အမျိုးသားညွှန်းကိန်းမူဘောင်လုပ်ငန်းအဖွဲ့ အစည်းအဝေးတက်ရောက် ရန်။ ဦးစိုင်းလုံစံခတ်၊ ရှမ်းပြည်နယ် မဲဆန္ဒနယ်အမှတ်(၇)၊ ဆေးရုံတက်ရောက်ကုသရန်။ ဦးညီစိန်၊ ရှမ်း ပြည်နယ် မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဦးမိုင်းအုဏ်းခိုင်၊ ရှမ်းပြည်နယ် မဲဆန္ဒနယ် အမှတ်(၁၀)၊ ကိုယ်တိုင်ဆောင်ရွက်ရန်။ ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)၊ ကျန်းမာ ရေး။ ဦးစိုးဝင်း၊ ရခိုင်ပြည်နယ် မဲဆန္ဒနယ်အမှတ်(၁၂)၊ မြေစစ်ကိစ္စဆောင်ရွက်ရန်။ ဦးမောင်မောင်ဆွေ၊ မန္တလေးတိုင်းဒေသကြီး မဲဆန္ဒနယ်အမှတ်(၉)၊ နေပြည်တော် လယ်စစ်အစည်းအဝေး။ ဦးကျော်မြင့်ဦး၊ မန္တလေးတိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း။ နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်တို့ ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြု ထားသူ(၁၄)ဦးနှင့် ယနေ့ ခွင့်ပန်ကြားသူ (၁၆)ဦးဖြစ်ပြီး စုစုပေါင်း ခွင့်ပန်ကြားသူ(၃၀)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို အမျိုးသားလွှတ်တော် ဥက္ကဋ္ဌကြီးမှ တစ်ဆင့် လွှတ်တော်သို့ လေးစားစွာ တင်ပြ ပန်ကြားအပ်ပါတယ်ခင်ဗျား။</speech>
<speech type='speaker'>ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး အဋ္ဌမနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၁၄)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၁၆)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြု ထားသူ(၃၀) ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type='speaker'>လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value = 'QA'>
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ဖြေကြားခြင်း</title>
<speech type='speaker'>အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ်ခြောက်ဦး မေးမြန်းတဲ့ မေးခွန်းများဟာ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်း များ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ချင်းပြည်နယ်၊ ပလက်ဝမြို့၊ သစ်တောဦးစီးဌာနတွင် တာဝန်ထမ်းဆောင်လျက်ရှိသော အရာထမ်း၊ အမှုထမ်းများ နေထိုင်ရန် ဝန်ထမ်းအိမ်ရာ အဆောင်သစ် (၆၀ x ၃၀)ပေ နှစ်ထပ်ဆောင် တစ်ဆောင်နှင့် မြို့နယ်ဦးစီးအရာရှိနေအိမ် (၄၀ x ၃၀)ပေ တစ်လုံးတို့ ကို ၂၀၁၉-၂၀၂၀ ဘဏ္ဍာရေးနှစ်တွင် ဆောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ပထမဦးစွာ ချင်းပြည်နယ် မဲဆန္ဒနယ်အမှတ်(၁၁)မှ ဦးဝှေ့တင်း က ချင်း ပြည်နယ်၊ ပလက်ဝမြို့၊ သစ်တောဦးစီးဌာနတွင် တာဝန်ထမ်းဆောင်လျက်ရှိသော အရာထမ်း၊ အမှု ထမ်းများ နေထိုင်ရန် ဝန်ထမ်းအိမ်ရာ အဆောင်သစ် (၆၀ x ၃၀)ပေ နှစ်ထပ်ဆောင် တစ်ဆောင်နှင့် မြို့နယ်ဦးစီးအရာရှိနေအိမ် (၄၀ x ၃၀)ပေ တစ်လုံးတို့ကို ၂၀၁၉-၂၀၂၀ ဘဏ္ဍာရေးနှစ်တွင် ဆောက်လုပ်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1239'>ဦးတင်း၊ ချင်းပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီး၊ ဒုတိယဝန်ကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်း ဆက်သပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဦးဝှေ့တင်း ဖြစ်ပါတယ်။ လွှတ်တော်ဥက္ကဋ္ဌကြီးခင်ဗျား။ ကျွန်တော့် မဲဆန္ဒနယ်မြေဖြစ်သော ပလက်ဝမြို့ သည် ဧရိယာစတုရန်းမိုင်ပေါင်း (၃၀၂၇)ကျော်ကျယ်ဝန်းသော နယ်မြေတစ်ခုဖြစ်ပါတယ်။ ချင်းပြည်နယ်၏ မြို့နယ်များထဲတွင် လူဦးရေအများဆုံး နေထိုင်သည့်မြို့နယ် ဖြစ်သည့်အပြင် လမ်းပန်း ဆက်သွယ်ရေး အခက်အခဲဆုံးဒေသတစ်ခုလည်း ဖြစ်ပါတယ်။ မြို့ပေါ်တွင် (၄)ရပ်ကွက်ရှိပြီး အဆိုပါ သစ်တောဦးစီးဌာနရုံးသည် လူဦးရေများပြားစွာ နေထိုင်သော ရပ်ကွက်တွင် တည်ရှိပါတယ်။ လက်ရှိ သစ်တောဝန်ထမ်းဦးရေမှာ (၂၆)ဦး ရှိပါတယ်။ ဖွဲ့စည်းပုံအရ (၄၆)ဦး ရှိရမှာဖြစ်ပါတယ်။ အဆိုပါ သစ်တောဦးစီးဌာနတွင် ဝန်ထမ်းအိမ်ရာ(၅)ဆောင်ရှိပြီး (၄)ဆောင်မှာ ဟောင်းနွမ်းလျက်ရှိနေပါတယ်။ ဥက္ကဋ္ဌကြီးခင်ဗျား။ ကျွန်တော့်ကို Power Point ဖြင့် တင်ပြခွင့်ပြုပါရန် ခွင့်တောင်းခံ အပ်ပါတယ်ခင်ဗျား။ ဒါကတော့ ပလက်ဝသစ်တောဝန်ထမ်းအိမ်ရာ အဆောင်(၁) ဖြစ်ပါတယ်။ ဒါကတော့ အဆောင်(၂) ဖြစ်ပါတယ်။ ဒါကတော့ အဆောင်(၃) ဖြစ်ပါတယ်။ ဒါကတော့ သစ်တောဦးစီး အရာရှိနေထိုင်တဲ့အိမ် ဖြစ်ပါတယ်။ ကျေးဇူးတင်ပါတယ်။ ၎င်းအဆောက်အအုံများ၏ သက်တမ်းမှာ နှစ်(၃၀) ဝန်းကျင်ခန့် ရှိနေပြီဖြစ်ကြောင်း သိရှိရပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ ပလက်ဝမြို့နယ်သည် နယ်မြေကျယ်ဝန်း လှသည့်အပြင် သဘာဝပတ်ဝန်းကျင် အခြေအနေမှာ သစ်တောဖုံးလွှမ်းမှု (၂၅.၃)ရာခိုင်နှုန်း ကြိုးဝိုင်း သစ်တောဖုံးလွှမ်းမှု(၇.၇၃)ရာခိုင်နှုန်း၊ ကြိုးပြင်ကာကွယ်တောဖုံးလွှမ်းမှု (၈၄.၉၂) ရာခိုင်နှုန်းရှိပြီး ဝန်ထမ်းများ မိမိတို့တာဝန်ကို အလေးထားဆောင်ရွက်လျက်ရှိကြောင်း မြင်တွေ့ရပါတယ်။ တိုင်းပြည် တာဝန်ကို ထမ်းဆောင်လျက်ရှိသော သစ်တောဝန်ထမ်းမိသားစုများသည် အထူးသဖြင့် မိုးရာသီတွင် ခေါင်မိုး မိုးယိုခြင်း၊ ကြမ်းခင်းများ နိမ့်ကျခြင်း၊ နံရံအကာအရံများ ဆွေးမြည့်ခြင်း၊ သွပ်မိုးများ လန်ထွက်ခြင်းစသည့် ဖြစ်စဉ်များကြားတွင် နေထိုင်ခဲ့ရခြင်းကြောင့် ကျွန်တော့်အနေဖြင့် လွှတ်တော်သို့ တင်ပြရခြင်းဖြစ်ပါတယ်။ သို့ဖြစ်ပါ၍ ချင်းပြည်နယ်၊ ပလက်ဝမြို့၊ သစ်တောဦးစီးဌာနတွင် တာဝန်ထမ်းဆောင်လျက် ရှိသော အရာထမ်း၊ အမှုထမ်းများ နေထိုင်ရန် ဝန်ထမ်းအိမ်ရာ အဆောင်သစ် (၆၀ x ၃၀)ပေ နှစ်ထပ်ဆောင် တစ်ခုတည်ဆောက်ပေးရန် နှင့် မြို့နယ်ဦးစီးအရာရှိနေအိမ် (၄၀ x ၃၀)ပေ တစ်ခုတို့ကို ၂၀၁၉-၂၀၂၀ ဘဏ္ဍာရေးနှစ်တွင် ဆောက်လုပ်ပေးရန် အစီအစဉ် ရှိ/မရှိ သိရှိလိုပါကြောင်း လွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာဝန်ကြီးဌာနသို့ မေးမြန်းတင်ပြအပ်ပါတယ်။ ကျေးဇူးတင်ပါတယ်ခင်ဗျား။ ပလက်ဝမြို့၊ သစ်တောဝန်ထမ်းအိမ်ရာ(၂) မြင်ကွင်းပုံ (ဋ) ပလက်ဝမြို့၊ သစ်တောအရာရှိနေအိမ်မြင်ကွင်းပုံ (ဋ-၁) ပလက်ဝမြို့၊ သစ်တောဝန်ထမ်းအိမ်ရာ မြင်ကွင်းပုံ (ဋ-၂)</speech>
<title>ရှမ်းပြည်နယ်၊ “ဝ” ကိုယ်ပိုင်အုပ်ချုပ်ခွင့်ရတိုင်း၊ ဟိုပန်မြို့နယ်၊ ဖာခါးသစ်တောကြိုးဝိုင်းနှင့် စပ်လျဉ်း၍ သိရှိလိုသည့်မေးခွန်း</title>
<speech type='speaker'>ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၁၂)မှ ဦးစိုင်းစံအောင် က ရှမ်းပြည်နယ်၊ “ဝ” ကိုယ်ပိုင်အုပ်ချုပ်ခွင့်ရတိုင်း၊ ဟိုပန်မြို့နယ်၊ ဖာခါးသစ်တောကြိုးဝိုင်းနှင့် စပ်လျဉ်း၍ သိရှိလိုတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1336'>ဦးစိုင်းစံအောင်၊ ရှမ်းပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဒုတိယဝန်ကြီးများ အားလုံး ကျန်းမာရွှင်လန်းကြပါစေကြောင်း နှုတ်ခွန်းဆက်သအပ်ပါတယ်။ ကျွန်တော်ကတော့ “ဝ” ကိုယ်ပိုင်အုပ်ချုပ်ခွင့်ရတိုင်း၊ ရှမ်းပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးစိုင်းစံအောင် ဖြစ်ပါတယ်။ ကျွန်တော်၏မြို့နယ်မှ မြို့မိမြို့ဖများနှင့် မဲဆန္ဒရှင်များ၏ တင်ပြ ဆွေးနွေးချက်အရ ဤဖာခါးကြိုးဝိုင်းတောနှင့် စပ်လျဉ်းသည့်မေးခွန်းကို တင်ပြမေးမြန်းရခြင်း ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပြည်ထောင်စုသမ္မတ မြန်မာနိုင်ငံတော်အစိုးရ သစ်တောဝန်ကြီးဌာန၊ ဝန်ကြီးသည် ၁၉၉၂ ခုနှစ်၊ မြန်မာနိုင်ငံ သစ်တောဥပဒေ ပုဒ်မခွဲ(က)အရ အပ်နှင်းထားသော လုပ်ပိုင်ခွင့်များကို ကျင့်သုံး၍ ရှမ်းပြည်နယ် မြောက်ပိုင်း ဟိုပန် မြို့နယ်တွင် ဧရိယာအကျယ်အဝန်း (၁၈၁၁၆)ဧကရှိသော ခါးကြိုးဝိုင်းသစ်တောကို ဖွဲ့စည်း တည်ထောင်လိုက်ကြောင်း ၉-၁-၂၀၀၂ ရက်စွဲဖြင့် ကြေညာခဲ့ပါတယ်။ ဖာခါးဟူသော ကြိုးဝိုင်းအမည် သည် မည်သည်ကို အစွဲပြု၍ ခေါ်တွင်ခဲ့ကြောင်း မသိရှိရပါ။ ကျွန်တော်တို့အနေနဲ့ကတော့ ဖဟာ ကျေးရွာအမည်ကို တစ်ဆက်တစ်စပ်တည်းအတိုင်း အသံထွက်ဖတ်၍ ဖာခါး ဟူသော လွဲမှားသည့် အသံထွက်ကို သုံးစွဲထားသည်ဟု ထင်မြင်ယူဆမိပါတယ်။ ကြိုးဝိုင်းအတွင်းရှိ ကျေးရွာအုပ်စုသည် ပြည်ထဲရေးအမည်ပေါက် ရွာများဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ဖာခါးကြိုးဝိုင်းတော၏ နယ်နိမိတ်ကို သတ်မှတ်ခဲ့ရာတွင်လည်း ကျေးရွာအုပ်စု(၅)အုပ်စု၊ ကျေးရွာ(၄၇)ရွာ၊ အိမ်ခြေ(၇၅၆)လုံး၊ ရွာမြေ(၂၇၀.၅)ဧကနှင့် ယာမြေ(၂၀၉၃)ဧကကို ထည့်သွင်းဖွဲ့စည်းခဲ့ပါတယ်။ ထို့ကြောင့် မိဘဘိုးဘွား လက်ထက်ကတည်းက နေထိုင်လာခဲ့သော ကျေးရွာများအပြင် ရပ်ကွက်(၃)ရပ်ကွက်၏ ဧရိယာအချို့ လည်း ကြိုးဝိုင်းတောအတွင်း ကျရောက်ခဲ့ပါတယ်။ အမိန့်ကြော်ငြာစာ အပိုဒ် ၂ တားမြစ်ချက်များသည် လက်ရှိပြည်သူလူထု၏ နေထိုင်လုပ်ကိုင်စားသောက်နေရသောဘဝ ဆန့်ကျင်ဘက်ဖြစ်နေပါတယ်။ နေ့စဉ် ထွန်ယက်လုပ်ကိုင် စားသောက်နေရသော ပြည်သူလူထုမှာ ကြိုးဝိုင်းတော တားမြစ်ချက်များကို ဖောက်ပြန်နေသကဲ့သို့ ဖြစ်နေပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ အဆိုးဆုံးကတော့ အမိန့် ကြော်ငြာစာအပိုဒ် ၃(က)တွင် ဆိုင်ရာဆိုင်ခွင့်နှင့် အခွင့်အရေးများကို အမည်ဖြင့် ဖော်ပြသူများသာ ခံစားခွင့်ရှိပြီး ၎င်းတို့မှ ဆင်းသက်သူများနှင့် မသက်ဆိုင်စေရဆိုသော စည်းကမ်းချက်သည် မိသားစု အသီးသီးမှ မွေးဖွားကြီးပြင်းလာသည့် အနာဂတ်လူငယ်များ၏ ပိုင်ဆိုင်ဆက်ခံခွင့်ကို အပြီးအပိုင် ပိတ်သိမ်းထားသကဲ့သို့ ဖြစ်နေပါတယ်။ လယ်ယာဥယျာဉ်တိုးချဲ့ခြင်း၊ ရောင်းဝယ်လွှဲပြောင်းခြင်း၊ သစ်၊ ဝါးခုတ်ထွင်ခြင်းစသည့် တားမြစ်ချက်များသည်လည်း မျက်မှောက်အနေအထားနှင့် လုံးဝဆန့်ကျင်နေ ပါသဖြင့် လူထုတွေ့ဆုံပွဲတွင် ဤ ဖာခါးကြိုးဝိုင်းတောကို ပယ်ဖျက်ခွင့် တောင်းခံတင်ပြရန် လူထုမှ တင်ပြတောင်းဆိုခဲ့ခြင်း ဖြစ်ပါတယ်။ ထို့အပြင် ကျောက်တောင်၊ ဗြုန်းတောင်များ ပေါများပြီး အဖိုးတန် သစ်များ ပေါက်ရောက်မှု မရှိပါ။ ဥက္ကဋ္ဌကြီးခင်ဗျား။ Power Point ဖြင့် အနည်းငယ် တင်ပြခွင့် တောင်းခံအပ်ပါတယ်။ ဒါကတော့ ကျွန်တော်တို့ရဲ့ ဟိုပန်မြို့နယ် မြေပုံဖြစ်ပါတယ်။ ဒါကတော့ ကြိုးဝိုင်းပြ မြေပုံဖြစ်ပါတယ်။ ဒါကတော့ သစ်တောကြိုးဝိုင်းရဲ့ မြေပုံဖြစ်ပါတယ်။ နောက် ကျေးရွာများ တည်ရှိတဲ့ ပုံတွေဖြစ်ပါတယ်။ ဒါကတော့ အမိန့်ကြော်ငြာစာ စည်းကမ်းချက်များ ဖြစ်ပါတယ်။ အားလုံးကို ကျေးဇူးတင်ပါတယ်။ သို့ဖြစ်ပါ၍ နိုင်ငံတော်နှင့် နိုင်ငံသားများအတွက် အကျိုးစီးပွား မဖြစ်ထွန်းနိုင်သော ဤ သစ်တောကြိုးဝိုင်းကို ပယ်ဖျက်ပေးပါရန် တင်ပြရခြင်း ဖြစ်ပါတယ်။ ဒေသခံ တိုင်းရင်းသားများ အနေဖြင့် ယခုလို အာမခံချက်ကင်းမဲ့ပြီး စိုးရိမ်ကြောင့်ကြမှုများစွာဖြင့် ရှင်သန်နေထိုင်ကြရသဖြင့် အောက်ပါမေးခွန်းကို အမျိုးသားလွှတ်တော် ဥက္ကဋ္ဌကြီးမှတစ်ဆင့် တင်ပြမေးမြန်းအပ်ပါတယ်။ (၁) မည်သည်ကို အစွဲပြု၍ ဖာခါးကြိုးဝိုင်းဟု ခေါ်တွင်စေသနည်း။ ဖာခါးကြိုးဝိုင်းသစ်တောနှင့် စပ်လျဉ်းသည့် ထိန်းသိမ်းစောင့်ရှောက်မှုများ ဆောင်နေပါသလား။ ကြိုးဝိုင်းတောအတွင်းရှိ ကျေးရွာများနှင့် သစ်တောပေါက်ရောက်မှု ပြပုံ(ဌ-၂) -- မန်အုံပါ လောင်ရန်တို့</speech>
<speech type='speaker'>ွားပါပြီ။</speech>
<title>ရခိုင်ပြည်နယ်၊ ကျောက်ဖြူမြို့နယ်၊ သံဇစ်မြစ်အတွင်းဖြစ်ပေါ်နေသော ရေထုညစ်ညမ်း အရောင် ပြောင်းလဲမှုကိစ္စကြောင့် ဒေသခံပြည်သူလူထု၏ စိုးရိမ်မှုများမှာ တစ်စတစ်စ မြင့်မားလာကာ ဒေသတွင်း ပြည်သူများ၏ လူမှုစီးပွားဘဝ ထိခိုက်မှုများရှိလာနေသည့် သတင်းများ ထွက်ပေါ်နေသောကြောင့် သက်ဆိုင်ရာအစိုးရ၊ ဝန်ကြီးဌာနနှင့် အစိုးရအဖွဲ့အစည်းများအနေဖြင့် မည်သို့ တုံ့ပြန်ဆောင်ရွက်မည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၁၁)မှ ဒေါ်ထုမေ က ရခိုင် ပြည်နယ်၊ ကျောက်ဖြူမြို့နယ်၊ သံဇစ်မြစ်အတွင်းဖြစ်ပေါ်နေသော ရေထုညစ်ညမ်း အရောင်ပြောင်းလဲမှု ကိစ္စကြောင့် ဒေသခံပြည်သူလူထု၏ စိုးရိမ်မှုများမှာ တစ်စတစ်စမြင့်မားလာကာ ဒေသတွင်း ပြည်သူ များ၏ လူမှုစီးပွားဘဝထိခိုက်မှုများရှိလာနေသည့် သတင်းများထွက်ပေါ်နေသောကြောင့် သက်ဆိုင်ရာ အစိုးရ၊ ဝန်ကြီးဌာနနှင့် အစိုးရအဖွဲ့အစည်းများအနေဖြင့် မည်သို့တုံ့ပြန်ဆောင်ရွက်မည်ကို သိရှိလိုခြင်း နဲ့ စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1316'>ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)</mp>လေးစားရတဲ့ အမျိုးသားလွှတ်တော် ဥက္ကဋ္ဌကြီးနှင့်တကွ အားလုံး မင်္ဂလာပါ။ ဥက္ကဋ္ဌကြီးရှင် ကျွန်မ၏ မေးခွန်းအား Power Point ဖြင့် တင်ပြခွင့်ပြုပါရန် လေးစားစွာ ခွင့်တောင်းခံအပ်ပါတယ်။ ကျွန်မရဲ့ မေးခွန်းဟာ သြဂုတ်လ ၃၁ ရက် နေ့ကစပြီးတော့ ပို့ပေးထားတဲ့အတွက်ကြောင့်မို့လို့ အခုဆိုရင် (၃)လ တင်းတင်းပြည့်တဲ့ ရက်မှာမှ ဒီ မေးခွန်းဖြေကြားဖို့ ဖြစ်လာခဲ့ပါတယ်။ ဒါ့အပြင် နိုဝင်ဘာလ ၁၂ ရက်နေ့က ကျောက်ဖြူ ပြည်သူ့လွှတ်တော်ကိုယ်စားလှယ် ဦးဘရှင် ကလည်း ဒီ မေးခွန်းနဲ့ နီးစပ်တဲ့ မေးခွန်းတစ်ခုကိုပဲ သူရဲ့ မဲဆန္ဒနယ်မှာ ဖြစ်ပေါ်ခဲ့တာနဲ့ ပတ်သက်ပြီးတော့ ဝန်ကြီးဌာနမှ အကျယ်တဝင့် ဖြေကြားချက်ကို လေ့လာတွေ့ရှိခဲ့ရတယ်။ ဒါပေမဲ့ အဓိက အရေးကြီးတဲ့ ရေထုညစ်ညမ်းမှုရဲ့ ပြောင်းလဲမှု အဓိကအဖြေကို တိတိကျကျ မတွေ့ရတာက တစ်ကြောင်း၊ ကျွန်မရဲ့ မဲဆန္ဒနယ်ဖြစ်တဲ့ အမ်းမြို့နယ်နဲ့ ဆက်စပ်ပြီးတော့မှ ပြည်သူတွေ စိုးရိမ်နေတဲ့ ကိစ္စတွေ ထပ်ဆင့်ဖြစ်ပေါ်နေတာနဲ့ ပတ်သက်ပြီးတော့ ဒီမေးခွန်းကို မေးမြန်းရခြင်း ဖြစ်ပါတယ်။ ဒီမေးခွန်းဖြစ်ပေါ်လာရတဲ့ အကြောင်းအရင်းကတော့ ကျောက်ဖြူမြို့နယ်၊ မဒေးကျွန်းက နေပြီးတော့ သံဇစ်မြစ်ရေဟာ ဇူလိုင်လ ၂၆ ရက်ပတ်ဝန်းကျင်မှာ ပြောင်းလဲပြီးတော့ ဒါကို ဒေသခံတွေ သတိထားမိခဲ့ပါတယ်။ ဒီ ရေထုညစ်ညမ်းမှုရှိတာ ဖြစ်တဲ့အတွက်ကြောင့်မို့လို့ ဇူလိုင်လ ၃၁ ရက်နေ့မှာ နေပြီးတော့ ရေနမူနာ (၄)နေရာကယူပြီးတော့ ရန်ကုန်မြို့မှာရှိတဲ့ စိမ်းလန်းအမိမြေကို ပို့ပေးခဲ့ပါတယ်။ အဲဒီမှာ Ecological Laboratory ကနေပြီးတော့ ဓာတ်ခွဲစမ်းသပ်ခဲ့တယ်။ အလားတူပဲ Occupational and Environmental Health Laboratory ocups: 06209€8: 220 စမ်းသပ်မှုတွေ ပြုလုပ်ခဲ့ပါတယ်။ ဒါနဲ့ပတ်သက်ပြီး ကျွန်မတို့ လေ့လာတွေ့ရှိချက်တွေ တကယ်ဒေသခံ ပြည်သူတွေက စိုးရိမ်ပြီးတော့ သူတို့ အပူတပြင်းပဲ ဒီကိစ္စကို ဖြေရှင်းဖို့ ကြိုးစားကြပါတယ်။ ဒီမှာ ပညာရှင်တွေရဲ့ ရလဒ်တွေ ထွက်ပေါ်ခဲ့ပါတယ်။ အထူးသဖြင့် သူတို့မှတ်ချက်ပေးတာကတော့ သံဇစ် မြစ်ရေကို စမ်းသပ်ကြည့်ရာမှာတော့ ရေထုညစ်ညမ်းမှုအရမ်း မြင့်မားနေတယ်။ လူနဲ့ ရေသတ္တဝါတွေ အန္တရာယ်ရှိနိုင်တဲ့ စံနှုန်းသတ်မှတ်ချက်ထက် ကျော်နေတယ်ဆိုပြီးတော့ ပညာရှင်တွေက (၁၆)မျိုးနဲ့ သုံးသပ်မှုမှာ သူတို့ဒါတွေဖော်ပြခဲ့ပါတယ်။ ဒါနဲ့ပတ်သက်ပြီးတော့ ကျောက်ဖြူမြို့ လူမှုအဖွဲ့အစည်းမှ ကျွန်မကို ပေးပို့ထားတဲ့ အချက်အလက်လေးတချို့ကို ပြပေးပါ။ ဒါက Ecological Laboratory မှာ (၁၆)မျိုးကို စမ်းသပ်ခဲ့တဲ့ အထောက်အထားတွေပဲ ဖြစ်ပါတယ်။ နောက်တစ်ခု ဒါကတော့ (၁၆)ခုပါတဲ့ အစိတ်အပိုင်းပါ။ နောက်တစ်ခု ဒါကတော့ Occupational and Environmental Health Laboratory 03 od:wddo quicos ဖြစ်ပါတယ်။ နောက်တစ်ခု ပြောင်းပေးပါ။ ဆက်လက်ပြီးတော့ ပညာရှင်တွေရဲ့ ပြောကြားချက်မှာ ဘာပါသလဲဆိုလို့ရှိရင် လိုအပ်လာလို့ရှိရင် Hydrocarbon Test ပါ ဆက်လက်လုပ်ဆောင်သင့်တယ် ဆိုပြီးတော့ သူတို့တွေက မှတ်ချက်ပြုပါတယ်။ ဒါနဲ့ပတ်သက်လို့ ကျွန်မတို့ လေ့လာကြည့်လိုက်တဲ့အခါမှာ ကျွန်မရဲ့ မြို့နယ်ဖြစ်တဲ့ အမ်းမြို့နယ်အထိ ဒါတွေ ပျံ့နှံ့လာပါတယ်။ အထူးသဖြင့် ကျွန်မရဲ့ ပြည်သူလူထုတွေကနေပြီးတော့ ဒီ ကဏန်းမွေးမြူရေးနှင့် ရေလုပ်ငန်းတွေနဲ့ အသက်မွေးဝမ်းကျောင်းမှုတွေပြု ကြပါတယ်။ သူတို့ မီဒီယာ တွေမှာလည်း အင်တာဗျူးကြတယ်။ သူတို့ရဲ့ နေ့စဉ်ဝင်ငွေဘဝကို ထိခိုက်တယ်။ ဒါကြောင့်မို့လို့ လူမှုဘဝထိခိုက်တယ်ဆိုပြီးတော့ ကျွန်မတို့ကနေပြီးတော့ ဒါပြောပြရခြင်း ဖြစ်ပါတယ်။ အထူးသဖြင့် ဒီနေရာဟာ ကျွန်မရဲ့ အမ်းမြို့နယ် အပါအဝင် ကျောက်ဖြူမြို့ကနေပြီးတော့ ဆက်စပ်တဲ့နေရာတွေမှာ ရေနံတင်သင်္ဘောကြီးတွေ ဝင်ထွက်သွားလာနေတဲ့နေရာဖြစ်တယ်။ အထူးသဖြင့်တော့ China ရဲ့ investment ကြီးမားတဲ့နေရာ ဖြစ်တယ်။ ဒါနဲ့ပတ်သက်ပြီးတော့ ပြည်သူလူထုက အမြဲတမ်း စိုးရိမ်မကင်းဖြစ်မိတဲ့ အခြေအနေမြင့်မားလျက်ရှိပါတယ်။ အထူးသဖြင့် အခုလို သဘာဝပတ်ဝန်းကျင်နဲ့ ပတ်သက်လာတဲ့ ရေထုညစ်ညမ်းပြီးတော့ ဘာကြောင့် ဖြစ်ပေါ်ရသလဲဆိုတာကို သက်ဆိုင်ရာက ုတ်ပြန်နိုင်တဲ့အခါမှာ ပိုပြီးတော့ ကျွန်မတို့ စိုးရိမ်ကြပါတယ်။ သြဂုတ်လ ၁၃ ရက်နေ့မှာတော့ လျှပ်စစ်နှင့်စွမ်းအင်ဝန်ကြီးဌာနမှနေပြီးတော့ သတင်းစာရှင်းလင်းပွဲနဲ့ပတ်သက်ပြီးတော့ ပြည်သူ့မျှော်မှန်းချက်တွေ ဝန်ကြီးဌာနရဲ့ ဖြေရှင်းချက်တွေမှာ ဘာတစ်ခုမှ ပါလာတာကို မတွေ့ရဘူး။ ဒါကြောင့်မို့လို့ ပြည်သူလူထုသည် ဆက်လက်စိုးရိမ်ဆဲ ဖြစ်ပါတယ်။ ဝန်ကြီး နိုဝင်ဘာလ ၁၂ ရက်နေ့က ပြည်သူ့လွှတ်တော်မှာ ဖြေကြားတာတော့ ကျွန်မတို့ တချို့ အချက်အလက်တွေသည် ပြည်သူတွေကို အတိုင်းအတာတစ်ခုအထိ ဖြေလျှော့စေပါတယ်။ ဒါပေမဲ့ အဲဒီမှာ ဝန်ကြီးဖြေတဲ့အထဲမှာပါတာ တစ်ခုရှိပါတယ်။ အဲဒါ ပြည်သူတွေ ရေတိုရေရှည်မှာ ဆောင်ရွက်ရမယ့် အခြေအနေနဲ့ ပြည်သူလူထုနဲ့ ပူးပေါင်းဆောင်ရွက်ရမယ့် အခြေအနေဆိုပြီးတော့ ဖော်ပြပါတယ်။ ကျွန်မရဲ့ အမ်းမြို့နယ်မှာနေပြီးတော့ တက်ကြွတဲ့လူငယ်တစ်ဦးကို ဂုံးများသေနေတာနဲ့ ပတ်သက်ပြီးတော့ သူလူမှုကွန်ရက်ထဲမှာ တက်ကြွစွာတင်ခဲ့ပေမယ့် တကယ်တမ်း ပြည်သူလူထုနဲ့ ပူးပေါင်းဆောင်ရွက်မယ့်အစား တက်ကြွတဲ့နိုင်ငံသားကို သက်ဆိုင်ရာကနေပြီးတော့ ပြည်နယ်အဆင့်က တရားစွဲဆိုမှုတွေ၊ အမှုဖွင့်မှုတွေလုပ်ခဲ့တဲ့အတွက်ကြောင့်မို့လို့ ဒါကို ပိုပြီးတော့ ပြည်သူတွေအနေနဲ့ ဒါကို သူတို့ စိုးရိမ်မကင်းဖြစ်မိပါတယ်။ ကျွန်မတို့ ၂၀၁၃ ခုနှစ်မှာလည်း သဘာဝဘေးအန္တရာယ်စီမံခန့်ခွဲမှုဆိုင်ရာ ဥပဒေပုဒ်မတွေ မှာလည်း ပြည်သူအတွက် အသက်အိုးအိမ်စည်းစိမ်တွေ ထိခိုက်လာပြီဆိုလို့ရှိရင် ဘယ်လိုကာကွယ် တားဆီးရမယ်ဆိုတာကို ပြထားပါတယ်။ ဒါကြောင့်မို့လို့ အမျိုးသားလွှတ်တော် ဥက္ကဋ္ဌကြီးမှတစ်ဆင့် ဒီမေးခွန်းကို မေးမြန်းရခြင်းဖြစ်ပါတယ်။ ကျေးဇူးတင်ပါတယ်ရှင်။</speech>
<title>ရခိုင်ပြည်နယ်၊ မြောက်ဦးမြို့နယ်ရှိ လင်းမြွေတောင်တန်းကြီးကို လုံးဝပျက်စီးဆုံးရှုံး သွားစေနိုင်သည့် ကျောက်မိုင်းခွဲကာ ကျောက်ထုတ်လုပ်နေမှုကို သက်ဆိုင်ရာမှ ရပ်တန့်စေပြီး နောင်တွင်လည်း ဤနေရာကို ကျောက်ထုတ်လုပ်ခြင်းမှ တားမြစ်ထားသော နယ်မြေအဖြစ် သတ်မှတ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၄)မှ ဦးကျော်ကျော် က ရခိုင်ပြည်နယ်၊ မြောက်ဦးမြို့နယ်ရှိ လင်းမြွေတောင်တန်းကြီးကို လုံးဝပျက်စီးဆုံးရှုံး သွားစေနိုင်သည့် ကျောက်မိုင်းခွဲကာ ကျောက်ထုတ်လုပ်နေမှုကို သက်ဆိုင်ရာမှ ရပ်တန့်စေပြီး နောင်တွင်လည်း ဤနေရာကို ကျောက်ထုတ်လုပ်ခြင်းမှ တားမြစ်ထားသော နယ်မြေအဖြစ် သတ်မှတ်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id='122'>ဦးကျော်ကျော်၊ ရခိုင်ပြည်နယ် မဲဆန္ဒနယ်အမှတ်(၄)</mp>အားလုံးကို မင်္ဂလာပါလို့ နှုတ်ဆက်ပါတယ်။ ဥက္ကဋ္ဌကြီးခင်ဗျား။ ကျွန်တော်မေးထားတဲ့ မေးခွန်းနဲ့ပတ်သက်လို့ ရှင်းလင်းတင်ပြ ပေးပါမယ်။ ရခိုင်ပြည်နယ်၊ မြောက်ဦးမြို့နယ်မှာရှိတဲ့ လင်းမြွေတောင်တန်းဟာ မြို့ရဲ့အနောက်မြောက်ဘက် (၁၃)မိုင်ကွာဝေးပြီး ရန်ကုန်-စစ်တွေကားလမ်းအရှေ့ဘက်မှာတည်ရှိပါတယ်။ ဒီလင်းမြွေတောင်တန်းကြီးဟာ မြောက်မှတောင်သို့ (၄)မိုင်ခန့်ရှည်လျားပြီး ဓညဝတီမြို့ဟောင်းနှင့် ဝေသာလီမြို့ဟောင်းတို့ကြားမှာ တည်ရှိနေတာကြောင့် သမိုင်းဝင်ရှေးဟောင်း ယဉ်ကျေးမှုအမွေအနှစ်ဇုန်နယ်မြေထဲမှာ ပါဝင်နေပါတယ်။ ဒီတောင်တန်းမှာ ဘုရားစေတီပုထိုးတွေရှိခဲ့ပါတယ်။ သို့သော်လည်း သိုက်ဆရာတွေ သိုက်တူးခဲ့လို့ ပျက်စီးသွားတာကြာခဲ့ပါပြီ။ အခုဆိုရင် တောင်ဦးမှာ စေတီတစ်ဆူနဲ့ ဘုရားတစ်ဆူပဲ ကျန်ပါတော့တယ်။ မြောက်ဦးကို ယူနက်စကိုအသိအမှတ်ပြု သမိုင်းဝင် ရှေးဟောင်းယဉ်ကျေးမှု ကမ္ဘာ့အမွေအနှစ် စာရင်းဝင်ဖြစ်ရေး စူးစမ်းနေကြပါတယ်။ နိုင်ငံတကာပညာရှင်အဖွဲ့တို့ကလည်း ဓညဝတီ၊ ဝေသာလီ မြောက်ဦးကြားမှာရှိတဲ့ နေရာများကို ရှေးဟောင်းယဉ်ကျေးမှု အမွေအနှစ် ကာကွယ်ဇုန် Protected Zone အဖြစ် သတ်မှတ်ရန် အကြံပြု ထားတာများလည်း ရှိပါတယ်။ ယခင်နှစ်များစွာက ဒီတောင်တန်းဟာ သစ်ပင်ကြီးများနဲ့ စိမ်းလန်းစိုပြည်လှပတဲ့ သဘာဝ ပတ်ဝန်းကျင်ကောင်းတစ်ခု ဖြစ်ခဲ့ပါတယ်။ ယခုတော့ သစ်ပင်ငယ်လေးတွေနဲ့ ချုံနွယ်များသာရှိတဲ့ အဆင့်သို့ရောက်ရှိတော့မည် ဖြစ်ပါတယ်။ ပြန်လည်ပြုစုပျိုးထောင်ရန် လိုအပ်နေပြီဖြစ်ပါတယ်။ ဒီလင်းမြွေတောင်တန်းကို လက်ရှိမှာ လုပ်ငန်းရှင် (၂၂) ဦးက ကျောက်မိုင်းလုပ်ကွက်တွေနဲ့ တရားမဝင် စည်းမဲ့ကမ်းမဲ့ လမ်းခင်းကျောက်ထုတ်လုပ်နေကြရာ ဧက(၄၀၀)ကျော်ခန့်ရှိတဲ့ တောင်တန်းကြီးမှာ ဧက (၁၀၀)ကျော်ခန့် ပျက်စီးဆုံးရှုံးသွားပြီ ဖြစ်ပါတယ်။ ပိတ်ပင်တားဆီးမှုမပြု ဘဲ ထားမည်ဆိုပါက မကြာမီ တောင်တန်းတစ်ခုလုံး ပျောက်ကွယ်သွားတော့မှာ ဖြစ်ပါတယ်။ ဒီလို တရားမဝင်မိုင်းခွဲပြီး ကျောက်ထုတ် လုပ်နေမှုများကို တောင်တန်းနဲ့အနီးဆုံးဖြစ်တဲ့ ထိပ်ဝပြင်ကျေးရွာမှ ရွာသူ၊ ရွာသားများက သက်ဆိုင်ရာ ပြည်နယ်အစိုးရနှင့် ဌာနဆိုင်ရာများ၊ ခရိုင်နှင့် မြို့နယ်အုပ်ချုပ်ရေးမှူးတို့အား အသိပေးတိုင်ကြားထား ပြီးလည်းဖြစ်ပါတယ်။ သို့သော်လည်း လုပ်ငန်းရှင်များကတော့ ကျောက်မိုင်းလုပ်ကွက်များကို ပုံမှန်မပျက် လုပ်ကိုင်နေကြတာကို တွေ့နေရပါတယ်လို့ ထိပ်ဝပြင်ကျေးရွာ အုပ်ချုပ်ရေးမှူးက ဆိုပါတယ်။ လမ်းခင်းကျောက်ဆိုတာကလည်း သဘာဝသယံဇာတတစ်မျိုးပင် ဖြစ်ပါတယ်။ မိုင်းခွဲ ကျောက်ထုတ်လုပ်မှုကြောင့် တောင်တန်း၊ တောတန်းများ ပျက်စီးသွားခြင်းဟာ သဘာဝအခြေခံများ ပျက်စီးသွားခြင်း ဖြစ်ပါတယ်။ ဒီ လင်းမြွေတောင်တန်းကို သဘာဝပတ်ဝန်းကျင်ရှုခင်းနှင့် ရှေးဟောင်း ဒါကြောင့် ကျောက်ထုတ်လုပ်ခြင်းများကို လုံးဝခွင့်မပြု သင့်ပါ။ သမိုင်းဝင်ရှေးဟောင်း ယဉ်ကျေးမှုဇုန်နဲ့ဝေးတဲ့ အခြားကျောက်ထုတ်လုပ်နိုင်တဲ့ တောင်တွေကိုသာ လုပ်ကွက်သတ်မှတ်ပြီး ပေးသင့်ပါတယ်။ သို့ဖြစ်ပါ၍ မြောက်ဦးမြို့နယ်ရှိ လင်းမြွေတောင်တန်းကြီးအား ကျောက်မိုင်းခွဲကာ ကျောက်ထုတ်လုပ်ငန်းများကို ရပ်တန့်စေပြီး နောင်တွင်လည်း ဤနေရာမှ ကျောက်ထုတ်လုပ်ခြင်းကို တားမြစ်ထားသော နယ်မြေအဖြစ် သတ်မှတ်ပေးပါရန် အစီအစဉ်ရှိ/မရှိကို လေးစားစွာနဲ့ မေးမြန်း အပ်ပါတယ်။ ပဲခူးတိုင်းဒေသကြီး၊ ကျောက်တံခါးမြို့နယ်၊ ပဲခူးရိုးမတောင်ခြေရှိ ကျေးရွာများဖြစ်သော ကင်မွန်းအင်း ကျေးရွာ၊ တိုက်ကြီးစုကျေးရွာ၊ ပုဂံကွဲကျေးရွာ၊ သစ်တောကြိုးဝိုင်း အမှတ်(၅၂)အကွက်ရှိ မြေဧရိယာ ဧက(၈၀)ခန့်ပေါ်တွင် လွန်ခဲ့သော ၂၀၀၈-၂၀၀၉ ခုနှစ် ကတည်းက တောင်သူ(၂၂)ဦးမှ ပုဂ္ဂလိက သစ်တောစိုက်ခင်းတည်ထောင်ရန် လျှောက်ထားခဲ့ရာ ခွင့်ပြုခဲ့သဖြင့် တောင်သူများသည် တောင်ယာ လုပ်ငန်း လုပ်ကိုင်ခြင်း၊ ကျွန်းပင်များနှင့် လျှော်ဖြူပင်များ စိုက်ပျိုးခြင်းများ လုပ်ကိုင်လာရာ နိုင်ငံတော်ကို တစ်ဧက(၈၀၀၀)ကျပ် ပေးသွင်းခဲ့ရခြင်းများရှိခဲ့ပြီး ယခုအခါ ကျေးရွာသုံး ထင်းစိုက်ခင်း ဧက(၁၅၀) ထဲတွင် ပါဝင်နေသည်ဟုဆိုကာ ဖယ်ရှားခိုင်းနေပါသဖြင့် တောင်သူအများစုမှာ များစွာမှ နစ်နာဆုံးရှုံးမှု များအား မည်ကဲ့သို့ ဆောင်ရွက်ပေးမည်ကို သိရှိလိုခြင်းနှင့် နစ်နာကြေးများပေးရန် အစီအစဉ် ရှိ/မရှိတို့နှင့် စပ်လျဉ်းသည့်မေးခွန်း ၅။</speech>
<speech type='speaker'>ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၄)မှ ဒေါ်စန်းစန်းမြင့် က ပဲခူးတိုင်းဒေသကြီး၊ ကျောက်တံခါးမြို့နယ်၊ ပဲခူးရိုးမတောင်ခြေရှိ ကျေးရွာများဖြစ်သော ကင်မွန်း အင်းကျေးရွာ၊ တိုက်ကြီးစုကျေးရွာ၊ ပုဂံကွဲကျေးရွာ၊ သစ်တောကြိုးဝိုင်း အမှတ်(၅၂)အကွက်ရှိ မြေ ဧရိယာ ဧက(၈၀)ခန့်ပေါ်တွင် လွန်ခဲ့သော ၂၀၀၈-၂၀၀၉ ခုနှစ် ကတည်းက တောင်သူ(၂၂)ဦးမှ ပုဂ္ဂလိက သစ်တောစိုက်ခင်းတည်ထောင်ရန် လျှောက်ထားခဲ့ရာ ခွင့်ပြုခဲ့သဖြင့် တောင်သူများသည် တောင်ယာလုပ်ငန်း လုပ်ကိုင်ခြင်း၊ ကျွန်းပင်များနှင့် လျှော်ဖြူပင်များ စိုက်ပျိုးခြင်းများ လုပ်ကိုင်လာရာ နိုင်ငံတော်ကို တစ်ဧက (၈၀၀၀)ကျပ် ပေးသွင်းခဲ့ရခြင်းများရှိခဲ့ပြီး ယခုအခါ ကျေးရွာသုံး ထင်းစိုက်ခင်း ဧက(၁၅၀)ထဲတွင် ပါဝင်နေသည်ဟုဆိုကာ ဖယ်ရှားခိုင်းနေပါသဖြင့် တောင်သူအများစုမှာ များစွာမှ နစ်နာဆုံးရှုံးမှုများအား မည်ကဲ့သို့ ဆောင်ရွက်ပေးမည်ကို သိရှိလိုခြင်းနှင့် နစ်နာကြေးများပေးရန် အစီအစဉ် ရှိ/မရှိတို့နှင့် စပ်လျဉ်း၍ မေးခွန်းကို မေးမြန်းဖို့ဖြစ်ပါတယ်။</speech>
<speech><mp id='2227'>ဒေါ်စန်းစန်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာပါရှင်။ ကျွန်မကတော့ ပဲခူးတိုင်းဒေသကြီး မဲဆန္ဒနယ်အမှတ်(၄)၊ ပြည်တွင်း၊ ပြည်ပအလုပ်သမားဆိုင်ရာကော်မတီအဖွဲ့ဝင် အမျိုးသားလွှတ်တော် ကိုယ်စားလှယ် ဒေါ်စန်းစန်းမြင့် ဖြစ်ပါတယ်ရှင်။ ဥက္ကဋ္ဌကြီးရှင်။ ကျွန်မမေးထားတဲ့ မေးခွန်းမှာပါရှိတဲ့ ဒေသတွေကတော့ ကျွန်မရဲ့ မဲဆန္ဒနယ် မြေဖြစ်တဲ့ ကျောက်တံခါးမြို့နယ်၊ ပဲခူးရိုးမတောင်ခြေအနီးမှာတည်ရှိတဲ့ ကျွန်မတို့ ကင်မွန်းအင်း ကျေးရွာ၊ တိုက်ကြီးစုကျေးရွာ၊ ပုဂံကွဲကျေးရွာမှာ နေထိုင်တဲ့ တောင်သူတွေပဲ ဖြစ်ပါတယ်။ တောင်သူတွေဟာဆိုလို့ရှိရင် ကျွန်မတို့ ၂၀၀၇-၂၀၀၈ ခုနှစ်တည်းက ပုဂံကွဲကျေးရွာ သစ်တောကွင်း အကွက်အမှတ်(၅၂)အကွက်ထဲမှာ ရှိတဲ့ မြေဧရိယာ ဧက(၈၀)ခန့်ကို ဒီတောင်သူတွေကနေပြီးတော့ ကျွန်းပင်တွေ၊ လျှော်ဖြူပင်တွေကို စိုက်ပျိုးလုပ်ကိုင်ခဲ့ကြတဲ့ တောင်သူတွေ ဖြစ်ပါတယ်။ တောင်သူတွေ စိုက်ပျိုးတဲ့အခါမှာလည်းပဲ အသားလွတ်ဝင်ရောက်ပြီးတော့ စိုက်ပျိုးခဲ့တာ မဟုတ်ပါဘူး။ ဒီတောင်သူတွေကနေပြီးတော့ သက်ဆိုင်ရာကို လျှောက်တဲ့အခါမှာ ဒီပုဂ္ဂလိကသစ်တောစိုက်ခင်း တည်ထောင်ဖို့အတွက် လျှောက်ထားတဲ့အခါမှာ ခွင့်ပြုခဲ့တဲ့အတွက်ကြောင့် သတ်မှတ်ထားတဲ့အတွက် တွေမှာ ဝင်ရောက်ပြီးတော့ စိုက်ပျိုးခဲ့ခြင်းဖြစ်ပါတယ်။ ဥက္ကဋ္ဌကြီးရှင်။ စိုက်ပျိုးတဲ့နေရာမှာလည်းပဲ သက်ဆိုင်ရာသစ်တောက တောအုပ်ဖြစ်တဲ့ တာဝန်ယူထားတဲ့ ဦးကျော်ဇေယျာဖြိုး ကိုယ်တိုင်ကနေပြီးတော့မှ လာရောက်တိုင်းတာပေးပြီးတော့ ဒီအကွက်တွေမှာ စိုက်လို့ရတယ်ဆိုတဲ့အတွက်ကြောင့် တောင်သူတွေကနေပြီးတော့ ၂၀၀၈-၂၀၀၉ ခုနှစ်မှာကတည်းက ဝင်ရောက်ပြီးတော့ ကျွန်းပင်တွေ၊ လျှော်ဖြူပင်တွေနဲ့ အခြားသီးနှံပင်တွေကို စိုက်ပျိုးလုပ်ကိုင်လာခဲ့ခြင်း ဖြစ်ပါတယ်။ အဲဒီလို စိုက်ပျိုးလုပ်ကိုင်လာခဲ့တဲ့နေရာမှာလည်းပဲ ဒီ တောင်သူတွေဆီကနေပြီးတော့ သက်ဆိုင်ရာ ကျေးရွာအုပ်ချုပ်ရေးမှူးတွေ၊ ရာအိမ်မှူးတွေ၊ ကျေးရွာရဲ့ တာဝန်ခံရပ်မိရပ်ဖတွေကနေပြီးတော့မှ တောင်သူတွေဆီက (၁)ဧကကို (၅၀၀၀)ကျပ်နှုန်း၊ (၈၀၀၀) ကျပ်နှုန်း၊ (၁၀၀၀၀)ကျပ်နှုန်းအဖြစ်နဲ့ တောင်းလာတာဆိုရင်ဖြင့် အခု ၂၀၁၈ ခုနှစ်၊ မေလထဲအထိ ပေးဆောင်ခဲ့ရပါသေးတယ်။ ဥက္ကဋ္ဌကြီးရှင်။ အဲဒီလို စိုက်ပျိုးလာခဲ့ပြီးတော့မှ ၂၀၁၈ ခုနှစ်၊ သြဂုတ်လထဲမှာပဲ တောင်သူ တွေကို နိုင်ငံတော်ကနေပြီးတော့ ၂၀၀၇-၂၀၀၈ ခုနှစ်တည်းက ကျေးရွာသုံး ထင်းစိုက်ခင်း ဧက(၁၅၀) ထဲမှာ ပါဝင်နေတယ်။ ဒါကြောင့်မို့လို့ ကျေးရွာပိုင်မြေအဖြစ်နဲ့ ချမှတ်ထားပြီးဖြစ်တဲ့အတွက်ကြောင့် ဒီတောင်သူတွေကို ဖယ်ရှားပေးရမယ်။ ၂၆-၈-၂၀၁၈ ရက်နေ့မှာ အပြီးအပိုင် ဖယ်ရှားပေးရမယ်။ တကယ်လို့ မဖယ်ရှားပေးခဲ့လို့ရှိရင် တောင်သူတွေကို တရားစွဲမယ်၊ ထောင်ချ မယ်ဆိုပြီးတော့ ကျေးရွာရဲ့ ရပ်မိ ရပ်ဖ အဖွဲ့ဝင်ဖြစ်တဲ့ ဦးမြင့်ဝေ ဆိုသူကနေပြီးတော့ စာရွက်တစ်ခု ပေါ်မှာ တောင်သူတွေကိုလာပြီးတော့ လက်မှတ်ထိုးခိုင်းခဲ့ပါတယ်။ ဥက္ကဋ္ဌကြီးရှင်။ စာရွက်ပေါ်မှာ ကြည့်တဲ့အခါမှာလည်း သက်ဆိုင်ရာတာဝန်ရှိသူတွေရဲ့ စည်းတံဆိပ်တုံး၊ လက်မှတ် အကြီးအကဲတွေမပါဘဲနဲ့ ကျေးရွာရဲ့ ရပ်မိ ရပ်ဖ အဖွဲ့ဝင် ဦးမြင့်ဝေ ဆိုတဲ့ သူကနေပြီးတော့ လာရောက်ဖယ်ခိုင်းခဲ့ခြင်း ဖြစ်ပါတယ်။ ဥက္ကဋ္ဌကြီးရှင်။ ဒါကြောင့် တောင်သူ တွေအနေနဲ့ ၂၀၀ရ - ၂၀၀၈ ခုနှစ်တည်းကနေပြီးတော့ ယခုစိုက်ပျိုးလာခဲ့တာ ဆိုလို့ရှိရင် (၁၀)နှစ်ကျော်မှာ ကျွန်းပင်တွေ၊ လျှော်ဖြူပင်တွေကလည်းပဲ အများကြီးတိုးတက်နေပြီး တောင်သူတွေ အနေနဲ့ကလည်းပဲ ရင်းနှီးပြီးတော့ လုပ်အားခတွေရော၊ ရင်းနှီးမှုတွေရော အများကြီး စိုက်ပျိုးလာခဲ့ ပြီးတော့ ဖြစ်ထွန်းခဲ့ပြီး ဖြစ်ပါတယ်။ ဥက္ကဋ္ဌကြီးရှင်။ မကြာသေးမီကပဲ တောင်သူတွေရဲ့ စိုက်ပျိုးပင်တွေကို လူတစ်စုကနေပြီး တော့ မင်းမဲ့စရိုက်ဆန်ဆန်နဲ့ ဝင်ရောက်ဖျက်ဆီးခဲ့တယ်ဆိုတာကိုလည်းပဲ ကျွန်မရဲ့ဒေသက တောင်သူတွေ ပြောကြားချက်အရ သိရှိရပါတယ်။ ဒီအတွက်ကြောင့် အမှန်တကယ်သာ တာဝန်ရှိတဲ့လူကလည်းပဲ တောင်သူတွေကို ဒီနေရာမှာ စိုက်ရမယ်လို့ လာပြီးတော့တိုင်းတာပေးလို့ စိုက်ခဲ့ပြီးပြီ။ ဆယ်နှစ်၊ ဆယ်မိုးလည်း စိုက်ခဲ့ပြီးကာမှ အခုချိန်ခါကျတော့မှ တောင်သူတွေကို ဒါဟာဖြင့် ကျေးရွာသုံး ထင်း စိုက်ခင်းဧက ဖြစ်သွားတယ်။ အဲဒီအတွက်ကြောင့် ဖယ်ရှားပေးရမယ်ဆိုရင် တောင်သူတွေအနေနဲ့က များစွာမှ နစ်နာပါတယ်။ တောင်သူတွေဟာ များသောအားဖြင့် ပဲခူးရိုးမတောင်ခြေကို အမှီပြုပြီးတော့ နေနဲ့ကလည်း ထန်းပင်တည်းက ဖြစ်ပါတယ်။ ရိုးမကြီးစိမ်းလန်းစိုပြည်စေရေးအတွက် ရိုးရိုးသားသားနဲ့ စိုက်ပျိုးလုပ်ကိုင်စားသောက်ခဲ့တဲ့တောင်သူတွေ ဖြစ်ပါတယ်။ ဒီအတွက်ကြောင့် ဥက္ကဋ္ဌကြီးရှင် တကယ်လို့များ အမှန်တကယ် တောင်သူတွေ ဖယ်ရှား ပေးရမယ်ဆိုရင် တောင်သူတွေ ဆယ်နှစ်၊ ဆယ်မိုးစိုက်ပျိုးခဲ့တဲ့ ရင်းနှီးမြှုပ်နှံမှုတွေ၊ လုပ်အားခတွေကို ဘယ်လိုများ သက်ဆိုင်ရာကနေပြီးတော့ ဆောင်ရွက်ပေးမလဲဆိုတာကို သိရှိလိုပါတယ်။ နောက်တစ်ခု ကလည်းပဲ ဒီလိုအားဖြင့် တောင်သူတွေရဲ့ နစ်နာဆုံးရှုံးမှုတွေကိုလည်းပဲ နစ်နာကြေးအဖြစ်နဲ့ ပေးဖို့ ရှိ/မရှိကို ဥက္ကဋ္ဌကြီးမှတစ်ဆင့် အထက်ပါမေးခွန်းကို မေးမြန်းရခြင်း ဖြစ်ပါတယ်။ အားလုံးကို ကျေးဇူး တင်ပါတယ်ရှင်။</speech>
<title>ကရင်ပြည်နယ်၊ ကြာအင်းဆိပ်ကြီးမြို့နယ်၊ “ခနောက်စိမ်း” ထုတ်လုပ်နေသည့်ကုမ္ပဏီများမှ ခွင့်ပြုချက် နှင့် စည်းကမ်းများ လိုက်နာခြင်း ရှိ/မရှိ၊ အခွန်အခများ၊ လူမှုရေးအရ တာဝန်ယူမှု ရှိ/မရှိနှင့် သဘာဝ ပတ်ဝန်းကျင် ထိခိုက်ပျက်စီးနေမှုများ တားဆီးကာကွယ်ခြင်း ရှိ/မရှိတို့ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ကရင်ပြည်နယ် မဲဆန္ဒနယ်အမှတ်(၁၂)မှ စောမွှာဖောင်ကွာ က ကရင်ပြည်နယ်၊ ကြာအင်းဆိပ်ကြီးမြို့နယ်၊ “ခနောက်စိမ်း” ထုတ်လုပ်နေသည့်ကုမ္ပဏီများမှ ခွင့်ပြုချက်နှင့် စည်းကမ်းများ လိုက်နာခြင်း ရှိ/မရှိ၊ အခွန်အခများ၊ လူမှုရေးအရ တာဝန်ယူမှု ရှိ/မရှိနှင့် သဘာဝပတ်ဝန်းကျင် ထိခိုက်ပျက်စီးနေမှုများ တားဆီးကာကွယ်ခြင်း ရှိ/မရှိ တို့ကို သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1229'>စောမှာဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ အားလုံး မင်္ဂလာ ပါလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ် အမှတ်(၁၂)မှ အမျိုးသားလွှတ်တော် ကိုယ်စားလှယ် စောယားဖောင်ကွာ ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းကတော့ ကရင်ပြည်နယ်၊ ကြာအင်းဆိပ်ကြီးမြို့နယ်၊ “ခနောက်စိမ်း” ထုတ်လုပ် နေသည့်ကုမ္ပဏီများမှ ခွင့်ပြုချက်နှင့် စည်းမျဉ်းစည်းကမ်းများ လိုက်နာခြင်း ရှိ/မရှိ၊ အခွန်အခများ၊ လူမှုရေးအရ တာဝန်ယူမှု ရှိ/မရှိနှင့် သဘာဝပတ်ဝန်းကျင် ထိခိုက်ပျက်စီးနေမှုများ တားဆီး ကာကွယ်ခြင်း ရှိ/မရှိ တို့ကို သိရှိလိုခြင်း စပ်လျဉ်းတဲ့မေးခွန်း ဖြစ်ပါတယ်။ မေးခွန်းကျိုးကြောင်းဖော်ပြချက်ကတော့ ကရင်ပြည်နယ်၊ ကြာအင်းဆိပ်ကြီးမြို့နယ် လွန်ခဲ့ သော နှစ်ပေါင်းများစွာကတည်းက ခနောက်စိမ်း သတ္တု တူးဖော်ရေးလုပ်ငန်းများ ဆောင်ရွက် နေကြကြောင်း သိရှိရပါတယ်။ ယခုအခါမှာ ခနောက်စိမ်းတူးဖော်နေသည့် ကုမ္ပဏီများ တရားဝင် သော်လည်းကောင်း၊ တရားမဝင်တူးဖော်မှုများလည်းရှိနေကြောင်း တွေ့ရှိရပါတယ်။ ကုမ္ပဏီများအနေဖြင့် တရားဝင်ဆောင်ရွက်တူးဖော်နေခြင်း ရှိ/မရှိနဲ့ လုပ်ထုံးလုပ်နည်းအတိုင်း ဆောင်ရွက်နေခြင်း ရှိ/မရှိ စိစစ်ရန် အလွန်အရေးကြီးလှပါတယ်။ ထို့အပြင် နိုင်ငံခြားသားများလည်း တရားဝင် တူးဖော်ခွင့် ထုတ်ထားခြင်း ရှိ/မရှိကိုလည်း သိရှိလိုပါတယ်။ အကြောင်းကတော့ ဒီ ၂၀၁၅ ခုနှစ်၊ အစပိုင်းမှာ ကြာအင်းဆိပ်ကြီး မြို့နယ်အတွင်း ခနောက်စိမ်းတူးဖော်မှုနှင့် ခနောက်စိမ်းဝယ်ယူခြင်း၊ သယ်ယူ ပို့ဆောင်ခြင်းများကို ဒေသခံများမှ ဆောင်ရွက်နေတာကို တွေ့ရပါတယ်။ ယခုအခါမှာတော့ နိုင်ငံခြား သားများတရားဝင်သဖွယ် ရောက်ရှိနေသည်ကို နယ်မြေကွင်းဆင်းရာမှာ တွေ့ရှိရပါတယ်။ တရားဝင် တူးဖော်သည့် ကုမ္ပဏီများအနေဖြင့်လည်း တစ်နှစ်လျှင် ခနောက်စိမ်းတန်ချိန်မည်မျှ ထုတ်ယူနေသည်။ မည်သည့်နိုင်ငံသို့ တရားဝင်ပို့ဆောင်ပြီး အခွန်အခများ တရားဝင် မည်မျှပေးဆောင်နေသည်ကိုလည်း သိရှိလိုပါတယ်။ တူးဖော်ထုတ်လုပ်ဆောင်ရွက်ရာတွင် လုပ်ငန်းအဆင့်ဆင့်နှင့် သယ်ယူပို့ဆောင်မှုများကို စာချုပ်များ၊ စည်းမျဉ်းစည်းကမ်းများအတိုင်းလိုက်နာဆောင်ရွက်ခြင်း ရှိ/မရှိ အစိုးရအနေဖြင့် ကြီးကြပ် ဆောင်ရွက်မှုများလိုနေကြောင်း တွေ့ရှိရပါတယ်။ နိုင်ငံတော်အနေဖြင့်လည်း ဓာတ်သတ္တုခွန်၊ မြေငှား ရမ်းခအပြင် အခြားသောရပိုင်ခွင့်များ၊ ကုမ္ပဏီများ၊ သတ်မှတ်ကာလနှင့် နှုန်းထားများအတိုင်း တိတိကျကျ ပေးသွင်းရန်နှင့် ဒေသခံများ၏ရပိုင်ခွင့်များကို အလေးထားဆောင်ရွက်ရန်လည်း အထူးလို အပ်လှပါတယ်။ ပြည်သူလူထု၏ စိုက်ပျိုးမြေများ၊ သောက်သုံးရေများ ထိခိုက်မှုနှင့် ကျန်းမာရေးဆိုင်ရာ ကိစ္စရပ်များကို ထိခိုက်နစ်နာမှုမရှိအောင်လည်း ဆောင်ရွက်ပေးရန် လိုအပ်လှပါတယ်။ ယခုအခါတွင် ခနောက်စိမ်းတူးဖော်မှုများသာ ရှိနေကြောင်းနှင့် သယ်ယူပို့ဆောင်မှုများ၊ နိုင်ငံခြားသားများ များစွာလုပ်ကိုင်နေသောကြောင့် တရားဝင်တူးဖော်မှုများ မည်မျှရှိနေကြောင်းနှင့် မည်သည့်နိုင်ငံခြားသားများကို တူးဖော်ထုတ်လုပ်ခွင့် ပြုထားကြောင်းကိုလည်း သိရှိလိုပါတယ်။ တူးဖော်ထုတ်လုပ်နေသည့် ကုမ္ပဏီများအနေဖြင့် လုပ်ထုံးလုပ်နည်းများနှင့်အညီ အခွန်အခ သဘာဝ ပတ်ဝန်းကျင် ထိန်းသိမ်းရေး ကျေးရွာများအတွက် လူမှုဖူလုံရေးခံစားခွင့်များ အပြည့်အဝရရှိစေရန် မည်ကဲ့သို့ စီမံဆောင်ရွက်သွားမည်ကို ဒေသခံပြည်သူလူထုများရဲ့ ကိုယ်စား အမျိုးသားလွှတ်တော် ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>မေးခွန်းများနဲ့ ပတ်သက်ပြီး သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id='26'>ဒေါက်တာရဲမြင့်ဆွေ (ဒုတိယဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန)</agency>လွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီးများ မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန ဒုတိယဝန်ကြီး ဒေါက်တာရဲမြင့်ဆွေ ဖြစ်ပါတယ်။ ချင်းပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးဝှေ့တင်း မေးမြန်းတဲ့ ချင်းပြည်နယ်၊ ပလက်ဝမြို့၊ သစ်တော ဦးစီးဌာနတွင် တာဝန် ထမ်းဆောင်လျက်ရှိသော အရာထမ်း၊ အမှုထမ်းများ နေထိုင်ရန် ဝန်ထမ်းအိမ်ရာ အဆောင်သစ် (၆၀ x ၃၀)ပေ နှစ်ထပ်ဆောင် တစ်ဆောင်နှင့် မြို့နယ်ဦးစီးအရာရှိနေအိမ် (၄၀ x ၃၀)ပေ တစ်လုံးတို့ကို ၂၀၁၉ - ၂၀၂၀ ဘဏ္ဍာရေးနှစ်တွင် ဆောက်လုပ်ပေးရန် အစီအစဉ် ရှိ/မရှိဆိုတဲ့ မေးခွန်းနှင့် ပတ်သက်ပြီး ဖြေကြားသွားမှာ ဖြစ်ပါတယ်။ ချင်းပြည်နယ်၊ သစ်တောဦးစီးဌာနအနေနဲ့ ၂၀၁၈ - ၂၀၁၉ ဘဏ္ဍာနှစ်အတွင်း ပြည်နယ် ဘဏ္ဍာရန်ပုံငွေ ငွေလုံးငွေရင်းဖြင့် ဖလမ်းခရိုင်၊ လက်ထောက်ညွှန်ကြားရေးမှူးနေအိမ်တစ်လုံးနှင့် ဝန်ထမ်းအိမ်ရာ နှစ်ခန်းတွဲ တစ်လုံးတည်ဆောက်ခွင့်ကို တင်ပြထားပြီး ဖြစ်ပါတယ်။ ပလက်ဝမြို့နယ်၊ သစ်တောဦးစီးဌာနမှ အရာထမ်း၊ အမှုထမ်းများနေထိုင်ရာ ဝန်ထမ်းအိမ်ရာ အဆောင်သစ် (၆၀ x ၃၀)ပေ နှစ်ထပ်ဆောင် တစ်ဆောင်နှင့် မြို့နယ်ဦးစီးအရာရှိနေအိမ် (၄၀ x ၃၀)ပေ တစ်လုံးတို့ကို ၂၀၁၉-၂၀၂၀ ဘဏ္ဍာရေးနှစ်မှာ ပြည်နယ်ရန်ပုံငွေမှ ဆောက်လုပ်နိုင်ရေးအတွက် ပြည်နယ်အစိုးရ အဖွဲ့ကို တင်ပြသွားမှာ ဖြစ်ပါတယ်။ ခွင့်ပြုချက်ရရှိပါက ၂၀၁၉-၂၀၂၀ ဘဏ္ဍာရေးနှစ်မှာ ဆောက်လုပ် သွားမည်ဖြစ်ပါကြောင်း ရှင်းလင်းဖြေကြားအပ်ပါတယ်ခင်ဗျား။ အမျိုးသားလွှတ်တော် ဥက္ကဋ္ဌကြီးခင်ဗျား။ ဆက်လက်ပြီးတော့မှ ဒုတိယမေးခွန်းဖြစ်တဲ့ ရှမ်းပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးစိုင်းစံအောင် မေးမြန်းတဲ့ မည်သည်ကို အစွဲပြု၍ ဖာခါးကြိုးဝိုင်းဟု ခေါ်တွင်စေပါသနည်း။ ဖာခါးသစ်တောကြိုးဝိုင်းနှင့် စပ်လျဉ်း၍ ထိန်းသိမ်းစောင့်ရှောက်မှုများ လုပ်ဆောင်နေပါသလား။ နိုင်ငံတော်နှင့် နိုင်ငံသားများ အတွက် အကျိုးပြု နိုင်ခြင်းမရှိပါက ပြည်သူလူထု၏နစ်နာမှုများကို ပြန်လည်ပယ်ဖျက်ပေးနိုင်မည့် အစီအစဉ်များကိုသိရှိလိုပါသည်ဆိုသည့် ကြယ်ပွင့်ပြမေးခွန်းနဲ့ စပ်လျဉ်းပြီးတော့မှ ပြည်ထဲရေးဝန်ကြီး ဌာနနှင့်ပေါင်းစပ်ပြီး ဖြေကြားသွားမှာဖြစ်ပါတယ်။ Power Point အသုံးပြုခွင့်ပေးပါရန် တင်ပြအပ် ပါတယ် ခင်ဗျား။ အမျိုးသားလွှတ်တော် ကိုယ်စားလှယ်ကြီးရဲ့ ကြိုးဝိုင်းနဲ့စပ်လျဉ်းပြီး သိလိုတဲ့ မည်သည်ကို အစွဲပြု၍ ဖာခါးကြိုးဝိုင်းဟု ခေါ်တွင်စေပါသနည်းဆိုတဲ့ မေးခွန်းနဲ့ပတ်သက်ပြီး ဟိုပန်မြို့နယ်အတွင်း မှာ ဧရိယာအကျယ်အဝန်း (၁၈၁၁၆)ဧကကို ဝန်ကြီးဌာနရဲ့ ၉-၁-၂၀၀၂ ရက်စွဲပါ အမိန့်ကြော်ငြာစာ ဖြင့် ဖာခါးကြိုးဝိုင်းအဖြစ် ဖွဲ့စည်းသတ်မှတ်ခဲ့ပြီး စတင်ဖွဲ့စည်းစဉ်က အဆိုပါဧရိယာအတွင်းမှာ ထင်ရှားတဲ့တောင်တန်း၊ တောင်ကုန်းများ၊ မြစ်ချောင်းများ မရှိခဲ့ခြင်းကြောင့် ဝန်ထမ်းများမှ ဖာခါး ကျေးရွာကို အစွဲပြု၍ ဖာခါးကြိုးဝိုင်းဟု အမည်ပေးခဲ့ခြင်း ဖြစ်ပါတယ်။ အဆိုပါ ဖာခါးကျေးရွာအမည်မှာ (၁)လက်မ (၁)မိုင်စကေး မြေပုံမှ ဖာခါးဟု ဖော်ပြထား ပါသဖြင့် လွှတ်တော်ကိုယ်စားလှယ်ကြီး တင်ပြတဲ့ ဖဟာ အစား အထက်ပါ စကားလုံးအသံထွက် အတိုင်း ဖာခါးကြိုးဝိုင်းအဖြစ် အမည်ပေးခဲ့ခြင်း ဖြစ်ပါတယ်။ နံပါတ်(၂) မေးခွန်းဖြစ်တဲ့ ဖာခါး ကြိုးဝိုင်းတောနှင့် စပ်လျဉ်းပြီး ထိန်းသိမ်းစောင့်ရှောက်မှုများကို ဆောင်ရွက်နေပါသလားနှင့် စပ်လျဉ်း ပြီးတော့မှ ဖာခါးကြိုးဝိုင်းတောကို တောတောင်ရေမြေတို့ ထိန်းသိမ်းကာကွယ်ရန်နှင့် သစ်တောထွက် ပစ္စည်း ဆက်စပ်ထုတ်လုပ်ရန် ရည်ရွယ်ပြီး ကြိုးဝိုင်းဖွဲ့စည်းတည်ထောင်ခဲ့ခြင်း ဖြစ်တဲ့အတွက် သစ်တောဥပဒေပုဒ်မ ၄၀ ပါ တားမြစ်ချက်များအဖြစ်လည်းကောင်း၊ သစ်တောပြုပြင်ထိန်းသိမ်းရေး လုပ်ငန်းများ ဆောင်ရွက်ခြင်းဖြင့်လည်းကောင်း စဉ်ဆက်မပြတ် ထိန်းသိမ်းဆောင်ရွက်လျက်ရှိရာ စီးပွားရေးအရ ကျွန်းစိုက်ခင်းနှင့် ကျေးရွာသုံး စိုက်ခင်းများ စိုက်ပျိုးတည်ထောင်ခြင်း၊ ဒေသခံပြည်သူ အစုအဖွဲ့ပိုင် သစ်တောလုပ်ငန်း ဆောင်ရွက်ခြင်း၊ ပုဂ္ဂလိကစိုက်ခင်းများ စိုက်ပျိုးတည်ထောင်ခြင်း များကို ဆောင်ရွက်ထားပါကြောင်း မြန်မာနိုင်ငံသစ်တောများ ပြန်လည်တည်ထောင်ခြင်း လုပ်ငန်း စီမံကိန်းတွင် တည်ထောင်ခြင်းကိုလည်း ဖာခါးကြိုးဝိုင်းအတွင်း ၂၀၁၉-၂၀၂၀ ခုနှစ်တွင် ကျေးရွာထင်း စိုက်ခင်း(၅၀)ဧက၊ ၂၀၂၀-၂၀၂၁ ခုနှစ်မှ ၂၀၂၆-၂၀၂ရ ခုနှစ်ထိ ရေဝေရေလဲစိုက်ခင်း (၅၀)ဧက၊ ဒေသခံပြည်သူအစုအဖွဲ့ပိုင် သစ်တောလုပ်ငန်း(၁၇၇၆)ဧကကိုလည်းကောင်း ကျွန်တော်တို့ ဆောင်ရွက် သွားမှာ ဖြစ်ပါတယ်။ နံပါတ်(၃)မေးခွန်းဖြစ်တဲ့ နိုင်ငံတော်နှင့် နိုင်ငံသားများအတွက် အကျိုးပြု နိုင်ခြင်း မရှိပါက ပြည်သူလူထု၏ နစ်နာမှုများကို ပြန်လည်ပယ်ဖျက်ပေးနိုင်မည့် အစီအစဉ်များကို သိရှိလိုပါသည် မေးခွန်းနှင့်စပ်လျဉ်းပြီး ကြိုးဝိုင်းတော ဖွဲ့စည်းစဉ်ကပင် ဒေသခံများ တောင်းဆိုခဲ့သည့်အတိုင်း Power Point တွင် တင်ပြပါ ဆိုင်ရာဆိုင်ခွင့်များ သတ်မှတ်ပေးခဲ့ပြီး ဖြစ်ပါတယ်။ ၂၀၁၃ ခုနှစ် သစ်တောမြေများ အတွင်း နှစ်ကာလ အတိုင်းအတာတစ်ခုအထိ အခြေချနေထိုင်တဲ့ ရွာစုနှင့် အိမ်ထောင်စုများအား ပြန်လည် နေရာချထားပေးရန် လမ်းညွှန်ချက်အရ ဆက်စပ်ဌာနများပါဝင်တဲ့ ပြည်နယ်၊ ခရိုင်၊ မြို့နယ် ကြီးကြပ်ရေးကော်မတီများ ဖွဲ့စည်းပြီး ဒေသခံကျေးရွာပြည်သူများ ပူးပေါင်းမှုနဲ့ ကွင်းဆင်းစာရင်း ကောက်ယူချက်အရ ဖာခါးကြိုးဝိုင်းအတွင်း ရွာမြေ၊ လယ်မြေ၊ ယာမြေ၊ ဥယျာဉ်ခြံမြေ၊ နှစ်ရှည် စိုက်ခင်းမြေ၊ သာသနာ့မြေ၊ အများပိုင်မြေများကို စာရင်းကောက်ယူခဲ့ပြီး Power Point ပါ တင်ပြပါ အတိုင်း ပယ်ဖျက်ပေးခဲ့ပါတယ်။ ကြိုးဝိုင်းအတွင်း စာရင်းကောက်ယူရတဲ့ ယာမြေများကိုတော့ သစ်တောနယ်မြေအတွင်းကနေ ပယ်ဖျက်ပေးခြင်းမပြု ဘဲ သီးနှံသစ်တော ရောနှောစနစ်ဖြင့် ဒေသခံပြည်သူအစုအဖွဲ့ပိုင် သစ်တော လုပ်ငန်းဆောင်ရွက်စေပြီး ဥယျာဉ်ခြံမြေများအား နှစ်ရှည်မြေငှားရမ်းစနစ်နဲ့ ဆက်လက်စိုက်ပျိုး လုပ်ကိုင်ခွင့်ပြုမှာ ဖြစ်ပါတယ်။ အဆိုပါကိစ္စနှင့်စပ်လျဉ်းပြီး ရှမ်းပြည်နယ် အစိုးရအဖွဲ့မှ ၂၇-၆-၂၀၁၈ ရက်စွဲပါစာနဲ့ ဖာခါးသစ်တောကြိုးဝိုင်းအတွင်းရှိ အိမ်ခြေ(၅၀)အောက် ပြည်ထဲရေးအမည်ပေါက်နှင့် အမည်မပေါက်သော်လည်း အခိုင်အမာတည်ရှိပြီးဖြစ်တဲ့ ကျေးရွာမြေများအား သစ်တောမြေမှ ပယ်ဖျက်နိုင်ရေးအတွက် တင်ပြခဲ့မှုအပေါ် ၂၅-၉-၂၀၁၈ ရက်နေ့မှာကျင်းပတဲ့ လုံခြုံရေး၊ တည်ငြိမ် အေးချမ်းရေးနှင့် တရားဥပဒေစိုးမိုးရေးကော်မတီ အစည်းအဝေးအမှတ်စဉ် (၁၃/၂၀၁၈)မှ သစ်တော နယ်မြေ ပယ်ဖျက်ပေးနိုင်မည့် မြေပြင်အခြေအနေများကို အဖွဲ့စုံဖြင့် ကွင်းဆင်း၍ ဝန်ကြီးဌာနမှ ပြန်လည်စိစစ်တင်ပြသွားရန်ဟု ဆုံးဖြတ်ထားရှိပြီးဖြစ်ပါကြောင်း ရှင်းလင်းဖြေကြားအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကိုယ်စားလှယ်ကြီးများ ခင်ဗျား။ ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါ်ထုမေ၏ ရခိုင်ပြည်နယ်၊ ကျောက်ဖြူမြို့နယ်၊ သံဇစ်မြစ်အတွင်းဖြစ်ပေါ်နေသော ရေထုညစ်ညမ်း ပြောင်းလဲမှုကြောင့် ဒေသခံပြည်သူလူထု၏ စိုးရိမ်မှုများ တစ်စနှင့်တစ်စ မြင့်မားလာကာ ဒေသတွင်း ပြည်သူများ၏ လူမှုစီးပွားဘဝ ထိခိုက်မှုများ ရှိလာနေသည့်သတင်းများ ထွက်ပေါ်လာသောကြောင့် သက်ဆိုင်ရာအစိုးရ၊ ဝန်ကြီးဌာနနှင့် အစိုးရအဖွဲ့အစည်းများအနေဖြင့် မည်ကဲ့သို့ တုံ့ပြန်ဆောင်ရွက် မည်ကို သိရှိလိုခြင်းစတဲ့ ကြယ်ပွင့်ပြမေးခွန်းနှင့်စပ်လျဉ်း၍ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ လျှပ်စစ်နှင့် စွမ်းအင်ဝန်ကြီးဌာန၊ ပညာရေး ဝန်ကြီးဌာန၊ ကျန်းမာရေးနှင့် အားကစားဝန်ကြီးဌာန၊ ရခိုင်ပြည်နယ် အစိုးရအဖွဲ့တို့နှင့် ပေါင်းစပ်ပြီး ဖြေကြားသွားမှာ ဖြစ်ပါတယ်။ Power Point အသုံးပြုခွင့် တင်ပြအပ်ပါတယ်ခင်ဗျား။ ရခိုင်ပြည်နယ်၊ ကျောက်ဖြူမြို့နယ်၊ မဒေးကျွန်းအနီးရှိ သံဇစ်မြစ်ရေပြင်မှာ ၂၀၁၈ ခုနှစ်၊ ဇူလိုင်လ နောက်ဆုံးအပတ်က စတင်တွေ့ခဲ့ရတဲ့ ထူးခြားတဲ့မြစ်ရေပြင် အရောင်ပြောင်းလဲမှု ဖြစ်စဉ်နှင့်ပတ်သက်ပြီး ကျောက်ဖြူနေ့စဉ်သတင်း Facebook Account မှာ ရေးသားဖော်ပြတဲ့အတွက်ကြောင့် သက်ဆိုင်ရာအဖွဲ့အစည်းအသီးသီးက ဆောင်ရွက်ပေးခဲ့မှုများကို ကနဦးတင်ပြသွားမှာဖြစ်ပါတယ်။ ကျောက်ဖြူခရိုင်အုပ်ချုပ်ရေးမှူးက သတင်းရတာနဲ့ မဒေးကျွန်းရေနက်ဆိပ်ကမ်း တာဝန်ခံများနဲ့ ကျေးရွာအုပ်စု အုပ်ချုပ်ရေးမှူးများထံသို့ ဆက်သွယ်ဆောင်ရွက်ခဲ့ရာမှာ ရေပြင်အရောင်ပြောင်းလဲခြင်းအား တွေ့ရှိကြောင်းနှင့် စက်လှေများ မှာလည်း ပုံမှန်အတိုင်း ငါးဖမ်း၊ ပုစွန်ဖမ်းနေကြောင်းတို့ကို စုံစမ်းသိရှိရပြီး ရခိုင်ပြည်နယ်အစိုးရ အဖွဲ့သို့ တင်ပြခဲ့ပါတယ်။ ၂၈-၇-၂၀၁၈ ရက်နေ့မှာ ကျောက်ဖြူခရိုင် မြို့နယ်အုပ်ချုပ်ရေးမှူး ဦးဆောင်တဲ့ ဆက်စပ်ဌာနများမှ တာဝန်ရှိသူများ၊ ပြည်နယ်လွှတ်တော်ကိုယ်စားလှယ်၊ CNPC ရုံးမှ တာဝန်ရှိသူများ၊ မြို့မိ မြို့ဖများနှင့် လူမှုရေးအဖွဲ့အစည်းများပါဝင်သော အဖွဲ့များဖြင့် ကွင်းဆင်း စစ်ဆေးခဲ့ပြီးတော့ ရခိုင်ပြည်နယ် အစိုးရအဖွဲ့ကို တင်ပြခဲ့ပါတယ်။ ၂၉-၇-၂၀၁၈ ရက်နေ့မှာပဲ ကျောက်ဖြူခရိုင်နှင့် မြို့နယ်အုပ်ချုပ်ရေးမှူး၊ သက်ဆိုင်ရာဌာနများမှ ဝန်ထမ်းများ၊ မြို့မိမြို့ဖများနှင့် လူမှုအသင်းအဖွဲ့များ ပါဝင်သောအဖွဲ့တို့ဖြင့် ထပ်မံကွင်းဆင်းစစ်ဆေးခဲ့ပြီး ငါးဖမ်းလုပ်သားများနှင့် တွေ့ဆုံမေးမြန်းခြင်း၊ ရေနမူနာများ ရယူခြင်းတို့ကို ဆောင်ရွက်ခဲ့ပြီးတော့မှ ရခိုင်ပြည်နယ်အစိုးရအဖွဲ့သို့ တင်ပြခဲ့တာ ရှိပါတယ်။ ၃၁-၇-၂၀၁၈ ရက်နေ့မှာလည်း ဒေသတွင်းလူမှုရေးအဖွဲ့အစည်းများက စိမ်းလန်းအမိမြေ ဖွံ့ဖြိုးတိုးတက်ရေးအသင်း၏ Ecological Laboratory မှာ ဓာတ်ခွဲဖို့ မဒေးကျွန်းအနီးမှာရှိတဲ့ သံဇစ်မြစ်ရေနမူနာများကို ရယူစစ်ဆေးခဲ့ပါတယ်။ ၂-၈-၂၀၁၈ ရက်နေ့မှာလည်း ရခိုင်ပြည်နယ်အစိုးရ အဖွဲ့ရဲ့ စီစဉ်မှုဖြင့် ပြည်နယ် လျှပ်စစ်၊ စက်မှုနှင့် လမ်းပန်းဆက်သွယ်ရေး ဝန်ကြီး၊ ပြည်နယ် လူမှုရေး ဝန်ကြီး၊ စစ်တွေတက္ကသိုလ်၊ တောင်ကုတ်ဒီဂရီကောလိပ်တို့မှ တာဝန်ရှိပုဂ္ဂိုလ်များ၊ ကျောက်ဖြူခရိုင်နှင့် မြို့နယ်အုပ်ချုပ်ရေးမှူး၊ သက်ဆိုင်ရာဌာနများမှ ဝန်ထမ်းများနှင့် CNPC ကုမ္ပဏီမှ တာဝန်ရှိသူများ ကွင်းဆင်းလေ့လာပြီးတော့မှ ရေနမူနာများကို ရယူပြီးတော့မှ ဓာတ်ခွဲစမ်းသပ်စစ်ဆေးခြင်းတို့ကို ဆောင်ရွက်ပြီး ရခိုင်ပြည်နယ်အစိုးရအဖွဲ့သို့ ထပ်မံတင်ပြခဲ့ပါတယ်။ ၁၃-၉-၂၀၁၈ ရက်နေ့မှာလည်း ပြည်နယ်ပတ်ဝန်းကျင်ထိန်းသိမ်းရေးဦးစီးဌာနက မဒေးကျွန်းအထိ သံဇစ်မြစ်ရေကို ကွင်းဆင်း စစ်ဆေးပြီး ရေနမူနာတွေကို ရန်ကုန်မြို့ရှိ သုတေသနနှင့် တီထွင်ဆန်းသစ်မှုဦးစီးဌာန၏ ဓာတ်ခွဲခန်းကို ၂၄ နာရီအတွင်း ပို့ဆောင်၍ ရေအရည်အသွေးကို စစ်ဆေးခဲ့ပါတယ်။ ရေနမူနာများကို ရယူတဲ့ ဓာတ်ခွဲစမ်းသပ်မှုရလဒ်ကိုတော့ Power Point ဖြင့် တင်ပြအပ် ပါတယ်။ ဓာတ်ခွဲစမ်းသပ်မှု ရလဒ်များအရ ရယူခဲ့သည့် နမူနာရေများသည် ညစ်ညမ်းမှုဖြစ်ခဲ့ကြောင်း တွေ့ရှိရပါတယ်။ ဖြစ်ပေါ်ရတဲ့အကြောင်းအရင်းက ရေနံယိုဖိတ်မှုကြောင့်မဟုတ်ဘဲ ရေအောက်သဘာဝ ဘူမိဖြစ်စဉ်ကြောင့်သော်လည်းကောင်း၊ ဂေဟစနစ်ပျက်ယွင်းမှုကြောင့်သော်လည်းကောင်း ရေအရောင် ပြောင်းလဲခြင်းဖြစ်သည်ဟု သုံးသပ်ခဲ့ပါတယ်။ သို့ရာတွင် လက်ရှိအခြေအနေအရ သံဇစ်မြစ်ရေ၏ မျက်နှာပြင် အရောင်ပြောင်းလဲခြင်း မရှိတော့သည့်အပြင် မဒေးကျွန်းတစ်ဝိုက် ငါး၊ ပုစွန်ဖမ်းခြင်း လုပ်ငန်းများကို ပုံမှန်ဆောင်ရွက်နေကြောင်း၊ ဆုံးရှုံးနစ်နာမှုများက ယနေ့အထိ မည်သူတစ်ဦး တစ်ယောက်မျှ ဒေသအာဏာပိုင်အဖွဲ့အစည်းများသို့ တင်ပြခြင်းမရှိပါကြောင်း သိရှိရပါတယ်။ နောင် အလားတူဖြစ်စဉ်မျိုးအတွက် ရေတိုကာလမှာ ထိရောက်စွာ ဖြေရှင်းဆောင်ရွက်ရမည့်လုပ်ငန်းစဉ်များနှင့် ရေရှည်ကာလမှာ ဖြစ်ပေါ်လာနိုင်တဲ့ ပတ်ဝန်းကျင်နှင့် လူမှုစီးပွားဆိုင်ရာ ထိခိုက်မှုများကိုလည်း ကြိုတင်မျှော်မှန်းပြီး စနစ်တကျစီစဉ်ဆောင်ရွက်ရမှာ ဖြစ်ပါတယ်။ ရေတိုကာလမှာ ဆောင်ရွက်ရမယ့် လုပ်ငန်းတွေကတော့ ညစ်ညမ်းမှုဖြစ်ပေါ်တဲ့ အကြောင်းအရင်းနဲ့ ဇာစ်မြစ်ကို စိစစ်ဖော်ထုတ်ရန်အတွက် ရခိုင်ပြည်နယ် အစိုးရအဖွဲ့မှ ဦးဆောင်တဲ့ ဆက်စပ်ဝန်ကြီးဌာနများမှ ကျွမ်းကျင်ပညာရှင်များ၊ အစိုးရမဟုတ်သော အဖွဲ့အစည်းများ၊ ဒေသခံများ ပူးပေါင်း၍ စစ်ဆေးရေးအဖွဲ့ ဖွဲ့စည်းခြင်း၊ ရေထုညစ်ညမ်းမှု အမြန်ဆုံးလျော့ကျသက်သာစေမည့် နည်းလမ်းများကို သက်ဆိုင်ရာ အစိုးရဌာနများ၊ အစိုးရမဟုတ်သောအဖွဲ့အစည်းများနှင့် ဒေသခံ လူထုတို့ပူးပေါင်း၍ အကောင်အထည်ဖော် ဆောင်ရွက်ခြင်း၊ ပြည်နယ်အဆင့် စောင့်ကြပ်ကြည့်ရှုခြင်း အဖွဲ့တို့ကို ဖွဲ့စည်းပြီး ပုံမှန်စောင့်ကြပ်ကြည့်ရှု စစ်ဆေးခြင်းတို့ကို ဆောင်ရွက်သွားမှာ ဖြစ်ပါတယ်။ သံဇစ်မြစ်ရေတွင် ရေထုညစ်ညမ်းမှု ပမာဏအဆင့် တိုင်းတာရန်အတွက်လည်း ရေနမူနာကို ASEAN Marine Water Quality Management Guide Line and Monitoring Manual ol စည်းမျဉ်းအတိုင်း နမူနာကောက်ယူ၍ စနစ်တကျ ဓာတ်ခွဲစမ်းသပ်မှုကို အသိအမှတ်ပြု ဓာတ်ခွဲခန်း တစ်ခုမှာ စစ်ဆေးသွားမှာ ဖြစ်ပါတယ်။ ရေရှည်လုပ်ငန်းကာလ လုပ်ငန်းစဉ်များအဖြစ် ပတ်ဝန်းကျင်နှင့် လူမှုစီးပွားဆိုင်ရာ ထိခိုက် မှုများအပေါ် လေ့လာဆန်းစစ်မှုများနှင့် သုတေသနပြုမှုများ ဆောင်ရွက်ခြင်း၊ ရေရှည် ရေအရည် အသွေးအား စဉ်ဆက်မပြတ် တိုင်းတာစစ်ဆေးတဲ့ နည်းစနစ်ကို တည်ထောင်ထားရှိခြင်းနဲ့ ပုံမှန် စောင့်ကြပ်ကြည့်ရှုစစ်ဆေးခြင်းတို့အား ဆောင်ရွက်သွားမှာဖြစ်ပါကြောင်း ရှင်းလင်းဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကိုယ်စားလှယ်တော်ကြီးများ ခင်ဗျား။ ဆက်လက်ပြီးတော့ ရခိုင်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးကျော်ကျော်၏ ရခိုင်ပြည်နယ်၊ မြောက်ဦးမြို့နယ်ရှိ လင်းမြွေတောင်တန်းကြီး လုံးဝပျက်စီးဆုံးရှုံး သွားစေနိုင်သည့် ကျောက်မိုင်းခွဲကာ ကျောက်ထုတ်လုပ်နေမှုကို သက်ဆိုင်ရာမှ ရပ်တန့်စေပြီး နောင်တွင်လည်း ဤနေရာကို ကျောက်ထုတ်လုပ်ခြင်းမှ တားမြစ်ထားသော နယ်မြေအဖြစ် သတ်မှတ် ပေးရန် အစီအစဉ် ရှိ/မရှိ ကြယ်ပွင့်ပြမေးခွန်းနဲ့ စပ်လျဉ်းပြီး ရခိုင်ပြည်နယ် အစိုးရအဖွဲ့ကိုယ်စား ရှင်းလင်းဖြေကြားသွားမှာ ဖြစ်ပါတယ်။ ရခိုင်ပြည်နယ်၊ မြောက်ဦးမြို့နယ်ရှိ လင်းမြွေတောင်တန်းမှ တူးဖော်ရရှိတဲ့ ကျောက်များဖြင့် မြောက်ဦးမြို့နယ်နှင့် နီးစပ်ရာမြို့နယ်များ၏ ဒေသဖွံ့ဖြိုးရေးလုပ်ငန်းများဖြစ်သည့် လမ်း၊ တံတား တည်ဆောက်ခြင်း လုပ်ငန်းများတွင် အသုံးပြုလျက်ရှိရာ ၎င်းတောင်တန်းတွင် ကျောက်ထုတ်လုပ်ခွင့် လိုင်စင်ရယူပြီး ဆောင်ရွက်နေသူ(၃)ဦးရှိပြီး တရားမဝင် ကျောက်ထုတ်လုပ်တူးဖော်ခြင်းများ မရှိစေရေး ကြပ်မတ်ဆောင်ရွက်သွားရန် မြောက်ဦးမြို့နယ် အထွေထွေအုပ်ချုပ်ရေးဦးစီးဌာနမှ သက်ဆိုင်ရာ ကျေးရွာအုပ်ချုပ်ရေးမှူးများအား ၁၅-၈-၂၀၁၈ ရက်စွဲပါစာဖြင့် အကြောင်းကြား ထားရှိပြီး ဖြစ်ပါတယ်။ သို့ရာတွင် လင်းမြွေတောင်တန်းမှ ကျောက်ထုတ်လုပ်တူးဖော်ခြင်းများကြောင့် ရှေးဟောင်း အမွေအနှစ်များနှင့် သဘာဝပတ်ဝန်းကျင် ထိခိုက်ပျက်စီးမည်ကို စိုးရိမ်မှုဖြင့် ဒေသခံပြည်သူများမှ ရခိုင်ပြည်နယ် အစိုးရအဖွဲ့သို့ တိုင်ကြားမှုအပေါ် ကျောက်ထုတ်လုပ်မှုကို ချက်ချင်း ရပ်တန့်ပေးရန်၊ ခွင့်ပြုချက်မဲ့ ကျောက်ထုတ်လုပ်မှုများ မပြုလုပ်နိုင်ရေး ကြီးကြပ်ဆောင်ရွက်သွားရန်နှင့် ကျောက်ထုတ်လုပ် နေသူများအား သက်ဆိုင်ရာ ကျေးရွာအုပ်ချုပ်ရေးမှူးမှတစ်ဆင့် သိရှိကြောင်း လက်မှတ်ထိုးထားရန် မြောက်ဦးမြို့နယ် အထွေထွေအုပ်ချုပ်ရေးဦးစီးဌာနမှ ၁၁-၉-၂၀၁၈ ရက်စွဲဖြင့် အကြောင်းကြားထားရှိ ပြီးမှ ယနေ့အထိ ကျောက်ထုတ်လုပ်မှုမရှိဘဲ ရပ်တန့်ထားပါကြောင်းနှင့် ကျောက်ထုတ်လုပ်မှုများ ထပ်မံပြုလုပ်ပါက ဥပဒေအရ အရေးယူဆောင်ရွက်နိုင်ရန်အတွက် မြို့နယ်အထွေထွေအုပ်ချုပ်ရေး ဦးစီးဌာနသို့ မှတ်တမ်းဓာတ်ပုံများဖြင့် ်တစ်ပြေးညီ တင်ပြကြရန် သက်ဆိုင်ရာ ကျေးရွာ အုပ်ချုပ်ရေးမှူးများသို့ ၂၄-၉-၂၀၁၈ ရက်စွဲပါစာဖြင့် အကြောင်းကြားထားရှိပြီးဖြစ်ကြောင်း တင်ပြ အပ်ပါတယ်။ လင်းမြွေတောင်တန်းတွင် တရားမဝင် ဓာတ်သတ္တု တူးဖော်ခြင်း၊ ကျောက်ထုတ်လုပ်ခြင်း မရှိစေရေးအတွက် ကြပ်မတ်ဆောင်ရွက်လျက်ရှိပြီး လင်းမြွေတောင်တန်းအား ကျောက်ထုတ်လုပ်ခွင့် မပြုရန် တားမြစ်ထားသော နယ်မြေအဖြစ် သတ်မှတ်သွားရန် သင့်၊ မသင့် ကိစ္စနှင့်ပတ်သက်၍ ရှေးဟောင်းသုတေသနဌာနနှင့် အမျိုးသားပြတိုက်ဦးစီးဌာန၊ ပတ်ဝန်းကျင်ထိန်းသိမ်းရေးဦးစီးဌာနတို့မှ ကွင်းဆင်းစိစစ်သွားမှာဖြစ်ပြီး ၎င်းတို့၏ တင်ပြချက်အပေါ် ရခိုင်ပြည်နယ်အစိုးရမှ စိစစ်ဆောင်ရွက် သွားမည်ဖြစ်ပါကြောင်း ရှင်းလင်းဖြေကြားအပ်ပါတယ်ခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကိုယ်စားလှယ်တော်ကြီးများ ခင်ဗျား။ ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဒေါ်စန်းစန်းမြင့် မေးမြန်းတဲ့ ပဲခူးတိုင်းဒေသကြီး၊ ကျောက်တံခါးမြို့နယ်၊ ပဲခူးရိုးမတောင်ခြေရှိ သစ်တောကြိုးဝိုင်း အမှတ်(၅၂)အကွက်ရှိ မြေဧရိယာ ဧက(၈၀)ခန့်ပေါ်တွင် လွန်ခဲ့သော ၂၀၀၈-၂၀၀၉ ခုနှစ်ကတည်းက တောင်သူ(၂၂) ဦးမှ ပုဂ္ဂလိက သစ်တောစိုက်ခင်း တည်ထောင်ရန် လျှောက်ထားခဲ့ရာ ခွင့်ပြုခဲ့သဖြင့် တောင်သူများသည် တောင်ယာလုပ်ငန်း လုပ်ကိုင်ခြင်း၊ ကျွန်းပင်များနှင့် လျှော်ဖြူ ပင်များစိုက်ပျိုးခြင်းများ လုပ်ကိုင်ခြင်း၊ နိုင်ငံတော်ကို တစ်ဧက (၈၀၀၀)ကျပ်နှုန်း ပေးသွင်းခဲ့ရမှုများ ရှိပြီး ယခုအခါ ကျေးရွာသုံး ထင်းစိုက်ခင်း ဧက(၁၅၀)တွင် ပါဝင်နေသည်ဟုဆိုကာ ဖယ်ရှားခိုင်းပါ သဖြင့် တောင်သူအများစုမှာ များစွာနစ်နာဆုံးရှုံးနေမှုများအား မည်ကဲ့သို့ ဆောင်ရွက်ပေးမည်ကို သိရှိလိုခြင်းနှင့် နစ်နာကြေးပေးရန် အစီအစဉ် ရှိ/မရှိ ကြယ်ပွင့်ပြမေးခွန်းနှင့် စပ်လျဉ်းပြီး ပဲခူးတိုင်း ဒေသကြီးအစိုးရအဖွဲ့နှင့် ပေါင်းစပ်ဖြေကြားသွားမှာ ဖြစ်ပါတယ်။ Power Point အသုံးပြုခွင့်ပြုပါရန် တင်ပြအပ်ပါတယ်။ အမျိုးသားလွှတ်တော် ကိုယ်စားလှယ်ကြီး မေးမြန်းတဲ့ ကိစ္စနှင့်စပ်လျဉ်းပြီး ၂၀၀၈-၂၀၀၉ ခုနှစ်က ပဲခူးတိုင်းဒေသကြီး၊ ကျောက်တံခါးမြို့နယ် အနောက်တုံကန်ကြိုးဝိုင်း အကွက်အမှတ်(၄၃၊ ၄၄၊ ၄၅၊ ၄၆၊ ၅၀၊ ၅၁) တို့အတွင်း ဒီ Power Point မှာ တင်ပြထားတဲ့အတိုင်း လုပ်ငန်းရှင်(၂၂)ဦးအတွက် ပုဂ္ဂလိကသစ်မာစိုက်ခင်း (၄၃၇)ဧကကို လုပ်ကိုင်ခွင့်ပေးခဲ့ပါတယ်။ ဒါ့အပြင် သစ်တောဦးစီးဌာနအနေနဲ့ ၂၀၀၇-၂၀၀၈ ဘဏ္ဍာနှစ်မှာ ဒေသခံပြည်သူများအတွက် သစ်၊ တိုင်၊ မျော၊ ထင်း လိုအပ်ချက်များကို ဖြည့်ဆည်း ပေးရန် ကျောက်တံခါးမြို့နယ်၊ အနောက်တုံကန်ကြိုးဝိုင်း အကွက်အမှတ်(၅၂)တွင် ကျေးရွာထင်း စိုက်ခင်း (၁၅၀)ဧကကို မန်ဂျန်ရှား၊ မယ်ဇလီ၊ အော်ရီရှား သစ်မျိုးများဖြင့် စိုက်ပျိုးတည်ထောင်ပေးခဲ့ ပါတယ်။ ပုဂ္ဂလိကသစ်မာစိုက်ခင်း တည်ထောင်ခွင့်ရရှိတဲ့သူ (၂၂) ဦးရှိတဲ့အနက် ၂၀၁၄-၂၀၁၅ ခုနှစ်မှာ သစ်တောဦးစီးဌာနက ကွင်းဆင်းစစ်ဆေးချက်အရ စီမံချက်ကာလအတွင်း စိုက်ပျိုးလုပ်ကိုင်နိုင်မှုမရှိ၍ Power Point တွင် တင်ပြထားသူ (၁၅)ဦးရဲ့ ပုဂ္ဂလိက သစ်မာစိုက်ခင်း (၂၉၂)ဧကကို ၂၂-၁-၂၀၁၆ ရက်နေ့မှာ ရုံးအမိန့်စာထုတ်ပြန်ပြီးတော့မှ လုပ်ပိုင်ခွင့်ရုပ်သိမ်းပြီး သစ်တောနယ်မြေအဖြစ် ပြန်လည် သိမ်းဆည်းခဲ့ပါတယ်။ အဆိုပါသိမ်းဆည်းမှု ဤရုံးအမိန့်စာကိုလည်း အဆိုပါလုပ်ငန်းရှင်များထံသို့ ဖြန့်ဝေပေးပို့ပြီး ဖြစ်ပါတယ်။ သစ်တောမြေ ပြန်လည်သိမ်းဆည်းခံရသူ (၁၅)ဦးအနက် အနောက်တုံကန်ကြိုးဝိုင်း၏ အကွက်အမှတ်(၅၁)ရှိ သစ်တောမြေ(၂၅)ဧက သိမ်းဆည်းခံရသူ တိုက်ကြီးစုကျေးရွာနေ ဦးသိန်းမောင် ဟာ ခွင့်ပြုချက်မရှိဘဲ ဦးဌေးဝင်း သို့ (၁၀)ဧက ခွဲဝေလုပ်ကိုင်စေခဲ့ရာ ၂၀၁၆ ခုနှစ်မှာ ဦးဌေးဝင်း ၏ သမက်ဖြစ်သူ ဦးဝင်းကိုကို က ၎င်းရဲ့ သဘောဆန္ဒအလျောက် ခွင့်ပြုချက်မရှိဘဲ အနောက်တုံကန် ကြိုးဝိုင်း ကွင်းအမှတ်(၅၂)ရှိ ကျေးရွာထင်းစိုက်ခင်း ဧက(၁၅၀)အတွင်းသို့ ကျွန်းပင်များ ကျူးကျော် ဝင်ရောက်စိုက်ပျိုးခဲ့ပါတယ်။ အဆိုပါမြေ(၁၀)ဧက တရားမဝင် လွှဲပြောင်းပေးခြင်းကို အတည် မှတ်ယူပြီး ၂၃-၅-၂၀၁၈ ရက်နေ့မှာ ပဲခူးတိုင်းဒေသကြီးအစိုးရအဖွဲ့ ဝန်ကြီးရုံးထံလိပ်မူ၍လည်းကောင်း၊ ၃-၉-၂၀၁၈ ရက်နေ့တွင် အတွင်းရေးမှူး၊ ပဲခူးတိုင်းဒေသကြီးအစိုးရအဖွဲ့သို့လည်းကောင်း၊ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနသို့လည်းကောင်း၊ ညွှန်ကြားရေးမှူးချုပ်၊ သစ်တော ဦးစီးဌာန၊ နေပြည်တော်သို့လည်းကောင်း အသနားခံ တိုင်ကြားတင်ပြခဲ့ပါတယ်။ လွှတ်တော်ကိုယ်စားလှယ်ကြီး မေးခွန်းနှင့်စပ်လျဉ်းပြီးတော့မှ ပုဂ္ဂလိက သစ်တောစိုက်ခင်း တည်ထောင်ရာ သစ်တောဦးစီးဌာနအနေဖြင့် အနောက်တုံကန်ကြိုးဝိုင်း အကွက်အမှတ်(၅၂)အား ခွင့်ပြုခဲ့ခြင်းမဟုတ်ဘဲ အကွက်(၄၃၊ ၄၄၊ ၄၅၊ ၄၆၊ ၅၀၊ ၅၁)နှင့် အိုင်တုံကွန်းကြိုးဝိုင်း အကွက် အမှတ်(၈)တို့ကိုသာ ပုဂ္ဂလိကစိုက်ခင်းအဖြစ် ခွင့်ပြုခဲ့ခြင်းဖြစ်ပါတယ်။ လွှတ်တော်ကိုယ်စားလှယ်ကြီးရဲ့ မေးခွန်းပါ နိုင်ငံတော်သို့ တစ်ဧကကို(၈၀၀၀)နှုန်း ပေးသွင်းခဲ့ရခြင်းမှာလည်းမဟုတ်ဘဲ သစ်တောမြေ ငှားရမ်းခအဖြစ် လုပ်ငန်းရှင်တစ်ဦးမှ ၂၀၁၀-၂၀၁၁ ခုနှစ်မှ ၂၀၁၃-၂၀၁၄ ခုနှစ်အထိ တစ်နှစ်လျှင် တစ်ဧက(၂၀၀)ကျပ်နှုန်းဖြင့် (၃၉၇)ဧကအတွက် (၄)နှစ်စာ သစ်တောမြေငှားရမ်းခ (၃၁၇၆၀၀)ကျပ် ပေးသွင်းခဲ့ခြင်းဖြစ်ပါတယ်။ သစ်တောဦးစီးဌာနမှ ကွင်းဆင်းစစ်ဆေးမှုအရ ခွင့်ပြုချက်မရှိဘဲ အနောက်တုံကန်ကြိုးဝိုင်း အကွက်အမှတ်(၅၂)၊ ထင်းစိုက်ခင်း ဧက(၁၅၀)အတွင်း ဝင်ရောက်စိုက်ပျိုးခြင်းအတွက် သစ်တော ဥပဒေပုဒ်မ ၄၀(က)ဖြင့် အရေးယူဆောင်ရွက်နိုင်ရေးအတွက် ကျောက်တံခါးမြို့နယ်၊ သစ်တောဦးစီးဌာနမှ ကျောက်တံခါးမြို့နယ်၊ ဥပဒေအရာရှိရုံးသို့ ညှိနှိုင်းဆောင်ရွက်ထားပါကြောင်း၊ သစ်တောကြိုးဝိုင်းနှင့် ကျေးရွာထင်းစိုက်ခင်းအတွင်း တရားမဝင် ကျူးကျော်ဝင်ရောက် စိုက်ပျိုးခြင်းသာဖြစ်၍ နစ်နာကြေး ပေးရန် အစီအစဉ်မရှိပါကြောင်းနှင့် ကြိုးဝိုင်းအတွင်း ကျူးကျော်ဝင်ရောက်မှုများကို ဥပဒေလုပ်ထုံး လုပ်နည်းများနှင့်အညီ ဆောင်ရွက်လျက်ရှိပါကြောင်း ရှင်းလင်းဖြေကြားအပ်ပါတယ်ခင်ဗျား။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီး များခင်ဗျား။ နောက်ဆုံးမေးခွန်းဖြစ်တဲ့ ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် စောယားဖောင်ကွာ ၏ ကရင်ပြည်နယ်၊ ကြာအင်းဆိပ်ကြီးမြို့နယ်၊ “ခနောက်စိမ်း” ထုတ်လုပ်နေသည့်ကုမ္ပဏီများမှ ခွင့်ပြုချက်နှင့် စည်းကမ်းများ လိုက်နာခြင်း ရှိ/မရှိ၊ အခွန်အခများ၊ လူမှုရေးအရ တာဝန်ယူခြင်း ရှိ/မရှိနှင့် သဘာဝပတ်ဝန်းကျင် ထိခိုက်ပျက်စီးနေမှုများ ကာကွယ်တား ဆီးခြင်း ရှိ/မရှိ သိလိုခြင်းနှင့်စပ်လျဉ်းတဲ့ ကြယ်ပွင့်ပြမေးခွန်းကို ဖြေဆိုသွားမှာ ဖြစ်ပါတယ်။ Power Point အသုံးပြုခွင့်ပေးပါရန် တင်ပြအပ်ပါတယ်ခင်ဗျား။ သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဝန်ကြီးဌာန၊ အမှတ်(၁)သတ္တုတွင်းလုပ်ငန်းအား ကရင်ပြည်နယ်၊ ကြာအင်း ဆိပ်ကြီးမြို့နယ်မှာ ခနောက်စိမ်း တူးဖော်နေတဲ့ ပြည်တွင်းအကြီးစား ကုမ္ပဏီ(၁)ခုနဲ့ အသေးစား ကုမ္ပဏီ(၇)ခု၊ စုစုပေါင်းကုမ္ပဏီ(၈)ခုမှ လုပ်ကွက်(၁၀)ကွက်တို့မှာ ထုတ်လုပ်မှုအပေါ် ခွဲဝေခံစား စနစ်နဲ့ လုပ်ငန်းသဘောတူစာချုပ် ချုပ်ဆိုပြီး လုပ်ကိုင်ဆောင်ရွက်နေပါတယ်။ စာချုပ် ချုပ်ဆိုရာမှာ သတ္တုတွင်းဥပဒေ၊ နည်းဥပဒေများ၊ ညွှန်ကြားချက်များနှင့်အညီ ထုတ်လုပ်မှုအပေါ် ခွဲဝေခံစားသည့် အချက်အလက်နှင့် စည်းကမ်းများ ထည့်သွင်းချုပ်ဆို၍ ဆောင်ရွက်ထားသည့်အပြင် ပုံမှန်ပြုလုပ်သည့် အမှတ်(၁)သတ္တုတွင်းလုပ်ငန်း၏ စီမံခန့်ခွဲမှုကော်မတီ အစည်းအဝေးများတွင်လည်း လမ်းညွှန် ကြီးကြပ်မှုများပေးလျက်ရှိပါတယ်။ မြန်မာ့သတ္တုတွင်းဥပဒေ၊ နည်းဥပဒေ၊ စာချုပ်ပါစည်းကမ်းချက် များနှင့်အညီ လိုက်နာဆောင်ရွက်နိုင်ရန်အတွက်လည်း သတ္တုတွင်းဦးစီးဌာနမှ ဦးစီးပြီး (၆)လတစ်ကြိမ် ကွင်းဆင်းစစ်ဆေး ကြပ်မတ်ဆောင်ရွက်လျက်ရှိပါတယ်။ ခနောက်စိမ်းကုမ္ပဏီ(၈)ခုမှ ထုတ်လုပ် ခွင့်ပြုမိန့် ရရှိခဲ့သည့် ၂၀၁၈ ခုနှစ်၊ အောက်တိုဘာလအထိ သတ္တုရိုင်း စုစုပေါင်း (၂၈၅၃၃) မက်ထရစ်တန် ထုတ်လုပ်နိုင်ခဲ့ပါသည်။ ၂၀၁၈ ခုနှစ်၊ အောက်တိုဘာလအထိ နိုင်ငံတော်အတွက် ဓာတ်သတ္တု ကို အမေရိကန်ဒေါ်လာ (၀.၄၁၃)သန်း မြန်မာငွေကျပ် (၄၈.၀၆၁)သန်းရရှိခဲ့ပါတယ်။ အမှတ်(၁)သတ္တုတွင်းလုပ်ငန်းဌာန အတွက် ခွဲဝေမှုအချိုးအဖြစ် အမေရိကန်ဒေါ်လာ(၃.၂၂၂)သန်းနဲ့ မြန်မာငွေကျပ်(၂၇၈.၆၃၇)သန်း ရရှိခဲ့ပြီးဖြစ်ပါတယ်။ မြေငှားရမ်းခအနေနဲ့ စုစုပေါင်း မြန်မာငွေကျပ် (၂၆၀.၆၁၈)သန်း ရရှိခဲ့ပြီးဖြစ်ပါတယ်။ ကုမ္ပဏီများအနေနဲ့ ပညာရေး၊ ကျန်းမာရေးနဲ့ ဒေသဖွံ့ဖြိုးရေးလုပ်ငန်းများအား တာဝန်ယူဆောင်ရွက် လျက်ရှိနေပြီး ကြာအင်းဆိပ်ကြီးမြို့နယ်၊ ဘုရားသုံးဆူမြို့၊ အမှတ်(၁)ရပ်ကွက်၊ ထော့မဲပါရပ်ကွက်၊ တညင်ကျေးရွာ၊ ဖါးပြကျေးရွာ၊ မက္ကတောကျေးရွာ၊ ကျိုက်ဒုံမြို့နယ်ခွဲ ကျိတ်ဒေသ၊ ကမော့သ်ဒေသ၊ နန်းဦးဒေသကျေးရွာ၊ သပြု ဒေသများမှ ဒေသခံများ၏ ဆန္ဒနှင့် ဒေသလိုအပ်ချက် အပေါ်မူတည်ပြီး ဖွံ့ဖြိုးရေးလုပ်ငန်းများ ဆောင်ရွက်ပေးလျက်ရှိပါတယ်။ (CSR) လုပ်ငန်းများ စနစ်တကျ ဆောင်ရွက် နိုင်ရန်အတွက်လည်း ဓာတ်သတ္တု ထုတ်လုပ်မှုလုပ်ငန်းမှ ရင်းနှီးမြှုပ်နှံမှု၏ (၂)ရာခိုင်နှုန်းထည့်ဝင်၍ အမှတ်(၁) သတ္တုတွင်းလုပ်ငန်းနှင့် ကုမ္ပဏီတို့ ချုပ်ဆိုခဲ့တဲ့လုပ်ငန်း သဘောတူစာချုပ်များမှာ ထည့်သွင်း ချုပ်ဆိုနိုင်ရန်အတွက်လည်း စီစဉ်ဆောင်ရွက်လျက်ရှိပါတယ်။ ကြာအင်းဆိပ်ကြီးမြို့နယ်ရှိ ကုမ္ပဏီများမှ ဒေသဖွံ့ဖြိုးမှုလုပ်ငန်းများအတွက် ပါဝင်ပူးပေါင်း ဆောင်ရွက်ခဲ့တဲ့နေရာမှာ ၂၀၁၈ ခုနှစ်၊ အောက်တိုဘာလကုန်အထိ ကောက်ယူခဲ့တဲ့ စာရင်းများအရ မြန်မာငွေကျပ် သန်း(၂၀၀.၁၀၀)သန်းနဲ့ ထိုင်းဘတ်ငွေ (၆၀၀၀၀)တို့အား ကုမ္ပဏီမှ ကျခံသုံးစွဲထား ကြောင်း သိရှိရပါတယ်။ အမှတ်(၁) သတ္တုတွင်းလုပ်ငန်းအနေနဲ့ သဘာဝပတ်ဝန်းကျင် ထိခိုက်မှုမရှိ စေရေး စာချုပ် ချုပ်ဆိုလုပ်ကိုင်သည့် ကုမ္ပဏီများကိုလည်း ကြပ်မတ်ဆောင်ရွက်လျက်ရှိပြီး ကုမ္ပဏီ များဟာ ပတ်ဝန်းကျင်စီမံခန့်ခွဲမှုအစီအစဉ် EMP အစီရင်ခံစာများအား ရေးဆွဲစေပြီး လိုက်နာ ဆောင်ရွက်မှု ရှိ/မရှိကို ပတ်ဝန်းကျင်ထိန်းသိမ်းရေးဦးစီးဌာနနှင့် သတ္တုတွင်းဦးစီးဌာနတို့မှ ကြီးကြပ် စိစစ်လျက်ရှိပါတယ်။ မှန်ကန်တဲ့ သတ္တုတူးဖော်နည်းစနစ်များနှင့်အညီ ဘေးအန္တရာယ်ကင်းရှင်းရေးနှင့် သဘာဝပတ်ဝန်းကျင် ထိခိုက်မှု အနည်းဆုံးဖြစ်စေရေးအတွက် EMP အစီအရင်ခံစာပါအတိုင်း လိုက်နာဆောင်ရွက်ကြရန် ကရင်ပြည်နယ် ကိုယ်စားပြုအဖွဲ့များနဲ့ ဝန်ကြီးဌာနက ဖွဲ့စည်းထားတဲ့ ကွင်းဆင်းစစ်ဆေးရေးအဖွဲ့များမှ ကွင်းဆင်းစစ်ဆေးမှုများ၊ အကြံပေးမှုများပြုလုပ်လျက်ရှိပြီး ကြပ်မတ် ဆောင်ရွက်လျက်ရှိပါကြောင်း ဖြေကြားအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type='speaker'>မေးခွန်းလာရောက် ဖြေကြားပေးတဲ့ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ ဒုတိယဝန်ကြီး မိမိအစီအစဉ်ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
</section>
<section value = 'Bill'>	
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၈ ခုနှစ်၊ လောင်းကစား ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြား ရှင်းလင်းခြင်း</title>
<speech type='speaker'>အစီအစဉ်(၆)ဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၈ ခုနှစ်၊ လောင်းကစား ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ပြန်လည် ဖတ်ကြား ရှင်းလင်းဖို့ ဖြစ်ပါတယ်။</speech>
<speech><mp id='1337'>ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ် အားလုံး မင်္ဂလာပါလို့ ဦးစွာ နှုတ်ခွန်းဆက်သ အပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး၊ မဲဆန္ဒနယ်အမှတ်(၁)က အမျိုးသား လွှတ်တော်ကိုယ်စားလှယ် ဥပဒေကြမ်းကော်မတီအဖွဲ့ဝင် ဦးစိုးမိုး ဖြစ်ပါတယ်။ ကော်မတီရဲ့ တာဝန် ပေးချက်အရ အမျိုးသားလွှတ်တော် ဥပဒေကြမ်းကော်မတီ၏ ၂၀၁၈ ခုနှစ်၊ လောင်းကစား ဥပဒေကြမ်းအပေါ် စိစစ်တင်ပြခြင်း အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ ၂၀၁၈ ခုနှစ်၊ လောင်းကစားဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၈- ၆၃၃ ရက်စွဲ၊ ၂၀၁၈ ခုနှစ်၊ နိုဝင်ဘာလ ၂၈ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် ၂၀၁၈ ခုနှစ်၊ လောင်းကစားဥပဒေကြမ်း နှင့် စပ်လျဉ်းသည့် အစီရင်ခံစာကို ၁၂-၁၁-၂၀၁၈ ရက်နေ့တွင် အမျိုးသားလွှတ်တော်သို့ တင်သွင်း ခဲ့ပါသည်။ ယင်းဥပဒေကြမ်းနှင့်စပ်လျဉ်း၍ အမျိုးသားလွှတ်တော်ကိုယ်စားလှယ် ဦးသန်းစိုး သန်းစိုး(ခ) ၊ ဦးကျော်နီနိုင်၊ ရှမ်းပြည်နယ် မဲဆန္ဒနယ် (၄)၊ ရန်ကုန်တိုင်းဒေသကြီး မဲဆန္ဒနယ်အမှတ်(ဘောဂဗေဒ) ဦးမောင်စိုး၊ တနင်္သာရီတိုင်းဒေသကြီး မဲဆန္း(ခ)၊ ဦးစိုးသိန်း(၁၁)အမှတ်ဒနယ်အမှတ်၊ ဒေါက်တာ (၁၀) တို့က(၇)ပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ် ၁၆-၁၁-၂၀၁၈ ရက်နေ့တွင် အကြံပြု ဆွေးနွေးခဲ့ကြပါသည်။ အမျိုးသားလွှတ်တော်၊ ဥပဒေကြမ်းကော်မတီသည် အကြံပြု ဆွေးနွေးခဲ့ကြ သည့် အမျိုးသားလွှတ်တော်ကိုယ်စားလှယ်များ၊ ပြည်ထဲရေးဝန်ကြီးဌာန၊ အလုပ်သမား၊ လူဝင်မှု ကြီးကြပ်ရေးနှင့် ပြည်သူ့အင်အားဝန်ကြီးဌာန၊ ဟိုတယ်နှင့် ခရီးသွားလာရေးဝန်ကြီးဌာန၊ ပြည်ထောင်စု ရှေ့နေချုပ်ရုံး၊ ပြည်သူ့လွှတ်တော် ပြည်သူ့ရေးရာစီမံခန့်ခွဲမှုကော်မတီ၊ ရန်ကုန်နိုင်ငံရေးသိပ္ပံကျောင်း တို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များလေ့လာ ဆန်းစစ် သုံးသပ်ရေးကော်မရှင်မှ ပညာရှင်များနှင့် ၂၈-၁၁-၂၀၁၈ ရက်နေ့တွင် တွေ့ဆုံညှိနှိုင်း ဆွေးနွေးခဲ့ပါသည်။ လေ့လာတွေ့ရှိချက်များ ၂။ အမျိုးသားလွှတ်တော် ဥပဒေကြမ်းကော်မတီသည် ၂၀၁၈ ခုနှစ်၊ လောင်းကစားဥပဒေကြမ်း ကို လေ့လာစိစစ်ရာတွင် - (က) အဓိပ္ပာယ်ဖွင့်ဆိုရာတွင် ရှင်းလင်းမှုရှိစေရန်အတွက် ပြည်သူ့လွှတ်တော်က အတည်ပြု သည့် ဥပဒေကြမ်း အပိုဒ် ၂၊ အပိုဒ်ခွဲ(က)တွင် ဖော်ပြထားသော လောင်းကစားခြင်း ကိုဆိုသည် ဆိုသည့် စကားရပ်ကို အလောင်းအစားပြုခြင်းကိုဆိုသည် ဆိုသည့် စကားရပ်ဖြင့်လည်းကောင်း၊ အပိုဒ်ခွဲ(ဃ)တွင် ဖော်ပြထားသော ကြံစည်ပြုလုပ် ထားသော သို့မဟုတ် ဆိုသည့် စကားရပ်ကို ကြံစည်ပြုလုပ်ထားသော ကိရိယာ၊ စာရွက်စာတမ်း သို့မဟုတ် ဆိုသည့် စကားရပ်ဖြင့်လည်းကောင်း အသီးသီးပြင်ဆင် သင့်ကြောင်း လေ့လာတွေ့ရှိရပါသည်။ ထို့ပြင် ယင်းအပိုဒ်ခွဲ(ဃ)တွင် ဖော်ပြထားသည့် အီလက်ထရောနစ်ပစ္စည်းများနှင့် အီလက်ထရောနစ် ဆက်သွယ်ရေးနည်းပညာသုံးကိရိယာများ ဆိုသည့် စကားရပ်ကို ပယ်ဖျက်၍ အပိုဒ်ခွဲ(ဋ)၏နောက်တွင် အပိုဒ်ခွဲ(ဌ)အဖြစ် သတင်းအချက်အလက်နှင့် ဆက်သွယ်ရေးနည်းပညာကို အသုံးပြု သည့် လောင်းကစားခြင်း (Remote Gambling) ဆိုသည်မှာ အင်တာနက်၊ ဝက်ဘ်ဆိုဒ်(Website)၊ ရုပ်သံဆိုင်ရာ စသည်တို့ အပါအဝင်ဖြစ်သည့် အီလက်ထရောနစ်ပစ္စည်းများနှင့် အီလက်ထရောနစ် ဆက်သွယ်ရေးနည်းပညာ သုံးပစ္စည်းတစ်ခုခုကို အသုံးပြု၍ ဆက်သွယ်လောင်းကစား ခြင်းကို ဆိုသည်ဟု အသစ်ဖြည့်စွက်သင့်ကြောင်း လေ့လာတွေ့ရှိရပါသည်။ (ဂ) အသစ်ဖြည့်စွက်ခဲ့သည့် အပိုဒ် ၂၊ အပိုဒ်ခွဲ(ဌ)ပါ အဓိပ္ပာယ်ဖွင့်ဆိုချက်အတွက် အရေးယူဆောင်ရွက်နိုင်စေရန် ပြည်သူ့လွှတ်တော်က အတည်ပြု သည့် ဥပဒေကြမ်း၏ အပိုဒ် ၁၁၊ အပိုဒ်ခွဲ(ခ)၏နောက်တွင် အပိုဒ်ခွဲ(ဂ)အဖြစ် သတင်းအချက်အလက်နှင့် ဆက်သွယ်ရေး နည်းပညာကို အသုံးပြုသည့် လောင်းကစားခြင်း (Remote Gambling) တစ်မျိုးမျိုးကို ဖွင့်လှစ်ခြင်း၊ စီမံခန့်ခွဲခြင်း၊ လောင်းကြေးလက်ခံခြင်း၊ ဒိုင်အဖြစ် ဆောင်ရွက်ခြင်း၊ ငွေကြေးအကျိုးအမြတ်ရယူခြင်း သို့မဟုတ် ထိုသို့ ဆောင်ရွက်ခြင်းကို တစ်နည်းနည်းဖြင့် အားပေးကူညီခြင်းဟု အသစ်ဖြည့်စွက်သင့် ကြောင်း လေ့လာတွေ့ရှိရပါသည်။ (ဃ) အဓိပ္ပာယ်ပိုမိုပြည့်စုံမှုရှိစေရန်အတွက် ပြည်သူ့လွှတ်တော်က အတည်ပြု သည့် အပိုဒ် ၂၅၊ အပိုဒ်ခွဲ(က)ကို အောက်ပါအတိုင်း ပြင်ဆင်ဖြည့်စွက်သင့်ကြောင်း လေ့လာတွေ့ရှိရပါသည် - ၂၅။ (က) သက်ဆိုင်ရာတရားရုံးသည် ဤဥပဒေပါ ပြစ်မှုတစ်ရပ်ရပ်နှင့် သက်ဆိုင် သည့် ငွေကြေး၊ ရွှေ့ပြောင်းနိုင်သောပစ္စည်း သို့မဟုတ် မရွှေ့ပြောင်း နိုင်သော ပစ္စည်းများကို ပြည်သူ့ဘဏ္ဍာအဖြစ် သိမ်းဆည်းရန် အမိန့် ချမှတ်၍ ပြည်ထောင်စုဘဏ္ဍာရန်ပုံငွေသို့ ပေးသွင်းရမည်။ (င) အမျိုးသားလွှတ်တော်ကိုယ်စားလှယ် ဦးသန်းစိုး(ခ)သန်းစိုး(ဘောဂဗေဒ)က မြန်မာ နိုင်ငံသားများကို သတ်မှတ်အခကြေးငွေ ပေးသွင်းစေပြီး ကာစီနိုများသို့ ဝင်ရောက် လောင်းကစားခွင့်ပြုရန် အကြံပြုခဲ့ပါသည်။ အမျိုးသားလွှတ်တော် ဥပဒေကြမ်း ကော်မတီအနေဖြင့် နိုင်ငံတော်၏ အခွန်ဘဏ္ဍာကို နိုင်ငံတကာတွင် ကျင့်သုံး ဆောင်ရွက်လျက်ရှိသည့် အစီအမံများနှင့်အညီ တိုးတက်ရှာဖွေဖြည့်ဆည်းရန် လိုအပ်သည်ကို လက်ခံနိုင်သော်လည်း ပြည်သူများ၏ အကျင့်စာရိတ္တပျက်ပြားမှု မရှိစေရေး၊ စုဆောင်းထားရှိသည့် ငွေကြေးပစ္စည်းများ ဆုံးရှုံးမှုမရှိစေရေး၊ ငွေကြေး ခဝါချမှုများ အပါအဝင် ရာဇဝတ်မှုခင်းများ တိုးပွားမည့်အရေးကို ထိရောက်စွာ ဟန့်တားနိုင်ရေးတို့အတွက် နိုင်ငံသားများကို ကာစီနိုလောင်းကစားရုံများတွင် ဝင်ရောက် လောင်းကစားခွင့် လုံးဝမပြု သင့်ကြောင်းနှင့် ပြည်သူ့လွှတ်တော်၏ အတည်ပြုချက်အတိုင်းသာ ဆက်လက် အတည်ပြု သင့်ကြောင်း သဘောထားရရှိ ခဲ့ပါသည်။ သို့ဖြစ်ပါ၍ ဦးသန်းစိုး(ခ)သန်းစိုး(ဘောဂဗေဒ)၏ အပိုဒ် ၂၊ အပိုဒ်ခွဲ(ဋ) နှင့် အပိုဒ် ၁၃ ပြင်ဆင်အဆိုပြုချက်များကို လွှတ်တော်၏ အဆုံးအဖြတ်ရယူ ဆောင်ရွက်သင့်ကြောင်း လေ့လာတွေ့ရှိရပါသည်။ ကော်မတီ၏သဘောထားမှတ်ချက် ။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် ၂၀၁၈ ခုနှစ်၊ လောင်းကစား ဥပဒေကြမ်းအပေါ် အကြံပြု ဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ သက်ဆိုင်ရာ ဝန်ကြီးဌာနများ၊ ပြည်ထောင်စုရှေ့နေချုပ်ရုံး၊ ပြည်သူ့လွှတ်တော် ပြည်သူ့ရေးရာစီမံခန့်ခွဲမှုကော်မတီ၊ ရန်ကုန်နိုင်ငံရေးသိပ္ပံကျောင်းတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော်၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှ ပညာရှင်များနှင့် အသေးစိတ်ညှိနှိုင်း ဆွေးနွေးခဲ့ပြီးဖြစ်ပါသဖြင့် ဥပဒေကြမ်းကော်မတီ၏ မူလပြင်ဆင်ချက်များနှင့် ယခု ထပ်မံပြင်ဆင်ချက် များအတိုင်းသာ ဆက်လက်အတည်ပြု သင့်ကြောင်းနှင့် ဦးသန်းစိုး(ခ)သန်းစိုး(ဘောဂဗေဒ)၏ အပိုဒ် ၂၊ အပိုဒ်ခွဲ(၎) နှင့် အပိုဒ် ၁၃ပြင်ဆင်ချက်အဆိုများကို လွှတ်တော်၏ အဆုံးအဖြတ်ရယူဆောင်ရွက်သင့် ပါကြောင်း အစီရင်ခံတင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီးပေးပို့လာသော ၂၀၁၈ ခုနှစ်၊ လောင်းကစား ဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ် 
<speech type='speaker'>အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၈ ခုနှစ်၊ လောင်းကစား ဥပဒေကြမ်းကို လွှတ်တော်၏ အဆုံးအဖြတ်ရယူ၍ အတည်ပြု ဆောင်ရွက်မှာ ဖြစ်ပါတယ်။ ဥပဒေကြမ်းကော်မတီက ပြင်ဆင်ချက်ရှိသော အပိုဒ်၊ အပိုဒ်ခွဲများကို တစ်ပိုဒ်ချင်းစီအလိုက် တင်ပြဖို့ ဖြစ်ပါတယ်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>လေးစားအပ် ပါသော ဥက္ကဋ္ဌကြီးခင်ဗျား။ အမျိုးသားလွှတ်တော် ဥပဒေကြမ်းကော်မတီရဲ့ ပြင်ဆင်ချက်များဖြစ်တဲ့ - အပိုဒ် ၂၊ အပိုဒ်ခွဲ(က)နဲ့ အပိုဒ်ခွဲ(ဃ)တိုကို လွှတ်တော်က အတည်ပြု ပေးနိုင်ပါရန် တင်ပြ အပ်ပါတယ်ခင်ဗျား။</speech>
<speech type='speaker'>ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည် ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၂(က)(ဃ)သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဆက်လက်ပြီးတော့ ဥပဒေကြမ်းကော်မတီရဲ့ ပြင်ဆင်ချက် အပိုဒ် ၂၊ အပိုဒ်ခွဲ(ဋ) နဲ့ စပ်လျဉ်း ပြီးတော့ တင်ပြသွားမှာ ဖြစ်ပါတယ်။ ကျွန်တော်တို့ လောင်းကစားဥပဒေကို ပြင်ဆင်ခဲ့တဲ့ အဓိက ရည်ရွယ်ချက်ကတော့ နိုင်ငံရဲ့ အခွန်ဘဏ္ဍာရန်ပုံငွေကို တိုးတက်ရှာဖွေနိုင်ဖို့အတွက် ကာစီနို လောင်းကစားခြင်းကို မြန်မာနိုင်ငံမှာ တရားဝင်ဖွင့်လှစ်ခွင့်ပြုဖို့ ဖြစ်ပါတယ်။ ဒီလိုဖွင့်လှစ်ခွင့်ပြုတဲ့ နေရာမှာလည်း နိုင်ငံခြားသားများကိုသာ သီးသန့်ဆောင်ရွက်ခွင့်ပြု ရမှာ ဖြစ်ပါတယ်။ နိုင်ငံသားများကိုပါ ခွင့်ပြုခဲ့မယ်ဆိုရင် ဖြစ်ပေါ်လာနိုင်တဲ့ ဆိုးကျိုးများကို ဥပဒေကြမ်း အစီရင်ခံစာမှာလည်း ဖော်ပြခဲ့ပြီး ဖြစ်ပါတယ်။ ဒီအတွက်ကြောင့်မို့လို့ ဒီအပိုဒ်ခွဲနဲ့ စပ်လျဉ်းပြီးတော့ လွှတ်တော်ရဲ့ အဆုံးအဖြတ်ရယူ ဆောင်ရွက်ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ ပြင်ဆင်ချက်ကို သဘောမတူတဲ့ အမျိုးသားလွှတ်တော်ကိုယ်စားလှယ် ဦးသန်းစိုး(ခ)သန်းစိုး(ဘောဂဗေဒ)၊ ရန်ကုန်တိုင်းဒေသကြီး မဲဆန္ဒနယ်အမှတ်(၄)ရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြု သည့်နည်းလမ်းဖြင့် လွှတ်တော်ရဲ့ ဆန္ဒရယူ ဆောင်ရွက်မှာ ဖြစ်ပါတယ်။ ဒါ့ကြောင့် ဥပဒေကြမ်းကော်မတီ၏ ပြင်ဆင်ချက်ကို သဘောတူတဲ့ လွှတ်တော်ကိုယ်စားလှယ် များက အစိမ်းရောင် အပေါင်း(+)သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-)သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ ပြင်ဆင်ချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ ပြင်ဆင်ချက်အတိုင်း အတည်ပြုမှာ ဖြစ်ပြီး ကန့်ကွက်မဲများလျှင် ဦးသန်းစိုး(ခ)သန်းစိုး(ဘောဂဗေဒ)၏ ပြင်ဆင်ချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၃၉)မဲ၊ ကန့်ကွက်မဲ (၁၃)မဲ၊ ကြားနေမဲ (၅)မဲ ဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ ပြင်ဆင်ချက်သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီးတော့ ဥပဒေကြမ်းကော်မတီရဲ့ ဖြည့်စွက်ချက်ဖြစ်တဲ့ - အပိုဒ် ၂၊ အပိုဒ်ခွဲ(ဌ)နဲ့ အပိုဒ် ၁၁၊ အပိုဒ်ခွဲ(ဂ) အသစ်ဖြည့်စွက်ချက်များကို လွှတ်တော်က အတည်ပြု ပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type='speaker'>ဒီဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ဖြည့်စွက်ချက် အတည် ဖြစ်သည်။ ဖြည့်စွက်ချက် အတည်ဖြစ်တဲ့အတွက် အပိုဒ် ၂၊ အပိုဒ်ခွဲ(ဌ)၊ အပိုဒ် ၁၁၊ အပိုဒ်ခွဲ(ဂ)သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော်တို့ ဥပဒေကြမ်းကော်မတီက အစီရင်ခံတင်ပြခဲ့တဲ့အတိုင်းပါပဲ အပိုဒ် ၁၃ ကိုလည်း ပြင်ဆင်ချက်အဆို တင်သွင်းထားတဲ့ လွှတ်တော်ကိုယ်စားလှယ်ရှိတဲ့အတွက်ကြောင့်မို့လို့ လွှတ်တော်ရဲ့ အဆုံးအဖြတ်ရယူ ဆောင်ရွက်ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ တင်ပြချက်ကို သဘောမတူတဲ့ အမျိုးသားလွှတ်တော်ကိုယ်စားလှယ် ဦးသန်းစိုး(ခ)သန်းစိုး(ဘောဂဗေဒ)၊ ရန်ကုန်တိုင်းဒေသကြီး မဲဆန္ဒနယ်အမှတ်(၄)ရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြု သည့်နည်းလမ်းဖြင့် လွှတ်တော်ရဲ့ ဆန္ဒရယူ ဆောင်ရွက်မှာ ဖြစ်ပါတယ်။ ဒါ့ကြောင့် ဥပဒေကြမ်းကော်မတီ၏ တင်ပြချက်ကို သဘောတူတဲ့ လွှတ်တော်ကိုယ်စားလှယ် များက အစိမ်းရောင် အပေါင်း(+)သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-)သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ တင်ပြချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ တင်ပြချက်အတိုင်း အတည်ပြုမှာဖြစ်ပြီး ကန့်ကွက်မဲများလျှင် ဦးသန်းစိုး(ခ)သန်းစိုး(ဘောဂဗေဒ)၏ ပြင်ဆင်ချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ(၁၅၃)မဲ၊ ကန့်ကွက်မဲ (၁၂)မဲ၊ ကြားနေမဲ (၃)မဲဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည်ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဥပဒေကြမ်းကော်မတီရဲ့ အပိုဒ် ၁၅၊ အပိုဒ်ခွဲ(က)၊ အပိုဒ် ၂၂၊ အပိုဒ် ၂၅ ပြင်ဆင်ချက်များကို လွှတ်တော်က ဆက်လက်အတည်ပြု ပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type='speaker'>ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည် ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၁၅၊ အပိုဒ်ခွဲ(က)၊ အပိုဒ် ၂၂၊ အပိုဒ် ၂၅ သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ပြည်သူ့လွှတ်တော်က ပြင်ဆင်ချက်နဲ့ အတည်ပြုထားသည့် ဥပဒေကြမ်းရဲ့ အပိုဒ် ၄၊ အပိုဒ်ခွဲ(က)ရဲ့ ခြေဆင်းကိုတော့ အဆိုပြု ပြဋ္ဌာန်းချက်အတိုင်း အမျိုးသားလွှတ်တော်မှ အတည်ပြု ပေးနိုင်ပါရန် တင်ပြ အပ်ပါတယ်ခင်ဗျား။</speech>
<speech type='speaker'>ဒီတင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ယနေ့ ကျွန်တော်တို့ အမျိုးသားလွှတ်တော်ကြီးကနေပြီးတော့ ပြင်ဆင်ချက်တွေနဲ့ အတည်ပြုလိုက်တဲ့ အပိုဒ်၊ အပိုဒ်ခွဲတွေမှအပဖြစ်တဲ့ ကျန်ရှိတဲ့ အပိုဒ်၊ အပိုဒ်ခွဲများကိုတော့ ပြည်သူ့လွှတ်တော်ရဲ့ အတည် ပြုချက်အတိုင်း အမျိုးသားလွှတ်တော်က ဆက်လက်အတည်ပြု ပေးနိုင်ပါရန် လေးစားစွာ တင်ပြအပ် ပါတယ်ခင်ဗျား။</speech>
<speech type='speaker'>ဒီတင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။</speech>
</bill>
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ရာဇသတ်ကြီးကို ဒုတိယအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြား ရှင်းလင်းခြင်း</title>
<speech type='speaker'>အစီအစဉ်(၈)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ရာဇသတ်ကြီးကို ဒုတိယအကြိမ် ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ပြန်လည်ဖတ်ကြား ရှင်းလင်းဖို့ ဖြစ်ပါတယ်။</speech>
<speech><mp id='1298'>ဒေါ်နွယ်နွယ်အောင် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ ဒုတိယဥက္ကဋ္ဌနှင့် အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါရှင်။ ကျွန်မက မွန်ပြည်နယ်၊ မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဥပဒေကြမ်းကော်မတီအဖွဲ့ဝင် ဒေါ်နွယ်နွယ်အောင် ဖြစ်ပါတယ်ရှင်။ အမျိုးသားလွှတ်တော်၊ ဥပဒေကြမ်း ကော်မတီ၏ တာဝန်ပေးအပ်ချက်အရ ရာဇသတ်ကြီးကို ဒုတိယအကြိမ် ပြင်ဆင်သည့် ဥပဒေကြမ်း အပေါ် စိစစ်တင်ပြခြင်း အစီရင်ခံစာကို ဖတ်ကြားရှင်းလင်းသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ ရာဇသတ်ကြီးကို ဒုတိယအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်းအစီရင်ခံစာ စာအမှတ်၊ ၁/ အမ(ကော်မတီ-၁) ၁/၂၀၁၈- ၅၃၉ ရက်စွဲ၊ ၂၀၁၈ ခုနှစ်၊ စက်တင်ဘာလ ၁၃ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် ရာဇသတ်ကြီးကို ဒုတိယအကြိမ် ပြင်ဆင်သည့် ဥပဒေကြမ်းနှင့် စပ်လျဉ်းသည့် အစီရင်ခံစာကို ၂၉-၈-၂၀၁၈ ရက်နေ့မှာ အမျိုးသား လွှတ်တော်ကို တင်သွင်းခဲ့ပါတယ်။ ယင်းဥပဒေကြမ်းနှင့် စပ်လျဉ်း၍ အမျိုးသားလွှတ်တော်ကိုယ်စားလှယ် ဦးဆန်းမြင့်၊ ဧရာဝတီတိုင်းဒေသကြီး မဲဆန္ဒနယ်အမှတ် ၊ နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်(၃) အမှတ်၊ ဒုတိယဗိုလ်မှူးကြီး အောင်ထွန်းလင်း၊(၄)၊ ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၀) တပ်မတော်သားကိုယ်စားလှယ်၊ ဦးဌေးဦး၊ ရန်ကုန်တိုင်းဒေသကြီး မဲဆန္ဒနယ်အမှတ် (ခ)၊ ဦးစိုးသိန်း(၂) တို့က(၁၀)ဦးမောင်စိုး၊ တနင်္သာရီတိုင်းဒေသကြီး မဲဆန္ဒနယ်အမှတ် ၇-၉-၂၀၁၈ ရက်နေ့မှာ အကြံပြု ဆွေးနွေးခဲ့ကြပါသည်။ အမျိုးသားလွှတ်တော်၊ ဥပဒေကြမ်းကော်မတီမှာ အကြံပြု ဆွေးနွေးခဲ့ကြတဲ့ အမျိုးသားလွှတ်တော်ကိုယ်စားလှယ်များ၊ ပြည်ထောင်စုတရားလွှတ်တော်ချုပ်၊ ပြည်ထောင်စုရှေ့နေချုပ် ရုံးတို့မှ တာဝန်ရှိပုဂ္ဂိုလ်များနှင့် ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာ ဆန်းစစ်သုံးသပ်ရေးကော်မရှင်က ပညာရှင်တွေနှင့် ၁၀-၉-၂၀၁၈ ရက်နေ့မှာ ဆွေးနွေးညှိနှိုင်းခဲ့ကြ ပါတယ်။ လေ့လာတွေ့ရှိချက် ။ အမျိုးသားလွှတ်တော်၊ ဥပဒေကြမ်းကော်မတီသည် ရာဇသတ်ကြီးကို ဒုတိယအကြိမ် ပြင်ဆင်တဲ့ ဥပဒေကြမ်းကို လေ့လာစိစစ်တဲ့အခါ ဥပဒေရေးထုံး မှန်ကန်မှုရှိစေဖို့အတွက် ဥပဒေကြမ်း ကော်မတီက ပြင်ဆင်ခဲ့တဲ့ ဥပဒေကြမ်းရဲ့ ခေါင်းစဉ်မှာ ဖော်ပြထားတဲ့ စကားရပ်တွေအစား ရာဇသတ်ကြီး ကို ပြင်ဆင်တဲ့ဥပဒေ (၂၀၁၈) ဟုလည်းကောင်း၊ အဆိုပြုပြဋ္ဌာန်းတဲ့ ဥပဒေကြမ်း အပိုဒ် ၃၇၆၊ အပိုဒ်ခွဲ (o) op Goosgoo3:00 omo:qd op:3203: Whoever commits rape except the offences of rape contained in sub-sections (2) and (3), shall be punished with imprisonment for a term of twenty years, or with imprisonment of either description for a term which may extend to ten years, and shall also be liable to fine. Boonom:Socope: ကောင်း၊ အဓိပ္ပာယ်ဖွင့်ဆိုချက်နှင့် ဆီလျော်ညီညွတ်မှုရှိစေရန်အတွက် ဥပဒေကြမ်းကော်မတီက ပြင်ဆင် ထားတဲ့ ဥပဒေကြမ်း အပိုဒ် ၃၇၆၊ အပိုဒ်ခွဲ(၃)မှာ ဖော်ပြထားတဲ့ စကားရပ်များအစား Whoever commits rape against a woman who is under twelve years of age shall be punished with imprisonment for a term of twenty years, or imprisonment for life ဆိုတဲ့စကားရပ်ဖြင့် အသီးသီး ပြင်ဆင်ဖြည့်စွက်သင့်ကြောင်း လေ့လာတွေ့ရှိရပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ နော်လှလှစိုးက အပိုဒ် ၃၇၆၊ အပိုဒ်ခွဲ(၃) မှာပါရှိတဲ့ အသက်(၁၂နှစ်အစား(အသက်(၁၆(နှစ်အဖြစ် ပြင်ဆင် ဖြည့်စွက်သင့်ကြောင်း အကြံပြု ဆွေးနွေးခဲ့ပါတယ်။</speech>
ဥပဒေကြမ်းကော်မတီအနေနဲ့က ရာဇသတ်ကြီးကို ပြင်ဆင်တဲ့ ဥပဒေမှာ အသက် (၁၆)နှစ်အဖြစ် ပြင်ဆင်ခဲ့ခြင်းဖြစ်တဲ့အတွက် ယခုပြင်ဆင်သည့် ဥပဒေကြမ်းဟာ သက်ငယ်မုဒိမ်းမှု အတွက် အသက်အရွယ် သတ်မှတ်ချက်ကို အဓိကထားပြီး ပြင်ဆင်ခဲ့ခြင်း ဖြစ်တဲ့အတွက် အသက် (၁၆)နှစ်အဖြစ် ပြောင်းလဲပြင်ဆင်ရန် မသင့်ကြောင်း သဘောထား ရရှိခဲ့ပါတယ်။ ။၄။ တပ်မတော်သား လွှတ်တော်ကိုယ်စားလှယ်၊ ဒုတိယဗိုလ်မှူးကြီးအောင်ထွန်းလင်းက အပိုဒ် ၃၇၆၊ အပိုဒ်ခွဲ(၃)မှာ ပါရှိတဲ့ ပြစ်ဒဏ်ကို သေဒဏ် ထပ်မံထည့်သွင်း ပြင်ဆင်ပေးသင့်ကြောင်း အကြံပြု ဆွေးနွေးခဲ့ပါတယ်။ ဥပဒေကြမ်းကော်မတီအနေနဲ့ လူ့အခွင့်အရေးစံနှုန်းများနှင့် ကိုက်ညီမှုရှိစေရန် အထူးသုံးသပ် ဆောင်ရွက်ရမည့်ပြစ်ဒဏ် ဖြစ်တဲ့အတွက် သေဒဏ်ကို ထည့်သွင်းပြင်ဆင်ရန် မသင့် ကြောင်း သဘောထား ရရှိခဲ့ပါတယ်။ ကော်မတီ၏ သဘောထားမှတ်ချက် ၅။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် ရာဇသတ်ကြီးကို ဒုတိယ အကြိမ် ပြင်ဆင်သည့် ဥပဒေကြမ်းအပေါ် အကြံပြုဆွေးနွေးခဲ့သည့် အမျိုးသားလွှတ်တော် ကိုယ်စားလှယ်များ၊ ပြည်ထောင်စုတရားလွှတ်တော်ချုပ်၊ ပြည်ထောင်စုရှေ့နေချုပ်ရုံးတို့မှ တာဝန်ရှိ ပုဂ္ဂိုလ်များနှင့် ပြည်ထောင်စုလွှတ်တော်၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်မှ ပညာရှင်တို့နှင့် အသေးစိတ် ညှိနှိုင်းဆွေးနွေးခဲ့ပြီး ဖြစ်ပါသဖြင့် ဥပဒေကြမ်း ကော်မတီက မူလတင်ပြထားတဲ့ ပြင်ဆင်ချက်များနှင့် ယခု ထပ်မံပြင်ဆင်ထားတဲ့ ပြင်ဆင်ချက်များကို အမျိုးသားလွှတ်တော်က အတည်ပြု ဆောင်ရွက်နိုင်ပါရန်နှင့် နော်လှလှစိုး နှင့် ဒုတိယဗိုလ်မှူးကြီး အောင်ထွန်းလင်း တို့၏ တင်ပြချက်များကို လွှတ်တော်ရဲ့ အဆုံးအဖြတ် ရယူဆောင်ရွက်သင့်ပါကြောင်း အစီရင်ခံ တင်ပြအပ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။
<title>အမျိုးသားလွှတ်တော်ဥက္ကဋ္ဌက ရာဇသတ်ကြီးကို ဒုတိယအကြိမ် ပြင်ဆင်သည့် ဥပဒေကြမ်းအား တစ်ပိုဒ်ချင်းစီအလိုက် အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ရာဇသတ်ကြီးကို ဒုတိယအကြိမ် ပြင်ဆင်သည့် ဥပဒေကြမ်းအား တစ်ပိုဒ်ချင်းစီအလိုက် အတည်ပြုရန် လွှတ်တော်ရဲ့ အဆုံးအဖြတ် ရယူမှာဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီက အဆုံးအဖြတ် ရယူလိုသည့် ဥပဒေကြမ်းပါ အပိုဒ်၊ အပိုဒ်ခွဲများကို တစ်ပိုဒ်ချင်းစီအလိုက် ဖတ်ကြားတင်ပြဖို့ ဖြစ်ပါတယ်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>လေးစားအပ်ပါ သော ဥက္ကဋ္ဌကြီးခင်ဗျား။ ပထမဦးစွာအနေနဲ့ကတော့ ဥပဒေကြမ်းကော်မတီရဲ့ ခေါင်းစဉ် ပြင်ဆင်ချက် ကို တင်ပြမှာဖြစ်ပါတယ်။ ဥပဒေကြမ်းရဲ့ ခေါင်းစဉ်ကိုတော့ ရာဇသတ်ကြီးကို ပြင်ဆင်သည့် ဥပဒေ(၂၀၁၈)ဖြင့် ပြင်ဆင်ချက်ကို လွှတ်တော်က အတည်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည် ဖြစ်သည်။ ပြင်ဆင်ချက် အတည် ဖြစ်တဲ့အတွက် ဥပဒေကြမ်းခေါင်းစဉ် သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီးတော့ ဥပဒေကြမ်းကော်မတီရဲ့ ပြင်ဆင်ဖြည့်စွက်ချက်များဖြစ်တဲ့ - အပိုဒ် ၁၊ အပိုဒ် ၂ ရဲ့ ခြေဆင်း၊ အပိုဒ် ၂ မှာ ဖော်ပြထားတဲ့ မူလဥပဒေကြမ်း ပုဒ်မ ၁၅၊ အပိုဒ် ၃၊ အပိုဒ် ၄ မှာ ဖော်ပြထားတဲ့ မူလဥပဒေကြမ်း ပုဒ်မ ၃၇၆၊ ပုဒ်မခွဲ(၁) ပြင်ဆင်ဖြည့်စွက်ချက် များကို လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type='speaker'>ဒီပြင်ဆင် ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည် ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၁၊ အပိုဒ် ၂ ခြေဆင်း၊ အပိုဒ် ၂ တွင် ဖော်ပြထားသော ပုဒ်မ ၁၅၊ အပိုဒ် ၃၊ အပိုဒ် ၄ တွင် ဖော်ပြထားသော ပုဒ်မ ၃၇၆၊ ပုဒ်မခွဲ(၁) သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီးတော့ ဥပဒေကြမ်းရဲ့ - အပိုဒ် ၄ မှာ ဖော်ပြထားတဲ့ မူလဥပဒေ ပုဒ်မ ၃၇၆၊ ပုဒ်မခွဲ(၃)နှင့် စပ်လျဉ်းပြီးတော့ တင်ပြ သွားမှာဖြစ်ပါတယ်။ ဒီ အပိုဒ်ခွဲနှင့် ပတ်သက်ပြီးတော့ ပြင်ဆင်ချက်အဆို တင်သွင်းထားတဲ့ လွှတ်တော် ကိုယ်စားလှယ် (၂)ဦးရှိပါတယ်။ နော်လှလှစိုး တင်သွင်းခဲ့တာကတော့ အသက်နဲ့ စပ်လျဉ်းပြီးတော့ တင်သွင်းခဲ့တာ ဖြစ်ပါတယ်။ ရာဇသတ်ကြီး ဥပဒေကို ပြင်ဆင်ခဲ့တဲ့အခါမှာ Rape Case မုဒိမ်းမှုကို ကျွန်တော်တို့ (၁၆)နှစ်လို့ ပြင်ဆင်ခဲ့ပြီးဖြစ်ပါတယ်။ အခု ဒီ ပြင်ဆင်တဲ့ ဥပဒေကြမ်းကတော့ သက်ငယ် မုဒိမ်းကို အထူးပြုဖို့ ပြင်ဆင်တင်ပြခဲ့တာဖြစ်ပါတယ်။ ဒါကြောင့်မို့လို့ ဒီ ပြင်ဆင်ခဲ့တဲ့၊ ပြင်ဆင်တင်သွင်းခဲ့တဲ့ ဥပဒေကြမ်းမှာ အသက်ကို (၁၂)နှစ်လို့ သတ်မှတ်ထားတာ ဖြစ်ပါတယ်။ နော်လှလှစိုး တင်ပြခဲ့သလို အသက်(၁၆)နှစ်လို့ ပြောင်းလဲသတ်မှတ်လိုက်မယ်ဆိုရင် ရိုးရိုးမုဒိမ်းမှုနဲ့ သက်ငယ်မုဒိမ်းမှုက အတူတူပဲ ဖြစ်သွားမှာ ဖြစ်ပါတယ်။ ဒါကြောင့်မို့လို့ ဒီအချက်တစ်ချက်ကိုလည်း လွှတ်တော်ရဲ့ အဆုံးအဖြတ် ရယူ ဆောင်ရွက်သင့်ကြောင်း တင်ပြအပ်ပါတယ်။ နောက်တစ်ချက်ကတော့ ပြစ်မှု၊ ပြစ်ဒဏ် သတ်မှတ်ချက် ဖြစ်ပါတယ်။ ဒုတိယဗိုလ်မှူးကြီး အောင်ထွန်းလင်းက သေဒဏ်ကို ထည့်သွင်းပြဋ္ဌာန်းဖို့ အဆိုပြု တင်ပြထားပါတယ်။ သေဒဏ်ကို ထည့်သွင်းပြဋ္ဌာန်းမယ်ဆိုရင် ကျွန်တော်တို့ လူ့အခွင့်အရေးဆိုင်ရာစံနှုန်းများနဲ့ ကိုက်ညီမှုရှိစေဖို့ အထူး အလေးအနက်ပြု စဉ်းစားသုံးသပ်ရမှာ ဖြစ်ပါတယ်။ ဒီအတွက် ဒီအပိုဒ်ခွဲနဲ့ စပ်လျဉ်းပြီးတော့ ပြင်ဆင်ချက် အဆို တင်သွင်းထားတဲ့ ပုဂ္ဂိုလ်(၂) ဦးဟာ ပြင်ဆင်ချက်တွေ မတူပါဘူး။ တစ်ဦးက အသက်ကန့်သတ် ချက်ပေါ်မှာ ပြင်ဆင်ချက် တင်သွင်းထားတာ ဖြစ်ပါတယ်။ တစ်ဦးကတော့ ပြစ်ဒဏ်ပေါ်မှာ ပြင်ဆင်ချက် တင်သွင်းထားတာဖြစ်တဲ့အတွက်ကြောင့်မို့လို့ လွှတ်တော်ရဲ့ အဆုံးအဖြတ်ကို (၂) ကြိမ် ရယူဆောင်ရွက် ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>အမျိုးသားလွှတ်တော်၊ ဥပဒေကြမ်းကော်တီရဲ့ လွှတ်တော်ကိုယ်စားလှယ် (၂) ဦးတို့ရဲ့ တင်ပြချက်ကို လွှတ်တော်ရဲ့ အဆုံးအဖြတ် ရယူမှာ ဖြစ်ပါတယ်။ ပထမဦးစွာ ဥပဒေကြမ်းကော်မတီ၏ တင်ပြချက်နှင့် သဘောမတူတဲ့ အမျိုးသားလွှတ်တော် ကိုယ်စားလှယ် နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)ရဲ့ တင်ပြချက်ကို ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြု သည့်နည်းလမ်းဖြင့် လွှတ်တော်ရဲ့ ဆန္ဒ ရယူဆောင်ရွက်မှာ ဖြစ်ပါတယ်။ ဒါကြောင့် ဥပဒေကြမ်းကော်မတီရဲ့ တင်ပြချက်ကို သဘောတူတဲ့ လွှတ်တော်ကိုယ်စားလှယ် များက အစိမ်းရောင် အပေါင်း(+)သင်္ကေတကိုနှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော် ကိုယ်စားလှယ်များက အနီရောင် အနုတ်(-)သင်္ကေတကိုနှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ တင်ပြချက်ကို မူတည်ပြီး စက်ခလုတ် အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ တင်ပြချက်အတိုင်း အတည်ပြုမှာဖြစ်ပြီး ကန့်ကွက်မဲများလျှင် နော်လှလှစိုးရဲ့ တင်ပြချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ ဆန္ဒ ရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ ထောက်ခံမဲ (၁၆၁)မဲ၊ ကန့်ကွက်မဲ (၉)မဲ၊ ကြားနေမဲ (၁)မဲဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ ပြင်ဆင်ချက်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ အခု ကျွန်တော်တို့ ပြင်ဆင်ချက်အဆို နှစ်ရပ်အနက်မှာ အသက်နဲ့ စပ်လျဉ်းပြီးတော့ ကျွန်တော်တို့ လွှတ်တော်ရဲ့ အဆုံးအဖြတ် ရယူပြီးဖြစ်ပါတယ်။ ဒီအတွက်ကြောင့်မို့လို့ ပြစ်ဒဏ်နဲ့ စပ်လျဉ်းပြီးတော့ ထပ်မံ လွှတ်တော်ရဲ့ အဆုံးအဖြတ် ရယူပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဆက်လက်ပြီး ဥပဒေကြမ်းကော်မတီရဲ့ တင်ပြချက်နှင့် ဒုတိယဗိုလ်မှူးကြီး အောင်ထွန်းလင်း၏ တင်ပြချက်ကို ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြု သည့်နည်းလမ်းဖြင့် လွှတ်တော်ရဲ့ ဆန္ဒ ရယူဆောင်ရွက်မှာ ဖြစ်ပါတယ်။ ဒါကြောင့် ဥပဒေကြမ်းကော်မတီ၏ တင်ပြချက်ကို သဘောတူတဲ့ လွှတ်တော်ကိုယ်စားလှယ် များက အစိမ်းရောင် အပေါင်း(+)သင်္ကေတကိုနှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော် ကိုယ်စားလှယ်များက အနီရောင် အနုတ်(-)သင်္ကေတကိုနှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ တင်ပြချက်ကို မူတည်ပြီး စက်ခလုတ် အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီ၏ တင်ပြချက်အတိုင်း အတည်ပြုမှာဖြစ်ပြီး ကန့်ကွက်မဲများလျှင် ဒုတိယဗိုလ်မှူးကြီး အောင်ထွန်းလင်း၏ တင်ပြချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ ဆန္ဒ ရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ ထောက်ခံမဲ (၁၀၅)မဲ၊ ကန့်ကွက်မဲ (၆၄)မဲ၊ ကြားနေမဲ (၅)မဲဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ ပြင်ဆင်ချက်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>လေးစားအပ် ပါသော ဥက္ကဋ္ဌကြီးခင်ဗျား။ အဆိုပြု ပြဋ္ဌာန်းထားတဲ့ ဥပဒေကြမ်းရဲ့ အပိုဒ် ၂ မှာ ဖော်ပြထားတဲ့ ပုဒ်မ ၁၅ ကိုတော့ လိုအပ်ခြင်း မရှိတဲ့အတွက်ကြောင့်မို့လို့ လွှတ်တော်က ပယ်ဖျက် အတည်ပြု ပေးနိုင်ပါရန် တင်ပြအပ်ပါ တယ်ခင်ဗျား။</speech>
<speech type='speaker'>ဒီပယ်ဖျက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပယ်ဖျက်ချက် အတည် ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ယနေ့ ကျွန်တော်တို့ အမျိုးသားလွှတ်တော်ကြီးက ပြင်ဆင်ချက်များနဲ့ အတည်ပြုလိုက်တဲ့ အပိုဒ်၊ အပိုဒ်ခွဲများမှအပဖြစ်တဲ့ ကျန်ရှိတဲ့ အပိုဒ်၊ အပိုဒ်ခွဲများကိုတော့ အဆိုပြုပြဋ္ဌာန်းချက်များ အတိုင်း လွှတ်တော်က ဆက်လက် အတည်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ဒီတင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ဥပဒေကြမ်းကော်မတီ၏ တင်ပြချက် အတည် ဖြစ်သည်။ ယခုအဆိုမှာ ဤဥပဒေကြမ်း အပိုဒ် ၁ မှ ၄ တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် အဆို အတည်ဖြစ်သည်။ အဆို အတည်ဖြစ်တဲ့အတွက် အပိုဒ် ၁ မှ ၄ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ ယခုအဆိုမှာ ဤဥပဒေကြမ်း အမည်သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် အဆို အတည်ဖြစ်သည်။ အဆို အတည်ဖြစ်တဲ့အတွက် ဤဥပဒေကြမ်းအမည်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<title>ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)က ရာဇသတ်ကြီးကို ဒုတိယအကြိမ် ပြင်ဆင် သည့် ဥပဒေကြမ်းအား အတည်ပြုရန် အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type='speaker'>အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၁၊ နည်းဥပဒေခွဲ(ခ)အရ ရာဇသတ်ကြီးကို ဒုတိယအကြိမ် ပြင်ဆင်သည့် ဥပဒေကြမ်းအား ပြင်ဆင်ထားသည့်အတိုင်း အမျိုးသား လွှတ်တော်က အတည်ပြု ပေးဖို့ ပဲခူးတိုင်းဒေသကြီး မဲဆန္ဒနယ်အမှတ်(၁၂)မှ ဦးအောင်သိန်းက အဆို တင်သွင်းရန် ဖြစ်ပါတယ်။</speech>
<speech><mp id='1275'>ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ တက်ရောက်လျက်ရှိသော ကိုယ်စားလှယ်များကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၁၂) က အမျိုးသား လွှတ်တော်ကိုယ်စားလှယ် ဥပဒေကြမ်းကော်မတီအဖွဲ့ဝင် ဦးအောင်သိန်း ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်က ရာဇသတ်ကြီးကို ဒုတိယအကြိမ် ပြင်ဆင်တဲ့ ဥပဒေကြမ်းကို အမျိုးသားလွှတ်တော်မှာ ၁၀-၈-၂၀၁၈ ရက်နေ့က အဆိုတင်သွင်းခဲ့ပါတယ်။ ဥပဒေကြမ်းကော်မတီမှာ တစ်ကြိမ်မက ဆွေးနွေးညှိနှိုင်းခဲ့ကြပြီး ၂၀၁၈ ခုနှစ်၊ ရာဇသတ်ကြီးကို ပြင်ဆင်တဲ့ ဥပဒေကြမ်းကို ပြင်ဆင်ချက်ဇယားဖြင့် ပြင်ဆင်ခြင်း၊ ပယ်ဖျက်ခြင်း၊ အစားထိုးခြင်းတို့ကို အမျိုးသားလွှတ်တော်မှာ တင်သွင်းခဲ့ပါတယ်။ ကျွန်တော် တင်သွင်းခဲ့တဲ့ အဆိုရဲ့ ရာဇသတ်ကြီး ဥပဒေ ပုဒ်မ ၃၇၅ နှင့် ပုဒ်မ ၃၇၆ တို့ရဲ့ ဥပဒေ အားနည်းချက်အချို့ကို ဖြည့်စွက်၊ ပြင်ဆင် ပြုလုပ်ရာမှာ သက်ငယ်မုဒိမ်းမှုအတွက် အသက်အပိုင်းအခြားနဲ့ ပြစ်ဒဏ်ပေးခြင်းနဲ့ ပတ်သက်ပြီး သဘောထားမတူညီတဲ့အချက် အမျိုးသား လွှတ်တော်မှာ ပေါ်ပေါက်ခဲ့ပါတယ်။ ဥက္ကဋ္ဌကြီးခင်ဗျား။ အသက်အပိုင်းအခြားနဲ့ ပတ်သက်၍ ဥပဒေကြမ်းကော်မတီအနေနဲ့ ရာဇသတ်ကြီးဥပဒေကို ပြင်ဆင်တဲ့ ဥပဒေမှာ အသက်(၁၆)နှစ်အဖြစ် ပြင်ဆင်ထားပြီးလည်း ဖြစ်ပါတယ်။ အသက်(၁၂)နှစ်အထိ မိန်းမကို မုဒိမ်းမှုကျူးလွန်တဲ့ သက်ငယ်မုဒိမ်းမှုကို ပြဋ္ဌာန်းချက်အရ ထောင်ဒဏ်အနှစ်(၂၀) ဒါမှမဟုတ် ထောင်ဒဏ် တစ်သက်ဆိုတာကို ကျွန်တော် အဆိုတင်သွင်းရာမှာ ကိုယ်စားလှယ်တစ်ဦးက ------</speech>
<speech type='speaker'>ကိုယ်စားလှယ်ကြီး အဆိုတင်သွင်းတာ၊ အဆိုရှင်းပြဖို့မလိုဘူး။ အဆိုတင်သွင်းပါ။ ဆွေးနွေးဖို့ မလိုဘူး။ ကိုယ်စားလှယ်ကြီး။</speech>
<speech><mp id='1275'>ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)</mp>ဒီဥပဒေနဲ့ ပတ်သက် ပြီးတော့ ကျွန်တော်တို့ တင်သွင်းခဲ့တဲ့ အဆိုကို အမျိုးသားလွှတ်တော် ဥက္ကဋ္ဌကြီးက ဤကော်မတီက ပြုပြင်ထားတဲ့ ဥပဒေအတိုင်းနဲ့ ပတ်သက်ပြီး အတည်ပြုပေးဖို့ တင်ပြအပ်ပါတယ်။</speech>
<speech type='speaker'>အဆိုကို ထောက်ခံမယ့် လွှတ်တော်ကိုယ်စားလှယ်ကို ဖိတ်ခေါ်ပါတယ်။</speech>
<speech><mp id='1227'>ဒေါက်တာမျိုးအောင်၊ ကရင်ပြည်နယ် မဲဆန္ဒနယ်အမှတ်(၁၀)</mp>လေးစားအပ်ပါတဲ့ အမျိုးသားလွှတ်တော် ဥက္ကဋ္ဌ၊ ဒုတိယဥက္ကဋ္ဌနဲ့ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် ဥပဒေကြမ်းကော်မတီအဖွဲ့ဝင် ဒေါက်တာ မျိုးအောင် ဖြစ်ပါတယ်။ ယခု အဆိုရှင်ဖြစ်တဲ့ ပဲခူးတိုင်းဒေသကြီး မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ် ဦးအောင်သိန်း တင်သွင်းတဲ့ အဆိုဟာ ယနေ့ခေတ် ပေါ်ပေါက်နေသော သက်ငယ်မုဒိမ်းကျူးလွန်မှုတွေကို သတိပြု ဟန့်တားရာရောက်တဲ့ ဥပဒေပြဋ္ဌာန်းချက်ဖြစ်တဲ့အတွက် ဒီအဆိုကို ကျွန်တော် ထောက်ခံပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type='speaker'>အစီအစဉ်(၁၁) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခုအဆိုမှာ ရာဇသတ်ကြီးကို ဒုတိယအကြိမ် ပြင်ဆင်သည့် ဥပဒေကြမ်းအား ပြင်ဆင်ထား သည့်အတိုင်း အတည်ပြုရန် ဖြစ်ပါတယ်။ ဒီ အဆိုကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် အဆို အတည်ဖြစ်သည်။ အဆို အတည်ဖြစ်တဲ့အတွက် ရာဇသတ်ကြီးကို ဒုတိယအကြိမ် ပြင်ဆင်သည့် ဥပဒေကြမ်း သည် ပြင်ဆင်ထားသည့်အတိုင်း အတည်ဖြစ်သည်။</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး အဋ္ဌမနေ့ ရပ်နားကြောင်းနှင့် နဝမနေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို </title>
<speech type='speaker'>အစီအစဉ်(၁၂) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး အဋ္ဌမနေ့ကို ရပ်နား ပါမယ်။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး နဝမနေ့ကို ၂၀၁၈ ခုနှစ်၊ ဒီဇင်ဘာလ ၄ ရက် (အင်္ဂါနေ့)နံနက် ၁၀းဝဝ နာရီဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type='mc'>အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး အဋ္ဌမနေ့ကို ၁၁၄၀ နာရီ ရပ်နားပါသည်။</speech></postface>
</transcript>
</doc>
 
