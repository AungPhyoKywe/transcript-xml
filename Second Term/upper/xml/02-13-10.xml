<doc>
<docinfo>
<docno>02-13-10.xml</docno>
<pdf>02-13-10.pdf</pdf>
<term value="02">ဒုတိယအကြိမ်</term>
<session value="13" />
<sittingday value="10" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့မှတ်တမ်း</title>
<date>၁၃၈၁ ခုနှစ်၊ ဝါခေါင်လဆန်း ၁၄ ရက် (၂၀၁၉ ခုနှစ်၊ သြဂုတ်လ ၁၄ ရက်)ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့ အစီအစဉ်ကို ၁၀းဝဝ နာရီင် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ ဒသမနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျာ။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ် ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၈၁)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၀.၈) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေးအထမြောက်ကြောင်းနဲ့ အစည်းအဝေးစတင် ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေးရဲ့ ဒသမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင် ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါ့မယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="915">ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့ ၁၄ - ၈ - ၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များကိုယ်စား မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော် အခွင့်အရေးကော်မတီ အဖွဲ့ဝင်ဖြစ်သူ ကျွန်တော် ဦးမြမင်းဆွေ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးသိမ်းဆွေ၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၀)၊ ကော်မတီအစည်းအဝေး တက်ရောက်ရန်။ ဦးမင်းဆွေနိုင်၊ ကချင်ပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဒေါ်လွီဇာ၊ ကယားပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဦးစောချစ်ဦး၊ ကရင်ပြည်နယ် မဲဆန္ဒနယ် အမှတ်(၃)၊ ၎င်းအတိုင်း။ ဦးဗွန်ဟေး၊ ချင်းပြည်နယ် မဲဆန္ဒနယ်အမှတ်(၁)၊ ၎င်းအတိုင်း။ ဦးပြူးလွင်၊ မကွေးတိုင်းဒေသကြီး မဲဆန္ဒနယ်အမှတ်(၁၂)၊ ၎င်းအတိုင်း။ ဦးကျော်မြင့်ဦး၊ မန္တလေးတိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း။ ဦးခင်မောင်လတ်၊ ရခိုင်ပြည်နယ် မဲဆန္ဒနယ်အမှတ်(၃)၊ ၎င်းအတိုင်း။ ဗိုလ်မှူးချုပ်တင်ဆွေ၊ တပ်မတော်သား ကိုယ်စားလှယ်၊ ၎င်းအတိုင်း။ ဦးကျော်နီနိုင်၊ ရှမ်းပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဦးအောင်ဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁)၊ ၎င်းအတိုင်း။ ဦးကျော်သန်း၊ ကယားပြည်နယ် မဲဆန္ဒနယ်အမှတ်(၈)၊ ကိုယ်တိုင် ဆောင်ရွက်ရန်။ ဦးစိုင်းပန်ဖ၊ ကယားပြည်နယ် မဲဆန္ဒနယ်အမှတ်(၁၂)၊ ကျန်းမာရေး။ ဦးစိုင်းသာစိန်၊ ကယားပြည်နယ် မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်၊ ဦးစိုင်းသန်းနိုင်၊ ကရင်ပြည်နယ် မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဒေါ်နန်းနီနီအေး၊ ကရင်ပြည်နယ် မဲဆန္ဒနယ် အမှတ်(၆)၊ ကိုယ်တိုင်ဆောင်ရွက်ရန်။ ဒေါက်တာမိုးမြင့်အောင်၊ ပဲခူးတိုင်းဒေသကြီး မဲဆန္ဒနယ် အမှတ်(၂)၊ ကိုယ်တိုင်ဆောင်ရွက်ရန်။ ဦးဝင်းမြင့်၊ မကွေးတိုင်းဒေသကြီး မဲဆန္ဒနယ်အမှတ်(၈)၊ အလုပ်ရုံဆွေးနွေးပွဲတက်ရောက်ရန်။ ဦးခင်အောင်မြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၈)၊ ကျန်းမာရေး။ ဒေါ်နွယ်နွယ်အောင်၊ မွန်ပြည်နယ် မဲဆန္ဒနယ်အမှတ်(၂)၊ အလုပ်ရုံဆွေးနွေးပွဲ တက်ရောက်ရန်။ ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)၊ ရေဘေးကယ်ဆယ်ရေး ဆောင်ရွက်ရန်။ ဦးနိုင်သီဟ၊ မွန်ပြည်နယ် မဲဆန္ဒနယ်အမှတ်(၇)၊ ၎င်းအတိုင်း။ ဦးခင်ဇော်ဦး၊ မွန်ပြည်နယ် မဲဆန္ဒနယ်အမှတ်(၃)၊ ၎င်းအတိုင်း။ ဦးလင်းတင်ဌေး၊ မွန်ပြည်နယ် မဲဆန္ဒနယ်အမှတ်(၄)၊ ၎င်းအတိုင်း။ ဦးမျိုးဝင်း၊ မွန်ပြည်နယ် မဲဆန္ဒနယ်အမှတ်(၈)၊ ၎င်းအတိုင်း။ ဦးကျော်သောင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)၊ ကျန်းမာရေး။ ဦးဌေးဦး၊ ရန်ကုန်တိုင်းဒေသကြီး မဲဆန္ဒနယ်အမှတ်(၂)၊ ကိုယ်တိုင်ဆောင်ရွက်ရန်။ ဦးခွန်သိန်းဖေ၊ ရှမ်းပြည်နယ် မဲဆန္ဒနယ်အမှတ်(၉)၊ ကယားပြည်နယ်တိုင်းနီနီ ကိုယ်တိုင်ဆောင်ရွက်ရန်။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)၊ ကျန်းမာရေး။ ဒေါ်ကျိန်ငိုက်မန်၊ ချင်းပြည်နယ် မဲဆန္ဒနယ်အမှတ်(၇)၊ ဒေသဖွံ့ဖြိုးရေး။ ဒေါက်တာတင်တင်ဝင်း၊ ပဲခူးတိုင်းဒေသကြီး မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဦးလှမြင့်(ခ)ဦးလှမြင့်သန်း၊ မွန်ပြည်နယ် မဲဆန္ဒနယ်အမှတ်(၁၁)၊ ကွင်းဆင်းလေ့လာရေးဆောင်ရွက်ရန်။ ဦးဝင်းကြိုင်၊ ပဲခူးတိုင်း ဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း ဦးဝင်းအောင်၊ စစ်ကိုင်းတိုင်းဒေသကြီး မဲဆန္ဒနယ် အမှတ်(၃)၊ ၎င်းအတိုင်း။ ဦးယောနာ၊ ကချင်ပြည်နယ် မဲဆန္ဒနယ်အမှတ်(၅)၊ ဒေသဖွံ့ဖြိုးရေး။ ဗိုလ်ချုပ်ဝင်းသိန်း၊ တပ်မတော်သား ကိုယ်စားလှယ်၊ ကျန်းမာရေး။ ဗိုလ်မှူးကြီးစိုးရွှေ၊ တပ်မတော်သား ကိုယ်စားလှယ်၊ တာဝန်ထမ်းဆောင်ရန်။ ဗိုလ်မှူးပြည့်ဖြိုးဟန်၊ တပ်မတော်သား ကိုယ်စားလှယ်၊ တာဝန်ထမ်းဆောင်ရန်။ ဦးဂျေယောဝူ၊ ကချင်ပြည်နယ် မဲဆန္ဒနယ်အမှတ်(၁)၊ ဒေသဖွံ့ဖြိုးရေး။ စောဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)၊ ရေဘေးကယ်ဆယ်ရေးတို့ပဲ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၃)ဦးနဲ့ ယနေ့ ခွင့်ပန်ကြားသူ (၄၀)ဦးဖြစ်ပြီး စုစုပေါင်း ခွင့်ပန်ကြားသူ(၄၃)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၃)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၄၀)ဦးဖြစ်၍ အမျိုးသားလွှတ်တော်က စုစုပေါင်းခွင့်ပြု ထားသူ(၄၃)ဦးဖြစ်ပြီး ခွင့်မဲ့ပျက်ကွက်သူမရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်း တွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ်ငါးဦး မေးမြန်းမယ့် မေးခွန်းများဟာ ဆောက်လုပ်ရေး ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ချင်းပြည်နယ်၊ မတူပီမြို့နယ်၊ လိုင်လင်းပီမြို့၊ မြို့တွင်းလမ်း (၃)မိုင်အား ပေ(၅၀)အကျယ်ကားလမ်းတာ ချဲ့ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ချင်းပြည်နယ် မဲဆန္ဒနယ်အမှတ်(၁၀)မှ ဦးလားလ်မင်းထန် က ချင်းပြည်နယ်၊ မတူပီမြို့နယ်၊ လိုင်လင်းမြို့၊ မြို့တွင်းလမ်း (၃)မိုင်အား ပေ(၅၀)အကျယ်ကားလမ်းတာ ချဲ့ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း မေးမြန်းဖို့ဖြစ်ပါတယ်။</speech>
<speech><mp id="857">ဦးလားလ်မင်းထန်၊ ချင်းပြည်နယ် မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့်အဖွဲ့အစည်းဝင်များ၊ အမျိုးသား လွှတ်တော်ကိုယ်စားလှယ်များနှင့် လေ့လာသူဧည့်သည်တော်များအားလုံး မင်္ဂလာပါ။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၁၀)မှ ဦးလားလ်မင်းထန် ဖြစ်ပါတယ်။ ဥက္ကဋ္ဌကြီးမှတစ်ဆင့် ကြယ်ပွင့်ပြ မေးမြန်းချင်တဲ့ မေးခွန်းကတော့ ချင်းပြည်နယ်၊ မတူပီမြို့နယ်၊ လိုင်လင်းပီမြို့၊ မြို့တွင်းလမ်း (၃)မိုင်အား ပေ(၅၀)အကျယ် ကားလမ်းတာချဲ့ပေးရန် အစီအစဉ် ရှိ/မရှိနှင့် ပတ်သက်၍ မေးမြန်း သွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ချင်းပြည်နယ်၊ မတူပီမြို့နယ်၊ လိုင်လင်းပီမြို့ သည် ၂၀၁၆ ခုနှစ်၊ ဖေဖော်ဝါရီလတွင် နိုင်ငံတော်က ကျေးရွာအုပ်စုအဆင့်မှ မြို့အဆင့်သို့ တိုးမြှင့် ပေးခဲ့ပါတယ်။ လိုင်လင်းမြို့သည် အိန္ဒိယနယ်စပ်၌ တည်ရှိသော နယ်စပ်မြို့ငယ်လေးဖြစ်ပြီး ဖွင့်လှစ်ခါစ မြို့သစ်ဖြစ်သည့်အားလျော်စွာ အခြေခံအဆောက်အအုံများ အဖက်ဖက်မှ လိုအပ်လျက် ရှိပါတယ်။ လိုင်လင်းမြို့သည် တောင်ပေါ်မြို့ဖြစ်၍ မြို့တွင်းလမ်း အကောက်အကွေ့ အလွန် များပြားသောကြောင့် ဆိုင်ကယ်တွေလည်း မကြာခဏတိုက်ပြီး ယာဉ်တိုက်မှုအန္တရာယ် အလွန် စိုးရိမ်စရာရှိပါတယ်။ ဒါကြောင့်မို့လို့ ဒေသခံပြည်သူများသည် သက်ဆိုင်ရာ ဝန်ကြီးဌာနဖြစ်သည့် ဆောက်လုပ်ရေးဝန်ကြီးဌာန၊ လမ်းဦးစီးဌာန မြို့တွင်း လမ်းတာချဲ့ပေးရန် အလွန်မျှော်လင့်လျက် ရှိပါတယ်။ လိုင်လင်းပီမြို့တွင်း၌ လမ်းပေ(၅၀)အကျယ်ကို လမ်းတာချဲ့ပေးမယ်ဆိုပါက အိမ်ခြေ (၆၂)အိမ်မှာ ခြံစည်းရိုး (၁)ပေ၊ (၂)ပေခန့် အနည်းငယ်စီ ထိခိုက်မှုရှိနိုင်ပါတယ်။ သို့သော်လည်း အကုန်လုံး ညှိနှိုင်းတိုင်ပင်ပြီး အဆင်ပြေသွားပြီ ဖြစ်ပါတယ်။ လျော်ကြေးတစ်စုံတစ်ရာမှ မတောင်း ပါဘူး။ နောက်ဆုံးမှာ သူတို့ကလည်း ကတိပြုထားတာတွေရှိပါတယ်။ အိမ်ခြေ(၆)အိမ်မှာတော့ အိမ်၏ (၄၀)ရာခိုင်နှုန်းခန့် ထိခိုက်မည်ဖြစ်သောကြောင့် မြို့နယ်စည်ပင်သာယာရေးကော်မတီဝင်များ၊ မြို့မိမြို့ဖများက အိမ်မြေကွက် အစားထိုးချပေးရန် ညှိနှိုင်းသဘောတူညီခဲ့ပြီး ဖြစ်ပါတယ်။ အထက် ဖော်ပြပါ အိမ်ခြေ(၆၈)အိမ်မှ အိမ်ထောင်ဦးစီးများ၊ မြို့နယ်အုပ်ချုပ်ရေးမှူး၊ မြို့တော်စည်ပင်သာယာရေး ကော်မတီဝင်များ၊ မြို့မိမြို့ဖများနှင့် အကြိမ်ကြိမ်တွေ့ဆုံညှိနှိုင်းပြီး မိမိတို့ ဒေသဖွံ့ဖြိုးတိုးတက်ရေး အတွက် စိတ်ဖြူစင်စွာ စေတနာနှင့်ပေးလှူပါမည်ဟု သဘောတူခဲ့ပြီးဖြစ်ပါတယ်။ လိုင်လင်းပီ မြို့တွင်း (၃)မိုင်သည် ဆောက်လုပ်ရေးဝန်ကြီးဌာန၊ လမ်းဦးစီးဌာနက စီမံခန့်ခွဲဆောင်ရွက်နေသည့် လမ်းလည်း ဖြစ်ပါတယ်။ ဥက္ကဋ္ဌကြီးခင်ဗျား။ Power Point သုံးစွဲခွင့်ပြုရန် ခွင့်တောင်းခံအပ်ပါတယ်ခင်ဗျား။ ဒီအပေါ်ဘယ်ဘက်ခြမ်းက ဆောက်လုပ်ရေးဝန်ကြီးဌာန၊ လမ်းဦးစီးဌာန လမ်းကြောင်းဖြစ်ပါတယ်။ ညာဘက်ခြမ်းက လိုင်လင်းပီမြို့ရဲ့ အထွေထွေအုပ်ချုပ်ရေးမှူးရုံး ဖြစ်ပါတယ်။ အောက်ပုံ (၂)ပုံက ကျွန်တော်တို့ ဌာနဆိုင်ရာတွေရော မြို့စည်ပင်သာယာရေး ကော်မတီဝင်တွေရော၊ နောက် မြို့မိမြို့ဖ ရပ်ကွက်အုပ်ချုပ်ရေးမှူးတွေနှင့် အဲဒီလမ်းတာချဲ့မယ့်ဟာကို ညှိနှိုင်းသည့် အစည်းအဝေး ပြုလုပ်နေ သည့်ပုံ ဖြစ်ပါတယ်။ ဒီအပေါ်ဘယ်ဘက်ခြမ်းက တကယ်လို့ ဒီလမ်းတာမယ်ဆိုလို့ရှိရင် နည်းနည်း ထိခိုက်မယ့် ပြည်သူတွေကိုခေါ်ပြီးမှ ညှိနှိုင်းတိုင်ပင်တဲ့ပုံ ဖြစ်ပါတယ်။ ဘယ်ဘက်ခြမ်းက လမ်းတာ ချဲ့မယ့်နေရာ ကွင်းဆင်းတဲ့ပုံ ဖြစ်ပါတယ်။ အောက်ပုံနှစ်ပုံကလည်း လမ်းတာချဲ့ဖို့ ရပ်ကွက် အုပ်ချုပ်ရေးမှူးတွေ၊ မြို့မိမြို့ဖ၊ ပြည်သူလူထုတွေနှင့် ကွင်းဆင်းတဲ့ပုံ ဖြစ်ပါတယ်။ ကျေးဇူးတင် ပါတယ်။ ဒါကြောင့်မို့ ပြည်သူ့အသံ လွှတ်တော်အသံ၊ ပြည်သူ့ဆန္ဒ လွှတ်တော်ဆန္ဒ၊ ပြည်သူ တို့၏မျှော်လင့်ချက် လွှတ်တော်က ဖော်ဆောင်ရွက်ဆိုသည့် ဆောင်ပုဒ်နှင့်အညီ ဒေသခံပြည်သူ များ၏ အသံကို ဆောင်ရွက်ပေးနိုင်ဖို့အတွက် မတူပီမြို့နယ်၊ လိုင်လင်းပီမြို့တွင်း (၃)မိုင်အား ပေ(၅၀)အကျယ် ကားလမ်းတာချဲ့ပေးရန် အစီအစဉ် ရှိ/မရှိ လွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာ ဝန်ကြီးဌာနသို့ လေးစားစွာ မေးမြန်းရခြင်း ဖြစ်ပါတယ်။ အားလုံးကို ကျေးဇူးတင် ပါတယ်။</speech>
<title>ကလေး - ဖလမ်း - ဟားခါးလမ်းအား အဆင့်မြှင့်တင်ခြင်း ဆောင်ရွက်ရာတွင် World Bank မှဆောင်ရွက်မည့် အပိုင်းများအား သတ်မှတ်ပြီး ကျန်အပိုင်းများအား ဆောက်လုပ်ရေးဝန်ကြီးဌာနမှ ဆောလျင်စွာ ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၄)မှ ဦးဇုန်လှယ်ထန်း က ကလေး - ဖလမ်း - ဟားခါးလမ်းအား အဆင့်မြှင့်တင်ခြင်း ဆောင်ရွက်ရာတွင် World Bank မှ ဆောင်ရွက်မည့် အပိုင်းများအား သတ်မှတ်ပြီး ကျန်အပိုင်းများအား ဆောက်လုပ်ရေးဝန်ကြီးဌာနမှ ဆောလျင်စွာ ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="862">ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၄)</mp>လေးစားအပ်တဲ့ ဥက္ကဋ္ဌကြီးနှင့် ပြည်ထောင်စုဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ်များနှင့် ဧည့်သည်တော်များ အားလုံးကို မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းတောင်းအပ်ပါတယ်။ ဥက္ကဋ္ဌကြီး ခင်ဗျား။ ကျွန်တော် မေးမြန်းမယ့် မေးခွန်းက ကလေး - ဖလမ်း - ဟားခါးလမ်းအား အဆင့်မြှင့် တင်ခြင်း ဆောင်ရွက်ရာတွင် World Bank မှ ဆောင်ရွက်မည့် အပိုင်းများအား သတ်မှတ်ပြီး ကျန်အပိုင်းများအား ဆောက်လုပ်ရေးဝန်ကြီးဌာနမှ ဆောလျင်စွာ ဆောင်ရွက်ပေးရန် အစီအစဉ် ရှိ/မရှိ မေးခွန်း ဖြစ်ပါတယ်။ ဥက္ကဋ္ဌကြီးခင်ဗျား။ ကလေး - ဖလမ်း - ဟားခါးလမ်းဟာဆိုရင် ချင်းပြည်နယ်မှာ အဓိကအကျဆုံး ပြည်ထောင်စုလမ်းဖြစ်ပါသော်လည်း ယနေ့ထိ ကြမ်းတမ်းနေဆဲဖြစ်ပါတယ်။ လမ်းတာချဲ့ခြင်းလည်း မပြီးသေးပါ။ World Bank က အဆင့်မြှင့်တင်ခြင်းလုပ်ငန်းဆောင်ရွက်ရန် ရှိပါသဖြင့် ဤလမ်းအတွက် ရန်ပုံငွေလျာထားခြင်း နည်းပါးကြောင်း သိရှိရပါတယ်။ ယနေ့ထိ World Bankကလည်း ဆောင်ရွက်ခြင်းမရှိပါ။ World Bank ကပဲဖြစ်ဖြစ်၊ ဆောက်လုပ်ရေး ဝန်ကြီးဌာနကပဲဖြစ်ဖြစ်၊ အဆင့်မြှင့်တင်ခြင်းလုပ်ငန်းများအား ဆောလျင်စွာ ဆောင်ရွက်ပေးရန် ပြည်သူတို့က မျှော်လင့်စောင့်ဆိုင်းနေကြပါတယ်။ ယခုအခြေအနေသည် ဌာနကလည်း ရန်ပုံငွေ အပြည့်အဝမချပေး။ World Bank ကလည်း မဆောင်ရွက်သေးဖြစ်နေပါတယ်။ နောက်ဆုံး ကြားသိရတာ World Bank က အကုန်ဆောင်ရွက်ခြင်းမပြုဘဲ အပိုင်းလိုက်သာဆောင်ရွက်မည်ဖြစ် ကြောင်း သိရှိရပါတယ်။ သို့ဖြစ်ပါသောကြောင့် အောက်ပါမေးခွန်းနှစ်ခု မေးမြန်းလိုပါတယ်။ (၁) World Bank က ဆောင်ရွက်မည့်အပိုင်းကို သတ်မှတ်ပြီး ကျန်အပိုင်းများအား ဆောက်လုပ်ရေးဝန်ကြီးဌာနမှ (၂၀)ပေ အကျယ် ကတ္တရာခင်းခြင်း၊ ဘိလပ်မြေဖြင့် ရေမြောင်းပြုလုပ်ခြင်း၊ လိုအပ်သောနေရာများတွင် မြေကာနံရံဆောက်လုပ်ခြင်း၊ လမ်းတစ်လျှောက် Guard Rail များ ဆောက်လုပ်ပေးခြင်းများကို ဆောလျင်စွာ ဆောင်ရွက်ပေးရန် အစီအစဉ် ရှိ/မရှိ။ (၂) World Bank မှ ဆောင်ရွက်မည့်အပိုင်း များအား ဆောလျင်စွာ ဆောင်ရွက်ပေးနိုင်ရန် တိုက်တွန်းပေးနိုင်ခြင်း ရှိ/မရှိဆိုသည့်မေးခွန်းနှစ်ခုကို မေးမြန်းလိုပါတယ်။ ကျေးဇူးတင်ပါတယ်။</speech>
<title>ချင်းပြည်နယ်၊ ဟားခါးခရိုင်၊ ဟားခါးမြို့နယ်၊ ဆူရ်ခြားမြို့နှင့် ထန်တလန်မြို့နယ်၊ နှာရိန်မြို့တို့ အကြား မြို့ချင်းဆက် ကားလမ်းဖောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၂)မှ ဦးရှန်အောရ် က ချင်းပြည်နယ်၊ ဟားခါးခရိုင်၊ ဟားခါးမြို့နယ်၊ ဆူရ်ခွာမြို့နှင့် ထန်တလန်မြို့နယ်၊ နှာရိန်မြို့တို့ အကြား မြို့ချင်းဆက် ကားလမ်းဖောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း မေးမြန်းဖို့ဖြစ်ပါတယ်။</speech>
<speech><mp id="860">ဦးရန်အောရ်၊ ချင်းပြည်နယ် မဲဆန္ဒနယ်အမှတ်(၂)</mp>ကြွရောက်လာကြတဲ့ ဥက္ကဋ္ဌကြီး နှင့်တကွ ဒုတိယဝန်ကြီး၊ လွှတ်တော်ကိုယ်စားလှယ်များ၊ ဧည့်သည်တော်များအားလုံးကို ကျွန်တော် ဦးရန်အောရ် က နှုတ်ခွန်းဆက်သအပ်ပါတယ်။ ကျွန်တော် မေးချင်သည့်မေးခွန်းက ဆူရ်ခွာမြို့နှင့် နှာရိန်မြို့နှစ်မြို့ကြား မြို့ချင်းဆက် မော်တော်ကားလမ်းဖောက်လုပ်ပေးနိုင်ခြင်း အစီအစဉ် ရှိ/မရှိ ဆိုတဲ့ မေးခွန်း ဖြစ်ပါတယ်။ အကြောင်းအကျိုး တင်ပြချက်အနေနှင့် ဆူရ်ခွာမြို့ဟာ ဟားခါးမြို့တောင်ဘက် မှာရှိတဲ့ အိမ်ခြေ(၄၃၂)ခုရှိပြီး လူဦးရေအားဖြင့် (၁၈၅၀)ခန့်ရှိပါတယ်၊ ဟားခါးမြို့မှ တောင်ဘက် မိုင်(၅၀) အကွာ၊ ဟားခါး - မတူပီ လမ်းမကြီးပေါ်မှာ ရှိပါတယ်။ နှာရိန်မြို့က အိမ်ခြေ(၄၅၆)ခုရှိပြီး လူဦးရေ (၂၁၀၀)ခန့်ရှိလျက် ထန်တလန်မြို့မှ တောင်ဘက်(၅၅)မိုင်အကွာ၊ ဟားခါး- ထန်တလန် - မတူပီ လမ်းမကြီးပေါ်မှာရှိပါတယ်။ ဆူရ်ခွာမြို့နှင့် နှာရိန်မြို့တို့ကို ဆက်သွယ်ထားသည့် ကားလမ်းဆိုတာ မရှိသေးပါဘူး။ ဆူရ်ခွာမြို့မှ တောင်ဘက် (၉)မိုင်အကွာ ဟားခါး - မတူပီ ကားလမ်းမှ လုံရန်း ကျေးရွာသို့ ကားလမ်း(၃)ခုရှိသည့် ကားလမ်းပေါက်ပြီး ဖြစ်ပါတယ်။ လုံရန်းကနေ (၁၆)မိုင်ကွာဝေး သည့် ခွါဟရန်ရွာသို့ မော်တော်ဆိုင်ကယ်လမ်းပဲ ပေါက်ပါတယ်။ ကားလမ်း မပေါက်သေးပါဘူး။ ခွါဟရန်ရွာမှ နှာရိန်မြို့ဟာဆိုရင် (၃၃)မိုင် ဝေးပေမယ့်လို့ ကားလမ်းတကယ် လိုအပ်တဲ့နေရာ အကွာအဝေးက (၁၆)မိုင်သာ ဖြစ်ပါတယ်။ ဆူရ်ခွာမြို့နှင့် နှာရိန်မြို့အကြား ကားလမ်းပေါက်ပါက ဘေးနူးမြစ် (Boinu River) အနောက်ဘက်မှာရှိသည့် လောက်တူမျိုးနွယ်စုအားလုံး၊ ဇိုဖေးမျိုးနွယ်စုအားလုံးနှင့် မာရာမျိုးနွယ်စု ထက်ဝက်တို့ကို အကျိုးပြုနိုင်မှာ ဖြစ်ပါတယ်။ ဤမျိုးနွယ်စုများအနေဖြင့် ၎င်းတို့၏ စားသောက် ကုန်များ၊ အိမ်ဆောက်ပစ္စည်းများနှင့် အခြားကုန်ပစ္စည်းများ ဝယ်ယူသည့်အခါမှာ မကွေးတိုင်း ဒေသကြီး ဂန့်ဂေါမြို့နယ်နှင့် စစ်ကိုင်းတိုင်းဒေသကြီး ကလေးမြို့သို့ သွားရောက်ရာ ဤဆူးရ်ခွာ - နှာရိန် ကားလမ်းပေါက်ပါက ်ငွေကုန်ကြေးကျ သက်သာစွာဖြင့် သွားလာနိုင်ကြမှာ ဖြစ်ပါတယ်။ ဤကားလမ်းပေါက်ပါက အကျိုးပြုမယ့်မျိုးနွယ်စုများကို အောက်မှာ ဖော်ပြထားပါတယ်။ ဆင်ထန်မျိုးနွယ်စု၊ ကျေးရွာ(၇)ခု၊ လူဦးရေ(၅၀၀၀)ခန့်၊ လောက်တူမျိုးနွယ်စု၊ ကျေးရွာ(၁၂)ခု၊ လူဦးရေ(၁၀၀၀၀)ခန့်၊ ဇိုဖေးမျိုးနွယ်စု၊ ကျေးရွာ(၈)ခု၊ လူဦးရေ(၅၀၀၀)ခန့်၊ မာရာမျိုးနွယ်စု၊ ကျေးရွာ (၁၀)ခု၊ လူဦးရေ(၄၅၀၀)ခန့် အားလုံးပေါင်း (၂၄၅၀၀)ခန့် ရှိပါတယ်။ ဖော်ပြပါ မျိုးနွယ်စုများဟာ ဂန့်ဂေါမြို့နှင့် ကလေးမြို့သို့ သွားလာရာ၌ ဆူရ်ခွာမြို့မှ မိုင်(၄၀)ဝေးသည့် ဆူရ်ခွာ-ဘုံဇုန်း ကားလမ်းအားဖြင့် သွားလာနိုင်မှာ ဖြစ်ပါတယ်။ (သို့ဖြစ်ပါ၍ မျိုးနွယ်စုလေးခုမှ လူဦးရေ(၂၄၅၀၀) ခန့်ကို အကျိုးပြုမည့် ဆူရ်ခြားမြို့နှင့် နှာရိန်မြို့တို့ကို ဆက်သွယ်ပေးမယ့် (၁၆)မိုင်မျှသာ ဖောက်လုပ်ရန် လိုအပ်သော မြို့ ချင်းဆက် ကားလမ်းအား ဖောက်လုပ်ပေးရန် အစီအစဉ် ရှိ/မရှိကို ဥက္ကဋ္ဌကြီးမှတစ်ဆင့် သက်ဆိုင်ရာသို့ မေးမြန်းအပ်ပါတယ်။ ကျေးဇူးတင်ပါတယ်။</speech>
<title>စစ်ကိုင်းတိုင်းဒေသကြီး၊ တမူးခရိုင်၊ ခါမ်းပါတ်မြို့ရှိ ဘုတ်ကံ - မလူ - ဇီးဖြူကုန်း ကျေးရွာချင်းဆက် လမ်းကို ကွန်ကရစ်လမ်း သို့မဟုတ် ကတ္တရာလမ်းအဖြစ် အဆင့်မြှင့်တင်ပေးနိုင်ခြင်း ရှိ/မရှိ သိရှိ လိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ ဦးမောင်မောင်လတ် က စစ်ကိုင်းတိုင်းဒေသကြီး၊ တမူးခရိုင်၊ ခါမ်းပါတ်မြို့ရှိ ဘုတ်ကံ - မလူ - ဇီးဖြူကုန်း ကျေးရွာချင်းဆက်လမ်းကို ကွန်ကရစ်လမ်း သို့မဟုတ် ကတ္တရာလမ်းအဖြစ် အဆင့်မြှင့် တင်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="963">ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါလို့ နှုတ်ခွန်း ဆက်သဂါရဝပြုပါတယ်။ မေးခွန်း မေးမြန်းရသည့် အကြောင်းအရင်းကို တင်ပြပါမယ်ခင်ဗျား။ ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး၊ တမူးခရိုင်၊ ခါမ်းပါတ်မြို့ရှိ ဘုတ်ကံကျေးရွာသည် တမူးမြို့မှ (၂၄)မိုင်အကွာ ကလေး - တမူး အဝေးပြေးကားလမ်းမကြီးပေါ်မှာ တည်ရှိပြီး ကျေးရွာ အရှေ့ဘက်ရှိ အောက်တောင်း၊ ရွာသာ၊ မင်းသမီးကျေးရွာများနှင့်လည်းကောင်း ကျေးရွာအရှေ့ တောင်ဘက်ရှိ မလူ၊ ဇီးဖြူကုန်းကျေးရွာများနှင့်လည်းကောင်း ကျေးရွာချင်းဆက်လမ်းများဖြင့် ဆက်သွယ်ထားပါတယ်။ ဘုတ်ကံကျေးရွာရဲ့ အရှေ့ဘက် ဘုတ်ကံ - အောက်တောင်း - ရွာသာ - မင်းသမီး ကျေးရွာချင်းဆက်လမ်းကို ကတ္တရာလမ်းအဖြစ် ဘဏ္ဍာနှစ်အလိုက် အဆင့်မြှင့်တင် ဆောင်ရွက်လျက် ရှိပါတယ်။ ဇီးဖြူကုန်းနှင့် ရွာသာကျေးရွာချင်းဆက် မြေသားလမ်း(၂)မိုင်ကိုလည်း ၂၀၁၅-၂၀၁၆ ဘဏ္ဍာနှစ်မှာ ကျောက်ချောလမ်းအဖြစ် အဆင့်မြှင့်တင်ပေးခဲ့ပြီး ဖြစ်ပါတယ်။ ဘုတ်ကံကျေးရွာရဲ့ အရှေ့တောင်ဘက် ဘုတ်ကံ - မလူ - ဇီးဖြူကုန်း ကျေးရွာချင်းဆက် မြေသားလမ်း (၄)မိုင်၊ (၅)ဖာလုံကို ၂၀၁၄-၂၀၁၅ ဘဏ္ဍာရေးနှစ်မှာ ကျောက်ချောလမ်းအဖြစ် အဆင့်မြှင့် တင်ပေးခဲ့ပြီးဖြစ်ပါတယ်။ ယခုအခါ အဆိုပါလမ်းဟာ ရာသီဥတုဒဏ်နှင့် ဝန်ပိုတင်ဆောင် ထားသော ကျောက်မီးသွေးတင်ယာဉ်ကြီးများ ဖြတ်သန်းသွားလာမှုကြောင့် ပျက်စီးယိုယွင်းစ ပြုနေပြီဖြစ်ပါတယ်။ ဆိုးဆိုးရွားရွား မပျက်စီးခင်မှာ ကွန်ကရစ်လမ်း သို့မဟုတ် ကတ္တရာလမ်းအဖြစ် အဆင့်မြှင့်တင်ပေးရန် လိုအပ်နေပါတယ်။ အဆင့်မြှင့်တင်ပြီးပါက ဘုတ်ကံ-အောက်တောင်း-ရွာသာ - မင်းသမီး - မလူ - ဇီးဖြူကုန်း ကျေးရွာများမှာရှိသည့် ဒေသခံပြည်သူများ ကူးလူးဆက်ဆံမှု ပိုမို များပြားလာပြီး လယ်ယာထွက်ကုန်များ အလွယ်တကူ သယ်ယူနိုင်မှာ ဖြစ်ပါသဖြင့် ကျေးလက်နေ ပြည်သူများ၏ လူမှုစီးပွားဘဝများ တိုးတက်လာမှာ ဖြစ်ပါတယ်။ ဒါကြောင့်မို့လို့ စစ်ကိုင်းတိုင်းဒေသကြီး၊ တမူးခရိုင်၊ ခါမ်းပါတ်မြို့ရှိ ဘုတ်ကံ - မလူ - ဇီးဖြူကုန်း ကျေးရွာချင်းဆက်လမ်းကို ကွန်ကရစ်လမ်း သို့မဟုတ် ကတ္တရာလမ်းအဖြစ် အဆင့်မြှင့် တင်ပေးနိုင်ခြင်း ရှိ/မရှိ အမျိုးသားလွှတ်တော် ဥက္ကဋ္ဌကြီးမှတစ်ဆင့် သက်ဆိုင်ရာသို့ မေးမြန်းအပ်ပါ တယ်ခင်ဗျား။</speech>
<title>မြစ်ကြီးနားမြို့၊ ရွှေအိုက် - ရွှေပြည်သာ - နန်းကွေ့ကျေးရွာအုပ်စု ရပ်ကွက်ကျေးရွာချင်းဆက်လမ်း၏ ရွှေပြည်သာ - အားဆာ - နယ်မြေ(၅) - နန်းကျေးရွာလမ်းအပိုင်းအား ကျောက်ခင်းလမ်းမှ ကတ္တရာလမ်းအဖြစ် တိုးမြှင့်ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၂)မှ ဦးဆီဟူးရွေ့ က မြစ်ကြီးနားမြို့၊ ရွှေအိုက် - ရွှေပြည်သာ - နန်းကွေ့ကျေးရွာအုပ်စု ရပ်ကွက်ကျေးရွာချင်းဆက် လမ်း၏ ရွှေပြည်သာ - အားဆာ - နယ်မြေ(၅) - နန်းကွေ့ကျေးရွာလမ်းအပိုင်းအား ကျောက်ခင်း လမ်းမှ ကတ္တရာလမ်းအဖြစ် တိုးမြှင့်ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း မေးမြန်းဖို့ဖြစ်ပါတယ်။</speech>
<speech><mp id="1139">ဦးဆီဟူးရွေ့၊ ကချင်ပြည်နယ် မဲဆန္ဒနယ်အမှတ်(၂)</mp>လေးစားအပ်ပါသော အမျိုးသား လွှတ်တော် ဥက္ကဋ္ဌကြီးနှင့်တကွ ပြည်ထောင်စုအဆင့် ပုဂ္ဂိုလ်များ၊ လွှတ်တော်ဒုတိယဥက္ကဋ္ဌနှင့် အမျိုးသားလွှတ်တော်ကိုယ်စားလှယ်များ အားလုံးမင်္ဂလာပါလို့ နှုတ်ခွန်းဆက်ပါတယ်။ ကျွန်တော် ကတော့ ကချင်ပြည်နယ် မဲဆန္ဒနယ်အမှတ်(၂)မှ ဦးဆီဟူးရွေ့ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်ရဲ့ မဲဆန္ဒနယ်မှာရှိတဲ့ မြစ်ကြီးနားမြို့၊ ရွှေအိုက် - ရွှေပြည်သာ - နန်းကွေ့ ကျေးရွာအုပ်စု ရပ်ကွက်ကျေးရွာချင်းဆက်လမ်း၏ ရွှေပြည်သာ - အားဆာ - နယ်မြေ(၅) - နန်းကွေ့ကျေးရွာလမ်း အပိုင်းအား ကျောက်ခင်းလမ်းမှ ကတ္တရာလမ်းအဖြစ် တိုးမြှင့်ဆောင်ရွက်ပေးရန် အစီအစဉ် ရှိ/မရှိ မေးခွန်းအား ဥက္ကဋ္ဌကြီးမှတစ်ဆင့် မေးမြန်းလိုပါတယ်။ ဒီလမ်းပိုင်းနှင့်ပတ်သက်ပြီး တင်ပြရမယ်ဆိုလျှင် တောင်ဘက်တွင် မြစ်ကြီးနားမြို့မှ ရွှေပြည်သာရပ်ကွက်၊ အုပ်ချုပ်ရေးမှူးရုံးရှေ့ထိလည်းကောင်း၊ မြောက်ဘက်တွင် မြစ်ကြီးနားမြို့မှ နန်းကွေ့ကျေးရွာအထိ ကတ္တရာလမ်းခင်းပြီး ဖြစ်ပါတယ်။ ယင်းတောင်ဘက်ကတ္တရာလမ်းဆုံးမှ မြောက်ဘက် ကတ္တရာလမ်းသို့ ဆက်မိရန် ကျန်ရှိနေသော ရွှေပြည်သာ - အားဆာ - နယ်မြေ(၅) - နန်းကွေ့ကျေးရွာလမ်းအပိုင်းဟာ အရှည်ပေအားဖြင့် ပေ(၁၅၄၀၀)ကျော် ရှိပါတယ်။ လမ်း၏ အများအပိုင်းဟာ မြေသားလမ်းဖြစ်ပြီး အချို့အပိုင်းတွေက ကျောက်ခင်းလမ်း ဖြစ်ပါတယ်။ ဤလမ်းအပိုင်းမှာဆိုရင် ရွှေပြည်သာရပ်ကွက်မှာ အိမ်ထောင်စု(၁၉၇)စု၊ လူဦးရေ(၁၂၃၅)ဦး၊ ဘုရား ရှိခိုးကျောင်း(၄)ကျောင်း၊ ဘုန်းကြီးကျောင်း(၂)ကျောင်း၊ အခြေခံပညာမူလတန်းကျောင်း (၁)ကျောင်း ရှိပါတယ်။ နန်းကွေ့ကျေးရွာအုပ်စုအပိုင်းမှာဆိုရင်လည်း အိမ်ခြေ(၁၂၀၀)၊ လူဦးရေ(၅၆၉၄)ဦး၊ ဘုန်းကြီးကျောင်း(၉)ကျောင်း၊ သီလရှင်ကျောင်း(၁)ကျောင်း၊ ဘုရားရှိခိုးကျောင်း(၈)ကျောင်း၊ အခြေခံ ပညာမူလတန်းကျောင်း(၄)ကျောင်း ရှိပါတယ်။ ဒေသခံပြည်သူများအနေနဲ့ ဈေး၊ ရုံး၊ ကျောင်းနှင့် အခြားကိစ္စရပ်များကြောင့် မြစ်ကြီးနားမြို့သို့ သွားလာရာမှာ ဤလမ်းကို အသုံးပြုသွားလာနေရ ပါတယ်။ မိုးတွင်းအခါမှာ ကျောက်ခင်းလမ်း မညီညာခြင်း၊ မြေသားလမ်း ဖွံ့ထူပြောခြင်းတို့ကြောင့် သွားလာရန် အလွန်ခက်ခဲပါတယ်။ အထူးသဖြင့် ကျောင်းသား၊ ကျောင်းသူများ ကျောင်းသား၊ ကျောင်းပြန်ရာတွင်လည်းကောင်း၊ သက်ကြီးရွယ်အိုများနှင့် အရေးပေါ်မီးဖွားမည့်သူများ၊ ကျန်းမာရေးစောင့်ရှောက်ရာတွင်လည်းကောင်း၊ ဘာသာရေးကိစ္စများ ဆောင်ရွက်ရာတွင်လည်းကောင်း အခက်အခဲများစွာကြုံတွေ့ရပါတယ်။ ထို့အတွက်ကြောင့်လည်း ဤလမ်းပိုင်းအား အမြန်ဆုံး အဆင့်မြှင့်တင်ပေးရန်နှင့် ကတ္တရာလမ်းခင်းပေးနိုင်ပါရန် ဒေသခံပြည်သူလူထုများ အထူးလိုအပ်ချက် အနေနဲ့ တောင်းဆိုလျက်ရှိပါတယ်။ အမှန်တကယ်လည်း ဆောင်ရွက်ပေးသင့်သည်ကို တွေ့ရှိရပါတယ်။ ဥက္ကဋ္ဌကြီးခင်ဗျား။ ဤလမ်းအပိုင်းအား ကတ္တရာလမ်း ခင်းပေးနိုင်မည်ဆိုပါက ဒေသခံ ပြည်သူများ အဆင်ပြေစွာ သွားလာနိုင်ခြင်း၊ ကျန်းမာရေးစောင့်ရှောက်မှု ပိုမိုကောင်းမွန်လာခြင်း၊ ကျောင်းသား၊ ကျောင်းသူများ အဆင်ပြေစွာ ကျောင်းတက်နိုင်ခြင်း စသည့် အကျိုးသက်ရောက်မှုများ ရရှိမှာ ဖြစ်ပါတယ်။ ထို့အပြင် ဤလမ်းပိုင်းဟာ ရပ်ကွက်ကျေးရွာအုပ်စုချင်းဆက်လမ်းဖြစ်ခြင်း၊ မြို့ပတ်လမ်းနှင့် ချိတ်ဆက်မိခြင်းတို့ကြောင့် ဒေသတွင်း လမ်းပန်းဆက်သွယ်ရေး ပိုမိုကောင်းမွန် လာကာ ဒေသခံပြည်သူများ လူမှုရေး၊ ကျန်းမာရေး၊ ပညာရေးနှင့် စီးပွားရေး အဖက်ဖက်မှာ ဖွံ့ဖြိုး တိုးတက်လာစေရန် အထောက်အကူပြုမှာ ဖြစ်ပါတယ်။ သို့ဖြစ်ပါ၍ လမ်း၏ ရွှေပြည်သာ - အားဆာ - နယ်မြေ(၅) - နန်းကွေ့လမ်းအပိုင်းအား ကျောက်ခင်းလမ်းမှ ကတ္တရာလမ်းအဖြစ်သို့ တိုးမြှင့်ဆောင်ရွက်ပေးနိုင်ပါရန် ဒေသခံပြည်သူလူထုများ ကိုယ်စား ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="14">ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့်အနေဖြင့် ချင်းပြည်နယ် မဲဆန္ဒနယ်အမှတ်(၁၀)မှ အမျိုးသား လွှတ်တော်ကိုယ်စားလှယ် ဦးလားလ်မင်းထန် မေးမြန်းထားတဲ့ ချင်းပြည်နယ်၊ မတူပီမြို့နယ်၊ လိုင်လင်းပီမြို့၊ မြို့တွင်းလမ်း(၃)မိုင်အား ပေ(၅၀)အကျယ် ကားလမ်းတာချဲ့ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်းအား ချင်းပြည်နယ်အစိုးရအဖွဲ့မှ ပေးပို့လာသည့် အချက်အလက် များနှင့် ပေါင်းစပ်ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရေ- လိုင်လင်းပီလမ်းမှာ အရှည်(၅၈)မိုင် ရှိပြီး ပြည်နယ်အစိုးရအဖွဲ့မှ စီမံခန့်ခွဲတဲ့လမ်းဖြစ်ပါတယ်။ ၃၀-၉-၂၀၁၈ ရက်နေ့အထိ လမ်းအခြေအနေ မှာ ကတ္တရာလမ်း(၂)မိုင်၊ အမာခံလမ်း (၁၁)မိုင်(၇)ဖာလုံ၊ မြေလမ်း(၄၄)မိုင်(၁)ဖာလုံ ဆောင်ရွက်ပြီး ဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ် ပြည်နယ်ရန်ပုံငွေကျပ် (၁၃၉၆.၉၀၄)သန်းဖြင့် (၃)မိုင်အား လမ်းတာချဲ့ခြင်း၊ (၂)မိုင်အားကတ္တရာလမ်းသစ်ခင်းခြင်း၊ (၄)မိုင်(၃)ဖာလုံအား အမာခံလမ်းခင်းခြင်း နှင့် (၃)မိုင် (၆)ဖာလုံအား ချောင်းကျောက်စရစ်အမာခံလမ်းခင်းခြင်း၊ (၃၉၄)ပေအရှည် Gabion Wall တည်ဆောက်ခြင်း၊ (၇၃၈)ပေ အရှည်အား Gabion Wall နှင့်တွဲလျက် Precast Drain တည်ဆောက် ခြင်း၊ သံကူကွန်ကရစ်တံတား(၃)စင်း တည်ဆောက်ခြင်းလုပ်ငန်းများ ဆောင်ရွက်လျက်ရှိပြီး၊ လုပ်ငန်း အားလုံးရဲ့ (၉၉)ရာခိုင်နှုန်း ပြီးစီးနေပြီ ဖြစ်ပါတယ်။ ၂၀၁၉-၂၀၂၀ ဘဏ္ဍာရေးနှစ်တွင်လည်း ပြည်နယ် လျာထားရန်ပုံငွေကျပ်(၄၅၇)သန်းဖြင့် မိုင်တိုင်(၂/ဝ)မှ (၁၇/ဝ)အတွင်း (၇)ဖာလုံအား မျက်ကွယ် ကွေ့တာချဲ့ခြင်း၊ မိုင်တိုင်(၁၄/၆)မှ (၁၈/၆)အထိ (၄)မိုင်အား အမာခံလမ်းခင်းခြင်း လုပ်ငန်းများ ဆောင်ရွက်ရန် လျာထားပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီး မေးမြန်းထားတဲ့ ရေဇဝ- လိုင်လင်းပီလမ်းပိုင်းဖြစ်တဲ့ မိုင်တိုင် (၅၂/ဝ)မှ (၅၅/ဝ)အထိ လိုင်လင်းပီမြို့တွင်း အပိုင်း (၃)မိုင်ကို (၅၀)ပေအကျယ် ကားလမ်းတာချဲ့ပေးရန်ကိစ္စအား ၂၀၁၉-၂၀၂၀ ဘဏ္ဍာရေးနှစ် ဒေသန္တရ စီမံကိန်းများ ရေးဆွဲရာမှာ ဒေသ၏ အခြားလိုအပ်ချက်များအရ ဦးစားပေး ထည့်သွင်းလျာထား နိုင်ခြင်း မရှိသေးပါကြောင်းနှင့် ၂၀၂၀-၂၀၂၁ ဘဏ္ဍာရေးနှစ်ပြည်နယ်ရန်ပုံငွေမှာ လျာထားတင်ပြ တောင်းခံပြီး ရန်ပုံငွေရရှိမှု အပေါ်မူတည်၍ အကောင်အထည်ဖော်ဆောင်ရွက်ပေးသွားမည် ဖြစ်ပါ ကြောင်း ဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အနေဖြင့် ချင်းပြည်နယ် မဲဆန္ဒနယ် အမှတ်(၄)မှ ဦးဇုန်လှယ်ထန်း မေးမြန်းထားသည့် ကလေး - ဖလမ်း - ဟားခါးလမ်းအား အဆင့်မြှင့် တင်ခြင်း ဆောင်ရွက်ရာတွင် World Bank မှ ဆောင်ရွက်မည့် အပိုင်းများအား သတ်မှတ်ပြီး ကျန်အပိုင်းများအား ဆောက်လုပ်ရေးဝန်ကြီးဌာနမှ ဆောလျင်စွာ ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်းအား ရှင်းလင်းဖြေကြားသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကမ္ဘာ့ဘဏ်ချေးငွေဖြင့် ဆောင်ရွက်မယ့်လုပ်ငန်းများ လျင်မြန်စွာ အကောင်အထည်ဖော်နိုင်ရေးနှင့် ပတ်သက်ပြီး ကမ္ဘာ့ဘဏ်နှင့် လက်မှတ်ရေးထိုးထားသည့် စာချုပ်ပါ စည်းမျဉ်းများအရ ပထမဦးဆုံးအဆင့်အနေဖြင့် သဘာဝပတ်ဝန်းကျင်နှင့်လူမှုပတ်ဝန်းကျင်အပေါ် သက်ရောက်မှုများဆိုင်ရာ လေ့လာဆန်းစစ်မှုကိုပြုလုပ်ရန် လိုအပ်တဲ့အတွက် ဆောက်လုပ်ရေးဝန်ကြီး ဌာနကနေပြီး Cardno အမည်ရှိ နိုင်ငံတကာသဘာဝပတ်ဝန်းကျင်နှင့် လူမှုပတ်ဝန်းကျင်အပေါ် သက်ရောက်မှုများ လေ့လာဆန်းစစ်ရေးအဖွဲ့ကို ကမ္ဘာ့ဘဏ်၏ရွေးချယ်ရေး စည်းမျဉ်းများနှင့်အညီ တင်ဒါခေါ်ယူ၍ ၁၂-၁၂-၂၀၁၈ ရက်နေ့မှစတင် ရွေးချယ်ငှားရမ်း လုပ်ကိုင်ဆောင်ရွက်လျက်ရှိပြီး ပထမအဆင့်အနေဖြင့် Inception Report ရရှိပြီး ဖြစ်ပါတယ်။ တစ်ပြိုင်နက်တည်းမှာပဲ ကမ္ဘာ့ဘဏ်ချေးငွေဖြင့် ဆောင်ရွက်မည့် စာချုပ်ပါ လျာထားလုပ်ငန်း များအတွက် ဒီဇိုင်းပုံစံထုတ်ခြင်း၊ ရရှိလာသော ဒီဇိုင်းများအရ လုပ်ငန်းများကို အကောင်အထည်ဖော် ဆောင်ရွက်ရန်၊ တင်ဒါခေါ်ယူရန် တင်ဒါစာရွက်စာတမ်းများ ပြုစုခြင်းနှင့် အကောင်အထည်ဖော် ဆောင်ရွက်မည့် လုပ်ငန်းများအား ကြီးကြပ်ကွပ်ကဲရန်အတွက် နိုင်ငံတကာ ဒီဇိုင်းနှင့် ကြီးကြပ်မှု saopauszag. (International Design and Supervision Consulting Firm)339: myposades စည်းမျဉ်းသတ်မှတ်ချက်များနှင့်အညီ တင်ဒါခေါ်ယူခဲ့ပြီး ရွေးချယ်စိစစ်ရေးလုပ်ငန်းများ ဆောင်ရွက် လျက်ရှိရာ ယခုအခါမှာ နောက်ဆုံးအဆင့် စိစစ်ရွေးချယ်ရေးအဆင့်ကို ရောက်ရှိနေပြီ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကမ္ဘာ့ဘဏ်ချေးငွေနှင့် ဆောင်ရွက်မယ့်အပိုင်း သည် သိုင်းငင်း - ဟားခါးအပိုင်း ဖြစ်ပါတယ်။ ကလေးမြို့ကနေ သိုင်းငင်းအထိက JICA ချေးငွေဖြင့် ဆောင်ရွက်မယ့်အပိုင်း ဖြစ်ပါတယ်။ အဲဒီနေရာမှာ ခွဲခြားထားပြီး ဖြစ်ပါတယ်။ ဒါကြောင့်မို့လို့ သိုင်းငင်းကနေ ဟားခါးအပိုင်းမှာ ကမ္ဘာ့ဘဏ်ချေးငွေနဲ့ ဆောင်ရွက်မယ့်အပိုင်းနှင့် လွတ်ကင်းတဲ့ အပိုင်းတွေကို ယခု ၂၀၁၉-၂၀၂၀ ဘဏ္ဍာရေးနှစ်မှာ လမ်းအဆင့်မြှင့်တင်ဖို့အတွက် ပြည်ထောင်စု /ပြည်နယ် ငွေလုံးငွေရင်း လျာထားရန်ပုံငွေကျပ်(၇.၇၇)ဘီလီယံကို တောင်းခံထားပြီး ဖြစ်ပါတယ်။ i Bonbon Supervision conosoberto ဒီရန်ပုံငွေရရှိတယ်ဆိုလို့ရှိရင် World Bank မှ မဆောင်ရွက်မည့် အပိုင်းတွေကို ကျွန်တော်တို့ ပြည်ထောင်စု/ပြည်နယ်ရန်ပုံငွေဖြင့် စတင်ဆောင်ရွက်သွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီး မေးမြန်းထားတဲ့ ကလေး-ဖလမ်း-ဟားခါးလမ်းပိုင်းသည် နိုင်ငံတကာနှင့် ပူးပေါင်းဆောင်ရွက်သည့်လုပ်ငန်းဖြစ်သည် နှင့်အညီ နားလည်မှု၊ သဘောတူညီချက် စာချုပ်ပါ စည်းကမ်းများကို တိကျစွာလိုက်နာ ဆောင်ရွက် ရမှာ ဖြစ်သည့်အပြင် အဆင့်ကျော် ဆောင်ရွက်မှုများကို ပြုလုပ်၍ မရသေးသည့်အတွက် လုပ်ငန်း များ စတင်ဖို့အတွက် ယခုနှောင့်နှေးနေသလို ဖြစ်နေသော်လည်းပဲ ကျွန်တော်တို့ ဝန်ကြီး ဌာနနှင့် ကမ္ဘာ့ဘဏ်လုပ်ငန်းအဖွဲ့တို့ဖြင့် ဆွေးနွေးညှိနှိုင်းမှုများ မကြာခဏ ပြုလုပ်လျက်ရှိပြီး လုပ်ငန်းများ အမြန်ဆုံးစတင်နိုင်ဖို့အတွက် စီမံဆောင်ရွက်လျက်ရှိပါကြောင်း ဖြေကြားအပ်ပါတယ် ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အနေဖြင့် ချင်းပြည်နယ် မဲဆန္ဒနယ် အမှတ်(၂)မှ ဦးရန်အောရ် မေးမြန်းထားတဲ့ ချင်းပြည်နယ်၊ ဟားခါးခရိုင်၊ ဟားခါးမြို့နယ်၊ ဆူရ်ခွာမြို့နှင့် ထန်တလန်မြို့နယ်၊ နှာရိန်မြို့တို့အကြား မြို့ချင်းဆက် ကားလမ်းဖောက်လုပ်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်းအား ချင်းပြည်နယ်အစိုးရအဖွဲ့မှ ပေးပို့လာသည့် အချက် အလက်များနှင့် ပေါင်းစပ်ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဟားခါးမြို့နယ်၊ ဆူရ်ခွာမြို့နှင့် ထန်တလန် မြို့နယ်၊ နှာရိန်မြို့တို့ အကြားရှိ လမ်းအရှည်မှာ (၃၃)မိုင် ရှည်ပြီး ဖောက်လုပ်ရန် ကျန်ရှိနေသော လုံရန်း - ခွါဟရန်ကြား ဆိုင်ကယ်လမ်း (၁၆)မိုင်အနက် (၁၁)မိုင်မှာ ကျေးလက်လမ်းစာရင်းတွင် ပါဝင်ခြင်း မရှိသေးဘဲ ခွါဟရန်ဘက်ခြမ်းရှိ (၅)မိုင်သာ ဆောက်လုပ်ရေးဝန်ကြီးဌာန၊ ကျေးလက် လမ်းဖွံ့ဖြိုးရေးဦးစီးဌာနမှ စီမံခန့်ခွဲတဲ့လမ်း ဖြစ်ပါတယ်။ ကျေးလက်လမ်းစာရင်းတွင် ပါဝင်ခြင်း မရှိသေးသည့် ဆိုင်ကယ်လမ်း(၁၁)မိုင်အား ကျေးလက်လမ်းအဖြစ် သိမ်းသွင်းဆောင်ရွက်နိုင်ရေးအတွက် ချင်းပြည်နယ်အစိုးရအဖွဲ့မှ ပြည်ထောင်စုအစိုးရအဖွဲ့ရုံးသို့ တင်ပြရမည်ဖြစ်ပြီး ခွင့်ပြုချက်ရရှိရင် ဆောက်လုပ်ရေးဝန်ကြီးဌာနအနေဖြင့် လုပ်ထုံးလုပ်နည်းနှင့်အညီ ဆက်လက်ဆောင်ရွက်သွားမှာ ဖြစ်ပါတယ်။ ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ဖြိုးရေးဦးစီးဌာနမှ စီမံခန့်ခွဲတဲ့လမ်း ဖြစ်သည့် ခွါဟရန်ဘက်ခြမ်းရှိ ကျေးလက်ဆိုင်ကယ်လမ်း(၅)မိုင်အား အဆင့်မြှင့်တင် ဆောင်ရွက် ပေးရန် လိုအပ်လျက်ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီး မေးမြန်းထားတဲ့ ဟားခါးမြို့နယ်၊ ဆူရ်ဒူးမြို့၊ ထန်တလန်မြို့နယ်၊ နှာရိန်မြို့ တို့အကြားရှိ ခွါဟရန်ဘက်ခြမ်း (၅)မိုင်သည် လမ်းအဆင့် သတ်မှတ်ချက်အရ Class (B) ဦးစားပေးအဆင့် (၃)တွင် ပါဝင်ပါသဖြင့် ၂၀၂၀-၂၀၂၁ ဘဏ္ဍာရေးနှစ်၏ နောက်ပိုင်းကာလများ၌ ပြည်ထောင်စုရန်ပုံငွေမှာ ထည့်သွင်းလျာ ထားပြီး ရန်ပုံငွေရရှိမှုအပေါ်မူတည်၍ အကောင်အထည်ဖော်ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေဖြင့် စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ ဦးမောင်မောင်လတ် မေးမြန်းထားတဲ့ စစ်ကိုင်းတိုင်း ဒေသကြီး၊ တမူးခရိုင်၊ ခါမ်းပါတ်မြို့ရှိ ဘုတ်ကံ - မလူ - ဇီးဖြူကုန်း ကျေးရွာချင်းဆက်လမ်းကို ကွန်ကရစ်လမ်း သို့မဟုတ် ကတ္တရာလမ်းအဖြစ် အဆင့်မြှင့်တင်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းတဲ့ မေးခွန်းအား ဖြေကြားသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ဘုတ်ကံ - မလူ - ဇီးဖြူကုန်း ကျောက်ချောလမ်းအရှည်(၄)မိုင်၊ (၅) ဖာလုံ နှင့် ဇီးဖြူကုန်း-ရွာသာ ကျောက်ချောလမ်းအရှည်(၃)မိုင်တို့မှာ ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ ဖြိုးရေးဦးစီးဌာနမှ စီမံခန့်ခွဲသောလမ်းများ ဖြစ်ပါတယ်။ ၂၀၁၄-၂၀၁၅ ဘဏ္ဍာရေး နှစ်တွင် ဘုတ်ကံ - မလူ - ဇီးဖြူကုန်းလမ်းအား ကျောက်ချောလမ်းအဖြစ် ဆောင်ရွက်ခဲ့ခြင်းဖြစ်ပြီး ၂၀၁၅-၂၀၁၆ ဘဏ္ဍာရေးနှစ်တွင်လည်း ဇီးဖြူကုန်း-ရွာသာကျေးရွာချင်းဆက် မြေသားလမ်း(၂)မိုင်ကို ကျောက်ချောလမ်းအဖြစ် ဆောင်ရွက်ခဲ့ပြီး ဖြစ်ပါတယ်။ လမ်းအဆင့်မြှင့်တင် ဆောင်ရွက်ပြီးပါက ကျေးရွာ(၃)ရွာ၊ အိမ်ခြေ(၉၃၁)အိမ်၊ လူဦးရေ(၅၀၀၀)ခန့်တို့၏ လမ်းပန်းဆက်သွယ်ရေး လွယ်ကူ ချောမွေ့လာမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီး မေးမြန်းထားတဲ့ ဘုတ်ကံ - မလူ - ဇီးဖြူကုန်းလမ်းနှင့် ဇီးဖြူကုန်း - ရွာသာ ကျောက်ချောလမ်းတို့မှာ လမ်းအဆင့် သတ်မှတ်ချက်အရ Class (A) ဦးစားပေးအဆင့် (၁)၌ ပါဝင်သဖြင့် ၂၀၂၀-၂၀၂၁ ဘဏ္ဍာရေးနှစ် စစ်ကိုင်းတိုင်းဒေသကြီးအစိုးရအဖွဲ့ ရန်ပုံငွေတွင် ထည့်သွင်းလျာထားပြီး ရန်ပုံငွေရရှိမှုအပေါ် မူတည်၍ အကောင်အထည်ဖော်ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီး ကျွန်တော့်အနေဖြင့် ကချင် ပြည်နယ် မဲဆန္ဒနယ်အမှတ်(၂)မှ ဦးဆီဟူးရွေ့ မေးမြန်းထားတဲ့ မြစ်ကြီးနားမြို့၊ ရွှေအိုက် - ရွှေပြည်သာ - နန်းကွေ့ကျေးရွာအုပ်စု ရပ်ကွက်ကျေးရွာချင်းဆက်လမ်း၏ ရွှေပြည်သာ - အားဆာ - နယ်မြေ(၅) - နန်းကွေ့ကျေးရွာလမ်းအပိုင်းအား ကျောက်ခင်းလမ်းမှ ကတ္တရာလမ်းအဖြစ် အဆင့် တိုးမြှင့်ဖောက်လုပ်ပေးရန် အစီအစဉ်ရှိ/မရှိနှင့် စပ်လျဉ်းတဲ့မေးခွန်းအား ကချင်ပြည်နယ်အစိုးရအဖွဲ့မှ ပေးပို့လာသော အချက်အလက်များနှင့် ပေါင်းစပ်ကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မြစ်ကြီးနားမြို့နယ်ရှိ ရွှေအိုက် - ရွှေပြည်သာ - နန်းကျော့ရပ်ကွက်နှင့် ကျေးရွာချင်းဆက်လမ်းမှာ ရွှေပြည်သာရပ်ကွက်မှ အားဆာကျေးရွာအထိ စည်ပင်သာယာရေးအဖွဲ့ပိုင်လမ်းဖြစ်ပြီး အားဆာ - နန်းကွေ့ ကျေးလက်လမ်းအရှည်(၃)မိုင်သည် ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ဖြိုးရေးဦးစီးဌာနမှ စီမံခန့်ခွဲသောလမ်း ဖြစ်ပါတယ်။ အဆိုပါလမ်း၏ လက်ရှိအခြေအနေမှာ မြေသားလမ်း အမျိုးအစားဖြစ်ပြီး ရွက်လှမြိုင်-နန်းကွေ့ လမ်းနှင့် ချိတ်ဆက်လျက်ရှိပါသဖြင့် ဆက်သွယ်သွားလာမှု များပြားသောလမ်း ဖြစ်ပါတယ်။ လမ်းအဆင့် မြှင့်တင်ဆောင်ရွက်ပြီးပါက အားဆာကျေးရွာနှင့် နန်းကွေ့ကျေးရွာတို့ရှိ အိမ်ခြေပေါင်း (၇၇၀)၊ လူဦးရေ(၄၀၀၀)ခန့်တို့၏ လူမှုရေး၊ ပညာရေး၊ ကျန်းမာရေးနှင့် စီးပွားရေးကဏ္ဍတို့ ဖွံ့ဖြိုး တိုးတက်လာမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီး မေးမြန်းထားတဲ့ လမ်းပိုင်းသည် အားဆာကျေးရွာနှင့် နန်းကွေ့ကျေးရွာမှ ကျေးရွာနေပြည်သူများ အဓိကထား အသုံးပြုနေသော မြေသားလမ်းဖြစ်ပြီး ၂၀၁၉-၂၀၂၀ ဘဏ္ဍာရေးနှစ် ပြည်နယ်အထွေထွေ ပိုလျှံရန်ပုံ ငွေဖြင့် လမ်းအရှည် (၁.၇၈)မိုင်အား ရာသီမရွေးသွားလာနိုင်သော ကျောက်ချောလမ်းအဖြစ် အဆင်မြှင့်တင် ဆောင်ရွက်ပေးသွားမည်ဖြစ်ပါကြောင်း ရှင်းလင်းဖြေကြားအပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">မေးခွန်းလာရောက် ဖြေကြားပေးတဲ့ ဆောက်လုပ်ရေးဝန်ကြီးဌာန ဒုတိယဝန်ကြီး မိမိအစီအစဉ် ပြီးဆုံးလျှင် ပြန်လည် ထွက်ခွာနိုင်ပါတယ်။</speech>
</section>
<section value="Bill">
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော ပြည်ထောင်စု တရားစီရင်ရေးဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းနှင့် စပ်လျဉ်း၍ ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော်က အတည်ပြုပြီး ပေးပို့ထားသော ပြည်ထောင်စုတရားစီရင်ရေး ဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး အမျိုးသားလွှတ်တော်သို့ ပြန်လည်ပေးပို့လာပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပြန်လည်ပေးပို့လာခြင်းကို အမျိုးသားလွှတ်တော်သို့ အသိပေးတင်ပြခဲ့ပြီး ဖြစ်ပါတယ်။ ပြည်သူ့လွှတ်တော်၏ ပြင်ဆင်ချက်ကို ဆွေးနွေးလိုတဲ့ လွှတ်တော်ကိုယ်စားလှယ်များရှိပါက အမည်စာရင်း တင်သွင်းနိုင်ကြောင်း ကြေညာခဲ့ သော်လည်း ဆွေးနွေးရန် အမည်စာရင်း တင်သွင်းထားသည့် လွှတ်တော်ကိုယ်စားလှယ်မရှိတဲ့အတွက် ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်ရဲ့ သဘောထား ရယူပါမယ်။ ပြည်သူ့လွှတ်တော်၏ ပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြည်သူ့လွှတ်တော်၏ ပြင်ဆင်ချက် အတည်ဖြစ်သည်။</speech>
</bill>
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော ၂၀၁၉ ခုနှစ်၊ အပင်မျိုးသစ်အကာအကွယ်ပေးရေး ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည် ပေးပို့လာခြင်းကို အသိပေး တင်ပြခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၉ ခုနှစ်၊ အပင်မျိုးသစ် အကာအကွယ်ပေးရေး ဥပဒေကြမ်းကို ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး ဒုတိယနေ့ ၂-၅-၂၀၁၉ ရက်နေ့တွင် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီးက အဆိုတင်သွင်းပြီး ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး နဝမနေ့ ၂၂-၅-၂၀၁၉ ရက်နေ့တွင် ပြင်ဆင်ချက်ဖြင့် အတည်ပြု၍ ပြည်သူ့လွှတ်တော်သို့ ပေးပို့ခဲ့ပါတယ်။ (ယခု အမျိုးသားလွှတ်တော်က အတည်ပြုပြီး ပေးပို့ထားသော ၂၀၁၉ ခုနှစ်၊ အပင်မျိုးသစ် အကာအကွယ်ပေးရေး ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာ ပါတယ်။ ပြည်သူ့လွှတ်တော်က ပေးပို့လာသော ပြင်ဆင်ချက်ကို အမျိုးသားလွှတ်တော်ကိုယ်စားလှယ် များထံ ကြိုတင်ဖြန့်ဝေထားပြီး ဖြစ်ပါတယ်။</speech>
<title>အမျိုးသားလွှတ်တော်က အတည်ပြုပြီး ပေးပို့ထားသော ၂၀၁၉ ခုနှစ်၊ အပင်မျိုးသစ် အကာအကွယ် ပေးရေးဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းကို ဆွေးနွေး လိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်က ပေးပို့လာသော ပြင်ဆင်ချက်ကို ဆွေးနွေးမယ့် လွှတ်တော် ကိုယ်စားလှယ်များရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ် ဖော်ပြလက်မှတ် ရေးထိုးပြီး ၁၉ - ၈ -၂၀၁၉ (တနင်္လာနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
<bill>
<title>ငါးမွေးမြူရေးဆိုင်ရာ ဥပဒေကြမ်းနှင့်စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ငါးမွေးမြူရေးဆိုင်ရာ ဥပဒေကြမ်းနှင့် စပ်လျဉ်း၍ ဆွေးနွေးရန် လွှတ်တော်ကိုယ်စားလှယ်(၉)ဦး အမည်စာရင်း တင်သွင်းထားပါတယ်။ တစ်ဦးလျှင် (၆)မိနစ်ထက် မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ တနင်္သာရီတိုင်းဒေသကြီး မဲဆန္ဒနယ်အမှတ်(၈)မှ ဦးဥက္ကာမင်း ဆွေးနွေး နိုင်ပါပြီ။ သာရီတိုင်းဒေသကြီး မရေး တစ်ရပ်လုံးကို</speech>
<speech><mp id="985">ဦးဥက္ကာမင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီး တစ်ရပ်လုံးကို မင်္ဂလာပါဆိုပြီးတော့ ပဏာမ နှုတ်ခွန်းဆက်သအပ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ဥပဒေကို ရေးဆွဲသည့် နေရာမှာ ဖွဲ့စည်းပုံအခြေခံဥပဒေဇယား(၁)(၂)(၃)ပါ အချက်အလက်များကို အခြေခံပြီးလည်းကောင်း၊ တိုင်းဒေသကြီး/ ပြည်နယ်၏ လုပ်ပိုင်ခွင့်တွေကိုလည်း အခြေခံပြီးသော်လည်းကောင်း ရေးဆွဲသင့် တယ်လို့ ပထမဦးစွာ ပြောချင်ပါတယ်။ ဒါကြောင့်မို့လို့ ကျွန်တော်တို့ ငါးမွေးမြူရေးဆိုင်ရာဥပဒေဆိုတဲ့နေရာမှာလည်း တိုင်းဒေသကြီး /ပြည်နယ်တွေ၏ လုပ်ပိုင်ခွင့်တွေကို ထည့်တွက်ပေးဖို့ လိုအပ်မယ်လို့ ယူဆပါတယ်။ ်အသတ်အရ ရတဲ့ွင်းမှာ ပုဒ်မတွေကိုပဲ အရင် ဖတ်ကြားသွားမှာ ဖြစ်ပါတယ်။ ပထမဦးဆုံး ပုဒ်မ ၂(က)မှာ ကျွန်တော်တို့ ငါးဆိုသည့် အဓိပ္ပာယ်ဖွင့်ဆိုချက်လေးကို တွေ့ရပါတယ်။ ငါးဆိုသည့် အဓိပ္ပာယ်ဖွင့်ဆိုချက်မှာ ဘဝတစ်လျှောက်လုံးတွင်သော်လည်းကောင်း၊ ဘဝအစိတ်အပိုင်း တွင်သော်လည်းကောင်း၊ ရေထဲ၌ နေထိုင်ကျက်စားသည့် ရေသတ္တဝါအားလုံး ယင်းတို့၏ ဥများ၊ သားလောင်းများ၊ သားပေါက်ကောင်များ၊ မျိုးစိတ်များကို ဆိုသည်။ ယင်းစကား ရပ်တွင် ရေတွင် ပေါက်ဖွားသည့် အပင်များနှင့် ယင်းတို့၏ အပင်ပေါက်များ၊ မျိုးစိတ်များကို ပါဝင်သည်လို့ ဆိုတဲ့ အတွက် ငါးဆိုသည့် အဓိပ္ပာယ်ဖွင့်ဆိုချက်က အရမ်းကို ကျယ်ပြန့်လွန်းတယ်လို့ ယူဆပါတယ်။ ဒီနေရာမှာ တိတိကျကျလေး ပြောရမယ်ဆိုရင် ဂုံးကောင်တွေ မွေးမြူခြင်းကလည်း ဒီထဲမှာ ငါးဆိုသည့် အဓိပ္ပာယ်ဖွင့်ဆိုချက်မှာ ပါဝင်သွားမှာ ဖြစ်ပါတယ်။ အဲဒီလိုပဲ ရေညှိ၊ ရေမှော်တွေ မွေးမြူခြင်းသည်လည်း ဒီ ငါးဆိုသည့် အဓိပ္ပာယ်ဖွင့်ဆိုချက်ထဲမှာ ပါဝင်သွားမှာ ဖြစ်ပါတယ်။ အဲဒီတော့ ဒီအဓိပ္ပာယ်ဖွင့်ဆိုချက်မှာ ပါဝင်သွားပြီဖြစ်ရင် ပုဒ်မ ၂(ဃ)မှာရှိတဲ့ အမျိုးသားလွှတ်တော်ဥပဒေကြမ်း ကော်မတီရဲ့ ပြင်ဆင်ချက် အပိုဒ်(င)မှာဆိုရင် ငါးလုပ်ငန်းရေပြင်ဆိုပြီး ပါဝင်လာတာ၊ အဲဒီတော့ ငါးလုပ်ငန်းရေပြင်၏ ရှေ့မှာ ပဏာမပြောထားတဲ့အတွက် ဂုံးကောင်တွေ ရေညှိရေမှော်တွေ ပါလာတာ ဖြစ်တဲ့အတွက် ဒီထဲမှာရှုံ့ပြင်ဆိုတာ ပါဝင်ဖို့လိုပါတယ်။ ဘာဖြစ်လို့လဲဆိုရင် ဂုံးကောင်တွေဆိုတာ ဒါ့ပြင်မှာပေါက်ဖွားပြီး မွေးမြူရတဲ့ ဓလေ့သဘောတရား ရှိပါတယ်။ ဒါကြောင့်မို့လို့ ပြင်ဆင်ဖြည့်စွက်ချင်တာကတော့ ငါးလုပ်ငန်းရေပြင်ဆိုသည်မှာ ရေအစဉ် အမြဲတည်ရှိသည်ဖြစ်စေ၊ ရေယာယီတည်ရှိသည်ဖြစ်စေ၊ ငါးများ နေထိုင်ကျက်စားပေါက်ဖွား ကြီးပြင်းရာ ရေပြင်၊ ရွှံ့မြေ၊ ရေကန်၊ ရေရိုး၊ မြစ်၊ချောင်း၊ အင်းအိုင်နှင့် ဒီရေတောတို့ကိုဆိုပြီး ပြင်ဆင်ဖြည့်စွက်ချင်ပါတယ်။ ဒီရေတောဆိုတဲ့ဟာက ငါးမွေးမြူရေးလုပ်ငန်းမှာ ဒီရေတောသည်လည်း အဓိကကဏ္ဍအနေနဲ့ ပါဝင်တာဖြစ်သည့်အတွက် ဒီရေတောကိုလည်း ထည့်သွင်းပြင်ဆင်ချင်ပါတယ်။ နောက်တစ်ခုက အခန်း(၃)ပါ။ ပြင်ဆင်သည့် ဗဟိုကော်မတီကို ဖွဲ့စည်းခြင်းနှင့် လုပ်ငန်း တာဝန်များ အပ်နှင်းခြင်းဆိုသည့်နေရာမှာ ဗဟိုကော်မတီမှာပါဝင်တဲ့သူတွေမှာ (၁၂)နဲ့ (၁၃)မှာ ဥက္ကဋ္ဌ မြန်မာနိုင်ငံငါးလုပ်ငန်းအဖွဲ့ချုပ်က အဖွဲ့ဝင်၊ ဒုတိယဥက္ကဋ္ဌ မြန်မာနိုင်ငံငါးလုပ်ငန်းအဖွဲ့၊ အဖွဲ့ချုပ်က အဖွဲ့ဝင်ဆိုပြီးတော့ ဥက္ကဋ္ဌနှင့် ဒုတိယဥက္ကဋ္ဌ (၂)ဦးကို ထည့်သွင်းပြီး ဖွဲ့စည်းထားတာ တွေ့ရပါတယ်။ ကျွန်တော့်အနေနဲ့ ဒီ(၂)ခုလုံးကို ဖြုတ်ချင်ပါတယ်။ ဘယ်နေရာမှာ ပြန်ဖြည့်စွက်ချင်လဲဆိုတော့ (၁၄)မှာရှိပါတယ်။ ငါးမွေးမြူရေးဆိုင်ရာ ပညာရှင်(၂)ဦးဆိုသည့်နေရာမှာ (၁)ဦးတိုးပြီး တကယ့်ဗဟို ကော်မတီဖွဲ့စည်းတဲ့နေရာမှာ ငါးမွေးမြူရေးဆိုင်ရာ ပညာရှင်သာ အဓိက လိုအပ်တာဖြစ်တဲ့အတွက် ငါးမွေးမြူရေးဆိုင်ရာ ပညာရှင်(၃)ဦးကို ပြင်ဆင်ပြီး မြန်မာနိုင်ငံ ငါးလုပ်ငန်း ဆိုင်ရာအဖွဲ့ချုပ်၊ ဥက္ကဋ္ဌနှင့် ဒုတိယဥက္ကဋ္ဌကို ပြန်လည်ပြီး ဖြုတ်ခဲ့ချင်ပါတယ်။ နောက်တစ်ခုက ပြင်ဆင်ချက်အခန်း(၄)မှာ အသစ်ဖြည့်စွက်ချက်က ဒီရေတောနှင့် ပတ်သက်ပြီး ဖြည့်စွက်ဖို့လိုပါတယ်။ ဘာဖြစ်လို့လဲဆိုတော့ ငါးပဲမွေးမွေး၊ ပုစွန်ပဲမွေးမွေး ပင်လယ် ဒေသနှင့်နီးတဲ့နေရာမှာ ဒီရေတောတွေကိုပဲ အားကိုးအားထားပြုရပြီး လုပ်ကိုင်ရပါတယ်။ ယခု ဒီရေတောတွေ ခုတ်ထွင်ရှင်းလင်းတဲ့ကိစ္စတွေ ဖြစ်လာတယ်။ အဓိကပြောချင်တာ သဘာဝ ပတ်ဝန်းကျင်ထိန်းသိမ်းရေးနှင့် ဖွံ့ဖြိုးတိုးတက်ရေးက အမြဲတမ်းနိုင်ငံတကာမှာလည်း ထိပ်တိုက် တွေ့နေတဲ့ပြဿနာ ဖြစ်ပါတယ်။ အဲဒီလိုပြဿနာမျိုး မဖြစ်အောင် တိတိကျကျ မူဝါဒလည်း မရှိသေးပါဘူး။ အဲဒီတော့ ဥပဒေမှာ ဒီရေတောနှင့်ပတ်သက်တာ ကျွန်တော်တို့ဆီမှာ မရှိသေးပါဘူး။ ဒီရေတောနှင့် ပတ်သက်ပြီး ဘယ်နှစ်ဧကကို ဘယ်လုပ်ငန်း မွေးမြူဖို့အတွက် ခွင့်ပြုပေးသင့်တယ်ဆိုတာက တိတိကျကျ ပါဝင် ချင်တာဖြစ်တဲ့အတွက် ဒီရေတောနှင့်ပတ်သက်တဲ့ အခန်းကဏ္ဍကိုလည်း ဖြည့်စွက်ချင်ပါတယ်။ နောက်တစ်ခုက အခန်း(၆)၊ ပုဒ်မ ၁၃ မှာပါတဲ့ဦးစီးဌာနသည် ပုဒ်မ ၁၂ အရ အငှား ကိုယ်တိုင် လျှောက်ထားချက်ကိုစိစစ်ပြီး ဝန်ကြီးဌာနက စီမံခန့်ခွဲပိုင်ခွင့်ရှိသော ငါးမွေးမြူရေးနှင့် ငါးမွေးမြူရေးရေပြင်တွင် ငါးမွေးမြူရန် လျှောက်ထားသူအား တစ်ကြိမ်လျှင် နှစ်(၅၀)ဆိုတဲ့ဟာက အင်မတန်မှကို များပြားလွန်းလှပါတယ်။ ဒီအတွက် တစ်ကြိမ်လျှင် နှစ်(၂၀)ထက် မပိုသောကာလ အတွက် စည်းကမ်းသတ်မှတ်ချက်များသတ်မှတ်၍ အငှားဂရန်ချထားပေးနိုင်သည်လို့ ပြင်ဆင်ချင် ပါတယ်။ နောက်တစ်ခုက အခန်း(၆)မှာပဲ အသစ်ဖြည့်စွက်သင့်တဲ့အချက်တွေမှာ မြို့နယ်တွေရဲ့ လုပ်ပိုင်ခွင့်၊ ခရိုင်တွေရဲ့ လုပ်ပိုင်ခွင့်၊ တိုင်းဒေသကြီး၊ ပြည်နယ်တွေရဲ့ လုပ်ပိုင်ခွင့်တွေကို သတ်မှတ် ပေးဖို့လိုပါတယ်။ ကျွန်တော်တို့ မွေးမြူရေးလုပ်မယ့်သူတွေ အနည်းအကျဉ်းမွေးသော်လည်းပဲ ဒီဥပဒေမှာ ပါတဲ့အတိုင်းဆို ပြည်ထောင်စုအဆင့်ကသာ ကိုင်တွယ်ပြီး စိစစ်ဆုံးဖြတ်တာဖြစ်သည့်အတွက် မလိုလားအပ်တဲ့ လုပ်ငန်းကြန့်ကြာမှုတွေ အများကြီးဖြစ်ပေါ်လာနိုင်ပါတယ်။ ဥပမာအားဖြင့်ပြောရမယ် ဆိုရင် (၁၀)ဧကလောက်အထိ မွေးမြူခွင့်တွေကို မြို့နယ်အဆင့်ကိုပေးသင့်ပြီး၊ ဧက(၃၀)လောက် အထိ မွေးမြူသည့် မွေးမြူခွင့်လုပ်ငန်းလိုင်စင်တွေ ခရိုင်အဆင့်ကို ပေးသင့်ပါတယ်။ ဧက(၃၀၀) လောက်အထိကို တိုင်းဒေသကြီး/ပြည်နယ်အဆင့်ကို ခွဲဝေပြီး တာဝန်အပ်နှင်းချင်ပါတယ်ခင်ဗျား။ နောက်တစ်ခုက အခန်း(၁၆)ရဲ့ ပုဒ်မ ၄ရ မှာ တစ်အိမ်ထောင် မွေးမြူရေးနှင့်ပတ်သက်ပြီး ပေးထားသည့် ပမာဏသည် အင်မတန်မှနည်းလွန်းသည့်အတွက် စတုရန်းပေ(၂၁၇၈၀)အထိကို တိုးမြှင့်သတ်မှတ်ပေးဖို့ ပြင်ဆင်စေချင်ပါတယ်။ နောက်တစ်ခုက နောက်ဆုံးမှာဆိုရင် ရေချိုငါး လုပ်ငန်းဥပဒေနှင့် သက်ဆိုင်ရာပြည်နယ်/တိုင်းဒေသကြီးမှာ ရေချိုငါးလုပ်ငန်းဥပဒေတွေ အသီးသီး ရှိကြပြီးသားဖြစ်ပါတယ်။ ဒီဥပဒေသည် ရေချိုငါးလုပ်ငန်းဥပဒေနှင့် သက်ဆိုင်ခြင်း မရှိစေရဆိုပြီး အသစ်ပြန်လည်ပြီး ဖြည့်စွက်ချင်ပါတယ်ခင်ဗျား။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၁၁)မှ ဒေါက်တာ ဝင်းမြင့် ဆွေးနွေးနိုင်ပါပြီ။</speech>
<speech><mp id="846">ဒေါက်တာဝင်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၁၁)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာအပေါင်းနှင့်ပြည့်စုံပြီး ကောင်းကျိုးလိုရာ ဆန္ဒများ ပြည့်ဝပါစေကြောင်း ဦးစွာပထမ ဆုတောင်းမေတ္တာပို့သအပ်ပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၁၁)၊ မင်းလှ၊ မိုးညို၊ အုတ်ဖိုတို့ရဲ့ အမျိုးသားလွှတ်တော် ကိုယ်စားလှယ် ဒေါက်တာဝင်းမြင့် ဖြစ်ပါတယ်။ Power Point အသုံးပြုခွင့်ပြုပါခင်ဗျား။ အခန်း(၁) အမည်နှင့် အဓိပ္ပာယ်ဖော်ပြချက်အခန်းမှာ ပုဒ်မ ၂(ဂ) ငါးမွေးမြူခြင်းဆိုသည်မှာ ရေထုအတွင်းကိုဖြစ်စေ၊ မွေးမြူခြင်းနည်းစနစ်အမျိုးမျိုးဆိုတဲ့ နေရာမှာ တစ်မျိုးမျိုးဆိုပြီး ပြင်ချင်ပါတယ်။ ဘာလို့လဲဆိုတော့ ငါးကန်တစ်ခုအတွင်းမှာ မွေးမြူရေး စနစ်မျိုးစုံထည့်မွေးလို့ မရပါဘူး။ တစ်မျိုးသာလျှင် လုပ်လို့ရပါတယ်။ အမျိုးမျိုးလုပ်လို့ရှိရင် ကန်လေး ငါးမျိုး မွေးမှမွေးလို့ရမှာပါ။ ဒါကြောင့်မို့လို့ ရေထုတစ်ခုအတွင်း တစ်ကန်တည်းမှာ မွေးမယ်ဆိုလို့ ရှိရင် တစ်ခုပြီးမှတစ်ခု လုပ်လို့ရမှာပါ။ နောက်တစ်ခုထပ်ပြီး ငါးမွေးတယ်ဆိုရင် ငါးမျိုးစိုက်ထည့်ဖို့၊ ငါးသားပေါက်ဖို့လည်းလိုတဲ့အတွက်ကြောင့် ဒါကို ထပ်မံဖြည့်စွက်ထားတာဖြစ်ပါတယ်။ ပုဒ်မ ၂(ဃ)မှာ ငါးမွေးတောင်သူဆိုတဲ့နေရာမှာ အခစားလုပ်ကိုင်နေသည့် ရေလုပ်သားတွေကိုပါ ငါးမွေး တောင်သူတွေထဲမှာ ထည့်သွင်းထားစေချင်လို့ အခစားလုပ်ကိုင်သူ သို့မဟုတ် အရင်းအနှီးမတည် စိုက်ထုတ်လုပ်ကိုင်သူလို့ ဆိုပြီးထည့်ထားပါတယ်။ ပုဒ်မ ၂(ထ)မှာ ငါးမွေးမြူရေးလုပ်ငန်းသုံး ကိရိယာဆိုသည်မှာဆိုပြီး အသုံးပြုသည့်ဆိုတဲ့ နေရာမှာ ပိုမိုတိကျအောင် မြန်မာစာအသုံးအနှုန်းအရ အသုံးပြုသည့်ဆိုပြီးတော့ သည့် နှင့် ပြန်ပြီး ပြင်ဆင်ထားပါတယ်။ ပုဒ်မ ၂(ဒ) နောက်တစ်ခါ ငါးမွေးမြူရေး လုပ်ငန်းသုံးဆေးဝါးဆိုသည်မှာ ထည့်ထားတဲ့အခါမှာ ငါးမွေးမြူရေးလုပ်ငန်း လုပ်တဲ့အခါမှာလည်း သုတေသနလုပ်ငန်းဟာ အရေးကြီး သည့်အတွက်ကြောင့် သုတေသနလုပ်ငန်းမှာလည်း ဆေးဝါးတွေ သုံးရတဲ့အတွက်ကြောင့် သုတေသန ပြုရန်ဆိုပြီးတော့ နောက်ထပ် ဖြည့်စွက်ထည့်ထားပါတယ်။ ဒီ ပုဒ်မ ၂(ခ) မှာဆိုလို့ရှိရင် ကျွန်တော်တို့ အဲဒါက (ဒ)ပါခင်ဗျာ။ ခုနက ပုဒ်မ ၂(ဒ)က အခုဟာက ပုဒ်မ ၂(ဓ) ပေါ့နော်။ ပုဒ်မ ၂(ဓ) မှာဆိုလို့ရှိရင် ကျွန်တော်တို့ ဓာတ်ခွဲခန်းဆိုသည်မှာဆိုပြီး အဏုဇီဝနှင့် ဓာတုဗေဒ အဆိပ်တို့ပဲ ပါ ပါတယ်။ အာဟာရဗေဒဆိုတာ မပါတဲ့အတွက်ကြောင့် အာဟာရထဲမှာ ပရိုတင်းဓာတ်က ဘယ်လောက် ပါတယ်။ Fat အဆီဓာတ်က ဘယ်လောက်ပါတယ်။ ကျွန်တော်တို့ ဗီတာမင်တွေက ဘယ်လောက်ပါတယ်ပေါ့။ ဟိုမှာ အဏုဇီဝပိုးမွှားတွေ၊ ဓာတ်တွေပါ ထည့်ထားတဲ့အတွက်ကြောင့် ပိုမိုပြည့်စုံအောင် အာဟာရ ဗေဒဆိုပြီးတော့ ထပ်ထည့်ထားပါတယ်။ နောက်ဆုံးမှာ ဓာတ်ခွဲခန်းရဲ့ အဓိပ္ပာယ်ဖွင့်တာကို ဓာတ်ခွဲခန်းလို့ ထပ်သုံးထားတဲ့ အတွက်ကြောင့် ဒီစမ်းသပ်ခန်းကို ဆိုသည်ဆိုပြီး ပြောင်းချင်ပါတယ်။ ပုဒ်မ ၂(န) ငါးရောဂါဆိုသည်မှာ မူလပြဋ္ဌာန်းချက်မှာ အာဟာရချို့တဲ့၍သော်လည်းကောင်း၊ ကူးစက်ရောဂါကြောင့် သော်လည်းကောင်း၊ ပတ်ဝန်းကျင်ညစ်ညမ်းမှုကြောင့်သော်လည်းကောင်း၊ ရာသီဥတုဖောက်ပြန်မှုကြောင့်သော်လည်းကောင်း လုပ်ထားတဲ့အတွက်ကြောင့် အပေါ်က ၍ ဆိုတာကို လိုက်လျောညီထွေဖြစ်အောင် အာဟာရချို့တဲ့မှု ကြောင့်လည်းကောင်း ပြင်ချင်ပါတယ်။ နောက်တစ်ခါ လူတွေမှာလည်း ကံ၊ စိတ်၊ ဥတုအာဟာရ ရေသတ္တဝါတွေမှာလည်း ရာသီဥတုဖောက်ပြန်ရင်လည်း ရောဂါတွေဖြစ်နိုင်တဲ့အတွက်ကြောင့် ရာသီ ဥတုဖောက်ပြန်မှုကြောင့်သော်လည်းကောင်းဆိုပြီး တစ်ခုထပ်ပြီး ထည့်ချင်ပါတယ်။ ပုဒ်မ ၂(န)ပါ။ ဒီမှာတော့ ကျွန်တော်တို့ အခန်း(၂) ရဲ့ ရည်ရွယ်ချက်များမှာ ရေးထားတာတွေက ရှုပ်ထွေးပြီး များပြားနေပါတယ်။ အဲဒီ (က)မှာဆိုလို့ရှိရင် ငါးမွေးမြူခြင်းလုပ်ငန်းများ ရေရှည်တည်တံ့စေရန်နှင့် စနစ်တကျပိုမိုဖွံ့ဖြိုးစေရန် စိုးရိမ်ပြီး ရေးထားပါတယ်။ ဖွံ့ဖြိုးတိုးတက်တယ်ဆိုကတည်းက ပိုမိုတာ ဖြစ်သလို စနစ်တကျဖြစ်ကြလို့ပဲ ဖြစ်ပါတယ်။ ဒီလိုဖွံ့ဖြိုးတိုးတက်လို့ရှိရင်လည်း ရေရှည်တည်တံ့မှာ ဖြစ်ပါတယ်။ နောက်တစ်ခါ ထပ်ဖြည့်ထားသည့် ငါးမွေးမြူရေးလုပ်ငန်း(င)မှာ ငါးမွေးမြူရေးလုပ်ငန်း ဖွံ့ဖြိုးတိုးတက်စေရေးအတွက် (စ)မှာ ငါးမွေးမြူရေးလုပ်ငန်း ဖွံ့ဖြိုးတိုးတက်ရေးဆိုပြီး ဒါတွေကိုပဲ ထပ်ခါထပ်ခါ ရေးထားသည့်အတွက်ကြောင့် ပြင်ဆင်ချင်တာက တစ်ပေါင်းတည်းဖြစ်သွားအောင် ငါးမွေးမြူရေးလုပ်ငန်းများ ရေရှည်ဖွံ့ဖြိုးတိုးတက်ရန်ဆိုပြီး အောက်ကနေ (က)မှာ မူလပြဋ္ဌာန်း ချက်ထဲမှာ ကာကွယ်ရန်နှင့် စဉ်ဆက်မပြတ်နေရာမှာ ရှေ့က ထိန်းသိမ်းကာကွယ်ရန်ဆိုပြီးထိန်းသိမ်းကို ထပ်ထည့်ပါတယ်။ ပုဒ်မ ၉(က)မှာလည်း ထိန်းသိမ်းကာကွယ်ရန်ဆိုပြီးတော့လည်း သုံးထား ပါတယ်။ ဒါကြောင့်မို့လို့ ဒါကို ထိန်းသိမ်း ထပ်ထည့်ထားပါတယ်။ အဲဒီရည်ရွယ်ချက်များမှာလည်း အရေးကြီးဆုံးဖြစ်သည့် ပြည်သူတွေ Food Safety နှင့် Food Security ဖြစ်အောင် (ဆ)မှာ ပြည်သူများ ဘေးအန္တရာယ်ကင်းသော ငါးထုတ်ကုန်များ ဖူလုံစွာ စားသုံးပြီး ပြည်ပဈေးကွက်သို့ တိုးမြှင့်ပို့နိုင်ရန် ဆိုပြီး ထပ်မံဖြည့်စွက်ချင်ပါတယ်။ နောက်တစ်ခါ ပုဒ်မ ၁၀(ဈ)မှာ ငါးမျိုး၊ ငါးစာ၊ ငါးမွေးမြူရေး လုပ်ငန်းသုံး ဇီဝဓာတုနှင့် သဘာဝအကျိုးပြုပစ္စည်း၊ နောက်တစ်ခါထပ်ပြီး ငါးမွေးမြူရေး လုပ်ငန်းသုံးဆေးဝါး၊ နောက်တစ်ခါ ထပ်ပြီး ငါးမွေးမြူရေးသုံးဆိုပြီးတော့ ဒီဟာတွေပဲ ထပ်ထပ်ပြီးသုံးထားသည့်အတွက်ကြောင့် ပိုမို ကျစ်လျစ်သိပ်သည်းသွားအောင် ငါးမျိုး၊ ငါးစာနှင့် ငါးမွေးမြူရေး လုပ်ငန်းသုံးများဖြစ်သည့် ဇီဝဓာတု ဆိုပြီး ပြင်ဆင်ချင်ပါတယ်။ ဒီ ပုဒ်မ ၁၀(ည)မှာလည်း ထိုနည်းလည်းကောင်းပဲ ဖြစ်ပါတယ်။ ၂၀(က)နှင့် ပုဒ်မ ၂၁(က)မှာလည်းပဲ ထိုနည်းလည်းကောင်း ဖြစ်ပါတယ်။ ပုဒ်မ၂၉(ဆ) ရှေ့မှာ စကားလုံးတွေက ရှည်နေတဲ့အတွက်ကြောင့် အားလုံးခြုံငုံလိုက်ရင် ငါးလုပ်ငန်းဆိုင်ရာ လုပ်ငန်းများ ဖြစ်အောင် ငါးလုပ်ငန်းဆိုင်ရာလုပ်ငန်းများ သို့မဟုတ် ငါးလုပ်ငန်းများဆိုပြီး မူလပထမအဓိပ္ပာယ် ဖွင့်ဆိုထားသည့် စကားလေးအတိုင်းပဲ သုံးချင်ပါတယ်။ နောက်တစ်ခါပြောချင်တာ ပုဒ်မ ၄၂ နှင့် ပုဒ်မ ၄၃ ကို ပယ်ဖျက်ပြီး ပုဒ်မ ၄၄ က အဓိပ္ပာယ်ရှိပါတယ်။ အများသုံးရေလုပ်ငန်းတွေကို ကျူးလွန်သည့်အတွက်ကြောင့် ငွေဒဏ်၊ ထောင်ဒဏ်ပေးတာပေါ့၊ ပုဒ်မ ၄၂၊ ၄၃ က လယ်ယာမြေ ဥပဒေနှင့် မြေလွတ်၊ မြေလပ် ဥပဒေမှာလည်း ပါဝင်ထားပြီးဖြစ်သည့်အတွက်ကြောင့် အဲဒီပုဒ်မကို ပယ်ချင်တာဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ ဦးဇော်ဟိန်း ဆွေးနွေးနိုင်ပါပြီ။</speech>
<speech><mp id="984">ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံး မင်္ဂလာအပေါင်းနှင့် ပြည့်စုံ ကြပါစေကြောင်း ဦးစွာပထမ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ တနင်္သာရီ တိုင်းဒေသကြီး မဲဆန္ဒနယ်အမှတ်(၇)မှ ဦးဇော်ဟိန်း ဖြစ်ပါတယ်။ ငါးမွေးမြူရေး ဥပဒေကြမ်းနှင့် ပတ်သက်ပြီးတော့ ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုပါရန် ခွင့်တောင်းခံအပ်ပါတယ်။ ဥပဒေကြမ်းကော်မတီရဲ့ ပြင်ဆင်ချက် အခန်း(၁)၊ ပုဒ်မ ၂(ဃ)မှာ ငါးမွေးတောင်သူဆိုသည့်နေရာမှာ ငါးမွေးရင်းနှီးမြှုပ်နှံသူ အဖြစ် ပြင်ဆင်ချင်ပါတယ်။ ဥပဒေကြမ်းကော်မတီရဲ့ ပြင်ဆင်ချက် အခန်း(၁)၊ ပုဒ်မ ၂(ရ)မှာ စစ်ဆေးရေးမှူးဆိုသည်မှာ ဦးစီးဌာန၏ တိုင်းဒေသကြီး/ ပြည်နယ်၊ နေပြည်တော်ကောင်စီနယ်မြေ၊ ခရိုင်နှင့် မြို့နယ်ဦးစီးမှူးများကိုလည်းကောင်း၊ ဦးစီးဌာနက စစ်ဆေးရေးမှူးတာဝန်ပေးအပ်သော ဦးစီးဌာန၏ ဝန်ထမ်းတစ်ဦးဦးကိုလည်းကောင်း ဆိုသည်လောက်ပဲ အဓိပ္ပာယ်ဖွင့်ဆိုချင်ပါတယ်။ ဝန်ကြီးဌာနက အခါအားလျော်စွာ စစ်ဆေးရေးမှူးအဖြစ် တာဝန်ပေးအပ်သော အစိုးရဌာနအဖွဲ့ အစည်းမှ ပုဂ္ဂိုလ်တစ်ဦးဦးကို ဆိုသည်ကို ဖြုတ်ချင်ပါတယ်။ အကြောင်းပြချက်က စစ်ဆေးရေးမှူးအဖွဲ့တွေ များလာလို့ရှိရင် ပြည်သူတွေမှာ ပေးရကမ်းရတာ ပိုက်ဆံအပိုကုန်ကျလို့ ဖြစ်ပါတယ်။ ဥပဒေကြမ်းကော်မတီရဲ့ ပြင်ဆင်ချက် အခန်း(၃)၊ ပုဒ်မ ၄(က)မှာ ငါးမွေးမြူရေးလုပ်ငန်း ဖွံ့ဖြိုးတိုးတက်မှုဗဟိုကော်မတီမှာ မြန်မာနိုင်ငံ ငါးလုပ်ငန်းအဖွဲ့ချုပ်ဥက္ကဋ္ဌနှင့် ဒုတိယဥက္ကဋ္ဌတို့ဟာ အဖွဲ့ဝင်အဖြစ် ပါဝင်နေပါတယ်။ မြန်မာနိုင်ငံ ငါးလုပ်ငန်းအဖွဲ့ချုပ်ဟာ မြန်မာနိုင်ငံမှာ ရေလုပ်ငန်း တစ်ခုလောက်ကို အရပ်ဖက်အဖွဲ့အစည်းအနေနဲ့ ကိုယ်စားမပြုပါဘူး။ ဒါကြောင့်မို့ ဥပဒေကြမ်း ကော်မတီရဲ့ ပုဒ်မ ၄(က)ရဲ့ ၁၂၊ ၁၃ ကို ပယ်ဖျက်ချင်ပါတယ်။ အဆိုပြုပြဋ္ဌာန်းချက် အခန်း(၄) ပုဒ်မ ၆(က)၊ ဥပဒေကြမ်းကော်မတီရဲ့ အခန်း(၅) ပုဒ်မ ၉(က) ငါးမွေးမြူရေးလုပ်ငန်းများ ဖွံ့ဖြိုးတိုးတက် စေရေး၊ ငါးသယံဇာတအရင်းအမြစ်များနှင့် ဂေဟစနစ်များ ရေရှည်တည်တံ့သော ထိန်းသိမ်း ကာကွယ်စောင့်ရှောက်ရေးတို့အတွက် ဗဟိုကော်မတီက ချမှတ်သော မူဝါဒများ၊ လမ်းညွှန်ချက်များ နှင့်အညီ အကောင်အထည်ဖော်ဆောင်ရွက်မှုကို လေ့လာစိစစ်ခြင်း၊ ပြန်လည်သုံးသပ်ခြင်းနှင့် ကြီးကြပ်ခြင်းတို့ပြုရမယ်လို့ ဖော်ပြထားပါတယ်။ ဗဟိုကော်မတီမှာ အဖွဲ့ဝင်တွေက စီးပွားရေး လုပ်ငန်းစဉ်ကြီးတွေ ပါဝင်လာမှာဖြစ်ပြီး ဗဟိုကော်မတီရဲ့ လမ်းညွှန်မှုအတိုင်း ဝန်ကြီးဌာနက ဆောင်ရွက်ရမှာဖြစ်တဲ့အတွက်ကြောင့် စီးပွားရေးသမားများက ဝန်ကြီးဌာနရဲ့ အထက်မှာ သွယ်ဝိုက် သောနည်းလမ်းဖြင့် လာရောက်လွှမ်းမိုးလာသည့်အတွက်ကြောင့် ဥပဒေကြမ်းရဲ့ ပြင်ဆင်ချက်ကို ပယ်ဖျက်သင့်ကြောင်းနှင့် အဆိုပြုပြဋ္ဌာန်းချက်သာ ထားသင့်ပါကြောင်း တင်ပြလိုပါတယ်။ ဥပဒေကြမ်းကော်မတီရဲ့ ပြင်ဆင်ချက်အခန်း(၅)၊ ပုဒ်မ ၁၀(ဃ)နှင့်(င)မှာ ငါးမွေးတောင်သူ ဆိုသည့်နေရာမှာ ငါးမွေးရင်းနှီးမြှုပ်နှံသူအဖြစ် ပြင်ဆင်လိုပါတယ်။ ဥပဒေကြမ်းကော်မတီရဲ့ ပြင်ဆင်ချက် အခန်း(၆)၊ ပုဒ်မ ၁၃ မှာ ငါးမွေးမြူရန် လျှောက်ထားသူအား တစ်ကြိမ်လျှင် နှစ်(၅၀) ထက်မပိုသောနေရာမှာ နှစ်(၂၀)ထက်မပိုသောဟု အစားထိုးချင်ပါတယ်။ ဥပဒေကြမ်းကော်မတီရဲ့ အခန်း ၇(ဃ)မှာ အရေးကြီးပါတယ်။ မြေလွတ်၊ မြေလပ်နှင့် မြေရိုင်းတွင် မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေနှင့်အညီ ဗဟိုကော်မတီက ခွင့်ပြုချက်အရ လုပ်ကိုင်မည့် ငါးမွေး မြူရေးလုပ်ငန်းဆိုတဲ့နေရာမှာ မြေလွတ်၊ မြေလပ်ဆိုသည့်နေရာမှာ ကျွန်းစုမြို့နယ်မှာ ဒီရေတော တွေကို ဧကထောင်ချီခုတ်လှဲပြီး ပုစွန်မွေးမြူရေးစီမံကိန်းလုပ်တဲ့နေရာမှာ အစိုးရက စီမံခန့်ခွဲလျက် ရှိတဲ့ မြေလွတ်၊ မြေလပ်တွေဖြစ်ပါတယ်။ ဒီနေရာမှာ ဗဟိုကော်မတီဆိုတဲ့နေရာမှာ ခွင့်ပြုချက်အရလို့ တွေ့ရသည့်အတွက် ဗဟို ကော်မတီမှာလည်း ငါးမွေးတဲ့ စီပွားရေးလုပ်ငန်းရှင်ကြီးတွေ ပါဝင်နေတဲ့အတွက်ကြောင့် နောက်ထပ် မြေလွတ်၊ မြေလပ်ပေါ်မှာရှိတဲ့ ဒီရေတောတွေကိုခုတ်ပြီး ပုစွန်၊ ငါးမွေးမြူရေးအတွက် ကြိုးစား ကြအုံးမှာဖြစ်ပါတယ်။ ဒါကြောင့်မို့ ဗဟိုကော်မတီဆိုတဲ့နေရာမှာ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၏ ထောက်ခံချက်ဖြင့် ဝန်ကြီးဌာနက ခွင့်ပြုချက်အရ လုပ်ကိုင်မည့် ငါးမွေးမြူရေးလုပ်ငန်းလို့ ပြင်ဆင်ချင်ပါတယ်။ ယခုလို မြန်မာနိုင်ငံတစ်ဝှမ်းမှာ သဘာဝဘေး အန္တရာယ်ကျရောက်ချိန်မှာ သဘာဝသစ်တောကြီးတွေ၊ သဘာဝဒီရေတောကြီးတွေကို ဆက်လက်ပြီး မခုတ်စေချင်တဲ့အတွက်ကြောင့် တင်ပြခြင်းဖြစ်ပါတယ်။ ဥပဒေကြမ်းကော်မတီရဲ့ ပြင်ဆင်ချက် ပုဒ်မ ၁၈(က)မှာ ပုဒ်မ ၁ရ အရ လိုင်စင် လျှောက်ထားချက်ကို စိစစ်ပြီး၊ ခွင့်ပြုခြင်းနှင့် ငြင်းပယ်ခြင်းပြုနိုင်သည်ဆိုတဲ့နေရာမှာ ဥပဒေနှင့်အညီ စိစစ်ပြီး ခွင့်ပြုခြင်း သို့မဟုတ် ငြင်းပယ်ခြင်း ပြုနိုင်တယ်လို့ ပြင်ဆင်ချင်ပါတယ်။ အဆိုပြု ပြဋ္ဌာန်း ချက်ရဲ့ အခန်း(၁၄)၊ ပုဒ်မ ၃၈၊ ဥပဒေကြမ်းကော်မတီရဲ့ အခန်း(၁၆)၊ ပုဒ်မ ၄ရ အရ ကင်းလွတ် ခွင့်ပြုထားတဲ့ မိသားစုပိုင် တစ်အိမ်ထောင်စားသုံးရန်နေရာမှာ အခြေခံစားသုံး ရောင်းဝယ်ရန် ပြင်ဆင်ချင်ပြီး ရေပြင်ရဲ့ အရွယ်အစား (၁၂၅၀)စတုရန်းပေ (၃၅)ပေ ပတ်လည်သာရှိပါတယ်။ (၁၂၅၀)စတုရန်းပေအစား တစ်ကပတ်လည်ရှိတဲ့ စတုရန်းပေ (၄၀၀၀၀)လို့ ပြင်ဆင်ချင်ပါတယ်ဟု တင်ပြရင်း ငါးမွေးမြူရေးဥပဒေကို ဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၁၂)မှ ဦးခင်မျိုးဝင်း ဆွေးနွေးနိုင်ပါပြီ။</speech>
<speech><mp id="978">ဦးခင်မျိုးဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါ။ ကျွန်တော်ကတော့ တနင်္သာရီတိုင်း ဒေသကြီး မဲဆန္ဒနယ်အမှတ်(၁၂)မှ ဦးခင်မျိုးဝင်း ဖြစ်ပါတယ်။ အမျိုးသားလွှတ်တော် ဥပဒေကြမ်း ကော်မတီမှ တင်သွင်းတဲ့ ငါးမွေးမြူရေးလုပ်ငန်း ဖွံ့ဖြိုးတိုးတက်ရေး ဥပဒေကြမ်းနှင့် ပတ်သက်ပြီး ဆွေးနွေးသွားမှာ ဖြစ်ပါတယ်။ Power Point အသုံးပြုခွင့် တောင်းခံအပ်ပါတယ်။ ပြင်ဆင်ဖြည့်စွက်ချင်သည့် ပုဒ်မများက အခန်း(၃)၊ ပုဒ်မ ၄(က)(ခ)၊ အခန်း(၆)၊ ပုဒ်မ ၁၃။ အခန်း(၁၄)၊ ပုဒ်မ ၄ရ တို့ကို ဆွေးနွေးသွားမှာ ဖြစ်ပါတယ်။ အခန်း(၃) ဗဟိုကော်မတီဖွဲ့စည်းခြင်းနှင့် လုပ်ငန်းတာဝန်တွေကို ယခုဥပဒေမှာ အခန်းသစ်တစ်ခုအဖြစ်နှင့် ထည့်သွင်းထားတာကို ပယ်ဖျက် လိုပါတယ်။ အကြောင်းက ယခုပြင်ဆင်ရေးဆွဲနေတဲ့ ငါးမွေးမြူရေးဆိုင်ရာ ဥပဒေကြမ်းက ဝန်ကြီး ဌာနတစ်ခုရဲ့ အောက်က ဦးစီးဌာနတစ်ခုရဲ့ ငါးလုပ်ငန်းကဏ္ဍနှင့်ဆိုင်တဲ့ ဥပဒေတစ်ခုသာဖြစ်ပါတယ်။ တကယ်လို့ မဖြစ်မနေ ဖွဲ့စည်းရမည်ဆိုလျှင်လည်း ပုဒ်မ ၄(က)ထဲက နံပါတ် (၁၂)နှင့် (၁၃)ကို ပယ်ဖျက်ရမည်ဖြစ်ပါတယ်။ ဗဟိုကော်မတီတစ်ခုကို ဖွဲ့စည်းရာမှာ ကော်မတီဝင်အဖြစ် ဆောင်ရွက် သူသည် သက်ဆိုင်ရာ စီးပွားရေး၊ ကိစ္စရပ်များနှင့် တိုက်ရိုက်သော်လည်းကောင်း၊ သွယ်ဝိုက်၍သော် လည်းကောင်း သက်ဆိုင်သူ မဖြစ်စေရလို့ဆိုပြီး သွင်းကုန်ပမာဏမြင့်တက်ခြင်းမှ ကာကွယ်ပေးမှု ဥပဒေကြမ်းမှာ အမျိုးသားလွှတ်တော် ဥပဒေကြမ်းကော်မတီက ပြင်ဆင်ထားတာကို တွေ့ရှိရ ပါတယ်။ ပုဒ်မ ၄(က)ထဲက နံပါတ်(၁၂)နှင့် (၁၃)ကို ထည့်ရမည်ဆိုလျှင်လည်း မြန်မာနိုင်ငံ ငါးလုပ်ငန်းအဖွဲ့ချုပ် ဥက္ကဋ္ဌ၊ ဒုတိယဥက္ကဋ္ဌ အစား မြန်မာနိုင်ငံငါးလုပ်ငန်းအဖွဲ့ချုပ်မှ ကိုယ်စားလှယ် (၂)ဦးသာ ထည့်သွင်းသင့်ပါတယ်။ ၎င်းအပြင် ရွေးချယ်လိုက်သော ကိုယ်စားလှယ်အဖွဲ့ဝင်ဟာလည်း ပုဒ်မ ၄(ခ) ငါးလုပ်ငန်းနှင့် ပတ်သက်သော ဥပဒေ ချိုးဖောက်မှုကြောင့် အပြစ်ပေး အရေးယူခံထား ရသည့်သူ သို့မဟုတ် အမှုရင်ဆိုင်နေရဆဲဖြစ်သူ မဖြစ်စေရ။ (ဂ) အဖွဲ့ဝင်ရဲ့ သက်တမ်းဟာလည်း (၂)နှစ်သာ ဖြစ်သည်။ (ဃ) မည်သည့်အကြောင်းကြောင့်ဖြစ်စေ အဖွဲ့ဝင်အဖြစ် ရပ်နားခဲ့ပါက အစားထိုးခန့်အပ်ခြင်းမပြုဘဲ ကျန်ရှိဦးရေဖြင့်သာ ဆက်လက်တာဝန်ထမ်းဆောင်ရမည်။ (င) သက်တမ်းကုန်ဆုံးပါက ကော်မတီအဖွဲ့ဝင်အသစ် ပြန်လည်ရွေးချယ်ခန့်အပ်ရမည်။ သို့သော်လည်း ကော်မတီအဖွဲ့ဝင်တစ်ဦးဦးသည် သတ်မှတ်ကာလ သက်တမ်း (၂)ကြိမ်ဆက်တိုက် တာဝန်ထမ်း ဆောင်ခြင်း မရှိစေရဆိုတဲ့ အပိုဒ်များကို ထပ်မံဖြည့်စွက်ရမည်ဖြစ်ပါတယ်။ အခန်း(၆)၊ ပုဒ်မ ၁၃ ဦးစီးဌာနသည် ပုဒ်မ ၁၂ အရ အငှားဂရန် လျှောက်ထားချက်ကို စိစစ်ပြီး ဝန်ကြီးဌာနမှ စီမံခန့်ခွဲပိုင်ခွင့်ရှိသော ငါးမွေးမြူရေးနှင့် မွေးမြူရေးရေပြင်တွင် ငါးမွေးမြူရန် လျှောက်ထားသူအား တစ်ကြိမ်လျှင် နှစ်(၅၀)ထက်မပိုသော ကာလအတွက် စည်းကမ်းချက်များ သတ်မှတ်၍ အငှားဂရန်ချပေးနိုင်သည်ဟု အမျိုးသားလွှတ်တော် ဥပဒေကြမ်းကော်မတီ၏ ပြင်ဆင် ချက်ကို တစ်ကြိမ်လျှင် နှစ်(၂၀)ထက်မပိုသော ကာလအတွက်ဟု ပြင်ဆင်ရမည်ဖြစ်ပါတယ်။ အကျိုးအကြောင်း ဖော်ပြချက်အနေနဲ့ ငါးမွေးမြူရေးလုပ်ငန်းနှင့် ဖွံ့ဖြိုးတိုးတက်နေသော ထိုင်း၊ ဗီယက်နမ်၊ မလေးရှား၊ အင်ဒိုနီးရှားနိုင်ငံများတွင်လည်း တစ်ကြိမ်လျှင် နှစ်(၂၀)သာ ခွင့်ပြုချက် ထုတ်ပေးခဲ့ကြောင်း တွေ့ရှိရပါတယ်။ နောက်ဆုံးအနေနဲ့ အခန်း(၁၃)၊ ပုဒ်မ ၄ရ မိသားစုတစ်အိမ်ထောင် စားသုံးရန်အလို့ငှာ ရေပြင်၏ အရွယ်အစား (၁၂၅၀)စတုရန်းပေ၊ တစ်ကန်ထက်မပိုသော ငါးမွေးမြူခြင်းကို ဥပဒေအရ လိုင်စင်ရယူခြင်းမှ ကင်းလွတ်ခွင့်ပြုသည်ဟု အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက်၊ အဆိုပြုပြဋ္ဌာန်းချက်ကို ရေပြင်၏ အရွယ်အစား (၅၀၀၀)စတုရန်းပေထက်မပိုသောဟု ပြင်ဆင်ရမည်ဖြစ်ပါတယ်။ အကျိုးအကြောင်းအနေနှင့်ဆိုလျှင် (၁၂၅၀)စတုရန်းပေ ဆိုသည်မှာ (၃၅)ပေ ပတ်လည် ကန်သာဖြစ်၍ ငါးမွေးရန် မိသားစုတစ်ခုလုံး စားသုံးရန် လုံလောက်မည် မဟုတ်သဖြင့် (၃၅)ပေပတ်လည် (၄)ကန်ခန့် စမ်းသပ်မွေးမြူပြီး အောင်မြင်လျှင် စီးပွားဖြစ် မွေးမြူလုပ်ကိုင်ရန် အခြေခံကောင်းများ ရရှိမည်ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၁၁)မှ ဒေါက်တာ ခွန်ဝင်းသောင်း ဆွေးနွေးနိုင်ပါပြီ။</speech>
<speech><mp id="870">ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါ။ အမျိုးသားလွှတ်တော် ဥပဒေကြမ်းကော်မတီမှ တင်သွင်းသည့် ငါးမွေးမြူရေးလုပ်ငန်း ဖွံ့ဖြိုးတိုးတက်ရေးဥပဒေကြမ်းနှင့် စပ်လျဉ်းပြီး ဆွေးနွေးဖို့ Power Point အသုံးပြုခွင့် တောင်းခံအပ်ပါတယ်။ ပြင်ဆင်ဖို့၊ ပယ်ဖျက်ဖို့ လိုအပ်မယ်ထင်တဲ့ ဆွေးနွေးလိုသည့် ပုဒ်မများက အခန်း(၁) ခေါင်းစဉ်နဲ့ ပုဒ်မ ၂(ဗ)၊ အခန်း(၃)၊ ပုဒ်မ ၄(က)(ခ)၊ ပုဒ်မ ၅(က)(ခ)(ဂ)(ဃ)၊ ပုဒ်မ ၆(က)(ခ)(ဂ)၊ အခန်း(၅)၊ ပုဒ်မ ၉(က)၊ ပုဒ်မ ၁၀(င)၊ အခန်း(၇)၊ ပုဒ်မ ၁၇(ဃ)နဲ့ အခန်း(၁၄)၊ ပုဒ်မ ၅၆(ခ)(ဂ) တို့ ဖြစ်ပါတယ်။ အဲဒီလို ပြင်ဆင်ခဲ့ရင် သူနှင့်ပတ်သက်သည့် အခြားအခန်း အမှတ်စဉ်နဲ့ ပုဒ်မ အချို့တို့ရဲ့ အမှတ်စဉ်များကိုလည်း သင့်သလို ပြင်ဆင်ပြောင်းလဲသွားရမှာ ဖြစ်ပါတယ်။ အခန်း(၁)အမည်နှင့် အဓိပ္ပာယ်ဖော်ပြချက်ကို မူလအတိုင်း ငါးမွေးမြူရေးဆိုင်ရာဥပဒေ လို့ပဲထားသင့်ပါတယ်။ ငါးမွေးမြူရေးဆိုင်ရာဆိုတဲ့ ခေါင်းစဉ်အောက်မှာ ငါးမွေးမြူရေးကဏ္ဍ တစ်ခုလုံး ပါဝင်ပြီး ဖွံ့ဖြိုးတိုးတက်ရေးသာမက ငါးမွေးမြူရေးကဏ္ဍနဲ့ပတ်သက်တဲ့ ရည်ရွယ်ချက်တွေ၊ ထိန်းသိမ်း ကာကွယ်စောင့်ရှောက်ရေးတွေ၊ ဖွံ့ဖြိုးတိုးတက်ရေးအတွက် စီမံခန့်ခွဲရေးတွေ၊ စစ်ဆေးခြင်းနှင့် အရေးယူခြင်း၊ တားမြစ်ချက်၊ ပြစ်မှုပြစ်ဒဏ်များ အစရှိတာတွေ ပါဝင်ထားပြီးဖြစ်လို့ ငါးမွေးမြူရေး ဆိုင်ရာ ဥပဒေအမည်အဖြစ်နှင့်သာ တည်ရှိသင့်ပါတယ်။ အခန်း(၃)၊ ပုဒ်မ ၄(က)(ခ)၊ ပုဒ်မ ၅(က)(ခ)(ဂ)(ဃ) နဲ့ ပုဒ်မ ၆(က)(ခ)(ဂ)တို့ကိုလည်း မလိုအပ်လို့ ပယ်ဖျက်ချင်ပါတယ်။ ဥပဒေကြမ်းကော်မတီက တင်သွင်းတဲ့ ဗဟိုကော်မတီဖွဲ့စည်းခြင်း နှင့် လုပ်ငန်းတာဝန်တွေကို ယခုဥပဒေကြမ်းမှာ အခန်းသစ်တစ်ခုအဖြစ်နှင့် ထည့်သွင်းထားတာကို ပယ်ဖျက်လိုတဲ့အကြောင်းက လုပ်ငန်းသဘာဝကြီးမားကျယ်ပြန့်ပြီး မဖြစ်မနေ ဝန်ကြီးဌာန သုံးလေးခု ပူးပေါင်းဆောင်ရွက်ဖို့ လိုအပ်သည့်ကိစ္စရပ်တွေမှာ ဗဟိုကော်မတီဖွဲ့စည်းခြင်းကို သက်ဆိုင်ရာ ဥပဒေများမှာ ထည့်သွင်းရေးဆွဲလေ့ရှိတဲ့ သာဓကများရှိခဲ့ပေမယ့် ဥပမာ မူးယစ်ဆေးဝါးနှင့် စိတ်ကို ပြောင်းလဲစေသော ဆေးဝါးဆိုင်ရာ ဥပဒေ(၁/၁၉၉၃)တွင် မူးယစ်ဆေးဝါး ဗဟိုကော်မတီမှာ ပြည်ထဲ ရေးဝန်ကြီးဌာနက ဥက္ကဋ္ဌ အဖြစ်လည်းကောင်း၊ သဘာဝဘေးအန္တရာယ်စီမံခန့် ခွဲမှုဥပဒေ(၂၁/၂၀၀၃) တွင် အမျိုးသားသဘာဝဘေးအန္တရာယ်ဆိုင်ရာ စီမံခန့်ခွဲမှုဥပဒေမှာ ဒုတိယသမ္မတတစ်ဦးက ဥက္ကဋ္ဌ အဖြစ်လည်းကောင်း၊ မသန်စွမ်းသူများ၏ အခွင့်အရေးဥပဒေ (၃၀/၂၀၁၅)ရဲ့ မသန်စွမ်းသူများ၏ အခွင့်အရေးဆိုင်ရာ အမျိုးသားကော်မတီမှာ ဒုတိယသမ္မတတစ်ဦးက ဥက္ကဋ္ဌ အဖြစ်လည်းကောင်း ထည့်သွင်းရေးဆွဲထားပါတယ်။ ဒါပေမဲ့ ဝန်ကြီးဌာနတစ်ခုထက် ပိုမိုဆောင်ရွက်ရသည့် မော်တော်ယာဉ်ဥပဒေ (၅၅/၂၀၁၅)မှာ ဗဟိုကော်မတီကို ထည့်သွင်းရေးဆွဲပြဋ္ဌာန်းခြင်းမရှိဘဲ လုပ်ငန်းကိစ္စတွေ ပေါ်ပေါက်လာရင် ဝန်ကြီး ဌာနအချင်းချင်း ပူးပေါင်းညှိနှိုင်းလုပ်ကိုင်တာကို တွေ့ရှိရပါတယ်။ ဥပမာ မော်တော်ယာဉ် ဥပဒေအရ ယာဉ်စည်းကမ်းချိုးဖောက်ခဲ့ရင် ရဲက ဖမ်းပြီး တရားရုံးမှာ အပြစ်ရှိရင် ဒဏ်ငွေဆောင်၊ အကျဉ်းကျ၊ စတာတွေကို တရားရုံးကဆုံးဖြတ်လို့ သူ့အလုပ်သူလုပ်နေကြသလို မော်တော်ယာဉ် တင်သွင်းတဲ့ ကိစ္စဆိုရင်လည်း စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ အကောက်ခွန်ဦးစီးဌာန စတဲ့ ဆိုင်ရာဌာနတွေက သူ့အလုပ်သူလုပ်ကြပြီး ဗဟိုကော်မတီဖွဲ့ပြီး လုပ်ဆောင်တာကို မလိုအပ်လို့ မတွေ့ရပါဘူး။ ဒါကြောင့်မို့ ယခုပြင်ဆင်ရေးဆွဲလျက်ရှိသည့် ငါးမွေးမြူရေးဆိုင်ရာဥပဒေကို လက်တွေ့ အကောင်အထည်ဖော်ဖို့ကိစ္စက ဝန်ကြီးဌာနတစ်ခုတည်းရဲ့ တာဝန်ဖြစ်ခြင်း၊ ဝန်ကြီးဌာနနှင့် ဦးစီး ဌာနတို့ကသာ ငါးလုပ်ငန်းကဏ္ဍနှင့် ပတ်သက်ပြီး တစ်ဦးတည်းလုပ်ပိုင်ခွင့်ရှိတဲ့ အစိုးရအဖွဲ့ဖြစ်ခြင်း၊ ဥပဒေကြမ်းမှာ ဖော်ပြထားသည့် ဗဟိုကော်မတီက ဆောင်ရွက်မည်ဆိုသည့် ကိစ္စရပ်တွေဟာ ဝန်ကြီး ဌာနနှင့် ဦးစီးဌာနတို့ လုပ်ပိုင်ခွင့်များဖြစ်နေခြင်း၊ ငါးလုပ်ငန်းဆိုင်ရာ မူဝါဒတွေကို နိုင်ငံတော်ကပဲ ချမှတ်ရမှာဖြစ်သည့်အတွက် အရပ်ဖက်အဖွဲ့အစည်းတွေအနေနှင့် ယခုလိုပဲ လိုအပ်တဲ့အခါ း အကြံပေးကူညီ ဆောင်ရွက်ဖြည့်ဆည်းပေးတာတွေကို လုပ်နိုင်ကြတာမို့ ဗဟိုကော်မတီ ဖွဲ့စည်းခြင်းနှင့် ဗဟိုကော်မတီရဲ့ လုပ်ငန်းတာဝန်များ စတာတွေကို ငါးမွေးမြူရေးဆိုင်ရာဥပဒေမှာ ထည့်သွင်းရေးဆွဲဖို့ လုံးဝမသင့်လျော်၍ မလိုအပ်ပါကြောင်း အကြံပြုတင်ပြအပ်ပါတယ်။ ဝန်ကြီးဌာနက သူ့အလုပ်သူ ပုံမှန်လုပ်နေရင် ဗဟိုကော်မတီဆိုပြီး ဖွဲ့စရာမလိုအပ်ပါဘူး။ ဝန်ကြီးဌာနတစ်ခုတည်းက အဓိကလုပ်ရမယ့် ကိစ္စရပ်ကို ဗဟိုကော်မတီဖွဲ့ပြီးမှ ဌာနများစွာကို ညှိနှိုင်းနေရရင် ်ကြာတာကလွဲလို့ မူရင်းဌာနက စီမံခန့်ခွဲမှုအားနည်းလို့ဆိုတဲ့ သဘောလည်း သက်ရောက်နေပါတယ်။ အမျိုးသားလွှတ်တော်၊ ဥပဒေကြမ်းကော်မတီရဲ့ ပြင်ဆင်ချက် အခန်း(၅)၊ ပုဒ်မ ၉(က)ပါ ဗဟိုကော်မတီကချမှတ်သောဆိုသည့် စကားရပ်ကိုပယ်ဖျက်ပြီး မူလအဆိုပြုချက်၊ ပြဋ္ဌာန်းချက်အတိုင်းထားရှိဖို့နှင့် ပုဒ်မ ၁၀(င)ဖြစ်တဲ့ ဥပဒေကြမ်းကော်မတီရဲ့ အသစ်ဖြည့်စွက်ချက် စာပိုဒ်ထဲက နှင့်ဗဟိုကော်မတီ ဆိုသည့်စာပိုဒ်ကိုပယ်ဖျက်ရပါမယ်။ အခန်း(၇)၊ ပုဒ်မ ၁၇(ဃ)မှာပါတဲ့ ဗဟိုကော်မတီဆိုသည့်စကားရပ်က မြေလွတ်၊ မြေလပ်နှင့်မြေရိုင်းများ စီမံခန့်ခွဲမှုဗဟိုကော်မတီကို မရည်ညွှန်းခဲ့ရင် အဲဒီစာသားကိုလည်းဖြုတ်ဖို့လိုပါမယ်။ ဦးစီးဌာနအနေနဲ့ ်တစ်ပြေးညီ အမိန့်ညွှန်ကြားချက်များကို တာဝန်ယူမှု၊ တာဝန်ခံမှုအပြည့်နဲ့ အခါအားလျော်စွာ ထုတ်ပြန်ဆောင်ရွက် ရမှာဖြစ်တဲ့အတွက် ပုဒ်မ ၅၆၊ ပုဒ်မခွဲ(ခ)နဲ့(ဂ)တို့ကိုပေါင်းပြီး ပုဒ်မခွဲ(ခ)အဖြစ်နှင့်သာ ဝန်ကြီးဌာနသည် အမိန့်ကြော်ငြာစာ၊ အမိန့်ညွှန်ကြားချက်နှင့် လုပ်ထုံးလုပ်နည်းများကိုလည်းကောင်း၊ ဦးစီးဌာနသည် အမိန့်ညွှန်ကြားချက်များကိုလည်းကောင်း ထုတ်ပြန်နိုင်သည်လို့ ပြင်ဆင်ရေးဆွဲသင့်ပါကြောင်း အကြံပြုလိုပါတယ်။ နောက်ဆုံးအနေနဲ့ အကြံပြုလိုတာက အမျိုးသားလွှတ်တော်မှာကတိဖြစ်ခဲ့တဲ့ ငါးတင်/ ငါးချဆိပ်ကမ်းနှင့်ပတ်သက်ပြီး ဒေါ်လာသန်း(၂၀) ထပ်မံရင်းနှီးမြှုပ်နှံမှုကိစ္စကိုတောင် (၃)နှစ်ကျော် ကြာတဲ့အထိ အဖြေမထုတ်နိုင်သေးသော ဝန်ကြီးဌာနတစ်ခုအောက်က လုပ်ငန်းအကြီးကြီးကို ဗဟို ကော်မတီဖွဲ့ပြီး အကောင်အထည်ဖော်မယ်ဆိုရင် လုပ်ငန်းများပိုမိုနှောင့်နှေးရုံကလွဲလို့ ငါးမွေး မြူရေးဆိုင်ရာတိုးတက်ဖို့ထက် ကျန်ရှိနေသေးတဲ့ရေသယံဇာတများ အလျင်အမြန်ပြုန်းတီးဖို့သာ ဖြစ်နိုင်ခြေများတာမို့ အမျိုးသားလွှတ်တော်၊ ဥပဒေကြမ်းကော်မတီရဲ့ ရည်ရွယ်ချက်အတိုင်း ငါးမွေး မြူရေးလုပ်ငန်းကို အမှန်တိုးတက်စေလိုရင်တော့ လုပ်ငန်းတိုင်းကြန့်ကြာစေပြီး ကြိုးနီစနစ် ပိုမို ကြီးထွားလာမယ့် အခြေအနေအရပ်ရပ်ကို ယခုကတည်းကရှောင်ကြဉ်ပြီး မှန်ကန်တဲ့ငါးမွေးမြူရေး ဆိုင်ရာဥပဒေ တစ်ရပ်အဖြစ်ရေးဆွဲဖို့ လိုအပ်ပါကြောင်း အကြံပြုတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။ မလိုအပ်ပဲ ပါဝင်နေရင် လုပ်ငန်းများ အောင်မြင်ဖို့ ပိုနှောင့်နှေးနိုင်ခြင်း ပြပုံ (သ) ဒါကြောင့်မို့ ယခုပြင်ဆင်ရေးဆွဲလျက်ရှိတဲ့ ငါးမွေးမြူရေးဆိုင်ရာ ဥပဒေကို လက်တွေ့ကျင့်သုံးအကောင်အထည်ဖော်ဖို့ ကိစ္စက ဝန်ကြီးဌာန တစ်ခုတည်းရဲ့ တာဝန်ဖြစ်ခြင်း၊ ဝန်ကြီးဌာနနဲ့ ဦးစီးဌာနတို့ကသာ ငါးလုပ်ငန်းကဏ္ဍနဲ့ ပတ်သက်ပြီး တစ်ဦးတည်းလုပ်ပိုင်ခွင့် ရှိတဲ့ အစိုးရအဖွဲ့ ဖြစ်ခြင်း၊ ဥပ္ပဒေကြမ်းမှာ ဖော်ပြထားတဲ့ ဗဟိုကော်မတီက ဆောင်ရွက်မယ်ဆိုတဲ့ ကိစ္စတွေဟာ ဝန်ကြီးဌာနနဲ့ ဦးစီးဌာနတို့ လုပ်ပိုင်ခွင့်များ ဖြစ်နေခြင်း၊ ငါးလုပ်ငန်းကဏ္ဍဆိုင်ရာ မူဝါ့ဒတွေကို နိုင်ငံတော်ကပဲ ချမှတ်ရမှာ ဖြစ်တဲ့အတွက် အရပ်ဘက်အဖွဲ့အစည်းတွေ အနေနဲ့ အခုလိုပဲ လိုအပ်တဲ့အခါ း အကြံပေး ကူညီဆောင်ရွက် ဖြည့်ဆည်းပေးတာတွေကို လုပ်နိုင်ကြတာ မို့ ဗဟိုကော်မတီ ဖွဲ့စည်းခြင်းနဲ့ ဗဟိုကော်မတီရဲ့ လုပ်ငန်းတာဝန်များ စတာတွေကို ငါးမွေးမြူရေး ဆိုင်ရာ ဥပဒေမှာ ထည့်သွင်းရေးဆွဲဖို့ လုံးဝမသင့်လျော်ပါကြောင်း အကြံပြု တင်ပြအပ်ပါတယ်။ ဝန်ကြီးဌာနအနေဖြင့် သူ့အလုပ်သူလုပ်နေရင် အခြားအပိုတွေမလိုအပ်ကြောင်း ပြပုံ (သ-၁) ဝန်ကြီးဌာနက သူ့အလေ့ဖိချ ငံ့လှပီရဗီ ဘိုကော်မတီဆိုပြီးဖွဲ့စရာအလိုအဖီပါဘူး ဝန်ကြီးဌာနတစ်ခုထဲက အဓိကလုပ်ရမယ့်ကိစ္စရပ်ကို ဗဟိုကော်မတီဖွဲ့ပြီးမှ ဌာနများစွာကို ညှိနှိပြီး ရရဗီ ်ကြာတာကလွဲလို့ မူရင်းဌာနက အလုပ်မလုပ်တတ်လို့ဆိုတဲ့သဘောလည်း သက်ရောက်နေပါတယ်။ အမျိုးသားလွှတ်တော်၊ ဥပဒေကြမ်း ကော်မတီရဲ့ ပြင်ဆင်ချက် အခန်း (၅) ပုဒ်မ (၉) (က) ပါးဗဟိုကော်မတီက ချမှတ်သော တူသည့် စကားရပ်ကိုလည်း ပယ်ဖျက်ပြီးမူလအထို့ပြုပြဋ္ဌာန်းချက် အတိုင်း ထားရှိရန် နဲ့ပုဒ်မ (၁၈) (၉) ဖြစ်တဲ့ ဥပဒေကြမ်းကော်မတီရဲ့ အသစ်ဖြည့်စွက်ချက် တပိုဒ်ထဲလဲ (ဗဟိုကော်မတီ) ဆိုတဲ့ စာပိုဒ်ကို စယ်ဖျက်ရပါတယ်။ အခန်း (၇) ပုဒ်မ (၁၇) (ဃ) ပါတဲ့ ဗဟိုကော်မတီ ဆိုတဲ့ စကားရဖီက မြေလွ၏၊ မြေလပ်နဲ့ မြေရိုင်းများ စီခံခန့်ခွဲမှု ဗဟိုကော်မတီကို မရည်ညွှန်းခဲ့ရင် အဲဒီစာသားကိုလည်း ဖြုတ်ဖို့လိုပါမယ်။ ငါးမွေးမြူရေး အမှန်တိုးတက်စေချင်ရင် ကြိုးနီစနစ်အား ဖျောက်ပစ်ရန်လိုကြောင်း ပြပုံ (သ-၂) နောက်ဆုံးအနေနဲ့ ဦးစီးဌာနအနေနဲ့ ပြေးညီ အမိန့်ညွှန်ကြားချက်များကို တာဝန်ယူမှု၊ တာဝန်ခံမှု အပြည့်နဲ့ အခါအားလျော်စွာ ထုတ်ပြန်ဆောင်ရွက်ရမှာ ဖြစ်တဲ့အတွက် ပုဒ်မ ၅၆ ပုဒ်မခွဲ (ခ) နဲ့ (ဂ) တို့ကို ပေါင်းပြီး၊ ပုဒ်မခွဲ (ခ)၊ အဖြစ်နဲ့သာ ဝန်ကြီးလည် အမိန့်ကြော်ငြာ တာ အမိန့်၊ ညွှန်ကြားချက်နဲ့ လုပ်ထုံးလုပ်နည်းများကိုလည်းကောင်း၊ ဦးစီးဌာနသည် အမိ၌ ညွှန် ကြားချက် များကိုလည်းကောင်း ထုတ်ပြန်နိုင်သည်။ လို့ ပြင်ဆင်ရေးဆွဲ ၊ သင့်ပါကြောင် အကြံပြု လိုပါတယ်။- အမျိုးသားလွှတ်တော် ဥပဒေကြမ်းရဲ့ ရည်ရွယ်ချက်အတိုင်း ငါးမွေးမြူရေး လုပ်ငန်းကို အမှန်တိုးတက်စေလိုရင်တော့ လုပ်ငန်းတိုင်း ကြန့်ကြာစေပြီး ကြိုးနီစနစ် ပိုမိုကြီးထွားလာစေမယ့် အခြေအနေ အရပ်ရပ်ကို ယခုကတည်းက ရှောင်ကြဉ်ပြီး မှန်ကန်တဲ့ ငါးမွေးမြူ ရေးဆိုင်ရာ ဥပဒေတစ်ရပ် အဖြစ် ရေးဆွဲရန် လိုအပ်ပါကြောင်း </speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ငါးမွေးမြူရေးဆိုင်ရာ ဥပဒေကြမ်းနှင့် စပ်လျဉ်း၍ ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ (၁၁)ရက်မြောက်နေ့ အစည်းအဝေး ၁၆-၈-၂၀၁၉ (သောကြာနေ့) တွင် ဆက်လက် ဆွေးနွေးသွားမှာ ဖြစ်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ အစည်းအဝေးကို ၁၁:ဝ၃ နာရီ ခေတ္တရပ်နားပြီး ၁၁:၃ရ နာရီ ပြန်လည်ကျင်းပပါသည်။</speech>
</bill>
</section>
<section value="Motion">
<motion>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ဦးကျော်ထွေး၊ ရန်ကုန်တိုင်းဒေသကြီး မဲဆန္ဒနယ်အမှတ်(၈) ၏ နိုင်ငံခြားတက္ကသိုလ် သို့မဟုတ် ပညာရေး အဖွဲ့ အစည်းများနှင့် ချိတ်ဆက်၍ဖြစ်စေ၊ မိမိကိုယ်ပိုင် သင်ရိုးညွှန်းတမ်းများဖြင့် ဖြစ်စေ ဖွင့်လှစ်သင်ကြားပို့ချနေသော ပုဂ္ဂလိကပညာရေး သင်တန်းကျောင်းများ၏ အရည်အသွေး၊ အဆင့် အတန်းကို စစ်ဆေးအကဲဖြတ်ခြင်းနှင့် ယင်းသင်တန်းကျောင်းများမှ ထုတ်ပေးသော လက်မှတ်များကို စိစစ်၍ သတင်းထုတ်ပြန်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို အောက်ပါ လွှတ်တော်ကိုယ်စားလှယ်များက ဆက်လက်ဆွေးနွေးခြင်း၊ ပြည်ထောင်စုအဆင့်အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဦးကျော်ထွေး တင်သွင်းထားသည့် နိုင်ငံခြားတက္ကသိုလ် သို့မဟုတ် ပညာရေးအဖွဲ့အစည်းများနှင့် ချိတ်ဆက်၍ဖြစ်စေ၊ မိမိကိုယ်ပိုင် သင်ရိုးညွှန်းတမ်းများဖြင့်ဖြစ်စေ ဖွင့်လှစ်သင်ကြားပို့ချနေသော ပုဂ္ဂလိကပညာရေး သင်တန်းကျောင်း များ၏ အရည်အသွေး၊ အဆင့်အတန်းကို စစ်ဆေးအကဲဖြတ်ခြင်းနှင့် ယင်းသင်တန်းကျောင်းများမှ ထုတ်ပေးသော လက်မှတ်များကို စိစစ်၍ သတင်းထုတ်ပြန်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ ဆက်လက် ဆွေးနွေးဖို့ဖြစ်ပါတယ်။ ဆွေးနွေးမယ့် ကိုယ်စားလှယ်များ တစ်ဦးလျှင် (၈)မိနစ်ထက် မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ ပဲခူးတိုင်းဒေသကြီး မဲဆန္ဒနယ်အမှတ်(၃)မှ ဒေါ်ရွှေရွှေစိန်လတ် ဆွေးနွေးနိုင်ပါပြီ။</speech>
<speech><mp id="849">ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဝန်ကြီး၊ လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မအနေနဲ့ ဦးကျော်ထွေး ရဲ့ အဆိုကို ထောက်ခံအကြံပြု ဆွေးနွေးသွားမှာ ဖြစ်ပါတယ်။ အဆိုရှင်ရဲ့ ရည်ရွယ်ချက်က ပုဂ္ဂလိကပညာရေးကို အဆင့်မြှင့်ပေးဖို့နှင့် စိစစ်ကြပ်မတ် အကဲဖြတ်တဲ့ လုပ်ငန်းစဉ်တွေရှိလာဖို့နဲ့ စစ်မှန်တဲ့ပညာရေးကို ကျောင်းသားလူငယ်တွေ ရရှိခြင်း အားဖြင့် လူ့စွမ်းအားအရင်းအမြစ်ဖွံ့ဖြိုးတိုးတက်လာဖို့၊ အဲဒီကမှတစ်ဆင့် အခြားအရင်းအမြစ် တွေကို ပိုမိုထိရောက်တိုးတက်လာဖို့နဲ့ ရေရှည်တည်တံ့ပြီး စနစ်တကျ စီမံခန့်ခွဲအသုံးချနိုင်ဖို့ဖြစ်ပါတယ်။ ဒါအလွန်ကောင်းမွန်တဲ့ရည်ရွယ်ချက်ဖြစ်လို့ ကျွန်မအနေနဲ့ ထောက်ခံပါတယ်။ ဒါဟာဆိုလို့ရှိရင် ကမ္ဘာလုံးဆိုင်ရာ စဉ်ဆက်မပြတ်ဖွံ့ဖြိုးရေးပန်းတိုင်များနှင့် မြန်မာ့ ရေရှည်ဖွံ့ဖြိုးတိုးတက်ရေးမဟာဗျူဟာနဲ့လည်း ကိုက်ညီသည့်အဆိုတစ်ခုဖြစ်လို့ ထောက်ခံပါတယ်။ အဲဒီအပြင် လက်ရှိလိုအပ်ချက်ဖြစ်တဲ့ အစိုးရကနေပြီးတော့မှ ဆောင်ရွက်ရမယ့်လုပ်ငန်းလည်းဖြစ်တဲ့ အတွက်ကြောင့်မို့လို့ ကျွန်မအနေနဲ့ ထပ်မံပြီး ထောက်ခံပါတယ်။ လေးစားအပ်ပါသော ဥက္ကဋ္ဌကြီးရှင် အဆင့်မြင့်ပညာရေးနှင့်ပတ်သက်ပြီး နိုင်ငံတော်တော်များများမှာ ဆိုလို့ရှိရင် ကြပ်မတ်တဲ့အဖွဲ့အစည်း တွေရှိပါတယ်။ အဲဒီအပြင် ကျွန်မတို့နိုင်ငံအတွင်း ဝင်ရောက်လာမယ့် ပညာရေးအဖွဲ့အစည်းများ ကိုလည်း ရွေးချယ်ပြီး ကြပ်မတ်ဖို့လိုပါတယ်။ လက်ရှိ သုတေသနပြုချက် အရပေါ့နော်၊ ကျွန်မတို့ နိုင်ငံမှာ ပညာရေးပုဂ္ဂလိကကျောင်းဥပဒေရှိပေမယ့် ဒါဟာ ပညာရေးဝန်ကြီးဌာနရဲ့ မြန်မာ့သင်ရိုး ညွှန်းတမ်းအတိုင်းပဲ သင်ရတာဖြစ်ပါတယ်။ အခုဆိုရင် နိုင်ငံတကာကျောင်းတွေက ကြပ်မတ်မှုမရှိဘူး။ ထိန်းကျောင်းမှုမရှိဘဲနှင့် အခုဆိုရင် ဒါဇင်များစွာဖွင့်နေကြပြီဖြစ်ပါတယ်။ ၂၀၁၂-၂၀၁ရ အတွင်းမှာဆိုလို့ရှိရင် international နိုင်ငံတကာကျောင်းတွေ (၂၅)ကျောင်းကနေပြီး (၅၀)ကျောင်းအထိ တိုးလာပါတယ်။ သင်တန်းကျောင်း တွေဟာဆိုလို့ရှိရင် အဆိုရှင်ဆန္ဒပြုသလို (၁၀၀)ကျော်တိုးတက်လာပြီဖြစ်ပါတယ်။ ဒီနိုင်ငံတကာ ကျောင်းတွေမှာ သင်ကြားနေတဲ့ကျောင်းသားဦးရေဟာလည်း ၂၀၁၂ ခုနှစ်ကနေပြီး ၂၀၁ရ သတင်း အချက်အလက်တွေအရဆိုရင် (၁၇၅) ရာခိုင်နှုန်း တိုးတက်လာပါတယ်။ ဒါဆိုရင် ဘာဖြစ်လို့ ဒီမိဘ တွေက ဒီလိုမျိုး International School တွေမှာကျောင်းထားလဲ ဒါသူတို့ကလေးတွေရဲ့ ရှေ့ရေး ပေါ့နော်၊ ရှေ့ရေးအတွက် နိုင်ငံတကာတက္ကသိုလ်တွေမှာ ဆက်လက်ပြီး ပညာသင်ကြားချင်တယ်။ ဒါနိုင်ငံတကာ အတွေ့အကြုံတွေရစေချင်တယ်။ အဲဒါကြောင့်မို့လို့ နိုင်ငံတကာသင်ရိုးညွှန်းတမ်းတွေနှင့် သင်ကြားသည့် နိုင်ငံတကာ International School တွေမှာ ကျောင်းလခကြီးကြီးပေးပြီးထားတာဖြစ်ပါတယ်။ ဒါပေမဲ့ မိဘ တွေမှာ တစ်နှစ်တစ်နှစ်ပွေ တိုးတက်လာတဲ့ကျောင်းလခတွေ၊ နောက်တစ်ခါမှာ ဒီသင်ရိုးညွှန်းတမ်း တွေကို ဘယ်သူကကြီးကြပ်လဲ၊ နောက်တစ်ခါမှာ ခန့်အပ်တဲ့ဆရာတွေ၊ သင်ကြားရေးစနစ်၊ ဒါတွေ ဟာလည်း သူတို့ပေးတဲ့လခ၊ ကျောင်းလခဆိုလို့ရှိရင် ဒါ တစ်ယောက်ကို အမေရိကန်ဒေါ်လာ တစ်နှစ်ကို တစ်သောင်းအထက်မှာရှိပါတယ်။ အဲဒီအတွက် မိဘတွေမှာလည်း စိုးရိမ်မှုတွေရှိပါတယ်။ ဒါကြောင့်မို့လို့ ကျွန်မအနေနဲ့ ဒီအဆိုကို ထောက်ခံရခြင်းဖြစ်ပါတယ်။ ကျွန်မကို Power Point အနည်းငယ်သုံးခွင့်ပြုပါရှင်။ ဒီအဆင့်မြင့်ပညာရေးနှင့် ပတ်သက်ပြီး ကျွန်မတို့နိုင်ငံကို ဝင်ရောက်လာပြီးတော့မှ Accreditation လုပ်ထားသည့် ကျောင်းတွေအားလုံး၊ အဖွဲ့အစည်း တွေအားလုံးရဲ့ သက်ဆိုင်ရာနိုင်ငံတွေမှာဆိုရင် ကြပ်မတ်တဲ့အဖွဲ့အစည်း Regulator တွေ ဖွဲ့စည်း ထားရှိပါတယ်။ အဲဒီမှာဆိုရင် ဝင်ရောက်လာတဲ့ ပညာရေးအဖွဲ့အစည်းတွေနှင့် ပတ်သက်ပြီး သူတို့ပေးအပ်ချီးမြှင့်တဲ့ အောင်လက်မှတ်တွေကိုလည်းစိစစ်ပြီး၊ ပြည်သူပြည်သားတွေရဲ့ ပညာရေးကို အာမခံချက်ပေးသလို နိုင်ငံတော်ရဲ့ ပညာရေးအဆင့်အတန်းကို မြှင့်တင်ပေးပါတယ်။ ပြည်တွင်း ဝင်ရောက်လာမယ့် အဖွဲ့အစည်းတွေကို အကောင်းဆုံးကြပ်မတ်နိုင်မယ့် နည်းလမ်းက သက်ဆိုင်ရာ နိုင်ငံတွေရဲ့ ကြပ်မတ်တဲ့အဖွဲ့အစည်းတွေမှာ မှတ်ပုံတင်ထားရှိဖို့ လိုအပ်သလိုပေးအပ်မယ့် အောင်လက် မှတ်ကိုလည်း ကြပ်မတ်ဖို့လိုပါတယ်။ ဒီ Regulator တွေဟာ ကြပ်မတ်တဲ့အဖွဲ့ အစည်းတွေကဆိုလို့ရှိရင် ကိုယ်တိုင်မအပ်နှင်း ပါဘူး။ ကိုယ်တိုင်လည်း မသင်ကြားပါဘူး။ သင်ကြားလိုတဲ့အဖွဲ့အစည်းတွေကို မှတ်ပုံတင်ပေးပြီး တော့မှ သူတို့ပေးအပ်တဲ့လက်မှတ်တွေကို စိစစ်သတ်မှတ်ပြီး သင်တန်းသားတွေကို အာမခံချက်ပြု ပါတယ်။ ဒါနဲ့ပတ်သက်ပြီး ရှေ့က လွှတ်တော်ကိုယ်စားလှယ်ကြီးတွေက ဆွေးနွေးသွားလို့ ဒါကို အကျဉ်းချုပ်ပဲဆွေးနွေးချင်ပါတယ်။ မြန်မာနိုင်ငံမှာဆိုလို့ရှိရင်လည်း အဆိုရှင်ရဲ့ တင်ပြချက်အတိုင်း အမျိုးသားပညာရေး အဆင့်အတန်းနဲ့ အရည်အသွေးအာမခံမှု အကဲဖြတ်ကော်မတီဖွဲ့စည်းထားပြီး ဖြစ်ပေမယ့် ပုဂ္ဂလိက ပညာရေးလုပ်ငန်းတွေကို စိစစ်အကဲဖြတ်တဲ့လုပ်ငန်းတွေမှာ ထိထိရောက်ရောက် ဆောင်ရွက်တာ မတွေ့ရလို့ အဆိုရှင်ရဲ့ တင်ပြချက်ကို ထောက်ခံပါတယ်။ ဒါကို ထိရောက်အောင် လုပ်ဖို့လည်း ထပ်မံပြီးတော့မှ တိုက်တွန်းလိုပါတယ်။ suodosdanglbos. Awarding body gulosofi  Regulator o mesošos အဖွဲ့အစည်းတွေမှာ မှတ်ပုံတင်ပြီးလို့ရှိရင် ဒီ Regulator Awarding body တွေပေါ့နော် ဒါရှိပါတယ်။ ကျွန်မတို့နိုင်ငံမှာ အများဆုံးပညာရေးမှာရင်းနှီးမြှုပ်နှံတဲ့ အင်္ဂလန်နိုင်ငံနှင့် ဆက်စပ်နေတဲ့ကျောင်း တွေပေါ့ အဲဒီမှာထင်ရှားတဲ့ Awarding body တွေကတော့ ဒီမှာ ပြောပြသလိုပဲ LCCI တို့ ABE တို့ CMI, ACC စသည်ဖြင့်များစွာရှိပါတယ်။ အဲဒီ Awarding body လို့ခေါ်ထားပေမယ့် သူတို့ဟာ အောင်လက်မှတ်တွေကို ကိုယ်ပိုင်အပ်နှံခွင့်မရှိပါဘူး။ ဒီကြပ်မတ်တဲ့ Regulator အဖွဲ့အစည်းထံမှာ သူတို့ဟာအဖွဲ့အစည်းကို မှတ်ပုံတင်တယ်။ ပေးအပ်တဲ့ဒီပလိုမာ၊ ဘွဲ့လွန်ဒီပလိုမာသင်ရိုးတွေကို ပြုစုပြီး ခွင့်ပြုချက်ယူရတာဖြစ်တယ်။ ကိုယ်တိုင်လည်း မသင်ကြားပါဘူး။ သက်ဆိုင်ရာ နိုင်ငံများမှာ ရှိသည့် သင်တန်းကျောင်းတွေနှင့် ပူးပေါင်းသင်ကြားတယ်။ အဲဒီသင်တန်း၊ သူတို့တွေ ပူးပေါင်း သင်ကြားတဲ့ကျောင်းတွေနှင့် သူတို့ဟာနားလည်မှုစာချုပ် MoU တွေ ရေးထိုးပြီး ဒါမှမဟုတ်လို့ရှိရင် လည်း အသိအမှတ်ပြု စာချုပ်တွေချုပ်ဆိုရခြင်း ဖြစ်ပါတယ်။ အဲဒီပူးပေါင်းတဲ့ ပြည်တွင်းမှာရှိတဲ့ကျောင်းတွေကို သူတို့ရဲ့ Accreditation Colleges ဒါမှမဟုတ်လို့ရှိရင် Teaching Centre ၊ ဒါမှမဟုတ်လို့ရှိရင်လည်း Learning Centre ဆိုပြီး ဒါမျိုးတွေ သတ်မှတ်တာဖြစ်ပါတယ်။ အဲဒီအတွက် Exam Centre တွေရှိပါတယ်။ အဲဒီ Awarding body နှင့် Teaching Centre ကြားမှာ ပွင့်လင်းမြင်သာမှုရှိဖို့နှင့် စာမေးပွဲစစ်ဆေးရေးမှာ မှန်ကန်မှု ရှိဖို့ စာမေးပွဲစစ်ဆေးရေး Centre များရှိပါတယ်။ အဲဒီ Centre တွေကလည်း သက်ဆိုင်ရာ ဘာသာ သင်ကြားခြင်းမရှိပါဘူး။ အောင်လက်မှတ်ကိုလည်း အသိအမှတ်ပြုပေးခြင်းမရှိပါဘူး။ ကျောင်းတွေမှာ မှန်ကန်မှုရှိအောင် စာမေးပွဲအတွင်း မှန်မှန်ကန်ကန်ဖြစ်အောင်ပဲ လုပ်ပါတယ်။ ဥပမာပေါ့ British Council အဲဒီ ကျွန်မတို့နိုင်ငံမှာ ဒီလိုမျိုး Centre တွေ ဘယ်နှစ်ခုရှိသလဲ သေသေချာချာ သတင်းအချက်အလက် မသိပါဘူး။ ဒါတွေလည်း ထုတ်ပြန်ပေးဖို့လိုပါတယ် အဲဒီမှာ ဘယ်သူတွေကဘယ်လို စစ်ဆေးတယ်ဆိုတာတွေလည်း အားနည်းပါတယ်။ နောက် ပြည်တွင်းသင်တန်းကျောင်းတွေ ၂၀၁၆ ခုနှစ်ကစပြီး ်းဒီပလိုမာ၊ ကိုယ်ပိုင်ဒီပလိုမာပြုဖို့ ကြိုးစားခဲ့တယ်။ နောက်တစ်ခါမှာ ကျွန်မတို့ ပညာရေးဈေးကွက်က ကြီးမားလာတာနှင့်အမျှ ရန်ကုန်မှာတောင်မဟုတ်တော့ဘဲနဲ့ မန္တလေး၊ တောင်ကြီး၊ မုံရွာ၊ ပုသိမ် နောက်ဆိုဒီထက်မက မြို့ကြီးတွေမှာပါ ပုဂ္ဂလိက အဆင့်မြင့်ပညာရေးသင်တန်းကျောင်းတွေ ပို့ချနေသော ဒီဘာသာရပ်တွေဆိုလို့ရှိရင် စီးပွားစီမံ၊ ကွန်ပျူတာ၊ အင်ဂျင်နီယာ၊ ဘဏ်လုပ်ငန်း၊ ပို့ဆောင်ရေးစတဲ့ အရည်အသွေးကို အာမခံမှုပေးနိုင်သည့် ဒီသင်တန်းတွေပေးနေတာပါ။ ဒါပေမဲ့ အဲဒါတွေဟာ ဘယ်လောက်အထိအဆင့်ရှိလဲ အရည်အသွေးမီသလား၊ သင်တန်း လက်မှတ်တွေဘယ်လိုဖြစ်နေလဲ ကျွန်မတို့ သိရသလောက်က ဒီမှာ ကျောင်းသူ၊ ကျောင်းသားတွေ အများစုက အရည်အသွေးထက် သင်တန်းဆင်းလက်မှတ်ကိုပဲ အဓိကထားတာပါ။ ဘာကြောင့်လဲ ဆိုတော့ သင်တန်းဆင်းလက်မှတ်ရှိမှ အလုပ်အကိုင်အခွင့်အလမ်းရတယ်။ နောက်ထပ်ပညာရေး ဆက်တက်မယ်။ ဒါပေမဲ့ အရည်အသွေးကို ဘယ်လောက်ထိအာမခံသလဲဆိုတဲ့ အာမခံချက်စနစ် ကတော့အားနည်းနေပါတယ်။ အဲဒီတော့ အတုအစစ်ကိုဘယ်လိုခွဲခြားမလဲ။ ခွဲခြားလို့ရပါတယ်။ ဒီသက်ဆိုင်ရာနိုင်ငံတွေရဲ့ ကြပ်မတ်တဲ့အဖွဲ့အစည်း၊ အသိအမှတ်ပြုလက်မှတ်ဖြစ်ရမယ်။ ဒါတွေကို အင်တာနက်မှာအလွယ်တကူရှာလို့ ရပါတယ်။ ဒါဆို အင်္ဂလန်နိုင်ငံအတွက် ဒီလိုမျိုး အဖွဲ့အစည်းကို ကြပ်မတ်တဲ့ အဖွဲ့အစည်းရှာမယ်ဆို ရှာလို့ရပါတယ်။ နောက် စကော့တလန်မှာဆိုလဲ ဒီလိုပါပဲ။ စကော့တလန်အတွက်ဆိုလဲ အင်တာနက်မှာ ရှာလို့ရပါတယ်။ အဖွဲ့အစည်းတွေကပေးအပ်တဲ့ ဘွဲ့လွန်ဒီပလိုမာတွေကို ကြပ်မတ်တဲ့အဖွဲ့အစည်းက အသိအမှတ် ပြုမှုရှာဖွေဖို့ဆိုလဲ ဒီလိုမျိုး အင်တာနက်က နေရှာဖွေလို့ရပါတယ်။ ကြပ်မတ်ခြင်းမရှိဘူး။ Regulation မရှိဘူးဆိုရင် regulator မရှိဘူး ဘာတွေဖြစ်နိုင်လဲ၊ စံမရှိတဲ့အတွက်ကြောင့်မို့ လုပ်ငန်းအမည်နာမတွေ သူတို့ကြိုက်သလို အခေါ်အဝေါ်တွေ ပေးနေမယ်။ ဈေးကွက်ရဲ့ လိုအပ်ချက်အရ University ကောလိပ် စသည်ဖြင့် အချို့နာမည်တွေကို တကယ်တော့ အသုံးပြုခွင့်ကန့်သတ်ထားတယ်။ ဒါပေမဲ့ မြန်မာနိုင်ငံမှာတော့ ကြိုက်သလို Institute ထိအောင်မှ နာမည်တွေပေးနေတယ်။ ဘွဲ့ရတယ်ဆိုတဲ့ Navotel Hotel ကြီးတွေမှာ အကြီးအကျယ်ပဲ၊ တကယ်ပဲ ဒီဟာတွေ ကျွန်မ အမြဲတမ်း အဲဒီကိုရောက်တိုင်း ကြိတ်ကြိတ်တိုးပါပဲ ဒါဆိုရင် ဒါတွေက ဘယ်လောက်ထိတောင်မှ regulator gasoil Awarding body cząć ajosand 05:waços 66:2f:oodoop ဖြစ်ပါတယ်။ နောက်တစ်ခုက ပေးအပ်တဲ့အောင်လက်မှတ် အဆင့်တွေ Executive Diploma Professional owgę 6o.q09560:0909I OSmSod:77/60v? Awarding body 6ozm အဆင့်(၃) ဒီပလိုမာ၊ အဆင့်(၄) ဒီပလိုမာ ဒါတွေပဲ ပေးခွင့်ရှိတယ်။ လိုချင်သည့်နာမည်တွေနှင့် ဒီပလိုမာတွေပေးတယ်။ စီမံခန့်ခွဲတဲ့ကျောင်းတွေဖြစ်သော်လည်း သူတို့ဟာ Audit diploma ဒါတွေလည်း ကျွန်မတို့ သင်ကြပါတယ်။ ဒါကြောင့်မို့လို့ ကျွန်မတို့အနေနဲ့ ဒီလိုမျိုးအချက်နှစ်ချက်ကြပ်မတ်ချင်တယ်ဆို ဒီမှာ တင်ပြထားတဲ့အတိုင်း ကြပ်မတ်တယ်ဆိုလို့ရှိရင် သေသေချာချာပေါ့ နောက်တစ်ခါ Awarding body တွေက ဘယ်နေရာမှာသင်ခွင့်ရှိတာလဲ ဒါတွေကို သေချာလေ့လာပြီး လက်ရှိမြန်မာနိုင်ငံမှာရှိနေတဲ့ ကျောင်းတွေအတွက် နိုင်ငံတကာသင်ရိုးညွှန်းတမ်းနှင့် သင်နေတဲ့ကျောင်းတွေကို သေသေချာချာ စိစစ်ဖို့ regulator လည်းလုပ်ဖို့လိုတယ်။ အဲလိုပဲ Awarding body တွေရှိပြီး နောက်တစ်ခါမှာ ဒီကော်မတီကလည်း သေသေချာချာစစ်ဆေးဖို့ အကြံပြုဆွေးနွေးရင်းနဲ့ အဆိုရှင်ရဲ့ အဆိုကို ထောက်ခံဆွေးနွေးလိုက်ရပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ နော်လှလှစိုး ဆွေးနွေးနိုင်ပါပြီ။</speech>
<speech><mp id="988">နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီး၊ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါ။ ကျွန်မကတော့ ရန်ကုန်တိုင်းဒေသကြီး၊ မဲဆန္ဒနယ်အမှတ်(၁၀)မှ နော်လှလှစိုး ဖြစ်ပါတယ်။ ကျွန်မအနေနဲ့ ဦးကျော်ထွေး၊ ရန်ကုန်တိုင်းဒေသကြီး၊ မဲဆန္ဒနယ်အမှတ်(၈)ရဲ့ နိုင်ငံခြားတက္ကသိုလ် သို့မဟုတ် ပညာရေးအဖွဲ့အစည်းများနှင့်ချိတ်ဆက်၍ဖြစ်စေ၊ မိမိကိုယ်ပိုင်သင်ရိုးညွှန်းတမ်းများဖြင့် ဖြစ်စေ ဖွင့်လှစ်သင်ကြားပို့ချနေသော ပုဂ္ဂလိကပညာရေးသင်တန်းကျောင်းများ၏ အရည်အသွေး၊ အဆင့်အတန်းကို စစ်ဆေးအကဲဖြတ်ခြင်းနှင့် ယင်းသင်တန်းကျောင်းများမှထုတ်ပေးသောလက်မှတ် များကိုစိစစ်၍ သတင်းထုတ်ပြန်ပေးရန် ပြည်ထောင်စုအစိုးရအား တိုက်တွန်းကြောင်း အဆိုအား ထောက်ခံဆွေးနွေးသွားမှာဖြစ်ပါတယ်။ ဥက္ကဋ္ဌကြီးရှင်။ အခုလက်ရှိ မြန်မာနိုင်ငံမှာဖွင့်လှစ်သင်ကြားနေတဲ့ ပုဂ္ဂလိကတက္ကသိုလ်၊ ကောလိပ်တော်တော်များများ (၉၀)ရာခိုင်နှုန်းဟာ ပြည်ပတက္ကသိုလ်တွေရဲ့ သင်ရိုးညွှန်းတမ်းကို ယူပြီးမှ ဘွဲ့တွေပေးနေတာဖြစ်နေပါတယ်။ အဲလိုချိတ်ဆက်ဆောင်ရွက်ရာမှာလည်း တချို့က မှန်ကန်မှုရှိသလို တချို့ကလည်း သက်ဆိုင်ရာနိုင်ငံတွေမှာ အသိအမှတ်ပြုထားတာကိုမတွေ့ရပါဘူး။ ငွေကုန်ကြေးကျမှုများစွာရှိပြီး အရာမရောက်တာမျိုးလည်း မြောက်မြားစွာဖြစ်နေပါတယ်။ အထူး သဖြင့်က ကုမ္ပဏီကဲ့သို့ အခြေခံပြီးတော့တည်ထောင်ထားသည့် အမြတ်အစွန်းကိုပဲ အဓိကထားတဲ့ ကျောင်းတွေဖြစ်ပါတယ်။ ၎င်းတို့အတွက် အရည်အသွေးပြဋ္ဌာန်း စိစစ်မှုများမရှိတဲ့အတွက်ကြောင့် လူပမ်း ပိုက်ဆံကုန်ပြီး အကျိုးမရှိတာဖြစ်နေပါတယ်။ ပုဂ္ဂလိကကျောင်းတွေကိုလည်း ပညာရေးဌာနအောက်မှာမဟုတ်ဘဲနှင့် ကုမ္ပဏီတွေလို မြန်မာနိုင်ငံရင်းနှီးမြှုပ်နှံမှုကော်မရှင်အောက်မှာ အမြတ်အစွန်းအခြေပြုဖွင့်ခွင့်ပေးတာဟာလည်းပဲ မှားယွင်းတဲ့စနစ်တစ်ခုဖြစ်နေပြီး နစ်နာသူတွေ ဟာ ကျွန်မတို့နိုင်ငံသားတွေပဲ ဖြစ်ပါတယ်။ ကျောင်းစရိတ်တွေကို ပုံအောပေးပြီးတော့မှ ကျောင်း ဖွင့်သင်ကြားခြင်းမရှိဘဲနှင့် ငွေယူပြီးထွက်ပြေးနေတာဟာလည်း မကြားချင်အဆုံး ဖြစ်နေပါတယ်။ နောက်တစ်ခုက ပုဂ္ဂလိကကိုယ်ပိုင်ကျောင်းဖွင့်လိုပါက မှတ်ပုံတင်ခြင်းကို မြို့တော် စည်ပင်သာယာရေးကော်မတီမှာ မှတ်ပုံတင်ခွင့်ပေးပြီးတော့ မြို့တော်စည်ပင်သာယာရေးကော်မတီ ကလည်းပဲ ပညာရေးဌာနက ထောက်ခံစာယူခိုင်းသော်လည်း ဥပဒေမှာမပါသည့်အတွက်ကြောင့် ပညာရေးဌာနဟာ ထောက်ခံမှုမပေးနိုင်ဘဲနဲ့ ကန့်ကွက်ရန်မရှိဆိုတဲ့ မှတ်ချက်ကိုသာ ပေးနိုင်ခွင့် ရှိခြင်းဟာလည်း တာဝန်ယူမှု၊ တာဝန်ခံမှုမရှိသည့်ဌာန မရှိသလိုဖြစ်နေပါတယ်။ မကြာခင်ကမှ ပြည်ထောင်စုလွှတ်တော်ကို တင်ပြတဲ့ အမျိုးသားပညာရေးမူဝါဒကော်မရှင်ရဲ့ (၆)လတာ လုပ်ငန်း ဆောင်ရွက်မှု အစီရင်ခံစာမှာပါဝင်သော ပုဂ္ဂလိကပညာရေးကဏ္ဍမှာလည်းပဲ ပုဂ္ဂလိကကျောင်း ဥပဒေဟာ မပေါ်ထွက်သေးသည့်အတွက်ကြောင့် ကော်မရှင်ဟာလိုအပ်သလို အစည်းအဝေးတွေ ကျင်းပပြီး တိုင်ပင်ရတယ်လို့သိရပါတယ်။ သို့ပါသောကြောင့် ပုဂ္ဂလိကကျောင်းဥပဒေဟာ အလျင်အမြန်ပေါ်ထွက်ဖို့လိုအပ်နေပြီး သက်ဆိုင်ရာပညာရေးဝန်ကြီးဌာနနဲ့ လွှတ်တော်မှပညာရေးကော်မတီများ ပေါင်းစပ်ညှိနှိုင်းလုပ် ဆောင်ရန် လိုအပ်လျက်ရှိပါတယ်။ မြန်မာနိုင်ငံမှာ တိကျသည့်ဥပဒေ၊ မူဝါဒတွေမရှိသည့်အတွက်ကြောင့် နိုင်ငံတကာအသိအမှတ်ပြု အမှန်အကန်တက္ကသိုလ်တွေဟာလည်း ဖွင့်ဖို့အတွက်ကို အခက်အခဲတွေ များစွာရှိနေပြီး နည်းလမ်းများမရှိသလို ဖြစ်နေပါတယ်။ ပုဂ္ဂလိကတက္ကသိုလ်တွေ၊ ကောလိပ်တွေကို ကြီးကြပ်စစ်ဆေးဖို့ဆိုရင်ဖြင့် အဆင့်မြင့်ပညာရေးကဏ္ဍတစ်ခုလုံး ဥပဒေမူဝါဒတွေကို အားလုံး ပါဝင်ပူးပေါင်းမှုနှင့် ရေးဆွဲပြဋ္ဌာန်းဖို့လိုအပ်နေပါတယ်။ အဲလိုရေးဆွဲပြဋ္ဌာန်းသည့်အခါမှာလည်း စံချိန်စံညွှန်းတွေဟာ ပုဂ္ဂလိကကျောင်းရော အစိုးရကျောင်းတွေအတွက်ပါ အကျုံးဝင်ဖို့လိုအပ်ပါတယ်။ အသိအမှတ်ပြုအရည်အသွေးစစ်ဆေးတဲ့ နေရာမှာ ပုဂ္ဂလိကတက္ကသိုလ်များကို သတ်မှတ်ပေးတာနှင့် အစိုးရတက္ကသိုလ်များကိုလည်း ၎င်းအတိုင်း စစ်ဆေးအသိအမှတ်ပြုပေးရမှာဖြစ်ပါတယ်။ စံချိန်စံညွှန်းများဟာ ပုဂ္ဂလိကတက္ကသိုလ် များကသတ်သတ်၊ အစိုးရတက္ကသိုလ်များကသတ်သတ်ဆိုရင် ရေရှည်အလုပ်ဖြစ်ဖို့အတွက် ခက်ခဲနေ မှာဖြစ်ပါတယ်။ လောလောဆယ် ကျွန်မတို့ ဒီမြန်မာနိုင်ငံရဲ့ အမျိုးသားပညာရေးဥပဒေနှင့် အမျိုးသား ပညာရေးမဟာဗျူဟာစီမံကိန်းတို့ဟာ ဗဟိုဦးစီးချုပ်ကိုင်မှု အလွန်များနေတယ်ဆိုတာကိုလည်း ဝေဖန်မှုများရှိနေတာကို တွေ့ရပါတယ်။ နောက်ထပ်ဆွေးနွေးလိုတာက မူကြိုကျောင်းများကိစ္စပဲ ဖြစ်ပါတယ်။ လောလောဆယ် ဖွင့်လှစ်နေတဲ့ မူကြိုကျောင်းတွေရဲ့ မူဝါဒဟာလည်း ရှင်းလင်းမှုမရှိဘဲ ဖြစ်နေပါတယ်။ အဆင့်မြင့် ကျောင်းများနဲ့ တွဲဖက်ဖွင့်နေတဲ့ ပုဂ္ဂလိကမူကြိုကျောင်းများဟာ ရင်းနှီးမြှုပ်နှံမှုကော်မရှင်ကနေပြီး တော့ ဖွင့်ခွင့်ပေးထားပြီး လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီး ဌာနကနေဖွင့်ထားတဲ့ အစိုးရမူကြိုကျောင်းများလည်း ရှိနေပါတယ်။ ရပ်ရွာအခြေပြု၊ ဘာသာရေး၊ လူမှုရေးအခြေပြုဆိုတဲ့ မူကြိုကျောင်းများက လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာ ချထားရေးဝန်ကြီးဌာနမှာ မှတ်ပုံတင်ပြီး ဖွင့်လှစ်နေတာဖြစ်တဲ့အတွက်ကြောင့် ပုံစံအမျိုးမျိုး၊ စံချိန်စံညွှန်းများဟာလည်း တစ်နေရာတစ်မျိုး ဖြစ်နေပြန်ပါတယ်။ မူကြိုကျောင်းတွေဟာ ပညာရေး အခြေခံအုတ်မြစ်ကို ကောင်းစွာချမှတ်ဖို့ နေရာဖြစ်တဲ့အတွက်ကြောင့် ပညာရေးဝန်ကြီးဌာနအောက် မှာသာ ဖြစ်သင့်ပါတယ်။ ဒါမှသာ တစ်ရွာတစ်ပုဒ်ဆန်းမဖြစ်တော့ဘဲ ကလေးများအတွက် တိကျ သေချာတဲ့ ပညာရေးအခြေခံကို ပေးနိုင်မှာဖြစ်ပါတယ်။ ထို့အပြင် မကြာခင်က ဖြစ်ပွားသွားတဲ့ Wisdom Hill လိုကိစ္စများကိုလည်း ထိန်းချုပ် ကာကွယ်နိုင်မှာ ဖြစ်ပါတယ်။ သို့ပါသောကြောင့် မိမိတို့ တိုင်းပြည်နှင့်ပြည်သူများအတွက် အရေးကြီး သော နိုင်ငံတည်ဆောက်ရေးအတွက် အလွန်လိုအပ်တဲ့ ပညာရေးကဏ္ဍ မှန်ကန်ခိုင်မာစေရေး အတွက် ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဦးကျော်ထွေး အဆိုကို ထောက်ခံကြောင်း တင်ပြလိုက်ရပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၁)မှ ဦးလှဆန်း ဆွေးနွေးနိုင်ပါပြီ။</speech>
<speech><mp id="904">ဦးလှဆန်း၊ မကွေးတိုင်းဒေသကြီး မဲဆန္ဒနယ်အမှတ်(၁)</mp>အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးကို မကွေးတိုင်းဒေသကြီး မဲဆန္ဒနယ်အမှတ်(၁) မှ ကျွန်တော် ဦးလှဆန်း မှ မင်္ဂလာပါလို့ နှုတ်ခွန်းဆက်သအပ်ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဦးကျော်ထွေး ၏ နိုင်ငံခြားတက္ကသိုလ် သို့မဟုတ် ပညာရေး အဖွဲ့အစည်းများနှင့် ချိတ်ဆက်၍ဖြစ်စေ၊ မိမိကိုယ်ပိုင် သင်ရိုးညွှန်းတမ်းများဖြင့်ဖြစ်စေ ဖွင့်လှစ်သင်ကြားပို့ချနေသော ပုဂ္ဂလိက ပညာရေးသင်တန်းကျောင်း များ၏ အရည်အသွေး၊ အဆင့်အတန်းကို စစ်ဆေးအကဲဖြတ်ခြင်းနှင့် ယင်းသင်တန်းကျောင်းများမှ ထုတ်ပေးသော လက်မှတ်များကို စိစစ်၍ သတင်းထုတ်ပြန်ပေးရန် ပြည်ထောင်စုအစိုးရအား တိုက်တွန်းကြောင်း အဆိုသည် ပညာရေးကဏ္ဍ၊ ပြည်တွင်းပြည်ပ ချိတ်ဆက်ဆောင်ရွက်မှုများနှင့် နှီးနွယ်ဆက်စပ်သော အကြောင်းအရာများ ပြည်တွင်းမှာ ပုဂ္ဂလိကပညာရေး သင်တန်းကျောင်းများ၏ အခန်းကဏ္ဍတွင် ကျောင်းများမှ တာဝန်ယူမှု၊ တာဝန်ခံမှုရှိစေရန်၊ တစ်နည်းအားဖြင့် ကိုယ့်နိုင်ငံ၊ နိုင်ငံသူ၊ နိုင်ငံသားများ အလိမ်အညာခံရမှုမှ လွန်မြောက်ပြီး နစ်နာမှုမရှိစေရန် သက်ဆိုင်ရာ ပြည်ထောင်စုအစိုးရသို့ ဆောင်ရွက်စေရန် ရည်ရွယ်ချက်ကောင်းဖြင့် တင်ပြသည့် အဆိုဖြစ်ပါ၍ ကျွန်တော့်အနေဖြင့် ထောက်ခံဆွေးနွေးတင်ပြသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အမျိုးသားပညာရေးဥပဒေ အခန်း(၆)၊ ပုဒ်မ ၃၅ အခြေခံပညာရေးသင်တန်းကျောင်း၊ နည်းပညာနှင့် အသက်မွေးပညာရေး ကျောင်း၊ အဆင့်မြင့်ပညာရေး အဆင့်အတန်းရှိသောကျောင်း၊ တက္ကသိုလ် ကောလိပ်၊ သိပ္ပံများနှင့် နိုင်ငံခြားတက္ကသိုလ်တစ်ခုခု၏ ကျောင်းခွဲများ ဖွင့်လှစ်ခြင်းသည် ဤဥပဒေ သို့မဟုတ် တည်ဆဲ ပညာရေးဥပဒေတစ်ရပ်နှင့် ကိုက်ညီမှုရှိစေရမည်ဟု ဆိုသလို ပုဒ်မ ၃၆ တွင် ဤဥပဒေနှင့် သက်ဆိုင်ရာ ပညာရေးဥပဒေအရ တရားဝင်ကြောင်း တည်ထောင်ခွင့်ရရှိသော ကျောင်းမှ တာဝန် ရှိသူကသာ သင်တန်းဆင်းလက်မှတ်အောင်လက်မှတ်၊ ဘွဲ့၊ ဒီဂရီ၊ ဒီပလိုမာ သို့မဟုတ် အောင် လက်မှတ်ကို ထုတ်ပေးနိုင်ခွင့်ရှိသူဟု ဆိုထားပါတယ်။ သို့ဖြစ်ပါ၍ ဖွင့်လှစ်သည့် ကျောင်းများ၊ ပုဂ္ဂိုလ်များအားလုံး ဥပဒေနှင့်အညီ ဆောင်ရွက် နိုင်ပြီး ဝန်ကြီးဌာန၏ ကြီးကြပ်မှုအောက်တွင် တာဝန်ယူ၊ တာဝန်ခံမှု အသိစိတ်ဖြင့် ဆောင်ရွက် ရမည်ဟု အမျိုးသားပညာရေးဥပဒေက ဆိုထားပါတယ်။ သို့သော်လည်းပဲ အနှစ်နှစ်ကာလက ကြာရှည်ပြီးတော့ ပညာရေး၊ စီးပွားရေးကဏ္ဍထက် လုံခြုံရေးကိုသာ ဦးစားပေးဆောင်ရွက်ခဲ့ကြလို့ စာရွက်စာတမ်းစုံလင်စွာဖြင့် ပညာရေးကဏ္ဍ တူတူတန်တန် လိမ်ညာဆောင်ရွက်ကြ၊ ကျောင်းအတု၊ တက္ကသိုလ်အတုဖြင့် လိမ်ညာဆောင်ရွက်နိုင်မှုအား မသိရှိနိုင်သလို နောက်ဆုံး Online က ဈေးရောင်းတာတောင်မှ အလိမ်ခံနေရဆဲဆိုတာ အားလုံးအသိပဲ ဖြစ်ပါလိမ့်မယ်။ ပညာရေးကဏ္ဍမှာ ကျောင်းသား/ကျောင်းသူများ၏ ပြည်တွင်းပညာရေးအပြင်၊ နိုင်ငံပြင်ပ ဆက်လက် ပညာသင်ကြားလိုသူတွေအတွက် National Data base ရဲ့ EIT စနစ်တွေ၊ ပေါ်ပေါက် လာရင် အစိုးရက ဝန်ဆောင်မှုအပြင် အာမခံမှုတွေလည်း ပေးလာနိုင်မှာပါ။ ယနေ့ မြန်မာနိုင်ငံ၏ လက်ရှိစနစ်က မြန်မာနိုင်ငံရဲ့ တက္ကသိုလ်၊ ကောလိပ်တွေကပေးအပ်သော ထောက်ခံစာကို နိုင်ငံ တကာရှိ ပြင်ပတက္ကသိုလ်၊ ကောလိပ်တွေက အလေးအနက်မထားကြတာ ကြုံတွေ့ကြရတော့ ပြင်ပနဲ့ ချိတ်ဆက်ပြီး ပညာသင်လိုသူတွေ အဖို့အတွက်တော့ ဂဃနဏသေချာသော လမ်းကြောင်း ဖြစ်ဖို့တော့လိုအပ်ပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ နိုင်ငံသားတစ်ဦးဟာ မိမိကိုယ်တိုင်သော်လည်း ကောင်း၊ မိမိ၏ သား၊ သမီးများအတွက်သော်လည်းကောင်း၊ ပညာရေးလောဘကြီးပြီး စီစဉ်သူများ အတွက် အမှားတွေ တွေ့နိုင်ပါလိမ့်မယ်။ ဒါကို နိုင်ငံတော်က ကြပ်မတ်ဆောင်ရွက်ပေးဖို့ပါပဲ။ ၂၀၁၆ ခုနှစ်၊ အစိုးရတက်လာခါစ ဝန်ကြီးတစ်ဦးရဲ့ ဒေါက်တာဘွဲ့ အပြင် ဒေါက်တာဘွဲ့ အတွက် ငြင်းကြ၊ ခုန်ကြ၊ မှတ်မိပါသေးတယ်။ ၂၀၁၀ ပြည့်နှစ်၊ ပြည်ထောင်စုလွှတ်တော်ကိုယ်စားလှယ် သူဌေးကြီး တစ်ဦး၏ ဒေါက်တာဘွဲ့ကိုလည်း ဘာလိုလိုပြောခဲ့၊ ဆိုခဲ့ကြတာကိုလည်း အားလုံးအသိပါပဲ။ ကျွန်တော့်ရဲ့ အမြင်တွေးဆပြောရရင် ပြည်သူများက အသိစိတ်ပညာဖြင့်ပေးသော ဘွဲ့ထူး၊ ဂုဏ်ထူး ကိုသာ ပိုပြီးအလေးထားခံစားမိပါတယ်။ ဗိုလ်ချုပ်မှူးကြီး အောင်ဆန်းဆိုတာလည်း ကြားသိရှိခဲ့တာ မဟုတ်သလို၊ ကမ္ဘာက ဒေါက်တာဘွဲ့တွေအပြင် ဂုဏ်ထူးဆောင် ဆုပေါင်းရာကျော်ရရှိပေမယ့် ဒေါက်တာအောင်ဆန်းစုကြည်ဆိုတာလည်း မသုံးနှုန်းပါဘူး။ သို့သော် ကမ္ဘာ့ပညာရေး၊ နိုင်ငံရေးနှင့် တန်းညှိရင်တော့ အမှန်အကန်ဖြစ်ဖို့ လိုအပ်ပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ ပုဂ္ဂလိက ကျောင်းများသည် ပြုပြင်ပြောင်းလဲ ဆဲကာလဖြစ်၍ ပုဂ္ဂလိကကျောင်း ပညာရေးဥပဒေကို ပြုစုပြင်ဆင်နေဆဲလည်းဖြစ်သည့်အတွက် ဖွင့်လှစ်လျက်ရှိသည့်ကျောင်းများ၊ ဖွင့်လိုသည့်ကျောင်းများကို အမျိုးသားပညာရေး အဆင့်အတန်း နှင့် အရည်အသွေးအာမခံမှု အကဲဖြတ်ရေးကော်မတီက MUF, EMIF Datal EQA စသည် ပုဂ္ဂလိက ကျောင်းများမှ ဆောင်ရွက်ရမည်ကို သိရှိစေရန်၊ အသိပေးရန်လည်း လိုအပ်ပါလိမ့်မယ်။ အခြေအနေ၊ ိုကြည့်၍ ဥပဒေအပြီးမသပ်ခင်စပ်ကြား၊ ပညာရေးဝန်ကြီးဌာနအနေဖြင့်လည်း အမိန့်၊ ညွှန်ကြားစာများဖြင့် ဆောင်ရွက်ရန်လည်း လိုအပ်ပါလိမ့်မယ်။ အမျိုးသားပညာရေးမူဝါဒ ကော်မရှင်၏ အဆင့်မြင့်ပညာ ကိုယ်ပိုင်ကျောင်းများကိစ္စ ဆွေးနွေးခြင်းအခန်းကဏ္ဍတွင် ပုဂ္ဂလိကကျောင်းများ မှတ်ပုံတင်နိုင်ရေးအတွက် ပညာရေးဝန်ကြီး ဌာနက အကြံပြုသဘောတောင်းခံမှုအပေါ် ပညာရေးဝန်ဆောင်မှုလုပ်ငန်းများကို ရင်းနှီးမြှုပ်နှံမှု ဆောင်ရွက်ရာတွင် ဝန်ကြီးဌာနက ချမှတ်ပေးသည့် အချက်(၁၇)ချက်နှင့် ညီညွတ်မှု ရှိ/မရှိ စိစစ် သင့်ကြောင်း ကော်မရှင်အနေဖြင့် အဆိုပါကျောင်းများကို မြန်မာ့ရင်းနှီးမြှုပ်နှံမှုကော်မရှင် MIC က ပညာရေးဝန်ဆောင်မှုလုပ်ငန်း၊ ဆောင်ရွက်ခွင့်ပြုခြင်းကိုသာ သဘောတူရန်အတွက် ဖြစ်ပြီးတော့ ၎င်းတို့ပေးအပ်သည့် ဘွဲ့၊ သင်တန်းဆင်းလက်မှတ်တို့ကို အသိအမှတ်ပြုခြင်းမဟုတ်ကြောင်း၊ ရှင်းလင်းပြသသကဲ့သို့ ပြည်သူများသိအောင်လည်း ပညာရေးဝန်ကြီးဌာနအနေဖြင့် အမျိုးသား ပညာရေးကော်မရှင်အဖွဲ့တို့မှ နည်းလမ်းမျိုးစုံဖြင့် အသိပညာပေးလုပ်ငန်းများ၊ ဆောင်ရွက်ရန်လည်း လိုအပ်ပါလိမ့်မယ်။ လေးစားရပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ဥပမာပေး တင်ပြပါရစေ။ ကျွန်တော်တို့ နိုင်ငံရဲ့ ပညာရေးလမ်းကြောင်း ပညာရေးစနစ် ကဲ့သို့ပါပဲ။ သာသနာရေးဦးစီးဌာနက ပေါပေါလောလောပေးနေတဲ့ ဆက်ကပ်နေတဲ့ ဆရာတော်၊ သံဃာတော်များ၊ ဘွဲ့၊ တံဆိပ် ဆက်ကပ် မှုများလည်း ရှိပါသေးတယ်။ မြန်မာ့ဆိုရှယ်လစ်လမ်းစဉ်ပါတီခေတ်၊ ဆရာတော်၊ သံဃာတော်များ၊ ဘွဲ့တံဆိပ်ဆက်ကပ်ပေးတော့မည်ဆိုလျင် နိုင်ငံအတွင်း ကျော်ကြားသူ ဆရာတော်ကြီးများ၏ ဘာသာရေးကိစ္စဆောင်ရွက်ချက်များ၊ နိုင်ငံတော်အဖွဲ့အစည်းက လေ့လာစုံစမ်းပြီးမှ နိုင်ငံတော် အစိုးရမှ ထိုက်သင့်သော ဘွဲ့လက်မှတ်ဆက်ကပ်လှူဒါန်းပေးခဲ့တဲ့ ဆောင်ရွက်ချက်များရှိခဲ့သော် လည်း ၁၉၈၈ ခုနှစ်မှသည် ယနေ့ဆရာတော်၊ သံဃာတော်များက မိမိကိုယ်တိုင် လူ ပုဂ္ဂိုလ်များထံ လျှောက်ယူနေရသည့် အခြေအနေ၊ ၎င်းဂုဏ်ထူး၊ ဘွဲ့ထူးသည် ထိုက်ထိုက်တန်တန်၊ ထိုက်တန်ရဲ့ လား၊ မထိုက်တန်ရဲ့လား၊ စာရွက်ပေါ်မှာ အဖြေရှာနေပါသလား။ အဆိုးဆုံးက အဂတိ မကင်းတဲ့ ဆောင်ရွက်ချက်များဖြင့် ဘွဲ့ထူး၊ ဂုဏ်ထူး ရယူစာချုပ်ချုပ်ကြပါတယ်။ ဥက္ကဋ္ဌကြီးခင်ဗျား။ တာဝန်ယူမှု၊ တာဝန်ခံမှုမရှိသော ဝန်ကြီးဌာနများ၏ အမှားကို နမူနာ ယူပြီး ကိုယ့်ဝန်ကြီးဌာနတွင်လည်း မမှားစေရန် ဆောင်ရွက်ဖို့လိုပါသေးတယ်။ ကျန်းမာရေးဝန်ကြီး ဌာနအောက် ရန်ကုန်မြို့လယ်ခေါင် ဘာပညာနှင့် ဘာဒေါက်တာဘွဲ့ ဖြင့်လာပြီး ဆေးခန်းဖွင့်ထား တာလည်းမဟုတ်ဘဲ ပြောင်ပြောင်တင်းတင်းလာလုပ်ရဲတဲ့ တရုတ်လူမျိုး ဆေးခန်းတွေ၊ မန္တလေး ပုဂ္ဂလိကဆေးရုံတစ်ရုံ ပြဿနာဖြစ်ခါမှ တစ်နိုင်ငံလုံး အုတ်အော်သောင်းတင်း ကြုံတွေ့ကြတဲ့ ဖြစ်ရပ်ရှိဖူးတာလည်း အားလုံးအသိပါပဲ။ နောက်ဖြစ်ရပ်တစ်ခုက ဆက်သွယ်ရေး၊ တယ်လီဖုန်း ဆင်းကဒ်များကိစ္စပါ။ ဈေးကြီး၊ တန်ဖိုးကြီး၊ လူနည်းနည်း သုံးစဉ်ကတည်းကပင် လမ်းကြောင်းမှန်၊ မှတ်ပုံတင်ဆောင်ရွက်ခဲ့မှုများဆောင်ရွက်ခဲ့ပါက ယနေ့အခြေအနေကဲ့သို့ ခက်ခက်ခဲခဲ ဖြေရှင်းစရာ အလို့ငှာဖြစ်မှာမဟုတ်ပါဘူး။ အမျိုးသားလွှတ်တော်ဥက္ကဋ္ဌကြီးခင်ဗျား။ နိုင်ငံသူ၊ နိုင်ငံသားများအနေဖြင့် ပညာသင် ကြားမှုနှင့်ပတ်သက်၍ နိုင်ငံခြားတက္ကသိုလ် သို့မဟုတ် ပညာရေးအဖွဲ့ အစည်းများနှင့် ချိတ်ဆက် ၍ဖြစ်စေ၊ မိမိကိုယ်ပိုင် သင်ရိုးညွှန်းတမ်းများနှင့် သင်ကြားပေး၍ ထုတ်ပေးသော ဘွဲ့လက်မှတ် များသည် မှန်ကန်သော ဘွဲ့လက်မှတ်များဖြစ်စေရန်၊ သက်ဆိုင်ရာပညာရေးဝန်ကြီးဌာနအနေဖြင့် ဥပဒေဖြင့် စိစစ်ထုတ်ပြန် တာဝန်ယူ၊ တာဝန်ခံမှုဖြင့် ဖြေရှင်းဆောင်ရွက်ပေးနိုင်ပါရန် လိုအပ်ပါသဖြင့် ဦးကျော်ထွေး ၏ အဆိုအား ကျွန်တော့်အနေဖြင့် ထောက်ခံဆွေးနွေး တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း ဆွေးနွေးနိုင်ပါပြီ။</speech>
<speech><mp id="908">ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)</mp>အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း ဖြစ်ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဦးကျော်ထွေး ၏ အဆိုကို ထောက်ခံဆွေးနွေး သွားမှာဖြစ်ပါတယ်။ ဥက္ကဋ္ဌကြီးခင်ဗျား။ အဆိုရှင် ဦးကျော်ထွေး က လူသားအရင်းအမြစ် ဖွံ့ဖြိုးတိုးတက်မှသာ အခြားအရင်းအမြစ်တွေကို ပိုမိုထိရောက်ကောင်းမွန်အောင်၊ ရေရှည်တည်တံ့ခိုင်မြဲအောင် စနစ်တကျ စီမံခန့်ခွဲအသုံးချနိုင်မှာ ဖြစ်ပါတယ်လို့ ဆိုထားပါတယ်။ နိုင်ငံတော်အစိုးရဝန်ကြီးဌာနအနေနဲ့လည်း နိုင်ငံ့တာဝန်စတင်ထမ်းဆောင်သည့် မြန်မာ့ပညာရေးလောကကို ကောင်းမွန်တာထက် ကောင်းမွန်အောင်၊ ပြည့်စုံတာထက်ပြည့်စုံအောင် အဖက်ဖက်ကနေ ကြိုးပမ်းဆောင်ရွက်နေတာကို မျက်ဝါးထင်ထင် တွေ့မြင်နေရတာ ဖြစ်ပါတယ်။ ပညာရေးကဏ္ဍ ရင်းနှီးမြှုပ်နှံမှုဟာဆိုလို့ရှိရင် တိုင်းပြည်ရဲ့ ရေရှည်ဖွံ့ဖြိုးတိုးတက်မှုကို အထောက်အကူပြုတဲ့ အထိရောက်ဆုံး ရင်းနှီးမြှုပ်နှံမှု ဖြစ်တာနှင့်အညီ နိုင်ငံတော်အနေနဲ့ ၂၀၁၆-၂၀၁ရ ဘဏ္ဍာနှစ်မှာ ကျပ်(၁၇၂၆) ဘီလီယံ၊ ၂၀၁၇၂၀၁၈ ဘဏ္ဍာနှစ်မှာ ကျပ်(၁၇၅၆)ဘီလီယံ၊ ၂၀၁၈-၂၀၁၉ ဘဏ္ဍာနှစ်မှာ ကျပ်(၂၁၇၅) ဘီလီယံ တိုးမြှင့်သုံးစွဲခဲ့သလို၊ ၂၀၁၉-၂၀၂၀ ဘဏ္ဍာနှစ်မှာလည်း ကျပ်(၂၆၈၉)ဘီလီယံအထိ ပညာရေး အတွက် သုံးစွဲရမှာ ဖြစ်ပါတယ်။ ဒါကို ကြည့်ခြင်းအားဖြင့် ဦးကျော်ထွေး ရဲ့ အဆိုနှင့် ဝန်ကြီးဌာနရဲ့ လုပ်ဆောင်ချက်ဟာ တစ်ထပ်တည်းကျနေတယ်လို့ ကျွန်တော်ဆိုရမှာဖြစ်ပါတယ်။ ဥက္ကဋ္ဌကြီးခင်ဗျား။ အခြားတစ်ဖက်တွင်လည်း နိုင်ငံတော်ရဲ့ ပညာရေးခေတ်နောက်ကျမှု နှင့် ဥပဒေကြီးကြပ်မှုအားနည်းတဲ့ အခြေအနေတွေကို အခွင့်ကောင်းယူပြီး အရည်အသွေးစစ်မှန်မှု မသေချာဘဲ ကိုယ်ပိုင်ကျောင်းဥပဒေနဲ့ နိုင်ငံခြားသင်ရိုးသင်သည့်ကျောင်းများ မပါဝင်ခြင်း၊ ထို ကျောင်းများမှ နိုင်ငံခြားဆရာများ၏ အရည်အသွေး၊ အရည်အချင်းသတ်မှတ်ချက်နဲ့ သင်ကြားရေး အတွေ့အကြုံတို့ကိုစိစစ်နိုင်မည့်အချက်များ မပါဝင်နိုင်တဲ့အချက်များ ရှိနေနိုင်သလို၊ အချို့မိဘများ၊ သား၊ သမီးများရဲ့ အနာဂတ်အတွက် သတ်မှတ်ထားသော ပညာအရည်အချင်းနှင့် အစိုးရတက္ကသိုလ် များ၊ ဝင်ခွင့်မရကြသည့်အခါ ပုဂ္ဂလိကတက္ကသိုလ်များ အစားထိုးရှာဖွေလာကြခြင်း၊ ပြည်တွင်း တက္ကသိုလ်များမှာ သတ်မှတ်ထားသောဝင်ခွင့်အရည်အချင်းထက်နိမ့်ပြီး ဝင်ခွင့်ပေးထားခြင်းကြောင့် နိုင်ငံခြားတက္ကသိုလ် သို့မဟုတ် ပညာရေးအဖွဲ့အစည်းနှင့်ချိတ်ဆက်၍ဖြစ်စေ၊ မိမိကိုယ်ပိုင်သင်ရိုး ညွှန်းတမ်းဖြင့် ဖွင့်လှစ်သင်ကြားပေးသော ပုဂ္ဂလိကပညာရေးသင်တန်းကျောင်းများ ယနေ့အခြေ အနေမှာ တရားဝင်ရော၊ တရားမဝင်ရော၊ ဖွင့်လှစ်သင်ကြားနေကြတာ ဖြစ်ပါတယ်။ ဒီလို ဖွင့်လှစ်သင်ကြားသော ကျောင်းများ၊ အရည်အသွေးပြည့်မီသည့် ဆရာများ ခန့်ထား နိုင်ခြင်း ရှိ/မရှိ ကျောင်းများတွင် လူငယ်များအတွက် လိုအပ်သည့် သင်ယူ၊ သင်ကြားနိုင်မှုများ၊ လုပ်နိုင်မည့် အခြေအနေများ ရှိ/မရှိ ပြည့်စုံလုံလောက်သည့် အခြေခံ အဆောက်အဦများ ရှိ/မရှိ၊ သင်ရိုးညွှန်းတမ်းများ ခေတ်မီ၊ မမီ၊ နိုင်ငံတော်နှင့် လက်တွေ့ အသုံးချနိုင်ခြင်းရှိ/မရှိ၊ အမှန်တကယ် ပြည်ပတက္ကသိုလ်နှင့် ချိတ်ဆက် ထားခြင်း ရှိ/မရှိ လက်တွေ့ သုတေသနများ ပြုလုပ်ရန် လိုအပ်မည့် ဘာသာရပ်များအတွက် အမှန်တကယ်လက်တွေ့ခန်းများ ရှိ/မရှိ တက္ကသိုလ်ကပေးသော ဘွဲ့ အမျိုးအစားနှင့် နိုင်ငံတော်၏ စီးပွားရေးဖွံ့ဖြိုးမှု မူဝါဒ၊ အလုပ်အကိုင် ဖန်တီးပေးနိုင်မည့် မူဝါဒ၊ နိုင်ငံရေးမူဝါဒနှင့် ကိုက်ညီမှု ရှိ/မရှိ၊ စစ်ဆေးနိုင်မှု မရှိခဲ့ပါဘူး။ ပြည်ပတက္ကသိုလ်များ၊ ပညာအဖွဲ့ အစည်းများ၊ အမည်တပ်ပြီး ကိုယ့်ဘာသာကိုယ် အောင်လက်မှတ်တွေ တီထွင်ပြီး အလွယ်တကူ ထုတ်ပေးနေတာ မြန်မာပြည်ရဲ့ ပညာရေးလောကကို ပမာမခန့် ပြုနေသလိုပါပဲ။ ဒီနိုင်ငံခြား တက္ကသိုလ်တွေဟာ မှတ်ပုံတင်ထားခြင်းမရှိ၊ ကြပ်မတ်မှု ခံယူထားခြင်း မရှိဘူးဆိုရင် ဒီကျောင်းတွေဟာ တရား မဝင်ပါဘူး။ တရားမဝင် ဆောင်ရွက် အပြစ်ပေးနေတာဟာ အတုတွေပါပဲ။ မစိစစ်ပဲ လွှတ်ထားရင် အစစ်အမှန်ပညာရေး ဝင်လာမှာမဟုတ်ပါဘူး။ ထို့ကြောင့် ကျွန်တော်တို့ တိုင်းပြည်ရဲ့ အနာဂတ်လူငယ်တွေကို အတုတွေနဲ့သာ သင်ယူပြီး ကြီးပြင်းလာမယ်ဆိုလျှင် ပညာရေးဖြင့် ခေတ်မီဖွံ့ဖြိုးတိုးတက်သော နိုင်ငံတော်ကြီး တည်ဆောက်အံ့ဆိုသော ဆောင်ပုဒ်အား အကောင် အထည်ဖော်နိုင်မှာ မဟုတ်ပါဘူး။ ဥက္ကဋ္ဌကြီးခင်ဗျား။ ဒီကျောင်းတွေ ဖွင့်လှစ်ပြန်တော့လည်း ကျောင်းတက်သည့် လူငယ် များအတွက် အလုပ်အကိုင် အခွင့်အလမ်းနည်းပါးခြင်း၊ သက်မွေးမှုအတွက် လက်တွေ့ပြန်လည် အသုံးချရန်မဖြစ်နိုင်ခြင်း စသည့် ၊ ငွေကုန်၊ အလဟဿ ဖြစ်သွားခြင်း၊ တချို့ ပုဂ္ဂလိက တက္ကသိုလ်များသည် ငွေကြေးဝင်ခွင့် များပြားကြီးမြင့်သော်လည်း ထိုကျောင်းများမှ ဘွဲ့ရသည့်အခါ လက်တွေ့လုပ်ငန်းခွင်ဝင်ရန် နိုင်ငံတော်မှ ခွင့်ပြုထားခြင်းမရှိပါဘူး။ ဥပမာ ဆေးတက္ကသိုလ်လို ဟာမျိုးတွေပါ။ ဥက္ကဋ္ဌကြီးခင်ဗျား။ အမျိုးသားပညာရေး ကော်မရှင်ကလည်း အမျိုးသားပညာရေး ကိုယ်ပိုင်အထက်တန်းကျောင်းများ တည်ထောင်ထားရှိမှုကို အသိအမှတ်ပြုခြင်း ဖြစ်သည့်အပြင် မြန်မာနိုင်ငံရင်းနှီးမြှုပ်နှံမှုဥပဒေအရလည်း အဆိုပါ ကျောင်းများကို ပုဂ္ဂလိကကဏ္ဍ တည်ထောင် ဖွင့်လှစ်ထားပြီး ပညာရေးဝန်ဆောင်မှုပေးနိုင်ရန် ခွင့်ပြုထားပြီးဖြစ်ပါတယ်။ တစ်ချိန်တည်းမှာပဲ စည်းမျဉ်းစည်ကမ်းများဖြင့် ထိန်းညှိပေးရေးကိုလည်း လုပ်ဆောင်ရန် လိုအပ်နေတယ်လို့ ဆိုထားပါ တယ်။ ကော်မရှင်အနေဖြင့် ပညာရေးဝန်ကြီးဌာနနှင့် သက်ဆိုင်ရာ ဝန်ကြီးဌာနများ၊ သက်ဆိုင်ရာ ကော်မတီများ၊ ပုဂ္ဂလိက အခန်းကဏ္ဍမှာ ပညာရေးဝန်ဆောင်မှုပေးနေမှုများ အပါအဝင်အခြား သက်ဆိုင်သူများ ညှိနှိုင်းပေးရန် ပုဂ္ဂလိကကျောင်းများမှာ မှတ်ပုံတင်ရေး၊ အဆိုပါကျောင်းများကို ကြီးကြပ်ရေး၊ အရည်အသွေးအာမခံရေးနှင့် အသိအမှတ်ပြုရေး၊ စနစ်တကျဆောင်ရွက်ရန် မူဝါဒ၊ လမ်းညွှန်ချက်ရေးဆွဲ ဆောင်ရွက်ရန် လိုအပ်သည်ဟု အကြံပြုထားသည့်အတွက် ဦးကျော်ထွေး ရဲ့ အဆိုနဲ့ တစ်ထပ်တည်းကျနေပါတယ်။ ဥက္ကဋ္ဌကြီးခင်ဗျား။ နိုင်ငံတော်အတိုင်ပင်ခံပုဂ္ဂိုလ်မှလည်း အပြည်ပြည်ဆိုင်ရာ လူငယ်များ နေ့မှာ အမှာစကားပြောသွားပါတယ်။ အတိတ်တုန်းက ကျန်ခဲ့တဲ့အခြေအနေတွေ၊ ပြုပြင်ပြောင်းလဲ သင့်တဲ့ အခြေအနေတွေကို ပြုပြင်ပြောင်းလဲဖို့ဆိုတာ အင်မတန်အရေးကြီးပါတယ်။ အနာဂတ် အတွက် ဖန်တီးနိုင်မည့်အခြေအနေဟာလည်း လိုအပ်ပါတယ်။ ဘယ်လိုပြုပြင်ပြောင်းလဲရမလဲ ဆိုတာနှင့်ပတ်သက်လို့ ပြုပြင်ပြောင်းလဲသင့်တာကို ပြုပြင်ပြောင်းလဲနိုင်တဲ့ သတ္တိရှိပါစေ၊ ပြောင်းလဲ သင့်တဲ့အရာတွေကိုလည်း ပြောင်းလဲရဲတဲ့ ခံနိုင်ရည်ရှိပါစေ၊ ဘယ်ဟာက ပြုပြင်ပြောင်းလဲသင့်သလဲ။ ဘယ်ဟာက မပြုပြင်မပြောင်းလဲသင့်ဘူးဆိုတာကို ခွဲခြားသိနိုင်တဲ့ ဉာဏ်ပညာ အမြော်အမြင်ရှိပါ စေဟု၊ နိုင်ငံတော်နှင့်နိုင်ငံသားများအတွက် အသိပေးခဲ့တာကို မြန်မာနိုင်ငံရင်းနှီးမြှုပ်နှံမှုကော်မရှင်နှင့် ပညာရေးဝန်ကြီးဌာနတို့ သတိပြုကြပါလို့ပြောရင်း ကျွန်တော် နိဂုံးချုပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">အဆိုနှင့် စပ်လျဉ်း၍ ပညာရေးဝန်ကြီးဌာန၊ ဒုတိယဝန်ကြီးက ပြန်လည် ဆွေးနွေးရန် ရှိပါက ဆွေးနွေးဖို့ဖြစ်ပါတယ်။</speech>
<speech><agency id="16">ဦးဝင်းမော်ထွန်း (ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်ကြီးများ အားလုံး စိတ်၏ချမ်းသာခြင်း၊ ကိုယ်၏ ကျန်းမာခြင်းနှင့် ပြည့်စုံကြပါစေလို့ ဦးစွာ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ပညာရေးဝန်ကြီးဌာန၊ ဒုတိယဝန်ကြီး ကျွန်တော် ဦးဝင်းမော်ထွန်းက ရန်ကုန်တိုင်းဒေသကြီး၊ မဲဆန္ဒနယ်အမှတ်(၈)မှ ဦးကျော်ထွေး ရဲ့ အဆိုဖြစ်တဲ့ နိုင်ငံခြားတက္ကသိုလ် သို့မဟုတ် ပညာရေးအဖွဲ့အစည်းများနှင့် ချိတ်ဆက်၍ဖြစ်စေ၊ မိမိကိုယ်ပိုင် သင်ရိုးညွှန်းတမ်းများဖြင့်ဖြစ်စေ ဖွင့်လှစ်သင်ကြားပို့ချနေသော ပုဂ္ဂလိကပညာရေး သင်တန်းကျောင်း များ၏ အရည်အသွေး၊ အဆင့်အတန်းကို စစ်ဆေးအကဲဖြတ်ခြင်းနှင့် ယင်းသင်တန်းကျောင်းများမှ ထုတ်ပေးသော လက်မှတ်များကို စိစစ်၍ သတင်းထုတ်ပြန်ပေးရန် ပြည်ထောင်စုအစိုးရအား တိုက်တွန်းကြောင်း အဆိုနှင့်စပ်လျဉ်းပြီး ကျွန်တော်တို့ ပညာရေးဝန်ကြီးဌာနရဲ့ လက်ရှိဆောင်ရွက် နေမှု၊ အမျိုးသားပညာရေးမူဝါဒကော်မရှင်၊ အမျိုးသားပညာရေးအဆင့်အတန်းနှင့် အရည်အသွေး အာမခံမှု အကဲဖြတ်ရေးကော်မတီတို့မှ ဆောင်ရွက်ချက်များနှင့် ပေါင်းစပ် ရှင်းလင်းတင်ပြပါမယ်။ ရိုသေလေးစားအပ်ပါသော ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ပုဂ္ဂလိက ပညာရေးကို အရည်အသွေးရှိသည့် ပညာရေးဖြစ်စေဖို့ ပုဂ္ဂလိက ပညာရေးဥပဒေ၊ မပြဋ္ဌာန်း နိုင်သေးသည့်ကာလအတွင်း၊ အခြေခံနှင့်အဆင့်မြင့်ပညာဆိုင်ရာ ပုဂ္ဂလိကကျောင်းများဟာ ပညာရေး ဝန်ကြီးဌာနက ချမှတ်ထားသော ဥပဒေ၊ နည်းဥပဒေများနှင့်အညီ ဆောင်ရွက်နိုင်ရေးအတွက် အမျိုးသားပညာရေးမူဝါဒကော်မရှင်ဟာ ပုဂ္ဂလိက ပညာရေးဆိုင်ရာ အစည်းအဝေးများ၊ အကြို ဆွေးနွေးပွဲများ(၃)ကြိမ် ဆောင်ရွက်ခဲ့ပြီးဖြစ်ကြောင်း ဦးစွာ တင်ပြပါတယ်။ အဆင့်မြင့်ပညာ ပုဂ္ဂလိကကျောင်း၊ ပညာရေးဆိုင်ရာ အကြံပြုဆွေးနွေးပွဲကို ၁-၄-၂၀၁၉ ရက်နေ့မှာ ကော်မရှင်ရုံးခန်း၌ကျင်းပခဲ့ပြီး၊ ဒီအစည်းအဝေးမှာ ပြည်ထောင်စုဝန်ကြီးနှင့် ကော်မရှင်၊ ကော်မတီများမှ ဥက္ကဋ္ဌများ၊ ကိုယ်ပိုင် သို့မဟုတ် ပုဂ္ဂလိကကျောင်း၊ ကြီးကြပ်ရေးအဖွဲ့တို့မှ ဖွင့်လှစ် ထားတဲ့ ပုဂ္ဂလိက တက္ကသိုလ်များ၊ ဝန်ထမ်းများမှ ပေးအပ်လျက်ရှိသော ဘွဲ့၊ ဒီပလိုမာလက်မှတ် များ၏ အဆင့်အတန်း၊ အရည်အသွေးကိစ္စရပ်များ၊ ၎င်းကျောင်းများ၏ ဥပဓိရုပ်အခြေအနေ၊ နိုင်ငံတကာနှင့် ချိတ်ဆက် ဆောင်ရွက်မှု၊ ပုဂ္ဂလိကကျောင်းများမှ ကျောင်းသားများရဲ့ အလုပ်အကိုင်အခွင့်အလမ်း၊ ရရှိနိုင်မှုအခြေအနေ စသည်တို့ကို ဆွေးနွေးခဲ့ပြီး ကနဦးအနေနဲ့ ဘွဲ့လက်မှတ်ပေးအပ်လျက်ရှိတဲ့ ပုဂ္ဂလိက ကျောင်းများကို တွေ့ဆုံပြီး အရည်အသွေး အာမခံမှုဆိုင်ရာကိစ္စများ၊ quality framework ဆိုင်ရာကိစ္စများ၊ MNQF, EQA, IQA ကိစ္စများကို ဆွေးနွေးခဲ့ကြပါတယ်။ အဆင့်မြင့်ပညာပုဂ္ဂလိက ကျောင်းပညာရေးဆိုင်ရာ အစည်းအဝေးကို ၆-၅-၂၀၁၉ ရက်နေ့မှာ ကော်မရှင်နှင့် ကော်မတီများမှ ဥက္ကဋ္ဌနှင့် အဖွဲ့ဝင်များ၊ နောက် ဘွဲ့၊ ဒီဂရီပေးအပ်လျက်ရှိသော ပုဂ္ဂလိကကျောင်း (၄၂)ကျောင်းမှ ကိုယ်စားလှယ်များ တက်ရောက်ခဲ့ပါတယ်။ ပညာရေးအဆင့် အတန်းများ၊ အရည်အသွေးတိုးတက်မြင့်မားရန် နိုင်ငံ၏လူမှုစီးပွားတိုးတက်မြှင့်တင်ရေးအတွက် အရည်အသွေးပြည့်မီသော ပညာဖြင့်ပါဝင် အကောင်အထည်ဖော်ပေးနိုင်စေရန် အစိုးရကျောင်းများ သာမက ပုဂ္ဂလိကကျောင်းများဖြင့်လည်း ချိတ်ဆက်ဆောင်ရွက်ရန်၊ ပုဂ္ဂလိကကျောင်းများမှ တင်ပြ ထားတဲ့ အချက်အလက်များကို စိစစ်ပြီး လိုအပ်သည်များကို ဆောင်ရွက်နိုင်ရန် ဆွေးနွေးခဲ့ပါ ကြောင်း တင်ပြအပ်ပါတယ်။ ပညာရေးဝန်ဆောင်မှုလုပ်ငန်းဆိုင်ရာ စာရင်းပါ အခြေခံပညာ ပုဂ္ဂလိကကျောင်း၊ နည်းပညာ နှင့် သက်မွေးဆိုင်ရာ၊ ပညာရေးနှင့်လေ့ကျင့်ရေး ပုဂ္ဂလိကကျောင်း၊ အဆင့်မြင့်ပညာ ပုဂ္ဂလိက ကျောင်း၊ ဘာသာရပ်သင် ပုဂ္ဂလိကကျောင်း၊ ဝန်ကြီးဌာနက အခါအားလျော်စွာ သတ်မှတ်ထားသော ပုဂ္ဂလိကကျောင်းတို့ကို မြန်မာနိုင်ငံရင်းနှီးမြှုပ်နှံမှုဥပဒေနှင့် ယင်းဥပဒေအရ မြန်မာနိုင်ငံ ရင်းနှီး မြှုပ်နှံမှုကော်မရှင် အမိန့်ကြော်ငြာစာအမှတ် (၇/၂၀၁၈) အရ ပညာရေးဝန်ဆောင်မှုလုပ်ငန်းများတွင် ရင်းနှီးမြှုပ်နှံခွင့်ကို မြန်မာနိုင်ငံတစ်ဝှမ်းလုံးတွင် ဆောင်ရွက်ခွင့် တရားဝင်ခွင့်ပြုပြီးဖြစ်ကြောင်း တင်ပြ အပ်ပါတယ်။ ဒါပေမဲ့ အဆိုပါကျောင်းများဟာ မြန်မာနိုင်ငံရင်းနှီးမြှုပ်နှံမှု ဥပဒေနှင့် နည်းဥပဒေများ၊ မြန်မာနိုင်ငံရင်းနှီးမြှုပ်နှံမှုကော်မရှင်က ထုတ်ပြန်ထားတဲ့ အမိန့်ကြော်ငြာစာများနှင့် အညီ တည်ထောင်ခြင်း ဖြစ်သော်လည်း အမျိုးသားပညာရေးဥပဒေ ၂၀၁၄ ခုနှစ်နှင့်အညီ လိုက်နာ ဆောင်ရွက်ခြင်း ဖြစ်ပါကြောင်း အမိန့်ကြော်ငြာစာ (၇/၂၀၁၈) အခန်း(၃)၊ အပိုဒ် ၄ မှာ အတိအလင်း ထည့်သွင်းပြဋ္ဌာန်းပြီးဖြစ်ပါကြောင်း တင်ပြအပ်ပါတယ်။ အခြေခံပညာပုဂ္ဂလိကကျောင်းများအတွက် တည်ဆဲဥပဒေများဖြစ်သော ကိုယ်ပိုင်ကျောင်းမှတ်ပုံတင်ဥပဒေ ၂၀၁၁ ခုနှစ်၊ ဘာသာရပ်သင် ကိုယ်ပိုင်ကျောင်းဥပဒေနှင့်အညီ မှတ်ပုံတင်ပါ ဆောင်ရွက်ခွင့်ပြုထားတာရှိပါတယ်။ အမျိုးသားပညာရေးဥပဒေပုဒ်မ ၅၄(က)အရ ပညာရေးအဆင့်တိုင်းမှာ ပညာအရည် အသွေး၊ အာမခံမှု အစီအစဉ်တစ်ရပ်ရှိရမည်လို့ အတိအလင်း ဖော်ပြထားပြီးလည်း ဖြစ်ပါတယ်။ ပုဂ္ဂလိကကျောင်းများအတွက် အရည်အသွေးပြည့်ဝသော ဆရာ၊ ဆရာမများဖြင့် သင်ကြားမှုပြုနိုင်ရန် ထည့်သွင်း ဆောင်ရွက်လျက်ရှိပါတယ်။ ပုဂ္ဂလိကကျောင်းဆရာများကို မှတ်ပုံတင်စေခြင်း၊ ဆရာ၊ ဆရာမများကို လေ့ကျင့်သင်ကြားခွင့် အခွင့်အရေးများ ခွင့်ပြုပေးခြင်း၊ အခြေခံပညာရေးနှင့် အဆင့် မြင့်ပညာရေး၊ TVET စသည့်ကျောင်းများအတွက် လိုအပ်သော အရည်အသွေးပြည့်မီသော ဆရာ၊ ဆရာမများဖြင့် ကောင်းမွန်သော ပညာရေးဝန်ဆောင်မှုလုပ်ငန်းများကို ပေါ်ထွန်းလာအောင် ဆောင်ရွက်သွားမှာ ဖြစ်ပါတယ်။ အရည်အသွေးစစ်ဆေးနိုင်ပြီး ကော်မရှင်အနေဖြင့်လည်း အသိအမှတ်ပြုနိုင်မည့် အဆင့် ရောက်အောင် ပညာရေးဝန်ကြီးဌာနက ဖွဲ့စည်းထားပြီးဖြစ်သော ကြီးကြပ်ရေးအဖွဲ့များ၊ အမျိုးသား သင်ရိုးညွှန်းတမ်းကော်မတီ၊ အမျိုးသားပညာရေးအဆင့်အတန်းနှင့် အရည်အသွေးအာမခံမှု အကဲဖြတ် ကော်မတီနှင့် ပါမောက္ခချုပ်များ ကော်မတီနှင့်အခြားသက်ဆိုင်ရာ ဘာသာရပ်အလိုက် ဖွဲ့စည်းထား သည့်အဖွဲ့အစည်းများ၊ ပူးပေါင်းဆွေးနွေးညှိနှိုင်းပြီး စိစစ်အကောင်အထည်ဖော်သွားမှာဖြစ်ပါတယ်။ ဒီလို အရည်အသွေး စစ်ဆေးအကဲဖြတ်နိုင်ရန်အတွက် ယင်းကျောင်းများနှင့် ယင်းကျောင်းများတွင် သင်ကြားပြသမည့် အရည်အသွေးရှိသော ဆရာ/ဆရာမများအတွက် မှတ်ပုံတင်ပြုလုပ်ရန်ကိုလည်း ဆောင်ရွက်လျက်ရှိပါကြောင်း တင်ပြအပ်ပါတယ်။ ဒီမှတ်ပုံတင်ခြင်းမှ အမျိုးသားပညာရေးဥပဒေ၊ ပုဒ်မ၆(က)(ဂ) (ဃ)(ဆ)တို့မှာ သတ်မှတ်ထားသည့် အမျိုးသားပညာရေးမူဝါဒကော်မရှင်၏ ပုဂ္ဂလိက ကျောင်းနှင့် သက်ဆိုင်သည့် မူဝါဒများနှင့်အညီ အမျိုးသားပညာရေးအဆင့်အတန်းနှင့် အရည်အသွေး အာမခံမှု အကဲဖြတ်ရေးကော်မတီမှ ပုဂ္ဂလိကပညာရေးသင်တန်းကျောင်းများ၏ အရည်အသွေး စိစစ် အကဲဖြတ်ခြင်းများကို ဆောင်ရွက်မှာဖြစ်ပါတယ်။ အမျိုးသားပညာရေးမူဝါဒကော်မရှင်ဟာ အမျိုးသားပညာရေးဥပဒေ ပုဒ်မ ၂(ခ)အရ အသိအမှတ်ပြုဆောင်ရွက်နိုင်ရန် ကြီးကြပ်ရေးအဖွဲ့နှင့် အမျိုးသားပညာရေး အဆင့်အတန်းနှင့် အရည် အသွေး အာမခံမှု အကဲဖြတ်ရေးကော်မတီမှ ဆက်လက်ဆောင်ရွက်သွားမှာဖြစ်ပါတယ်။ အမျိုးသားပညာရေးဥပဒေပုဒ်မ ၄၊ အပိုဒ်ခွဲ(ည)အရ တက္ကသိုလ်နှင့် ကောလိပ်များအား လွတ်လပ် သော ကိုင်ပိုင်စီမံခန့်ခွဲမှုနှင့် ရပ်တည်နိုင်ရေး၊ ပုဒ်မ ၄၊ အပိုဒ်ခွဲ(တ)အရ ဗဟိုချုပ်ကိုင်မှု လျော့ချသည့် အခြေအနေပညာရေးစနစ်ကို ကျင့်သုံးရေးဆိုတဲ့ အမျိုးသားပညာရေးဆိုင်ရာ အခြေခံမူများကိုလည်း သတိပြုရမှာဖြစ်ကြောင်း တင်ပြအပ်ပါတယ်။ သို့ဖြစ်ပါ၍ ကိုယ်စားလှယ်တော်ကြီးတင်ပြထားတဲ့ နိုင်ငံခြားတက္ကသိုလ် သို့မဟုတ် ပညာရေးအဖွဲ့အစည်းများနှင့် ချိတ်ဆက်၍ဖြစ်စေ၊ မိမိကိုယ်ပိုင် သင်ရိုးညွှန်းတမ်းများဖြင့်ဖြစ်စေ ဖွင့်လှစ်သင်ကြားပို့ချနေသော ပုဂ္ဂလိကပညာရေး သင်တန်းကျောင်းများ၏ အရည်အသွေး၊ အဆင့် အတန်းကို စစ်ဆေးအကဲဖြတ်ခြင်းနှင့် ယင်းသင်တန်းကျောင်းများမှ ထုတ်ပေးသော လက်မှတ်များကို စိစစ်၍ သတင်းထုတ်ပြန်ပေးရန် ပြည်ထောင်စုအစိုးရအား တိုက်တွန်းကြောင်းအဆိုအား အမျိုးသား လွှတ်တော်ကြီးမှ အတည်ပြုသင့်ပါကြောင်း အမျိုးသားလွှတ်တော်ဥက္ကဋ္ဌကြီးထံ ပညာရေးဝန်ကြီး ဌာနမှ ရိုသေစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဦးကျော်ထွေး တင်သွင်းတဲ့ အဆိုနှင့် စပ်လျဉ်း၍ ပညာရေးဝန်ကြီးဌာန ဒုတိယဝန်ကြီး က သဘောတူပါကြောင်း လွှတ်တော်သို့ တင်ပြလာပါတယ်။ ဒါကြောင့် ယင်းအဆိုကို အတည်ပြုရန် လွှတ်တော်ရဲ့ သဘောဆန္ဒ ရယူမှာဖြစ်ပါတယ်။ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ လွှတ်တော်က သဘောတူတဲ့အတွက် ဦးကျော်ထွေး တင်သွင်းထားသည့် အဆို အတည် ဖြစ်ကြောင်း ကြေညာပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့ ရပ်နားကြောင်းနှင့် (၁၁)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၁)ရက် မြောက်နေ့ကို ၂၀၁၉ ခုနှစ်၊ သြဂုတ်လ ၁၆ ရက် (သောကြာနေ့) နံနက် ၁၀၀၀ နာရီဆက်လက် ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျာ။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့ကို ၁၂:၁၆ နာရီ ရပ်နားပါသည်။</speech>
</postface>
</transcript>
</doc>
