<doc>
<docinfo>
<docno>02-14-07.xml</docno>
<pdf>02-14-07.pdf</pdf>
<term value="02">ဒုတိယအကြိမ်</term>
<session value="14" />
<sittingday value="07" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့မှတ်တမ်း</title>
<date>၁၃၈၁ ခုနှစ်၊ တန်ဆောင်မုန်းလပြည့်ကျော် ၁၄ ရက် (၂၀၁၉ ခုနှစ်၊ နိုဝင်ဘာလ ၂၅ ရက်)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့ အစီအစဉ်ကို ၁၀:ဝဝ နာရီ င်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခုင်ပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ သတ္တမနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျာ။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ် ဦးရေ စုစုပေါင်း (၂၂၃)ဦးရှိပြီး ဒီကနေ့ အစည်းအဝေးကို(၁၉၀)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၅.၂)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေးရဲ့ သတ္တမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင် ဖြန့်ဝေထားပြီးဖြစ်ပါတယ်။ အဲဒီအစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1308">ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့ ၂၅-၁၁-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော် ကိုယ်စားလှယ်များကိုယ်စား မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော် အခွင့်အရေးကော်မတီ အဖွဲ့ဝင်ဖြစ်သူ ကျွန်မ ဒေါ်သီရိရတနာ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးအေးသာအောင်၊ ရခိုင်ပြည်နယ် မဲဆန္ဒနယ်အမှတ်(၆)၊ ရှမ်းရိုးရာနှစ်သစ်ကြိုဆိုခြင်း အထိမ်းအမှတ် အခမ်းအနားတက်ရောက်ရန်။ ဒေါက်တာဇော်လင်းထွဋ်၊ မွန်ပြည်နယ် မဲဆန္ဒနယ် အမှတ်(၉)၊ မြန်မာ့တိုင်းရင်းဆေးသမားတော်များ ညီလာခံတက်ရောက်ရန်။ ဦးရဲမြင့်စိုး၊ ရန်ကုန်တိုင်း ဒေသကြီး မဲဆန္ဒနယ်အမှတ်(၇)၊ ကျန်းမာရေး။ ဦးစိုင်းလုံစံခတ်၊ ရှမ်းပြည်နယ် မဲဆန္ဒနယ်အမှတ်(၇)၊ စက်မှုဇုန်မြေယာလျော်ကြေးကိစ္စဆောင်ရွက်ရန်။ နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ် အမှတ်(၁၀)၊ ကိုယ်တိုင်ဆောင်ရွက်ရန်။ ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ် အမှတ်(၃)၊ ဥပဒေကြမ်းပူးပေါင်းကော်မတီ လုပ်ငန်းတာဝန်များ ဆောင်ရွက်ရန်။ ဒေါ်နန်းနီနီအေး၊ ကရင်ပြည်နယ် မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်၊ ဦးစိုင်းဝမ်းလှိုင်းခမ်း၊ ရှမ်းပြည်နယ် မဲဆန္ဒနယ်အမှတ်(၃)၊ ခရိုင်မြေစစ် အစည်းအဝေးတက်ရောက်ရန်။ ဦးဝင်းအောင်၊ စစ်ကိုင်းတိုင်း ဒေသကြီး မဲဆန္ဒနယ်အမှတ်(၃)၊ မိခင်ဖြစ်သူ နာရေးကိစ္စရှိပါသဖြင့်။ ဦးစိုးသိန်း၊ ကယားပြည်နယ် မဲဆန္ဒနယ်အမှတ်(၉)၊ ကိုယ်တိုင်ဆောင်ရွက်ရန်။ ဦးဇော်မင်းလတ်(ခ)ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ဒေသဖွံ့ဖြိုးရေးဆောင်ရွက်ရန်။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ် အမှတ်(၁၂)၊ ကျန်းမာရေး။ ဦးရဲထွဋ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၅)၊ ကိုယ်တိုင် ဆောင်ရွက်ရန်။ ဒေါက်တာမိုးမြင့်အောင်၊ ပဲခူးတိုင်းဒေသကြီး မဲဆန္ဒနယ်အမှတ်(၂)၊ ကိုယ်တိုင် ဆောင်ရွက်ရန်။ ဦးယောနာ၊ ကချင်ပြည်နယ် မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဦးခင်အောင်မြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၈)၊ ကျန်းမာရေး။ ဦးဝင်းကြိုင်၊ ပဲခူးတိုင်းဒေသကြီး မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဦးညီစိန်၊ ရှမ်းပြည်နယ် မဲဆန္ဒနယ် အမှတ်(၅)၊ ၎င်းအတိုင်း။ ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၄)၊ ၎င်းအတိုင်း။ ဦးနိုင်သီဟ၊ မွန်ပြည်နယ် မဲဆန္ဒနယ်အမှတ်(၇)၊ ဒေသဖွံ့ဖြိုးရေး ဆောင်ရွက်ရန်။ ဦးညီညီထွေး(ခ) ဦးကိုကိုလေး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)၊ ကျန်းမာရေး။ ဒေါ်ခင်ဆွေလွင်၊ ချင်းပြည်နယ် မဲဆန္ဒနယ်အမှတ်(၉)၊ အမျိုးသမီးအပေါ် အကြမ်းဖက်မှုပပျောက်ရေး အခမ်းအနား တက်ရောက်ရန်။ ဒေါက်တာတင်တင်ဝင်း၊ ပဲခူးတိုင်းဒေသကြီး မဲဆန္ဒနယ်အမှတ်(၅)၊ ၎င်းအတိုင်း။ ဒေါ်သန်းသန်းအေး၊ မကွေးတိုင်းဒေသကြီး မဲဆန္ဒနယ်အမှတ်(၇)၊ ၎င်းအတိုင်း။ ဒေါ်နော်မြစေး၊ ကယားပြည်နယ် မဲဆန္ဒနယ်အမှတ်(၁၁)၊ ကိုယ်တိုင်ဆောင်ရွက်ရန်။ ဦးမောင်မောင်ဆွေ၊ မန္တလေးတိုင်းဒေသကြီး မဲဆန္ဒနယ်အမှတ်(၉)၊ ၎င်းအတိုင်း။ ဗိုလ်မှူးကြီးအောင်ကျော်စိုး၊ တပ်မတော် သားကိုယ်စားလှယ်၊ မိခင်ဖြစ်သူကျန်းမာရေးတို့ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၆)ဦးနှင့် ယနေ့ခွင့်ပန်ကြားသူ (၂၇)ဦး ဖြစ်ပြီးစုစုပေါင်း ခွင့်ပန်ကြားသူ(၃၃)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ်ပါတယ်ရှင်။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၆)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၂၇)ဦး ဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ (၃၃)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ (ယခု လွှတ်တော်ကိုယ်စားလှယ်သုံးဦး မေးမြန်းသည့်မေးခွန်းများဟာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>မန္တလေးတိုင်းဒေသကြီး၊ ပြင်ဦးလွင်မြို့နယ် ကျေးရွာများအနီးရှိ ကြက်မွေးမြူရေးခြံများအား လူနေ ဒေသအနီးမှ ပြောင်းရွှေ့ဖယ်ရှားပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ မန္တလေးတိုင်းဒေသကြီး မဲဆန္ဒနယ်အမှတ်(၃)မှ ဒေါက်တာ ကျော်သန်းထွန်း(ကန်တုန်) မေးမြန်းဖို့ဖြစ်ပါတယ်။</speech>
<speech><mp id="1289">ဒေါက်တာကျော်သန်းထွန်း(ကန်တုန်)၊ မန္တလေးတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ဒုတိယဝန်ကြီးများ၊ လွှတ်တော်ကိုယ်စားလှယ် များ ကျန်းမာ၊ ချမ်းသာကြပါစေကြောင်း ဆုတောင်းမေတ္တာပို့သအပ်ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဒေါက်တာ ကျော်သန်းထွန်း(ကန်တုန်) ဖြစ်ပါတယ်။ လိုအပ်တဲ့နေရာများအတွက် Power Point အသုံးပြုခွင့်ပြု ပါရန် တောင်းခံအပ်ပါတယ်။ ဥက္ကဋ္ဌကြီးခင်ဗျား။ မန္တလေးတိုင်းဒေသကြီး၊ ပြင်ဦးလွင်မြို့နယ် ပတ်ဝန်းကျင်ကျေးရွာများ အနီးမှာ တစ်နေ့တခြား များပြားလာနေတဲ့ ကြက်မွေးမြူရေးခြံများဟာ ဒေသဖွံ့ဖြိုးရေးအတွက် လေးတိုင်းဒေသကြီးအကြောင်း ဆုတောင်းဝန်ကြီးများ၊ လွှတ်တော် မွေးမြူရေးလုပ်ငန်း တိုးချဲ့လုပ်ဆောင်နေကြခြင်းကို ပကတိအားဖြင့် ကြိုဆိုရမှာဖြစ်ပေမယ့် မွေးမြူရေး လုပ်ငန်းများကို စနစ်တကျ ကြပ်မတ်မှုမပြုဘဲ ကျန်းမာရေးကို ထိခိုက်စေခြင်းနှင့် ဆိုးရွားတဲ့ အနံ့အသက်များကြောင့် ဒေသထွက်ကုန်များအဖြစ် ဂုဏ်ယူစရာမဟုတ်တော့ဘဲ ပတ်ဝန်းကျင်နေရာ အနှံ့အပြားအတွက် ရောဂါပျံ့စေတဲ့ ရောဂါဆိုးများ ဖြန့်ရာနေရာအဖြစ် ရှုမြင်လာစရာဖြစ်လာခဲ့ ပါတယ်။ ဒေသခံတို့ရဲ့ အစာအိမ်လမ်းကြောင်းဝေဒနာများ၊ မသန့်ရှင်းသော ပုပ်သိုးနံစော်နေတဲ့ အနံ့ဆိုးများကြောင့် လေရှူလမ်းကြောင်းတစ်လျောက် အဆုပ်ဆိုင်ရာ ဝေဒနာများနှင့် ကြက်တုတ်ကွေး များကဲ့သို့ ကူးစက်ဝေဒနာများ စတင်ပေါက်ပွားရာ နေရာဆိုးများအဖြစ် ဒေသခံပြည်သူများအတွက် စိုးရိမ်ထိတ်လန့်စရာများ ဖြစ်လာခဲ့ပါတယ်။ အဆိုပါ ကျေးရွာများအနီးမှာ ကြက်မွေးမြူရေးခြံများ တိုးပွားများပြားလာခြင်းဟာ ဒေသခံကျေးရွာများအတွက် အကျိုးလုံးဝမရှိစေဘဲ ကူးစက်ရောဂါများပြန့်ပွားရာ ပြင်ပအခြေခံ နေရာများ ဖြစ်လာခဲ့တာကြောင့် ရာသီဖျား ကူးစက်ဝေဒနာများနှင့် ကြက်ငှက်တုတ်ကွေးများ နှစ်စဉ် ပေါ်ပေါက်လာနေကြောင်း ကြားသိရပါတယ်။ ဒေသခံကျေးရွာများရဲ့ ရပ်ကွက်၊ ကျေးရွာအုပ်ချုပ်ရေးမှူး တွေက မွေးမြူရေးခြံပိုင်ရှင်များထံက ရွာဝင်ကြေး သိန်းချီရယူကြပြီး မိမိကိုယ်ကျိုးအတွက် လျစ်လျူရှုပေးပြီး ပြုမူထားကြတော့ တိရစ္ဆာန်မွေးမြူရေးနှင့်ကုသရေးဌာနများက သတ်မှတ်ထားရှိတဲ့ စည်းကမ်းချက်များနှင့် မွေးမြူရေးခြံများကို လူနေကျေးရွာများနှင့် သီးသန့် (၃)မိုင် အကွာအဝေးမှာ တစ်သီးတခြား ခြံခတ် မွေးမြူကြရန်ဖြစ်ပေမဲ့ စနစ်တကျ သန့်ရှင်းရေးလုပ်ဆောင်ကြရန်နှင့် တိရစ္ဆာန်များအတွက်လည်း ကျန်းမာရေးနှင့် ပြည့်စုံတဲ့အစီအစဉ်များ၊ စည်းကမ်းသတ်မှတ်ချက်များ ရေးဆွဲထားပေမယ့် မိမိတို့ ဆောင်ရွက်ရမယ့် ဒေသပတ်ဝန်းကျင်သန့်ရှင်းရေးကို လုံးဝမလုပ်ဆောင် ကြတော့ဘဲ ကျေးရွာအုပ်ချုပ်ရေးပိုင်းနှင့် အဆင်ပြေရေးသာ ဦးစားပေးလုပ်ဆောင်နေကြတာမို့ အခြေအနေက တစ်နေ့တခြား ဆိုးရွားလာနေကြခြင်းဖြစ်ပါတယ်။ ဒေသခံများရဲ့ တင်ပြချက်များအရ မိမိတို့ မွေးမြူထားတဲ့ အခြားသော လယ်ယာသုံး ခိုင်းနွားများနှင့် နို့စားနွားတို့ကို ကြက်မွေးမြူရေးခြံအနီးကပ် မြက်များနှင့် အခြားသီးနှံများကို ရိတ်ဖြတ်ကျွေးမွေးရာမှာ ကြက်ခြံများမှ သန့်ရှင်းမှုမရှိတဲ့ ကြက်ချေးအညစ်အကြေးများနှင့် အညစ် အကြေးများပေါ်မှာလာနားသည့် ယင်ကောင်များကလည်း ပျားအုံများပမာ အဆိုပါ မြက်ခင်းများ ပေါ်မှတစ်ဆင့် ရောဂါပျံ့နှံ့ သယ်ဆောင်ပေးနေတာကြောင့် ဘက်တီးရီးယား virus များဟာလည်း မြက်ခင်းများပေါ်မှာ ပျံ့နှံ့ကျရောက်နေမှာဖြစ်ပါတယ်။ အဆိုပါ မြက်ခင်းများကို စားမိတဲ့ နွားမများ မှာ အစာအိမ်ရောဂါများကျရောက်ပြီး နွားများ အစားအစာမစားတော့ခြင်း၊ အစာအိမ်လမ်းကြောင်း တွင် ရောင်ရမ်းနာများဖြစ်စေခြင်း၊ နို့အုံများရောင်ကိုင်းကာ ဝေဒနာကျရောက်ခြင်းများကို မွေးမြူ သူများထံမှ သိရှိရပါတယ်။ အဆိုပါ နွားများဆီက နွားနို့များကို လူတို့အတွက် ရောင်းချခဲ့ပါက ရောဂါဆင့်ပွားကူးစက်ပျံ့နှံ့စေမှာလည်း ဖြစ်ပါတယ်။ .ကျန်းမာရေးကို လုံးဝ ထိခိုက်စေမည့် ပြင်ဦးလွင်ဒေသမှာ ကြက်မွေးမြူရေးခြံများအား ိရောက်စွာ အရေးယူဆောင်ရွက်ပေးရန် အမှန်တကယ် လိုအပ်နေချိန်လည်း ဖြစ်ပါတယ်။ သို့ပါ၍ အဆိုပါ ပြင်ဦးလွင်မြို့နယ်အတွင်းမှာ မွေးမြူထားတဲ့ ကြက်မွေးမြူရေးခြံများအား ကူးစက် ရောဂါကြီးများ မကျရောက်မီ ပြောင်းရွှေ့ မွေးမြူခြင်းနှင့် စနစ်တကျ တိရစ္ဆာန်မွေးမြူရေးနှင့် ကုသရေးဌာနများမှ စည်းမျဉ်း၊ စည်းကမ်းများအတိုင်း ကြက်ခြံများကို ကြပ်မတ်ထိန်းကွပ်ပေးရန် အစီအစဉ် ရှိ/မရှိ ဥက္ကဋ္ဌကြီးထံမှတစ်ဆင့် မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>ရခိုင်ပြည်နယ်၊ ကျောက်ဖြူမြို့နယ်၊ တဲချောင်းကျေးရွာအုပ်စု၊ ပြင်ဝန်းကျေးရွာ ဆားငန်ရေတား တာပေါင်အား ဆည်ဖို့ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၁၀)မှ ဦးကျော်သန်း၊ မေးမြန်းဖို့ဖြစ်ပါတယ်။</speech>
<speech><mp id="1315">ဦးကျော်သန်း၊ ရခိုင်ပြည်နယ် မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံးကို မင်္ဂလာပါလို့ ဦးစွာနှုတ်ခွန်း ဆက်သအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁၀)မှ အမျိုးသား လွှတ်တော်ကိုယ်စားလှယ် ဦးကျော်သန်း ဖြစ်ပါတယ်။ ကျွန်တော်မေးမြန်းမှာကတော့ ရခိုင်ပြည်နယ်၊ ကျောက်ဖြူခရိုင်၊ ကျောက်ဖြူမြို့နယ်၊ တဲချောင်းအုပ်စု၊ ပြင်ဝန်းကျေးရွာတွင် ဆားငန် ရေတား တာပေါင်အား ဆည်ဖို့ပေးရန် အစီအစဉ် ရှိ/မရှိကို မေးမြန်းသွားမှာဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျောက်ဖြူမြို့နယ်၊ တဲချောင်းအုပ်စု၊ ပြင်ဝန်းကျေးရွာဟာဆိုလို့ရှိရင် အိမ်ခြေ(၆၃)အိမ်နဲ့ လူဦးရေ(၂၅၀)ခန့် နေထိုင် လျက်ရှိတဲ့ ကျေးရွာလေးတစ်ရွာ ဖြစ်ပါတယ်။ မြစ်ချောင်းကမ်းစပ်ဘေးတွင် တည်ရှိပြီးတော့ အများဆုံးမှာ ရေလုပ်သားများနှင့် လယ်ယာလုပ်ကိုင်ကြတဲ့သူများဖြစ်ကြကာ ဆင်းရဲနွမ်းပါးကြပါတယ်။ ရွာထဲသို့ ဒီရေမဝင်ရောက်စေရန်အတွက် ကိုယ်ထူကိုယ်ထ တည်ဆောက်ခဲ့တဲ့ တာပေါင်ဟာ သဘာဝဘေးဒဏ်ကြောင့် ကျိုးပေါက်သွားခဲ့ရပါတယ်။ ဒါကြောင့်မို့လို့ ရွာထဲသို့ ဆားငန် ရေများဝင်ရောက်လာပြီး ရေကန်တွင်းကိုပါ ဒီရေဝင်ရောက်လာတဲ့အတွက်ကြောင့် သောက်သုံး ရေများ အခက်အခဲဖြစ်ပေါ်လျက် ရှိပါတယ်။ သောက်သုံးရေရရှိရေးအတွက် ဒီရေလွတ်ရာ ရွာတွေမှ သောက်သုံးရေကို သယ်ကြရတဲ့အတွက် တစ်နေရာနှင့်တစ်နေရာ သွားလာရ အင်မတန်မှ ခက်ခဲပြီး တော့ ရေရရှိဖို့အတွက် ဆောင်ရွက်တဲ့အခါမှာ ဒုက္ခတွေ ရောက်နေကြရပါတယ်။ သို့ဖြစ်ပါ၍ ကျေးရွာသူ၊ ကျေးရွာသားများ သောက်သုံးရေအဆင်ပြေစေရန်အတွက် ရွာထဲသို့ ဒီရေများ ဝင်ရောက်နေမှုမှ ကာကွယ်ပေးရန်အတွက် တာပေါင်တည်ဆောက်ပေးရန် အစီအစဉ် ရှိ/မရှိ ဥက္ကဋ္ဌကြီးမှတစ်ဆင့် လေးစားစွာဖြင့် မေးမြန်းအပ်ပါတယ်။</speech>
<title>ရှေးရိုးစဉ်လာ အသက်မွေးဝမ်းကျောင်း အတတ်ပညာဖြစ်သော ယွန်းထည်လုပ်ငန်းကို နိုင်ငံခြား ဈေးကွက်ရှာပေးခြင်း အပါအဝင် ဖွံ့ဖြိုးတိုးတက်ရေးအတွက် လိုအပ်သလို ဆောင်ရွက်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၇)မှ ဦးကျော်တုတ် မေးမြန်းဖို့ဖြစ်ပါတယ်။</speech>
<speech><mp id="1293">ဦးကျော်တုတ်၊ မန္တလေးတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ ပြည်ထောင်စုဒုတိယဝန်ကြီးများနှင့်တကွ အမျိုးသားလွှတ်တော် ကိုယ်စားလှယ်များအားလုံး ကိုယ်ရောစိတ်ပါ ကျန်းမာချမ်းသာကြပါစေကြောင်း ဆုတောင်းဂါရဝပြု နှုတ်ခွန်းဆက်သအပ်ပါတယ်။ ကျွန်တော်က မန္တလေးတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးကျော်တုတ် ဖြစ်ပါတယ်။ ကျွန်တော့်အနေနဲ့ ရှေးရိုးအစဉ် အလာ အသက်မွေးဝမ်းကျောင်း အတတ်ပညာဖြစ်သော ယွန်းထည်လုပ်ငန်းကို နိုင်ငံခြားဈေးကွက် ရှာဖွေခြင်း အပါအဝင် ဖွံ့ဖြိုးတိုးတက်ရေးအတွက် လိုအပ်သလို ဆောင်ရွက်ပေးနိုင်ခြင်း ရှိ/မရှိ သိရှိလိုခြင်း မေးခွန်းကို မေးမြန်းသွားမှာ ဖြစ်ပါတယ်။ Power Point ဖြင့် တင်ပြခွင့်ပြုပါရန် တောင်းခံအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မြန်မာနိုင်ငံဟာ ယဉ်ကျေးမှုအရ အဆင့်အတန်း မြင့်မားခဲ့ပြီး ခေတ်အဆက်ဆက် စဉ်ဆက်မပြတ် ကောင်းမွန်စွာ ထိန်းသိမ်းစောင့်ရှောက်ခဲ့ခြင်းကြောင့် ရှေးဟောင်းယဉ်ကျေးမှု အမွေအနှစ်များ၊ ရိုးရာလက်ရာများ တည်ရှိထွန်းကားဆဲ နိုင်ငံ အဖြစ် ကမ္ဘာကအသိအမှတ်ပြုလျက်ရှိပါတယ်။ ရှေးဟောင်းယဉ်ကျေးမှုပစ္စည်းများ ပျက်စီးယိုယွင်းမှု မဖြစ်အောင် ရိုးရာလက်ရာများ တိမ်ကောပပျောက်မသွားရအောင် ထိန်းသိမ်းစောင့်ရှောက်ခြင်းနှင့် အသက်မွေးဝမ်းကျောင်း အတတ်ပညာအဖြစ် သားစဉ်မြေးဆက် ဆက်လက်လုပ်ကိုင်ခြင်းပြု၍ ထိန်းသိမ်းခြင်း (၂)မျိုးရှိပါတယ်။ ယွန်းအတတ်ပညာဟာ သားစဉ်မြေးဆက် ဆက်လက်လုပ်ကိုင်ခဲ့တဲ့ ရှေးရိုးအစဉ်အလာ အသက်မွေးဝမ်းကျောင်း အတတ်ပညာအဖြစ် ထိန်းသိမ်းခဲ့တဲ့ ရှေးဟောင်း ယဉ်ကျေးမှု အမွေအနှစ်ဖြစ်ပါတယ်။ ယွန်းအတတ်ပညာကို (၁၁)ရာစု၊ မြန်မာသက္ကရာဇ် (၄၀၀)ခန့်ကပင် ပုဂံပြည်သားများ ရရှိ တတ်မြောက်လာတယ်လို့ ဆိုပါတယ်။ ပုဂံခေတ် ယွန်းမံဘုရားများ၊ လူ့အသုံးအဆောင် ယွန်းထည် ပစ္စည်းများ ဖန်တီးထုတ်လုပ်ခဲ့ပြီး ပင်းယခေတ်၊ အင်းဝခေတ်၊ ညောင်ရမ်းခေတ်၊ ကုန်းဘောင်ခေတ်၊ ကိုလိုနီခေတ်မှသည် ယနေ့ထက်တိုင် ခေတ်အဆက်ဆက် ယွန်းအတတ်ပညာ၊ ယွန်းထည်ပစ္စည်းများ၊ တိမ်ကောပပျောက်သွားခြင်းမရှိခဲ့ပါ။ တရုတ်၊ ဂျပန်၊ ကိုရီးယား၊ အရှေ့အာရှဒေသများရှိ ယွန်းထည် လောကတွင်လည်း မြန်မာ့ယွန်းပညာဟာ မြန်မာ့ဟန်၊ မြန်မာ့ဒီဇိုင်းများဖြင့် ရှေးနှစ်ပေါင်းများစွာ ကပင် ရင်ပေါင်တန်းခိုင်မာစွာ ရပ်တည်ခဲ့ပါတယ်။ ထိုင်း၊ လာအို၊ ကမ္ဘောဒီးယား၊ ဗီယက်နမ်၊ မလေး၊ အင်ဒို၊ အရှေ့တောင်အာရှနိုင်ငံများတွင်လည်း ယွန်းထည်များ၊ ရှေးကတည်းက ရှိခဲ့ပြီးတော့ မြန်မာ့ ယွန်းထည်များ ၎င်းတို့ကြားမှာ ထိပ်တန်းက ရှိခဲ့တယ်လို့ ဆိုပါတယ်။ မြန်မာ့ယွန်းထည်လုပ်ငန်းသည် ရှေးခေတ်ကတည်းကပင် ယနေ့တိုင် လုပ်ကိုင်လျက် ရှိကြရာ ပြည်နယ်နှင့် တိုင်းဒေသကြီး (၆)ခုမှာ ဒေသ(၃၄)နေရာ လုပ်ကိုင်ခဲ့တယ်လို့ သိရပါတယ်။ မန္တလေးတိုင်းဒေသကြီးမှာ ပုဂံဒေသအပါအဝင် (၆)နေရာ၊ စစ်ကိုင်းတိုင်းဒေသကြီးမှာ(၁၃)နေရာ၊ ပဲခူးတိုင်းဒေသကြီးမှာ(၃)နေရာ၊ မကွေးတိုင်းဒေသကြီးမှာ(၃)နေရာ၊ ရှမ်းပြည်နယ်မှာ(၇)နေရာနှင့် ရခိုင်ပြည်နယ်မှာ(၁)နေရာ၊ ဧရာဝတီတိုင်းဒေသကြီးမှာ(၁)နေရာတို့ ဖြစ်ကြပါတယ်။ လွန်ခဲ့တဲ့နှစ်ပေါင်း (၉၀၀)ကျော် (၁၀၀၀)ခန့်က ရှေးအကျဆုံး စတင်လုပ်ကိုင်ခဲ့တဲ့ ပုဂံ ဒေသမှာ ယနေ့တိုင် သားစဉ်မြေးဆက် ထိန်းသိမ်းစောင့်ရှောက်လုပ်ကိုင်ဆဲ ဖြစ်ပါတယ်။ ရှေးအစဉ် အလာ အသက်မွေးဝမ်းကျောင်း အတတ်ပညာဖြစ်တဲ့ ယွန်းထည်လုပ်ငန်းအတတ်ပညာ ဆက်လက် ထွန်းကားဖို့ ပုဂံမြို့မှာ ယွန်းလုပ်ငန်း အတတ်သင်ကျောင်းကို ကိုလိုနီခေတ် ၁၉၂၄ ခုနှစ်က ဖွင့်လှစ် ခဲ့ပြီး ၁၉၄၈ ခုနှစ် လွတ်လပ်ရေးရပြီးကာလ ဘာသာရပ်များတိုးချဲ့သင်ကြားခြင်း၊ ကျောင်းသားများ ပိုမိုလက်ခံသင်ကြားခြင်းများ ပြုလုပ်ခဲ့ပါတယ်။ ၁၉၉၅ ခုနှစ်မှာ ယွန်းသိပ္ပံအဆင့်၊ ၂၀၀၂-၂၀၀၃ ခုနှစ်မှာ ယွန်းကောလိပ်အဖြစ်သို့ အဆင့်ဆင့် မြှင့်တင်ကာ ယွန်းအတတ်ပညာကို ကောလိပ်အဆင့်ရော၊ အထက်တန်းကျောင်းအဆင့်ပါ သင်ကြားလျက်ရှိပါတယ်။ လွတ်လပ်ရေးမရမီ ခေတ်ကာလများမှာ မြန်မာ့ယွန်းထည်ကို အင်္ဂလန်၊ အိန္ဒိယနိုင်ငံများ သို့ တင်ပို့ရောင်းချခဲ့သဖြင့် မြန်မာ့ယွန်းလုပ်ငန်းများ ကြီးပွားတိုးတက် ထွန်းကားကျယ်ပြန့်ခဲ့တယ်လို့ သိခဲ့ရပါတယ်။ လွတ်လပ်ရေးရပြီးခါစ နှစ်ကာလများမှာလည်း အင်္ဂလန်၊ အိန္ဒိယအပြင် အမေရိကန်၊ ဟောင်ကောင်တို့သို့ တိုးချဲ့ တင်ပို့ရောင်းချနိုင်ခဲ့သည်ဟု သိရပါတယ်။ ယခုအခါမှာတော့ ယွန်းအတုများ ဝင်ရောက်ပေါများ နေရာယူလာပြီဖြစ်လို့ ငွေအား၊ လုပ်အား မြောက်မြားစွာ စိုက်ထုတ် ရင်းနှီးရတဲ့ ရှေးရိုးအစဉ်အလာ ယွန်းစစ်ပညာဟာ ရပ်တည်ရန် ခက်ခဲလာတယ်လို့ ဆိုပါတယ်။ သို့ဖြစ်ပါသောကြောင့် ရှေးအစဉ်အလာ ယွန်းအတတ်ပညာများ ဆုတ်ယုတ်ခြင်းမှ ဦးမော့လာစေရန် ယွန်းထည်ပစ္စည်းများ၊ ပြည်တွင်းပြပွဲ၊ ပြိုင်ပွဲများ ပြုလုပ်ပေးခြင်း၊ နိုင်ငံတကာ ကုန်စည်ပြပွဲများမှာ မြန်မာ့ယွန်းထည်များ ပြသရောင်းချစေခြင်း အပါအဝင် ယွန်းထည်ပစ္စည်း လုပ်ငန်းဘက်စုံဖွံ့ ဖြိုးတိုးတက်ရေးအတွက် သက်ဆိုင်ရာအဖက်ဖက်က လိုအပ်သလို ဆောင်ရွက် ပေးနိုင်ခြင်း ရှိ/မရှိ သိရှိလိုပါသဖြင့် ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="11">ဦးလှကျော် (ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်ကြီး များခင်ဗျား။ ဦးစွာ မန္တလေးတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဒေါက်တာကျော်သန်းထွန်း(ကန်တုန်) ရဲ့ မေးခွန်းအပေါ် မန္တလေးတိုင်းဒေသကြီးအစိုးရအဖွဲ့ရဲ့ ဖြေကြားချက်နှင့်အတူ ပေါင်းစပ်ပြီး ဖြေကြားမှာဖြစ်ပါတယ်။ ဥက္ကဋ္ဌကြီးခင်ဗျား။ မန္တလေးတိုင်းဒေသကြီး၊ ပြင်ဦးလွင်မြို့နယ်အတွင်း ကြက်မွေးမြူရေးခြံ အများစုဟာ ရပ်ကွက်များအတွင်းမှာ ရှိနေပြီးတော့ အများအားဖြင့် တစ်နိုင်တစ်ပိုင် မွေးမြူကြတဲ့ မွေးမြူရေးခြံများဖြစ်ကြပါတယ်။ လက်ရှိစာရင်းအရ ကြက်ခြံပေါင်း(၃၀၆)ခြံရှိပြီးတော့ ကြက်ကောင်ရေ သိန်း(၄၀)ခန့်ရှိကြောင်း သိရပါတယ်။ ယင်းကြက်မွေးမြူရေးခြံကြောင့် ပတ်ဝန်းကျင်နဲ့ ပြည်သူ တွေရဲ့ ကျန်းမာရေးထိခိုက်မှု မရှိစေနိုင်ဖို့အတွက် ပြင်ဦးလွင်မြို့နယ်အတွင်းမှာ စီမံခန့်ခွဲမှု ကော်မတီကို ဖွဲ့စည်းခဲ့ပြီးတော့မှ မွေးမြူရေးခြံတွေကို စနစ်တကျ မွေးမြူထိန်းကျောင်း ကြပ်မတ်ဆောင်ရွက်ဖို့ ကွင်းဆင်းစီမံ ဆောင်ရွက်လျက်ရှိကြောင်း တင်ပြအပ်ပါတယ်။ အဆိုပါ ကွင်းဆင်းစစ်ဆေးရေးအဖွဲ့မှာ မြို့နယ်စည်ပင်သာယာရေးအဖွဲ့က ဦးဆောင်ပြီးတော့ မြို့နယ်အထွေထွေအုပ်ချုပ်ရေးဦးစီးဌာန၊ ကျန်းမာရေးဦးစီးဌာန၊ အခွန်ဦးစီးဌာနတို့မှ အဖွဲ့ဝင်များအဖြစ် ပါဝင်ကြပါတယ်။ မွေးမြူရေးနှင့် ကုသရေးဦးစီးဌာန၊ မြို့နယ်ဦးစီးဌာနမှူးအနေနဲ့ကတော့ အတွင်းရေးမှူးအဖြစ် ပါဝင်ဆောင်ရွက် လျက်ရှိကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ ၂၀၁၉ ခုနှစ်၊ သြဂုတ်လက စတင်ပြီး ယနေ့အပတ်စဉ် ဗုဒ္ဓဟူးနေ့တိုင်း ကြက်မွေးမြူရေးခြံအများဆုံးရှိသည့် ရပ်ကွက်နှင့် ကျေးရွာတွေကို ဦးစားပေး ကွင်းဆင်း ဆောင်ရွက်လျက်ရှိပါတယ်။ မွေးမြူရေးခြံတွေကို ကောင်းမွန်တဲ့ မွေးမြူရေးကျင့်စဉ် များနှင့်အတူလိုက်နာဆောင်ရွက်ကြရေး ရှင်းလင်းဟောပြောပညာပေးမှုများကိုလည်းပဲ တစ်ပါတည်း ဆောင်ရွက်လျက်ရှိတဲ့ အခြေအနေဖြစ်ပါတယ်။ ကွင်းဆင်းစစ်ဆေးစဉ် အနံ့အသက်ဆိုးပြီးတော့ ယင်ကောင်တွေ ပေါများတဲ့ မွေးမြူရေးခြံတွေ တွေ့ရှိခဲ့လို့ရှိရင် (၁)လအတွင်း ညွှန်ကြားချက်နှင့် အညီ ဆောင်ရွက်သွားဖို့အတွက် ခြံပိုင်ရှင်တွေကို ကတိခံဝန်ချက်လက်မှတ် ရေးထိုးစေပြီးတော့ အကယ်၍ (၁)လပြည့်တဲ့နေ့ကနေ လိုက်နာဆောင်ရွက်ခြင်းမရှိရင်တော့ အဆိုပါခြံကို စီမံခန့်ခွဲမှု နည်းလမ်းနှင့်အညီ အရေးယူဆောင်ရွက်သွားဖို့ ဖြစ်ပါတယ်။ ဥက္ကဋ္ဌကြီးခင်ဗျား။ အထူးသဖြင့် မွေးမြူရေးနှင့် ကုသရေးဦးစီးဌာန၊ ဝန်ထမ်းများအနေနှင့် ပြင်ဦးလွင်မြို့နယ်အတွင်းရှိ ရပ်ကွက်နှင့် ကျေးရွာတွေမှာ မွေးထားတဲ့ ကြက်မွေးမြူရေးခြံများကို အပတ်စဉ် တနင်္လာ၊ ဗုဒ္ဓဟူးနှင့် သောကြာနေ့တွေမှာ ကွင်းဆင်းပြီး ကောင်းမွန်သော တိရစ္ဆာန် 68:G 69:ệozlood Good Animal Health Husbandary Pratice Gubclyp0603 ဆောင်ရွက်လျက်ရှိပါတယ်။ ဒါ့အပြင် အထွေထွေအုပ်ချုပ်ရေးဦးစီးဌာနကလည်းပဲ လစဉ် ၁၅ ရက်နဲ့ လကုန်ရက်တွေမှာ တစ်လ(၂)ကြိမ်နှုန်း ရပ်ကွက်၊ ကျေးရွာအုပ်ချုပ်ရေးမှူးနှင့် ရပ်ကွက်ကျေးရွာအုပ်စု များကိုလည်းပဲ ပညာပေးဟောပြောမှု ဆောင်ရွက်ပေးလျက်ရှိကြောင်း တင်ပြအပ်ပါတယ်။ တိုင်းဒေသကြီးအစိုးရအဖွဲ့အနေနဲ့လည်းပဲ မွေးမြူရေးဆောင်ရွက်ဖို့၊ လယ်ယာမြေ အခြားနည်း အသုံးပြုခွင့်လျှောက်ထားမှုများ မြေလွတ်၊ မြေရိုင်း လျှောက်ထားမှုတွေကို ဥပဒေလုပ်ထုံးလုပ်နည်း များနှင့်အညီ စိစစ်ဆောင်ရွက်ပေးလျက်ရှိပါကြောင်း တင်ပြအပ်ပါတယ်။ သို့ဖြစ်တဲ့အတွက် ပြင်ဦးလွင်မြို့နယ်အတွင်း လွှတ်တော်ကိုယ်စားလှယ်ကြီးရဲ့ မေးမြန်း ချက်နဲ့ ပတ်သက်ပြီး ကြက်မွေးမြူရေးခြံတွေ စနစ်တကျ မွေးမြူနိုင်ဖို့အတွက် မြို့နယ် စီမံခန့်ခွဲမှု ကော်မတီမှ ထိန်းသိမ်းကြပ်မတ်လျက်ရှိတဲ့အပြင် မိမိတို့ မွေးမြူရေးနှင့်ကုသရေးဦးစီးဌာနမှလည်းပဲ ကြက်မွေးမြူရေးခြံတွေကို ကောင်းမွန်တဲ့ တိရစ္ဆာန်မွေးမြူရေး ကျင့်စဉ်နှင့်အညီ မွေးမြူခြင်း ရှိ/မရှိ ကြပ်မတ် ကွင်းဆင်းဆောင်ရွက်လျက်ရှိပါကြောင်းနှင့် ကွင်းဆင်းစစ်ဆေးရေးအဖွဲ့ အနေနဲ့ ပြည်သူ လူထုကျန်းမာရေးကို ထိခိုက်စေနိုင်တဲ့ ကြက်မွေးမြူရေးခြံတွေကို စီမံခန့်ခွဲမှုနည်းလမ်းအရ အရေးယူ ဆောင်ရွက်သွားဖို့ စီမံဆောင်ရွက်လျက်ရှိတဲ့အတွက် ရပ်ကွက်ကျေးရွာအတွင်းရှိ ကြက်မွေးမြူရေးခြံ တွေကို လတ်တလောမှာတော့ လက်ရှိလူနေဒေသအနီး တည်ရှိနေမှုကနေ ပြောင်းရွှေ့ဖယ်ရှား ပေးရန်မှာ မြေနေရာရရှိမှုအပါအဝင် စီမံခန့်ခွဲမှုအပိုင်းကို ထည့်သွင်းစဉ်းစား ဆောင်ရွက်လျက်ရှိပါ ကြောင်း လွှတ်တော်ကိုယ်စားလှယ်ကြီးရဲ့ မေးခွန်းအပေါ် ပြန်လည်ဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးကျော်သန်း ရဲ့ မေးခွန်းအပေါ် ရခိုင်ပြည်နယ်အစိုးရအဖွဲ့ဖြေကြားချက်နဲ့ ပေါင်းစပ်ဖြေကြားပါမယ်။ ဥက္ကဋ္ဌကြီးခင်ဗျား။ ရခိုင်ပြည်နယ်၊ ကျောက်ဖြူမြို့နယ် တဲချောင်းကျေးရွာအုပ်စု၊ ပြင်ဝန်း ကျေးရွာမှာရှိတဲ့ ရေငန်တားတာဟာ ဒေသက ကိုယ်ထူကိုယ်ထ တည်ဆောက်ထားတဲ့ ထိန်းသိမ်း ထားတဲ့တာ ဖြစ်ပါတယ်။ ပြင်ဝန်းကျေးရွာနဲ့လူနေအိမ်များ သောက်သုံးရေကန်များ အတွင်း ပင်လယ်ရေငန် ဝင်ရောက်မှုမရှိစေဖို့ ကာကွယ်ပေးနိုင်ရေးကို အဓိကထား ရည်ရွယ်တည်ဆောက် ခဲ့တဲ့တာ ဖြစ်ပါတယ်။ လက်ရှိအခြေအနေမှာတော့ ကွင်းဆင်းစစ်ဆေးချက်အရ မုန်တိုင်းဒီရေနဲ့ ထူးကဲဒီရေ မြင့်တက်မှုတွေကြောင့် အဆိုပါ တာဟာ ကျိုးပေါက်ပျက်စီးလျက်ရှိတဲ့အတွက် ပြန်လည် ပြုပြင်ရန် လိုအပ်တဲ့အခြေအနေ ဖြစ်ပါတယ်။ ပြင်ဝန်းရေငန်တားတာဟာ အလျားပေ(၁၂၀၀)ကို တာပုံစံကျမြေဖို့ပြုပြင်ဖို့နဲ့ မိုးရာသီအတွင်း ရေထုတ်နိုင်ဖို့အတွက် (၆ x ၆)ပေ (၂)ပေါက် ကွန်ကရစ် ရေတံခါး(၁)ခု ထည့်သွင်းတည်ဆောက်ခြင်းလုပ်ငန်းကို ဆောင်ရွက်သွားဖို့ လိုအပ်မှာဖြစ်ပါတယ်။ ခန့်မှန်းကုန်ကျငွေအားဖြင့် ကျပ်သန်း (၁၀၀၀)ခန့် ကုန်ကျမှာဖြစ်ကြောင်း စိစစ်တွက်ချက်ရရှိ ပါတယ်။ ဥက္ကဋ္ဌကြီးခင်ဗျား။ အဆိုပါလုပ်ငန်းများဆောင်ရွက်နိုင်ဖို့အတွက် လိုအပ်မယ့် ရန်ပုံငွေကို ၂၀၁၉-၂၀၂၀ ဘဏ္ဍာနှစ် ပြည်နယ်အစိုးရရန်ပုံငွေမှ တင်ပြတောင်းခံခဲ့ပါတယ်။ သို့သော်လည်း ပြည်နယ်အတွင်း ဦးစားပေးလုပ်ငန်းတွေအလိုက် ရန်ပုံငွေစိစစ်ရာမှာ ထည့်သွင်းဆောင်ရွက်သွားဖို့ အခြေအနေမပေးတဲ့အတွက် အခုလာမယ့် ဘဏ္ဍာနှစ်ဖြစ်တဲ့ ၂၀၂၀-၂၀၂၁ ဘဏ္ဍာနှစ်မှာ ရခိုင် ပြည်နယ်အစိုးရအဖွဲ့ရန်ပုံငွေမှာ ထပ်မံထည့်သွင်းလျာထား တင်ပြတောင်းခံသွားမှာ ဖြစ်ပါတယ်။ ရန်ပုံငွေခွဲဝေရရှိမှုအပေါ်မူတည်ပြီး မိမိတို့ ဆည်မြောင်းနဲ့ ရေအသုံးချမှုစီမံခန့်ခွဲရေးဦးစီးဌာနမှ လုပ်ငန်းများ အကောင်အထည်ဖော်ဆောင်ရွက်ပေးသွားမည်ဖြစ်ပါကြောင်း ရခိုင်ပြည်နယ်အစိုးရ အဖွဲ့ရဲ့ ဖြေကြားချက်နှင့်အတူ ပေါင်းစပ်ရှင်းလင်း ဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ ခင်ဗျား။ ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ် ဦးကျော်တုတ် ရဲ့ ရှေးရိုးစဉ်လာ အသက်မွေးဝမ်းကျောင်း အတတ်ပညာဖြစ်တဲ့ ယွန်းထည်လုပ်ငန်းကို နိုင်ငံခြားဈေးကွက် ရှာပေးခြင်းအပါအဝင် ဖွံ့ဖြိုးတိုးတက်ရေးအတွက် လိုအပ် သလို ဆောင်ရွက်ပေးနိုင်ခြင်း ရှိ/မရှိ သိလိုခြင်းနဲ့ စပ်လျဉ်းတဲ့မေးခွန်းအပေါ်မှာ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ပဲခူးတိုင်းဒေသကြီး၊ မကွေးတိုင်းဒေသကြီး၊ မန္တလေးတိုင်း ဒေသကြီး၊ ရခိုင်ပြည်နယ်၊ ဧရာဝတီတိုင်းဒေသကြီး သက်ဆိုင်ရာ တိုင်းဒေသကြီးအစိုးရအဖွဲ့တို့ရဲ့ ဖြေကြားချက်များနဲ့ အတူ ပေါင်းစပ်ဖြေကြားပါမယ်။ Power Point အသုံးပြု ရှင်းလင်းတင်ပြ ခွင့်ပြုနိုင်ပါရန် တင်ပြအပ်ပါတယ်။ ဥက္ကဋ္ဌကြီးခင်ဗျား။ ယွန်းထည်လုပ်ငန်းဟာ လွှတ်တော်ကိုယ်စားလှယ်ကြီး တင်ပြသွား သလို မြန်မာ့ရိုးရာ လက်မှုအနုပညာဖြစ်တဲ့ ပန်း(၁၀)မျိုးထဲက အသက်မွေးဝမ်းကျောင်း ပညာရပ် တစ်ခုဖြစ်ပါတယ်။ ပထမမြန်မာနိုင်ငံတော်အဖြစ် တည်ထောင်ခဲ့တဲ့ ရှေးပုဂံခေတ် ကတည်းကနေ အခြေတည် ဖြစ်ပေါ်လာခဲ့တဲ့လုပ်ငန်းဖြစ်ပါတယ်။ ယွန်းထည်ပစ္စည်းတွေဟာ မြန်မာ့သုခုမ အနုလက်ရာပစ္စည်းများအဖြစ် ထင်ရှားကျော်ကြားပါတယ်။ မြန်မာ့ယဉ်ကျေးမှုရဲ့ အစဉ်အလာ ကြီးမားမှုကို ဖော်ဆောင်ပြသတဲ့ အမှတ်လက္ခဏာတစ်ရပ်လည်း ဖြစ်တဲ့အတွက် ယွန်းထည်လုပ်ငန်း အတတ်ပညာ မတိမ်ကော မပပျောက်စေရေးနဲ့ ထွန်းကားပြန့်ပွားရေးအတွက် မိမိတို့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအောက်မှာရှိတဲ့ အသေးစား စက်မှုလက်မှုလုပ်ငန်းဦးစီး ဌာနဟာ မန္တလေးတိုင်းဒေသကြီး၊ ညောင်ဦးခရိုင်၊ ပုဂံမြို့မှာ ယွန်းပညာကောလိပ်ကို တည်ထောင် ဖွင့်လှစ်ထားရှိပြီး ယွန်းအတတ်ပညာရှင်များ မွေးမြူလေ့ကျင့်ပေးခြင်းနှင့် ယွန်းလောက ဖွံ့ဖြိုး တိုးတက်ရေးကို အစဉ်တစိုက် ဆောင်ရွက်ပေးလျက်ရှိပါတယ်။ ပုဂံမြို့မှာရှိတဲ့ အစိုးရယွန်းထည်လုပ်ငန်း အတတ်သင်ကျောင်းဟာ အင်္ဂလိပ်ကိုလိုနီ လက်ထက် ၁၉၂၄ ခုနှစ်မှာ ကတည်းက စတင်ဖွင့်လှစ်ခဲ့တဲ့ကျောင်းဖြစ်ပါတယ်။ ၁၉၉၅ ခုနှစ်မှာ မြန်မာ့ယွန်းသိပ္ပံအဖြစ်လည်းကောင်း၊ ၂၀၀၃ ခုနှစ်မှာ ယွန်းကောလိပ်အဖြစ်လည်းကောင်း အဆင့် တိုးမြှင့်ဖွင့်လှစ်ပြီး ယွန်းအတတ်ပညာရှင်များ မွေးထုတ်သင်ကြားပေးလျက်ရှိပါတယ်။ ယနေ့အထိ ဆိုလို့ရှိရင် ယွန်းပညာရပ် တတ်ကျွမ်းသူပေါင်း (၁၀၈၁)ဦးကို မွေးထုတ်ပေးနိုင်ခဲ့ပြီး ဖြစ်ပါတယ်။ လက်ရှိပညာသင်နှစ်မှာတော့ (၂၁၄)ဦးကို လေ့ကျင့်သင်ကြားပေးလျက်ရှိပါတယ်။ အခြေခံပညာ အလယ်တန်းအောင်မြင်ပြီးသူတွေကို အထက်တန်းယွန်းပညာ(၂)နှစ်သင်တန်း၊ တက္ကသိုလ်ဝင်တန်း အောင်မြင်ပြီးသူတွေကို ယွန်းအတတ်ပညာ ဒီပလိုမာ(၂)နှစ်သင်တန်းနှင့် တက္ကသိုလ်ဘွဲ့တစ်ခုခု ရရှိပြီးသူတွေကို ယွန်းအတတ်ပညာ ဒီပလိုမာ(၁)နှစ်သင်တန်းဆိုပြီး ဖွင့်လှစ်သင်ကြားပေးလျက် ရှိကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ ယခုကဲ့သို့ သင်ကြားပေးရာမှာ အခြေခံထည် (သစ်/ဝါး)၊ အနက်ထည်၊ ကညစ်ယွန်း၊ ရွှေဇဝါယွန်း၊ သားရိုးပန်းကြွ၊ ပန်းချီ၊ ပန်းပု၊ နိုင်ငံတကာယွန်းနဲ့ ကောလိပ်အဆင့် ဆက်စပ်နေတဲ့ ဓာတုဗေဒ၊ ရုက္ခဗေဒ စတဲ့ ဘာသာရပ်အသီးသီးကိုလည်းပဲ စာတွေ့လက်တွေ့ စနစ်တကျ လေ့ကျင့်သင်ကြား ပို့ချပေးလျက်ရှိကြောင်း တင်ပြအပ်ပါတယ်။ ဒါ့အပြင် ပုဂံ၊ ညောင်ဦး ဒေသမှာရှိတဲ့ ယွန်းလုပ်သားတွေ အလုပ်အကိုင်ရရှိရေးနဲ့ ကျွမ်းကျင်တဲ့ ယွန်းပညာရှင်တွေ ဆက်လက်ပေါ်ထွန်းလာစေဖို့အတွက် မြန်မာနိုင်ငံလုပ်သားများ ကျွမ်းကျင်မှုစံသတ်မှတ်ပြဋ္ဌာန်းရေး အဖွဲ့ (NSSA) နဲ့ပူးပေါင်းပြီး Assessment Center ထူထောင်ထားရှိပြီး ဖြစ်ပါတယ်။ ယွန်းလုပ်ငန်း ဆိုင်ရာ အလုပ်အကိုင် (၆)မျိုးဖြစ်တဲ့ ဝါးခွေထည် လုပ်သား၊ သစ်အဖြူထည်လုပ်သား၊ အနက်ထည် လုပ်သား၊ ကညစ်ယွန်းလုပ်သား၊ ရွှေဇဝါယွန်းလုပ်သား၊ သစ်ရိုးပန်းကြွယွန်းလုပ်သားများအတွက် ကျွမ်းကျင်မှု အသိအမှတ်ပြုလက်မှတ်များလည်းပဲ ထုတ်ပေးသွားနိုင်ဖို့အတွက် စီမံဆောင်ရွက်ထား ခြင်းဖြစ်ပါတယ်။ ဥက္ကဋ္ဌကြီးခင်ဗျား။ ယွန်းထည်ပစ္စည်းတွေကို အမှတ်တရပစ္စည်းအဖြစ်သာမက အိမ်အသုံး အဆောင်ပစ္စည်းများအဖြစ် ဘေးအန္တရာယ်ကင်းရှင်းစွာ အသုံးပြုနိုင်ဖို့ ယွန်းထည်ပစ္စည်း ထုတ်လုပ် ရာမှာ အသုံးပြုတဲ့ သစ်စေးနဲ့ ဆိုးဆေးအမှုန့်တွေမှာ အန္တရာယ်ရှိတဲ့ ဓာတုဒြပ်ပေါင်းတွေကို လျော့ချနိုင်ဖို့ ရည်ရွယ်ပြီးတော့ သုတေသနလုပ်ငန်းများကိုလည်းပဲ တွဲဖက်ဆောင်ရွက်လျက်ရှိ ပါတယ်။ ယွန်းထည်ပစ္စည်းထုတ်လုပ်မှုလုပ်ငန်းစဉ်မှာ ျားစွာ ကြာမြင့်နေမှုကို လျှော့ချ နိုင်ဖို့နဲ့ အရည်အသွေး ပိုမိုတိုးတက်လာစေဖို့အတွက် အခြောက်ခံ နည်းပညာများ စမ်းသပ်ခြင်းကို လည်းပဲ ဓာတ်ခွဲခန်းတည်ထောင် သုတေသနပြု ဆောင်ရွက်လျက်ရှိပါတယ်။ ကောင်းတွေကိုလည်းပဲ ယွန်းလုပ်ငန်းရှင်တွေကို နည်းပညာ ပြန်လည်ဖြန့်ဝေပေးလျက်ရှိပါကြောင်း တင်ပြအပ်ပါတယ်။ နိုင်ငံတကာ ယွန်းနည်းပညာတွေ ရရှိဖို့ ကြိုးပမ်းဆောင်ရွက်မှုအနေနဲ့ လွန်ခဲ့တဲ့ ၂၀၁၄ ခုနှစ်မှာ ဂျပန်နိုင်ငံ၊ အာရှယွန်း လက်မှုအနုပညာ ဖလှယ်ရေးအစီအစဉ်နဲ့ ဂျပန်မြန်မာယွန်း လက်မှု အနုပညာပြပွဲ၊ ၂၀၁၆ ခုနှစ်၊ ဇွန်လမှာ မြန်မာ့ယွန်းထည်အသင်းနှင့် ပူးပေါင်းပြီး ယွန်းအနုလက်ရာ ပြပွဲ၊ ပြိုင်ပွဲတွေကို ပြည်တွင်းမှာ ကျင်းပပြုလုပ်ခဲ့ပါတယ်။ ဒါ့အပြင် ဂျပန်နိုင်ငံ၊ အာရှယွန်းလက်မှု အနုပညာ ဖလှယ်ရေးအစီအစဉ်အရ ၂၀၁ရ ခုနှစ်၊ စက်တင်ဘာလမှာ နိုင်ငံပေါင်း (၈)နိုင်ငံနဲ့အတူ ယွန်းပညာကောလိပ် ပုဂံမှာလည်းကောင်း၊ ၂၀၁၈ ခုနှစ်မှာ နိုင်ငံပေါင်း (၁၀)နိုင်ငံနဲ့အတူ ကမ္ဘောဒီးယား နိုင်ငံမှာလည်းကောင်း၊ ၂၀၁၉ ခုနှစ်၊ ဇန်နဝါရီလမှာ မြန်မာ့ယွန်းထည် အသင်းနဲ့ပူးပေါင်းပြီး ထိုင်ဝမ် မှာလည်းကောင်း နိုင်ငံတကာယွန်း လက်မှုအနုပညာပြပွဲများ ကျင်းပခဲ့ရာမှာ မြန်မာ့ယွန်းထည်များ ပါဝင်ပြသနိုင်ခဲ့ပါတယ်။ ဥက္ကဋ္ဌကြီးခင်ဗျား။ မိမိတို့ ဝန်ကြီးဌာနအောက်မှာရှိတဲ့ အသေးစားစက်မှုလက်မှုလုပ်ငန်း ဦးစီးဌာနအနေနဲ့ ပုဂံမှာရှိတဲ့ ယွန်းထည်လုပ်ငန်းရှင်များနဲ့ပေါင်းပြီး နိုင်ငံတကာဈေးကွက်ရရှိရေး၊ ပြည်တွင်းမှာလည်း အမှတ်တရပစ္စည်းအဖြစ်သာ ရောင်းချနေရတဲ့အခြေအနေမှ အသုံးအဆောင် ပစ္စည်းများအဖြစ် ပြောင်းလဲရောင်းချနိုင်ရေးတို့အတွက် ဈေးကွက်ရှာဖွေရေး အလုပ်ရုံဆွေးနွေးပွဲ တွေကိုလည်း အကြိမ်ကြိမ် ကျင်းပဆောင်ရွက်လျက်ရှိပါတယ်။ ၂၀၁၉ ခုနှစ်၊ အောက်တိုဘာလ အတွင်း ဈေးကွက်ဝင် ယွန်းထည်ပစ္စည်းတွေကို တီထွင်ဆန်းသစ်မှုနှင့်အတူ ခေတ်မီထုပ်ပိုးမှု အကောင်အစင်တာ (Myanmar တည်ဆေားထည်ပစ္စည်းတွေကို စနစ်များပါ ထည့်သွင်းပေါင်းစပ်ဆောင်ရွက်ဖို့ ယွန်းလုပ်ငန်းရှင်များနဲ့ ညှိနှိုင်းဆွေးနွေး ဆောင်ရွက် ထားပြီးဖြစ်ကြောင်း တင်ပြအပ်ပါတယ်။ အသေးစားစက်မှုလက်မှုလုပ်ငန်း မြှင့်တင်ရေးဥပဒေရဲ့ အခြေခံမူမှာ ပါရှိပြီးဖြစ်တဲ့အတိုင်း မြန်မာ့ရိုးရာလက်မှုပညာတွေ မတိမ်ကော မပပျောက်စေဖို့နဲ့ ဖွံ့ဖြိုးတိုးတက်စေဖို့အတွက် ပြည်တွင်း သာမက ပြည်ပဈေးကွက် ရရှိရေးနဲ့ စံချိန်စံညွှန်းမီ ပစ္စည်းများ ထုတ်လုပ်ရောင်းချနိုင်ရေးအတွက် အကောင်အထည်ဖော် ဆောင်ရွက်လျက်ရှိရာမှာ ယခု ၂၀၁၉-၂၀၂၀ ဘဏ္ဍာရေးနှစ်အတွင်း မြန်မာ့ လက်မှုအနုပညာစင်တာ (Myanmar Art and Handicarft) ကို ရန်ကုန်မြို့မှာ တည်ထောင်ဖွင့်လှစ် နိုင်ဖို့အတွက် ဘဏ္ဍာငွေလျာထားပြီး ယခုတည်ဆောက်ရေးအတွက် တင်ဒါခေါ်ယူမှုလုပ်ငန်း တွေကို ဆောင်ရွက်လျက်ရှိပါတယ်။ အစီအစဉ်အရ မြန်မာ့ယွန်းထည်ပစ္စည်းတွေကို ပြည်တွင်းပြည်ပ ဈေးကွက်ရရှိရေး လုပ်ငန်းစဉ်မှာ တစ်ပါတည်း ထည့်သွင်းဆောင်ရွက်နိုင်မှာ ဖြစ်ပါတယ်။ ဒါ့အပြင် ပြည်ပပို့ကုန်များ ဖွံ့ဖြိုးတိုးတက်ရေး၊ ကမ္ဘာ့ဈေးကွက်မှာ ယှဉ်ပြိုင်နိုင်မှု မြင့်မား လာဖို့အတွက် နိုင်ငံတော်က ရေးဆွဲဆောင်ရွက်နေတဲ့ အမျိုးသားအဆင့် မဟာဗျူဟာပို့ကုန် မဟာဗျူဟာဖြစ်တဲ့ (National Export Strategy-NES) မှာလည်းပဲ လက်မှုအနုပညာ ပစ္စည်းကဏ္ဍ၊ ပို့ကုန်မဟာဗျူဟာ အကောင်အထည်ဖော်ရေးကော်မတီကိုလည်း ၂၀၁၉ ခုနှစ်၊ သြဂုတ်လမှာ အသစ် ထပ်မံဖွဲ့စည်းဆောင်ရွက်လျက်ရှိပြီး ဖြစ်ပါတယ်။ ဒီလိုဆောင်ရွက်ရာမှာ ယွန်းထည်တွေကို ပြည်ပ ပို့ကုန်တစ်ရပ်အနေနဲ့ ဈေးကွက်တိုးချဲ့ရှာဖွေနိုင်ဖို့ ယွန်းထည်အစုအဖွဲ့ကိုလည်း ထည့်သွင်းဖွဲ့စည်း ထားပါကြောင်း လွှတ်တော်ကိုယ်စားလှယ်ကြီးရဲ့ ရှေးရိုးစဉ်လာ အသက်မွေးဝမ်းကျောင်း အတတ်ပညာ ဖြစ်တဲ့ ယွန်းထည်လုပ်ငန်းကို နိုင်ငံခြားဈေးကွက် ရှာပေးခြင်းအပါအဝင် ဖွံ့ဖြိုးတိုးတက်ရေးအတွက် ဆောင်ရွက်ပေးဖို့နဲ့စပ်လျဉ်းတဲ့ မေးခွန်းအပေါ် ပြန်လည်ဖြေကြားအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်း ဝင်များ မိမိအစီအစဉ်ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်နှစ်ဦး မေးမြန်းတဲ့ မေးခွန်းများဟာ နေပြည်တော် ကောင်စီဝင် တစ်ဦးတည်းက ဖြေကြားရမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ် များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ နေပြည်တော်ကောင်စီဝင်က တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရန်ကုန်မြို့တော် စည်ပင်သာယာရေးကော်မတီ၊ မြို့ပြစီမံကိန်းနှင့် မြေစီမံခန့်ခွဲမှုဌာနသည် ဂရန် မူရင်းပိုင်ရှင်က အခြားသူတစ်ဦးသို့ ဂရန်နှင့်တကွ လွှဲပြောင်းရောင်းချထားပြီးကြောင်း ကန့်ကွက်သူ ရှိနေပါလျက် ဂရန်မိတ္တူမှန် ထပ်လျှောက်ထားခြင်းကို ခွင့်ပြုပိုင်ခွင့် ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ပဲခူးတိုင်းဒေသကြီး မဲဆန္ဒနယ်အမှတ်(၁၂)မှ ဦးအောင်သိန်း မေးမြန်းဖို့ဖြစ်ပါတယ်။</speech>
<speech><mp id="1275">ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးအောင်သိန်း ဖြစ်ပါတယ်။ ဥက္ကဋ္ဌကြီးခင်ဗျား။ ကြယ်ပွင့်ပြမေးခွန်းကို ဥက္ကဋ္ဌကြီးမှ ဖတ်ကြားထားပြီးဖြစ်တဲ့ အတိုင်း ပါပဲ။ ယခုအမှုက ရန်ကုန်မြို့တော်စည်ပင်သာယာရေးကော်မတီရဲ့ မြို့ပြစီမံကိန်းနှင့် မြေစီမံခန့်ခွဲမှု ဌာန၊ မြေအရောင်းအဝယ် ကတိစာချုပ်နှင့်တကွ မြေငှားဂရန်မူရင်းကို ဝယ်ယူသူ ဦးကျော်သိန်း ဆိုသူသို့ ပေးအပ်ထားပြီး ဂရန်မိတ္တူဖြင့် ဝယ်ယူသူ ဦးခင်မောင် ဆိုသူကို ထပ်မံရောင်းချလို့ ဝယ်ယူ ထားသူက မြို့ပြမြေစီမံခန့်ခွဲမှုဌာနမှာ မြေအမည်ပြောင်းခွင့်ပြုလိုက်တဲ့ ကိစ္စကို စည်ပင်သာယာ ဥပဒေ လုပ်ထုံးလုပ်နည်းနှင့် ကိုက်ညီခြင်း ရှိ/မရှိ ဆိုတဲ့ ပြဿနာဖြစ်ပါတယ်။ Power Point အသုံးပြုခွင့်ပြုပါခင်ဗျား။ Power Point တွင် ဖော်ပြထားသည့်အတိုင်း ရန်ကုန်မြို့တော်စည်ပင်သာယာရေး ကော်မတီရဲ့ ၂၀-၃-၂၀၀၂ ရက်စွဲပါ မှန်ကန်ကြောင်း သက်သေခံတဲ့ မြေပုံနဲ့ မြေရာဇဝင် ကူးယူခြင်း ဆိုင်ရာ ညွှန်ကြားချက် ၁/၂၀၀၂ အပိုဒ်(၂) (ဂ)မှာ မြေကို ပိုင်ဆိုင်ကြောင်း သို့မဟုတ် အမွေဆက်ခံ ခွင့်ရှိကြောင်း ခိုင်လုံတဲ့ အထောက်အထားများ၊ စာချုပ်စာတမ်းများရှိလျှင်ဆိုတဲ့ ပြဋ္ဌာန်းချက်ဟာ ယနေ့အထိ အတည်ဖြစ်လျက်ရှိနေတာကို မြို့ပြစီမံကိန်းနှင့် မြေစီမံခန့်ခွဲမှုဌာနဟာ လိုက်နာခြင်း မရှိကြောင်း တင်ပြလိုပါတယ်။ စာချုပ်စာတမ်းများဟုဆိုရာမှာ ကတိစာချုပ်များပင်လျှင် ပါဝင် လျက်ရှိသည်ကို မသိကျိုးကျွန်ပြုထားသကဲ့သို့ ဖြစ်ပေါ်နေပါတယ်။ ယခုအမှုကိစ္စဟာ ပုဇွန်တောင် မြို့နယ်၊ မြေတိုင်းရပ်ကွက်၊ အမှတ် ၁၀ မြေကွက်အမှတ်(၃) နှစ်(၆၀) ဂရန်မြေမူရင်းကို ပိုင်ရှင် ဒေါ်ခင်တင့် က ကတိစာချုပ်နဲ့ ဦးကျော်သိန်း ကို ရောင်းချထားပြီး တဲ့နောက် အဆိုပါပိုင်ရှင်ကပဲ ဂရန်မိတ္တူ အမှန် လျှောက်ထားပြီး ဦးခင်မောင် ဆိုသူကို မှတ်ပုံတင်စာချုပ်နဲ့ ထပ်မံရောင်းချလိုက်ရာမှာ မြေအမည်ပြောင်းခွင့်ရရှိသွားတဲ့ အဆင့်ဖြစ်ပေါ်ခဲ့ပါတယ်။ အဲဒီလို ဂရန်မိတ္တူမှန်ဖြင့် ဝယ်ယူထားသူ ဦးခင်မောင် က မြေအမည်ပြောင်း လျှောက်ထားဆဲဂရန်မူရင်းရှိသူ ဦးကျော်သိန်း က ကန့်ကွက်လွှာကို အထောက်အထားများနှင့်တကွ တင်ပြကန့်ကွက်ခဲ့ပါတယ်။ ဒီကိစ္စနှင့်ပတ်သက်ပြီး ရန်ကုန်မြို့တော်စည်ပင်သာယာရေး မြို့ပြစီမံခန့်ခွဲရေးဌာနက ၂၄-၇-၂၀၁၃ ရက်စွဲပါ စာအမှတ်၊ ရကစ/ မြို့ပြမြေစီမံ-၂၀၁၃(၅၈၈၂) အရ ဦးကျော်သိန်း ရဲ့ မေးမြန်းချက်ကို ဖြေကြားတဲ့အခါမှာ မြို့ပြမြေစာရင်းကို လေ့လာကြည့်တဲ့အခါမှာ ဝင်စာအမှတ်၊ ၇၅၅၊ ၅-၁-၁၉၉၃ အရ ဦးကျော်သိန်း က ဦးခင်မောင် အမည်ပြောင်းလျှောက်ထားခြင်းအပေါ်မှာ ကန့်ကွက်သည်ဟု မှတ်သားထားကြောင်း တွေ့ရှိရပါတယ်။ ဦးခင်မောင် ရဲ့ အမှုတွဲအမှတ်၊ မက၁/ ပြောင်း -၂၈၁/၉၁ ဖြင့် အမှုတွဲဖွင့်လှစ်ပြီး ၂၉-၇-၁၉၉၃ ရက်နေ့မှာ အမည်ပြောင်း မှတ်သားပေးခဲ့ ကြောင်း တွေ့ရှိရပါတယ်ဟု ပြန်ကြားထားပါတယ်။ ဦးကျော်သိန်း ကန့်ကွက်တဲ့ နေ့ရက်နဲ့ အမည်ပြောင်းခွင့်ပြုတဲ့ရက်ဟာ (၆)လကျော်ပြီးမှ ခွင့်ပြုလိုက်တာဖြစ်ကြောင်း တွေ့နိုင်ပါတယ်။ ဥက္ကဋ္ဌကြီးခင်ဗျား။ ၂၉-၇-၁၉၉၃ ရက်နေ့မှာ အမည်ပြောင်းပေးထားသော်လည်း ဦးကျော်သိန်း စွဲဆိုတဲ့ ရန်ကုန်တိုင်း တရားရုံး၊ တရားမကြီးအမှုအမှတ်၊ ၁၃၄ (ခ)/၁၉၉၀ သည် ၂၇-၁၀-၁၉၉ရ ရက် နေ့တွင် စီရင်ချက်ချမှတ်ခဲ့ခြင်းဖြစ်တာကြောင့် အမှုအတောအတွင်း အမည်ပြောင်းခွင့်ပြုခဲ့သည် ဆိုခြင်းမှာ မှန်ပါသည်ဟု ဌာနမှူးရဲ့ ပြန်ကြားစာအရ ပေါ်ပေါက်လျက်ရှိနေတဲ့အတွက် အမှုအခင်းနဲ့ ပတ်သက်ပြီး အဆုံးအဖြတ်ပေးသည်အထိ ကန့်ကွက်ချက်အရ ဆိုင်းငံ့ပေးထားရမှာ ဖြစ်ပါတယ်။ ၃၀-၁၁-၂၀၁၂ ရက်နေ့ (စာ) ရန်ကုန်တိုင်းဒေသကြီးလွှတ်တော် ဥက္ကဋ္ဌထံသို့ ရန်ကုန်တိုင်းဒေသကြီး အစိုးရအဖွဲ့၊ စည်ပင်သာယာရေးဝန်ကြီး၊ ရန်ကုန်မြို့တော်ဝန်က ဗဟန်းမဲဆန္ဒနယ်အမှတ်(၁)မှ တိုင်းဒေသကြီးကိုယ်စားလှယ် ဦးမြင့်ကြည် ရဲ့ မေးမြန်းချက်ကို ဖြေကြားတဲ့အခါမှာ အရပ်ကတိ စာချုပ်ဖြင့် ဝယ်ယူခဲ့သူ ဦးကျော်သိန်း အနေဖြင့် ၎င်း၏နစ်နာမှုအတွက် တရားဥပဒေအရ ဖြေရှင်း ရန်သာဖြစ်ကြောင်း ပြန်လည်ဖြေကြားအပ်ပါတယ်လို့ ဖြေကြားထားပါတယ်။ ဒီလိုဖြေကြားချက်အတိုင်းပဲ ဦးကျော်သိန်း က ပုဇွန်တောင်မြို့နယ်၊ တရားရုံးမှာ ရာဇဝတ်ကြီး အမှုတွေ၊ တရားမကြီးအမှုတွေ စွဲဆိုခဲ့ပေမယ့် စွဲဆိုထားတဲ့အတိုင်းပါပဲ ဦးကျော်သိန်း ရဲ့ လျော်ကြေးငွေ ကို (၂)သိန်းသာ ရထိုက်ခွင့်ရှိတယ်လို့ ဒီဂရီချမှတ်ခဲ့တဲ့ တရားရုံးအဆင့်ဆင့်ကလည်း အတည်ဖြစ်လျက် ရှိနေပါတယ်။ ဒါကိုကြည့်ခြင်းအားဖြင့် ရန်ကုန်တိုင်းအစိုးရအဖွဲ့၊ စည်ပင်သာယာရေးဝန်ကြီး ရန်ကုန် မြို့တော်ဝန်က တရားဥပဒေအရ ဖြေရှင်းရန်ဟု သတ်မှတ်ညွှန်ကြားထားပါလျက် မြို့ပြနှင့်မြေစီမံ ခန့်ခွဲရေးဌာနက တရားရုံးများရဲ့ အဆုံးအဖြတ်ပြုတဲ့အထိ မစောင့်ဘဲ မြေအမည်ပြောင်းခွင့်ပြု လိုက်ခြင်းဟာ အဂတိတရားကင်းပါ့မလားဟု သံသယဖြစ်ပေါ်စေပါတယ်။ ဥက္ကဋ္ဌကြီးခင်ဗျား။ အထက်ပါ တင်ပြချက်တွေဟာ မြို့ပြနှင့် မြေစီမံခန့်ခွဲမှုဌာနက ယင်းကိစ္စကို သဘောရိုးဖြင့် ဆောင်ရွက်ခြင်းဖြစ်တယ်လို့ဆိုရင် စည်ပင်သာယာ ဥပဒေပြဋ္ဌာန်းချက် လုပ်ထုံးလုပ်နည်းညွှန်ကြားချက်တို့ကို --------- </speech>
<speech type="speaker">သွားပါပြီ။</speech>
<title>ကချင်ပြည်နယ်၊ မိုးညှင်းမြို့နယ်၊ အမှတ်(၁)မြို့မဈေးကြီးအား အဆင့်မီ အထပ်မြင့်ဈေးအဖြစ် အဆင့်မြှင့်တင်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၆)မှ ဦးမင်းဆွေနိုင် မေးမြန်းဖို့ဖြစ်ပါတယ်။</speech>
<speech><mp id="1203">ဦးမင်းဆွေနိုင်၊ ကချင်ပြည်နယ် မဲဆန္ဒနယ်အမှတ်(၆)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနှင့် ပြည်ထောင်စုအဆင့်ပုဂ္ဂိုလ်များ၊ အမျိုးသားလွှတ်တော်ကိုယ်စားလှယ်များ အားလုံး မင်္ဂလာအပေါင်းနှင့် ပြည့်စုံကြပါစေကြောင်း ပဏာမ ဂါရဝပြု နှုတ်ခွန်းဆက်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဦးမင်းဆွေနိုင် ပါ။ ကျွန်တော့်အနေနဲ့ ကျွန်တော်ရဲ့ မဲဆန္ဒနယ် မြို့ကြီးဖြစ်တဲ့ မိုးညှင်းမြို့ရဲ့ အမှတ်(၁) မြို့မဈေးကြီးကို မြို့ အင်္ဂါရပ်နှင့် ညီညွတ်စေရေးအတွက် နိုင်ငံတော်အစိုးရအနေဖြင့်လည်းကောင်း၊ ဒါမှမဟုတ်ရင် BOT စနစ်ဖြင့်သော်လည်းကောင်း အဆင့်မြှင့်တင်ပြီးတော့မှ အထပ်မြင့်ဈေးအဖြစ် ဆောက်လုပ်ပေးနိုင်ခြင်း ရှိ/မရှိနှင့် စပ်လျဉ်းတဲ့မေးခွန်းကို မေးမြန်းသွားမှာ ဖြစ်ပါတယ်။ လေးစားအပ်တဲ့ လွှတ်တော်ဥက္ကဋ္ဌကြီးခင်ဗျား။ ကျွန်တော့် ကချင်ပြည်နယ်၊ မိုးညှင်းခရိုင်၊ မိုးညှင်းမြို့နယ်၊ မိုးညှင်းမြို့ရဲ့ အမှတ်(၁)မြို့မဈေးကြီးဟာဆိုလို့ရှိရင် မိုးညှင်းမြို့ရဲ့ နန့်ခါရပ်ကွက်မှာ တည်ရှိပြီးတော့မှ ဈေးရဲ့ မြောက်ဘက်မှာ ပြည်ထောင်စုလမ်းမကြီး၊ အနောက်ဘက်မှာ အနော်ရထာ လမ်း၊ တောင်ဘက်မှာ မင်းရဲကျော်စွာလမ်းနှင့် အရှေ့ဘက်မှာ မြို့အလယ်ခေါင် တည့်တည့်မှ တောင်ကနေမြောက်ဘက်ကို ဆန့်ကျင်ဘက်စီးသွားတဲ့ နန့်ရင်းချောင်းတို့ရဲ့ ကြားမှာ ဧရိယာသီးသန့် လေးအဖြစ်တည်ရှိကာ (၂.၇၂)ဧက ကျယ်ဝန်းတဲ့အပြင် မိုးညှင်းမြို့ရဲ့ မီးရထားဘူတာရုံကြီးရဲ့ အရှေ့ မြောက်ဘက် ပေ(၈၀၀)ခန့်အကွာမှာ မြို့ရဲ့ အဓိက အချက်အချာကျတဲ့နေရာမှာ တည်ရှိနေပါတယ်။ နောက်ပြီးတော့ ဈေးရဲ့ သက်တမ်းမှာ နှစ်ပေါင်း (၁၀၀)ကျော်ကြာမြင့်ပြီဖြစ်ပေမယ့်လည်း ရှေးသမားရိုးကျ ပုံစံ သမံတလင်းခင်းပြီးတော့မှ တချို့က အုပ်ညှပ်၊ တချို့က ပျဉ်ကာ၊ သွပ်မိုး၊ တစ်ထပ် တန်းလျားရှည် ပုံစံဆင့်ကဲဆင့်ကဲ ဆောက်ထားပေမယ့်လည်း ယနေ့အဆင့်မီဈေး ဖြစ်မလာနိုင်သေး ကြောင်း တွေ့ရှိရပါတယ်။ ဈေးရုံပေါင်း (၃၇)ရုံရှိပြီးတော့မှ ဆိုင်ခန်းပေါင်း(၁၀၀၀)ကျော်နှင့် ပျံကျ ပုံစံဆင်းလင်းခင်းပြီးတော့မှ တပေါင်း (၁၀၀)ကျော်ကြာမြင့်တဲ့နေရာမှာ တည်ရှိနေပါ ဈေးဆိုင်ခန်းများရှိကာ ဈေး၏တစ်နေ့ ပျမ်းမျှအကောက်ခွန်ရငွေမှာ ကျပ်သိန်းပေါင်း (၄၀၀၀)ခန့် ရရှိ ကြောင်းလည်း သိရှိရပါတယ်။ ဈေးဟာဆိုလို့ရှိရင် မြေပြင်ညီတစ်ခုတည်းမှာ တစ်ပြေးညီမရှိဘဲနဲ့ ဈေးရဲ့ အရှေ့ဘက် (ချောင်းဘက်) လေးပုံသုံးပုံခန့်နေရာဖြစ်တဲ့ အမဲရုံ၊ ဝက်ရုံများရဲ့ အနောက်ဘက် မှာဆိုလို့ရှိရင် (၆)ပေခန့် နိမ့်ဆင်းသွားတဲ့အတွက်ကြောင့်မို့ ဈေးသည်၊ ဈေးဝယ်များကလည်း သွားလာရတာလွယ်ကူမှုမရှိဘဲ အစစအရာရာ အခက်အခဲနှင့် ကြုံတွေ့နေကြောင်းလည်း သိရှိရ ပါတယ်။ ဈေးရဲ့ မျက်နှာစာ သုံးဘက်မှာရှိတဲ့ လမ်းမကြီးများကို ယခင်က (၁၂)ပေ အကျယ် ကတ္တရာလမ်းရှိခဲ့ရာမှ ယခုအခါဆိုလို့ရှိရင် (၂၄)ပေအကျယ် နိုင်လွန်ကတ္တရာလမ်းမကြီးသို့ အဆင့် မြှင့်တင် ဆောင်ရွက်ပေးထားပေမယ့်လည်း ဈေးသည်၊ ဈေးဝယ်များရဲ့ ကား၊ ဆိုင်ကယ်၊ စက်ဘီး စတဲ့ ယာဉ်ရပ်နားစရာနေရာမရှိတဲ့အတွက်ကြောင့်မို့ အဆိုပါ လမ်းမကြီးရဲ့ ဘေးတစ်ဖက်တစ်ချက် မှာ ယာဉ်ရပ်နားဝယ်ယူ ဝင်/ထွက်ပြုလုပ်နေကြတဲ့အတွက်ကြောင့်မို့ မြို့အင်္ဂါရပ်နှင့် ညီညွတ်မှုမရှိ၊ သန့်ရှင်းသာယာမှုမရှိဘဲနဲ့ ယာဉ်ကြောများ အမြဲပိတ်ဆို့နေကြောင်းလည်း တွေ့ရှိရပါတယ်။ ထို့အပြင် ဈေးရဲ့ အရှေ့ဘက် ကပ်လျက်စီးဆင်းသွားတဲ့ နန့်ရင်းချောင်းကြီးဟာ ဆိုလို့ရှိရင် ဈေးနဲ့ကပ်နေတဲ့အတွက်ကြောင့်မို့လို့ အမှိုက်သရိုက်များစွန့်ပစ်ခြင်း မရှိစေရန်နှင့် ချောင်းရဲ့ သာယာ လှပသန့်ရှင်းမှုလည်း အမြဲလိုအပ်လျက်ရှိကြောင်း သိရှိရပါတယ်။ ယခုအခါ ဈေးဝယ်၊ ဈေးသည် များက ဈေးဝယ်ယူမှု အဆင်ပြေချောမွေ့စေရန်ဆိုပြီးတော့မှ ဈေးသူ၊ ဈေးသားများ စုပေါင်းပြီး ဈေးရုံတစ်ခုနဲ့တစ်ခုကြားကို ချိတ်ဆက်ပြီး အမိုးများကို ပြုလုပ်ကာ နေဒဏ်၊ မိုးဒဏ်ခံနိုင်အောင် ပြုပြင်မွမ်းမံထားကြပေမယ့်လည်း အဟောင်းကို ပြုပြင်ထားတဲ့အတွက်ကြောင့်မို့လို့ မည်သို့မျှ အဆင့်မြင့်ဈေး ဖြစ်မလာနိုင်ကြောင်း သိရှိရပါတယ်။ ဒါကြောင့်မို့ မိုးညှင်းခရိုင်မြို့ကြီးရဲ့ ရုပ်ပိုင်းဆိုင်ရာ အခင်းအကျင်းများ တဖြည်းဖြည်း ပြုပြင်ပြောင်းလဲလာခဲ့သော်လည်း လိုက်ပါပြောင်းလဲခြင်းမရှိတဲ့ မိုးညှင်းမြို့၊ အမှတ်(၁)မြို့မဈေးကြီး အား အဆင့်မီ အထပ်မြင့်ဈေးအဖြစ် ဆောက်လုပ်ပေးနိုင်ပါရန် ဥက္ကဋ္ဌကြီးမှတစ်ဆင့် သက်ဆိုင်ရာသို့ လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး နေပြည်တော်ကောင်စီဝင်က တစ်ခုချင်း ဖြေကြားပေးဖို့ ဖြစ်ပါတယ်။ ဥက္ကဋ္ဌကြီးနှင့်တပါတယ်။</speech>
<speech><agency id="40">ဦးညီထွန်း (နေပြည်တော်ကောင်စီဝင်)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ ပထမဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ နေပြည်တော်ကောင်စီ၊ ကောင်စီဝင် ဦးညီထွန်း ဖြစ်ပါတယ်။ ကျွန်တော်တို့ ပဲခူးတိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးအောင်သိန်း ၏ ရန်ကုန်မြို့တော်စည်ပင်သာယာရေးကော်မတီ၊ မြို့ပြစီမံကိန်းနှင့် မြေစီမံခန့်ခွဲမှုဌာနသည် ဂရန်မူရင်းပိုင်ရှင်က အခြားသူတစ်ဦးသို့ ဂရန်နှင့်တကွ လွှဲပြောင်းရောင်းချ ထားပြီးဖြစ်ကြောင်း ကန့်ကွက်သူရှိနေပါလျက် ဂရန်မိတ္တူမှန် ထပ်လျှောက်ခြင်းကို ခွင့်ပြုပိုင်ခွင့် ရှိ/မရှိ သိရှိလိုခြင်း မေးခွန်းနှင့် စပ်လျဉ်းပြီး ဖြေကြား တင်ပြသွားမှာ ဖြစ်ပါတယ်။ အမျိုးသားလွှတ်တော်ကိုယ်စားလှယ်ရဲ့ ကြယ်ပွင့်ပြ မေးခွန်းပါ မြေနေရာကို စိစစ်ခဲ့ရာ အောက်ပါအတိုင်း တွေ့ရှိရပါတယ်။ အဆိုပါမြေကွက်သည် မြို့ပြနှင့်အိမ်ရာဖွံ့ဖြိုးရေးဦးစီးဌာနမှ ရန်ကုန်မြို့တော်စည်ပင်သာယာရေးကော်မတီသို့ ၁၉၉၂ ခုနှစ်တွင် မြေစီမံခန့်ခွဲမှုဆိုင်ရာ လွှဲပြောင်း ခဲ့စဉ်ကတည်းက မြို့မြေစာရင်း Town Land Roll တွင် ပုဇွန်တောင်မြို့နယ် မြေတိုင်းရပ်ကွက် အမှတ် ၁၀(ဂျေ)နှင့် မြေကွက်အမှတ် ။ ၊ Class(3) ဧရိယာ(၀.၀၆၅)ဧက မြေအမျိုးအစား နှစ်(၉၀) ဂရန်မြေ၊ အမည်ပေါက် V.R.P Gudy အမည်ဖြင့် ၁၂-၁၀-၁၉၀၆ ခုနှစ်တွင် နှစ်(၉၀)ဂရန် ထုတ်ပေးထားရှိပြီးဖြစ်ပါသည်။ ၎င်းမှတစ်ဆင့် မှတ်ပုံတင်လွှဲပြောင်းစာချုပ် အမှတ် ၁၅၅၇/၁၉၃၈ အရ Trustee V-R Siue sankaran အမည်သို့လည်းကောင်း၊ ၎င်းမှတစ်ဆင့် မှတ်ပုံတင်အရောင်း စာချုပ်အမှတ် ၆၂၉/၁၉၄၉ ဖြင့် Maung Ohn Pe(ခေါ်)V.N.S Sheriff အမည်သို့လည်းကောင်း အဆင့်ဆင့် လွှဲပြောင်းရောင်းချခဲ့ကြောင်း စိစစ်တွေ့ရှိရပါသည်။ ထို့နောက် Maung Ohn Pe(ခေါ်)v.N.S Sheriff သည် ၁၂-၄-၁၉၅၂ ခုနှစ်တွင် ကွယ်လွန်ကြောင်းဖော်ပြ၍ ဇနီးဖြစ်သူ ဒေါ်ခင်တင့်(ခ)ခရီဇာဘီဘီ မှ အမွေဆက်ခံပိုင်ခွင့်ပိုင်ဆိုင် ကြောင်း မှတ်ပုံတင်အမှတ် (၅၆၆/၈၉)ကို ၂၈-၇-၁၉၈၉ ဖြင့်လည်းကောင်း၊ ၎င်းမှတစ်ဆင့် ဦးခင်မောင် ထံသို့ မှတ်ပုံတင်အရောင်းအဝယ် စာချုပ်အမှတ် (၆၅၅/၉၀) ၁၆-၇-၁၉၉၀ ဖြင့် လွှဲပြောင်းရောင်းချခဲ့ပြီးဖြစ်ကြောင်း အဆိုပါ မှတ်ပုံတင်စာချုပ်များ ချုပ်ဆိုရန် မြေပုံမြေရာဇဝင်များ ကို အဆိုပါကာလများတွင် မြေစီမံမှု တာဝန်ယူ ဆောင်ရွက်လျက်ရှိသော မြို့ပြနှင့် အိမ်ရာဖွံ့ ဖြိုးရေး ဦးစီးဌာနမှသာ ထုတ်ပေးခဲ့ခြင်းဖြစ်ကြောင်း စိစစ်တွေ့ရှိရပါတယ်။ အဆိုပါမြေကွက်နှင့် စပ်လျဉ်း၍ မြို့ပြနှင့်အိမ်ရာဖွံ့ဖြိုးရေးဦးစီးဌာနမှ ရန်ကုန်မြို့တော် စည်ပင်သာယာရေးကော်မတီသို့ မြေစီမံခန့်ခွဲမှုများကို ၁၉၉၂ ခုနှစ်တွင် လွှဲပြောင်းခဲ့ပြီးနောက် အဆိုပါမြေကွက်၏ မြို့မြေစာရင်း Town Land Roll တွင် မှတ်ပုံတင်အရောင်းအဝယ်စာချုပ်အမှတ် (၆၅၅/၉၀)ဖြင့် ရရှိခဲ့သူ ဦးခင်မောင် မှ အမှုတွဲအမှတ် မတ၁/ပြောင်း-၂၈၁/၉၃ ဖြင့် အမည်ပြောင်း လျှောက်ထားခဲ့ပြီးအဆိုပါလျှောက်ထားမှုအရ ဦးခင်မောင် အမည်သို့ ပြောင်းလဲခဲ့ပါသည်။ ၎င်းနောက် ဦးခင်မောင် ကွယ်လွန်ပြီး ဇနီးဖြစ်သူ ဒေါ်ခင်မာဝေ နှင့် သားသမီး(၇)ဦးတို့က အမွေဆက်ခံ ပိုင်ဆိုင် ကြောင်း မှတ်ပုံတင်စာချုပ်အမှတ် (၄၇၉၃/၂၀၀၅)ကိုလည်းကောင်း၊ ၎င်းမှ သားသမီး(၇)ဦးအနက် တစ်ဦးအပါအဝင်ဖြစ်သော ဦးဆွေဦး ထံသို့ မှတ်ပုံတင်စွန့်လွှတ်စာချုပ်အမှတ် (၄၇၉၄/၂၀၀၅)ဖြင့် လည်းကောင်း၊ ဦးဆွေဦး မှ ရရှိခဲ့ပြီး အဆိုပါမြေကွက်အား ဂရန်သက်တမ်းတိုး လျှောက်ထားခဲ့ရာ လက်ရှိအခြေအနေတွင် မြို့မြေစာရင်း Town Land Roll ၌ နှစ်(၆၀) မြေငှားစာချုပ် ဂရန်အမည် ပေါက် ဦးဆွေဦးဖြင့် မှတ်သားတည်ရှိပြီး ဦးခင်မောင် ၏ အမည်ပြောင်းဖြင့် အဆိုပါ အမည်ပြောင်း လျှောက်ထားခြင်းအပေါ် ကန့်ကွက်သည်ဟု မှတ်သားထားရှိကြောင်း စိစစ်တွေ့ ရှိရပါတယ်။ အဆိုပါ မြေကွက်နှင့်စပ်လျဉ်း၍ စိစစ်ခဲ့ရာ အမည်ပေါက် ဦးအုန်းဖေ ၏ ဇနီး ဒေါ်ခင်တင့် သည် ဦးကျော်သိန်း သို့လည်း ဂရန်စာအုပ် တစ်စုံပေးအပ်၍ အရပ်ကတိစာချုပ်ဖြင့် ရောင်းခဲ့ကြောင်း၊ အဆိုပါ ဂရန်စာအုပ်မိတ္တုပါ ပူးတွဲ၍ ဦးကျော်သိန်း မှ ကန့်ကွက်တင်ပြခြင်းများနှင့် စပ်လျဉ်း၍ မြို့ပြ နှင့်အိမ်ရာဖွံ့ဖြိုးရေးဦးစီးဌာနသို့ စိစစ်မေးမြန်းခဲ့ရာ ယင်းဦးစီးဌာနမှ ၂၆-၅-၂၀၀၅ ရက်စွဲပါ။ စာအမှတ် ၁၈-၇-၂၀၁၆ ပါ စာတို့ဖြင့် ဦးကျော်သိန်း ၏ ကန့်ကွက်တင်ပြမှုတွင် ပူးတွဲတင်ပြ ထားသော ဂရန်စာချုပ်သည် ၁၉၀၆ ခုနှစ်တွင် ထုတ်ပေးခဲ့ခြင်းဖြစ်ပြီး ဆောင်ရွက်လျက်ရှိသော လုပ်ထုံးလုပ်နည်းများဖြစ်သည့် အခွန်တော်တံဆိပ်ခေါင်းကပ်ခြင်း၊ ဌာနဆိုင်ရာတံဆိပ်တုံးရိုက်နှိပ်ခြင်း၊ မူရင်း၊ မူရင်း ခွဲ၊ ရုံးလက်ခံဖော်ပြချက် စသည့်အချက်အလက်များ မပါဝင်သဖြင့် ယင်းဦးစီးဌာနမှ ထုတ်ပေးသည့် မြေငှားစာချုပ် မူရင်းမဟုတ်(မူရင်းမဟုတ်ကြောင်း) ပြန်ကြားခဲ့ကြောင်း စိစစ်တွေ့ရှိ ရပါသည်။ ထို့အပြင် ဦးကျော်သိန်း သည် ဦးအုန်းဖေ ၏ ဇနီး ဒေါ်ခင်တင့်နှင့် သားဖြစ်သူ ဦးလှမြင့် တို့အပေါ် ပုဇွန်တောင်မြို့နယ်တရားရုံး ပြစ်မှုကြီးအမှတ် (၁၁၄၃/၈၈)ဖြင့် ပြစ်မှုဆိုင်ရာ ဥပဒေပုဒ်မ ၄၂၀၊ လိမ်လည်မှုဖြင့်စွဲဆိုရာ တရားခံ ဦးလှမြင့် အား ရုံးတက်ရုံးဆင်း ထောင်ဒဏ် (၁)ရက်နှင့် ဒဏ်ငွေကျပ် (၅၀၀)ကိုလည်းကောင်း၊ ဒေါ်ခင်တင့် အား ရုံးတက်ရုံးဆင်း ထောင်ဒဏ် (၁)ရက်နှင့် ဒဏ်ငွေကျပ်(၅၀၀)ကိုလည်းကောင်း ပေးဆောင်စေရန် ပြစ်ဒဏ်ချမှတ်ခဲ့ကြောင်း အမှုတွဲဟောင်း များပါ တရားရုံးစီရင်ချက်မိတ္တူ၊ စိစစ်ချက်များအရ စိစစ်တွေ့ရှိရပါတယ်။ ဦးကျော်သိန်း က ဦးအုန်းဖေ ၏ဇနီး ဒေါ်ခင်တင့် နှင့် သားသမီးများအပေါ် ရန်ကုန်တိုင်း တရားရုံး တရားမကြီးအမှတ် ၁၃၄(ခ)/၉၀ ဦးခင်မောင်နှင့် ချုပ်ဆိုသော စာချုပ်သည် တရားလို ဦးကျော်သိန်း အပေါ် အကျိုးသက်ရောက်မှုမရှိကြောင်း မြွက်ဟကြေညာပေးစေလိုကြောင်း စွဲဆိုခဲ့ရာ ၂၇-၁၀-၁၉၉ရ ရက်စွဲပါ စီရင်ချက်တွင် ဦးကျော်သိန်း သည် လျော်ကြေးငွေ ကျပ်(၂)သိန်းသာ ရထိုက်ခွင့်ရှိကြောင်း ဒီဂရီ ချမှတ်ခဲ့ပြီး ၎င်းဒီဂရီမှာ တရားရုံးအဆင့်ဆင့် အတည်ဖြစ်လျက်ရှိ ကြောင်း စိစစ်တွေ့ရှိရပါသည်။ ၎င်းနောက် ဦးကျော်သိန်း က ရန်ကုန်မြို့တော်စည်ပင်သာယာရေးကော်မတီ မြို့ပြ စီမံကိန်းနှင့် မြေစီမံခန့်ခွဲမှုဌာနနှင့် ဦးဆွေဦး တို့အပေါ် ရန်ကုန်တိုင်းတရားရုံး တရားမကြီးအမှု အမှတ်(၃၅၁/၂၀၁၀)ဖြင့် စွဲဆိုခဲ့ပါသည်။ စွဲဆိုချက်မှာ ဦးကျော်သိန်း မှ လက်ဝယ်ရှိဂရန်ဖြင့် ပြစ်မှု ကြောင်းအရလည်းကောင်း၊ တရားမကြီး တရားမကြောင်းအရလည်းကောင်း အနိုင်ဒီဂရီ ရရှိထား ခြင်းကို အခြေခံပြီး ရန်ကုန်မြို့တော်စည်ပင်သာယာရေးကော်မတီ မြို့ပြစီမံကိန်းနှင့် မြေစီမံခန့်ခွဲမှု ဌာနသို့ အမျိုးမျိုး ကန့်ကွက်ထားပါလျက် ဂရန်အသစ် ထုတ်ပေးကြောင်းနှင့် ထုတ်ပေးထားသော ဂရန်အား ပယ်ဖျက်ပြီး ၎င်းအား ဦးကျော်သိန်း အမည်ဖြင့် ဂရန်အသစ် ချထားပေးစေလိုမှု ဖြစ်ပါတယ်။ ၎င်းအမှုအပေါ် တိုင်းဒေသကြီးတရားရုံးမှ ပလပ်ဖြင့် ထပ်မံ၍ ဦးကျော်သိန်း မှ အယူခံမှု တက်ရောက်ခဲ့ရာ ရန်ကုန်တိုင်းဒေသကြီး တရားလွှတ်တော် တရားမ ပထမအယူခံမှု (၂၇၂/၂၀၁၁) ကို လည်းကောင်း၊ နေပြည်တော်ပြည်ထောင်စုတရားလွှတ်တော် တရားမ အယူခံမှုအမှတ် (၁၈၉/ ၂၀၁၁) သို့ တင်ပြခြင်းကိုလည်းကောင်း ပလပ်ခံခဲ့ရပါသည်။ ဦးကျော်သိန်း မှ ပြည်ထောင်စုတရားလွှတ်တော်ချုပ်၊ ၂၀၁၂ ခုနှစ် တရားမ အထွေထွေလျှောက်လွှာ(အထူး) အမှတ်(၁၈၈) တင်သွင်းခြင်းကိုလည်း ပယ်ချခြင်းခံရကြောင်း စိစစ်တွေ့ရှိရပါသည်။ အဆိုပါမြေကွက်နှင့် စပ်လျဉ်း၍ မှတ်ပုံတင်အရောင်းအဝယ်စာချုပ်အမှတ် (၆၅၅/၉၀)ဖြင့် ရရှိခဲ့သူ ဦးခင်မောင် မှ ရန်ကုန်မြို့တော်စည်ပင်သာယာရေးကော်မတီ မြို့ပြစီမံကိန်းနှင့် မြေစီမံ ခန့်ခွဲမှုဌာနသို့ အမည်ပြောင်းလျှောက်ထားမှုတွင် ဦးခင်မောင် မှ ပူးတွဲတင်ပြလျှောက်ထားခဲ့သော အဆိုပါ မြေကွက်၏ ပိုင်ဆိုင်မှု မြေငှားစာချုပ်ဂရန် မိတ္တူ မှန်သည် မြို့ပြနှင့်အိမ်ရာဖွံ့ဖြိုးရေး ဦစီးဌာနမှ ၁၉၅၁ ခုနှစ်တွင် ထုတ်ပေးခဲ့သော ဂရန်မိတ္တူမှန် (True Copy) ဖြစ်ကြောင်း ကန့်ကွက် တင်ပြသူ ဦးကျော်သိန်း ထံသို့ အကြောင်းပြန်ကြားခဲ့ပြီးဖြစ်ကြောင်းကိုလည်း စိစစ်တွေ့ရှိရပါသည်။ သို့ဖြစ်ပါ၍ အမျိုးသားလွှတ်တော်ကိုယ်စားလှယ်၏ ကြယ်ပွင့်ပြမေးခွန်းပါ မြေတိုင်း ရပ်ကွက်အမှတ် (၁၀-ဂျေ)မြေကွက်အမှတ် ။ class 3၊ ဧရိယာ(၀.၀၆၅)ဧက၊ မြေအမျိုးအစား နှစ်(၉၀)ဂရန်မြေနှင့် စပ်လျဉ်း၍ မြေစီမံခန့်ခွဲမှုဆိုင်ရာ စိစစ်ဆောင်ရွက်ခဲ့ရာတွင် ဥပဒေကြောင်းအရ တရားရုံးအဆင့်ဆင့်၏ စီရင်ဆုံးဖြတ်ချက်များကို အထောက်အထားပြု၍ အထက်အပိုဒ် ၂ ပါအတိုင်း ရန်ကုန်မြို့တော်စည်ပင်သာယာရေးကော်မတီ၏ မြေစီမံခန့်ခွဲမှုဆိုင်ရာ ဥပဒေ၊ နည်းဥပဒေ၊ လုပ်ထုံး လုပ်နည်းများနှင့်အညီ စိစစ်ဆောင်ရွက်ခဲ့ခြင်း ဖြစ်ပါကြောင်း ရန်ကုန်တိုင်းဒေသကြီးအစိုးရအဖွဲ့ ကိုယ်စား ကျွန်တော်မှ ဖြေကြားတင်ပြအပ်ပါတယ်။ ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဆက်လက်ပြီး ကျွန်တော်မှ ကချင်ပြည်နယ် မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဦးမင်းဆွေနိုင် ၏ ကြယ်ပွင့်ပြမေးခွန်းဖြစ်သော ကချင်ပြည်နယ်၊ မိုးညှင်းမြို့နယ်၊ အမှတ်(၁)မြို့မဈေးကြီးအား အဆင့်မီအထပ်မြင့်ဈေးအဖြစ် အဆင့်မြှင့်တင်ပေးနိုင်ခြင်း ရှိ/မရှိ သိရှိလိုခြင်း မေးခွန်းနှင့် စပ်လျဉ်းပြီး ဆက်လက်ဖြေကြား တင်ပြသွားမှာ ဖြစ်ပါတယ်။ ကချင်ပြည်နယ်အစိုးရအဖွဲ့ရဲ့ ဖြေကြားချက်မှာ ကချင်ပြည်နယ် မိုးညှင်းမြို့နယ်ရှိ အမှတ်(၁) မြို့မဈေးသည် (၂.၇)ဧက ကျယ်ဝန်းပြီး ဈေးအတွင်း ဈေးရုံ(၃၇)ရုံ၊ ဈေးဆိုင်ခန်းပေါင်း (၁၀၀၅)ခန်းနှင့် ပျံကျဈေးဆိုင်ခန်း (၁၂၂)ခန်းရှိပါကြောင်း၊ သွပ်မိုး၊ ပျဉ်ကာ တစ်ထပ်ဈေးဖြစ်၍ ၁၉၁၉ ခုနှစ်က တည်ဆောက်ခဲ့သောဈေး ဖြစ်ပါတယ်။ မိုးညှင်းမြို့နယ် စည်ပင်သာယာရေးအဖွဲ့၏ ၂၀၁၉-၂၀၂၀ ဘဏ္ဍာရေးနှစ်အတွက် အခွန်နှင့် သာမန်ရငွေ လျာထားချက်မှာ ငွေကျပ်(၈၀၆.၆၁၃) သန်းဖြစ်ပါသဖြင့် မိုးညှင်းမြို့နယ် စည်ပင်သာယာရေးအဖွဲ့ ရန်ပုံငွေဖြင့် အဆင့်မီ အထပ်မြင့်ဈေး တည်ဆောက်ပေးနိုင်ခြင်းမရှိပါကြောင်း ကချင်ပြည်နယ်အစိုးရအဖွဲ့မှ ဖြေကြားချက်ကို ကျွန်တော့် အနေဖြင့် ကိုယ်စား ရှင်းလင်းဖြေကြား တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
</section>
<section value="Bill">
<bill>
<title>စက်မှုဇုန် ဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်တွင် စတင်တင်သွင်း၍ ပြင်ဆင်ချက်ဖြင့် အတည်ပြုပြီး ပေးပို့လာသည့် စက်မှုဇုန် ဥပဒေကြမ်းနှင့် စပ်လျဉ်း၍ ဆွေးနွေးရန် လွှတ်တော်ကိုယ်စားလှယ်(၃)ဦး အမည်စာရင်း တင်သွင်းထားပါတယ်။ တစ်ဦးလျှင် (၆)မိနစ်ထက် မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ ဦးစိုးသိန်း(ခ)ဦးမောင်စိုး ဆွေးနွေးနိုင်ပါပြီ။ ဦးစိုးသိန်း(ခ)</speech>
<speech><mp id="1253">ဦးမောင်စိုး၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)</mp>လေးစား အပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်တော်ကြီးများ ကိုယ်ရောစိတ်ပါ ဘေးရန်ကွာ၍ ကျန်းမာကြပါစေ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးစိုးသိန်း(ခ) ဦးမောင်စိုး ဖြစ်ပါတယ်။ ကျွန်တော် အခုဆွေးနွေးမှာကတော့ ပြည်သူ့လွှတ်တော်က အတည်ပြုချက်နဲ့ ပြန်လည်ပေးပို့လာတဲ့ စက်မှုဇုန်ဥပဒေကြမ်းကို ဆွေးနွေးမှာ ဖြစ်ပါတယ်။ ကျွန်တော့်ကို Power Point သုံးစွဲခွင့် ခွင့်တောင်း ခံအပ်ပါတယ်။ ဒါက ပုဒ်မ ၂(ဂ) နဲ့ ပုဒ်မ ၂ (ဃ) က ဝန်ကြီးဌာနကို ပြောင်းလဲပြင်ဆင်ထားခြင်း ဖြစ်ပါတယ်။ ဒါကလည်း ရေးထုံးကို ပြင်ဆင်ထားခြင်းဖြစ်ပါတယ်။ ပုဒ်မ ၄(က) ဖြစ်ပါတယ်။ ဒါကလည်း ပုဒ်မ ၆(က)ကနေ ရေးထုံးကို ပြင်ဆင်ထားခြင်း ဖြစ်ပါတယ်။ ထိုနည်းလည်းကောင်းပဲ။ ပုဒ်မ ၇(ဒ) ကတော့ ပယ်ဖျက်လိုခြင်း ဖြစ်ပါတယ်။ ပုဒ်မ ၇(ဒ)ကို ပယ်ဖျက်လိုခြင်း အကြောင်းအရင်းကတော့ ဒီ ဥပဒေမှာလည်း ပုဒ်မ ၇(တ)မှာ ပြဋ္ဌာန်းထားပြီးဖြစ်တဲ့ ပြဋ္ဌာန်းချက်ဖြစ်နေတဲ့အတွက် ပြဋ္ဌာန်းချက် (၂)ခုက ထပ်နေပါတယ်။ အောက်မှာ ပုဒ်မ ၇(တ)မှာလည်း ဖော်ပြထားပြီး ဖြစ်ပါတယ်။ ဒါက ပြဋ္ဌာန်းချက် တူညီနေတဲ့အတွက် ဒါကို ပယ်ဖျက်လိုခြင်းဖြစ်ပါတယ်။ အောက်က ပုဒ်မ ၁၇(ည)နှင့် ပုဒ်မ ၁၇(ဋ)မှာ ပုဒ်မ ၁၇(ဋ)ကို အစားထိုးဖြည့်စွက် ထားခြင်း ဖြစ်ပါတယ်။ ဒီ ဥပဒေမှာ ပုဒ်မ ၁၇(ည)မှာ စက်မှုဇုန်မြေတွေကို မြေငှားရမ်းခကောက်ခံတဲ့ ပုဒ်မအဖြစ် တွေ့ရပါတယ်။ ပုဒ်မ ၁၇(ဋ) ကျတော့ ယင်းငွေတွေရဲ့ ရာခိုင်နှုန်းအချို့ကို နိုင်ငံတော် ဘဏ္ဍာအဖြစ် ပေးသွင်းပြီးတော့ ကျန်ငွေတွေကို ရန်ပုံငွေအဖြစ်ထားရှိရမယ်လို့ ပြဋ္ဌာန်းထားတဲ့ပုဒ်မ ဖြစ်တဲ့အတွက် ပုဒ်မ ၁၇(ည)နှင့် ပုဒ်မ ၁၇(ဋ)အရဆိုတဲ့ ဒါကို ဖြည့်စွက်လိုခြင်း ဖြစ်ပါတယ်။ ဒါကတော့ စက်မှုဇုန်တွေကို ဂရန်ချပေးတဲ့အခါမှာ နှစ်(၅၀)ဆိုတဲ့ဟာကို ကျွန်တော် နှစ်(၃၀) ပြင်ဆင်ထားခြင်း ဖြစ်ပါတယ်။ နှစ်(၅၀)ဆိုတဲ့ ဂရန်ကလည်း အခြားနိုင်ငံတွေမှာလည်းမရှိတော့ပါဘူး။ နှစ်(၃၀) ပေးပြီး တော့ ရင်းနှီးမြှုပ်နှံသူက တစ်ဆက်တည်းလုပ်ကိုင်လိုရင် တစ်ဆက်တည်း (၁၀)နှစ်သက်တမ်း (၂)ကြိမ် ထပ်ပြီးတော့ သက်တမ်းတိုးပေးလို့ရတဲ့အတွက် နှစ်(၅၀) ရရှိမှာဖြစ်ပါတယ်။ ဒါကြောင့်မို့လို့ နှစ်(၃၀) လို့ ပြင်ဆင်ထားခြင်းဖြစ်ပါတယ်။ စက်မှုဇုန်တွေကို သတ်မှတ်ပြီး ကြေညာတဲ့အခါမှာ စက်မှုဇုန်ထဲမှာ ပါသွားတဲ့ အိမ်ရာမြေတွေ၊ အဆောက်အဦတွေ၊ လယ်ယာမြေတွေ၊ ဥယျာဉ်ခြံမြေတွေကို လျော်ကြေးပေး ပြောင်းရွှေ့ပေးတဲ့ပုဒ်မ ဖြစ်ပါတယ်။ ဒီလို ပြောင်းရွှေ့တဲ့နေရာမှာ စက်မှုဇုန်ထဲမှာပါသွားတဲ့ မြေနေရာတွေကို သင့်လျော်တဲ့ နေရာကို ပြောင်းရွှေ့ပေးဖို့ ဥပဒေမှာထည့်သွင်းရမှာ ဖြစ်ပါတယ်။ ဒါမှသာ ပြောင်းရွှေ့ခံရတဲ့အိမ်တွေ ဟာ အခြားနိုင်ငံတွေမှာလည်း ဒီလိုပဲ။ အခြားနိုင်ငံတွေမှာ စက်မှုဇုန်ထဲပါသွားပြီဆို မူလကာလ တန်ဖိုးထက် မလျော့တဲ့နေရာတွေကို ရွှေ့ပြောင်းပေးရတယ်။ အဆောက်အဦတွေ ဆောက်ပေးရ တယ်။ ဒါကြောင့်မို့လို့ ပြောင်းရွှေ့ ထားခြင်းဆိုတဲ့ စကားရပ်ထက်ကို သင့်လျော်တဲ့နေရာသို့ ပြောင်းရွှေ့ ထားခြင်းလို့ ပြင်ဆင်လိုခြင်းဖြစ်ပါတယ်။ ပုဒ်မ ၅၅ က ပယ်ဖျက်လိုခြင်း ဖြစ်ပါတယ်။ ပုဒ်မ ၅၅ က ပုဒ်မ ၃၃(ခ) ကို ညွှန်းထားတဲ့အခါ ပုဒ်မ ၃၃(ခ)က စက်မှုဇုန် တည်ထောင်ပြီးတဲ့အခါမှာ စက်မှုဇုန် မြေကွက်တွေကို လုပ်ကိုင်ခြင်းမရှိတဲ့ လုပ်ငန်းရှင်တွေက စက်မှုဇုန်မြေနေရာ သတ်မှတ်ထားတဲ့ ကာလပေါက်ဈေးထက်ကို ဒဏ်ကြေးအဖြစ် (၁၀) ရာခိုင်နှုန်းကို နှစ်စဉ် သူက ဆောင်ရတဲ့ပုဒ်မ ဖြစ်ပါတယ်။ ဒီလိုဆောင်ပြီးတဲ့အခါကျရင် ပေးဆောင်ခြင်း ပျက်ကွက်ပါက ဒီမြေဂရန်ကို ပြန်သိမ်းခြင်း ခံရမယ်လို့ ပုဒ်မ ၃၃(ခ)က ပြဋ္ဌာန်းထားတဲ့အတွက် အဲဒီမှာ ဒီပုဒ်မ ၃၃ ကို ထပ်ပြီးတော့ တားမြစ်ချက် ပေးလိုက်တဲ့အခါကျတော့ ပုဒ်မ ၅၅ ဖြစ်သွားတယ်။ ပုဒ်မ ၅၅ က ပြစ်မှုပြစ်ဒဏ်မှာ ပြန်ပြီးတော့ ထောင်ဒဏ်ချမှတ်ထားတဲ့အတွက် ပြစ်ဒဏ်နှစ်ခါ ဖြစ်နေတယ်။ နှစ်ခါဖြစ်လို့ ပုဒ်မ ၅၅ ကို ပယ်ဖျက်ရမှာဖြစ်တဲ့အတွက် ပုဒ်မ ၃၃ မှာ ပါပြီးတဲ့ ပြစ်ဒဏ်အတိုင်းပဲထားရှိဖို့အတွက် ပယ်ဖျက် လိုခြင်း ဖြစ်ပါတယ်။ ပုဒ်မ ၅၆ ကတော့ လမ်းဖောက်ပေးခြင်း ဆိုတဲ့ စကားရပ်ကို ဖြည့်စွက်ထားခြင်း ဖြစ်ပါတယ်။ စက်မှုဇုန်အတွင်း ကျူးကျော်ခြင်း၊ ခွင့်ပြုချက်မရဘဲ အဆောက်အအုံဆောက်ခြင်း၊ လမ်းဖောက်ခြင်းဆိုပြီးတော့ ပြင်ဆင်ထားခြင်းဖြစ်ပါတယ်။ ပုဒ်မ ၅ရ ကတော့ စက်မှုဇုန်တွေက ကုန်ကြမ်းတွေ၊ လောင်စာတွေကို စနစ်တကျထားရှိရမယ်ဆိုတဲ့အခါမှာ ဓာတုပစ္စည်းတွေကိုလည်း စနစ်တကျထားရှိရမှာဖြစ်လို့ ဓာတုပစ္စည်းများလို့ ဖြည့်စွက်လိုခြင်းဖြစ်ပါတယ်။ ပုဒ်မ ၆၄ ကတော့ ဒီပုဒ်မ ၅၅၊ ပုဒ်မ ၅၇၊ ပုဒ်မ ၆၁ ဆိုတဲ့ဟာကို ပုဒ်မ ၅၅ ကို မူလပယ်ဖျက်လိုခြင်းဖြစ်တဲ့အတွက် ကြောင့် ပုဒ်မ ၅၅ ကို ပယ်ဖျက်ထားခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၃)မှ ဒေါ်ရွှေရွှေစိန်လတ် ဆွေးနွေးနိုင်ပါပြီ။</speech>
<speech><mp id="1267">ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးရှင်။ ကျွန်မအနေနဲ့ Power Point သုံးစွဲခွင့်ပြုဖို့ တောင်းခံအပ် ပါတယ်။ ကျွန်မအနေနဲ့ ဒီစက်မှုဇုန်ဥပဒေကြမ်းမှာ ကော်မတီဖွဲ့စည်းတာနဲ့ ပတ်သက်ပြီးတော့ လည်းကောင်း၊ ပြစ်မှုပြစ်ဒဏ်အခန်းနဲ့ ပတ်သက်ပြီးတော့လည်းကောင်း ပြင်ဆင်သွားမှာ ဖြစ်ပါတယ်။ ပထမဦးဆုံးအနေနဲ့ အခန်း(၃)၊ အပိုဒ် ၄(က) အမျိုးသားလွှတ်တော် ဥပဒေကြမ်း ကော်မတီရဲ့ ပြင်ဆင်ချက်မှာ အနီရောင်ပြထားတဲ့အတိုင်း အလုပ်သမားများကို ကိုယ်စားပြုသည့် ဗဟိုကော်မတီဖွဲ့စည်းတဲ့နေရာမှာ အလုပ်သမားများကို ကိုယ်စားပြုတဲ့ အလုပ်သမားကိုယ်စားလှယ်၊ လုပ်ငန်းခွင်ဘေးအန္တရာယ်ကင်းရှင်းရေး၊ ကျန်းမာရေးနဲ့သက်ဆိုင်သောပညာရှင်၊ စက်မှုဇုန်လုပ်ငန်းရှင် များ၏ ကိုယ်စားလှယ်များကို အဖွဲ့ဝင်များအဖြစ်လည်းကောင်း ပါဝင်စေတဲ့ (၁၅)ဦးထက်မပိုသော ဗဟိုကော်မတီ ဖွဲ့စည်းရမည်လို့ ပြင်ဆင်လိုပါတယ်။ ဘာကြောင့်လဲဆိုရင် လုပ်ငန်းကဏ္ဍပေါင်းစုံက နေပြီးတော့မှ ပညာရှင်တွေ၊ အလုပ်သမားကိုယ်စားလှယ်တွေ၊ စက်မှုဇုန်ဥပဒေဖြစ်တဲ့အတွက်ကြောင့်မို့ စက်မှုဇုန်နဲ့ သက်ဆိုင်တဲ့သူတွေအားလုံး၊ အမျိုးသားစီးပွားဖွံ့ဖြိုးတိုးတက်ရေးကဏ္ဍတွေမှာ အားလုံး ပါဝင်ခွင့်ရရှိပြီးတော့ လုပ်ငန်းလည်ပတ်မှုစီမံခန့်ခွဲရေးမှာ ထောင့်စုံ၊ ကဏ္ဍစုံက ပါဝင်ခြင်းအားဖြင့် ဒီလုပ်ငန်းတွေ ကိုယ်စားပြုပါဝင်ဆောင်ရွက်တဲ့နေရာမှာ ပိုပြီးတော့မှ အားကောင်းစေမှာ ဖြစ်ပါတယ်။ ဟိုကော်မတီဖွဲ့စည်းကင်းရှင်းရေး၊ ကျန်းလည်းကောင်း ပါ လုပ်ငန်းခွင် များကို အဖွဲ့ဝင်များ ဘာကြောင့်လဲဆိုရင် အပိုဒ် ၆(က)မှာလည်း ဒီလိုပါပဲ။ ဒေသဆိုင်ရာ စက်မှုကော်မတီတွေကို ဖွဲ့စည်းတဲ့အခါမှာ ဆိုလို့ရှိရင် (၅)ဦးထက်မပိုသော သင့်လျော်သည့် ရင်းနှီးမြှုပ်နှံမှုများ၊ ရင်းနှီးမြှုပ်နှံသူများ၊ အလုပ်သမား များကို ကိုယ်စားပြုသည့် အလုပ်သမားကိုယ်စားလှယ်၊ လုပ်ငန်းခွင်ဘေးအန္တရာယ်ကင်းရှင်းရေး၊ ကျန်းမာရေးနှင့်သက်ဆိုင်သော ပညာရှင်များ၊ စက်မှုဇုန်လုပ်ငန်းရှင်များ၏ ကိုယ်စားလှယ်များ ပါဝင်ဖွဲ့စည်းတယ်လို့ ထပ်မံဖြည့်ဆည်းလိုပါတယ်။ ဆွေးနွေးပြခဲ့တဲ့အတိုင်း ဖြစ်ပါတယ်။ မဟုတ်လို့ ရှိရင် ကော်မတီဖွဲ့စည်းတဲ့အခါမှာ အစိုးရဌာနဆိုင်ရာတွေပဲပါဝင်တဲ့အတွက်ကြောင့် ဆုံးဖြတ်ချက် တွေချမှတ်တဲ့အခါမှာ ပြီးပြည့်စုံပြီးတော့ ကောင်းမွန်တဲ့ဆုံးဖြတ်ချက်တွေမရသလို ဘက်လိုက်မှုတွေ လည်း ဖြစ်နိုင်ပါတယ်။ ပြစ်ဒဏ်တွေနဲ့ ပတ်သက်ပြီးတော့ အခန်း(၁၉)၊ အပိုဒ် ၆၆ အမျိုးသားလွှတ်တော် ဥပဒေကြမ်းကော်မတီရဲ့ ပြင်ဆင်ချက် ၆၃ မှာ ကျပ်သိန်း(၁၀၀)အထိ ချမှတ်ရမည့်အပြင် (၃)လ ထက်မပိုသော ထောင်ဒဏ်လည်း ချမှတ်စေရမည်လို့ ပြင်ဆင်လိုပါသည်။ ပုဒ်မ ၅၄ ပြဋ္ဌာန်းချက်မှာ ဆိုလို့ရှိရင် မူလပြဋ္ဌာန်းချက် ၃၃(က)(ဂ)(ဃ)ပေါ့။ စည်းနဲ့ကမ်းနဲ့ မြေကိုအသုံးပြုရမယ်။ စည်းကမ်းနဲ့ အညီ မြေကိုအသုံးမပြုဘူးဆိုလို့ရှိရင် မြေကို ခွင့်ပြုချက်မပြုဘဲ ပြင်ဆင်တာ၊ ဖြည့်စွက်တာ၊ မြေငှား တာ၊ ရောင်းဝယ်တာ၊ လဲလှယ်တာ၊ ပေးကမ်းတာ ဒါတွေကို လုပ်မယ်ဆိုလို့ရှိရင် ကော်မတီရဲ့ ခွင့်ပြုချက်တင်ပြပြီး စည်းကမ်းနဲ့အညီ သတ်မှတ်၍လုပ်ရမှာ ဖြစ်ပါတယ်။ ကျွန်မတို့နိုင်ငံအတွက် အရေးကြီးပါတယ်။ စက်မှုဇုန်နဲ့ပတ်သက်ပြီးတော့ ပြဿနာတွေ အများကြီးရှိတယ်။ မြေကွက်တွေနဲ့ ပတ်သက် ပြီးတော့ ပြဿနာတွေအများကြီး ရှိပါတယ်။ အခုထိလည်း ဖြေရှင်းလို့မရပါဘူး။ ပြဿနာတွေကို ကြိုတင်ဖြေရှင်းဖို့အတွက်ဆိုရင် ဥပဒေခိုင်မာဖို့နဲ့ အားကောင်းဖို့လိုပါတယ်။ ဒါကြောင့်မို့လို့ ပြင်ဆင် ရခြင်းဖြစ်ပါတယ်။ ပုဒ်မ ၆၄ မှာဆိုရင်လည်း ဒီလိုပါပဲ။ ပုဒ်မ ၅၅၊ ပုဒ်မ ၅၇၊ ပုဒ်မ ၆၁ ပါ တားမြစ်ချက်ဆိုတာကတော့ ခုနကပြောသလိုပါပဲ။ တားမြစ်ချက်တွေမှာလည်း စီမံသတ်မှတ်တဲ့ စီမံကိန်းသတ်မှတ်နယ်မြေတွေမှာ တန်ဖိုး (၁၀)ရာခိုင်နှုန်း ပေးရမယ်။ မြေဂရန်တွေကို ရုပ်သိမ်းဖို့ အတွက် ဆောင်ရွက်ဖို့ မလိုက်နာဘူး၊ စွန့်ပစ်ပစ္စည်းတွေကို သေသေချာချာမပစ်ဘူး၊ ရေမြောင်း တွေကိုလည်း သေသေချာချာမလုပ်ဘူး စသည်ဖြင့်ပေါ့နော်။ နောက်တစ်ခါမှာ စက်မှုဇုန်တွေကို ဖျက်ဆီးတယ်၊ နှောင့်ယှက်တယ်ဆိုလို့ရှိရင် အဲဒါနဲ့ဆိုင်တာဖြစ်ပါတယ်။ ဒါကြောင့်မို့လို့ ငွေဒဏ်ကျပ် အနည်းဆုံး သိန်း(၅၀)ချမှတ်ရမည်၊ (၁)နှစ်အထိ ထောင်ဒဏ် တစ်မျိုးမျိုးကိုဖြစ်စေ၊ ဒဏ်နှစ်ရပ်စလုံး ကိုဖြစ်စေ ချမှတ်နိုင်သည်လို့ ပြင်ဆင်လိုပါတယ်။ ပုဒ်မ ၆၅ မှာဆိုလို့ရှိရင်လည်း အနည်းဆုံး ပုဒ်မ ၅၆ ပါ တားမြစ်ချက်တွေက ဘာတွေလဲ ဆိုရင် ခွင့်ပြုချက် ကျူးကျော်တာ၊ စက်မှုဇုန် ကျူးကျော်တာ၊ ခွင့်ပြုချက်မရှိဘဲနဲ့ အဆောက်အအုံ တွေ ဆောက်လုပ်တာ၊ ဒီဟာဆိုလို့ရှိရင် ကျွန်မတို့က အနည်းဆုံး ကျပ်သိန်း(၁၀၀) ချမှတ်ရမည့် အပြင် (၂)နှစ်အထိ ထောင်ဒဏ်ကိုလည်း ချမှတ်နိုင်တယ်ဆိုပြီးတော့ ပြင်ဆင်လိုပါတယ်။ ပုဒ်မ ၆၆ မှာလည်း အနည်းဆုံး ကျပ်သိန်း(၂၀)မှ အများဆုံး ကျပ်သိန်း(၅၀)၊ အမျိုးသား လွှတ်တော်ဥပဒေကြမ်းကော်မတီက ပြင်ဆင်တဲ့ပြစ်ဒဏ်က သိပ်ကိုနည်းပါတယ်။ စက်မှုဇုန်တစ်ခုကို ရင်းနှီးမြှုပ်နှံတာရယ်၊ စက်မှုဇုန်နဲ့ ပတ်သက်ပြီးတော့ ပြဿနာတွေလုပ်မယ်ဆိုရင် ဒီလောက်ငွေ နည်းနည်းလေးနဲ့ကတော့ လူတိုင်းက ကျူးလွန်နိုင်ပါတယ်။ ပြစ်မှု ပြစ်ဒဏ်တွေ များထားမှသာ ကျူးကျော်မှု၊ ကျူးလွန်မှုတွေကို ပိုပြီးတော့ တားဆီးနိုင်မှာ ဖြစ်ပါတယ်။ ပုဒ်မ ၆၄ မှာဆိုလည်း ဒီလိုပါပဲ၊ ကျပ်သိန်း(၅၀)အထိချမှတ်မယ်၊ (၆)လထက်မပိုတာ ပေါ့နော်။ ထောင်ဒဏ်ချမှတ်စေမှာ။ ပုဒ်မ ၅၉၊ ပုဒ်မ ၆၀ ဘာလဲဆိုလို့ရှိရင် ဇုန်အလိုက်သတ်မှတ် ခွင့်ပြုတဲ့လုပ်ငန်းတွေ၊ ခွင့်ပြုချက် အခြားစက်မှုလုပ်ငန်းတွေမလုပ်ဖို့ ဘေးအန္တရာယ်ရှိတဲ့ စွန့်ပစ်ပစ္စည်း တွေ၊ စုပေါင်းစနစ်ဖြင့် တပ်ဆင်စွန့်ပစ်ခြင်းမရှိဘဲနဲ့ စက်မှုဇုန်မှ မိမိအစီအစဉ်ဖြင့် သန့်စင်စွန့်ပစ်ဖို့ ပြောထားတာတွေ၊ တားမြစ်ထားတာတွေ ဒါတွေ မလိုက်နာဘူး ဆိုလို့ရှိရင် ဒီပြစ်ဒဏ်ကို တိုးမြင့်ချင် တာဖြစ်ပါတယ်။ ပုဒ်မ ၆၈၊ ပုဒ်မ ၆၄ နဲ့ ဆက်စပ်ပါတယ်။ ပုဒ်မ ၆၄ နဲ့ ဆက်စပ်တဲ့အတွက်ကြောင့် ပုဒ်မ ၆၈ မှာ ကျပ်သိန်း(၂၀)ကနေ အများဆုံး ကျပ်သိန်း(၅၀)အထိ ငွေဒဏ်ချမှတ်နိုင်တယ်လို့ ပြင်ဆင် လိုပါတယ်။ ထပ်ပြီးတော့ ပုဒ်မအနေအထား အကြံပြုချင်တာပေါ့နော်။ ဒီလိုမျိုး ကော်မတီတွေ၊ အဖွဲ့အစည်းတွေ ဖွဲ့စည်းတဲ့အခါမှာ နိုင်ငံတကာစံနှုန်းတွေနှင့်အညီ ကျား/မ တန်းတူညီမျှရေးကို ထည့်သွင်းစဉ်းစားပေးဖို့ ထပ်တိုးပုဒ်မအနေနဲ့ ဖြည့်သွင်းဖို့ကိုလည်း ထပ်မံပြီးတော့ အကြံပြုလိုတာပါ။ အားလုံး ကျေးဇူးတင်ပါတယ်။</speech>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၉)မှ ဦးမြမင်းဆွေ ဆွေးနွေးနိုင်ပါပြီ။</speech>
<speech><mp id="1283">ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံးကို မင်္ဂလာပါလို့ ဦးစွာနှုတ်ခွန်း ဆက်သဂါရဝပြုပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသား လွှတ်တော်ကိုယ်စားလှယ် ဦးမြမင်းဆွေ ဖြစ်ပါတယ်။ ယနေ့ စက်မှုဇုန်ဥပဒေကြမ်းနဲ့ စပ်လျဉ်းပြီး တော့ ကျွန်တော့် မဲဆန္ဒနယ်မှာဖြစ်တဲ့ ပခုက္ကူ စက်မှုဇုန်နဲ့ ရေနံချောင်းစက်မှုဇုန်တွေရဲ့ မြေပြင်မှာ လက်တွေ့ဖြစ်နေတဲ့ အခြေအနေတွေကို အခြေခံပြီးတော့ ဖြည့်စွက်ဆွေးနွေးသွားမှာ ဖြစ်ပါတယ်။ ပထမဦးစွာ အခန်း(၃)၊ ပုဒ်မ ၄(က) ဖြစ်ပါတယ်။ စောစောက ကိုယ်စားလှယ်တော်ကြီး လည်း ဆွေးနွေးသွားတာဖြစ်ပါတယ်။ ဗဟိုကော်မတီဖွဲ့စည်းတဲ့နေရာမှာ စက်မှုဇုန်တွေရဲ့ ကိုယ်စားလှယ် တွေနဲ့ အလုပ်သမားကိုယ်စားလှယ်တွေကို ထည့်သွင်းဖွဲ့စည်းပေးဖို့ ဆွေးနွေးလိုပါတယ်။ နောက် အခန်း(၄)၊ ပုဒ်မ ၆(က) ဒေသဆိုင်ရာကော်မတီမှာလည်း ထို့အတူပါပဲ။ အလုပ်သမားကော်မတီတွေ၊ အလုပ်သမားကိုယ်စားလှယ်တွေကို ထည့်သွင်းဖွဲ့စည်းပေးဖို့ဖြစ်ပါတယ်။ ဒီနေ့ စက်မှုဇုန်တွေမှာ အလုပ်သမားတွေရဲ့ အခန်းကဏ္ဍဟာ အလွန်အရေးကြီးပါတယ်။ ဗဟိုကော်မတီ၊ ဒေသဆိုင်ရာ ကော်မတီ၊ ဒီစီမံခန့်ခွဲမှုကော်မတီတွေမှာ အလုပ်သမားတွေ၊ ကိုယ်စားလှယ်တွေကို ထည့်သွင်း ဖွဲ့စည်းခြင်းအားဖြင့် စက်မှုဇုန်တွေမှာ ပိုမိုအဆင်ပြေပြီးတော့ အောင်မြင်လိမ့်မယ်လို့ ယုံကြည် ပါတယ်။ ပုဒ်မ ၇(က) ဖြစ်ပါတယ်။ ပုဒ်မ ၇(က)မှာ ဒေသအတွင်း အလုပ်အကိုင်အခွင့်အလမ်း ရရှိမှုအခြေအနေကို စိစစ်သုံးသပ်ပြီးတော့ ဗဟိုကော်မတီသို့ တင်ပြရမယ်လို့ ဖြည့်စွက်လိုတာ ဖြစ်ပါတယ်။ ပုဒ်မ ၇(ဂ) ဖြစ်ပါတယ်။ စက်မှုဇုန်ပြင်ပ၌ လုပ်ကိုင်နေသော စက်မှုလုပ်ငန်းများကို စက်မှုဇုန်သို့ ပြောင်းရွှေ့ လုပ်ကိုင်ရန် ကြပ်မတ်ဆောင်ရွက်ခြင်းဆိုတဲ့ အပိုဒ်ဖြစ်ပါတယ်။ တော့ အနည်းငယ် ပြဿနာရှိပါတယ်။ စက်မှုဇုန်ပြင်ပမှာ လုပ်ကိုင်နေတဲ့ စက်မှုလုပ်ငန်းဆိုတာက ဘယ်လိုလုပ်ငန်းတွေလဲ။ စက်နဲ့လုပ်တဲ့လုပ်ငန်းတိုင်းကို စက်မှုလုပ်ငန်းလို့ ခေါ်မလား။ ဒါကို အတိအကျ ပြဋ္ဌာန်းပေးဖို့ လိုအပ်မှာ ဖြစ်ပါတယ်။ စက်မှုဇုန်အတွင်းမှာ လုပ်ကိုင်ဖို့ သတ်မှတ်ထားတဲ့ လုပ်ငန်းတွေ၊ ပြင်ပမှာ လုပ်ကိုင်နေမယ်ဆိုရင် ဘယ်လိုအရေးယူမလဲ ဒါကိုလည်း တိတိကျကျ ပြဋ္ဌာန်းပေးဖို့ လိုအပ်မှာဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော့် မဲဆန္ဒနယ် ပခုက္ကူ စက်မှုဇုန်ရဲ့ အခြေအနေလေးကို အနည်းငယ် တင်ပြလိုပါတယ်။ စက်မှုဇုန်မှာ လုပ်ငန်းပေါင်း (၁၆)မျိုး လုပ်ငန်းရှင် (၂၀၀)ကျော် လုပ်ကိုင်နေကြတာဖြစ်ပါတယ်။ အထည်ချုပ်လုပ်ငန်းတွေရှိ တယ်။ ကားနဲ့ပတ်သက်တဲ့ လုပ်ငန်းတွေရှိတယ်။ ဆီစက်တွေ စသည်ဖြင့် လုပ်ငန်းပေါင်း (၁၆)မျိုး ရှိပါတယ်။ လုပ်ငန်းတွေကို စက်မှုဇုန်ပြင်ပမြို့ထဲမှာလုပ်ကိုင်နေတဲ့ လုပ်ငန်းရှင်က (၂၅၀)ကျော်ရှိပါ တယ်။ စက်မှုဇုန်ထဲမှာ လုပ်ကိုင်နေကြတဲ့ လုပ်ငန်းရှင်တွေက စက်မှုဇုန်ပြင်ပမှာ လုပ်နေကြတဲ့ လုပ်ငန်းတွေကို စက်မှုဇုန်ထဲကို ရွှေ့ပေးဖို့ အကြိမ်ကြိမ် ဆန္ဒပြပြီးတော့ တောင်းဆိုခဲ့ကြပါတယ်။ ဒါပေမယ့်လည်း တိုင်းဒေသကြီးအစိုးရအဖွဲ့နဲ့ သက်ဆိုင်ရာ ဝန်ကြီးဌာနတွေက ဖြေရှင်းဆောင်ရွက် ပေးနိုင်ခြင်းမရှိပါဘူး။ ဒါကြောင့် ဥပဒေမှာ သာမန်လေး ပြဋ္ဌာန်းလိုက်မယ်ဆိုရင် ပြဿနာတွေက ဖြေရှင်းပေးနိုင်မှာ မဟုတ်ပါဘူး။ ဒါကြောင့် စက်မှုဇုန်တွေမှာ ဘယ်လိုလုပ်ငန်းတွေ လုပ်ရမယ်ဆိုတာ ကို အတိအလင်း ပြဋ္ဌာန်းပေးဖို့နဲ့ စက်မှုဇုန်အတွင်းမှာ လုပ်ရမယ့်လုပ်ငန်းတွေ ပြင်ပမှာလုပ်နေရင် ဘယ်လိုအရေးယူမယ်ဆိုတာကို တိတိကျကျ ပြဋ္ဌာန်းပေးဖို့ ဆွေးနွေးလိုတာဖြစ်ပါတယ်။ ပုဒ်မ ၇(ဏ) ဖြစ်ပါတယ်။ စက်မှုဇုန်အတွင်းမှာ အဆောက်အအုံတွေ ဆောက်လုပ်မယ်။ လမ်းတွေဖောက်မယ်၊ ပြုပြင်မယ်၊ စီမံခန့်ခွဲရေးကော်မတီရဲ့ တင်ပြချက်တွေကို စိစစ်ခွင့်ပြုပေးခြင်း ဆိုတဲ့ အပိုဒ်ဖြစ်ပါတယ်။ ဒါပေမဲ့ လက်တွေ့မြေပြင်မှာ ဆောင်ရွက်နေတာက စည်ပင်သာယာရေး ကော်မတီတွေက စီမံဆောင်ရွက်နေတာဖြစ်ပါတယ်။ ဒီအပိုဒ်ကိုလည်း ဒါကြောင့် ဆွေးနွေးရခြင်း ဖြစ်ပါတယ်။ ပုဒ်မ ၇(ခ) ဖြစ်ပါတယ်။ စက်မှုဇုန်အတွင်းမှာရှိတဲ့ အလုပ်သမားတွေရဲ့ အရည်အသွေး မြင့်မားရေး၊ ဘေးကင်းလုံခြုံရေး၊ အလုပ်သမားအခွင့်အရေးများ ရရှိနိုင်ရေးအတွက် သင်တန်းများ ဖွင့်လှစ်လေ့ကျင့်ပေးရန် စီစဉ်ဆောင်ရွက်ပေးခြင်းလို့ ဖြည့်စွက်လိုတာ ဖြစ်ပါတယ်။ အခန်း(၁၈)၊ တားမြစ်ချက်တွေဖြစ်ပါတယ်။ တားမြစ်ချက်တွေမှာ မည်သူမျှ စက်မှုဇုန်အတွင်း လုပ်ကိုင်ရန် သတ်မှတ်ထားသော လုပ်ငန်းများကို စက်မှုဇုန်ပြင်ပ၌ ဆောင်ရွက်ခြင်းမပြုရလို့ ဖြည့်စွက်လိုတာ ဖြစ်ပါတယ်။ တားမြစ်ချက်နဲ့ ပတ်သက်ပြီးတော့လည်း အခန်း(၁၉)၊ ပြစ်ဒဏ်တွေမှာလည်း ဖြည့်စွက် ပြီးတော့ ပြဋ္ဌာန်းပေးဖို့ ဆွေးနွေးရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ကိုယ်စားလှယ်များရဲ့ ဆွေးနွေးချက်များနဲ့ ပတ်သက်ပြီး အမျိုးသားလွှတ်တော် ဥပဒေကြမ်းကော်မတီက ပြန်လည်ကြားနာ ဆောင်ရွက်ဖို့ ဆုံးဖြတ်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ကြပါပြီ ခင်ဗျား။ အစည်းအဝေးကို ၁၁၀၆ နာရီ ခေတ္တရပ်နားပြီး ၁၁:၃၆ နာရီ ပြန်လည်ကျင်းပပါသည်။</speech>
</bill>
</section>
<section value="Motion">
<motion>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို ပြန်လည် စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီ ခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ဦးစခင်ဇော်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၂)၏ မြန်မာနိုင်ငံတွင် တစ်စတစ်စ ပြုန်းတီးလျက်ရှိသော ကြိုးဝိုင်း၊ ကြိုးပြင်တောများ အပါအဝင် သစ်ပင်သစ်တောများ ပြန်လည် ရှင်သန် စိုပြည်လာစေရေးနှင့် သစ်ပင်သစ်တောများကို အခြေခံပြီး နိုင်ငံတော်၏ ဖွံ့ဖြိုးရေး လုပ်ငန်းများ လုပ်ဆောင်နိုင်ရန် World Bank, ADB, WWF စသည့် နိုင်ငံတကာအဖွဲ့အစည်းများ ထံမှ ငွေကြေးနှင့် နည်းပညာ ကူညီထောက်ပံ့မှုများဖြင့် ပြည်နယ်နှင့် တိုင်းဒေသကြီးအတွင်းရှိ သစ်တောဝန်ထမ်းများ၏ စွမ်းဆောင်ရည် (Capacity)၊ လုပ်ငန်းစဉ်များ (Functions) နှင့် ကျင့်ဝတ်သိက္ခာ (Ethics)များ ပိုမိုအဆင့်အတန်းမြင့်မားလာစေရန် အထူးသင်တန်းများပေးပြီး အားပေးစည်းရုံး ပညာပေးသင်ကြားရန်နှင့် ၎င်းသစ်တောဝန်ထမ်းများ လိုအပ်လျက်ရှိသော ခေတ်မီ လက်နက်ကိရိယာ Facilities and equipments များကို စနစ်တကျ တပ်ဆင်ပေးရန် ပြည်ထောင်စုအစိုးရအား တိုက်တွန်းကြောင်းအဆိုကို လွှတ်တော်ကိုယ်စားလှယ်များက ဆက်လက် ဆွေးနွေးခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ်(၂)မှ ဦးစခင်ဇော်လင်း တင်သွင်းထားတဲ့ မြန်မာနိုင်ငံတွင် တစ်စတစ်စပြုန်းတီးလျက်ရှိသော ကြိုးဝိုင်း၊ ကြိုးပြင်တောများ အပါအဝင် သစ်ပင်သစ်တောများ ပြန်လည်ရှင်သန် စိုပြည်လာစေရေးနှင့် သစ်ပင်သစ်တောများကို အခြေခံပြီး နိုင်ငံတော်၏ ဖွံ့ဖြိုးရေး လုပ်ငန်းများ လုပ်ဆောင်နိုင်ရန် World Bank, ADB, WWF စသည့် နိုင်ငံတကာအဖွဲ့ အစည်းများထံမှ ငွေကြေးနှင့် နည်းပညာ ကူညီထောက်ပံ့မှုများဖြင့် ပြည်နယ်နှင့် တိုင်းဒေသကြီးအတွင်းရှိ သစ်တော ဝန်ထမ်းများ၏ စွမ်းဆောင်ရည် (Capacity)၊ လုပ်ငန်းစဉ်များ (Functions) နှင့် ကျင့်ဝတ်သိက္ခာ (Ethics)များ ပိုမိုအဆင့်အတန်းမြင့်မားလာစေရန် အထူးသင်တန်းများပေးပြီး အားပေးစည်းရုံး ပညာ ပေးသင်ကြားရန်နှင့် ၎င်းသစ်တောဝန်ထမ်းများ လိုအပ်လျက်ရှိသော ခေတ်မီလက်နက်ကိရိယာ Facilities and equipments များကို စနစ်တကျ တပ်ဆင်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ ဆက်လက် ဆွေးနွေးဖို့ဖြစ်ပါတယ်။ ဆွေးနွေးမယ့် ကိုယ်စားလှယ်များ တစ်ဦးလျှင် (၈)မိနစ်ထက် မပိုဘဲ ဆွေးနွေး ခွင့်ပြုမှာ ဖြစ်ပါတယ်။ န်ထမ်းများ၏ စွမ်းဆောင်ထောက်ပံ့မှုများဖြင့် ပြည်နယ်သို့ နိုင်ငံတကာအဖွဲ့အစဥ ပထမဦးစွာ ဧရာဝတီတိုင်းဒေသကြီး မဲဆန္ဒနယ်အမှတ်(၃)မှ ဦးဆန်းမြင့် ဆွေးနွေးနိုင် ပါပြီ။</speech>
<speech><mp id="1339">ဦးဆန်းမြင့်၊ ဧရာဝတီတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါ။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးဆန်းမြင့် ဖြစ်ပါတယ်။ ဧရာဝတီတိုင်း ဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် စခင်ဇော်လင်း ရဲ့ အဆိုကို ထောက်ခံဆွေးနွေးမှာ ဖြစ်ပါတယ်။ ဥက္ကဋ္ဌကြီးခင်ဗျား။ ၂၀၁၂ ခုနှစ်၊ ပတ်ဝန်းကျင်ထိန်းသိမ်းရေး ဥပဒေ ပုဒ်မ(၃)၊ ပုဒ်မခွဲငယ်(င)မှာ သဘာဝသယံဇာတအရင်းအမြစ်များ လျော့နည်းဆုံးရှုံးမှုကို တားဆီးရေးနှင့် စဉ်ဆက်မပြတ် အကျိုးရှိစွာ အသုံးပြုနိုင်ရေးအတွက် စီမံဆောင်ရွက်ရန်၊ ပုဒ်မ(၂)၊ ပုဒ်မခွဲငယ်(၃)မှာ ဂေဟစနစ်ဆိုသည်မှာ သက်ရှိသတ္တဝါများ သက်မဲ့ရုပ်ဝတ္တုများနှင့် အပင်များ သဟဇာတဖြစ်လျက်တည်ရှိနေသည့် သဘာဝစနစ်နှင့် ယင်းစနစ်ကြောင့် ဖြစ်ပေါ်ပြောင်းလဲနေသော သဘာဝပတ်ဝန်းကျင်ကို ဆိုသည်လို့ ပြဋ္ဌာန်းထားပါတယ်။ ဥက္ကဋ္ဌကြီးခင်ဗျား။ ကမ္ဘာကြီးပူနွေးမှုကိုဖြစ်ပေါ်စေတဲ့ မှန်လုံအိမ်ဓာတ်ငွေ့များ (Green House Gases)(GHGS) oscyeonsac@336$@p: gd coloşolosufll (Intergovernmental Panel on Climate Change-IPCC) ရဲ့ အစီရင်ခံစာအရ ၂၀၀ရ ခုနှစ်မှ ၂၀၁၆ ခုနှစ် ကာလအတွင်း ons jaqui vocosɔşę zal@o:egsamý:296 Gb:wle: (Agriculture Forestry and Other Land Use- AFOLU) ကဏ္ဍမှာ မှန်လုံအိမ်ဓာတ်ငွေ့ထုတ်လုပ်မှု စုစုပေါင်း (၂၃)ရာခိုင်နှုန်း ထုတ်လုပ်ခဲ့ကြောင်း လေ့လာတွေ့ရှိရပါတယ်။ မြန်မာနိုင်ငံအနေနဲ့ ရာသီဥတုပြောင်းလဲခြင်းရဲ့ ရိုက်ခတ်မှုဖြစ်တဲ့ ၂၀၀၈ ခုနှစ် သမိုင်းဝင် နာဂစ်မုန်တိုင်း ယနေ့လက်ရှိမှာ ရင်ဆိုင်ကြုံတွေ့နေရတဲ့ နိုင်ငံအနှံ့အပြား ရေလွှမ်းမိုးမှု၊ မြေပြိုမှု၊ အပူချိန်လွန်ကဲမှု အစရှိတဲ့ ပြင်းထန်လှတဲ့ မိုးလေဝသဖြစ်စဉ် နှစ်စဉ်ပိုမိုပြင်းထန်စွာ ခံစားလာနေရ ပါတယ်။ လူမှုစီးပွားပျက်စီးဆုံးရှုံးမှုတို့ကြောင့် မြန်မာနိုင်ငံဟာ ၁၉၉၈ ခုနှစ်မှ ၂၀၁ရ ခုနှစ်အထိ ကမ္ဘာလုံးဆိုင်ရာပြောင်းလဲမှုကို ထိခိုက်ခံစားရတဲ့ နိုင်ငံများအနက် တတိယအဆင့်မှာ ရပ်တည်နေ ပါတယ်။ ၂၀၁၉ ခုနှစ်၊ ဇွန်လ နောက်ဆုံးအပတ်မှ စတင်ပြီး တိုင်းဒေသကြီးနဲ့ ပြည်နယ်(၁၂) ခုတို့မှာ ရေကြီးရေလျှံမှုများ စတင်ဖြစ်ပွားခဲ့ရာ မြန်မာနိုင်ငံအောက်ပိုင်းဒေသဖြစ်တဲ့ ပဲခူးတိုင်းဒေသကြီး၊ မွန်ပြည်နယ်၊ ကရင်ပြည်နယ်၊ တနင်္သင်္သာရီတိုင်းဒေသကြီးတို့မှာ ဆက်လက်ဖြစ်ပေါ်ခဲ့ပါတယ်။ ၁၉-၈-၂၀၁၉ ရက်နေ့အထိ ရေဘေးရှောင်စခန်း (၁၆၆)ခုမှာ လူဦးရေပေါင်း (၇၉၃၈၉)ဦးခန့် လာအရ ၂၀၀ရ ခုနှစ် နှင့် အခြားမြေအ တိမ်းရှောင်နေရပါတယ်။ ထူးခြားမှုကတော့ မွန်ပြည်နယ်၊ ပေါင်မြို့နယ်၊ သဲဖြူကုန်းကျေးရွာအုပ်စု ရဲပြားကုန်း ကျေးရွာမှာ တောင်ပြိုမှုအတွင်း သေဆုံးမှုနဲ့ဒဏ်ရာရရှိမှုများ ရှိခဲ့ပါတယ်။ ဥက္ကဋ္ဌကြီးခင်ဗျား။ Power Point တင်ပြခွင့်ပြုပါရန် လေးစားစွာ တောင်းခံအပ်ပါတယ်။ သဘာဝဘေးအန္တရာယ်အတွက် အဆင်သင့်ပြင်ထားဖို့လိုပြီဆိုပြီး သတိပေးပါတယ်။ ဒါတွေက လည်းပဲ ပေါင်မြို့နယ် သဲဖြူကုန်းကျေးရွာမှာဖြစ်ခဲ့တဲ့ မြေပြိုမှုအနေအထားတွေဖြစ်ပါတယ်။ နောက် ပဲခူးမြစ်ရေဟာ စိုးရိမ်ရေမှတ်ထက် ကျော်လွန်နေတဲ့အတွက် အချို့နေအိမ်တွေဟာ မြင်တဲ့အတိုင်းဘဲ နစ်မြုပ်နေတာ တွေ့ရမှာဖြစ်ပါတယ်။ ဘီးလင်းမှာ ကယ်ဆယ်ရေးစခန်းတွေ ထပ်မံဖွင့်ထားလို့ လူဦးရေ (၁၂၀)ကျော် ပြောင်းရွှေ့ထားရပါတယ်။ မော်လမြိုင်-ကျိုက်မရောလမ်း ရေအမြင့် (၄)ပေခွဲ အထိ မြစ်ရေမြင့်တက်နေတာကို တွေ့ရမှာဖြစ်ပါတယ်။ ဒါတွေဟာလည်း သဘာဝပတ်ဝန်းကျင် ကြောင့်ဖြစ်ပါတယ်။ ဂျိုင်းမြစ်ရေမြင့်တက်လာတဲ့အတွက် ဂျိုင်း-ကော့ကရိတ်တံတားပေါ်မှာ ယာဉ်များ သွားဖို့ခက်ခဲနေတာကို တွေ့ရမှာဖြစ်ပါတယ်။ စောစောကအတိုင်းဘဲ ပေါင်မြို့နယ် မလက်တောင် ပြိုကျမှုကြောင့် သေဆုံးသူဟာ (၁၀)ဦးထက်မနည်းရှိတယ်။ ဒဏ်ရာရသူက (၂၇)ဦး ထက်မနည်း ရှိတယ်။ အဲဒီမှာ ကရင်ပြည်နယ်မှာလည်းဘဲ ကရင်ပြည်နယ်ဝန်ကြီးချုပ်ကိုယ်တိုင် ရေဘေးရှောင် စခန်း(၁၄)ခုကို လိုက်လံပြီးတော့ စောင့်ရှောက်တာတွေ့ရပါတယ်။ အားလုံး ကျေးဇူးတင်ပါတယ်။ မြန်မာနိုင်ငံရဲ့ သစ်တောသမိုင်းကို လေ့လာကြည့်တဲ့အခါ မြန်မာဘုရင်များအုပ်စိုးစဉ်ကပင် သစ်တောမှရတဲ့ အခွန်ဘဏ္ဍာဖြင့် တိုင်းပြည်အား စီမံအုပ်ချုပ်ခဲ့ကြောင်း သိခဲ့ရပါတယ်။ ဒီလို သစ်တောဧရိယာ ထူထပ်စွာရှိခဲ့သော်လည်းပဲ ခေတ်စနစ်အမျိုးမျိုး ပြောင်းလဲမှုအပေါ်မှာ မြန်မာနိုင်ငံ မှာ သစ်တောဖုံးလွှမ်းမှုဧရိယာ (Forest Cover)ဟာ တစ်စတစ်စပြုန်းတီးလာခဲ့ပါတယ်။ ၁၉၉၀ ပြည့်နှစ် မှာ (၅၇.၉၇)ရာခိုင်နှုန်းသို့လည်းကောင်း၊ ၂၀၁၀ ပြည့်နှစ်မှာ (၄၆.၉၆)ရာခိုင်နှုန်းသို့လည်းကောင်း၊ ၂၀၁၅ ခုနှစ်မှာ (၄၂.၉၂)ရာခိုင်နှုန်းသို့လည်းကောင်း သစ်တောဖုံးလွှမ်းမှုဧရိယာများ အခြေအနေ ဆိုးရွားစွာ လျော့ပါးကျဆင်းနေကြောင်း လေ့လာတွေ့ရှိရပါတယ်။ ၂၁ ရာစု Globalization ခေတ်မှာ ကမ္ဘာ့ လုံခြုံရေးကို ခြိမ်းခြောက်စိန်ခေါ်မှုများအနက် သဘာဝပတ်ဝန်းကျင် ယိုယွင်းပျက်ဆီးမှုကြောင့် ဖြစ်ပေါ်လာသော အကျိုးဆက်များဟာ သမားရိုးကျမဟုတ်သောထိန်းကျောင်းမှု Non-traditional threat အဖြစ် ကမ္ဘာ့အနှံ့ပျံ့နှံ့နေတာကို တွေ့ရှိရမှာဖြစ်ပါတယ်။ သစ်တောဟာ ပြည်သူများအတွက် အသက်မွေးဝမ်းကျောင်းနဲ့ စီးပွားရေး၊ လူမှုရေး၊ ပညာရေးတို့အတွက် လွန်စွာအရေးပါတဲ့အပြင် အပင်မျိုးစုံ၊ တိရစ္ဆာန်မျိုးစုံတို့ ကျင်လည်ကျက်စားခိုလှုံရာ စားကျက်(Habital) ဖြစ်ပါတယ်။ သဘာဝပတ်ဝန်းကျင်ထိန်းသိမ်းရေး (Enviroment Preservation)နှင့် ဆင်းရဲနွမ်းပါးမှု လျော့ချရေး Poverty တို့၊ Reduction တို့ ဟာလည်း နီးကပ်စွာဆပ်စပ်လျက်ရှိပါတယ်။ ရာသီဥတု တည်ငြိမ်ရေးအတွက် နိုင်ငံတော်အစိုးရရဲ့ ဦးဆောင်မှု (Government Leadership) ဟာ အလွန် အရေးပါကြောင်း လေ့လာတွေ့ရှိရပါတယ်။ သစ်တောကြိုးဝိုင်းအများစုမှာ သစ်တောဝန်ထမ်းများရဲ့ ပြုစုပျိုးထောင်ကာကွယ်စောင့်ရှောက်ခြင်းများ အလုံအလောက်မရရှိတဲ့အခြေအနေတစ်ရပ်ကြောင့် သစ်တောဧရိယာကျဆင်းလာရခြင်းအကြောင်းလည်း အကျုံးဝင်ပါတယ်။ တရားမဝင်သစ်ခုတ်ခြင်း၊ ဝါးခုတ်ခြင်း၊ မီးသွေးဖုတ်ခြင်း၊ တောလိုက်ခြင်းများ ပြောင်ပြောင်တင်းတင်းလုပ်ကိုင်နေကြတာကို တားဆီးနိုင်မှုအားနည်းလျက်ရှိတယ်။ ယခင်က သစ်တောဝန်ထမ်းများကို သေနတ်၊ ကား၊ အခြား ခေတ်မီလက်နက်ကိရိယာများ အပြည့်အစုံတပ်ဆင်ပေးခဲ့သော်လည်းပဲ ယခုအခါ သစ်တောဝန်ထမ်း များအတွက် ရှိသင့်ရှိထိုက်တဲ့ ခေတ်မီလက်နက်ကိရိယာ Facilities နဲ့ equipments များ မရရှိ တော့တဲ့အတွက် သစ်တောများထိန်းသိမ်းနိုင်မှု လွန်စွာအားနည်းနေပါတယ်။ သစ်တောဝန်ထမ်း များကို ခေတ်မီနည်းပညာများ တတ်မြောက်အောင် သင်တန်းပေးခြင်း၊ ထောက်လှမ်းရေး Drone ယာဉ်များ၊ CCTV များ၊ လမ်းကြမ်းသွားမော်တော်ယာဉ်များ၊ မော်တော်ဆိုင်ကယ်များ၊ ခေတ်မီသော လက်နက်အစရှိတဲ့ ကိရိယာတို့ကို ထောက်ပံ့တပ်ဆင်ပေးသင့်ပါတယ်။ ဒါမှသာ သစ်တောများကို ထိန်းသိမ်းနိုင်မှာဖြစ်ပါတယ်။ ဒါကြောင့် ဧရာဝတီတိုင်းဒေသကြီး၊ မဲဆန္ဒနယ်အမှတ်(၂)မှ အမျိုးသား လွှတ်တော်ကိုယ်စားလှယ် စခင်ဇော်လင်း ရဲ့ အဆိုကို ထောက်ခံအပ်ပါတယ်။ အားလုံး ကျေးဇူး တင်ပါတယ်။</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၇)မှ ဦးခင်မောင်ဝင်း ဆွေးနွေးနိုင်ပါပြီ။</speech>
<speech><mp id="1247">ဦးခင်မောင်ဝင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာပါခင်ဗျာ။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၇)မှ ဦးခင်မောင်ဝင်း ဖြစ်ပါတယ်။ ဥက္ကဋ္ဌကြီးခင်ဗျား။ အဆိုဟာ သစ်ပင်သစ်တောများ ပြန်လည်ရှင်သန်လာစေရန် သစ်တောသယံဇာတများကို ရေရှည် ထိန်းသိမ်းပြီး ဖွံ့ဖြိုးတိုးတက်လာစေရန်နှင့် သစ်တောဝန်ထမ်းများကို အရည်အသွေးမြင့်မားလာ စေရန် ရည်ရွယ်တိုက်တွန်းထားသော အဆိုဖြစ်တာကြောင့် အဆိုကို ထောက်ခံဆွေးနွေးသွားမှာ ဖြစ်ပါတယ်။ ရာသီဥတုပြောင်းလဲမှုဖြစ်စဉ် လွန်ကဲမှုများကြောင့် ဂေဟစနစ်များ၊ ရေအရင်းအမြစ်များ၊ အစားအစာနှင့် ထုတ်ကုန် ကုန်ထုတ်လုပ်မှုများ၊ ကမ်းရိုးတန်းစနစ်များနှင့် လူသားတို့၏ ကျန်းမာရေး တို့ကို ဆိုးကျိုးသက်ရောက်မှုများဟာ ကမ္ဘာတစ်ဝှမ်းလုံး ခံစားနေကြရပါတယ်။ အထူးသဖြင့် အနိမ့်ပိုင်း ကျွန်းနိုင်ငံများနှင့် သန္တာကျောက်တန်းများ ပင်လယ်ရေမျက်နှာပြင် မြင့်တက်မှုကြောင့် လတ်တလောမှာ ပိုမိုခံစားနေကြရပါတယ်။ ဒေသအများအပြားမှာ ပိုမိုပူနွေးသော နေ့ရက်များ တိုးလာခြင်း၊ အပူလှိုင်းများ ကျရောက်ခြင်း၊ မိုးသည်းထန်စွာ ရွာသွန်းခြင်း၊ ခြောက်သွေ့ချိန် ကြာမြင့် ခြင်း၊ မုန်တိုင်းများပြားခြင်း၊ ပင်လယ်ရေ ရုတ်တရက် မြင့်တက်လာခြင်းတို့ကြောင့် စိုက်ပျိုးရေး၊ သစ်တောဂေဟစနစ်များ၊ ရေအရင်းအမြစ်များနှင့် လူသားတို့၏ ကျန်းမာရေးကိစ္စရပ်များ၊ လူသားတို့ အခြေချနေထိုင်မှုနှင့် စက်ရုံအလုပ်ရုံများတွင် များစွာထိခိုက်နစ်နာနေပြီ ဖြစ်ပါတယ်။ ယခုနှစ်ဟာ ရာသီဥတုပြောင်းလဲမှု အဆိုးဝါးဆုံးနှစ်ဖြစ်ပြီး လွန်ခဲ့တဲ့ အောက်တိုဘာလဟာ ကမ္ဘာမှာ အပူနွေး ဆုံးလဖြစ်တယ်လို့ ပညာရှင်များက ထောက်ပြပြောဆိုနေကြပါတယ်။ ဥက္ကဋ္ဌကြီးခင်ဗျား။ ရာသီဥတုပြောင်းလဲမှုကို ထိန်းကျောင်းနိုင်ဖို့ရာဆိုရင် သစ်ပင် သစ်တောများကို ရှင်သန်အောင် ပြုစုပျိုးထောင်ပြီး ကာဗွန်ထုတ်လုပ်မှုကို လျှော့ချရန် အရေးတကြီး လိုအပ်နေပြီလည်း ဖြစ်ပါတယ်။ မြန်မာနိုင်ငံမှာ နဂိုရှိပြီးသား သစ်တောများကို မခုတ်ဘဲ ရပ်ဆိုင်း ထားရမှာ ဖြစ်ပါတယ်။ ဥပမာ ပဲခူးရိုးမသစ်တောကြီးအား မခုတ်ဘဲ (၁၀)နှစ် ရပ်ဆိုင်းထားခြင်းမျိုး ဖြစ်ပါတယ်။ သစ်ပင်သစ်တောများကို ပြန်လည်ရှင်သန်ကြီးထွားချိန် ပေးရမှာလည်းဖြစ်ပါတယ်။ သစ်တောများကို စောင့်ရှောက်ထိန်းသိမ်းနိုင်ရန်အတွက် တရားမဝင် သစ်ခုတ်မှုကို တားဆီး ကာကွယ်ရမှာ ဖြစ်ပါတယ်။ သစ်တောဝန်ထမ်းများ လုံလောက်အောင် ခန့်ထားပေးရန်၊ ဝန်ထမ်း များ အရည်အသွေးနှင့် ကျင့်ဝတ်သိက္ခာများ မြင့်မားလာစေရန်အတွက် သင်တန်းများပေးရန်နှင့် ခေတ်မီကိရိယာများ တပ်ဆင်ပေးရန် လိုအပ်မှာလည်း ဖြစ်ပါတယ်။ ကျေးလက် စောင့်ရှောက်နိုင်ရေး အတွက် လိုအပ်မှုများကို ဖြည့်ဆည်းဆောင်ရွက်ပေးရမှာ ဖြစ်ပါတယ်။ ကျွန်တော်၏ မဲဆန္ဒနယ် ဖြစ်သော စစ်ကိုင်းတိုင်းဒေသကြီး အထက်ပိုင်းဒေသဟာ သစ်ထွက်ရာအရပ်ဖြစ်ပြီး ယခုရားမဝင် သစ်ခိုးထုတ်မှုများကို လုံလောက်အောင် တားဆီးနိုင်ခြင်း မရှိသေးပါ။ သစ်တောဝန်ထမ်း များ၏ အခန်းကဏ္ဍဟာ အလွန်အရေးပါနေဆဲ ဖြစ်ပါတယ်။ ဥက္ကဋ္ဌကြီးခင်ဗျား။ သစ်တောများကို ရေရှည်တည်တံ့နိုင်စေရန် ထိန်းသိမ်းစီမံခန့်ခွဲခြင်း၊ သစ်တောများ တည်ထောင်စိုက်ပျိုးခြင်း၊ သစ်တောများအား ကာကွယ်ခြင်း၊ သစ်တောများ ပြန်လည် ပြုစုပျိုးထောင်ခြင်း၊ သစ်တောများ စိုက်ပျိုးခြင်း၊ သစ်တော အခြေခံဇီဝလောင်စာများ ထုတ်လုပ် အစားထိုး သုံးစွဲခြင်းတို့ကို အကောင်အထည်ဖော် ဆောင်ရွက်ရမှာ ဖြစ်ပါတယ်။ ရာသီဥတုနှင့် လိုက်လျောညီထွေဖြစ်အောင် အကောင်အထည်ဖော်ဖို့ရန်လည်း လိုအပ်ပါတယ်။ ဥပမာ ခြောက်သွေ့ ဒဏ်၊ တစ်နည်း ရာသီဥတုဒဏ်ခံနိုင်တဲ့ သစ်ပင်မျိုးများကို ပြောင်းလဲစိုက်ပျိုးသင့်ပါတယ်။ မျိုးရိုးဗီဇ ပြုပြင်ထားသော သစ်မျိုးများ စိုက်ပျိုးခြင်း၊ တောမီးရှို့မှုများ မပြုလုပ်ခြင်း၊ ထိခိုက်မှုနည်းသော သစ်ထုတ်ရေးနည်းလမ်းများကို အသုံးပြုခြင်း၊ ကြားခံဇုန်နှင့် မီးတားဇုန်များကို တိုးတက်ပြင်ဆင်ခြင်းတို့ လုပ်ဆောင်ရပါတယ်။ ၎င်းလုပ်ငန်းများ အောင်မြင်ဖို့ရန်အတွက် ဆက်စပ်ပတ်သက်နေသူများ အားလုံးစွမ်းဆောင်ရည် တည်ဆောက်ပေးခြင်း၊ အသိအမြင်ဖွင့်ပေးခြင်း၊ မူဝါဒချမှတ်ခြင်းတို့ကို ဆောင်ရွက်ရမှာ ဖြစ်ပါတယ်။ ဥက္ကဋ္ဌကြီးခင်ဗျာ။ ဧရာဝတီမြစ်ဖျားခံရာဒေသဖြစ်သော ကချင်ပြည်နယ်၊ စစ်ကိုင်းတိုင်း ဒေသကြီးအထက်ပိုင်းတို့မှာ ရေဝေရေလဲဒေသများ၊ ရေထွက်များနှင့် ဇီဝမျိုးစုံ၊ မျိုးကွဲများ ထိန်းသိမ်းရေးလုပ်ငန်းများကို ပိုမိုအားစိုက် ဆောင်ရွက်ရမှာ ဖြစ်ပါတယ်။ မြစ်ကြောင်းများ ပြောင်းလဲခြင်း၊ ရေခန်း ခြောက်ခြင်း၊ ရေစီးရေလာတုံ့နှေးခြင်း၊ သောင်များပေါ်ထွန်းခြင်းတို့ကို တားဆီးကာကွယ်နိုင်မှာလည်း ဖြစ်ပါတယ်။ ဥက္ကဋ္ဌကြီးခင်ဗျား။ သစ်တောများကို ပြန်လည်ပြုစုပျိုးထောင်ရာမှာ အစိုးရပိုင်းသာမက ပြည်သူများ ပိုမိုပူးပေါင်းလာအောင် စည်းရုံးဆောင်ရွက်ဖို့ရန် လိုအပ်မှာ ဖြစ်ပါတယ်။ ဒေသခံ ပြည်သူအစုအဖွဲ့ပိုင် သစ်တောများ တည်ထောင်ခြင်းစသော လုပ်ငန်းများကို ဒေသခံပြည်သူ များကြား ရှင်းလင်းတင်ပြပြီး ပိုမိုကျယ်ပြန့်အောင် ဆောင်ရွက်ဖို့ရန်လည်း လိုအပ်ပါတယ်။ နိဂုံးချုပ် အနေဖြင့် တစ်နေ့တခြား ပိုမိုဆိုးဝါးလာသော ရာသီဥတု ပြောင်းလဲမှု ဆိုးကျိုးများကို ရင်ဆိုင် နိုင်ရေးအတွက် နိုင်ငံတော်၏ သစ်တောကဏ္ဍကြီးတစ်ခုလုံး ရေရှည်တည်တံ့ဖွံ့ဖြိုးတိုးတက်လာစေရန် အဖက်ဖက်က ပူးပေါင်းဝိုင်းဝန်းကူညီဆောင်ရွက်ပေးကြပါလို့ တိုက်တွန်းရင်း အဆိုကို ထောက်ခံ ဆွေးနွေးလိုက်ရပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး တပ်မတော်သားကိုယ်စားလှယ် ဗိုလ်မှူးဝင်းမင်းသန့် ဆွေးနွေး နိုင်ပါပြီ။</speech>
<speech><mp id="000">ဗိုလ်မှူးဝင်းမင်းသန့်၊ တပ်မတော်သားကိုယ်စားလှယ်</mp>အမျိုးသားလွှတ်တော်ဥက္ကဋ္ဌကြီး နှင့်တကွ အားလုံး မင်္ဂလာပါခင်ဗျား။ ကျွန်တော်ကတော့ တပ်မတော်သားကိုယ်စားလှယ် ဗိုလ်မှူး ဝင်းမင်းသန့် ဖြစ်ပါတယ်။ ဧရာဝတီတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဦးစခင်ဇော်လင်း ရဲ့ သစ်ပင်သစ်တောများ ပြန်လည်ရှင်သန်စိုပြည်လာစေရေးနဲ့ ပတ်သက်ပြီး ပြည်ထောင်စုအစိုးရအား တိုက်တွန်းကြောင်း အဆိုကို အကြံပြုဆွေးနွေးသွားမှာ ဖြစ်ပါတယ်။ Power Point သုံးစွဲခွင့်ပြုပါခင်ဗျား။ အဆိုကို လေ့လာကြည့်မယ်ဆိုရင် (၁)နိုင်ငံတော်၏ အဖိုးတန်အကျိုးပြုအရင်းအမြစ်ဖြစ်တဲ့ သစ်ပင်သစ်တောများ ပြန်လည်ရှင်သန်စိုပြည်လာစေရေးနှင့် ပြုန်းတီးမှုမှကာကွယ်ထိန်းသိမ်းရန်၊ (၂)အရည်အချင်းပြည့်ဝပြီး လုပ်ငန်းကျွမ်းကျင်သည့် သစ်တော ဝန်ထမ်းကောင်းများ စဉ်ဆက်မပြတ် လေ့ကျင့်မွေးထုတ်ပေးပြီး ခေတ်မီလုပ်ငန်းသုံးဆိုင်ရာပစ္စည်းများ ဖြည့်ဆည်းပေးရန်နှင့် (၃)နိုင်ငံတကာမှ နည်းပညာနှင့် ငွေကြေးအကူအညီများ ရယူဆောင်ရွက် နိုင်ရန်ဆိုတဲ့ အချက်(၃)ချက်ကို တွေ့ရှိရမှာ ဖြစ်ပါတယ်။ ပထမအချက်အနေနဲ့ သစ်ပင်သစ်တောများ ပြုန်းတီးရခြင်းရဲ့ အကြောင်းရင်းကို လေ့လာ ကြည့်မယ်ဆိုရင် အလွန်အကျွံ သစ်ခုတ်လုပ်ခြင်း၊ ထင်းခုတ်ခြင်း၊ မီးသွေးဖုတ်ခြင်း၊ ငါးပုစွန် မွေးမြူရေးကန်များ တိုးချဲ့ခြင်း၊ သတ္တုတူးဖော်ခြင်း၊ လမ်းဖောက်လုပ်ခြင်း၊ ရွှေ့ပြောင်းတောင်ယာ များ ဆောင်ရွက်ခြင်း၊ လူနေအိမ်ရာများ တိုးချဲ့ခြင်းနှင့် သီးနှံစိုက်ခင်းများ တိုးချဲ့ခြင်း စတဲ့ လုပ်ငန်း တွေကို တရားဥပဒေမဲ့ ဆောင်ရွက်နေကြခြင်းနဲ့ သဘာဝဘေးအန္တရာယ် တောမီးလောင်ကျွမ်းခြင်း တို့ကြောင့် ပြုန်းတီးနေရတာကို တွေ့ရှိရမှာ ဖြစ်ပါတယ်။ ကမ္ဘာ့နေရာဒေသအနှံ့မှာ အစွန်းရောက်ရာသီဥတုဖြစ်စဉ် ဆိုးဝါးမှုများ ရင်ဆိုင်နေရသလို ကျွန်တော်တို့နိုင်ငံမှာလည်း သစ်ပင်သစ်တောများ ပြုန်းတီးမှုကြောင့် အပူချိန်မြင့်မားခြင်းနှင့် အအေး လွန်ကဲခြင်း၊ မိုးခေါင်ခြင်း၊ မိုးသီးကျခြင်း၊ မိုးကြိုးပစ်ခြင်း၊ ရေကြီးခြင်း၊ ရေလွှမ်းမိုးခြင်းနှင့် ရေတိုက်စားခြင်း၊ ပင်လယ်ပြင်ရေဖုံးလွှမ်းခြင်း၊ ဆားငန်ရေ တိုးခြင်း၊ ဆီးနှင်းမုန်တိုင်းများကျခြင်း စတဲ့သဘာဝဘေးအန္တရာယ်တွေနဲ့အတူ ဇီဝမျိုးစုံမျိုးကွဲနဲ့ ဂေဟစနစ်များ ဆုံးရှုံးရခြင်းတို့ကို ဖြစ်ပေါ် စေခဲ့ပါတယ်။ ဒီလို အန္တရာယ်ဆိုးတွေ မဖြစ်ရလေအောင် သစ်ပင်သစ်တောများ တည်ထောင်ခြင်းကို စနစ်တကျ စီမံဆောင်ရွက်ရန်လိုအပ်မှာ ဖြစ်ပါတယ်။ ၁၉၅၃-၁၉၅၄ ခုနှစ်မှ အစပြုလာခဲ့တဲ့ အပူပိုင်း ဒေသစိမ်းလန်းစိုပြည်ရေးလုပ်ငန်းနဲ့ သစ်တောမူဝါဒများကိုလည်း တင်ပြပါအတိုင်း လေ့လာသိရှိရမှာ ဖြစ်ပါတယ်။ ဒီနေရာမှာ တပ်မတော်ရဲ့ ဆောင်ရွက်ချက်တချို့ကိုလည်း ဆွေးနွေးတင်ပြလိုပါတယ်။ သဘာဝပတ်ဝန်းကျင်ထိန်းသိမ်းရန်နှင့် ရာသီဥတုကို အထောက်အကူဖြစ်စေရန် အရိပ်အာဝါသ ရရှိစေရန် နိုင်ငံ့စီးပွားရေးအတွက် တစ်ဖက်တစ်လမ်းမှ အထောက်အကူဖြစ်စေရန် စတဲ့ ရည်ရွယ်ချက် တွေနဲ့ ကာကွယ်ရေးဦးစီးချုပ်ရုံး ကြည်း၊ ရေ၊ လေမိသားစုများနဲ့ တိုင်းစစ်ဌာနချုပ် အသီးသီးတို့ဟာ ၂၀၁၁ ခုနှစ်မှစပြီး နှစ်စဉ်မိုးရာသီ တစ်အုပ်တစ်မ သစ်ပင်စိုက်ပွဲတော်များ ကျင်းပလာခဲ့ပါတယ်။ ၂၈-၈-၂၀၁၉ ရက်နေ့မှာ ၂၀၁၉ ခုနှစ်ရဲ့ တတိယအကြိမ် မိုးရာသီသစ်ပင်စိုက်ပျိုးပွဲတော်ကို ကျင်းပပြီး ရတနာတန်းဝင်ပင်၊ နှစ်ရှည်သီးနှံပင်၊ အရိပ်ရလေကာပင် စုစုပေါင်း (၄၂၀၄၀၉)ပင်နဲ့ စတုတ္ထအကြိမ် ကိုလည်း ၂၇-၉-၂၀၁၉ ရက်နေ့မှာ ကျင်းပခဲ့ပြီး အပင်ပေါင်း (၃၇၅၃၄၄)ပင်ကို စိုက်ပျိုးနိုင်ခဲ့ပါတယ်။ ၂၀၁၁ ခုနှစ်မှစပြီး ၂၀၁၉ ခုနှစ် တတိယအကြိမ် မိုးရာသီ သစ်ပင်စိုက်ပျိုးပွဲတော်ကာလအထိ စုစုပေါင်း သစ်ပင်(၁၂)သန်း (၇)သိန်းကျော် စိုက်ပျိုးနိုင်ခဲ့ပြီး သစ်ပင်(၁၂)သန်းကျော် ရှင်သန် ဖြစ်ထွန်းနေတာကိုလည်း လေ့လာသိရှိရပါတယ်။ ဒါ့အပြင် သစ်တောပြုန်းတီးမှုများကို ကာကွယ်ရန် လွယ်ကူလျင်မြန်ပြီး လုပ်အား စိုက်ထုတ်မှု သက်သာ၍ အပင်များ တွင်း ရှင်သန်ဖြစ်ထွန်းနိုင်ရန် အပူပိုင်းဒေသများနဲ့ ကိုက်ညီတဲ့ သစ်ပင်မျိုးစေ့များအား သစ်စေ့မြေလုံးများ ပြုလုပ်၍ ရဟတ်ယာဉ် ဝေဟင်မှ ကြဲချစိုက်ပျိုးခြင်းများကိုလည်း သက်ဆိုင်ရာ တိုင်းစစ်ဌာနချုပ်များနှင့် အပူပိုင်းဒေသ စိမ်းလန်း စိုပြည်ရေးဦးစီးဌာနတို့ ပူးပေါင်းပြီး ယခုနှစ် ၁၅-၈-၂၀၁၉ ရက်နေ့မှ ၁၉-၈-၂၀၁၉ ရက်နေ့အထိ စစ်ကိုင်းတိုင်းဒေသကြီး၊ မကွေးတိုင်းဒေသကြီးနှင့် မန္တလေးတိုင်းဒေသကြီးတို့အတွင်းရှိ မြေဧက (၁၆၆၁၄.၇၃) ဧကပေါ်သို့ ရှား၊ ဒဟတ်၊ မန်ကျည်း၊ တမာနဲ့ မယ်ဇလီ မျိုးစေ့ပေါင်း (၁၅၅.၉၂)တင်း ကို တပ်မတော်ရဟတ်ယာဉ်များဖြင့် ကြဲချပေးခဲ့ပါတယ်။ ၂၀၁ရ ခုနှစ်၊ ၂၀၁၆ ခုနှစ်များကလည်း မိတ္ထီလာမြို့နယ်နှင့် မိုင်းမောမြို့နယ်တို့မှာ ယခုကဲ့သို့ တပ်မတော်ရဟတ်ယာဉ်ဖြင့် ကြဲချခြင်းမျိုး ဆောင်ရွက်ခဲ့တာကိုလည်း လေ့လာသိရှိရပါတယ်။ စိုက်ပျိုးပြီး သစ်ပင်များကို ရှင်သန်ဖြစ်ထွန်းစေရေး ပြုပြင်ထိန်းသိမ်းကာကွယ် စောင့်ရှောက်မှုများ၊ လိုအပ်သလို စီမံဆောင်ရွက်သွားနိုင်ရေး တပ်မတော်အကြီးအကဲမှ လမ်းညွှန် မှာကြားပြီးလည်း ဖြစ်ပါတယ်။ သစ်တောများ ပြုန်းတီးရခြင်းရဲ့ အဓိကအကြောင်းအရင်းတစ်ခု ကတော့ တရားမဝင်သစ်များ ခိုးထုတ်နေမှုတွေပဲ ဖြစ်ပါတယ်။ သစ်အမျိုးအစားမျိုးစုံ၊ အရွယ်အစုံတို့ကို အဖွဲ့အစည်းမျိုးစုံတို့က ကုန်းကြောင်း၊ ရေကြောင်း အမျိုးမျိုးသော လမ်းကြောင်းတို့ကို အသုံးပြုပြီး အလွယ်တကူ ခိုးထုတ်နေကြပါတယ်။ မည်သည့်ခေတ်ကာလတွင်မှ လျော့ကျမသွားဘဲ ပိုမို အတင့်ရဲလာတဲ့ တရားမဝင် သစ်ထုတ်လုပ်ခြင်းများဖြစ်ပေါ်တဲ့ အကြောင်းရင်းကို လက်တွေ့ကျကျ အဖြေရှာကြရမှာ ဖြစ်ပါတယ်။ ဒီနေရာမှာလည်း မိမိတို့တပ်မတော်အနေဖြင့် သက်ဆိုင်ရာ ဝန်ကြီးဌာန၊ ဦးစီးအဖွဲ့တို့ဖြင့် ပူးပေါင်းပြီး တရားမဝင် သစ်ခိုးထုတ်မှုများအား ဖော်ထုတ်ဖမ်းဆီးခြင်း၊ ဖမ်းဆီးရမိပစ္စည်းနှင့် တရားခံများကို သက်ဆိုင်ရာသို့ အပ်နှံခြင်း၊ သစ်တောနယ်မြေများ လုံခြုံရေးကို တိုင်းစစ် ဌာနချုပ် နယ်မြေအလိုက် လိုအပ်သလို ပူးပေါင်းဆောင်ရွက်ပေးလျက်ရှိပါတယ်။ သစ်တောဦးစီးဌာနနှင့် တပ်မတော်တို့ပူးပေါင်းပြီး ၂၀၁၆ ခုနှစ်၊ ၂၀၁ရ ခုနှစ် မှ ၂၀၁၉ ခုနှစ်၊ ၂၀၂၀ ပြည့်နှစ် အောက်တိုဘာလအထိ ဖမ်းဆီးရမိမှုများမှာ ကျွန်း၊ သစ်မာနှင့် အခြားသစ်တန်ချိန်စုစုပေါင်း (၁၁၈၁၇.၃၂၉၈)တန် တရားခံ (၁၁၄၉)ဦးနှင့် ယာဉ်ယန္တရား (၇၉၀)စီးအား ဖော်ထုတ်ဖမ်းဆီးပြီး သက်ဆိုင်ရာဌာနသို့ လွှဲပြောင်းအပ်နှံခြင်းများ ဆောင်ရွက်ပေးနိုင်ခဲ့ပါတယ်။ ဒုတိယအချက်အနေနဲ့ စွမ်းဆောင်မှုအရည်အချင်းပြည့်ဝပြီး လုပ်ငန်းကျွမ်းကျင်မှုရှိတဲ့ ဝန်ထမ်းကောင်းများ စဉ်ဆက်မပြတ် လေ့ကျင့်မွေးထုတ်ပေးနိုင်ရေးကို ဆက်လက် ဆွေးနွေးသွား ပါမယ်။ သစ်တောဦးစီးဌာနအနေဖြင့် လေ့ကျင့်ရေးနှင့်သုတေသန ဖွံ့ဖြိုးရေးဦးစီးဌာန သီးခြားထား ရှိပြီး ဝန်ထမ်းများနှင့် ဒေသခံပြည်သူများ၏ စွမ်းဆောင်ရည်မြှင့်တင်ရေး အထောက်အကူပြု သင်တန်းများကို စီမံချက်ချမှတ်ပြီး တင်ပြပါအတိုင်း ဆောင်ရွက်လျက်ရှိနေတာကို လေ့လာသိရှိရ ပါတယ်။ တပ်မတော်အနေနှင့်လည်း သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ သစ်တောဦးစီးဌာနအောက်ရှိ သဘာဝထိန်းသိမ်းရေးနယ်မြေများမှာ တရားမဝင်ဆောင်ရွက်မှုများကို တားဆီးဟန့်တားနိုင်ရန်အတွက် သက်ဆိုင်ရာသစ်တောဝန်ထမ်းများကို ပြည်သူ့စစ်ဌာနေဝန်ထမ်း များအဖြစ် စနစ်တကျ ဖွဲ့စည်းလေ့ကျင့်ပေးနိုင်ခဲ့ပြီး လက်နက်တပ်ဆင် အသုံးပြုခြင်းကိုလည်း သက်ဆိုင်ရာ တိုင်းစစ်ဌာနချုပ်နှင့် နယ်မြေခံတပ်ရင်းတို့၏ ကွပ်ကဲမှုဖြင့် စနစ်တကျ စီမံဆောင်ရွက် ပေးထားပြီး ဖြစ်ပါတယ်။ အဲဒီဒေသတွေကတော့ ၁၉၉၅ ခုနှစ်မှာ အလောင်းတော်ကဿဖအမျိုးသားဥယျာဉ်၊ ၁၉၉၆ ခုနှစ်မှာ ချပ်သင်းတောရိုင်းတိရစ္ဆာန် ဘေးမဲ့တောနှင့် ၂၀၁၉ ခုနှစ်မှာ ထမံသီတော တောရိုင်းတိရစ္ဆာန်ဘေးမဲ့တောတို့ပဲ ဖြစ်ပါတယ်။ သက်ဆိုင်ရာဝန်ကြီးဌာနအနေဖြင့် အခြားသော သစ်တောဒေသနှင့် ဘေးမဲ့တောများတွင်လည်း လုံခြုံရေးဆိုင်ရာများနှင့် တရားမဝင် ဆောင်ရွက်မှု များကို ဟန့်တားကာကွယ်နိုင်ရန် သစ်တော ဝန်ထမ်းများအား ပြည်သူ့စစ်ဌာနေဝန်ထမ်းများအဖြစ် ဖွဲ့စည်းလေ့ကျင့်နိုင်ရေး လုပ်ထုံးလုပ်နည်းများနှင့်အညီ စီမံဆောင်ရွက်နိုင်ပါကြောင်း အကြံပြု ဆွေးနွေးအပ်ပါတယ်။ ဝန်ကြီးဌာနအနေဖြင့် သစ်တောဦးစီးဌာနဝန်ထမ်းများ၏ လက်ရှိတာဝန်ထမ်းဆောင် နေမှုများအပေါ် လက်တွေ့ကျကျ ပြန်လည်သုံးသပ်စေလိုပါတယ်။ သစ်တောသယံဇာတများ ပေါကြွယ်ဝသည်ဟု ဆိုသော်လည်း မကာကွယ်၊ မထိန်းသိမ်း မစောင့်ရှောက်နိုင်ပါက သစ်တောဧရိယာ ဖုံးလွှမ်းမှုဟာ တရိပ်ရိပ် ပြုန်းတီးကျဆင်းလာမှာ ဖြစ်တဲ့အတွက် လက်တွေ့ ကွင်းဆင်းဆောင်ရွက် နေကြတဲ့ သစ်တောဝန်ထမ်းများ ထပ်မံဖြည့်ဆည်းပေးနိုင်ရေးကို အလေးထား ဆောင်ရွက်နိုင်ရန် အကြံပြုအပ်ပါတယ်။ တတိယအချက်အနေနဲ့ကတော့ သစ်ပင်သစ်တောများ ပြန်လည်စိမ်းလန်း စိုပြည်စေရေး သစ်တောဝန်ထမ်းများ၏ စွမ်းဆောင်ရည် လုပ်ငန်းစဉ်နှင့် ကျင့်ဝတ်သိက္ခာများ ပိုမိုအဆင့်အတန်း မြင့်မားလာစေရန်နှင့် လိုအပ်သော လုပ်ငန်းသုံး ခေတ်မီလက်နက်ကိရိယာများ တပ်ဆင်ပေးနိုင်ရေး တို့အတွက် နိုင်ငံတကာ နည်းပညာနဲ့ ငွေကြေးဆိုင်ရာ အကူအညီများ များစွာ လိုအပ်မှာဖြစ်ပြီး ပွင့်လင်းမြင်သာစွာဆောင်ရွက်ရမှာ ဖြစ်ပါတယ်။ သက်ဆိုင်ရာဝန်ကြီးဌာနအနေနဲ့ တင်ပြပါအတိုင်း သစ်ပင်သစ်တော ထူထောင်ခြင်းဆိုင်ရာ စီမံကိန်းများ ဆောင်ရွက်နေတာကိုလည်း လေ့လာသိရှိရမှာ ဖြစ်ပါတယ်။ နိဂုံးချုပ်အနေနဲ့ မြန်မာနိုင်ငံ လွတ်လပ်ရေးရပြီးစကာလ သစ်တောဖုံးလွှမ်းမှု ဧရိယာဟာ နိုင်ငံအကျယ်အဝန်းရဲ့ (၅၇)ရာခိုင်နှုန်း ရှိခဲ့သော်လည်း လက်ရှိကာလမှာ (၄၂.၉၂)ရာခိုင်နှုန်းသာ ကျန်ရှိတော့တာ ဖြစ်တဲ့အတွက် သစ်တောဖုံးလွှမ်းမှု ဧရိယာများ ပြန်လည်ဖြစ်ထွန်းလာနိုင်ရေးဟာ နိုင်ငံအတွက် အမှန်တကယ် လိုအပ်ချက်ဖြစ်တာကြောင့် အရည်အချင်းပြည့်ဝပြီး လက်တွေ့ လုပ်ငန်းကျွမ်းကျင်တဲ့ သစ်တောဝန်ထမ်းများ လိုအပ်တဲ့အပြင် သက်ဆိုင်ရာဝန်ကြီးဌာနနှင့်အတူ အဖွဲ့အစည်း အားလုံးနှင့် ပြည်သူများပူးပေါင်းပါဝင်ရန်လည်း လိုအပ်မှာဖြစ်ကြောင်း ဦးစခင်ဇော်လင်း ၏ အဆိုအား အကြုံပြုဆွေးနွေးအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၁)မှ ဦးလှဆန်း ဆွေးနွေးနိုင်ပါပြီ။</speech>
<speech><mp id="1276">ဦးလှဆန်း၊ မကွေးတိုင်းဒေသကြီး မဲဆန္ဒနယ်အမှတ်(၁)</mp>အမျိုးသားလွှတ်တော် ဥက္ကဋ္ဌကြီးနှင့်တကွ အားလုံး မင်္ဂလာပါခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးစခင်ဇော်လင်း ရဲ့ မြန်မာနိုင်ငံတွင် တစ်စတစ်စပြုန်းတီး လျက်ရှိသော ကြိုးဝိုင်း၊ ကြိုးပြင်တောများအပါအဝင် သစ်ပင်သစ်တောများ ပြန်လည်ရှင်သန် စိုပြည် လာစေရေးနှင့် သစ်ပင်သစ်တောများကို အခြေခံပြီး နိုင်ငံတော်၏ ဖွံ့ဖြိုးရေးလုပ်ငန်းများ လုပ်ဆောင် နိုင်ရန် World Bank, ADB, WWF စသည့် နိုင်ငံတကာအဖွဲ့အစည်းများထံမှ ငွေကြေးနှင့် နည်းပညာ ကူညီထောက်ပံ့မှုများဖြင့် ပြည်နယ်နှင့်တိုင်းဒေသကြီးအတွင်းရှိ သစ်တောဝန်ထမ်းများ၏ စွမ်းဆောင်ရည် (Capacity)၊ လုပ်ငန်းစဉ်များ (Functions) နှင့် ကျင့်ဝတ်သိက္ခာ (Ethics)များ ပိုမိုအဆင့်အတန်း မြင့်မားလာစေရန် အထူးသင်တန်းများပေးပြီး အားပေးစည်းရုံး ပညာပေးသင်ကြားရန်နှင့် ၎င်း သစ်တောဝန်ထမ်းများကို လိုအပ်လျက်ရှိသော ခေတ်မီလက်နက်ကိရိယာ Facilities and equipments များကို စနစ်တကျ တပ်ဆင်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို မကွေးတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ကျွန်တော် ဦးလှဆန်း မှ အကြံပြုဆွေးနွေးတင်ပြသွားမှာ ဖြစ်ပါတယ်။ လေးစားရပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော့်အနေဖြင့် ကျင့်ဝတ်သိက္ခာ (Ethics) အပိုင်းကဏ္ဍ ပထမ ဆွေးနွေးတင်ပြပါရစေ။ ကျွန်တော်တို့နိုင်ငံတွင် အသိစိတ်ဓာတ်တွေ၊ ကိုယ်ကျင့်တရားတွေ ပျက်စီးသွားခြင်းက အဆိုးရွားဆုံး ကိစ္စရပ်တစ်ခုပါ။ ရေးနှင့် သစ်ပင်, WWF စသသကြီးအတွင်း သိက္ခာ (Eth ခေတ်မီလက်နက် ပညာပေ ဥပမာ အဆောက်အအုံ၊ လမ်း၊ ငွေကြေး၊ ရုပ်ဝတ္တုပစ္စည်းတွေကို အစိုးရအနေဖြင့် ဆောင်ရွက် နိုင်ပေမယ့် ကိုယ်ကျင့်သိက္ခာကတော့ တစ်ဦးချင်း အသိစိတ်ဓာတ်နှင့် ဆိုင်ပါလိမ့်မယ်။ သစ်တော ဝန်ထမ်းတင် မဟုတ်ပါဘူး။ မည်သည့်နိုင်ငံ့ဝန်ထမ်း၊ ပြည်သူ့ဝန်ထမ်း မဆိုပါပဲ နိုင်ငံ့ အခြေအနေက ဘာနဲ့ ဥပမာ ပြရမလဲဆိုရင် အရက်စွဲနေတဲ့သူ အရက်ဖြတ်ပေးရသလိုပါပဲ အရက်မသောက်ရလို့ ရလာမည့်ရောဂါကို နိုင်ငံတော်အစိုးရနှင့် ကမ္ဘာ့အဖွဲ့အစည်းများက ထောက်ပံ့လို့ပဲဖြစ်ဖြစ်၊ နိုင်ငံတော် က စိုက်ထုတ်ဆောင်ရွက်လို့ပဲဖြစ်ဖြစ် ကုသပေးမည်ဆိုပါစို့ အရက်ဖြတ်လိုက်လို့ ဖြစ်ပေါ်လာသည့် ရောဂါကိုတော့ ကုသပေးနိုင်ပေမယ့် အရက်မသောက်ဖို့ရာကျတော့ သူကိုယ်တိုင် ထိန်းသိမ်းရမယ့် ကျင့်ကြံရမယ့် ကိစ္စရပ်ပါလို့ ပြောလိုပါတယ်။ ဥက္ကဋ္ဌကြီးခင်ဗျား။ ဆက်စပ်ပြီးတော့ တင်ပြဆွေးနွေးလိုတာကတော့ သစ်တော ဝန်ထမ်းများ လုပ်ငန်းစဉ်အပိုင်းမှာ ပြီးခဲ့တဲ့ နှစ်(၂၀)ကျော်မှာ လွဲမှားတဲ့ သစ်တော အုပ်ချုပ်မှုကဏ္ဍ တစ်ရပ်အဖြစ် ရပ်တည်ခဲ့ဖူးပါတယ်။ သစ်တောဌာနနဲ့ ပတ်သက်ပြီးတော့ ပြန်လည်စဉ်းစားလျှင် သစ်တောဝန်ထမ်း၊ သစ်တောပညာရှင်များအပေါ် သစ်တောအထူးအရာရှိဆိုတာ ပေါ်လာခဲ့ပါတယ်။ မကွေးမြို့က ဧရာဝတီမြစ်ကမ်းဘေးဆိုတော့မြစ်ကြောင်းထဲကို ကမ်းနားဆိပ်ကမ်းက လှမ်းကြည့်ရင် မြစ်ထဲမှာ နေ့တဓူဝ အစုံစုံအလီလီ သစ်တုံးတွေ တင်ထားတဲ့ သင်္ဘောကြီးများ သွားလာခုတ်မောင်း သယ်ဆောင်နေတာ ပြည်သူအားလုံး အမြင်ပါ။ သစ်တောအထူးအရာရှိဆိုသူကို ပတ်သက်ရာ ပတ်သက်ကြောင်း သစ်ခုတ်သယ်ဆောင်တဲ့ ကုမ္ပဏီအကြောင်း ပြောလိုက်တာနဲ့ ဖမ်းဆီးဖို့ နေနေသာသာ တရားဝင် သယ်ဆောင်တာလား၊ တရားမဝင် သယ်ဆောင်တာလား စစ်ဆေးတဲ့ ခေတ်မဟုတ်နေတော့ သစ်တောဝန်ထမ်းများ၊ သစ်တောပညာရှင်များ၊ အခန်းကဏ္ဍ မှေးမှိန်ပြီးတော့ မမှန်မကန် ပူးပေါင်းထုတ်လုပ်ဆောင်ရွက်ခဲ့ကြလို့ မြန်မာနိုင်ငံသစ်တော ပြုန်းတီးမှုများဖြစ်ခဲ့လို့ ဦးစခင်ဇော်လင်း က ယနေ့ အဆိုမျိုးကို တင်သွင်းခြင်းဖြစ်တယ်လို့ ယူဆမိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယနေ့ သစ်တောဌာနရဲ့ သစ်ဖမ်းဆီးစရိတ်၊ ဖမ်းဆီးရမိသစ်သယ်ယူစရိတ်တွေကို သတ်သတ်မှတ်မှတ် ချမှတ်နိုင်စွမ်းလည်းမရှိဘူးလို့ သိရပါ တယ်။ ဖမ်းဆီးဖို့ သတင်းမှားပေးလက်ခံရင်တောင် သွားရောက်ရင် စရိတ်စက ကုန်ကျပါတယ်။ ဖမ်းဆီးဖို့ သွားရင်တောင်မှပဲ လက်နက်တပ်ဆင်ဖို့ဆိုတာက ရပါသေးတယ်။ လမ်းကြောင်းသွားစရာ မော်တော်ယာဉ်ကောင်းကောင်းက မရှိ၊ မာစတာဂျစ်အကောင်းဆုံးထား သုံးရတဲ့ခေတ်၊ ဟီးနိုးခေတ်၊ သစ်သယ်ရတဲ့ခေတ် မဟုတ်တော့ပါဘူး။ အဆိုရှင်တင်ပြသလို သစ်တောဝန်ထမ်းများအတွက် ပစ္စည်းအပြည့်အစုံ မြို့နယ်ခရိုင်အဆင့်ဆောင်ရွက်ပေးဖို့ လိုအပ်ကြောင်းကိုလည်း ပကတိအခြေအနေ အမှန်ကို ဆွေးနွေးကြည့်လို့ သိရှိခဲ့ရပါတယ်။ ဥပမာ မကွေးမြို့နယ်နဲ့ ရေနံချောင်းမြို့နယ်အစပ် ဒေါင်းသေချောင်း တံတားမှာ သစ်မှောင်ခိုကား ချောင်းထဲကျသွားလို့ ကားပေါ်ကသစ်များ ဌာနသယ်ဆောင်ရာမှာ ငွေကြေး ဘတ်ဂျက်အခက်အခဲရှိကြောင်း သိရှိခဲ့ရပါတယ်။ တိုင်းဒေသကြီး/ပြည်နယ်အဆင့်ဝန်ကြီးချုပ်များ နှင့် ညှိနှိုင်းဆောင်ရွက်ကြလို့ အဆင်တော့ပြေပါတယ်။ သို့သော် တိကျတဲ့မူဝါဒ လမ်းညွှန်ချက် မဟုတ်ပါဘူး။ လွှတ်တော်ဥက္ကဋ္ဌကြီးခင်ဗျား။ ၂၀၁၆ ခုနှစ်၊ ဒီဇင်ဘာလမှာ ပြည်သူ့အစိုးရလက်ထက် တက်လာစဉ်ကတည်းက ပဲခူးရိုးမမှာ (၁၀)နှစ်နဲ့ကျန်ဒေသများမှာ သစ်မခုတ်ရန် စီမံချက်ချ ထားသော်လည်း အဆိုရှင်မှ သစ်ခုတ်ထွင်းမှု ရှိနေဆဲဖြစ်ကြောင်းလည်း တင်ပြထားပါတယ်။ နေရာအနှံ့ဒေသအားလုံးမှာ သစ်မခုတ်ရဟု ဆောင်ရွက်ခဲ့ပါက ခုတ်၍ရသည့်ဒေသ၊ ခုတ်၍မရသည့် ဒေသ ဖော်၍ရောစပ်ပြီးတော့ သစ်ခုတ်နိုင်ပါ၍ တစ်ဖန်ပြန်လည် ဆောင်ရွက်သင့်ပါကြောင်း ဆွေးနွေးလိုပါတယ်။ နောက်တစ်ချက်က ကြိုးဝိုင်း၊ ကြိုးပြင် ကာကွယ်တော အကျယ်အဝန်း သတ်မှတ်တာက လည်း နည်းပညာ၊ အသိပညာဖြင့် ဥပမာ Drone တို့၊ ဂြိုလ်တုတို့ဖြင့် တိုင်းတာခြင်း မဟုတ်လို့ တိကျတဲ့ သစ်တောအကျယ်အဝန်းမရနိုင်ပါဘူး။ ကြိုးပြင်ကာကွယ်တောသတ်မှတ်ရာ ပြည်သူ ပြည်သားတွေရဲ့ လယ်ယာလုပ်ကွက်တွေပါခဲ့ကြလို့ မကြာခဏ ပြဿနာ ရှင်းယူရတာကလည်း အားလုံး အသိပဲ ဖြစ်ပါလိမ့်မယ်။ ချင်းတွင်း၊ ဧရာဝတီ၊ သံလွင် စတဲ့ မြစ်ကြီးတွေမှာ အုပ်ချုပ်ရတဲ့ သစ်တောဌာနများမှာ စစ်ကြောင်း သို့မဟုတ် ဌာနပိုင် မော်တော်ယာဉ် ကောင်းကောင်း မရှိပါဘူး။ တနင်္သာရီတိုင်းဒေသကြီး၊ ရခိုင်ကမ်းရိုးတန်းတို့မှာလည်း ဌာနပိုင်စက်လှေ ပီပီပြင်ပြင် မရှိလို့ သူများ စက်လှေငှားလိုက်တယ်ဆိုကတည်းက သတင်းကပေါက်နေပါပြီ။ သို့ပါ၍ အဆိုရှင် တင်ပြသလို Facilities and equipments များ စနစ်တကျ တပ်ဆင်ပေးရန် လိုပါကြောင်းကို ကြိုဆိုထောက်ခံ ဆွေးနွေးအပ်ပါတယ်။ အာဆီယံစားနပ်ရိက္ခာ စိုက်ပျိုးရေးနှင့်သစ်တောကဏ္ဍ ပူးပေါင်းဆောင်ရွက်မှု အတွက် မျှော်မှန်းချက်နည်းဗျူဟာ အစီအစဉ်များလည်း ချမှတ်ထားကြောင်းလည်း သိရှိရပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ သစ်တောမူဝါဒများလည်း ရှိပြီးဖြစ်ပါတယ်။ သစ်တောမူဝါဒ ပဓာနကျတဲ့ အချက်(၆)ချက်ရှိပါတယ်။ (၁) ကာကွယ်ခြင်း၊ (၂) ထာဝစဉ်တည်တံ့စေခြင်း၊ (၃) အခြေခံစားဝတ်နေရေး လိုအပ်ချက်များကို ဖြည့်ဆည်းပေးခြင်း၊ (၄) စွမ်းဆောင်ရည် မြင့်မားတိုးတက်စေခြင်း၊ သစ်တောသယံဇာတမှရရှိနိုင်တဲ့ စီးပွားရေးအကျိုးအမြတ် အားလုံးတို့မှ ရေနှင့်သဘာဝပတ်ဝန်းကျင်ထိန်းသိမ်းရေးဆိုင်ရာ မထိခိုက်စေဘဲ အပြည့်အဝအသုံးချရန် စီမံရမယ်လို့ ဆိုပါတယ်။ (၅) ပြည်သူတို့က ပူးပေါင်း ဆောင်ရွက်ခြင်းဆိုတဲ့နေရာမှာ သစ်တောများ ပြုပြင်ထိန်းသိမ်းရေးနှင့် သစ်တောသယံဇာတများ အသုံးချရေးလုပ်ငန်းတို့တွင် ပြည်သူတို့က ပူးပေါင်းပါဝင်ဆောင်ရွက်ရမယ်လို့ ဆိုကြပါတယ်။ ဒါကြောင့် သီးနှံရောနှောစိုက်ခင်း၊ ထင်းစိုက်ခင်း၊ ရေဝေရေလဲစိုက်ခင်း၊ (၅)နှစ် (၆)နှစ်နဲ့ အသုံးပြုတဲ့ သစ်သားများကို စိုက်ပျိုးရန် အစိုးရက ဆောင်ရွက်ထားပေးသင့်ပါတယ်။ (၆)ကတော့ ပြည်သူအတွင်း နိုးကြားထကြွပြီး အသိရှင်သန်စေခြင်း၊ နိုင်ငံတော်၏ လူမှုရေး၊ စီးပွားရေး ဖွံ့ဖြိုး တိုးတက်မှုဖော်ဆောင်ရာမှာ သစ်တောများသည် အဓိကအခန်းမှာ ပါဝင်နေကြောင်းကို ပြည်သူတို့ အတွင်း နိုးကြားသည့်အသိ ရှင်သန်စေရန် လှုံ့ဆော်သွားရမှာ ဖြစ်ပါတယ်။ မူဝါဒ(၆)ချက် သတ်မှတ် ထားသော်လည်း စာအုပ်ထဲမှာပဲရှိတယ်။ စာအုပ်ထဲမှာပဲရှိလို့ ယနေ့ကဲ့သို့သော အဆိုမျိုး တင်သွင်း နေရခြင်းဖြစ်တယ်လို့ ထင်မြင်ယူဆမိပါတယ်။ အမျိုးသားလွှတ်တော်ဥက္ကဋ္ဌကြီးခင်ဗျား။ ၁၉၄၈ ခုနှစ်၊ ၁၉၆၂ ခုနှစ် လွတ်လပ်ရေးရစဉ် ကာလ နိုင်ငံတော်ကာကွယ်ရေးမှာ သစ်တောသယံဇာတများမှာ ဝန်ထမ်းများပါဝင်ဆောင်ရွက် ခြင်းဖြင့် သစ်တောဝန်ထမ်းများ မိမိမူလတာဝန်ဖြစ်တဲ့ သစ်တောပြုစုထိန်းသိမ်းရေးနဲ့ နိုင်ငံတော် ဝင်ငွေရရှိရေးအတွက် သစ်တောထွက်ပစ္စည်းများ ထုတ်လုပ်ခြင်း စသည့် လုပ်ငန်းများကိုသာမက နိုင်ငံ့အတွက် အရေးကြုံလာပါက တိုင်းပြည်ကာကွယ်ရေး တာဝန်များကိုပါ ထမ်းဆောင်ကြတဲ့ သာဓကအားဖြင့် ဦးစောလင်း၊ သစ်တောမင်းကြီး ဦးဆောင်တဲ့သစ်တောကာကွယ်ရေးအဖွဲ့ရဲ့ စွမ်းစွမ်းတမံဆောင်ရွက်ခြင်းကို ပဲခူးတိုင်းဒေသကြီးတောင်ပိုင်း၊ သစ်တောခရိုင်၊ သစ်တောဝန်ထောက် ဦးဖိုးမျှင် အစီရင်ခံစာ ကောက်နုတ်ချက်မှာ ဖော်ပြထားကြောင်း တွေ့ရှိရပါတယ်။ မြန်မာနိုင်ငံလွတ်လပ်ရေးရပြီး ၁၉၄၉ ခုနှစ် နောက်ပိုင်းမှာလည်း နိုင်ငံတော်ကပေးတဲ့ ဦးစောလင်း ကဲ့သို့ပဲ သီဟဗလဘွဲ့တွေ၊ သီရိပျံချီဘွဲ့တွေ ချီးမြှင့်ခဲ့ကြောင်းလည်း လေ့လာသိရှိရပါတယ်။ ၁၉၅၄ ခုနှစ်၊ ၁၉၆၂ ခုနှစ်များမှာ လွတ်လပ်ရေးဂုဏ်ထူးဆောင် ဘွဲ့တံဆိပ်ရရှိတဲ့ နိုင်ငံတော် သစ်လုပ်ငန်းအဖွဲ့မှ သီရိပျံချီ ဦးချိန်ဟိုး သစ်တောမင်းကြီး အပါအဝင် ဘွဲ့တွေ(၅)ခု လောက်ရရှိတဲ့ အဖွဲ့အစည်းများ၊ ပုဂ္ဂိုလ်များလည်းရှိပါတယ်။ လက်နက်ကိုင်သစ်တော်ကာကွယ်ရေးအဖွဲ့ရှိခဲ့ကြောင်း တင်ပြလိုခြင်း ဖြစ်ပါတယ်။ ၁၉၈၈ ခုနှစ်၊ (၈)လေးလုံး အရေးတော်ပုံမှာ သစ်တောဦးစီးဌာနရှိ လက်နက်များကို သက်ဆိုင်ရာရဲစခန်းတွင် အပ်နှံခဲ့ကြောင်းလည်း သိရှိရပြန်ပါတယ်။ အဆိုရှင်တင်ပြသည့် ခေတ်မီလက်နက်ကိရိယာများ တပ်ဆင်ပေးမည်ဟု ဆိုရတာလည်း စနစ်တကျသင်တန်းပေးပြီးမှ နယ်မြေဒေသအလိုက် အခြေအနေအပေါ်မူတည်ပြီးတော့ တိုင်းဒေသကြီး ပြီးမှခရိုင်၊ ခရိုင်ပြီးမှမြို့နယ် စသဖြင့် အဆင့်ဆင့် လက်ဆင့်ကမ်းသင့်ပါကြောင်း တင်ပြဆွေးနွေး လိုပါတယ်။ နိဂုံးချုပ်တင်ပြလိုတာကတော့ သစ်တောဝန်ထမ်းများအကြောင်း ပြောရုံပဲလား၊ ဆွေးနွေးရုံပဲလား ကျွန်တော်တို့အားလုံး မိမိကိုယ်ကိုလည်း ပြန်လည် သုံးသပ်ကြည့်ပါ မိမိကိုယ်တိုင် သစ်ပင်ဘယ်နှစ်ပင်ခုတ်ခဲ့ဖူးသလဲ မိမိပယောဂကြောင့် ဘယ်နှစ်ပင်ခုတ်ခဲ့ဖူးသလဲ မိမိစောဒက ကြောင့် သစ်တစ်ပင် -----</speech>
<speech type="speaker">အဆုံးသတ်ပါ။ အဆုံးသတ်ပါ။</speech>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ ဦးမောင်မောင်အုန်း ဆွေးနွေးနိုင်ပါပြီ။</speech>
<speech><mp id="1341">ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီး၊ လွှတ်တော်ကိုယ်စားလှယ်ကြီးများ၊ ပြည်ထောင်စု အဆင့်ပုဂ္ဂိုလ်များ၊ လေ့လာသူများ မင်္ဂလာပါ။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမောင်မောင်အုန်း ဖြစ်ပါတယ်။ Power Point အသုံးပြုခွင့်တောင်းခံပါတယ်ခင်ဗျား။ ယခု ကျွန်တော်ဆွေးနွေးမှာကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၂)မှ ဦးစခင်ဇော်လင်း ရဲ့ သစ်ပင်သစ်တောဆိုင်ရာ အဆိုကို ဆွေးနွေးမှာဖြစ်ပါတယ်။ ကမ္ဘာ့ကုလသမဂ္ဂရဲ့ အစီရင်ခံစာအရ ၁၉၉၉ ခုနှစ်မှ ၂၀၁၀ ပြည့်နှစ်အတွင်း မြန်မာနိုင်ငံသစ်တောဖုံးလွှမ်းမှုရဲ့ (၁၉)ရာခိုင်နှုန်း သို့မဟုတ် (၇၄၄၅၀၀၀)ဟက်တာ ကျော်ဟာ ပျက်စီးဆုံးရှုံးသွားပြီလို့ ဆိုပါတယ်။ မြန်မာနိုင်ငံလွတ်လပ်ရေးရပြီးစမှာ (၇၀)ရာခိုင်နှုန်း လောက်ဟာ သစ်တောဖုံးလွှမ်းနေပြီးတော့ ၂၀၁၄ ခုနှစ်မှာတော့ (၄၈)ရာခိုင်နှုန်းသာရှိပါတော့တယ်။ သစ်တောပြုန်းတီးမှုနှုန်းဟာ သက္ကရာဇ် ၁၉၉၀ ပြည့်နှစ်မှ ၂၀၁၀ ပြည့်နှစ်အတွင်းမှာ (၁)နှစ်လျှင် (၀.၉၅)ရာခိုင်နှုန်း ရှိပါတယ်။ တဖြည်းဖြည်းကျဆင်းလာပြီးတော့ လက်ရှိအခြေအနေ မှာတော့ (၁)နှစ် (၀.၃)ရာခိုင်နှုန်းမှာ ရှိနေပြီး အာရှဒေသဆိုင်ရာနိုင်ငံများဖြစ်တဲ့ အင်ဒိုနီးရှားနှင့် ဗီယက်နမ်နိုင်ငံတို့ထက်တော့ နည်းသွားတဲ့အခြေအနေ ရောက်နေပါတယ်။ သစ်တောပြုန်းတီးမှု ဖြစ်စဉ်ဟာ စဉ်ဆက်မပြတ်ထိန်းသိမ်းမှုမရှိခြင်းနှင့် တရားမဝင်သစ်ခိုးထုတ်ခြင်းတွေ မဖြေရှင်းရ သေးတဲ့ မြေယာအခွင့်အရေးတွေနဲ့ မြေယာအငြင်းပွားမှုတွေ စိုက်ပျိုးရေးနှင့် ဖွံ့ဖြိုးရေးလုပ်ငန်းတွေ တိုးချဲ့ခြင်းနှင့် အဂတိတရားများကြောင့် ဖြစ်တယ်လို့ဆိုပါတယ်။ သစ်တောပြုန်းတီးမှုနှင့် သက်ဆိုင်နေတဲ့ဆိုးကျိုးတွေကတော့ ၂၀၀၈ ခုနှစ်မှာ ဆိုင်ကလုန်း မုန်တိုင်း နာဂစ်က လူ(၁၃၀၀၀၀)လောက်သေပြီးတော့ ၂၀၁၂ ခုနှစ်မှာ ဆိုးရွားတဲ့ရေကြီးမှု ဖြစ်စဉ် တွေဖြစ်ခဲ့ပါတယ်။ လူ (၈၅၀၀၀)လောက်ရွှေ့ပြောင်းရပြီး ဧရာဝတီတိုင်းဒေသကြီးမှာ လယ်မြေဧက ပေါင်း (၂၅၀၀၀၀)လောက် ရေနစ်မြုပ်ခဲ့ပါတယ်။ ၂၀၁၅ ခုနှစ်မှာတော့ အထူးခြားဆုံးအနေနဲ့ မြန်မာပြည် တစ်ပြည်လုံးနီးပါး တိုင်းဒေသကြီးနှင့်ပြည်နယ် (၁၂)ခုမှာ ရေကြီးရေလျှံဖြစ်ခဲ့ပါတယ်။ ၂၀၁၈ ခုနှစ် 63bodo saco Society of Geography and Environment Bag.32028:m G$ovşaċsaozos ၂၀၁၉ ခုနှစ်မှာ ဖြစ်ပေါ်လာနိုင်တဲ့ သဘာဝဘေးအန္တရာယ် ခန့်မှန်းချက်အရ အမှတ်(၁၀)ပေး ထားချက်အပေါ်မှာမူတည်ပြီး (၁)ရေကြီးရေလျှံမှု(၉.၉)၊ (၂)ငလျင်ဘေး(၉.၄)၊ ဆူနာမီရေလှိုင်း (၈.၉)၊ အပူပိုင်းမုန်တိုင်း(၅.၆)နှင့် မိုးခေါင်ရေရှား(၁)မှတ်တို့ဖြစ်နေကာ အဆိုရှင်ရဲ့ ဆန္ဒအတိုင်း သစ်တော များ ပြန်လည်စိုပြည်ဖို့ အမြန်ဆုံးလိုအပ်နေပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ သစ်ပင်သစ်တောတွေစိုက်ပျိုးလို့ရှိရင် ရရှိမယ့် အကျိုးကျေးဇူးတွေကတော့ (၁)အစားအစာ၊ လောင်စာဆီနှင့် ဇီဝထုတ်ကုန်တွေ၊ ဂေဟစနစ် ဆက်စပ်ရာ ကာဗွန်သိုလှောင်မှု၊ မြေဆီလည်ပတ်မှု၊ ရေထိန်းသိမ်းခြင်း၊ လေသန့်ပေးခြင်း၊ သဘာဝ တောရိုင်းသတ္တဝါများရဲ့ မူရင်းဒေသစားကျက်များ ထိန်းသိမ်းပေးခြင်းတို့နှင့် လူမှုရေး၊ ယဉ်ကျေးမှု ပြန်လည်ပျိုးထောင်ခြင်း၊ ရိုးရာအရင်းအမြစ်များနှင့် စိတ်ပိုင်းဆိုင်ရာ ဖွံ့ဖြိုးမှုများကို သက်ရောက်စေ ပါတယ်။ သစ်တောဝန်ထမ်းများရဲ့ စွမ်းဆောင်ရည် လုပ်ငန်းစဉ်၊ ကျင့်ဝတ်သိက္ခာမြှင့်တင်ဖို့ ဆိုရင်တော့ သစ်တောဆိုင်ရာ ကျောင်း၊ တက္ကသိုလ်၊ သင်တန်းကျောင်းများမှ အခြေခံကောင်းရရှိရန် လက်တွေ့ လုပ်ငန်းခွင်မှာလုပ်ကိုင်နိုင်ရန် သင်ပေးဖို့ လိုအပ်ပါတယ်။ ရှေ့တန်းစခန်းက ဝန်ထမ်းများ ကို စိတ်ပါဝင်စားအောင် အားပေးတဲ့ Motivation လုပ်ပေးပြီးတော့ ကြိုတင်ပြင်ဆင်မှုများကို စနစ်တကျလုပ်ပေးဖို့လိုပါတယ်။ အကျင့်သိက္ခာဆိုတာကတော့ စားဝတ်နေရေးနှင့် လုပ်ငန်းခွင် တန်ဖိုးထားမှု ရှိလာလို့ရှိရင် မြင့်မားလာပါလိမ့်မယ်။ Feasible ဆိုတဲ့ လုပ်ငန်းချောမွေ့ဖို့ အဆင်ပြေ ရင် Feasibility ဆိုတဲ့ လိုအပ်ချက်တွေ ပံ့ပိုးပေးရမှာဖြစ်ပါတယ်။ တင်စားပြောရလို့ရှိရင်တော့ Peanut buidqEcos? Monkey ò qooolll မြန်မာ့သစ်တောများ မီးလောင်ခြင်းဟာလည်း သစ်တောပြုန်းတီးမှုကြီးတစ်ခုပါ။ အရှေ့ တောင်အာရှမှာ မြန်မာ့သစ်တော မီးလောင်မှုဟာ အကြီးမားဆုံးဖြစ်ပြီး ကမ္ဘာ့အဆင့်မှာ (၁၁)ရှိနေ ပါတယ်။ ၂၀၀၃ ခုနှစ်ကနေ ၂၀၁၂ ခုနှစ်အထိ (၁၇.၇၃၂)သန်း ဟက်တာပေါင်း မီးလောင်ကျွမ်းခဲ့ ပါတယ်။ အမေရိကန်နိုင်ငံမှာတော့ သစ်တောမီးသတ်ဖို့အတွက် နှစ်စဉ် (၅)ဘီလီယံလောက် အကုန် ခံပြီး လေယာဉ်ပျံ၊ ဟယ်ရီကော်ပတာတွေနဲ့ အခြေအနေပေါ်မူတည်ပြီး မီးသတ်ခဲ့ကြပါတယ်။ မြန်မာ့ သစ်တောဌာနများလည်း ကိုယ်ပိုင်ဟယ်ရီကော်ပတာများရှိသင့်ပြီး မီးသတ်ခြင်း၊ စုံစမ်းထောက်လှမ်း ခြင်းများ လုပ်ဆောင်နိုင်ပါတယ်။ ထို့အပြင် Smart Patrol နည်းနဲ့ Thermal Sensor, Motion Sensor တွေသုံးပြီးတော့ Drone ယာဉ်များ၊ ယာဉ်ပျံများသုံးပြီးတော့ သစ်တောနှင့်တောရိုင်းသတ္တဝါ များကို ထောက်လှမ်းထိန်းသိမ်းနိုင်ပါတယ်။ ကျွန်တော်ရဲ့ မဲဆန္ဒနယ်ဖြစ်တဲ့ မြန်အောင်၊ ကြံခင်း၊ အင်္ဂပူမြို့နယ်တွေမှာ သစ်တော ကြိုးဝိုင်းတွေရှိပါတယ်။ ပကတိအခြေအနေနဲ့ လုပ်ဆောင်ချက်များ လိုအပ်ချက်များကို တင်ပြပါမယ်။ ကြံခင်းမြို့နယ်၊ ခုံကြီးဘိနယ်၊ မြောက်မြန်အောင်ကြိုးဝိုင်းအတွင်း အကွက်အမှတ်(၃၀) သရက်စမ်း ဆင်စခန်းကို ကျွန်တော်တို့ ပြည်သူ့လွှတ်တော်ကိုယ်စားလှယ်တွေ သွားရောက်တွေ့ဆုံမှာ ဖြစ်ပါတယ်။ ကြံခင်းမြို့နယ်၊ သစ်တောဦးစီးဌာနရဲ့ လုပ်ဆောင်ချက်တွေကို တင်ပြရမယ်ဆိုလို့ရှိရင် မြန်မာ နိုင်ငံသစ်တောများ ပြန်လည်ပျိုးထောင်ရေးစီမံကိန်း MRRP ရဲ့ (၁၀)နှစ်တာအတွက် ကျွန်းပင်စိုက် ဧက (၁၀၀၀)ကျော်မှာ အပင်ပေါင်း (၁၂၀၀၀၀၀)ကျော် စိုက်ပျိုးပြုစုပျိုးထောင်ထားတာ ရှိပါတယ်။ ဆင်စခန်းရှိ သစ်ဆွဲဆင်ကြီးများနှင့် ဆင်အိုတွေကိုလည်း ထိန်းသိမ်းစောင့်ရှောက်နေကြပါတယ်။ လိုအပ်ချက်အနေနဲ့ ပညာရေးအခက်အခဲ၊ လမ်းပန်းဆက်သွယ်ရေး၊ ဝန်ထမ်းများ၏ကျန်းမာရေး စောင့်ရှောက်မှု၊ ဆေးဝါး၊ ဆေးခြင်ထောင်၊ သောက်သုံးရေအခက်အခဲ၊ သွားလာရေးနှင့် သစ်ခိုးသမား များ စောင့်ကြည့်ဖမ်းဆီးရန် ကြံ့ခိုင်မှု အားကောင်းတဲ့ဆိုင်ကယ်တွေ၊ ဖုန်းလိုင်းမမိတဲ့နေရာတွေမှာ သုံးနိုင်ရန် အဝေးပြောဆက်သွယ်ရေးစက်တွေ၊ လုံလောက်တဲ့ လက်နက်ကိုင် သစ်တောရဲများ လိုအပ်နေပါတယ်။ စိန်ခေါ်မှုများအနေနဲ့ကတော့ သစ်တောကျူးများ ကိစ္စဖြစ်ပြီးတော့ ဝန်ထမ်းများကိုလည်း နည်းမျိုးစုံနဲ့ တိုင်တန်းနေရတာ ရင်ဆိုင်နေကြရပါတယ်လို့ တင်ပြပါတယ်။ စည်းရုံးလေ့ကျင့်မှု သင်ကြားခြင်းအနေနဲ့ကတော့ သဘာဝပတ်ဝန်းကျင်နှင့် တောရိုင်းတိရစ္ဆာန်များ ထိန်းသိမ်းရေး အတွက် ဒေသခံပြည်သူလူထုအား ပညာပေးခြင်း၊ ဟောပြောခြင်း၊ ပိုစတာများစိုက်ထူကာ သတိ ပေးခြင်း၊ အသိပေးခြင်းများ၊ လက်ကမ်းစာစောင်များ ဖြန့်ဝေခြင်းများကိုလည်း လုပ်နေကြပါတယ်။ ဝန်ထမ်းများ ကိုယ်ကျင့်တရားကောင်းဖို့အတွက် သစ်တောဆိုင်ရာဥပဒေများ ရှင်းလင်းခြင်း အဂတိ တရားဆိုင်ရာဥပဒေ၊ ပြည်သူပိုင်ပစ္စည်းဆိုင်ရာဥပဒေများ ရှင်းလင်းပညာပေးကြပါတယ်။ တရားဝင် ဒေသခံအစုအဖွဲ့ပိုင်သစ်တောများ၊ ပုဂ္ဂလိကပိုင်သစ်တောများ ချထားပေးခြင်း၊ သစ်ခိုးသမားများ စောင့်ကြည့်သတင်းပေးပို့ခြင်းများလည်း လုပ်ဆောင်နေကြပါတယ်။ မြန်အောင်သစ်တောကြိုးဝိုင်းက (၆)ခုရှိပြီးတော့ ကြိုးဝိုင်းဧက (၁၅၀၀၀၀)ကျော်ရှိပါတယ်။ လုပ်ငန်းတွေကတော့ ဓမ္မတာမျိုးဆက်ခြင်း၊ သဘာဝတော တန်ဖိုးမြင့်စိုက်ပျိုးခြင်း၊ စိုက်ခင်း တည်ထောင်ခြင်း၊ ဒေသခံပြည်သူများရဲ့ အစုအဖွဲ့ပိုင်စိုက်ခင်းထူထောင်ပေးခြင်း၊ သီးနှံနှင့်သစ်တော ရောနှောစိုက်ပျိုးခြင်း၊ စိုက်ခင်းဟောင်းဖာထေးခြင်း၊ သစ်စေ့ထုတ်ဧရိယာ တည်ထောင်ခြင်း၊ လူထု ဖြန့်စိုက်ပျိုးခြင်း၊ သင်တန်းပို့ချခြင်းများ ဆောင်ရွက်နေပါတယ်။ လိုအပ်ချက်တွေကတော့ ဝန်ထမ်း အင်အားမပြည့်စုံခြင်း၊ မော်တော်ကားနှင့် ပြည့်စုံလုံလောက်သော စက်သုံးဆီနှင့် ကြံခင်းမြို့နယ် အတိုင်းပဲ လိုအပ်ချက်တွေ သွားတူနေတာတွေ့ရပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိဂုံးချုပ်အနေနဲ့ အင်္ဂပူမြို့နယ်ရဲ့ ဆောင်ရွက်ချက် နဲ့လိုအပ်ချက်တွေကို တင်ပြပါ့မယ်။ အင်္ဂပူမြို့နယ်မှာ စုစုပေါင်းသစ်တောဧက (၁၂၉၀၀၀)ကျော်ရှိ ပြီးတော့ မြန်အောင်မြို့နယ် သစ်တောကြိုးဝိုင်းနှင့် ဆက်လျက်ရှိတဲ့အတွက် လုပ်ငန်းသဘာဝ အတူတူပဲဖြစ်ပါတယ်။ လိုအပ်ချက်အနေနဲ့ သစ်ပင်ပျိုးပင်တွေ၊ မြေဆွေးတွေသယ်ရန်အတွက် Dump Truck နှင့် ရေသယ်ရန် Boxer တွေ လိုအပ်တယ်လို့ တင်ပြပါတယ်။ ဝန်ထမ်းအင်အားနှင့် သစ်တော ဧရိယာကျယ်ဝန်း၍ ထပ်မံခန့်ထားပေးရန်လည်း ပြောပါတယ်။ ပညာပေးဟောပြောပွဲတွေ ခပ်စိပ်စိပ် လုပ်နိုင်ရန် ငွေကြေးနှင့်ပစ္စည်း အထောက်အပံ့များ လိုအပ်နေကြောင်း တင်ပြကြပါတယ်။ ဒါကြောင့် အထက်ဖော်ပြပါအဆိုကို ထောက်ခံဆွေးနွေးရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း ဆွေးနွေးနိုင်ပါပြီ။</speech>
<speech><mp id="1277">ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)</mp>အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်က မကွေး တိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးခင်ဝင်း ဖြစ်ပါတယ်။ ကျွန်တော် ဧရာဝတီတိုင်းဒေသကြီး မဲဆန္ဒနယ်အမှတ်(၂)မှ ဦးစခင်ဇော်လင်း ရဲ့ မြန်မာနိုင်ငံတွင် တစ်စတစ်စ ပြုန်းတီးလျက်ရှိသော ကြိုးဝိုင်း၊ ကြိုးပြင်တောများအပါအဝင် သစ်ပင် သစ်တောများ ပြန်လည်ရှင်သန် စိုပြည်လာစေရေးနှင့် ပတ်သက်တဲ့အဆိုကို ဆွေးနွေးသွားမှာဖြစ် ပါတယ်ခင်ဗျား။ ဥက္ကဋ္ဌကြီးခင်ဗျာ။ ကျွန်တော့်ကို Power Point သုံးခွင့်ပေးပါခင်ဗျာ။ ကျွန်တော့်ဒေသက ရေနံချောင်း၊ ချောက်၊ အပူပိုင်းစိမ်းလန်းစိုပြည်ရေးဇုန်အတွင်းမှာ ရှိပါတယ်ခင်ဗျာ။ ကျွန်တော့်ဇုန်နဲ့ ပတ်သက်ပြီးပဲ ဆွေးနွေးသွားပါမယ်။ ကျွန်တော့်ဇုန်အတွင်းမှာ မိုးရေချိန်ဟာ (၁၀၀၀)မီလီမီတာ အောက်မှာပဲ ရှိပါတယ်ခင်ဗျား။ ဒေသအလိုက် အပူချိန်ကလည်း (၄၃.၃)စင်တီမီတာထိရှိပါတယ်။ မြေဆီလွှာပြုန်းတီးမှုမြင့်မားသော သဲဆန်သောမြေမျိုးနှင့် အပေါ်ယံသစ်ဆွေးမြေလွှာက နည်းပါတယ် ခင်ဗျား။ လူဦးရေတိုးတက်မှုနှုန်းကလည်း (၁)စတုရန်းကီလိုမီတာမှာ ပျမ်းမျှ(၁၇၀)နှုန်းနေထိုင်ပြီး တစ်နှစ်ကို (၂.၇)ရာခိုင်နှုန်း တိုးတက်နေပါတယ်။ န်းသိမ်းခြင်းမပြုနိုင်ဘူးဆိုရင် ကျွန်တော်တို့ ဒေသမှာ သဲကန္တာရကျယ်ပြန့်လာခြင်းနှင့် ပြည်သူတွေရဲ့ လူမှုစီးပွားဘဝ ထိခိုက်လာနိုင်ပြီး အလုပ်အကိုင်လုပ်နိုင်သည့် အသက်အရွယ်အပိုင်းအခြားတွင် နေရပ်စွန့်ခွာမှုများလည်း ဖြစ်လာနိုင် ပါတယ်။ သို့သော် အဲဒီလို ဖြစ်လာနိုင်ဖို့အတွက် အစိုးရအနေနဲ့လည်း လုပ်သင့်လုပ်ထိုက်တာတွေကို လုပ်နေပါတယ်။ နိုင်ငံတော်အစိုးရအနေနဲ့က အပူပိုင်းဒေသ စိမ်းလန်းစိုပြည်ရေးဦးစီးဌာနကနေ ပြီးတော့ ခရိုင်(၁၄)ခုနှင့် မြို့နယ် (၅၃)ခုမှာ (၁၉.၅)သန်း ဧကကို အကောင်အထည်ဖော်ဆောင်ရွက် လျက်ရှိပါတယ်။ ကျွန်တော်တို့ဒေသတွေမှာ ဆောင်ရွက်နေတဲ့ အခြေအနေတွေပါ။ ဒါက နဂိုမူလကရှိခဲ့တဲ့ ယခင်တုန်းက ဒီအပေါ်မှာ ဘယ်ဘက်မှာရှိခဲ့တဲ့ဟာ မှတ်တိုင်လေးနဲ့ ရှိတာ နဂိုတုန်းကရှိနေတဲ့ အခြေအနေပါ။ ဒီနေ့ စိုက်လိုက်တဲ့ခုလောလောလတ်လတ်းက အဲဒီအခြေအနေ ဖြစ်လာပါတယ်။ ဟိုဘက်ကလည်း ဒီလိုပါပဲ။ နဂိုတုန်းက လွင်တီးခေါင်ပြင်ပါပဲ။ ဒါပေမဲ့ အပူပိုင်း ဒေသစိမ်းလန်းစိုပြည်ရေးဦးစီးဌာနက စိုက်လာတဲ့လက်ရှိအခြေအနေ ဖြစ်လာပါတယ်။ ဒါကလည်း အဆင့်ဆင့်ပါဗျ။ ပထမဆုံးပုံက အပေါ်က ဘယ်ဘက်က နဂိုမူရင်းပုံပါ။ အဲဒီကနေ ညာဘက်ကိုသွားတယ်။ ညာဘက်ကနေ တဖြည်းဖြည်း အောက်ဆင်းလာတဲ့်ဆုံး ထောင့်ကပုံက အဲဒီအခြေအနေတောင် ဖြစ်နေပါပြီခင်ဗျာ။ ဒါလည်း ခုနလိုပါပဲ ခင်ဗျား။ အဆင့်ဆင့် ပြောင်းလဲလာတာ ဦးစီးဌာနရဲ့ ဆောင်ရွက်မှုများ အဲဒီလို ဖြစ်လာပါတယ်။ ဒါ ဦးစီးဌာနကနေ တောခြံတွေကို လိုက်ပြီးတော့ ထိန်းသိမ်းကာကွယ်စောင့်ရှောက်နေပါတယ်။ ဒါက ပညာပေးတာ ထိန်းသိမ်းတာ စောင့်ရှောက်တဲ့အလုပ်ပါခင်ဗျာ။ ဦးစီးဌာနရဲ့ အလုပ်တွေပါ။ ဦးစီးဌာနက အဲဒီလို လုပ်နေတဲ့Slide မှာ ပြထားတဲ့ စိန်ခေါ်မှုတွေလည်း ကြုံနေရပါတယ်။ ဒီစိန်ခေါ်မှုတွေနဲ့ အတူ ဖြေရှင်းဆောင်ရွက်မှုများအနေဖြင့် စိမ်းလန်းစိုပြည်ရေးအတွက် ရာသီဥတုစိန်ခေါ်မှုတွေကို ဖြေရှင်းရမယ်ဆိုရင် ရာသီဥတုပြောင်းလဲမှုအပေါ် လိုက်လျောညီထွေရှိသည့် နည်းစနစ်များ၊ အလေ့အထများ နိုင်ငံတကာ အဖွဲ့အစည်းများနဲ့ ပူးပေါင်းဆောင်ရွက်ပေးရပါမယ်ခင်ဗျား။ ဒေသစိမ်းလန်းစိုပြည်စိုက်ခင်း၊ ကျေးလက်သုံးစိုက်ခင်း၊ ရေမြေထိန်းသိမ်းရေးစိုက်ခင်းနှင့် သုတေသနစိုက်ခင်းများ ထူထောင်ခြင်းလုပ်ငန်းကိုလည်း လုပ်ရပါမယ်ခင်ဗျား။ အပူပိုင်းဒေသ သစ်တောများ လက်ရှိဧရိယာထက် လျော့နည်းပျက်စီးမှုမရှိစေရေးအတွက် သဘာဝခြံ ထိန်းသိမ်း ကာကွယ်ခြင်းများကိုလည်း လုပ်ရပါမယ်ခင်ဗျား။ ထင်းလောင်စာ လိုအပ်ချက်လျှော့ချရေးအတွက် ထင်းအစားထိုးလောင်စာ တိုးမြှင့်သုံးစွဲရေး စည်းရုံးဆောင်ရွက်ခြင်းနှင့် ထင်းကုန်ကျမှုသက်သာ သည့် စွမ်းအားမြှင့်မီးဖိုများဖြန့်ဝေခြင်း၊ နိုင်ငံတကာအဖွဲ့အစည်းများနှင့် ပူးပေါင်းဆောင်ရွက်ရပါ မယ်ခင်ဗျား။ ဒေသခံပြည်သူတွေ ပူးပေါင်းပါဝင်မှု ပိုမိုကောင်းမွန်လာစေရေးနှင့် သဘာဝပတ်ဝန်းကျင် ထိန်းသိမ်းရေး အသိပညာများ တိုးတက်လာစေရန် တိုးချဲ့ ပညာပေးမှုများလည်း ဆောင်ရွက်ရမှာ ဖြစ်ပါတယ်။ အဲဒီမှာ ဆောင်ရွက်ပြီးတဲ့ဒီနေ့ တောကျန်များ ထိန်းသိမ်းခြင်းလုပ်ငန်းများ (၅)နှစ်တိတိ ဆက်လက်ပြီးတစ်ဆက်တည်း ထိန်းသိမ်းလျက်ရှိသော်လည်း အပူပိုင်းဒေသသစ်တောများ ရေရှည်စံပြထိန်းသိမ်းရန်အတွက် ထိန်းသိမ်းသည့်ကာလ ထပ်မံတိုးမြှင့်ပေးရန်၊ ဒေသစိမ်းလန်း စိုပြည်ရေးနှင့် ထင်းလောင်စာပံ့ပိုးရေးအတွက် သစ်တောစိုက်ခင်းများ ထိန်းသိမ်းရေး၊ ရေဝေရေလဲ တောများ၊ ထင်းလောင်စာ လိုအပ်ချက်များလျှော့ချရေးအတွက် ထင်းအစားထိုးလောင်စာ တိုးမြှင့် သုံးစွဲရေးအပြင် ထင်းသက်သာသော စွမ်းအားမြှင့်မီးဖိုများ ဖြန့်ဝေလျက် (၂)နှစ်အတွင်း လျှပ်စစ်မီး မရရှိနိုင်သောဒေသများအား စွမ်းအားမြှင့်မီးဖိုများ ရွာလုံးကျွတ် ဖြန့်ချိပေးရန်၊ သစ်တောစိုက်ခင်းနှင့် ပြန်လည်ထူထောင်ရေး ဆောင်ရွက်ရာတွင် စိမ်းလန်းစိုပြည်ရေးလုပ်ငန်း ဆောင်ရွက်ရန် လိုအပ်မည့် ဧရိယာများအား ဇုန်အလိုက် သတ်မှတ်ဆောင်ရွက်ရန်နှင့် အဆိုပါ စီမံကိန်းမြေနေရာများအား ဌာနပေါင်းစုံ ညှိနှိုင်းသတ်မှတ်ဆောင်ရွက်ပေးရန်၊ သစ်တောစိုက်ခင်းများ ပြန်လည်ဆောင်ရွက် ပေးရန် စိမ်းလန်းစိုပြည်ရေးလုပ်ငန်းဇုန်များအား မြို့နယ်အဆင့်၊ ခရိုင်အဆင့် ဌာနဆိုင်ရာများနှင့် ညှိနှိုင်းရွေးချယ်ဆောင်ရွက်ရန် တကယ်အဓိကကျနေတာက အပူပိုင်းဒေသ စိမ်းလန်းစိုပြည်ရေး၊ ဂေဟစနစ်ထိန်းသိမ်းရေးလုပ်ငန်းများ အရေးပါမှုရဲ့ အကျိုးကျေးဇူးများဟာ ပြည်သူလူထုအကြား ပိုမိုပျံ့နှံ့စွာသိရှိလာစေရန်နှင့် အသိပညာများတိုးတက်ရရှိရန် သတင်းမီဒီယာ ရုပ်သံအစီအစဉ်များ ထည့်သွင်းဖော်ပြခြင်းကို ဆောင်ရွက်ရန် လိုအပ်ပါတယ်။ သစ်တောစိုက်ခင်းများ တည်ထောင်ခြင်းလုပ်ငန်းဆောင်ရွက်ရာတွင် ရာသီဥတုပြောင်းလဲမှု ဆိုင်ရာ စိန်ခေါ်မှုများရှိလာသည့်အတွက် မိုးကြိုကာလနှင့် ခြောက်သွေ့ရာသီများတွင် ရေလောင်း စိုက်ပျိုးဆောင်ရွက်နိုင်ရေးအပြင် အခြားလိုအပ်သော လုပ်ငန်းစဉ်အဆင့်ဆင့် လိုအပ်လျက်ရှိသော စက်ယန္တရားများနှင့် စက်ကိရိယာများအပြင် လူသားအရင်းအမြစ်များကို တိုးမြှင့်ဆောင်ရွက်ပေးရန် ၎င်းဒေသတွေမှာ လိုအပ်နေသေးတာဖြစ်တဲ့အတွက် အဆိုရှင် ပြောသွားတဲ့ ကိစ္စတွေအားလုံး အကောင်အထည်ဖော်သင့်ပါတယ်လို့ ကျွန်တော်ပြောရင်း နိဂုံးချုပ်ပါတယ်ခင်ဗျား။ အားလုံးကို ကျေးဇူး တင်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အဆိုနှင့်စပ်လျဉ်း၍ ဆွေးနွေးရန်ကျန်ရှိတဲ့ လွှတ်တော်ကိုယ်စားလှယ်များက ဆက်လက်ဆွေးနွေးခြင်း၊ ပြည်ထောင်စု အဆင့် အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့် လွှတ်တော်၏အဆုံးအဖြတ်ရယူခြင်းတို့ကို နဝမနေ့ အစည်းအဝေး ၂၉-၁၁-၂၀၁၉ (သောကြာနေ့)တွင် ဆက်လက်ဆောင်ရွက်သွားမှာ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော်(၁၄)ကြိမ်မြောက်ပုံမှန် အစည်းအဝေး သတ္တမနေ့ ရပ်နားကြောင်းနှင့် အဋ္ဌမနေ့ အစည်းအဝေး ဆက်လက်ကျင်းပမည့် နေ့ရက်နှင့် ြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး သတ္တမနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး အဋ္ဌမနေ့ ကို ၂၀၁၉ ခုနှစ်၊ နိုဝင်ဘာလ ၂ရ ရက် (ဗုဒ္ဓဟူးနေ့)နံနက် ၁၀:ဝဝ နာရီဆက်လက်ကျင်းပ မည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည် ထွက်ခွာပါပြီ ခင်ဗျာ။</speech>
<speech type="mc">အားလုံးထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန်အစည်းအဝေး သတ္တမနေ့ကို ၁၂:၂၆ နာရီ ရပ်နားပါသည်။</speech>
</postface>
</transcript>
</doc>
