<doc>
<docinfo>
<docno>02-14-13.xml</docno>
<pdf>02-14-13.pdf</pdf>
<term value="02">ဒုတိယအကြိမ်</term>
<session value="14" />
<sittingday value="13" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး(၁၃)ရက်မြောက်နေ့မှတ်တမ်း</title>
<date value='10-12-2019'>၁၃၈၁ ခုနှစ်၊ နတ်တော်လဆန်း ၁၄ ရက် (၂၀၁၉ ခုနှစ်၊ ဒီဇင်ဘာလ ၁၀ ရက်)အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ အစီအစဉ်ကို ၁၀:ဝဝ နာရီ င်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခုင်ပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ (၁၃)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျာ။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျာ။ ဒီကနေ့ ကျင်းပတဲ့ ဒုတိယ အကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၃)ဦးရှိပြီး ဒီကနေ့ အစည်းအဝေးကို (၁၈၅)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၂.၉၆)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေးအထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေးရဲ့ (၁၃)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီးဖြစ်ပါတယ်။ အဲဒီအစီအစဉ်တိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1283">ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ ၁၀ - ၁၂ - ၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များကိုယ်စား မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသား လွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်တော် ဦးမြမင်းဆွေ က ခွင့်ပန် ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးကျင့်ခန့်ပေါင်၊ ချင်းပြည်နယ် မဲဆန္ဒနယ်အမှတ်(၆)၊ ဒေသဖွံ့ဖြိုးရေး။ ဦးအောင်ဝင်း၊ တနင်္သာရီ တိုင်းဒေသကြီး မဲဆန္ဒနယ်အမှတ်(၁)၊ ဒေသဖွံ့ဖြိုးရေး။ ဦးကျော်သောင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)၊ အလုပ်ရုံဆွေးနွေးပွဲ။ ဒေါက်တာစိုင်းဆိုင်ကျောက်ဆမ်၊ ရှမ်းပြည်နယ် မဲဆန္ဒနယ် အမှတ်(၆)၊ ကိုယ်တိုင်ဆောင်ရွက်ရန်။ ဒေါ်နန်းနီနီအေး၊ ကရင်ပြည်နယ်၊ မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၄)၊ ကိုယ်တိုင် ဆောင်ရွက်ရန်။ ဦးဇော်မင်းလတ်(ခ)ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ဒေသဖွံ့ဖြိုးရေး။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်။ ဦးသိန်းဆွေ၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၀)၊ ကွင်းဆင်းစစ်ဆေးဆောင်ရွက်ရန်။ ဦးတင်ဝေ၊ တနင်္သာရီတိုင်းဒေသကြီး မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဒေါက်တာလင်းဝေဖြိုးလတ်၊ တနင်္သာရီတိုင်းဒေသကြီး မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဦးဇော်ဟိန်း၊ တနင်္သာရီ တိုင်းဒေသကြီး မဲဆန္ဒနယ်အမှတ်(၇)၊ ဒေသဖွံ့ဖြိုးရေး။ ဦးကင်းရှိန်၊ တနင်္သာရီတိုင်းဒေသကြီး မဲဆန္ဒနယ်အမှတ်(၉)၊ ဒေသဖွံ့ဖြိုးရေး။ ဒေါ်လွီဇာ၊ ကယားပြည်နယ် မဲဆန္ဒနယ်အမှတ်(၆)၊ ကိုယ်တိုင် ဆောင်ရွက်ရန်။ ဦးနိုင်သီဟ၊ မွန်ပြည်နယ် မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဦးတက်ထွန်းအောင်၊ ရခိုင်ပြည်နယ် မဲဆန္ဒနယ်အမှတ်(၂)၊ ကိုယ်တိုင်ဆောင်ရွက်ရန်။ ဦးဘမျိုးသိန်း၊ ရန်ကုန်တိုင်းဒေသကြီး မဲဆန္ဒနယ်အမှတ်(၅)၊ တိုင်းမြေစစ်အစည်းအဝေး။ ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)၊ ကျန်းမာရေး။ ဦးညီစိန်၊ ရှမ်းပြည်နယ် မဲဆန္ဒနယ် အမှတ်(၅)၊ ကိုယ်တိုင်ဆောင်ရွက်ရန်။ ဦးကျော်သန်း၊ ရခိုင်ပြည်နယ် မဲဆန္ဒနယ်အမှတ်(၁၀)၊ ကိုယ်တိုင် ဆောင်ရွက်ရန်။ ဦးဂင်ကမ်းလျန်၊ ချင်းပြည်နယ် မဲဆန္ဒနယ်အမှတ်(၅)၊ ဒေသဖွံ့ဖြိုးရေး။ ဦးဂျေယောဂူ၊ ကချင်ပြည်နယ် မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဦးလှဆန်း၊ မကွေးတိုင်းဒေသကြီး မဲဆန္ဒနယ်အမှတ်(၁)၊ ဒေသဖွံ့ဖြိုးရေး။ ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)၊ ဒေသဖွံ့ဖြိုးရေး။ ဦးချစ်ထွေး၊ မကွေးတိုင်းဒေသကြီး မဲဆန္ဒနယ်အမှတ်(၃)၊ ဒေသဖွံ့ဖြိုးရေး။ ဦးတက်ထွန်းအောင်၊ ရခိုင်သမန်ပြည်နယ် မဲဆန္ဒနယ်မြို့နယ် မဲဆန္ဒနယ်အမှတ်(၆) အသကြီး ဒေါ်သန်းသန်းအေး၊ မကွေးတိုင်းဒေသကြီး မဲဆန္ဒနယ်အမှတ်(၇)၊ ဒေသဖွံ့ဖြိုးရေး။ ဦးဝင်းမြင့်၊ မကွေးတိုင်းဒေသကြီး မဲဆန္ဒနယ်အမှတ်(၈)၊ ဒေသဖွံ့ဖြိုးရေး။ ဦးအေးသာအောင်၊ ရခိုင်ပြည်နယ် မဲဆန္ဒနယ်အမှတ်(၆)၊ ရခိုင်ပြည်နယ် တည်ငြိမ်အေးချမ်းရေးကော်မတီကိစ္စရပ်များ ဆောင်ရွက်ရန်။ ဒေါ်မမလေး၊ ရှမ်းပြည်နယ် မဲဆန္ဒနယ်အမှတ်(၈)၊ ကိုယ်တိုင်ဆောင်ရွက်ရန်။ ဦးအေးဗိုလ်၊ ရန်ကုန် တိုင်းဒေသကြီး မဲဆန္ဒနယ်အမှတ်(၁၁)၊ ဒေသဖွံ့ဖြိုးရေးဆောင်ရွက်ရန်နှင့် ဒေါ်ကျိန်ငိုက်မန်၊ ချင်းပြည်နယ် မဲဆန္ဒနယ်အမှတ်(၇)၊ ဒေသဖွံ့ ဖြိုးရေးဆောင်ရွက်ရန်တို့ပဲ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၇)ဦးနှင့် ယနေ့ ခွင့်ပန်ကြားသူ (၃၁)ဦး ဖြစ်ပြီး စုစုပေါင်း ခွင့်ပန်ကြားသူ(၃၈)ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြ အပ်ပါတယ် ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျာ။ ဒီကနေ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ကို တက်ရောက် ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ(၇)ဦး ယနေ့ ခွင့်ပန်ကြားသဖြင့် ခွင့်ပြုထားသူ(၃၁)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ(၃၈)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။</speech>
<title>မြန်မာနိုင်ငံသူ နိုင်ငံသားများ၏ ကျန်းမာရေးနှင့်အားကစား အဆင့်မြင့်မားတိုးတက်စေရေးအတွက် မြန်မာ့ရုပ်မြင်သံကြားလိုင်းမှ ကျန်းမာရေးနှင့် အားကစားရုပ်သံလိုင်း (Health  Sport Channel) တစ်ခု ထုတ်လွှင့်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ပဲခူးတိုင်းဒေသကြီး မဲဆန္ဒနယ်အမှတ်(၁၁) မှ ဒေါက်တာဝင်းမြင့် မေးမြန်းဖို့ဖြစ်ပါတယ်။</speech>
<speech><mp id="1274">ဒေါက်တာဝင်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၁၁)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျာ။ ကျွန်တော်ကတော့ ပဲခူးတိုင်း ဒေသကြီး မဲဆန္ဒနယ်အမှတ်(၁၁)၊ မင်းလှ၊ မိုးညို၊ အုတ်ဖိုတို့ရဲ့ အမျိုးသားလွှတ်တော်ကိုယ်စားလှယ် ဒေါက်တာဝင်းမြင့် ဖြစ်ပါတယ်။ ကျွန်တော်မေးမယ့်မေးခွန်းကတော့ မြန်မာနိုင်ငံသူ/နိုင်ငံသားများ ကျန်းမာရေးနှင့်အားကစား မြင့်မားတိုးတက်စေရန်၊ ကုန်ထုတ်စွမ်းအားတိုးတက်စေရန်နှင့် ပျော်ရွှင် ချမ်းမြေ့စေရန်အတွက် ကျန်းမာရေးနဲ့အားကစား ပညာပေးကဏ္ဍများကို မြန်မာ့ရုပ်မြင်သံကြား ကနေပြီးတော့ ကျန်းမာရေးနဲ့ အားကစားရုပ်သံလိုင်း (Health  Sport Channel) တစ်ခု သီးသန့် ထုတ်လွှတ်ပေးရန် အစီအစဉ် ရှိ/မရှိနဲ့ ပတ်သက်တဲ့မေးခွန်းပဲ ဖြစ်ပါတယ်။ ကျွန်တော်ကတော့ က ၊ အုတ်ဖိုတို့ရဲ့ ကျန်းမာရေးနှင့် ဥက္ကဋ္ဌကြီးခင်ဗျာ။ ကျွန်တော်တို့ ကျန်းမာရေးဆိုတာ လူသားတွေရဲ့ ခန္ဓာဝန်လေးပါး ထဲမှာ စားဝတ်နေရေး၊ ကျန်းမာရေး ဆိုတဲ့အတိုင်း စတုတ္ထအရေးအကြီးဆုံး ကဏ္ဍတစ်ခုဖြစ်ပါတယ်။ အာရောဂျီ ပရမံ လာဘ် ဆိုတဲ့အတိုင်း ကျန်းမာရေးဟာ လာဘ်ကြီးတစ်ပါးဖြစ်သလို ကျန်းမာရေးချို့တဲ့လို့ရှိရင် ကျွန်တော်တို့ ဘယ်လောက်ပဲ ပညာတွေတတ်တတ် စည်းစိမ်တွေ ချမ်းသာနေပါစေ ဒီစည်းစိမ်ချမ်းသာတွေကို ကျွန်တော်တို့ ခံစားနိုင်မှာမဟုတ်ပါဘူး။ ဥက္ကဋ္ဌကြီးခင်ဗျား။ ကျွန်တော်တို့နိုင်ငံဟာ လွန်ခဲ့သောနှစ်ပေါင်း(၅၀)ကျော်အတွင်းမှာ စီးပွားရေးကျဆင်းလာပြီး အဖက်ဖက်က ကျဆင်းလာတာနဲ့အတူ ကျန်းမာရေးနဲ့ အားကစားကဏ္ဍ ကလည်း ကျဆင်းလာပါတယ်။ ယခုတ်ကာလအခြေအနေကြောင့်သော်လည်းကောင်း၊ ပတ်ဝန်းကျင်အခြေအနေကြောင့်သော်လည်းကောင်း၊ လူတို့ရဲ့ နေထိုင်မှု Life Style ကြောင့်လည်း ကောင်း ရောဂါတွေဖြစ်ပြီးတော့ ဒီနေ့ ကျွန်တော်တို့ စားသုံးနေရတဲ့ အစားအစာတွေ၊ အသီးအနှံတွေ၊ ဟင်းသီးဟင်းရွက်တွေ၊ သစ်သီးတွေ၊ ဖျော်ရည်အမျိုးမျိုး၊ အချိုမှုန့်၊ ဟင်းခတ်မှုန့်၊ ဓာတုဆိုးဆေး၊ ဓာတုဓာတ်ကြွင်းပါတဲ့ အစားအစာတွေကို စားနေရတဲ့အတွက်ကြောင့် ကူးစက်မှုရောဂါမဟုတ်တဲ့ Non Infectious ရောဂါဆိုတဲ့ ဆီးချို၊ နှလုံး၊ သွေးချို၊ ကင်ဆာတွေဖြစ်နေတာတွေကို ကျွန်တော်တို့ ပညာပေးဖို့လိုအပ်ပါတယ်။ ထို့အတူပဲ ဆေးလိပ်နဲ့ ဆေးရွက်ကြီး၊ ကွမ်းနဲ့ အရက်သေစာတွေသောက်စားပြီးတော့ နေနောက်ဆက်တွဲဖြစ်တဲ့ ရောဂါတွေအကြောင်းကိုလည်း ထုတ်လွှင့်ပညာပေးဖို့ လိုအပ်ပါတယ်။ ယခု အခါမှာ ကျန်းမာရေးဗဟုသုတနည်းပါးမှု၊ ကျန်းမာရေးလိုက်စားမှုနည်းပါးမှုနဲ့ ကိုယ်လက် လှုပ်ရှားမှု နည်းပါးမှုတွေရယ်၊ (Food Safety)ရယ် (Food Security) တွေကြောင့် ကျွန်တော်တို့ နောက်ဆက်တွဲ ဖြစ်တဲ့ ရောဂါတွေအကြောင်းကိုလည်း ပညာပေးထုတ်လွှင့်ရန်လိုအပ်ပါတယ်။ နောက်တစ်ခါ ကျွန်တော်တို့ တစ်ကိုယ်ရည်သန့်ရှင်းရေးဟာလည်း အင်မတန်အရေးကြီးပြီးတော့ ပတ်ဝန်းကျင်မှ လေကောင်းလေသန့်၊ ရေကောင်းရေသန့်ရရှိဖို့ကိုလည်း ပညာပေးထုတ်လွှင့်ရန် လိုအပ်ပါတယ်။ ဥက္ကဋ္ဌကြီးခင်ဗျား။ ကျန်းမာရေးဆိုတာက လူတွေမွေးဖွားရာမှ သေသည်အထိသာ မကဘဲနဲ့ ပဋိသန္ဓေနေပြီး၊ ကိုယ်ဝန်ဆောင်တဲီ့းတော့ အင်မတန်မှ အရေးကြီးလှပါတယ်။ ဒါ့အပြင် ကာကွယ်ခြင်းဟာ ကုသခြင်းထက်ပိုပြီး အကျိုးရှိတဲ့အတွက်ကြောင့် ကာကွယ်ရေးလုပ်ငန်း တွေကိုလည်း ပညာပေးလုပ်ရမှာဖြစ်သလို လူမှတိရစ္ဆာန်၊ တိရစ္ဆာန်မှလူကိုကူးတဲ့ Zoonotic Diseases တွေအကြောင်းကိုလည်း ပညာပေးရန်လိုအပ်ပါတယ်။ ဒါ့အပြင် ကျန်းမာရေးဆိုတာ ကိုယ်ကျန်းမာရေး သာမဟုတ်ဘဲ စိတ်ကျန်းမာရေးကိုလည်း ပြသရန်လိုပါတယ်။ နောက်တစ်ခါ အသက်အရွယ်အရ သော်လည်းကောင်း၊ ရာသီဥတုအရသော်လည်းကောင်း၊ ကျား/မအရသော်လည်းကောင်း၊ ပတ်ဝန်းကျင် အရသော်လည်းကောင်း၊ လုပ်ငန်းခွင်အရ ဖြစ်တတ်တဲ့ရောဂါတွေအကြောင်းကိုလည်း ပညာပေးရန် လိုအပ်ပါတယ်။ ဒါ့အပြင် ယခုပေါ်နေတဲ့ ဆေးဝါးအမျိုးမျိုးရဲ့ သုံးစွဲနည်းနဲ့ ဘေးထွက်ဆိုးကျိုးတွေရဲ့ အကြောင်း၊ ဆရာဝန်ရဲ့ ညွှန်ကြားချက်ရှိမှ သောက်ရမယ့်ဆေးတွေရဲ့ အကြောင်း၊ ဆေးနဲ့ပတ်သက် တာတွေ၊ နိုင်ငံတကာမှာ နောက်ဆုံးပေါ်တဲ့ ဆေးဝါးတွေအကြောင်းကိုလည်း အသံလွှင့် ထုတ်လွှင့် ပြသဖို့လည်း လိုအပ်ပါတယ်။ ဒါ့အပြင် ကျွန်တော်တို့ ဒီမူးယစ်ဆေးဝါးနဲ့ စိတ်ကိုပြောင်းလဲ စေတတ် သော အကြောင်းတွေကတော့ အထူးပဲထုတ်လွှင့်ပြသပေးဖို့ လိုအပ်ပါတယ်။ ဒါ့အပြင် ကျွန်တော်တို့ နိုင်ငံမှာ ကျန်းမာရေးနဲ့ပတ်သက်လို့လည်း ဒီတိုင်းရင်းဆေးတွေရဲ့ အကြောင်းကိုလည်း ထုတ်လွှင့် ပြသရန် လိုပြီးတော့ အစာလည်းဆေး၊ ဆေးလည်းအစာ ဆိုသလို မြန်မာအစာနဲ့ အာဟာရတွေ ကိုယ်ကျန်းမာရေးအတွက် ကံ၊ စိတ်၊ ဥတု၊ အာဟာရ ဆိုသလို ဒါတွေကိုလည်း ပညာပေး ထုတ်လွှင့်ရန်လိုအပ်ပါတယ်။ ကျန်းမာရေးကောင်းမှ အားကစားလုပ်နိုင်သလို အားကစားလုပ်မှလည်း ကျန်းမာရေး ကောင်းမှာဖြစ်ပါတယ်။ အားကစားဟာ တိုင်းပြည်ရဲ့ ဂုဏ်ကို ဆောင်နိုင်သလို နိုင်ငံတကာချစ်ကြည်ရေး တွေကိုလည်း ဖြစ်ပေါ်စေနိုင်ပါတယ်။ ဒါကြောင့်မို့လို့ အားကစားလိုင်းနဲ့ ပတ်သက်လို့လည်းပဲ ကျွန်တော်တို့ မြို့နယ်၊ ခရိုင်၊ တိုင်းဒေသကြီးနဲ့ ပြည်နယ် အားကစားပွဲတွေအပြင် ကျောင်းသားလူငယ် အားကစားပွဲတွေနဲ့ တက္ကသိုလ်ပေါင်းစုံအားကစားပွဲတွေကိုလည်း တိုက်ရိုက်ထုတ်လွှင့်ပေးသင့် ပါတယ်။ မြန်မာနေရှင်နယ်လိဂ်ထက် လူတွေပိုမို စိတ်ဝင်စားတဲ့ ဒီတိုင်းနဲ့ပြည်နယ် ဘောလုံး ဘော်လီဘောပြိုင်ပွဲတွေကို တိုက်ရိုက်ထုတ်လွှင့်ပြသပေးဖို့လည်း လိုအပ်ပါတယ်။ နိုင်ငံတကာ အားကစားပွဲတွေကိုလည်း ထုတ်လွှင့်ပြသပေးစရာ လိုပါတယ်။ ယခုအခါမှာ Skynet ရုပ်သံလိုင်းက oposyçeşod 8337:003:$. Sport Channel s. Health Channel Oso nascossos, 32360: လိုင်းဖြစ်တဲ့အတွက်ကြောင့် ပြည်သူတွေအတွက် လုံလောက်မှု မရှိပါဘူး။ မြန်မာ့အသံက ထုတ်လွှင့်တဲ့ ဒီအားကစားနဲ့ Sport Channel တွေဆိုတာလည်းပဲ ပြည့်စုံမှုမရှိပါဘူး။ ဒါကြောင့်မို့လို့ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနက ထုတ်လွှင့်တဲ့ Farmer Channel လိုပဲ ကျွန်တော်တို့ အားကစားရုပ်သံလိုင်းတစ်ခုကို ထုတ်လွှင့်ပေးဖို့ ရဟန်းရှင်၊ လူ၊ ပြည်သူများရဲ့ ကိုယ်စား ဥက္ကဋ္ဌကြီးမှ တစ်ဆင့် မေးမြန်းအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">မေးခွန်းနဲ့ ပတ်သက်ပြီး ပြန်ကြားရေးဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်။</speech>
<speech><agency id="24">ဦးအောင်လှထွန်း (ဒုတိယဝန်ကြီး၊ ပြန်ကြားရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်များ၊ ဖိတ်ကြားထားသော ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဆုတောင်းမေတ္တာပို့သ ဂါရဝပြုအပ်ပါတယ်ခင်ဗျာ။ ကျွန်တော်ကတော့ ပြန်ကြားရေးဝန်ကြီးဌာန၊ ဒုတိယဝန်ကြီး ဦးအောင်လှထွန်း ဖြစ်ပါတယ်။ ကျွန်တော့်အနေနဲ့ ဒီမေးခွန်းကို ပြန်ကြားရေးဝန်ကြီး ဌာနနှင့် ကျန်းမာရေးနှင့်အားကစားဝန်ကြီးဌာနတို့ရဲ့ ဖြေကြားချက်ကို ပေါင်းစပ်ပြီးဖြေကြားသွားမှာ ဖြစ်ပါတယ်။ မြန်မာနိုင်ငံသူ၊ နိုင်ငံသားများ၏ ကျန်းမာရေးနှင့်အားကစားအဆင့် မြင့်မားတိုးတက်စေ ရေးအတွက် မြန်မာ့ရုပ်မြင်သံကြားလိုင်းမှ ကျန်းမာရေးနှင့်အားကစားရုပ်သံလိုင်း (Health  Sport Channel) တစ်ခုထုတ်လွှင့်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်းကို မေးမြန်းခဲ့တဲ့ ပဲခူးတိုင်း ဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါက်တာဝင်းမြင့် ကို အထူးပင်ကျေးဇူးတင်ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပထမဦးစွာ ပြန်ကြားရေးဝန်ကြီးဌာနကိုယ်စား ဖြေကြားသွားမှာဖြစ်ပါတယ်။ ပြန်ကြားရေးဝန်ကြီးဌာန၊ မြန်မာ့အသံနှင့်ရုပ်မြင်သံကြားအနေနဲ့ ပြည်သူများထံသို့ ပြန်ကြားပေးရန်၊ ပညာပေးရန်နှင့် ဖျော်ဖြေပေးရန်ဆိုတဲ့ ရည်မှန်းချက်များနှင့် လုပ်ငန်းတာဝန်များကို ဆောင်ရွက်လျက်ရှိပါတယ်။ လက်ရှိအခြေအနေမှာ ရုပ်မြင်သံကြား(သတင်း) ရုပ်သံလိုင်း၊ လွှတ်တော်ရုပ်သံလိုင်း၊ တိုင်းရင်းသားလူမျိုးများ ရုပ်သံလိုင်း၊ တောင်သူလယ်သမား ကဏ္ဍရုပ်သံလိုင်းနှင့် အားကစားရုပ်သံလိုင်း စသည့် ရုပ်သံလိုင်း(၅)ခုကို ထုတ်လွှင့်ပေးလျက်ရှိပါ တယ်။ လက်ရှိအခြေအနေမှာ မြန်မာ့အသံနှင့်ရုပ်မြင်သံကြားအနေနဲ့ ကျန်းမာရေးနှင့်အားကစား ရုပ်သံလိုင်း (Health  Sport Channel)သီးသန့်ထားရှိခြင်း မရှိသေးသော်လည်း အားကစား ရုပ်သံလိုင်း (Sport Channel)ကိုတော့ ၁၅-၁-၂၀၁၈ ရက်နေ့မှစပြီး နေ့လယ်(၂)နာရီမှ ညနေ(၆) နာရီနေ့စဉ်(၄)နာရီကြာ ပုံမှန်ထုတ်လွှင့်ပေးလျက်ရှိပါတယ်။ အဲဒီ channel မှာ ဘောလုံးပွဲ သုံးသပ်ချက် (Soccer Review) အစီအစဉ်ကို ကြာသပတေးနေ့တိုင်း ညနေ (၄)နာရီ (၃၅)မိနစ် ည်းကောင်း၊ မြန်မာနိုင်ငံဘောလုံးအဖွဲ့ချုပ်က စီစဉ်တဲ့ ဘောလုံးပွဲများ သုံးသပ်ချက် မြန်မာနေရှင်နယ်လိဂ် (MNL Review) အစီအစဉ်ကို သောကြာနေ့တိုင်း ညနေ (၄)နာရီ (၃၀)မိနစ် ည်းကောင်း၊ Weekly Sports Information အစီအစဉ်ကို သောကြာနေ့တိုင်း ညနေ(၅) နာရီ (၃၀)မိနစ် ည်းကောင်း ထုတ်လွှင့်ပေးလျက်ရှိပါတယ်။ မှာဖြစ်ပါတယ်။ ပေးရန် ပညာပါတယ်။ ဒါ့အပြင် မြန်မာနေရှင်နယ်လိဂ် (MNL Review) ဘောလုံးပွဲစဉ်အများစုကို ပြိုင်ပွဲ ကာလအတွင်း တိုက်ရိုက်ထုတ်လွှင့်ပေးလျက်ရှိပြီး မြန်မာနိုင်ငံက အိမ်ရှင်အဖြစ် လက်ခံကျင်းပတဲ့ ဘောလုံးပွဲများ၊ မြန်မာဘောလုံးအသင်းမှ ပြည်ပသို့သွားရောက်ယှဉ်ပြိုင် သည့် ပွဲစဉ်များနှင့် အခြား အားကစားပွဲစဉ်များကို အခါအားလျော်စွာ တိုက်ရိုက်ထုတ်လွှင့်ခြင်းနှင့် ပြန်လည်ထုတ်လွှင့်ခြင်းများ ဆောင်ရွက်ပေးလျက်ရှိပါတယ်။ ကျန်းမာရေးရုပ်သံလိုင်း(Health Channel)ကို သီးခြားမထားရှိနိုင် သေးသော်လည်း မြန်မာ့ရုပ်မြင်သံကြားအစီအစဉ်များတွင် ကျန်းမာရေးဆိုင်ရာ လေ့ကျင့်ခန်း အစီအစဉ်များကို နေ့စဉ်နံနက် (၆)နာရီ (၃၀)မိနစ် ပုံမှန်ထုတ်လွှင့်ပေးလျက်ရှိပါတယ်။ ပြည်သူများအတွက် ကျန်းမာရေးဆိုင်ရာ အသိပညာပေး TV Sport အစီအစဉ်(၄၉)ခုကိုလည်း နေ့စဉ်အလှည့်ကျ ထုတ်လွှင့်ပေးလျက်ရှိပါတယ်။ ကျန်းမာရေးမဂ္ဂဇင်းအစီအစဉ်ကိုတော့ သောကြာနေ့၊ ညနေ(၅)နာရီ (၁၅)မိနစ် ုတ်လွှင့်ပြီး တိုင်းရင်းဆေးပညာ အစီအစဉ်ကို တနင်္လာနေ့၊ ညနေ (၅)နာရီ (၁၅)မိနစ်အပတ်စဉ်ထုတ်လွှင့်ပေးလျက်ရှိပါတယ်။ အလားတူပဲ မြန်မာ့အသံ(ရေဒီယို)မှာလည်း ကျန်းမာရေးနှင့်အားကစားဆိုင်ရာ အစီအစဉ် များအဖြစ် မြန်မာ့အားကစားကြယ်ပွင့်များ၊ တစ်ပတ်အတွင်း အားကစားသတင်း၊ ပြည်သူ့အတွက် ကျန်းမာရေး၊ သုတအဖြာဖြာ တိုင်းရင်းဆေးပညာ၊ ရင်သွေးငယ်နဲ့ ကျန်းမာရေးအစီအစဉ်များ စသဖြင့် ထုတ်လွှင့်ပေးလျက်ရှိပါတယ်။ Beauty  Health အစီအစဉ်များကို တစ်ပတ်လျှင် (၂)ကြိမ်နှင့် ကျန်းမာရေးအစီအစဉ်ကို နှစ်ပတ်လျှင်(၁)ကြိမ် ထုတ်လွှင့်ပေးလျက်ရှိပြီး ကျန်းမာရေးဆိုင်ရာ နှိုးဆော်ချက်များနှင့်လတ်တလောဖြစ်ပေါ်တတ်သော ရောဂါများအကြောင်းကို ကျွမ်းကျင်သော ဆရာဝန်များနှင့် ဆွေးနွေးခန်းများ၊ သတင်းနှင့် တွေ့ဆုံမေးမြန်းခန်းများ၊ ရာသီအလိုက်ဖြစ်တတ်သော ရောဂါများအကြောင်းကို ရေဒီယိုမဂ္ဂဇင်းနှင့် ကျေးလက်ဇာတ်လမ်းကဏ္ဍများမှ စဉ်ဆက်မပြတ် ထုတ်လွှင့်ပေးလျက်ရှိပါတယ်။ ကိုယ်စားလှယ်တော်ကြီး တင်ပြသွားတဲ့အတိုင်း နိုင်ငံသားများရဲ့ ကျန်းမာရေးနဲ့ အားကစား အဆင့် တိုးတက်မြင့်မားရေးဟာ နိုင်ငံတစ်ခုရဲ့ တိုးတက်ဖွံ့ဖြိုးရေးအတွက် အမှန်တကယ် လိုအပ်ချက် များဖြစ်ကြောင်း၊ အလေးအနက် ထောက်ခံအပ်ပါတယ်။ လက်ရှိအခြေအနေမှာ ကိုယ်စားလှယ်တော်ကြီး အကြံပြုတဲ့အတိုင်း ကျန်းမာရေးနှင့်အားကစားရုပ်သံလိုင်း (Health  Sport Channel) အဖြစ် လိုင်းအသစ်တစ်ခု ထုတ်လွှင့်ရန် ဆောင်ရွက်နိုင်ခြင်းမရှိသေးပါ။ သို့သော်လည်း လက်ရှိဆောင်ရွက် နေဆဲဖြစ်တဲ့ အားကစားရုပ်သံလိုင်းကို သက်ဆိုင်ရာ ကျန်းမာရေးနှင့် အားကစားဝန်ကြီးဌာနမှ အားကစား အမျိုးအစားအလိုက် ဖွဲ့စည်းထားသော အားကစားအဖွဲ့ချုပ်များ၊ ပြည်တွင်း/ပြည်ပ မိတ်ဖက်အဖွဲ့အစည်းများနဲ့ ပူးပေါင်းပြီး ယခုထက်ပိုမိုကောင်းမွန်သည့် အစီအစဉ်များ တိုးချဲ့ ထုတ်လွှင့်နိုင်ရေး ဆောင်ရွက်သွားမည်ဖြစ်ပါကြောင်းတင်ပြအပ်ပါတယ်။ ဒါကတော့ မြန်မာ့အသံနှင့် ရုပ်မြင်သံကြားအနေဖြင့် ဆောင်ရွက်နေမှုကို ဖြေကြားခဲ့ခြင်းဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အခုဆက်လက်ပြီး ကျန်းမာရေးနှင့်အားကစား ဝန်ကြီးဌာနက ပေးပို့လာတဲ့ ဖြေကြားချက်ကို အနှစ်ချုပ်ပြီး တင်ပြသွားမှာဖြစ်ပါတယ်။ ကျန်းမာရေး နှင့်အားကစားဝန်ကြီးဌာနဟာ ယခင် ကျန်းမာရေးပညာဌာနကို ကျန်းမာရေးနှင့်အသိပညာမြှင့်တင် ရေးဌာနခွဲအမည်နဲ့ ပြောင်းလဲခဲ့ပြီးတော့ ပြည်သူများရဲ့ ကျန်းမာရေးအသိပညာမြင့်မားလာရေး အတွက် အခြေခံကျန်းမာရေးဝန်ထမ်းများမှ ပြည်သူလူထုအတွင်း ကျန်းမာရေးအသိပညာပေး လုပ်ငန်းများကို အထူးဦးစားပေး ဆောင်ရွက်လျက်ရှိပါတယ်။ ကျန်းမာရေးဆိုင်ရာ စံပြုအချက် အလက်များစာအုပ်ကို ၂၃-၁၁-၂၀၁ရ ရက်နေ့မှာ စတင်ထုတ်ဝေခဲ့ပါတယ်။ ဒီစာအုပ် အပါအဝင် အခြေခံကျန်းမာရေးဝန်ထမ်းများနှင့် မြို့နယ်တိုက်နယ်ဆရာဝန်များ သိသင့်သိထိုက်သည့်လုပ်ငန်း လမ်းညွှန်တွေ၊ စံလုပ်ထုံးလုပ်နည်းတွေ၊ စာအုပ်စာတမ်းတွေ၊ ပြည်သူလူထုအတွင်း ကျန်းမာရေး အသိပညာမြှင့်တင်ရေး လက်ကမ်းစာစောင်နဲ့ ပိုစတာတွေကိုလည်း ဖြန့်ဝေလျက်ရှိပါတယ်။ ထို့အပြင် ကျန်းမာရေးစောင့်ရှောက်မှုဆိုင်ရာ Mobile Application များစွာ ထည့်သွင်း ထားတဲ့ Mobile Tablet များကို အခြေခံကျန်းမာရေးဝန်ထမ်းများသို့ ဖြန့်ဝေပေးလျက်ရှိပါတယ်။ ယနေ့အထိ Mobile Tablet (၁၁၁၈၆)လုံးအား ဖြန့်ဝေထားပြီး ဖြစ်ပါတယ်။ ဆက်လက်၍လည်း လုံးရေ(၁၄၀၀၀)ကို မကြာမီလပိုင်းအတွင်းမှာ ထပ်မံဖြန့်ဝေနိုင်ရေး စီစဉ်ဆောင်ရွက်လျက်ရှိပါတယ်။ ဒီလိုဆောင်ရွက်နေခြင်းအားဖြင့် ကျန်းမာရေးအသိပညာပေးခြင်း လုပ်ငန်းများအတွက် တစ်နိုင်ငံလုံး တစ်ပြေးညီ စံပြုအချက်အလက်များကို မှီငြမ်းကာ မှန်ကန်သော သတင်းအချက်အလက်များ ပြည်သူလူထုအတွင်း ဖြန့်ဝေနိုင်မှာဖြစ်ပါတယ်။ ကျန်းမာရေးအသိပညာများရရှိစေဖို့နဲ့ ကျန်းမာရေးအသိပညာများ မြင့်မားတိုးတက်လာ ဖို့အတွက် နည်းလမ်းပေါင်းစုံနဲ့ ဆောင်ရွက်လျက်ရှိရာမှာ ဝန်ကြီးဌာနအနေနဲ့ တင်ပြပါအတိုင်း ဆောင်ရွက်နေမှုများရှိသလို နိုင်ငံပိုင်မီဒီယာများ၊ ပုဂ္ဂလိကရုပ်သံလိုင်းများ၊ ရုပ်ရှင်၊ သဘင်၊ ဂီတ အစည်းအရုံးများနှင့် ပူးပေါင်းပြီးလည်း ဆောင်ရွက်ပေးလျက်ရှိပါတယ်။ ကျန်းမာရေးနှင့် အားကစား ဝန်ကြီးဌာနဟာ ကျန်းမာရေးဆိုင်ရာ သတင်းအချက်အလက် (Key Messages) များကို ပြုစုကာ ထုတ်လွှင့်ပေးလျက်ရှိပြီး ပုဂ္ဂလိကရုပ်သံလိုင်းဖြစ်တဲ့ Skynet ရုပ်သံလိုင်းရဲ့ Health Channel မှာလည်း ထုတ်လွှင့်ပေးလျက်ရှိကြောင်း အသိပေးတင်ပြလိုပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျန်းမာရေးနှင့် အားကစားဝန်ကြီးဌာနအနေဖြင့် အကြံပြုထားတာကတော့ ပြည်သူလူထု၏ ကျန်းမာရေးအသိပညာများ ပိုမိုမြင့်မားတိုးတက်လာစေ ရေးအတွက် မြန်မာ့ရုပ်မြင်သံကြားလိုင်းမှ Health  Sports Channel တစ်ခု တည်ထောင်မည်ဆို ပါက ကျန်းမာရေးအသိပညာ မြှင့်တင်ရေးလုပ်ငန်းများအပြင် အားကစားနှင့် ကာယပညာပြန့်ပွား ရေးလုပ်ငန်းများကို ပြည်သူလူထုကြား ကျယ်ပြန့်စွာပိုမိုဆောင်ရွက်လာနိုင်မှာဖြစ်ကြောင်း၊ ထိုသို့ ဆောင်ရွက်ခြင်းဖြင့် ပြည်သူများကျန်းမာသန်စွမ်းစွာဖြင့် အသက်ရှည်စွာ နေထိုင်လာနိုင်ရေးအတွက် ကြီးမားသော အထောက်အကူ တစ်ခုဖြစ်လာမှာ ဖြစ်ကြောင်း၊ သို့ပါ၍ မြန်မာ့ရုပ်မြင်သံကြားလိုင်းမှ Health  Sports Channel တစ်ခု တည်ထောင်သင့်ပါကြောင်း၊ အဆိုပါရုပ်သံလိုင်းမှာ တိုင်းရင်းသားဘာသာစကားအသီးသီးဖြင့် တင်ဆက်ပြီး တိုင်းရင်းသား ကျန်းမာရေးနှင့် အားကစား အစီအစဉ်များဖြင့် ပါဝင်တင်ဆက်နိုင်မည်ဆိုပါက ပိုမိုကျယ်ပြန့် ထိရောက်နိုင်မည်ဖြစ်ကြောင်း အကြံပြု ထားတာကို တင်ပြအပ်ပါတယ်။ အလားတူ အားကစားနှင့် ပတ်သက်ပြီး အားကစားနှင့် ကာယ ပညာဦးစီးဌာနအနေဖြင့် အားကစားလှုပ်ရှားမှုသတင်းများကို အများပြည်သူအနေဖြင့် ကျယ်ကျယ် ပြန့်ပြန့် သိရှိနိုင်စေရေးအတွက် လစဉ်ထုတ် အားကစားမဂ္ဂဇင်းများနှင့် အားကစားသတင်းလွှာကို ထုတ်လုပ်ဖြန့်ဝေလျက်ရှိပါတယ်။ မြန်မာနိုင်ငံအားကစားအဖွဲ့ချုပ်အသီးသီးမှ ပြည်တွင်းပြည်ပ အားကစားပြိုင်ပွဲ သတင်း qp: ASEAN School Games aệ ASEAN University Games saulgao£ ęècosmɔ 3ɔɔ:mov: ပြိုင်ပွဲများသို့ သွားရောက်ယှဉ်ပြိုင်ခြင်း၊ နိုင်ငံတကာ အားကစားပြိုင်ပွဲများအား အိမ်ရှင်အဖြစ် လက်ခံ ကျင်းပ ဆောင်ရွက်နေမှုသတင်းများ၊ ဝန်ကြီးဌာနပေါင်းစုံ အားကစားပြိုင်ပွဲများ၊ တိုင်းဒေသကြီးနှင့် ပြည်နယ်အားကစားပြိုင်ပွဲသတင်းများ၊ နွေရာသီ၊ ဆောင်းရာသီ အခြေခံအားကစားပြိုင်ပွဲ သတင်းများ၊ ဖွင့်လှစ်ဆောင်ရွက်ပေးနေမှုသတင်းများ၊ ဒီဇင်ဘာလူထုအားကစား လှုပ်ရှားမှုသတင်းများ၊ အခြေခံ ပညာကျောင်းများတွင် အားကစားအသိပညာပေး ဟောပြောခြင်းနှင့် အားကစားသရုပ်ပြပွဲများ၊ ဆောင်ရွက်နေမှုသတင်းများကို ပြည့်ပြည့်စုံစုံ ထည့်သွင်းဖော်ပြပေးလျက်ရှိပါတယ်။ ဒါ့အပြင် ရုပ်မြင် သံကြားလိုင်းများဖြစ်သည့် MRTV, Skynet နှင့် မြဝတီရုပ်မြင်သံကြားလိုင်းများတွင် အခါအားလျော်စွာ ဖော်ပြထုတ်လုပ်နိုင်ရေး ပေါင်းစပ်ညှိနှိုင်းဆောင်ရွက်လျက်ရှိပါတယ်။ ထို့အပြင် အားကစားနှင့် ကာယပညာဦးစီးဌာန၏ official Website ဖြစ်တဲ့ Sped myanmar.gov.mm oz Social Media Network (good qo0/0227333:M05:09 Gosą:27pai Sport and Physical Education Department facebook page of goops: saajaệ sde 9:23 ထုတ်လွှင့်ပေးလျက်ရှိပါတယ်။ မြန်မာနိုင်ငံကိုယ်စားပြု အားကစားအသင်းအဖွဲ့များ၏ နိုင်ငံတကာ အားကစားပြိုင်ပွဲများတွင် ဝင်ရောက်ယှဉ်ပြိုင်မှုများ၊ နိုင်ငံတကာအားကစားပြိုင်ပွဲများအား အိမ်ရှင် အဖြစ် လက်ခံကျင်းပသည့် အားကစားပြိုင်ပွဲများနှင့် ပြည်တွင်းအားကစားပြိုင်ပွဲများ ကျင်းပနေမှုကို အများပြည်သူ လွယ်လင့်တကူကြည့်ရှုအားပေးနိုင်စေရေးအတွက် ပြန်ကြားရေးဝန်ကြီးဌာန၊ နိုင်ငံပိုင် မြန်မာ့အသံနှင့် ရုပ်မြင်သံကြားက ထုတ်လွှင့်ပြသပေးလျက်ရှိကြောင်း ဥက္ကဋ္ဌကြီးမှတစ်ဆင့် ဖြေကြား အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။ net နှင့် မြဖော်ပြပေးလျက် ထုတ်လုပ်နိုင်ရေး ပေး</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်းဝင် များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်သုံးဦး မေးမြန်းသည့်မေးခွန်းများဟာ ပြည်ထဲရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရှမ်းပြည်နယ်၊ ကိုးကန့်ကိုယ်ပိုင်အုပ်ချုပ်ခွင့်ရဒေသ၊ လောက်ကိုင်မြို့နယ်အတွက် ခေတ်မီအဆင့်မြင့် မီးသတ်ယာဉ်(၁)စီး ခွဲဝေခွင့်ပြုပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရှမ်းပြည်နယ် မဲဆန္ဒနယ်အမှတ်(၁၁)မှ ဦးကျော်နီနိုင် မေးမြန်းဖို့ဖြစ်ပါတယ်။</speech>
<speech><mp id="456">ဦးကျော်နီနိုင်၊ ရှမ်းပြည်နယ် မဲဆန္ဒနယ်အမှတ်(၁၁)</mp>မင်္ဂလာပါခင်ဗျား။ လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဒုတိယဝန်ကြီးများခင်ဗျာ။ ကျွန်တော်ကတော့ ကိုးကန့်ကိုယ်ပိုင်အုပ်ချုပ်ခွင့်ရဒေသ၊ ရှမ်းပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးကျော်နီနိုင် ဖြစ်ပါတယ်။ ကျွန်တော်တို့ ကိုးကန့်ကိုယ်ပိုင်အုပ်ချုပ်ခွင့်ရဒေသအတွက် ရန်သူမျိုးငါးပါးထဲမှ မီးဘေးအန္တရာယ်ကြိုတင်ကာကွယ် တားဆီးနိုင်ရန်အတွက် ဒီမေးခွန်းကို မေးမြန်းရခြင်းဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ယနေ့ကမ္ဘာပေါ်တွင် သဘာဝဘေးရန်၊ လူတို့၏ ပယောဂကြောင့် ဖြစ်ပေါ်လာသော ဘေးရန်များကို နှိမ်နင်းရန် နည်းပညာ မျိုးစုံဖြင့် ကြိုးပမ်းဆောင်ရွက်လျက်ရှိကြပါတယ်။ ဘေးအန္တရာယ်များအနက် မီးဘေးအန္တရာယ်၏ ကြောက်မက်ဖွယ်ကောင်းပုံကို အားလုံးသိရှိကြပြီးဖြစ်ပါတယ်။ သဘာဝဘေးကြောင့်ဖြစ်စေ၊ လူ့ပယောဂကြောင့်ဖြစ်စေ၊ မီးလောင်မှုဖြစ်ပါက အသက်အိုးအိမ်စည်းစိမ်ပေါင်းများစွာ ပျက်စီး ဆုံးရှုံးနိုင်ပါတယ်။ ယနေ့ ခေတ်တွင် လူနေထူထပ်လာခြင်း၊ အထပ်မြင့်အဆောက်အအုံများ ပေါများ လာခြင်းတို့ကြောင့် သာမန်အဆင့်ဖြင့် ပက်ဖျန်းနိုင်သော မီးသတ်ယာဉ်များအပေါ် စိတ်ချလက်ချ အားကိုး၍ မရနိုင်တော့ပါ။ ထို့ကြောင့် ကိုးကန့်ဒေသအတွက် မီးဘေးအန္တရာယ် ကာကွယ်နှိမ်နင်းနိုင်ရန် အဆင့်မြင့် မီးသတ်ယာဉ်တစ်စီး တင်ပြတောင်းဆိုရခြင်းဖြစ်ပါတယ်။ ဒေသ၏ လိုအပ်ချက်အရ သင့်တော်သည့် အဆင့်မြင့် မီးသတ်ယာဉ်တစ်စီး ခွင့်ပြု၍သတ်မှတ်ပေးရန် တင်ပြလိုပါ၍ အောက်ပါ မေးခွန်းများကို အမျိုးသားလွှတ်တော်ဥက္ကဋ္ဌကြီးမှတစ်ဆင့် ရိုသေစွာတင်ပြ မေးမြန်းအပ်ပါတယ်။ စံနမူနာဒေသ ဖြစ်တဲ့ ကျွန်တော်တို့ ကိုးကန့်ကိုယ်ပိုင်အုပ်ချုပ်ခွင့်ရဒေသ၊ လောက်ကိုင်မြို့၊ အထပ်မြင့် အဆောက်အအုံအတွက် အထောက်အကူပြုနိုင်မည့် ခေတ်မီအဆင့်မြင့် မီးသတ်ယာဉ်တစ်စီး ခွဲဝေ ခွင့်ပြုပေးနိုင်မည့် အစီအစဉ်ကို သိရှိလိုပါတယ်။ အားလုံးကို ကျေးဇူးတင်ပါတယ်။</speech>
<title>အင်းစိန်မြို့နယ်နှင့် မင်္ဂလာဒုံမြို့နယ်များတွင် မှုခင်းကျဆင်းရေး၊ တရားဥပဒေစိုးမိုးရေးအတွက် မည်သို့စီစဉ်ဆောင်ရွက်ထားသည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ နော်လှလှစိုး မေးမြန်းဖို့ဖြစ်ပါတယ်။</speech>
<speech><mp id="1326">နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ ဒုတိယဝန်ကြီးများ အားလုံးမင်္ဂလာပါ။ ကျွန်မကတော့ အင်းစိန် မြို့နယ်နှင့် မင်္ဂလာဒုံမြို့နယ်ကိုယ်စားပြု အမျိုးသားလွှတ်တော်ကိုယ်စားလှယ် နော်လှလှစိုး ဖြစ်ပါတယ်။ ကျွန်မ မေးမြန်းလိုသော မေးခွန်းကတော့ အင်းစိန်မြို့နယ်နှင့် မင်္ဂလာဒုံမြို့နယ်များမှာ မှုခင်းကျဆင်း ရေးနှင့် တရားဥပဒေစိုးမိုးရေးအတွက် မည်ကဲ့သို့ စီစဉ်ဆောင်ရွက်ထားသည်ကို ဥက္ကဋ္ဌကြီးမှတစ်ဆင့် မေးမြန်းလိုခြင်းပဲဖြစ်ပါတယ်။ ဥက္ကဋ္ဌကြီးရှင်။ ကျွန်မရဲ့ မဲဆန္ဒနယ်ဖြစ်တဲ့ အင်းစိန်မြို့နယ်နှင့် မင်္ဂလာဒုံမြို့နယ်မှာ နေ့စဉ် လုယက်မှုတွေ၊ ဖောက်ထွင်းမှုတွေ၊ ခိုးမှုတွေ ဖြစ်ပွားနေပါတယ်။ ပြစ်မှုကျူးလွန်မှုများဟာ ညဘက် သာမက၊ နေ့လယ်င်ကွင်းနှင့် လူနေရပ်ကွက်အတွင်းမှာပါ ပေါ်ပေါ်ထင်ထင် ကျူးလွန် လျက်ရှိကာ ပြည်သူများဟာ ကျီးလန့်စာစား နေထိုင်ရပြီး လူမှုရေး၊ စီးပွားရေးများပါ ထိခိုက်မှုများ ရှိနေပါတယ်။ Power Point အသုံးပြုခွင့်ပြုပါရှင်။ ဒါကတော့ ကျွန်မတို့ အင်းစိန်မြို့နယ်နှင့် မင်္ဂလာဒုံမြို့နယ် ရဲစခန်းများမှ ရရှိတဲ့ စာရင်းများ ဖြစ်ပါတယ်။ အင်းစိန်မြို့နယ်မှာဆိုလို့ရှိရင် ၂၀၁၉ ခုနှစ်၊ စက်တင်ဘာလအထိ ခိုးမှု(၃၄)မှုရှိတယ်။ မင်္ဂလာဒုံမြို့နယ်မှာ ၂၀၁၉ ခုနှစ်၊ ဇွန်လအထိဟာ ခိုးမှု(၁၆)မှု ရှိတယ်လို့ သိရပါတယ်။ တော့ ကျွန်မတို့ လွှတ်တော်ကိုယ်စားလှယ်ရုံးနှင့် လွှတ်တော်ကိုယ်စားလှယ်များကို ပြည်သူများ ကိုယ်တိုင်အကြောင်းကြားတဲ့အမှုများ ဖြစ်ပါတယ်။ ဒီအမှုများကို ကြည့်မယ်ဆိုလို့ရှိရင် ခိုးမှုတွေများ နေ့ခင်း စက်ဘီးအခိုးခံရမှု၊ နေ့ခင်းသော့ဖျက်ပြီး အိမ်ထဲဝင်ပြီးတော့ ရွှေ၊ ငွေ အဝတ်အစား များပါမကျန် ခိုးယူခြင်း၊ ညဘက်(၉)နာရီမှာ ရင်ခွင်ထဲပိုက်ထားတဲ့ ပိုက်ဆံအိတ်ကို အလုခံရခြင်း၊ ဘက်ထရီ၊ စက်ဘီးခိုးလာတဲ့ သူခိုးတွေကို အနီးမှာရှိတဲ့ပြည်သူများမှ ဝိုင်းဝန်းဖမ်းဆီးခြင်း၊ ည(၈း၁၅) နာရီမှာ ဆိုက်ကားစီးလာတဲ့အမျိုးသမီးရဲ့ ရင်ခွင်ထဲမှ ပိုက်ဆံအိတ်ကို မော်တော်ဆိုင်ကယ်ဖြင့် လာသူများမှ လုယက်မှုဖြစ်ပွားခြင်း၊ ကားပစ္စည်းများ ဖြုတ်ခိုးခြင်း၊ နောက်ပြီးတော့ အိမ်ထဲမှာ သူခိုးဝင်ခိုးပြီးတော့ ပိုက်ဆံကျပ်တစ်သိန်း၊ တစ်သိန်းခွဲခန့်နှင့် ဖုန်း(၄)လုံးကို ခိုးသွားခြင်းတွေဟာ ဆိုလို့ရှိရင် တစ်လအတွင်းမှာ အမှုပေါင်း(၁၀)မှု ကျော်တယ်ဆိုတာကို တွေ့ရပါတယ်။ တချို့ကတော့ ဒါ ရဲစခန်းကို မရောက်တဲ့အမှုများလည်း ဖြစ်နိုင်ပါတယ်။ ဒါဟာဆိုလို့ရှိရင် အောက်တိုဘာလ ၁ ရက်နေ့မှာ အင်းစိန်မြို့နယ်၊ လွှတ်တော်ကိုယ်စားလှယ်ရဲ့ နေအိမ်ကို ဖောက်ထွင်း ခံရခြင်းဖြစ်ပါတယ်။ (၂)လကျော်သော်လည်းပဲ တရားခံကို ဖမ်းဆီးအပြစ်ပေးနိုင်ခြင်းမရှိသေးပါဘူး။ သို့ပါသောကြောင့် ဥက္ကဋ္ဌကြီးမှတစ်ဆင့် မေးမြန်းလိုသည်မှာ အင်းစိန်မြို့နယ်နှင့် မင်္ဂလာဒုံမြို့နယ် များမှာ မှုခင်းကျဆင်းရေးနှင့် တရားဥပဒေစိုးမိုးရေးအတွက် မည်ကဲ့သို့ စီစဉ်ဆောင်ရွက်ထားသည် ကို သိရှိလိုပါတယ်။ အားလုံး ကျေးဇူးတင်ပါတယ်။</speech>
<title>ပြည်သူလူထု၏ လုံခြုံရေးကို ထိခိုက်သော အခြေအနေတစ်ရပ် ပေါ်ပေါက်ပါက အလျင်အမြန် တုန့်ပြန်နိုင်ရန် ဖုန်းနံပါတ် ၁၉၉ ကို ဆက်သွယ်ပါက အလျင်အမြန် ချက်ချင်းရောက်လာနိုင်ရန် မြန်မာနိုင်ငံရဲတပ်ဖွဲ့တွင် စီစဉ်ထားခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၆)မှ ဒေါက်တာဦးကြွယ်ကြွယ် မေးမြန်းဖို့ဖြစ်ပါတယ်။</speech>
<speech><mp id="1292">ဒေါက်တာဦးကြွယ်ကြွယ်၊ မန္တလေးတိုင်းဒေသကြီး မဲဆန္ဒနယ်အမှတ်(၆)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျာ။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဒေါက်တာ ဦးကြွယ်ကြွယ် ဖြစ်ပါတယ်။ ကျွန်တော် မေးမြန်းမယ့် မေးခွန်းကတော့ ပြည်သူလူထု၏ လုံခြုံရေးကို ထိခိုက်သော အခြေအနေတစ်ရပ် ပေါ်ပေါက်ပါက အလျင်အမြန် တုံ့ပြန်နိုင်ရန် ဖုန်းနံပါတ် ၁၉၉ ကို ဆက်သွယ်ပါက အလျင်အမြန် ချက်ချင်းရောက်လာနိုင်ရန် စီစဉ်ထားခြင်း ရှိ/မရှိကို သိရှိလိုခြင်း ဖြစ်ပါတယ်။ ဥက္ကဋ္ဌကြီးခင်ဗျား။ မြို့တွင်း၊ နယ်တွင်း၊ ရပ်ကွက်အတွင်း ပြည်သူအများကိုဖြစ်စေ၊ တစ်ဦး ချင်းကိုဖြစ်စေ၊ အသက်အန္တရာယ်ကို ခြိမ်းခြောက်သော အကြမ်းဖက်မှုတစ်ခု ရုတ်တရက် ပေါ်ပေါက် လာလျှင် ဒါမှမဟုတ် ပေါ်ပေါက်ဖွယ်ရှိလာပါက ဖြစ်ပွားရာနေရာသို့ င်းဘဲ ရောက်ရှိပြီး လျင်မြန်စွာ တုံ့ပြန်မှုပြုလုပ်၍ ကာကွယ်တားဆီးရန် သို့မဟုတ် ချက်ချင်းနှိမ်နင်း ရပ်တန့်ပေးရန် လိုအပ်ပါတယ်။ ထိုသို့ဆောင်ရွက်နိုင်ရန်ဆိုလျှင် မြန်မာနိုင်ငံရဲတပ်ဖွဲ့ဝင်များအတွက် လျင်မြန်သော၊ တောင့်တင်းခိုင်မာအားကောင်းသော၊ မော်တော်ဆိုင်ကယ်၊ မော်တော်ကားများ လိုအပ်မှာဖြစ်ပါတယ်။ အကြမ်းဖက်သူ သို့မဟုတ် အကြမ်းဖက်ဖွယ်ရှိသူကို လက်ဦးမှု ရယူနှိမ်နင်းနိုင်ရန်အတွက် လျင်မြန်စွာပစ်ခတ်နိုင်သော ခေတ်မီလက်နက်လိုအပ်ပါတယ်။ အဲဒါထက် ပိုပြီး အရေးကြီးဆုံးကတော့ ခေတ်မီဆက်သွယ်ရေးကိရိယာများ၊ ဆက်သွယ်ရေးကွန်ရက်များရှိရန် လိုအပ်ပါတယ်။ ကျွန်တော်ဆိုလိုတာက မြို့ကြီးတစ်မြို့၊ နေရာတစ်နေရာမှာသာ ၁၉၉ ကို ဆက်သွယ်ရရှိ နေနိုင်တာမျိုး မဟုတ်ဘဲနဲ့ ပြည်သူလူထုက း၊ နေရာမရွေးဆက်သွယ်နိုင်ရန် လိုအပ်ပါတယ်။ ဥပမာအားဖြင့် တောင်ငူမြို့မှာ ဖြစ်ပွားခဲ့တဲ့ ဇနီးမောင်နှံ နှစ်ဦး လူအများရှေ့မှာ ကြွေသီးဖြင့် မသေ မချင်းထုနှက်ပြီး ရက်ရက်စက်စက် သတ်ဖြတ်ခံရတာ၊ အမြန်လမ်းရဲကင်းမှာ မိမိတာဝန်၊ မိမိ ထမ်းဆောင်နေတဲ့ ရဲတပ်ဖွဲ့ဝင်တစ်ဦးကို လူနှစ်ဦးက ဓားဖြင့် ခုတ်သတ်တာ၊ ပြည်မြို့မှာ လူတစ်ဦးကို သားအဖနှစ်ယောက်က ဓားဖြင့် ခုတ်သတ်တာ၊ ရန်ကင်းမြို့နယ်မှာ လူချင်းမတော်တဆ တိုက်မိရာမှ ဓားဖြင့် ရက်ရက်စက်စက် စိမ်ပြေနပြေ ခုတ်သတ်သည်အထိ ဖြစ်ပွားခဲ့ခြင်းတွေဟာ ရဲတပ်ဖွဲ့ဝင် များက အလျင်အမြန် လာရောက်ပြီး တားဆီးနှိမ်နင်းနိုင်ခဲ့လို့ရှိရင် ဒီ နိုင်ငံသားပြည်သူများ တရားမဲ့ သတ်ဖြတ်ခြင်းခံရတဲ့ဘေးမှ လွတ်ကင်းနိုင်မှာ ဖြစ်ပါတယ်။ ဥက္ကဋ္ဌကြီးခင်ဗျား။ ပြီးခဲ့တဲ့ စက်တင်ဘာလ ၁ရ ရက်နေ့က မကွေးမြို့ လူစည်ကားရာ (၃)နေရာမှာ ဓားကိုင်ထားတဲ့ လူ(၄)ဦးက ညနေ (၄)နာရီကတည်းကစပြီး သောင်းကျန်းခဲ့ပါတယ်။ မကွေးမြို့ရဲ့ အထင်ကရပန်းခြံထဲမှာ လူတစ်ဦးကို ဝိုင်းဝန်းပြီး လက်သီးနှင့်ထိုးခဲ့ပါတယ်။ ည(၈) နာရီခန့်မှာ ကန်သာကန်ပေါင်မှာ အေးဆေးစွာ လမ်းလျှောက်နေကြတဲ့ တက္ကသိုလ်ကျောင်းသား (၄)ဦးကို ရန်စနှောင့်ယှက်ပြီး ကျောင်းသား(၂)ဦးကို ဓားဖြင့် ထိုးခဲ့ပါတယ်။ အဲဒီ သောင်းကျန်းသူ (၄)ဦးကပဲ ကမ်းနားလမ်းကို ရောက်သွားပြီး လူတစ်ဦးကို ဓားဖြင့် ထပ်ထိုးတာ အဲဒီလူရဲ့ ပေါင်မှာ ဓားဒဏ်ရာနှစ်ချက် ရရှိပါတယ်။ ဒီ သောင်းကျန်းသူ(၄)ဦးဟာ စတင်ကျူးလွန်တဲ့နောက်ဆုံး ကျူးလွန်မှုဖြစ်ပွားတဲာ့ရီ လောက်ရပါတယ်။ အဲဒီတော့ နာရီပိုင်းအတွင်း ပြစ်မှုကျူးလွန်သူ (၄)ဦးထဲက နှစ်ဦးကို ဖမ်းမိတယ်လို့ ရဲစခန်းက ပြောပါတယ်။ အဲဒီတော့ စုစုပေါင်း ဖမ်းမိချိန်ကော၊ ကျူးလွန်ချိန်ကော အားလုံး စုစုပေါင်းဟာ (၆)နာရီလောက်ကြာပါတယ်။ အဲဒီတော့ ဒီသောင်းကျန်းသူ(၄)ဦးက (၆)နာရီခန့် လွတ်လွတ်လပ်လပ် သောင်းကျန်းခွင့်ရနေတဲ့သဘော ဖြစ်ပါတယ်။ တကယ်လို့သာ ၁၉၉ ကို ဆက်သွယ်ပြီး၊ လျင်အမြန် ရောက်ခဲ့လို့ရှိရင် ဒီလူတွေ ဟာ ဒီလောက်ီးတော့ ကျူးလွန်နိုင်မှာမဟုတ်ပါဘူး။ ဒီလို ပြစ်မှုကျူးလွန်သူတွေဟာ လည်း သွေးရိုးသားရိုး ဟုတ်သလားဆိုတာ ကျွန်တော်တို့ စဉ်းစားရမှာ ဖြစ်ပါတယ်။ ကျူးလွန်ခြင်းရဲ့ ရည်ရွယ်ချက်တွေက ဘာတွေလည်း ဆန်းစစ်ထုတ်ပြန်ဖို့လိုပါတယ်။ နိုင်ငံတကာမှာတော့ ပြစ်မှု တစ်ခုတိုင်း၊ တစ်ခုတိုင်း Crime တစ်ခုတိုင်း တစ်ခုတိုင်း၏ နောက်ကွယ်မှာ Motive က ဘာလဲဆိုတာတော့ အမြဲတမ်းဆန်းစစ်လေ့လာပြီး ဒါကိုပဲ ကို ပြည်သူလူထု ပါတယ်။ ရွေးကော လက်နက်အဖြစ် ဒီမိုကရေစီအတည်ငြိမ်မှု မရှိဆိုပြီးတော့ ဆက်ပွဲလည်း နီးလာပြီဖြစ် လမ်းလွဲသို့ တွင် ပွင့်ပွင့်လင်းလင်း ထုတ်ပြန်ပြီးတော့ ဒီလေ့လာတွေ့ရှိချက်တွေကို ပြစ်မှုကြိုတင်တားဆီး ကာကွယ် နိုင်ရေးအတွက် ထည့်သွင်းပြီးတော့ စဉ်းစားပါတယ်။ ဒုစရိုက်မှုခင်းကျဆင်းရေးဟာ ရပ်ရွာအေးချမ်း တည်ငြိမ်ရေး၊ တရားဥပဒေစိုးမိုးရေးအတွက် အလွန်အရေးကြီးတယ်ဆိုတာ အထူးပြောဖို့မလိုပါဘူး။ အခုလို ပြည်သူလူထု ရွေးချယ်တင်မြှောက်တဲ့ အစိုးရအုပ်ချုပ်တဲ့ အုပ်ချုပ်ရေး သက်တမ်းနုသေးတဲ့ ကာလမှာ အလွန်အရေးကြီးပါတယ်။ ရွေးကောက်ပွဲလည်း နီးလာပြီဖြစ်လို့ ဒုစရိုက်ထူပြောမှုကြောင့် ရပ်ရွာအေးချမ်းတည်ငြိမ်မှု မရှိဆိုပြီးတော့ နိုင်ငံရေးလက်နက်အဖြစ် အသုံးချပြီး ဒီမိုကရေစီစနစ်နှင့် ဒီမိုကရေစီအစိုးရအပေါ် လူထုဟာအတွေးမှား၊ ခံယူချက်မှားဖြစ်အောင် လမ်းလွဲသို့ တွန်းပို့တဲ့ အဖျက်သမားများရဲ့ အန္တရာယ်ကလည်းရှိပါတယ်။ ဥပမာ မန္တလေးမြို့ပေါ်မှာ ဆိုင်ကယ်စီး ဓားကိုင်သောင်းကျန်းခဲ့သူတွေကို ရဲတပ်ဖွဲ့က လျင်မြန်စွာ ပစ်ခတ်ဖမ်းဆီးခဲ့ခြင်းကြောင့် နောင်မှာ အဲဒီလို ပြစ်မှုကျူးလွန်သူတွေ ပေါ်ပေါက်မလာ တော့ပါဘူး။ အဲဒီတော့ လူတစ်ဦးချင်းရဲ့ အခြေခံအကျဆုံးအခွင့်အရေးဖြစ်တဲ့ အသက်ရှင်သန်ခွင့်ကို နိုင်ငံတော်က ကာကွယ်စောင့်ရှောက်ပေးရမှာဖြစ်ပါတယ်။ ပြစ်မှုကျူးလွန်သူများကိုလည်း ာင်းမီ တရားဥပဒေရှေ့မှောက်သို့ ပို့ပေးနိုင်ရမှာ ဖြစ်ပါတယ်။ ဒါမှသာ ပြည်သူလူထုရဲ့ နေ့စဉ် လူမှုဘဝအေးချမ်းသာယာပြီး လုံခြုံစိတ်ချမှုခံစားရမှာ ဖြစ်ပါတယ်။ တရားဥပဒေစိုးမိုးမှုရှိပြီး အစိုးရရဲ့ အုပ်ချုပ်မှုကိုလည်း ယုံကြည်ကိုးစားမှာ ဖြစ်ပါတယ်။ ဒါကြောင့် ဒီမေးခွန်းကို မေးမြန်းရခြင်းဖြစ်ပါ တယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ပြည်ထဲရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="30">ဗိုလ်ချုပ်အောင်သူ (ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထဲရေးဝန်ကြီးဌာန၊ ဒုတိယဝန်ကြီး ဗိုလ်ချုပ်အောင်သူ ဖြစ်ပါတယ်။ ရှမ်းပြည်နယ် မဲဆန္ဒနယ်အမှတ်(၁၁)မှ အမျိုးသား လွှတ်တော်ကိုယ်စားလှယ် ဦးကျော်နီနိုင် ရဲ့ ကြယ်ပွင့်ပြမေးခွန်းအပေါ် ရှင်းလင်းတင်ပြခွင့်ပြုပါရန် တင်ပြအပ်ပါတယ်။ ရှမ်းပြည်နယ် ကိုးကန့်ကိုယ်ပိုင်အုပ်ချုပ်ခွင့်ရဒေသ၊ လောက်ကိုင်ခရိုင်၊ လောက်ကိုင် မြို့နယ်မှာ ခရိုင်မီးသတ်ဦးစီးမှူးရုံး (၁)ရုံး၊ ခရိုင်မီးသတ်စခန်း(၁)ခု၊ မြို့နယ်မီးသတ်ဦးစီးမှူး(၁)ရုံး၊ မြို့နယ်မီးသတ်စခန်း(၁)ခု၊ ချင်းရွှေဟော်နယ်မြေ မီးသတ်စခန်း၊ တာရွှေထန်နယ်မြေ မီးသတ်စခန်း တို့အား ဖွဲ့စည်းပုံ ခွင့်ပြုမိန့်ရရှိပြီး ဖြစ်ပါတယ်။ လောက်ကိုင်မြို့နယ်မှာ ခရိုင်မီးသတ်ဦးစီးမှူးရုံးနှင့် ခရိုင်မီးသတ်စခန်းအား လက်ထောက်ညွှန်ကြားရေးမှုးဦးစီး တပ်ဖွဲ့ဝင်အင်အား(၂၄)ဦး၊ မီးသတ်ယာဉ် (၂)စီး၊ မီးသတ်ရေသယ်ယာဉ်(၁)စီး၊ မီးသတ်စက်ယာဉ်(၁)စီးတို့ဖြင့်လည်းကောင်း၊ မြို့နယ် မီးသတ် ဦးစီးမှူးရုံးနှင့် မြို့နယ်မီးသတ်စခန်းအား ဦးစီးအရာရှိဦးစီးပြီး တပ်ဖွဲ့ဝင်အင်အား (၂၀)ဦး၊ မီးသတ် ယာဉ် (၂)စီး၊ မီးသတ်ရေသယ်ယာဉ်(၂)စီး၊ မီးသတ်စက်ယာဉ်(၁)စီးတို့ဖြင့်လည်းကောင်း၊ ချင်းရွှေဟော် နယ်မြေ မီးသတ်စခန်းအား လက်ထောက်မီးသတ်ဦးစီး တပ်ဖွဲ့ဝင်အင်အား(၉)ဦး၊ မီးငြိမ်းသတ် ယာဉ် (၁)စီး၊ မီးသတ်ရေသယ်ယာဉ် (၁)စီးတို့ဖြင့်လည်းကောင်း ဖွင့်လှစ်ထားရှိပြီး မြို့နယ်ရဲ့ မီးဘေး လုံခြုံရေးလုပ်ငန်းအား လက်ထောက်ညွှန်ကြားရေးမှူးဦးစီး တပ်ဖွဲ့ဝင်အင်အား(၅၃)ဦး၊ မီးငြိမ်း သတ်ယာဉ် (၅)စီး၊ မီးသတ်ရေသယ်ယာဉ်(၄)စီး၊ မီးသတ်စက်ယာဉ်(၂)စီး၊ စုစုပေါင်း မီးသတ်ယာဉ် (၁၁)စီးတို့ဖြင့် ဆောင်ရွက်လျက်ရှိပါတယ်။ လောက်ကိုင်မြို့နယ်မှာ မြို့ပေါ်ရပ်ကွက် (၆)ရပ်ကွက်၊ ကျေးရွာအုပ်စု(၈)စု၊ ကျေးရွာ ပေါင်း(၁၃၇)၊ အိမ်ခြေ(၁၁၇၄၈)လုံး၊ အိမ်ထောင်စု (၁၀၅၃၅)စု ရှိပါတယ်။ အရန်မီးသတ် တပ်ဖွဲ့ဝင် အင်အား (၇၀)ဦးနှင့် အပေါ့စား မီးသတ်စက်(၅)လုံးတို့ရှိပြီး (၁၀)နှစ်အတွင်း မီးလောင်မှု (၂၀)ကြိမ် ဖြစ်ပွားခဲ့ရာ ဆုံးရှုံးမှုတန်ဖိုးကျပ် (၅၃၈၄၉၅၀၀) ရှိခဲ့ပါတယ်။ လောက်ကိုင်မြို့နယ်မှာ ဟိုပန်ခရိုင်၊ မီးသတ်စခန်းနှင့် (၂၀)မိုင်ခန့်အကွာတွင်လည်းကောင်း၊ ကွမ်းလုံမြို့နယ်မီးသတ်စခန်းနှင့် (၂၃)မိုင်ခန့် အကွာတွင်လည်းကောင်း တည်ရှိတဲ့အတွက် အရေးပေါ်မီးလောင်မှုဖြစ်ပွားပါက လောက်ကိုင်မြို့နယ် အတွင်းရှိ မီးသတ်စခန်းများမှ မီးသတ်ယာဉ်များသည် ဟိုပန်ခရိုင် မီးသတ်စခန်းမှ မီးသတ်ယာဉ် (၃)စီး၊ ကွမ်းလုံမြို့နယ် မီးသတ်စခန်းမှ မီးသတ်ယာဉ်(၄)စီးတို့ဖြင့် သွားရောက်ငြိမ်းသတ်နိုင်ပါတယ်။ မီးသတ်ဦးစီးဌာနတွင် ၂၀၁၄-၂၀၁၅ ဘဏ္ဍာရေးနှစ်မှ စတင်၍ ပြည်ထောင်စုနယ်မြေ၊ နေပြည်တော် ဗဟိုမီးသတ်သင်တန်းကျောင်း (ပြင်ဦးလွင်)နဲ့ မြန်မာနိုင်ငံမီးသတ်တပ်ဖွဲ့ ဌာနချုပ် (ရန်ကုန်)တို့အတွက် ပြည်ထောင်စုဘဏ္ဍာရန်ပုံငွေဖြင့်လည်းကောင်း၊ တိုင်းဒေသကြီး/ပြည်နယ်များရှိ ဖွဲ့စည်းပုံခွင့်ပြုပြီးသော မီးသတ်စခန်းများတွင် မီးသတ်စခန်း အဆောက်အအုံများ ဆောက်လုပ်ခြင်း၊ ဝန်ထမ်းအိမ်ရာများ ဆောက်လုပ်ခြင်း၊ မီးသတ်ယာဉ်များ ဖြည့်တင်းပေးခြင်းအား သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့ ဘဏ္ဍာရန်ပုံငွေဖြင့်လည်းကောင်း၊ အသီးသီး ဖြည့်တင်း ဆောင်ရွက်ပေးလျက်ရှိပါတယ်။ သို့ပါ၍ ရှမ်းပြည်နယ်အတွင်း ဖွဲ့စည်းပုံခွင့်ပြုပြီးဖြစ်သော မီးသတ်စခန်းများအတွက် မြေနေရာ ရရှိရေး၊ မီးသတ်စခန်းအဆောက်အအုံ၊ မီးသတ်ဝန်ထမ်းအိမ်ရာများ ဆောက်လုပ်နိုင်ရေး၊ မီးသတ်ယာဉ် ဖြည့်တင်းနိုင်ရေးကို ဆောင်ရွက်နိုင်ရန် အရေးပေါ်မီးလောင်မှု ဖြစ်ပွားပါက လောက်ကိုင်မြို့နယ်အတွင်းရှိ မီးသတ်စခန်းများမှ မီးသတ်ယာဉ် (၁၁)စီးအပြင် ဟိုပန်ခရိုင်၊ ဟိုပန်မြို့နယ်မှ မီးသတ်ယာဉ် (၃)စီး၊ ကွမ်လုံမြို့နယ် မီးသတ်စခန်းမှ မီးသတ်ယာဉ် (၄)စီးတို့ဖြင့် သွားရောက်ငြိမ်းသတ်နိုင်ရေး လောက်ကိုင်မြို့နယ်တွင် မီးသတ်စခန်း ဖွဲ့စည်းပုံအရ မီးသတ်ယာဉ် (၂)စီး၊ မီးသတ်ရေသယ်ယာဉ် (၁)စီး၊ မီးသတ်စက်ယာဉ် (၁)စီး၊ စုစုပေါင်းမီးသတ်ယာဉ် (၄)စီးတို့ဖြင့် ဖြည့်တင်းထားရှိပြီး ဖြစ်ခြင်းကြောင့် လောက်ကိုင်မြို့နယ်အတွင်း အဆင့်မြင့် မီးသတ်ယာဉ် တစ်စီး ချထားပေးရန် အစီအစဉ် မရှိပါကြောင်း ရှင်းလင်းဖြေကြားအပ်ပါတယ်။ ကျွန်တော်တို့ အဆင့်မြင့် မီးသတ်ယာဉ်များအနေနှင့် လက်ရှိအခါမှာ တိုင်းဒေသကြီး၊ ပြည်နယ်များအလိုက် ဖြစ်ပေါ်နေတဲ့ သဘာဝဘေးအန္တရာယ်ဖြစ်ပွားလာမှု အပေါ်မူတည်ပြီး အရေးပေါ်အလွယ်တကူဖြန့်ဖြူး နိုင်မယ့် အခြေအနေအပေါ်မူတည်ပြီး တိုင်းဒေသကြီး၊ ပြည်နယ်မြို့နယ်များမှ ခန့်ခွဲထားရှိကြောင်း တင်ပြအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဆက်လက်ပြီး ရန်ကုန်တိုင်း ဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် နော်လှလှစိုးရဲ့ ကြယ်ပွင့်ပြ မေးခွန်း အပေါ် ရှင်းလင်းတင်ပြခွင့်ပြုပါရန် တင်ပြအပ်ပါတယ်။ အချို့နေရာများမှာ Power Point အသုံးပြုခွင့်ပေးပါရန် တင်ပြအပ်ပါတယ်။ ရန်ကုန်တိုင်းဒေသကြီးမြောက်ပိုင်းခရိုင်၊ အင်းစိန်မြို့နယ် နှင့် မင်္ဂလာဒုံမြို့နယ်တို့၏ အကျယ်အဝန်း ရပ်ကွက်၊ ကျေးရွာမှာ နေထိုင်တဲ့လူဦးရေ၊ စက်ရုံများကို Power Point ဖြင့် တင်ပြအပ်ပါတယ်။ အင်းစိန်မြို့နယ် ဖြစ်ပါတယ်။ စုစုပေါင်း(၁၃.၅၄)မိုင် ကျယ်ဝန်းကြောင်း တင်ပြအပ်ပါတယ်။ မင်္ဂလာဒုံမြို့နယ် ဖြစ်ပါတယ်။ ဧရိယာ (၄၄.၂၂) စတုရန်းမိုင် ဖြစ်ပါတယ်။ စုစုပေါင်းအိမ်ခြေ (၄၇၆၉၉)အိမ်နှင့် အိမ်ထောင်စု(၅၃၈၀၀)စု ဖြစ်ပြီးတော့မှ လူဦးရေ (၂၆၃၇၉၈)ဦး ဖြစ်ကြောင်း တင်ပြအပ်ပါတယ်။ အင်းစိန်မြို့နယ်နှင့် မင်္ဂလာဒုံမြို့နယ်အတွင်း အင်အားဖြန့်ခွဲမှု အသေးစိတ်အား ရဲတပ်ဖွဲ့ ဝင်နှင့် ပြည်သူအချိုးအား Power Point ဖြင့် တင်ပြအပ်ပါတယ်ခင်ဗျား။ ကျွန်တော်တို့ အင်းစိန် မြို့နယ်မှာ ဖွဲ့စည်းပုံအရ ရှိရင်းစုစုပေါင်း(၉၆)ယောက်ရှိပါတယ်။ လက်ရှိမှာ (၁၀၄)ဦးဖြစ်တဲ့အတွက် ဖွဲ့စည်းပုံထက်ကို ပိုမိုပြီးတော့မှ အင်အားဖြည့်တင်း ဆောင်ရွက်ထားပြီးဖြစ်ပါတယ်။ အင်းစိန်မြို့နယ်မှာ ရဲတပ်ဖွဲ့ဝင်နှင့် ပြည်သူအင်အား အချိုးမှာ (၁:၁၈၃၀)ဦး ဖြစ်ပါတယ်။ မင်္ဂလာဒုံမြို့နယ်မှာ ဖွဲ့စည်းပုံအရ(၁၆၅)ဦးဖြစ်ပြီး လက်ရှိမှာ ကျွန်တော်တို့ (၁၉၂)ဦး ဖြည့်တင်းထားပါတယ်။ လက်ရှိ ဖွဲ့စည်းပုံထက် ကျော်လွန်ပြီး ဖြည့်တင်းထားနိုင်ခြင်း ဖြစ်ပါတယ်။ ကျွန်တော်တို့ မြန်မာနိုင်ငံရဲတပ်ဖွဲ့ ဖွဲ့စည်းပုံအရ လက်ရှိမှာ ကျွန်တော်တို့ ရာခိုင်နှုန်းဟာ (၄၈.၂၂) ရာခိုင်နှုန်းသာရှိကြောင်း တင်ပြ အပ်ပါတယ်။ ရန်ကုန်တိုင်းဒေသကြီး ရဲတပ်ဖွဲ့ဝင် နယ်မြေတွင် မှုခင်းကျဆင်ရေးလုပ်ငန်းများ ထိထိ ရောက်ရောက် အကောင်အထည်ဖော်ဆောင်ရွက်နိုင်ရန်အတွက် ၂၀၁၆ ခုနှစ်မှ ၂၀၁၈ ခုနှစ်ထိ (၃)နှစ်အတွင်း လစဉ် မှုခင်းဖြစ်ပွားမှုအပေါ် သုံးသပ်ပြီး ၉-၂-၂၀၁၉ ရက်နေ့မှ ၉-၁၁-၂၀၁၉ ရက်နေ့ အထိ (၁၀)လအတွင်း မြို့နယ်များရဲ့ အများဆုံးမှုခင်းဖြစ်မှုများကို အခြေခံပြီး ရပ်ရွာအေးချမ်း သာယာရေးနှင့် တရားဥပဒေစိုးမိုးရေးအတွက် အဓိကထားဆောင်ရွက်ရန် ပထမဦးစားပေးနှင့် ဒုတိယဦးစားပေးတို့ ရွေးချယ်ကာ ပြည်သူ့ဘဝလုံခြုံရေးကို အဓိက ထိခိုက်စေတဲ့ အမှုကြီး (၁၀)မျိုး၊ ခိုးမှု(၇)မျိုး၊ နာကျင်စေမှုများကို အဓိက ကျဆင်းစေရန်အတွက် အစီအမံများ ရေးဆွဲဆောင်ရွက် လျက်ရှိပါတယ်။ အဆိုပါ (၁၀)လအတွင်း အင်းစိန်မြို့နယ်အား ပထမဦးစားပေး(၆)ကြိမ်၊ ဒုတိယဦးစားပေး (၄)ကြိမ်၊ မင်္ဂလာဒုံမြို့နယ်အား ပထမဦးစားပေး(၁)ကြိမ်၊ ဒုတိယဦးစားပေး (၉)ကြိမ် သတ်မှတ်၍ အကောင်အထည်ဖော် ဆောင်ရွက်လျက်ရှိပါတယ်။ အင်းစိန်မြို့နယ်နှင့် မင်္ဂလာဒုံမြို့နယ်တို့ဟာ လူဦးရေများပြားတဲ့အပြင် အခြေခံလူတန်းစားများသဖြင့် တရားဥပဒေစိုးမိုးရေးလုပ်ငန်းများကို ပိုမို ထိရောက်စွာ အကောင်အထည်ဖော် ဆောင်ရွက်နိုင်ရေးအတွက် Community Based Policing စနစ်ကို ကျင့်သုံး၍ ရန်ကုန်တိုင်းဒေသကြီး ရဲတပ်ဖွဲ့မှူးရုံးမှ မှုခင်းကြီးကြပ်ရေးအဖွဲ့ကို ဖွဲ့စည်းပြီး ခရိုင်/မြို့နယ်၊ ရဲတပ်ဖွဲ့မှူးများနှင့် စခန်းမှူးများကို GPS စနစ် တပ်ဆင်ထားတဲ့ Hytera စကားပြော စက်နှင့် တယ်လီဖုန်းတို့ကို နေ့/ည အစဉ်အလိုက် အဆက်မပြတ်သွား တွန်းအားပေးတဲ့ စနစ်နှင့် ကြီးကြပ်လျက်ရှိပြီး Pilot Project ဖြင့် အင်းစိန်မြို့နယ်မှာ လူထုအခြေပြု (၁၀၅)ဦးနှင့် မင်္ဂလာဒုံ မြို့နယ်မှာ လူထုအခြေပြု (၁၆၀)ဦးတို့အား နယ်ထိန်းတပ်ဖွဲ့ဝင်များနှင့်ပူးပေါင်း၍ သက်ဆိုင်ရာ ရပ်ကွက် များမှာ သတင်းရယူခြင်း၊ ဆိုင်ကယ်များဖြင့် လှည့်ကင်းဆောင်ရွက်တဲ့အပြင် ရဲတပ်ဖွဲ့ဝင်များနှင့် အုပ်ချုပ်ရေးအဖွဲ့ များပါဝင်တဲ့ ပူးပေါင်းအဖွဲ့များ အင်းစိန်မြို့နယ်မှာ အဖွဲ့ (၆)ဖွဲ့၊ မင်္ဂလာဒုံမြို့နယ်မှာ အဖွဲ့(၅)ဖွဲ့တို့အား နေ့စဉ် ညနေ(၅)နာရီမှ နောက်တစ်နေ့မနက်(၅)နာရီအထိ လှည့်ကင်းများနှင့် ပိတ်ဆို့ရှာဖွေခြင်း ဆောင်ရွက်လျက်ရှိပါတယ်။ ထို့အပြင် အများပြည်သူသွားလာနိုင်တဲ့ နေရာများမှာ CCTV (၂၈)လုံးတပ်ဆင်၍ အထိုင်စက် (၃)လုံးဖြင့် စောင့်ကြည့်ထိန်းသိမ်းခြင်းကို (၂၄)နာရီ ဆောင်ရွက်လျက်ရှိပါတယ်။ အင်းစိန်မြို့နယ်နှင့် မင်္ဂလာဒုံမြို့နယ်များမှာ ရပ်ကွက်အုပ်ချုပ်ရေးမှူးများ အစီအစဉ်ဖြင့် မူးယစ်ဆေးဝါး ထုတ်လုပ် ရောင်းချမှုများ၊ လောင်းကစားပြုလုပ်မှုများ၊ လုယက်မှုများ မရှိစေရေးအတွက် စောင့်ကြည့် သတင်း ပေးတင်ပြစေခြင်းကို ဆောင်ရွက်တဲ့အပြင် တရားဥပဒေစိုးမိုးရေးနှင့် ထိခိုက်စေတဲ့ ဆိုးသွမ်းသူများ ခြေချုပ်နဲ့ ခံဝန်အက်ဥပဒေအရ အရေးယူနိုင်ရန် ဆောင်ရွက်လျက်ရှိပါတယ်။ တရားဥပဒေစိုးမိုးရေးကိစ္စရပ်များအတွက် မြို့နယ်အဆင့် လစဉ်ကျင်းပတဲ့ စီမံကိန်း ရေးဆွဲရေး အကောင်အထည်ဖော်ရေးကော်မတီအစည်းအဝေးများမှာ လွှတ်တော်ကိုယ်စားလှယ်များ ပါဝင်ပြီး မှုခင်းကျဆင်းရေးအတွက် ယခင်ဆောင်ရွက်မှုအခြေအနေများနှင့် လိုအပ်မှုများကို ဆက်လက် ဆောင်ရွက်မည့်ကိစ္စရပ်များ ဆွေးနွေးတိုင်ပင် အကောင်အထည်ဖော်ဆောင်ရွက်နေကြောင်း ရန်ကုန် တိုင်းဒေသကြီးအစိုးရအဖွဲ့ရဲ့ ပေါင်းစပ်ဖြေကြားချက်အရ သိရှိရပါတယ်။ ထိုသို့ ဆောင်ရွက်မှုကြောင့် အင်းစိန်မြို့နယ်နှင့် မင်္ဂလာဒုံမြို့နယ်တို့မှာ ၂၀၁၈ ခုနှစ်၊ အောက်တိုဘာလအထိ မှုခင်းဖြစ်ပွားမှုနှင့် ၂၀၁၉ ခုနှစ်၊ အောက်တိုဘာလအထိ မှုခင်းဖြစ်ပွားမှု နှိုင်းယှဉ်ချက်အား Power Point ဖြင့် တင်ပြ အပ်ပါတယ်။ ကျွန်တော်တို့ အမှုကြီး(၁၀)မျိုးမှာ (၄)မှု လျော့နည်းခဲ့ပါတယ်။ အခြားအမှုမှာ အမှု(၅၂၀) လျော့နည်းခဲ့ပါတယ်။ ခိုးမှု(၇)မျိုးမှာ (၆၇)မှု လျော့နည်းခဲ့ပါတယ်။ ကြိုတင်ကာကွယ်မှု (၁၈၁၆) ဖြစ်ကြောင်း တင်ပြအပ်ပါတယ်။ ဒါဟာ ကျွန်တော်တို့ လူဦးရေတစ်သိန်းနှုန်းမှာ ဖြစ်ပွားတဲ့ အမှုနှုန်း ကို တင်ပြအပ်ပါတယ်။ ထို့အပြင် အမျိုးသားအဆင့် မှုခင်းကြိုတင်ကာကွယ်ရေး မဟာဗျူဟာကို အကောင်အထည်ဖော်ဆောင်ရွက်သည့်အနေဖြင့် ရန်ကုန်တိုင်းဒေသကြီးမှာ ဝန်ကြီးချုပ် ဥက္ကဋ္ဌအဖြစ် ပါဝင်တဲ့ တိုင်းဒေသကြီးအဆင့် မှုခင်းကြိုတင်ကာကွယ်ရေးမဟာဗျူဟာ ကြီးကြပ်ရေးအဖွဲ့နှင့် လုံခြုံရေးနှင့် နယ်စပ်ရေးရာဝန်ကြီးဌာန ဝန်ကြီး ဥက္ကဋ္ဌအဖြစ် ပါဝင်တဲ့ မှုခင်းကြိုတင်ကာကွယ်ရေး မဟာ ဗျူဟာကြီးကြပ်ရေး အကောင်အထည်ဖော်ရေးဆပ်ကော်မတီတို့ကို ဖွဲ့စည်းအကောင်အထည်ဖော် ဆောင်ရွက်နေပြီဖြစ်ပါတယ်။ သို့ပါ၍ ရန်ကုန်တိုင်းဒေသကြီး အင်းစိန်မြို့နယ်နှင့် မင်္ဂလာဒုံမြို့နယ်အပါအဝင် တိုင်း ဒေသကြီးအတွင်း မြို့နယ်များမှာ ရပ်ရွာအေးချမ်းသာယာရေးနှင့် တရားဥပဒေစိုးမိုးရေးတို့အတွက် မှုခင်းကြိုတင်ကာကွယ်ရေးလုပ်ငန်းများကို ပထမဦးစားပေး၊ ဒုတိယဦးစားပေးအဆင့်များ သတ်မှတ်၍ ဆောင်ရွက်နေခြင်း၊ Community Based Policing စနစ်အရ Pilot Project ရွေးချယ်၍ လူထု အခြေပြုအဖွဲ့များ ဖွဲ့စည်းပြီး ရဲတပ်ဖွဲ့ဝင်များနှင့် ပူးပေါင်းကာ မှုခင်းသတင်းများရယူခြင်း၊ ဆိုင်ကယ် နှင့် မီးတန်းယာဉ်လှည့်ကင်းများ၊ ရပ်ကင်း၊ ဝပ်ကင်းများ ပြုစုရှာဖွေခြင်းများ ဆောင်ရွက်နေတဲ့ အပြင် အမျိုးသားအဆင့် မှုခင်းကြိုတင်ကာကွယ်ရေးမဟာဗျူဟာကိုလည်း တိုင်းဒေသကြီးအဆင့် အနေဖြင့် အကောင်အထည်ဖော် ဆောင်ရွက်လျက်ရှိပါကြောင်း ရှင်းလင်းဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဆက်လက်ပြီး မန္တလေး တိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဒေါက်တာဦးကြွယ်ကြွယ် ရဲ့ ကြယ်ပွင့်ပြမေးခွန်းအပေါ် ရှင်းလင်းတင်ပြခွင့်ပြုပါရန် တင်ပြအပ်ပါတယ်။ မြန်မာနိုင်ငံရဲတပ်ဖွဲ့ အား ပြည်တွင်းလုံခြုံရေးနှင့် ရပ်ရွာအေးချမ်းသာယာရေး၊ တရားဥပဒေစိုးမိုးရေး၊ မူးယစ်ဆေးဝါးအန္တရာယ် တားဆီးကာကွယ်ရေးနှင့် ပြည်သူ့အကျိုးပြုလုပ်ငန်းများ ဆောင်ရွက်ရေးစတဲ့ ရည်မှန်းချက်တာဝန် များကို ချမှတ်အကောင်အထည်ဖော် ဆောင်ရွက်လျက်ရှိပါတယ်။ မြန်မာနိုင်ငံရဲတပ်ဖွဲ့အနေဖြင့် မှုခင်းကြိုတင်ကာကွယ်ရေးဖြစ်ပွားသော ပြစ်မှုများ စုံစမ်း ဖော်ထုတ် တရားစွဲတင်ပို့ရေးလုပ်ငန်းများကို အလေးထားဆောင်ရွက်လျက်ရှိပြီး ပြစ်မှုများ ကြိုတင် ကာကွယ်နိုင်ရေးအတွက် ကြိုတင်ကာကွယ်ရေးဥပဒေများဖြင့် အရေးယူဆောင်ရွက်လျက်ရှိပါတယ်။ နိုင်ငံတော် ရေရှည်ဖွံ့ဖြိုးတိုးတက်မှုများ အထောက်အကူဖြစ်စေရန်အတွက် အမျိုးသားအဆင့် မှုခင်း ကြိုတင်ကာကွယ်ရေးမဟာဗျူဟာ ၂၀၁၈-၂၀၂၀ ကို ရေးဆွဲခဲ့ပြီး တရားဥပဒေစိုးမိုးရေးနှင့် မှုခင်း ကာကွယ်ရေးလုပ်ငန်းများမှာ ပြည်ထောင်စုဝန်ကြီးဌာနများ၊ အစိုးရအဖွဲ့အစည်းများ၊ လူမှုရေး အဖွဲ့ အစည်းများနှင့် ပြည်သူတစ်ရပ်လုံး ပူးပေါင်းပါဝင်ဆောင်ရွက်ရန် အကောင်အထည်ဖော် ဆောင်ရွက်လျက်ရှိပါတယ်။ မြန်မာနိုင်ငံရဲတပ်ဖွဲ့ အနေဖြင့် ရပ်ရွာအေးချမ်းသာယာရေး၊ တရားဥပဒေစိုးမိုးရေး၊ ပြည်သူ့ ဘဝလုံခြုံရေး အကောင်အထည်ဖော်ဆောင်ရွက်ရာမှာ ရပ်ကွက်၊ ကျေးရွာအုပ်စုများအတွင်း ဒုစရိုက် မှုများ၊ ရာဇဝတ်မှုများ၊ ပြည်သူလူထု၏ လုံခြုံရေးကို ထိခိုက်စေတဲ့ပြစ်မှုများ၊ အကြမ်းဖက်မှုများ ပေါ်ပေါက်လာပါက ပြည်သူလူထုမှ သတင်းပေး ဆောင်ရွက်နိုင်ရန်အတွက် ဆက်သွယ်ရေး ကောင်းမွန်တဲ့နေရာများမှာ အရေးပေါ်ဖုန်းသတင်းဌာန၊ 199 ဖုန်းများနှင့် ဆက်သွယ်ရေးကွန်ရက် အခက်အခဲရှိတဲ့နေရာများတွင်လည်း 199 ကဲ့သို့ ဆက်သွယ်နိုင်တဲ့ သက်ဆိုင်ရာနယ်မြေအတွင်းရှိ ရဲရုံး၊ ရဲစခန်းများ၏ဖုန်းနံပါတ်များ၊ ရဲကင်းမှူး၊ နယ်ထိန်းအရာရှိ၊ စခန်းမှူး၊ မြို့နယ်ရဲတပ်ဖွဲ့မှူးတို့၏ လက်ကိုင်ဖုန်းနံပါတ်များကို မှုခင်းကျဆင်းရေးဟောပြောပွဲများ၊ လက်ကမ်းစာစောင်များမှာ ထည့်သွင်း ဖော်ပြ ဖြန့်ဝေခြင်းနှင့် လူစည်ကားတဲ့နေရာများ၊ လမ်းဆုံလမ်းခွများမှာ ပိုစတာများ စိုက်ထူ၍ ကြေညာထားရှိခြင်းများကို ဆောင်ရွက်ထားရှိပြီး လက်ခံရရှိတဲ့ သတင်းများအား ်တစ်ပြေးညီ စိစစ်ကာ အလျင်အမြန် တုံ့ပြန်မှုပြုလုပ်၍ ကာကွယ်တားဆီးနိုင်ရေးအတွက် ဆောင်ရွက်လျက် ရှိပါတယ်။ မြန်မာနိုင်ငံတစ်ဝန်းလုံးမှာတစ်ပြေးညီ 199 ဖုန်းများ တပ်ဆင်နိုင်ရေး အသုံးပြုနိုင်ရေး တို့ကို မြန်မာ့ဆက်သွယ်ရေးလုပ်ငန်းနှင့် ညှိနှိုင်းအကောင်အထည်ဖော် ဆောင်ရွက်လျက်ရှိပါတယ်။ နေပြည်တော်၊ ရန်ကုန်တိုင်းဒေသကြီး၊ မန္တလေးတိုင်းဒေသကြီး၊ ကယားပြည်နယ်၊ ရခိုင်ပြည်နယ်များ မှာရှိတဲ့ ရဲတပ်ဖွဲ့မှူးရုံးမှ 199 Command Center များကို ဖွင့်လှစ်ပြီး သတင်းပေးပို့ချက်များအပေါ် ချက်ချင်းတုံ့ပြန် အကောင်အထည်ဖော် ဆောင်ရွက်နိုင်ရန် ကြပ်မတ်ထိန်းသိမ်းခြင်းလုပ်ငန်းများ ဆောင်ရွက်လျက် ရှိပါတယ်။ ထိုသို့ဆောင်ရွက်ရာမှာ ရန်ကုန်တိုင်းဒေသကြီး 199 Call Center ရဲ့ ၁-၇-၂၀၁၆ မှ ၁၅-၁၁-၂၀၁၉ ရက်နေ့အထိ ခေါ်ဆိုမှုမှတ်တမ်းအား Power Point ဖြင့် တင်ပြ ခွင့်ပြုပါရန် တင်ပြအပ်ပါတယ်။ ဖုန်းခေါ်ဆို အကြိမ် စုစုပေါင်းကတော့ (၁၄)သိန်းကျော်ဖြစ်ပါတယ်။ အဲဒီမှာ အကူအညီ တောင်းခံမှုပေါင်း (၁၅၀၀၀၀)ကျော်ဖြစ်ပါတယ်။ မူးယစ်ဆေးဝါးနှင့် လောင်းကစားမှုနှင့်ပတ်သက်တဲ့ သတင်းပေးမှု (၈၄၀၀)ကျော် ဖြစ်ပါတယ်။ သတင်းအတည်ပြုမှု အကူအညီပေးနိုင်မှုက (၁၁၀၀၀၀) ကျော်ဖြစ်ပါတယ်။ သတင်းပေးတဲ့ဌာနကို သွားရောက်မှုက (၄၃၄၇၁) ကြိမ်ဖြစ်ပြီးတော့မှ စ နောက် ခေါ်ဆိုမှုက (၁၂)သိန်းကျော်ဖြစ်ကြောင်း တင်ပြအပ်ပါတယ်။ တောင်ငူမြို့မှာ ဖြစ်ပွားတဲ့ ဇနီးမောင်နှံ (၂)ဦးလူအများရှေ့မှာ ကြွေသီးဖြင့် မသေမချင်း ထုရိုက်သတ်ဖြတ်ခံရခြင်းနှင့်ပတ်သက်၍ စိစစ်ခဲ့ရာ ၂၁-၂-၂၀၁၉ ရက်နေ့ (ဝ၇:၄၅) မှုခင်းဖြစ်ပွားခဲ့ပြီး (ဝ၇:၅၅) သတင်းရရှိ၍ မြို့သစ်နယ်မြေ မီးသတ်ရဲစခန်းမှ တပ်ဖွဲ့ဝင်များ ချက်ချင်းသွားရောက်၍ ဇနီးမောင်နှံ(၂)ဦးအား ဒဏ်ရာများဖြင့် လဲကျနေသည်ကို တွေ့ရှိသဖြင့် ဆေးရုံသို့ပို့ဆောင်စဉ်မှာ သေဆုံးသွားခြင်းဖြစ်ပြီး တရားခံများကို ဖမ်းဆီး၍ ရာဇသတ်ကြီး ပုဒ်မ ၃၀၂၊ ၃၂၅/၁၁၄ ဖြင့် အရေးယူဆောင်ရွက်ခဲ့ပါတယ်။ ပြည်မြို့တွင် လူတစ်ဦးအား သားအဖနှစ်ယောက်က ဓားဖြင့် ခုတ်သတ်ဖြတ်ခြင်းနှင့် ပတ်သက်၍ စိစစ်ခဲ့ရာ ၂၃-၈-၂၀၁၉ ရက်နေ့ (၂၁:ဝဝ) မြို့သစ် (၁၃)လမ်းထိပ် လမ်းမပေါ်မှာ ဓားထိုးမှုဖြစ်ပွားကြောင်း (၂၁၀၅) သတင်းရရှိ၍ ပြည်မြို့မ ရဲစခန်းမှ တပ်ဖွဲ့ဝင်များ ချက်ချင်းသွားရောက်ခဲ့ရာ ဓားထိုးခံရသူ ရှိုင်းအောင်မှာ သေဆုံးနေပြီဖြစ်သဖြင့် တရားခံ(၂) ဦးအား ဖမ်းဆီးပြီး ရာဇသတ်ကြီး ပုဒ်မ ၃၀၂/၁၁၄ အရ အရေးယူဆောင်ရွက်ခဲ့ပါတယ်။ ရန်ကုန်မြို့၊ ရန်ကင်းမြို့နယ် လူချင်း မတော်တဆ တိုက်ခိုက်ခြင်းမှ ဓားဖြင့် ခုတ်သတ် သည်အထိ ဖြစ်ပွားခဲ့ခြင်းနှင့်ပတ်သက်၍ စိစစ်ခဲ့ရာ ၁၅-၄-၂၀၁၄ ရက်နေ့ (၂၂:၄၅) ရန်ကင်းမြို့၊ အမှတ်(၁၂)ရပ်ကွက်၊ မေတ္တာရိပ်သာလမ်းတွင် ချစ်ပို(ခ)ဝေယံဖြိုး ဆိုသူက လူတစ်ဦး အား ဓားဖြင့်ခုတ်နေကြောင်း 199 သို့ ဖုန်းဖြင့် သတင်းပို့လာသဖြင့် ရန်ကင်းမြို့နယ်၊ ရဲတပ်ဖွဲ့ဝင် များမှ အခင်းဖြစ်ပွားရာနေရာသို့ ချက်ချင်းသွားရောက်ခဲ့ရာ မင်းမင်းဦး(ခ)အကြီးကောင် မှာ သေဆုံး နေပြီဖြစ်သဖြင့် တရားခံအား ဖမ်းဆီး၍ ရာဇသတ်ကြီး ပုဒ်မ ၃၀၂ အရ အရေးယူခဲ့ပါတယ်။ အမြန်လမ်းရဲကင်းမှာ တာဝန်ထမ်းဆောင်နေတဲ့ ရဲတပ်ဖွဲ့ဝင်တစ်ဦး ဓားဒဏ်ရာဖြင့် သေဆုံးခြင်းသည် အမြန်လမ်းရဲတပ်ဖွဲ့ ဇီးပင်သာအမြန်လမ်းမကြီး ရဲစခန်းအပိုင် ရွာသစ်ရဲကင်းစခန်း တွင် တာဝန်ထမ်းဆောင်နေသော ရဲတပ်သား အောင်စိုးဝေ အား မိုင်တိုင်အမှတ် ၂၅၂/၃ အနီး လမ်းရဲ့ ယာဘက်ခြံစည်းရိုးအပြင်၌ လည်ပင်းဝဲဘက်ပိုင်း (၄) လက်မကျော် ပြတ်ရှဒဏ်ရာတစ်ချက် ဖြင့် သေဆုံးလျက်ရှိကြောင်း သတင်းအရ ဇီးပင်သာအမြန်လမ်းရဲစခန်းမှ တပ်ဖွဲ့ဝင်များ သွားရောက် စုံစမ်းခဲ့ရာ ရဲတပ်သားသည် ဆိုင်ကယ်နှင့်ဖုန်း ပျောက်ဆုံးနေပြီး သေဆုံးနေကြောင်း တွေ့ရှိရတဲ့ အတွက် တရားခံဖမ်းဆီးရမိရေး ဆောင်ရွက်ခဲ့ရာမှာ ပြစ်မှုကျူးလွန်သူ ဖိုးစီ(၂၂)နှစ်နှင့် နေထက်လင်း နှစ်ဦးအား သက်သေခံပစ္စည်းများနှင့်အတူ ဖမ်းဆီးရမိခဲ့ပြီး ရာဇသတ်ကြီး ပုဒ်မ ၃၀၂/၃၉၄ တို့ဖြင့် အရေးယူဆောင်ရွက်လျက်ရှိပါတယ်။ သို့ပါ၍ မြန်မာနိုင်ငံရဲတပ်ဖွဲ့အနေဖြင့် ရပ်ကွက်ကျေးရွာများအတွင်း ပြည်သူလူထုရဲ့ လုံခြုံရေးထိခိုက်စေတဲ့ အခြေအနေတစ်ရပ်ပေါ်ပေါက်လာ၍ ပြည်သူလူထုမှ ရဲတပ်ဖွဲ့အပေါ် အရေးပေါ်သတင်းပေးဌာန 199 သို့ ဖုန်းနှင့် အခြားဆက်သွယ်နိုင်မည့် ဖုန်းများသို့ သတင်းပေး ပို့လာပါက အလျင်အမြန် တုံ့ပြန်ကာကွယ်တားဆီးနိုင်ရေးအတွက် ခရိုင်မီးသတ်၊ ခရိုင်ရဲတပ်ဖွဲ့မှူး ဦးစီး ၂+၉၊ မြို့နယ်ရဲတပ်ဖွဲ့မှူးဦးစီး ၂+၆၊ မြို့မရဲစခန်းမှူးဦးစီး ၁+၉၊ နယ်မြေရဲကင်းမှူးဦးစီး ၁+၃ တို့အား အသင့်စုဖွဲ့ထားရှိပြီး ်တစ်ပြေးညီ ဆောင်ရွက်နိုင်ရေး စီစဉ်ထားရှိသည့်အပြင် သက်ဆိုင်ရာတိုင်းဒေသကြီး၊ ပြည်နယ်ရဲတပ်ဖွဲ့မှူးရုံးများနှင့် အကူတပ်ဖွဲ့ခွဲ၊ ခရိုင်လုံခြုံရေးတပ်ဖွဲ့ များ၊ မြို့နယ်ရဲစခန်းများရှိ တပ်ဖွဲ့ဝင်များကို အသင့်စုဖွဲ့ ဆောင်ရွက်လျက်ရှိပါကြောင်း ဖြေကြားအပ် ပါတယ်။ ဆက်လက်ပြီးတော့မှ ကျွန်တော်တို့ မကွေးတိုင်းဒေသကြီး ဖြစ်စဉ်ကိုတော့ ကျွန်တော်တို့ အနေနဲ့ ပြန်လည်စိစစ်ပေးမည်ဖြစ်ကြောင်း တင်ပြအပ်ပါတယ်။</speech>
</section>
<section value="Bill">
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော ပြည်သူ့ လွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းကို အသိပေးတင်ပြခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ဒုတိယ အကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့ ၈-၈-၂၀၁၉ ရက်နေ့ တွင် ပြည်ထောင်စုရွေးကောက်ပွဲကော်မရှင် အဖွဲ့ဝင်က အဆိုတင်သွင်းပြီး ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး (၁၉)ရက်မြောက်နေ့ ၁၁-၉-၂၀၁၉ ရက်နေ့တွင် ပြင်ဆင်ချက်ဖြင့် အတည်ပြု၍ ပြည်သူ့လွှတ်တော်သို့ ပေးပို့ခဲ့ပါတယ်။ ယခု အမျိုးသားလွှတ်တော်က အတည်ပြုပြီး ပေးပို့ထားသော ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြည်သူ့လွှတ်တော်က ပေးပို့လာသော ပြင်ဆင်ချက်ကို အမျိုးသားလွှတ်တော် ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။</speech>
<title>အမျိုးသားလွှတ်တော်က အတည်ပြုပြီး ပေးပို့ထားသော ပြည်သူ့လွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည် ပေးပို့လာခြင်းကို ဆွေးနွေးလိုသည့် လွှတ်တော်ကိုယ်စားလှယ်များ ရှိလျှင် အမည်စာရင်း တင်သွင်း နိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ပေးပို့လာသော ပြင်ဆင်ချက်ကို ဆွေးနွေးမယ့် လွှတ်တော်ကိုယ်စားလှယ်များ ရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ်ဖော်ပြလက်မှတ်ရေးထိုးပြီး ၁၃ - ၁၂ -၂၀၁၉ (သောကြာနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည် စာရင်း တင်သွင်းနိုင်ပါတယ်။</speech>
</bill>
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော အမျိုးသား လွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းကို အသိပေးတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ဒုတိယ အကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့ ၈-၈-၂၀၁၉ ရက်နေ့ တွင် ပြည်ထောင်စုရွေးကောက်ပွဲကော်မရှင်အဖွဲ့ဝင်က အဆိုတင်သွင်းပြီး ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး (၁၉)ရက်မြောက်နေ့ ၁၁-၉-၂၀၁၉ ရက်နေ့တွင် ပြင်ဆင်ချက်ဖြင့် အတည်ပြု၍ ပြည်သူ့လွှတ်တော်သို့ ပေးပို့ခဲ့ပါတယ်။ ယခု အမျိုးသားလွှတ်တော်က အတည်ပြုပြီး ပေးပို့ထားသော အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြည်သူ့လွှတ်တော်က ပေးပို့သော ပြင်ဆင်ချက်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။</speech>
<title>အမျိုးသားလွှတ်တော်က အတည်ပြုပြီး ပေးပို့ထားသော အမျိုးသားလွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ပေးပို့လာသော ပြင်ဆင်ချက်ကို ဆွေးနွေးမယ့် လွှတ်တော်ကိုယ်စားလှယ်များ ရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ် ဖော်ပြလက်မှတ်ရေးထိုးပြီး ၁၃ - ၁၂ -၂၀၁၉ (သောကြာနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော တိုင်းဒေသကြီး လွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းကို အသိပေး ကြေညာခြင်း</title>
<speech type="speaker">အစီအစဉ်(၁၀)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး နဝမနေ့ ၈-၈-၂၀၁၉ ရက်နေ့တွင် ပြည်ထောင်စုရွေးကောက်ပွဲကော်မရှင် အဖွဲ့ဝင်က အဆိုတင်သွင်းပြီး ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၉)ရက်မြောက်နေ့ ၁၁-၉-၂၀၁၉ ရက်နေ့တွင် ပြင်ဆင်ချက်ဖြင့် အတည်ပြု၍ ပြည်သူ့လွှတ်တော်သို့ ပေးပို့ခဲ့ပါတယ်။ ယခု အမျိုးသားလွှတ်တော်က အတည်ပြုပြီး ပေးပို့ထားသော တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်း အား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြည်သူ့လွှတ်တော်က ပေးပို့သော ပြင်ဆင်ချက်ကို အမျိုးသားလွှတ်တော် ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။</speech>
<title>အမျိုးသားလွှတ်တော်က အတည်ပြုပြီး ပေးပို့ထားသော တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့ လွှတ်တော်က ပြင်ဆင်ချက်ဖြင့် ပြန်လည် ပေးပို့လာခြင်းကို ဆွေးနွေးလိုသည့် လွှတ်တော် ကိုယ်စားလှယ်များ ရှိလျှင် အမည်စာရင်း တင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">အစီအစဉ်(၁၁)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ပေးပို့လာသော ပြင်ဆင်ချက်ကို ဆွေးနွေးမယ့် လွှတ်တော်ကိုယ်စားလှယ်များ ရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ် ဖော်ပြလက်မှတ်ရေးထိုးပြီး ၁၃-၁၂-၂၀၁၉ (သောကြာနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျာ။ အစည်းအဝေးကို ၁၀:၅၄ နာရီ ခေတ္တရပ်နားပြီး ၁၁:၃၀ နာရီ ပြန်လည်ကျင်းပပါသည်။</speech>
</bill>
<bill>
<speech type="mc">အမျိုးသားလွှတ်တော်ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန်ပေး အပ်သော ကော်မတီဝင်က ယာဉ်အန္တရာယ် ကင်းရှင်းရေးနှင့် မော်တော်ယာဉ်စီမံခန့်ခွဲမှု ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြား ရှင်းလင်းခြင်း</title>
<speech type="speaker">အစီအစဉ်(၁၂) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယာဉ်အန္တရာယ် ကင်းရှင်းရေးနှင့် မော်တော်ယာဉ်စီမံခန့်ခွဲမှု ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ပြန်လည်ဖတ်ကြား ရှင်းလင်းဖို့ဖြစ်ပါတယ်။</speech>
<speech><mp id="1313">ဦးကျော်ကျော် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့် ဒုတိယဝန်ကြီး၊ အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ အမျိုးသားလွှတ်တော် ဥပဒေကြမ်း ကော်မတီဝင် ဦးကျော်ကျော် ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီရဲ့ အစီရင်ခံစာကို ကျွန်တော်က လွှတ်တော်သို့ ဖတ်ကြား တင်သွင်းပေးပါမယ်။ အမျိုးသားလွှတ်တော်၊ ဥပဒေကြမ်းကော်မတီ၏ ယာဉ်အန္တရာယ်ကင်းရှင်းရေးနှင့် မော်တော်ယာဉ်စီမံခန့်ခွဲမှု ဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ ၁)၁/၂၀၁၉- ၆၂၇ ရက်စွဲ၊ ၂၀၁၉ ခုနှစ် ၊ ဒီဇင်ဘာလ ၆ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် ယာဉ်အန္တရာယ်ကင်းရှင်းရေးနှင့် မော်တော်ယာဉ်စီမံခန့်ခွဲမှု ဥပဒေကြမ်းနှင့် စပ်လျဉ်းသည့် အစီရင်ခံစာကို ၁၉-၁၁-၂၀၁၉ ရက်နေ့မှာ အမျိုးသားလွှတ်တော်သို့ တင်သွင်းခဲ့ပါတယ်။ ယင်းဥပဒေကြမ်းနှင့် စပ်လျဉ်းပြီးတော့ အမျိုးသား လွှတ်တော်ကိုယ်စားလှယ် ဦးဆန်းမြင့်၊ ဧရာဝတီတိုင်းဒေသကြီး မဲဆန္ဒနယ်အမှတ်(၃)၊ ဗိုလ်မှူး စိုးကိုကို တပ်မတော်သား အမျိုးသားလွှတ်တော်ကိုယ်စားလှယ်တို့က ၂၉-၁၁-၂၀၁၉ ရက်နေ့တွင် အမျိုးသားလွှတ်တော်မှာ အကြံပြုဆွေးနွေးခဲ့ကြပါသည်။ အမျိုးသားလွှတ်တော်၊ ဥပဒေကြမ်း ကော်မတီသည် အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ပြည်ထဲရေးဝန်ကြီးဌာန၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် ၂-၁၂-၂၀၁၉ ရက်နေ့တွင် တွေ့ဆုံညှိနှိုင်း ဆွေးနွေးခဲ့ကြပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် ယာဉ်အန္တရာယ် ကင်းရှင်းရေးနှင့် မော်တော်ယာဉ်စီမံခန့်ခွဲမှု ဥပဒေကြမ်းကို လေ့လာစိစစ်ခဲ့ရာမှာ အဓိပ္ပာယ် ပိုမိုရှင်းလင်းမှုရှိစေရန် အတွက် အဆိုပြုပြဋ္ဌာန်းထားသည့် ဥပဒေကြမ်း အပိုဒ် ၂၊ အပိုဒ်ခွဲ(ဂ)တွင် ဖော်ပြထားသော မော်တော်ယာဉ်ဖြင့်ဆွဲသည့် ဘီးတပ်ယာဉ် ဆိုသည့်စကားရပ်ကို မော်တော်ယာဉ်ဖြင့် ချိတ်ဆွဲသည့် ဘီးတပ်ယာဉ် ဆိုသည့်စကားရပ်ဖြင့် အစားထိုးပြင်ဆင်သင့်ပါကြောင်း လေ့လာတွေ့ရှိရပါသည်။ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးစိုးကိုကို က အဆိုပြု ပြဋ္ဌာန်းချက် အပိုဒ် ၈ အား ပြင်ဆင်လိုကြောင်း အကြံပြု တင်ပြခဲ့သော်လည်း မော်တော်ယာဉ် စစ်ဆေးခြင်း ပုဂ္ဂလိကလုပ်ငန်းကို စစ်ဆေးရာတွင် နိုင်ငံတကာမှ ကျင့်သုံးဆောင်ရွက်နေသော စနစ် များနှင့်အညီ အဂတိတရား ကင်းရှင်းစွာဖြင့် ဆောင်ရွက်နိုင်စေရေးအတွက် မော်တော်ယာဉ်စစ်ဆေး ခြင်းဆိုင်ရာကျွမ်းကျင်သူအဖွဲ့ကို တာဝန်ပေးအပ်ဆောင်ရွက်ရန် လိုအပ်ကြောင်း ဥပဒေကြမ်း ကော်မတီက သဘောရရှိခဲ့ပါသည်။ ဗိုလ်မှူးစိုးကိုကို က အဆိုပြုပြဋ္ဌာန်းချက် အပိုဒ် ၁၄၊ အပိုဒ်ခွဲ(ခ)ကို ပြင်ဆင်လိုကြောင်း အကြံပြု တင်ပြခဲ့သော်လည်း ယာဉ်အမျိုးအစား၊ တည်ရှိရာဒေသ၊ ဝန်တင်နိုင်သည့် တန်ချိန်နှင့် ယာယီမှတ်ပုံတင်ရသည့်အကြောင်းကိစ္စများ ကွာခြားမှုရှိနိုင်ပါ၍ ယာယီမှတ်ပုံတင်ခြင်းကို ကာလ အတိအကျ သတ်မှတ်ဆောင်ရွက်ခြင်း မပြုသင့်ပါကြောင်း ဥပဒေကြမ်းကော်မတီက သဘောရရှိ ခဲ့ပါသည်။ ဗိုလ်မှူးစိုးကိုကို က အဆိုပြုပြဋ္ဌာန်းချက် အပိုဒ် ၈ရ ကို ပြင်ဆင်လိုကြောင်း အကြံပြု တင်ပြခဲ့သော်လည်း အပိုဒ် ရရ ပါ တားမြစ်ချက်များသည် ယာဉ်အမျိုးအစားနှင့် ယာဉ်တန်ဖိုးအပေါ် တွင် ကွဲပြားခြားနားမှုရှိနိုင်ပါ၍ ငွေဒဏ်ကို ပုံသေသတ်မှတ်ဆောင်ရွက်ခြင်း မပြုသင့်ပါကြောင်း ဥပဒေကြမ်းကော်မတီက သဘောရရှိခဲ့ပါသည်။ ။၆။ မြန်မာစာအရေးအသား မှန်ကန်မှုရှိစေရန်အတွက်လည်းကောင်း၊ ဥပဒေရေးထုံး မှန်ကန် မှုရှိစေရန်အတွက်လည်းကောင်း ပြင်ဆင်သင့်သည်များကို ပြင်ဆင်ခဲ့ပြီး ပြင်ဆင်ချက် အပြည့်အစုံကို နောက်ဆက်တွဲဇယားနှင့် ပူးတွဲဖော်ပြထားပါသည်။ ကော်မတီ၏သဘောထားမှတ်ချက် ကော်မတီရဲ့ သဘောထားမှတ်ချက်ကတော့၇။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီက ယာဉ်အန္တရာယ် ကင်းရှင်း ရေးနှင့် မော်တော်ယာဉ်စီမံခန့်ခွဲမှုဥပဒေကြမ်းအပေါ် အကြံပြုဆွေးနွေးခဲ့သည့် အမျိုးသားလွှတ်တော် ကိုယ်စားလှယ်များ၊ သက်ဆိုင်ရာဝန်ကြီးဌာနများ၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ် များနှင့် အသေးစိတ် ဆွေးနွေးညှိနှိုင်းခဲ့ပြီးဖြစ်ပါတယ်။ ဒါကြောင့်မို့လို့ ဥပဒေကြမ်း ကော်မတီအနေနဲ့ မူလတင်ပြထားသည့် ပြင်ဆင်ချက်များနှင့် ယခု ထပ်မံပြင်ဆင်ချက်များအတိုင်း ဆက်လက်ပြီးတော့သာ အတည်ပြုသင့်ကြောင်းနှင့် တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးစိုးကိုကို ၏ တင်ပြချက်ကို လွှတ်တော်၏ အဆုံးအဖြတ် ရယူဆောင်ရွက်သင့်ပါကြောင်း အစီရင်ခံတင်ပြအပ် ပါသည်။ အမျိုးသားလွှတ်တော်၊ ဥပဒေကြမ်းကော်မတီ</speech>
<title>အမျိုးသားလွှတ်တော်ဥက္ကဋ္ဌက ယာဉ်အန္တရာယ် ကင်းရှင်းရေးနှင့် မော်တော်ယာဉ် စီမံခန့်ခွဲမှု ဥပဒေကြမ်းကို တစ်ပိုဒ်ချင်းစီအလိုက် အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၃) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယာဉ်အန္တရာယ် ကင်းရှင်းရေးနှင့် မော်တော်ယာဉ် စီမံခန့်ခွဲမှု ဥပဒေကြမ်းကို တစ်ပိုဒ်ချင်းစီ အလိုက် အတည်ပြုရန် လွှတ်တော်ရဲ့ အဆုံးအဖြတ် ရယူမှာဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီက အဆုံးအဖြတ် ရယူလိုသည့် ဥပဒေကြမ်း ပါ အပိုဒ်၊ အပိုဒ်ခွဲများကို တစ်ပိုဒ်ချင်းစီအလိုက် ဖတ်ကြားတင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>လေးစားအပ် ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျား။ ပထမဦးဆုံး တင်သွင်း သွားမှာကတော့ ကျွန်တော်တို့ ကော်မတီရဲ့ ပြင်ဆင်ချက်ဖြစ်တဲ့ ဥပဒေကြမ်းရဲ့ - အပိုဒ် ၂၊ အပိုဒ်ခွဲ(ဂ) နဲ့ (ဖ)တို့ကို လွှတ်တော်က အတည်ပြုပေးနိုင်ပါရန် အဆိုပြုတင်ပြ အပ်ပါတယ်ခင်ဗျား။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၂၊ အပိုဒ်ခွဲ(ဂ)(ဖ) သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၈ ကိုတော့ လွှတ်တော်ရဲ့ အဆုံးအဖြတ် ရယူ ဆောင်ရွက်ပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ တင်ပြချက်ကို သဘောမတူတဲ့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူး စိုးကိုကို ရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့် နည်းလမ်းဖြင့် လွှတ်တော်ရဲ့ဆန္ဒ ရယူဆောင်ရွက်မှာဖြစ်ပါတယ်။ ဒါ့ကြောင့် ဥပဒေကြမ်းကော်မတီရဲ့ တင်ပြချက်ကို သဘောတူတဲ့ လွှတ်တော်ကိုယ်စားလှယ် များက အစိမ်းရောင် အပေါင်း(+) သင်္ကေတကိုနှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-) သင်္ကေတကိုနှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ ပြင်ဆင်ချက်ကို မူတည်ပြီး စက်ခလုတ် အသုံးပြု၍ မဲခွဲဆုံးဖြတ် မှာဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီ၏ ပြင်ဆင်ချက်အတိုင်း အတည်ပြုမှာ ဖြစ်ပြီး ကန့်ကွက်မဲများလျှင် ဗိုလ်မှူးစိုးကိုကို ၏ ပြင်ဆင်ချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ဆန္ဒ ရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၉၆)မဲ၊ ကန့်ကွက်မဲ (၅၈)မဲ၊ ကြားနေမဲ (၉)မဲဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ ပြင်ဆင်ချက်သည် ဤဥပဒေကြမ်း ၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဆက်လက်ပြီးတော့ ဥပဒေကြမ်းကော်မတီရဲ့ ပြင်ဆင်ချက် - အပိုဒ် ၉၊ အပိုဒ်ခွဲ(ဆ) နဲ့ (ပ)တို့ကိုတော့ လွှတ်တော်က အတည်ပြုပေးနိုင်ဖို့ အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည် ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၉၊ အပိုဒ်ခွဲ(ဆ)(ပ) သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဆက်လက်ပြီးတော့ ဥပဒေကြမ်းရဲ့ တင်ပြချက် - (အပိုဒ် ၁၄၊ အပိုဒ်ခွဲ(ခ)ကိုတော့ လွှတ်တော်ရဲ့ အဆုံးအဖြတ် ရယူဆောင်ရွက်ပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဥပဒေကြမ်း ကော်မတီရဲ့ တင်ပြချက်ကို သဘောမတူတဲ့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးစိုးကိုကို ရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့် နည်းလမ်းဖြင့် လွှတ်တော်ရဲ့ဆန္ဒ ရယူဆောင်ရွက်မှာဖြစ်ပါတယ်။ ဒါ့ကြောင့် ဥပဒေကြမ်းကော်မတီရဲ့ တင်ပြချက်ကို သဘောတူတဲ့ လွှတ်တော်ကိုယ်စားလှယ် များက အစိမ်းရောင် အပေါင်း(+) သင်္ကေတကိုနှိပ်၍ ထောက်ခံမဲ ပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-) သင်္ကေတကိုနှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ တင်ပြချက်ကို မူတည်ပြီး စက်ခလုတ် အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ တင်ပြချက်အတိုင်း အတည်ပြုမှာ ဖြစ်ပြီး ကန့်ကွက်မဲများလျှင် ဗိုလ်မှူးစိုးကိုကို ၏ ပြင်ဆင်ချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ဆန္ဒ ရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၉၇)မဲ၊ ကန့်ကွက်မဲ (၅၇)မဲ၊ ကြားနေမဲ (၈)မဲဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ တင်ပြချက် အတည်ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဆက်လက်ပြီးတော့ ဥပဒေကြမ်းကော်မတီရဲ့ ပြင်ဆင်ချက်များဖြစ်တဲ့ ဥပဒေကြမ်းရဲ့ (အပိုဒ် ၁၇၊ အပိုဒ်ခွဲ(က)နဲ့ (ခ)၊ အပိုဒ် ၂၂၊ အပိုဒ်ခွဲ(က)၊ အပိုဒ် ၂၄၊ အပိုဒ်ခွဲ(ခ)၊ အပိုဒ် ၂၅၊ အပိုဒ်ခွဲ(ခ)၊ အပိုဒ် ၃၀၊ အပိုဒ်ခွဲ(က)ရဲ့ ခြေဆင်း၊ အပိုဒ် ၃၀၊ အပိုဒ်ခွဲ(ခ)၊ အပိုဒ် ၃၅ မှာ ဖော်ပြထားတဲ့ ရှင်းလင်းချက်၊ အပိုဒ် ၄၉၊ အပိုဒ်ခွဲ(က)(ခ)(ဂ)တို့ကို လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၁၇၊ အပိုဒ်ခွဲ(က)(ခ)၊ အပိုဒ် ၂၂၊ အပိုဒ်ခွဲ(က)၊ အပိုဒ် ၂၄၊ အပိုဒ်ခွဲ(ခ)၊ အပိုဒ် ၂၅၊ အပိုဒ်ခွဲ(ခ)၊ အပိုဒ် ၃၀၊ အပိုဒ်ခွဲ(က) ခြေဆင်း၊ အပိုဒ် ၃၀၊ အပိုဒ်ခွဲ (ခ)၊ အပိုဒ် ၃၅ တွင် ဖော်ပြထားသော ရှင်းလင်းချက်၊ အပိုဒ် ၄၉၊ အပိုဒ်ခွဲ(က)(ခ)(ဂ) သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဥပဒေကြမ်းကော်မတီရဲ့ ပြင်ဆင်ချက်များဖြစ်တဲ့ - ဥပဒေကြမ်းရဲ့ အပိုဒ် ၅၆၊ အပိုဒ်ခွဲ(က)၊ အပိုဒ် ၅၈၊ အပိုဒ် ၅၉၊ အပိုဒ်ခွဲ(ခ)နဲ့(ဂ)၊ အပိုဒ် ၆၁၊ အပိုဒ်ခွဲ(က)၊ အပိုဒ် ၆၄၊ အပိုဒ်ခွဲ(ဂ)၊ အပိုဒ် ၆၅၊ အပိုဒ် ၈၃၊ အပိုဒ်ခွဲ(က)(ခ)၊ အပိုဒ် ၈၄၊ အပိုဒ် ၈၅၊ အပိုဒ်ခွဲ(က)နဲ့(ခ)၊ အပိုဒ် ၈၆ တို့ကို လွှတ်တော်က အတည်ပြုပေးနိုင်ပါရန် အဆိုပြု တင်ပြအပ် ပါတယ်ခင်ဗျား။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၅၆၊ အပိုဒ်ခွဲ(က)၊ အပိုဒ် ၅၈၊ အပိုဒ် ၅၉၊ အပိုဒ်ခွဲ(ခ)(ဂ)၊ အပိုဒ် ၆၁၊ အပိုဒ်ခွဲ(က)၊ အပိုဒ် ၆၄၊ အပိုဒ်ခွဲ(ဂ)၊ အပိုဒ် ၆၅၊ အပိုဒ် ၈၃၊ အပိုဒ်ခွဲ(က) (ခ)၊ အပိုဒ် ၈၄၊ အပိုဒ် ၈၅၊ အပိုဒ်ခွဲ(က)(ခ)၊ အပိုဒ် ၈၆ သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဥပဒေကြမ်းရဲ့ - အပိုဒ် ၈ရ ကိုတော့ လွှတ်တော်ရဲ့ အဆုံးအဖြတ် ရယူဆောင်ရွက်ပေးနိုင်ပါရန် လေးစား စွာ အဆိုပြု တင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ တင်ပြချက်ကို သဘောမတူတဲ့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူး စိုးကိုကို ရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ (တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့် နည်းလမ်းဖြင့် လွှတ်တော်ရဲ့ ဆန္ဒ ရယူဆောင်ရွက်မှာ ဖြစ်ပါတယ်။ ဒါ့ကြောင့် ဥပဒေကြမ်းကော်မတီ၏ တင်ပြချက်ကို သဘောတူတဲ့ လွှတ်တော်ကိုယ်စားလှယ် များက အစိမ်းရောင် အပေါင်း(+) သင်္ကေတကိုနှိပ်၍ ထောက်ခံမဲ ပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-) သင်္ကေတကိုနှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ တင်ပြချက်အပေါ်မူတည်ပြီး စက်ခလုတ် အသုံးပြု၍ မဲခွဲဆုံးဖြတ် မှာဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ တင်ပြချက်အတိုင်း အတည်ပြုမှာ ဖြစ်ပြီး ကန့်ကွက်မဲများလျှင် ဗိုလ်မှူးစိုးကိုကို ၏ ပြင်ဆင်ချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၀၀)မဲ၊ ကန့်ကွက်မဲ (၆၁)မဲ၊ ကြားနေမဲ (၇)မဲဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ တင်ပြချက်သည် အတည်ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဥပဒေကြမ်းကော်မတီရဲ့ ပြင်ဆင်ချက်များဖြစ်တဲ့ ဥပဒေကြမ်းရဲ့ အပိုဒ် ၈၈၊ အပိုဒ် ၈၉၊ အပိုဒ် ၉၄၊ အပိုဒ် ၉၆၊ အပိုဒ် ၉၇၊ အပိုဒ်ခွဲ(က)တို့ကို လွှတ်တော်က အတည်ပြုပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အပိုဒ် ၈၈၊ အပိုဒ် ၈၉၊ အပိုဒ် ၉၄၊ အပိုဒ် ၉၆၊ အပိုဒ် ၉၇၊ အပိုဒ်ခွဲ(က) သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ကျွန်တော်တို့ ဒီနေ့ အမျိုးသားလွှတ်တော်ကြီးက ပြင်ဆင်ချက်တွေနဲ့ အတည်ပြုလိုက်တဲ့ အပိုဒ်၊ အပိုဒ်ခွဲများမှအပ ကျန်ရှိသည့် အပိုဒ်၊ အပိုဒ်ခွဲများကိုတော့ မူလအဆိုပြုပြဋ္ဌာန်းချက်အတိုင်း လွှတ်တော်က ဆက်လက်အတည်ပြုပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီတင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူမရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။ ယခုအဆိုမှာ ဤဥပဒေကြမ်း အပိုဒ် ၁ မှ ၉၈ တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်။</speech>
<speech type="speaker">ဒီအဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆိုအတည် ဖြစ်သည်။ အဆိုအတည်ဖြစ်တဲ့အတွက် အပိုဒ် ၁ မှ ၉၈ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ ယခုအဆိုမှာ ဤဥပဒေကြမ်းအမည်သည် ဤဥပဒေကြမ်း၏ အစိတ်အပိုင်း ဖြစ်သင့်သည်။</speech>
<speech type="speaker">ဒီအဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆိုအတည်ဖြစ်သည်။ အဆိုအတည်ဖြစ်တဲ့အတွက် ဤဥပဒေကြမ်း အမည်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<title>ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ပြည်ထောင်စုဝန်ကြီးက ယာဉ်အန္တရာယ်ကင်းရှင်းရေး နှင့် မော်တော်ယာဉ် စီမံခန့်ခွဲမှုဥပဒေကြမ်းကို အတည်ပြုရန် အဆိုတင်သွင်းခြင်းနှင့် လွှတ်တော် ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အစီအစဉ်(၁၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၁၊ နည်းဥပဒေခွဲ(ခ)အရ ယာဉ်အန္တရာယ် ကင်းရှင်းရေးနှင့် မော်တော်ယာဉ် စီမံခန့်ခွဲမှု ဥပဒေကြမ်းကို ပြင်ဆင်ထားသည့် အတိုင်း အမျိုးသားလွှတ်တော်က အတည်ပြုပေးဖို့ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဒုတိယဝန်ကြီးက အဆိုတင်သွင်းရန် ဖြစ်ပါတယ်။</speech>
<speech><agency id="31">ဦးကျော်မျိုး (ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်တော်ကြီးများ အားလုံး မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်းတောင်းအပ်ပါတယ်။ ယာဉ်အန္တရာယ် ကင်းရှင်းရေးနှင့် မော်တော်ယာဉ် စီမံခန့်ခွဲမှုဥပဒေကြမ်းကို အမျိုးသားလွှတ်တော်က အတည်ပြု နိုင်ရန်အတွက် ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဒုတိယဝန်ကြီး ကျွန်တော် ဦးကျော်မျိုး က အဆိုတင်သွင်းမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဒုတိယအကြိမ် အမျိုးသားလွှတ်တော် (၁၄)ကြိမ် မြောက်ပုံမှန်အစည်းအဝေး ပဉ္စမနေ့မှာ ယာဉ်အန္တရာယ် ကင်းရှင်းရေးနှင့် မော်တော်ယာဉ် စီမံခန့်ခွဲမှု ဥပဒေကြမ်းကို ပို့ဆောင်ရေးနှင့် ဆက်သွယ်ရေးဝန်ကြီးဌာနက အမျိုးသားလွှတ်တော်သို့ တင်သွင်း ခဲ့ပြီး အစည်းအဝေး နဝမနေ့မှာလည်း ဧရာဝတီတိုင်းဒေသကြီး မဲဆန္ဒနယ်အမှတ်(၃)မှ အမျိုးသား လွှတ်တော်ကိုယ်စားလှယ် ဦးဆန်းမြင့် နဲ့ တပ်မတော်သားကိုယ်စားလှယ် ဗိုလ်မှူးစိုးကိုကို တို့က ဥပဒေကြမ်းနှင့်စပ်လျဉ်း၍ ဆွေးနွေးခဲ့ကြပါတယ်။ အဆိုပါ ကိုယ်စားလှယ်တော်ကြီးနှစ်ဦးရဲ့ ဆွေးနွေးအကြံပြုချက်များနှင့် စပ်လျဉ်းပြီး အမျိုးသားလွှတ်တော်ဥပဒေကြမ်းကော်မတီက လွှတ်တော်ကိုယ်စားလှယ်များနှင့်အတူ သက်ဆိုင်ရာ ဌာနအဖွဲ့ အစည်းကိုယ်စားလှယ်များနဲ့ ညှိနှိုင်းဆွေးနွေးမှုများဆောင်ရွက်ခဲ့ပြီး ယနေ့ကျင်းပတဲ့ (၁၃)ရက်မြောက်အစည်းအဝေးမှာ ဥပဒေကြမ်းကော်မတီရဲ့ အစီရင်ခံစာ ဖတ်ကြားရှင်းလင်းပြီးနောက် ယာဉ်အန္တရာယ် ကင်းရှင်းရေးနှင့် မော်တော်ယာဉ် စီမံခန့်ခွဲမှုဥပဒေကြမ်းကို အမျိုးသားလွှတ်တော် က တစ်ပိုဒ်ချင်းစီအလိုက် အတည်ပြုဆုံးဖြတ်ခဲ့ပြီး ဖြစ်ပါတယ်။ သို့ဖြစ်ပါ၍ ယာဉ်အန္တရာယ် ကင်းရှင်းရေးနှင့် မော်တော်ယာဉ် စီမံခန့်ခွဲမှုဥပဒေကြမ်းကို အမျိုးသားလွှတ်တော်က အတည်ပြုပေး နိုင်ပါရန် ပို့ဆောင်ရေးနှင့် ဆက်သွယ်ရေးဝန်ကြီးဌာနက အဆိုတင်သွင်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့် လွှတ်တော်ကိုယ်စားလှယ်ကို ဖိတ်ခေါ်ပါတယ်။</speech>
<speech><mp id="1248">ဦးကိုကိုနိုင်၊ စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျွန်တော်တို့ အမျိုးသားလွှတ်တော် (၁၃)ရက်မြောက် နေ့မှာ ပို့ဆောင်ရေးနှင့်ဆက်သွယ်ရေးဝန်ကြီးဌာန ဒုတိယဝန်ကြီးက ယာဉ်အန္တရာယ်ကင်းရှင်းရေးနှင့် မော်တော်ယာဉ် စီမံခန့်ခွဲမှုဥပဒေကြမ်းအား အဆိုတင်သွင်းခြင်းကို စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ကျွန်တော် ဦးကိုကိုနိုင် က ထောက်ခံ ပါကြောင်း လေးစားစွာ တင်ပြအပ်ပါတယ်ခင်ဗျား။</speech>
<title>အမျိုးသားလွှတ်တော်ဥက္ကဋ္ဌက ယာဉ်အန္တရာယ် ကင်းရှင်းရေးနှင့် မော်တော်ယာဉ် စီမံခန့်ခွဲမှု ဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခုအဆိုမှာ ယာဉ်အန္တရာယ် ကင်းရှင်းရေးနှင့် မော်တော်ယာဉ် စီမံခန့်ခွဲမှုဥပဒေကြမ်းကို ပြင်ဆင်ထားသည့်အတိုင်း အတည်ပြုရန် ဖြစ်ပါတယ်။ ဒီအဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆို အတည် ဖြစ်သည်။ အဆိုအတည်ဖြစ်တဲ့အတွက် ယာဉ်အန္တရာယ် ကင်းရှင်းရေးနှင့် မော်တော်ယာဉ် စီမံခန့်ခွဲမှု ဥပဒေကြမ်းသည် ပြင်ဆင်ထားသည့်အတိုင်း အတည်ဖြစ်သည်။</speech>
</bill>
</section>
<section value="Motion">
<motion>
<title>ဦးကိုကိုနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)၏ ပြည်ထောင်စုသမ္မတ မြန်မာနိုင်ငံ အတွင်းရှိ မြို့နယ်အသီးသီးတွင် အစိုးရအဆက်ဆက် အသုံးပြုခဲ့သော လက်ရှိအသုံးပြုခြင်း မရှိတော့ဘဲ တဖြည်းဖြည်း ဟောင်းနွမ်းယိုယွင်းပျက်စီးနေပြီဖြစ်သည့် အဆောက်အဦများ တည်ရှိရာ ဝန်ကြီးဌာနပိုင် မြေများ၊ ကျေးရွာများရှိ စပါးဒိုင်အဆောက်အဦနှင့် မြေနေရာများအား မြို့ပြ ဖွံ့ဖြိုးရေးလုပ်ငန်းများ၊ ကျေးလက်ဒေသဖွံ့ဖြိုးရေးလုပ်ငန်းများ၊ အများပြည်သူ အကျိုးဖြစ်ထွန်းသော လုပ်ငန်းများ အကောင်အထည်ဖော်နိုင်ရန် မြို့ပြမြေရှားပါးမှုကို ဖြေရှင်းနိုင်ရန်အတွက်လည်း ကောင်း၊ မြို့စီမံခန့်ခွဲခွင့်ရ မြေနေရာများ(City Land) အဖြစ် သက်ဆိုင်ရာ ဝန်ကြီးဌာနများမှ ပြန်လည်စွန့်လွှတ် လွှဲပြောင်းပေးနိုင်ပါရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျာ။ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးကိုကိုနိုင် တင်သွင်းထားတဲ့ ပြည်ထောင်စုသမ္မတမြန်မာနိုင်ငံအတွင်းရှိ မြို့နယ်အသီးသီးတွင် အစိုးရအဆက်ဆက် အသုံးပြုခဲ့ သော လက်ရှိအသုံးပြုခြင်း မရှိတော့ဘဲ တဖြည်းဖြည်း ဟောင်းနွမ်းယိုယွင်းပျက်စီးနေပြီဖြစ်သည့် အဆောက်အဦများ တည်ရှိရာ ဝန်ကြီးဌာနပိုင် မြေများ၊ ကျေးရွာများရှိ စပါးဒိုင်အဆောက်အဦနှင့် မြေနေရာများအား မြို့ပြဖွံ့ဖြိုးရေးလုပ်ငန်းများ၊ ကျေးလက်ဒေသဖွံ့ဖြိုးရေးလုပ်ငန်းများ၊ အများ ပြည်သူအကျိုးဖြစ်ထွန်းသော လုပ်ငန်းများ အကောင်အထည်ဖော်နိုင်ရန် မြို့ပြမြေရှားပါးမှုကို ဖြေရှင်း နိုင်ရန်အတွက်လည်းကောင်း၊ မြို့စီမံခန့်ခွဲခွင့်ရမြေနေရာများ (City Land) အဖြစ် သက်ဆိုင်ရာ ဝန်ကြီးဌာနများမှ ပြန်လည် စွန့်လွှတ်လွှဲပြောင်းပေးနိုင်ပါရန် ပြည်ထောင်စုအစိုးရအား တိုက်တွန်း ကြောင်း အဆိုကို ဆွေးနွေးဖို့ လွှတ်တော်ကိုယ်စားလှယ်(၁၀)ဦး အမည်စာရင်း တင်သွင်းထားပါတယ်။ ဆွေးနွေးမယ့် ကိုယ်စားလှယ်များ တစ်ဦးလျှင် (၈)မိနစ်ထက် မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ ပဲခူးတိုင်းဒေသကြီး မဲဆန္ဒနယ်အမှတ်(၅)မှ ဒေါက်တာတင်တင်ဝင်း ဆွေးနွေး နိုင်ပါပြီ။</speech>
<speech><mp id="1269">ဒေါက်တာတင်တင်ဝင်း၊ ပဲခူးတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးရှင်။ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးကိုကိုနိုင် အဆိုမှာ အစိုးရအဆက်ဆက် အသုံးပြုပြီး ယခုအသုံးမပြုတော့သော ယိုယွင်းပျက်စီး နေသည့် အဆောက်အအုံများတည်ရှိရာ ဝန်ကြီးဌာနပိုင်မြေများကို မြို့ပြ၊ ကျေးလက်ဒေသဖွံ့ဖြိုးရေး လုပ်ငန်းများအတွက် ပြန်လည်စွန့်လွှတ် လွှဲပြောင်းပေးဖို့ ဖြစ်ပါတယ်။ စွန့်လွှတ်လွှဲပြောင်းပေးရင် တော့ အကောင်းဆုံးဖြစ်ပါတယ်။ မြေကို ပြန်ရနေရင် ဘယ်လူက ဘယ်အတွက် ဘယ်လိုအသုံးပြုမှာ လဲဆိုတာက ဆက်လက်စဉ်းစားရမယ့် အလုပ်ဖြစ်ပါတယ်။ အလဟဿ လူထုအတွက် အကျိုးမရှိသည့် အဆောက်အအုံများကိုဖြိုဖျက်ပြီး မြေကို ထိရောက်စွာ အသုံးချရင် ဒေသအကျိုးစီးပွားအကျိုးပြုရေး အတွက် လိုအပ်ပါတယ်။ စွန့်လွှတ်ပေးလျှင် ပြန်လည်ရရှိသည့်မြေကို ကောင်းမွန်စွာ စီမံခန့်ခွဲဖို့က ပိုအရေးကြီးပါတယ်။ ဥက္ကဋ္ဌကြီးရှင်။ ဒီနေရာမှာ မြေကို အသုံးချခြင်း မြေ(၅)မျိုးရှိပါတယ်။ (၁) အိုးအိမ် ဆောက်လုပ်ခြင်း၊ (၂) စိုက်ပျိုးရေးအတွက် အသုံးပြုခြင်း၊ (၃)အနားယူ အပန်းဖြေရန် လူထုအကျိုးပြု ပန်းခြံများပြုလုပ်ခြင်း၊ ကလေးကစားကွင်းများပြုလုပ်ခြင်း၊ (၄) လမ်းပန်းဆက်သွယ်ရေးအတွက် အသုံးပြုခြင်း၊ (၅) စီးပွားရေးအတွက် စက်မှုဇုန်၊ စက်ရုံများ တည်ဆောက်ခြင်း ဖြစ်ပါတယ်။ ဒီမှာ တစ်ချက်သတိပြုရမှာက မြေကိုခန့်ခွဲလျှင် သူတစ်ပါးကို လေးစားခြင်းနှင့် သဘာဝပတ်ဝန်းကျင် ကိုလည်း လေးစားခြင်းတို့ ဖြစ်ပါတယ်။ ကျွန်မတို့ စီမံခန့်ခွဲလိုက်ခြင်းဟာ ဂေဟစနစ်၊ စီးပွားရေး၊ လူမှုရေး၊ ယဉ်ကျေးမှုအမွေအနှစ်တွေကို အဆင့်အတန်းမြင့်လာစေပြီး စဉ်ဆက်မပြတ် ဖွံ့ဖြိုး တိုးတက်နေရမှာ ဖြစ်ပါတယ်။ နောက်တစ်ချက်က လေထုညစ်ညမ်းမှု၊ မြေထုညစ်ညမ်းမှု မဖြစ်စေရန်လည်း ကာကွယ် စောင့်ရှောက်ဖို့လိုပါတယ်။ ဥပမာ လူမှုစီးပွားဘဝဖွံ့ဖြိုးရေးအတွက် စက်ရုံ၊ အလုပ်ရုံတည်ဆောက်ရုံ နဲ့ မပြီးဘဲ ၎င်းမှထွက်ရှိသော အညစ်အကြေးများမှ ပတ်ဝန်းကျင်ရှိ လူများနှင့် သဘာဝပတ်ဝန်းကျင် မထိခိုက်အောင် ထိန်းသိမ်းဖို့နဲ့ ကြီးကြပ်ဖို့လိုပါတယ်။ ဒါကြောင့် မြေအသုံးချဖို့ စီမံကိန်းရေးဆွဲရာမှာ တိုင်းပြည်အတွက် အကျိုးရှိပြီး ထိရောက်စွာ အသုံးချရန် အဆင့်ဆင့်ထိန်းညှိရမယ့်ကိစ္စဖြစ်ပါတယ်။ လူထုလိုအပ်ချက်နှင့် အညီဖြစ်ဖို့လိုသလို ဘတ်ဂျက်ကိုလည်း မေ့ထားလို့ မရပါဘူး။ ဥပမာ ချေးငွေ၊ အလှူငွေ၊ အစိုးရငွေဆိုတာတွေကို တွက်ချက်ပြီး သုံးနိုင်လား၊ သုံးသင့်လားထိ စဉ်းစားရမှာ ဖြစ်ပါတယ်။ ဥက္ကဋ္ဌကြီးရှင်။ ကျွန်မတို့နိုင်ငံဟာ လယ်ယာစိုက်ပျိုးရေးနိုင်ငံဖြစ်ပါတယ်။ လက်တွေ့ မြေပြင်မှာ မူလမြေရှင်က တိုင်လို့ ကျွန်မတို့ စစ်ပြီး စွန့်လွှတ်ခိုင်းလို့ စွန့်လွှတ်ခွင့်ရပါတယ်။ ပြန်တောင်း တုန်းကတော့ လယ်မြေကို သိမ်းလို့ လယ်ပြန်လုပ်ဖို့ပါပဲ။ ပိုင်ဆိုင်ခွင့်ရသွားတော့ လယ်မလုပ်ဘဲ တစ်ဆင့်ရောင်းချတော့ အဲဒီနေရာမှာ ဓာတ်ဆီဆိုင် စတဲ့ စိုက်ပျိုးရေးနဲ့မဆိုင်တဲ့ အဆောက်အအုံတွေ ဆောက်တဲ့နေရာဖြစ်သွားပါတယ်။ ကျွန်မတို့အနေနဲ့ကလည်း လယ်လုပ်သူများ၊ လယ်လုပ်ချင်တဲ့ အကျိုးရလဒ်တွေ ပတ်ဝန်းကျင်ကောင်းတွေကို ဖန်တီးပေးဖို့ အရေးကြီးပါတယ်။ ခုတ်ရာတခြား၊ ရှရာတလွဲဖြစ်ပြီး မြေကို လိုအပ်တဲ့နေရာမှာ အသုံးမချဘဲ အဆင်ပြေသလို လုပ်လိုက်တာတွေလည်း စောင့်ကြပ်စီမံဖို့လိုပါတယ်။ မြေအသုံးချမှုရဲ့ ရလဒ်ဟာ လူသားတွေကို ထောက်ပံ့ဖို့နဲ့ သဘာဝ ပတ်ဝန်းကျင်ကို ထိန်းသိမ်းထားဖို့ဖြစ်ပါတယ်။ အဆိုရှင်ပြောတဲ့ (City Land) ဆိုရင် စီးပွားရေးဖွံ့ဖြိုး တိုးတက်ရေး၊ အိမ်ရာစီမံကိန်း၊ စက်မှုဇုန်နှင့် တိုးတက်လာသော လူဦးရေနှင့်အညီ လူမှုစီးပွား တိုးတက်ဖို့ပဲ ဖြစ်ပါတယ်။ မြေအသုံးချမှုဆိုတာ လူသားတွေနှင့် သဟဇာတ မျှတစွာ အသုံးချဖို့ မြေကို ကောင်းမွန်စွာ ကိုင်တွယ်တတ်ဖို့ဖြစ်ပါတယ်။ စနစ်ကျပြီး ပြည်သူ့လိုအပ်ချက်နှင့်အညီ ညှိနှိုင်းဆောင်ရွက်ရမှာ ဖြစ်ပါတယ်။ အဲဒီအခါမှာ အကောင်အထည်ဖော်တဲ့ အဆောက်အအုံများ ဆောက်မှာလား။ စီးပွား ရေးအတွက် အသုံးချမှာလား။ လူမှုဆက်ဆံရေးအတွက် Community Centerတွေ ဖွင့်မှာလား ဆိုတာကို ဆွေးနွေးရမှာ ဖြစ်ပါတယ်။ အကယ်၍ ပြန်လည်မစွန့်လွှတ်ဘဲ ဒီတိုင်းထားရင် တိုင်းပြည် ဖွံ့ဖြိုးတိုးတက်ရန် လိုအပ်နေတဲ့ မြေတွေဟာ အဟောသိကံ ဖြစ်သွားပါလိမ့်မယ်။ ဒီနေရာမှာ မလို အပ်တဲ့ ပျက်စီးမှုတွေမဖြစ်စေဘဲ အကျိုးရှိစွာ အသုံးချပြီး မျိုးဆက်သစ်များအတွက် ကောင်းသော အမွေထားခဲ့ဖို့လည်း ဖြစ်ပါတယ်။ ခေတ်အဆက်ဆက် မြေယာဥပဒေဟာ လက်တွေ့အကောင်အထည်ဖော်မှုအားနည်းခဲ့တဲ့ အတွက် ယခုအခါ မြေပြဿနာဟာ အကြီးမားဆုံး စိန်ခေါ်မှုဖြစ်နေပါတယ်။ နိဂုံးချုပ်အနေနဲ့ မြေအသုံးချမှုဟာ လူထုအတွက် စားဝတ်နေရေးနှင့် တိုက်ရိုက်အချိုးကျနေပါတယ်။ အလဟဿဖြစ် နေသောမြေများ၊ လူထုအတွက် အကျိုးရှိစေရန် အသုံးချဖို့ ဦးကိုကိုနိုင် ၏ အဆိုကို ထောက်ခံအပ် ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)မှ ဦးညီညီထွေး(ခ)ဦးကိုကိုလေး ဆွေးနွေးနိုင်ပါပြီ။</speech>
<speech><mp id="1251">ဦးညီညီထွေး(ခ)ဦးကိုကိုလေး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုအဆင့်ဝန်ကြီးများ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ တော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)မှ ဦးညီညီထွေး(ခ)ဦးကိုကိုလေး ဖြစ်ပါတယ်။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး ဒသမနေ့မှာ အဆို တင်သွင်းခဲ့တဲ့ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)က ဦးကိုကိုနိုင် ရဲ့ အဆိုကို ကျွန်တော် က ထောက်ခံဆွေးနွေးသွားမှာ ဖြစ်ပါတယ်။ ဒီအဆိုရှင်ရဲ့ တင်ပြချက်ကို ကျွန်တော် လေ့လာကြည့်တဲ့အခါမှာ ပြည်ထောင်စုသမ္မတ မြန်မာနိုင်ငံတော်အတွင်းမှာရှိတဲ့ မြို့နယ်အသီးသီးမှာ ဒီဝန်ကြီးဌာနပိုင် ဟောင်းနွမ်းပျက်စီးယိုယွင်း နေတဲ့ အဆောက်အအုံနဲ့ မြေများ ကျေးရွာမှာရှိတဲ့ စပါးဒိုင်တို့လို မြေနေရာများ ရှိနေကြောင်း ဖော်ပြထားတာတွေ့ရပါတယ်။ ကျွန်တော်တို့ ခန္တီးခရိုင်၊ ဟုမ္မလင်းမြို့နယ်နဲ့ ခန္တီးမြို့နယ်မှာလည်း အဲဒီလိုမျိုးပဲ အဆောက်အအုံနဲ့ မြေနေရာတွေရှိတာကို ကျွန်တော့်ကို Power Point သုံးစွဲခွင့်ပြုပါရန် ပန်ကြားအပ်ပါတယ်ခင်ဗျား။ ဟုတ်ကဲ့ ဒါကတော့ အရင် စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနက ပိုင်ဆိုင်ခဲ့တဲ့ မြေနေရာတွေဖြစ်ပါတယ်။ ဟုမ္မလင်းမြို့မှာရှိတာပါ။ ဒါကတော့ ခန္တီးက ပေါမိုင်းရပ်ကွက်က သမဝါယမအသင်းပိုင်ခဲ့တဲ့ မြေနေရာဖြစ်ပါတယ်။ ဒါလည်း အတူတူပါပဲ။ ဒီကုန်သွယ်ရေးပိုင်၊ ဒါကတော့ အခုလက်ရှိမှာ ကျွန်တော်တို့က နောင်ပိုအောင် အရင်တုန်းက ကုန်သွယ်ရေး စပါးအဝယ်ဒိုင်မြေနေရာဖြစ်ပါတယ်။ ဒါ ကျွန်တော်တို့က အဓိက ဘာဖြစ်လို့ ဒါကို လိုအပ်သလဲဆိုတော့ ကျွန်တော်တို့ အခု အိန္ဒိယနဲ့ တရုတ် ကုန်သွယ်ရေးဇုန်တည်ဆောက်တဲ့ အခါမှာ ဒီနေရာတွေဟာ ကျွန်တော်တို့က ကုန်သွယ်ရေးဇုန်အဖြစ် ဒါတွေကို တည်ဆောက်ရမှာ ဖြစ်တဲ့အတွက်ကြောင့် ဒါတွေတင်ပြရခြင်း ဖြစ်ပါတယ်။ ဒါလည်း အတူတူပါပဲ။ ဒါ စား/ဖျော်က အဲဒီလိုမျိုးပဲ အခင်ဗျာ။ ဟုတ်ကဲ့ ဒါကယ်၊ ဟုမ္မလင်းမြို့မှာရှိတာ ပိုင်ခဲ့တဲ့ အဆောက်အအုံတွေ ဒါ ခန္တီးကပါ။ ဒါလည်း အတူတူပါပဲ။ ဒါ ခန္တီးမှာရှိတဲ့ ကျွန်တော်တို့ ကုန်သွယ်ရေးပိုင် ဂိုဒေါင်အဆောက်အအုံတွေ ဖြစ်ပါတယ်။ ဟုတ်ကဲ့၊ ဒါဆိုရင်လည်း ဟုမ္မလင်းက ကျွန်တော်တို့ စား/ဖျော်က ပိုင်ဆိုင်တဲ့ အဆောက်အအုံဖြစ်ပါတယ်။ ဒါလည်း ထို့အတူပါပဲ။ ဒါ ခုနက ပြောတဲ့ နောင်ပိုအောင် က မြေနေရာဖြစ်ပါတယ်။ အဲဒါကြောင့်မို့လို့ ကျွန်တော်ဆိုလိုချင်တာက အဆိုရှင်တင်သွင်းတဲ့ အသုံးမပြုတော့တဲ့ အဆောက်အအုံဟောင်းတွေကို ခုနက ပြတဲ့အထဲမှာ မြို့အလယ်ခေါင်မှာရှိနေတဲ့ အဆောက်အအုံ ဟောင်းတွေကို တကယ်တမ်းပြောရရင် ကျွန်တော်တို့ မီးရေးထင်းရေးကအစ စိုးရိမ်ရတဲ့ ပြဿနာတွေရှိပါတယ်။ ပြီးတော့ အရင်တုန်းကတော့ သူတို့က မြို့စွန်၊ မြို့ ဖျားမှာလုပ်ခဲ့ပြီးတော့ အခုဒါက မြို့လယ်ခေါင် နေရာတွေ ဖြစ်နေတဲ့အတွက် ဒါတွေဟာ ကျွန်တော်တို့ ရပ်ရွာ အကျိုးပြုအတွက် လိုအပ်တဲ့နေရာလည်း ဖြစ်နေပါတယ်။ ဒါတွေဆိုလို့ရှိရင် မီးရေးထင်းရေး တစ်အား စိုးရိမ်ရပါတယ်။ အဲဒီလိုမျိုးတွေ။ ဒါကြောင့်မို့လို့ ကျွန်တော်တို့ အဆိုရှင်ကနေ ဒီမြို့ပြဖွံ့ဖြိုးရေးလုပ်ငန်းတွေနဲ့ ပတ်သက်ပြီး တော့ ဒီကျေးလက်ဒေသဖွံ့ဖြိုးရေးလုပ်ငန်းတွေကို အများပြည်သူအကျိုးဖြစ်ထွန်းတဲ့ လုပ်ငန်းတွေ အတွက် အကျိုးရှိပြီး အသုံးပြုရန် စေတနာနဲ့ တင်ပြထားတာကို တွေ့ရှိရပါတယ်။ ဒါကြောင့်မို့လို့ မြို့ပြစီမံခန့်ခွဲမှုအတွက် မြေနေရာ (City Land) အဖြစ် သက်ဆိုင်ရာ ဝန်ကြီးဌာနတွေက ပြန်လည် စွန့်လွှတ်ပေးရန် တောင်းဆိုလာတဲ့ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးကိုကိုနိုင် ရဲ့ အဆိုကို ကျွန်တော် လေးလေးနက်နက် ထောက်ခံပါကြောင်း တင်ပြအပ်ပါတယ်ခင်ဗျား။ ကျေးဇူး တင်ပါတယ်။</speech>
<speech><mp id="1338">ဦးစခင်ဇော်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံး ကို မင်္ဂလာအပေါင်းနှင့် ပြည်စုံခညောင်းပါစေလို့ ဦးစွာပထမ ဆုမွန်ကောင်းတောင်းအပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဦးစခင်ဇော်လင်း ဖြစ်ပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကိုကိုနိုင် တင်သွင်းထားတဲ့ တဖြည်းဖြည်း ဟောင်းနွမ်း ယိုယွင်းပျက်စီးနေပြီဖြစ်သည့် အဆောက်အအုံများ တည်ရှိရာ ဝန်ကြီးဌာနပိုင် မြေများ၊ ကျေးရွာများရှိ စပါးဒိုင်အဆောက်အအုံနှင့် မြေနေရာများအား ပြန်လည်စွန့်လွှတ်ပေးနိုင်ပါရန် ပြည်ထောင်စုအစိုးရ အား တိုက်တွန်းကြောင်းအဆိုအား ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အင်္ဂလိပ်ဘာသာနဲ့ အနည်းငယ် ထည့်သွင်းပြောဆိုခွင့်ပြုပါခင်ဗျား။ ဒီအဆိုကို ကြည့်လိုက်မယ်ဆိုရင် နိုင်ငံနှင့် ပြည်သူ အပေါ်မှာ၊ အစိုးရအဖွဲ့အစည်းတွေ ပိုမိုစနစ်တကျဖြစ်လာစေဖို့ စေတနာထားပြီး တင်သွင်းထားတဲ့ အဆို ပြည်သူအများရဲ့ အကျိုးစီးပွားအတွက် တင်သွင်းထားတဲ့အဆို ဆိုတာကို တွေ့ရမှာဖြစ်ပါတယ်။ ဒါကြောင့် ဒီအဆိုကို အလေးအနက်ထားပြီး စဉ်းစားပေးဖို့ လိုအပ်ပါလိမ့်မယ်လို့ အရင်ဦးဆုံး ပြောပါရစေ။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဒီအဆိုနှင့် ပတ်သက်ပြီး အချက်(၃)ချက်နဲ့ ဆွေးနွေးတင်ပြသွားမှာ ဖြစ်ပါတယ်။ ပထမအချက်ကတော့ Government Accountability ဖြစ်ပါတယ်။ အစိုးရတာဝန်ယူမှု၊ တာဝန်ခံမှုအပိုင်းဖြစ်ပါတယ်။ အစိုးရဆိုတာ ပြည်သူလူထုအားလုံးရဲ့ လူနေမှုဘဝနှင့် သာယာဝပြောမှု၊ နေ့စဉ်ဘဝလိုအပ်ချက်တွေကို ဖြည့်ဆည်း ပေးရမယ့် မိဘလိုအဖွဲ့အစည်းဖြစ်ပါတယ်။ ယခုအစိုးရဟာ ပြည်သူ့အစိုးရဖြစ်နေတဲ့အတွက်လည်း ပိုပြီး ပြည်သူ့အတွက် ထည့်ပြီး စဉ်းစားပေးဖို့လိုအပ်ပါတယ်။ ဒီအဆောက်အအုံဟောင်းကိစ္စတွေ ဟာ မြို့တိုင်းလိုလိုမှာ တချို့ရွာတွေမှာတောင် ရှိနေပြီးတော့ သိမ်းဆည်းထားတဲ့ အဆောက်အအုံ တွေ၊ မြေနေရာတွေ၊ စပါးဒိုင်တွေ၊ ဂိုဒေါင်ပျက်တွေဟာ မြန်မာပြည်တစ်နံတစ်လျားမှာ မြင်မကောင်း အောင်ရှိနေဆဲဖြစ်ပါတယ်။ ကျွန်တော့်ရဲ့ မဲဆန္ဒနယ်ဖြစ်တဲ့ ကျောင်းကုန်းမြို့ပေါ်မှာ ဘာမှ အသုံးမပြုဘဲ ဟောင်းနွမ်း ပြီးပျက်စီးနေတဲ့ ဟိုတယ်၊ ပါတီယူနစ်ရုံးဟောင်း၊ ဈေးထဲက စား/ဖျော်အဆောက်အအုံ၊ မင်းလမ်း ထိပ်နှင့် ဗိုလ်ချုပ်ကျေးရုပ်အနီးက (၁)ဧကရှိတဲ့ ကွက်လပ်နဲ့ Toll Gate အနီးက သွင်းယူထားတဲ့ မြေကွက်၊ ကန်ကြီးဒေါင်မြို့နယ်အတွင်းက ဆက်သွယ်ရေးရုံးဟောင်း၊ မိခင်နှင့်ကလေးရုံး ဟောင်း၊ အရင်ဦး၊ မြေနေရာကို တိုင်းပြည်နဲ့ ပြည်သူကြောင့် အစိုးရသူတွေရဲ့ လိုအပ်နေ ကျန်းမာရေးဌာနပိုင် အဆောက်အအုံနဲ့ ဒါးကမြို့ ရွာအတွင်းက ဘိုတဲ၊ သာပေါင်းမြို့နယ် ရပ်ကွက် (၃)မှာ စပါးဒိုင်တစ်ခု၊ တောင်ကလေးကျေးရွာမှာ စပါးဒိုင်အဟောင်း(၃)ခုနဲ့ အိမ်မဲမြို့နယ်ထဲက ရွာသစ်၊ သရက်ကုန်း၊ ရှမ်းစု၊ ပကော၊ ကျုံနမု၊ ညောင်းပိုင်း စတဲ့ ရွာတွေမှာရှိတဲ့ စပါးဒိုင် တစ်ခုစီ တို့ဟာ ဒီအတိုင်းပဲ ရှိနေဆဲဖြစ်ပါတယ်။ နိုင်ငံအတွက်လည်း အကျိုးမရှိ၊ ပြည်သူအတွက်လည်း အကျိုးမရှိပါဘူး။ ဒါတွေအားလုံးဟာ အကုန်လုံး အဟောသိကံလိုဖြစ်နေတာ ဖြစ်ပါတယ်။ ဒီအတိုင်းပဲ ထားမယ့်အစား မူလပိုင်ရှင်ကို ပြန်လည်လွှဲပြောင်းသင့်ပါတယ်၊ ဒါမှမဟုတ် ပြည်သူ့လုပ်ငန်း အကျိုးပြုတစ်ခုခုအတွက် အသုံးပြုသင့်ပါတယ်။ ယခုရင် ပြည်သူတွေရဲ့ လိုအပ်ချက် ဟာ အမျိုးမျိုးဖြစ်နေတဲ့ ဖြစ်ပါတယ်။ ဒါကြောင့် အစိုးရကောင်းတို့ရဲ့ လက္ခဏာဖြစ်တဲ့ Government Accountability တိုင်းပြည်နဲ့ ပြည်သူတွေအရေးကိုပဲ ကြည့်ပြီးတော့ ဒီအဆောက်အအုံ ဟောင်းတွေနဲ့ မြေနေရာကိစ္စတွေကို အမြန်ဆုံး အကောင်အထည်ဖော်ဆောင်ရွက်သင့်ပါတယ်လို့ အရင်ဦးဆုံး တင်ပြပါရစေ။ ဒုတိယအချက်ကတော့ Democratic Reform ဖြစ်ပါတယ်။ ယခီုမိုကရေစီ ပြောင်းလဲ လုပ်နေတဲ့ကာလ ဖြစ်ပါတယ်။ ဒီမိုကရေစီ ဖက်ဒရယ်ပြည်ထောင်စုစနစ်ဆီကို သွားနေတဲ့ ကာလဖြစ်ပါတယ်။ ဒီလိုသွားနေတဲ့အရေးကြီးဆုံးအခြေခံအဆောက်အအုံဟာ ပြည်သူ လူထုပဲ ဖြစ်ပါတယ်။ ပြည်သူလူထုရဲ့ ယုံကြည်မှုကို မြှင့်တင်ပေးရမှာဖြစ်သလို ပြည်သူလူထုကို ခိုင်မာအောင်လုပ်ပေးရမှာ ဖြစ်ပါတယ်။ ဒီလိုလုပ်ဆောင်ထားမှလည်း ဒီမိုကရေစီပန်းတိုင်ဟာ သေချာမှာဖြစ်ပါတယ်။ အခုတင်ပြဆွေးနွေးခဲ့တဲ့အဆိုဟာ ပြည်သူအများရဲ့ အိမ်ရာကဏ္ဍ စနစ်တကျ ဖွံ့ဖြိုးတိုးတက်လာစေရေး၊ ပြည်သူများရဲ့ လူနေမှုအဆင့်အတန်းမြင့်မားလာစေရေး၊ ပြည်သူများရဲ့ စားဝတ်နေရေး ပိုမိုသက်သာချောင်ချိလာစေရေး၊ ပြည်သူများရဲ့ စီးပွားဖွံ့ဖြိုးတိုးတက် လာစေရေးနှင့် မြို့ပြနဲ့ပတ်ဝန်းကျင်ဒေသများ ဖွံ့ဖြိုးလာစေရန် အစိုးရက Democratic Reform အစိတ်အပိုင်း တစ်ခုအဖြစ် လုပ်ဆောင်ပေးရမှာ ဖြစ်ပါတယ်။ နောက်ဆုံးအချက်ကတော့ ပြည်သူပိုင်အဖြစ် သိမ်းဆည်းထားတဲ့ ပြန်ပေးလို့ရတဲ့ အထောက် အထားတွေ လုံလုံလောက်လောက် ရှိပါသော်လည်း ဒီနေ့အထိ ပြန်မပေးနိုင်တဲ့ ဝန်ထမ်းတွေရဲ့ လှည့်ပတ်မှုတွေကြားမှာရှိနေတဲ့ အများပိုင်အဆောက်အအုံများ၊ ဘုရားကျောင်းများနဲ့ ကိုယ်ပိုင် တိုက်ခန်းတွေကလည်း ဒုနဲ့ဒေးရှိနေတာ ဖြစ်ပါတယ်။ ဥပမာအဖြစ် တင်ပြရမယ်ဆိုရင် ရန်ကုန်မြို့ရဲ့ အထင်ကရ မြို့လယ်ခေါင်၊ လမ်းမတော်မြို့နယ် (၁၀)လမ်း၊ အမှတ်(၄)ရပ်ကွက်၊ အမှတ်(၃၀/၃၂)မှာ ရှိတဲ့ ဦးကျော်တင့် ပိုင်တဲ့မြေကွက်နဲ့ အဆောက်အအုံအား ယခင် မွေးမြူရေးနှင့် ဆည်မြောင်းဝန်ကြီး ဌာနက တစ်လလျှင် (၁၀၀)ကျပ်နဲ့ ငှားယူထားတာဖြစ်ပါတယ်။ ၎င်းမြေကွက်နဲ့ အဆောက်အအုံဟာ မွေးမြူရေးနှင့် ဆည်မြောင်းဝန်ကြီးဌာနက ပြန်လည်ပေးမယ်ဆိုတဲ့ အထောက်အထားများနဲ့ မူလ ပိုင်ရှင်ပိုင်ဆိုင်ခဲ့တဲ့ အထောက်အထားများ အပြည့်အစုံရှိသော်လည်းပဲ ပြန်လည်ပေးအပ်ခြင်း မရှိသေးဘဲ ပြန်ကြားရေးဝန်ကြီးဌာနကို ပြန်လည်လွှဲပြောင်းပေးခဲ့ပါတယ်။ ပိုင်ရှင်ကတော့ ကိုယ့် ပစ္စည်းပြန်ရရေးအတွက် ကုန်၊ လူလည်းပန်း ငွေတွေပါ ခန်းခဲ့ရတာ ဖြစ်ပါတယ်။ တာဝန် ရှိတဲ့လူတွေကလည်း ပြန်ပေးဖို့ ကတိစကားတွေ၊ အထောက်အထားတွေရှိနေပေမယ့်လည်း ယခုထိ ပြန်မပေးနိုင်သေးပါဘူး။ အဲဒီလိုမျိုး မတရားသိမ်းဆည်းခံရတဲ့ကိစ္စတွေဟာ မြန်မာနိုင်ငံအနှံ့မှာ အများကြီးရှိနေတယ်ဆိုတာကို တင်ပြခြင်းဖြစ်ပါတယ်။ ဒါကြောင့် နိဂုံးချုပ်အနေနဲ့ ပြောရမယ်ဆိုရင် တိုင်းပြည်မှာ ပြုပြင်စရာ၊ ပြောင်းလဲစရာ တွေ အများကြီးရှိနေဦးမှာပါ။ ဒီလိုပြုပြင်စရာတွေ အများကြီးရှိတဲ့အထဲမှာ အရေးကြီးဆုံးကိစ္စကို ဦးစားပေးနေရာမှာထားပြီး ဖြေရှင်းရမယ်ဆိုရင် ဒီအဆောက်အအုံကိစ္စနဲ့ မြေနေရာကိစ္စတွေဟာ နေရာတိုင်းမှာ မြင်မကောင်းအောင်ရှိနေပြီး ပြည်သူတွေရဲ့ ဝေဖန်မှုတွေလည်းရှိပြီး အစိုးရရဲ့ ပုံရိပ်ကိုလည်း ထိခိုက်နေတဲ့အတွက် ဒီကိစ္စကို အတည်ပြုရုံနဲ့ မပြီးသေးဘဲ အတည်ပြုပြီး အမြန်ဆုံး အကောင်အထည်ဖော်ရမယ့်ကိစ္စလို့ ဆိုချင်ပါတယ်။ ဒါ့ကြောင့် ဦးကိုကိုနိုင် ရဲ့ အဆိုကို ခြွင်းချက်မရှိ လေးလေးနက်နက် ထောက်ခံပါကြောင်း လေးစားစွာ တင်ပြရင်း နိုင်ငံနှင့်နိုင်ငံသားတို့ရဲ့ အကျိုး အတွက် ဒီအဆိုကို အတည်ပြုသင့်ပါကြောင်း လေးလေးနက်နက် ထောက်ခံဆွေးနွေးအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၃)မှ ဒေါက်တာကျော်သန်းထွန်း(ကန်တုန်) ဆွေးနွေးနိုင်ပါပြီ။</speech>
<speech><mp id="1289">ဒေါက်တာကျော်သန်းထွန်း(ကန်တုန်)၊ မန္တလေးတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်အပေါင်း ကျန်းမာချမ်းသာကြစေရန် ဆုတောင်းမေတ္တာပို့သအပ်ပါတယ်။ ကျွန်တော်ကတော့ မန္တလေးတိုင်း ဒေသကြီး မဲဆန္ဒနယ်အမှတ်(၃)မှ ဒေါက်တာကျော်သန်းထွန်း(ကန်တုန်) ဖြစ်ပါတယ်။ လိုအပ်တဲ့ နေရာများအတွက် Power Point သုံးခွင့်ပြုပါရန် တောင်းခံအပ်ပါတယ်။ ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးကိုကိုနိုင် တင်သွင်းသည့် နိုင်ငံအတွင်းရှိ မြို့နယ်အသီးသီးမှာ လက်ရှိအသုံးပြုခြင်းမရှိတော့ဘဲ ဟောင်းနွမ်းယိုယွင်း ပျက်စီး နေပြီဖြစ်သည့် အဆောက်အအုံများ ဝန်ကြီးဌာနပိုင် မြေများအား သက်ဆိုင်ရာဝန်ကြီးဌာနများမှ ပြန်လည်စွန့်လွှတ်ပေးနိုင်ပါရန် ဆွေးနွေးထားတဲ့ အဆိုကို ထောက်ခံတင်ပြသွားမှာ ဖြစ်ပါတယ်။ ဌာနဆိုင်ရာများမှ သိမ်းယူထားတဲ့ မြေနေရာများမှာ မြေပို၊ မြေလွတ်၊ မြေလပ်နေရာများစွာ ရှိနေ ပါတယ်။ ပြန်လည် စွန့်လွှတ်ပေးရန် မူလဓားမဦးချ လုပ်ကိုင်ခဲ့တဲ့သူ၊ လယ်သမားကြီးများထံ ၎င်းတို့ရဲ့ မြေခွန်ပြေစာထောက်ခံချက်၊ ကန်သင်းတင် သက်သေများရဲ့ လက်မှတ်များကို စစ်ဆေးပြီး ခိုင်မာတဲ့အနေအထားများရှိပါက ပြန်လည်နေရာချထားပေးရန် ဖြစ်ပါတယ်။ ဥက္ကဋ္ဌကြီးခင်ဗျာ။ ကျွန်တော် တာဝန်ယူထားတဲ့ မန္တလေးတိုင်းဒေသကြီး၊ ပြင်ဦးလွင် ခရိုင်၊ မတ္တရာမြို့နယ် အမှတ်(၅)ရပ်ကွက်အတွင်းရှိ ကွင်းအမှတ်(၂၈၈/က)၊ ကွင်းအမည် မတ္တရာ မြောက်အတွင်းရှိ လယ်မြေ (၅၅)ဧကခန့်ကို ကုန်သွယ်လယ်ယာဦးစီးဌာန၊ စိုက်ပျိုးရေးဦးစီးဌာန ဝါနှင့်ချည်မျှင်လုပ်ငန်းဦးစီးဌာန၊ သမဝါယမဦးစီးဌာနတို့က ခေတ်အဆက်ဆက် အသုံးပြုခဲ့ကြ ပါတယ်။ လက်ရှိဌာနဆိုင်ရာများကို လေ့လာတဲ့အခါမှာ ကုန်သွယ်လယ်ယာဌာနမှာ (၂.၇၅)ဧက လစ်လပ်လျက်ရှိခြင်း၊ စိုက်ပျိုးရေးဦးစီးဌာနမှာ လိုအပ်သည်ထက် မြေနေရာများ အသုံးပြုထားခြင်း နှင့် ဝါနှင့်ချည်မျှင်လုပ်ငန်းဦးစီးဌာနကတော့ စီမံကိန်းတုန်းက အောင်မြင်မှုမရှိကြောင်း စုံစမ်းသိရှိရပြီး အဆိုပါဌာနကို ယခုအခါ စက်မှုသီးနှံဖွံ့ဖြိုးရေးဦးစီးဌာနဟု အမည်ပြောင်းထားကြောင်း သိရှိရ ပါတယ်။ စီမံကိန်းမှာ ပါဝင်ခြင်းမရှိတဲ့ အိုးအိမ်ဦးစီးဌာနမှ ဝန်ထမ်းအိမ်ရာများအတွက် (၃.၂၂)ဧကကို မဆီလျော်တဲ့ လုပ်ဆောင်မှုများ လုပ်ဆောင်ထားကြောင်းကိုလည်း တွေ့ရှိရပါတယ်။ ပြန်လည် ရလိုသူများအတွက် လျှောက်ထားသူများအား လျစ်လျူရှုပြီး အငြင်းပွားမှုရှိနေတဲ့ မြေပေါ်မှာ မသက်ဆိုင်တဲ့ ဌာနဆိုင်ရာလွှဲပြောင်းပေးခြင်းများ အဆောက်အအုံများ ဆောက်လုပ်ခွင့် ရှိ/မရှိကို သိရှိလိုပါတယ်။ သမဝါယမဦးစီးဌာနမှာလည်း ပုလဲတန်(၁၀၀)ကျ ဆန်စက်လုပ်ငန်းအောင်မြင်မှု မရှိကြောင်း သိရှိရပြီး ၁၉၉၄ ခုနှစ် အဆိုပါဆန်စက်ကို တရုတ်လူမျိုး (၁)ဦးထံ ရောင်းချခဲ့ကြောင်း သိရှိရပါတယ်။ သမဝါယမဦးစီးဌာနမှ ပုလဲတန်(၁၀၀)ကျဆန်စက်နဲ့ မြေနေရာများကို တရုတ်လူမျိုး(၁)ဦးထံ လက်လွှဲရောင်းချခြင်းကိစ္စအား ရောင်းချပိုင်ခွင့် ရှိ/မရှိ ကိုလည်း သိရှိလိုပါတယ်။ ရောင်းချရရှိတဲ့ ငွေများကို နိုင်ငံတော်ဘဏ္ဍာသို့ လွှဲအပ်ခြင်း ရှိ/မရှိ စစ်ဆေးပေးရန်လည်း လိုအပ်မှာ ဖြစ်ပါတယ်။ သိမ်းယူခဲ့စဉ်ကလည်း လယ်မြေ(၅၅)ဧကကို မူလပိုင်ရှင် လယ်သမားကြီးထံမှ နှုတ်မိန့်ဖြင့် သိမ်းယူ ကာ လျော်ကြေး၊ နစ်နာကြေးများ လုံးဝပေးဆောင်ခဲ့ခြင်းမရှိကြောင်း သိရှိရပါတယ်။ အဆိုပါကိစ္စရပ်များကို ၁၄-၂-၂၀၁၉ ရက်နေ့မှာ ကျွန်တော်နဲ့အတူ မတ္တရာမြို့နယ် အထွေထွေအုပ်ချုပ်ရေးမှူးတို့ ကွင်းဆင်းစစ်ဆေးခဲ့ပြီး မူလပိုင်ရှင် (၄)ဦးစလုံးက လူမှု အတိဒုက္ခ ရောက်ရှိနေကြောင်း တွေ့ရှိရပြီး အထူးသဖြင့် သက်ကြီးအရွယ် ဦးကုလား (၉၅)နှစ်၊ ဦးခန့်(၈၈)နှစ် (၂)ဦးအတွက်ပါ ထည့်သွင်းသုံးသပ်ခဲ့ပါတယ်။ သိသာရန် Power Point မှာ ဖော်ပြထားရှိပါတယ်။ သို့ပါ၍ မူလပိုင်ရှင် လယ်သမားကြီး(၄)ဦးထံ မိမိတို့၏ မူလပိုင်ဆိုင်ခွင့် ရှိသော မြေပို၊ မြေလပ် မြေလွတ်များကို ပြန်လည်အပ်နှံ လုပ်ဆောင်ခွင့်ပြုပါရန် ထောက်ခံဆွေးနွေး တင်ပြအပ်ပါတယ်။ အခြားသူတစ်ဦးဖြစ်သူ မတ္တရာမြို့နယ်ရေနံ့သာကျေးရွာအုပ်စု ကွင်းအမှတ် (၁၅၄) ဦးပိုင်အမှတ် (၄၁)ယာမြေ (၄)ဧကအား မူလပိုင်ရှင် ဦးသိန်းဝင်း ပါ (၂)ဦးတို့ထံမှ ဆည်မြောင်းဦးစီးဌာနမှ နိုင်ငံတော် စီမံကိန်းဖြစ်သည့် ဆည်တော်ကြီးရေလှောင်တမံ အကြောင်းပြုကာ ဒေသခံတောင်သူ(၃)ဦးထံမှ ယာမြေများကို ခေတ္တအသုံးချမြေဆိုကာ ငှားရမ်းခဲ့ပြီး စီမံကိန်းပြီးဆုံးခဲ့သည့် ၁၉၈၆-၁၉၈ရ ခုနှစ် ကာလရောက်တဲ့အခါမှာ ကျန်(၂)ဦးအား ယာမြေများ ပြန်လည်ပေးအပ်၍ ဦးသိန်းဝင်း (၁)ဦးတည်း အား ချန်လှပ်ကာ မရှိခဲ့ကြောင်း တင်ပြထားပါတယ်။ လေ့လာစုံစမ်းမေးမြန်းချက်များအရ စီမံကိန်းတာဝန်ခံအင်ဂျင်နီယာ SAE ဦးခင်မောင်ဦး ၏ ဇနီး ဖြစ်သူ ဒေါ်ခင်မြ က ကိုယ်ကျိုးစီးပွားအဖြစ် ရောင်းချအသုံးပြုခဲ့၍ မြေယာကိစ္စမှုခင်း ပေါ်ပေါက်ခဲ့ခြင်းနှင့် အဆိုပါ မြေယာမှုခင်းပြဿနာများကို အခြေခံကာ ရေနံ့သာ ရ.ယ.က အဖွဲ့ရဲ့ စစ်ဆေးဆုံးဖြတ်ချက်မှတ်တမ်းမှာ ထို့နယ်မြေစာရင်းဦးစီးဌာနနှင့် ပူးပေါင်း၍ မမှန် မကန် ဆုံးဖြတ်လုပ်ဆောင်ထားကြောင်း မူလပိုင်ရှင် ဦးသိန်းဝင်း ဘက်မှ နစ်နာဆုံးရှုံးခဲ့မှု အနေ အထားများကို တင်ပြလာပါတယ်။ အခြားဖြစ်စဉ်တစ်ခုမှာလည်း ၁၉၈၃-၁၉၈၄ ခုနှစ် ကတည်းက ဆည်တော်ကြီးတာတမံ နယ်မြေမလွတ်သည့်နေရာများမှ သစ်ပင်များကိုခုတ်လှဲ၍ သစ်ထုတ်လုပ် ခဲ့ပြီး သစ်ပုံကွင်းအဖြစ် အသုံးပြုရာမှာ မူလပိုင်ရှင် ဒေါ်တင်ကြည်၊ ဦးကျော်ဝင်း၊ ဦးတူး၊ အဆိုပါ (၃)ဦးထံမှ ယာမြေဧက(၁၇.၆၅)ဧကကို သစ်တောဦးစီးဌာန ယခု သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဝန်ကြီးဌာနအောက်ရှိ ဌာနမှ ဒေသခံများရဲ့ ကြံ၊ မြေပဲ၊ နှမ်း၊ ငှက်ပျော အပါအဝင် ပန်းခင်းများနဲ့ အကောင်(၅၀)မွေးမြူရေးကွင်းကိုပါ သစ်ထုတ်လုပ်ရေးမှ (၁၀)နှစ် စီမံကိန်းဖြင့် သိမ်းယူခဲ့ပြီး ၁၉၉၃-၁၉၉၄ ခုနှစ်ကာလတိုင်အထိ အသုံးပြုခဲ့သော်လည်း စီမံကိန်း ပြီးဆုံးပြီး နောက်ပိုင်းမှာပင် မူလပိုင်ရှင်များထံ ပြန်လည်ပေးအပ်ခြင်းမရှိကြောင်း သိရှိရပါတယ်။ ယခုအခါ အဆိုပါနေရာများမှာ ဝန်ထမ်းဟောင်းများ၊ နေ့စားသမားများ ကျူးကျော် နေထိုင်သူများ သိမ်းပိုက်ရယူထားပြီး ပြန်လည်ပေးအပ်ရန် လွှတ်တော်ကိုယ်စားလှယ်ဖြစ်သူ ကျွန်တော့်ထံ တင်ပြခဲ့ရာ အဆိုပါ ကိစ္စရပ်တို့ကိုလည်း ဥက္ကဋ္ဌကြီးမှတစ်ဆင့် သက်ဆိုင်ရာများသို့ မှန်မှန်ကန်ကန် စစ်ဆေးဆောင်ရွက်ပေးနိုင်ပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျာ။ အဆိုနှင့်စပ်လျဉ်း၍ ဆွေးနွေးရန် ကျန်ရှိသော လွှတ်တော် ကိုယ်စားလှယ်များက ဆက်လက်ဆွေးနွေးခြင်း၊ ပြည်ထောင်စု အဆင့် အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း ဆောင်ရွက်မည့် နေ့ရက်ကို ကြိုတင်အသိပေးမှာ ဖြစ်ပါတယ်။</speech>
</motion>
</section>
<section value="Report">
<report>
<title>အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာ ကော်မတီ၏ ဒုတိယ အကြိမ် အမျိုးသားလွှတ်တော် ၂၁-၃-၂၀၁၈ ရက်နေ့မှ (၁၃)ကြိမ်မြောက်ပုံမှန်အစည်းအဝေး ကာလပြီးသည့်အထိ လုပ်ငန်းဆောင်ရွက်မှု အစီရင်ခံစာကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာ ကော်မတီ၏ ဒုတိယအကြိမ် အမျိုးသားလွှတ်တော် ၂၁-၃-၂၀၁၈ ရက်နေ့မှ (၁၃)ကြိမ်မြောက်ပုံမှန် အစည်းအဝေး ကာလပြီးသည့်အထိ လုပ်ငန်းဆောင်ရွက်မှု အစီရင်ခံစာကို ဆွေးနွေးရန် လွှတ်တော်ကိုယ်စားလှယ် (၂)ဦး အမည်စာရင်း တင်သွင်းထားပါတယ်။ တစ်ဦးလျှင် (၆)မိနစ်ထက်မပိုဘဲ ဆွေးနွေးခွင့်ပြုမှာ ဖြစ်ပါတယ်။</speech>
<speech type="speaker">ပထမဦးစွာ တပ်မတော်သားကိုယ်စားလှယ် ဗိုလ်မှူးကြီးဇော်လွင် ဆွေးနွေး နိုင်ပါပြီ။</speech>
<speech><mp id="000">ဗိုလ်မှူးကြီးဇော်လွင် (တပ်မတော်သားကိုယ်စားလှယ်)</mp>အားလုံးပဲ မင်္ဂလာပါခင်ဗျား။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ဗိုလ်မှူးကြီးဇော်လွင် ဖြစ်ပါတယ်။ Power Point အသုံးပြုခွင့်ပြုပါခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ဒုတိယအကြိမ် အမျိုးသားလွှတ်တော် ၂၁-၃၂၀၁၈ ရက်နေ့မှ (၁၃)ကြိမ်မြောက်ပုံမှန်အစည်းအဝေး ကာလပြီးသည့်အထိ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့်စွမ်းအင်ဆိုင်ရာကော်မတီရဲ့ လုပ်ငန်းဆောင်ရွက်မှု အစီရင်ခံစာ မှာပါရှိသော သုံးသပ်အကြံပြုချက်တစ်ခုဖြစ်တဲ့ တိုင်းဒေသကြီးနှင့် ပြည်နယ်အတွင်းရှိ ရနိုင်သမျှ ရေအား၊ လေအား၊ နေအား စွမ်းအင်များကို အသုံးပြု၍ လျှပ်စစ်ဓာတ်အား ထုတ်လုပ်ခြင်း လုပ်ငန်း များကို သက်ဆိုင်ရာဝန်ကြီးဌာနမှ ပူးပေါင်းကူညီ ဆောင်ရွက်ရန် လိုအပ်ပါကြောင်း သုံးသပ်အကြံပြု ပါသည်ဟု ဖော်ပြထားချက်ကို ဆွေးနွေးသွားမှာ ဖြစ်ပါတယ်။ အစီရင်ခံစာမှာ ထည့်သွင်းဖော်ပြ လိုက်တာနဲ့ ကျွန်တော်တို့ တာဝန်ကျေသွားပြီလို့ ယူဆလို့ မရပါဘူး။ သက်ဆိုင်ရာက မည်ရွေ့မည်မျှ အထောက်အကူပေး ဆောင်ရွက်ရမလဲဆိုတာကို လေ့လာသုံးသပ်ဆောင်ရွက်နိုင်ရေးအတွက် အမျိုးသားလွှတ်တော် ဥက္ကဋ္ဌ၊ လွှတ်တော်ကိုယ်စားလှယ်များနဲ့ တာဝန်ရှိသူများ သိရှိနိုင်စေရန် တင်ပြဆွေးနွေးခြင်းဖြစ်ပါတယ်။ ဥက္ကဋ္ဌကြီးခင်ဗျား။ ဖွဲ့စည်းပုံအခြေခံဥပဒေ ၂၀၀၈ ခုနှစ်၊ ပုဒ်မ ၃၇၁ မှာ နိုင်ငံတော်သည် အမျိုးသားစီးပွားရေးဖွံ့ဖြိုးတိုးတက်ရေးအတွက် နည်းပညာ၊ အရင်းအနှီး၊ စက်မှုပစ္စည်း၊ ကုန်ကြမ်း အစရှိသည်တို့ကို ရရှိစေရန် ကူညီရမည်ဟုလည်းကောင်း ဇယား(၁)အပိုဒ် ၆(ခ) ဇယား(၂)အပိုဒ် ၄(က) ဇယား(၅) အပိုဒ် ၃ တို့မှာ ပြဋ္ဌာန်းရမယ့် ဥပဒေများနဲ့အခွန်ဆိုင်ရာ ကိစ္စရပ်များကို သတ်မှတ်ပြဋ္ဌာန်း ထားပါတယ်။ ပြဋ္ဌာန်းချက်တစ်ခုမှာ မဟာဓာတ်အားလိုင်းနှင့် ဆက်သွယ်ခြင်းမရှိသော တိုင်းဒေသကြီး သို့မဟုတ် ပြည်နယ်က စီမံခန့်ခွဲမှုရှိတဲ့ အလတ်စားနှင့် အသေးစား လျှပ်စစ်ဓာတ်အား ထုတ်လုပ် ဖြန့်ဖြူးရေးဆိုပြီး ဖော်ပြထားပေမယ့် တိုင်းဒေသကြီးနဲ့ ပြည်နယ်တွေရဲ့ တာဝန်ပဲဆိုပြီး ဥပေက္ခာ ပြုမထားဘဲ သက်ဆိုင်ရာဝန်ကြီးဌာနက ပါဝင်ဆောင်ရွက်ပေးရန် လိုအပ်ကြောင်း ဆွေးနွေးတင်ပြ အပ်ပါတယ်။ ဥက္ကဋ္ဌကြီးခင်ဗျား။ တစ်နိုင်ငံလုံး လျှပ်စစ်ဓာတ်အား သုံးစွဲသူ နိုင်ငံတော်ရဲ့ (၄၅)ရာခိုင်နှုန်း မှတစ်ဆင့် (၅၀)ရာခိုင်နှုန်း လျှပ်စစ်မီးသုံးစွဲနိုင်ပြီဖြစ်ကြောင်း မကြာခင်က ထုတ်ပြန်ထားပြီးဖြစ်ပါတယ်။ အစရှိသည်တို့ကို တို့မှာ ပြဌာန်းဟာဓာတ်အားကို အသေးစား တာဝန်ပဲဆိုပြီး လျှပ်စစ်ဓာတ်အား ထုတ်လုပ်မှု စုစုပေါင်း (၅၆၅၃)မဂ္ဂါဝပ်မှာ ဒီဇယ်ဆီမှ (၁၁၇)မဂ္ဂါဝပ် ပါဝင်ကြောင်း လည်း လေ့လာသိရှိရပါတယ်။ ဥပမာအနေနဲ့ တနင်္သာရီတိုင်းဒေသကြီးကို လေ့လာသုံးသပ် တင်ပြ လိုပါတယ်။ တနင်္သာင်္သာရီတိုင်းဒေသကြီးအတွင်းမှာ အိမ်ထောင်စုပေါင်း (၁၈၃၀၉၉)စုခန့်ရှိရာ ဓာတ်ငွေ့ သုံးတဲ့ ဒီဇယ်ဖြင့် လျှပ်စစ်ဓာတ်အား ဖြန့်ဖြူးပေးသည့် အိမ်ထောင်စုပေါင်း (၁၀၈၀၇၁)စု ခန့်ဖြစ်၍ (၃၈.၁၇)ရာခိုင်နှုန်းသာ ဓာတ်အားဖြန့်ဖြူးပေးနိုင်ပါတယ်။ ကျန်အိမ်ထောင်စု (၆၁.၈၃) ရာခိုင်နှုန်းမှာ ကိုယ်ပိုင်၊ ပုဂ္ဂလိကပိုင်၊ ရွာပိုင် စတဲ့ ကိုယ်ထူကိုယ်ထအစီအစဉ်ဖြင့် အသေးစားမီးစက်၊ ဆိုလာ၊ ဖယောင်းတိုင်၊ မီးခွက် စသည်တို့ကို အသုံးပြုနေရပါတယ်။ ထားဝယ်ခရိုင်အတွင်းမှာတော့ ဓာတ်ငွေ့သုံးလျှပ်စစ်ဓာတ်အားကို ထားဝယ်၊ မေတ္တာ၊ ရေဖြူ၊ ကလိန်အောင်၊ လောင်းလုံ၊ မောင်းမကန်၊ သရက်ချောင်း စတဲ့ အိမ်ထောင်စု(၅၆၈၁၅)စု ကတော့ တစ်ယူနစ်(၂၅၀)ကျပ်နှုန်းဖြင့် သုံးစွဲနေရပါတယ်။ ဓာတ်အားလိုင်းမရတဲ့နေရာတွေမှာ ဒီဇယ်ဆီသုံးစက်ကို အများဆုံး သုံးစွဲနေကြရပါတယ်။ ထားဝယ်ခရိုင်အတွင်းမှာရှိတဲ့ လျှပ်စစ်ဓာတ် အားခနဲ့ ဒီဇယ်တစ်ဂါလံဈေးနှုန်းကတော့ တင်ပြပါဇယားအတိုင်း ဖြစ်ပါတယ်။ ထားဝယ်နဲ့ ဆက်စပ် နေတဲ့ မြို့ရွာတွေမှာတော့ ဓာတ်ငွေ့ ရရှိလို့ တစ်ယူနစ်(၂၅၀)ကျပ်နှုန်းဖြစ်ပေမယ့် အလယ်စခန်း၊ ရာဖူး၊ ပေါက်ပင်ကွင်း၊ ထိန်ကြီး၊ သရက်တော၊ ကျောက်နီမော်၊ ပဲဒက်၊ သဲချောင်းကြီး၊ ထီးခီ စတဲ့နေရာတွေမှာတော့ တစ်ယူနစ် (၅၀၀)ကျပ်ကနေ (၁၀၀၀)ကျပ် ပေးနေရပါတယ်။ ဒီဇယ် တစ်ဂါလံ ဈေးနှုန်းကလည်း (၄၀၀၀)ကျပ်မှ (၅၀၀၀)ကျပ် ဖြစ်နေပါတယ်။ မြိတ်နှင့်ကော့သောင်း ခရိုင်(၂)ခုအတွင်းမှာတော့ မြိတ်၊ ပုလော၊ ပလောက်၊ မလိကျွန်း၊ တနင်္သာရီ ကျွန်းစု၊ ကော့သောင်း၊ ခမောက်ကြီး၊ ဘုတ်ပြင်း၊ ပြည်ကြီးမဏ္ဍိုင်၊ ကရသူရိ စသည်တို့မှာ တော့ ရှိတဲ့အိမ်ထောင်စုပေါင်း(၅၁၂၅၆)စုတို့ဟာ အများပိုင်၊ ပုဂ္ဂလိကပိုင် ဒီဇယ်ဆီသုံး လျှပ်စစ်ဓာတ်အား ပေးစက်များဖြင့် ဒေသအလိုက် ထိုင်းဘတ်ငွေလဲလှယ်မှုအပေါ် မူတည်၍လည်းကောင်း၊ ဒီဇယ်ဆီ ဈေးနှုန်းအတက်အကျအပေါ် မူတည်၍လည်းကောင်း၊ လျှပ်စစ်ဓာတ်အားခ တစ်ယူနစ် ဈေးနှုန်း မြင့်မားမှုကို စားဝတ်နေရေးအတွက် ရှာဖွေရငွေက ခွဲဝေသုံးစွဲနေရပါတယ်။ မြိတ်ခရိုင်အတွင်းရှိ လျှပ်စစ်ဓာတ်အားခနှင့် ဒီဇယ်တစ်ဂါလံဈေးနှုန်းမှာ တင်ပြပါ ဇယား အတိုင်း ဖြစ်ပါတယ်။ မြိတ်မြို့နှင့် အနီးတစ်ဝိုက်မှာတော့ တစ်ယူနစ် (၄၂၀)ကျပ်၊ မိုးရာသီမှာ ရေအား လျှပ်စစ် ရရှိတဲ့ ကျွန်းစုမြို့တစ်ဝိုက်မှာတော့ တစ်ယူနစ် (၃၃၀)ကျပ်၊ ကျွန်းစုမြို့နယ်အတွင်း ကျေးရွာ အုပ်စု အချို့မှာတော့ ဓာတ်အားခ တစ်ယူနစ် (၆၀၀)ကျပ်ကနေ (၈၅၀)ကျပ်အထိ ပုလောနဲ့ ပလောက်မှာ (၄၁၅)ကျပ်၊ တနင်္သာရီနဲ့တမုတ်ချုံးမှာ (၄၆၀)ကျပ် ညောင်ပင်ကွင်း၊ တကူ၊ သာရဘွင်၊ မောတောင် တို့မှာ (၅၂၅)ကျပ်နှင့် (၅၅၀)ကျပ်တို့ ဖြစ်နေပါတယ်။ ဒီဇယ်တစ်ဂါလံကို မြိတ်မှာ (၃၈၀၀) ကျပ်နဲ့ ကျန်နေရာတွေမှာ (၄၀၀၀)ကျပ်ကနေ (၄၃၀၀)ကျပ် ဖြစ်ပါတယ်။ ကော့သောင်းခရိုင်အတွင်းရှိ လျှပ်စစ်ဓာတ်အား တစ်ယူနစ်ဈေးနှုန်းနဲ့ ဒီဇယ်တစ်ဂါလံ ဈေးနှုန်းမှာ တင်ပြပါ ဇယားအတိုင်း ဖြစ်ပါတယ်။ ကော့သောင်းမြို့ အချို့နေရာမှာ (၄၅၀)ကျပ်၊ အချို့နေရာ (၁၁)ဘတ်၊ ပုလုံးတုံးလုံးမှာ (၁၈)ဘတ်၊ ခမောက်ကြီး၊ မလိဝမ်း၊ ဘန်းကချွန်မှာ အချို့ (၄၅၀)ကျပ်၊ အချို့ (၅၅၀)ကျပ်၊ ပါချန်မြစ်ဘေးက လုံးဖေါ၊ ဆိတ်ဖူး၊ မာရမ်းမှာ တစ်ယူနစ် (၂၅)ဘတ်၊ (၁၂၅၀)ကျပ်၊ ဒီဇယ်တစ်လီတာ(၁၆)ဘတ်၊ တစ်ဂါလံ(၃၇၀၀)ကျပ်ခန့်ဖြစ်ပြီး အောင်ဘာနဲ့ မကြုံဂလက်မှာ (၂၀)ဘတ်နှင့် (၂၅)ဘတ်၊ ဘုတ်ပြင်းမှာ (၄၅၀)ကျပ်၊ ပြည်ကြီးမဏ္ဍိုင်နဲ့ လေညာမှာ (၅၅၀)ကျပ်၊ အလယ်မာန်နဲ့ ရွှေဂဲညိုတို့မှာ (၆၀၀)ကျပ်ဖြစ်ပြီး ဒီဇယ်ဆီတစ်ဂါလံ (၄၅၀၀)ကျပ်ကနေ (၅၂၀၀)ကျပ် အထိ ဇယားပါအတိုင်း ဖြစ်နေပါတယ်။ ဇယားမှာ မဖော်ပြနိုင်တဲ့ ကျေးရွာတွေ အများကြီးရှိနေ ပါတယ်။ ဓာတ်အားခ တစ်ယူနစ်ဈေးနှုန်းကတော့ လျော့နည်းမှုမရှိပါဘူး။ ဥက္ကဋ္ဌကြီးခင်ဗျား။ မဟာဓာတ်အားလိုင်း ရရှိတဲ့ ဒေသတွေက တစ်ယူနစ်(၃၅)ကျပ်နဲ့ ယှဉ်လိုက်ရင် အများကြီးကွာခြားနေကြောင်း၊ တနင်္သာရီတိုင်းဒေသကြီးကဲ့သို့ပင် အခြားတိုင်းဒေသကြီး ပြည်နယ်များတွင် ရှိသော မြို့ရွာ အများအပြားမှာလည်း ဤကဲ့သို့ဖြစ်နေမှာ ဧကန်မလွဲ ဖြစ်ပါတယ်။ တိုင်းဒေသကြီး ပြည်နယ်များရှိ မြို့ကြီးများမှာ ဖြစ်ပေါ်နေတဲ့ ဒီဇယ်ဆီဈေးနှုန်းတွေကတော့ ကလေးမှာ တစ်ဂါလံ (၅၂၀၀)ကျပ်၊ ကျိုင်းတုံမှာ တစ်ဂါလံ (၄၉၉၅)ကျပ်၊ မော်လမြိုင်မှာ တစ်ဂါလံ (၄၉၅၀)ကျပ်၊ မုံရွာမှာ တစ်ဂါလံ(၄၂၀၀)ကျပ်၊ ရန်ကုန်မှာ တစ်ဂါလံ(၄၄၁၀)ကျပ်အထိ ဖြစ်ပေါ်နေကြောင်း လေ့လာသိရှိရပါတယ်။ ဥက္ကဋ္ဌကြီးခင်ဗျား။ အကယ်၍များ ဒီဇယ်ဆီသုံး လျှပ်စစ်ဓာတ်အား ထုတ်လုပ်ဖြန့်ဖြူး နေသူများရဲ့ ရင်းနှီးမြှုပ်နှံမှုကို ရှယ်ယာငွေထည့်ဝင်ပေးခြင်း၊ မတည်ငွေ ထည့်ဝင်ပေးခြင်း၊ အတိုးနှုန်း သက်သာစွာဖြင့် ငွေချေးပေးခြင်း၊ စက်သုံးဆီ ဈေးနှုန်းကျဆင်းအောင် စက်သုံးဆီ တင်သွင်းမှု သတ်မှတ်ချက်နှင့် အခွန်နှုန်းထားကို ဖြေလျှော့ပေးခြင်း စတဲ့ လုပ်ငန်းများသည် တိုင်းဒေသကြီး ပြည်နယ်အစိုးရများမှ ဆောင်ရွက်ပေးနိုင်သည့်လုပ်ငန်းများ မဟုတ်သည့်အတွက် ပြည်ထောင်စု အစိုးရနှင့်ဝန်ကြီးဌာနများမှ လေ့လာသုံးသပ်ပံ့ပိုးဖြေရှင်းကူညီခြင်းဖြင့် လျှပ်စစ်ဓာတ်အား တစ်ယူနစ် ဈေးနှုန်းလျှော့ချနိုင်မှာဖြစ်ကြောင်း သုံးသပ်တင်ပြအပ်ပါတယ်။ မဟာဓာတ်အားလိုင်း နိုင်ငံတစ်ဝန်းလုံး မရောက်ခင် အခြားစွမ်းအင်အရင်းအမြစ်များဖြင့် လျှပ်စစ်ဓာတ်အား ထုတ်လုပ်အသုံးမပြုနိုင်မီ ပြည်ထောင်စုအစိုးရမှ လိုအပ်သည်များ ပံ့ပိုးဖြေရှင်းကူညီပေးရန် လိုအပ်မည်ဖြစ်ကြောင်း သုံးသပ် တင်ပြအပ်ပါတယ်။ ဥက္ကဋ္ဌကြီးခင်ဗျား။ လျှပ်စစ်မီးရရှိရေး ဆောင်ရွက်ပေးနေသူများနှင့် အနစ်နာခံသုံးစွဲပေး နေသော ပြည်သူလူထုအားလုံးကိုလည်း အထူးကျေးဇူးတင်ရှိနေရမှာ ဖြစ်ပါတယ်။ ကျွန်တော်တို့ အားလုံးဟာ ထိုးထွင်းကြံဆလုပ်ဆောင်တတ်မှုနှင့် တီထွင် လုပ်ကိုင်ဆောင်ရွက်တတ်မှု ရှိရပါမယ်။ သို့ပါ၍ ကော်မတီ၏ အစီရင်ခံစာပါ သုံးသပ်အကြံပြုတင်ပြချက်အား ပြည်သူလူထုအကျိုးအတွက် လေ့လာသုံးသပ်ဆောင်ရွက်ပေးနိုင်ပါရန် ဆွေးနွေးတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ကယားပြည်နယ် မဲဆန္ဒနယ်အမှတ်(၂)မှ ဦးရှေးရယ်ရှုမောင် ဆွေးနွေးနိုင်ပါပြီ။</speech>
<speech><mp id="1211">ဦးရှေးရယ်ရှုမောင်၊ ကယားပြည်နယ် မဲဆန္ဒနယ်အမှတ်(၂)</mp>လေးစားအပ်ပါသော ဥက္ကဋ္ဌကြီးနှင့်တကွ အားလုံးမင်္ဂလာပါ။ ကျွန်တော်ကတော့ ကယားပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးရှေးရယ်ရှုမောင် ဖြစ်ပါတယ်။ ကျွန်တော့်အနေနဲ့ အမျိုးသား လွှတ်တော် ဆောက်လုပ်ရေး၊ စက်မှု၊ လျှပ်စစ်နှင့်စွမ်းအင်ဆိုင်ရာကော်မတီ အစီရင်ခံစာအပေါ် သုံးသပ်အကြံပြု ဆွေးနွေးသွားပါမယ်။ ဆောက်လုပ်ရေး၊ စက်မှု၊ လျှပ်စစ်နှင့်စွမ်းအင်ဆိုင်ရာ ကော်မတီဟာ အမျိုးသားလွှတ်တော်အတွက် ရှိသင့်သော ကော်မတီတစ်ရပ်ဖြစ်သလို ဖွံ့ဖြိုးဆဲ မြန်မာနိုင်ငံအတွက် အရေးကြီးသည့်ကော်မတီတစ်ရပ်ဖြစ်ကြောင်း သုံးသပ်မိပါတယ်။ ကော်မတီရဲ့ အစီရင်ခံစာအပေါ် မိမိမဲဆန္ဒနယ်ကို အခြေခံကာ ဆွေးနွေးသုံးသပ် အကြံပြုလိုပါတယ်။ ကျွန်တော့် မဲဆန္ဒနယ်မှာ မြန်မာနိုင်ငံအတွက် လျှပ်စစ်ဓာတ်အား အဓိကဖြန့်ဝေပေးနေသော လောပိတ ရေအားလျှပ်စစ် စက်ရုံအမှတ် (၁)၊ အမှတ်(၂)၊ အမှတ်(၃) ဟူ၍ တည်ရှိတဲ့နေရာဖြစ်ပါတယ်။ အဆိုပါ စက်ရုံများအနက် အမှတ်(၁)စက်ရုံ သက်တမ်းဟာ (၂၇)နှစ်၊ အမှတ်(၂) စက်ရုံသက်တမ်းကတော့ နှစ်(၆၀)ရှိခဲ့ပါပြီ။ စက်ရုံမှ လျှပ်စစ်ထုတ်လုပ်ပေးနေတဲ့ တာဘိုင်များဟာလည်း ယခင်နှစ်(၅၀) ကျော်ကြာ တာဘိုင်များပုံစံ ဖြစ်နေသေးပါကြောင်း ခေတ်စနစ်နဲ့လျော်ညီတဲ့ တာဘိုင်များ အစားထိုး လဲလှယ်ပြီး မဂ္ဂါဝပ် ပိုမိုရရှိစေရန် ါပြီလို့ အကြံပြုလိုပါတယ်။ ဒါ့အပြင် ကယားပြည်နယ်၊ လွိုင်ကော်မြို့ အလယ်ဗဟိုကို ဖြတ်သန်းစီးဆင်းကာ လောပိတ ရေအားလျှပ်စစ်ကို အကျိုးပြုနေသော ဘီလူးချောင်းကြီးဟာ မြို့အဝင်မှစပြီး မြို့အထွက်တိုင် ဝဲ/ယာမြေထိန်းနံရံများ အထူးစီမံဆောင်ရွက်ပေးရန် လိုအပ်နေပါတယ်။ Power Point ခွင့်တောင်း ခံအပ်ပါတယ်။ ၅-၁၀-၂၀၁၈ ကာလမှာ လွိုင်ကော်မြို့လယ်ရှိ ဘီလူးချောင်းကမ်းနား လမ်းနံဘေး တစ်လျှောက် ပြိုကျခဲ့သော လမ်းအပိုင်းများကို Power Point ဖြင့် တင်ပြထားပါတယ်။ ၁၀-၁၀၂၀၁၉ ရက်နေ့မှာကြုံခဲ့ရတဲ့ လွှတ်တော်(၁၃)ကြိမ်မြောက် ရပ်နားချိန်ကာလအတွင်းမှာ မိုးဆက် တိုက်ရွာသွန်းပြီး ကျွန်တော့်ရဲ့ အိမ်ခြံဝင်းဘီလူးချောင်းကမ်းစပ်တစ်လျှောက် ပြိုကျပျက်စီးခဲ့ပါတယ်။ ထို့အပြင် ဘီလူးချောင်းအတွင်းသို့ အစွယ်အပွားများမှ စီးကျနေသော သောင်တင်နေတဲ့ နုန်း၊ သဲ။ မြေများ၊ မှော်၊ မြက်များ ရှင်းလင်းနိုင်ရန် စက်များထောက်ပံ့ရန် လိုအပ်နေပါတယ်။ မိုးဗြဲရေကာတာကြီး သည်လည်း ကြံ့ခိုင်မှုမရှိတော့သဖြင့် စီမံဆောင်ရွက်နိုင်ရန် ကော်မတီမှ ကွင်းဆင်းအကြံပြုခြင်းများ ဆောင်ရွက်သင့်ပါတယ်။ ကယားပြည်နယ်အတွင်း ပထဝီအနေအထားအရ ပေးအပ်ထားတဲ့ နန်းသပတ်ချောင်း၊ ထူးချောင်း၊ ပွန်ချောင်း၊ သံလွင်မြစ်တို့မှလည်း ရေအားလျှပ်စစ်ထုတ်ယူနိုင်ပါသဖြင့် ကော်မတီမှ ကွင်းဆင်း၍ သုံးသပ်အကြံပြု ဆောင်ရွက်သင့်ပါတယ်။ မဲဆန္ဒနယ်တွင် လိုအပ်ချက်အရ မေးခွန်း မေး၍ တောင်းဆိုခဲ့သော ကျေးရွာချင်းဆက် ကုန်ထုတ်လမ်းဖြစ်သည့် မိုင်းလုံးမှ စီးလင်းသို့ ကတ္တရာ လမ်းနှင့် တံတားများ၊ လွိုင်ကော်မြို့မှ နန်းမယ်ခုံမြို့သစ်သို့ မြို့ချင်းဆက်လမ်းနှင့် တံတားများ ဆောင်ရွက်မှုအခြေအနေများသည် စံချိန်စံညွှန်းနှင့် မကိုက်ညီဘဲ ကန်ထရိုက်မှ ဆောင်ရွက်သွားမှု အပေါ် ကော်မတီမှ ကွင်းဆင်းစစ်ဆေးသင့်ကြောင်း အကြံပြုလိုပါတယ်။ ဆောက်လုပ်ရေး၊ စက်မှု၊ လျှပ်စစ်နှင့်စွမ်းအင်ဆိုင်ရာ ကော်မတီသည် အပြန်အလှန်ထိန်း ကျောင်းခြင်းအနေဖြင့် နိုင်ငံတော်ဘဏ္ဍာငွေ သုံးစွဲသည့် ဝန်ကြီးဌာနများကို ကိုင်တွယ်ရသလို တစ်ဖက်မှလည်း ဘဏ္ဍာငွေသုံးစွဲခွင့်နှင့်အတူ နိုင်ငံဖွံ့ဖြိုးရေးအတွက် များစွာအထောက်အကူပြု နိုင်ရန် မြန်မာနိုင်ငံအတွင်း ဆောင်ရွက်အကောင်အထည်ဖော်နေသော လုပ်ငန်းများကို မြေပြင်တွင် ကွင်းဆင်းသုံးသပ်အကြံပြုနိုင်ရန် အရေးကြီးသော ကော်မတီတစ်ရပ်ဖြစ်ကြောင်း အကြံပြုလိုပါတယ်။ Power Point သိမ်းလို့ရပါပြီ။ ကော်မတီအစီရင်ခံစာတွင် ဖော်ပြထားသော လျှပ်စစ်ကဏ္ဍ၊ ဆောက်လုပ်ရေးကဏ္ဍ၊ စွမ်းအင်ကဏ္ဍ၊ စက်မှုကဏ္ဍ ကိစ္စရပ်များကို တွေ့ဆုံဆွေးနွေးရုံနဲ့ မလုံ လောက်ဘဲ မြေပြင်ပေါ် ပကတိအခြေအနေများ သိရှိရန် ကွင်းဆင်းဆောင်ရွက်၍ နိုင်ငံသူ/နိုင်ငံသား များ အကျိုးပေါ်ထွန်းစေရန် ဆောင်ရွက်သင့်ပါကြောင်း သုံးသပ်မိပါတယ်။ နိဂုံးချုပ်အနေနဲ့ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့်စွမ်းအင် ဆိုင်ရာ ကော်မတီသည် အမျိုးသားလွှတ်တော်၏ တာဝန်ခွဲဝေသတ်မှတ်ချက်အရ ဖွဲ့စည်း ထားသော ကော်မတီတစ်ရပ်ဖြစ်သည်နှင့်အညီ နိုင်ငံတော်ဖွံ့ဖြိုးရေးအတွက် အဓိကကျသော ကော်မတီတစ်ရပ် ဖြစ်သည်နှင့်အညီ နိုင်ငံသူ/နိုင်ငံသားများအတွက် အပြန်အလှန် ထိန်းကျောင်းနိုင်ရန် အမျိုးသား လွှတ်တော်ဥက္ကဋ္ဌမှ ခွင့်ပြုသည်နှင့်အညီ ကွင်းဆင်းဆောင်ရွက်သင့်သော ကော်မတီဖြစ်ကြောင်း ဆွေးနွေးအပ်ပါသည်။ အားလုံးကို ကျေးဇူးတင်ပါတယ်။</speech>
<title>ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာ ကော်မတီ၏ အစီရင်ခံစာကို သဘောတူလက်ခံရန် အဆိုတင်သွင်းခြင်းနှင့် အမျိုးသားလွှတ်တော်၏ အတည်ပြုချက် ရယူခြင်း</title>
<speech type="speaker">အစီအစဉ်(၁၈) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာ ကော်မတီ၏ ဒုတိယအကြိမ် အမျိုးသားလွှတ်တော် ၂၁-၃-၂၀၁၈ ရက်နေ့မှ (၁၃)ကြိမ်မြောက်ပုံမှန်အစည်းအဝေး ကာလပြီးသည့်အထိ လုပ်ငန်းဆောင်ရွက်မှု အစီရင်ခံစာကို အမျိုးသားလွှတ်တော်က သဘောတူ လက်ခံရန် အဆိုတင်သွင်းခြင်းနှင့် အတည်ပြုချက်ရယူခြင်းတို့ကို ဆောင်ရွက်မှာ ဖြစ်ပါတယ်။ (ယခု ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာ ကော်မတီက အဆို တင်သွင်းဖို့ ဖြစ်ပါတယ်။</speech>
<speech><mp id="1220">ဦးစောမိုးမြင့် (ဥက္ကဋ္ဌ၊ ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာကော်မတီ)</mp>လေးစားရပါသော အမျိုးသားလွှတ်တော်ဥက္ကဋ္ဌနှင့်တကွ ကိုယ်စားလှယ်တော်များအားလုံး မင်္ဂလာပါခင်ဗျား။ ကျွန်တော်ကတော့ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာ ကော်မတီ ဥက္ကဋ္ဌ ဦးစောမိုးမြင့် ဖြစ်ပါတယ်။ ၆-၁၂-၂၀၁၉ ရက်နေ့မှာ တင်သွင်းခဲ့တဲ့ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာ ကော်မတီရဲ့ အစီရင်ခံစာအပေါ် အကြံပေး တိုက်တွန်းဆွေးနွေးခဲ့တဲ့ တပ်မတော်သားကိုယ်စားလှယ် ဗိုလ်မှူးကြီး ဇော်လွင်၊ ကယားပြည်နယ် မဲဆန္ဒနယ်အမှတ်(၂)မှ ကိုယ်စားလှယ်ကြီး ဦးရှေးရယ်ရှုမောင် တို့ကို အထူးပဲ ကျေးဇူးတင်ပါကြောင်းနှင့် ကိုယ်စားလှယ်ကြီးများ အကြံပေးတဲ့အတိုင်း ဆက်စပ်ဝန်ကြီး ဌာနများကို ကျွန်တော့်တို့ ကော်မတီအနေနဲ့ တွန်းအားပေး ဆောင်ရွက်သွားပါမည်ဖြစ်ကြောင်း ပြောကြားလိုပါတယ်။ ကျွန်တော်တို့ ကော်မတီဟာ လွှတ်တော်သက်တမ်း (၂)နှစ်ကျော်ကာလမှာ ဖွဲ့စည်းခဲ့တဲ့ ကော်မတီဖြစ်ပြီး သက်တမ်းအရ နုပေမယ့် မြန်မာနိုင်ငံရဲ့ ဖွံ့ဖြိုးတိုးတက်ရေး အဓိကမောင်းနှင် နေတဲ့ ဆောက်လုပ်ရေးဝန်ကြီးဌာန၊ ယခင် စက်မှုဝန်ကြီးဌာန၊ လျှပ်စစ်နဲ့စွမ်းအင်ဝန်ကြီးဌာနတွေနဲ့ ဆက်စပ်လုပ်ကိုင်နေရတဲ့ကော်မတီ ဖြစ်ပါတယ်။ ဒီဌာနကြီး(၃)ခုရဲ့ မူဝါဒတွေ၊ ရည်မှန်းချက်တွေ၊ စီမံကိန်း လုပ်ဆောင်အကောင်အထည်ဖော်နေမှုတွေ လက်ရှိရောက်နေတဲ့ အခြေအနေတွေကို လေ့လာသုံးသပ်ရတဲ့ တာဝန်ထမ်းဆောင်နေရပါတယ်။ ဒီလုပ်ငန်းတွေဟာ စာရင်းဇယားစာရွက် တွေပေါ်မှာသာကြည့်ပြီး သုံးသပ်ရုံနဲ့မလုံလောက်ဘဲ လက်တွေ့ကွင်းဆင်းလေ့လာမှသာလျှင် ပကတိ အခြေအနေလိုအပ်ချက်၊ လစ်ဟာမှုတွေကို သိရှိနိုင်မှာ ဖြစ်ပါတယ်။ ဒီလို ကွင်းဆင်းလေ့လာခြင်းက သက်ဆိုင်ရာဌာနများရဲ့ လုပ်ငန်းများကို ဝင်ရောက် စွက်ဖက်ခြင်းမဟုတ်ဘဲ တွေ့ကြုံလာမယ့် အခက်အခဲများကို စုပေါင်းအဖြေရှာခြင်း ဖြစ်ပါတယ်။ ဆောက်လုပ်ရေးဝန်ကြီးဌာန ကဏ္ဍမှာ တင်ပြရလို့ရှိရင် ဆောက်လုပ်ရေးဝန်ကြီးဌာန ပြည်ထောင်စု အဆင့်နဲ့ တိုင်းဒေသကြီး/ပြည်နယ်များက တာဝန်ယူ ဆောင်ရွက်ပြုပြင် ထိန်းသိမ်းနေရတဲ့ လမ်းမိုင် ပေါင်း(၄၂၃၆၄)မိုင် ရှိပါတယ်။ ကျေးလက်ဦးစီးဌာနက တာဝန်ယူတည်ဆောက်ထိန်းသိမ်းနေရတဲ့ လမ်းမိုင်ပေါင်း(၅၅၅၀၇)မိုင် ရှိပါတယ်။ B.O.T ကုမ္ပဏီ(၂၅)ခုက လမ်းဖြတ်သန်းခ ကောက်ခံပြီး ထိန်းသိမ်းရတဲ့ လမ်း(၃၀၂၃)မိုင် မြန်မာနိုင်ငံတစ်ခုလုံးမှာဆိုရင် စုစုပေါင်းမိုင်ပေါင်း (၁၀၀၈၉၄)မိုင် ရှိပါတယ်။ ဒီလမ်းအခြေအနေတွေ၊ တံတားတွေက ခရီးသွားပြည်သူများ အန္တရာယ်ကင်းစွာ သွားလာ နိုင်မှု ရှိ/မရှိ တိုးတက်လာတဲ့ ယာဉ်အစီးရေနဲ့ လိုက်လျောညီထွေရှိရမယ့် စာချုပ်ပါ စည်းကမ်း အတိုင်း B.O.T ကုမ္ပဏီများက ပြုပြင်ထိန်းသိမ်းမှု ရှိ/မရှိ ဆိုတာကို လက်တွေ့ကွင်းဆင်းမှသာလျှင် အခြေအနေမှန်သိနိုင်မှာ ဖြစ်ပါတယ်။ အလားတူ လျှပ်စစ်ကဏ္ဍမှာ အကောင်အထည်ဖော်နေတဲ့ ရေအားလျှပ်စစ်စီမံကိန်းတွေ၊ သဘာဝဓာတ်ငွေ့သုံးစက်ရုံတွေ၊ နေရောင်ခြည်သုံး လျှပ်စစ်စီမံကိန်းတွေဟာ လျာထားတဲ့အတိုင်း အကောင်အထည်ဖော်နိုင်မှု ရှိ/မရှိ၊ တွေ့ကြုံရတဲ့ နည်းပညာ အခက်အခဲ၊ ဘဏ္ဍာရေး အခက်အခဲ များကိုလည်း ကွင်းဆင်းကြည့်ရှုမှ သိနိုင်မှာဖြစ်ပြီး လွှတ်တော်အနေနဲ့ ပံ့ပိုးပေးနိုင်မှာ ဖြစ်ပါတယ်။ လျှပ်စစ်ကဏ္ဍရဲ့ အောင်မြင်မှုတွေ တင်ပြရလို့ရှိရင် မြန်မာနိုင်ငံတစ်ဝန်းလုံး အိမ်ထောင်စုပေါင်း (၄.၉)သန်း လူဦးရေရဲ့ (၄၅)ရာခိုင်နှုန်းသာ မီးရရှိခဲ့ရာမှ လာမယ့် ၂၀၁၉ ခုနှစ်၊ ဒီဇင်ဘာလ ၁၃ ရက် နေ့မှာ နိုင်ငံလူဦးရေရဲ့ (၅၀)ရာခိုင်နှုန်းအထိ လျှပ်စစ်မီး တိုးမြှင့်ရရှိပေးနိုင်မှာ ဖြစ်ပါတယ်။ ယခင်က ရေအားလျှပ်စစ်၊ သဘာဝဓာတ်ငွေ့၊ ကျောက်မီးသွေး၊ ဒီဇယ်များမှသာ လျှပ်စစ်မီး ထုတ်လုပ်နိုင်ခဲ့ရာမှ ၂၀၁၉ ခုနှစ်၊ ဖေဖော်ဝါရီလကစပြီး မကွေးတိုင်းဒေသကြီး၊ မင်းဘူးမြို့နယ်မှာ နေရောင်ခြည်က လျှပ်စစ်ဓာတ်အား စတင်ထုတ်လွှင့်နိုင်ခဲ့တာဟာ မြန်မာနိုင်ငံ လျှပ်စစ်နဲ့ စွမ်းအင်ကဏ္ဍရဲ့ ထူးခြားတဲ့ အောင်မြင်မှု တစ်ရပ်ဖြစ်ကြောင်း တင်ပြလိုပါတယ်။ လာမယ့် ၂၀၃၀ ပြည့်နှစ်မှာ အရင်းအမြစ်ပေါင်းစုံကို အခြေခံပြီး မြန်မာတစ်နိုင်ငံလုံး လျှပ်စစ်ဓာတ်အား (၁၀၀)ရာခိုင်နှုန်း ရရှိရေး ရည်မှန်းချက်နဲ့ တည်ဆောက်အကောင်အထည်ဖော် ဆောင်ရွက်လျက်ရှိတဲ့ ရေအားလျှပ်စစ်စီမံကိန်းတွေ၊ သဘာဝဓာတ်ငွေ့သုံး စက်ရုံတွေ၊ စွန့်ပစ် အပူသုံး စက်ရုံတွေ၊ ကျောက်မီးသွေးစက်ရုံ၊ သဘာဝဓာတ်ငွေ့ရည် နေရောင်ခြည်သုံး လျှပ်စစ် စီမံကိန်းများကို သတ်မှတ်င်း အကောင်အထည်ဖော်နိုင်ရန် ဆက်စပ်ဝန်ကြီးဌာနများနဲ့ စဉ်ဆက်မပြတ် တွေ့ထိစောင့်ကြပ်ကြည့်ရှုနိုင်ရန် ဖြစ်ပါတယ်။ ဒါကြောင့်မို့လို့ ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်အသီးသီးက နိုင်ငံတော် ဖွံ့ဖြိုးတိုးတက်ရေးအတွက် ဆောင်ရွက်နေတဲ့ နှစ်ရှည်၊ နှစ်တိုစီမံကိန်းများ အောင်မြင်ရေးအတွက် ကော်မတီအနေနဲ့ အမျိုးသားလွှတ်တော် နှစ်မှာ အရင်းအချက်နဲ့ တည်သုံး စက်ရုံ ဥက္ကဋ္ဌကြီးရဲ့ လမ်းညွှန်ချက်နဲ့အညီ ဆက်စပ်ဝန်ကြီးဌာနများကို စောင့်ကြည့်ကူညီဆောင်ရွက်သွားမှာ ဖြစ်ကြောင်းနဲ့ ဒီနေ့ တင်ပြတဲ့ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာ ကော်မတီ၏ အစီရင်ခံစာကို အမျိုးသားလွှတ်တော်မှ အတည်ပြုပေးနိုင်ပါရန် လေးစားစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">အဆိုကို အတည်ပြုရန် လွှတ်တော်၏ သဘောထားရယူပါမယ်။ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာ ကော်မတီ၏ ဒုတိယအကြိမ် အမျိုးသားလွှတ်တော် ၂၁-၃-၂၀၁၈ ရက်နေ့မှ (၁၃)ကြိမ်မြောက်ပုံမှန်အစည်းအဝေး ကာလပြီး သည့်အထိ လုပ်ငန်းဆောင်ရွက်မှု အစီရင်ခံစာကို အတည်ပြုရန် လွှတ်တော်က သဘောတူပါ သလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာ ကော်မတီ၏ ဒုတိယအကြိမ် အမျိုးသားလွှတ်တော် ၂၁-၃-၂၀၁၈ ရက်နေ့မှ (၁၃)ကြိမ်မြောက်ပုံမှန်အစည်းအဝေး ကာလပြီးသည့်အထိ လုပ်ငန်းဆောင်ရွက်မှု အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။</speech>
</report>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ်အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ ရပ်နားကြောင်းနှင့် (၁၄)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့် ြေညာခြင်း</title>
<speech type="speaker">အစီအစဉ်(၁၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၃)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေး (၁၄)ရက်မြောက်နေ့ကို ၂၀၁၉ ခုနှစ်၊ ဒီဇင်ဘာလ ၁၂ ရက် (ကြာသပတေးနေ့)နံနက် ၁၀:ဝဝ နာရီဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၃)ရက်မြောက် နေ့ကို ၁၂:၃၃ နာရီ ရပ်နားပါသည်။</speech>
</postface>
</transcript>
</doc>
