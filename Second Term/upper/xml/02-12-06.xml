<doc>
<docinfo>
<docno>02-12-06.xml</docno>
<pdf>02-12-06.pdf</pdf>
<term value='02'>ဒုတိယအကြိမ်</term>
<session value='12' />
<sittingday value='06' />

<legislature value='upper'>အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး အဋ္ဌမနေ့မှတ်တမ်း</title>
<date value='15-05-2019'>၁၃၈၁ ခုနှစ်၊ ကဆုန်လဆန်း ၁၂ ရက် (၂၀၁၉ ခုနှစ်၊ မေလ ၁၅ ရက်) (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၂)ကြိမ်မြောက်ပုံမှန်အစည်းအဝေး ဆဋ္ဌမနေ့ အစီအစဉ်ကို ၁၀:၀၀ နာရီအချိန်၌ စတင် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type='mc'>အမျိုးသားလွှတ်တော်ကိုယ်စားလှယ်များခင်ဗျား။ ယခုအချိန် ကစပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၂)ကြိမ်မြောက် ပုံမှန်အစည်းအဝေးရဲ့ ဆဋ္ဌမနေ့ အစီအစဉ် စတင်ပါတော့မယ်</speech>
<speech type='mc'>အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type='speaker'>အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး ဆဋ္ဌမနေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ် ဦးရေစုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၂၀၅)ဦးတက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၉၁.၅၂) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေးအထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန် အစည်းအဝေးရဲ့ ဆဋ္ဌမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင် ဖြန့်ဝေထားပြီးဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်</speech>
<leave><title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type='speaker'>အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ (က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြား လွှတ်တော်ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်</speech>
<speech><mp id='915'>ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး ဆဋ္ဌမနေ့ ၁၅ - ၅ - ၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များ ကိုယ်စား မကွေးတိုင်း ဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်တော် ဦးမြမင်းဆွေ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော် ကိုယ်စားလှယ် များမှာ ဦးရဲမြင့်စိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၇)၊ ဒေသဖွံ့ဖြိုးရေး။ ဦးစိုင်းဝမ်းလှိုင်းခမ်း၊ ရှမ်းပြည်နယ် မဲဆန္ဒနယ်အမှတ်(၃)၊ ဒေသဖွံ့ဖြိုးရေး။ ဦးလှဆန်း၊ မကွေးတိုင်းဒေသကြီး မဲဆန္ဒနယ် အမှတ်(၁)၊ အလုပ်ရုံဆွေးနွေးပွဲ။ ဦးသိမ်းဆွေ၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၀)၊ ကော်မတီလုပ်ငန်းတာဝန်များ ဆောင်ရွက်ရန်။ ဦးဝင်းအောင်၊ စစ်ကိုင်းတိုင်းဒေသကြီး မဲဆန္ဒနယ် အမှတ်(၃)၊ ၎င်းအတိုင်း။ ဦးပြူးလွင်၊ မကွေးတိုင်းဒေသကြီး မဲဆန္ဒနယ်အမှတ် (၁၂)၊ ၎င်းအတိုင်း။ ဦးစိုင်းသန်းနိုင်၊ ကရင်ပြည်နယ် မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဒေါ်နန်းနီနီအေး၊ ကရင်ပြည်နယ် မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဦးဆီဟူးရွေ့၊ ကချင်ပြည်နယ် မဲဆန္ဒနယ်အမှတ်(၂)၊ ဆေးရုံတက်ရောက်ကုသ။ ဦးစိုင်းသာစိန်၊ ကယားပြည်နယ် မဲဆန္ဒနယ်အမှတ် (၁၀)၊ ကိုယ်တိုင်ဆောင်ရွက်ရန်။ ဦးကိုကိုနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)၊ မိခင်၏ ကျန်းမာရေး။ ဦးစိုင်းပန်ဖ၊ ကယားပြည်နယ် မဲဆန္ဒနယ်အမှတ်(၁၂)၊ ဒေသဖွံ့ဖြိုးရေး။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်။ ဦးဇော်မင်းလတ်(ခ) ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဦးရှေးရယ်ရှုမောင်၊ ကယားပြည်နယ် မဲဆန္ဒနယ်အမှတ်(၂)၊ ကျန်းမာရေး။ ဦးလင်းတင်ဌေး၊ မွန်ပြည်နယ် မဲဆန္ဒနယ် အမှတ်(၄)၊ ကျန်းမာရေး။ ဗိုလ်မှူးကြီးစိုးရွှေ၊ တပ်မတော်သားကိုယ်စားလှယ်၊ တာဝန်ထမ်းဆောင် ရန်နှင့် ဒေါက်တာခင်မောင်ဝင်း၊ တနင်္သာရီတိုင်းဒေသကြီး၊ မဲဆန္ဒနယ်အမှတ် (၁၁)၊ ကျန်းမာရေးတို့ပဲ ဖြစ်ပါတယ်။ ယခင်က ခွင့်ပန်ကြားသဖြင့် ခွင့်ပြုထားသူ(၁)ဦးနဲ့ ယနေ့ ခွင့်ပန်ကြားသူ(၁၈)ဦးဖြစ်ပြီး စုစုပေါင်းခွင့်ပန်ကြားသူ(၁၉)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြအပ်ပါတယ် ခင်ဗျား။</speech>
<speech type='speaker'>ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type='speaker'>သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကိုမှတ်တမ်းတင်ခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး ဆဋ္ဌမနေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ(၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၁)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၁၈)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ(၁၉)ဦး ဖြစ်ပြီး ခွင့်မဲ့ပျက်ကွက်သူ မရှိပါ</speech>
<speech type='speaker'>၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type='speaker'>လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</leave></preface>
<discussion>
<section value = 'QA'>
<title>ကြယ်ပွင့်ပြထားသည့် မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type='speaker'>အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်</speech>
<speech type='speaker'>၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၃၉ အရ လွှတ်တော်အစည်းအဝေး များတွင် ပထမတစ်နာရီသည် မေးခွန်းများ မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်ရန် ဖြစ်သော်လည်း သတ်မှတ်ထားသည့်အချိန်အတွင်း မေးခွန်းမေးမြန်းခြင်းနှင့် ဖြေကြားခြင်း မပြီးဆုံး ခဲ့ပါက အစီအစဉ်ကို ဆက်လက်ဆောင်ရွက်သွားမည်ဖြစ်ကြောင်း လွှတ်တော်ကို ကြိုတင်အသိပေး အပ်ပါတယ်။ ဘာဖြစ်လို့လဲဆိုရင် ကျွန်တော်တို့ လွှတ်တော်အစည်းအဝေးဟာ တစ်ပတ်မှာ (၂)ကြိမ်ပဲ ကျင်းပတဲ့အခါကျတော့ တစ်နာရီစာမေးခွန်းတွေ လုပ်ထားသည့်အတွက် မေးခွန်းလက်ကျန်တွေ အတော်များပါတယ်။ ဒါကြောင့်မို့လို့ ကျွန်တော်တို့ ဒီမေးခွန်းလက်ကျန်ကို လျော့ဖို့အတွက် မေးခွန်း အစီအစဉ်ကို ထပ်ထည့်ထားသည့်အတွက် ဖြစ်ပါတယ်။ ယခု လွှတ်တော်ကိုယ်စားလှယ်ငါးဦး မေးမြန်းသည့် မေးခွန်းများသည် ဆောက်လုပ်ရေး ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ဧရာဝတီတိုင်းဒေသကြီး၊ ဟင်္သာတမြို့နယ်အတွင်းရှိ ပဲကြီးကျွန်း-ပေါက်တပင်-ဆိပ်သာ- ကြွက်ကျွန်း လမ်းကြောင်းအား လွန်ခဲ့သည့်(၂)နှစ်ခန့်က World Bank အကူအညီဖြင့် ဖောက်လုပ်ရန် ကွင်းဆင်း၍ Survey တိုင်းထွာခဲ့သော်လည်း ယနေ့တိုင် အကောင်အထည်ဖော်ဆောင်ရွက်မှု မရှိသေးသဖြင့် မည်သို့ဆောင်ရွက်ပေးမည်ကို သိရှိလိုခြင်းနှင့် စပ်လျဉ်းသည့် မေးခွန်း</title>
<speech type='speaker'>ပထမဦးစွာ ဧရာဝတီတိုင်းဒေသကြီး မဲဆန္ဒနယ်အမှတ်(၄)မှ ဦးထိန်ဝင်း က ဧရာဝတီတိုင်းဒေသကြီး၊ ဟင်္သာတမြို့နယ်အတွင်းရှိ ပဲကြီးကျွန်း - ပေါက်တပင် - ဆိပ်သာ - ကြွက်ကျွန်းလမ်းကြောင်းအား လွန်ခဲ့သည့် (၂)နှစ်ခန့်က World Bank အကူအညီဖြင့် ဖောက်လုပ် ရန်ကွင်းဆင်း၍ Survey တိုင်းထွာခဲ့သော်လည်း ယနေ့တိုင် အကောင်အထည်ဖော်ဆောင်ရွက်မှု မရှိသေးသဖြင့် မည်သို့ဆောင်ရွက်ပေးမည်ကို သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ ဖြစ်ပါတယ်</speech>
<speech><mp id='838'>ဦးထိန်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၄)</mp>အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သဂါရဝပြုအပ်ပါတယ်။ ကျွန်တော် ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးထိန်ဝင်း ဖြစ်ပါတယ်။ လေးစားအပ်ပါတဲ့ ဥက္ကဋ္ဌကြီးခင်ဗျာ။ ကျွန်တော့်ရဲ့ မဲဆန္ဒနယ်ဖြစ်တဲ့ ဧရာဝတီတိုင်း ဒေသကြီး၊ ဟင်္သာတမြို့နယ်အတွင်းရှိ ပဲကြီးကျွန်း - ပေါက်တပင် - ဆိပ်သာ - ကြွက်ကျွန်းလမ်းကြောင်းဟာ ဟင်္သာတမြို့နယ်မြောက်ပိုင်း ငဝန်မြစ်နှင့် ဧရာဝတီမြစ်အကြား ဆည်မြောင်းတာ အပြင်ဘက်ရှိ ရေလွှမ်းသောကျေးရွာများကို ဆက်သွယ်ထားတဲ့လမ်း ဖြစ်ပါတယ်။ လက်ရှိလမ်းမှာ အပိုင်း(၂)ပိုင်း ရှိနေပြီးတော့ ပထမလမ်းပိုင်းမှာ ခြင်ဘို့၊ ဒါးကကျေးလက်လမ်းပေါ်ရှိ ကျွန်းဦးရွာ အနီးမှ ကြို့ကုန်းကျေးရွာအနီး ဆည်မြောင်းတာသို့ ဆက်သွယ်ထားတဲ့လမ်းပိုင်း ဖြစ်ပါတယ်။ အဆိုပါ လမ်းပိုင်းကို ရှေးယခင်က ဖို့ထားတဲ့ ချစ်တီးတာဟုခေါ်တွင်တဲ့ တာဟောင်းတစ်ခု ရှိပြီးတော့ အရှည်က (၅၉၃၅)မီတာရှိကြောင်း သိရပါတယ်။ ဒုတိယလမ်းပိုင်းကတော့ ချစ်တီးတာဟောင်းဘေးရှိ ပေါက်တပင်ကျေးရွာအနီးမှ ခွဲထွက်၍ ပဲကြီးကျွန်း ကျေးရွာအထိ ဖြစ်ပြီးတော့ အရှည်အားဖြင့် (၁၆၆၁)မီတာရှိပါတယ်။ အဆိုပါ လမ်းပိုင်းဟာ လွန်ခဲ့တဲ့ ၂၀၁၅ - ၂၀၁၆ ဘဏ္ဍာရေးနှစ်မှာ ကျေးလက်ဒေသဖွံ့ဖြိုးရေးဦးစီးဌာနက ခွင့်ပြုရန်ပုံငွေ ကျပ်သန်း(၃၅.၀၄၆)သန်းဖြင့် ဆောင်ရွက်ခဲ့တဲ့ အမြင့်ပေ(၈)ပေမှ (၉)ပေအတွင်းရှိတဲ့ မြေသားလမ်း ဖြစ်ပြီးတော့ လမ်းပိုင်း(၂)ခုရဲ့ စုစုပေါင်းအရှည်ဟာ (၇၅၉၆)မီတာ ဖြစ်ကြောင်း သိရှိရပါတယ်။ အဆိုပါလမ်း တည်ရှိရာဒေသဟာ နှစ်စဉ် ရေလွှမ်းဒေသဖြစ်ပြီး ဇူလိုင်၊ သြဂုတ်၊ စက်တင်ဘာလ (၃)လခန့်မှာ ပြည်သူများအနေနဲ့ စက်လှေ၊ မော်တော်များ အသုံးပြုသွားလာရ ပါတယ်။ ရေကျချိန် လှည်းလမ်း မပေါက်မီကာလဖြစ်တဲ့ မေ၊ ဇွန်၊ အောက်တိုဘာ၊ နိုဝင်ဘာ (၄)လမှာ ရေကြောင်းအသုံးပြု၍ မရသည့်အပြင် ရွှံ့နွံများ ထူထပ်နေတဲ့အတွက် ကုန်းလမ်းလည်း အသုံးပြု၍ မရတဲ့အတွက်ကြောင့် ကျေးရွာနေပြည်သူများ သွားလာရေး အခက်အခဲဆုံးအချိန် ဖြစ်ပါတယ်။ ရေ စတင်ခမ်းခြောက်ချိန်မှာ စက်ဘီး၊ ဆိုင်ကယ်နှင့် တာဟောင်းကို အသုံးပြု၍ သွားလာကြရပါတယ်။ အဆိုပါလမ်းကို ၂၈ - ၉ - ၂၀၁၆ ရက်နေ့တွင် GEO EASTEN Co,LTD နှင့် မြို့နယ်ဦးစီးမှူးတို့က ကွင်းဆင်းပြီး Survey တိုင်းထွာခဲ့ကြောင်း သိရှိရပါတယ်။ ပြည်သူများ ကလည်း လက်ရှိတာဟောင်းကို ပြုပြင်ပြီး ရေမြုပ်ကွန်ကရစ်လမ်း ခင်းလိုကြောင်း တင်ပြလာ ကြပါတယ်။ လမ်းအစမှာ လိုအပ်နေတဲ့ လမ်းနယ်အတွက် ပုဂ္ဂလိကပိုင် ကိုင်းမြေကို ကျေးရွာနေ ပြည်သူတွေက ကျပ်(၇၂)သိန်းနဲ့ စုပေါင်းဝယ်ယူထားပြီးဖြစ်ကြောင်း၊ ကမ္ဘာ့ဘဏ် (World Bank) မြို့ နယ်ဦးစီးမှူးတယ်။ အဆိုပါလမ်းမှာ စက်ဘီး၊ သွားလာရေးက ကုန်းလမ်းလည်း ကလည်း ကျပ်သိန်း(၄၀၀၀) ချထားပေးပြီးဖြစ်ကြောင်း ကျေးရွာနေပြည်သူများက တင်ပြသိရှိ ရပါတယ်။ အဆိုပါလမ်းဟာ ဟင်္သာတမြို့နယ်အတွင်း ရေနစ်မြုပ်ရာ ကျေးရွာအုပ်စု (၃)အုပ်စုအတွင်းမှ ကျေးရွာ(၃၀)ရွာ၊ အိမ်ခြေ(၄၉၂၉)အိမ်၊ လူဦးရေ(၁၉၅၅၇)ဦးတို့ကို အကျိုးပြုတဲ့လမ်း ဖြစ်တဲ့အတွက် ဒေသခံပြည်သူများ သွားလာရေးခက်ခဲနေမှုကို အမြန်ဆုံး အကောင်အထည်ဖော် ဆောင်ရွက်ပေး နိုင်ခြင်း ရှိ/မရှိနှင့် ဆောင်ရွက်ပေးမည်ဆိုပါက မည်သည့်ဘဏ္ဍာရေးနှစ်မှာ ဆောင်ရွက်ပေးမည်ကို သိရှိလိုပါသဖြင့် ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျား။ အားလုံးကို ကျေးဇူး တင်ပါတယ်။</speech>
<title>ရန်ကုန်-မန္တလေး အမြန်လမ်းမကြီး လမ်းလယ်ကျွန်းများ ပြုပြင်မွမ်းမံခြင်းနှင့် စပ်လျဉ်းသည့် မေးခွန်း</title>
<speech type='speaker'>ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၁၁)မှ ဦးကျော်နီနိုင် က ရန်ကုန် - မန္တလေး အမြန်လမ်းမကြီး လမ်းလယ်ကျွန်းများ ပြုပြင်မွမ်းမံခြင်းနှင့် စပ်လျဉ်းတဲ့မေးခွန်း မေးမြန်းဖို့ ဖြစ်ပါတယ်</speech>
<speech><mp id='966'>ဦးကျော်နီနိုင်၊ ရှမ်းပြည်နယ် မဲဆန္ဒနယ်အမှတ်(၁၁)</mp>မင်္ဂလာပါခင်ဗျား။ လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဒုတိယဝန်ကြီးများခင်ဗျား။ ကျွန်တော်ကတော့ ကိုးကန့်ကိုယ်ပိုင်အုပ်ချုပ်ခွင့်ရဒေသ ရှမ်းပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးကျော်နီနိုင် ဖြစ်ပါတယ်။ နိုင်ငံတော် နှင့် နိုင်ငံသားများ အကျိုးစီးပွားအတွက် ရည်ရွယ်၍ ရန်ကုန် - မန္တလေး အမြန်လမ်းမကြီး၏ လမ်းလယ်ကျွန်းများ ပြုပြင်မွမ်းမံ နေမှုများနှင့် စပ်လျဉ်းတဲ့မေးခွန်း မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ Power Point ပြသခွင့် ပြုပေးနိုင်ပါရန် တင်ပြအပ်ပါတယ်။ ရန်ကုန် - မန္တလေး အမြန်လမ်းမကြီးသည် နိုင်ငံ့ဂုဏ်ဆောင် အမြန်လမ်းမကြီးတစ်ခု ဖြစ်ပါတယ်။ ဒီ အမြန် လမ်းမကြီးနှင့် ပတ်သက်၍ ပြည်သူ့လွှတ်တော်၊ အမျိုးသားလွှတ်တော်မှ ကိုယ်စားလှယ်များက ဘတ်ဂျက်နှစ်အလိုက် မေးခွန်းများ အမျိုးမျိုး တင်သွင်းမေးမြန်းခဲ့ကြပါတယ်။ အဓိကရည်ရွယ်ချက် ကတော့ နိုင်ငံတကာအဆင့်မီ လမ်းမကြီးဖြစ်စေချင်လို့ပဲ ဖြစ်ပါတယ်။ ဒီ အမြန်လမ်းမကြီးဟာ တစ်ဖက်လျှင် (၄)လမ်းသွား ဆောင်ရွက်ထားပြီး လမ်းလယ်ကျွန်းများထက် (၉)လက်မခန့် နိမ့်နေပါ တယ်။ နိုင်ငံတကာတွေလို တစ်နေ့နေ့ တစ်ချိန်ချိန်မှာ (၄)လက်မ AC နိုင်လွန်ကတ္တရာ ခင်းနိုင်ခဲ့ရင် (၅)လက်မနဲ့ (၆)လက်မပဲကျန်ပြီး အဆင့်မီ လမ်းတစ်လမ်း ဖြစ်လာမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဒီ အမြန်လမ်းမကြီးရဲ့ လမ်းလယ်ကျွန်းတွေကို (၉)လက်မ မြင့်တယ်၊ အန္တရာယ်ရှိတယ်လို့ပြောပြီး စက်ယန္တရားတွေသုံးပြီး ဖျက်ဆီးထားပါတယ်။ ဖျက်ဆီးလိုက်တော့ နဂိုအနေအထားထက် ပိုဆိုးသွားပါတယ်။ ဖျက်ခနှင့် ပြင်ခ ပေါင်းလိုက်ရင် မိုင်ပေါင်း(၂၀)ဝန်းကျင် (AC) ကတ္တရာခင်းနိုင်မယ်လို့ ယူဆရပါတယ်။ အခု လောလောဆယ် Guardrail တွေ ပြန်တပ်ဆင်ဖို့တောင် မလွယ်ကူတဲ့အနေအထားမှာ ရှိပါတယ်။ ကျွန်တော့်အမြင်ကတော့ ရေရှည်အကျိုးအတွက် (၄)လမ်းသွားစနစ်ကို ဘတ်ဂျက်နှစ်အလိုက် အဆင့်မြှင့်တင်ဆောင်ရွက်သွား စေလိုပါတယ်။ ဒါဟာ အဓိကဂုဏ်ဆောင် လမ်းမကြီးဖြစ်နေလို့ပဲ ဖြစ်ပါတယ်။ အခု လမ်းလယ်ကျွန်း တွေကိုပဲ ဦးစားပေး ဖျက်/ပြင်လုပ်နေမယ့်အစား (၂)လမ်းသွားစနစ်ကို အကောင်အထည်ဖော်တော့ မှာလား ဆိုတဲ့မေးခွန်း မေးစရာဖြစ်လာပါတယ်။ တစ်ဖက်ကလည်း ဖျက်ခနှင့် ပြင်ခ စတဲ့ ဘဏ္ဍာရေး အသုံးစရိတ်တွေကို ထည့်တွက်ဖို့ လိုအပ်ပါတယ်။ သို့ဖြစ်ပါ၍ အောက်ပါ မေးခွန်းကို နိုင်ငံတော်နှင့် နိုင်ငံသားများအတွက် လွှတ်တော်ဥက္ကဋ္ဌကြီးမှတစ်ဆင့် မေးမြန်းတင်ပြအပ်ပါတယ်။ မေးခွန်း(၁)က ရန်ကုန် - နေပြည်တော် - မန္တလေး အမြန်လမ်းမကြီး၏ လမ်းလယ် ကျွန်းများ ပြုပြင်မွမ်းမံသည့် လုပ်ငန်းကို ဝန်ကြီးဌာန၏ အစည်းအဝေး ဆုံးဖြတ်ချက်ဖြင့် ချမှတ်ဆောင်ရွက်ခဲ့သည်မှာ မှန်ကန်ပါသလားနှင့် လမ်းညွှန်မှု တစ်ရပ်အနေဖြင့် ဆောင်ရွက်ခဲ့ပါသလား။ မေးခွန်း(၂) လမ်းလယ်ကျွန်း ဖျက်ခနှင့် ပြင်ခအတွက် ဘတ်ဂျက်မည်မျှ သုံးစွဲခဲ့ပါသလဲနှင့် Guardrail ပြန်လည်တပ်ဆင်ရန် ဘတ်ဂျက် မည်မျှလျာထားပါသလဲ၊ နံပါတ်(၃)မေးခွန်းက ဦးစားပေးရမည့် လုပ်ငန်းခေါင်းစဉ် မှားယွင်းနေပါသဖြင့် ဝန်ကြီးဌာန၏ တာဝန်ယူမှု တာဝန်ခံမှုများကို သိရှိလို ပါတယ်။ အားလုံးကို ကျေးဇူးတင်ပါတယ်။</speech>
<title>ကချင်ပြည်နယ်၊ မိုးညှင်းမြို့နယ်၊ နန်းမားကျေးရွာအုပ်စု၊ နန်းခမ်းကျေးရွာနှင့် လယ်မီးကျေးရွာအုပ်စု၊ ကျွန်းပင်သာကျေးရွာသို့ ချိတ်ဆက်ထားသော ကျေးရွာချင်းဆက် (ကုန်ထုတ်) မြေသားလမ်းအား ကျောက်ချောလမ်းအဖြစ် အဆင့်မြှင့်တင် ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ကချင်ပြည်နယ် မဲဆန္ဒနယ်အမှတ်(၆)မှ ဦးမင်းဆွေနိုင် က ကချင်ပြည်နယ်၊ မိုးညှင်းမြို့နယ်၊ နန်းမားကျေးရွာအုပ်စု၊ နန်းခမ်းကျေးရွာနှင့် လယ်မီးကျေးရွာအုပ်စု၊ ကျွန်းပင်သာကျေးရွာသို့ ချိတ်ဆက်ထားသော ကျေးရွာချင်းဆက်(ကုန်ထုတ်)မြေသားလမ်းအား ကျောက်ချောလမ်းအဖြစ် အဆင့်မြှင့်တင်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ ဖြစ်ပါတယ်</speech>
<speech><mp id='876'>ဦးမင်းဆွေနိုင်၊ ကချင်ပြည်နယ် မဲဆန္ဒနယ်အမှတ်(၆)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနဲ့ လွှတ်တော်တစ်ရပ်လုံး မင်္ဂလာအပေါင်းနဲ့ပြည့်စုံပါစေကြောင်း ပဏာမ ဂါရဝပြု နှုတ်ခွန်းဆက်သပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၆)မှ အမျိုးသား လွှတ်တော်ကိုယ်စားလှယ် ဦးမင်းဆွေနိုင် ဖြစ်ပါတယ်။ ကျွန်တော် မဲဆန္ဒနယ်ထဲမှာရှိတဲ့ မိုးညှင်း မြို့နယ်၊ နန်းမားကျေးရွာအုပ်စု၊ နန်းခမ်းကျေးရွာကနေပြီးတော့မှ လယ်မီးကျေးရွာအုပ်စု၊ ကျွန်းပင်သာ ကျေးရွာသို့ ချိတ်ဆက်ထားတဲ့ မြို့ချင်းဆက် လမ်းနဲ့ ပြည်ထောင်စုလမ်းမကြီးကို ချိတ်ဆက်ထားတဲ့ လမ်းဖြစ်ပေါ်လာမယ့် ကျေးရွာချင်းဆက် (ကုန်ထုတ်) မြေသားလမ်းကို ကျောက်ချောလမ်းအဖြစ် အဆင့်မြှင့်တင်ပေးနိုင်ခြင်း ရှိ/မရှိနှင့် ပတ်သက်တဲ့ မေးခွန်းကို မေးမြန်းတင်ပြသွားမှာ ဖြစ်ပါတယ်။ လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးခင်ဗျား။ ကချင်ပြည်နယ်၊ မိုးညှင်းမြို့နယ်၊ နန်းမားကျေးရွာအုပ်စု၊ နန်းခမ်းကျေးရွာကနေပြီးတော့မှ လယ်မီးကျေးရွာအုပ်စု၊ ကျွန်းပင်သာ ကျေးရွာသို့ ချိတ်ဆက်ထားတဲ့ ကျေးရွာချင်းဆက်(ကုန်ထုတ်)လမ်းဟာ အရှည်ပေ(၁၆၀၀၀)ခန့်ရှိပြီး လက်ရှိအခြေအနေမှာ ပေ(၁၂၀၀၀)ခန့် ရှေးယခင်ကတည်းက လယ်ယာကုန်ထုတ်လမ်းအဖြစ် နှစ်စဉ်နှင့်အမျှ အသုံးပြုနေခဲ့ကြောင်း သိရှိရပါတယ်။ အထက်ပါ ကျေးရွာချင်းဆက်(ကုန်ထုတ်) လမ်းဟာဆိုလို့ရှိရင် နန်းမားကျေးရွာအုပ်စုရဲ့ ကွင်းအမည် သာယာကုန်း မြောက်ဘက် ဦးပိုင်အမှတ် (၂၆၁) ကွင်းအမည် လွင်ကြီးအနောက် ကွင်းအမှတ်(၂၆၃)ကွင်းအမည် ကျွန်းပင်သာတောင်ဘက်၊ ကွင်းအမှတ်(၂၆၂)တို့ကို ချိတ်ဆက်ထားတဲ့ ရွာချင်းဆက်(ကုန်ထုတ်)လမ်းဖြစ်ပါတယ်။ အဆိုပါ ရွာချင်းဆက်(ကုန်ထုတ်)လမ်းမှာ လက်ရှိမြေပြင်အနေအထားအရ တောင်သူဦးရေ (၈၀)ကျော် မှီခိုအားထားနေရပြီး မြေဧရိယာ(၆၀၀)ဧကကျော် စိုက်ပျိုးရေး လုပ်ကိုင်နေတဲ့အပြင် ၎င်းလမ်းကို မဖြစ်မနေအသုံးပြုနေရပေမယ့် မြေသားလမ်းဖြစ်တဲ့အတွက် မိုးဦးကျသည်နှင့်တစ်ပြိုင်နက် ရွှံ့ဗွက်လမ်းဖြစ်ကာ သွားလာရေး အခက်အခဲကို နှစ်စဉ်နှင့်အမျှ ကြုံတွေ့နေကြောင်း သိရှိရပါတယ်။ လမ်းအရှည်ပေ (၁၆၀၀၀)ကျော် ရှိသည့်အတွက် တောင်သူများအနေဖြင့် ပြုပြင်ရန် အခက်အခဲနှင့် ကြုံတွေ့နေရတဲ့အပြင် နှစ်စဉ်ထွက်ရှိတဲ့ ဆန်စပါးများဟာဆိုရင် ရိတ်သိမ်းချိန်ကာလ၌ အချိန်မီ ရိတ်သိမ်းနိုင်ခြင်း မရှိသည့်အတွက် ဆန်အရည်အသွေး မပြည့်မီသဖြင့် လယ်သမားများအတွက် ဈေးကောင်းမရနိုင်တဲ့အနေအထားလည်း အမြဲတမ်း အခက်အခဲနဲ့ ကြုံတွေ့နေရပါတယ်။ အဲဒီ(ကုန်ထုတ်)လမ်းကို လက်ရှိအသုံးပြုနေတဲ့ လယ်သမားများဟာဆိုရင် ကိုယ်ထူကိုယ်ထ ပြုလုပ်၍ မည်သို့မျှ မဖြစ်နိုင်တဲ့အတွက်ကြောင့်မို့လို့ နိုင်ငံတော်အစိုးရထံ တင်ပြတောင်းဆိုမယ်လို့ ပြုလုပ်တဲ့အခါမှ တင်ပြပါ (ကုန်ထုတ်)လမ်းရဲ့ အဆုံးပိုင်းနှင့် ကပ်လျက်ရှိတဲ့ ပေ(၄၀၀၀)ခန့်နီးတဲ့ ကျွန်းပင်သာကျေးရွာမှ ကျေးရွာတာဝန်ခံနှင့် ကျေးရွာသူ/ကျေးရွာသားများ၊ ရပ်မိရပ်ဖများဟာ လိုလိုလားလား ကျေးရွာချင်းဆက်လမ်း ဖောက်လုပ်လိုကြောင်း ရွာထဲကို ကျေးရွာချင်းဆက်လမ်း ဖြတ်သွားမယ့် လယ်သမား(၅)ဦးကလည်း လမ်းဖောက်လုပ်ရာမှာ ပါဝင်သွားမယ့် လယ်မြေများကို လှူဒါန်းသွားမည်ဖြစ်ကြောင်း သဘောတူ လက်မှတ်ရေးထိုးပြီးလည်း ဖြစ်ပါတယ်။ အဲဒါကြောင့်မို့လို့ မိုးညှင်းမြို့နယ်၊ နန်းမားကျေးရွာအုပ်စု၊ နန်းခမ်းကျေးရွာကနေပြီး လယ်မီးကျေးရွာအုပ်စု၊ ကျွန်းပင်သာကျေးရွာသို့ ချိတ်ဆက်ထားတဲ့ ကျေးရွာချင်းဆက်(ကုန်ထုတ်) မြေသားလမ်းကို ကျောက်ချောလမ်းအဖြစ် အဆင့်မြှင့်တင်ပေးနိုင်ခြင်း ရှိ/မရှိ ဥက္ကဋ္ဌကြီးမှ တစ်ဆင့် ဒေသခံတောင်သူများနဲ့ထပ်တူ လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>ချင်းပြည်နယ်၊ ပလက်ဝမြို့နယ်အတွင်းရှိ ကယက်-ဆားဒီ-ဝါဒိုင်ကုန်း-ဝါလောင်ကုန်း-ရွှေပြည်ကုန်းစင်လီ-ပါဆင်းကျေးရွာများကြား ၂၀၁၉ - ၂၀၂၀ ဘဏ္ဍာရေးနှစ်တွင် ကားလမ်းဖောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့် မေးခွန်း</title>
<speech type='speaker'>ဆက်လက်ပြီး ချင်းပြည်နယ် မဲဆန္ဒနယ်အမှတ်(၁၂)မှ ဦးမျိုးထပ်(ခ) ဆလိုင်းမျိုးထိုက် က ချင်းပြည်နယ်၊ ပလက်ဝမြို့နယ်အတွင်းရှိ ကယက်-ဆားဒီ-ဝါဒိုင်ကုန်းဝါလောင်ကုန်း-ရွှေပြည်ကုန်း-စင်လီ-ပါဆင်းကျေးရွာများကြား ၂၀၁၉-၂၀၂၀ ဘဏ္ဍာရေးနှစ်တွင် ကားလမ်း ဖောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ ဖြစ်ပါတယ်</speech>
<speech><mp id='859'>ဦးမျိုးထပ်(ခ)ဆလိုင်းမျိုးထိုက်၊ ချင်းပြည်နယ် မဲဆန္ဒနယ်အမှတ်(၁၂)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီးများ၊ အမျိုးသားလွှတ်တော် ကိုယ်စားလှယ်များ အားလုံးကို မင်္ဂလာပါလို့ ဦးစွာနှုတ်ခွန်းဆက်ပါတယ်။ ကျွန်တော်ကတော့ ချင်း ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးမျိုးထပ်(ခ)ဆလိုင်းမျိုးထိုက် ဖြစ်ပါတယ်။ ဥက္ကဋ္ဌကြီးခင်ဗျာ။ ကျွန်တော် မေးမြန်းလိုတဲ့ မေးခွန်းကတော့ ချင်းပြည်နယ်၊ ပလက်ဝ မြို့နယ်အတွင်းရှိ ကယက် - ဆားဒီ - ဝါဒိုင်ကုန်း - ဝါလောင်ကုန်း - ရွှေပြည်ကုန်း - စင်လီ - ပါဆင်း ကျေးရွာများကြား ၂၀၁၉ - ၂၀၂၀ ဘဏ္ဍာရေးနှစ်တွင် ကားလမ်းဖောက်လုပ်ပေးရန် အစီအစဉ် ရှိ/မရှိ သိရှိလိုတဲ့မေးခွန်း ဖြစ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ချင်းပြည်နယ်၊ ပလက်ဝမြို့နယ်ဟာ ချင်းပြည်နယ် အတွင်းရှိ မြို့နယ်(၉)မြို့နယ်တွင် နယ်မြေအကျယ်ဆုံးနှင့် လမ်းပန်းဆက်သွယ်ရေး အခက်ခဲဆုံး မြို့နယ်ဖြစ်ပါတယ်။ ဧရိယာစတုရန်းမိုင်ပေါင်း (၃၁၂၇.၀၄)ရှိပြီး မြို့ (၂)ခု၊ ရပ်ကွက်(၆)ခု၊ အုပ်စု(၉၆) အုပ်စု၊ ရွာပေါင်း(၃၈၀)ကျော်ရှိသော မြို့နယ်ဖြစ်ပါတယ်။ မြို့နယ်အတွင်းရှိ ဧရိယာ ထက်ဝက်ကျော်ရှိ ပြည်သူများဟာ ယနေ့အထိ လမ်းပန်းဆက်သွယ်ရေး ခက်ခဲနေဆဲ ဖြစ်ပါတယ်။ နိုင်ငံတော်မှ ဖွံ့ဖြိုးရေး လုပ်ငန်းများ နှစ်စဉ်အကောင်အထည်ဖော် ဆောင်ရွက်နေသော်လည်း နှစ်ပေါင်းများစွာ လျစ်လျူရှုခံ ဒေသဖြစ်သည့်အတွက် ဒေသအတွင်းဖွံ့ဖြိုးမှုများ လိုအပ်နေဆဲ ဖြစ်ပါတယ်။ အတွင်းရှိ မြို့နယ်(၉)မြို့ကိုရန်းမိုင်ပေါင်း (၁ မြို့နယ်အတွင်းရှိ နိုင်ငံတော်မှ ဖွံ့ဖြိုးရေး ဥက္ကဋ္ဌကြီးခင်ဗျား။ ကယက်ကျေးရွာမှ ပါဆင်းကျေးရွာထိ ကားလမ်း ဖောက်လုပ်ပေးပါက ပလက်ဝမြို့နယ်နှင့် မတူပီမြို့နယ်အတွင်းရှိ ၎င်းလမ်းပေါ်နေ ပြည်သူများအတွက် လမ်းပန်း ဆက်သွယ်ရေး ဒီထက် ကောင်းမွန်လာမှာ ဖြစ်ပါတယ်။ ကျေးလက်နေပြည်သူများ၏ ပညာရေး၊ ကျန်းမာရေး၊ လမ်းပန်းဆက်သွယ်ရေးနှင့် တခြားသော လူမှုဘဝများ ဖွံ့ဖြိုးတိုးတက်လာနိုင်ရေးအတွက် ရည်ရွယ်၍ ဒေသခံပြည်သူများနှင့် တွေ့ဆုံစဉ် ပြည်သူများ၏ တင်ပြချက် ကွင်းဆင်းလေ့လာ တွေ့ရှိ ချက်နှင့် ဒေသလိုအပ်ချက်အရ ကယက် - ဆားဒီ - ဝါဒိုင်ကုန်း - ဝါလောင်ကုန်း - ရွှေပြည်ကုန်း - စင်လီ - ပါဆင်းကျေးရွာများအကြား ကားလမ်း ဖောက်လုပ်ပေးရန် ပြည်သူများကိုယ်စား တင်ပြ တောင်းခံရခြင်း ဖြစ်ပါတယ်။ သို့ဖြစ်၍ ချင်းပြည်နယ်၊ ပလက်ဝမြို့နယ်အတွင်းရှိ ကယက် - ဆားဒီ - ဝါဒိုင်ကုန်း - ဝါလောင်ကုန်း - ရွှေပြည်ကုန်း - စင်လီ - ပါဆင်းကျေးရွာများကြား ၂၀၁၉ - ၂၀၂၀ ဘဏ္ဍာရေးနှစ်တွင်ကားလမ်း ဖောက်လုပ်ပေးရန် အစီအစဉ် ရှိ/မရှိ လွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာ ဝန်ကြီးဌာနအား လေးစားစွာ မေးမြန်းအပ်ပါတယ်။ ကျေးဇူးတင်ပါတယ်။</speech>
<title>မိတ္ထီလာမြို့မှ နေပြည်တော်သို့ အမြန်လမ်း အဝင်ဂိတ်တွင် ကံကောင်း Mini Toll Gate Class 2 မှ လမ်းမကြီးအသုံးပြုခ (၁၀၀၀)ကျပ်နှင့် နောက်ဂိတ်တစ်ခုတွင် လမ်းဦးစီးဌာနမှ (၂၀၀၀)ကျပ် ကောက်ခံသည့်ငွေကြေးများ မည်မျှရရှိသည်၊ နိုင်ငံတော်အတွက် မည်သို့အသုံးပြုသည်ကို ပွင့်လင်း မြင်သာမှုရှိပြီး ပြည်သူများသိရှိအောင် စာရင်းရှင်းတမ်း ထုတ်ပြန်ပေးရန် အစီအစဉ် ရှိ/မရှိနှင့် စပ်လျဉ်းသည့် မေးခွန်း</title>
<speech type='speaker'>ဆက်လက်ပြီး ချင်းပြည်နယ် မဲဆန္ဒနယ်အမှတ်(၈)မှ ဦးမာန်လောမောင်း က မိတ္ထီလာမြို့မှ နေပြည်တော်သို့ အမြန်လမ်း အဝင်ဂိတ်တွင် ကံကောင်း Mini Toll Gate Class 2 မှ လမ်းမကြီး အသုံးပြုခ (၁၀၀၀)ကျပ်နှင့် နောက်ဂိတ်တစ်ခုတွင် လမ်းဦးစီးဌာနမှ (၂၀၀၀)ကျပ် ကောက်ခံသည့် ငွေကြေးများ မည်မျှရရှိသည်၊ နိုင်ငံတော်အတွက် မည်သို့အသုံးပြုသည်ကို ပွင့်လင်း မြင်သာမှုရှိပြီး ပြည်သူများသိရှိအောင် စာရင်းရှင်းတမ်း ထုတ်ပြန်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ ဖြစ်ပါတယ်။</speech>
<speech><mp id='866'>ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံး ကိုယ်စိတ်နှလုံး ချမ်းမြေ့ကြပါစေလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော် ကိုယ်စားလှယ် ဦးမာန်လောမောင်း ဖြစ်ပါတယ်။ ကျွန်တော်မေးမယ့် မေးခွန်းကတော့ မန္တလေး - မိတ္ထီလာ - နေပြည်တော် - ရန်ကုန် အမြန်လမ်းမကြီးပေါ်တွင် လမ်းဦးစီးဌာနမှ လမ်းအသုံးပြုခ ကောက်ခံခြင်း၊ ပြည်သူ့ရဲနှင့် အခြားအဖွဲ့ အစည်းများမှ မြို့ဝင်ဂိတ်များတွင် ငွေကြေးများကောက်ခံ ခြင်းများသည် တရားဝင် နိုင်ငံတော်မှ ခွင့်ပြုပါသလား။ အဆိုပါ ငွေကြေးများသည် မည်မျှရရှိသည်။ နိုင်ငံတော်အတွက် အကျိုးရှိအောင် မည်ကဲ့သို့အသုံးပြုသည်ကို ပြည်သူလူထုမှ ပွင့်လင်းမြင်သာစွာ သိရှိနိုင်ရန် စာရင်းရှင်းတမ်း ထုတ်ပြန်ပေးရန် အစီအစဉ် ရှိ/မရှိ ဆိုတဲ့မေးခွန်း မေးမြန်းဖို့ ဖြစ်ပါတယ်။ ဥက္ကဋ္ဌကြီးခင်ဗျား။ မန္တလေးမြို့မှ အမြန်လမ်းအတိုင်း ထွက်ခွာလာပါက နေပြည်တော် အထိ ကားလေး(၁)စီးကို (၄၀၀၀)ကျပ်နှုန်းဖြင့် လမ်းဦးစီးဌာနမှ လမ်းအသုံးပြုခ ကောက်ခံလျက်ရှိပါတယ်။ မကွေးတိုင်းဒေသကြီး၊ ပခုက္ကူမှ မိတ္ထီလာ အမြန်လမ်းဂိတ်ဝင်လာပါက Mini Toll Gate မှ (၁၀၀၀)ကျပ်၊ လမ်းဦးစီးဌာနမှ (၁၀၀၀)ကျပ် ကောက်ခံပါတယ်။ နေပြည်တော်မှ ရန်ကုန်သို့ အမြန်လမ်းအတိုင်း သွားပါက ကားလေး(၁)စီးကို (၅၀၀၀)ကျပ် လမ်းဦးစီးဌာနမှ ကောက်ခံပါတယ်။ ခရီးသည်တင် အမြန်ယာဉ်ကြီးများ မည်မျှကောက်ခံသည်ကို မသိရှိရပါ။ ရန်ကုန်မှ မန္တလေးအထိ လမ်းဦးစီးဌာနမှ (၉၀၀၀)ကျပ် ကောက်ခံပါတယ်။ အဆိုပါ ကောက်ခံမှုများသည် နိုင်ငံတော်မှ တရားဝင် လမ်းဦးစီးဌာနကို သီးသန့်ကောက်ခံခွင့် ပြုပါသလား ဆိုတဲ့ မေးခွန်း မေးစရာရှိပါတယ်။ ကျွန်တော် သိသလောက် လမ်းဦးစီးဌာနသည် EE ခရိုင်လမ်းဦးစီးအဆင့်၊ AE မြို့နယ်လမ်းဦးစီးအဆင့် မပြောနဲ့ SAE လမ်းဗိုလ်အဆင့်များတောင် ကိုယ်ပိုင်ကားနဲ့ တင့်တောင့်တင့်တယ် ခေတ်အဆက်ဆက်နေနိုင်တဲ့ စီးပွားဖြစ်လာတဲ့ ဌာနတစ်ခု ဖြစ်ပါတယ်။ ခေတ်စကားနဲ့ပြောမယ်ဆိုရင်တော့ အဂတိမကင်းတဲ့ အလုပ်ဖြစ်ပါတယ်။ ၎င်းအပြင် မကွေးတိုင်းဒေသကြီး၊ မန္တလေးတိုင်းဒေသကြီး မြို့ဝင်ဂိတ်များတွင် ပြည်သူ့ရဲ၊ အခြားအဖွဲ့အစည်း များမှ ငွေကြေးများ ကောက်ခံလျက်ရှိနေခြင်းများ တွေ့ရှိရပါတယ်။ ကျွန်တော်တို့ ချင်းပြည်နယ် မင်းတပ်မြို့တွင် မြို့ဝင်ဘီးခွန်များကို ကောက်ခံခြင်းမပြုရန် ပိတ်ပင်ထားပါတယ်။ ထို့ကြောင့် ငွေကြေးများ ကောက်ခံခြင်းသည် ခြစားမှုပဲ ဖြစ်ပါတယ်။ ခြစားခြင်း ပပျောက်ရေးအတွက် ပြည်ထောင်စုဝန်ကြီးများ၏ တာဝန်သာ ဖြစ်ပါတယ်။ မိမိ ဝန်ကြီး ဌာနနှင့် တင်းကြပ်စွာ ကိုင်တွယ်ဖို့ လိုအပ်ပါတယ်။ သို့ဖြစ်၍ လမ်းဦးစီးဌာနမှသော်လည်းကောင်း ပြည်သူ့ရဲ၊ အခြားအဖွဲ့ အစည်းများမှ ကောက်ခံသည့် ငွေကြေးများသည် နိုင်ငံတော်အတွက် တရားဝင်ကောက်ခံခြင်း၊ တရားဝင်ခွင့်ပြုသည့် အမိန့်စာရှိပါသလား။ အဆိုပါ ငွေကြေးများကို (၁)ရက်လျှင် မည်မျှရသည်၊ (၁)လလျှင် ဘယ်လောက်ရရှိသည်၊ (၁)နှစ်လျှင် ဘယ်လောက်ရရှိသည်ကို တွက်ချက်ပြီး နိုင်ငံတော်အတွက် အကျိုးရှိအောင် မည်ကဲ့သို့ အသုံးပြုသည်ကို ပြည်သူလူထု အားလုံး ပွင့်လင်းမြင်သာစွာ သိရှိနိုင်အောင် စာရင်းရှင်းတမ်း ပြုလုပ်ပေးရန် အစီအစဉ် ရှိ/မရှိကို မေးမြန်းလိုပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>မေးခွန်းများနဲ့ ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id='14'>ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနှင့် ပည့်စုံကြပါစေလို့ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယ ဝန်ကြီး ဦးကျော်လင်း ဖြစ်ပါတယ်။ ကျွန်တော့်အနေဖြင့် ဧရာဝတီတိုင်းဒေသကြီး မဲဆန္ဒနယ်အမှတ်(၄)မှ ဦးထိန်ဝင်း မေးမြန်း ထားတဲ့ ဧရာဝတီတိုင်းဒေသကြီး၊ ဟင်္သာတမြို့နယ် အတွင်းရှိ ပဲကြီးကျွန်း - ပေါက်တပင် - ဆိပ်သာ - ကြွက်ကျွန်းလမ်းကြောင်းအား လွန်ခဲ့သည့် (၂)နှစ်ခန့်က World Bank အကူအညီဖြင့် ဖောက်လုပ်ရန် ကွင်းဆင်း၍ Survey တိုင်းထွာခဲ့သော်လည်း ယနေ့တိုင် အကောင်အထည်ဖော် ဆောင်ရွက်မှု မရှိသေးသဖြင့် မည်သို့ဆောင်ရွက်ပေးမည်ကို သိရှိလိုခြင်းနှင့် စပ်လျဉ်းတဲ့ မေးခွန်းအား ဧရာဝတီ တိုင်းဒေသကြီးအစိုးရအဖွဲ့မှ ပေးပို့လာတဲ့ အချက်အလက်များဖြင့် ပေါင်းစပ်၍ ရှင်းလင်းဖြေကြား သွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး၊ ဟင်္သာတမြို့နယ် အတွင်း အရှည် (၄)မိုင်(၆)ဖာလုံရှိသော ပဲကြီးကျွန်း - ပေါက်တပင် - ဆိပ်သာလမ်းပိုင်းကို ခြင်ဘို့ - ဒါးက ကျေးလက်လမ်းပေါ်ရှိ ကျွန်းဦး - ကြို့ကုန်း လမ်းပိုင်းအရှည် (၃)မိုင် (၆)ဖာလုံနှင့် ပေါက်တပင် - ပဲကြီးကျွန်း လမ်းပိုင်းအရှည် (၁)မိုင်တို့ ပါဝင်ပြီး လမ်းအဆင့် မြှင့်တင်ဆောင်ရွက်ပြီးလို့ရှိရင်တော့ကျေးရွာပေါင်း (၃၀)၊ အိမ်ခြေပေါင်း (၄၉၂၉)အိမ်၊ လူဦးရေ (၂၀၀၀၀)ကျော်ခန့်တို့ရဲ့ လူမှုစီးပွားဘဝ တိုက်ရိုက်အကျိုးပြုမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီး မေးမြန်းထားတဲ့ ဟင်္သာတမြို့နယ်အတွင်းရှိ ပဲကြီးကျွန်း - ပေါက်တပင် - ဆိပ်သာလမ်းအား World Bank အကူအညီဖြင့် ကွင်းဆင်းတိုင်းတာခြင်း လုပ်ငန်းများကို ဆောင်ရွက်ခဲ့ပြီး ဖြစ်သော်လည်းပဲ အဆိုပါ တိုင်းထွာရရှိတဲ့ အဖြေများအရ ဆောင်ရွက်ရမယ့် ဧရိယာသည် ရေဝပ်ဧရိယာ၊ ရေနက်ဧရိယာအတွင်းမှာ ဆောင်ရွက် ရမည့်ကိစ္စဖြစ်ခြင်းနှင့် လေးနက်တဲ့ဒီဇိုင်းများဖြင့် ဆောင်ရွက်ရမည်ဖြစ်ခြင်းတို့ကြောင့် လတ်တလော အကောင်အထည်ဖော် ဆောင်ရွက်ပေးရန် အစီအစဉ်မရှိသေးပါကြောင်း ဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အနေဖြင့် ရှမ်းပြည်နယ် မဲဆန္ဒနယ် အမှတ်(၁၁)မှ ဦးကျော်နီနိုင် မေးမြန်းထားတဲ့ ရန်ကုန် - မန္တလေး အမြန်လမ်းမကြီး လမ်းလယ်ကျွန်းများ ပြုပြင်မွမ်းမံခြင်းနှင့်စပ်လျဉ်း၍ သိရှိလိုခြင်း မေးခွန်းအား ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရန်ကုန် - မန္တလေး အမြန်လမ်းမကြီးကို လမ်းပိုင်း အလိုက်ဖွင့်လှစ်ခဲ့ရာမှာ ရန်ကုန် - နေပြည်တော် လမ်းပိုင်းကို ၂၅ - ၃ - ၂၀၀၉ ရက်နေ့မှာလည်းကောင်း၊ နေပြည်တော် - စကားအင်း လမ်းပိုင်းကို ၂၉ - ၁၂ - ၂၀၁၀ ရက်နေ့မှာလည်းကောင်း၊ စကားအင်း - တံခွန်တိုင် လမ်းပိုင်းကို ၂၃ - ၁၂ - ၂၀၁၁ ရက်နေ့မှာလည်းကောင်း အသီးသီး ဖွင့်လှစ်ခဲ့ပြီး ယခုအခါ အမြန်လမ်းမကြီးကို Master Plan အရ နိုင်ငံတကာအဆင့်မီ အမြန်လမ်းမကြီးအဖြစ် တိုးချဲ့ ဖောက်လုပ်သွားရန် ရည်ရွယ်ပြီး စီမံချက် ချမှတ်ဆောင်ရွက်လျက် ရှိပါတယ်။ အမြန် လမ်းမကြီး စတင် ဆောင်ရွက်ခဲ့စဉ်က Two Lane Two Ways Divided Highway (တစ်ဖက် (၂)လမ်းသွား) လမ်းမကြီးအဖြစ် ဖောက်လုပ်ခဲ့ပြီးတော့ လမ်းလယ်ကျွန်းများကိုလည်း ထည့်သွင်းတည်ဆောက်ခဲ့ ပါတယ်။ လမ်းလယ်ကျွန်း ဆိုသည်မှာ ယာဉ်သွားလမ်း (၂)ခုအကြားမှာ ပိုင်းခြားသတ်မှတ်ထားတဲ့ အစိတ်အပိုင်းဖြစ်ပါတယ်။ လမ်းလယ်ကျွန်းရဲ့ အဓိကလုပ်ဆောင်ချက်များမှာ အခြား ယာဉ်သွားလမ်းကြောင်းပေါ်သို့ အခြား မျက်နှာချင်းဆိုင်လမ်းကြောင်းမှ ယာဉ်များ မတော်တဆ အရှိန်လွန်ဝင်ရောက်ခြင်းမှ ကာကွယ်ရန်၊ အရေးပေါ်ယာဉ်ရပ်တန့်ရန်နေရာ၊ Left Turn နှင့် U Turn ယာဉ်များ၏အရှိန် လျှော့ချရန်အတွက် နေရာပေးနိုင်ရန်၊ ညအချိန်တွင် မျက်နှာချင်းဆိုင်ယာဉ်ကြောမှ ယာဉ်များ၏ အရှေ့မီးရောင်ကြောင့် မြင်ကွင်းစူးရှ မှုန်ဝါးခြင်းမှ ကာကွယ်ရန်နှင့် နောင်အနာဂတ်တွင် ယာဉ်သွားလမ်း တိုးချဲ့လိုပါက နေရာပေးနိုင်ရန် မြို့ပြဧရိယာမှာဆိုရင် သစ်ပင်၊ ပန်းပင်များ စိုက်ပျိုးခြင်းဖြင့် Open Green Space အား ရရှိနိုင်ခြင်း၊ ခြေလျင် လမ်းသွား၊ လမ်းလာများအတွက် လမ်းဖြတ်ကူးရန် Cross Street များ ဖန်တီးပေးနိုင်ခြင်းနှင့် လမ်းဆုံများရှိ ယာဉ်သွားလမ်းကြောင်း ရှုပ်ထွေးမှု (Intersection Traffic Conflict)များကို ထိန်းချုပ်ပေးနိုင်ခြင်းတို့ ဆောင်ရွက်ဖို့ ဖြစ်ပါတယ်။ ကျွန်တော့်အနေနဲ့ Raised Median နှင့်ပတ်သက်၍ အနည်းငယ်တင်ပြလိုပါတယ်။ Raised Median ဆိုတာကတော့ ယာဉ်သွားလမ်းထက် အနည်းငယ်မြှင့်ပြီး တည်ဆောက်ထားတဲ့ လမ်းလယ် ကျွန်းအမျိုးအစား ဖြစ်ပြီးတော့ ၎င်းလမ်းလယ်ကျွန်း အမျိုးအစားကို အသုံးပြုခြင်းဖြင့် Turning Movement များအား ကန့်သတ်ထိန်းချုပ်နိုင်ခြင်း၊ လမ်းလယ်ကျွန်းပေါ်မှာ ပန်းအလှပင်များစိုက်ပျိုး နိုင်ခြင်း၊ လမ်းမီးတိုင်များနှင့် လမ်းညွှန်ဆိုင်းဘုတ်များ ထားရှိနိုင်ခြင်း၊ ခြေလျင် လမ်းသွား၊ လမ်းလာ များအတွက် ယာဉ်အန္တရာယ် ကင်းရှင်းစွာ ဖြတ်သွားနိုင်ရန် Cross Street များ ဖန်တီးပေးနိုင်ခြင်း နှင့် မြို့ပြဧရိယာတွေမှာ ယာဉ်မောင်းများ အရှိန်လျှော့ချ မောင်းနှင်စေနိုင်ခြင်း စတဲ့ အကျိုးကျေးဇူးတွေကို ရရှိစေနိုင်မှာ ဖြစ်ပါတယ်။ Raised Median အသုံးပြုတဲ့နေရာမှာ လမ်းနဲ့သက်ဆိုင်တဲ့ ပြုပြင် 08:38::Glypo saus 32057:/8colg:60s? Raised Median qp:3ə): Arterial Highway များနှင့် မြို့ပြဧရိယာများတွင် အသုံးပြုရန် ပိုမိုသင့်လျော်ပါတယ်။ ဆက်လက်ပြီးတော့ Depressed Median အကြောင်းကို အနည်းငယ် တင်ပြလိုပါတယ်။ Depressed Median ဆိုတာကတော့ ယာဉ်သွားလမ်း မျက်နှာပြင်ထက် အနည်းငယ်နိမ့်ပြီးတော့ တည်ဆောက်ထားတဲ့ လမ်းလယ်ကျွန်း အမျိုးအစားဖြစ်ပြီးတော့ ၎င်း လမ်းလယ်ကျွန်း အမျိုးအစားကို အသုံးပြုခြင်းဖြင့် လမ်းမျက်နှာပြင်ပေါ်မှာ ရေဝပ်ခြင်းကို လျှော့ချနိုင်ပြီးတော့ ရေစီးဆင်းမှု ကောင်းမွန် စေခြင်း၊ ယာဉ်သွားလမ်းကြောင်းနှင့် မျက်နှာချင်းဆိုင်ယာဉ်ကြောမှ ယာဉ်များ မတော်တဆ အရှိန် လွန်ပြီးတော့ လမ်းလယ်ကျွန်းကို ရောက်ရှိခဲ့လျှင်လည်း မူလယာဉ်ကြောသို့ အန္တရာယ်ကင်းစွာ ပြန်လည်နေရာယူနိုင်ရန်အတွက် Recovery Zone တွေ ဖန်တီးပေးနိုင်ခြင်း၊ လမ်းလယ်ကျွန်းနှင့် ဆက်နွှယ်နေသော ယာဉ်မတော်တဆမှုများ ဖြစ်ပေါ်ခဲ့လို့ရှိရင်လည်း ဆုံးရှုံးခံစားရမှုများမှ လျော့နည်း သက်သာစေနိုင်ခြင်း၊ အသက်ဆုံးရှုံးနိုင်လောက်တဲ့ လမ်းလယ်ကျွန်းနှင့် ပတ်သက်တဲ့ ယာဉ်မတော်တဆ မှုများကို ထိခိုက်ဒဏ်ရာရရုံဖြင့် သက်သာစေနိုင်ခြင်း စတဲ့ အကျိုးကျေးဇူးများကို ရရှိစေနိုင်မှာဖြစ်ပါတယ်။ Depressed Median @p:6) Deocqpoo scypovos slope qp: 003:LŮ: 58cəbos ပေးရပြီးတော့ Slope ရဲ့ Vertical : Horizontal အချိုးဟာ 1:6 တန်ဖိုးက ပိုမိုကောင်းမွန်သော် လည်းပဲ slope 1:4 ရလို့ရှိရင်လည်းပဲ လုံလောက်ပါတယ်။ 1:4 နဲ့လုပ်လို့ရတဲ့ Slope များလည်းရှိ ပါတယ်။ Depressed Median အသုံးပြုခြင်းသည် ယာဉ်အန္တရာယ်ဖြစ်ပွားမှုကို လျှော့ချရန်အတွက် 3208 coposao:60 $28: cod:geclosuflu Depressed Median of God:condc300 Freeway qpsi High speed Highway @p:saozni saap:Q1993 vệacqbulosofi လေးစားအပ်ပါသော ဥက္ကဋ္ဌကြီးခင်ဗျား။ အမြန်လမ်းမကြီးမှာ ဖြစ်ပွားနေတဲ့ ယာဉ် မတော်တဆမှုတွေကို ဆန်းစစ်ကြည့်လို့ရှိရင် အရှိန်များ၍ဖြစ်ခြင်း၊ ဘီးပေါက်၍ဖြစ်ခြင်း၊ ယာဉ်မောင်း အိပ်ငိုက်၍ဖြစ်ခြင်း စသည်တို့ကြောင့် ယာဉ်မတော်တဆမှု ဖြစ်ပွားရခြင်းတို့က ပိုပြီးများပါတယ်။ ယာဉ်မတော်တဆမှု ဖြစ်ပွားလို့ရှိရင်လည်း လမ်းလယ်ကျွန်းအမြင့် Raised Median ကြောင့် Raised Median goos8003:od Road Curb 8 8:ąęgospodoozaqjqı sowosing oslg: တော့မှ မော်တော်ကားလိမ့်သွားပြီး ထိခိုက်ပျက်စီးပြီး သေကျေပျက်စီးရခြင်း များပါတယ်။ ကားတစ်စီး နှင့်တစ်စီး ကျော်တက်တဲ့နေရာမှာလည်း လမ်းလယ်ကျွန်းရဲ့ အရှေ့က Road Curb ကို ပွတ်တိုက် မိလို့ရှိရင် ဘီးကွဲထွက်ပြီးတော့ ယာဉ်မတော်တဆမှုတွေ ဖြစ်ပေါ်စေတာကို စိစစ်တွေ့ရှိရလို့ ယာဉ် အန္တရာယ်၊ လမ်းအန္တရာယ် ကင်းရှင်းရေးကို ဆောင်ရွက်တဲ့ ဆောက်လုပ်ရေးဝန်ကြီးဌာန၊ ဖြေကြားခြင်း 88a8.269:6mdoosh, 3930:3əlgoslgę Raised Median moslü:60? Depressed Median og ပြောင်းလဲဖို့ ဆုံးဖြတ်တည်ဆောက်ခဲ့ရခြင်း ဖြစ်ပါတယ်။ ရန်ကုန် - မန္တလေး အမြန်လမ်းမကြီးကို တစ်ဖက်လျှင် (၄)လမ်းသွားနှင့် လမ်းသွယ်များမှ ယာဉ်တွေ လမ်းမကြီးပေါ်ကို ဖြတ်သန်းသွားလာမှုအား အပြည့်အဝထိန်းချုပ်တဲ့စနစ် (Fully Access Control Expressway) အဖြစ် အသုံးပြုဖို့ ရည်ရွယ်ဖောက်လုပ်ထားခြင်း ဖြစ်ပါတယ်။ တစ်ဖက်လျှင် (၄)လမ်းသွားအဖြစ် လျာထားခဲ့သော်လည်းပဲ ယခုအချိန်မှာတော့ တစ်ဖက်လျှင် (၂)လမ်းသွားအဖြစ်ပဲ အကောင်အထည်ဖော်နိုင်ခဲ့ပါတယ်။ ရန်ကုန် - နေပြည်တော်လမ်းပိုင်း (၂၀၂)မိုင်မှာတော့ (၁၆၀)မိုင်ကို လမ်းလယ်ကျွန်းအမြင့် Raised Median နှင့် ကျန် (၄၂)မိုင်ကို လမ်းလယ်ကျွန်းအနိမ့် Depressed Median ဖြင့် တည်ဆောက်ခဲ့ပြီးတော့ နေပြည်တော် - မန္တလေး လမ်းပိုင်းကိုတော့ လမ်းလယ်ကျွန်း အနိမ့် Depressed Median နဲ့ တည်ဆောက်ခဲ့ပါတယ်။ လမ်းလယ်ကျွန်းတွေကို Depressed Median ပြောင်းလဲတည်ဆောက်ခြင်းဖြင့် Median Shoulder များ တည်ဆောက်ခြင်း၊ ရေမြောင်းများ ထည့်သွင်းတည်ဆောက်ခြင်း၊ Safety လုပ်ငန်းများဆောင်ရွက်ခြင်းနှင့် ကတ္တရာထပ်ပိုးလွှာခင်းခြင်း၊ လမ်းအဆင့်မြှင့်တင်ခြင်း လုပ်ငန်းများကို နှစ်အလိုက် ဆောင်ရွက်ခဲ့ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယာဉ်မတော်တဆမှုများကို လျှော့ချနိုင်ရန် အတွက် ယာဉ်တိုက်မှုအများဆုံး Black Spot (၂၂)နေရာအနက် (၄)နေရာဖြစ်တဲ့ မိုင်တိုင်အမှတ် (၁၄၄/၀ မှ ၁၄၄/၅ အထိ) Black Spot ယာဉ်တိုက်မှု အများဆုံးဖြစ်ပေါ်တဲ့နေရာ ဖြစ်ပါတယ်။ ဒုတိယ ယာဉ်တိုက်မှု အများဆုံးဖြစ်ပေါ်တဲ့ မိုင်တိုင်အမှတ် (၁၅၃/၂ မှ ၁၅၃/၄ အထိ) အဲဒီဟာသည် Black Spot နံပါတ်(၂) ယာဉ်တိုက်မှု ဒုတိယအများဆုံးနေရာ၊ နောက်ထပ်နေရာကတော့ မိုင်တိုင်အမှတ် (၁၅၃/၇ မှ ၁၅၄/၀ အထိ)၊ နောက်နေရာကတော့ မိုင်တိုင်အမှတ် (၁၉၉/၁ မှ ၁၉၉/၆ အထိ) Black Spot အဆိုးဆုံး (၄)နေရာ အဲဒီ (၄)နေရာကို Raised Median ကနေ Depressed Median ပြောင်းလဲတည်ဆောက်ခြင်းကို ၂၀၁၆ ခုနှစ်ကစပြီး အကောင်အထည်ဖော်ခဲ့ပါတယ်။ ဖော်ပြီး ကျွန်တော်တို့ Research လုပ်ကြည့်ပါတယ်။ လမ်းလယ်ကျွန်း Raised Median ကနေ Depressed Median ကို တည်ဆောက် ပြောင်းလဲခြင်း (၅၇)မိုင်(၆)ဖာလုံ၊ Median Shoulder (၁၆)မိုင်၊ RC ရေမြောင်း တည်ဆောက်ခြင်း (၁၆)မိုင်၊ အုတ်စီရေမြောင်း (၂)မိုင် (၄)ဖာလုံနှင့် မြေသားရေမြောင်း တူးဖော်ခြင်း (၁၅)မိုင် (၃)ဖာလုံကို ၂၀၁၆ - ၂၀၁၇ ဘဏ္ဍာရေးနှစ် ရန်ပုံငွေကျပ် (၃၀၂၅.၃၇)သန်း၊ ၂၀၁၇ - ၂၀၁၈ ဘဏ္ဍာရေးနှစ် ရန်ပုံငွေကျပ် (၆၉၃.၆)သန်း၊ ၂၀၁၈ - ၂၀၁၉ ဘဏ္ဍာရေးနှစ် ရန်ပုံငွေ ကျပ်(၁၉.၅)သန်းနှင့် ၂၀၁၈ - ၂၀၁၉ ဘဏ္ဍာရေးနှစ် ရန်ပုံငွေကျပ် (၃၈၈.၁၈၀)သန်းတို့ဖြင့် လုပ်ငန်းများ ဆောင်ရွက်ခဲ့ပါတယ်။ Guard Rail တည်ဆောက်ခြင်းလုပ်ငန်းများအတွက် (၁)မိုင်လျှင် ကျပ်(၅၁.၉၈)သန်းခန့် ကုန်ကျမှာဖြစ်ပါတယ်။ Depressed Median အဖြစ် ပြောင်းလဲတည်ဆောက်ခဲ့တဲ့အတွက် ခုနက Research လုပ်ခဲ့တဲ့ Black Spot (၄)နေရာကို ပြန်လည်ပြီး Research လုပ်ကြည့်တဲ့အခါ ကျတော့ ဒီ ယာဉ်အစီးရေ (၁၀၀၀၀)မှာ ယာဉ်အန္တရာယ်ဖြစ်ပွားမှုနှုန်းက ၂၀၁၆ ခုနှစ်မတိုင်ခင်က (၁)စီးနှုန်း လောက် ဖြစ်နေတဲ့အနေအထားကနေပြီးတော့ ၂၀၁၇ ခုနှစ်ကျတော့ (၀.၆)စီးအထိ ကျဆင်းခဲ့ပါတယ်။ အခု ၂၀၁၈ ခုနှစ်ပြီးတဲ့အချိန်မှာ (၀.၅)စီးထိ ကျဆင်းခဲ့တဲ့အတွက် ဒီနေရာမှာ Depressed ပြောင်းလိုက် တဲ့အတွက် ယာဉ်တိုက်မှု မတော်တဆဖြစ်ပွားမှု (၅၅)ရာခိုင်နှုန်း ကျဆင်းသွားကြောင်း ကျွန်တော်တို့ Research မှာ တွေ့ရှိရပါတယ်။ ယခု အမြန်လမ်းမကြီးကဲ့သို့ (၄)လမ်းသွားဆိုရင်တော့ လမ်းလယ်ကျွန်းအနိမ့် Depressed Median ကို တည်ဆောက်အသုံးပြုရမှာ ဖြစ်ပါတယ်။ လက်ရှိလမ်းလယ်ကျွန်း၏ အမြင့်မှာ Raised Median ဖြစ်နေခြင်းကြောင့် အရေးပေါ်ယာဉ်တွေ ဝင်ရောက်ရန် ခက်ခဲခြင်း၊ မိုးရာသီတွင် လမ်းပေါ်၌ ရေစီးခြင်း၊ သတ်မှတ်သည့် လမ်းပုခုံးများ ထည့်သွင်းတည်ဆောက်ထားမှု မရှိခြင်းတို့ကြောင့် အမြန်လမ်းမကြီးကို (၄)လမ်းသွား တည်ဆောက်ထားသော်လည်း Highway Capacity အရ ပြည့်ဝစွာ အသုံးချနိုင်မှုမရှိပါဘူး ခင်ဗျား။လေးစားရပါသော ဥက္ကဋ္ဌကြီးခင်ဗျား။ အမြန်လမ်းမကြီးပေါ်မှာ အရှိန်ပြင်းစွာ မောင်းနှင် မှုကြောင့် လမ်းလယ်ကျွန်းဘက်သို့ ယိမ်းယိုင်ပြီးတော့ နံဘေးတစ်ဖက်တစ်ချက်မှာရှိတဲ့ Curb တုံးကို ဘီးတာယာနှင့် ပွတ်ပြီးတော့ တာယာပွင့်တိမ်းမှောက်ခြင်းမှ သက်သာနိုင်စေဖို့အတွက် လမ်းလယ်ကျွန်း ပေါ်ကို ယာဉ်တွေ အရှိန်လွန် ဝင်ရောက်လို့ရှိရင်လည်းပဲ မူလယာဉ်သွားလမ်းပေါ်ကို ပြန်လည် ရောက်ရှိဖို့အတွက် မော်တော်ယာဉ်တွေ အရှိန်လွန်ပြီးတော့မှ Raised Median နှင့် Curb တုံးနှင့် တိုက်မိခြင်း သက်သာဖို့၊ အသက်ဆုံးရှုံးသည်အထိ မဖြစ်စေရန် လျှော့ချဖို့အတွက် လိုအပ်ချက်များ 329 Raised Median m69 Depressed Median salye olge:coa bean Flexible Barrier qp:şç Guardrail များ တည်ဆောက်ခဲ့ရခြင်းဖြစ်ပါကြောင်း ရှင်းလင်းတင်ပြအပ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အနေနဲ့ ကချင်ပြည်နယ် မဲဆန္ဒနယ် အမှတ်(၆)မှ ဦးမင်းဆွေနိုင် မေးမြန်းထားတဲ့ ကချင်ပြည်နယ်၊ မိုးညှင်းမြို့နယ်၊ နန်းမားကျေးရွာအုပ်စု၊ နန်းခမ်းကျေးရွာနှင့် လယ်မီးကျေးရွာအုပ်စု၊ ကျွန်းပင်သာကျေးရွာသို့ ချိတ်ဆက်ထားတဲ့ ကျေးရွာ ချင်းဆက် (ကုန်ထုတ်)မြေသားလမ်းအား ကျောက်ချောလမ်းအဖြစ် အဆင့်မြှင့်တင်ပေးနိုင်ခြင်း ရှိ/မရှိ သိရှိလိုခြင်းမေးခွန်းအား ကချင်ပြည်နယ်အစိုးရအဖွဲ့မှ ပေးပို့ထားတဲ့အချက်များနဲ့ ပေါင်းစပ်ဖြေကြား သွားမှာဖြစ်ပါတယ်။ ကချင်ပြည်နယ်၊ မိုးညှင်းမြို့နယ်၊ နန်းမားကျေးရွာအုပ်စု၊ နန်းခမ်းကျေးရွာနှင့် လယ်မီး ကျေးရွာအုပ်စုရဲ့ လမ်းအရှည်သည် (၂)မိုင်(၅)ဖာလုံ ရှိပြီး လက်ရှိလမ်းအခြေအနေမှာ မြေသားလမ်း ဖြစ်ပြီးတော့ လမ်းအဆင့်မြှင့်တင်ပြီးရင် လူဦးရေပေါင်း (၂၈၀၀)ကျော် မိုးညှင်း - ဟိုပင် မြို့နယ်ချင်း ဆက် ကတ္တရာလမ်းကို တိုက်ရိုက်ဆက်သွယ်သွားလာနိုင်မှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နန်းခမ်းကျေးရွာနှင့် ကျွန်းပင်သာကျေးရွာသို့ ဆက်သွယ်ထားတဲ့လမ်းသည် လမ်းအဆင့်သတ်မှတ်ချက် class(A) ဦးစားပေးအဆင့်(၂)မှာ ပါဝင်တဲ့ အတွက် အခုလာမယ့် ၂၀၁၉ - ၂၀၂၀ ဘဏ္ဍာရေးနှစ်မှာ ရန်ပုံငွေထည့်သွင်း လျာထားပြီးတော့ ရန်ပုံငွေ ရရှိမှုအပေါ်မှာ မူတည်ပြီး အကောင်အထည်ဖော် ဆောင်ရွက်ပေးသွားမည်ဖြစ်ပါကြောင်း ဖြေကြား အပ်ပါတယ် ခင်ဗျာ။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အနေနဲ့ ချင်းပြည်နယ် မဲဆန္ဒနယ် အမှတ်(၁၂)မှ ဦးမျိုးထပ်(ခ) ဆလိုင်းမျိုးထိုက် မေးမြန်းထားတဲ့ ချင်းပြည်နယ်၊ ပလက်ဝမြို့နယ် အတွင်းရှိ ကယက် - ဆားဒီ - ဝါဒိုင်ကုန်း - ဝါလောင်ကုန်း - ရွှေပြည်ကုန်း - စင်လီ - ပါဆင်း ကျေးရွာများကြား ၂၀၁၉ - ၂၀၂၀ ဘဏ္ဍာရေးနှစ်မှာ ကားလမ်း ဖောက်လုပ်ပေးရန် အစီအစဉ် ရှိ/မရှိ နှင့်စပ်လျဉ်းတဲ့ မေးခွန်း ချင်းပြည်နယ်အစိုးရအဖွဲ့မှ ပေးပို့လာတဲ့ အချက်အလက်များနဲ့ ပေါင်းစပ် ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ချင်းပြည်နယ်၊ ပလက်ဝမြို့နယ်အတွင်းရှိ ကယက် - ဆားဒီ - ဝါဒိုင်ကုန်း - ဝါလောင်ကုန်း - ရွှေပြည်ကုန်း - စင်လီ - ပါဆင်းကျေးရွာချင်း ဆက်လမ်းများမှာ ဆောက်လုပ်ရေးဝန်ကြီးဌာနမှ တာဝန်ယူဆောင်ရွက်ခဲ့တဲ့ ကယက် - ဆားဒီ - အာကီကုန်း လမ်းပိုင်းအရှည် (၇)မိုင်(၇)ဖာလုံနှင့် အာကီကုန်း - ဝါဒိုင်ကုန်း လမ်းပိုင်းအရှည် (၇)မိုင် စုစုပေါင်း (၁၄)မိုင်(၇)ဖာလုံရှိပြီး ဝါဒိုင်ကုန်း - ဝါလောင်ကုန်း - ရွှေပြည်ကုန်း - စင်လီ လမ်းပိုင်း ကတော့ နယ်စပ်ရေးရာဝန်ကြီးဌာနမှ တာဝန်ယူဆောင်ရွက်နေတဲ့ လမ်းပိုင်းဖြစ်ပါတယ်။ ဆောက်လုပ်ရေးဝန်ကြီးဌာနမှ တာဝန်ယူဆောင်ရွက်တဲ့ ကယက် - ဆားဒီ - အာကီကုန်း လမ်းပိုင်း (၃)မိုင်(၅)ဖာလုံကို လမ်းသစ်ဖောက်လုပ်ရန်နှင့် ဆားဒီ - ဝါဒိုင်ကုန်း လမ်းပိုင်း (၄)မိုင် (၂)ဖာလုံတို့ကို လမ်းတာချဲ့ရန်အတွက် ၂၀၁၉ - ၂၀၂၀ ဘဏ္ဍာရေးနှစ် ချင်းပြည်နယ်အစိုးရအဖွဲ့ ရန်ပုံငွေမှာ ထည့်သွင်းလျာထားပြီး ဖြစ်ပါတယ်။ ရန်ပုံငွေရရှိမှုအပေါ် မူတည်ပြီးတော့ အကောင်အထည် ဖော်ဆောင်ရွက်ပေးသွားမှာ ဖြစ်ပါတယ်။ ဆက်လက်ပြီး ကယက် - ဆားဒီ - ဝါဒိုင်ကုန်း - ဝါလောင်ကုန်း - ရွှေပြည်ကုန်း - စင်လီ - ပါဆင်းကျေးရွာချင်းဆက် လမ်းပိုင်းမှ ကျန်ရှိနေတဲ့ အာကီကုန်း - ဝါဒိုင်ကုန်း (၇)မိုင်ကို ၂၀၂၀ - ၂၀၂၁ ဘဏ္ဍာရေးနှစ်မှာ ရန်ပုံငွေများ ဆက်လက်လျာထားသွားမှာဖြစ်ပြီး ရန်ပုံငွေ ရရှိမှုအပေါ်မူတည်ပြီး အကောင်အထည်ဖော် ဆောင်ရွက်ပေးသွားမည်ဖြစ်ပါကြောင်း ဖြေကြား အပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အနေဖြင့် ဆက်လက်ပြီး ချင်းပြည်နယ် မဲဆန္ဒနယ်အမှတ်(၈)မှ ဦးမာန်လောမောင်း မေးမြန်းထားတဲ့ မိတ္ထီလာမြို့မှ နေပြည်တော်သို့ အမြန်လမ်း အဝင်ဂိတ်တွင် ကံ ကောင်း Mini Toll Gate Class 2 မှ လမ်းမကြီး အသုံးပြုခ (၁၀၀၀) ကျပ်နှင့် နောက်ဂိတ်တစ်ခုတွင် လမ်းဦးစီးဌာနမှ (၂၀၀၀)ကျပ် ကောက်ခံသည့် ငွေကြေးများ မည်မျှ ရရှိသည်၊ နိုင်ငံတော်အတွက် မည်သို့အသုံးပြုသည်ကို ပွင့်လင်း မြင်သာပြီး ပြည်သူများသိရှိအောင် စာရင်းရှင်းတမ်း ထုတ်ပြန်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်းအား ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရန်ကုန် - မန္တလေး အမြန်လမ်းမကြီးပေါ်ရှိ Membe: Mini Toll Gate e composiasipo Class – 1 (Under 1 Ton; Van, Saloon Hijet) အတွက် (၅၀၀)ကျပ် class - 2 အတွက်က (၁၀၀၀)ကျပ် class - 3 အတွက် (၁၅၀၀)ကျပ် Class - 4 အတွက် (၂၅၀၀)ကျပ် သတ်မှတ်ကောက်ခံလျက်ရှိပြီး ကံကောင်း Mini Gate မှ မိတ္ထီလာ (သီးကုန်း) Gate နှင့် စကားအင်း (မန္တလေး) Toll Gate ကြီးသို့ ရောက်ရှိလို့ရှိရင် ဆက်လက် ကောက်ခံမယ့် လမ်းခရီးအပေါ်မူတည်ပြီး သတ်မှတ်ကောက်ခံလျက်ရှိပါတယ်။ လွှတ်တော် ကိုယ်စားလှယ်တော်ကြီးရဲ့ မေးမြန်းချက်ပါ Class - 2 ယာဉ်မှာ ပုံမှန်အားဖြင့် ကံကောင်း Mini Gate မှာ (၁၀၀၀)ကျပ် ပေးဆောင်ရမည်ဖြစ်ပါကြောင်းနှင့် မိတ္ထီလာ(သီးကုန်း) Toll Gate သို့ ရောက်ရှိပြီးရင် လည်း ဆက်လက်ထွက်ခွာမည့် နေပြည်တော်ခရီးအတွက် ကျပ်(၂၀၀၀) ပေးဆောင်ရမည်ဖြစ်ကြောင်း တင်ပြအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရန်ကုန် - မန္တလေး အမြန်လမ်းမကြီး၏ နေပြည်တော် - ရန်ကုန် လမ်းပိုင်းကို ၂၀၀၉ ခုနှစ်က စတင်ဖွင့်လှစ်ပြီးကတည်းက လမ်းအသုံးပြုခကို ဆောက်လုပ်ရေး ဝန်ကြီးဌာနက ကြီးကြပ်ကောက်ခံ ဆောင်ရွက်လျက်ရှိပါတယ်။ ရန်ကုန် - မန္တလေး အမြန်လမ်းမ ကြီးတစ်လျှောက် Toll Gate ကြီး (၆)Gate နှင့် Mini Gate (၁၃) Gate ရှိပြီး တိုင်းဒေသကြီး နယ်မြေခွဲခြားပြီး ရန်ကုန်၊ ပဲခူး၊ နေပြည်တော်၊ မန္တလေးတိုင်းဒေသကြီးများမှ ဆောက်လုပ်ရေး ဝန်ကြီးဌာန၊ လမ်းဦးစီးဌာန၊ တိုင်း၊ ခရိုင်၊ မြို့နယ်ရုံးများမှ အဆင့်ဆင့် နေ့စဉ် အနီးကပ်ကြပ်မတ် ကွပ်ကဲကောက်ခံလျက်ရှိပါတယ်။ နေပြည်တော် မြို့အဝင်ဂိတ်များတွင် မြို့ဝင်ကြေးများ ကောက်ခံ နေခြင်းမှာ လမ်းဦးစီးဌာနနှင့် သက်ဆိုင်ခြင်း မရှိပါကြောင်းနှင့် နေပြည်တော်စည်ပင်သာယာရေး ကော်မတီမှ ကောက်ခံနေခြင်းသာဖြစ်ပါတယ်။ ၂၀၀၉ - ၂၀၁၀ ခုနှစ်မှ စတင်ကောက်ခံခဲ့တဲ့အချိန် မှစပြီး ၂၀၁၈ - ၂၀၁၉ ဘဏ္ဍာနှစ်အထိ စုစုပေါင်း ကောက်ခံရရှိငွေပေါင်း ကျပ်(၁၁၅.၇၄)ဘီလီယံ ရရှိခဲ့ပြီး အဆိုပါ ကောက်ယူရရှိတဲ့ လမ်းအသုံးပြုခ နေ့စဉ်ငွေများကို သက်ဆိုင်ရာ မြို့နယ်အလိုက် မြန်မာ့စီးပွားရေးဘဏ်များတွင် နေ့ချင်း သွားရောက်ပြီး နိုင်ငံတော်ရငွေအဖြစ် နေ့စဉ် တိုက်ရိုက် ပေးသွင်းရပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဆိုပါ ပေးသွင်းငွေများကို နိုင်ငံတော်ရငွေ အဖြစ် ဖော်ပြပြီး ဆောက်လုပ်ရေးဝန်ကြီးဌာနအနေဖြင့် ဆောင်ရွက်တဲ့လုပ်ငန်းတွေ၊ စီမံကိန်းတွေအတွက်ကို ရန်ပုံငွေ တင်ပြတောင်းခံပြီး ရန်ပုံငွေရရှိမှုအပေါ် မူတည်ပြီး သုံးစွဲမှုများ ပြုလုပ်ရပါကြောင်း ရှင်းလင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့ အစည်း ဝင်များ မိမိအစီအစဉ် ပြီးဆုံးလျှင် ပြန်လည် ထွက်ခွာနိုင်ပါတယ်</speech>
<speech type='speaker'>ဆက်လက်ပြီး လွှတ်တော်ကိုယ်စားလှယ်သုံးဦး မေးမြန်းသည့် မေးခွန်း များဟာ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ ဒုတိယဝန်ကြီး တစ်ဦး တည်းက ဖြေကြားမယ့်မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>တည်ဆဲဥပဒေနှင့် နည်းဥပဒေများကို ချိုးဖောက်၍ သတ္တုကျောက်မီးသွေးများ စုပုံသယ်ယူနေခြင်းနှင့် ခွင့်ပြုချက်မရဘဲ မြေလွတ်၊ မြေရိုင်းများ အရောင်းအဝယ် ပြုလုပ်ခဲ့ခြင်းအား ဥပဒေအရ အရေးယူ ဆောင်ရွက်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းသည့် မေးခွန်း</title>
<speech type='speaker'>ပထမဦးစွာ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ ဦးမောင်မောင်လတ် က တည်ဆဲဥပဒေနှင့် နည်းဥပဒေများကို ချိုးဖောက်၍ သတ္တုကျောက်မီးသွေးများ စုပုံသယ်ယူ နေခြင်းနှင့် ခွင့်ပြုချက်မရဘဲ မြေလွတ်၊ မြေရိုင်းများ အရောင်းအဝယ်ပြုလုပ်ခဲ့ခြင်းအား ဥပဒေအရ အရေးယူဆောင်ရွက်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ ဖြစ်ပါတယ်</speech>
<speech><mp id='963'>ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါလို့ နှုတ်ခွန်း ဆက်သ ဂါရဝပြုပါတယ်။ မေးခွန်းမေးမြန်းရတဲ့ အကြောင်းအရင်းကို တင်ပြပါ့မယ်။ နိုင်ငံတော်အေးချမ်းသာယာရေး နှင့် ဖွံ့ဖြိုးရေးကောင်စီ အစိုးရက ရန်ကုန်မြို့တော် စည်ပင်သာယာရေးကော်မတီကို စစ်ကိုင်းတိုင်း ဒေသကြီး၊ မော်လိုက်မြို့နယ် ဓားသွေးကျောက်ချောင်းဒေသမှာ ဓာတ်သတ္တုအကြီးစား ထုတ်လုပ်ခွင့်ကို ၁၀-၁၁-၂၀၀၈ ရက်နေ့မှ ၉-၁၁-၂၀၁၈ ရက်နေ့အထိ (၁၀)နှစ် ခွင့်ပြုပေးခဲ့ပါတယ်။ ခွင့်ပြုဧရိယာ (၄၁၀၅)ဧက (၁၆.၆၁)စတုရန်းကီလိုမီတာကို (၁)နှစ်လျှင် ပုံသေမြေငှားရမ်းခ တစ်စတုရန်းကီလိုမီတာ (၂)သန်းနှုန်း သတ်မှတ်ခဲ့ပါတယ်။ ယခင် အရပ်သားအစိုးရ သက်တမ်းကုန်ဆုံးခါနီး (၂)ရက်အလို ၂၉-၃-၂၀၁၆ ရက်နေ့မှာ ထုတ်လုပ်ခွင့်သက်တမ်းကို ၁၀-၁၁-၂၀၀၈ မှ ၉-၁၁-၂၀၃၃ အထိ စုစုပေါင်း (၂၅)နှစ် ပြင်ဆင်သတ်မှတ်ပေးခဲ့ပါတယ်။ ရန်ကုန်မြို့တော် စည်ပင်သာယာရေးကော်မတီအမည်ဖြင့် ဓာတ်သတ္တု၊ ကျောက်မီးသွေးများ ထုတ်လုပ်နေသော်လည်း ယခုလက်ရှိ ရန်ကုန်တိုင်းဒေသကြီး အစိုးရအဖွဲ့၊ ရန်ကုန်မြို့တော် စည်ပင်သာယာရေးကော်မတီအနေနှင့် ခံစားခွင့် မည်မျှရှိသည်ကို ရှင်းရှင်းလင်းလင်း ဖော်ပြထားခြင်းမရှိပါ။ လုပ်ငန်းဆောင်ရွက်ခွင့်ရတဲ့ ရန်ကုန်မြို့တော် စည်ပင်သာယာရေးကော်မတီအနေနဲ့ မော်လိုက်မြို့နယ်မှ ထုတ်ယူခဲ့သော ကျောက်မီးသွေးများကို မြေလွတ်၊ မြေလပ်နှင့် မြေရိုင်းများ စီမံ ခန့်ခွဲမှုဗဟိုကော်မတီရဲ့ ခွင့်ပြုချက်တစ်စုံတစ်ရာမရရှိဘဲ စစ်ကိုင်းတိုင်းဒေသကြီး၊ တမူးမြို့နယ်၊ မလူ ကျေးရွာ၊ ကွင်းအမှတ် (၂၇၃-ခ)မှာ တရားမဝင် စုပုံထားရှိပြီး ထိုမှတစ်ဆင့် မန္တလေးမြို့သို့ သယ်ယူ ပို့ဆောင်နေပါတယ်။ ကျောက်မီးသွေးများ စုပုံထားရှိတဲ့ အဆိုပါမြေနေရာအား တမူးမြို့၊ ဈေးတန်း ရပ်ကွက်နေ ဒေသခံတစ်ဦးထံမှ ဝယ်ယူခဲ့ကြောင်း ပြောဆိုပါတယ်။ အဆိုပါ ပုဂ္ဂိုလ်သည် မြေရိုင်း (၃၀)ဧကအား သရက်၊ မျောက်ငို စတဲ့ နှစ်ရှည်ပင်များ စိုက်ပျိုးရန် ယခင် စစ်ကိုင်းတိုင်းဒေသကြီး အစိုးရထံ လျှောက်ထားခဲ့ရာ ၂၀၁၅ ခုနှစ်၊ မတ်လမှာ ခွင့်ပြုခဲ့ကြောင်း သိရှိရပါတယ်။ အဆိုပါ ပုဂ္ဂိုလ်သည် ခွင့်ပြုချက်ရတဲ့နေ့မှ ယနေ့အထိ မည်သည့် သီးပင်၊ စားပင်ကိုမှ စိုက်ပျိုးခြင်းမရှိကြောင်း တမူးခရိုင်၊ မြေလွတ်၊ မြေလပ်နှင့် မြေရိုင်းများစီမံခန့်ခွဲရေး အထူးအဖွဲ့က စစ်ကိုင်းတိုင်းဒေသကြီး၊ မြေလွတ်၊ မြေလပ်နှင့် မြေရိုင်းများစီမံခန့်ခွဲရေး အထူးအဖွဲ့ထံ စိစစ်တင်ပြ ခဲ့ပြီးဖြစ်ကြောင်းလည်း သိရှိရပါတယ်။ အဆိုပါ ပုဂ္ဂိုလ်သည် သတ်မှတ်ကာလ (၄)နှစ်ပြည့်လုနီးနီး အချိန်မှာ အဆိုပါမြေရိုင်းဧက (၃၀)ဧကကို ကျောက်မီးသွေးထုတ်လုပ်သူများထံ တရားမဝင်ရောင်းချ ခဲ့ပါသဖြင့် ခွင့်ပြုထားသည့် မြေလွတ်၊ မြေလပ်နှင့် မြေရိုင်းများကို ပြည်ထောင်စုအစိုးရအဖွဲ့၏ ခွင့်ပြုချက်မရဘဲ ပေါင်နှံခြင်း၊ ရောင်းချခြင်း၊ အငှားချထားခြင်း၊ အခြားနည်းဖြင့် လွှဲပြောင်းခြင်း သို့မဟုတ် ခွဲစိတ်ခြင်း မပြုရ ဆိုသည့် ၂၀၁၂ ခုနှစ်၊ မြေလွတ်၊ မြေလပ်နှင့် မြေရိုင်းများစီမံခန့်ခွဲမှု ဥပဒေပုဒ်မ ၁၆၊ ပုဒ်မခွဲ (ဂ)ကို ချိုးဖောက်ခဲ့ကြောင်း ထင်ရှားပါတယ်။ သို့ဖြစ်ပါ၍ တည်ဆဲဥပဒေနှင့် နည်းဥပဒေများကို ချိုးဖောက်၍ သတ္တု၊ ကျောက်မီးသွေးများ စုပုံသယ်ယူနေခြင်းနှင့် ခွင့်ပြုချက် မရဘဲ မြေလွတ်၊ မြေရိုင်းများ အရောင်းအဝယ်ပြုလုပ်ခဲ့ခြင်းအား ဥပဒေအရ အရေးယူဆောင်ရွက် ပေးနိုင်ခြင်း ရှိ/မရှိ အမျိုးသားလွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>တစ်သျှူးငှက်ပျောများ ထပ်မံတိုးချဲ့စိုက်ပျိုးခြင်းမပြုရ ဟူသည့် ကချင်ပြည်နယ်အစိုးရ၏ တားမြစ်ချက်ကို ဖောက်ဖျက်ပြီး ကချင်ပြည်နယ်၊ မိုးမောက်မြို့နယ်၊ ဒေါ့ဖုန်းယန်မြို့၊ တာဆိုင်၊ တိန်းမကြိုင်းကျေးရွာ ဒေသတစ်ဝိုက်တွင် သတ္တုတူးဖော်ရေးလုပ်ငန်းအမည်ခံ ပန်းမြတ်မာလာကုမ္ပဏီမှ တရားမဝင် စိုက်ပျိုးလုပ်ကိုင်နေခြင်းအပေါ် အမြန်ဆုံး အရေးယူဖြေရှင်းပေးရန် အစီအစဉ် ရှိ/မရှိနှင့် စပ်လျဉ်းသည့် မေးခွန်း</title>
<speech type='speaker'>ဆက်လက်ပြီး ကချင်ပြည်နယ် မဲဆန္ဒနယ်အမှတ်(၁၁)မှ ဒေါက်တာ ခွန်ဝင်းသောင်း က တစ်သျှူးငှက်ပျောများ ထပ်မံတိုးချဲ့ စိုက်ပျိုးခြင်းမပြုရ ဟူသည့် ကချင်ပြည်နယ် အစိုးရ၏ တားမြစ်ချက်ကို ဖောက်ဖျက်ပြီး ကချင်ပြည်နယ်၊ မိုးမောက်မြို့နယ်၊ ဒေါ့ဖုန်းယန်မြို့၊ တာဆိုင်၊ တိန်းမကြိုင်းကျေးရွာဒေသတစ်ဝိုက်တွင် သတ္တုတူးဖော်ရေးလုပ်ငန်းအမည်ခံ ပန်းမြတ် မာလာကုမ္ပဏီမှ တရားမဝင် စိုက်ပျိုးလုပ်ကိုင်နေခြင်းအပေါ် အမြန်ဆုံး အရေးယူဖြေရှင်းပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ ဖြစ်ပါတယ်</speech>
<speech><mp id='870'>ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌနှင့်တကွ အားလုံးပဲမင်္ဂလာပါ။ ကျွန်တော်ကတော့ ကချင် ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါက်တာခွန်ဝင်းသောင်း ပဲဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော် မေးမြန်းလိုတဲ့ မေးခွန်းနှင့် ပတ်သက်ပြီး ကျိုးကြောင်းဖော်ပြမှုအနေနဲ့ အနည်းငယ်ရှင်းပြလိုပါတယ်။ Power Point အသုံးပြုခွင့် တောင်းခံအပ်ပါတယ်။ လူပြောများတဲ့ တရားမဝင် တစ်သျှူးငှက်ပျောကိစ္စက စစိုက်ဖို့ ကြိုးစားစဉ် ကတည်းက တာဝန်ရှိသူ ဌာနဆိုင်ရာအချို့နှင့် လက်ဝါးချင်းမရိုက်ဘဲနဲ့ စိုက်ပျိုးဖို့ မဖြစ်နိုင်တာမို့ အသေအချာ သုံးသပ်သင့်တဲ့ အခြေအနေတစ်ရပ်အဖြစ် တင်ပြလိုပါတယ်။ တရုတ်လို ပါချီး ဆိုတာ ဘရာဇီး လို့ အဓိပ္ပာယ်ရပြီး ငှက်ပျောမျိုးစိတ်တစ်မျိုးရဲ့ အမည် ဖြစ်ပါတယ်။ သတ်မှတ် အခွန်အခါ များတဲ့ အဲဒီငှက်ပျောအားလုံးကို မှောင်ခိုလမ်းကဝင်ပေမယ့် ကချင်ပြည်နယ်၊ စိုက်ပျိုးရေးဌာနက တစ်ဆင့် မျိုးစေ့ဌာနကို ပိုးမွှားကင်းကြောင်း၊ အခွန်ဆောင်ပြီးကြောင်းနဲ့ စိုက်ပျိုး ထုတ်လုပ်မယ့် လုပ်ငန်းစဉ်တွေကို မျိုးစေ့ဆိုင်ရာ အမျိုးသားကော်မတီထံ အသေးစိတ်ရှင်းပြ၊ လက်ခံပြီဆိုမှ အသိအမှတ်ပြုလက်မှတ်ရပြီး နောက်တစ်ဆင့် မျိုးစေ့ကျွမ်းကျင်မှုဆိုင်ရာ လုပ်ငန်းလိုင်စင်လျှောက်၊ လိုင်စင်ရပါမှ စိုက်ပျိုးခွင့်ရတဲ့ ဒီလုပ်ငန်းကို ခွင့်ပြုချက်ရတာတောင် အလုံးစုံဥပဒေနှင့်အညီပါလို့ မဆိုနိုင်သေးရင် ခွင့်ပြုချက်မဲ့ စိုက်ပျိုးနေကြသူတွေအနေနဲ့ တရားဥပဒေစိုးမိုးရေးကို ဘယ်လောက် ထိပါးနေသလဲဆိုတာ ဒီကနေ့ အခြေအနေတွေက သက်သေပြနေပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကချင်ပြည်နယ်အစိုးရ အဖွဲ့အနေနဲ့ ၂၀၁၈ ခုနှစ်၊ သြဂုတ်လအထိ တစ်ပြည်နယ်လုံးအတိုင်းအတာအရ တစ်သျှူးငှက်ပျော စိုက်ဧက (၆၀၀၀၀)ကျော်အထိပဲ စာရင်းကောက်နိုင်သေးပေမယ့် ဝိုင်းမော်ဒေသတစ်ဝိုက်မှာတင် ငှက်ပျောစိုက်ဧက (၁၄၀၀၀၀) ကျော်ဖြစ်လို့ မိုးမောက်၊ ဗန်းမော်၊ ရွှေကူမြို့နယ်တွေအပါအဝင် စိုက်ဧက (၂၀၀၀၀၀) ဝန်းကျင်လောက် ရှိနိုင်ပါတယ်။ သုတေသနတစ်ခုရဲ့ အစီရင်ခံစာမှာတော့ ငှက်ပျောစိုက်မြေအားလုံးရဲ့ (၂၅)ရာခိုင်နှုန်းက ညှိနှိုင်းငှားရမ်းခြင်း၊ အတင်းအဓမ္မ ယူတာက (၂၀) ရာခိုင်နှုန်း၊ ညှိနှိုင်းဝယ်ယူတာ (၁၆)ရာခိုင်နှုန်း၊ ဖိအားပေးရယူမှုက (၁၅)ရာခိုင်နှုန်းအပြင် (၁၄) ရာခိုင်နှုန်းက ခြိမ်းခြောက်ယူခြင်းနဲ့ လိမ်လည်ပြီးမှ ရယူစိုက်ပျိုးထားတာက (၁၀)ရာခိုင်နှုန်းလို့ ဆိုပါ တယ်။ ကချင်ပြည်နယ်အစိုးရအနေနဲ့ကလည်း ထပ်မံမစိုက်ပျိုးဖို့ သက်ဆိုင်ရာကတစ်ဆင့် အတိအကျ တားမြစ်ချက်ကို ညွှန်ကြားထားပြီး ဖြစ်ပါတယ်။ ဒါပေမဲ့ တစ်စတစ်စ တိုးပွားလာတဲ့ ငှက်ပျော စိုက်ခင်းတွေကြောင့် စိုက်ပျိုးရေးအကျိုးပြု လို သတ္တဝါတွေအတွက် အစာကွင်းဆက်ပျံ့ခြင်း ဆိုတဲ့ ဂေဟစနစ်တွေပါ ပျက်စီးခြင်းနဲ့ ဒေသရဲ့ မိုးလေဝသကိုပါ ပြောင်းလဲစေရုံမက နယ်မြေခံ ပြည်သူတွေအတွက် မြေယာပြဿနာ အရှုပ်အထွေးများကလည်း မကြာခဏ ရက်ဆက်ဆိုသလို တိုင်ကြားနေကြပါတယ်။ အဲဒီအထဲမှာမှ မိုးမောက်မြို့နယ်၊ ဒေါ့ဖုန်းယန်ဒေသ၊ တိန်းမကြိုင်းရွာနဲ့ တာဆိုင်ရွာနား တစ်ဝိုက်မှာ မူလကတည်းက စိုက်ပျိုးရေးကုမ္ပဏီမဟုတ်ပါဘဲ သတ္တုတူးဖော်ရေးခေါင်းစဉ်နှင့် ဝင်လာတဲ့ ပန်းမြတ်မာလာ ကုမ္ပဏီအနေနဲ့ စိုက်ပျိုးခွင့် တရားဝင်မဟုတ်တဲ့ ပုံစံ(၁၀၅) အဟောင်းကို အသုံးချကာ မိမိဧရိယာထက် ကျော်လွန်ပြီး ဒေသခံတို့ ကန့်ကွက်တဲ့ကြားက အတင်းအဓမ္မ စက်ယန္တရားကြီးတွေနဲ့ ကျူးကျော်ထွန်ယက်ခြင်း၊ တားမြစ်တစ်သျှူးငှက်ပျောများကို ထပ်မံစိုက်ပျိုးဖို့ မြေပြင်ခြင်းများကို အနိုင်ကျင့် လုပ်ဆောင်နေပါတယ်။ အဲဒီလိုကုမ္ပဏီတွေက ကျူးကျော် စိုက်ပျိုးလို့ ဖြစ်ပျက်နေတဲ့ ပြဿနာအများစုကြောင့် တရားဥပဒေစိုးမိုးရေးကိုပါ ဘယ်လောက် ခြိမ်းခြောက်နေ တယ်ဆိုတာ ဖေဖော်ဝါရီလမှာ ဖြစ်ပေါ်ခဲ့တဲ့ မြစ်ကြီးနား ဂျာနယ်တိုက်ရဲ့ သတင်းထောက်တွေ ရင်ဆိုင် ခဲ့ရတဲ့ သတင်းကို ကြည့်ရုံနဲ့ သိနိုင်ပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ လက်ရှိအချိန်အထိ ဆက်လက်တိုးချဲ့ စိုက်ပျိုးဆဲ တစ်သျှူးငှက်ပျောခင်းကိစ္စတွေကို ပြည်ထောင်စုအစိုးရအနေနဲ့ လွန်ခဲ့တဲ့ကာလတွေမှာ ထိရောက်စွာ တားဆီးနှိမ်နင်းနိုင်ခြင်း မရှိသေးတဲ့အပြင် သဘာဝပတ်ဝန်းကျင်ထိရောက်မု စစ်တမ်းနဲ့ လူနေမှုဘဝတွေ ထိခိုက်မှုစစ်တမ်းစတဲ့ (EIA , SIA) လုပ်ငန်းတွေကို နဂိုကတည်းကမှ ဝတ်ကျေ တမ်းကျေတောင် ဖြည့်ဆည်းလုပ်ဆောင်နိုင်ခြင်း မရှိတဲ့အနေအထားမှာ အမျိုးသားလွှတ်တော် ဥက္ကဋ္ဌကြီးမှတစ်ဆင့် တာဝန်ရှိတဲ့ သက်ဆိုင်ရာဌာနကို တစ်သျှူးငှက်ပျောများ ထပ်မံ တိုးချဲ့စိုက်ပျိုး ခြင်းမပြုရဆိုတဲ့ ကချင်ပြည်နယ်အစိုးရအဖွဲ့ရဲ့ တားမြစ်ချက်ကို ဖောက်ဖျက်ပြီး သတ္တုတူးဖော် ထုတ်လုပ်ရေးအမည်ခံ ပန်းမြတ်မာလာကုမ္ပဏီရဲ့ ဒေသခံခြံမြေ အများအပြားအပေါ်မှာ ကျူးကျော် စိုက်ပျိုးနေခြင်းအပြင် စစ်ရှောင်ဒုက္ခသည်စခန်းမှာ ခိုလှုံနေစဉ် ဒေသခံတို့ရဲ့ ဘိုးဘွားပိုင် မြေများကို စက်ယန္တရားကြီးများဖြင့် အဓမ္မထွန်ယက်နေခြင်းများကို ကချင်ပြည်နယ်၊ ဒေါ့ဖုန်းယန်မြို့၊ တာဆိုင်၊ တိန်းမကြိုင်းကျေးရွာ ဒေသတစ်ဝိုက်မှာ တရုတ်လုပ်ငန်းရှင်များနှင့် ပူးပေါင်း၊ အနိုင်ကျင့် ဆက်တိုက် စိုက်ပျိုး လုပ်ကိုင်ဆောင်ရွက်နေခြင်းအပေါ် အမြန်ဆုံး အရေးယူဖြေရှင်းပေးပါရန် အစီအစဉ် ရှိ/မရှိ ဆိုတာကို တောင်သူများကိုယ်စား လေးစားစွာ မေးမြန်းလိုက်ရပါတယ်။ အားလုံးကို ကျေးဇူးတင် ပါတယ်။</speech>
<title>မြန်မာ့ဆားလုပ်ငန်း ဖွံ့ဖြိုးတိုးတက်လာရန်နှင့် နိုင်ငံတကာအဆင့်မီ စားပွဲတင်ဆားများ ထုတ်လုပ် နိုင်ရန်အတွက် နိုင်ငံတော်မှ ထိရောက်သည့်နည်းပညာနှင့် အရင်းအနှီးများ ပံ့ပိုးပေးရန်၊ ပြည်ပမှ တရားမဝင် ဝင်ရောက်လာသော ဆားများကို တားဆီးပေးရန်နှင့် ဆားကို ကုန်ကြမ်းအဖြစ် အသုံးပြုပြီး ကုန်ချောထုတ်လုပ်သည့် စက်မှုလုပ်ငန်းများ တည်ထောင်ပေးရန် အစီအစဉ် ရှိ/မရှိနှင့် စပ်လျဉ်းသည့် မေးခွန်း</title>
<speech type='speaker'>ဆက်လက်ပြီး မွန်ပြည်နယ် မဲဆန္ဒနယ်အမှတ်(၁)မှ ဦးအေးမင်းဟန် က မြန်မာ့ဆားလုပ်ငန်း ဖွံ့ဖြိုးတိုးတက်လာရန်နှင့် နိုင်ငံတကာအဆင့်မီ စားပွဲတင်ဆားများ ထုတ်လုပ် နိုင်ရန်အတွက် နိုင်ငံတော်မှ ထိရောက်သည့် နည်းပညာနှင့် အရင်းအနှီးများ ပံ့ပိုးပေးရန်၊ ပြည်ပမှ တရားမဝင် ဝင်ရောက်လာသော ဆားများကို တားဆီးပေးရန်နှင့် ဆားကို ကုန်ကြမ်းအဖြစ် အသုံး ပြုပြီး ကုန်ချောထုတ်လုပ်သည့် စက်မှုလုပ်ငန်းများ တည်ထောင်ပေးရန် အစီအစဉ် ရှိ/မရှိ နှင့် စပ်လျဉ်းတဲ့မေးခွန်း မေးမြန်းဖို့ ဖြစ်ပါတယ်</speech>
<speech><mp id='928'>ဦးအေးမင်းဟန်၊ မွန်ပြည်နယ် မဲဆန္ဒနယ်အမှတ်(၁)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီး၊ အမျိုးသားလွှတ်တော်ကိုယ်စားလှယ် များအားလုံး မင်္ဂလာပါခင်ဗျာ။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၁)မှ အမျိုးသား လွှတ်တော်ကိုယ်စားလှယ် ဦးအေးမင်းဟန် ဖြစ်ပါတယ်။ လေးစားရပါသော ဥက္ကဋ္ဌကြီးခင်ဗျား။ မြန်မာနိုင်ငံမှာရှိတဲ့ တိုင်းဒေသကြီးနှင့် ပြည်နယ် များအလိုက် ဆားထုတ်လုပ်ထွက်ရှိမှုမှာ ဧရာဝတီတိုင်းဒေသကြီးမှာ (၈၀)ရာခိုင်နှုန်း၊ မွန်ပြည်နယ်မှာ (၁၂)ရာခိုင်နှုန်း၊ ရခိုင်ပြည်နယ်အပါအဝင် အခြားတိုင်းဒေသကြီးနှင့် ပြည်နယ်များမှာ (၈)ရာခိုင်နှုန်း ဖြစ်ပါတယ်။ ၂၀၀၈ ခုနှစ် ဧရာဝတီတိုင်းဒေသကြီး၌ နာဂစ်မုန်တိုင်းဒဏ်ခံရသဖြင့် ဆားကွင်းများ ပျက်စီးခဲ့ပြီး ဆားထုတ်လုပ်သည့်လုပ်ငန်းများ ရပ်ဆိုင်းသွားခဲ့သဖြင့် နိုင်ငံအဝန်း ဆားလိုအပ်ချက် များ ဖြစ်ပေါ်ခဲ့ပါတယ်။ ထို့ကြောင့် မြန်မာနိုင်ငံ၏ ဆားဈေးနှုန်းမှာ အဆမတန် မြင့်တက်ခဲ့ပြီး ထိုင်းနိုင်ငံနှင့် အိမ်နီးချင်းနိုင်ငံများမှ ဆားများလည်း မြန်မာနိုင်ငံသို့ ဝင်ရောက်လာခဲ့ပါတယ်။ ထိုအချိန်မှစ၍ မြန်မာနိုင်ငံ ဆားဈေးကွက်တွင် ထိုင်းနိုင်ငံနှင့် အိမ်နီးချင်းနိုင်ငံများမှ ဆားများ နေရာယူလွှမ်းမိုးခဲ့ပါတယ်။ မြန်မာ့ဆားသည် ထိုင်းနိုင်ငံနှင့် အခြားနိုင်ငံများမှ ဝင်ရောက်လာသည့် ဆားများနှင့် နှိုင်းယှဉ်လျှင် ဈေးနှုန်းကွာခြားမှု မရှိသော်လည်း အရည်အသွေးမှာ မယှဉ်နိုင်ခြင်းကြောင့် ပြည်သူများအနေဖြင့် အခြားနိုင်ငံက ဆားများကိုသာ ရွေးချယ်စားသုံးကြကြောင်းတွေ့ရှိရပါတယ်။ ထို့အပြင် ဟိုတယ်များတွင် အသုံးပြုသည့် စားပွဲတင်ဆားကို မြန်မာနိုင်ငံမှာ အရည်အသွေး ပြည့်မီအောင် မထုတ်လုပ်နိုင်သဖြင့် နိုင်ငံခြားမှ စားပွဲတင်ဆား တစ်နှစ်ကို တန်(၁၈၀၀၀)လောက် တင်သွင်းရန် ဆားလုပ်ငန်းရှင်များအသင်းမှ တရားဝင် ခွင့်ပြုထားရပါတယ်။ ဒါတွေကိုကြည့် ခြင်းအားဖြင့် ဆားလုပ်ငန်းအတွက် ခေတ်မီနည်းပညာ လိုအပ်လျက်ရှိကြောင်း ထင်ရှားပေါ်လွင်လှ ပါတယ်။ တစ်ဖက်မှာလည်း အရည်အသွေးပြည့်သော ဆားများကို ထုတ်လုပ်နိုင်ရန် နေလှန်းဆား ထုတ်လုပ်ရာတွင် အသုံးပြုသည့် Plastic များကို နိုင်ငံခြားမှ မှာယူရခြင်း၊ အခက်အခဲများ ကြုံတွေ့ ရခြင်း၊ စားပွဲတင်ဆား ထုတ်လုပ်သည့်စက်များသည် လွန်စွာ တန်ဖိုးကြီးမားသဖြင့် ဆားလုပ်ငန်း လုပ်ကိုင်သူများအတွက် ရင်းနှီးမြှုပ်နှံနိုင်ဖို့ရန် ငွေကြေးမတတ်နိုင်မှုများလည်း ရှိနေပါတယ်။ အဆိုပါ အခက်အခဲများကြောင့် နာဂစ်မုန်တိုင်းမကျရောက်ခင် ၂၀၀၈ ခုနှစ်ကာလမှာ ဧရာဝတီတိုင်းဒေသကြီး မှာ ဆားလုပ်ငန်းရှင် (၈၀၂)ဦးရှိပြီး (၁၀)နှစ်ခန့်အကြာ ၂၀၁၈ ခုနှစ် ရောက်တဲ့အခါမှာတော့ ဆား လုပ်ငန်းရှင် ထက်ဝက်ခန့် လျော့ကျသွားပြီး (၄၄၀)ဦးခန့်သာ ဆားလုပ်ငန်းကို ဆက်လက်လုပ်ကိုင် နေကြောင်း တွေ့ရှိရပါတယ်။ ကျန်ရှိသည့် ဆားလုပ်ငန်း လုပ်ကိုင်သူများသည် ပြည်ပဆားများ ထိုးဖောက်ဝင်ရောက် လာမှုကို ရင်ဆိုင်ကြုံတွေ့နေရပြီး ငွေကြေးနှင့် နည်းပညာအခက်အခဲများကြောင့် မိမိတို့၏ လုပ်ငန်းများကို ရပ်ဆိုင်းရတော့မည့်အခြေအနေ ဖြစ်နေပါတယ်။ သို့ဖြစ်ပါ၍ နိုင်ံတော်အစိုးရ အနေဖြင့် ဆားလုပ်ငန်းလုပ်ကိုင်သူများကို အရည်အသွေးပြည့်မီသော ဆားများ ထုတ်လုပ်ရန် အတွက် ခေတ်မီနည်းပညာနဲ့ အရင်းအနှီးများ ပံ့ပိုးပေးရန် လိုအပ်သလို တစ်ဖက်ကလည်း နယ်စပ် မြို့များဖြစ်သည့် တမူးမြို့နယ်၊ မူဆယ်မြို့နယ်၊ မြဝတီမြို့နယ်၊ ကော့သောင်းမြို့နယ် အစရှိသည့် နယ်စပ်ကုန်သွယ်ရေးဂိတ် ရှိသည့်မြို့များမှတစ်ဆင့် တရားမဝင် ဝင်ရောက်လာသည့် ဆားများ ကို တားဆီးပေးရပါမယ်။ မွန်ပြည်နယ်မှာ ဆားဈေးနှုန်း (၁)ပိဿာကို (၂၀၀)ကျပ်ရှိပြီး ထိုင်းနိုင်ငံ၏ ဆားများ ဝင်ရောက်မှုမရှိဘဲ (၂၀၀)ကျပ်ကျော်မှသာ ထိုင်းနိုင်ငံမှဆားများ ဝင်ရောက်လာပါတယ်။ ထိုင်းနိုင်ငံမှ ဆားသည် မြန်မာငွေနှင့်တွက်လျှင် (၁)ပိဿာကို (၂၄၃)ကျပ်ခန့်သာ ရှိပါတယ်။ ယခု လက်ရှိ မြန်မာ့ဆားကြမ်းသည် (၁) ပိဿာကို (၁၈၀)ခန့်ရှိပြီး အိမ်သုံးဆားသည် (၁)ပိဿာကို (၂၆၀)ကျပ် ရှိပါတယ်။ ဆားဈေးတက်၍ မြတ်မည့်အချိန်တွင် ပြည်ပမှဆားများ ဝင်ရောက်လာပြီး ပြည်တွင်း ဆားလုပ်ငန်း လုပ်ကိုင်သူများ နစ်နာလှပါတယ်။ ပြည်ပမှ တရားမဝင် ဆားတင်သွင်းမှုကို တားဆီး နိုင်မှသာလျှင် မြန်မာ့ဆားလုပ်ငန်း ရေရှည်တည်တံ့နိုင်မှာဖြစ်သလို တစ်ဖက်ကလည်း နိုင်ငံ၏ ကုန်သွယ်ရေးလိုငွေပြမှုကို လျှော့ချနိုင်မှာဖြစ်ပါတယ်။ (ဆားလုပ်ငန်းသည် လုပ်သားများစွာဖြင့် လုပ်ကိုင်ရသော လုပ်ငန်းတစ်ခုဖြစ်ပါတယ်။ ပျမ်းမျှအားဖြင့် ဧက(၁၀၀) ရှိသော ဆားကွင်းတစ်ကွင်းလျှင် လုပ်သား(၂၀)ကျော်၊ ဆားရေကိုင်နှင့် စက်မောင်း (၄)ဦးလုပ်ကိုင်ရပါတယ်။ ထိုကြောင့် ဆားလုပ်ငန်း ဖွံ့ဖြိုးတိုးတက်လာသည်နှင့်အမျှ ပြည်သူများအတွက် အလုပ်အကိုင်၊ အခွင့်အလမ်းများလည်း ပေါများလာမှာဖြစ်ပါတယ်။ ယခုလက်ရှိ ဆားကို စက်မှုကုန်ကြမ်းအဖြစ် သုံးစွဲသည့်ပမာဏမှာ (၁၀)ရာခိုင်နှုန်းမျှသာရှိသဖြင့် ဆားလုပ်ငန်း လုပ်ကိုင်သူများ ဈေးကွက်ပိုမိုရရှိနိုင်ရန်အတွက် ဆားကို ကုန်ကြမ်းအဖြစ်အသုံးပြုသည့် ဆပ်ပြာ စက်ရုံ၊ ဆိုးဆေးစက်ရုံ၊ စက္ကူစက်ရုံ၊ Caustic Soda စက်ရုံနှင့် အခြားစက်မှုလုပ်ငန်းများကို ထူထောင် ပေးဖို့ လိုအပ်လှပါတယ်။ ပင်လယ်ရေမှ ဆားထုတ်လုပ်သည့်လုပ်ငန်းသည် မကုန်ခမ်းနိုင်သော ပြည့်ဖြိုးမြဲ ကုန်ကြမ်းကို အသုံးပြုရသဖြင့် အစိုးရအနေဖြင့် အထူးပံ့ပိုးပေးနိုင်လျှင် နိုင်ငံအတွက် အကျိုးများစွာ ရှိပါလိမ့်မယ်။ သို့ဖြစ်ပါ၍ မြန်မာ့ဆားလုပ်ငန်း ဖွံ့ဖြိုးတိုးတက်လာရန်နှင့် နိုင်ငံတကာအဆင့်မီ စားပွဲတင်ဆားများ ထုတ်လုပ်နိုင်ရန်အတွက် ဆားလုပ်ငန်း လုပ်ကိုင်သူများကို နိုင်ငံတော်မှ ထိရောက်သည့် နည်းပညာ၊ အရင်းအနှီးများ ပံ့ပိုးပေးရန်၊ ပြည်တွင်းဈေးကွက်အတွင်းသို့ ပြည်ပမှ တရားမဝင် ဝင်ရောက်လာသော ဆားများကို နယ်စပ်ကုန်သွယ်ရေးဂိတ်များတွင် တားဆီးပေးရန်နှင့် ဆားကို ကုန်ကြမ်းအဖြစ် အသုံးပြုပြီး ကုန်ချောထုတ်လုပ်သည့် စက်မှုလုပ်ငန်းများကို ထူထောင် ပေးရန် အစီအစဉ် ရှိ/မရှိ ကို အမျိုးသားလွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာ ပြည်ထောင်စု ဝန်ကြီးအား မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>မေးခွန်းများနဲ့ ပတ်သက်ပြီး သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><mp id='26'>ဒေါက်တာရဲမြင့်ဆွေ (ဒုတိယဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော် ကိုယ်စားလှယ်တော်ကြီးများအားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန ဒုတိယဝန်ကြီး ဒေါက်တာရဲမြင့်ဆွေ ဖြစ်ပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဦးမောင်မောင်လတ် ရဲ့ မေးခွန်းနဲ့စပ်လျဉ်းပြီးတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန၊ စစ်ကိုင်းတိုင်းဒေသကြီးအစိုးရအဖွဲ့နှင့် ရန်ကုန်တိုင်းဒေသကြီးအစိုးရအဖွဲ့တို့ရဲ့ ဖြေကြားချက် များကို ပေါင်းစပ်ဖြေကြားသွားပါမယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပေးပါရန် တင်ပြအပ်ပါတယ်။ ရန်ကုန်မြို့တော် စည်ပင်သာယာရေးကော်မတီက မန္တလေးတိုင်းဒေသကြီး၊ သာစည် မြို့နယ်၊ ပြည်ညောင်ဒေသမှာ စည်ပင်သာယာရေးကော်မတီပိုင် ဘိလပ်မြေစက်ရုံတွင် အသုံးပြုရန် ရည်ရွယ်ပြီးတော့မှ စစ်ကိုင်းတိုင်းဒေသကြီး၊ မော်လိုက်မြို့နယ်၊ ဓားသွေးကျောက်ချောင်းဒေသမှာ ရှိတဲ့ မြေဧရိယာ(၄၁၀၅)ဧက ကျယ်ဝန်းတဲ့လုပ်ကွက်မှာ ကျောက်မီးသွေးအကြီးစားထုတ်လုပ်ရန် အမှတ်(၁) သတ္တုတွင်းလုပ်ငန်းနဲ့ ထုတ်လုပ်မှုအပေါ် ခွဲဝေခံစားတဲ့စနစ်နဲ့ ၁၀-၁၁-၂၀၀၈ ရက်နေ့မှ ၉-၁၁-၂၀၁၈ ရက်နေ့အထိ သက်တမ်း(၁၀)နှစ်နဲ့ သဘောတူစာချုပ် ချုပ်ဆိုပြီး ဆောင်ရွက်ခဲ့ ပါတယ်။ လုံလောက်တဲ့ ကျောက်မီးသွေးသိုက် ပမာဏရှိပြီး စီးပွားဖြစ် ထုတ်လုပ်နိုင်တဲ့အတွက် မြန်မာ့သတ္တုတွင်းဥပဒေ၊ နည်းဥပဒေများနှင့်အညီ ခွင့်ပြုမိန့်သက်တမ်းပြင်ဆင်ပြီး ၁၀-၁၁-၂၀၀၈ ရက်နေ့မှ ၉-၁၁-၂၀၃၃ ရက်နေ့အထိ သက်တမ်း(၂၅)နှစ်ရှိတဲ့ ကျောက်မီးသွေးအကြီးစားလုပ်ငန်း သဘောတူစာချုပ်ကို ၂-၆-၂၀၁၆ ရက်နေ့မှာ ချုပ်ဆိုဆောင်ရွက်ခဲ့ပါတယ်။ ကုမ္ပဏီအနေနဲ့ ၂၀၀၈ ခုနှစ်၊ နိုဝင်ဘာလမှ ၂၀၁၉ ခုနှစ်၊ ဖေဖော်ဝါရီလအထိ ခွင့်ပြုမိန့်ကြေးငွေကျပ်(၄၀၂၀၀၀)၊ မြေငှားရမ်းခ ကျပ်(၂၃၆.၃၇၂၈)သန်း၊ ဓာတ်သတ္တုခွန် ကျပ်(၄၇.၇၉၇၆)သန်းနဲ့ ထုတ်လုပ်မှု၊ ခွဲဝေမှု အချိုးကျ ကျပ်သန်းပေါင်း(၆၃၃.၃၉၈၈) စုစုပေါင်း ကျပ်(၉၁၇.၉၇၁)သန်းတိတိကို ဌာနသို့ ပေးသွင်းခဲ့ပြီး ဖြစ်ပါတယ်။ အထက်ပါလုပ်ငန်း ဆောင်ရွက်ခြင်းဖြင့်လည်း ရန်ကုန်မြို့တော် စည်ပင်သာယာရေး ကော်မတီအနေနဲ့ ၂၀၁၈-၂၀၁၉ ဘဏ္ဍာနှစ်မှာ လျာထားဝင်ငွေအနေနှင့် ခန့်မှန်းငွေကျပ် (၉၆၈၇.၈)သိန်းဖြစ်ပြီး အခြားသက်ဆိုင်ရာ ဌာနများသို့ အခွန်အခ၊ ငှားရမ်းခများ ပေးသွင်းရမည့်ငွေကျပ်မှာ (၅၅၂၄.၉၆)သိန်း ဖြစ်ပါတယ်။ ရန်ကုန်မြို့တော် စည်ပင်သာယာရေးကော်မတီဟာ မော်လိုက်မှာရှိတဲ့ ကျောက်မီးသွေးလုပ်ကွက်မှ ကျောက်မီးသွေးများကို မန္တလေးတိုင်းဒေသကြီး၊ သာစည်မြို့နယ်၊ ပြည်ညောင်ဒေသရှိ ကုမ္ပဏီပိုင် ဘိလပ်မြေစက်ရုံမှာ စွမ်းအင်အဖြစ် အသုံးချရန် ရည်ရွယ်သော်လည်း စက်ရုံမှာ ၂၀၁၃ ခုနှစ်မှာ ရပ်နားထားခဲ့ပြီး တန်(၆၀၀၀)ကျ ဘိလပ်မြေစက်ရုံအဖြစ် တိုးမြှင့်ဆောင်ရွက်ဆဲကာလ ဖြစ်တဲ့အတွက် ထွက်ရှိလာတဲ့ကျောက်မီးသွေးများကို လုပ်ကွက်အတွင်း၌သာ တွင်းဝဈေးဖြင့် YLA GEO WINNER Co;ltd ကို ရောင်းချပေးလျက်ရှိပါတယ်။ လွှတ်တော်ကိုယ်စားလှယ်ကြီး မေးမြန်းတဲ့ မြေနေရာဟာ မြေလွတ်၊ မြေလပ်၊ မြေရိုင်း များ လုပ်ပိုင်ခွင့်ရရှိသူ ဦးကိုနိုင် မှ ရာဘာ၊ မျောက်ငို စတဲ့နှစ်ရှည်ပင်သီးနှံများ စိုက်ပျိုးခဲ့သော်လည်း တောမီးလောင် ပျက်စီးခဲ့တဲ့အတွက် ဆက်လက်စိုက်ပျိုးခြင်းမပြုဘဲ ၂၀၁၈ ခုနှစ်၊ နိုဝင်ဘာလအတွင်းကျောက်မီးသွေးများ စုပုံထားရှိရန် မြေပြင်ရှင်းလင်းမှုစတင်ခဲ့ပြီး ၂၀၁၈ ခုနှစ်၊ ဒီဇင်ဘာလမှာ ရန်ကုန် မြို့တော်စည်ပင်သာယာရေးကော်မတီမှ ကျောက်မီးသွေးများကို စတင် စုပုံထားရှိလာတဲ့အတွက် ခွင့်ပြုမိန့်မရှိဘဲ စုပုံထားရှိမှုကို ဖယ်ရှားပေးရန် ခမ်းပတ်မြို့နယ်၊ လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနမှ အကြောင်းကြားခဲ့ကြောင်း သိရှိရပါတယ်။ မြေလွတ်၊ မြေလပ်နှင့် မြေရိုင်းများ ခွင့်ပြုမိန့်ရရှိသူ ဦးကိုနိုင် မှ စိုက်ပျိုးလုပ်ကိုင်နိုင်ခြင်း မရှိတော့သည့်အတွက် ၂၂-၂-၂၀၁၉ ရက်နေ့ ခွင့်ပြုမိန့်ကတ်ပြားအား မြို့နယ်လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနသို့ လိပ်မူ၍ ပြန်လည်အပ်နှံခဲ့ကြောင်း၊ အဆိုပါ ခွင့်ပြုမိန့်ကတ်ပြားသည် တိုင်းဒေသကြီး မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးကော်မတီသို့ ရောက်ရှိနေပြီဖြစ်ကြောင်း စိစစ်သိရှိရပါတယ်။ ၎င်းအပြင် ခွင့်ပြုမိန့် မရရှိမီ ဝင်ရောက်လုပ်ကိုင်ခဲ့တဲ့ ရန်ကုန်မြို့တော်စည်ပင်သာယာ ရေးကော်မတီအနေနဲ့ ဆက်လက်အသုံးပြုမည်ဆိုပါက မြေလွတ်၊ မြေလပ်နှင့် မြေရိုင်းများ စီမံ ခန့်ခွဲ ရေးဥပဒေ ပုဒ်မ ၂၂ (ခ)၊ ပုဒ်မခွဲငယ်(၁) ပါ ပြဋ္ဌာန်းချက်များအတိုင်း ပြန်လည် လျှောက်ယူရမယ့်ကိစ္စ ဖြစ်ကြောင်း စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ပြန်ကြားထားကြောင်း သိရှိရပါတယ်။ မြေလွတ်၊ မြေလပ်နှင့် မြေရိုင်းများ လုပ်ကိုင်ခွင့်ရရှိသူက သတ်မှတ်ထားတဲ့ စည်းကမ်းချက်များကို လိုက်နာခြင်းမရှိပါက မြေလွတ်၊ မြေလပ်နှင့် မြေရိုင်းစီမံခန့်ခွဲရေး ဥပဒေ ပုဒ်မ ၂၁၊ ပြင်ဆင်သည့် ဥပဒေ ပုဒ်မ ၂၂(က)၊ ပုဒ်မခွဲငယ်(၃)(၄)တို့အရ အရေးယူဆောင်ရွက်သွားနိုင် ရန်နှင့် လိုက်နာမှုမရှိပါက မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကို ပြင်ဆင်တဲ့ ဥပဒေ ပုဒ်မ ၂၇(က) အရ အရေးယူနိုင်ရန် ပြဋ္ဌာန်းထားရှိပါတယ်။ စစ်ကိုင်းတိုင်းဒေသကြီးအစိုးရအဖွဲ့ကလည်း စစ်ကိုင်းတိုင်းဒေသကြီး၊ တမူးခရိုင်၊ ခမ်းပတ် မြို့နယ်ခွဲ မလူကျေးရွာအတွင်းမှာ နှစ်ရှည်သီးနှံစိုက်ပျိုးရန် ခွင့်ပြုမိန့်ရရှိခဲ့တဲ့ဧရိယာ (၃၀) ဧကအတွင်း သီးနှံစိုက်ပျိုးခြင်းမပြုဘဲ ကျောက်မီးသွေး စုပုံထားရှိတဲ့အတွက် လုပ်ပိုင်ခွင့်ရရှိသူ ဦးကိုနိုင် ကိုယာမြေ စီမံထားပြီး ဖြစ်ပါသတွင်း ဖယ်ရှား ခမ်းပတ်မြို့ လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနက တရားဝင် ခွင့်ပြုမိန့်မရှိဘဲ စုပုံ မထားရန်နှင့် စုပုံထားရှိမှုကို (၁၄)ရက်အတွင်း ဖယ်ရှားပေးပါရန် ၂၂-၁-၂၀၁၉ ရက်စွဲပါ အမိန့်ကြော်ငြာ စာနဲ့ အကြောင်းကြားပြီး ဖြစ်ပါတယ်။ သို့ပါသော်လည်း ဖယ်ရှားပေးနိုင်ခြင်းမရှိတဲ့အတွက် လယ်ယာမြေ စီမံခန့်ခွဲရေးနှင့် စာရင်းအင်းဦးစီးဌာနရဲ့ ၁၈-၂-၂၀၁၉ ရက်စွဲပါစာနှင့် တရားစွဲဆိုသွား မည်ဖြစ်ကြောင်း (ထပ်မံ)အသိပေး အကြောင်းကြားထားရှိပြီးဖြစ်ပါတယ်။ အဆိုပါ မြေနေရာကို ဦးကိုနိုင် မှ ကျောက်မီးသွေးကုမ္ပဏီသို့ ထပ်ဆင့်ငှားရမ်းထားခြင်း ဖြစ်ကြောင်းနှင့် အသုံးပြုလျက်ရှိသူ ရန်ကုန်မြို့တော်စည်ပင်သာယာရေးကော်မတီမှ ကျောက်မီးသွေး ထုတ်လုပ်ရေးတာဝန်ခံ ဦးစိုးမင်းပိုင် အား ကျောက်မီးသွေးစုပုံခြင်းနှင့် နေအိမ်၊ အဆောက်အအုံ ဆောက်လုပ်အသုံးပြုခြင်းတို့ကို ၂၀-၅-၂၀၁၉ ရက်နေ့တွင် နောက်ဆုံးထား၍ ဖယ်ရှားပေးမည် ဖြစ်ကြောင်း အသနားခံတင်ပြထားသည့်အတွက် တရားစွဲဆိုမည့်လုပ်ငန်းအား ၂၀-၅-၂၀၁၉ ရက်နေ့ အထိ ရွှေ့ဆိုင်းပေးခဲ့ပြီး ဖယ်ရှားမှုမရှိပါက ၂၁-၅-၂၀၁၉ ရက်နေ့မှစ၍ တရားစွဲဆို ဆောင်ရွက်သွား မည်ဖြစ်ပါကြောင်း ရှင်းလင်းဖြေကြားအပ်ပါတယ်။ အမျိုးသားလွှတ်တော်ဥက္ကဋ္ဌကြီးခင်ဗျား။ ကချင်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါက်တာခွန်ဝင်းသောင်း မေးမြန်းတဲ့ မေးခွန်းနှင့် စပ်လျဉ်းပြီး တော့မှ ကချင်ပြည်နယ်အစိုးရအဖွဲ့နဲ့ ပေါင်းစပ်ကြားသွားမှာ ဖြစ်ပါတယ်။ Power Point အသုံးပြုခွင့် ပေးပါရန် တင်ပြအပ်ပါတယ်။ လွှတ်တော်ကိုယ်စားလှယ်ကြီး မေးမြန်းတဲ့ ကချင်ပြည်နယ်၊ မိုးမောက်မြို့နယ်၊ ဒေါ့ဖုန်းယန်မြို့နယ်ခွဲ တာဆိုင်ကျေးရွာ၊ တိန်းမကြိုင်း ကျေးရွာအနီး ၂၀၁၇ - ၂၀၁၈ ဘဏ္ဍာရေးနှစ်ကစတင်ပြီး တစ်သျှူးငှက်ပျောများ စိုက်ပျိုးထားတဲ့ မြေဧရိယာ(၈၀၀)ဧကခန့်က သစ်တောကြိုးဝိုင်း၊ ကြိုးပြင်ကာကွယ်တောများအတွင်း မကျရောက်ဘဲ Power Pointမှာ တင်ပြထားတဲ့အတိုင်း အစိုးရက စီမံခန့်ခွဲပိုင်ခွင့်ရှိတဲ့မြေ ဖြစ်ပါတယ်။ မိုးမောက် မြို့နယ်၊ သစ်တောနယ်မြေအတွင်း သစ်တောဦးစီးဌာနမှ တရုတ်တစ်သျှူးငှက်ပျောစိုက်ခင်းများ တူးယူထားခြင်း လုံးဝမရှိပါ။ ကချင်ပြည်နယ်၊ မိုးမောက်မြို့နယ်မှာ ပန်းမြတ်မာလာကုမ္ပဏီလီမိတက်သို့ ဓာတ်သတ္တု အသေးစားထုတ်လုပ်ရန် ခွင့်ပြုမိန့်အမှတ် ၀၂၄၇/၂၀၁၀၊ ၀၂၄၈/၂၀၁၀ တို့ဖြင့် ၉-၄-၂၀၁၀ ရက်နေ့မှ ၈-၄-၂၀၁၃ ရက်နေ့အထိ (၃)နှစ်ကိုလည်းကောင်း၊ ခွင့်ပြုမိန့်အမှတ် ၅၄၅ ဖြင့် ၂၇-၈-၂၀၁၀ ရက်နေ့မှ ၂၆-၈-၂၀၁၃ ရက်နေ့အထိ (၃)နှစ်ကိုလည်းကောင်း၊ ယခင် အမှတ်(၂)သတ္တုတွင်းလုပ်ငန်း နှင့် ထုတ်လုပ်မှုအပေါ် ခွဲဝေခံစားတဲ့စနစ်နဲ့ စာချုပ် ချုပ်ဆိုဆောင်ရွက်ခဲ့သော်လည်း ခွင့်ပြုမိန့်ပါ စည်းကမ်းချက်များတွင် ခွင့်ပြုထားတဲ့ ဓာတ်သတ္တုကိုသာ ခွင့်ပြုထားတဲ့ နည်းစနစ်အတိုင်း တူးဖော် ထုတ်လုပ်ရမည်။ အခြား မည်သည့် စီးပွားရေးလုပ်ငန်းကိုမျှ လုပ်ကိုင်ခွင့် မပြုကြောင်း၊ ဖော်ပြပါရှိကြောင်းနှင့် ယခုလက်ရှိ အချိန်မှာလည်း တရားဝင် သက်တမ်းခွင့်ပြုမိန့် ထုတ်ပေးထားခြင်းမရှိ ပါကြောင်း ဖြေကြားအပ်ပါတယ်။ ကချင်ပြည်နယ်အစိုးရအဖွဲ့မှ တစ်သျှူးငှက်ပျောစိုက်ပျိုးဧကနှင့် မြေရာဇဝင်စာရင်းများ၊ အသေးစိတ် စိစစ်သိရှိရန်၊ စစ်ဆေးပြုစုနိုင်ရန်အတွက် ကချင်ပြည်နယ် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဝန်ကြီးဦးဆောင်ပြီး ပြည်နယ်လွှတ်တော်ကိုယ်စားလှယ်၊ လယ်ယာမြေ စီမံခန့်ခွဲရေးနှင့် စာရင်းအင်းဦးစီးဌာန၊ စိုက်ပျိုးရေးဦးစီးဌာန၊ သစ်တောဦးစီးဌာနတို့မှ ညွှန်ကြားရေးမှူး အပါအဝင် အဖွဲ့ဝင်စုစုပေါင်း (၈)ဦးပါတဲ့အဖွဲ့ကို ၇-၆-၂၀၁၈ ရက်နေ့ ရက်စွဲပါစာနှင့် ဖွဲ့စည်း တာဝန် ပေးအပ်ထားပြီး ဖြစ်ပါတယ်။ ပန်းမြတ်မာလာကုမ္ပဏီမှ ဒေါ့ဖုန်းယန်မြို့ တာဆိုင်ကျေးရွာအုပ်စု၊ ကွင်းအမှတ်(OSS)၊ ကွင်းအမည် - တာဆိုင်ကြေးတိုင် ပြင်ပကွင်းအတွင်း မြေလွတ်၊ မြေရိုင်းလုပ်ပိုင်ခွင့် လျှောက်ထား ခြင်းမပြုဘဲ ဝင်ရောက်မြောင်းတူးခြင်း၊ တစ်သျှူးငှက်ပျောစိုက်ပျိုးခြင်းနှင့် ပတ်သက်ပြီး ကချင် ပြည်နယ်အစိုးရအဖွဲ့ရဲ့ အကြောင်းကြားလာမှုအပေါ်ကို လက်ရှိစိုက်ပျိုးထားတဲ့မြေမှအပ ထပ်မံတိုးချဲ့ စိုက်ပျိုးခြင်းမပြုရန် သိရှိကြောင်းကိုလည်း ၂၉-၆-၂၀၁၈ ရက်နေ့မှာ ဒေါ့ဖုန်းယန်မြို့၊ အထွေထွေ အုပ်ချုပ်ရေးဦးစီးဌာန၊ အုပ်ချုပ်ရေးမှူးရုံးခန်းမှာ ဝန်ခံကတိလက်မှတ် ရေးထိုးပြီးလည်းဖြစ်ပါတယ်။ သို့သော်လည်း ကုမ္ပဏီအနေဖြင့် လိုက်နာဆောင်ရွက်ခြင်းမရှိဘဲ ထပ်မံတိုးချဲ့စိုက်ပျိုး လုပ်ကိုင်လျက်ရှိခြင်းတို့ကြောင့် ဒေသခံတောင်သူများနှင့် ကုမ္ပဏီတို့အကြား မလိုလားအပ်သော ပြဿနာများ မဖြစ်ပွားရေးကို အဆိုပါ ကုမ္ပဏီအား တည်ဆဲဥပဒေနှင့်အညီ တရားစွဲဆိုနိုင်ရန် ဒေါ့ဖုန်းယန်မြို့၊ လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနမှ တင်ပြလာမှုအပေါ် ၂၁-၁-၂၀၁၉ ရက်နေ့က မိုးမောက်မြို့နယ် အထွေထွေအုပ်ချုပ်ရေးဦးစီးဌာနမှာ ပြုလုပ်တဲ့ မြို့နယ် လယ်ယာမြေ စီမံခန့်ခွဲမှုကော်မတီရဲ့ လုပ်ငန်းညှိနှိုင်းအစည်းအဝေး အမှတ်စဉ်(၁/၂၀၁၉)၊ ဆုံးဖြတ်ချက်အပိုဒ်(၆) အရ ခရိုင်လယ်ယာမြေစီမံခန့်ခွဲမှုအဖွဲ့သို့ တင်ပြလမ်းညွှန်မှုခံယူခဲ့ပါကြောင်း၊ ၁-၃-၂၀၁၉ ရက်နေ့တွင် ဗန်းမော်ခရိုင်၊ အထွေထွေအုပ်ချုပ်ရေးဦးစီးဌာန၌ ကျင်းပသည့် ခရိုင်လယ်ယာမြေ စီမံခန့်ခွဲမှုအဖွဲ့၏ လုပ်ငန်းညှိနှိုင်းအစည်းအဝေး အမှတ်စဉ် (၅/၂၀၁၉) အစည်းအဝေး ဆုံးဖြတ်ချက် အပိုဒ် ၁၄(ဂ)တွင် မြေလွတ်၊ မြေလပ်၊ မြေရိုင်းများ စီမံခန့်ခွဲရေးဥပဒေကို ပြင်ဆင်သည့် ဥပဒေပုဒ်မ ၂၂၊ ပုဒ်မခွဲ(ခ-၁) နှင့်အညီ မိမိရယူလုပ်ကိုင် အသုံးပြုလျက်ရှိသော မြေလွတ်၊ မြေလပ်၊ မြေရိုင်း ဧရိယာနှင့် ယင်းတို့နှင့် စပ်လျဉ်းသည့် အသေးစိတ်အချက်အလက်များကို ပြည့်စုံစွာဖော်ပြပြီး မြေလွတ်၊ မြေလပ်၊ မြေရိုင်း စီမံခန့်ခွဲရေးဥပဒေကို ပြင်ဆင်သည့်ဥပဒေ(၂၀၁၈) ပြဋ္ဌာန်းသည့်နေ့မှစ၍ (၆)လအတွင်း သတ်မှတ်ချက် နှင့်အညီ ဗဟိုကော်မတီ(သို့မဟုတ်) သက်ဆိုင်ရာ စီမံခန့်ခွဲရေးကော်မတီသို့ လျှောက်ထားရမည်ဟု ဆုံးဖြတ်ခဲ့ပြီး မိုးမောက်မြို့နယ်၊ အထွေထွေအုပ်ချုပ်ရေးဦးစီးဌာနသို့လည်း ညွှန်ကြားထားရှိပြီးဖြစ်ကြောင်းကို ကချင်ပြည်နယ်အစိုးရအဖွဲ့မှ ပြန်လည်ဖြေကြားထားပါကြောင်း ရှင်းလင်းတင်ပြအပ် ပါတယ်။ အားလုံးကို ကျေးဇူးတင်ပါတယ်။ ဥက္ကဋ္ဌကြီးခင်ဗျား။ နောက်ဆုံးမေးခွန်းဖြစ်တဲ့ မွန်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးအေးမင်းဟန် ရဲ့ မြန်မာ့ဆားလုပ်ငန်း ဖွံ့ဖြိုးတိုးတက်လာ စေရန်ကိစ္စနှင့်ပတ်သက်သည့် ကြယ်ပွင့်ပြမေးခွန်းကို စီးပွားရေးနှင့် ကူးသန်းရောင်းဝယ်ရေးဝန်ကြီး ဌာနနှင့် ပေါင်းစပ်ပြီး ဖြေကြားသွားမှာဖြစ်ပါတယ်။ Power Point အသုံးပြုခွင့်ပေးပါရန် တင်ပြအပ် ပါသည်။ ၂၀၀၈ ခုနှစ်၊ ဖွဲ့စည်းအုပ်ချုပ်ပုံအခြေခံဥပဒေ ပုဒ်မ ၁၈၈၊ ဇယား(၂)အရ တိုင်းဒေသကြီး၊ ပြည်နယ် ဆားနှင့် ဘေးထွက်ပစ္စည်းဥပဒေ၊ နည်းဥပဒေတို့ကို တိုင်းဒေသကြီး၊ ပြည်နယ်လွှတ်တော် များကသာ ပြဋ္ဌာန်းရန် ခွင့်ပြုထားပြီးဖြစ်ပါတယ်။ ၂၀၀၈ ခုနှစ်၊ ဖွဲ့စည်းအုပ်ချုပ်ပုံအခြေခံဥပဒေအရ ဆားနှင့် ဆားတွင်းထွက်ပစ္စည်းဥပဒေ၊ နည်းဥပဒေများ ပြဋ္ဌာန်းပြီးဖြစ်တဲ့ ပြည်နယ်နှင့် တိုင်းဒေသကြီးများကိုတော့ Power Point မှာ ဖော်ပြထားတဲ့အတိုင်း တင်ပြထားပါတယ်။ အဆိုပါ ၂၀၀၈ ခုနှစ်၊ ဖွဲ့စည်းအုပ်ချုပ်ပုံ အခြေခံဥပဒေ အရ ပုဒ်မ ၂၅၄၊ ဇယား(၅)အရ သက်ဆိုင်ရာ တိုင်းဒေသကြီး၊ ပြည်နယ်များ၏ ဆားအခွန်အခများကို ကောက်ခံပြီး တိုင်းဒေသကြီး၊ ပြည်နယ် ဘဏ္ဍာရန်ပုံငွေ အစီအစဉ်များသို့ ပေးသွင်းလျက်ဖြစ်ပါတယ်။ မြန်မာနိုင်ငံမှာ နေလှန်းဆားကြမ်း အများဆုံးထုတ်လုပ်တဲ့ ဒေသတွေကတော့ ဧရာဝတီ တိုင်းဒေသကြီး၊ မွန်ပြည်နယ်၊ ရခိုင်ပြည်နယ်၊ ရန်ကုန်တိုင်းဒေသကြီးတို့ ဖြစ်ပါတယ်။ တိုင်းဒေသကြီး၊ ပြည်နယ်၊ ဆားလုပ်ငန်း ရုံးများဖြစ်တဲ့ ကချင်ပြည်နယ်ဆားလုပ်ငန်းရုံး၊ စစ်ကိုင်းတိုင်းဒေသကြီး ဆားလုပ်ငန်း ရုံး၊ ရှမ်းပြည်နယ် ဆားလုပ်ငန်းရုံး၊ ရန်ကုန်တိုင်းဒေသကြီး ဆားလုပ်ငန်းရုံးနှင့် ဧရာဝတီတိုင်းဒေသကြီး ဆားလုပ်ငန်းရုံးများ၊ မွန်ပြည်နယ် ဆားလုပ်ငန်းရုံးနဲ့ ရခိုင်ပြည်နယ် ဆားလုပ်ငန်းရုံးရဲ့ ဘတ်ဂျက် အသုံးစရိတ်ကိုတော့ သက်ဆိုင်ရာ တိုင်းဒေသကြီးနှင့် ပြည်နယ် ဘဏ္ဍာရန်ပုံငွေအသီးသီးမှလည်းကောင်း၊ နေပြည်တော် ဆားလုပ်ငန်းဌာနခွဲရဲ့ ဘတ်ဂျက်အသုံးစရိတ် ကို ပြည်ထောင်စုဘဏ္ဍာရန်ပုံငွေမှလည်းကောင်း၊ ကျခံသုံးစွဲခြင်းကို ၂၀၁၁-၂၀၁၂ ဘဏ္ဍာရေးနှစ်မှာ စတင်ဆောင်ရွက်ခဲ့ပါတယ်။ ၂၀၁၈-၂၀၁၉ ဘဏ္ဍာရေးနှစ်မှာ လိုင်စင်တင်ထားတဲ့ ပုဂ္ဂလိက ဆားကြိတ်စက် (၇၆)စက်က နေလှန်းဆားကြမ်းများကို အိုင်အိုဒင်းဆားချောများအဖြစ် ကြိတ်ခွဲသန့်စင်လျက်ရှိ ပါတယ်။ မြန်မာနိုင်ငံမှထွက်တဲ့ ဆားများမှာ ပင်လယ်ရေကို နေလှန်းအငွေ့ပျံစေခြင်းနဲ့ ထုတ်လုပ်တဲ့ နေလှန်းဆားကြမ်းများသာဖြစ်ပါတယ်။ နေလှန်းဆားကြမ်းများကို ပြည့်ဝဆားငန်ရေနှင့် ဆေးကြော ကာ ကြိတ်ခွဲသန့်စင်ပြီး အိုင်အိုဒင်းဖျန်း၍ ထုတ်လုပ်တဲ့ဆားများကို အဆိုပါ ဆားကြိတ်စက်များက အဓိက ထုတ်လုပ်လျက်ရှိပါတယ်။ ရိုးရိုးအိုင်အိုဒင်းဆားချော ထုတ်လုပ်မှု အဆင့်ဆင့်နှင့် ပေါင်းခံတဲ့ နည်းပညာများနှင့် ထုတ်လုပ်တဲ့ အိုင်အိုဒင်း သန့်စင်ဆားချော ထုတ်လုပ်မှုအဆင့်ဆင့်မှာ မတူညီဘဲ နည်းပညာကွာခြားပြီး lodized Refined Salt များ ထုတ်လုပ်ရန် ငွေကြေးအရင်းအနှီး ပိုမို ကုန်ကျမှာ ဖြစ်ပါတယ်။ ကုန်းဆားကြမ်းများ အိုင်အိုဒင်းဖျန်းအိုဒင်းဆားချော ထုတ်လုပ်မှုအဆအရင်းအနှီး ပို ကာ ကြိတ်များသာဖြစ်များမှာ ပင် ၂၀၀၂ ခုနှစ်က ဝန်ကြီးဌာနရဲ့ အစီအစဉ်နှင့် ရှမ်းပြည်နယ်၊ သီပေါမြို့နယ်၊ ဘော်ကြို ဒေသမှာ မြေအောက် ဆားငန်ရေ ရရှိရေးအတွက် ရေငန်တွင်း (၂)တွင်းကို ပေ(၆၀)အထိ စမ်းသပ် တူးဖော်ခဲ့ပြီး ၎င်းဆားငန်ရေမှ စားပွဲတင် ဆားချောထုတ်လုပ်ရန် စီစဉ်ခဲ့ပါတယ်။ ၂၀၁၀ ပြည့်နှစ် bocupl: osqošężči China National Complete Plant Import and Export Yunnan Co,Ltd. ကုမ္ပဏီက သန့်စင် Iodized Refined Salt ထုတ်လုပ်ရန် အဆိုပြုခဲ့သော်လည်း ရှမ်းပြည်နယ် အစိုးရအဖွဲ့က ရှေးဟောင်းဘုရားနယ်မြေ ဖြစ်တဲ့အတွက် ခွင့်မပြုသင့်ကြောင်း၊ အဆိုပါ ဒေသမှ ဒေသခံပြည်သူများရဲ့ သဘောတူညီကြောင်း ထောက်ခံချက်ဖြင့် ပြန်လည်တင်ပြ လျှောက်ထားနိုင် ကြောင်း အကြောင်းကြားသဖြင့် ကုမ္ပဏီက ရင်းနှီးမြှုပ်နှံမည့်အစီအစဉ်ကို ဆိုင်းငံ့ခဲ့ပါတယ်။ ပြည်ပမှ ဆားများ တရားမဝင် ဝင်ရောက်လာခြင်းကိုလည်း တားဆီးကာကွယ်ရန် နိုင်ငံတော်အတွက် အခွန်အခများလည်း ရရှိရန် ကျန်းမာရေးနှင့် အားကစားဝန်ကြီးဌာနတို့နှင့် ပူးပေါင်းဆောင်ရွက်နေတဲ့ US၊ Project တစ်နိုင်ငံလုံး အိုင်အိုဒင်းဆား စားသုံးရေးအစီအစဉ် ကိုလည်း ထိခိုက်မှုမရှိစေရန် မြန်မာနိုင်ငံရဲ့ အချို့သော SME များအတွက် မရှိမဖြစ် လိုအပ်ခြင်းကြောင့်လည်းကောင်း၊ ၂၀၁၄-၂၀၁၅ ဘဏ္ဍာရေးနှစ်မှ စပြီးတော့မှ မြန်မာနိုင်ငံ ဆားလုပ်ငန်းရှင် များအသင်းရဲ့ ထောက်ခံတဲ့ ဆားလုပ်ငန်းဌာနနှင့် သုတေသနဌာနစုရဲ့ ဓာတ်ခွဲစစ်ဆေးချက်များနဲ့ ပုဂ္ဂလိကကုမ္ပဏီများရဲ့ ပြည်ပဆားတင်သွင်းခြင်းလုပ်ငန်းကို ကုန်သွယ်ရေးဦးစီးဌာနသို့ သဘောထား ပြန်ကြားမှုများ ပေးပို့ခဲ့ပါတယ်။ ၆-၁-၂၀၁၈ ရက်နေ့မှာ ကျင်းပတဲ့ မြန်မာနိုင်ငံသားလုပ်ငန်းရှင်များအသင်းနှင့် ပြည်ပမှ ဆားတင်သွင်းတဲ့ ကုမ္ပဏီများ၊ အစည်းအဝေးမှာ ပြည်ပ ဆားတင်သွင်းခြင်းကိုလည်း တစ်ကြိမ် တင်သွင်းပြီးရင် တန်ချိန် (၅၀၀)အထိသာ တင်သွင်းခွင့်ပြုရန် ဆုံးဖြတ်ထားခဲ့ပါတယ်။ ပြည်ပမှ တင်သွင်းတဲ့ ဆားများမှာ နေလှန်းဆားကြမ်းများမဟုတ်ဘဲ lodized Refined Salt ရေကူးကန် သုံးဆား၊ စက်မှုလုပ်ငန်းသုံးဆား၊ ဆေးဝါးလုပ်ငန်းသုံးဆားများသာ ဖြစ်ပါတယ်။ ပြည်ပမှ တရားမဝင် တင်သွင်းလာတဲ့ဆားများကို တားဆီးပေးရန်အတွက်လည်း စီမံကိန်းနှင့်ဘဏ္ဍာရေး ဝန်ကြီးဌာနနဲ့ အကောက်ခွန် ဦးစီးဌာနတို့က ဦးဆောင်ပြီး တရားမဝင် ကုန်ပစ္စည်းတားဆီးထိန်းချုပ် ရေးလုပ်ငန်းများကို ရေပူနှင့် မရမ်းချောင် စစ်ဆေးရေးဂိတ်များမှာ အမြဲတမ်းစစ်ဆေးရေးစခန်း များထားရှိပြီး ဖမ်းဆီးခြင်းတို့ကို ဆောင်ရွက်လျက်ရှိတဲ့အပြင် တိုင်းဒေသကြီး၊ ပြည်နယ်အစိုးရ အဖွဲ့တို့မှ ဖွဲ့စည်းထားတဲ့ ပြည်နယ်နှင့်တိုင်း တရားမဝင် ကုန်သွယ်မှုများ၊ တားဆီးအရေးယူနိုင်ရေး၊ အထူးအဖွဲ့ များမှာလည်း တားဆီး၊ ဖမ်းဆီးခြင်းများ ဆောင်ရွက်လျက်ရှိပါတယ်။ မြန်မာနိုင်ငံမှာရှိတဲ့ ပုဂ္ဂလိက ဆေးကြိတ်စက်များအနေနဲ့ နည်းပညာ မြင့်မားတဲ့ Iodized Refined Salt တွေကို စီးပွားဖြစ် ထုတ်လုပ်နိုင်ခြင်းမရှိသေးသော်လည်း တချို့ ပုဂ္ဂလိက ကြိတ် စက်များမှာ ငွေကြေးရင်းနှီးမှု နိုင်သလောက်နဲ့ စက်ရုံ ပြင်ဆင်ပြီး ထုတ်လုပ်နေတာ ရှိပါတယ်။ ဆားကို ကုန်ကြမ်းအဖြစ် အသုံးပြုပြီး ကုန်ချောထုတ်လုပ်တဲ့ စက်ရုံများ တည်ဆောက်ပေးရန် အတွက် တိုင်းဒေသကြီး၊ ပြည်နယ် ဘဏ္ဍာရေး ရန်ပုံငွေ အစီအစဉ်များမှ ဘတ်ဂျက်သုံးစွဲလျက်ရှိတဲ့ ဆားလုပ်ငန်းရုံးခွဲများကလည်း ရင်းနှီးမြှုပ်နှံမှု၊ ငွေကြေးများပြား၍ စီမံကိန်းများကို ဆောင်ရွက်ပေး နိုင်တဲ့အခြေအနေ မရှိသေးပါကြောင်း ပြန်ကြားထားပြီး မြန်မာနိုင်ငံ ဆားလုပ်ငန်းရှင်များအသင်း ဥက္ကဋ္ဌမှလည်း lodized Refined Salt စက်ရုံတည်ဆောက်ရန်အတွက် စက်ရုံမြေနေရာ၊ လျှပ်စစ်မီး ရရှိရန် လိုအပ်ခြင်း၊ မေအောက်ဆားငန်ရေများရရှိရန် လိုအပ်ခြင်းနှင့် မတည်ရင်းနှီးငွေမှာလည်း လုံလောက်နိုင်မယ့်အခြေအနေမရှိကြောင်း သိရသဖြင့် ကုန်ချောထုတ်လုပ်တဲ့စက်ရုံများ တည်ဆောက်ရန် အခက်အခဲဖြစ်လျက်ရှိပါတယ်။ မွန်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးအေးမင်းဟန် ရဲ့ ကြယ်ပွင့်ပြ မေးခွန်းနဲ့ ပတ်သက်ပြီး နိုင်ငံပိုင် ဆားတွင်းများကို ၂၀၁၀ ပြည့်နှစ်၊ ပုဂ္ဂလိကသို့ လွှဲပြောင်းပြီးဖြစ်ခြင်း၊ ဆားအခွန်အခများကို သက်ဆိုင်ရာ တိုင်းဒေသကြီး၊ ပြည်နယ်ဘဏ္ဍာရန်ပုံငွေ အစီအစဉ်များသို့ ထည့်သွင်းခြင်းများကြောင့် နည်းပညာမြင့် Iodized Refined Salt များ ထုတ်လုပ် မှုနဲ့ပတ်သက်ပြီး ဆားလုပ်ငန်းရှင်များအသင်းနှင့် ဆားထုတ်လုပ်တဲ့လုပ်ငန်းရှင်များက တိုင်းဒေသကြီး၊ ပြည်နယ်အစိုးရအဖွဲ့များနှင့် ပေါင်းစပ်ညှိနှိုင်းကာ သက်ဆိုင်ရာ အစိုးရအဖွဲ့များမှ ပံ့ပိုးပေးမယ် ဆိုပါက ဝန်ကြီးဌာနအနေနဲ့လည်းပဲ နည်းပညာအကူအညီများ ပေးသွားမှာဖြစ်ပါကြောင်း ဖြေကြား အပ်ပါတယ်။ အားလုံးကို ကျေးဇူးတင်ရှိပါတယ်။</speech>
<speech><mp id='870'>ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)</mp>ဆက်စပ် မေးခွန်းကို လိုရင်းတိုရှင်း မေးခွင့်ပြုပါခင်ဗျာ။ နောက်ဆုံး Power Point ပြန်ပြပေးပါ။ အခု လာရောက် ဖြေဆိုပေးတဲ့ ဝန်ကြီးဌာနကို ကျေးဇူးတင်ပါတယ်။ ကျွန်တော်တင်ပြတဲ့ နောက်ဆုံး Power Point မှာ ဖော်ပြထားတဲ့ ပုံကတော့ ယခုလ (၁၄)ရက်နေ့အထိ နောက်ဆုံးအခြေအနေ ဖြစ်ပြီး ထပ်မံစိုက်ပျိုးထွန်ယက် ပြင်ဆင်ထားတဲ့ ပျိုးထောင်ထားတဲ့ပုံများပဲ ဖြစ်ပါတယ်။ ကချင်ပြည်နယ် အစိုးရရဲ့ တားမြစ်ချက်တွေထဲမှာ လက်ရှိစိုက်ဧက မတိုးချဲ့ဖို့ဆိုပေမယ့် ကုမ္ပဏီ၏လုပ်ဆောင်ချက် များက လက်ရှိ ဧက အတွက်လား၊ ထပ်မံတိုးချဲ့ စိုက်ပျိုးဖို့အတွက်လားဆိုတာ မြေပြင်မှာ မရှင်းမရှင်း ဖြစ်နေတာရယ်၊ အချို့က သစ်တောမြေအတွင်းမှာ စိုက်ပျိုးကြတာဖြစ်ပြီး အချို့က မြေလွတ်၊ မြေလပ်၊ မြေရိုင်းမှာ စိုက်ပျိုးနေကြလို့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနတို့လို အခြားသောဆိုင်ရာ အစိုးရဌာနများနှင့် ညှိနှိုင်းပြီး ကချင်ပြည်နယ်နှင့် အခြားသော ဆက်စပ်ဒေသ တို့မှာ တစ်သျှူးငှက်ပျော တိုးချဲ့မစိုက်ပျိုးဖို့အတွက် စီမံချက်တွေ၊ လမ်းညွှန်ချက်တွေ၊ စနစ်တကျ ချကာ ယခုထက်ပိုပြီး ထိထိမိမိ တားမြစ်လုပ်ဆောင်နိုင်ဖို့ ကော်မတီတစ်ရပ်ဖွဲ့ပြီး ပြည်ထောင်စု အဆင့်အနေနဲ့ အလေးအနက် ကိုင်တွယ်ဆောင်ရွက်ပေးဖို့ အစီအစဉ် ရှိ/မရှိ ကို ဥက္ကဋ္ဌကြီးမှတစ်ဆင့် ဆက်စပ်မေးမြန်းအပ်ပါတယ်။</speech>
<speech><agency id='26'>ဒေါက်တာရဲမြင့်ဆွေ (ဒုတိယဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး ခင်ဗျာ။ မိမိတို့ရဲ့ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာနအနေနဲ့ ကချင်ပြည်နယ် သစ်တော ဧရိယာ ကြိုးဝိုင်း၊ ကြိုးပြင် ကာကွယ်တာတွေအတွင်းမှာ လာပြီး ကျူးကျော်နေတဲ့ ငှက်ပျောစိုက်ခင်းတွေ၊ သစ်တောဥပဒေနှင့် အကုန်လုံးအရေးယူထားပြီး ဖြစ်ပါတယ်။ တရားစွဲဆိုပြီး တရားရုံးက စီရင်ချက်တွေလည်း ချမှတ်ထားပြီး ဖြစ်ပါတယ်။ ယခုလွှတ်တော် ကိုယ်စားလှယ်ကြီး တင်ပြတဲ့ ဧရိယာဟာ သစ်တောဧရိယာထဲမှာ မကျဘဲနှင့် အစိုးရစီမံခန့်ခွဲပိုင်ခွင့်မရှိတဲ့ မြေဧရိယာထဲမှာ ရှိနေ ပါသဖြင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ မြေလွတ်၊ မြေလပ်၊ မြေရိုင်း ဥပဒေ အရ စီမံခန့်ခွဲအရေးယူ ဆောင်ရွက်သွားရမှာ ဖြစ်တဲ့အတွက်ကြောင့်မို့လို့ ဒီကော်မတီ ဖွဲ့စည်းရေးနှင့် ပတ်သက်ပြီးတော့မှ သက်ဆိုင်ရာ ဝန်ကြီးဌာနနှင့် ကချင်ပြည်နယ်အစိုးရအဖွဲ့တို့နဲ့ ပေါင်းစပ်ညှိနှိုင်း ပြီးမှသာ ပြန်လည်ဖြေကြားပေးသွားနိုင်မှာဖြစ်ပါကြောင်း ဖြေကြားအပ်ပါတယ်။</speech>
<speech><mp id='963'>ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>တရားမဝင် ရောင်းဝယ်တာဆိုပြီးတော့ ကျွန်တော် ဖော်ပြထားတာရှိပါတယ်။ ဒါပေမဲ့ ဝန်ကြီးဖြေထားတဲ့ အထဲမှာ တော့ ဦးကိုနိုင် က ရန်ကုန်မြို့တော်စည်ပင်သာယာရေးကော်မတီကို ငှားရမ်းတာလို့ ပါ ပါတယ်။ ငှားရမ်းတာမဟုတ်ပါဘူး။ ရောင်းချတာပါ။ အဲဒီ ရောင်းချတဲ့ စာချုပ်ကို ကျေးရွာအုပ်ချုပ်ရေးမှူး မလူကျေးရွာအုပ်ချုပ်ရေးမှူး ကိုယ်တိုင်မြင်ပါတယ်။ ဝယ်ယူခဲ့တဲ့ ကျောက်မီးသွေး ကုမ္ပဏီကလည်းပဲ မြို့နယ်အုပ်ချုပ်ရေးမှူးရဲ့ ရှေ့မှာ ဝန်ခံပြီးဖြစ်ပါတယ်။ ဒါကြောင့်မို့လို့ တရားမဝင် ရောင်းချတာပါ။ ငှားရမ်းတာ မဟုတ်ပါဘူး။ အဖြစ်မှန်ကို ပေါ်ပေါက်ဖို့အတွက် ပြန်လည်စုံစမ်းပြီးတော့ ဖြေကြားပေးဖို့ ကျွန်တော့်အနေနဲ့ အမျိုးသားလွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။</speech>
<speech><agency id='26'>ဒေါက်တာရဲမြင့်ဆွေ (ဒုတိယဝန်ကြီး၊ သယံဇာတနှင့် သဘာဝပတ်ဝန်းကျင် ထိန်းသိမ်းရေး ဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ လွှတ်တော် ကိုယ်စားလှယ်ကြီး ဖော်ပြပါအတိုင်း ကိစ္စသည် မြေလွတ်၊ မြေရိုင်း စီမံခန့်ခွဲရေးဥပဒေနှင့် မြို့နယ် မြေစာရင်းဦးစီးဌာနနှင့် သက်ဆိုင်ရာ တိုင်းဒေသကြီးအစိုးရမှ ပြန်ကြားထားချက်ကို ဖြေကြားထား ခြင်းဖြစ်ပါတယ်။ အခုလို တကယ်လို့သာ သူတို့က ငှားရမ်းတာမဟုတ်ဘဲနှင့် ရောင်းချထားတာဆိုရင်တော့ သက်ဆိုင်ရာ တိုင်းဒေသကြီးအစိုးရအဖွဲ့နဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာနအောက်မှ လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနက သက်ဆိုင်ရာ လုပ်ထုံးလုပ်နည်းနှင့် အညီ ပြတ်ပြတ်သာသား အရေးယူဆောင်ရွက်သွားမှာ ဖြစ်ပါတယ်။ ဒါကြောင့်မို့လို့ ဒီကိစ္စကို တိုင်းဒေသကြီးအစိုးရနှင့် ညှိနှိုင်းပြီးတော့မှ ပြန်လည်ညှိနှိုင်းဆောင်ရွက်ပါမည်။</speech>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်</speech>
<speech type='mc'>အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။</speech>
<p>အစည်းအဝေးကို ၁၁:၁၆ နာရီအချိန်တွင် ခေတ္တရပ်နားပြီး ၁၁:၄၆ နာရီအချိန်တွင်ပြန်လည်ကျင်းပပါသည်။</p>
</section>
<section value = 'Bill'>
<speech type='mc'>အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်</speech>
<speech type='mc'>အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျာ။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်</p>
<speech type='mc'>အားလုံးထိုင်နိုင်ပါပြီခင်ဗျာ။</speech>
<title>ပြည်ထောင်စုတရားလွှတ်တော်ချုပ် တရားသူကြီးက ပြည်ထောင်စုတရားစီရင်ရေးဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းအား လွှတ်တော်သို့ တင်သွင်းခြင်း</title>
<speech type='speaker'>အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၈၇၊ နည်းဥပဒေခွဲ(က)အရ ပြည်ထောင်စု တရားလွှတ်တော်ချုပ် တရားသူကြီးက ပြည်ထောင်စုတရားစီရင်ရေးဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းအား အမျိုးသားလွှတ်တော်သို့ တင်သွင်းဖို့ ဖြစ်ပါတယ်</speech>
<speech><agency id='5'>ဦးမျိုးတင့် (ပြည်ထောင်စုတရားလွှတ်တော်ချုပ်၊ တရားသူကြီး)</agency>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များအားလုံး မင်္ဂလာ အပေါင်းနှင့် ပြည့်စုံကြပါစေကြောင်း ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထောင်စု တရားလွှတ်တော်ချုပ်၊ တရားသူကြီး ဦးမျိုးတင့် ဖြစ်ပါတယ်။ ကျွန်တော့်အနေနဲ့ ပြည်မ ပြင်ဆင်သည့် အကြီးခင်ဗျား၊ တဲ့ ပြည်သူများပြည်ထောင်စု တရားလွှတ်တော်ချုပ်က ပြုစုရေးဆွဲထားတဲ့ ပြည်ထောင်စုတရားစီရင်ရေးဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းနှင့် စပ်လျဉ်းပြီး အဆိုတင်သွင်းသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးစိုးမိုး တင်သွင်းတဲ့ ပြည်သူများ ယုံကြည်ကိုးစားအားထားပြီး ဖြောင့်မတ်မှန်ကန်မျှတသည့် တရားစီရင်ရေးဖြစ်ထွန်းစေရန် တရားသူကြီး၊ အမှုသည်နှင့် သက်သေ များ၊ တရားခွင်တွင် ကျမ်းသစ္စာကို တိကျလေးနက်စွာ ကျိန်ဆိုရေးအဆိုကို ၈ - ၂ - ၂၀၁၉ ရက်နေ့မှာ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၁)ကြိမ်မြောက် ပုံမှန်အစည်းအဝေး ဒသမနေ့မှာ အမျိုးသားလွှတ်တော်က အတည်ပြုဆုံးဖြတ်ခဲ့ပြီး အဆို မိတ္တူကို ၂၀၁၅ ခုနှစ် အမျိုးသားလွှတ်တော်ဆိုင်ရာ နည်းဥပဒေ ပုဒ်မ ၁၇၄ အရ ပြည်ထောင်စုတရားလွှတ်တော်ချုပ်သို့ ပေးပို့အကြောင်းကြားလာခဲ့ပါတယ်။ အမျိုးသားလွှတ်တော်က အတည်ပြုဆုံးဖြတ်ပြီးသည့် အဆိုနှင့် စပ်လျဉ်းပြီး ပြည်ထောင်စုတရားလွှတ်တော်ချုပ်က ဆောင်ရွက်ရမည့်ကိစ္စရပ်ဖြစ်တဲ့ တရားသူကြီး များ တရားခွင်တွင် ကျမ်းသစ္စာကို တိကျလေးနက်စွာ ကျိန်ဆိုနိုင်ရန်အတွက် ပြည်ထောင်စုတရား စီရင်ရေးဥပဒေ ပုဒ်မ ၂၃ ကို အစားထိုးပြင်ဆင်ရန် လိုအပ်လာပါ၍ ပြည်ထောင်စုတရားစီရင်ရေး ဥပဒေကို စတုတ္ထအကြိမ် ပြင်ဆင်ရေးဆွဲခဲ့ရခြင်းဖြစ်ပါတယ်။ သို့ပါ၍ ပြည်ထောင်စုတရားစီရင်ရေး ဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းကို အမျိုးသားလွှတ်တော်မှ ဆွေးနွေးနိုင်ပါရန် အဆိုတင်သွင်းအပ်ပါတယ်ခင်ဗျား။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်ထောင်စုတရားစီရင်ရေးဥပဒေကို စတုတ္ထအကြိမ် ပြင်ဆင်သည့်ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type='speaker'>အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၈၇၊ နည်းဥပဒေခွဲ(ခ)အရ ပြည်ထောင်စု တရားစီရင်ရေးဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ စိစစ်တင်ပြခြင်း အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်</speech>
<speech><mp id='847'>ဦးအောင်သိန်း (အဖွဲ့ဝင်၊ ဥပဒေကြမ်းကော်မတီ)</mp>အမျိုးသားလွှတ်တော်ဥက္ကဋ္ဌကြီး နှင့်တကွ လွှတ်တော်အတွင်း တက်ရောက်လျက်ရှိသူအားလုံးကို မင်္ဂလာပါလို့ နှုတ်ခွန်းဆက်သ ပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးအောင်သိန်း ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီရဲ့ တာဝန်ပေးချက်အရ ပြည်ထောင်စုတရားစီရင်ရေးဥပဒေကို စတုတ္ထအကြိမ်ပြင်ဆင်တဲ့ ဥပဒေကြမ်းအပေါ် စိစစ်တင်ပြခြင်း အစီရင်ခံစာကို ဖတ်ကြားသွားမှာဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ ပြည်ထောင်စုတရားစီရင်ရေးဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းအပေါ်စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၉ - ၂၀၄ ရက်စွဲ ၊ ၂၀၁၉ ခုနှစ် ၊ မေလ ၉ ရက် ၁။ ပြည်ထောင်စုတရားလွှတ်တော်က ပြည်ထောင်စုတရားစီရင်ရေးဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းကို အမျိုးသားလွှတ်တော်တွင် စတင်ဆွေးနွေးနိုင်ရန်အတွက် ၂၉ - ၄ - ၂၀၁၉ ရက်နေ့မှာ ပေးပို့လာပါသည်။ ဒီဥပဒေကြမ်းနှင့်ပတ်သက်ပြီး အမျိုးသားလွှတ်တော်၊ ဥပဒေကြမ်းကော်မတီဟာ ပြည်ထောင်စုတရားလွှတ်တော်ချုပ်ရုံး၊ ပြည်ထောင်စုရှေ့နေချုပ်ရုံးတို့မှ တာဝန်ရှိ ပုဂ္ဂိုလ်များ၊ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့တို့နှင့် ၈ - ၅ - ၂၀၁၉ ရက်နေ့မှာ ဆွေးနွေးညှိနှိုင်းခဲ့ကြပါတယ်။ လေ့လာတွေ့ရှိချက် ၂။ အမျိုးသားလွှတ်တော်၊ ဥပဒေကြမ်းကော်မတီဟာ ပြည်ထောင်စုတရားစီရင်ရေးဥပဒေကို စတုတ္ထအကြိမ်ပြင်ဆင်သည့် ဥပဒေကြမ်းအား လေ့လာစိစစ်ရာမှာ တရားသူကြီးများ တရားခွင်မှာ ကျမ်းသစ္စာကို တိကျလေးနက်စွာ ပြုနိုင်ဖို့အတွက် အဆိုပြုဥပဒေကြမ်း အပိုဒ် ၂၊ ပုဒ်မ ၂၃၊ ပုဒ်မခွဲ(ဂ)နဲ့ ပုဒ်မခွဲငယ်(၂)တို့မှာ ဖော်ပြထားတဲ့ စကားရပ်များကို ပြင်ဆင်သင့်ကြောင်းနှင့် ပုဒ်မခွဲငယ်(၂)ရဲ့ အောက်မှာ ခြွင်းချက်အဖြစ် အသစ်ဖြည့်စွက်သင့်ကြောင်း အောက်ပါအတိုင်း ညှိနှိုင်းသဘောတူညီခဲ့ ကြပါတယ် - ၂၃။(ဂ)(၂) ပုဒ်မခွဲ(ဂ)၊ ပုဒ်မခွဲငယ်(၁)အရ ရွေးချယ်ခန့်ထားခြင်းခံရတဲ့ တရားသူကြီးများဟာ နေ့စဉ်တရားခွင်တက်ရန် စတင်ဆောင်ရွက်တဲ့အချိန်မှာ တရားခွင်မှာ ကျမ်းသစ္စာပြုရန်အတွက် စီစဉ်ဆောင်ရွက်ရမည်။ ခြွင်းချက်။ တရားသူကြီးများဟာ ဥပဒေတစ်ရပ်ရပ်အရ ကျမ်းသစ္စာပြုဖို့ကင်းလွတ်ခွင့်ရှိသူဖြစ်ပါက ကတိသစ္စာပြုရန် စီစဉ်ဆောင်ရွက် ရမည်။ ကော်မတီ၏ သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော် ဥပဒေကြမ်းကော်မတီဟာ ပြည်ထောင်စုတရားစီရင်ရေး ဥပဒေကို စတုတ္ထအကြိမ်ပြင်ဆင်သည့် ဥပဒေကြမ်းနှင့်စပ်လျဉ်းပြီး ပြည်ထောင်စုတရားလွှတ်တော်ချုပ်ရုံး၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုဥပဒေဆိုင်ရာ အထောက်အကူ ပေးရေးအဖွဲ့တို့နှင့် အသေးစိတ်ဆွေးနွေး ညှိနှိုင်းခဲ့ပြီးဖြစ်တဲ့အတွက် အမျိုးသားလွှတ်တော်က အတည်ပြုဆောင်ရွက်နိုင်ဖို့ အစီရင်ခံစာတင်ပြအပ်ပါတယ်။</speech>
<title>အမျိုးသားလွှတ်တော်၊ ဥပဒေကြမ်းကော်မတီ အမျိုးသားလွှတ်တော်ဥက္ကဋ္ဌက ပြည်ထောင်စုတရားစီရင်ရေးဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းအား ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ကြေညာခြင်း</title>
<speech type='speaker'>အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်ထောင်စုတရားစီရင်ရေးဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ပြင်ဆင်ချက်အဆို တင်သွင်းလိုတဲ့ လွှတ်တော်ကိုယ်စားလှယ်များရှိပါက ပြင်ဆင် လိုသည့် အပိုဒ်၊ အပိုဒ်ခွဲများကို အသေးစိတ်ဖော်ပြ လက်မှတ်ရေးထိုးပြီး ၂၀ - ၅ - ၂၀၁၉ (တနင်္လာနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</section>
<section value = 'Motion'>
<title>ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)၏ မြန်မာ့ပင်လယ်ဆိပ်ကမ်း တစ်ခုဖြစ်သော ရခိုင်ပြည်နယ်၊ မဒေးကျွန်း ရေနက်ဆိပ်ကမ်းမှ တရုတ်ပြည်သူ့သမ္မတနိုင်ငံသို့ ရေနံစိမ်းများကို ပိုက်လိုင်းမှတစ်ဆင့် သယ်ယူရန်အတွက် တန်ချိန်သုံးသိန်းခန့်အရွယ်ရှိ ဧရာမ ဆီတင်သင်္ဘောကြီးများ ယင်းဆိပ်ကမ်းသို့ ဝင်ရောက်လျက်ရှိရာ၊ ကြီးမားသည့် မတော်တဆ ထိခိုက်မှုအန္တရာယ်များ အချိန်မရွေးဖြစ်ပေါ်စေနိုင်ပြီး၊ ပမာဏများပြားသောဆီယိုဖိတ်မှုများ (Heavy Oil Pollution) ဖြစ်ပေါ်နိုင်စေရာ ပင်လယ်ကမ်းရိုးတန်းနှင့် ဆက်စပ်လျက်ရှိသည့် ပြည်နယ်၊ တိုင်းဒေသကြီးများ၏ သဘာဝသယံဇာတနှင့် အကျိုးစီးပွားများကို ကာကွယ်ပေးနိုင်ရန်အတွက် ပြည်ထောင်စုအစိုးရမှ အချိန်မီနှင့် အမြန်ဆုံး အန္တရာယ်ကာကွယ်တားဆီးရေးကိစ္စများကို ကြိုတင် စီမံခြင်းနှင့် ပြည့်စုံလုံလောက်သော ဥပဒေ၊ နည်းဥပဒေ၊ ညွှန်ကြားချက်များကိုလည်း အချိန်နှင့် တစ်ပြေးညီ စီမံရေးဆွဲပေးရန် ပြည်ထောင်စုအစိုးရအား တိုက်တွန်းကြောင်းအဆိုကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type='speaker'>အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ ဦးမောင်မောင်အုန်း တင်သွင်းထားတဲ့ မြန်မာ့ ပင်လယ်ဆိပ်ကမ်းတစ်ခုဖြစ်သော ရခိုင်ပြည်နယ်၊ မဒေးကျွန်း ရေနက်ဆိပ်ကမ်းမှ တရုတ်ပြည်သူ့ သမ္မတနိုင်ငံသို့ ရေနံစိမ်းများကို ပိုက်လိုင်းမှတစ်ဆင့် သယ်ယူရန်အတွက် တန်ချိန် သုံးသိန်းခန့် အရွယ်ရှိ ဧရာမ ဆီတင်သင်္ဘောကြီးများ ယင်းဆိပ်ကမ်းသို့ ဝင်ရောက်လျက်ရှိရာ၊ ကြီးမားသည့် မတော်တဆထိခိုက်မှုအန္တရာယ်များ အချိန်မရွေးဖြစ်ပေါ်စေနိုင်ပြီး၊ ပမာဏများပြားသော ဆီယိုဖိတ် မှုများ (Heavy Oil Pollution)ဖြစ်ပေါ်နိုင်စေရာ ပင်လယ်ကမ်းရိုးတန်းနှင့် ဆက်စပ်လျက်ရှိသည့် ပြည်နယ်၊ တိုင်းဒေသကြီးများ၏ သဘာဝသယံဇာတနှင့် အကျိုးစီးပွားများကို ကာကွယ်ပေးနိုင်ရေး အတွက် ပြည်ထောင်စုအစိုးရမှ အချိန်မီနှင့် အမြန်ဆုံး အန္တရာယ်ကာကွယ်တားဆီးရေးကိစ္စများကို ကြိုတင်စီမံခြင်းနှင့် ပြည့်စုံလုံလောက်သော ဥပဒေ၊ နည်းဥပဒေ၊ ညွှန်ကြားချက်များကိုလည်း အချိန် နှင့်တစ်ပြေးညီ စီမံရေးဆွဲပေးရန် ပြည်ထောင်စုအစိုးရအား တိုက်တွန်းကြောင်းအဆိုကို ဆွေးနွေးဖို့ လွှတ်တော်ကိုယ်စားလှယ်(၁၁)ဦး အမည်စာရင်း တင်သွင်းထားပါတယ်။ ဆွေးနွေးမယ့် ကိုယ်စားလှယ်များ တစ်ဦးလျှင် (၈)မိနစ်ထက်မပိုဘဲ ဆွေးနွေးခွင့်ပြုမှာဖြစ်ပါတယ်။ ။ပထမဦးစွာ ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် ဆွေးနွေး နိုင်ပါပြီ</speech>
<speech><mp id='947'>ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီး၊ ပြည်ထောင်စုဒုတိယဝန်ကြီးနှင့် အမျိုးသားလွှတ်တော်ကိုယ်စားလှယ်များ အားလုံးကို သာလီစွပါလို့ ဦးစွာပထမ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမြင့်နိုင် ဖြစ်ပါတယ်။ ဒီနေ့ အမျိုးသားလွှတ်တော်မှာ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ် ဦးမောင်မောင်အုန်း တင်သွင်းတဲ့ အဆိုကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ပထမဦးစွာ အဆိုကို တင်ပေးခဲ့တဲ့ အဆိုရှင် ဦးမောင်မောင်အုန်း၊ ခွင့်ပြုပေးခဲ့တဲ့ ဥက္ကဋ္ဌကြီးနှင့် ဆွေးနွေးခွင့်ပြုခဲ့တဲ့ ဒီလွှတ်တော်ကြီးကို ကျေးဇူးအထူးတင်ပါတယ်လို့ ပြောကြားလိုပါတယ်။ ဒီအဆိုက ကျွန်တော်တို့ ရခိုင်ပြည်သူ၊ ရခိုင်ပြည်နယ်သားတွေနဲ့ တိုက်ရိုက်ပတ်သက်နေပါတယ်။ ဒီအဆိုမှာ ရခိုင်ပြည်နယ်၊ မဒေးကျွန်း ဆိပ်ကမ်းမှနေ ရေနံစိမ်းများကို စုဆောင်းပြီး ပိုက်လိုင်းကြီးများဖြင့် တရုတ်ပြည်သူ့ သမ္မတနိုင်ငံသို့ ပို့ဆောင်မှုတွင် ဧရာမ ဆီတင်သင်္ဘောကြီးများ ဝင်/ထွက်မှုနှင့် ဆီတင်/ဆီချမှုများ လုပ်ဆောင်ရာတွင် မတော်တဆမှုများ၊ ဆီယိုဖိတ်မှုများ ဖြစ်ပေါ်လာနိုင်တဲ့အတွက် ကြိုတင် အစီအမံများ ဥပဒေများရှိနေစေရေးအတွက် အချိန်နှင့်တစ်ပြေးညီ ရေးဆွဲပေးစေလိုခြင်းဖြစ်ပါတယ်။ အဆိုမှာ ရခိုင်ပြည်နယ်၊ မဒေးကျွန်း ရေနက်ဆိပ်ကမ်းအတွင်း ဝင်/ထွက်လာတဲ့ တန်ချိန် သုံးသိန်းဖြေ ဧရာမ ဆီတင်သင်္ဘောကြီးများကြောင့် မတော်တဆထိခိုက်မှုအန္တရာယ်များ အချိန်မရွေးဖြစ်ပေါ်စေ နိုင်တယ်လို့ ဆိုထားပါတယ်။ ရခိုင်ပြည်နယ်၊ ကျောက်ဖြူမြို့နယ်အတွင်း တည်ဆောက်နေတဲ့ လုပ်ငန်းများအကြောင်းကို အနည်းငယ်ဆွေးနွေးပါမယ်။ ကျွန်တော်တို့ ရခိုင်ပြည်နယ်အတွင်း အဓိကလုပ်ဆောင်နေတဲ့ ကမ်းလွန်သဘာဝဓာတ်ငွေ့ ထုတ်လုပ်မှု၊ သဘာဝဓာတ်ငွေ့ပိုက်လိုင်းလုပ်ဆောင်မှု၊ ပိုက်လိုင်းတည်ဆောက်မှု၊ ကျောက်ဖြူ SEZ နှင့် မဒေးကျွန်း ရေနံတင်ဆိပ်ကမ်းလုပ်ငန်းများ ရှိနေပါတယ်။ ကမ်းလွန်သဘာဝဓာတ်ငွေ့ ကို ၂၀၁၃ -၂၀၁၄ ခုနှစ်မှ စတင်တွေ့ရှိခဲ့ပြီး ရွှေသဘာဝဓာတ်ငွေ့သိုက် ဖြစ်လာပါတယ်။ ရွှေသဘာဝဓာတ်ငွေ့ သိုက်ကို တရုတ်နိုင်ငံသို့ ၂၅ - ၁ - ၂၀၁၅ ရက်နေ့မှ စတင်ပြီး တစ်နေ့ကို ဓာတ်ငွေ့ ကုဗတန် (၅၀၀) ထွက်ရှိရာမှာ ကုဗတန်(၄၀၀)ကို (၄၇၉)မိုင် ရှည်လျားတဲ့ ပိုက်လိုင်းကြီးများဖြင့် တင်သွင်းကာ တရုတ်နိုင်ငံသို့ ရောင်းချနေပြီဖြစ်ပါတယ်။ ကုဗတန်(၁၀၀)ကိုတော့ ပြည်တွင်းမှ ထုတ်ယူသုံးစွဲ နေတယ်လို့ သိရပါတယ်။ နောက်လုပ်ငန်းတစ်ခုကတော့ ကျောက်ဖြူ SEZ လုပ်ငန်းပါ။ ဒီ SEZ လုပ်ငန်းမှာ အပိုင်း (၃)ပိုင်း ပါဝင်ပါတယ်။ ပထမအပိုင်းက ရေနက်ဆိပ်ကမ်းလုပ်ငန်း၊ ဒုတိယအပိုင်းက စက်မှုဇုန်၊ တတိယအပိုင်းက အိမ်ရာစီမံကိန်းဆိုပြီး သုံးခုပါဝင်ပါတယ်။ စီမံကိန်းလုပ်ငန်းတစ်ခုလုံး၏ တန်ဖိုး ဒေါ်လာ (၇.၁)သန်း ဘီလီယံ တန်ဖိုးရှိတယ်လို့ဆိုပါတယ်။ ပထမအဆင့်အနေဖြင့် (၁.၃)ဘီလီယံဖြင့် စတင်ပြီး အကောင်အထည်ဖော်မယ်လို့ သိရပါတယ်။ ပထမအပိုင်းဖြစ်တဲ့ ရေနက်ဆိပ်ကမ်းပါ။ ဒီရေနက်ဆိပ်ကမ်းလုပ်ငန်းကတော့ တရုတ်ကုမ္ပဏီ (CITIC)မှ လုပ်ကိုင်ခွင့်ရရှိထားတယ်လို့ ဆိုပါတယ်။ စီမံကိန်းတန်ဖိုးက ပထမအဆိုပြုမှာတော့ အမေရိကန်ဒေါ်လာ (၇.၂၀၆) ဘီလီယံ ကုန်ကျမယ်လို့ ဆိုထားပါတယ်။ ရေနက်ဆိပ်ကမ်းအဖြစ် အရှည်မိုင် မီတာ(၄၁၀၀)ရှိတဲ့ ဆိပ်ကမ်း(၁၀)ခု ပါဝင်မယ် လို့ အဆိုပြုထားပါတယ်။ ဆိပ်ကမ်းတစ်ခုစီမှာ မီတာ(၄၀၀)ရှည်တဲ့ သင်္ဘောကြီးများဆိုက်ကပ်ပြီး ကုန်တင်ကုန်ချ ပြုလုပ်နိုင်ပါတယ်။ ရေနက်ဆိပ်ကမ်းလုပ်ငန်းမှာ (CITIC)မှ အဆိုပြုဆိပ်ကမ်း (၁၀)ခုပါခဲ့ပေမယ့် ဆိပ်ကမ်း(၆)ခုကိုပဲ လျော့ချပြီး ဆောင်ရွက်မယ်လို့လဲ ပြောထားပါတယ်။ ယခု အဆိုမှာပါဝင်တဲ့ ကျောက်ဖြူ၊ မဒေးကျွန်း ရေနံတင်ဆိပ်ကမ်းအပြင် ကျောက်ဖြူမြို့နယ်အတွင်း နောက်ထပ် သင်္ဘောကြီးများ ဆိုက်ကပ်နိုင်တဲ့ ဆိပ်ခံသင်္ဘောကြီး၊ ဆိပ်ခံဆိပ်ကမ်းကြီး (၆)ခု ထပ်ပါဝင်လာမှာဖြစ်ပါတယ်။ Power Point ပြသခွင့်ပြုပါရန် တောင်းခံအပ်ပါတယ်ခင်ဗျား။ ကျောက်ဖြူ၊ မဒေးကျွန်း ကို CIPC ကုမ္ပဏီမှ တာဝန်ယူတည်ဆောက်ခဲ့ပြီး CIPC ကုမ္ပဏီမှ ဒေါ်လာ (၇၁)သန်း ကုန်ကျမယ်လို့ ဆိုထားပါတယ်။ မဒေးကျွန်းမှာ ရေနံတန်ချိန် (၃)သိန်းအထိ တင်ဆောင်နိုင်တဲ့ သင်္ဘောကြီးများ ဆိုက်ကပ်ပြီး တစ်လကို အနည်းဆုံး (၂)သန်းခန့် တစ်နှစ်ကို ရေနံတန်ချိန် (၂၂)သန်း ပို့ဆောင် နိုင်မှာဖြစ်ပါတယ်။ အရှေ့အလယ်ပိုင်းမှ တင်ဆောင်လာတဲ့ ရေနံစိမ်းများကို မဒေးကျွန်းမှ ရေနံ သိုလှောင်ကန်ကြီးများတည်ဆောက်ပြီး ၂၀၁၇ ခုနှစ် မေလမှစတင်ကာ ရေနံများ ပို့ဆောင်နေပြီ ဖြစ်ပါတယ်။ ပိုက်လိုင်းအရှည်က (၇၇၁)ကီလိုမီတာရှည်လျားပြီး ရခိုင်ပြည်နယ် မဒေးကျွန်းမှ မကွေးတိုင်းဒေသကြီး၊ မန္တလေးတိုင်းဒေသကြီး၊ ရှမ်းပြည်နယ်တို့ကို ဖြတ်သန်းပြီး တရုတ်နိုင်ငံ ရွှေလီမှတစ်ဆင့် တရုတ်နိုင်ငံအတွင်းသို့ ပို့ဆောင်ခြင်းဖြစ်ပါတယ်။ ပိုက်လိုင်းတစ်လျှောက် Block Value (၃၁)ခုအထိ ပါဝင်ပြီး ဖိအားကျဆင်းမှုအမြန်နှုန်းပြောင်းလဲမှုနှင့်အညီ အလိုအလျောက် ပိတ်နိုင်တဲ့စနစ် ပါဝင်တယ်လို့ ဆိုထားပါတယ်။ မဒေးကျွန်းစီမံကိန်းကို တရုတ်နိုင်ငံ CIPC ကုမ္ပဏီနှင့် နှစ်(၃၀)အထိ ချုပ်ဆိုထားခြင်း ဖြစ်ပြီး မြန်မာနိုင်ငံအနေဖြင့် ပိုက်လိုင်းဖြတ်သန်းခ တစ်နှစ်ကို အမေရိကန်ဒေါ်လာ (၁၃.၈၁)သန်းနှင့် ရေနံပို့လက်ခအခွန်အဖြစ် ရေနံတစ်တန်လျှင် အမေရိကန်ဒေါ်လာ တစ်ဒေါ်လာနှုန်း ရရှိမှာဖြစ်ပါတယ်။ ကျောက်ဖြူမြို့နှင့် မဒေးကျွန်းအနီး ဒေသခံပြည်သူများအနေနဲ့ကတော့ ရေနံတင် သင်္ဘောကြီးတွေ ရေနံယိုစိမ့်ပြီး သဘာဝပတ်ဝန်းကျင် ထိခိုက်ပျက်စီးမှုတွေ၊ ငါးဖမ်းခွင့် မရရှိမှာတွေ၊ ပေါက်ကွဲမှု ဖြစ်ပွားမှာတွေကို စိုးရိမ်မှုတွေက နေ့စဉ်နှင့်အမျှပါ။ ဒီပြဿနာကို နိုင်ငံတော်အစိုးရအနေဖြင့် ပြဿနာဖြစ်ပွားလာပါက ဖြေရှင်းဆောင်ရွက်နိုင်တဲ့ ဥပဒေ၊ နည်းဥပဒေတွေ ရှိနေမယ်။ ရှိနေဖို့ လိုအပ်တာတော့ ပြောဖွယ်ရာ လိုအပ်မှာတောင် မထင်ပါ။ အဆိုရှင်အနေဖြင့် ရေနံယိုစိမ့်မှုကြောင့် သဘာဝပတ်ဝန်းကျင် ထိခိုက်မှုကို စိုးရိမ်တဲ့အပြင် အန္တရာယ်ဖြစ်ပေါ်မှုတွေကို ဖြေရှင်းရေးနည်းလမ်း များဖြင့် ပြည့်စုံလုံလောက်သော ဥပဒေ၊ နည်းဥပဒေတွေ ရေးဆွဲရန် တိုက်တွန်းတာတောင် နောက်ကျ နေပြီလို့ ဆွေးနွေးလိုပါတယ်။ ၂၀၁၈ ခုနှစ်၊ ဇွန်လအတွင်းက မဒေးကျွန်းနှင့် (၄)ဖာလုံခန့်အကွာမှာ သံဇိတ်မြစ်ပြင်တွင် ရေမိုင်(၅)မိုင်ခန့်အကျယ် ရေပြင် ရေအရောင်ပြောင်းပြီး ရေထုညစ်ညမ်းမှုတစ်ခု ဖြစ်ပေါ်ခဲ့ပါတယ်။ အဲဒီအချိန်တုန်းက ပြည်သူ့လွှတ်တော်၊ အမျိုးသားလွှတ်တော်၊ ပြည်နယ်လွှတ်တော်တို့မှာ မေးခွန်း များ၊ အဆိုများတင်ပြီး မေးမြန်းမှုများပြုလုပ်ခဲ့ကြပြီး ပြည်နယ်လွှတ်တော်အတွင်း ပြည်နယ် ဝန်ကြီးမှ ဖြေဆိုမှုတွင် အဆိုပါရေမှာ အောက်ဆီဂျင်ပါဝင်မှု နည်းပါးခြင်း၊ ခဲဓာတ်ပါဝင်မှုများနေ ခြင်း၊ ခဲဓာတ်ပါဝင်မှုက (၈.၆၆)အထိရှိနေပြီး ရေနေသတ္တဝါများ မနေနိုင်ဘဲ ပြောင်းရွှေ့မှုများ ရှိနေ တယ်လို့ ဖြေဆိုခဲ့ပါတယ်။ ဒေသခံပြည်သူများ၏ တွေ့ရှိချက်အရ ငါး၊ ပုစွန်၊ ခရု၊ ရေနေသတ္တဝါများ သေဆုံးမှုများရှိနေခဲ့ပါတယ်။ ဒီလိုရေထုညစ်ညမ်းမှုတွေဟာ ယခင်တစ်ခါမှ ဖြစ်ပွားမှုမရှိခဲ့ဘဲ မဒေးကျွန်း ရေနက်ဆိပ်ကမ်းတည်ဆောက်ပြီး ရေနံတင်သင်္ဘောများ ဝင်/ထွက်လာမှသာ ယခုလို ဖြစ်ပွားတယ်လို့ သိရှိခဲ့ရပါတယ်။ ဒီလိုရေထုညစ်ညမ်းမှု၊ သဘာဝပတ်ဝန်းကျင် ထိခိုက်ပျက်စီးမှု တွေကို တိကျတဲ့အဖြေ၊ ဘာကြောင့်ဖြစ်ခဲ့တယ်ဆိုတာတွေကို တာဝန်ရှိ အစိုးရအနေဖြင့် စနစ်တကျ ထုတ်ပြန်နိုင်မှုမရှိသေးပါ။ SEZ လုပ်ငန်းရဲ့ ဒုတိယအပိုင်းကတော့ စက်မှုဇုန်လုပ်ငန်းပါ။ စက်မှုဇုန်လုပ်ငန်းတွင် အပိုင်း(၃)ပိုင်း ပါဝင်ပါတယ်။ ပထမအပိုင်းက ရေလုပ်ငန်းစက်ရုံများ၊ ဒုတိယအပိုင်းက စက်ပစ္စည်း တပ်ဆင်တဲ့လုပ်ငန်းများ၊ တတိယအပိုင်းက မြေနေရာကိစ္စ ဟက်ကာ(၅၀၀)အထိ ပါဝင်မယ်လို့ ဆိုထားပါတယ်။ စီမံကိန်းကုန်ကျစရိတ်က (၁.၀၆၈)ဘီလီယံဖြစ်ပါတယ်။ SEZ ရဲ့ တတိယအပိုင်း ကတော့ အိမ်ရာစီမံကိန်းပါ။ ဒီစီမံကိန်းမှာ မြေနေရာ (၃၆၆) ဟက်ကာအထိပါဝင်ပြီး ကုန်ကျစရိတ် (၁.၀၁)ဘီလီယံဖြစ်ပါတယ်။ ဒီလိုစီမံကိန်းတွေကို အကောင်အထည်ဖော်ရာမှာလည်း သဘာဝ ပတ်ဝန်းကျင်ထိန်းသိမ်းစောင့်ရှောက်ရေးကို အကာအကွယ်ပေးရေး ကြိုတင်အစီအမံများ စနစ်တကျ ရေးဆွဲပြီး ဒေသခံပြည်သူများ ထိခိုက်မှုအနည်းဆုံး စီမံဆောင်ရွက်ရန် အထူးလိုအပ်ပါတယ်။ နိဂုံးချုပ်အနေဖြင့် မြန်မာနိုင်ငံအတွင်း အကြီးဆုံးဆိပ်ကမ်းဖြစ်လာမယ့် ကျောက်ဖြူ ရေနက်ဆိပ်ကမ်းအတွင်း ဝင်/ထွက်လာမယ့် ရေနံတင်သင်္ဘောကြီးများ၊ ကုန်တင်သင်္ဘောကြီးများ မဒေးဆိပ်ကမ်းအတွင်း လက်ရှိ ဝင်ထွက်နေတဲ့ ဧရာမသင်္ဘောကြီးများမှ ရေနံယိုဖိတ်မှုများ ဖြစ်ပွား နိုင်မှုများကြောင့် ဖြစ်ပွားလာပါက ရေနံစိမ်းနှင့် ဖုံးလွှမ်းညစ်ပတ် ညစ်ထွေးသွားနိုင်တာကြောင့်</speech>
<speech type='speaker'>ဆက်လက်ပြီး မွန်ပြည်နယ် မဲဆန္ဒနယ်အမှတ်(၁)မှ ဦးအေးမင်းဟန် ဆွေးနွေးနိုင်ပါပြီ။</speech>
<speech><mp id='928'>ဦးအေးမင်းဟန်၊ မွန်ပြည်နယ်မဲဆန္ဒနယ်အမှတ်(၁)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီး၊ အမျိုးသားလွှတ်တော်ကိုယ်စားလှယ် များအားလုံး မင်္ဂလာပါ။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၁)မှ အမျိုးသား လွှတ်တော်ကိုယ်စားလှယ် ဦးအေးမင်းဟန် ဖြစ်ပါတယ်။ အင်္ဂလိပ်စာအသုံးအနှုန်း သုံးစွဲခွင့်ပြုဖို့ ဥက္ကဋ္ဌကြီးအား လေးစားစွာ တင်ပြတောင်းခံအပ်ပါတယ်။ ကျွန်တော့်အနေဖြင့် ဧရာဝတီတိုင်း ဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမောင်မောင်အုန်း ၏ အဆိုကို ထောက်ခံအကြံပြုဆွေးနွေးသွားမှာဖြစ်ပါတယ်။ လေးစားရပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ၂၀၁၂ ခုနှစ်မှာ ထုတ်ပြန် ထားတဲ့ ပတ်ဝန်းကျင်ထိန်းသိမ်းရေးဥပဒေဟာ သင်္ဘောကြောင့်ဖြစ်တဲ့ ရေထုညစ်ညမ်းမှုကို အကျုံးဝင်အောင် တိုက်ရိုက်ပြဋ္ဌာန်းထားခြင်းမရှိဘူးဆိုတာ သုံးသပ်တွေ့ရှိရပါတယ်။ သို့ပေမယ့်လည်း အကျုံးဝင်အောင် ပြဋ္ဌာန်းနိုင်မယ်ဆိုပါက ရေထုညစ်ညမ်းမှုကို ကာကွယ်နိုင်ရန် လက်တွေ့ အကျိုး သက်ရောက်စေမယ့် နည်းလမ်းနှစ်သွယ်ရှိပါတယ်။ နည်းလမ်း(၁)ကတော့ ၂၀၁၂ ပတ်ဝန်းကျင် ထိန်းသိမ်းရေးဥပဒေ VIP ACT ကို အသုံးပြုပြီး Secondary Legalisation အဖြစ် သက်ဆိုင်ရာ ဝန်ကြီးဌာနအသီးသီးက နည်းဥပဒေ Calculation များကို ထပ်မံပြဋ္ဌာန်းပေးခြင်း၊ အဆိုပါ ဥပဒေ၏ အခန်း(၁၃) ပြစ်မှုပြစ်ဒဏ်များအခန်းမှာ အခန်းရဲ့ ပုဒ်မ ၃၂ မှာ မည်သူမဆို ဤဥပဒေအရ ထုတ်ပြန် ထားသော နည်းဥပဒေများ၊ အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများပါ တားမြစ်ချက်တစ်ရပ်ရပ်ကို ဖောက်ဖျက်ကြောင်း ပြစ်မှုထင်ရှားစီရင်ခြင်းခံရလျှင် ထိုသူကို (၁)နှစ် ထက်မပိုသော ထောင်ဒဏ်ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ထားတယ်လို့ ဆိုထားပါတယ်။ ဒီစာသားကြောင့်ပဲ နည်းဥပဒေတစ်ခုခု ထပ်မံမထွက်သေးဘဲ Environmental Conservation Law တွေဟာ ဘာမှအကျိုးသက်ရောက်မှု ရှိမှာမဟုတ်ပါဘူး။ ဒဏ်ငွေကို ဆက်ကြည့် တော့ ကျပ်သိန်း(၂၀) ဆိုတာ အင်မတန်မှ နည်းပါးလွန်းပါတယ်။ ပြစ်ဒဏ်က လောက်လောက် လားလား ဖြစ်သင့်ပါတယ်။ နံပါတ်(၁)နည်းလမ်းကတော့ Marine Pollution Law ကို အသစ်ပြဋ္ဌာန်းထားခြင်း၊ Bad Pollution Law ဆိုရင်ဘောင်ကျဉ်းမှာမို့ Marine Pollution Law ကို သုံးစွဲရတာဖြစ်ပါတယ်။ လေထု ညစ်ညမ်းမှုကာကွယ်ရေးဥပဒေ Marine Pollution Prevention Law ဆိုတာထက် လေထု ညစ်ညမ်းမှုဥပဒေ Marine Pollution Law လို့ ခေါ်သင့်ပါတယ်။ အဘယ်ကြောင့်ဆိုသော် Marine Pollution Law မှာ အရေးကြီးတဲ့ Plan (၃)ခုပါဝင်သင့်လို့ပဲ ဖြစ်ပါတယ်။ နံပါတ်(၁) Preventive Measures မဖြစ်ပွားစေရန် ကြိုတင်ကာကွယ်ခြင်း၊ နံပါတ်(၂) Prevention and Response ဖြစ်ပွား လာပါက တုံ့ပြန်ဆောင်ရွက်ခြင်း၊ နံပါတ်(၃) Liability and Compensation Scheme ထိခိုက် နစ်နာမှုများအတွက် အာမခံလျော်ကြေးစီမံထားရှိခြင်းတို့ပဲ ဖြစ်ပါတယ်။ နံပါတ်(၁) Preventative Measures go Geao005: 0360? MARPOL Convention o National Legislation ဥပဒေပြု၍ ကျင့်သုံးလိုက်နာစေခြင်းပဲဖြစ်ပါတယ်။ အဓိကကတော့ သင်္ဘောတွေ၊ ရေနံ၊ သဘာဝ ဓာတ်ငွေ့တွင်းတူးစင်တွေကို ထိန်းကွပ်နိုင်ဖို့ရန် ရည်ရွယ်ပါတယ်။ နံပါတ်(၂) ကတော့ ရေထုညစ်ညမ်းမှုဖြစ်ပွားလာပါက တွန်းကန်ဆောင်ရွက်ခြင်းကိစ္စ အတွက် အခြေခံအားဖြင့် မြန်မာနိုင်ငံဟာ International Convention on Oil Pollution Preventive Response and Operation ၁၉၉၀ OPRC Convention ရဲ့ အဖွဲ့ဝင်နိုင်ငံဖြစ်သည့် အားလျော်စွာ မိမိရေပြင်မှာ ဆီယိုဖိတ်လျှင် တွန်းကန်ဆောင်ရွက်နိုင်ဖို့ရန်အတွက် ဖြစ်ပါတယ်။ adema:ofĉ:qOil Spill Containment Plan Response Materia Sport Coin Goz ထားရှိရမှာဖြစ်ပါတယ်။ အမျိုးသားအဆင့် ဆီယိုဖိတ်မှု တုံ့ပြန်ဆောင်ရွက်တဲ့ စီမံချက်လည်းရှိရမှာ ဖြစ်ပါတယ်။ ဒေသတူနိုင်ငံများနှင့် ပူးပေါင်း၍ တုံ့ပြန်ဆောင်ရွက်နိုင်ရန် အစီအစဉ်တွေကိုလည်း ထားရှိဖို့ လိုအပ်မှာဖြစ်ပါတယ်။ ဒီလိုတုံ့ပြန်နိုင်မှုတွေကို စီစဉ်ထားရှိပြီး ထိခိုက်ပျက်စီးမှု လျော်ကြေး အတွက် အာမခံထားရှိတဲ့ အဆင့်ကိုလည်း တင်ပြပါမယ်။ နံပါတ်(၃)အချက်အနေနဲ့ လျော်ကြေးဆိုင်ရာကိစ္စရပ်တွေကို မြန်မာနိုင်ငံဟာ CLC Convention ကိုထိုးထားပြီးဖြစ်လို့ သင်္ဘောတစ်စီး မိမိဆိပ်ကမ်းထဲ မဝင်မီ CLC Certificate တောင်းခံတင်ပြနိုင်မှသာ ခွင့်ပြုရမှာဖြစ်ပါတယ်။ ဒါ့အပြင် တစ်နှစ်ကို ရေနံစိမ်းတန်ချိန်(၁၅၀၀၀၀) အထက် တင်သွင်းမယ်ဆိုရင် Waste ပိုများလာတဲ့အတွက် Fund Convention ထိုးထားမှသာ လျော်ကြေး များများရနိုင်မှာဖြစ်ပါတယ်။ ဒီနေရာမှာ ရေနံတင်သွင်းတဲ့ကုမ္ပဏီဟာ နှစ်စဉ်ကြေး ပေးသွင်းရန် တာဝန်ရှိပါတယ်။ ရှောင်လွှဲခြင်းမပြုအောင် ဥပဒေထဲမှာ ထည့်သွင်းရေးဆွဲထားဖို့ လိုပါမယ်။ ပိုသေချာချင်ရင်တော့ Supplementary Fund Protocol အထိ စဉ်းစားသင့်ပါတယ်။ ကမ္ဘာမှာတော့ ဒါကို နိုင်ငံအနည်းစုပဲ ရေးထိုးထားတာတွေ့ပါတယ်။ Eşımosdans og:03:795m CLC 05ɔ Present oil (good 69;d:novo Cover ဖြစ်တာမို့ Bunker စက်သုံးဆီယိုဖိတ်မှုဆိုရင် ဘောင်မဝင်ပြန်ဘူး။ ရန်ကုန်မြစ်ကြောင်းအတွင်း သွားလာနေတဲ့ သင်္ဘောတွေဟာ Crude Oil Tanker ဖြစ်တဲ့အတွက် အကျုံးမဝင်နိုင်ပါဘူး။ ဒါကြောင့် ဒီသင်္ဘောတွေအတွက်ပါ အကျုံးဝင်နိုင်အောင် Bunker Convention ကို လက်မှတ် ရေးထိုးထားပြီးလည်း ဖြစ်ပါတယ်။ Convention တွေကို လက်မှတ်ရေးထိုးရုံနဲ့ အကျိုးသက်ရောက် မှုရှိမှာ မဟုတ်သေးပါဘူး။ သက်ဆိုင်ရာ ဦးစီးဌာနတွေအနေနဲ့လည်း ရေထုညစ်ညမ်းမှုဥပဒေတစ်ခု ပီပီပြင်ပြင် ရေးဆွဲနိုင်ဖို့ အခက်အခဲရှိနိုင်ပါတယ်။ အကောင်းဆုံးနှင့် အမြန်ဆုံးကတော့ လွှတ်တော် အနေနဲ့ ပြည်ထောင်စုရှေ့နေချုပ်ရုံး၊ သက်ဆိုင်ရာ ဝန်ကြီးဌာနတို့အကြား မည်သို့ရေးဆွဲရင် အကောင်းဆုံးနှင့် အမြန်ဆုံးဖြစ်မလဲ ဆိုတာကို သုံးဦးသုံးဖလှယ် ညှိနှိုင်းဆွေးနွေးဆောင်ရွက်သင့် ပါကြောင်း အကြံပြုတင်ပြလိုပါတယ်။ တစ်ဖက်မှာလည်း လျော်ကြေး တောင်းခံတဲ့အစီအမံများ ပြင်ဆင်ထားရှိရန် အထူးလိုအပ် လှပါတယ်။ လျော်ကြေးကိစ္စတွေအတွက်က ပြည်တွင်းဥပဒေကြောင်းဆိုင်ရာ ခိုင်မာနေဖို့လိုပါတယ်။ Maritime Claim saozes Civil Liability Proceeding Gozi 9800:08$28:602320zos Legal System တွေ ထားရှိပြီးဖြစ်ရပါမယ်။ ရှေ့နေချုပ်ရုံးနဲ့ တရားစီရင်ရေးကိစ္စတွေအတွက် ဆက်လက် ပြင်ဆင်ထားဖို့ လိုအပ်မှာဖြစ်ပါတယ်။ ဒီ Convention ကို လက်မှတ်ရေးထိုးပြီဆိုတာနဲ့ ဘယ်လို Claim လုပ်မယ်။ Claim Manual အတိုင်း ဘယ်လိုပြင်ဆင်သင့်တယ်ဆိုတာကို IOPC ဖိုင်ရဲ့ Technical Assistant Legal Variation ဖြစ်ဖို့ ဥပဒေအကြံပေးပြီး လိုအပ်သလို ရယူပြင်ဆင်ဖို့ လိုအပ်မှာဖြစ်ပါတယ်။ ဒါမှသာ ရေထုညစ်ညမ်းမှုကြောင့် လျော်ကြေးဆိုင်ရာတွေ၊ မတရားမှုတွေကို ထိရောက်စွာ ကိုင်တွယ်ဖြေရှင်းနိုင်မှာဖြစ်ပါတယ်။ ယခုဆိုလျှင် ရခိုင်ပြည်နယ်၊ မဒေးကျွန်းဆိပ်ကမ်းမှာ ရောမရေနီသင်္ဘောကြီးများ ဆိုက်ကပ်လာပြီဖြစ်သဖြင့် ဒီလိုကြီးမားလှတဲ့ ရေနံတင်သင်္ဘောကြီးများ ဆီယိုဖိတ်မှုဖြစ်ပွားလာ ပါက မြန်မာ့ကမ်းရိုးတန်းနှင့် ကမ်းခြေတစ်လျှောက် ဖယ်ရှားရှင်းလင်းရန် ခက်ခဲတဲ့အတွက် Classic Oil ဖြစ်တဲ့ ရေနံစိမ်းများဖုံးလွှမ်းသွားပါက သဘာဝရေမြေ၊ ဒီရေတောများ ဆားကွင်းနဲ့ ငါးမွေးကန်၊ သား ငှက်နှင့် တောရိုင်းတိရစ္ဆာန် ရေမြေတောတောင် ဇီဝမျိုးစိတ်များ ပျက်စီးဆုံးရှုံးခြင်း၊ ဂေဟစနစ် ပျက်သုဉ်းခြင်း၊ မျိုးဆက်မျိုးပွားမှုများကို ထိခိုက်စေနိုင်မှာဖြစ်ပါတယ်။ သို့ဖြစ်ပါ၍ နိုင်ငံတော်၏တန်ဖိုးရှိလှတဲ့ ပင်လယ်ကမ်းရိုးတန်းနှင့် သဘာဝပတ်ဝန်းကျင် ကို ထိန်းသိမ်း စောင့်ရှောက်နိုင်ရန်နှင့် ပင်လယ်ငါးဖမ်းလုပ်ငန်း လုပ်ကိုင်သူများ၏ အသက်မွေး ဝမ်းကျောင်းမှုကို ကာကွယ် စောင့်ရှောက်နိုင်ရန် အတွက် ဦးမောင်မောင်အုန်း ၏ အဆိုဖြစ်သည့် Marine Pollution ဥပဒေနှင့် နည်းဥပဒေများကို ဆောလျင်စွာ ပြဋ္ဌာန်းပေးရန်အတွက် ထောက်ခံ ဆွေးနွေးလိုက် ရပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ဆက်လက်ပြီး မွန်ပြည်နယ် မဲဆန္ဒနယ်အမှတ်(၁၂)မှ ဒေါ်သီရိရတနာ ဆွေးနွေးနိုင်ပါပြီ</speech>
<speech><mp id='931'>ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>ဥက္ကဋ္ဌကြီးနှင့်တကွ ပြည်ထောင်စုအဆင့် အဖွဲ့အစည်းဝင်များ လွှတ်တော်တစ်ရပ်လုံး စိတ်၏ချမ်းသာခြင်း၊ ကိုယ်၏ ကျန်းမာခြင်းနှင့်ပြည့်စုံပါစေလို့ နှုတ်ခွန်းဆက်သအပ်ပါတယ်။ ကျွန်မကတော့ မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် သယံဇာတနှင့်သဘာဝပတ်ဝန်းကျင် ထိန်းသိမ်းရေးကော်မတီ အဖွဲ့ဝင်ဖြစ်သူ ဒေါ်သီရိရတနာ ဖြစ်ပါတယ်။ ဒီနေ့ ကျွန်မအနေနဲ့ ဧရာဝတီ တိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမောင်မောင်အုန်း တင်သွင်းသွားတဲ့ အဆိုကို ထောက်ခံအကြံပြု ဆွေးနွေးသွားမှာဖြစ်ပါတယ်။ အဆိုကို လေ့လာလိုက်တဲ့အခါမှာ အချက်(၃)ချက် တွေ့ရှိရပါတယ်။ ပထမအချက် အနေနဲ့ သင်္ဘောများကို ရေကြောင်းဆိုင်ရာအန္တရာယ်ကင်းရှင်းရေးနှင့် ဆီယိုဖိတ်မှုကင်းရှင်းရေး စည်းကမ်းများ တင်းကြပ်စွာလိုက်နာရန်၊ ဒုတိယအချက်အနေနဲ့ ဆီယိုဖိတ်မှုများအတွက် ကြိုတင် စီမံထားရန်နဲ့ (၃) ဆီလျှံလာပါက တန်ရာတန်ကြေး နစ်နာကြေးများရရှိရန် သက်ဆိုင်ရာ ဥပဒေ၊ နည်းဥပဒေများနှင့် နိုင်ငံတကာသဘောတူစာချုပ်များ လက်မှတ်ရေးထိုးထားရန်ဖြစ်တယ်လို့ သုံးသပ် မိပါတယ်။ ဥက္ကဋ္ဌကြီးရှင်။ တရုတ်ရေနံ Cooperation အရှေ့တောင်အာရှပိုက်လိုင်းကုမ္ပဏီနဲ့ မြန်မာ့ ရေနံသဘာဝဓာတ်ငွေ့လုပ်ငန်း MOGE တို့ အကျိုးတူပူးပေါင်းပြီး ဟောင်ကောင် အခြေစိုက် ဖက်စပ် ကုမ္ပဏီဖြစ်တဲ့ အရှေ့တောင်အာရှသဘာဝဓာတ်ငွေ့ ပိုက်လိုင်းကုမ္ပဏီ SEAGB ကိုထူထောင်ပြီး ရေနံစိမ်းပိုက်လိုင်းကို တာဝန်ယူဆောင်ရွက်နေတယ်လို့ သိရှိရပါတယ်။ ဒီလို ဆောင်ရွက်တဲ့နေရာမှာ ကျွန်မတို့ရဲ့ မြန်မာ့ရေပိုင်နက်အတွင်းကို တစ်စီးလျှင် တန်ချိန်(၂)သိန်းမှ (၃)သိန်း တင်ဆောင်နိုင်တဲ့ ရေနံစိမ်းတင်သင်္ဘောကြီးတွေဟာ ပျမ်းမျှတစ်လလျှင်(၇)စီးနှုန်းနဲ့ ဝင်ရောက် ဆိုက်ကပ်ရမှာဖြစ်ပါတယ်။ ရခိုင်ပြည်နယ် ကိုယ်စားလှယ်ကြီး ဆွေးနွေးသွားတဲ့အထဲမှာ Power Point မှာ ပြသထား သလို ဒီသင်္ဘောကြီးတွေကိုလည်း လွှတ်တော်ကိုယ်စားလှယ် အားလုံး မြင်တွေ့ပြီး ဖြစ်ပါလိမ့်မယ်။ အဲဒီလို ကျွန်မတို့ရဲ့ နိုင်ငံကို သင်္ဘောတွေ တစ်နှစ်မှာ အစီးရေနှစ်ထောင်ကျော် ဝင်/ထွက် နေတဲ့အတွက် ဆီယိုဖိတ်မှုများဟာ တစ်နည်းမဟုတ်တစ်နည်း ဖြစ်နိုင်ပါတယ်။ တစ်ချိန်မဟုတ် တစ်ချိန် ဖြစ်နိုင်ပါတယ်။ ဒါကြောင့် သက်ဆိုင်ရာ ဆိပ်ကမ်းအာဏာပိုင်များ ရေကြောင်းဆိုင်ရာ စစ်ဆေးရေးအရာရှိများမှ စေ့စပ်သေချာစွာ စစ်ဆေးဖို့လိုပါတယ်။ ထို့အပြင် တပ်မတော်(ရေ)မှ ပင်လယ် ကမ်းရိုးတန်းစောင့် တပ်ဖွဲ့များမှလည်း လုံခြုံရေးရော ညစ်ညမ်းဆီများ ပင်လယ်တွင်း ခိုးမထုတ်စေရန်အတွက်ပါ ဝိုင်းဝန်း ကာကွယ်စောင့်ရှောက်ရမှာဖြစ်ပါတယ်။ နောက် မွန်ပြည်နယ် အပါအဝင် တစ်နိုင်ငံလုံးရဲ့ အကျိုးစီးပွားကို ကာကွယ်ဖို့အတွက် ပင်လယ်ရေကြောင်းဆိုင်ရာဥပဒေများကိုလည်း နိုင်ငံတကာအဆင့်နှင့် တန်းတူညီမျှစွာ တန်းညှိပြီးတော့ အမြန်ဆုံးရေးဆွဲဖို့လည်း အကြံပြု တိုက်တွန်းလိုပါတယ်။ ဒီလို VLCC သင်္ဘောကြီးတွေ ဥဒဟို ဝင်/ထွက်ဖြတ်သန်းသွားလာနေတဲ့ အခြေအနေအပေါ် နိုင်ငံမှာဖြစ်ပေါ်လာမယ့် ပင်လယ်ပြင် မတော်တဆမှုတွေအတွက် ဘာအာမခံချက်ရှိပြီလဲ။ နိုင်ငံ တကာမှာ သူတို့နိုင်ငံက ခွင့်ပြုတဲ့လိုင်စင်မပါရင် ကားတောင် တက်မောင်းဖို့ မလွယ်တဲ့အခြေအနေ မျိုးမှာ ကျွမ်းကျင်မှုအဆင့် ဘယ်လောက်ရှိမှန်းမသိတဲ့ Captain တွေနဲ့ မောင်းနှင် ဝင်ရောက် ဖြတ်သန်းနေတဲ့ တန်ချိန်(၃)သိန်းခန့်ရှိတဲ့ ဒီ ဧရာမဆီတင်သင်္ဘောကြးတွေကများ ဒီလို ထိရောက် ပြည့်စုံလုံလောက်တဲ့ ဥပဒေ၊ နည်းဥပဒေ မရှိသေးတဲ့ ကျွန်မတို့ ရေပိုင်နက်ထဲမှာသာ မတော်တဆ တိမ်းမှောက်သွားခဲ့မယ်ဆိုရင် ရခိုင်ကမ်းရိုးတန်းလို နေရာမျိုးနဲ့ ကျန်ပင်လယ်ပြင် ဆက်စပ် တိုင်းဒေသကြီးနှင့် ပြည်နယ်တွေအတွက် ဘယ်လိုလုပ်မှာလဲလို့ မေးခွန်းထုတ်စရာရှိပါတယ်။ ကမ်းရိုးတန်းအရှည် မိုင်ပေါင်း(၁၃၀၀)ကျော်ကို ပိုင်ဆိုင်ထားတဲ့ နိုင်ငံတစ်ခုအနေနဲ့ ကြိုတင်လုပ်ဆောင် ထားရမှာတွေက အများကြီးပါ။ စိန်ခေါ်မှုတွေကလည်း များမှာပါပဲ။ ရှေ့ကကိုယ်စားလှယ်တွေ ဆွေးနွေးတဲ့အထဲမှာလည်း ပါသွားတယ်။ ဥပဒေတွေရဲ့ အားနည်းချက်တွေ၊ ဒီ လျော်ကြေးကိစ္စတွေ ပါသွားတဲ့အတွက် ဒါတွေကို ထည့်သွင်း မဆွေးနွေးတော့ပါဘူး။ နောက်ပြီးတော့ ကမ္ဘာ့နိုင်ငံ အသီးသီးမှာ ဖြစ်ပွားခဲ့တဲ့ ပင်လယ်ပြင်ဆီယိုစိမ့်မှုဖြစ်စဉ် များထဲက ၂၄-၃-၁၉၈၇ ရက်နေ့မှာ ဖြစ်ပွားခဲ့တဲ့ အက်ဆွန်ဘက်ဒက်သင်္ဘောကြီး ဆီယိုဖိတ်ခဲ့တဲ့ ကိစ္စက အထင်ကရဖြစ်စဉ် ဖြစ်ပါတယ်။ အဲဒီရဲ့ နောက်ဆက်တွဲ ဆိုးကျိုးတွေအနေနဲ့ ဒီနေ့အထိ နှစ်ပေါင်း(၂၇)နှစ်ကြာအောင် ဒီယိုဖိတ်ဆီတွေကို အပြီးတိုင် မရှင်းလင်းနိုင်သေး တာတွေ့ရပါတယ်။ ဒါက ကမ္ဘာ့နိုင်ငံတွေမှာ ကြုံတွေ့ခဲ့တဲ့ ဥပမာတစ်ခုပါ။ ဒါတောင် တာဝန်ယူမှု၊ တာဝန်ခံမှု စာချုပ်တွေ ခိုင်ခိုင်မာမာရှိတဲ့ နိုင်ငံတွေမှာပါ။ ကျွန်မတို့ ပိုင်နက်မှာသာဖြစ်ခဲ့ရင် လျော်ကြေး ကိစ္စတွေ၊ ပတ်ဝန်းကျင် ပျက်စီးမှုကိစ္စတွေ အတွက် ဘယ်လိုလုပ်ကြမလဲ။ ဒီလိုမျိုး ပူးပေါင်း ဆက်လက် လုပ်ဆောင်ရမယ့်ဟာ တွေကလည်း ထည့်သွင်းစဉ်းစားဖို့ လိုအပ်တဲ့အချက်တွေပါ။ အဲဒီလိုပဲ မြန်မာ့ကမ်းရိုးတန်းရဲ့ ခြောက်ပုံတစ်ပုံ နီးပါးကို ပိုင်ဆိုင်ထားတဲ့ မွန်ပြည်နယ် ကမ်းရိုးတန်းမှာရှိတဲ့ ကုလားကုတ်ကျွန်းရဲ့ တောင်ဘက် စွန်းမှာ ၂၀၀၄ ခုနှစ်က ဖြစ်ခဲ့တဲ့ ရေမျောကမ်းတင် သင်္ဘောင်္ကြီးကိစ္စ၊ ဒါဟာလည်း မြန်မာ့ ရေပိုင်နက်ရဲ့ အချုပ်အခြာအာဏာကို စိန်ခေါ်နေတဲ့လုပ်ရပ်ပဲ ဖြစ်ပါတယ်။ အလားတူဖြစ်ရပ်မျိုး ထပ်မဖြစ်ဘူးလို့ မပြောနိုင်သလို ဒီ oil Pollution ထပ်မဖြစ်လာဘူးလို့လည်း ဘယ်သူမှ အာမမခံ နိုင်ပါဘူး။ ဥက္ကဋ္ဌကြီးရှင်။ ပင်လယ်ပြင်မှာ ဒီ Oil Pollution ဖြစ်ခဲ့ရင် နောက်ဆက်တွဲ ဆိုးကျိုး အနေနဲ့ ကြုံတွေ့ရမယ့် ပင်လယ်ပျော်ငှက်တွေ၊ ရေနေသတ္တဝါတွေ၊ ဒီရေတောတွေ၊ အပန်းဖြေ ကမ်းခြေတွေ၊ ထိခိုက်ပျက်စီးမှုတွေ၊ နောက်ပြီးတော့ ငါးဖမ်းလုပ်ငန်း၊ ခရီးသွားလုပ်ငန်း စတဲ့ စီးပွားရေးလုပ်ငန်းတွေ ထိခိုက်နစ်နာမှုတွေကို အကြီးအကျယ် ခံစားရစေမှာဖြစ်ပါတယ်။ အဆိုးဆုံး ကတော့ သဘာဝပတ်ဝန်းကျင်ဆိုင်ရာ ဂေဟစနစ်ကိုပါ ကြီးမားစွာ ပျက်စီးဆုံးရှုံးစေတော့မှာဖြစ်ပါတယ်။ ကျွန်မရဲ့ မဲဆန္ဒနယ်ဖြစ်တဲ့မွန်ပြည်နယ်၊ ဘီးလင်းမြို့နယ်ဟာ ပင်လယ်ကမ်းရိုးတန်းကို ဆက်စပ်ပိုင်ဆိုင်ထားတဲ့ မြို့နယ်တစ်ခုဖြစ်လို့ ကမ္ဘာ့ရှားပါးမျိုးစိတ်ဖြစ်တဲ့ ရှားပါးမျိုးစိတ် ငှက်တွေကို ပင်လယ်ဝနဲ့ ဆက်စပ်နေတဲ့ ဇုက္ကလိကျေးရွာလေးမှာ WWF အကူအညီနဲ့ ထိန်းသိမ်းစောင့်ရှောက် ထားရတာတွေ ရှိပါတယ်။ ငါးဖမ်းလုပ်ငန်း လုပ်ကိုင်နေတာတွေ ရှိတယ်။ အဲဒီအခြေအနေတွေရှိတဲ့ အတွက်ကြောင့်မို့လို့ ဒီလိုမျိုး Oil Pollution ဖြစ်စဉ်တွေရဲ့ နောက်ဆက်တွဲကိစ္စတွေအတွက် လည်း စိုးရိမ်မကင်းဖြစ်ရပါတယ်။ နဂိုကမှ သယံဇာတ ကျိန်စာသင့်နေတဲ့ ကျွန်မတို့နိုင်ငံမှာ နူရာ ဝဲစွဲ လဲရာသူခိုးထောင်း ဆိုသလို မဖြစ်စေရအောင် နိုင်ငံတော်ရဲ့ တန်ဖိုးရှိလှတဲ့ ပင်လယ်ကမ်းရိုးတန်းနဲ့ သဘာဝပတ်ဝန်းကျင် ကို ထိန်းသိမ်းစောင့်ရှောက်နိုင်ရန် တိုင်းရင်းသား ပင်လယ်ငါးဖမ်းလုပ်ငန်းတွေရဲ့ အသက်မွေး ဝမ်းကျောင်းမှုများ ထိခိုက်မှုမှ ကာကွယ်စောင့်ရှောက်နိုင်ရန် တစ်ပါးသောနိုင်ငံများမှ ကျွန်မတို့ အဏ္ဏဝါ ရေပိုင်နက်မှာဖြစ်ပေါ်လာမယ့် ကြိုတင်မမျှော်မှန်းနိုင်တဲ့ ကိစ္စရပ်များအတွက် အချုပ်အခြာ အာဏာစိုးမိုးနေစေရန် စတဲ့ အခြေအနေအရပ်ရပ်ကို ကြိုတင်မျှော်တွေးပြီးတော့ လုပ်ဆောင်သင့် သည်များကို ကြိုတင်ဆောင်ရွက်ထားနိုင်ရန် ပြည်ထောင်စုအစိုးရအား တိုက်တွန်းကြောင်း အဆိုကို လေးနက်စွာ ထောက်ခံဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type='speaker'>ဆက်လက်ပြီး မွန်ပြည်နယ် မဲဆန္ဒနယ်အမှတ်(၂)မှ ဒေါ်နွယ်နွယ်အောင် ဆွေးနွေးနိုင်ပါပြီ</speech>
<speech><mp id='932'>ဒေါ်နွယ်နွယ်အောင်၊ မွန်ပြည်နယ် မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မက ဧရာဝတီတိုင်းဒေသကြီး မဲဆန္ဒနယ်အမှတ်(၅)က အမျိုးသားလွှတ်တော်ကိုယ်စားလှယ် ဦးမောင်မောင်အုန်း တင်သွင်းတဲ့အဆိုကို ထောက်ခံအကြံပြုဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးရှင်။ ကျွန်မကို Power Point နဲ့ တင်ပြခွင့် တောင်းခံအပ်ပါတယ်။ ရခိုင် ပြည်နယ်၊ မဒေးကျွန်းဟာ ကျောက်ဖြူကနေ မိုင်အနည်းငယ်အကွာမှာ တည်ရှိပြီးတော့ တရုတ်က ပေါ်ပေါက်လက်ခွဲအတွင်းမှာ မွန်ပြည်နယ် ရေနက်ဆိပ် ရေနံအတွက် အဆင့်မြင့်တည်ဆောက်ထားတဲ့ ဆိပ်ကမ်း ဖြစ်ပါတယ်။ မြန်မာနိုင်ငံရဲ့ အကြီးဆုံး ရေနံသိုလှောင်ကန်တွေ တည်ဆောက်ထားတဲ့ နေရာလည်းဖြစ်ပြီးတော့ အဲဒီရေနံသိုလှောင်ကန်တွေ ကနေ တစ်ဆင့် နိုင်ငံတကာမှ တင်သွင်းလာတဲ့ ရေနံတွေကို ကျောက်ဖြူ-ကူမင်း ပိုက်လိုင်းကနေ တစ်ဆင့် တရုတ်နိုင်ငံကို တိုက်ရိုက်ပို့ဆောင်ဖို့ ဖြစ်ပါတယ်။ ရခိုင်ကမ်းရိုးတန်းမှာရှိတဲ့ ကျောက်ဖြူ ရေနံတင်ဆိပ်ကမ်းဟာ မြန်မာနိုင်ငံရဲ့ ပထမဆုံး ရေနံတင်ဆိပ်ကမ်းလည်း ဖြစ်ပါတယ်။ ယခု ပြသမယ့် ပုံတွေကတော့ မဒေးကျွန်းမှာတည်ရှိတဲ့ ရေနံတင်ဆိပ်ကမ်းပုံနှင့် ရေနံသိုလှောင်ကန်များ ထားရှိရာပုံများဖြစ်ပါတယ်။ ဥက္ကဋ္ဌကြီးရှင်။ မြန်မာနိုင်ငံအနေနဲ့ ရှည်လျားတဲ့ ပင်လယ်ကမ်းရိုးတန်းကြီးတွေ ရှိတာ နဲ့အမျှ ရခိုင်ပြည်နယ်မှာ မဒေးကျွန်း ရေနက်ဆိပ်ကမ်း၊ ကျောက်ဖြူရေနက်ဆိပ်ကမ်းများ ရှိသည့် နည်းတူ တနင်္သာရီတိုင်းဒေသကြီးမှာလည်း ထားဝယ် ရေနက်ဆိပ်ကမ်းကို တည်ဆောက်လျက် ထားရှိပါတယ်။ မကြာမီကာလအတွင်းမှာ မွန်ပြည်နယ်၊ ရေးမြို့နယ်၊ ကုလားကုတ်ကျွန်းမှာ ရေနက် ဆိပ်ကမ်း တည်ဆောက်ဖို့အတွက် စဉ်းစားပြင်ဆင်လျက်ရှိကြောင်း သိရှိရပါတယ်။ အဲဒီလို ပေါ်ပေါက်လာမယ့် ရေနက်ဆိပ်ကမ်းတွေမှာ တန်ချိန်ကြီးမားလှတဲ့ ကုန်တင်သင်္ဘောကြီးတွေ၊ ဆီတင်သင်္ဘောကြီးတွေ ဝင်/ထွက် သွားလာကြတော့မှာဖြစ်တဲ့အတွက် အဲဒီလို ဝင်/ထွက်သွားလာ တဲ့နေရာမှာ ဖြစ်ပေါ်လာမယ့် မတော်တဆမှုတွေ၊ နစ်နာဆုံးရှုံးမှုတွေအတွက် နိုင်ငံက ကြိုတင် ပြင်ဆင်မှုများကိုလည်း ပြုလုပ်ထားကြရတော့မှာဖြစ်ပါတယ်။ ဆီတင်သင်္ဘောကြီးတွေ ဆိုက်ကပ်တဲ့ အချိန်မှာ ကြီးမားတဲ့ ဆီယိုဖိတ်မှုတွေကတော့ သင်္ဘောမတော်တဆမှုတွေကြောင့် ဖြစ်ပြီးတော့ သာမန်ဖိတ်စင်မှုကတော့ ဆိပ်ကမ်းနဲ့ အနီးအပါးမှာ ဆီတင်ချ ပြုလုပ်တာ၊ ဆီကန်ဆေးတာကနေပြီး တော့ ဖြစ်လေ့ရှိတယ်လို့ သိရပါတယ်ရှင်။ ရေနံဖိတ်စင်မှုတွေ ဖြစ်လို့ရှိရင် နိုင်ငံတကာစံနှုန်းအရကတော့ Civil Liabilities Convention CLC . International Oil Pollution Compensation Fund go zamilocos နိုင်ငံတွေကိုတော့ ဆုံးရှုံးမှုအတိုင်းအတာအရ ပျက်ကွက်တဲ့လျော်ကြေးတွေကို ပေးဆောင်ရပါတယ်။ အထူးသဖြင့် ကုန်သွယ်ဆိပ်ကမ်းမြို့ကြီးတွေမှာ လုပ်ငန်းထိခိုက်မှု အတိုင်းအတာအရ ပိုမိုပေးဆောင် ရတယ်လို့ သိရပါတယ်။ ဖိတ်စင်မှုရှင်းလင်းရေး ကုန်ကျစရိတ်တွေကိုလည်း တာဝန်ယူရပါတယ်။ သဘာဝပတ်ဝန်းကျင်ပျက်စီးမှု နည်းစေဖို့နှင့် တခြားပတ်ဝန်းကျင်က လုပ်ငန်းများ အဟန့်အတား မဖြစ်စေဖို့လည်း ဆောလျင်စွာ သိမ်းဆည်းသန့်စင်ရေး လုပ်ငန်းတွေကို ဆောင်ရွက်ရပါတယ်။ လှိုင်းဒဏ်၊ လေဒဏ်တွေကြောင့် ဖိတ်စင်ပစ္စည်းတွေ ပျံ့မထွက်သွားအောင်လည်း အချိန်နှင့် တစ်ပြေးညီ လုပ်ဆောင်သွားဖို့ လိုအပ်ပါတယ်ရှင်။ အဲဒီလုပ်ငန်းတွေဟာ ကျွမ်းကျင်ပညာသည် လုပ်ငန်းတွေ ဖြစ်သည့်အတွက် ဒီလိုလုပ်ငန်းတွေကို ဆောင်ရွက်နိုင်ဖို့ အဖွဲ့ အစည်းတွေနဲ့ ပစ္စည်း ကိရိယာတွေကိုလည်း ကျွန်မတို့နိုင်ငံက ကြိုတင်ဆောင်ရွက်ထားရမယ့် ကိစ္စရပ်တွေ ဖြစ်ပါတယ်။ ဥက္ကဋ္ဌကြီးရှင်။ ၂၀၁၈ ခုနှစ်မှာ အာရှတိုက်မှာ ပထမဆုံး ဆီယိုဖိတ်မှုကတော့ ရေနံတင် သင်္ဘောနဲ့ တခြားသင်္ဘော တိုက်မိရာကနေ ပေါက်ကွဲပြီး အရှေ့တရုတ်ပင်လယ်ပြင်မှာ နစ်မြုပ်ခဲ့ ခြင်းဖြစ်ပါတယ်ရှင်။ ကမ္ဘာ့အကြီးဆုံး ဆီယိုဖိတ်မှုကတော့ ၂၀၁၀ ပြည့်နှစ်မှာ မက္ကဆီကိုပင်လယ် ကွေ့မှာ ရေနံစင် နစ်မြုပ်မှုဖြစ်စဉ်က အဆိုးဝါးဆုံး ယိုဖိတ်မှုဖြစ်ပါတယ်။ လူ(၁၁)ဦးခန့် သေဆုံးခဲ့ပြီး ရေနံဆီပေါင်း(၄.၉)သန်း ယိုဖိတ်ခဲ့တဲ့နေရာမှာ ရေပြင်မိုင်(၁၃၀၀)က ရေနံနှင့် ဖုံးလွှမ်းသွားခဲ့ပါတယ်။ ၁၉၉၀ ပြည့်နှစ်ကနေ ၁၉၉၉ ခုနှစ်အထိ (၇)တန်နှင့်အထက် ဆီယိုဖိတ်မှု (၃၅၈)ကြိမ် ဖြစ်ပွားခဲ့ပြီး ၂၀၀၀ ပြည့်နှစ်ကနေ ၂၀၀၉ ခုနှစ်အထိ ဆီယိုဖိတ်မှုပေါင်း (၁၈၁)ကြိမ် ဖြစ်ပွားခဲ့တယ်လို့ သိရ ပါတယ်။ ၂၀၁၀ ပြည့်နှစ်ကနေပြီး ၂၀၁၈ ခုနှစ်မှာ (၇)တန်နှင့်အထက် ဆီယိုဖိတ်မှုက (၅၉)ကြိမ် ဖြစ်ပေါ်ခဲ့ပြီး ဆီတန်ချိန်ပေါင်း (၁၆၃၀၀၀)ဆုံးရှုံးခဲ့တယ်လို့ သိရပါတယ်။ ရေနံယိုဖိတ်မှုမှာ ရေနံမှာ ပါဝင်တဲ့ Hydrocarbon တွေက ပတ်ဝန်းကျင်အနှံ့ ပျံ့နှံ့ရောက် ရှိသွားတဲ့အခါ ပင်လယ်ဂေဟတွေ ပျက်စီးပြီး ပင်လယ်ပြင်ညစ်နွမ်းမှုတွေ ဖြစ်ပေါ်မယ်။ ရေနေ သတ္တဝါတွေ၊ အပင်တွေ၊ ကျောက်တန်း ကျောက်ခက်တွေ သေကျေပျက်စီးကြရမှာ ဖြစ်ပါတယ်။ ဒီ ပုံ(၁)ကတော့ သမုဒ္ဒရာရေ ညစ်နွမ်းလာမှုကြောင့် ငါးတွေ သေကျေပျက်စီးပြီး ကမ်းတင်နေတဲ့ပုံ ဖြစ်ပါတယ်။ နောက်တစ်ပုံကတော့ ရေနံယိုဖိတ်မှုကြောင့် ပင်လယ်ကမ်းခြေမှာ ပြန့်ကျဲနေတဲ့ ရေနံတွေကို ကျွမ်းကျင်လုပ်သားတွေက သိမ်းဆည်းနေတဲ့ပုံ ဖြစ်ပါတယ်ရှင်။ ဆီတင်သင်္ဘောနှင့် သက်ဆိုင်တဲ့ ပင်လယ်ပြင်ညစ်နွမ်းမှုနဲ့ ပတ်သက်ပြီး နိုင်ငံတကာမှာ ဥပဒေပြုဖို့အတွက် အရေးတကြီး ဆောင်ရွက်ကြပါတယ်။ နိုင်ငံတကာအဆင့် ဥပဒေပြုတဲ့နေရာ မှာလည်းပဲ အချိန်ယူပြီးတော့ ဆောင်ရွက်ရလေ့ ရှိပါတယ်။ ဒါကြောင့်မို့ ကြန့်ကြာမှုတွေလည်း ရှိတတ်ပါတယ်။ ကျောက်ဖြူရေနက်ဆိပ်ကမ်းကို တန်ချိန်သိန်းနဲ့ချီတဲ့ ရေနံစိမ်းတင်တဲ့ သင်္ဘောတွေ ဝင်/ထွက်နေပေမယ့် မြန်မာနိုင်ငံအနေနဲ့ကတော့ ၁၉၉၂ ခုနှစ်က Civil Liabilities Convention ကိုသာ လက်မှတ်ရေးထိုးထားပြီးတော့ ၁၉၉၂ ခုနှစ် Fund Convention ကို လက်မှတ် မရေးထိုးရ သေးပါဘူး။ ဒါကြောင့်မို့လို့ Fund Convention ကို လက်မှတ်ထိုးဖို့ လိုအပ်နေပါတယ်။ Fund Convention အဖွဲ့ဝင်နိုင်ငံဖြစ်ခဲ့ရင် ရရှိလာမယ့် အကျိုးကျေးဇူးတွေကတော့ ဆီသင်္ဘောကြောင့် ရေထု ညစ်ညမ်းမှုတစ်ခု ဖြစ်ပေါ်လာတယ်ဆိုရင် အစိုးရ အခြားအာဏာပိုင်အဖွဲ့အစည်းတွေက သန့်ရှင်းရေးလုပ်ငန်းတွေ၊ ကြိုတင်ကာကွယ်မှုတွေ ပြုလုပ်ထားရမယ့်အပြင် ပုဂ္ဂလိကအဖွဲ့အစည်း ကိုဖြစ်စေ၊ လူပုဂ္ဂိုလ်တစ်ဦးကိုဖြစ်စေ၊ နိုင်ငံတစ်နိုင်ငံကိုဖြစ်စေ၊ ညစ်ညမ်းမှုကြောင့်ခံစားရတဲ့ ဆုံးရှုံး နစ်နာမှုတွေ လျော်ကြေးရရှိစေမှာဖြစ်ပါတယ်။ ဒါကြောင့်မို့လို့ ၁၉၉၂ ခုနှစ် Fund Convention ကို ကျွန်မတို့ လက်မှတ်ထိုးဖို့ လိုအပ်တယ်လို့ IMO ကလည်း ထောက်ခံ အကြံပြုထားပါတယ်ရှင်။ ဆီတင်သင်္ဘောတွေဟာ သူ့သင်္ဘောကြောင့်ဖြစ်တဲ့ ဆီယိုဖိတ်မှုအတွက်လည်း သူတို့ ပေးလျော်ဖို့ တာဝန်ရှိပါတယ်။ ဒါတွေကတော့ ပုံမှန်အားဖြင့် ဆီတင်သင်္ဘောတွေက ပေးလျော်ရတဲ့ နှုန်းထားတွေဖြစ်ပါတယ်။ ဒီနေရာမှာ Fund Convention မထိုးထားတဲ့နိုင်ငံအတွက်က သင်္ဘော တာဝန်ရှိမှုထက်ကျော်လွန်လာတဲ့ ပျက်စီးဆုံးရှုံးမှုတွေကို ဘယ်သူက ကျခံရမှာလဲဆိုတဲ့ အငြင်းပွားစရာတွေ ဖြစ်ပေါ်လာနိုင်ပါတယ်။ CLC 92 ကို လက်မှတ်ထိုးထားရင် Fund Convention 92 ကို လက်မှတ်ထိုး 003: omsozes:polos ufll 32003:on Liabilities For The Maritime Convention :ù လက်မှတ်ထိုးထားဖို့ လိုပါတယ်။ ကျွန်မတို့ မြန်မာနိုင်ငံအနေနဲ့ IMO အဖွဲ့ဝင်နိုင်ငံအဖြစ် ၁၉၅၁ ခုနှစ်ကတည်းက ဖြစ်ခဲ့ပေမယ့် နိုင်ငံရဲ့ အကျိုးစီးပွားကို အကာအကွယ်ပေးမယ့် လိုအပ်တဲ့ ပင်လယ်ရေကြောင်းဆိုင်ရာ ညစ်ညမ်းမှုအတွက် ဥပဒေများ အပြည့်အစုံ မပြဋ္ဌာန်းရသေးတာကို လေ့လာတွေ့ရှိရပါတယ်။ နောက်ထပ် မြန်မာနိုင်ငံမှာ ရေနက်ဆိပ်ကမ်းတွေ တည်ဆောက်ပြီး နိုင်ငံတကာသင်္ဘောကြီးတွေ ကုန်တင်ပြီး သွားလာမှုပြုတော့မှာဖြစ်တဲ့အတွက် မိမိတို့ရဲ့ သဘာဝပတ်ဝန်းကျင် သယံဇာတနှင့် အကျိုးစီးပွား အကာအကွယ်ပေးမယ့် ဥပဒေတွေ မတော်တဆထိခိုက်မှု ဖြစ်ပွားလာလို့ရှိရင် လျော်ကြေးရရှိဖို့အတွက် ဥပဒေ၊ နည်းဥပဒေတွေကို ကြိုတင်စီမံမှုများ ပြုလုပ်ထားဖို့ လိုအပ်နေပြီ ဖြစ်တဲ့အတွက် ဦးမောင်မောင်အုန်း ရဲ့ အဆိုကို လေးလေးနက်နက် ထောက်ခံဆွေးနွေးအပ် ပါတယ်ရှင်။ အားလုံး ကျေးဇူးတင်ပါတယ်ရှင်။</speech>
<speech type='speaker'>ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၃)မှ ဒေါ်ရွှေရွှေစိန်လတ် ဆွေးနွေးနိုင်ပါပြီ</speech>
<speech><mp id='849'>ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီး၊ ဒုတိယဝန်ကြီးနှင့် လွတ်တော်ကိုယ်စားလှယ်များ အားလုံး မင်္ဂလာပါရှင်။ ကျွန်မကတော့ ပဲခူးတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် ဒေါ်ရွှေရွှေစိန်လတ် ဖြစ်ပါတယ်။ ဥက္ကဋ္ဌကြီးရှင်။ ဦးမောင်မောင်အုန်း ရဲ့ အဆိုမှာ အဓိက ကျွန်မတို့ ဥပဒေပြုလွှတ်တော် များမှာ အရေးကြီးတဲ့ ဆီယိုဖိတ်မှုနဲ့ ပတ်သက်ပြီးတော့မှ ပြည်ထောင်စုအစိုးရအနေနဲ့ အမြန်ဆုံး တားဆီးကာကွယ်ရေးကိစ္စတွေကို ကြိုတင်စီမံဖို့ ပြည့်စုံလုံလောက်တဲ့ ဥပဒေ၊ နည်းဥပဒေ ညွှန်ကြား ချက်များကို အချိန်နှင့်တစ်ပြေးညီ စီမံရေးဆွဲပေးဖို့ တိုက်တွန်းထားတဲ့အဆိုမှာ ကျွန်မတို့အနေနဲ့ နိုင်ငံတကာ Convention အနေနဲ့ အခြားနိုင်ငံတွေမှာ ပြုလုပ်ထားတဲ့ ဥပဒေများနဲ့ နှိုင်းယှဉ်ပြီးမှ အဓိကဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးရှင်။ အဆိုရှင်ရဲ့ အဆိုမှာ နိုင်ငံဟာ ကုလသမဂ္ဂလက်အောက်ခံအဖွဲ့အစည်း တစ်ခုဖြစ်တဲ့ အပြည်ပြည်ဆိုင်ရာ ရေကြောင်းအဖွဲ့ချုပ် International Maritime Organization မှာ ၁၉၅၁ ခုနှစ်ကတည်းက အဖွဲ့ဝင်ဖြစ်ခဲ့ပြီးတော့ အဲဒီအချိန်တုန်းကဆို ကမ္ဘာ့ရေကြောင်းမှာ ကျွန်မတို့က ဦးဆောင်မှု အစဉ်အလာကောင်းတွေ ရှိခဲ့ပါတယ်။ ဒါပေမဲ့ လက်ရှိအချိန်မှာတော့ နိုင်ငံရဲ့ ဒီပင်လယ်ရေကြောင်းနှင့် ပတ်သက်ပြီးတော့မှ စွမ်းဆောင်ရည်မှာ တော်တော်လေးကိုပဲ ကျဆင်းသွားပါတယ်။ ဖိလစ်ပိုင်နိုင်ငံမှာဆိုလို့ရှိရင် ၁၉၆၄ ကျမှ ဝင်လာ IMO အနေနဲ့ ဝင်လာပေမယ့် ခုချိန်မှာ ပင်လယ် ရေကြောင်းမှာဆိုလို့ရှိရင် ဦးဆောင်မယ့်အနေအထားမှာရှိပါတယ်။ ဒါကြောင့်မို့လို့ ကျွန်မတို့နိုင်ငံအနေနဲ့ ပင်လယ်ညစ်ညမ်းမှုဖြစ်တဲ့ကိစ္စတွေမှာ ဆိုလို့ရှိရင် ဖြေရှင်းဖို့ အလျင်အမြန် လိုအပ်နေပါတယ်။ ဒီ ဧရာမဆီတင်သင်္ဘောတွေက ရေထု၊ လေထု၊ မြေထု အပါအဝင် ပတ်ဝန်းကျင်ညစ်ညမ်းမှုကိုဖြစ်စေတဲ့အကြောင်းအရာတွေ ရှိပါတယ်။ အဲဒါကတော့ ပထမဦးဆုံးအနေနဲ့က ဒီ သင်္ဘောတွေမှာ တင်လာတဲ့ရေနံစိမ်း Crude Oil လောင်စာဆီတွေ၊ နောက်တစ်ခါ မောင်းနှင်ဖို့အတွက် လိုအပ်တဲ့ စက်မောင်းဆီတွေ ဒါတွေ ကြောင့်ဖြစ်တာ။ နောက်တစ်ခုကကျတော့ သင်္ဘောပေါ်မှာ ပါလာတဲ့လူတွေရဲ့ အညစ်အကြေး၊ နောက်တစ်ခါမှာ ချက်ပြုတ်စားသောက် သုံးစွဲရာမှ လုပ်ငန်းတွေက ထွက်လာတဲ့ အညစ်အကြေးတွေကြောင့် ဖြစ်တဲ့ညစ်ညမ်းမှု၊ နောက်တစ်ခါ လုပ်ငန်းသုံးရင်းနဲ့မှထွက်ရှိလာတဲ့ အမှိုက်သရိုက် စွန့်ပစ်ပစ္စည်း ကြောင့်ထွက်လာတဲ့ညစ်ညမ်းမှု၊ နောက်တစ်ခါ သယ်ဆောင်လာတဲ့ ဓာတုဗေဒပစ္စည်းတွေကြောင့်မို့လို့ ဖြစ်ပွားရတဲ့ညစ်ညမ်းမှုတွေ ဆိုပြီးတော့မှ အကြမ်းဖျင်း ခွဲခြားလို့ရပါတယ်။ ဒါကြောင့်မို့လို့ ဒီလိုမျိုး ညစ်ညမ်းမှုတွေကို လျှော့ချဖို့ဆိုလို့ရှိရင် လုပ်ငန်း(၃)ခုပေါ့ အဓိကဆောင်ရွက်ရန် ဖြစ်ပါတယ်။ ခုနက ကိုယ်စားလှယ်ကြီးလည်း ဆွေးနွေးသွားတဲ့အတွက်ကြောင့်မို့လို့ အနှစ်ချုပ်ပဲ ဆွေးနွေးချင်ပါတယ်။ အဲဒါကတော့ ဘာကြောင့်လဲဆိုရင် ပင်လယ်ဆီတင်သင်္ဘောတွေ ဆီလျှံမှုကနေ ဖြစ်ပေါ်တဲ့ ညစ်ညမ်းမှုကို Man Made Disaster ဆိုပြီးတော့ ကမ္ဘာက သတ်မှတ်ထားပါတယ်။ လူကပြုလုပ်တဲ့ ဘေးအန္တရာယ်ဖြစ်ပါတယ်။ အဲဒီအတွက်ဆိုရင် ကျွန်မတို့ (၁)ကြိုတင်ကာကွယ်ရပါမယ်။ (၂)ဒါကို တုံ့ပြန်ရမယ်။ (၃)အနေနဲ့ကတော့ လျော်ကြေးရရှိဖို့ ဆောင်ရွက်မှာဖြစ်ပါတယ်။ ကြိုတင်ကာကွယ် နည်းအနေနဲ့ နှစ်နည်းရှိပါတယ်။ (၁)ကတော့ ဥပဒေ၊ နိုင်ငံတကာဥပဒေပြုဖို့ ဖြစ်ပါတယ်။ အဲဒီလို ဥပဒေပြုတဲ့အခါမှာ နိုင်ငံတကာဥပဒေနဲ့ ပြည်တွင်း ဥပဒေပြုစုဖို့ ဖြစ်ပါတယ်။ ကျွန်မတို့နိုင်ငံအနေနဲ့ ရေထုညစ်ညမ်းမှုကို ကာကွယ်ဖို့ နိုင်ငံတကာ Convention ဖြစ်တဲ့ MARPOL ပေါ့၊ International Convention for the Prevention of Pollution from Ship o wodporom:00:0 GSolosušil ဒါပေမဲ့ ဒါ နိုင်ငံတကာ Convention ပဲ ဖြစ်ပါတယ်။ အဲဒီ နိုင်ငံတကာ Convention အရ oil Polluti ပါတယ်။ လွတ်ငန်းတွေ ကျွန်မနိုင်ငံမှ အကောင်အထည်ဖော်ဖို့ဆိုရင် ပြည်တွင်းဥပဒေ လိုအပ်ပါတယ်။ Oil Pollution Act မရှိသေးပါဘူး။ ဒါကြောင့်မို့လို့ အဆိုရှင် တင်ပြတဲ့ Oil Pollution Act အလျင်အမြန် ရေးဆွဲဖို့အတွက် ကျွန်မအနေနဲ့ အပြည့်အဝ ထောက်ခံပါတယ်။ ဒုတိယအချက်ကတော့ ပြည်သူတွေကို ဒီ Oil Pollution နဲ့ ပတ်သက်ပြီးတော့မှ အသိပညာပေးဖို့လုပ်ငန်းတွေ ကျွန်မနိုင်ငံမှာ တော်တော်ကိုမှ အားနည်းနေပါတယ်။ ကျွန်မထင် ပါတယ်။ လွှတ်တော်ကိုယ်စားလှယ်ကြီးများတောင် ဒီဟာနဲ့ပတ်သက်ပြီး သက်ဆိုင်တဲ့ မဲဆန္ဒနယ်တွေမှာ ပြည်သူတွေကို အသိပညာပေးဖို့က သိရှိမှုအားနည်းတာ ဖြစ်ပါတယ်။ အဲဒီအတွက် ဒီလို ပြည်သူတွေကို အသိပညာပေးဖို့ဆိုရင် ဆက်စပ်ဝန်ကြီးဌာနများနှင့် နိုင်ငံတကာအဖွဲ့အစည်းတွေ၊ ပြည်တွင်းပြည်ပအဖွဲ့ အစည်းတွေ ပြည်သူလူထုအားလုံး မီဒီယာတွေကပါ ဒါတွေကို ပူးပေါင်းပြီး ဆောင်ရွက်ရမှာ ဖြစ်ပါတယ်။ နံပါတ်(၂) အချက်အနေနဲ့ တုံ့ပြန်မှု Response Mechanism နဲ့ ပတ်သက်ပြီးတော့ Sascyjqcoza opo$cao@goodgaozos International Convention mo Oil Pollution Preparedness Response and Corporation(OPRC) ကို ၁၉၉၀ ပြည့်နှစ်မှာ ၁၉၉၀၊ ၂၀၁၆ မှာ လက်မှတ်ရေးထိုးခဲ့ပြီးဖြစ်ပါတယ်။ အဲဒီအတွက် နိုင်ငံအနေနဲ့လည်း စီမံချက်မူကြမ်းရေးဆွဲနေတယ်။ အဲဒီမှာ ထပ်မံဆွေးနွေးချင်တာဖြစ်ပါတယ်။ အဲဒီတော့ အဲဒီအတွက် Oil Pollution Response Mechanism ကို ဘယ်လိုရေးဆွဲမလဲ။ အဲဒီလို ရေးဆွဲတဲ့ အခါမှာလည်း ဌာနတစ်ခုအနေနဲ့ ရေးဆွဲလို့ မရပါဘူး။ ကျွန်မတို့ နိုင်ငံမှာ National Disaster Preparedness Mechanism ရှိပါတယ်။ အဲဒီမှာ ဘယ်လိုပူးပေါင်းမလဲ။ လေ့လာကြည့်သလောက် ဒီ Oil Pollution နဲ့ ပတ်သက်ပြီး National Disaster Management Act Mechanism gaocima zlecos, 323:$28:posons 602.9 ပါတယ်။ နောက်တစ်ခု လျော်ကြေးပေးမှုနှင့် ပတ်သက်ပြီး အဓိကထား ဆွေးနွေးချင်ပါတယ်။ ရေထုနှင့် ပတ်ဝန်းကျင်ညစ်ညမ်းမှု လျော်ကြေးရရှိဖို့အတွက် International Convention ကို Civil Liabilities For Oil Pollution - 1992 ကို ကျွန်မတို့ အနေနဲ့ ၂၀၁၆ မှာ ရေးထိုးခဲ့ပါတယ်။ ဒါပေမဲ့ ILO ကနေ ဒီ Convention ကို ထပ်မံအားဖြည့်ပြီး ထပ်ပြန်ဖြည့်စွက်လိုက်တာ ၁၉၉၆ မှာ ၁၉၉၂ Civil Liabilities Convention of peej Fund Convention 6şundo son:agaosɔll 2$07:m လွှတ်တော်ကိုယ်စားလှယ်ကြီး ဒေါ်နွယ်နွယ်အောင် တင်ပြသွားသလိုပါ၊ လျော်ကြေးပေးတဲ့ငွေ Amount က အရမ်းနည်းတဲ့အတွက်ကြောင့်မို့လို့ ထပ်မံပြီးတော့မှ Amount များဖို့ ဖြစ်ပါတယ်။ အဆိုရှင် တင်ပြတဲ့အထဲမှာ အနည်းဆုံး တစ်နှစ်ကို ရေနံတန်ချိန် (၂၂)သန်း၊ တကယ်တော့ နောက်ထပ်ရေးဆွဲလိုက်တဲ့ 1992 Convention Fund မှာဆိုရင် သူက တစ်သိန်းခွဲ ရေနံတန်ချိန်တစ်သိန်းခွဲ တစ်နှစ်ကို အဲဒီအတွက် သူကနေ Compensation ဘယ်လိုပေးရမလဲဆိုတော့ ဖော်ပြ ထားတာဖြစ်ပါတယ်။ အဲဒီတော့ ခုနတုန်းက လျော်ကြေးပေးတဲ့နှုန်းထားကတော့ တင်ပြပြီးဖြစ်တဲ့ အတွက်ကြောင့် ကျွန်မအနေနဲ့ မပြောတော့ပါဘူး။ နောက်ထပ် ကျွန်မတို့ Supplementary Fund Protocol cod poscq:00: Polos ufi osoempęcaộcos? 1992 Fund Convention m ကျွန်မတို့ အများဆုံးမှ အမေရိကန်ဒေါ်လာ (၂၀၀)ကျော်ပဲရမှာဖြစ်ပါတယ်။ ဒါပေမဲ့ Supplementary Fund ကို ထိုးလိုက်ရင်တော့ တန်ချိန် တစ်သိန်းလေးသောင်းကျော်မယ်ဆိုလို့ရှိရင် ဒေါ်လာ သန်းပေါင်း (၁၀၀၀)ကျော်ရရှိမှာဖြစ်ပါတယ်။ ဒါကြောင့်မို့လို့ Convention ကို လေ့လာပြီးတော့မှ ထိုးသင့်ပါတယ်။ ဒီ ၁၉၉၂ Fund Convention ကိုထိုးတာ ကမ္ဘာပေါ်မှာ (၁၁၆)နိုင်ငံဖြစ်ပါတယ်။ အဲဒါကတော့ ဒီနှစ် ဧပြီလ ၂ ရက်နေ့ထိစာရင်းဖြစ်ပါတယ်။ မြန်မာနိုင်ငံမှာ လက်မှတ်ထိုးခြင်း မရှိသေးပါဘူး။ နောက်တစ်ခါမှာ Supplementary Fund ကိုလည်း လက်မှတ်ထိုးခြင်း မရှိသေး ပါဘူး။ ဘာကြောင့်လဲဆိုလို့ရှိရင် နိုင်ငံတကာဥပဒေကို လက်မှတ်ရေးထိုးမှသာ အဲဒါတွေနဲ့ မှီငြမ်းပြီးတော့မှ ပြည်တွင်းဥပဒေကို ပြောရမှာဖြစ်ပါတယ်။ ဖိလစ်ပိုင်နိုင်ငံကနေပြီးတော့မှ ၂၀၀၇ ခုနှစ်မှာ ရေးဆွဲထားတဲ့ oil Pollution Compensation Act အဲဒီမှာ ပါဝင်တဲ့အချက်လေးတွေကို အကျဉ်းချုပ် ပြောပြချင်ပါတယ်။ အဲဒီ ပထမအခန်း(၁)မှာဆိုရင် General Provision ပါပါတယ်။ ဒါကတော့ အဓိပ္ပာယ် ဖော်ပြချက်။ Chapter 2 မှာဆိုလို့ရှိရင် ဒီလိုမျိုး Oil Pollution တွေ အပျက်အစီးတွေနှင့် ပတ်သက်ပြီး ဒီကျူးလွန်တဲ့သူက ဘယ်လိုပြစ်မှုတွေရှိတယ်ဆိုတာကို ဖော်ပြထားပါတယ်။ Chapter 3 မှာ ဆိုလို့ရှိရင် ဒီတာဝန်ယူမှု ဘယ်လောက်ထိ တာဝန်ယူရမယ်လို့ ဖော်ပြထားပြီး Chapter 4 မှာ ကျတော့ ဒီလိုမျိုး သင်္ဘောတွေကို ဖိလစ်ပိုင်နိုင်ငံကဝင်လာမယ့် သင်္ဘောတန်ချိန်(၂၀၀၀)အထက် သင်္ဘောတွေက Insurance လုပ်ရမယ်။ နောက်တစ်ခါမှာ Certificate ရှိရမယ်။ တန်ချိန် (joonloos ombroso6ozm Insurance cod:ogopal Certification i Registration လည်းမရှိဘူးဆိုရင် ဖိလစ်ပိုင်နိုင်ငံထဲ ဝင်ခွင့်မရှိပါဘူး စသည်ဖြင့် အဲဒီလိုမျိုး အသေးစိတ် ဒီမှာ ဖော်ပြထားပါတယ်။ နောက်တစ်ခါမှာ အဲဒီသင်္ဘောတွေဟာ တန်ချိန်တစ်သိန်းခွဲတန်သင်္ဘောတွေဆိုလို့ရှိရင် သူတို့ရဲ့ Pollution Compensation Fund ကို ဝင်ကြေးထည့်ရပါတယ်။ ဒါတွေလည်းဖော်ပြထား ပါတယ်။ နောက်တစ်ခုမှာ ဒီ Compensation ကို ဘယ်လို အဆင့်ဆင့်ဆောင်ရွက်မလဲဆိုတာ ဒီဥပဒေမှာ ဖော်ပြထားပါတယ်။ ပြီးလို့ရှိရင် ပြစ်ဒဏ်တွ ဖော်ပြထားပါတယ်။ အဲဒါ ဘယ်လို Mechanism ဘယ်လို Institution က တာဝန်ယူပြီး ဘယ်လိုလုပ်ဆောင်မလဲ။ ပြီးတော့ တည်ဆဲ ဥပဒေတွေမှာ ဒီ Act နဲ့ ကိုက်ညီတဲ့ဟာတွေအားလုံးကို ဘယ်လိုလုပ်ရမလဲဆိုရင် ထပ်မံဖြည့်စွက် ရမယ်၊ မကိုက်ညီတာကို ဖျက်သိမ်းရမယ် ဆိုတဲ့ဟာမျိုးလည်း ဖော်ပြထားပါတယ်။ အစည်းအဝေး နေ့ရက်နှင့်အချိန် ကြေညာခြင်း ဒါကြောင့်မို့လို့ ကျွန်မတို့ ခုနတုန်းက အဆိုရှင် ကိုယ်စားလှယ်ကြီး ဆွေးနွေးသွားသလိုပဲ ဒီဥပဒေဟာ Compensation Act ဖြစ်ဖြစ်၊ Pollution Act ဖြစ်ဖြစ် လွှတ်တော်အပါအဝင် သက်ဆိုင်ရာဝန်ကြီးဌာနများ၊ ဆက်စပ်ပြီး ပုဂ္ဂလိကလုပ်ငန်းရှင်များ အားလုံးနှင့် ပြည်သူလူထု ဝိုင်းဝန်းပြီးတော့မှ နိုင်ငံတကာစံနှုန်းတွေနှင့်အညီ ရေးဆွဲဖို့ အချိန်ကျရောက်နေပြီ ဖြစ်ပါတယ်။ ဒါကြောင့် ကျွန်မ အဆိုရှင်ရဲ့ အဆိုကို လေးလေးနက်နက် ထောက်ခံရင်းနဲ့ ဆွေးနွေးရပါတယ်။ ကျေးဇူးတင်ပါတယ်ရှင်။</speech>
<speech type='speaker'>အမျိုးသားလွှတ်တော် ကိုယ်စားလှယ်များခင်ဗျား။ အဆိုနှင့်စပ်လျဉ်း၍ ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များက ဆက်လက်ဆွေးနွေးခြင်း၊ ပြည်ထောင်စု အဆင့်အဖွဲ့အစည်းဝင်က ပြန်လည်ဖြေရှင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်း တို့ကို သတ္တမနေ့ အစည်းအဝေး ၁၇-၅-၂၀၁၉ (သောကြာနေ့)တွင် ဆက်လက်ဆောင်ရွက်သွားမှာ ဖြစ်ပါတယ်</speech>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး ဆဋ္ဌမနေ့ ရပ်နားကြောင်းနှင့် သတ္တမနေ့ အစည်းအဝေး ဆက်လက်ကျင်းပမည့် နေ့ရက်နှ��့်အချိန်ကို ကြေညာခြင်း</title>
<speech type='speaker'>အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး ဆဋ္ဌမနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး သတ္တမနေ့ကို ၂၀၁၉ ခုနှစ်၊ မေလ ၁၇ ရက် (သောကြာနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမည် ဖြစ်ကြောင်း ကြေညာပါတယ်</speech>
<speech type='mc'>အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။</speech>
<p>ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး ဆဋ္ဌမနေ့ကို ၁၂:၃၇ နာရီအချိန်တွင် ရပ်နားပါသည်။</p>
</postface>
</transcript>
</doc>
