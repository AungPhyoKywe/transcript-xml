<doc>
<docinfo>
<docno>02-10-12.xml</docno>
<pdf>02-10-12.pdf</pdf>
<term value='02'>ဒုတိယအကြိမ်</term>
<session value='10' />
<sittingday value='12' />
<legislature value='upper'>အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး (၁၂)ရက်မြောက်နေ့မှတ်တမ်း</title>
<date value='11-12-2018'>၁၃၈၀ ပြည့်နှစ်၊ နတ်တော်လဆန်း ၄ ရက် (၂၀၁၈ ခုနှစ်၊ ဒီဇင်ဘာလ ၁၁ ရက်)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် ဒသမပုံမှန်အစည်းအဝေး (၁၂)ရက်မြောက်နေ့ အစီအစဉ်ကို ၁၀းဝဝ နာရီင် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type='mc'>အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန် အစည်းအဝေးရဲ့ (၁၂)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type='speaker'>အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း 
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် အမျိုးသားလွှတ်တော် ဒသမပုံမှန်အစည်းအဝေး (၁၂)ရက်မြောက်နေ့မှာ လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄) ဦးရှိပြီး ဒီကနေ့ အစည်းအဝေးကို (၂၀၄)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း ရဲ့ (၉၁.၀၇)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေးအထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာ ဘာသ) ဝ အထ၉၁၅ ခုနှစ် ကျော်လွန်တဲ့</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေးရဲ့ (၁၂)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော် ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ်(၄)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id='1283'>ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး (၁၂)ရက်မြောက်နေ့ ၁၁-၁၂-၂၀၁၈ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိသော အမျိုးသားလွှတ်တော် ကိုယ်စားလှယ်များရဲ့ ကိုယ်စား မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော် အခွင့်အရေးကော်မတီ အဖွဲ့ဝင်ဖြစ်သူ ကျွန်တော် ဦးမြမင်းဆွေ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးစိုးသီဟ(ခ)မောင်တူး၊ မွန်ပြည်နယ် မဲဆန္ဒနယ်အမှတ်(၁၀)၊ ဒေသဖွံ့ဖြိုးရေး။ နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဒေါက်တာစန်းမောင်မောင်၊ ပဲခူးတိုင်းဒေသကြီး မဲဆန္ဒနယ်အမှတ်(၁)၊ WHO အခမ်းအနားတက်ရောက်ရန်။ ဦးစိုင်းဝမ်းလှိုင်းခမ်း၊ ရှမ်းပြည်နယ် မဲဆန္ဒနယ်အမှတ်(၃)၊ ကိုယ်တိုင်ဆောင်ရွက်ရန်။ ဦးအေးချို၊ ပဲခူးတိုင်းဒေသကြီး မဲဆန္ဒနယ် အမှတ်(၉)၊ ကိုယ်တိုင်ဆောင်ရွက်ရန်။ ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)၊ ကျန်းမာရေး။ ဦးလားလ်မင်းထန်၊ ချင်းပြည်နယ် မဲဆန္ဒနယ်အမှတ်(၁၀)၊ မင်္ဂလာဆောင်ကိစ္စ ဆောင်ရွက်ရန်။ ဦးညီစိန်၊ ရှမ်းပြည်နယ် မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ စောမှာဖောင်ခွာ၊ ကရင်ပြည်နယ် မဲဆန္ဒနယ်အမှတ်(၁၂)၊ ဒေသဖွံ့ဖြိုးရေး။ နော်ခရစ္စထွန်း(ခ) ဒေါက်တာအာကာမိုး၊ ကရင်ပြည်နယ် မဲဆန္ဒနယ်အမှတ်(၇)၊ ဒေသဖွံ့ဖြိုးရေး။ ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဦးကျော်မြင့်ဦး၊ မန္တလေးတိုင်းဒေသကြီး မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဦးလင်းတင်ဌေး၊ မွန်ပြည်နယ် မဲဆန္ဒနယ်အမှတ်(၄)၊ ကိုယ်တိုင်ဆောင်ရွက်ရန်။ ဒေါက်တာခင်မောင်ဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၁)၊ ကျန်းမာရေး။ ဦးကိုကိုနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)၊ ဒေသဖွံ့ဖြိုးရေးနှင့် ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)၊ ကျန်းမာရေး တို့ပဲဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၄)ဦးနှင့် ယနေ့ ခွင့်ပန်ကြားသူ (၁၆)ဦးဖြစ်ပြီး စုစုပေါင်း ခွင့်ပန်ကြားသူ(၂၀)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြု ပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြ အပ်ပါတယ်ခင်ဗျား။</speech>
<speech type='speaker'>ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး (၁၂)ရက်မြောက်နေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၄)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၁၆)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ(၂၀)ဦး ဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type='speaker'>လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value = 'QA'>
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များကဖြေကြားခြင်း</title>
<speech type='speaker'>အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။</speech>
<title>ပြည်ထောင်စုသမ္မတ မြန်မာနိုင်ငံတစ်ဝန်းလုံးရှိ မြို့နယ်များတွင် ဖွဲ့စည်းထားသော မြို့နယ် တည်ဆောက်ရေးလုပ်ငန်း အရည်အသွေး စစ်ဆေးရေးကော်မတီကို ပြည်ထောင်စုအစိုးရမှ ဖျက်သိမ်းပြီး မြို့နယ်များတွင် နယ်ပယ်အလိုက် တတ်သိပညာရှင်များနှင့် အင်ဂျင်နီယာများ ပါဝင်သော Third Party ကို ပြည်ထောင်စုအစိုးရမှ မြန်မာနိုင်ငံတစ်နိုင်ငံလုံးရှိ မြို့နယ်များတွင် ဖွဲ့စည်းပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type='speaker'>ယခု ကချင်ပြည်နယ် မဲဆန္ဒနယ်အမှတ်(၁၂)မှ ဦးနိုင်ကိုကို က ပြည်ထောင်စု သမ္မတ မြန်မာနိုင်ငံတစ်ဝန်းလုံးရှိ မြို့နယ်များတွင် ဖွဲ့စည်းထားသော မြို့နယ်တည်ဆောက်ရေးလုပ်ငန်း အခြေအနေတတွက် အမျိုးသ မှတ်တမ်းတင်ကြောင်း အရည်အသွေး စစ်ဆေးရေးကော်မတီကို ပြည်ထောင်စုအစိုးရမှ ဖျက်သိမ်းပြီး မြို့နယ်များတွင် နယ်ပယ် အလိုက် တတ်သိပညာရှင်များနှင့် အင်ဂျင်နီယာများ ပါဝင်သော Third Party ကို ပြည်ထောင်စု အစိုးရမှ မြန်မာနိုင်ငံတစ်နိုင်ငံလုံးရှိ မြို့နယ်များတွင် ဖွဲ့စည်းပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id='1209'>ဦးနိုင်ကိုကို၊ ကချင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီးခင်ဗျား။ အဆိုပါ မေးခွန်းနှင့်ပတ်သက်ပြီး ရှင်းလင်းတင်ပြဖို့ Power Point အသုံးပြုခွင့်တောင်းခံအပ်ပါတယ်။ မြန်မာနိုင်ငံတစ်ဝန်းလုံးရှိ မြို့နယ်များမှာ ဖွဲ့စည်းထားတဲ့ မြို့နယ်တည်ဆောက်ရေးလုပ်ငန်း၊ အရည်အသွေးစစ်ဆေးရေးကော်မတီများကို မြို့နယ်အထွေထွေအုပ်ချုပ်ရေးမှူးက ဥက္ကဋ္ဌအဖြစ် လည်းကောင်း၊ သက်ဆိုင်ရာ မြို့နယ်ဦးစီးမှူးမရှိလျှင် သက်ဆိုင်ရာ ပြည်နယ်ဦးစီးမှူးမှ တာဝန်ပေးအပ် သူက အတွင်းရေးမှူးအဖြစ်လည်းကောင်း၊ မြို့နယ်လမ်းဦးစီးဌာန၊ မြို့နယ်စည်ပင်သာယာရေးအဖွဲ့၊ မြို့နယ်လျှပ်စစ်ဓာတ်အားဖြန့်ဖြူးရေးလုပ်ငန်းများမှ အင်ဂျင်နီယာတစ်ဦးစီကို အဖွဲ့ဝင်အဖြစ်လည်းကောင်း ဖွဲ့စည်းတာဝန်ပေးအပ်ထားလျက်ရှိပါတယ်။ မြို့နယ်အုပ်ချုပ်ရေးမှူးအနေနဲ့ မြို့နယ်အထွေထွေအုပ်ချုပ်ရေးဦးစီးဌာန၏ ပင်မလုပ်ငန်း တာဝန်များအပြင် တိုင်းဒေသကြီးအစိုးရအဖွဲ့ကိုလည်းကောင်း၊ ခရိုင်အထွေထွေအုပ်ချုပ်ရေးဦးစီးဌာန အားလည်းကောင်း တာဝန်ခံ၍ မြို့နယ်အဆင့်ဌာနဆိုင်ရာများအား လိုအပ်သလိုကြီးကြပ်ခြင်း၊ ညှိနှိုင်း ပေါင်းစပ်ခြင်း လုပ်ငန်းများအားလည်းကောင်း၊ မြို့နယ်အဆင့်ကော်မတီများတွင် ဥပဒေ၊ နည်းဥပဒေ ညွှန်ကြားချက်များအရ ဥက္ကဋ္ဌတာဝန်အားလည်းကောင်း တာဝန်ယူဆောင်ရွက်လျက်ရှိပြီး အခြား အဖွဲ့ဝင်များမှာလည်း မိမိတို့ရဲ့ ဌာနတာဝန်များစွာကို ်တစ်ပြေးညီ ဆောင်ရွက်နေကြသူများလည်း ဖြစ်ပါတယ်။ ခေတ်အဆက်ဆက် အစိုးရဌာနများအနေနဲ့ လူထုအတွက် လိုအပ်တဲ့ လမ်း၊ တံတား၊ အဆောက်အအုံ၊ ရေ၊ မီး၊ လျှပ်စစ်၊ ဆည်မြောင်း၊ တာတမံ တည်ဆောက်ရေးလုပ်ငန်းများကို ကိုယ်တိုင် တွက်ချက်၊ ကိုယ်တိုင်စိစစ်ပြီး ကိုယ်တိုင်အရည်အသွေး စစ်ဆေးခဲ့ကြတဲ့ စနစ်ကြောင့် အများစုမှာ အရည်အသွေးမပြည့်မီမှု၊ အဂတိလိုက်စားမှုများ တသီကြီးဖြစ်ပေါ်ခဲ့ပြီး ရှေ့ကဆောက်၊ နောက်ကပျက် မကြာခဏ ပြုပြင်ရမှုများကြောင့် ဘတ်ဂျက်များ ထပ်တောင်းရခြင်းစတဲ့ Conflict of Interest ဆိုတဲ့ အဆိုးသံသရာလည်ပြီး နှစ်စဉ် ဘဏ္ဍာငွေများ လေလွင့်ခဲ့ရပါတယ်။ အစိုးရဌာနများအနေနဲ့ Regulatory Body တွေဖြစ်လို့ ချမှတ်ထားတဲ့ ဥပဒေ၊ နည်းဥပဒေ၊ လုပ်ထုံးလုပ်နည်းများနှင့်အညီ တင်ဒါခေါ်ယူပြီး စည်းကမ်းချက်များနှင့် ညီ/မညီ ဆိုတာကို အဓိကထား အရေးယူကြပ်မတ်ရမယ့် တာဝန်ရှိပါတယ်။ ယခင်က အားနည်းချက်များကို နမူနာယူပြီး ပြုပြင်စရာများ ုပြင်နိုင်ပါမှ အရည်အသွေး ပြည့်မီမှု၊ ဘဏ္ဍာငွေများ အဟောသိကံဖြစ်မှုကို ကာကွယ်နိုင်မှာဖြစ်ပါတယ်။ လက်ရှိမှာ ပညာရေး၊ ကျန်းမာရေးကဲ့သို့ အင်ဂျင်နီယာမရှိတဲ့ ဌာနများအနေနဲ့ ဆောက်လုပ်ရေး တင်ဒါခေါ်ယူရာမှာ ပုံစံဒီဇိုင်းများ ပြည့်စုံစွာမပါရှိလို့ သတ်မှတ်ပုံစံဒီဇိုင်းနှင့်အညီ ဆောက်လုပ်ခြင်း၊ စစ်ဆေးခြင်းပြု ရာမှာ အားနည်းချက်များ၊ အငြင်းပွားမှုများ ဖြစ်ပေါ်လျက်ရှိပါတယ်။ ဒါ့အပြင် အချို့ တင်ဒါများမှာဆိုရင် ပုံစံဒီဇိုင်း ခန့်မှန်းခြေတွက်ချက်မှုများကို ကန်ထရိုက်တာ ကုမ္ပဏီများအား ပြုလုပ် ရေးဆွဲခိုင်းပြီး ထိုက်သင့်တဲ့တန်ဖိုး ပေးချေခြင်းမရှိကြလို့ အတည်ပြုချက်ရရှိအောင် ဆောင်ရွက်ရာမှာ ြီးစီးမှုမရှိတဲ့ အခက်အခဲမျိုးလည်း တွေ့ရတတ်လို့ အင်ဂျင်နီယာကောင်စီမှ အသိအမှတ်ပြု ထားတဲ့ Third Party လို ပညာရှင်များရဲ့ တွက်ချက်မှုမျိုး အသုံးပြုနိုင်ပါက သင့်တော်မယ်လို့ ယူဆပါတယ်။ လေးစားရပါသော ဥက္ကဋ္ဌကြီးခင်ဗျား။ Third Party စနစ်ဆိုတာ လုပ်ငန်းရှင်က အစိုးရ ဌာနဖြစ်စေ၊ ပုဂ္ဂလိကဖြစ်စေ၊ မိမိလုပ်ငန်း အရည်အသွေး ပြည့်မီစွာရရှိရေး၊ ဘဏ္ဍာငွေပြုန်းတီးမှုမဖြစ် စေရေးအတွက် ပြင်ပတတိယအဖွဲ့အစည်းတစ်ခုကို တန်ဖိုးငွေတစ်ရပ်နဲ့ ကိုယ်စား တာဝန်ယူတာဝန်ခံ စေပြီး ကန်ထရိုက်ရဲ့ လုပ်ငန်းများကို ကြပ်မတ်စစ်ဆေးအာမခံစေတဲ့စနစ်ဖြစ်ပါတယ်။ Geologist, Environmentalist, Town Plan ပညာရှင်စတဲ့ သက်ဆိုင်ရာ ပညာရှင်ပေါင်းစုံ ချိတ်ဆက်တာဝန်ယူရတဲ့ လုပ်ငန်းမျိုးဖြစ်ပြီး အခုဆိုရင် နိုင်ငံတကာ အတွေ့အကြုံများစွာရှိတဲ့ Structure Engineer, Mechanical Engineer, Electrical Engineer, Architect အစရှိတဲ့ ကဏ္ဍစုံမှ အင်ဂျင်နီယာ များဟာ Engineer Council က အသိအမှတ်ပြု လက်မှတ်ရယူပြီး ဒီတာဝန်ကို ထမ်းဆောင်ဖို့ ကျွန်တော်တို့ နိုင်ငံတွင်းမှာ အသင့်ဖြစ်နေတာကို ဝမ်းမြောက်စရာအဖြစ် ကြားသိရပါတယ်။ များပြားလှတဲ့ တည်ဆောက်ရေးအတွက် ဒီလိုပြင်ပပညာရှင်တွေက Third Party Consultant Fund များအနေနဲ့ မိမိတို့ရဲ့ ပညာရပ်ကို တိုင်းပြည်ရဲ့ တည်ဆောက်ရေးလုပ်ငန်းများမှာ စေတနာအပြည့်နဲ့ ဝင်ရောက်လုပ်ကိုင်ကြမယ်ဆိုရင် အရည်အသွေးပြည့်မီတဲ့ ဆောက်လုပ်ရေးလုပ်ငန်း များဖြစ်လာပြီး ဘဏ္ဍာငွေကုန်ရကျိုးနပ်တဲ့လုပ်ငန်းများ ဖြစ်လာမှာမို့ မြို့နယ်များမှာ ဖွဲ့စည်းထားတဲ့ မြို့နယ်တည်ဆောက်ရေးနှင့် အရည်အသွေးစစ်ဆေးရေးကော်မတီအများစုအနေနဲ့ အရည်အသွေးကို အဓိကထား မစစ်ဆေးဘဲ တင်ဒါအောင်ကုမ္ပဏီများရဲ့ လုပ်ငန်းပြီးစီးမှု၊ ငွေထုတ်ယူမှု၊ ရာခိုင်နှုန်းပြီးစီးမှု များအပေါ်မှာသာ လက်မှတ်ရေးထိုးထုတ်ပေးနေတဲ့ ရာခိုင်နှုန်းပြီးစီးမှု အဖွဲ့သာဖြစ်နေလို့ အထက်ပါ အဖွဲ့အစည်းများကို ဖျက်သိမ်းပြီး မြန်မာနိုင်ငံတစ်ဝန်းလုံးရှိ မြို့နယ်များတွင် Third Party များကို ပြည်ထောင်စုအစိုးရအဖွဲ့မှ အမြန်ဆုံးဖွဲ့ပေးပါရန် အစီအစဉ် ရှိ/မရှိကို အမျိုးသားလွှတ်တော်ဥက္ကဋ္ဌကြီး မှတစ်ဆင့် လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။ ကချင်ပြည်နယ်၊ မန်စီမြို့နယ် န.တ.လ ဌာနလုပ်ငန်း တင်ဒါအောင် ကုမ္ပဏီတစ်ခု၏ အရည်အသွေး မမီသည့် ဆောက်လုပ်ရေး မြင်ကွင်းပုံ (ဘ)</speech>
<speech type='speaker'>မေးခွန်းနဲ့ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id='14'>ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များ အားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်း ဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့်အနေဖြင့် ကချင်ပြည်နယ် မဲဆန္ဒနယ်အမှတ်(၁၂) အမျိုးသားလွှတ်တော် ကိုယ်စားလှယ် ဦးနိုင်ကိုကို မေးမြန်းထားတဲ့ ပြည်ထောင်စုသမ္မတ မြန်မာနိုင်ငံတစ်ဝန်းလုံးရှိ မြို့နယ် များတွင် ဖွဲ့စည်းထားသော မြို့နယ်တည်ဆောက်ရေးလုပ်ငန်း အရည်အသွေး စစ်ဆေးရေးကော်မတီကို ပြည်ထောင်စုအစိုးရမှ ဖျက်သိမ်းပြီး မြို့နယ်များတွင် နယ်ပယ်အလိုက် တတ်သိပညာရှင်များနှင့် အင်ဂျင်နီယာများ ပါဝင်သော Third Party ကို ပြည်ထောင်စုအစိုးရမှ မြန်မာနိုင်ငံတစ်ဝန်းလုံးရှိ မြို့နယ်များတွင် ဖွဲ့စည်းပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်းအား ပြည်ထောင်စုဝန်ကြီး ဌာနများနှင့် နေပြည်တော်ကောင်စီ၊ တိုင်းဒေသကြီး/ ပြည်နယ်အစိုးရအဖွဲ့ အားလုံးတို့မှ ပေးပို့တဲ့ အချက်အလက်များနှင့်ပေါင်းစပ်၍ ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပထမဦးစွာအနေနှင့် ကိုယ်စားလှယ်တော်ကြီး မေးမြန်းထားတဲ့ မြို့နယ်များတွင် ဖွဲ့စည်းထားသော မြို့နယ်တည်ဆောက်ရေးလုပ်ငန်း အရည်အသွေး စစ်ဆေးရေးကော်မတီကို ပြည်ထောင်စုအစိုးရမှ ဖျက်သိမ်းပြီး မြို့နယ်များတွင် နယ်ပယ်အလိုက် တတ်သိပညာရှင်များနှင့် အင်ဂျင်နီယာများ ပါဝင်သော Third Party ကို ပြည်ထောင်စုအစိုးရမှ မြန်မာနိုင်ငံတစ်ဝန်းလုံးရှိ မြို့နယ်များတွင် ဖွဲ့စည်းပေးရန် အစီအစဉ်ရှိပါကြောင်း၊ ဆောင်ရွက်သွားရန် အစီအစဉ်ရှိပါကြောင်း ဖြေကြားအပ်ပါတယ်။ အဆိုပါ ဆောင်ရွက်တဲ့နေရာမှာ စနစ်တကျ Regulation နှင့်အညီ ဆောင်ရွက်သွားဖို့အတွက် ဘယ်လိုဆောင်ရွက်နေတယ်ဆိုတဲ့ အကျဉ်းချုပ်လေးကို ကျွန်တော် ရှင်းလင်းတင်ပြမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆောက်လုပ်ရေးကဏ္ဍ(Construction Industry) တွင် ကဏ္ဍကြီး(၃)ရပ် ပါဝင်ပါတယ်။ ပထမကဏ္ဍမှာ ပြည်ထောင်စုလွှတ်တော်မှ အတည်ပြု ထားတဲ့ နိုင်ငံတော်ဘတ်ဂျက်ဖြင့် တည်ဆောက်နေတဲ့ အစိုးရဝန်ကြီးဌာနများနှင့် တိုင်းဒေသကြီး/ ပြည်နယ်အစိုးရ အဖွဲ့များ၏ တည်ဆောက်ရေးလုပ်ငန်းများ၊ ဒုတိယကဏ္ဍမှာတော့ ပြည်ထောင်စုအစိုးရဝန်ကြီးဌာန များနှင့် တိုင်းဒေသကြီး/ပြည်နယ်အစိုးရအဖွဲ့များမှ စီမံခန့်ခွဲမှုဖြင့် တည်ဆောက်နေသော Public Private Partnership (PPP) လုပ်ငန်းများ၊ တတိယကဏ္ဍမှာတော့ ပုဂ္ဂလိကကဏ္ဍမှ ဆောင်ရွက်နေသော တည်ဆောက်ရေးလုပ်ငန်းများ ဖြစ်ပါတယ်။ Construction Industry တစ်ခုလုံး တိုးတက်ရန်အတွက် ချမှတ်ထားသော စည်းမျဉ်းစည်းကမ်းများကို အစိုးရဘတ်ဂျက်ဖြင့် ဆောင်ရွက်လျက်ရှိသော တည်ဆောက်ရေး လုပ်ငန်းများသာမက အထက်ပါ ကဏ္ဍ(၃)ရပ်စလုံးက လိုက်နာမှသာ တစ်ပြေးညီ ဖွံ့ဖြိုးတိုးတက်လာမှာဖြစ်ပါတယ်။ မြန်မာနိုင်ငံမှာ Construction Industry Development Board Law(CIDBL) ထွက်ပေါ် လာဖို့အတွက် ဆောက်လုပ်ရေးဝန်ကြီးဌာနမှ အရာထမ်း(၁၅)ဦး ပါဝင်တဲ့အဖွဲ့သည် မလေးရှားနိုင်ငံ CIDB eh sampapsgę Regulation, Law, By Law, Directive op: (Olwesos 06:97: နိုင်ငံမှာ သွားရောက် သင်တန်းတက်ရောက်ခဲ့ပါတယ်။ ဆက်လက်ပြီးတော့ စင်ကာပူနိုင်ငံ BCA ရဲ့ အကူအညီနဲ့ Construction Industry ရဲ့ Regulation တွေ၊ စင်ကာပူနိုင်ငံမှာ ပြဋ္ဌာန်းထားတဲ့ Law Gogi By Law Gozi Directive coz očmoveEcos włos$:33:69poslo: vodcopos ပြီးတော့ ဆက်လက်လေ့လာခဲ့ပါတယ်။ အဆိုပါ စင်ကာပူ၊ မလေးရှားနိုင်ငံများရဲ့ အကူအညီနဲ့ ယခု soojšo76039 GƏ030869:0$63:g>$m6$0:60s? Focal Minister 336569 Construction Industry Development Board Law(CIDB) 6$oqb78: 69:2003:8:Goulosofi အဆိုပါမူကြမ်းကို ရှေ့နေချုပ်ရုံးသို့ တင်ပြခဲ့ပြီးတော့ ရှေ့နေချုပ်ရုံးမှ ပြန်လည်ပြင်ဆင်ပေးတဲ့အချက် တွေကို ပြန်လည်ပြင်ဆင်ပြီးတော့ ရှေ့နေချုပ်ရုံးကို ထပ်မံပေးပို့ဖို့ ဆောင်ရွက်လျက်ရှိပါတယ်။ ပြည်ထောင်စုရှေ့နေချုပ်ရုံးရဲ့ အတည်ပြုချက်ရရှိပါက ပြည်ထောင်စုအစိုးရအဖွဲ့သို့ တင်ပြသွားမှာဖြစ် ပြီးတော့ ထိုမှတစ်ဆင့် ပြည်ထောင်စုလွှတ်တော်သို့ ပေးပို့သွားမှာဖြစ်ပါတယ်။ 600:00:99clcas exsm:aop: Construction Industry Development Board Law(CIDBL) အတည်ပြုပြီးပါက တစ်နိုင်ငံလုံးလိုက်နာကျင့်သုံးဖို့အတွက် ဆောင်ရွက်သွားရမှာဖြစ် olosului Construction Industry Development Board (CIDB) oorsag som op:63000): şbassofsaceos Construction Industry Development Board (CIDB) sacco:op:03 ဖွဲ့စည်းရမှာဖြစ်ပါတယ်။ CIDB မှာ သက်ဆိုင်ရာ ကဏ္ဍအလိုက် Construction Management, Safety, Quality Control, Fire Protection  Inspection suoswood Inspection Teams op: ထားရှိဆောင်ရွက်သွားရမှာ ဖြစ်ပါတယ်။ CIDB Law ကြီးကို ကျွန်တော်တို့ အတည်ပြုပြီးပါက သက်ဆိုင်ရာ တိုင်းဒေသကြီးနှင့် başossaces Construction Industry Development Board (CIDB) op: dogs::olm Construction Management, Safety, Quality Control, Fire Protection gooswoslo:com? Inspection Teams များသာ ဖွဲ့စည်းရမှာဖြစ်ပါတယ်။ အဆိုပါအဖွဲ့များ ဖွဲ့စည်းဆောင်ရွက်ပြီးပါက ပြည်ထောင်စုသမ္မတ မြန်မာနိုင်ငံတစ်ဝန်းလုံးမှာရှိတဲ့ မြို့နယ်များတွင် ဖွဲ့စည်းထားသော မြို့နယ် တည်ဆောက်ရေးလုပ်ငန်း အရည်အသွေး စစ်ဆေးရေးကော်မတီများကို ဖျက်သိမ်းသွားမှာဖြစ်ပါကြောင်း ရှင်းလင်းဖြေကြားအပ်ပါတယ်။ အားလုံး ကျေးဇူးတင်ပါတယ်။</speech>
<speech type='speaker'>မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်း ဝင်များ မိမိအစီအစဉ်ပြီးဆုံးလျှင် ပြန်လည် ထွက်ခွာနိုင်ပါတယ်။</speech>
<title>ယခုအခါတွင် ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့၊ တိုင်းဒေသကြီး သို့မဟုတ် ပြည်နယ် ဥပဒေဆိုင်ရာ အထောက်အကူပေးရေးအဖွဲ့၊ ကိုယ်ပိုင်အုပ်ချုပ်ခွင့်ရတိုင်း သို့မဟုတ် ကိုယ်ပိုင် အုပ်ချုပ်ခွင့်ရဒေသဆိုင်ရာ အထောက်အကူပေးရေးအဖွဲ့ သို့မဟုတ် ခရိုင်ဥပဒေဆိုင်ရာ အထောက်အကူ ပေးရေးအဖွဲ့ သို့မဟုတ် မြို့နယ်ဥပဒေဆိုင်ရာ အထောက်အကူပေးရေးအဖွဲ့များ ဖွဲ့စည်းပြီးဖြစ်၍ ဥပဒေဆိုင်ရာ အထောက်အကူဥပဒေ၊ နည်းဥပဒေများတွင် ပြစ်မှုကျူးလွန်သူများ ရှေ့နေရှေ့ရပ်များ မငှားနိုင်ပါက လိုက်နာဆောင်ရွက်ပေးရန်သာဖြစ်ကြောင်း ပြဋ္ဌာန်းထားသဖြင့် တရားမလမ်းကြောင်းအရ တရားမဥပဒေများဖြင့် စွဲဆိုရမည်ဆိုပါက ဥပဒေဆိုင်ရာ အထောက်အကူအဖွဲ့များမှ လိုက်ပါ ဆောင်ရွက်ပေးနိုင်ခြင်း ရှိ/မရှိ နှင့် မည်သို့ လမ်းညွှန်မှု၊ အကြံပေးနိုင်မှုများ ရှိ/မရှိ သိရှိလိုခြင်း နှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၄)မှ ဒေါ်စန်းစန်းမြင့် က ယခုအခါတွင် ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့၊ တိုင်းဒေသကြီး သို့မဟုတ် ပြည်နယ် ဥပဒေဆိုင်ရာ အထောက်အကူပေးရေးအဖွဲ့၊ ကိုယ်ပိုင်အုပ်ချုပ်ခွင့်ရတိုင်း သို့မဟုတ် ကိုယ်ပိုင် အုပ်ချုပ်ခွင့်ရဒေသဆိုင်ရာ အထောက်အကူပေးရေးအဖွဲ့ သို့မဟုတ် ခရိုင်ဥပဒေဆိုင်ရာ အထောက်အကူ ပေးရေးအဖွဲ့ သို့မဟုတ် မြို့နယ်ဥပဒေဆိုင်ရာ အထောက်အကူပေးရေးအဖွဲ့များ ဖွဲ့စည်းပြီးဖြစ်၍ ဥပဒေဆိုင်ရာ အထောက်အကူ ဥပဒေ၊ နည်းဥပဒေများတွင် ပြစ်မှုကျူးလွန်သူများ ရှေ့နေရှေ့ရပ်များ မငှားနိုင်ပါက လိုက်နာဆောင်ရွက်ပေးရန်သာဖြစ်ကြောင်း ပြဋ္ဌာန်းထားသဖြင့် တရားမလမ်းကြောင်း အရ တရားမဥပဒေများဖြင့် စွဲဆိုရမည်ဆိုပါက ဥပဒေဆိုင်ရာ အထောက်အကူအဖွဲ့များမှ လိုက်ပါ ဆောင်ရွက်ပေးနိုင်ခြင်း ရှိ/မရှိနှင့် မည်သို့ လမ်းညွှန်မှု၊ အကြံပေးနိုင်မှုများ ရှိ/မရှိ သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='2227'>ဒေါ်စန်းစန်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၄)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာပါရှင်။ ကျွန်မကတော့ ပဲခူးတိုင်းဒေသကြီး မဲဆန္ဒနယ်အမှတ်(၄) ပြည်တွင်းပြည်ပအလုပ်သမားဆိုင်ရာ ကော်မတီအဖွဲ့ဝင်၊ အမျိုးသားလွှတ်တော် ကိုယ်စားလှယ် ဒေါ်စန်းစန်းမြင့် ဖြစ်ပါတယ်ရှင်။ ဥက္ကဋ္ဌကြီးရှင်။ ကျွန်မမေးထားတဲ့မေးခွန်းရဲ့ အကျိုးအကြောင်းဖော်ပြချက်ကို တင်ပြပါ့မယ်ရှင်။ အခုအခါမှာ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ရဲ့ မူဝါဒများနှင့်အညီ တိုင်း ဒေသကြီး ဥပဒေဆိုင်ရာ အထောက်အကူပေးရေးအဖွဲ့၊ ခရိုင်ဥပဒေဆိုင်ရာ အထောက်အကူပေးရေး အဖွဲ့၊ မြို့နယ်ဥပဒေဆိုင်ရာ အထောက်အကူပေးရေးအဖွဲ့များ အားလုံးဟာ ဖွဲ့စည်းပြီးဖြစ်ကြောင်းလည်း သိရပါတယ်ရှင်။ ပဲခူးတိုင်းဒေသကြီး (၂၈)မြို့နယ်မှာလည်း မြို့နယ်ဥပဒေဆိုင်ရာ အထောက်အကူ ပေးရေးအဖွဲ့များ ဖွဲ့စည်းပြီးဖြစ်ကြောင်း ပဲခူးတိုင်းဥပဒေဆိုင်ရာ အထောက်အကူပေးရေးအဖွဲ့ တိုင်းဥက္ကဋ္ဌမှ ပြောဆိုခဲ့တာကိုလည်းပဲ ကြားသိထားပြီး ဖြစ်ပါတယ်ရှင်။ ဥက္ကဋ္ဌကြီးရှင်။ ဥပဒေအထောက်အကူပေးရေးအဖွဲ့ဟာ ဥပဒေဆိုင်ရာအထောက်အကူ ဥပဒေ၊ နည်းဥပဒေများအရ ပြစ်မှုများကိုလိုက်ပါဆောင်ရွက်ရာမှာ အဓိကထားပြီးတော့ ဖွဲ့စည်းထားတဲ့ ဥပဒေအဖွဲ့ ဖြစ်တယ်ဆိုတာကိုလည်း ပြဋ္ဌာန်းထားတဲ့ ဥပဒေ၊ မူဝါဒ၊ ဥပဒေများအရ သိရှိရပါတယ်။ ဥပဒေဆိုင်ရာအထောက်အကူ ဥပဒေအဖွဲ့ဟာဆိုရင် ပြစ်မှုများကိုလိုက်ပါတဲ့အခါမှာ အဓိကထားပြီးတော့ ရှေ့နေမှုခင်းများဖြစ်ကြတဲ့ ကလေးသူငယ်အမှုတွေ၊ အသက်အရွယ်ကြီးရင့်တဲ့သူတွေ၊ အမျိုးသမီးတွေ၊ ဆင်းရဲနွမ်းပါးတဲ့ နေ့စား(၄၈၀၀)ကျပ်အောက် အနိမ့်ဆုံးရရှိတဲ့သူတွေ မှုခင်းဖြစ်ခဲ့တဲ့အခါမှာ ဒီ ရှေ့နေရှေ့ရပ်များ မငှားရမ်းနိုင်ပါက ဥပဒေအထောက်အကူပေးရေးအဖွဲ့များကနေပြီးတော့ ကူညီ ဆောင်ရွက်သွားပေးရမည် ဖြစ်ကြောင်းကိုလည်း ပြဋ္ဌာန်းထားတယ်ဆိုတာကိုလည်း သိရှိရပါတယ်ရှင်။ ဥက္ကဋ္ဌကြီးရှင်။ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့ရဲ့ လုပ်ငန်းမူဝါဒ အပိုဒ်(င)မှာ ဥပဒေအထောက်အကူတောင်းခံခွင့်ရှိသည့် ဆင်းရဲနွမ်းပါးသူများ၊ ဥပဒေအထောက်အကူ ပေးရေးကို တန်းတူညီမျှ အစောဆုံးရရှိသည့် အရင်းအမြစ်များကို ထိရောက်စွာ အသုံးချဆောင်ရွက် ရန်ဟု မူဝါဒချမှတ်ထားကြောင်းကိုလည်းပဲ သိရှိရပါတယ်။ ဥပဒေအထောက်အကူပေးရေး အခန်း ၄၊ နည်းဥပဒေ ၁၉ မှာလည်းပဲ ဥပဒေအထောက်အကူပေးနိုင်သည့် လုပ်ငန်းများအား အချက်(၆)ချက်နဲ့ ဖော်ပြထားတဲ့အခါမှာ ဥပဒေဆိုင်ရာ အသိပညာပေးခြင်း၊ ဥပဒေဆိုင်ရာ အကြံပေးခြင်း၊ ဥပဒေဆိုင်ရာ အကူအညီပေးခြင်း အဓိကအချက် (၃)ချက်ကိုလည်း တွေ့ရှိရပါတယ်ရှင်။ အခန်း ၆ ဥပဒေအထောက်အကူ တောင်းခံတဲ့နည်းလမ်း နည်းဥပဒေ ၃၁ မှာ ဥပဒေဆိုင်ရာ အထောက်အကူပေးရန် ငြင်းဆိုခြင်းခံရလျှင် ဥပဒေဆိုင်ရာအထောက်အကူ တောင်းခံခွင့်ရှိသူများသည် ဥပဒေဆိုင်ရာ အထောက်အကူပေးရေးအဖွဲ့ အဆင့်ဆင့်ထံ တင်ပြတောင်းခံနိုင်ကြောင်း ပြဋ္ဌာန်းထား တာကိုလည်း တွေ့ရှိရပါတယ်ရှင်။ နောက် အခန်း ၁၁၊ အထွေထွေ၊ နည်းဥပဒေ ၅၅ မှာလည်း ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့သည် ဥပဒေပုဒ်မ ၃၁ အရ ဥပဒေဆိုင်ရာ အထောက်အကူ တောင်းခံခွင့်ရှိသူများကို ဦးစားပေးသတ်မှတ်ပြီးတော့ အထောက်အကူပြုနိုင်တယ် လို့ပဲ ပြဋ္ဌာန်းထားပါတယ်။ ပုဒ်မ ၅၆ မှာလည်းပဲ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့သည် ဥပဒေဆိုင်ရာ အထောက်အကူပေးရေးအဖွဲ့အဆင့်ဆင့်ကို ဒေသဆိုင်ရာအဖွဲ့အစည်းများနှင့် ပူးပေါင်း၍ ဥပဒေဆိုင်ရာ အထောက်အကူပေးရေးနှင့်စပ်လျဉ်းသည့် သိမှတ်ဖွယ်ရာများကို အများပြည်သူ သိရှိ နိုင်ရန် အသိပညာပေးခြင်း၊ ဆွေးနွေးဟောပြောပို့ချခြင်း၊ လက်ကမ်းစာစောင်များ ဖြန့်ဝေခြင်းတို့ကို ဆောင်ရွက်စေရန် လမ်းညွှန်ရမယ်လို့ ပြဌာန်းထားပါတယ်ရှင်။ ဥက္ကဋ္ဌကြီးရှင်။ ဥပဒေဆိုင်ရာ အထောက်အကူပေးရေးအဖွဲ့ရဲ့ မူဝါဒတွေ၊ နည်းဥပဒေတွေဟာ အင်မတန်မှလည်း ကောင်းပါတယ်။ သို့သော်လည်းပဲ ဥက္ကဋ္ဌကြီးရှင်။ အမှုအခင်းတွေဖြစ်တဲ့နေရာမှာ ပြစ်မှုဆိုင်ရာဥပဒေနဲ့ တရားမဥပဒေတွေမှာ တရားမဥပဒေတွေဟာ ပိုမိုပြီးတော့ လိုက်ပါဆောင်ရွက်တဲ့ နေရာမှာခက်ခဲပါတယ်။ အမှုသည်တွေအနေနဲ့လည်းပဲ တရားမတစ်ခု စွဲဆိုထားလို့ရှိရင် ဘယ်လိုမျိုး လုပ်ရမယ်ဆိုတာကို လက်ထဲကို စရောက်လာတဲ့ ဒီအဆိုလွှာစာရွက်ကို ကိုင်ပြီးတော့ ဘယ်လိုချေပ ရမယ်။ ဘယ်လိုလုပ်ရမယ်ဆိုတာကို မသိနားမလည်တဲ့သူက များပါတယ်ရှင်။ အဲဒီအတွက်ကြောင့် တရားမမှုခင်းတွေ ဖြစ်လာတဲ့အခါမှာ အမှုအခင်းဖြစ်တဲ့ပြည်သူတွေဟာ ပိုမိုပြီးတော့ ခက်ခဲတယ်ဆိုတာ ကိုလည်းပဲ အတွေ့အကြုံ အရ သိရှိရပါတယ်။ ဥပဒေအထောက်အကူပေးရေးအဖွဲ့တွေက အခုလိုဖွဲ့စည်းပြီးတဲ့အခါမှာလည်းပဲ ပြည်သူ တွေကနေပြီးတော့ ဝမ်းမြောက်ဝမ်းသာနဲ့ ယုံကြည်အားကိုးလာကြတယ်။ အဲဒီအခါမှာ ဥက္ကဋ္ဌကြီးရှင်။ ဥပဒေပြု အထောက်အကူပေးရေးအဖွဲ့ကို အမှုအခင်းဖြစ်တဲ့အမှုသည်က ယုံကြည်အားကိုးစွာနဲ့ သွားရောက်ပြီးတော့ ပြောဆိုတဲ့အခါမှာ ကျွန်တော်တို့၊ ကျွန်မတို့ကတော့ ပြစ်မှုဆိုင်ရာအမှုလောက်ပဲ၊ ရာဇဝတ် မှုခင်းတွေလောက်ပဲ လိုက်ပါဆောင်ရွက်ပေးလို့ရတယ်။ ဒီအမှုကတော့ တရားမလမ်းကြောင်း ဖြစ်နေတဲ့အတွက်ကြောင့် ရှေ့နေငှားပြီးတော့ပဲ ဆောင်ရွက်ပါ။ ဒီ တရားမဆိုရင် ခင်ဗျားတို့အနေနဲ့ လုပ်တတ်မှာမဟုတ်ဘူးဆိုတဲ့ စကားမျိုးကို ပြောလွှတ်တဲ့ မြို့နယ်ရဲ့ ဥပဒေအထောက်အကူပေးရေး အဖွဲ့တွေရှိတာကိုလည်းပဲ ကျွန်မအနေနဲ့ ပြန်လည်သိရှိရပါတယ်။ ဥက္ကဋ္ဌကြီးရှင်။ ကျွန်မတို့ ဒီ နယ်ကိုရောက်သွားတဲ့အခါမှာ ကျွန်မတို့ ပြည်သူလူထုတွေနဲ့ တွေ့ဆုံပွဲဆင်းတဲ့အခါမှာ အခုကျွန်မတို့နဲ့အတူ မြို့နယ်မှာရှိတဲ့ ဥပဒေအထောက်အကူပေးရေးအဖွဲ့တွေ ကလည်း လိုက်ပါပြီးတော့ ဗဟုသုတအနေနဲ့ လိုက်ပြီးပြောပေးတာလည်း ရှိပါတယ်။ အဲဒီလိုရှိတဲ့ အခါမှာလည်းပဲ ပြည်သူတွေကို ပြောဆိုတဲ့အခါမှာလည်းပဲ ဒီလိုပဲ ဥပဒေအထောက်အကူပေးရေးအဖွဲ့ တွေက ရာဇဝတ်ကြောင်းနဲ့သာလျှင် လိုက်လို့ရတယ်။ ကျန်တဲ့ တရားမ အမှုတွေဆိုရင် လိုက်လို့မရဘူး ပြောတဲ့အခါမှာ ပြည်သူတွေကနေပြီးတော့ လာရောက်မေးမြန်းတာတွေ ရှိပါတယ်။ တရားမ အမှုတွေ။</speech>
ဒီလိုဆိုရင် ဥပဒေအထောက်အကူပေးရေးအဖွဲ့တွေဟာ 
<speech type='speaker'>သွားပါပြီ။</speech>
<speech type='speaker'>မေးခွန်းနဲ့ ပတ်သက်ပြီး ပြည်ထောင်စု ဥပဒေဆိုင်ရာ အထောက်အကူ ပေးရေးအဖွဲ့ဥက္ကဋ္ဌ ဖြေကြားပေးဖို့ ဖြစ်ပါတယ်။ ဦးဉာဏ်လင်း(ဥက္ကဋ္ဌ၊ ပြည်ထောင်စုဥပဒေဆိုင်ရာ အထောက်အကူပေးရေးအဖွဲ့)။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ တက်ရောက်လာကြသော လွှတ်တော် ကိုယ်စားလှယ်များ အားလုံး မင်္ဂလာပါလို့ နှုတ်ခွန်းဆက်သပါတယ်။ ပဲခူးတိုင်းဒေသကြီး မဲဆန္ဒနယ် အမှတ်(၄) အမျိုးသားလွှတ်တော်ကိုယ်စားလှယ် ဒေါ်စန်းစန်းမြင့် ၏ ကြယ်ပွင့်ပြမေးခွန်းအပေါ် အောက်ပါအတိုင်း ဖြေကြားအပ်ပါတယ်ခင်ဗျား။ ကျွန်တော်တို့ ပြည်ထောင်စုဥပဒေဆိုင်ရာ အထောက်အကူပြုအဖွဲ့ဟာ ပြည်ထောင်စုဥပဒေ ဆိုင်ရာ အထောက်အကူပေးရေးဥပဒေအရ ဖွဲ့စည်းထားတဲ့ အဖွဲ့အစည်းဖြစ်ပါတယ်။ ဒီအဖွဲ့အစည်းဟာ ဥပဒေမှာပါတဲ့ ပြဋ္ဌာန်းချက်နဲ့အညီ ပြည်သူလူထုအပေါ် ကျွန်တော်တို့ အကူအညီပေးဖို့ပါ။ ဥပဒေ ပြဋ္ဌာန်းချက်ထက်ပိုပြီးတော့ ကျွန်တော်တို့ ဆောင်ရွက်ခွင့်လည်း မရှိပါဘူး။ အဲဒီတော့ ကျွန်တော်တို့ ဥပဒေဆိုင်ရာ အထောက်အကူပေးရေး ဥပဒေပုဒ်မ ၂၀၁၆ ခုနှစ်၊ ပြည်ထောင်စုဥပဒေဆိုင်ရာ အထောက်အကူပေးရေး နည်းဥပဒေ ၂၀၁ရ ခုနှစ်တွင်ပါရှိတဲ့ ဥပဒေပြဋ္ဌာန်းချက်များအရ ပြစ်မှုဖြင့် စွပ်စွဲခံရသူများ ထိန်းသိမ်းခြင်း၊ ဖမ်းဆီးခြင်း၊ တရားစွဲဆိုခြင်း၊ ပြစ်ဒဏ်ချမှတ်ခြင်း၊ အကျဉ်းချခြင်း ခံရသူများ၊ ပြစ်မှုနှင့်သက်ဆိုင်သော သက်သေများအား ယင်းဥပဒေပုဒ်မ ၂ ပြဋ္ဌာန်းချက်ပါ ဥပဒေ ဆိုင်ရာ အထောက်အကူတောင်းခံခွင့်ရှိသူများနှင့် အကျုံးဝင်ပါက ဥပဒေအထောက်အကူပေးရန် ပြဋ္ဌာန်းပါရှိပါတယ်။ ဒီပြဌာန်းချက်အရ ပြစ်မှုနှင့်ပတ်သက်တာကို ကျွန်တော်တို့ ဆောင်ရွက်ခွင့် ဥပဒေက အပ်နှင်းထားပါတယ်။ တရားမ နဲ့ပတ်သက်တဲ့ပြဋ္ဌာန်းချက် တာဝန်ပေးတာ၊ အာဏာအပ်တာ မရှိသေးပါဘူး။ ရှိလို့ ရှိရင် ကျွန်တော်တို့ လုပ်မှာပါ။ အခု မလုပ်သေးဘူးဆိုတာ ဥပဒေအရ လုပ်ခွင့်မရှိသေးလို့ဖြစ်ကြောင်း တင်ပြလိုပါတယ်။ ဒါကြောင့် တရားမမှုနဲ့ရင်ဆိုင်နေရပြီးတော့ ရှေ့နေရှေ့ရပ် မငှားနိုင်သော အမှုသည် များ၊ တရားမလမ်းကြောင်းအရ တရားမဥပဒေများနှင့် စွဲဆိုရမည်ဆိုပါက ဥပဒေဆိုင်ရာ အထောက်အကူ ပေးရေး ဥပဒေပါပြဋ္ဌာန်းချက်အရ ဥပဒေဆိုင်ရာ အထောက်အကူပြုအဖွဲ့များအနေဖြင့် လိုက်ပါ ဆောင်ရွက်ခွင့်မရှိပါကြောင်း ဖြေကြားအပ်ပါတယ်။</speech>
<title>ရှမ်းပြည်နယ်တောင်ပိုင်း၊ လွိုင်လင်မြို့နယ်၊ ပင်လုံမြို့၊ ပြည်ထောင်စုကျောက်တိုင်ကွင်းသို့ လာရောက် လေ့လာကြသော ခရီးသွားဧည့်သည်များ၊ တိုင်းရင်းသား ပြည်သူများအတွက် သမိုင်းဝင် ပင်လုံစာချုပ် ပေါ်ပေါက်လာပုံသမိုင်းနှင့် ပင်လုံကျောက်တိုင် တည်ဆောက်ခဲ့သော ရည်ရွယ်ချက်များကို သမိုင်း နောက်ခံ ပန်းချီကားချပ်များ၊ ဓာတ်ပုံများ၊ အထောက်အထား စာရွက်စာတမ်း မှတ်တမ်းများ၊ မှတ်တမ်း ရုပ်ရှင်များဖြင့် စီစဉ်ချိတ်ဆွဲ ပြသနိုင်စေရန် Mini Cinema တစ်ခု၊ ပြခန်းတစ်ခု၊ ပြည်သူများ စုဝေးခန်း တစ်ခုနှင့် နားနေခန်းတစ်ခု ပါဝင်သော ပြတိုက်တစ်ဆောင်ကို ပြည်ထောင်စုအစိုးရအနေဖြင့်ဖြစ်စေ၊ ရှမ်းပြည်နယ်အစိုးရအနေဖြင့်ဖြစ်စေ တည်ဆောက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၁)မှ ဦးဇော်မင်းလတ်(ခ) ဦးကိုလတ် က ရှမ်းပြည်နယ်တောင်ပိုင်း၊ လွိုင်လင်မြို့နယ်၊ ပင်လုံမြို့၊ ပြည်ထောင်စု ကျောက်တိုင် ကွင်းသို့ လာရောက်လေ့လာကြသော ခရီးသွားဧည့်သည်များ၊ တိုင်းရင်းသား ပြည်သူများအတွက် သမိုင်းဝင် ပင်လုံစာချုပ် ပေါ်ပေါက်လာပုံသမိုင်းနှင့် ပင်လုံကျောက်တိုင် တည်ဆောက်ခဲ့သော ရည်ရွယ်ချက်များကို သမိုင်းနောက်ခံ ပန်းချီကားချပ်များ၊ ဓာတ်ပုံများ၊ အထောက်အထား စာရွက် စာတမ်း မှတ်တမ်းများ၊ မှတ်တမ်းရုပ်ရှင်များဖြင့် စီစဉ်ချိတ်ဆွဲ ပြသနိုင်စေရန် Mini Cinema တစ်ခု၊ ပြခန်းတစ်ခု၊ ပြည်သူများ စုဝေးခန်းတစ်ခုနှင့် နားနေခန်းတစ်ခု ပါဝင်သော ပြတိုက်တစ်ဆောင်ကို ပြည်ထောင်စုအစိုးရအနေဖြင့်ဖြစ်စေ၊ ရှမ်းပြည်နယ်အစိုးရအနေဖြင့်ဖြစ်စေ တည်ဆောက်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id='1329'>ဦးဇော်မင်းလတ် (ခ) ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)</mp>လေးစား ရပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၁) အမျိုးသားလွှတ်တော်ကိုယ်စားလှယ် ဦးဇော်မင်းလတ် ဖြစ်ပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပေးဖို့ ခွင့်တောင်းခံအပ်ပါတယ်။ လေးစား အပ်ပါသော လွှတ်တော်ဥက္ကဋ္ဌကြီးခင်ဗျား။ ခေတ်သစ် ပြည်ထောင်စုသမ္မတမြန်မာနိုင်ငံအဖြစ် နယ်ချဲ့ အင်္ဂလိပ်ဆီကနေ တောင်တန်း၊ ပြည်မ မခွဲခြားဘဲ စုစည်းလွတ်လပ်ရေးရယူနိုင်ဖို့ ၁၉၄ရ ခုနှစ်၊ ဖေဖော်ဝါရီလ ၁၂ ရက်နေ့မှာ ဗိုလ်ချုပ်အောင်ဆန်းနှင့် ရှမ်း၊ ကချင်၊ ချင်း တိုင်းရင်းသားခေါင်းဆောင် တွေဟာ သွေးစည်းညီညွတ်စွာ ညှိနှိုင်းတိုင်ပင်ဆွေးနွေးနိုင်ခဲ့ကြပြီး သမိုင်းဝင်ပင်လုံစာချုပ် ချုပ်ဆို ခဲ့တဲ့နေရာမှာ အထိမ်းအမှတ်အဖြစ် တည်ဆောက်ခဲ့တဲ့ ပင်လုံကျောက်တိုင်ဟာ ရှမ်းပြည်နယ် တောင်ပိုင်း၊ လွိုင်လင်ခရိုင်၊ ပင်လုံမြို့မှာ တည်ရှိပါတယ်။ ရှမ်းပြည်နယ်တောင်ပိုင်းနှင့် ရှမ်းပြည်နယ် မြောက်ပိုင်းကို ဆက်သွယ်ပေးတဲ့ လွိုင်လင် - ပင်လုံ - လဲချား - ကြေးသီး - လားရှိုး လမ်းမကြီးဘေးမှာ တည်ရှိပေမယ့် လမ်းမပေါ်ကနေလှမ်းကြည့်ရင် မမြင်ရဘဲ တကူးတကဝင်ရောက်ကြည့်ရှုမှ တွေ့မြင် နိုင်ပါတယ်။ ဥက္ကဋ္ဌကြီးခင်ဗျား။ တောင်တန်း၊ ပြည်မ မခွဲခြားဘဲ တိုင်းရင်းသားအားလုံး စည်းလုံးညီညွတ်စွာ လွတ်လပ်ရေးရယူဖို့ ဆုံးဖြတ်လက်မှတ်ရေးထိုးခဲ့တဲ့ ၁၉၄ရ ခုနှစ်၊ ဖေဖော်ဝါရီလ ၁၂ ရက်နေ့ကို ပြည်ထောင်စုနေ့အဖြစ် သတ်မှတ်ခဲ့သလို ပင်လုံစာချုပ် ချုပ်ဆိုခဲ့တဲ့ စားပွဲနေရာမှာ အထိမ်းအမှတ် ကျောက်တိုင် တည်ဆောက်ဖို့ ဗိုလ်ချုပ်အောင်ဆန်း ကိုယ်တိုင် အဲဒီနေ့မှာ အုတ်မြစ် ချပေးခဲ့ပါတယ်။ အဲဒီတုန်းက အရှည် ၁၂ ပေရှည်တဲ့ သပြေတိုင်ကို ဦးစွာစိုက်ထူခဲ့ပြီး ၁၉၅၁ ခုနှစ်ကျမှ ပင်လုံမြို့စားကြီး ဦးစံမြ က သပြေတိုင်အစား ၃၁ ပေမြင့်တဲ့ ပင်မကျောက်တိုင်ကြီးကို ၉ ပေမြင့်သော ကျောက်တိုင်များ ဝန်းရံထားတဲ့ ယနေ့မြင်တွေ့ရတဲ့ ပင်လုံကျောက်တိုင်ကြီးကို တည်ဆောက်ခဲ့ပါတယ်။ ၂၀၁၃ ခုနှစ်၊ ၂၀၁၄ ခုနှစ်နှင့် ၂၀၁၄- ၂၀၁၅ ဘဏ္ဍာရေးနှစ်များမှာ ရှမ်းပြည်နယ်အစိုးရအဖွဲ့က ပင်လုံကျောက်တိုင်ကွင်း ကို သာယာလှပအောင် အဆင့်မြှင့်တင်ပြုပြင်ခဲ့ပါတယ်။ လေးစားရပါသော လွှတ်တော်ဥက္ကဋ္ဌကြီးခင်ဗျား။ ပင်လုံစာချုပ် ချုပ်ဆိုခဲ့တဲ့ ဖေဖော်ဝါရီလ ၁၂ ရက်နေ့ကို ပြည်ထောင်စုနေ့အဖြစ် နိုင်ငံတော်တစ်ဝန်းလုံး နှစ်စဉ်ကျင်းပကြပါတယ်။ နေပြည်တော်၊ ရန်ကုန်၊ မန္တလေးမြို့ကြီးတွေမှာဆိုရင် တိုင်းရင်းသားရိုးရာယဉ်ကျေးမှုတွေ၊ အကအလှတွေ၊ ရိုးရာ ယဉ်ကျေးမှုပြခန်းတွေ၊ ဖွံ့ဖြိုးတိုးတက်မှုပြခန်းတွေ၊ နံရံကပ်စာစောင်ပြခန်းတွေ၊ ဟောပြောပွဲတွေ၊ သမိုင်းဝင်မှတ်တမ်းပြခန်းတွေ၊ အားကစားပြိုင်ပွဲတွေ၊ ညစာစားပွဲတွေကို ကျယ်ဝန်းခမ်းနားတဲ့ ရင်ပြင် တွေမှာ၊ ခန်းမကြီးတွေမှာ ကျင်းပနိုင်ကြပါတယ်။ ဒါပေမဲ့ လွတ်လပ်သော ပြည်ထောင်စုမြန်မာနိုင်ငံရဲ့ (Mother of Gazette Day)good goodqe$.69:97:9 opeşossos vénzc69360? ပြည်ထောင်စုနေ့ အခမ်းအနားကို ပင်လုံကျောက်တိုင်ကွင်းမှာ ကျင်းပတဲ့အခါ ခမ်းနားထည်ဝါမှု နည်းပါးလွန်းလှပါတယ်။ တိုင်းရင်းသားရိုးရာ အက၊ အလှတွေကို ပင်လုံကျောက်တိုင် ရင်ပြင်ပေါ်မှာ ကပြဖျော်ဖြေကြတာ ပနံသင့်လှပေမယ့် ပင်လုံကျောက်တိုင်ကွင်း ပြင်ပမှာ ပြခန်းတွေကို ယာယီ မိုးကာတဲလေးတွေထိုးပြီး ကျပ်တည်းကျဉ်းမြောင်းစွာ ပြသနေကြရပါတယ်။ ပင်လုံစာချုပ် ချုပ်ဆို ခဲ့ကြတဲ့ ဗိုလ်ချုပ်အောင်ဆန်း နှင့် တိုင်းရင်းသားခေါင်းဆောင်များ ကြုံတွေ့ခဲ့ကြတဲ့ ပင်လုံအကြို သမိုင်းဝင် နိုင်ငံရေးအခြေအနေမှတ်တမ်းများ၊ ဓာတ်ပုံမှတ်တမ်းများကို ဗီနိုင်း၊ ပိုစတာထုတ်ပြီး မိုးကာတဲတွေထဲမှာ တစ်နှစ်တစ်ခါ ပြည်ထောင်စုနေ့ရောက်မှ ချိတ်ဆွဲပြသနေခြင်းဟာ ပြည်ထောင်စုကို ပေါ်ထွန်းလာစေတဲ့ ပင်လုံမြေရဲ့ သမိုင်းတန်ဖိုးကို အလေးမထားသလို ဖြစ်နေပါတယ်။ တစ်နိုင်ငံလုံးမှာ ပြည်ထောင်စုနေ့ကို တစ်နှစ်တစ်ကြိမ် ကျင်းပကြတာဖြစ်ပေမယ့် ပင်လုံမြေ၊ ပင်လုံကျောက်တိုင်ကွင်းမှာတော့ ပြည်ထောင်စုကြီးကိုချစ်တဲ့၊ လွတ်လပ်ရေးကို တန်ဖိုး ထားတဲ့၊ ပင်လုံစိတ်ဓာတ်၊ ပင်လုံပဋိညာဉ်ကို မြတ်နိုးအလေးထားတဲ့ တိုင်းရင်းသားပြည်သူတွေက နေ့စဉ် လူဦးရေ ရာနှင့်ချီပြီး လာရောက်လေ့လာကြလို့ ပင်လုံကျောက်တိုင်ကွင်းမှာတော့ ပြည်ထောင်စု နေ့ဟာ နေ့စဉ်ကျင်းပသလို ဖြစ်နေပါတယ်။ ဒါပေမဲ့ လာရောက်လေ့လာကြည့်ရှုကြတဲ့ တိုင်းရင်းသား ပြည်သူတွေအဖို့ ပင်လုံကျောက်တိုင်ကြီးနဲ့ ပင်လုံစာချုပ် လက်မှတ်ရေးထိုးခဲ့ကြတဲ့ ခေါင်းဆောင်ကြီး တွေရဲ့ ဓာတ်ပုံနဲ့ အတ္ထုပ္ပတ္တိအကျဉ်းပါတဲ့ ဆိုင်းဘုတ်တွေကို ဦးညွှတ်ဂါရဝပြု ရုံကလွဲလို့ ပင်လုံ စာချုပ်နဲ့ ပင်လုံကျောက်တိုင်အကြောင်းကို တစ်ကြောင်း၊ တစ်ဘာသာတောင်မှ ရှင်းလင်းဟောပြော ပြသပေးသူတွေမပါဘဲ လေ့လာကြရပါတယ်။ ဒါဟာ ပြည်ထောင်စုကြီး၊ မြန်မာနိုင်ငံတော်ကြီး ပေါ်ထွန်း လာရေးအတွက် သမိုင်းဂုဏ်သတင်းကြီးလှတဲ့ ပင်လုံစာချုပ်ရဲ့ အခန်းကဏ္ဍကို အပေါ်ယံမျှသာ လေ့လာ ရသလို ဖြစ်နေပါတယ်။ ဒါကြောင့် ပင်လုံကျောက်တိုင်ကွင်းကို လာရောက်လည်ပတ်လေ့လာသူတွေ ပင်လုံစာချုပ်၊ ပင်လုံပဋိညာဉ်နဲ့ ပင်လုံစိတ်ဓာတ်တွေ ဘာဆိုတာ ဂဃနဏ သိရှိနားလည် တန်ဖိုးထားတတ်အောင် နိုင်ငံတော်အနေဖြင့် အဆင့်အတန်းမီ ပြတိုက်တစ်ခုတည်ဆောက်ပေးပြီး လေ့လာနိုင်အောင် စီမံပေး သင့်ပါတယ်။ ဒါမှလည်း လာရောက်လည်ပတ် လေ့လာသူတွေရင်ထဲမှာ ပင်လုံစိတ်ဓာတ် တစ်နည်း အား ဖြင့် ပြည်ထောင်စုစိတ်ဓာတ်တွေကိန်းပြီး သူတို့ တစ်တွေကတစ်ဆင့် တစ်နိုင်ငံလုံးမှာရှိတဲ့ တိုင်းရင်းသားအချင်းချင်း ချစ်ကြည်ရင်းနှီးတဲ့စိတ်တွေ၊ တိုင်းပြည်ချစ်တဲ့စိတ်တွေ အဆင့်ဆင့်ပြန့်ပွားနိုင် စေမှာဖြစ်ပါတယ်။ ဒါကြောင့် ပင်လုံကျောက်တိုင်ကွင်း ပြင်ပမှာဖြစ်စေ၊ နောက်ကျော အားကစားကွင်း အတွင်းမှာဖြစ်စေ သင့်တော်တဲ့နေရာမှာ ပြတိုက်တစ်ခု တည်ဆောက်ပေးဖို့ မဖြစ်မနေ ဆောင်ရွက်ပေး သင့်ပါတယ်။ လေးစားရပါသော ဥက္ကဋ္ဌကြီးခင်ဗျား။ ပြတိုက်တစ်ခု တည်ဆောက်ပေးနိုင်ခဲ့မယ်ဆိုရင် ဗိုလ်ချုပ်အောင်ဆန်း နှင့် တိုင်းရင်းသားခေါင်းဆောင်များ ချမှတ်ထားတဲ့ ပင်လုံစိတ်ဓာတ်၊ ပြည်ထောင်စု စိတ်ဓာတ် အခြေခံမူများအတိုင်း ငြိမ်းချမ်းသာယာသော ဒီမိုကရေစီဖက်ဒရယ် ပြည်ထောင်စုကြီး နိုင်ငံတော်ကြီးဖြစ်ဖို့ ကြီးစွာသောအထောက်အပံ့ဖြစ်မည်ကို ယုံကြည်၍ ဤမေးခွန်းကို လွှတ်တော် ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။ ရှမ်းပြည်နယ်၊ ပင်လုံမြို့၊ ပင်လုံကျောက်တိုင်ကွင်းအား ကောင်းကင်မြေပုံမှ မြင်ကွင်းပုံ (မ) Naung Kut Kyaung Independence Monument Pinion Pagoda လွိုင်လင်သို့</speech>
<speech type='speaker'>မေးခွန်းနဲ့ ပတ်သက်ပြီး နေပြည်တော်ကောင်စီဝင်က ဖြေကြားပေးဖို့ ဖြစ်ပါတယ်။</speech>
ဦးအောင်မြင်ထွန်း (နေပြည်တော်ကောင်စီဝင်)။ ။လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ နေပြည်တော်ကောင်စီဝင် ဦးအောင်မြင်ထွန်း ဖြစ်ပါတယ်။ ပထမ ကျွန်တော့်အနေနဲ့ မျက်စိခွဲထားရတဲ့ အတွက် မျက်မှန်တပ်ထားရတာကို ခွင့်ပြုပေးပါရန် လေးစားစွာ ပန်ကြားအပ်ပါတယ်။ ရှမ်းပြည်နယ် မဲဆန္ဒနယ်အမှတ်(၁)က အမျိုးသားလွှတ်တော်ကိုယ်စားလှယ် ဦးဇော်မင်းလတ် (ခ) ဦးကိုလတ် ရဲ့ ကြယ်ပွင့်ပြမေးခွန်းနဲ့ ပတ်သက်ပြီးတော့ ရှမ်းပြည်နယ်အစိုးရအဖွဲ့ကိုယ်စား ကျွန်တော် နေပြည်တော်ကောင်စီဝင်က ဖြေကြားတာဖြစ်ပါတယ်။ ရှမ်းပြည်နယ်တောင်ပိုင်း၊ လွိုင်လင် မြို့နယ်၊ ပင်လုံမြို့မှာရှိတဲ့ ပြည်ထောင်စုကျောက်တိုင်ကွင်းကို လာရောက်လေ့လာကြတဲ့ ခရီးသည်၊ ခရီး သွားဧည့်သည်များ၊ တိုင်းရင်းသားပြည်သူများအတွက် သမိုင်းဝင်ပင်လုံစာချုပ် ပေါ်ပေါက်လာပုံ သမိုင်းနဲ့ ပင်လုံကျောက်တိုင် တည်ဆောက်ခဲ့တဲ့ ရည်ရွယ်ချက်များကို သမိုင်းနောက်ခံ ပန်းချီကားချပ်များ၊ ဓာတ်ပုံများ၊ အထောက်အထား စာရွက်စာတမ်း၊ မှတ်တမ်းများ၊ မှတ်တမ်းရုပ်ရှင်များဖြင့် စီစဉ်ချိတ်ဆွဲ ပြသနိုင်စေရန် Mini Cinema တစ်ခု၊ ပြခန်းတစ်ခု၊ ပြည်သူများ စုဝေးခန်းတစ်ခုနှင့် နားနေခန်းတစ်ခု ပါဝင်သော ပြတိုက်တစ်ဆောင်ကို ရှမ်းပြည်နယ်အစိုးရအနေဖြင့် တည်ဆောက်ပေးရန် အခု လောလောဆယ်မှာ အစီအစဉ်မရှိသေးပါကြောင်း ဖြေကြားအပ်ပါတယ်။ အဲဒီလိုပါပဲ ပြည်ထောင်စု အစိုးရအဖွဲ့အနေနဲ့လည်း ရှမ်းပြည်နယ်အစိုးရအဖွဲ့က တင်ပြလာခြင်းမရှိသေးတဲ့အတွက် ဆောင်ရွက် ပေးနိုင်ခြင်း မရှိသေးပါကြောင်း ရှမ်းပြည်နယ်အစိုးရအဖွဲ့ကိုယ်စား လေးစားစွာ ဥက္ကဋ္ဌကြီးမှတစ်ဆင့် ဖြေကြားအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။
<speech type='speaker'>ဆက်လက်ပြီး လွှတ်တော်ကိုယ်စားလှယ်သုံးဦး မေးမြန်းတဲ့ မေးခွန်း များဟာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>မကွေးတိုင်းဒေသကြီး၊ စလင်းမြို့ရှိ ရှေးမြန်မာမင်းများ တူးဖော်ခဲ့သော ဝက်သည်းကန်ကြီးအတွင်းမှ ရွှံ့နွံများဆယ်ယူခြင်း လုပ်ငန်းကို နိုင်ငံတော်က ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type='speaker'>ပထမဦးစွာ မကွေးတိုင်းဒေသကြီး မဲဆန္ဒနယ်အမှတ်(၆)မှ ဦးဝင်းမောင် က မကွေးတိုင်းဒေသကြီး၊ စလင်းမြို့ရှိ ရှေးမြန်မာမင်းများ တူးဖော်ခဲ့သော ဝက်သည်းကန်ကြီးအတွင်းမှ ရွှံ့နွံများဆယ်ယူခြင်းလုပ်ငန်းကို နိုင်ငံတော်က ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id='1280'>ဦးဝင်းမောင်၊ မကွေးတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ်သော အမျိုးသား လွှတ်တော်ဥက္ကဋ္ဌကြီး၊ ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များနဲ့ ဧည့်သည်တော် အပေါင်း မင်္ဂလာပါ။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၆)က အမျိုးသား လွှတ်တော်ကိုယ်စားလှယ် ဦးဝင်းမောင် ဖြစ်ပါတယ်ခင်ဗျား။ ကျွန်တော်မေးမယ့် မေးခွန်းကတော့ မကွေးတိုင်းဒေသကြီး စလင်းမြို့ရှိ ရှေးမြန်မာမင်းများ တူးဖော်ခဲ့သော ဝက်သည်းကန်ကြီးအတွင်းမှ ရွှံ့နွံများ ဆယ်ယူခြင်းလုပ်ငန်းကို နိုင်ငံတော်မှ ဆောင်ရွက်ပေးရန် အစီအစဉ် ရှိ/မရှိ၊ မေးမြန်းလိုတဲ့ ကျိုးကြောင်းဖော်ပြချက်ကတော့ စလင်းမြို့မှာ ရှိတဲ့ ဒီ ဝက်သည်းကန်ကြီးဟာ ပုဂံခေတ် နရပတိစည်သူမင်းလက်ထက် သက္ကရာဇ် ၅၅၆ ခုနှစ်မှာ ပြည်တော်ဦးဘုရားနှင့်အတူ ကန်တည်ခြင်း၊ မြို့တည်ခြင်းတို့ကို ဆောင်ရွက်ခဲ့ပါတယ်။ အဆိုပါ ဝက်သည်းကန်ဟာ မူလဧရိယာ ၅၃၀ ဧကရှိသော်လည်း အိမ်ဝိုင်းတွေချဲ့ထွင်လာခြင်းတို့ကြောင့် ရေဝင်ဧရိယာ (၃၅၀)ဧကရှိပါတယ်။ ၁၉၅၃ ခုနှစ်မှာ ၎င်းဝက်သည်းကန်ကို ဘေးမဲ့ကန်အဖြစ် နိုင်ငံတော်က သတ်မှတ်ခဲ့ပါတယ်ခင်ဗျား။ ကျွန်တော့်အား Power Point သုံးစွဲခွင့်ပြုပါရန် လေးစားစွာ တောင်းခံအပ်ပါတယ်။ အဲဒီမှာ ပုံမှာ ပြထားတဲ့ ဒါကတော့ ကျွန်တော်တို့မြို့က စလင်းမြို့အဝင် ဖြစ်ပါတယ်။ ဒါက ကျွန်တော်တို့ မြို့ကို သက္ကရာဇ် ၅၅၆ ခုနှစ်မှာ တည်တယ်ဆိုတဲ့အကြောင်း ပြည်တော်ဦးဘုရားရယ်၊ ကန်ရယ် တည်တဲ့ ကျောက်စာဖြစ်ပါတယ်။ ဒါကတော့ ကျွန်တော်တို့ ကန်နဲ့ပတ်သက်ပြီးတော့ အရပ်(၄)မျက်နှာကနေ ရိုက်ထားတဲ့ ပုံဖြစ်ပါတယ်။ ကောင်းကင်ကတစ်ပုံနဲ့ဆို (၅)မျက်နှာပါ။ အဲဒီတော့ ၎င်းကန်အတွင်းမှာ ရေရှိနေခြင်းအားဖြင့် နွေအခါမှာ မြို့ရှိ ရေတွင်းများ သောက်သုံးရေရှားပါးမှုကို ကာကွယ်တားဆီးနိုင် ပါတယ်။ မိုးတွင်း ရေများသောအခါ ၎င်းကန်၏ ရေပိုလွှဲကနေ ထုတ်ပေးသော ရေများဖြင့် စပါးစိုက် ဧက(၁၅၀)ခန့် အကျိုးပြု တာကြောင့် ၎င်းကန်အတွင်းမှာရှိတဲ့၊ ပေါက်ရောက်နေတဲ့ ပဒုမ္မာကြာတွေဟာ ကြာရိုးမှ ကြာသင်္ကန်းပြုလုပ်ရန် ကြာရိုးမျှင်ထုတ်လုပ်ကြောင်း၊ ဆောင်းအခါမှာ ကန်ကြီးအတွင်းသို့ ဆောင်းခိုငှက်များ လာရောက်ပြီးကျက်စားကြောင်း လေ့လာတွေ့ရှိရပါတယ်ခင်ဗျား။ ရဟန္တာဟု သမုတ် ခံရတဲ့ ကန်လည်ဆရာတော်ဘုရားကြီး ဦးဝဇီယာဝုတ္တိ သီတင်းသုံးခဲ့တဲ့ ကန်လည်ကျောင်းကလည်း ယနေ့တည်ရှိပါတယ်ခင်ဗျား။ နှစ်ပေါင်းများစွာကြာပြီဖြစ်တဲ့ ဝက်သည်းကန်ကြီးဟာ တစ်နှစ်ထက်တစ်နှစ် ရွှံ့နွံများဖုံးလာပြီး နွေအခါရေခန်းလာ၍ သောင်ကျွန်းများ ပေါ်စပြုလာပြီဖြစ် ပါတယ်ခင်ဗျား။ အဲဒီတော့ လေးစားရသော အမျိုးသားလွှတ်တော် ဥက္ကဋ္ဌကြီးမှတစ်ဆင့် မေးမြန်းလိုသည်မှာ မကွေးတိုင်းဒေသကြီးအတွင်းရှိ စလင်းမြို့ ရှေးမြန်မာမင်းများ တူးဖော်ပေးခဲ့သော ဝက်သည်းကန်ကြီး အတွင်းမှ ရွှံ့နွံများ ဆယ်ယူခြင်းလုပ်ငန်းကို နိုင်ငံတော်က ဆောင်ရွက်ပေးရန် အစီအစဉ် ရှိ/မရှိ လေးစားစွာ မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။ ကောဇာသက္ကရာဇ် ၅၅၆ ခုနှစ်တွင် နရပတိစည်သူမင်းက ၁.ရ စတုရန်းမိုင်အကျယ်အဝန်းရှိသည့် ဝက်သည်းကန်ကြီးကို တူးဖော်ခဲ့ပြီး တည်ထားခဲ့သော ရှင်ပင်ရွှေမုဋ္ဌောဘုရား မြင်ကွင်းပုံ (ယ) ဝက်သည်းကန်ကြီးကို အရှေ့ဘက်မှ မြင်တွေ့ရသော မြင်ကွင်းပုံ (ယ-၁) ဝက်သည်းကန်ကြီးကို အနောက်ဘက်မှ မြင်တွေ့ရသော မြင်ကွင်းပုံ (ယ-၂)</speech>
<title>မကွေးတိုင်းဒေသကြီး၊ ချောက်မြို့နယ်အတွင်း ရှေးယခင်အတိုင်း လူနှင့်တိရစ္ဆာန်များ သောက်သုံးရေ အဖြစ် အသုံးပြုခဲ့ရသော မြေသားရေကန်(၁၂)ကန်အား ရေစီးရေလာကောင်းရန်၊ ရေသိုလှောင်ထားနိုင်ရန် အတွက် ပြင်ဆင်တူးဖော်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း က မကွေးတိုင်းဒေသကြီး၊ ချောက်မြို့နယ်အတွင်း ရှေးယခင်အတိုင်း လူနှင့်တိရစ္ဆာန်များ သောက်သုံးရေ အဖြစ် အသုံးပြုခဲ့ရသော မြေသားရေကန်(၁၂)ကန်အား ရေစီးရေလာကောင်းရန်၊ ရေသိုလှောင်ထား နိုင်ရန်အတွက် ပြင်ဆင်တူးဖော်ပေးရန် အစီအစဉ် ရှိ/မရှိ နှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1277'>ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်သော အမျိုးသား လွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၂)က အမျိုးသားလွှတ်တော်ကိုယ်စားလှယ် ဦးခင်ဝင်း ဖြစ်ပါ တယ်ခင်ဗျား။ ကျွန်တော့်မဲဆန္ဒနယ်မြေဖြစ်တဲ့ ချောက်မြို့နယ်မှာ ရှေးယခင်ကအတိုင်း လူ၊ တိရစ္ဆာန်တို့ သောက်သုံးရေအဖြစ်သုံးခဲ့တဲ့ မြေသားရေကန် (၁၂)ကန်ကို ပြန်လည်ပြီးတော့ ရေစီးရေလာကောင်းအောင် သိုလှောင်ပေးနိုင်ရန်အတွက် ပြင်ဆင်တူးဖော်ပေးရန် အစီအစဉ် ရှိ/မရှိ ဆိုတဲ့ မေးခွန်းကို ကျွန်တော် မေးမြန်းသွားမှာဖြစ်ပါတယ်။ Power Point သုံးခွင့်ပြု ပါ။ ဒါ ချောက်မြို့နယ်ရဲ့ မေလ၊ ဧပြီလ၊ မတ်လရဲ့ အပူချိန်တွေ ဖြစ်ပါတယ်။ နောက် Power Point တစ်ခုပြပါ။ ဒါကတော့ ဧပြီလရဲ့ အပူချိန်ဖြစ်ပါတယ်။ အားလုံးက ၉၀ ဒီဂရီ အမြင့်မှာ။ ၉၀ ဒီဂရီ ဖာရင်ဟိုက်ရဲ့ အောက်ကို မကျခဲ့ပါဘူး။ နောက် Power Point တစ်ခုပေးပါ။ ဒါဟာ မေလ တစ်လလုံးရဲ့ အပူချိန်ပါ။ အပူချိန်ဟာဆိုရင် ၁၀၀ ဒီဂရီဖာရင်ဟိုက်တောင် ကျော်သွားပါတယ်။ မြန်မာပြည်မှာ အပူချိန်အမြင့်ဆုံး မြို့တစ်မြို့ဖြစ်ပါတယ်။ အဲဒီမြို့မှာရှိတဲ့ လူတွေ ဟာလို့ဆိုရင် မွေးမြူရေးနှင့်စိုက်ပျိုးရေးကို အဓိကထားပြီးတော့ ကျွန်တော်တို့ အသက်မွေးဝမ်းကျောင်း ပြု ကြရပါတယ်ခင်ဗျား။ အဲဒီလို အသက်မွေးဝမ်းကျောင်းပြု ကြရာမှာ ပြီးခဲ့တဲ့ရာသီမှာဆိုလို့ရှိရင် မိုးဦးမှာ မိုးလေးရွာလိုက်တဲ့အတွက် ကျွန်တော်တို့ဟာ စိုက်ပျိုးသီးနှံစိုက်ကြရပါတယ်။ အပင်တွေ ပေါက်လာတဲ့ကျွန်တော်တို့ ဘာဖြစ်သွားသလဲဆိုတော့ မိုးကောင်းတဲ့အတွက် အပင်တွေတော့ သေသွားတယ်။ အဲဒီရေတွေဟာ ထိန်းသိမ်းနိုင်ခြင်းမရှိတဲ့အတွက် အလဟဿ ရေစီးမျောသွားတယ်ပဲ ပြောပါတော့။ အဲဒီကျတော့ ကျွန်တော်တို့က အဲဒီရေစီးရေလာကောင်းရန်အတွက် ဒီကန်တွေကို ရေသိုလှောင်ထားနိုင်ရန် ကျွန်တော်တို့ ပြင်ဆင်ပေးဖို့ လိုအပ်နေပါတယ်။ နိုင်ငံတော်အစိုးရအနေနဲ့ ကျွန်တော်တို့က ရေတွင်းတွေ တူးပေးနေပေမယ့် အဲဒီရေတွင်းတွေဟာ ငန်တယ်၊ တချို့ပေါ့တယ်၊ တချို့ ခါးသက်သက်ရှိတယ်။ တူးတဲ့အခါ ပေ(၅၀၀)ကနေ ပေ(၁၀၀၀)ကျော်အထိ တူးနေရပါတယ်။ ဒါကြောင့်မို့လို့ ကျွန်တော်တို့ဟာ ကျွန်တော်တို့ မြို့နယ်မှာရှိတဲ့ မြေသားရေကန်တွေကို လာမယ့်နှစ်ကလည်း အယ်နီညို ရာသီဥတုနဲ့ တွေ့တော့မယ်ဆိုပါတယ်ခင်ဗျား။ ဒါကြောင့်မို့လို့ လာမယ့် နှစ်မတိုင်ခင် လာမယ့်နွေရာသီမှာ ကျွန်တော်တို့က ဒီမြေသားရေကန်တွေကို ပြန်လည်ပြီးတော့ ရေစီးရေလာကောင်းရန်အတွက် ကန်ဆယ်ပေးခြင်း၊ လုပ်ပေးနိုင်ခြင်း ရှိ/မရှိ အမျိုးသားလွှတ်တော် ဥက္ကဋ္ဌကြီးမှတစ်ဆင့် ကျွန်တော်မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>စစ်ကိုင်းတိုင်းဒေသကြီး၊ မုံရွာမြို့၊ ကျောက္ကာလမ်းပေါ်ရှိ ဝါကြိတ်စက်ရုံနှင့် အဆောက်အအုံ(၃၄)လုံး ပါဝင်သော (၉.၇၈)ဧက ကျယ်ဝန်းသည့် ဝါစက်ဝင်းကြီးအား ၄-၇-၂၀၁၂ မှ နှစ်ရှည် နှစ်(၃၀) ငှားရမ်း လုပ်ကိုင်နေသော Thein Min Industry Group Co.td မှ မူလပင်မစာချုပ်ကြီးနှင့် လိုသလိုပြင်ဆင်၍ အကြိမ်ကြိမ် ထပ်မံချုပ်ဆိုထားသော စာချုပ်များဖြင့် နိုင်ငံတော်အတွက်လည်းကောင်း၊ ဒေသအတွက် လည်းကောင်း အကျိုးလုံးဝမရှိဘဲ ငှားရမ်းသူ စီးပွားရေးသမားကုမ္ပဏီအတွက်သာ အကျိုးရှိနေသော ဝါလုပ်ငန်း အမှန်တကယ် လုပ်ကိုင်ခြင်းမရှိသည့် အဆိုပါကုမ္ပဏီအား စစ်ကိုင်းတိုင်းဒေသကြီးလွှတ်တော်မှ (၁၄-၃-၂၀၁၇) နေ့တွင် ငှားရမ်းစာချုပ်အား ဖျက်သိမ်းပြီး ငှားရမ်းခြင်းရပ်စဲကြောင်း အတည်ပြုထားခဲ့ သော်လည်း ဖျက်သိမ်းရပ်စဲခြင်းမရှိ၍ မည်သည့် ဖျက်သိမ်းရပ်စဲရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ ဦးလှဦး က စစ်ကိုင်းတိုင်းဒေသကြီး၊ မုံရွာမြို့၊ ကျောက္ကာလမ်းပေါ်ရှိ ဝါကြိတ်စက်ရုံနှင့် အဆောက်အအုံ(၃၄)လုံး ပါဝင်သော (၉.၇၈)ဧက ကျယ်ဝန်းသည့် ဝါစက်ဝင်းကြီးအား ၄-၇-၂၀၁၂ မှ နှစ်ရှည် နှစ်(၃၀) ငှားရမ်း လုပ်ကိုင်နေသော Thein Min Industry Group Co.td မှ မူလပင်မစာချုပ်ကြီးနှင့် လိုသလိုပြင်ဆင်၍ အကြိမ်ကြိမ် ထပ်မံချုပ်ဆိုထားသော စာချုပ်များဖြင့် နိုင်ငံတော်အတွက်လည်းကောင်း၊ ဒေသအတွက် လည်းကောင်း အကျိုးလုံးဝမရှိဘဲ ငှားရမ်းသူ စီးပွားရေးသမားကုမ္ပဏီအတွက်သာ အကျိုးရှိနေသော ဝါလုပ်ငန်း အမှန်တကယ် လုပ်ကိုင်ခြင်းမရှိသည့် အဆိုပါကုမ္ပဏီအား စစ်ကိုင်းတိုင်းဒေသကြီး လွှတ်တော်မှ ၁၄ - ၃ - ၂၀၁ရ နေ့တွင် ငှားရမ်းစာချုပ်အား ဖျက်သိမ်းပြီး ငှားရမ်းခြင်းရပ်စဲကြောင်း အတည်ပြု ထားခဲ့သော်လည်း ဖျက်သိမ်းရပ်စဲခြင်းမရှိ၍ မည်သည့် ဖျက်သိမ်းရပ်စဲရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id='1244'>ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံး မင်္ဂလာပါလို့ ဂါရဝပြု နှုတ်ခွန်းဆက်ပါတယ်။ ကျွန်တော်က စစ်ကိုင်းတိုင်းဒေသကြီး မဲဆန္ဒနယ်အမှတ်(၄)က အမျိုးသားလွှတ်တော်ကိုယ်စားလှယ် ဦးလှဦး ဖြစ်ပါတယ်။ ကျွန်တော့်အနေနဲ့ ဥက္ကဋ္ဌကြီး မိန့်ကြားသွားတဲ့ မုံရွာမြို့ ကျောက္ကာလမ်းမကြီး ပေါ်က ဝါစက်ဝင်းကြီးကိစ္စကို နိုင်ငံ့အတွက်၊ ဒေသအတွက် အကျိုးမရှိလို့ မုံရွာလူထုတစ်ရပ်လုံးက မကျေနပ်သည့်အတွက် ဒီမေးခွန်းကို မေးမြန်းရခြင်း ဖြစ်ပါတယ်။ ဥက္ကဋ္ဌကြီးခင်ဗျား။ Power Point သုံးစွဲခွင့်ပြုဖို့ ခွင့်တောင်းခံအပ်ပါတယ်။ မုံရွာမြို့ဟာ အနောက်မြောက်တိုင်းမြို့တော် ဖြစ်ပါတယ်။ လူစည်ကားရာ၊ မြေဈေးကောင်းရာ ကျောက္ကာလမ်းမကြီး ပေါ်က စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာနကနေမှ စက်မှုသီးနှံဖွံ့ဖြိုးရေးဦးစီးဌာန ရုံးချုပ်တို့က ပိုင်ဆိုင်တဲ့ဝင်းကြီး ဖြစ်ပါတယ်။ ဝါစက်ဝင်းကြီးဟာ (၁၀)ဧကနီးပါး ကျယ်ဝန်းပြီးတော့ ဝါကြိတ်စက်ရုံ(၃၄)ခု ပါဝင်ပါတယ်။ Thein Min Industry Group Co.ltd ကို ၄ - ရ - ၂၀၁၂ ရက်နေ့ကနေ နှစ်(၃၀)အထိ နှစ်ရှည်ငှားရမ်းထားပါတယ်။ ဝါဂွမ်းကပ်မွေ့ရာနှင့် ဝါဂွမ်းကပ်စောင်များ ထုတ်လုပ် ဖြန့်ဖြူးရောင်းချဖို့အတွက် ဖြစ်ပါတယ်။ ငှားရမ်းခကတော့ တစ်နှစ် (၃၄၃)သိန်းဖြစ်ပြီးတော့ (၁)လနှုန်း တွက်မယ်ဆိုရင် (၂၈)သိန်းကျော်ကျော် ဖြစ်ပါတယ်။ စာချုပ်ချုပ်ဆိုရာမှာ မူလစာချုပ်ကြီး အပြင် ကုမ္ပဏီက လိုသလိုပြင်ဆင်ချုပ်ဆိုထားတဲ့ စာချုပ်အပိုင်းပိုင်းများလည်း ရှိနေပါတယ်။ တွေက ကုမ္ပဏီအကျိုးချည်း ဖြစ်နေပါတယ်။ နိုင်ငံ့အကျိုး၊ ဒေသအကျိုးမဖြစ်ပါဘူး။ အစိုးရအသစ် မတက်မီ ၂၄ - ၃ - ၂၀၁၆ နေ့က စီးပွားဖြစ် စတင်နေ့ရက်ကို ၂၃ - ၆ - ၂၀၁ရ နေ့အဖြစ် သတ်မှတ်ခဲ့ ပါတယ်။ ၁၈ - ၁၂ - ၂၀၁၅ နေ့စွဲနဲ့ ဝါကြိတ်စက်ရုံရှေ့မှာ မျက်နှာစာမှာ နှစ်ထပ်တိုက်ခန်း (၇)လုံး ဆောက်လုပ် ခွင့်ပြုခဲ့ပါတယ်။ ဥပဒေနဲ့ မညီတဲ့အဆောက်အအုံများ ဖြစ်ပါတယ်။ အဲဒါကြောင့် စစ်ကိုင်းတိုင်းဒေသကြီးလွှတ်တော်မှ စာချုပ်ဖျက်သိမ်းရပ်ဆိုင်းပေးဖို့ ၁၄ - ၃- ၂၀၁ရ နေ့မှာ လွှတ်တော် တစ်ခုလုံးက ဆွေးနွေးဆုံးဖြတ် အတည်ပြုခဲ့ကြပါတယ်။ ပြည်သူ့အသံ၊ လွှတ်တော်အသံ ဖြစ်ခဲ့ပါတယ်။ ဒါပေမဲ့ ပြည်ထောင်စုအဆင့်ဖြစ်လို့ မြန်မာနိုင်ငံရင်းနှီးမြှုပ်နှံမှုကော်မရှင်က ၁၈ - ရ - ၂၀၁ရ နေ့စွဲနဲ့ Thein Min Industry Group Co.td ကို ပြန်လည် လုပ်ကိုင်ခွင့်ပြုခဲ့ပါတယ်။ ဥက္ကဋ္ဌကြီးခင်ဗျား။ အဲဒီလို မြန်မာနိုင်ငံရင်းနှီးမြှုပ်နှံမှုကော်မရှင်က လွှတ်တော်ရဲ့ အတည် ပြုချက်၊ ဆုံးဖြတ်ချက်ကို အလေးမထားလို့ စစ်ကိုင်းတိုင်းဒေသကြီး လွှတ်တော်ကနေမှ ၂၉ - ၈ - ၂၀၁ရ နေ့စွဲနဲ့ နိုင်ငံတော်သမ္မတထံမှာ သဝဏ်လွှာ ပေးပို့ခဲ့ပါတယ်။ သမ္မတရုံးကနေမှ ဥပဒေနဲ့ ကိုက်ညီမှု၊ အများပြည်သူအကျိုးရှိမှု၊ စီးပွားရေးလုပ်နည်း စံနှုန်းကောင်းများနှင့် ကိုက်ညီမှုဆိုတဲ့ အခြေခံပြီးတော့ သုံးသပ်စေချင်ပါတယ်လို့ လမ်းညွှန်ခဲ့ပါတယ်။ 600:00:9a8ulcus ergo:ałop: Thein Min Industry Group Co.ltd m နိုင်ငံတော်ကို အစီရင်ခံရာမှာ ဝါဝယ်ယူမှု အခြေအနေတွေ၊ ဂွမ်းကပ်၊ မွေ့ရာ၊ စောင် စာရင်းတွေဟာ မမှန်မကန်ဖော်ပြထားပြီးတော့ လိမ်လည်တင်ပြနေပါတယ်။ မုံရွာခရိုင်တစ်ခုလုံးမှာ ဝါစိုက်တဲ့တောင်သူ မရှိသလောက် ဖြစ်သလိုပဲ ဘယ်ချည်မျှင်တိုဝါ၊ ဘယ်ချည်မျှင်ရှည်ဝါမှ ရောင်းတာဝယ်တာလည်း မရှိပါဘူး။ လုပ်ကိုင်နေတဲ့ အလုပ်သမားဆိုတာလည်းပဲ လက်တွေ့မှာ မရှိပါဘူး။ ဥက္ကဋ္ဌကြီးခင်ဗျား။ မုံရွာမြို့မှာ မြို့နဲ့အလှမ်းဝေးတဲ့ စက်မှုဇုန်(၁)၊ စက်မှုဇုန်(၂)ဆိုတာရှိပါတယ်။ အဲဒီနေရာမှာ ဝါကြိတ်လုပ်ငန်း မလုပ်ကိုင်ဘဲနဲ့ လူနေထူထပ်တဲ့ မြို့လယ်ခေါင်ကျောက္ကာ လမ်းမကြီးမှာ မလုပ်ကိုင်သင့်ပါဘူး။ ငှားရမ်းခကတော့ (၁၀)ဧကခန့် အကျယ်အဝန်းရှိတဲ့ တစ်လ(၂၈)သိန်းဆိုတာ ကာလပေါက်ဈေးနဲ့ လုံးဝမဖြစ်သင့်တဲ့ နှုန်းထားဖြစ်ပါတယ်။ ပြည်သူတွေက မကျေနပ်ကြပါဘူး။ မုံရွာ မြို့ကထုတ်ဝေတဲ့ Gazet ဂျာနယ်မှာ ဈေးချိုချို ဝါစက်ဝင်းဆိုပြီးတော့ ဂျာနယ်ရဲ့မျက်နှာဖုံးမှာ ထည့်သွင်း လှောင်ပြောင်ခံရပါတယ်။ ပြည်သူလူထုက ငှားရမ်းခလည်း တိုးပြီးတော့မလိုချင်ဘူး။ ဝါကြိတ်စက်ရုံကြီး ကိုလည်း မြို့လယ်ခေါင်မှာ မလုပ်စေချင်ဘူး။ ဒီဝါစက်ဝင်းကြီးကို ပြည်သူတစ်ရပ်လုံးက ငှားရမ်းတဲ့ စာချုပ်ကို ဖျက်သိမ်းပြီးတော့ လုပ်ငန်းရပ်ဆိုင်း ရွှေ့ပြောင်းစေချင်ကြတာဟာ မုံရွာပြည်သူလူထု တစ်ရပ်လုံးရဲ့ ပြင်းပြတဲ့ ဆန္ဒအမှန်ဖြစ်ပါတယ်။ ဒီ ဆန္ဒအမှန်ကို ပြည်ထောင်စုအဆင့်က လွှတ်တော် အသံဖြင့် ဖြေကြားပေးစေလိုပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဲဒါကြောင့် စစ်ကိုင်းတိုင်းဒေသကြီး လွှတ်တော် ကနေ ဆုံးဖြတ်အတည်ပြုထားတဲ့အတိုင်း ပြည်ထောင်စုအဆင့်မှာ စာချုပ်ဖျက်သိမ်း ရပ်ဆိုင်းပေးဖို့ ဒီမေးခွန်းကို ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်ခင်ဗျား။ အားလုံးကို ကျေးဇူးတင်ပါတယ်။ အနောက်မြောက်တိုင်းမြို့တော် - မုံရွာမြို့၏ မုဒ်ဦး မြင်ကွင်းပုံ (ရ)</speech>
အ နာ က် မြောက် တို င်း မြို့တော် - မုံရွာ မြို့ 
<speech type='speaker'>မေးခွန်းများနဲ့ ပတ်သက်ပြီး စိုက်ပျိုးရေး၊ မွေးမြူရေးနှင့်ဆည်မြောင်း ဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id='11'>ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ကိုယ်စားလှယ်ကြီးများခင်ဗျား။ ဦးစွာ မကွေးတိုင်းဒေသကြီး၊ မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဦးဝင်းမောင်မှ မကွေးတိုင်းဒေသကြီး စလင်းမြို့မှာရှိတဲ့ ရှေးမြန်မာမင်းများ တူးဖော်ခဲ့တဲ့ ဝက်သည်းကန်ကြီးအတွင်း ကနေ ရွှံ့နွံများဆယ်ယူခြင်းလုပ်ငန်းကို နိုင်ငံတော်က ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းနှင့်ပတ်သက်၍ မကွေးတိုင်းဒေသကြီးအစိုးရအဖွဲ့ရဲ့ ဖြေကြားချက်နှင့်အတူ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ပေါင်းစပ်ဖြေကြားပေးပါမယ်။ ဥက္ကဋ္ဌကြီးခင်ဗျား။ မကွေးတိုင်းဒေသကြီး စလင်းမြို့မှာရှိတဲ့ ဝက်သည်းကန်ဟာ ရှေးမြန်မာ မင်းများလက်ထက်က တူးဖော်ခဲ့တဲ့ ကန်ဖြစ်ပြီးတော့ နှစ်ပေါင်း(၈၂၀)ခန့် သက်တမ်းရှိပြီဖြစ်ကြောင်း သိရပါတယ်။ အဆိုပါကန်ကို နိုင်ငံတော်အစိုးရကနေ (၁၉၅၃)ခုနှစ်မှစပြီး ဘေးမဲ့ကန်အဖြစ် သတ်မှတ်ပြီး သစ်တောဦးစီးဌာနမှ ထိန်းသိမ်းစောင့်ရှောက်ထားကြောင်းသိရပါတယ်။ ကန်ပတ်ဝန်းကျင်မှာ ကျေးရွာ (၄)ရွာ၊ အိမ်ခြေ(၂၀၆၇)အိမ်၊ လူဦးရေ(၈၈၁၈)ဦးရှိပြီး ဝက်သည်းကန်ရေကို သောက်သုံးရေအဖြစ် အသုံးပြုလျက်ရှိကြပါတယ်။ ဒါ့အပြင် ကန်ရေပေးမြောင်းကနေတစ်ဆင့် လယ်မြေဧက (၃၆၀)ကို တိုက်ရိုက်ရေပေးစိုက်ပျိုးလျက်ရှိတဲ့အပြင် ဆက်လက်ပြီး လင်းဇင်းဆည်ရေသောက်မှာရှိတဲ့ မြောင်းမတော် မြောင်းရေသောက်ဧရိယာ ဧက(၄၇၀)ကို ရေကူပေးဝေနိုင်တဲ့အတွက် စုစုပေါင်း လယ်ဧက(၈၃၀)ကို အကျိုးပြုလျက်ရှိတဲ့ ကန်ဖြစ်ပါတယ်။ ယခုအခါမှာ ဝက်သည်းကန်အတွင်း သဲနုန်းပို့ချပြီးတော့ ကန်ပေါင်တွေဟာလည်း နိမ့်ကျလျက်ရှိတဲ့အတွက်ကြောင့် ကန်ရေလှောင်ပမာဏ လျော့ကျလျက်ရှိတဲ့ အခြေအနေ ဖြစ်ပါတယ်။ သို့ဖြစ်တဲ့အတွက် ကန်အတွင်းမှာရှိတဲ့ ရွှံ့နွံတွေတူးဖော်ခြင်းနဲ့ ကန်ပေါင်မြှင့် မြေဖို့ပြုပြင်ခြင်းလုပ်ငန်းတွေကို ဆောင်ရွက်သွားရန် လိုအပ်လျက်ရှိနေပါတယ်။ ဥက္ကဋ္ဌကြီးခင်ဗျား။ ဝက်သည်းကန်အတွင်းမှာရှိတဲ့ ရွှံ့နွံတွေ တူးဖော်ခြင်းလုပ်ငန်းကို ဆောင်ရွက်မယ်ဆိုရင် စုစုပေါင်းလုပ်ငန်း ပမာဏအားဖြင့် မြေကျင်း(၆၅၀၀၀)ခန့် တူးဖော်ဆောင်ရွက် ရမှာ ဖြစ်ပါတယ်။ လုပ်ငန်းပမာဏ များပြားတဲ့အတွက် နှစ်အပိုင်းအခြားအလိုက် ခွဲခြားဆောင်ရွက် သွားသင့်တဲ့ လုပ်ငန်းဖြစ်ကြောင်း စိစစ်သုံးသပ်တင်ပြအပ်ပါတယ်။ သို့ဖြစ်တဲ့အတွက် နှစ်အလိုက် ဆောင်ရွက်ရမယ့်လုပ်ငန်းပမာဏနဲ့ ကုန်ကျစရိတ်ကို တွက်ချက်ပြီး မကွေးတိုင်းဒေသကြီး အစိုးရအဖွဲ့ အနေနဲ့ ၂၀၁၉ - ၂၀၂၀ ဘဏ္ဍာနှစ်မှစပြီး တိုင်းဒေသကြီး ရန်ပုံငွေမှာ ထည့်သွင်းလျာထား တောင်းခံ သွားမှာဖြစ်ပါတယ်။ မကွေးတိုင်းဒေသကြီးအစိုးရအဖွဲ့ရဲ့ ခွင့်ပြု ရန်ပုံငွေခွဲဝေရရှိမှုအပေါ်မှာ မူတည်ပြီး ဆည်မြောင်းနှင့်ရေအသုံးချမှု စီမံခန့်ခွဲရေးဦးစီးဌာနမှ လုပ်ငန်းများ အကောင်အထည်ဖော် ဆောင်ရွက် ပေးသွားမည်ဖြစ်ပါကြောင်း မကွေးတိုင်းဒေသကြီးအစိုးရအဖွဲ့ရဲ့ ဖြေကြားချက်နှင့်အတူ ပေါင်းစပ် ရှင်းလင်းဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စား လှယ်များခင်ဗျား။ ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၂) အမျိုးသားလွှတ်တော် ကိုယ်စားလှယ်ဦးခင်ဝင်းရဲ့ မကွေးတိုင်းဒေသကြီး၊ ချောက်မြို့နယ်တွင် ရှေးယခင်အတိုင်း လူနှင့် တိရစ္ဆာန်များ သောက်သုံးရေအဖြစ် အသုံးပြုခဲ့ရသော မြေသားရေကန်(၁၂)ကန်ကို ရေစီးရေလာ ကောင်းဖို့ ရေသိုလှောင်ထားနိုင်ဖို့အတွက် ပြင်ဆင်တူးဖော်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းအပေါ်မှာ မကွေးတိုင်းဒေသကြီးအစိုးရအဖွဲ့ရဲ့ ဖြေကြားချက်နှင့်အတူ စိုက်ပျိုးရေး၊ မွေးမြူရေး နှင့်ဆည်မြောင်းဝန်ကြီးဌာနမှ ပေါင်းစပ်ဖြေကြားပေးပါမယ်။ ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီးရဲ့ မေးခွန်းမှာပါရှိတဲ့ ချောက်မြို့နယ်တွင် သောက်ရေကန်(၁၂)ကန်ရဲ့ တည်နေရာကို ကြည့်မယ်ဆိုရင် (၁)ဆားတောင်အရှေ့ကျေးရွာ၊ (၂) မကျီးပင်တပ်ကျေးရွာ၊ (၃)ပန်းဘဲ(တောင်)ကျေးရွာ၊ (၄) ကြပ်ကန်ရွာသစ်ကျေးရွာ၊ (၅)ကုန်းကြီးကျေးရွာ၊ (၆)သစ်တိုကန်ကျေးရွာ၊ (၇)ဂွေးချိုကျေးရွာ၊ (၈)မကျီးစောက်ကျေးရွာ၊ (၉)မြေစွန်း(အနောက်)ကျေးရွာ၊ (၁၀)နလင်ကန်(အနောက်)ကျေးရွာ၊ (၁၁)ရွာမကျေးရွာနှင့် (၁၂)ညောင်ဇင်ကျေးရွာမှာရှိတဲ့ သောက်ရေ ကန်တို့ ဖြစ်ကြပါတယ်။ အဆိုပါ သောက်ရေကန်တွေဟာ ဒေသအစီအစဉ်နဲ့ တည်ဆောက်ထိန်းသိမ်းထားတဲ့ ရေကန် များဖြစ်ကြပါတယ်။ အနီးပတ်ဝန်းကျင်မှာရှိတဲ့ ကျေးရွာတွေဟာ ဒေသနေပြည်သူတွေ ကျွဲ၊ နွား တိရစ္ဆာန်များ သောက်သုံးရေအတွက် အဓိကအားထား အသုံးပြုလျက်ရှိကြကြောင်း သိရပါတယ်။ ကွင်းဆင်းစိစစ်ချက်အရ တချို့ကန်တွေဟာ သဲနုန်းတူးဖော်ခြင်းနှင့် ကန်ပေါင်မြေဖို့ ပြုပြင်ခြင်းများကို ဆောင်ရွက်သွားရမှာ ဖြစ်ပါတယ်။ တချို့သော ကန်တွေဟာ ရေထုတ်ပြွန်၊ ရေပိုလွှဲနဲ့ ရေမြောင်း ပြုပြင်ခြင်းလုပ်ငန်းတွေကို ဆောင်ရွက်ပေးရန် လိုအပ်နေပါတယ်။ ဆားတောင်ကျေးရွာနဲ့ မကျီးပင်တပ်ကျေးရွာမှ သောက်ရေကန်(၂)ကန် ပြုပြင်ဖို့အတွက် ၂၀၁၈ - ၂၀၁၉ ဘဏ္ဍာနှစ်၊ မကွေးတိုင်းဒေသကြီးအစိုးရရန်ပုံငွေမှာ ထည့်သွင်းလျာထားတောင်းခံထား ပြီးဖြစ်တဲ့အတွက် ဆည်မြောင်းနှင့်ရေအသုံးချမှုစီမံခန့်ခွဲရေးဦးစီးဌာနမှ လုပ်ငန်းများကို စီမံဆောင်ရွက် ပေးသွားမှာဖြစ်ပါတယ်။ ကျန်ရှိသော သောက်ရေကန်(၁၀)ကန်ကို ပြုပြင်ဆောင်ရွက်ဖို့အတွက် ခန့်မှန်း ကုန်ကျငွေ တွက်ချက်ပြီး လိုအပ်ရန်ပုံငွေကို ၂၀၁၉ - ၂၀၂၀ ဘဏ္ဍာနှစ် မကွေးတိုင်းဒေသကြီးအစိုးရ အဖွဲ့ရန်ပုံငွေမှာ ထည့်သွင်းလျာထား တောင်းခံသွားမှာဖြစ်ပါတယ်။ ရန်ပုံငွေခွဲဝေရရှိမှုအပေါ် မူတည်ပြီး မိမိတို့ ဆည်မြောင်းနှင့်ရေအသုံးချမှုစီမံခန့်ခွဲရေးဦးစီးဌာနမှ လုပ်ငန်းများ အကောင်အထည်ဖော် ဆောင်ရွက်ပေးသွားမည်ဖြစ်ပါကြောင်း မကွေးတိုင်းဒေသကြီးအစိုးရအဖွဲ့၏ ဖြေကြားချက်နှင့်အတူ ပေါင်းစပ်၍ ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ် များခင်ဗျား။ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးလှဦးရဲ့ စစ်ကိုင်းတိုင်းဒေသကြီး၊ မုံရွာမြို့ ကျောက္ကာလမ်းပေါ်ရှိ ဝါကြိတ်စက်ရုံကို Thein Min Industry Group Co.td ကို ငှားရမ်းမှုနဲ့ စပ်လျဉ်းတဲ့ မေးခွန်းအပေါ် မြန်မာနိုင်ငံရင်းနှီးမြှုပ်နှံမှု ကော်မရှင်နှင့် စစ်ကိုင်းတိုင်းဒေသကြီးအစိုးရအဖွဲ့တို့ရဲ့ ဖြေကြားချက်နှင့်အတူ ပေါင်းစပ်ပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ဆက်လက်ဖြေကြားပါမယ်။ လွှတ်တော်ကိုယ်စားလှယ်ကြီး ရဲ့ မေးခွန်းပါ လုပ်ငန်းကိစ္စရပ်ဟာ (၃)ရပ်ရှိပါတယ်။ မိမိတို့ ဝန်ကြီးဌာနက BOT စနစ်နဲ့ ငှားရမ်းထားတဲ့ကိစ္စ၊ စစ်ကိုင်းတိုင်းဒေသကြီးအစိုးရအဖွဲ့ရဲ့ စီမံခန့်ခွဲမှု ကိစ္စနှင့် မြန်မာနိုင်ငံရင်းနှီးမြှုပ်နှံမှုကော်မရှင်က ခွင့်ပြုချက်ပေးတယ်ဆိုတဲ့ ကိစ္စရပ်(၃)ရပ် ပါ ပါတယ်။ လွှတ်တော်ကိုယ်စားလှယ်ကြီး ရဲ့ မေးခွန်းအပေါ် ကိစ္စရပ်တွေအားလုံးကို လွှမ်းခြုံ ရှင်းလင်း ဖြေကြား ပေးနိုင်ရေးအတွက် းငယ် ပိုပေးပါရန် တင်ပြအပ်ပါတယ်။ ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး မုံရွာမြို့၊ ကျောက္ကာလမ်းမှာရှိတဲ့ စိုက်ပျိုးရေး ဦးစီးဌာနပိုင် ဧရိယာအကျယ်အဝန်းအားဖြင့် (၉.၇၈)ဧကရှိတဲ့ မုံရွာဝါကြိတ်စက်ရုံကို ငှားရမ်းရေး ဆောင်ရွက်ခဲ့တဲ့အခါမှာ သတင်းစာမှာ ကြော်ငြာထည့်ပြီး တင်ဒါတင်သွင်းမှုအပေါ် အဆင့်ဆင့် ရွေးချယ်ပြီး တင်ဒါအောင်မြင်သူ သိန်းမင်းစက်မှုလုပ်ငန်းအဖွဲ့ (Thein Min Industry Group Co.td) ကို စာချုပ်ချုပ်ဆို ငှားရမ်းရေးအတွက် ပြည်ထောင်စုအစိုးရအဖွဲ့ရဲ့ ၁၄-၆-၂၀၁၂ ရက်နေ့မှာ ပြုလုပ်တဲ့ အစည်းအဝေးကို တင်ပြအတည်ပြု ရယူ ဆောင်ရွက်ခဲ့ခြင်းဖြစ်ကြောင်း စိစစ်တွေ့ရှိရပါတယ်။ မူလစာချုပ်ကို ၄-၇-၂၀၁၂ ရက်စွဲဖြင့် ချုပ်ဆိုခဲ့ပြီး မူလစာချုပ်ပါ အငှားချထားသူအမည် စက်မှုသီးနှံဖွံ့ဖြိုးရေးဦးစီးဌာနအစား စိုက်ပျိုးရေးဦးစီးဌာနအဖြစ် ပြင်ဆင်ပြီး၊ မုံရွာ ဝါကြိတ်စက်ရုံ ရှေ့မျက်နှာစာမှာ နှစ်ထပ်ဆိုင်ခန်း (၇)ခန်း ဆောက်လုပ်ခွင့်ပြုခြင်းနှင့် တစ်နှစ်အတွက် ငှားရမ်းခ နှုန်းထားကို မူလစာချုပ်ပါ ကျပ်(၂၅၉)သိန်းအစား ကျပ်(၃၄၃)သိန်း တိုးမြှင့်သတ်မှတ်ခြင်းတို့အတွက် ပြင်ဆင်စာချုပ်များ ချုပ်ဆိုခဲ့ကြောင်း စိစစ်သိရှိရပါတယ်။ ငှားရမ်းခနှုန်းထားနဲ့ ပတ်သက်ပြီး လယ်ယာ ကဏ္ဍဖွံ့ဖြိုးတိုးတက်ရေးကို အထောက်အကူ ဖြစ်စေမည့် ပုဂ္ဂလိကကဏ္ဍရဲ့ ထုတ်လုပ်မှုလုပ်ငန်းများ ဖွံ့ဖြိုးတိုးတက်လာရေးနဲ့ ယင်းတို့ရဲ့ ရင်းနှီးမြှုပ်နှံမှုအပေါ်တွက်ဆပြီး သတ်မှတ်ခဲ့တဲ့ အခြေအနေ ဖြစ်ကြောင်း လက်ရှိအခြေအနေမှာ ဆောင်ရွက်တဲ့လုပ်ငန်းအမျိုးအစားအရ ဒေသရဲ့ ငှားရမ်းခနှုန်းထား အတိုင်းသတ်မှတ်နိုင်ရေးကို စိုက်ပျိုးရေးဦးစီးဌာနကနေပြီး သက်ဆိုင်ရာ တိုင်းဒေသကြီးအစိုးရအဖွဲ့ကို တင်ပြဆောင်ရွက်ထားမှုရှိကြောင်း သိရှိဖြေကြားအပ်ပါတယ်။ ဥက္ကဋ္ဌကြီးခင်ဗျား။ ကုမ္ပဏီအနေနဲ့ ၂၀၁ရ - ၂၀၁၈ ခုနှစ်မှာ ချည်မျှင်တိုဝါ ပိဿာ (၄၅၀၀၀)နဲ့ ချည်မျှင်ရှည်ဝါ ပိဿာ(၂၀၆၀၀၀)ကျော် စုစုပေါင်းဝါပိဿာ (၂၅၁၃၀၀)ကျော်ကို ဝယ်ယူ ကြိတ်ခွဲခဲ့ပြီးတော့ ၂၀၁၈ - ၂၀၁၉ ခုနှစ်အတွင်းမှာ ဝါပိဿာချိန်(၅၀၀၀၀၀) ဝယ်ယူကြိတ်ခွဲဖို့ လျာထား ဆောင်ရွက်လျက်ရှိတဲ့အတွက် ၂၀၁၈ ခုနှစ်၊ အောက်တိုဘာလကုန်အထိ ချည်မျှင်တိုဝါ၊ ချည်မျှင်ရှည်ဝါ၊ စုစုပေါင်းပိသာ(၂၄၀၀၀၀)ခန့်ကို ဝယ်ယူကြိတ်ခွဲထားပြီးဖြစ်ကြောင်း ပုံမှန်တင်ပြတဲ့ အစီရင်ခံစာအရ သိရှိရပါတယ်။ onsýg, yosądowy? Thein Min Industry Group Co.ltd o 3:98:68:6618m ဝန်ထမ်းသက်သာအဖြစ် ဆောင်ရွက်ခဲ့တဲ့ ဆိုင်ခန်း(၂၇)ခန်းရှိပါတယ်။ အဲဒီဆိုင်ခန်းတွေကို ကုမ္ပဏီက တစ်ခန်းလျှင် ထိုစဉ်က ကာလပေါက်ဈေး ကျပ်(၅၅)သိန်းနဲ့ (၂၇)ခန်းအတွက် ကျပ်(၁၄၈၅)သိန်း ပေးချေပြီး တစ်နှစ်ဆက်လက် ဆိုင်ဖွင့်လှစ်ခွင့်ပေးခဲ့မှု ရှိခဲ့ပါတယ်။ မူလဆိုင်ခန်း ငှားရမ်းမှုများနဲ့ နှစ်ဖက်သဘောတူညီချက်အရ ၂၀၁၂ ခုနှစ်၊ အောက်တိုဘာမှာ ယင်းဆိုင်ခန်းတွေကို ဖယ်ရှားခဲ့ ပါတယ်။ ဖယ်ရှားခဲ့ပြီး နှစ်ထပ်ဆိုင်ခန်း (၇)ခန်း ဆောက်လုပ်ရန် ညှိနှိုင်းဆောင်ရွက်ခဲ့မှုရှိကြောင်း သိရှိရပါတယ်။ ကုမ္ပဏီအနေနဲ့ ဝါလုပ်ငန်းဖွံ့ဖြိုးတိုးတက်ရေးအတွက် အိန္ဒိယနိုင်ငံထုတ် ခေတ်မီ ဝါကြိတ်စက်(၁၀)လုံးနဲ့ ဆက်စပ်ပစ္စည်းများ၊ စက်အရံပစ္စည်းများနှင့် အဆောက်အအုံများ ပြုပြင်ဖို့ အတွက် ထပ်မံရင်းနှီးမြှုပ်နှံထားကြောင်း တွေ့ရှိရပါတယ်။ ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး အစိုးရအဖွဲ့အနေနဲ့ စက်ရုံရှေ့ နှစ်ထပ်ဆိုင်ခန်း များနဲ့ ပတ်သက်ပြီး လယ်ယာကဏ္ဍဖွံ့ဖြိုး တိုးတက်စေရေးနှင့် မသက်ဆိုင်တဲ့ လုပ်ငန်းများ ဆောင်ရွက် ခွင့်မပြုဖို့၊ ငှားရမ်းခနှုန်းထားကို ပြန်လည်စိစစ်သတ်မှတ်ရန်နှင့် စာချုပ်ဖျက်သိမ်းမည်ဆိုပါက ဝန်ထမ်း များအနေနဲ့ အခက်အခဲဖြစ်နိုင်ပြီး ကုမ္ပဏီအနေနဲ့လည်း ရင်းနှီးမြှုပ်နှံထားရမှုများအတွက် နစ်နာမှုရှိ နိုင်တဲ့အတွက် ယခင်အားနည်းသော စာချုပ်အဟောင်းကို ဖျက်သိမ်းပြီး ခေတ်ကာလနှင့်ကိုက်ညီမှုရှိတဲ့ စာချုပ်အသစ်တစ်ရပ် ပြန်လည်ပြင်ဆင် ဖြည့်စွက်ချုပ်ဆို ဆောင်ရွက်သွားမည်ဆိုပါက ကန့်ကွက်ရန် မရှိပါကြောင်း ဖြေကြားထားပါတယ်။ ဥက္ကဋ္ဌကြီးခင်ဗျား။ မြန်မာနိုင်ငံရင်းနှီးမြှုပ်နှံမှုကော်မရှင်က ဖြေကြားထားတာကတော့ ကုမ္ပဏီ အနေနဲ့ လုပ်ငန်းရပ်ဆိုင်းပါက ၎င်းတို့အနေနဲ့ နစ်နာမှုရှိကြောင်းနှင့် မူလစာချုပ်စည်းကမ်းများအတိုင်း လိုက်နာပြီး ရင်းနှီးမြှုပ်နှံမှုများ တိုးမြှင့်ဆောင်ရွက်သွားမည်ဖြစ်ကြောင်း တင်ပြလာတဲ့အတွက်ကြောင့် လည်းကောင်း၊ စိုက်ပျိုးရေး၊ မွေးမြူရေးနှင့်ဆည်မြောင်းဝန်ကြီးဌာန၊ စက်မှုဝန်ကြီးဌာန၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနနှင့် စစ်ကိုင်းတိုင်းဒေသကြီးအစိုးရအဖွဲ့တို့ရဲ့ ကန့်ကွက်ရန် မရှိကြောင်း သဘောထားအရလည်းကောင်း၊ မြန်မာနိုင်ငံရင်းနှီးမြှုပ်နှံမှုကော်မရှင်မှ ခွင့်ပြုခဲ့တဲ့လုပ်ငန်း ဖြစ်တဲ့အတွက် လုပ်ငန်းဆက်လက်ဆောင်ရွက်ခွင့်ပြုကြောင်း ကုမ္ပဏီကို အကြောင်းကြားခဲ့မှုရှိခဲ့ပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင် (၁၅/၂၀၁၇) အစည်းအဝေး ဆုံးဖြတ်ချက်အရ ဝါကြိတ် စက်ရုံရဲ့ လုပ်ငန်းဆောင်ရွက်မှုအခြေအနေတွေကို ၁၆ - ၁၁ - ၂၀၁ရ ရက်နေ့မှာ အဖွဲ့ဖြင့် ကွင်းဆင်း စစ်ဆေးခဲ့ပါတယ်။ ကွင်းဆင်းစစ်ဆေးရေးအဖွဲ့မှ သုံးသပ်တင်ပြရာမှာ စာချုပ်ပါ ရည်ရွယ်ချက်၊ ကော်မရှင်ခွင့်ပြုမိန့်၊ အမိန့်ကြော်ငြာစာပါ ပြဋ္ဌာန်းချက်များကို လိုက်နာဆောင်ရွက်လျက်ရှိကြောင်း၊ အဓိကရည်ရွယ်ချက်ဖြစ်တဲ့ ဝါဂွမ်းထုတ်လုပ်မှုလုပ်ငန်း တိုးတက်ရန်၊ စက်စွမ်းအားပြည့်လည်ပတ်ပြီး အရည်အသွေးပြည့်မီအောင် တိုးတက်ထုတ်လုပ်၍ ပြည်ပသို့ တင်ပို့နိုင်ရေး ဆောင်ရွက်ရန်လိုကြောင်း၊ ဝါများကို ကုန်သည်များမှ တစ်ဆင့်ဝယ်ယူခြင်းထက် တောင်သူများထံမှ ကျေးရွာအရောက် ကွင်းဆင်း ဝယ်ယူပြီး ဈေးကွက်ခိုင်မာရန် ကုမ္ပဏီနှင့်တောင်သူ Contract Farming စနစ်ဖြင့် ဆောင်ရွက်သွား သင့်ကြောင်း၊ ပတ်ဝန်းကျင်စီမံခန့်ခွဲမှု အစီအစဉ် ရေးဆွဲပြီးပါက သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနသို့ တင်ပြဖို့နဲ့ အလုပ်သမားလုပ်ငန်းခွင် အန္တရာယ်ကင်းရှင်းရေး ဝတ်စုံများ၊ စနစ်တကျ ဝတ်ဆင်ရေး ကြီးကြပ်ရန်လိုကြောင်း၊ စာချုပ်ပါ စည်းကမ်းအတိုင်း ငှားရမ်းထားသည့် စက်ရုံနဲ့ အဆောက်အအုံများမှာ ဝါနှင့် ဝါထွက်ပစ္စည်း ကြိတ်ခွဲ၊ ထုတ်ပိုး၊ သိုလှောင်ခြင်းမှလွဲ၍ အခြား လုပ်ငန်းများ ဆောင်ရွက်ခြင်း၊ ထပ်မံလွှဲပြောင်း ငှားရမ်းခြင်းများ မရှိကြောင်း တင်ပြထားတာ သိရှိရ ပါတယ်။ ကွင်းဆင်းစစ်ဆေးရေးအဖွဲ့ရဲ့ အစီရင်ခံစာမှာ နှစ်ထပ်ဆိုင်ခန်း(၇)ခန်း၊ ဆောက်လုပ်ရေး လုပ်ငန်းနဲ့ပတ်သက်ပြီး မုံရွာမြို့နယ် စည်ပင်သာယာရေးကော်မတီ ခွင့်ပြုချက်ရရှိပြီးဖြစ်ကြောင်းနဲ့ ထပ်ဆင့်ငှားရမ်းခြင်း၊ လွှဲပြောင်းခြင်းမရှိကြောင်း၊ စာချုပ်ပါစည်းကမ်းနှင့်အညီ စက်ရုံထွက် ထုတ် ကုန်များ၊ ဝါစိုက်ပျိုးရေးပစ္စည်းများ၊ မြေဩဇာ စသည်ဖြင့် ဝါလုပ်ငန်းတိုးတက်ဖွံ့ဖြိုးရေးအတွက် ရည်ရွယ်သော လုပ်ငန်းများကို ဆောင်ရွက်သင့်ကြောင်း သုံးသပ်တင်ပြထားတာ တွေ့ရှိရပါတယ်။ ကွင်းဆင်းစစ်ဆေးရေးအဖွဲ့ရဲ့ အစီရင်ခံစာအပေါ်မှာအခြေခံပြီး မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ (၁၇/၂၀၁၇) အစည်းအဝေးသို့ တင်ပြခဲ့ရာမှာ ငှားရမ်းခနှုန်းထား ပြန်လည်ညှိနှိုင်းပြီး သီးသန့် စာချုပ် ပြင်ဆင်ချုပ်ဆိုဖို့နဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ပြည်ထောင်စုအစိုးရအဖွဲ့ စီးပွားရေးကော်မတီသို့ တင်ပြရန်ဆုံးဖြတ်ခဲ့ပါတယ်။ ဝန်ကြီးဌာနအနေနဲ့ ယင်းဆုံးဖြတ်ချက်အရ စီးပွားရေးကော်မတီသို့ တင်ပြနိုင်ရေးအတွက် လိုအပ်ချက်များ စိစစ်ဆောင်ရွက်လျက်ရှိကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ မြန်မာနိုင်ငံရင်းနှီးမြှုပ်နှံမှုဥပဒေ အခန်း(၆)မှာ ကော်မရှင်ရဲ့ တာဝန်နဲ့ လုပ်ပိုင်ခွင့်တွေကို အတိအလင်း ပြဋ္ဌာန်းထားမှု ရှိပါတယ်။ ပုဒ်မ ၂၄ (ဋ)မှာ ရင်းနှီးမြှုပ်နှံသူနှင့် ၎င်းရဲ့ ရင်းနှီးမြှုပ်နှံမှုအား ဤဥပဒေအရ ပြုလုပ်သော နည်းဥပဒေများ၊ စည်းမျဉ်း၊ စည်းကမ်း၊ အမိန့် ကြော်ငြာစာ၊ အမိန့်၊ ညွှန်ကြားချက်များနှင့် လုပ်ထုံးလုပ်နည်းများ စာချုပ်ပါအချက်များနှင့် လိုက်နာ ဆောင်ရွက်မှု ရှိ/မရှိ စိစစ်ခြင်း၊ လိုက်နာဆောင်ရွက်မှု မရှိပါက လိုက်နာဆောင်ရွက်စေခြင်းနဲ့ လိုက်နာ ဆောင်ရွက်မှုမရှိသော ရင်းနှီးမြှုပ်နှံသူနှင့် ၎င်းရဲ့ ရင်းနှီးမြှုပ်နှံမှုလုပ်ငန်းများကို ဥပဒေနဲ့အညီ အရေးယူ ခြင်းလို့ ဖော်ပြထားရှိတာ တွေ့ရပါတယ်။ သို့ဖြစ်တဲ့အတွက် ယခုကိစ္စဟာ မြန်မာနိုင်ငံရင်းနှီးမြှုပ်နှံမှုဥပဒေနှင့်အညီ ဆောင်ရွက်ခြင်း ဖြစ်ကြောင်း ကော်မရှင်မှဖြေကြားထားတာ ရှိပါတယ်။ မြန်မာနိုင်ငံရင်းနှီးမြှုပ်နှံမှုကော်မရှင်က လုပ်ငန်း ရပ်ဆိုင်းရန်ကိစ္စနဲ့ပတ်သက်ပြီး ဖြေကြားထားရာမှာ မြန်မာနိုင်ငံရင်းနှီးမြှုပ်နှံမှုဥပဒေ ပုဒ်မ ၅၂ မှာ အစိုးရအဖွဲ့သည် ဥပဒေနှင့်အညီ ဆောင်ရွက်တဲ့ ရင်းနှီးမြှုပ်နှံမှုလုပ်ငန်းများကို နိုင်ငံပိုင်ပြုလုပ်ခြင်း မပြုရဟုလည်းကောင်း၊ နိုင်ငံတော်နဲ့ နိုင်ငံသားများအကျိုးအတွက် အမှန်တကယ်လိုအပ်ခြင်း၊ ခွဲခြားမှု မရှိဘဲဆောင်ရွက်ခြင်း၊ တည်ဆဲဥပဒေများနှင့်အညီ ဆောင်ရွက်ခြင်းနှင့် သိမ်းယူသည့် ရင်းနှီးမြှုပ်နှံမှု များအား မျှတ၍ ပြည့်စုံလုံလောက်သောလျော်ကြေးကို မြန်ဆန်စွာပေးချေခြင်း စတဲ့အချက်များနဲ့အညီ ဆောင်ရွက်ခြင်းမှအပ ရင်းနှီးမြှုပ်နှံမှုကို တိုက်ရိုက်သော်လည်းကောင်း၊ သွယ်ဝိုက်၍သော်လည်းကောင်း သိမ်းယူခြင်းကိုမပြုဟု အာမခံပေးထားတဲ့အတွက် ခွင့်ပြုပြီးဖြစ်တဲ့ လုပ်ငန်းတွေရပ်ဆိုင်းခြင်းဟာ မြန်မာ နိုင်ငံရင်းနှီးမြှုပ်နှံမှုဥပဒေနဲ့ ကိုက်ညီမှုမရှိတဲ့အပြင် ရင်းနှီးမြှုပ်နှံသူများရဲ့ ယုံကြည်မှုလျော့နည်းစေ ပြီးတော့ ရင်းနှီးမြှုပ်နှံမှုမြှင့်တင်ရာမှာ အဟန့်အတားဖြစ်စေမှုဖြစ်ကြောင်း မြန်မာနိုင်ငံရင်းနှီးမြှုပ်နှံမှု ကော်မရှင်က ဖြေကြားထားပါတယ်။ သို့ဖြစ်တဲ့အတွက် စစ်ကိုင်းတိုင်းဒေသကြီး အမှတ်(၄)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးလှဦး ရဲ့ စစ်ကိုင်းတိုင်းဒေသကြီး၊ မုံရွာမြို့၊ ကျောက္ကာလမ်းပေါ်မှာရှိတဲ့ ဝါကြိတ် စက်ရုံနဲ့ ပတ်သက်ပြီး မေးမြန်းထားတဲ့ မေးခွန်းမှာ မြန်မာနိုင်ငံ ရင်းနှီးမြှုပ်နှံမှုကော်မရှင်ရဲ့ ခွင့်ပြုမိန့်နဲ့ ဆောင်ရွက်လျက်ရှိတဲ့လုပ်ငန်း ဖြစ်တဲ့အတွက် ကုမ္ပဏီရဲ့ လုပ်ငန်းအကောင်အထည်ဖော်နိုင်မှုအပေါ် ရင်းနှီးမြှုပ်နှံမှုဥပဒေနဲ့အညီ စိစစ်ဆောင်ရွက်သွားသင့်တဲ့လုပ်ငန်းဖြစ်ကြောင်း လွှတ်တော်ကိုယ်စားလှယ် ကြီးရဲ့ မေးခွန်းအပေါ် ပြန်လည်ရှင်းလင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>လိုရင်းမေး။ လိုရင်းမေးပါ။</speech>
<speech><mp id='1244'>ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)</mp>ဥက္ကဋ္ဌကြီးမှတစ်ဆင့် မေးမြန်း လိုတာက ဝန်ကြီးရဲ့ ဖြေကြားချက်မှာ မြန်မာနိုင်ငံရင်းနှီးမြှုပ်နှံမှုကော်မရှင်က လုပ်ငန်းရပ်ဆိုင်းထားရန် ကိစ္စနဲ့ပတ်သက်ပြီး ဖြေကြားထားရာမှာ မြန်မာနိုင်ငံရင်းနှီးမြှုပ်နှံမှုဥပဒေ ပုဒ်မ ၅၂ မှာ အစိုးရအဖွဲ့သည် ဥပဒေနှင့်အညီ ဆောင်ရွက်သည့် ရင်းနှီးမြှုပ်နှံမှုလို့ ဖြေကြားသွားပါတယ်။ ဒါ့အပြင် ရင်းနှီးမြှုပ်နှံမှု ကော်မရှင်က ဝါကြိတ်လုပ်ငန်းအတွက် ဥပဒေနဲ့အညီ လုပ်ကိုင်ခွင့်ပြုခဲ့တာ၊ ကုမ္ပဏီအနေနဲ့ ချည်မျှင်တို ဝါ၊ ချည်မျှင်ရှည်ဝါ နှစ်အလိုက် ဝယ်ယူခဲ့တာ ဝါကြိတ်စက်ရုံရဲ့ လုပ်ငန်းအခြေအနေများကို ၁၆ - ၁၁ - ၂၀၁ရ ရက်နေ့က အဖွဲ့ဖြင့် စစ်ဆေးသုံးသပ်တင်ပြခဲ့တာကို ဖြေကြားခဲ့ပါတယ်။</speech>
အဲဒါတွေက ဥပဒေနဲ့ ညီ/မညီ အဖွဲ့ဖွဲ့ပြီး စစ်ဆေးပေါ်ပေါက်ခဲ့ရင် ဝါကြိတ်လုပ်ငန်းဟာ စက်မှုဇုန်နယ်မြေမဟုတ်တဲ့ မုံရွာမြို့၊ ကျောက္ကာလမ်းမပေါ် ဖြစ်နေ 
<speech type='speaker'>တစ်ခုရှိတာ ကျွန်တော် ပြောမယ်။ ကိုယ်စားလှယ်ကြီး ဖုန်းပိတ်ထား ပါတယ်။ နားထောင်ပါ။ ကိုယ်ပြောချင်တာတော့ မပြောနဲ့။ ဆိုလိုတာက ခင်ဗျားတို့ .. တစ်ယောက်နဲ့ တစ်ယောက် မေးခွန်းရှင်းဖို့အတွက်ကို ဆိုလိုတာက ခင်ဗျား မေးခွန်းဆိုတာက ကိုယ်ဘာပြော၊ မေးချင် တာလဲ မေး။ သူက ဒီလိုပြောလို့ ဒီမှာလိုက်ပြီးတော့ ဆွေးနွေးတဲ့အနေအထားမရှိဘူး။ လိုရင်းမေး။ လိုရင်းကိုမေး။ ဘာကို ဆိုချင်တာလဲ။ ခင်ဗျား အကုန်လုံးလိုက်ရှင်းပေးတာ တစ်နေ့လုံး ပြီးမှာမဟုတ်ဘူး။</speech>
<speech><mp id='1244'>ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)</mp>ဟုတ်ကဲ့။ အဲဒီတော့ အဲဒီ ဥပဒေနဲ့ မညီဘူးဆိုရင် အဖွဲ့ဖွဲ့ပြီးတော့ စစ်ဆေးပေါ်ပေါက်ခဲ့လို့ရှိရင် ဥပဒေနဲ့မညီတာကတစ်ကြောင်း တို့ကြောင့် အဲဒီ ဝါကြိတ်စက်ရုံကြီးကို စာချုပ်ဖျက်သိမ်း ရပ်ဆိုင်းနိုင်တယ်ဆိုတာ မှန်ပါသလားလို့ ဥက္ကဋ္ဌမှတစ်ဆင့် မေးမြန်းအပ်ပါတယ်ခင်ဗျား။</speech>
<speech type='speaker'>ဥပဒေနဲ့ မညီညွတ်ရင် ဖျက်သိမ်းနိုင်တယ်တဲ့ အဲဒါ ဖြေပါ။</speech>
<speech><agency id='11'>ဦးလှကျော် (ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လွှတ်တော်ကိုယ်စားလှယ်ကြီးရဲ့ ဆက်စပ်မေးခွန်းဖြစ်တဲ့ ဥပဒေကြောင်းနဲ့ ညီညွတ်မှုရှိ/မရှိ။ မညီညွတ်ရင် စာချုပ်ဖျက်သိမ်းရပ်ဆိုင်းရန်ကိစ္စနဲ့ ပတ်သက်ပြီး ပြန်လည်ရှင်းလင်း ဖြေကြားပါမယ်။ ဥပဒေနဲ့အညီ လုပ်ငန်းတွေ အကောင်အထည်ဖော်ဆောင်ရွက်မှု ရှိ/မရှိ စိစစ်နိုင်ဖို့အတွက် ဒေသမှာရှိတဲ့ စစ်ကိုင်း တိုင်းဒေသကြီးအစိုးရအဖွဲ့က ဦးဆောင်ပြီးတော့ ဌာနဆိုင်ရာတွေ၊ လွှတ်တော်ကိုယ်စားလှယ်တွေ၊ ရပ်မိရပ်ဖနဲ့ သက်ဆိုင်ရာ ဒေသဝါသီးနှံ ရောင်းဝယ်ဖောက်ကားမှုဆိုင်ရာ ကုန်စည်ဒိုင်နဲ့ အသင်းအဖွဲ့တွေ ပါဝင်သင့်တဲ့ပုဂ္ဂိုလ်များ ပါဝင်ဖွဲ့စည်းပြီး ကွင်းဆင်းစစ်ဆေးသုံးသပ်ခြင်းနဲ့ ယင်းအပေါ် တွေ့ရှိချက် အပေါ်မှာ အခြေခံပြီးတော့မှ စာချုပ်ဖျက်သိမ်းခြင်း၊ ရပ်ဆိုင်းခြင်းကိစ္စကို မြန်မာနိုင်ငံရင်းနှီးမြှုပ်နှံမှု ဥပဒေနဲ့အညီ ဆောင်ရွက်သွားရမယ့်ကိစ္စဖြစ်ပါကြောင်း လွှတ်တော်ကိုယ်စားလှယ်ကြီးရဲ့ ဆက်စပ် မေးခွန်းအပေါ် ပြန်လည်ရှင်းလင်း ဖြေကြားအပ်ပါတယ်။ ကျေးဇူးတင်ပါတယ်။</speech>
</section>
<section value = 'Bill'>	
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က စာပေနှင့် အနုပညာ မူပိုင်ခွင့် ဥပဒေကြမ်းနှင့် စပ်လျဉ်း၍ ဥပဒေကြမ်း ကော်မတီ၏ အစီရင်ခံစာကို ပြန်လည်ဖတ်ကြားရှင်းလင်းခြင်း</title>
<speech type='speaker'>အစီအစဉ်(၆)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာသော စာပေနှင့် အနုပညာမူပိုင်ခွင့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ပြန်လည်ဖတ်ကြား ရှင်းလင်းဖို့ ဖြစ်ပါတယ်။</speech>
<speech><mp id='1290'>ဒေါ်လှဌေး(ခ)ဒေါ်အုန်းကြည် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ သာသနာရေး နှင့်ယဉ်ကျေးမှုဝန်ကြီးဌာန၊ ဒုတိယဝန်ကြီးနှင့် ဧည့်သည်တော်များ အားလုံး လွှတ်တော်တစ်ရပ်လုံးကို မင်္ဂလာပါလို့ နှုတ်ခွန်းဆက် ဂါရဝပြုပါတယ်ရှင်။ ကျွန်မကတော့ မန္တလေးတိုင်းဒေသကြီး မဲဆန္ဒနယ် အမှတ်(၄)က အမျိုးသားလွှတ်တော်ကိုယ်စားလှယ် ဥပဒေကြမ်းကော်မတီအဖွဲ့ဝင် ဒေါ်လှဌေး(ခ) ဒေါ်အုန်းကြည် ဖြစ်ပါတယ်ရှင်။ အမျိုးသားလွှတ်တော် ဥပဒေကြမ်းကော်မတီရဲ့ တာဝန်ပေးချက်အရ စာပေနှင့် အနုပညာမူပိုင်ခွင့် ဥပဒေကြမ်းအပေါ်မှာ စိစစ်တင်ပြခြင်း အစီရင်ခံစာအပေါ်မှာ ဖတ်ကြား တင်သွင်းသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ စာပေနှင့်အနုပညာမူပိုင်ခွင့် ဥပဒေကြမ်းအပေါ်စိစစ်တင်ပြခြင်းအစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၈ - ၆၆၂ ရက်စွဲ၊ ၂၀၁၈ ခုနှစ်၊ ဒီဇင်ဘာလ ၅ ရက် ၁။ ပြည်သူ့လွှတ်တော်က စာပေနှင့် အနုပညာမူပိုင်ခွင့် ဥပဒေကြမ်းကို ၅-၉-၂၀၁၈ ရက်နေ့ တွင် ပြင်ဆင်ချက်များဖြင့် အတည်ပြုပြီး အမျိုးသားလွှတ်တော်သို့ ပြန်လည်ပေးပို့လာပါသည်။ ယင်းဥပဒေကြမ်းနှင့် စပ်လျဉ်းပြီး ဒေါ်အိအိပြုံး၊ ဧရာဝတီတိုင်းဒေသကြီး မဲဆန္ဒနယ်အမှတ်(၈)၊ ဒေါက်တာပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)တို့က ၂၀-၁၁-၂၀၁၈ ရက်နေ့တွင် အကြံပြု ဆွေးနွေးခဲ့ကြပါသည်။ အမျိုးသားလွှတ်တော်၊ ဥပဒေကြမ်းကော်မတီသည် အကြံပြု ဆွေးနွေး ခဲ့သည့် အမျိုးသားလွှတ်တော်ကိုယ်စားလှယ်များ၊ ပြည်သူ့လွှတ်တော် ဥပဒေကြမ်းကော်မတီ၊ ပညာရေး ဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ပြန်ကြားရေးဝန်ကြီးဌာန၊ ပြည်ထောင်စု သမ္မတမြန်မာနိုင်ငံ ကုန်သည်များနှင့် စက်မှုလက်မှုလုပ်ငန်းရှင်များအသင်းချုပ် (UMFCCI)၊ မြန်မာနိုင်ငံ ရုပ်ရှင်အစည်းအရုံး၊ မြန်မာနိုင်ငံ ဂီတအစည်းအရုံး၊ မြန်မာနိုင်ငံ တေးသီချင်းမူပိုင်ရှင်များအသင်း၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်မှ ပညာရှင်တို့နှင့် ၂၉-၁၁-၂၀၁၈ ရက်နေ့ တွင် တွေ့ဆုံညှိနှိုင်း ဆွေးနွေးခဲ့ပါသည်။ လေ့လာတွေ့ရှိချက်များ ၂။ အမျိုးသားလွှတ်တော် ဥပဒေကြမ်းကော်မတီသည် စာပေနှင့်အနုပညာမူပိုင်ခွင့် ဥပဒေကြမ်းကို လေ့လာစိစစ်ရာတွင် - (က) ပြည်သူ့လွှတ်တော်က အတည်ပြုထားသည့် ဥပဒေကြမ်း အပိုဒ် ၂၊ အပိုဒ်ခွဲ(၃) ခြေဆင်းတွင် ဖော်ပြထားသော စာပေနှင့်အနုပညာ မူပိုင်ခွင့်ပိုင်ရှင် သို့မဟုတ် ဆက်နွှယ်သည့် အခွင့်အရေးပိုင်ရှင် ဆိုသည့်စကားရပ်ကို မူလလက်ရာရှင်နှင့် ဆက်နွှယ်သည့် အခွင့်အရေးပိုင်ရှင်တို့သည် သီးခြားစီဖြစ်ရန် လိုအပ်သဖြင့် စာပေနှင့် အနုပညာမူပိုင်ခွင့်ပိုင်ရှင် ဆိုသည့်စကားရပ်ဖြင့်လည်းကောင်း၊ ရေးထုံး မှန်ကန်မှုရှိစေရန်အတွက် အပိုဒ် ၂၊ အပိုဒ်ခွဲ(ထ)တွင် ဖော်ပြထားသော စကားရပ် များအစား ထုတ်လုပ်သူ ဆိုသည်မှာ အရုပ်အသံ လက်ရာကိုဖြစ်စေ၊ ရုပ်ရှင်ဖန်တီးမှု လက်ရာကိုဖြစ်စေ ပြုလုပ်သည့် သို့မဟုတ် ဖိုနိုဂရမ်ကို ဦးစွာ အသံထည့်သွင်း သည့် သို့မဟုတ် ဦးစွာ အသံထည့်သွင်းရန် ဦးဆောင်ပြုလုပ်သည့် လူပုဂ္ဂိုလ် ကိုသော်လည်းကောင်း၊ တရားဝင် တည်ထောင်ထားသော အဖွဲ့အစည်းကိုသော် လည်းကောင်းဆိုသည် ဆိုသည့်စကားရပ်ဖြင့်လည်းကောင်း၊ အပိုဒ် ၂၊ အပိုဒ်ခွဲ(ဓ) တွင် ဖော်ပြထားသော စကားရပ်များအစား ပူးတွဲ မူလလက်ရာရှင်များ၏ လက်ရာ ဆိုသည်မှာ နှစ်ဦး သို့မဟုတ် နှစ်ဦးထက်ပိုသည့် မူလလက်ရာရှင်များက လက်ရာ တစ်ခု ဖြစ်ပေါ်လာစေရန် ပူးပေါင်းပါဝင် ဖန်တီးဆောင်ရွက်ထားသည့် စာပေ အနုပညာလက်ရာကိုဆိုသည် ဆိုသည့်စကားရပ်ဖြင့်လည်းကောင်း၊ အပိုဒ် ၂ အပိုဒ်ခွဲ(ဃဃ)တွင် ဖော်ပြထားသော ယင်းတို့၏အခွင့်အရေးများကို စီမံခန့်ခွဲပေး သည့် အဖွဲ့အစည်းကိုဆိုသည် ဆိုသည့်စကားရပ်ကို ငွေကြေး အကျိုးအမြတ်ကို ရှေးရှုဆောင်ရွက်ခြင်းမျိုးမဟုတ်ဘဲ ဝန်ဆောင်ခ အနည်းငယ်ရယူပြီးမှသာ အနုပညာ လုပ်ငန်းများ၏ ဖွံ့ဖြိုးတိုးတက်ရေးကို ဦးတည်ဆောင်ရွက်နိုင်စေရန်အတွက် ယင်းတို့၏ အခွင့်အရေးများကို အမြတ်အစွန်းအတွက် မရည်ရွယ်သော စီမံခန့်ခွဲပေးသည့် အဖွဲ့အစည်းကိုဆိုသည် ဆိုသည့်စကားရပ်ဖြင့် အသီးသီး အစားထိုး ပြင်ဆင်သင့် ကြောင်း လေ့လာတွေ့ရှိရပါသည်။ ပြည်သူ့လွှတ်တော်က အတည်ပြု ထားသည့် ဥပဒေကြမ်း အပိုဒ် ၅၊ အပိုဒ်ခွဲ(င)တွင် ဖော်ပြထားသော သက်ဆိုင်ရာအစိုးရဌာန၊ အစိုးရအဖွဲ့အစည်းများ၊ အခြားအဖွဲ့ အစည်းများ၊ ပုဂ္ဂလိကလုပ်ငန်းရှင်များနှင့် ညှိနှိုင်းပေါင်းစပ်ပေးခြင်း ဆိုသည့် စကားရပ်ကို ပိုမိုပြည့်စုံမှုရှိစေရန်အတွက် စာပေနှင့်အနုပညာ တီထွင်ဖန်တီးသူများ ကို ကူညီထောက်ပံ့ပေးရန် သက်ဆိုင်ရာအစိုးရဌာန၊ အစိုးရအဖွဲ့အစည်းများ၊ အခြားအဖွဲ့အစည်းများ၊ ပုဂ္ဂလိကလုပ်ငန်းရှင်များနှင့် ညှိနှိုင်းပေါင်းစပ် လမ်းညွှန် ခြင်း ဆိုသည့်စကားရပ်ဖြင့်လည်းကောင်း၊ မူလလက်ရာရှင်၏ ဂုဏ်သိက္ခာနှင့် ထင်ရှားကျော်ကြားမှုကို ထိခိုက်စေရန် မည်သည့်အကြောင်းနှင့်မျှ ဆောင်ရွက်စေ ခြင်းငှာ မသင့်မြတ်သဖြင့် အပိုဒ် ၁၆၊ အပိုဒ်ခွဲ(ခ)၊ အပိုဒ်ခွဲငယ်(၁)ကို အမျိုးသား လွှတ်တော်၏ အတည်ပြုချက်အတိုင်း ဆက်လက်ထားရှိသင့်ပြီး အပိုဒ်ခွဲငယ်(၂)ကို ပယ်ဖျက်၍လည်းကောင်း၊ ပိုမိုပြည့်စုံမှုရှိစေရန်အတွက် အပိုဒ် ၂၆၊ အပိုဒ်ခွဲ(က)တွင် ဖော်ပြထားသော စကားရပ်များအစား ထုတ်ဝေပြီးလက်ရာ၏ တစ်စိတ်တစ်ဒေသ ကိုဖြစ်စေ၊ သတင်းစာ၊ မဂ္ဂဇင်း၊ ဂျာနယ်တို့တွင် ပါဝင်သော ဆောင်းပါး၏ တစ်စိတ် တစ်ဒေသကို ဖြစ်စေ ပညာသင်ကြားရန် ရည်ရွယ်ချက်အတွက်လည်းကောင်း၊ နိုင်ငံသားတို့၏ ဘက်စုံပညာ ဖွံ့ဖြိုးတိုးတက်စေရန်လည်းကောင်း မူပွားခြင်း ဆိုသည့် စကားရပ်ဖြင့် အသီးသီးအစားထိုး ပြင်ဆင်သင့်ကြောင်း လေ့လာတွေ့ရှိရပါသည်။ ပြည်သူ့လွှတ်တော်က အတည်ပြု ထားသည့် ဥပဒေကြမ်း၏ အဓိပ္ပာယ်ဖွင့်ဆိုချက် အခန်း၌ ဆက်နွှယ်သည့် အခွင့်အရေးကို ဖွင့်ဆိုထားပြီးဖြစ်သည့်အတွက် အပိုဒ် ၃၃၊ အပိုဒ်ခွဲ(က)တွင် ဖော်ပြထားသော စာပေနှင့် အနုပညာမူပိုင်ခွင့် ပိုင်ရှင် သို့မဟုတ် ဆက်နွှယ်သည့် အခွင့်အရေးပိုင်ရှင်သည် ဆိုသည့်စကားရပ်ကို စာပေနှင့် အနုပညာ မူပိုင်ခွင့် ပိုင်ရှင်သည် ဆိုသည့်စကားရပ်ဖြင့်လည်းကောင်း၊ ပိုမိုပြည့်စုံမှုရှိစေရန် အတွက် အပိုဒ် ၃၃၊ အပိုဒ်ခွဲ(ခ)၊ အပိုဒ်ခွဲငယ်(၄)၏အောက်တွင် အပိုဒ်ခွဲငယ်(၅) အဖြစ် ခွင့်ပြုချက်ဖြင့် လုပ်ကိုင်ခွင့်ပေးခြင်း ဆိုသည့်စကားရပ်ကို အသစ်ဖြည့်စွက် ၍လည်းကောင်း၊ ဥပဒေရေးထုံး မှန်ကန်မှုရှိစေရန်အတွက် အပိုဒ် ၈၂ တွင် ဖော်ပြ ထားသော စကားရပ်များအစား မည်သူမဆို ပုဒ်မ ၈၁ ပါ ပြုလုပ်မှုတစ်ခုခုကို ကျူးလွန်ကြောင်း ပြစ်မှုထင်ရှား စီရင်ခြင်းခံရပြီးနောက် ယခင်ကျူးလွန်ခဲ့သည့် ပြစ်မှုမျိုးကို ထပ်မံကျူးလွန်ကြောင်း ပြစ်မှုထင်ရှား စီရင်ခြင်းခံရလျှင် ထိုသူကို အနည်းဆုံး (၃)နှစ်မှ အများဆုံး (၁၀)နှစ်ထက်မပိုသော ထောင်ဒဏ် ချမှတ်ရမည့် အပြင် ကျပ်သိန်း (၅၀)အောက်မနည်းသော ငွေဒဏ်လည်း ချမှတ်ရမည် ဆိုသည့် စကားရပ်ဖြင့် အသီးသီးအစားထိုး ပြင်ဆင်သင့်ကြောင်း လေ့လာတွေ့ရှိရပါသည်။ ကော်မတီ၏သဘောထားမှတ်ချက် ။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် စာပေနှင့်အနုပညာမူပိုင်ခွင့် ဥပဒေကြမ်းနှင့် စပ်လျဉ်း၍ အကြံပြုဆွေးနွေးခဲ့ကြသည့် အမျိုးသားလွှတ်တော်ကိုယ်စားလှယ်များ၊ ပြည်သူ့လွှတ်တော် ဥပဒေကြမ်းကော်မတီ၊ သက်ဆိုင်ရာဝန်ကြီးဌာန၊ ပြည်ထောင်စုရှေ့နေချုပ်ရုံး၊ ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်မှ ပညာရှင်များ အပါအဝင် သက်ဆိုင်ရာ အဖွဲ့အစည်းအသီးသီးမှ တာဝန်ရှိပုဂ္ဂိုလ်များနှင့် အသေးစိတ် ညှိနှိုင်းဆွေးနွေးခဲ့ပြီးဖြစ်ပါသဖြင့် အမျိုးသားလွှတ်တော်၊ ဥပဒေကြမ်းကော်မတီ၏ ထပ်မံပြင်ဆင်ချက် များကို အတည်ပြု သင့်ပါကြောင်းနှင့် ဤဥပဒေကြမ်း၏ ကျန်အပိုဒ်၊ အပိုဒ်ခွဲများကို ပြည်သူ့ လွှတ်တော်၏ အတည်ပြုချက်အတိုင်း ဆက်လက်အတည်ပြု သင့်ပါကြောင်း အစီရင်ခံတင်ပြအပ်ပါသည်။ လွှတ်တော်နှစ်ရပ် သဘောကွဲလွဲချက်များကိုလည်း ပြည်ထောင်စုလွှတ်တော်၏ အဆုံးအဖြတ်ခံယူ ဆောင်ရွက်သင့်ပါကြောင်း တစ်ပါတည်း တင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် ပြန်လည် ပေးပို့လာသော စာပေနှင့် အနုပညာ မူပိုင်ခွင့် ဥပဒေကြမ်းကို အမျိုးသားလွှတ်တော် ဥပဒေကြမ်းကော်မတီက ပြင်ဆင်ထားသည့် အတိုင်း အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type='speaker'>အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော်က အတည်ပြုပြီး ပေးပို့ထားသော စာပေနှင့် အနုပညာမူပိုင်ခွင့် ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး အမျိုးသားလွှတ်တော်သို့ ပြန်လည် ပေးပို့လာပါတယ်။ ပြည်သူ့လွှတ်တော်၏ ပြင်ဆင်ချက်များအနက် အဆုံးအဖြတ် ရယူလိုသည့် ဥပဒေကြမ်းပါ အပိုဒ်၊ အပိုဒ်ခွဲများကို ဥပဒေကြမ်းကော်မတီက တစ်ပိုဒ်ချင်းစီအလိုက် တင်ပြဖို့ဖြစ်ပါတယ်။ ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ) ။ အပ်ပါသော ဥက္ကဋ္ဌကြီးခင်ဗျား။ ဥပဒေကြမ်းရဲ့ - အပိုဒ် ၂(ချ) ရဲ့ခြေဆင်း၊ အပိုဒ် ၂(ထ) နဲ့ (ဓ)၊ အပိုဒ် ၂(ဃဃ)၊ အပိုဒ် ၅(င) ပြင်ဆင်ချက် များကို လွှတ်တော်က အတည်ပြုပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type='speaker'>ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည်ဖြစ် သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၂()ခြေဆင်း၊ အပိုဒ် ၂(ထ)(ဓ)၊ အပိုဒ် ၂(ဃဃ)၊ အပိုဒ် ၅(င)သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဆက်လက်ပြီးတော့ ဥပဒေကြမ်းရဲ့ - အပိုဒ် ၂၆(က)၊ အပိုဒ် ၃၃(က)၊ အပိုဒ် ၃၃(ခ) (၅)၊ အပိုဒ် ၈၂ ပြင်ဆင် ဖြည့်စွက်ချက် များကိုလည်း လွှတ်တော်က အတည်ပြု ပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type='speaker'>ဒီပြင်ဆင် ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၂၆(က)၊ အပိုဒ် ၃၃(က)၊ အပိုဒ် ၃၃ (ခ) (၅)၊ အပိုဒ် ၈၂ သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ပြည်သူ့လွှတ်တော်က အတည်ပြု ထားတဲ့ ဥပဒေကြမ်းရဲ့ - အပိုဒ် ၁၆(ခ)(၂) ကိုတော့ ပယ်ဖျက်ပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type='speaker'>ဒီပယ်ဖျက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပယ်ဖျက်ချက် အတည်ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ပြည်သူ့လွှတ်တော်က အတည်ပြုထားတဲ့ ဥပဒေကြမ်းရဲ့ အပိုဒ် ၁၆(ခ)(၁)ကိုတော့ အမျိုးသား လွှတ်တော်ရဲ့ မူလအတည်ပြုချက်အတိုင်း ဆက်လက် အတည်ပြု ပေးနိုင်ပါရန် တင်ပြအပ်ပါတယ် ခင်ဗျား။</speech>
<speech type='speaker'>ဒီတင်ပြချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။</speech>
<speech><mp id='136'>ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဒီနေ့ ကျွန်တော်တို့ အမျိုးသားလွှတ်တော်ကြီးက ပြင်ဆင်ချက်နဲ့ ပြန်လည်အတည်ပြု လိုက်တဲ့ အပိုဒ်၊ အပိုဒ်ခွဲတွေကလွဲလို့ ကျန်ရှိတဲ့ အပိုဒ်၊ အပိုဒ်ခွဲတွေကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း ဆက်လက် အတည်ပြု ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type='speaker'>ဒီတင်ပြချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။</speech>
<title>ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာသော စာပေနှင့် အနုပညာ မူပိုင်ခွင့် ဥပဒေကြမ်းနှင့်စပ်လျဉ်း၍ အမျိုးသားလွှတ်တော်နှင့် ပြည်သူ့လွှတ်တော်တို့ သဘောကွဲလွဲသည့် အချက်ကို ပြည်ထောင်စုလွှတ်တော်တွင်ဆွေးနွေးဆုံးဖြတ်ရန်လွှတ်တော်ကိုယ်စားလှယ်တစ်ဦးကအဆိုတင်သွင်းခြင်း</title>
<speech type='speaker'>အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်တွင် ပြန်လည်ဆွေးနွေးရာ၌ ပြည်သူ့လွှတ်တော်၏ ပြင်ဆင်ချက်ကို လွှတ်တော်က သဘောမတူကြောင်း တွေ့ရှိရသည့်အတွက် လွှတ်တော်ကိုယ်စားလှယ်တစ်ဦးက ထိုသို့ သဘောကွဲလွဲ ခြင်းကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် တင်ပြသင့်ကြောင်း ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၇၊ နည်းဥပဒေခွဲ(က)အရ အဆိုတင်သွင်းရန် ဖြစ်ပါတယ်။</speech>
<speech><mp id='1343'>ဒေါက်တာပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါ။ ပြည်သူ့လွှတ်တော်က ပြင်ဆင်ချက်နဲ့ ပြန်လည်ပေးပို့လာတဲ့ စာပေနှင့် အနုပညာ မူပိုင်ခွင့်ဥပဒေကြမ်းနှင့်စပ်လျဉ်းပြီးတော့ အမျိုးသား လွှတ်တော်နှင့် ပြည်သူ့လွှတ်တော်တို့ သဘောကွဲလွဲတဲ့အချက်ကို ပြည်ထောင်စုလွှတ်တော်တွင် ဆွေးနွေးဆုံးဖြတ်ရန် ဧရာဝတီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ကျွန်တော် ဒေါက်တာပြည့်ဖြိုး မှ အဆို တင်သွင်းအပ်ပါတယ်ခင်ဗျား။</speech>
<title>စာပေနှင့်အနုပညာ မူပိုင်ခွင့်ဥပဒေကြမ်းနှင့် စပ်လျဉ်း၍ လွှတ်တော်နှစ်ရပ် သဘောကွဲလွဲသည့်အချက်ကို ပြည်ထောင်စုလွှတ်တော်သို့ တင်ပြရန် ဆုံးဖြတ်ကြောင်း ဥက္ကဋ္ဌက ကြေညာခြင်း</title>
<speech type='speaker'>အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ စာပေနှင့် အနုပညာ မူပိုင်ခွင့်ဥပဒေကြမ်းနှင့် စပ်လျဉ်း၍ လွှတ်တော်နှစ်ရပ် သဘောကွဲလွဲသည့် အချက်များကို ပြည်ထောင်စုလွှတ်တော်သို့ တင်ပြရန် ဆုံးဖြတ်ကြောင်း ကြေညာပါတယ်။</speech>
</bill>
<bill>
<title>သာသနာရေးနှင့် ယဉ်ကျေးမှုဝန်ကြီးဌာန၊ ပြည်ထောင်စုဝန်ကြီးက ယဉ်ကျေးမှု အမွေအနှစ်ဒေသများ ကာကွယ်ထိန်းသိမ်းရေး ဥပဒေကြမ်းကို လွှတ်တော်သို့ တင်သွင်းခြင်း</title>
<speech type='speaker'>အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၈၇၊ နည်းဥပဒေခွဲ(က)အရ သာသနာရေးနှင့် ယဉ်ကျေးမှုဝန်ကြီးဌာန၊ ဒုတိယဝန်ကြီးက ယဉ်ကျေးမှု အမွေအနှစ်ဒေသများ ကာကွယ်ထိန်းသိမ်းရေး ဥပဒေကြမ်းကို အမျိုးသားလွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id='29'>ဦးကြည်မင်း (ဒုတိယဝန်ကြီး၊ သာသနာရေးနှင့် ယဉ်ကျေးမှုဝန်ကြီးဌာန)</agency>လေးစား အပ်ပါတဲ့ အမျိုးသားလွှတ်တော် ဥက္ကဋ္ဌကြီးနဲ့ အမျိုးသားလွှတ်တော်ကိုယ်စားလှယ်များ၊ ဧည့်သည် တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သ အပ်ပါတယ်။ ကျွန်တော်ကတော့ သာသနာရေးနှင့် ယဉ်ကျေးမှုဝန်ကြီးဌာန၊ ဒုတိယဝန်ကြီး ဦးကြည်မင်း ဖြစ်ပါတယ်။ ကျွန်တော့်အနေနဲ့ သာသနာရေးနှင့် ယဉ်ကျေးမှုဝန်ကြီးဌာနရဲ့ ကိုယ်စား သာသနာရေးနှင့် ယဉ်ကျေးမှုဝန်ကြီးဌာနက အတည်ပြု ရေးဆွဲခဲ့တဲ့ ယဉ်ကျေးမှုအမွေအနှစ်ဒေသများ ကာကွယ် ထိန်းသိမ်းရေး ဥပဒေကြမ်းကို ဆွေးနွေးစဉ်းစားပေးနိုင်ရေးအတွက် အမျိုးသားလွှတ်တော်သို့ အဆို တင်သွင်းသွားမှာ ဖြစ်ပါတယ်။ ယဉ်ကျေးမှု အမွေအနှစ်ဒေသများ ကာကွယ်ထိန်းသိမ်းရေး ဥပဒေကို နိုင်ငံတော် အေးချမ်းသာယာရေးနှင့် ဖွံ့ဖြိုးရေးကောင်စီသည် ၁၀ - ၉ - ၁၉၉၈ ရက်စွဲပါ ဥပဒေအမှတ်(၉/၉၈)ဖြင့် ပြဋ္ဌာန်းခဲ့ပါတယ်။ ယဉ်ကျေးမှု အမွေအနှစ်ဒေသများ ကာကွယ်ထိန်းသိမ်းရေးဥပဒေပြဋ္ဌာန်းခဲ့သည်မှာ နှစ်ပေါင်း(၂၀)ကျော် ကြာမြင့်လာခဲ့ပြီဖြစ်တဲ့အတွက် ပြောင်းလဲလာသော ခေတ်ကာလ စနစ်တို့နဲ့ လိုက်လျောညီထွေဖြစ်စေမယ့် ဥပဒေတွင်ပါရှိသော ဥပဒေဆိုင်ရာစကားလုံး၊ စကားရပ်အသုံးအနှုန်းများ မှန်ကန်မှုရှိစေရန်အတွက် ပြင်ဆင်ရန်လိုအပ်ပါသဖြင့် မူလဥပဒေကိုရုပ်သိမ်းပြီး ယဉ်ကျေးမှုအမွေအနှစ် ဒေသများ ကာကွယ်ထိန်းသိမ်းရေး ဥပဒေအဖြစ် အသစ်ပြန်လည် ပြဋ္ဌာန်းနိုင်ရန် ဥပဒေကြမ်းအား ပြင်ဆင်ရေးဆွဲတင်ပြရခြင်း ဖြစ်ပါတယ်။ ခေတ်စနစ်နှင့်အညီ လိုက်လျောညီထွေမှုရှိစေမယ့် အသစ် ပြန်လည်ပြင်ဆင် ရေးဆွဲပြုစုထားသော ယဉ်ကျေးမှု အမွေအနှစ်ဒေသများ ကာကွယ်ထိန်းသိမ်းရေး ဥပဒေကြမ်းကို အတည်ပြုပြဋ္ဌာန်းနိုင်ရေးအတွက် အမျိုးသားလွှတ်တော်က ဆွေးနွေးစဉ်းစားပေးနိုင် ပါရန် အဆို တင်သွင်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ယဉ်ကျေးမှုအမွေအနှစ်ဒေသများ ကာကွယ်ထိန်းသိမ်းရေး ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type='speaker'>အစီအစဉ်(၁၁) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၈၇၊ နည်းဥပဒေခွဲ(ခ)အရ ယဉ်ကျေးမှု အမွေအနှစ်ဒေသများ ကာကွယ်ထိန်းသိမ်းရေး ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ စိစစ်တင်ပြခြင်း အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id='1158'>ဦးအောင်ကြည်ညွန့်(အဖွဲ့ဝင် ဥပဒေကြမ်းကော်မတီ)</mp>အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံးကို မင်္ဂလာပါလို့ ဂါရဝပြု နှုတ်ခွန်းဆက်သပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၄) တောင်တွင်းကြီးရဲ့ အမျိုးသား လွှတ်တော်ကိုယ်စားလှယ် ဦးအောင်ကြည်ညွန့် ဖြစ်ပါတယ်။ အမျိုးသားလွှတ်တော် ဥပဒေကြမ်း ကော်မတီအဖွဲ့ဝင်ဖြစ်ပြီးတော့ ဥပဒေကြမ်းကော်မတီရဲ့ တာဝန်ပေးချက်အရ ယဉ်ကျေးမှုအမွေအနှစ် ဒေသများ ကာကွယ်ထိန်းသိမ်းရေး ဥပဒေကြမ်းအပေါ်မှာ ကျွန်တော် အမျိုးသားလွှတ်တော် ဥပဒေကြမ်း ကော်မတီရဲ့ အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ယဉ်ကျေးမှုအမွေအနှစ် ဒေသများ ကာကွယ်ထိန်းသိမ်းရေး ဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/ အမ(ကော်မတီ - ၁)၁/၂၀၁၈-၆၈၇ ရက်စွဲ၊ ၂၀၁၈ ခုနှစ်၊ ဒီဇင်ဘာလ ၁၀ ရက် ၁။ ပြည်ထောင်စုလွှတ်တော်က ယဉ်ကျေးမှုအမွေအနှစ်ဒေသများ ကာကွယ်ထိန်းသိမ်းရေး ဥပဒေကြမ်းကို အမျိုးသားလွှတ်တော်တွင် စတင်ဆွေးနွေးနိုင်ဖို့အတွက် ၆-၁၂-၂၀၁၈ ရက်နေ့မှာ ပေးပို့လာပါတယ်။ အမျိုးသားလွှတ်တော်၊ ဥပဒေကြမ်းကော်မတီဟာ ယင်းဥပဒေကြမ်းနှင့် စပ်လျဉ်းပြီး တော့ သာသာနာရေးနှင့် ယဉ်ကျေးမှုဝန်ကြီးဌာန၊ ပြည်ထောင်စုရှေ့နေချုပ်ရုံးတို့မှ တာဝန်ရှိ ပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှ ပညာရှင်များနှင့် ၇-၁၂-၂၀၁၈ ရက်နေ့မှာ ဆွေးနွေးညှိနှိုင်းခဲ့ပါတယ်။ လေ့လာတွေ့ရှိချက် ၂။ အမျိုးသားလွှတ်တော်၊ ဥပဒေကြမ်းကော်မတီဟာ ယဉ်ကျေးမှုအမွေအနှစ်ဒေသများ ကာကွယ် ထိန်းသိမ်းရေးဥပဒေကြမ်းကို လေ့လာစိစစ်ရာမှာ - (က) မြန်မာ့ဂုဏ်ဆောင် ပုဂံယဉ်ကျေးမှု အမွေအနှစ်ဒေသအား ကမ္ဘာ့အမွေအနှစ် စာရင်း တင်သွင်းရေးအတွက် UNESCO အဖွဲ့သို့ အဆိုပြု တင်ပြခဲ့ပြီးဖြစ်ပါတယ်။ ပုဂံဒေသ အား ကမ္ဘာ့အမွေအနှစ်စာရင်းဝင်ဖြစ်ရေး ဆုံးဖြတ်နိုင်ရန်အတွက် ၁၉၉၈ ခုနှစ်က ပြဋ္ဌာန်းခဲ့တဲ့ ယဉ်ကျေးမှုအမွေအနှစ်ဒေသများ ကာကွယ်ထိန်းသိမ်းရေးဥပဒေကို အသစ်ပြန်လည်ရေးဆွဲပြီးတော့ ၂၀၁၉ ခုနှစ်၊ ဖေဖော်ဝါရီလ ၂၈ ရက်နေ့မတိုင်မီ UNESCO အနေနဲ့ ပြည်ထောင်စုအစိုးရအဖွဲ့မှတစ်ဆင့် ဤဥပဒေကြမ်းကို ်တစ်ပြေးညီ လွှတ်တော်သို့ တင်သွင်းခဲ့ခြင်းဖြစ်ကြောင်း လေ့လာတွေ့ရှိရပါတယ်။ ဥပဒေရေးထုံး မှန်ကန်မှုရှိစေရန်အတွက် ဥပဒေရဲ့အမည်နှင့် အပိုဒ် ၁ တို့မှာ ၂၀၁၈ ခုနှစ် ဆိုသည့် စကားရပ်ကို ပြင်ဆင်ဖြည့်စွက်သင့်ကြောင်း လေ့လာတွေ့ရှိရပါတယ်။ ဒေသဆိုင်ရာ စီမံခန့်ခွဲမှုကော်မတီတွင် ဒေသခံများ ကိုယ်တိုင်ပါဝင်ဆောင်ရွက်နိုင် ရန်အတွက် အဆိုပြု ပြဋ္ဌာန်းချက် အပိုဒ် ၅၊ အပိုဒ်ခွဲ(က)၊ အပိုဒ်ခွဲငယ်(၄)ရဲ့ နောက်မှာ အပိုဒ်ခွဲငယ်(၅)အဖြစ် အောက်ပါအတိုင်း အသစ်ဖြည့်စွက်သင့်ကြောင်း လေ့လာ တွေ့ရှိရပါတယ် - (၅) ယဉ်ကျေးမှုအမွေအနှစ်ကာကွယ်ထိန်းသိမ်းရေး အဖွဲ့ဝင် လုပ်ငန်းကို စိတ်ဝင်စားသည့်ဒေသခံနှစ်ဦး ဥပဒေရေးထုံးနှင့် ဆောင်ရွက်ရမယ့် လုပ်ငန်းစဉ်မှန်ကန်မှုရှိစေရန်အတွက် အဆိုပြု ပြဋ္ဌာန်းချက်အပိုဒ် ၁၃၊ အပိုဒ်ခွဲ(ဂ)ကို ပြင်ဆင်ခြင်း၊ အပိုဒ် ၁၄၊ အပိုဒ်ခွဲ(ဃ)ကို အပိုဒ် ၁၅ အဖြစ် ပြောင်းလဲအမှတ်စဉ်၍ ပြင်ဆင်ဖြည့်စွက်ခြင်း၊ အပိုဒ်ခွဲ(ခ)တွင် ဖော်ပြထားတဲ့ ဆည်မြောင်း၊ တာတမံဆောက်လုပ်ခြင်း ဆိုသည့် စကားရပ်ကို ရေမြောင်း၊ တာပေါင်ဆောက်လုပ်ခြင်း ဆိုသည့် စကားရပ်ဖြင့် ပြင်ဆင်ခြင်း၊ မလိုအပ်သည့် အပိုဒ်ခွဲငယ်(၄)ကို ပယ်ဖျက်ခြင်း၊ မဖြစ်မနေလိုအပ်တဲ့ အခြေခံ အဆောက်အအုံများ ဆောက်လုပ်ခွင့်ပြုခြင်းအတွက် အပိုဒ် ၁၄၊ အပိုဒ်ခွဲ(ဃ)အဖြစ် အသစ်ဖြည့်စွက်ခြင်းတို့ကို ဆောင်ရွက်သင့်ကြောင်း လေ့လာတွေ့ရှိရပါတယ်။ (ဃ) ပိုမိုပြည့်စုံမှုရှိစေရန်အတွက် ပြောင်းလဲအမှတ်စဉ်ထားတဲ့ အပိုဒ် ၁၈၊ အပိုဒ်ခွဲ(ခ)၊ အပိုဒ်ခွဲငယ်(၄)နှင့် အပိုဒ် ၂၉၊ အပိုဒ်ခွဲ(ဃ)တို့မှာ တည်းခိုရေးအဆောက်အအုံများလို့ အသစ်ဖြည့်စွက်သင့်ကြောင်း၊ ဥပဒေရေးထုံးမှန်ကန်မှုရှိစေရန်နဲ့ ပြောင်းလဲ အမှတ်စဉ် ထားတဲ့ အပိုဒ် ၁၉၊ အပိုဒ်ခွဲ(ဂ) နှင့် အပိုဒ် ၂၆၊ အပိုဒ်ခွဲ(ည)တို့ကို အောက်ပါ အတိုင်း ပြင်ဆင်သင့်ကြောင်း လေ့လာတွေ့ရှိရပါတယ် - ၁၉။ (ဂ) ဒေသဆိုင်ရာစီမံခန့်ခွဲမှုကော်မတီသည် ပုဒ်မခွဲ(က)၊ ပုဒ်မခွဲငယ်(၂) အရ စိစစ်ပြီး ကြို တင်ခွင့်ပြုချက်ထုတ်ပေးခြင်း သို့မဟုတ် ခိုင်လုံသော အကြောင်းပြချက်ဖြင့် ငြင်းပယ်ခြင်း ပြုလုပ်နိုင်သည်။ ဝန်ကြီးဌာနသို့ သဘောထားမှတ်ချက်နှင့်တင်ပြနိုင်သည်။ ၂၆။ (ည) ဤဥပဒေအရ ထုတ်ပြန်ထားသော နည်းဥပဒေ၊ စည်းမျဉ်းနှင့် စည်းကမ်းများ၊ အမိန့်ကြော်ငြာစာ၊ အမိန့်၊ ညွှန်ကြားချက်၊ လုပ်ထုံးလုပ်နည်းများနှင့် ကိုက်ညီမှု ရှိ/မရှိလို့ ပြင်ဆင်သင့်ကြောင်း တွေ့ရှိရပါတယ်။ ယဉ်ကျေးမှု အမွေအနှစ်ဒေသများမှာ မြေမျက်နှာသွင်ပြင် အနေအထားပြောင်းလဲမှု မရှိစေရေး ထိန်းသိမ်းကာကွယ်နိုင်ရေးအတွက် ပြောင်းလဲအမှတ်စဉ်ထားတဲ့ အပိုဒ် ၃၁၊ အပိုဒ်ခွဲ(ဂ) အပိုဒ်ခွဲငယ်(၃)တွင် တာတမံ ဟု အသစ်ဖြည့်စွက်သင့်ကြောင်း၊ ဥပဒေရေးထုံးမှန်ကန်မှုရှိစေရန် ပြစ်မှုနှင့် ပြစ်ဒဏ်များအခန်းပါ ပြောင်းလဲအမှတ်စဉ် ထားသည့် အပိုဒ် ၃၅၊ ၃၆၊ ၃၇၊ ၃၈ တို့တွင်ပါရှိသော ပြဋ္ဌာန်းချက် တစ်ရပ်ရပ်ကို ဖောက်ဖျက် ကျူးလွန်ကြောင်း ဆိုသည့် စကားရပ်ကို တားမြစ်ချက်တစ်ရပ်ရပ်ကို ဖောက်ဖျက်ကျူးလွန်ကြောင်း ဆိုသည့် စကားရပ်ဖြင့် ပြင်ဆင်သင့်ကြောင်းနှင့် ပြောင်းလဲအမှတ်စဉ်ထားသည့် အပိုဒ် ၄၀ ကို အောက်ပါအတိုင်း ပြင်ဆင်သင့် ကြောင်း လေ့လာတွေ့ရှိရပါတယ် - ၄၀။ မည်သူမဆို ပုဒ်မ ၃၉ အရ ချမှတ်သည့်အမိန့်ကို သတ်မှတ်ကာလအတွင်း လိုက်နာဆောင်ရွက်ရမည်။ သတ်မှတ်ကာလအတွင်း လိုက်နာဆောင်ရွက်ရန် ပျက်ကွက်ပါက ပျက်ကွက်သည့် နေ့ရက် အသီးသီးအတွက် တစ်နေ့လျှင် ငွေဒဏ်အနည်းဆုံးကျပ်တစ်သိန်း ပေးဆောင်ရမယ်လို့ ပြင်ဆင်ရန် ဖြစ်ပါတယ်။ (စ) ယဉ်ကျေးမှုအမွေအနှစ်ဒေသများ ကာကွယ်ထိန်းသိမ်းရေးလုပ်ငန်းများကို ထိရောက် အောင်မြင်စွာ အကောင်အထည်ဖော်ဆောင်ရွက်နိုင်ဖို့အတွက် ရန်ပုံငွေတစ်ရပ်ကို စနစ်တကျ ထူထောင်သုံးစွဲနိုင်ရန်အတွက် အခန်း(၁၁) ရန်ပုံငွေထူထောင်ခြင်း၊ ထိန်းသိမ်း ခြင်းနှင့် စီမံခန့်ခွဲခြင်းအခန်းကို အောက်ပါအတိုင်း အသစ်ဖြည့်စွက်သင့်ကြောင်း လေ့လာတွေ့ရှိရပါတယ် - အခန်း (၁၁) ရန်ပုံငွေထူထောင်ခြင်း၊ ထိန်းသိမ်းခြင်းနှင့် စီမံခန့်ခွဲခြင်း ၄၁။ ဝန်ကြီးဌာနသည် ယဉ်ကျေးမှုအမွေအနှစ်ဒေသများ ကာကွယ်ထိန်းသိမ်းရေး လုပ်ငန်းများကို ထိရောက်အောင်မြင်စွာ အကောင်အထည်ဖော်ဆောင်ရွက်နိုင် ရေးအတွက် အစိုးရအဖွဲ့၏ သဘောတူညီချက်အရ ရန်ပုံငွေတစ်ရပ်ကို အောက်ပါ ရငွေများဖြင့် ထူထောင်ထားရှိရမည် - (က) အစိုးရအဖွဲ့က ခွင့်ပြုသည့် ပြည်ထောင်စုဘဏ္ဍာရန်ပုံငွေမှ ထောက်ပံ့ငွေ (ခ) ပြည်တွင်း၊ ပြည်ပအစိုးရ အဖွဲ့အစည်းများနှင့် စေတနာရှင်များ၏ လှူဒါန်းငွေများ၊ (ဂ) ယဉ်ကျေးမှုအမွေအနှစ်ဒေသများတွင် ကောက်ခံသည့် အခကြေးငွေနှင့် ဝင်ကြေးများ၊ (ဃ) စီမံခန့်ခွဲရေးအမိန့်အရ ချမှတ်သည့် ဒဏ်ကြေးငွေများ၊ (င) ရန်ပုံငွေမှရရှိသည့် တရားဝင်တိုးပွားငွေများလို့ ပြင်ဆင်သင့်ပါတယ်။ ဝန်ကြီးဌာနသည် ရန်ပုံငွေထိန်းသိမ်းရေးနှင့် စီမံခန့်ခွဲရေးတို့အတွက် အမျိုးသား အဆင့်စီမံခန့်ခွဲမှု ကော်မတီနှင့် ဒေသဆိုင်ရာ စီမံခန့်ခွဲမှုကော်မတီများမှ ကိုယ်စားလှယ်များနှင့် သင့်လျော်သူများ ပါဝင်သည့် ရန်ပုံငွေစီမံခန့်ခွဲရေး အဖွဲ့ကို ဖွဲ့စည်းရမည်။ ပုဒ်မ ၄၂ အရ ဖွဲ့စည်းသည့် ရန်ပုံငွေစီမံခန့်ခွဲရေးအဖွဲ့သည် - (က) ရန်ပုံငွေမှ သင့်လျော်သည့် ထောက်ပံ့ငွေများကို သက်ဆိုင်ရာစီမံခန့်ခွဲမှု ကော်မတီများသို့ ခွဲဝေပေးနိုင်သည်။ (ခ) ရန်ပုံငွေကို ဘဏ္ဍာရေးစည်းမျဉ်းများနှင့်အညီ ထိန်းသိမ်းခြင်း၊ စီမံခန့်ခွဲခြင်းနှင့် သုံးစွဲခြင်းတို့ပြုရမည်။ (ဂ) မိမိ၏ ရငွေသုံးငွေများကို ပြည်ထောင်စုစာရင်းစစ်ချုပ်ရုံး၏ စစ်ဆေးမှု ခံယူရမည်။ (ဃ) နှစ်စဉ်ဘဏ္ဍာရေးရှင်းတမ်းနှင့် အရအသုံးငွေစာရင်း ရှင်းတမ်းများ ပြုစု၍ ဝန်ကြီးဌာနသို့ တင်ပြရမည်လို့ ထည့်သွင်းခြင်းဖြစ်ပါတယ်။ (ဆ) ယဉ်ကျေးမှုအမွေအနှစ်ဒေသများတွင် အခကြေးငွေကောက်ခံခြင်းနှင့် ဝင်ကြေး သတ်မှတ်ကောက်ခံခြင်း လုပ်ငန်းရပ်များနှင့် စီမံခန့်ခွဲရေးဆိုင်ရာ အမိန့်ချမှတ်ခြင်း၊ အယူခံခြင်းတို့ကို စနစ်တကျ စီမံဆောင်ရွက်နိုင်ဖို့အတွက် ပြောင်းလဲအမှတ်စဉ် ထားတဲ့ အပိုဒ် ၄၅ တွင် ခြေဆင်းကို အသစ်ဖြည့်စွက်၍လည်းကောင်း၊ အပိုဒ်ခွဲ(က) နှင့် (ခ) တို့ကို ပြင်ဆင်၍လည်းကောင်း၊ အပိုဒ် ၄၆ ခြေဆင်းကို ပြင်ဆင်၍လည်း ကောင်း၊ အပိုဒ် ၄ရ အဖြစ် အောက်ပါအတိုင်း အသစ်ဖြည့်စွက်သင့်ကြောင်း လေ့လာတွေ့ရှိရပါတယ် - ၄၇။ (က) ပုဒ်မ ၄၂ အရ ချမှတ်သော အမိန့်တစ်ရပ်ရပ်ကို ကျေနပ်မှု မရှိပါက ထိုအမိန့် ချမှတ်သည့်နေ့ရက်မှ ရက်ပေါင်း (၆၀)အတွင်း ဝန်ကြီးဌာနသို့ အယူခံဝင်ရောက်ခွင့်ရှိသည်။ (ခ) ဝန်ကြီးဌာနသည် ပုဒ်မခွဲ(က)အရ အယူခံမှုကို စိစစ်ပြီး ယင်းအမိန့်ကို အတည်ပြုခြင်း၊ ပြင်ဆင်ခြင်း၊ သို့မဟုတ် ပယ်ဖျက်ခြင်း ပြု နိုင်သည်။ (ဂ) ဝန်ကြီးဌာန၏ အဆုံးအဖြတ်သည် အပြီးအပြတ် ဖြစ်သည်လို့ ဖြည့်စွက်ဖို့ ဖြစ်ပါတယ်။ (ဇ) ဥပဒေကြမ်းကော်မတီအနေနဲ့ မြန်မာစာအရေးအသား ဆီလျော်ညီညွတ်မှုရှိစေရန်၊ ဥပဒေရေးထုံး မှန်ကန်မှုရှိစေရန်နှင့် ဥပဒေကြမ်းပါ အပိုဒ်၊ အပိုဒ်ခွဲများ၊ အခန်းများကို အစီအစဉ်ကျနမှု ရှိစေရန်အတွက် ပြင်ဆင်ခဲ့ပြီးဖြစ်ပါကြောင်းနှင့် ပြင်ဆင်ချက် အပြည့်အစုံကို ကန့်လန့်ဖြတ်ဇယားနဲ့ ပူးတွဲတင်ပြထားပြီး ဖြစ်ပါတယ်။ ကော်မတီ၏ သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် ယဉ်ကျေးမှုအမွေအနှစ် ဒေသများ ကာကွယ်ထိန်းသိမ်းရေးဥပဒေကြမ်းကို သက်ဆိုင်ရာတာဝန်ရှိပုဂ္ဂိုလ်များနှင့် အသေးစိတ် ဆွေးနွေး ညှိနှိုင်းခဲ့ပြီးဖြစ်ပါသဖြင့် အမျိုးသားလွှတ်တော်မှ အတည်ပြု ဆောင်ရွက်ပေးနိုင်ပါရန် အစီရင်ခံ တင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက ယဉ်ကျေးမှုအမွေအနှစ်ဒေသများ ကာကွယ်ထိန်းသိမ်းရေး ဥပဒေကြမ်းကို ဆွေးနွေးလိုသည့်လွှတ်တော်ကိုယ်စားလှယ်များရှိလျှင်အမည်စာရင်းတင်သွင်းနိုင်ကြောင်းညာခြင်း</title>
<speech type='speaker'>အစီအစဉ်(၁၂) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယဉ်ကျေးမှုအမွေအနှစ်ဒေသများ ကာကွယ်ထိန်းသိမ်းရေး ဥပဒေကြမ်းနှင့်စပ်လျဉ်း၍ ပြင်ဆင်ချက် အဆိုတင်သွင်းလိုတဲ့ လွှတ်တော်ကိုယ်စားလှယ်များရှိပါက ပြင်ဆင်လိုသည့် အပိုဒ်၊ အပိုဒ်ခွဲများကို အသေးစိတ်ဖော်ပြ လက်မှတ်ရေးထိုးပြီး ၁၄ - ၁၂ - ၂၀၁၈ (သောကြာနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး (၁၂)ရက်မြောက်နေ့ ရပ်နားကြောင်းနှင့် (၁၃)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type='speaker'>အစီအစဉ်(၁၃) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး (၁၂)ရက်မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး (၁၃)ရက်မြောက်နေ့ကို ၂၀၁၈ ခုနှစ်၊ ဒီဇင်ဘာလ ၁၂ ရက် (ဗုဒ္ဓဟူးနေ့) နံနက် ၁၀းဝဝ နာရီ ဆက်လက် ကျင်းပမည် ဖြစ်ကြောင်း ကြေညာပါတယ်။</speech>
<speech type='mc'>အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး (၁၂)ရက်မြောက်နေ့ကို ၁၁း၃၀ နာရီ ရပ်နားပါသည်။</speech></postface>
</transcript>
</doc>
 
