<doc>
<docinfo>
<docno>02-10-06.xml</docno>
<pdf>02-10-06.pdf</pdf>
<term value='02'>ဒုတိယအကြိမ်</term>
<session value='10' />
<sittingday value='06' />
<legislature value='upper'>အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ဆဋ္ဌမနေ့မှတ်တမ်း</title>
<date value='27-11-2018'>၁၃၈၀ ပြည့်နှစ်၊ တန်ဆောင်မုန်းလပြည့်ကျော် ၅ ရက် (၂၀၁၈ ခုနှစ်၊ နိုဝင်ဘာလ ၂ရ ရက်) အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် ဒသမပုံမှန်အစည်းအဝေး ဆဋ္ဌမနေ့ အစီအစဉ်ကို ၁၀းဝဝ နာရီင်ကျင်းပ ပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type='mc'>အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန် အစည်းအဝေးရဲ့ ဆဌမနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type='speaker'>အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း 
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် အမျိုးသားလွှတ်တော် ဒသမပုံမှန်အစည်းအဝေး ဆဋ္ဌမနေ့မှာ လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄) ဦးရှိပြီး ဒီကနေ့ အစည်းအဝေးကို (၁၈၃)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း ရဲ့ (၈၁.၇)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေးရဲ့ ဆဌမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော် ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ်(၄)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id='1301'>ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ဆဋ္ဌမနေ့ ၂၇-၁၁-၂၀၁၈ ရက်နေ့မှာ အစည်းအဝေးသို့ တက်ရောက်နိုင် ခြင်းမရှိတဲ့ အမျိုးသားလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီဝင် ဖြစ်သူ ကျွန်မ ဒေါ်မြတ်သီတာထွန်း က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ အမျိုးသားလွှတ်တော်ကိုယ်စားလှယ် များကတော့ ဦးရဲမြင့်စိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဦးကျော်သီဟ၊ မန္တလေးတိုင်းဒေသကြီး မဲဆန္ဒနယ်အမှတ်(၁၂)၊ အလုပ်ရုံဆွေးနွေးပွဲတက်ရောက်ရန်။ ဦးစခင်ဇော်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၂)၊ ၎င်းအတိုင်း။ ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)၊ ဥပဒေကြမ်း အစည်းအဝေးတက်ရောက်။ ဒေါ်နန်းနီနီအေး၊ ကရင်ပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဒေါ်ကျိန်ငိုက်မန်၊ ချင်းပြည်နယ် မဲဆန္ဒနယ် အမှတ်(၇)၊ ၎င်းအတိုင်း ဒေါက်တာမျိုးအောင်၊ ကရင်ပြည်နယ် မဲဆန္ဒနယ်အမှတ်(၁၀)၊ ၎င်းအတိုင်း။ ဒေါ်နွယ်နွယ်အောင်၊ မွန်ပြည်နယ် မဲဆန္ဒနယ်အမှတ်(၂)၊ ၎င်းအတိုင်း၊ ဒေါ်လှဌေး(ခ)ဒေါ်အုန်းကြည်၊ မန္တလေးတိုင်းဒေသကြီး မဲဆန္ဒနယ်အမှတ်(၄)၊ ၎င်းအတိုင်း။ ဦးကျော်ကျော်၊ ရခိုင်ပြည်နယ် မဲဆန္ဒနယ် အမှတ်(၄)၊ ၎င်းအတိုင်း။ ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)၊ ၎င်းအတိုင်း။ ဦးသိန်းလွင်၊ ကချင်ပြည်နယ် မဲဆန္ဒနယ်အမှတ်(၁၀)၊ ၎င်းအတိုင်း၊ ဒုတိယဗိုလ်မှူးကြီးမျိုးထွန်းအောင်၊ တပ်မတော်သား အမျိုးသားလွှတ်တော်ကိုယ်စားလှယ်၊ ၎င်းအတိုင်း။ ဦးအေးသာအောင်၊ ရခိုင် ပြည်နယ် မဲဆန္ဒနယ်အမှတ်(၆)၊ ကျန်းမာရေး။ ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ် အမှတ်(၄)၊ ပြည်ပခရီးစဉ်။ ဦးဂျေယောဝူ၊ ကချင်ပြည်နယ် မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဦးဥက္ကာမင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၈)၊ ကျန်းမာရေး။ ဦးဇော်မင်းလတ်(ခ) ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ဒေသဖွံ့ဖြိုးရေး။ ဦးစိုးမိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၁)၊ တိုင်းလယ်စစ် အစည်းအဝေးတက်ရောက်။ ဦးစိုင်းဝမ်းလှိုင်းခမ်း၊ ရှမ်းပြည်နယ် မဲဆန္ဒနယ်အမှတ်(၃)၊ ဒေသဖွံ့ဖြိုးရေး။ ဦးစိုင်းထွန်းအောင်၊ ရှမ်းပြည်နယ် မဲဆန္ဒနယ်အမှတ်(၂)၊ ဒေသဖွံ့ဖြိုးရေး။ ဦးလင်းတင်ဌေး၊ မွန်ပြည်နယ် မဲဆန္ဒနယ်အမှတ်(၄)၊ ဒေသဖွံ့ဖြိုးရေး။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)၊ အလုပ်ရုံဆွေးနွေးပွဲတက်ရောက်။ ဦးကျော်သန်း၊ ကယားပြည်နယ် မဲဆန္ဒနယ်အမှတ်(၈)၊ ကိုယ်တိုင်ဆောင်ရွက်ရန်။ ဦးရဲထွဋ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဦးနောင်နဂျာတန်၊ ကချင်ပြည်နယ် မဲဆန္ဒနယ်အမှတ်(၄)၊ ကိုယ်တိုင်ဆောင်ရွက်ရန်။ ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)၊ အလုပ်ရုံဆွေးနွေးပွဲ တက်ရောက်။ ဒေါ်ခင်ဆွေလွင်၊ ချင်းပြည်နယ် မဲဆန္ဒနယ်အမှတ်(၉)၊ ဒေသဖွံ့ဖြိုးရေး။ ဒေါက်တာ ဦးကြွယ်ကြွယ်၊ မန္တလေးတိုင်းဒေသကြီး မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဦးရှေးရယ်ရှုမောင်၊ ကယားပြည်နယ် မဲဆန္ဒနယ်အမှတ်(၂)၊ ကျန်းမာရေး။ ဒေါက်တာမိုးမြင့်အောင်၊ ပဲခူးတိုင်းဒေသကြီး မဲဆန္ဒနယ်အမှတ်(၂)၊ ကျန်းမာရေး။ ဦးလားလ်မင်းထန်၊ ချင်းပြည်နယ် မဲဆန္ဒနယ်အမှတ်(၁၀)၊ ကျန်းမာရေး။ ဦးစိုင်းပန်ဖ၊ ကယားပြည်နယ် မဲဆန္ဒနယ်အမှတ်(၁၂)၊ ဒေသဖွံ့ဖြိုးရေး ဦးစောဘီစံသိန်းမြင့်၊ ကရင် ပြည်နယ် မဲဆန္ဒနယ်အမှတ်(၉)၊ ဒေသဖွံ့ဖြိုးရေး။ ဗိုလ်မှူးကြီးအောင်ကျော်မိုး၊ တပ်မတော်သား အမျိုးသားလွှတ်တော်ကိုယ်စားလှယ်၊ ကျန်းမာရေး။ ဒေါက်တာခင်မောင်ဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၁)၊ ဆေးရုံတက်ရောက်ကုသနေပါသည်။ ဦးစိုင်းလုံစံခတ်၊ ရှမ်းပြည်နယ် မဲဆန္ဒနယ် ယ်အမှတ်(၅)၊ တော်က ခွင့်ပြုထားပျက်ကွက်သူ အဖြစ် သတ်မှတ် အမှတ်(၇)၊ ဆေးရုံတက်ရောက်။ ဦးခွန်သိန်းဖေ၊ ရှမ်းပြည်နယ် မဲဆန္ဒနယ်အမှတ်(၉)၊ ကိုယ်တိုင် ဆောင်ရွက်ရန်။ ဦးစိုးဝင်း၊ ရခိုင်ပြည်နယ် မဲဆန္ဒနယ်အမှတ်(၁၂)၊ မြေစစ်ကိစ္စများဆောင်ရွက်ရန်နှင့် ဦးညီစိန်၊ ရှမ်းပြည်နယ် မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်တို့ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြု ထားသူ(၁)ဦးနှင့် ယနေ့ ခွင့်ပန်ကြားသူ (၄၀) ဦးဖြစ်ပြီး စုစုပေါင်း ခွင့်ပန်ကြားသူ(၄၁)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြု ပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ် ပါတယ်ရှင်။</speech>
<speech type='speaker'>ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ဆဋ္ဌမနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၁)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၄၀)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ (၄၁)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type='speaker'>လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value = 'QA'>
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type='speaker'>အစီအစဉ်(၅) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ်လေးဦး မေးမြန်းတဲ့မေးခွန်းများဟာ ကျန်းမာရေးနှင့် အားကစားဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။</speech>
<title>လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။ ။ရခိုင်ပြည်နယ်၊ စစ်တွေမြို့၊ ခုတင်(၅၀၀)ဆံ့ အထွေထွေရောဂါကု ဆေးရုံကြီးတွင် လစ်လပ်၍ လိုအပ်လျက် ရှိသော အထူးကုဆရာဝန်များ၊ လက်ထောက်ဆရာဝန်များ၊ သူနာပြုများကို အမြန်ဆုံးခန့်ထားပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ပထမဦးစွာ ရခိုင်ပြည်နယ် မဲဆန္ဒနယ်အမှတ်(၁)မှ ဦးစိန်အောင် က ရခိုင်ပြည်နယ်၊ စစ်တွေမြို့၊ ခုတင်(၅၀၀)ဆံ့ အထွေထွေရောဂါကု ဆေးရုံကြီးတွင် လစ်လပ်၍ လိုအပ် လျက်ရှိသော အထူးကုဆရာဝန်များ၊ လက်ထောက်ဆရာဝန်များ၊ သူနာပြုများကို အမြန်ဆုံးခန့်ထား ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1309'>ဦးဝေစိန်အောင်၊ ရခိုင်ပြည်နယ် မဲဆန္ဒနယ်အမှတ်(၁)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနဲ့ လွှတ်တော်ကိုယ်စားလှယ်များအားလုံး မင်္ဂလာပါခင်ဗျား။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးဝေစိန်အောင် ဖြစ်ပါတယ်။ ကျွန်တော် မေးလိုတာကတော့ ရခိုင်ပြည်နယ်၊ စစ်တွေမြို့၊ ခုတင်(၅၀၀)ဆံ့ အထွေထွေရောဂါကု ဆေးရုံတွင် လိုအပ် လစ်လပ်လျက်ရှိသော အထူးကုဆရာဝန်များ၊ လက်ထောက်ဆရာဝန်များ၊ သူနာပြု များကို အလျင်အမြန် ခန့်ထားပေးရန် အစီအစဉ် ရှိ/မရှိ ဖြစ်ပါတယ်။ ရခိုင်ပြည်နယ်၊ စစ်တွေမြို့တွင် ဆေးရုံတစ်ခုကို ဗြိတိသျှခေတ် ၁၈၆၄ ခုနှစ်ကပင် တည်ဆောက် ဖွင့်လှစ်ခဲ့ပါတယ်။ ၁၉၀၆ ခုနှစ်တွင် ခုတင်(၁၂၀)ဆံ့ ဆေးရုံဖြစ်လာပြီး ဖ.ဆ.ပ.လခေတ်တွင် အဆောက်အအုံသစ်ကို ဆောက်လုပ်ပေးခဲ့ပါတယ်။ ၁၉၇၅ ခုနှစ်တွင် ခုတင်(၁၅၀)ဆံ့ ပြည်သူ့ ဆေးရုံ ဖြစ်လာပြီး၊ ၁၉၇၈ ခုနှစ်တွင် ခုတင်(၂၀၀)ဆံ့ ဆေးရုံအဖြစ်သို့ တိုးမြှင့်ပြီး ၁၁-၁၂-၂၀၁၅ ရက်နေ့တွင် ခုတင်(၅၀၀)ဆံ့ အထွေထွေရောဂါကုဆေးရုံအဖြစ်သို့ တိုးမြှင့်ပေးခဲ့ပါတယ်။ ခုတင်(၅၀၀)ဆံ့ ဆေးရုံဖြစ်လာသည်မှာ (၂)နှစ်ခွဲခန့်ကြာမြင့်ပြီဖြစ်သော်လည်း ယခင်နှစ် များက ဆေးရုံအခြေအနေထက် သိသိသာသာတိုးတက်လာမှုမရှိသေးပါ။ အဆောက်အအုံများ လိုအပ် နေ၍ သုံးထပ်ဆောင်၊ နှစ်ထပ်ဆောင်များ ဆောက်လုပ်နေသော်လည်း ထိုအဆောက်အအုံများ ပြီးစီးမှ ဆေးကုသမှု ပြုနိုင်မည်ဆိုပါက ပြည်သူ့ကျန်းမာရေးစောင့်ရှောက်ရာတွင် အလွန်ကြန့်ကြာနှောင့်နှေး နေမှာဖြစ်ပါတယ်။ Power Point သုံးခွင့်ပြုပါခင်ဗျား။ ဒါ ကျွန်တော် ဆေးရုံအုပ်ကြီးနဲ့ ဆွေးနွေးနေပါတယ်။ ဒါ ဆေးရုံရဲ့ ဆိုင်းဘုတ်ပါ။ ဒါကတော့ နဂိုရှိတဲ့ အဆောက်အအုံပါ။ ဒါ နောက်ထပ်ဆောက်နေတဲ့ အဆောက်အအုံပါ။ ဒါလည်း နဂိုရှိတဲ့ အဆောက်အအုံ လမ်းမပေါ်က မြင်ရတာပါ။ ကျေးဇူးတင်ပါတယ်။ အဲဒီတော့ ရခိုင်ပြည်နယ်၊ မြို့နယ်များတွင် လမ်းပန်းဆက်သွယ်ရေး အတော်အတန်ကောင်းမွန် လာပြီဖြစ်၍ မြို့နယ်ကျေးလက်များမှ အရေးပေါ်လူနာများ အထူးလာရောက်ကုသခံယူလျက်ရှိရာ မှာလည်း များပြားလျက်ရှိပါတယ်။ ၎င်းအပြင် ရခိုင်ပြည်နယ် သဘာဝအခြေအနေအရ ရေကြီးခြင်း၊ မုန်တိုင်းဒဏ်ခံရခြင်းများကြောင့် ရောဂါမျိုးစုံ ဖြစ်ပွားရသော်ရောဂါဖြစ်ပွားရသော တွင် လူနာများ စုပုံများပြားလျက်ရှိတတ်ရာ ဆရာဝန်၊ ဆရာမများ မလုံလောက်မှုကြောင့် အသက် ဆုံးရှုံးရသည်များလည်း ရှိခဲ့ပါတယ်။ ကျွန်တော်ကိုယ်တိုင် ဆေးရုံအုပ်ကြီးနဲ့ သွားရောက်တွေ့ဆုံ၍ လေ့လာ မှတ်သားရာမှာ ခုတင်(၅၀၀)ဆံ့ ဆေးရုံတစ်ခုတွင် လိုအပ်သည့် အထူးကုဆရာဝန်များ၊ လက်ထောက် ဆရာဝန်များ၊ သူနာပြုများဦးရေမှာ လိုအပ်သည်ထက် အလွန်နည်းပါးနေကြောင်း တွေ့ရပါတယ်။ ဥက္ကဋ္ဌကြီးခင်ဗျား။ နား၊ နှာခေါင်းနှင့်လည်ချောင်း၊ အကြောအဆစ်၊ ဦးနှောက်နှင့် အာရုံကြော၊ အစာအိမ်နှင့်အူလမ်းကြောင်း၊ ဆီးနှင့်ကျောက်ကပ်၊ ရင်ခေါင်း၊ နှလုံးရောဂါများ ကုသရန်အတွက် အထူးကုဆရာဝန်တစ်ဦးတစ်ယောက်မျှ မရှိသေးကြောင်းတွေ့ရပါတယ်။ ကလေးဆေးပညာ အထူးကု ဆရာဝန်(၄)နေရာခွင့်ပြုထားရာမှာ တစ်ဦးတစ်ယောက်မျှ ခန့်ထားခြင်းမရှိသေးကြောင်း တွေ့ရပါတယ်။ ကင်ဆာရောဂါ၊ သွေးရောဂါများအတွက်လည်း အထူးကုဆရာဝန်တစ်ဦးတစ်ယောက်မျှ ခန့်ထားခြင်း မရှိသေးပါ။ ပိုဆိုးသည်မှာ လက်ထောက်ဆရာဝန်(၁၀၃)ဦး ခွင့်ပြု ထားရာမှာ (၄၄)ဦးသာရှိပြီး၊ သူနာပြု အဆင့်(၂) (၁၂၂)ဦး ခွင့်ပြု ရာမှာ (၂၀)ဦးသာ ခန့်ထားပြီးဖြစ်ကြောင်း အထက်တန်းသူနာပြု (၂၃၀)ဦး ခွင့်ပြုရာမှာလည်း (၁၆၄) ဦးသာ ခန့်ထားရသေးကြောင်း တွေ့ရပါတယ်။ ဒါကြောင့် ခုတင်(၅၀၀)ဆံ့ ဆေးရုံဖြစ်လာသည်မှာ (၃)နှစ်နီးပါးခန့်ရှိလာပြီဖြစ်သော်လည်း ဆရာဝန်၊ ဆရာမများခန့်ထားမှုမှာ အလွန်နည်းပါးနေကြောင်းတွေ့ရှိရသည့်အပြင် တာဝန်ခံဆေးရုံ အုပ်ကြီး၏ ပြောပြချက်အရ လက်ထောက်ဆရာဝန်များ၊ သူနာပြုများ အထူးလိုအပ်လျက်ရှိရာ ယင်းသို့ လိုအပ်နေသော စစ်တွေမြို့ ခုတင်(၅၀၀)ဆံ့ဆေးရုံကြီးသို့ အထူးကုဆရာဝန်များ၊ လက်ထောက် ဆရာဝန်များ၊ သူနာပြုများကို အမြန်ဆုံးခန့်ထားပေးရန် အစီအစဉ် ဆောင်ရွက်ခြင်း ရှိ/မရှိ မေးမြန်း အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။ ကုဆရာဝန်တစ်ကြောင်း၊ ဆီးနှင်းနှင့်လည်ချောင်း နည်းပါးနေဝန်များ၊ လ ယခင်ဆောက်လုပ်ထားသည့် အဆောက်အအုံမြင်ကွင်းပုံ (ဆ-၂)</speech>
<title>မွန်ပြည်နယ်၊ ကျိုက်ထိုမြို့နယ်၊ လက်ရှိသိမ်ဇရပ်တိုက်နယ်ဆေးရုံတွင် လူနာဆောင်များကို စံကိုက် (၂)ထပ် လူနာဆောင် သို့မဟုတ် သင့်လျော်ရာ စံကိုက်လူနာဆောင်နှင့် ဝန်ထမ်းအိမ်ရာများကို ၂၀၁၈ - ၂၀၁၉ ဘဏ္ဍာရေးနှစ်တွင် ဆောက်လုပ်ပေးရန် သို့မဟုတ် အနီးဆုံးဘဏ္ဍာရေးနှစ်တွင် ဆောက်လုပ်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး မွန်ပြည်နယ် မဲဆန္ဒနယ်အမှတ်(၁၁)မှ ဦးလှမြင့်(ခ) ဦးလှမြင့်သန်း က မွန်ပြည်နယ်၊ ကျိုက်ထိုမြို့နယ်၊ လက်ရှိသိမ်ဇရပ်တိုက်နယ်ဆေးရုံတွင် လူနာဆောင် များကို စံကိုက်(၂)ထပ်လူနာဆောင် သို့မဟုတ် သင့်လျော်ရာ စံကိုက်လူနာဆောင်နှင့် ဝန်ထမ်းအိမ်ရာ များကို ၂၀၁၈ - ၂၀၁၉ ဘဏ္ဍာရေးနှစ်တွင် ဆောက်လုပ်ပေးရန် သို့မဟုတ် အနီးဆုံးဘဏ္ဍာရေးနှစ်တွင် ဆောက်လုပ်ပေးရန် အစီအစဉ်ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1307'>ဦးလှမြင့်(ခ)ဦးလှမြင့်သန်း၊ မွန်ပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ၊ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်များအားလုံးကို မင်္ဂလာပါလို့ နှုတ်ခွန်းဆက် ဂါရဝပြုပါတယ်။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၁၁)က အမျိုးသားလွှတ်တော်ကိုယ်စားလှယ် ဦးလှမြင့်(ခ)ဦးလှမြင့်သန်း ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော် မေးမြန်းလိုတဲ့ မေးခွန်းက မွန်ပြည်နယ်၊ ကျိုက်ထိုမြို့နယ်၊ သိမ်ဇရပ်တိုက်နယ်ဆေးရုံမှ လူနာဆောင်ကို စံကိုက် (၂)ထပ်လူနာဆောင် သို့မဟုတ် သင့်လျော်တဲ့ စံကိုက်လူနာဆောင်နှင့် လိုအပ်နေတဲ့ ဝန်ထမ်းအိမ်ရာများကို ၂၀၁၈ - ၂၀၁၉ ဘဏ္ဍာရေးနှစ် သို့မဟုတ် အနီးဆုံး ဘဏ္ဍာရေးနှစ်တွင် ဆောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း ဖြစ်ပါတယ်။ ဒီမေးခွန်းမေးရတဲ့ အကြောင်းကတော့ သိမ်ဇရပ်ကျေးရွာ၊ သိမ်ဇရပ်တိုက်နယ်ဆေးရုံကို ၁၉၇၀ ပြည့်နှစ်ကစပြီး စတင်ဆောက်လုပ်ခဲ့ပါတယ်။ အခုသုံးဖို့အဆင်မပြေတော့လို့ ဖျက်သိမ်း ရမယ့် လူနာဆောင်တစ်ဆောင်လည်း ရှိနေပါတယ်။ ဆရာဝန်(၂) ဦးရှိတဲ့အနက် တာဝန်ခံ ဆရာဝန်နေဖို့ အိမ်တစ်လုံးရှိပါတယ်။ အဲဒီအိမ်ဟာလည်းပဲ တာဝန်ခံဆရာဝန်မရှိတဲ့ (၁)နှစ်ကျော်ကာလအတွင်းမှာ မျက်နှာကြက်များ ပျက်စီးပြီးတော့ လေး၊ ငါး နေရာ မိုးယိုပါတယ်။ လူမနေတဲ့အတွက် နံရံများမှာ ချုံနွယ်များတက်ပြီးတော့ အမိုးများ ပျက်စီးခဲ့ပါတယ်။ ပြီးခဲ့တဲ့ မိုးတွင်းက တာဝန်ခံဆရာဝန် ရောက်လာ တော့ အဲဒီအိမ်မှာ နေလို့ရအောင် သိမ်ဇရပ်ရဲစခန်းက ရဲအုပ်တင်အောင်စိုးနဲ့ အဖွဲ့က လာပြီးတော့ ရှင်းလင်းပေးခဲ့ရပါတယ်။ ရောက်လာတဲ့ ဆရာဝန်က မိုးယိုနေတာတွေကို နေဖြစ်အောင်လို့ မိမိ အစီအစဉ်နဲ့ ပြင်ဆင်ခဲ့တာကိုလည်း တွေ့ရပါတယ်။ ကျန်တဲ့ ဆရာဝန်တစ်ဦးကတော့ ဒေသခံဖြစ်လို့ အပြင်မှာ မိမိဘာသာအစီအစဉ်နဲ့ ဖန်တီးပြီးနေပါတယ်။ ဝန်ထမ်း(၁၇)ဦးရှိသည့်အနက် တာဝန်ခံဆရာဝန် တစ်ဦးနေဖို့ အိမ်(၁)လုံး၊ ဝန်ထမ်းအိမ်ရာ (၆)ခန်းသာရှိလို့ ကျန်တဲ့ ဝန်ထမ်း(၁၀) ဦးအတွက် ဝန်ထမ်း အိမ်ရာများ လိုအပ်လျက်ရှိပါတယ်။ သိမ်ဇရပ်ကျေးရွာကို မြို့အင်္ဂါရပ်နဲ့ ညီညွတ်လို့ ယခု သိမ်ဇရပ်မြို့အဖြစ် ပြည်ထောင်စု အစိုးရအဖွဲ့ အစည်းအဝေးအမှတ်စဉ် (၁၁/၂၀၁၈)အရ ပြောင်းလဲသတ်မှတ်ပေးခဲ့ပြီးတဲ့ အမိန့်စာ လည်း ထွက်ခဲ့ပြီးဖြစ်ပါတယ်။ ဒါ့အပြင် မကြာမီကာလမှာ စစ်တောင်းစက္ကူစက်နေရာမှာ အခြားစက်ရုံ တစ်ခု ဆောက်လုပ်ဖို့ ပြည်နယ်အစိုးရကနေပြီးတော့ စီစဉ်နေလို့ မကြာမီမှာ စက်ရုံသစ်ကြီး တစ်ခု ပေါ်ပေါက်လာတော့မှာ ဖြစ်ပါတယ်။ လူဦးရေတိုးပွားလာမှာဖြစ်သလို မြို့ပြဖြစ်လာလို့ အုပ်ချုပ်ရေးပိုင်း ကလည်းပဲ အဆင့်တိုးမြှင့်ရမှာ ဖြစ်ပါတယ်။ ယခု သိမ်ဇရပ်ဆေးရုံဟာ (၁၆)ခုတင် တိုက်နယ်အဆင့် ဆေးရုံဖြစ်ပါတယ်။ ၂၀၁ရ ခုနှစ်မှာ ပြင်ပလူနာ(၄၇၄၄)ဦး၊ ဆေးရုံမွေးလူနာ(၄၈၉)ဦးရှိခဲ့ပြီးတော့ ၂၀၁၆ ခုနှစ်မှာပင် တစ်နေ့ကို ပျမ်းမျှဆေးရုံ အတွင်းလူနာဦးရေဟာ (၄၁.၈)ဦး ရှိခဲ့ပါတယ်။ ခုတင် အသုံးပြုမှုဟာလည်းပဲ ၂၀၁ရ - ၂၀၁၈ ခုနှစ်မှာ (၄၀)ဦးအထိ ရှိနေပြီ ဖြစ်ပါတယ်။ (၁၆)ခုတင်အဆင့်ကနေပြီးတော့ (၂၅)ခုတင်အဆင့် ဆေးရုံအဖြစ် တိုးမြှင့်ဖို့အတွက်လည်း အစီအစဉ် ရှိ/မရှိ ကျွန်တော် သီးခြားမေးခွန်းတစ်ခု မေးထားပါတယ်။ အတွင်း လူနာ များပြားလာတာကြောင့် ဆရာဝန်၊ ဆရာမများ၊ သူနာပြုများအနေနဲ့ ဆေးရုံဝင်းထဲမှာနေမှသာ စ်ပြေးညီ ကုသမှုပေးနိုင်မှာ ဖြစ်ပါတယ်။ ဒါကြောင့်လက်ရှိ တိုက်နယ်ဆေးရုံအဆင့်မှာပင် (၂)ထပ်လူနာဆောင် သို့မဟုတ် သင့်လျော်တဲ့ စံကိုက်လူနာဆောင်နဲ့ ဝန်ထမ်းအိမ်ရာများ လိုအပ်လျက် ရှိကြောင်း တွေ့ရှိရပါတယ်။ ယခင်ကပေးထားတဲ့ ဓာတ်မှန်ဟာလည်းပဲ ပုံထွက်မကောင်းတော့လို့ ခေတ်မီမော်ဒယ်နဲ့ ဓာတ်မှန်စက်တစ်လုံး လိုအပ်နေပါတယ်။ မြို့အဆင့်ဖြစ်လာခြင်း၊ လူဦးရေတိုးပွားလာသည်နှင့်အမျှ ဆေးရုံကို အားကိုးမယ့် လူနာများ တိုးတက်များပြားလာခြင်းတို့ကြောင့် လက်ရှိ သိမ်ဇရပ်တိုက်နယ် ဆေးရုံကို ဆေးရုံမှာရှိတဲ့ လူနာဆောင်များကို စံကိုက် (၂)ထပ်လူနာဆောင် သို့မဟုတ် သင့်လျော်ရာ စံကိုက် လူနာဆောင်နဲ့ ဝန်ထမ်းအိမ်ရာများ လိုအပ်နေတဲ့အတွက် ၂၀၁၈ - ၂၀၁၉ ဘဏ္ဍာရေးနှစ် သို့မဟုတ် အနီးကပ်ဆုံး ဘဏ္ဍာရေးနှစ်မှာ လူနာဆောင်နဲ့ ဝန်ထမ်းအိမ်ရာများ ဆောက်လုပ်ပေးရန် အစီအစဉ် ရှိ/မရှိ ဥက္ကဋ္ဌကြီးမှတစ်ဆင့် လေးစားစွာဖြင့် မေးမြန်းအပ်ပါတယ်။ အားလုံးကို ကျေးဇူး တင်ပါတယ်။</speech>
<title>နှစ်ပေါင်း (၁၃၂)နှစ်ရှိပြီဖြစ်သော သထုံခရိုင် ပြည်သူ့ဆေးရုံကြီး ဖျားနာကုသဆောင်အဆောက်အဦသည် ကြံ့ခိုင်မှုမရှိတော့ပါသဖြင့် အသစ်ပြန်လည်တည်ဆောက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး မွန်ပြည်နယ် မဲဆန္ဒနယ်အမှတ်(၉)မှ ဒေါက်တာ ဇော်လင်းထွဋ် က နှစ်ပေါင်း(၁၃၂)နှစ်ရှိပြီဖြစ်သော သထုံခရိုင် ပြည်သူ့ဆေးရုံကြီး ဖျားနာကုသဆောင်အဆောက်အဦ သည် ကြံ့ခိုင်မှုမရှိတော့ပါသဖြင့် အသစ်ပြန်လည်တည်ဆောက်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id='1305'>ဒေါက်တာဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်တစ်ရပ်လုံး မင်္ဂလာပါလို့ နှုတ်ခွန်းဆက်သ ပါတယ်။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဒေါက်တာဇော်လင်းထွဋ် ဖြစ်ပါတယ်။ ကျွန်တော်၏ မဲဆန္ဒနယ် သထုံမြို့သည် ခရိုင်ရုံးစိုက်ရာ မြို့ တစ်မြို့ ဖြစ်ပြီး ကရင်ပြည်နယ်နှင့် ဆက်သွယ်ရာ မော်လမြိုင်၊ ဘားအံ လမ်းဆုံမြို့ တစ်မြို့ ဖြစ်ပါတယ်။ သထုံမြို့တွင် ခုတင် (၁၀၀)ဆံ့ ခရိုင်ပြည်သူ့ဆေးရုံကြီးတစ်ရုံ၊ (၁၆)ခုတင်ဆံ့ တိုက်နယ်ဆေးရုံတစ်ရုံ၊ ကျေးလက်ကျန်းမာရေးဌာန(၅)ခု၊ ကျေးလက်ကျန်းမာရေးဌာနခွဲ(၂၈)ခု၊ တိုင်းရင်းဆေးရုံ(၁)ရုံတို့ဖြင့် ကျန်းမာရေးစောင့်ရှောက်မှု ပေးလျက်ရှိပါတယ်။ သထုံခရိုင် ပြည်သူ့ဆေးရုံကြီး ဖျားနာဆောင်သည် သထုံဆေးရုံဝင်းအတွင်းတည်ရှိပြီး ၁၈၈၅ ခုနှစ်ကတည်းက တည်ဆောက်ခဲ့သော အဆောက်အအုံဟောင်းတစ်ခု ဖြစ်ပါတယ်။ ထိုအဆောင် အဟောင်းသည် နှစ်ထပ်အဆောက်အအုံဖြစ်ပြီး အလျားပေ(၁၈၀)ပေ၊ အနံပေ (၄၀)သွပ်မိုး၊ အုတ်၊ ပျဉ်ကာ၊ အပေါ်ထပ်ပျဉ်ခင်းနှင့် အောက်ထပ်ကွန်ကရစ်ခင်း အဆောက်အအုံ ဖြစ်ပါတယ်။ အုတ်ကြွပ်မိုး သစ်သားတန်းနှင့်မူလသစ်သားတန်းများတွေ့ရှိရ၍ စတင်တည်ဆောက်စဉ်က အုတ်ကြွပ်မိုး ယခုအခါ သွပ်မိုး အဆောက်အအုံဖြစ်ကြောင်း စစ်ဆေးတွေ့ရှိရပါတယ်။ သစ်သားတိုင်များ၊ ကြမ်းခင်းများ၊ ပျဉ်ကာများမှာ ပျက်စီးနေပြီး ခိုင်ခံ့မှုမရှိတော့ကြောင်း တွေ့ရှိရပါတယ်။ မျက်နှာကြက်များမှာလည်း ခိုင်ခံ့မှုမရှိတော့ဘဲ ယခုအခါ အပေါ်ထပ်ပျက်စီးမှုကြောင့် အချို့နေရာများကို အသုံးမပြုဘဲ ပိတ်ထား ရကြောင်းလည်း တွေ့ရှိရပါတယ်။ Power Point အသုံးပြုခွင့်ပြုပါခင်ဗျား။ ဒါကတော့ သထုံခရိုင် ပြည်သူ့ဆေးရုံကြီးရဲ့ ရှေ့ဘက်မျက်နှာစာမှ မြင်ရတဲ့ပုံ ဖြစ်ပါတယ်။ ဒါကတော့ ပျက်စီးနေတဲ့ မျက်နှာကြက်တွေကို ကျွန်တော် ရိုက်ပြထားတာ ဖြစ်ပါတယ်။ ဒါကတော့ ပျက်စီးယိုယွင်းနေတဲ့ ဆေးရုံရဲ့ ဒုတိယအထပ်ဖြစ်ပြီးတော့ လူနာအားလုံးကို ကျွန်တော်တို့ ရှင်းလင်းထားပြီးဖြစ်ပါတယ်။ ဒါကတော့ ပြို ကျမှာ စိုးရိမ်တဲ့အတွက် ကျားကန်ထားတဲ့ ပုံဖြစ်ပါတယ်။ ဥက္ကဋ္ဌကြီး ခင်ဗျား။ ကျန်းမာရေးနှင့် အားကစား ဝန်ကြီးဌာန၊ ပြည်ထောင်စုဝန်ကြီးရဲ့ ၁၉-၄၂၀၁၈ ရက်နေ့တွင် သထုံခရိုင် ပြည်သူ့ဆေးရုံကြီးကို ရောက်ရှိစစ်ဆေးတဲ့အခါမှာ ထိုအဆောက်အအုံ သည် ကြံ့ခိုင်မှု မရှိတော့ပါ၍ ဆေးရုံတက်ရောက်ကုသနေသော လူနာများ၊ လူနာစောင့်များ၊ ကျန်းမာရေး ဝန်ထမ်းများ အန္တရာယ်ရှိပါသဖြင့် အဖွဲ့အစုံဖြင့် စိစစ်၍ ရှေ့ဆက်ရမည့် လုပ်ငန်းများကို ဆောင်ရွက် နိုင်ရန် လမ်းညွှန်မှု ပေးခဲ့ပါတယ်။ သထုံခရိုင် ဆေးရုံ အထောက်အကူပြု ကော်မတီနှင့် ဆေးရုံစီမံ ခန့်ခွဲမှုကော်မတီတို့မှလည်း လူနာနှင့်ဝန်ထမ်းများအနေဖြင့် ဆက်လက်သုံးစွဲရန် မသင့်တော်တော့ကြောင်း ခေတ်အဆက်ဆက်တွင် အကြိမ်ကြိမ်ပြုပြင်သုံးစွဲခဲ့သောကြောင့် ရှေးဟောင်း ယဉ်ကျေးမှုလက်ရာများ မကျန်တော့ကြောင်း အဆောက်အအုံ၏ ကြံ့ခိုင်မှုအား အင်ဂျင်နီယာမှ တွက်ချက်မှုအရ (၅)ရာခိုင်နှုန်းသာ ကျန်တော့ကြောင်း ပြုပြင်ထိန်းသိမ်းမှုလုပ်ပါက သင့်တော်မှုမရှိဘဲ ကုန်ကျစရိတ်မှာ အသစ်ဆောက်လုပ် သည်ထက် အဆများစွာ ကုန်ကျနိုင်ကြောင်း မျက်မြင်အနေအထားအရ ဆေးရုံတက်ရောက် လူနာဦးရေ များပြားလွန်း၍ အဆောင်ကြံ့ခိုင်မှု အားနည်းခြင်း တို့အတွက် အန္တရာယ်ရှိပြီး အဆင်ပြေချောမွေ့မှု မရှိသောကြောင့် လိုအပ်ချက်အရ အဆောင်အသစ် အမြန်ဆောက်လုပ်ရန် ဆုံးဖြတ်ခဲ့ကြပါတယ်။ ရှေးဟောင်းသုတေသနနှင့် အမျိုးသားပြတိုက်ဦးစီးဌာနအနေဖြင့်လည်း လွန်ခဲ့သော နှစ်ပေါင်း(၁၀၀)ကျော်က ဆောက်လုပ်ခဲ့ခြင်းဟု ယူဆရသော်လည်း ခေတ်အဆက်ဆက်က ပြန်လည် ပြုပြင်မွမ်းမံခဲ့မှုများကြောင့် ကျန်ရှိသော အစိတ်အပိုင်းများသည် အစားထိုး ပြုပြင်ခဲ့ပြီးဖြစ်၍ မူရင်း လက်ရာများ ကျန်ရှိမှုနည်းပါးသည့် အဆောက်အအုံဖြစ်ခြင်း အဆောက်အအုံ၏ အတွင်းပိုင်းနှင့် အပြင်ပိုင်း လက်ရာပြောင်မြောက်၍ ထူးခြားသော အနုပညာလက်ရာနှင့် လက်မှုပညာများ တန်ဆာ ဆင်ထားရှိမှု မရှိခြင်း၊ အဆောက်အအုံနှင့် ပတ်သက်၍ ခိုင်ခန့်သော သမိုင်းဆိုင်ရာ အထောက်အထား မရှိခြင်းတို့ကြောင့် ရှေးဟောင်းသုတေသနနှင့် အမျိုးသားပြတိုက်ဦးစီးဌာနမှ မွန်ပြည်နယ်အတွင်း ထိန်းသိမ်းစောင့်ရှောက်ထားသော အဆောက်အအုံ စာရင်းဇယားတွင် ပါဝင်မှုမရှိခြင်းတို့ကြောင့် သက်ဆိုင်ရာဌာနမှသာ လိုအပ်သလို စီမံခန့်ခွဲသင့်ကြောင်း ညှိနှိုင်းအကြောင်း ပြန်ခဲ့ပါတယ်။ အကယ်၍ ဆေးရုံကြီးဆောက်လုပ်ဖြစ်ပါကလည်း အတွင်းလူနာများ တက်ရောက်ရန် ယာယီ အဆောက်အအုံများ စီမံထားရှိပြီး ဖြစ်ပါတယ်။ သို့ဖြစ်ပါ၍ နှစ်ပေါင်း (၁၃၂)နှစ်ရှိပြီဖြစ်သော သထုံ ခရိုင် ပြည်သူ့ဆေးရုံကြီး ဖျားနာကုသဆောင်အဆောက်အအုံသည် ကြံ့ခိုင်မှုမရှိတော့ပါသဖြင့် အသစ် ပြန်လည်တည်ဆောက်ပေးရန် အစီအစဉ် ရှိ/မရှိ ဥက္ကဋ္ဌကြီးကို လေးစားစွာ မေးမြန်းအပ်ပါတယ် ခင်ဗျား။ ပျက်စီးယိုယွင်းနေသော ဆေးရုံ၏ ဒုတိယထပ်မြင်ကွင်းပုံ (ဇ-၂)</speech>
<title>ပြည်သူတို့၏ ကျန်းမာရေးဖွံ့ဖြိုးမှု၊ စောင့်ရှောက်မှုနှင့် ရောဂါကာကွယ်ရေးလုပ်ငန်းများ ယခုထက်ပိုမို လုပ်ဆောင်နိုင်ရန် ခရိုင်မြို့ကြီးများတွင် မြို့နယ်ပြည်သူ့ကျန်းမာရေးဦးစီးဌာနမှူးများ သီးသန့်ခန့်ထား ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၉)မှ ဦးမြမင်းဆွေ က ပြည်သူတို့၏ ကျန်းမာရေးဖွံ့ဖြိုးမှု၊ စောင့်ရှောက်မှုနှင့် ရောဂါကာကွယ်ရေးလုပ်ငန်းများ ယခုထက်ပိုမို လုပ်ဆောင်နိုင်ရန် ခရိုင်မြို့ကြီးများတွင် မြို့နယ်ပြည်သူ့ကျန်းမာရေးဦးစီးဌာနမှူးများ သီးသန့်ခန့်ထား ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id='1283'>ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်တစ်ရပ်လုံး မင်္ဂလာပါလို့ နှုတ်ခွန်းဆက်သ ဂါရဝ ပြု ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးမြမင်းဆွေ ဖြစ်ပါတယ်။ ဒီနေ့ ကျွန်တော် မေးမြန်းရတဲ့ အကြောင်းအရင်းလေးကို အနည်းငယ်ရှင်းပြလိုပါတယ်။ ဒီကနေ့ ကျွန်တော်တို့နိုင်ငံရဲ့ ကျန်းမာရေးစောင့်ရှောက်မှု အခြေအနေကို လေ့လာကြည့်မယ်ဆိုရင် အားလုံးသိရှိပြီးဖြစ်တဲ့အတိုင်း သားဖွားဆရာမ (၁)ဦး တာဝန်ယူ ဆောင်ရွက်တဲ့ ကျေးလက်ကျန်းမာရေးဌာနခွဲ အဆင့်ကနေပြီးတော့ ကျွန်တော်တို့ လက်ထောက်ကျန်းမာရေးမှူး (၁)ဦး တာဝန်ယူဆောင်ရွက်တဲ့ ကျေးလက်ကျန်းမာရေးဌာနတို့ကနေပြီးတော့ ကျွန်တော်တို့ ကျေးလက်နေ ပြည်သူတွေရဲ့ ကျန်းမာရေးပညာပေးလုပ်ငန်းတွေ ရောဂါကာကွယ်ရေးလုပ်ငန်းတွေကို အဓိကလုပ်ကိုင် ဆောင်ရွက်နေတာကိုတွေ့ရမှာ ဖြစ်ပါတယ်။ ဒီကနေ့ ကျေးလက်ကျန်းမာရေးဌာနတွေကို မြို့နယ်ပြည်သူ့ကျန်းမာရေးဦးစီးဌာန ကနေ ပြီးတော့ တာဝန်ယူကွပ်ကဲနေတာတွေ့ရမှာ ဖြစ်ပါတယ်။ ဒီကနေ့ ကျန်မာရေးဝန်ကြီးဌာနရဲ့ ရည်မှန်းချက် (၂)ရပ်ဖြစ်တဲ့ လူတိုင်းသက်တမ်းစေ့ အသက်ရှည်စွာ နေထိုင်နိုင်ရေး၊ လူတိုင်း ရောဂါဘယကင်းရှင်းရေး ဆိုတဲ့ ရည်မှန်းချက်တွေကို အကောင်အထည်ဖော်ဖို့ရာအတွက် နည်းဗျူဟာ(၃)ချက် ရှိပါတယ်။ ဒီ နည်းဗျူဟာတွေကို လေ့လာကြည့်မယ်ဆိုရင် ကျေးလက်ဒေသကနေ အောက်ခြေအထိ ကျန်းမာရေး အသိပညာပေးခြင်း၊ ရောဂါတားဆီးကာကွယ်ခြင်း၊ ရောဂါဖြစ်ပွားလျှင် ထိရောက်စွာ ကုသခြင်းတို့ပဲ ဖြစ်ပါတယ်။ ဒီဗျူဟာ(၃)ချက်ကို ကျွန်တော် ထပ်ပြီးလေ့လာကြည့်မယ်ဆိုရင် ကျွန်တော်တို့ ရောဂါ ဖြစ်ပွားလျှင် ထိရောက်စွာ ကုသရေးဆိုတဲ့ အပိုင်းကတော့ ထိရောက်စွာ ဆောင်ရွက်နိုင်တာကိုတွေ့ရမှာ ဖြစ်ပြီးတော့ ကျန်တဲ့ ကျေးလက်ဒေသ အောက်ခြေအထိ ကျန်းမာရေး အသိပညာပေးခြင်း၊ ရောဂါတားဆီး ကာကွယ်ရေးတို့မှာ လွန်စွာအားနည်းနေတာကို တွေ့ရမှာ ဖြစ်ပါတယ်။ ဒီအားနည်းချက်တွေကို လေ့လာ ကြည့်မယ်ဆိုရင် ကျွန်တော်တို့ ပြည်သူ့ကျန်းမာရေး စီမံခန့်ခွဲမှုရယ်၊ အုပ်ချုပ်မှုအပိုင်းတွေကို တာဝန် ယူရတဲ့ ပုဂ္ဂိုလ်တွေဟာ ခရိုင်မြို့ကြီးတွေက ခရိုင်ဆေးရုံအုပ်ကြီးတွေ ဖြစ်ပါတယ်။ ဒီ ခရိုင်ဆေးရုံ အုပ်ကြီးတွေဟာ ကျွန်တော်တို့ လုပ်ငန်းတွေကများ၊ စေတနာက နည်း၊ တာဝန်ယူမှု၊ တာဝန်ခံမှုတွေက မရှိလို့ ယခုလို ဖြစ်ရတယ်လို့ ကျွန်တော့်အနေနဲ့ သုံးသပ်ရပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ဒီမေးခွန်းကို ကျွန်တော့် မဲဆန္ဒနယ် ပခုက္ကူ ကို အခြေခံပြီးတော့ မေးမြန်းခဲ့ခြင်း ဖြစ်ပါတယ်။ ကျွန်တော့် ပခုက္ကူမှာ မြို့နယ် ပြည်သူ့ကျန်းမာရေးဦးစီးဌာနမှူးလည်း မရှိပါဘူး။ ခရိုင်ပြည်သူ့ကျန်းမာရေးဦးစီးဌာနမှူးလည်း မရှိပါဘူး။ အားလုံးကို ဆေးရုံအုပ်ကြီးတစ်ယောက်တည်းကပဲ တာဝန်ယူဆောင်ရွက်နေတာ ဖြစ်ပါတယ်။ ပခုက္ကူ ဆေးရုံကြီးရဲ့ အခြေအနေကို အနည်းငယ် ရှင်းပြချင်ပါတယ်။ ပခုက္ကူ ဆေးရုံကြီးမှာ ကျွန်တော်တို့ ခုတင်(၂၀၀) အထွေထွေရောဂါကုဆေးရုံကြီး ဖြစ်ပါတယ်။ ဒါပေမဲ့ နေ့စဉ် လူနာက (၄၀၀)ဦးနဲ့ (၅၀၀)ဦး ကြားမှာ အမြဲရှိပါတယ်။ ကလေးလူနာဆောင်မှာပဲ နေ့စဉ် (၁၀၀)နှင့် (၁၅၀) ကြားမှာ အမြဲရှိပါတယ်။ ဒီလူနာတွေကို လေ့လာကြည့်မယ်ဆိုရင် ကျွန်တော်တို့ သွေးလွန်တုပ်ကွေးရောဂါတွေက များပါတယ်။ ဒီသွေးလွန်တုပ်ကွေးရောဂါ ဖြစ်ရတဲ့ အကြောင်းအရင်းဟာ ကျွန်တော်တို့ ဒီနှစ်မှာ ပခုက္ကူ ဆေးရုံကြီးမှာ သွေးလွန်တုပ်ကွေးရောဂါဟာ လူနာ (၁၀၀၀)အထိ စံချိန်သစ်တင်ခဲ့တာကို တွေ့ရမှာ ဖြစ်ပါတယ်။ ဒီ အကြောင်းအရင်းကို လေ့လာကြည့်မယ်ဆိုရင်တော့ ကာကွယ်ရေးအပိုင်းကို မလုပ်နိုင်လို့ ဆိုတာကိုတွေ့ရ မှာဖြစ်ပါတယ်။ ဒီကာကွယ်ရေးကို တာဝန်ယူလုပ်ကိုင်နေတဲ့ ပခုက္ကူ ဆေးရုံအုပ်ကြီးက ပွင့်ပွင့်လင်းလင်း ပြောရရင်တော့ ရပေါက်ရလမ်းမှန်သမျှ အားလုံးကို ချုပ်ကိုင်ထားပြီးတော့ ဘယ်သူကိုမှ လွှဲမပေး ပါဘူး။ မရတာ မှန်သမျှကိုလည်း ဘာမှ စိတ်မဝင်စားပါဘူး။ ဆေးရုံကြီးမှာလည်း ် မရှိဘူး။ သူ့နယ်ကို ပြန်နေတဲာ့းပါတယ်။ တကယ့်ကို စေတနာကလည်း အလွန်နည်းတယ်။ ဆောင်ရွက်မှုကလည်း မရှိပါဘူး။ ဒီအခြေအနေကို ကျွန်တော်တို့ ပြည်ထောင်စုဝန်ကြီးကို ကျွန်တော် ကိုယ်တိုင်တင်ပြသော်လည်းပဲ အကြောင်းကမထူးပါဘူး။ ဒါဟာ ဘာကြောင့်လဲလို့ မေးခွန်းထုတ်ရမလို ဖြစ်နေပါပြီ။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ဒီကနေ့ ကျန်းမာရေးနှင့် အားကစားဝန်ကြီးဌာန၊ ပြည်ထောင်စုဝန်ကြီးက ကျွန်တော်တို့ လွှတ်တော်ကြီးမှာ ဖြာဖြာဝေနေအောင် လာရောက်ပြီးတော့ ရှင်းလင်းချက်တွေက တကယ့် အောက်ခြေမှာတော့ ရေပေါ်အရုပ်ရေးနေသလို ဖြစ်နေတာ တွေ့ရမှာဖြစ်ပါတယ်။ ဒါကြောင့် ဒီနေ့ ကျွန်တော်တို့ ပြည်သူတွေရဲ့ ကျန်းမာရေးပညာပေးမှု၊ ကာကွယ် စောင့်ရှောက်မှုတွေဟာ လွန်စွာအရေးကြီးနေတာ ဖြစ်တဲ့အတွက် မြို့နယ်ပြည်သူ့ကျန်းမာရေး ဦးစီးဌာနမှူးတွေကို သီးသန့်ခန့်ထားပေးရန် အစီအစဉ် ရှိ/မရှိဆိုတဲ့ မေးခွန်းကို ရိုသေစွာ မေးမြန်း အပ်ပါ တယ်ခင်ဗျား။</speech>
<speech type='speaker'>မေးခွန်းများနဲ့ ပတ်သက်ပြီး ကျန်းမာရေးနှင့် အားကစား ဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id='20'>ဒေါက်တာမြလေးစိန်(ဒုတိယဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ အားလုံး ကိုယ်၏ကျန်းမာခြင်း၊ စိတ်၏ ချမ်းသာခြင်းနှင့် ပြည့်စုံပါစေကြောင်း ဦးစွာ ပထမ ဆုမွန် ကောင်း တောင်းအပ်ပါတယ်။ ကျွန်မကတော့ ကျန်းမာရေးနှင့် အားကစားဝန်ကြီးဌာနမှ ဒုတိယဝန်ကြီး ဒေါက်တာမြလေးစိန် ဖြစ်ပါတယ်။ အမျိုးသားလွှတ်တော် ကိုယ်စားလှယ်ကြီးများမှ ကျွန်မတို့ထံ ပေးပို့ထားသော မေးခွန်းများကို ပြန်လည်ဖြေကြားသွားမှာပါ။ ပထမဦးစွာ ရခိုင်ပြည်နယ်၊ စစ်တွေမြို့၊ ခုတင်(၅၀၀)ဆံ့ အထွေထွေရောဂါကု ဆေးရုံကြီးတွင် လစ်လပ်၍ လိုအပ်လျက်ရှိသော အထူးကု ဆရာဝန်များ၊ လက်ထောက်ဆရာဝန်များ၊ သူနာပြုများကို အမြန်ဆုံးခန့်ထားပေးရန် အစီအစဉ် ရှိ/မရှိ နှင့် စပ်လျဉ်းသည့် ကြယ်ပွင့်ပြမေးခွန်းကို ပြန်လည်ဖြေကြားသွားမှာ ဖြစ်ပါတယ်။ ကျန်းမာရေးနှင့် အားကစားဝန်ကြီးဌာန၊ ကုသရေးဦးစီးဌာန စစ်တွေမြို့နယ်ပြည်သူ့ဆေးရုံတွင် အထူးကုဘာသာရပ် ဆိုင်ရာ ဆရာဝန်များ၏ ဖွဲ့စည်းပုံမှာ ဆေးပညာ၊ ခွဲစိတ်၊ သားဖွားမီးယပ်၊ ကလေး၊ မေ့ဆေး၊ အရိုး များတွင် ခွင့်ပြု အင်အားအထူးကုဆရာဝန်ကြီး (၂)ဦး၊ အထူးကုဆရာဝန်(၄)ဦး ခွင့်ပြုထားပြီး ကျန်ဘာသာရပ်များ၏ ခွင့်ပြု အင်အားမှာ အထူးကုဆရာဝန်ကြီး(၁)ဦး၊ အထူးကု ဆရာဝန် (၁)ဦးဖြင့် ဖွဲ့စည်းထားရှိပါတယ်။ မေ့ဆေးပညာရပ်တွင် အထူးကုဆရာဝန်ကြီး၊ အထူးကုဆရာဝန်၊ လက်ထောက် ဆရာဝန် စုစုပေါင်း ခွင့်ပြု (၆)ဦးတွင် (၃)ဦး ခန့်ထားပေးပြီး ဖြစ်ပါတယ်။ ၂၀၁၉ ခုနှစ် Enter Trdining (၁)နှစ်ပြည့်သူ လက်ထောက်ဆရာဝန် အထူးကုများအား ပြောင်းရွှေ့ခန့်ထားချိန်တွင် (၁)ဦးထပ်မံခန့်ထားပေးနိုင်ရေးအတွက် ဦးစားပေးအစီအစဉ်ဖြင့် ဆောင်ရွက် ပေးသွားမှာ ဖြစ်ပါတယ်ရှင်။ ခွဲစိတ်ကု ဘာသာရပ်တွင် အထူးကုဆရာဝန်ကြီး၊ အထူးကုဆရာဝန်၊ လက်ထောက်ဆရာဝန် စုစုပေါင်း ခွင့်ပြု (၆)ဦးတွင် (၃)ဦး ခန့်ထားပေးပြီး ဖြစ်ပါတယ်။ ၂၀၁၉ ခုနှစ် Enter Training (၁)နှစ်ပြည့်သူ လက်ထောက်ဆရာဝန် အထူးကုများအား ပြောင်းရွှေ့ချိန်တွင် (၁)ဦး ထပ်မံခန့်ထားပေးနိုင်ရေးအတွက် ဦးစားပေးအစီအစဉ်ဖြင့် ဆောင်ရွက်ပေးသွားမှာ ဖြစ်ပါတယ်ရှင်။ မေ့ဆေးဘာသာရပ်တွင် အထူးကုဆရာဝန်ကြီး၊ အထူးကုဆရာဝန် စုစုပေါင်း (၆)ဦးတွင် (၂) ဦး ခန့်ထား ပေးပြီး ဖြစ်ပါတယ်။ အဆိုပါ ဘာသာရပ်သည် လူအင်အားနည်းပါးနေသည့်အတွက် ထပ်မံခန့်ထား ပေးရန် ယခုနှစ်တွင် အစီအစဉ် မရှိသေးပါကြောင်း ဖြေကြား လိုပါတယ်။ အရိုးအထူးကုဘာသာရပ်တွင် အထူးကုဆရာဝန်ကြီး၊ အထူးကုဆရာဝန် စုစုပေါင်း (၆)ဦးတွင် အထူးကုဆရာဝန်ကြီး (၁)ဦးသာ ကျွန်မတို့ ခန့်ထားပေးနိုင်ပါတယ်။ ၂၀၁၉ ခုနှစ် Enter Training (၁)နှစ်ပြည့်သူ လက်ထောက်ဆရာဝန် အထူးကုများအား ပြောင်းရွှေ့ချိန်တွင် (၁)ဦးထပ်မံ ခန့်ထားပေး နိုင်ရေးအတွက် ဦးစားပေးအစီအစဉ်ဖြင့် ဆောင်ရွက်သွားမှာ ဖြစ်ပါတယ်ရှင်။ ဆရာဝန် အင်အား နည်းပါးနေသဖြင့် စစ်တွေ ခုတင်(၅၀၀)ဆံ့ ပြည်သူ့ဆေးရုံတွင် လောလောဆယ် ထပ်မံခန့်ထားပေး နိုင်ခြင်းမရှိသော ဘာသာရပ်များကတော့ နား၊ နှာခေါင်း၊ လည်ချောင်းဆေးရုံတွင် နား၊ နှာခေါင်း၊ လည်ချောင်း ဘာသာရပ်အတွက် စုစုပေါင်း (၃)ဦးတွင် (၁)ဦး ခန့်ထားပေးပြီးဖြစ်ပါတယ်။ ဓာတ်မှန် ဘာသာရပ်တွင် စုစုပေါင်း (၃)ဦးတွင် (၂)ဦး ခန့်ထားပေးပြီးဖြစ်ပါတယ်။ ရောဂါဗေဒ ဘာသာရပ်တွင် စုစုပေါင်း (၃)ဦးတွင် (၂)ဦး ခန့်ထားပေးပြီးဖြစ်ပါတယ်။ သွားဘက်ဆိုင်ရာ ဘာသာရပ်တွင် စုစုပေါင်း (၅)ဦး ခွင့်ပြုထားတဲ့အထဲမှာ (၃)ဦး ခန့်ထားပေးပြီးဖြစ်ပါတယ်။ မျက်စိအထူးကု ဘာသာရပ်တွင် စုစုပေါင်း (၂) ဦးတွင် (၁)ဦး ခန့်ထားပေးပြီး ဖြစ်ပါတယ်။ အဏုဇီဝ ဘာသာရပ်တွင် စုစုပေါင်း ခွင့်ပြု (၂)ဦးတွင် (၁)ဦး ခန့်ထားပေးပြီးဖြစ်ပါတယ်။ အကြောအဆစ် ဘာသာရပ်တွင် လူအင်အား လွန်စွာနည်းပါး နေသည့်အတွက် ခန့်ထား ပေးနိုင်ခြင်း မရှိသေးပါသော်လည်း ၂၀၁၉ ခုနှစ် Enter Training (၁)နှစ်ပြည့်သူ လက်ထောက် ဆရာဝန် အထူးကုများ ပြောင်းရွှေ့ချိန်တွင် (၁)ဦး ခန့်ထားပေးနိုင်ရေးကို ဦးစားပေး အစီအစဉ်ဖြင့် ဆောင်ရွက်ပေးသွားမှာ ဖြစ်ပါတယ်။ ဆေးပညာအထူးကုဘာသာရပ်များဖြစ်သော ဦးနှောက် အာရုံကြော ဆေးကု၊ အစာအိမ်အူလမ်းကြောင်း ဆေးကု၊ ဆီးနှင့်ကျောက်ကပ် ဆေးကု၊ ရင်ခေါင်းဆေးကုနှင့် နှလုံးဆေးကု ဘာသာရပ်များတွင် အထူးကုဆရာဝန်ကြီး(၁)ဦးနှင့် အထူးကုဆရာဝန် ခွင့်ပြု (၁)ဦး ပါရှိသော်လည်း ပြည်သူ့ဆေးရုံကြီး (၅)ရုံ၌သာ ခန့်ထားပေးနိုင်ပြီး ကျန်ဗဟိုအဆင့် (၁)ဆေးရုံများနှင့် ပြည်နယ်၊ တိုင်းဒေသကြီးရှိ ဆေးရုံများတွင် ခန့်ထားပေးနိုင်ခြင်း မရှိသေးပါ။ ခွဲစိတ်အထူးကု ဘာသာရပ် များဖြစ်သည့် ဦးနှောက်အာရုံကြောခွဲစိတ်၊ ဆီးနှင့်ကျောက်ကပ်ခွဲစိတ်၊ ရင်ခေါင်းခွဲစိတ်နှင့် နှလုံးခွဲစိတ် ဘာသာရပ်များတွင် အထူးကုဆရာဝန်ကြီး ခွင့်ပြု (၁)ဦးနှင့် အထူးကုဆရာဝန် ခွင့်ပြု (၁)ဦးပါရှိသော်လည်း ထိုဘာသာရပ်များတွင် အထူးပြုထားသော မေ့ဆေး၊ သူနာပြုအပြင် စက်ကိရိယာများနှင့်စက်များကို ကျွမ်းကျင်ကိုင်တွယ်အသုံးပြုရသော အခြားဝန်ထမ်းများပါ လိုအပ်လျက်ရှိပါတယ်။ ထို့အပြင် အဆိုပါ ဘာသာရပ်များတွင် Human Resources မှာ နည်းပါးနေသဖြင့် ပြည်သူ့ ဆေးရုံကြီး (၆)ရုံ၌သာ ခန့်ထားပေးနိုင်ပြီး ကျန်ဗဟိုအဆင့် ဆေးရုံများနှင့် ပြည်နယ်၊ တိုင်းဒေသကြီးရှိ ဆေးရုံများတွင် ခန့်ထားပေးနိုင်ခြင်း မရှိသေးပါ။ ကင်ဆာရောဂါ ဓာတ်ရောင်ခြည် ဘာသာရပ်တွင် အထူးကုဆရာဝန်ကြီး ခွင့်ပြု (၁)ဦး၊ အထူးကုဆရာဝန် ခွင့်ပြု (၁)ဦး ပါရှိသော်လည်း လူအင်အား ရှားပါး နေသဖြင့် ဆေးရုံကြီး (၅)ရုံ၌သာ ခန့်ထားပေးနိုင်ပြီး ကျန်ဗဟိုအဆင့် ဆေးရုံများနှင့် ပြည်နယ်၊ တိုင်း ဒေသကြီး ဆေးရုံများတွင် ခန့်ထားပေးနိုင်ခြင်း မရှိသေးပါ။ ကင်ဆာရောဂါ ဆေးပညာဘာသာရပ်တွင် အထူးကုဆရာဝန်ကြီး ခွင့်ပြု (၁)ဦး၊ အထူးကုဆရာဝန်(၁)ဦး ပါရှိပါတယ်။ ၎င်းဘာသာရပ် ရာထူးတိုး ပြောင်းရွှေ့ခြင်း ဆောင်ရွက်ချိန်တွင် လုပ်ငန်းလိုအပ်ချက်ပေါ်မူတည်၍ ခန့်ထားပေးနိုင်ရေးအတွက် ဦးစားပေးအစီအစဉ်ဖြင့် ဆောင်ရွက်သွားမည်ဖြစ်ပါတယ်။ သားဖွားမီးယပ်ရောဂါတွင် အထူးကု ဆရာဝန်ကြီး၊ အထူးကုဆရာဝန်၊ လက်ထောက်ဆရာဝန် စုစုပေါင်း ခွင့်ပြု (၆)ဦးတွင် (၅) ဦး ခန့်ထား ပေးပြီးဖြစ်ပါတယ်။ ကလေးဆေးပညာဘာသာရပ်တွင် အထူးကုဆရာဝန်ကြီး၊ အထူးကုဆရာဝန်၊ လက်ထောက် ဆရာဝန်(၆)ဦးတွင် (၃)ဦးခန့်ထားပေးပြီး ဖြစ်ပါတယ်။ စိတ်ပညာဘာသာရပ်တွင် အထူးကုဆရာဝန်ကြီး (၁)ဦး၊ အထူးကုဆရာဝန်(၁)ဦး ခွင့်ပြုထားသည့်အတွက် လက်ထောက်ဆရာဝန် စိတ်ကျန်းမာရေး (၁) ဦးအား ခန့်ထားပေးပြီး ဖြစ်ပါတယ်။ မှုခင်းဆေးပညာ ဘာသာရပ်တွင် အထူးကုဆရာဝန်ကြီး ခွင့်ပြု (၁)ဦး၊ အထူးကုဆရာဝန် ခွင့်ပြု (၁)ဦးအနက် အထူးကုဆရာဝန် (၁)ဦး ခန့်ထားပေးပြီး ဖြစ်ပါတယ်။ အရေးပေါ် ဆေးကုသမှုဘာသာရပ်တွင် အထူးကုဆရာဝန်ကြီး ခွင့်ပြု (၁)ဦး၊ အထူးကုဆရာဝန် ခွင့်ပြု (၁)ဦး ဖြစ်ပါသည်။ ပြည်သူ့ဆေးရုံကြီး (၃)ရုံ၌သာ ခန့်ထားပေးနိုင်ပြီး ကျန်ဗဟိုအဆင့် ဆေးရုံကြီးများ နှင့်ပြည်နယ်၊ တိုင်းဒေသကြီး ဆေးရုံများတွင် ခန့်ထားပေးနိုင်ခြင်း မရှိသေးပါ။ ဆေးပညာ အထူးပြု ဘာသာရပ်တစ်ခုဖြစ်သော သွေးဘာသာရပ်တွင် အထူးကုဆရာဝန် ခွင့်ပြု (၁)ဦး ဖြစ်သော်လည်း ၎င်း ဘာသာရပ်၏ လက်တွေ့ပါရဂူဘွဲ့ရရှိသူ သင်တန်းတက်နေဆဲ အထူးကုမှာ (၁၂)ဦးသာရှိပါသည်။ ပြည်သူ့ဆေးရုံကြီး(၃)ရုံ၌သာ ခန့်ထားနိုင်ခြင်းရှိပါသည်။ ထူးခြားချက်ဖြင့် ပြည်သူ့ဆေးရုံကြီးစစ်တွေမြို့၏ ဖွဲ့စည်းပုံတွင် ပါဝင်ခြင်းမရှိသော အရေပြား ဘာသာရပ်တွင် လက်ထောက်ဆရာဝန် အထူးကု(၁)ဦးအား ခန့်ထားပေးထားပါသည်။ လက်ထောက်ဆရာဝန် ခွင့်ပြု (၁၀၃)ဦးမှ (၄၄)ဦး ခန့်ထားရာ လက်ထောက်ဆရာဝန်အထူးကု (၁၀)ဦး ပါဝင်သဖြင့် လုပ်ငန်းလည်ပတ်သော အသားတင်လက်ထောက်ဆရာဝန် (၃၄)ဦးဖြစ်ပါတယ်။ ၂၀၁၈၂၀၁၉ ဘဏ္ဍာရေးနှစ်တွင် လက်ထောက်ဆရာဝန်သစ်လွင်များ ခန့်ထားသည့် ခန့်မှန်း ၂၀၁၉ ခုနှစ် ဖေဖော်ဝါရီလတွင် ပြည်သူ့ဆေးရုံကြီး၊ စစ်တွေမြို့သို့ ခန့်ထားပေးရန် စီစဉ်ထားရှိပါသည်။ လုပ်သက် အရ လက်ထောက်ဆရာဝန်များ လုပ်ငန်းလိုအပ်ချက်ရှိသော ဆေးရုံများသို့ ပြောင်းရွှေ့ခန့်ထားချိန် တွင်လည်း ပြည်သူ့ဆေးရုံကြီးစစ်တွေမြို့အပါအဝင် ရခိုင်ပြည်နယ်အတွင်းရှိ လုပ်ငန်းလိုအပ်ချက် ရှိသော ဆေးရုံများသို့ အချိုးကျ ခွဲဝေခန့်ထားပေးမည်ဖြစ်ကြောင်း ဖြေကြားလိုပါသည်။ ရခိုင်ပြည်နယ် စစ်တွေမြို့ ပြည်သူ့ဆေးရုံကြီးတွင် သူနာပြုအုပ်ကြီး ခွင့်ပြု (၁)ဦး၊ လစ်လပ် (၁)ဦး ၊သူနာပြု အုပ် ခွင့်ပြု (၂)ဦး၊ ခန့်ထား (၂) ဦး၊ သူနာပြုအုပ်ကြီး ခွင့်ပြု (၂၈) ဦး၊ ခန့်ထား(၁၈)ဦး၊ လစ်လပ်(၁၀)ဦး၊ အထက်တန်းသူနာပြု ခွင့်ပြု (၁၂၂) ဦး၊ ခန့်ထား (၆၅)ဦး၊ လစ်လပ်(၅၇)ဦး ၊ သူနာပြု ခွင့်ပြု (၂၃၀)၊ ခန့်ထား(၉၀)၊ လစ်လပ်(၁၄၀) ရှိပါသည်။ လစ်လပ်လျက်ရှိသော အထက်တန်း သူနာပြု ရာထူးများအတွက် ရခိုင်ပြည်နယ်၊ ကုသရေးဦးစီးဌာနမှ ၃-၁၀-၂၀၁၈ ရက်နေ့ဖြင့် ရာထူးတိုးခေါ်ယူခြင်း ဆောင်ရွက်နေဆဲ ဖြစ်ပါကြောင်းနှင့် ခန့်ထားချိန်တွင် ဦးစားပေး ခန့်ထားပေးမည် ဖြစ်ပါကြောင်း ဖြေကြားအပ်ပါသည်။ သူနာပြု ရာထူး လစ်လပ်နေရာများအတွက် ၂၀၁၈ ခုနှစ်၊ ဒီဇင်ဘာလတွင် သစ်လွင် သူနာပြုများခန့်ထားသည့်အခါ လုပ်ငန်းလိုအပ်ချက်အရ ခွဲဝေခန့်ထားနိုင်မည် ဖြစ်ပါကြောင်း ဥက္ကဋ္ဌကြီး မှတစ်ဆင့် လေးစားစွာ ဖြေကြားအပ်ပါသည်ရှင်။ လေးစားအပ်ပါတဲ့ အမျိုးသားလွှတ်တော် ဥက္ကဋ္ဌကြီးရှင်။ မွန်ပြည်နယ် မဲဆန္ဒနယ်အမှတ် (၁၁)မှ အမျိုးသားလွှတ်တော်ကိုယ်စားလှယ် ဦးလှမြင့်(ခ)ဦးလှမြင့်သန်း ၏ ကြယ်ပွင့်ပြမေးခွန်းအား ဖြေကြားသွားမှာ ဖြစ်ပါတယ်။ အထက်အကြောင်းအရာပါကိစ္စနှင့် ပတ်သက်၍ မွန်ပြည်နယ်၊ ကျိုက်ထို မြို့နယ်၊ သိမ်ဇရပ်တိုက်နယ်ဆေးရုံတွင် လူနာဆောင်များကို စံကိုက်(၂)ထပ် လူနာဆောင် သို့မဟုတ် သင့်လျော်ရာ စံကိုက်လူနာဆောင်နှင့် ဝန်ထမ်းအိမ်ရာများကို ၂၀၁၈ - ၂၀၁၉ ဘဏ္ဍာရေးနှစ်တွင် ဆောက်လုပ်ပေးရန် သို့မဟုတ် အနီးစပ်ဆုံးဘဏ္ဍာရေးနှစ်တွင် ဆောက်လုပ်ပေးရန် အစီအစဉ်ရှိ/မရှိကို မေးမြန်းထားပါတယ်။ သိမ်ဇရပ်တိုက်နယ်ဆေးရုံ၏ ဝန်ထမ်းအင်အားနှင့် ဝန်ထမ်းအင်အား လိုအပ်ချက် အခြေအနေများအရ (၄)ခန်းတွဲ (၁)ထပ် (၂)လုံးအား ၂၀၁၈ - ၂၀၁၉ ဘဏ္ဍာနှစ်ကာလတွင် ငွေလုံးငွေရင်း အသုံးစရိတ်ရန်ပုံငွေဖြင့် ဆောက်လုပ်ရန် စီစဉ်ဆောင်ရွက်ထားပြီး ဖြစ်ပါတယ်။ မွန်ပြည်နယ်၊ ကျိုက်ထို မြို့နယ်၊ သိမ်ဇရပ်တိုက်နယ်ဆေးရုံ (၁၆)ခုတင်ဆံ့တွင် လူနာကုသဆောင် (၂)ဆောင်ရှိပြီး တိုက်နယ် ဆေးရုံ၏ အတွင်းလူနာ တက်ရောက်ကုသမှုမှာ တစ်ရက်လျှင် ပျမ်းမျှ(၃၅.၆)ဦး ဖြစ်ခြင်း၊ အဆောက်အအုံ များမှာ လူနာကုသဝန်ဆောင်မှုအတွက် ပြန်လည်တည်ဆောက်ရန် လိုအပ်ခြင်းနှင့် မြေနေရာရရှိမှု အခြေအနေများအရ တိုးချဲ့ တစ်ထပ်လူနာဆောင်(၁)ဆောင် ဆောက်လုပ်ရေးအတွက် ၂၀၁၉ - ၂၀၂၀ ငွေလုံးငွေရင်းအသုံးစရိတ်တွင် လျာထားတင်ပြဆောင်ရွက် သွားမည်ဖြစ်ပါကြောင်း ဥက္ကဋ္ဌကြီးမှတစ်ဆင့် ဖြေကြားအပ်ပါသည်ရှင်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ မွန်ပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဒေါက်တာဇော်လင်းထွဋ် ၏ ကြယ်ပွင့်ပြမေးခွန်းအား ပြန်လည် ဖြေကြားသွားမှာ ဖြစ်ပါတယ်။ နှစ်ပေါင်း(၁၃၂) နှစ်ရှိပြီဖြစ်သော သထုံခရိုင်၊ ပြည်သူ့ဆေးရုံကြီး ဖျားနာ ကုသဆောင်အဆောက်အအုံသည် ကြံ့ခိုင်မှုမရှိတော့ပါသဖြင့် အသစ်ပြန်လည်တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့် ကြယ်ပွင့်ပြမေးခွန်းနှင့်ပတ်သက်၍ ဖြေကြားခြင်း ဖြစ်ပါတယ်။ ကျန်းမာရေးနှင့်အားကစားဝန်ကြီးဌာန ကုသရေးဦးစီးဌာနသည် သထုံခရိုင်၊ ပြည်သူ့ဆေးရုံကြီးရှိ ဖျားနာ ကုသဆောင်အဆောက်အအုံ၏ ကြံ့ခိုင်မှုအခြေအနေသည် ဆေးရုံစီမံခန့်ခွဲမှုကော်မတီ ပြည်ထောင်စု လွှတ်တော်ကိုယ်စားလှယ်များ၊ ဆေးရုံ အထောက်အကူပြုအဖွဲ့၊ လမ်းတံတားဆောက်လုပ်ရေး ဦးစီး ဌာန၊ ခရိုင်ကျေးလက်ဒေသ ဖွံ့ဖြိုးရေးဦးစီးဌာနများပါဝင်သော ကွင်းဆင်းစစ်ဆေးရေးအဖွဲ့ဖြင့် စစ်ဆေးမှုအရ လူနာကုသဝန်ဆောင်မှုများ ဆောင်ရွက်ရန် သင့်လျော်မှုမရှိပါသဖြင့် ဖျက်သိမ်း၍ လူနာဆောင်အသစ် ပြန်လည်ဆောက်လုပ်ရန် ရည်မှန်းဆောင်ရွက်လျက်ရှိပါတယ်။ သထုံခရိုင် ပြည်သူ့ ဆေးရုံ၏ မြေနေရာဧရိယာအရ အဆောက်အအုံအသစ် သီးခြားဆောက်လုပ်ရန် အခြေအနေမရှိပါ သဖြင့် အဆောက်အအုံ ဟောင်းဖျက်သိမ်း၍ ပြန်လည်တည်ဆောက်စဉ်ကာလအတွင်း ပြည်သူလူထု၏ ဖျားနာကုသဆောင်ရွက်ရေးလုပ်ငန်းများ၊ ဆေးရုံအုပ်ချုပ်မှုအဆောင်နှင့် အစည်းအဝေးခန်းအဆောင်များ ယာယီအစီအစဉ်ဖြင့် ဆောင်ရွက်ရန် စီစဉ်ထားရှိပါကြောင်းနှင့် နှစ်ထပ်လူနာကုသဆောင်အသစ်အား ၂၀၁၉ - ၂၀၂၀ ငွေလုံးငွေရင်း အသုံးစရိတ်စီမံကိန်းအစီအစဉ်တွင် လျာထားတင်ပြသွားမည် ဖြစ်ပါကြောင်း ဥက္ကဋ္ဌကြီးမှတစ်ဆင့် ဖြေကြားအပ်ပါသည်ရှင်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးရှင်။ မကွေးတိုင်းဒေသကြီး မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ် ဦးမြမင်းဆွေ၏ ကြယ်ပွင့်ပြမေးခွန်းအား ပြန်လည် မြို့ကြီးများ၊ မြို့နယ်၊ မြို့နယ်ပြည်သူ့အင် မြို့နယ်ပြည်သူ ဖြေကြားသွားမှာ ဖြစ်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးမြမင်းဆွေ ၏ ပြည်သူတို့၏ ကျန်းမာရေးဖွံ့ဖြိုးမှု၊ စောင့်ရှောက်မှုနှင့် ရောဂါကာကွယ်ရေး လုပ်ငန်းများ ယခုထက်ပိုမိုလုပ်ဆောင်နိုင်ရန် ခရိုင်မြို့ကြီးများတွင် မြို့နယ်ပြည်သူ့ ကျန်းမာရေး ဦးစီး ဌာနမှူးများ သီးသန့်ခန့်ထားပေးရန် အစီအစဉ် ရှိ/မရှိ ကြယ်ပွင့်ပြမေးခွန်း နှင့်ပတ်သက်၍ ဖြေကြား သွားမှာပါ။ ပြည်သူ့ကျန်းမာရေးဦးစီးဌာနအနေဖြင့် မြို့နယ်များအတွင်းရှိ ပြည်သူများ၏ကျန်းမာရေး စောင့်ရှောက်မှုလုပ်ငန်းများ၊ ရောဂါကာကွယ်ရေးလုပ်ငန်းများ၊ တည်ဆောက်ရေး လုပ်ငန်းများတွင် ကြီးကြပ်ဆောင်ရွက်နိုင်ရန် အချို့ခရိုင်မြို့ကြီးများတွင် မြို့နယ်ပြည်သူ့ကျန်းမာရေး ဦးစီးဌာနမှူးများ ခန့်ထားဆောင်ရွက်ခဲ့ပါတယ်။ မြို့နယ်ပြည်သူ့ကျန်းမာရေး ဦးစီးဌာနများ ခန့်ထားနိုင်ခြင်း မရှိသည့် ခရိုင်မြို့ကြီးများ၏ မြို့နယ်များတွင် ဒုတိယ မြို့နယ်ပြည်သူ့ကျန်းမာရေး ဦးစီးဌာနမှူးများ ခန့်ထား၍ သော်လည်းကောင်း အဖွဲ့ခေါင်းဆောင်ဆရာဝန်၊ ဦးစီးအရာရှိများ ခန့်ထား၍သော်လည်းကောင်း သက်ဆိုင်ရာ ခရိုင်၊ ပြည်သူ့ကျန်းမာရေးဦးစီးဌာနမှူးများ၊ တိုင်းဒေသကြီး၊ ပြည်နယ်ကျန်းမာရေး ဦးစီး ဌာနမှူးများ၏ လမ်းညွှန်ကြီးကြပ်မှုဖြင့် မြို့နယ်ပြည်သူ့ကျန်းမာရေးလုပ်ငန်းများအား ဆောင်ရွက်လျက် ရှိပါတယ်။ သို့ဖြစ်ပါ၍ ခရိုင်မြို့ကြီးများတွင် လစ်လပ်လျက်ရှိသော မြို့နယ်ပြည်သူ့ကျန်းမာရေး ဦးစီး ဌာနမှူးများ ရာထူးနေရာများအား လုပ်ငန်းလိုအပ်ချက်အရ ခန့်ထားဆောင်ရွက်လျက်ရှိပါကြောင်းနှင့် လက်ထောက်ဆရာဝန်သစ်လွင်များ ခန့်ထားသည့်အခါ လုပ်သက်ရင့်၊ အတွေ့အကြုံရှိ ဒုတိယမြို့နယ် ပြည်သူ့ကျန်းမာရေးဦးစီးဌာနမှူး၊ အဖွဲ့ခေါင်းဆောင်ဆရာဝန်၊ ဦးစီးအရာရှိများအား မြို့နယ်ပြည်သူ့ ကျန်းမာရေးဦးစီးဌာနသို့ တိုးမြှင့်ခန့်ထား ဆောင်ရွက်သွားမည်ဖြစ်ပါကြောင်း ဥက္ကဋ္ဌကြီးမှတစ်ဆင့် ပြန်လည်ဖြေကြားအပ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech><mp id='1309'>ဦးဝေစိန်အောင်၊ ရခိုင်ပြည်နယ် မဲဆန္ဒနယ်အမှတ်(၁)</mp>ဝန်ကြီး ကျေးဇူးတင်ပါတယ်။ ဥက္ကဋ္ဌကြီးခင်ဗျား။ ကျွန်တော် အဓိက ဝန်ကြီးဖြေသွားတာကတော့ ဘာသာရပ်အလိုက် ရှိတာနဲ့ နောက်ထပ် အခြေအနေတွေ ဖော်ပြထားပါတယ်။ ကျွန်တော်တို့ စစ်တွေမြို့မှာ အဓိက လိုအပ်နေတာ ကတော့ အရေးပေါ်လူနာတွေ ရောက်လာရင် အဲဒီအရေးပေါ်လူနာအတွက် ကုဖို့ဆရာဝန်က ချက်ချင်း ရောက်မလာဘူး ဖြစ်နေတယ်။ ဥပမာ ကား Accident ဖြစ်တယ်။ နယ်က အရေးပေါ်တွေရောက်လာရင် အဲဒါကြောင့် ကျွန်တော် ပြောချင်တာက လက်ထောက်ဆရာဝန်(၁၀၃)ဦး ခန့်ရမယ့်နေရာမှာ (၄၄)ဦးသာ ရှိတယ်။ (၄၄)ဦးထဲမှာလည်း ဆေးရုံအုပ်ကြီး ပြောပြချက်အရဆိုရင် ခွင့်ယူထားတာနဲ့ ဧရာဝတီတိုင်း ဒေသကြီးကို Attend လုပ်ထားတာနဲ့ဆိုရင် လက်ထောက်ဆရာဝန်က အထူးအားနည်းနေပါတယ်။ အဲဒါကြောင့် အဓိက ကျွန်တော် မေးလိုတာက လောလောဆယ်မှာ လက်ထောက်ဆရာဝန်က (၁၀၃)ဦး ခန့်ထားတဲ့အထဲမှာ (၄၄)ဦးထဲမှာမှ များများစားစား လက်ထောက်ဆရာဝန်ကို လောလောဆယ် ခန့်ထား ပေးဖို့ ကျွန်တော် မေတ္တာရပ်ခံပါတယ်။ လက်ထောက်ဆရာဝန်တွေ ခန့်ထားပေးနိုင်ခြင်း ရှိ/မရှိကို နည်းနည်း ဖြေကြားပေးစေလိုပါတယ်ခင်ဗျား။</speech>
<speech><agency id='20'>ဒေါက်တာမြလေးစိန်(ဒုတိယဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ ကျွန်မတို့ ကျန်းမာရေးနှင့် အားကစား ဝန်ကြီးဌာနအနေနဲ့ လက်ထောက်ဆရာဝန်သစ်လွင်များကို ဒီနှစ်ခေါ်လျက်ရှိပါတယ်။ သစ်လွင် (၂၀၀၀) ကျွန်မတို့ ခေါ်ထားပါတယ်။ ဆရာဝန်သစ်လွင် (၂၀၀၀)ကို အခုစစ်ဆေး ပြီးတော့ ကျွန်မတို့ နေရာတွေချထားပေးဖို့ ဆောင်ရွက်လျက်ရှိပါတယ်။ အဲဒီလို ဆောင်ရွက်တဲ့အခါမှာ ရခိုင်ပြည်နယ်မှာ ရှိတဲ့ စစ်တွေမြို့၊ ခုတင်(၅၀၀)ဆံ့ ဆေးရုံကို ဦးစားပေးပြီးတော့ ဆောင်ရွက်သွားမည် ဖြစ်ပါကြောင်း ဖြေကြားလိုပါတယ်ရှင်။</speech>
<speech type='speaker'>မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်း ဝင်များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်နှစ်ဦး မေးမြန်းတဲ့ မေးခွန်းများဟာ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>မွန်ပြည်နယ်၊ သထုံခရိုင်၊ ဘီးလင်းမြို့နယ်အတွင်း မြို့နယ်ကွပ်ကဲရေးရုံးအဖွဲ့၏ စီမံခန့်ခွဲမှု လွယ်ကူစေရန် နှင့် တစ်စုတစ်စည်းတည်းဖြစ်စေရန် လူ(၁၀၀၀)ဆံ့မည့် မီးစက်၊ သန့်စင်ခန်း၊ ရေကန် ပါဝင်သော ကယ်ဆယ်ရေးစခန်းအဆောက်အဦ တစ်လုံး ဆောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type='speaker'>ပထမဦးစွာ မွန်ပြည်နယ် မဲဆန္ဒနယ်အမှတ်(၁၂)မှ ဒေါ်သီရိရတနာ က မွန်ပြည်နယ်၊ သထုံခရိုင်၊ ဘီးလင်းမြို့နယ်အတွင်း မြို့နယ်ကွပ်ကဲရေးရုံးအဖွဲ့၏ စီမံခန့်ခွဲမှု လွယ်ကူ စေရန်နှင့် တစ်စုတစ်စည်းတည်းဖြစ်စေရန် လူ(၁၀၀၀)ဆံ့မည့် မီးစက်၊ သန့်စင်ခန်း၊ ရေကန် ပါဝင်သော ကယ်ဆယ်ရေးစခန်းအဆောက်အဦ တစ်လုံး ဆောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id='1308'>ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံး မင်္ဂလာပါရှင်။ ကျွန်မကတော့ မွန် ပြည်နယ် မဲဆန္ဒနယ်အမှတ်(၁၂)က အမျိုးသားလွှတ်တော် ကိုယ်စားလှယ် ဒေါ်သီရိရတနာ ဖြစ်ပါတယ်။ ကျွန်မမေးမြန်းမယ့် မေးခွန်းကတော့ ကျွန်မတို့ ဘီးလင်းမြို့နယ်အတွင်း မြို့နယ်ကွပ်ကဲရေးရုံးအဖွဲ့၏ စီမံခန့်ခွဲမှု လွယ်ကူစေရန်နှင့် တစ်စုတစ်စည်းတည်းဖြစ်စေရန် လူ(၁၀၀၀)ဆံ့မည့် မီးစက်၊ သန့်စင်ခန်း၊ ရေကန် ပါဝင်သော ကယ်ဆယ်ရေးစခန်းအဆောက်အဦ တစ်လုံး ဆောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းသွားမှာ ဖြစ်ပါတယ်။ ဥက္ကဋ္ဌကြီးရှင်။ ကျွန်မတို့ရဲ့ မဲဆန္ဒနယ်ဖြစ်တဲ့ ဘီးလင်းမြို့နယ်ဟာ ရေကြီးရေလျှံမှုဒဏ်ကို ခံစားရတဲ့ မြို့နယ်များထဲမှ တစ်ခု ဖြစ်ပါတယ်။ ဘီးလင်းမြစ်ရဲ့ မြစ်ဖျားပိုင်းကနေ သဲနုန်းပို့ချမှုတွေ များတာရယ်၊ ရွှေလုပ်ငန်းတွေက စွန့်ပစ်မြေစာတွေကြောင့်ရယ်၊ မြစ်ကြမ်းပြင်မြင့်တက်ခြင်းရဲ့ အကျိုးဆက်တွေဖြစ်တဲ့ ရေကြီးရေလျှံမှုကို (၂)နှစ်(၁)ကြိမ်၊ (၃)နှစ် (၁)ကြိမ် အမြဲလိုကြုံတွေ့နေရတဲ့ မြို့နယ်လည်း ဖြစ်ပါတယ်။ ပြီးခဲ့တဲ့ ဇူလိုင်လအတွင်း ပင်လယ်ဒီရေမြင့်တက်မှုတွေ၊ မိုးအဆက်မပြတ် ရွာသွန်းမှုတွေ၊ မြစ်ရေလျှံမှုတွေပေါင်းပြီးတော့ ကျွန်မတို့ ဘီးလင်းမြို့ရဲ့ စိုးရိမ်ရေမှတ်အထက်ကို (၉၀) စင်တီမီတာကျော်မြင့်တက်ခဲ့တဲ့အတွက်ကြောင့်မို့လို့ ကျွန်မတို့ ကယ်ဆယ်ရေးစခန်း(၄၃)ခု ဖွင့်လှစ် ပြီးတော့ လူပေါင်းတစ်သောင်းကျော်ကို ကူညီကယ်ဆယ်ခဲ့ရပါတယ်။ အဲဒီလို ကူညီကယ်ဆယ်ခဲ့တဲ့ နေရာမှာ စခန်းတွေကို ဘုန်းကြီးကျောင်းတွေ၊ စာသင်ကျောင်းတွေ၊ ဓမ္မာရုံတွေစတဲ့ နေရာ အနှံ့အပြား မှာ ဖွင့်ခဲ့တဲ့အတွက်ကြောင့်မို့လို့ ကျွန်မတို့ မြို့နယ်စီမံခန့်ခွဲမှုအဖွဲ့ရဲ့ စီမံခန့်ခွဲမှုတွေဟာ အခက်အခဲတွေ များစွာ ကြုံတွေ့ခဲ့ရပါတယ်။ ဒါကြောင့်မို့လို့ ကျွန်မတို့ ရေကြီးရေလျှံမှုဖြစ်လာလို့ရှိရင် ဘီးလင်းမြို့နယ်၊ စီမံကွပ်ကဲရေး ရုံးအဖွဲ့ရဲ့ စီမံခန့်ခွဲမှုတွေ တစ်စုတစ်စည်းတည်းဖြစ်စေဖို့ ကူညီကယ်ဆယ်မှုတွေ လွယ်ကူမြန်ဆန်စေဖို့ အတွက် ကျွန်မတို့ရဲ့ မြို့နယ်မှာလိုအပ်နေတဲ့ မီးစက်၊ သန့်စင်ခန်း၊ ရေကန်တို့ ပြည့်စုံပါဝင်တဲ့ လူ(၁၀၀၀) ဆံ့မယ့် ကယ်ဆယ်ရေးစခန်း အဆောက်အအုံတစ်ခုကို ဆောက်လုပ်ပေးဖို့အတွက် ကျွန်မတို့ရဲ့ မဲဆန္ဒရှင် ပြည်သူများကိုယ်စား တောင်းဆိုရခြင်းဖြစ်ပါတယ်။ ဒါကြောင့် ကျွန်မရဲ့ မဲဆန္ဒနယ်အတွင်းမှာ လိုအပ် လျက်ရှိတဲ့ လူ(၁၀၀၀)ဆံ့ ကယ်ဆယ်ရေးစခန်း အဆောက်အအုံတစ်ခုကို ဝန်ကြီးဌာနမှ ဆောက်လုပ် ပေးရန် အစီအစဉ် ရှိ/မရှိ ဥက္ကဋ္ဌကြီးမှတစ်ဆင့် လေးစားစွာမေးမြန်းအပ်ပါတယ်။ အားလုံးကို ကျေးဇူး တင်ပါတယ်ရှင်။</speech>
<title>အမျိုးသမီးများအပေါ် အကြမ်းဖက်မှု တားဆီးကာကွယ်ရေး ဥပဒေအား ရေးဆွဲခြင်းလုပ်ငန်း မည်သည့် အခြေအနေတွင်ရှိနေပြီး မည်ကဲ့သို့ ဆောင်ရွက်ထားသည်ကို သိရှိလိုခြင်း နှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ နော်လှလှစိုး က အမျိုးသမီးများအပေါ် အကြမ်းဖက်မှု တားဆီးကာကွယ်ရေး ဥပဒေအား ရေးဆွဲခြင်းလုပ်ငန်း မည်သည့် အခြေအနေတွင်ရှိနေပြီး မည်ကဲ့သို့ ဆောင်ရွက်ထားသည်ကို သိရှိလိုခြင်း နှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id='1326'>နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌ၊ ပြည်ထောင်စုအဆင့်ပုဂ္ဂိုလ်များနှင့် အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါ။ ကျွန်မအနေနဲ့ အမျိုးသမီးများအပေါ် အကြမ်းဖက်မှု တားဆီးကာကွယ်ရေး ဥပဒေအား ရေးဆွဲခြင်းလုပ်ငန်းဟာ မည်သည့်အခြေအနေတွင်ရှိနေပြီး မည်ကဲ့သို့ ဆောင်ရွက်ထားခြင်းကို သိရှိလိုပါကြောင်း မေးခွန်းကို မေးမြန်းသွားမှာ ဖြစ်ပါတယ်။ ဥက္ကဋ္ဌကြီးရှင်။ မြန်မာနိုင်ငံမှာ အမျိုးသမီးများအပေါ် အကြမ်းဖက်မှုကိစ္စတွေဟာ တစ်နှစ် ထက်တစ်နှစ်ပိုမိုများပြားလာပြီးတော့ ကာကွယ်စောင့်ရှောက်တဲ့ ဥပဒေတစ်ရပ်လိုအပ်နေခြင်းကြောင့် အခုမေးခွန်းကို မေးမြန်းရခြင်း ဖြစ်ပါတယ်။ မြန်မာနိုင်ငံရဲ့ ရဲတပ်ဖွဲ့ အချက်အလက်များအရ မြန်မာ နိုင်ငံမှာ အမျိုးသမီးများအပေါ် အကြမ်းဖက်မှုကိစ္စများဟာ ပိုမိုများပြားလာတယ် ဆိုတာကို တွေ့ရ ၂၀၁၆ ခုနှစ်မှာ အမျိုးသမီးများအပေါ် အကြမ်းဖက်မှု အမှုပေါင်း (၇၀၀)ကျော် ရှိပါတယ်။ ယခုနှစ် ၂၀၁၈ ခုနှစ်မှာ နှစ်ကုန်ပိုင်းရောက်ခဲ့တဲ့တစ်ထောင်ကျော်လို့ သိရပါတယ်။ ဒီလို အချက်အလက်တွေဟာ ရဲစခန်းကို တိုင်ပြီးတော့မှ အမှုမြောက်သွားတဲ့ ဖြစ်ရပ်များသာ ဖြစ်ပါတယ်။ ကျေအေးလိုက်တဲ့ အမှုတွေ၊ တိုင်ကြားရမှန်းမသိတဲ့ အမှုတွေ၊ ဝေးလံခေါင်သီဒေသမှာ ဖြစ်တဲ့အမှု တွေဟာ ဆိုလို့ရှိရင် ရဲစခန်းကို မရောက်လာပါဘူး။ မြန်မာနိုင်ငံမှာ အမျိုးသမီးတွေရဲ့ ဘဝဟာ လုံခြုံမှုမရှိဘဲနဲ့ အလုပ်ခွင်မှာ၊ လမ်းပေါ်မှာ ကုန်ကုန်ပြောရလို့ရှိရင် မိမိအိမ်ထဲမှာနေတဲ့ောင်မှ အကြမ်းဖက်ခြင်းကို နေ့စဉ်နှင့်အမျှ ခံစား နေရပါတယ်။ နှစ်တိုင်းနှစ်တိုင်း နိုဝင်ဘာလ ၂၅ ရက်နေ့ဟာ အပြည်ပြည်ဆိုင်ရာ အမျိုးသမီးများ အပေါ် အကြမ်းဖက်မှု ပပျောက်ရေးနေ့ ဖြစ်ပြီးတော့ ဒီနှစ်ရဲ့ ဆောင်ပုဒ်ကတော့ အမျိုးသမီးများအပေါ် အကြမ်းဖက်မှု ပပျောက်ရေး ဥပဒေနဲ့ကာကွယ်ပေး ဆိုတဲ့ ဆောင်ပုဒ်ပဲ ဖြစ်ပါတယ်။ မြန်မာနိုင်ငံအဝှမ်း၊ ကမ္ဘာအဝှမ်းမှာလည်းပဲ အမျိုးသမီးများအပေါ်ကို အကြမ်းဖက်မှု ပပျောက်ဖို့ကို ဥပဒေနှင့် ကာကွယ် ပေးရန် သက်ဆိုင်ရာအစိုးရကို တောင်းဆိုတဲ့ လှုပ်ရှားမှုတွေ၊ Compoin တွေ လုပ်နေတဲ့ ဖြစ်ပါတယ်။ အမျိုးသမီးများအပေါ် အကြမ်းဖက်မှု တားဆီးကာကွယ်ရေးဥပဒေကို ၂၀၁၃ ခုနှစ်၊ နိုဝင်ဘာလကနေစပြီးတော့ လူမှုဝန်ထမ်း၊ ကယ်ဆယ်ရေးနှင့် ပြန်လည် နေရာချထားရေးဝန်ကြီးဌာန နှင့်အရပ်ဖက်လူ့အဖွဲ့အစည်းများ၊ ကျွမ်းကျင်တဲ့ ပညာရှင်များက ရေးဆွဲနေတယ်ဆိုတာကို သိရပါတယ်။ ယခုအခါမှာ အမျိုးသမီးများအပေါ် အကြမ်းဖက်မှု တားဆီးကာကွယ်ရေးဥပဒေကို ရေးဆွဲ တဲ့လုပ်ငန်းဟာ (၅)နှစ်ရှိခဲ့ပြီ ဖြစ်ပါတယ်။ အမျိုးသမီးများအပေါ် အကြမ်းဖက်မှု မှုခင်းများ တိုးတက် များပြားလာခြင်း၊ ကာကွယ်စောင့်ရှောက်မှု အစီအမံ ဥပဒေများ အလွန်လိုအပ်လျက်ရှိခြင်း၊ မှုခင်း ကျဆင်းရေး တရားဥပဒေစိုးမိုးရေးအတွက် အမျိုးသမီးများအပေါ် အကြမ်းဖက်မှုတားဆီး ကာကွယ်ရေး ဥပဒေအား ရေးဆွဲခြင်းလုပ်ငန်း မည်သည့်အခြေအနေတွင် ရှိနေပြီး မည်ကဲ့သို့ ဆောင်ရွက်ထားခြင်းကို သိရှိလိုပါကြောင်း အမျိုးသားလွှတ်တော် ဥက္ကဋ္ဌမှတစ်ဆင့် မေးမြန်းလိုက်ပါတယ်။ အားလုံးကျေးဇူး တင်ပါတယ်။</speech>
<speech type='speaker'>မေးခွန်းများနဲ့ ပတ်သက်ပြီး လူမှုဝန်ထမ်း၊ ကယ်ဆယ်ရေးနှင့် ပြန်လည် နေရာချထားရေးဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id='30'>ဦးစိုးအောင်(ဒုတိယဝန်ကြီး၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော် ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေလို့ ကျွန်တော့်အနေနဲ့ ဦးစွာ ဆုမွန်ကောင်းတောင်း ဂါရဝပြုအပ်ပါတယ်။ ကျွန်တော်ကတော့ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနက ဒုတိယဝန်ကြီး ဦးစိုးအောင် ဖြစ်ပါတယ်။ ဒုတိယအကြိမ်၊ အမျိုးသားလွှတ်တော် ဒသမပုံမှန်အစည်းအဝေးမှာ မွန်ပြည်နယ် မဲဆန္ဒနယ် အမှတ်(၁၂)မှ အမျိုးသားလွှတ်တော်ကိုယ်စားလှယ် ဒေါ်သီရိရတနာရဲ့ မွန်ပြည်နယ်၊ သထုံခရိုင်၊ ဘီးလင်းမြို့နယ်အတွင်း မြို့နယ်ကွပ်ကဲရေးရုံးအဖွဲ့၏ စီမံခန့်ခွဲမှု လွယ်ကူစေရန်နှင့် တစ်စုတစ်စည်း တည်းဖြစ်စေရန် လူ(၁၀၀၀)ဆံ့မည့် မီးစက်၊ သန့်စင်ခန်း၊ ရေကန် ပါဝင်တဲ့ ကယ်ဆယ်ရေးစခန်း အဆောက်အအုံတစ်လုံး ဆောက်လုပ်ပေးရန် အစီအစဉ် ရှိ/မရှိ မေးခွန်းနှင့် စပ်လျဉ်း၍ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနနှင့် မွန်ပြည်နယ် အစိုးရအဖွဲ့တို့၏ ဖြေကြားချက် များကို ပေါင်းစပ်ဖြေကြားသွားမှာ ဖြစ်ပါတယ်။ မွန်ပြည်နယ်ဟာ ရေမြေ သဘာဝအနေအထားအရ သဘာဝဘေးဖြစ်ပွားမှု နည်းပါးတဲ့ဒေသဖြစ်ခြင်း၊ မုန်တိုင်းအန္တရာယ်ကို တိုက်ရိုက်တွေ့ကြုံခံစားရမှု နည်းပါးတဲ့ဒေသဖြစ်ခြင်းတို့ကြောင့် ထုထည်ကြီးမားတဲ့ ခိုလှုံရာ အဆောက်အအုံများကို ယခင်က ဆောက်လုပ်ပေးခဲ့ခြင်း မရှိခဲ့သော်လည်း အခု ၂၀၁၈ ခုနှစ်အတွင်း မိုးသည်းထန်စွာ ရွာသွန်းခဲ့ပြီး ရေကြီး ရေလျှံမှုကြောင့် အဓိကအားဖြင့် တိုင်းဒေသကြီး၊ ပြည်နယ် (၄)ခု ဖြစ်တဲ့ မွန်ပြည်နယ်၊ ကရင်ပြည်နယ်၊ ပဲခူးတိုင်းဒေသကြီးနှင့် တနင်္သာရီတိုင်းဒေသကြီးတို့မှာ ထိခိုက်ပျက်စီးမှု အများဆုံးခံစားခဲ့ရသဖြင့် ဒီ ရေဘေးကြောင့် မွန်ပြည်နယ်အတွင်း စိုက်ပျိုးရေးကဏ္ဍနှင့် လမ်းတံတားကဏ္ဍများ ပျက်စီးဆုံးရှုံးမှုများ ဖြစ်ပေါ်ခဲ့တဲ့အတွက် အမျိုးသားသဘာဝဘေးအန္တရာယ်ဆိုင်ရာ စီမံခန့်ခွဲမှုရန်ပုံငွေက မျိုးစပါး (၁၃၅၇၂)တင်းအတွက် တန်ဖိုးငွေကျပ် (၁၁၇.၄၀)သန်းကို မွန်ပြည်နယ်အတွက်ကိုလည်း ထောက်ပံ့ပေး ခဲ့ပါတယ်။ ဒါ့အပြင် အရေးပေါ်ထုတ်ပြန်ရေးလုပ်ငန်းများကို ဆောင်ရွက်နိုင်ရန်အတွက်ကိုလည်း အမျိုးသားသဘာဝဘေးအန္တရာယ်ဆိုင်ရာ စီမံခန့်ခွဲမှုကော်မတီက ဖိုက်ဘာစက်လှေများကို ထောက်ပံ့ ပေးခဲ့ရာမှာ မြင်းကောင်ရေ (၄၀)အင်ဂျင်တပ် ဖိုက်ဘာစက်လှေများကို ဘီးလင်းမြို့အတွက် (၂)စီး အပါအဝင် မွန်ပြည်နယ်သို့ (၅)စီး၊ မြင်းကောင်ရေ(၇.၅) အင်ဂျင်တပ် ဖိုက်ဘာစက်လှေအမျိုးအစားကို ဘီးလင်းမြို့နယ်အတွက်(၅)စီး အပါအဝင် မွန်ပြည်နယ်သို့ (၈)စီး စသည်တို့ကိုလည်း ထောက်ပံ့ပေး ထားခဲ့ပြီး ဖြစ်ပါတယ်။ ဥက္ကဋ္ဌကြီးခင်ဗျား။ Power Point ဖြင့် ရှင်းလင်းတင်ပြခွင့်ပြုပေးပါရန် တင်ပြအပ်ပါတယ်။ အထက်ပါထောက်ပံ့ရေးလုပ်ငန်းများ ဆောင်ရွက်ပေးခဲ့တဲ့အပြင် ပြည်သူများ ဘေးအန္တရာယ် ကျရောက်ပါက ကယ်ဆယ်ရေးစခန်းအဖြစ် ခိုလှုံနိုင်ရေးအတွက် အမျိုးသား သဘာဝဘေးအန္တရာယ် ဆိုင်ရာ စီမံခန့်ခွဲမှုကော်မတီ ဥက္ကဋ္ဌရဲ့ ခွင့်ပြုချက်အရ Cyclone Shelter များကိုလည်း ဆောက်လုပ် ပေးရန် ယခုနှစ်ထဲမှာ စီစဉ်ခဲ့ရာ မော်လမြိုင်ခရိုင်၊ ချောင်းဆုံမြို့နယ်အတွင်း တင်ပြပါ တော်ပွန်ကျေးရွာ၊ ဆယ်ပလာကျေးရွာနှင့် ဇီးကုန်းကျေးရွာတို့မှာ (၁)လုံးစီနှင့် စုစုပေါင်း(၃)လုံးအတွက် အမျိုးသား သဘာဝဘေးအန္တရာယ်ဆိုင်ရာ စီမံခန့်ခွဲမှုရန်ပုံငွေက ငွေကျပ် (၃၀၃.၈)သန်းကို ပြည်နယ်အစိုးရ အဖွဲ့သို့ လွှဲပြောင်းပေးပြီးဖြစ်၍ အစိုးရအဖွဲ့အစီအစဉ်ဖြင့် တည်ဆောက်နိုင်ရေးစီစဉ် ဆောင်ရွက်လျက် ရှိပါတယ်။ အခုအခါမှာလည်း လွှတ်တော်ကိုယ်စားလှယ်ကြီးရဲ့ မေးခွန်းနဲ့စပ်လျဉ်းပြီး ရေဘေး ဖြစ်ပွားချိန်မှာ ရေဘေးသင့် ပြည်သူများကို စာသင်ကျောင်း၊ ဘုန်းကြီးကျောင်းတွေမှာ နေရာဖြန့်ခွဲပြီး ကယ်ဆယ်ရေးစခန်းတွေ ဖွင့်လှစ်ထားရှိခြင်းကြောင့် ကယ်ဆယ်ထောက်ပံ့နိုင်ရေးအတွက် ကြီးကြပ် ကွပ်ကဲရန်အတွက်ကို မွန်ပြည်နယ် ဘီးလင်းမြို့နယ်တွင် ကယ်ဆယ်ရေးစခန်းနှင့် အသုံးပြုနိုင်ရန် သန့်စင်ခန်း၊ ရေကန်ပါဝင်သော Multi Purpose Shelter (၁)လုံးကို ၂၀၁၉ ခုနှစ်အတွင်း အမျိုးသား သဘာဝဘေးအန္တရာယ်ဆိုင်ရာစီမံခန့်ခွဲမှုရန်ပုံငွေမှ ကျပ်သန်း(၂၀၀) ဖြင့် ဆောက်လုပ်ပေးနိုင်ရေး အမျိုးသား သဘာဝဘေးအန္တရာယ်ဆိုင်ရာ စီမံခန့်ခွဲမှုကော်မတီ ဥက္ကဋ္ဌရဲ့ ခွင့်ပြုချက်ရရှိပြီး ဖြစ်သဖြင့် အမြန်ဆုံး တည်ဆောက်နိုင်ရေးအတွက်ကို ခန့်မှန်းကုန်ကျ စရိတ်တွက်ချက်ပေးပို့နိုင်ရေးနဲ့ မြေနေရာ ရွေးချယ် အတည်ပြုပေးနိုင်ရေးတို့အတွက် ယခု ၂၀၁၈ ခုနှစ်၊ အောက်တိုဘာလ (၁၇)ရက်နေ့တွင် ပြည်နယ်အစိုးရအဖွဲ့ထံသို့ ညှိနှိုင်းဆောင်ရွက်ထားရှိပြီး ဖြစ်ပါကြောင်းနှင့် မီးစက်အတွက်ကိုလည်း ဘေးအန္တရာယ်ဆိုင်ရာ စီမံခန့်ခွဲမှုဦးစီးဌာနကနေပြီးတော့မှ (2.5 KW) ရှိ မီးစက် (၁)လုံးကို အဆောက်အအုံ ပြီးဆုံးတဲ့ပေးပို့ထောက်ပံ့ပေးသွားမည်ဖြစ်ပါကြောင်း ဥက္ကဋ္ဌကြီးမှတစ်ဆင့် ရှင်းလင်းဖြေကြား အပ်ပါတယ် ခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ ခင်ဗျား။ ယခုအခါမှာ ဒုတိယအကြိမ်၊ အမျိုးသားလွှတ်တော် ဒသမပုံမှန် အစည်းအဝေးတွင် ရန်ကုန် တိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် ဒေါ်နော်လှလှစိုးရဲ့ အမျိုးသမီးများအပေါ် အကြမ်းဖက်မှုတားဆီးကာကွယ်ရေး ဥပဒေအား ရေးဆွဲခြင်းလုပ်ငန်း မည်သည့် အခြေအနေတွင်ရှိနေပြီး မည်ကဲ့သို့ ဆောင်ရွက်ထားရှိသည်ကို သိလိုခြင်း မေးခွန်းနှင့်စပ်လျဉ်းပြီး ပြည်ထဲရေးဝန်ကြီးဌာန၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနနှင့် ပြည်ထောင်စု ရှေ့နေချုပ်ရုံးတို့ရဲ့ ဖြေကြားချက်များကို ပေါင်းစပ်ကြားသွားမှာ ဖြစ်ပါတယ်။ ကျွန်တော်တို့ မြန်မာနိုင်ငံဟာ အမျိုးသမီးများအားနည်းမျိုးစုံနှင့် ခွဲခြားမှုပပျောက်ရေးဆိုင်ရာ ကုလသမဂ္ဂကွန်ဗင်းရှင်း CEDAW အဖွဲ့ဝင် နိုင်ငံဖြစ်တဲ့အတွက်ကြောင့် အဆိုပါ ကွန်ဗင်းရှင်းပါ ပြဋ္ဌာန်းချက်များနှင့်အညီ အမျိုးသမီးများ၏ အခွင့်အရေးများကို ကာကွယ်စောင့်ရှောက်ရန်အတွက် လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ လူမှုဝန်ထမ်းဦးစီးဌာနက အမျိုးသမီးများအပေါ် အကြမ်းဖက်မှု တားဆီးကာကွယ်ရေး ဥပဒေမူကြမ်းကို ၂၀၁၄ ခုနှစ်ကနေ စပြီး ရေးဆွဲခဲ့ပြီး အဆိုပါ ဥပဒေမူကြမ်းကို အောင်မြင်စွာ ရေးဆွဲနိုင်ရေးအတွက် ဥပဒေမူကြမ်းရေးဆွဲရေး ဦးဆောင်ကော်မတီ၊ နည်းပညာပိုင်းဆိုင်ရာ အကြံပေးကော်မတီနှင့် လုပ်ငန်းကော်မတီတို့ကို ဖွဲ့စည်း ဆောင်ရွက်လျက်ရှိပါတယ်။ ဥပဒေမူကြမ်းကို အတည်ပြုပြဋ္ဌာန်းနိုင်ရေးအတွက် ပြည်ထောင်စုအစိုးရ အဖွဲ့ အစည်းအဝေးအမှတ်စဉ် (၁၁/၂၀၁၆) သဘောတူခွင့်ပြုချက်အရ ပြည်ထောင်စုလွှတ်တော်သို့ တင်သွင်းနိုင်ရေး ပြည်ထောင်စုအစိုးရအဖွဲ့ရုံးမှ ပြည်ထောင်စုလွှတ်တော်သို့ ၂၀၁၆ ခုနှစ်၊ မတ်လ ၂၄ ရက်နေ့မှာ ပေးပို့ခဲ့ရာ ဒုတိယအကြိမ် ပြည်ထောင်စုလွှတ်တော် သက်တမ်းကာလတွင် ယခင် ပြည်ထောင်စုအစိုးရအဖွဲ့ က ပေးပို့ထားသော ဥပဒေကြမ်းများ၌ လိုအပ်ချက်များရှိပါက လက်ရှိအစိုးရ အဖွဲ့သစ်ရဲ့ မူဝါဒများနှင့်အညီ သက်ဆိုင်ရာ ဌာန၊ အဖွဲ့အစည်းများမှ ပြန်လည်သုံးသပ်ပြင်ဆင်နိုင်ရေးနှင့် လုပ်ထုံးလုပ်နည်းများနှင့်အညီ ဆောင်ရွက်နိုင်ပါရန် ဥပဒေမူကြမ်းကို ၂၀၁၆ ခုနှစ်၊ ဧပြီလ (၈)ရက်နေ့ မှာ ပြည်ထောင်စုအစိုးရအဖွဲ့ရုံးက ပြန်လည်ပေးပို့လာတဲ့အတွက် ဆက်လက်ပြီး လိုအပ်တဲ့ ကဏ္ဍများမှာ သုံးသပ် ပြင်ဆင်မှုများဆောင်ရွက်ခဲ့ပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပြုနိုင်ပါရန် တင်ပြအပ်ပါတယ်။ တင်ပြပါ Power Point Slide များကတော့ ကျွန်တော်တို့ ဝန်ကြီးဌာနအနေနဲ့ ဒီ ဥပဒေမူကြမ်းနှင့် ပတ်သက် ပြီးတော့မှ ဆွေးနွေးမှုတွေ၊ တင်ပြမှုတွေ၊ ချိတ်ဆက်မှုတွေ၊ ပြင်ဆင်ဖြည့်စွက်မှုတွေ လုပ်ခဲ့ခြင်းကို တင်ပြခြင်း ဖြစ်ပါတယ်။ ဒီ ဥပဒေမူကြမ်းနှင့် ပတ်သက်ပြီး ၂၀၁၄ ခုနှစ်၊ ဖေဖော်ဝါရီလမှ ၂၀၁၈ ခုနှစ်၊ အောက်တိုဘာလအတွင်း မူကြမ်းရေးဆွဲရေးအဖွဲ့နှင့် (၁၈) ကြိမ်၊ ဥပဒေပညာရှင်များနှင့် အကြိမ် (၂၀)၊ ပြည်ထောင်စုရှေ့နေချုပ်ရုံးနဲ့ သီးခြား (၅) ကြိမ်၊ လွှတ်တော်ကိုယ်စားလှယ်များ၊ ဆက်စပ်ဝန်ကြီးဌာန များနှင့် အခြားအဖွဲ့အစည်းများမှ ကိုယ်စားလှယ် (၄၀)ဦးတို့အား ချပြရှင်းလင်းခြင်း (၂) ကြိမ်၊ မိတ်ဖက် အဖွဲ့အစည်းများနှင့် (၁)ကြိမ်တို့ဖြင့် ညှိနှိုင်းခြင်း၊ ပြင်ဆင်ဖြည့်စွက်ခြင်းများ အကြိမ်ကြိမ် ပြုလုပ်ခဲ့ပါတယ်။ ဥပဒေမထွက်ရှိသေးသော်လည်း ကျွန်တော်တို့ ဝန်ကြီးဌာနအနေနဲ့ ဥပဒေတွင်ပါရှိတဲ့ အကြမ်းဖက်ခံရသူ အမျိုးသမီးများအတွက် ခေတ္တနားခိုရာစင်တာများ ဖွင့်လှစ်ထားရှိခြင်း၊ ရေတိုရေရှည် ဝန်ဆောင်မှုများ၊ ထောက်ပံ့မှုများဆောင်ရွက်ပေးလျက်ရှိခြင်း၊ တရားရင်ဆိုင်နိုင်ရေးအတွက် ငွေကြေး ထောက်ပံ့မှုများကိုလည်း ဆောင်ရွက်ပေးလျက်ရှိပါတယ်။ ယခုအခါ ရန်ကုန်၊ မန္တလေး၊ လားရှိုး၊ မော်လမြိုင်မြို့များမှာရှိတဲ့ ခေတ္တနားခိုရာစင်တာတွေမှာ အကြမ်းဖက်ခံရသူ အမျိုးသမီး (၈၅)ဦး လက်ခံ စောင့်ရှောက်နိုင်ခဲ့ပြီး ပညာဆက်လက်သင်ကြားလိုသူများအား ပညာရေးဝန်ကြီးဌာနနှင့် ညှိနှိုင်း ချိတ်ဆက်၍လည်းကောင်း၊ အသက်မွေးဝမ်းကျောင်းပညာသင်ကြားရေးနှင့် အလုပ်အကိုင် အခွင့်အလမ်း ရရှိရေးတို့ကိုလည်းကောင်း ဆောင်ရွက်ပေးခဲ့ပါတယ်။ ဒါ့အပြင် ဝန်ဆောင်မှုပေးမယ့် သက်ဆိုင်ရာဝန်ကြီးဌာနများနှင့်ပူးပေါင်းပြီး လမ်းညွှန်ချက် များ၊ စံလုပ်ငန်းအစီအစဉ်များကို ရေးဆွဲလျက်ရှိပါတယ်။ အမျိုးသမီးများအပေါ် အကြမ်းဖက်မှုတားဆီး ကာကွယ်ရေးအတွက် နည်းပညာဆိုင်ရာလုပ်ငန်းအဖွဲ့ကို သက်ဆိုင်ရာဝန်ကြီးဌာနများ၊ ဆက်စပ် အဖွဲ့အစည်းများနှင့် ကုလသမဂ္ဂအဖွဲ့အစည်းများမှ ကိုယ်စားလှယ်များဖြင့် ဖွဲ့စည်းထားရှိပြီး လုပ်ငန်း စီမံချက်ရေးဆွဲပြီး အကောင်အထည်ဖော် ဆောင်ရွက်ထားရှိပါတယ်။ အဆိုပါဥပဒေမူကြမ်းအား ဥပဒေရေးရာ အသုံးအနှုန်းများ စိစစ်နိုင်ရေးအတွက် ပြည်ထောင်စုရှေ့နေချုပ်ရုံးသို့ ပေးပို့ခဲ့ရာ ရရှိခဲ့တဲ့ သဘောထားမှတ်ချက်များအပေါ် နည်းပညာဆိုင်ရာ အကြံပေးကော်မတီနဲ့ အကြိမ်ကြိမ် ဆွေးနွေးခဲ့ပြီး ပြင်ဆင်ဖြည့်စွက်ခဲ့တဲ့ နောက်ဆုံးမူကြမ်းကို သဘောထားမှတ်ချက်ပြန်ကြားပေးနိုင်ရန် ပြည်ထောင်စု ရှေ့နေချုပ်ရုံးသို့ ၂၀၁၈ ခုနှစ်၊ အောက်တိုဘာလ (၁၉)ရက်နေ့တွင် ထပ်မံပေးပို့ညှိနှိုင်း ထားရှိခဲ့ ပါတယ်။ ကျွန်တော်တို့အနေနဲ့ ညှိနှိုင်းဆက်သွယ်မှုအရ ပြည်ထောင်စုရှေ့နေချုပ်ရုံးကလည်း စိစစ်ပြီး ဖြစ်တဲ့အတွက် အမြန်ဆုံးပေးပို့ပါ့မည်ဖြစ်ကြောင်း သိရှိရပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီးရဲ့ မေးခွန်းနဲ့ စပ်လျဉ်း၍ အမျိုးသမီးများအပေါ် အကြမ်းဖက်မှု တားဆီးကာကွယ်ရေးဥပဒေ မူကြမ်းအား ပြည်ထောင်စုရှေ့နေချုပ်ရုံးရဲ့ သဘောထား အကြံပြုချက်များ ရရှိနိုင်ရေးအတွက် တင်ပြပါအတိုင်း ဆောင်ရွက်ပေးဖို့ ညှိနှိုင်းထားရှိပါကြောင်းနှင့် ပြည်ထောင်စုရှေ့နေချုပ်ရုံးကလည်း အမြန်ပေးပို့နိုင်ရေး စီစဉ်ထားပြီး ဖြစ်ပါ၍ အမျိုးသမီးများအပေါ် အကြမ်းဖက်မှု တားဆီးကာကွယ်ရေးဥပဒေကို ၂၀၁၉ ခုနှစ်အတွင်း ပြဋ္ဌာန်းနိုင်ရေးအတွက် ဆက်စပ် ဌာနများ၊ အဖွဲ့အစည်းများနှင့် ညှိနှိုင်းပူးပေါင်းကြိုးပမ်းဆောင်ရွက်လျက်ရှိပါကြောင်း ရှင်းလင်းဖြေကြား အပ်ပါတယ် ခင်ဗျား။ အားလုံးကိုကျေးဇူးတင်ပါတယ်။ ဖြစ်တဲ့အဖြစ်ပါ၍ ကွယ်ရေးတင်ပြပါအရေး စီစဉ် ပြဌာန်းကြောင်း ရှင်းလ</speech>
<speech type='speaker'>မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်းဝင် များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
</section>
<section value = 'Bill'>	
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော စားသုံးသူ ကာကွယ်ရေး ဥပဒေကြမ်းကို အမျိုးသားလွှတ်တော်က ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type='speaker'>အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ စားသုံးသူ ကာကွယ်ရေး ဥပဒေကြမ်းကို ပြည်သူ့လွှတ်တော်တွင် စတင်ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ်။ အဆိုပါ ဥပဒေကြမ်းကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော စားသုံးသူကာကွယ်ရေး ဥပဒေကြမ်းကို အမျိုးသားလွှတ်တော်တွင် ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်။</speech>
ဗိုလ်မှူးချုပ်တင့်လွင်(အဖွဲ့ဝင်၊ ဥပဒေကြမ်းကော်မတီ)။ ။လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အားလုံးပဲ မင်္ဂလာပါ။ ကျွန်တော်ကတော့ တပ်မတော်သား အမျိုးသား လွှတ်တော်ကိုယ်စားလှယ်၊ အမျိုးသားလွှတ်တော် ဥပဒေကြမ်းကော်မတီဝင် ဗိုလ်မှူးချုပ်တင့်လွင် ဖြစ်ပါတယ်။ ဥပဒေကြမ်းကော်မတီရဲ့ တာဝန်ပေးချက်အရ ပြည့်သူ့လွှတ်တော်က စတင်ဆွေးနွေးပြီး အတည်ပြု ပေးပို့လာတဲ့ စားသုံးသူ ကာကွယ်ရေးဥပဒေကြမ်းနှင့် စပ်လျဉ်းတဲ့ အစီရင်ခံစာကို ဖတ်ကြား ရှင်းလင်းသွားမှာဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ စားသုံးသူကာကွယ်ရေးဥပဒေကြမ်းအပေါ် စိစစ်တင်ပြခြင်းအစီရင်ခံစာ စာအမှတ်၊ ၁/ အမ(ကော်မတီ-၁)၁/၂၀၁၈- ၅၉၅ ရက်စွဲ၊ ၂၀၁၈ ခုနှစ်၊ နိုဝင်ဘာလ ၁၅ ရက် ၁။ ပြည်သူ့လွှတ်တော်က စားသုံးသူကာကွယ်ရေးဥပဒေကြမ်းကို ၁ရ - ၉ - ၂၀၁၈ ရက်နေ့တွင် ပြင်ဆင်ချက်များဖြင့် သဘောတူအတည်ပြုပြီး အမျိုးသားလွှတ်တော်တွင် ဆွေးနွေးနိုင်ရန် ပေးပို့လာ ပါသည်။ ယင်းဥပဒေကြမ်းနှင့်စပ်လျဉ်း၍ အမျိုးသားလွှတ်တော်၊ ဥပဒေကြမ်းကော်မတီသည် စီးပွားရေး နှင့်ကူးသန်းရောင်းဝယ်ရေးဝန်ကြီးဌာန၊ ကျန်းမာရေးနှင့်အားကစားဝန်ကြီးဌာန၊ ပြည်ထောင်စုသမ္မတ မြန်မာနိုင်ငံ ကုန်သည်များနှင့်စက်မှုလက်မှုလုပ်ငန်းရှင်များအသင်းချုပ်၊ European Chamber of Commerce in Myanmar American Chamber of Commerce in Myanmari ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှ ပညာရှင်တို့နှင့် ၉ - ၁၁ - ၂၀၁၈ ရက်နေ့တွင် ဆွေးနွေးညှိနှိုင်းခဲ့ကြပါသည်။ လေ့လာတွေ့ရှိချက် ၂။
အမျိုးသားလွှတ်တော်၊ ဥပဒေကြမ်းကော်မတီသည် စားသုံးသူကာကွယ်ရေးဥပဒေကြမ်းကို လေ့လာစိစစ်ရာတွင်(က) ပြည်သူ့လွှတ်တော်က အတည်ပြု သည့် ဥပဒေကြမ်း အပိုဒ် ၂၄၊ အပိုဒ်ခွဲ (ဃ) တွင် လျော်ကြေးသာမက နစ်နာကြေးတောင်းခံရန် ပြင်ဆင်ဖြည့်စွက်ခဲ့သော်လည်း အခန်း(၂၀)၊ စီမံခန့်ခွဲရေးနည်းလမ်းအရ အရေးယူခြင်း ပြဋ္ဌာန်းချက်များတွင် နစ်နာကြေးပေးဆောင် စေရန် ပြဋ္ဌာန်းချက်များ မပါရှိသည့်အတွက် အဆိုပြု ပြဋ္ဌာန်းချက်အတိုင်းသာ ထားရှိ သင့်ကြောင်း လေ့လာတွေ့ရှိရပါသည်။ ။ကုန်အညွှန်းအမှတ်အသားဖော်ပြခြင်းတွင် ပြည်တွင်းပြည်ပ လုပ်ငန်းရှင်များအနေဖြင့် နိုင်ငံတကာအဆင့်မီ ကူးပြောင်းဆောင်ရွက်နိုင်ရန် သင့်တင့်လျောက်ပတ်သည့် စ်ခုလိုအပ်ခြင်း၊ ကုန်အညွှန်းအမှတ်အသားဖော်ပြရာ၌ နိုင်ငံတကာတွင် ကျင့်သုံး လျက်ရှိသည့် စံချိန်စံညွှန်းများနှင့် ကိုက်ညီမှုရှိစေရန် လိုအပ်ခြင်းတို့ကြောင့် အဆိုပြု ပြဋ္ဌာန်းချက်ကို ပြင်ဆင်သင့်ကြောင်းလေ့လာတွေ့ရှိရပါသည်။ (ဂ) ဥပဒေကြမ်းကော်မတီ၏ ပြင်ဆင်ဖြည့်စွက်ချက် အပြည့်အစုံကို နောက်ဆက်တွဲ ကန့်လန့်ဖြတ်ဇယားဖြင့် ပူးတွဲတင်ပြအပ်ပါသည်။ ကော်မတီ၏ သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် စားသုံးသူကာကွယ်ရေး ဥပဒေကြမ်းကို သက်ဆိုင်ရာဝန်ကြီးဌာနများ၊ ပြည်ထောင်စုသမ္မတမြန်မာနိုင်ငံ ကုန်သည်များနှင့် စက်မှုလက်မှုလုပ်ငန်းရှင်များအသင်းချုပ်၊ European Chamber of Commerce in Myanmar ၊ American Chamber of Commerce in Myanmar Gocco969.s$alog:08. gossosi ပုဂ္ဂိုလ်များ၊ ပြည်ထောင်စုလွှတ်တော် ဥပဒေရေးရာနှင့်အထူးကိစ္စရပ်များ လေ့လာဆန်းစစ်သုံးသပ်ရေး ကော်မရှင်မှ ပညာရှင်တို့နှင့် အသေးစိတ် ညှိနှိုင်းဆွေးနွေးခဲ့ပြီးဖြစ်ပါသဖြင့် အမျိုးသားလွှတ်တော်က အတည်ပြု ဆောင်ရွက်နိုင်ပါရန် အစီရင်ခံတင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော စားသုံးသူ ကာကွယ်ရေး ဥပဒေကြမ်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type='speaker'>အစီအစဉ်(၇)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော စားသုံးသူကာကွယ်ရေး ဥပဒေကြမ်းနှင့် စပ်လျဉ်း၍ ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ်ဖော်ပြ လက်မှတ်ရေးထိုးပြီး ၃၀ - ၁၁ - ၂၀၁၈ (သောကြာနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
<bill>
<title>အမျိုးသားလွှတ်တော်က အတည်ပြုပြီး ပေးပို့ထားသော အလုပ်သမားရေးရာ အငြင်းပွားမှုဖြေရှင်းရေး ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့်ပြန်လည် ပေးပို့လာခြင်းနှင့် စပ်လျဉ်း၍ လွှတ်တော် ကိုယ်စားလှယ်များက ဆွေးနွေးခြင်း</title>
<speech type='speaker'>အစီအစဉ်(၈) ဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ အလုပ်သမားရေးရာ အငြင်းပွားမှုဖြေရှင်းရေး ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းအား ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေး ဒသမနေ့ ၁ - ၆ -၂၀၁၈ ရက်နေ့တွင် ပြင်ဆင်ချက်ဖြင့် အတည်ပြုပြီး ပြည်သူ့လွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်က ပြင်ဆင်ချက်ဖြင့် အတည်ပြုပြီး ပေးပို့ထားသော အလုပ်သမားရေးရာ အငြင်းပွားမှုဖြေရှင်းရေးဥပဒေကို ဒုတိယအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့ လာပါတယ်။ ပြည်သူ့လွှတ်တော်က ပြန်လည်ပေးပို့လာသော ပြင်ဆင်ချက်ကို ဆွေးနွေးရန် လွှတ်တော် ကိုယ်စားလှယ်(၈)ဦး အမည်စာရင်း တင်သွင်းထားပါတယ်။ တစ်ဦးလျှင် (၆)မိနစ်ထက်မပိုဘဲ ဆွေးနွေးခွင့် ပြုမှာဖြစ်ပါတယ်။ ပထမဦးစွာ ဧရာဝတီတိုင်းဒေသကြီး မဲဆန္ဒနယ်အမှတ်(၈)မှ ဒေါ်အိအိပြီး ဆွေးနွေးနိုင်ပါပြီ။</speech>
<speech><mp id='1344'>ဒေါ်အိအိပြီး၊ ဧရာဝတီတိုင်းဒေသကြီး မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဒေါ်အိအိပြုံး ဖြစ်ပါတယ်ရှင်။ ကျွန်မဆွေးနွေးမယ့် အကြောင်းအရာကတော့ အလုပ်သမားရေးရာ အငြင်းပွားမှုဖြေရှင်းရေး ဥပဒေကို ဒုတိယအကြိမ် ပြင်ဆင်သည့်ဥပဒေကြမ်းနဲ့ ပတ်သက်ပြီးတော့ ပြည်သူ့လွှတ်တော်ရဲ့ အတည်ပြုပြဋ္ဌာန်းချက်များအပေါ်မှာ ပြန်ပြီးတော့ ကျွန်မ ဆွေးနွေးပေးမှာဖြစ်ပါတယ်ရှင်။ ဆွေးနွေးလိုတဲ့ ပုဒ်မတွေ က တော့ ပုဒ်မ ၂ (ဇ)၊ ပုဒ်မ ၇၊ ပုဒ်မ ၁၀ (က)၊ ပုဒ်မ ၁၁၊ ပုဒ်မ ၁၂၊ ပုဒ်မ ၁၂(က)၊ ပုဒ်မ ၁၃၊ ပုဒ်မ ၁၅၊ ပုဒ်မ ၁၆၊ ပုဒ်မ ၂၀ တို့ပဲဖြစ်ပါတယ်ရှင်။ ပထမဦးစွာ ပြည်သူ့လွှတ်တော်ရဲ့ ပြင်ဆင်ချက်မှာ အငြင်းပွားမှုဟာ အခွင့်အရေးဆိုင်ရာ အငြင်းပွားမှုနှင့် အကျိုးစီးပွားဆိုင်ရာ အငြင်းပွားမှုဆိုပြီးတော့ ဥပဒေအရ ခွဲခြားသတ်မှတ်ထားတာကို တွေ့ရှိရပါတယ်။ ဒီလိုခွဲခြားထားတဲ့ဟာ အခွင့်အရေးဆိုင်ရာ အငြင်းပွားမှုတွေဖြစ်သော Over Time တောင်းခံတာတို့၊ အလုပ်ချိန် သတ်မှတ်တာတို့ဆိုလို့ရှိရင် ဒီအလုပ်သမားတွေဟာ တရားရုံးကို ကိုယ်တိုင် သွားရမယ်ဆိုတဲ့ အခြေအနေတွေကိုလည်း ပြည်သူ့လွှတ်တော်ဘက်ကနေပြီးတော့ ပြဋ္ဌာန်းထားတာတွေ့ ရပါတယ်။ ဒီလိုမျိုး အငြင်းပွားမှုတွေ ဖြစ်ပေါ်လာတယ်ဆိုလို့ရှိရင် ဒီအမှုတွဲတွေနဲ့ပတ်သက်ပြီးတော့ အငြင်းပွားမှု ဖြေရှင်းရေးအဖွဲ့တွေ၊ ခုံသမာဓိကောင်စီတွေဟာ သူတို့ရဲ့ ဆင်ခြင်တုံတရားနဲ့သာ ဘယ် အမှုတွဲကတော့ အကျိုးစီးပွား၊ ဘယ်အမှုတွဲကတော့ အခွင့်အရေးဆိုတာကို ခွဲခြားသတ်မှတ်ပြီးတော့သာ စီရင်ရမှာ ဖြစ်ပါတယ်။ ဒါကို ဥပဒေအရ ကြို တင်ပြီးတော့သာ ကျွန်မတို့က ခွဲခြားသတ်မှတ်လိုက်မယ် ဆိုလို့ရှိရင် ဒီလို အခြေအနေလေးတွေဖြစ်လာတိုင်း ကျွန်မတို့က ဒီ တရားရုံးကို သွားရောက်ရမယ်ဆိုတဲ့ အခြေအနေဟာ အလုပ်သမားတွေအတွက်က အင်မတန်နစ်နာမှု ဖြစ်ပါတယ်။ ဒီ တရားရုံးကို ်သွားနိုင်တဲ့ အခြေအနေတွေလည်းမရှိပါဘူး။ အဲဒီတော့ ဒီဟာမှာ ဒီလိုမျိုးပြဋ္ဌာန်းထားချက်က သင့်တော်မှုမရှိတဲ့အတွက်ကြောင့်မို့လို့ ဒီ ပုဒ်မ ၂ (ဇ)မှာ တစ်ဦးချင်းအငြင်းပွားမှု၊ စုပေါင်းအငြင်းပွားမှုတွေမှာ အဲဒီနေရာမှာ အခွင့်အရေးဆိုင်ရာ အငြင်းပွားမှု၊ အကျိုးစီးပွားဆိုင်ရာ အငြင်းပွားမှုလို့ အစားထိုးပြင်ဆင်ထားခြင်းကို အမျိုးသားလွှတ်တော်ရဲ့ အတည်ပြုချက်အတိုင်းကိုသာ ပြဋ္ဌာန်းသင့်ပါတယ်ရှင်။ ဒီလို ပုဒ်မနဲ့တစ်ဆက်တည်းဖြစ်တဲ့ ပြည်သူ့ လွှတ်တော်ရဲ့ ပြဋ္ဌာန်းချက်ဖြစ်တဲ့ ပုဒ်မ ၁၀ (က) မှာလည်း အခွင့်အရေးဆိုင်ရာ အငြင်းပွားမှုနှင့် အကျိုးစီးပွားဆိုင်ရာ အငြင်းပွားမှုများ ခွဲခြားသတ်မှတ်၍ ဥပဒေပါ ပြဋ္ဌာန်းချက်နှင့်အညီ ဆောင်ရွက် ရမည်ဆိုသော စာသားကိုလည်း ပယ်ဖျက်လိုပါတယ်။ ဒီပုဒ်မနဲ့ တစ်ဆက်တည်းဖြစ်တဲ့ ပြည်သူ့ လွှတ်တော်ရဲ့ ပြင်ဆင်ချက်ဖြစ်တဲ့ ပုဒ်မ ၂၀ မှာလည်း အခွင့်အရေးဆိုင်ရာ အငြင်းပွားမှုအား တရားရုံးသို့ လျှောက်ထားရမည်ဆိုသော ပုဒ်မကိုလည်း ပယ်ဖျက်ပြီးတော့ အမျိုးသားလွှတ်တော်၏ အတည်ပြု ပြဋ္ဌာန်းချက်အတိုင်းကိုသာ သင့်တော်မှုရှိတဲ့အတွက် ထိုအတိုင်းသာ ပြဋ္ဌာန်းသင့်ပါတယ်ရှင်။ ဆက်လက်ပြီးတော့ ပုဒ်မ ၇၊ ပုဒ်မ ၁၃ တို့မှာလည်း မြို့နယ်ညှိနှိုင်းဖျန်ဖြေရေးအဖွဲ့၊ အငြင်းပွားမှုဖြေရှင်းရေးအဖွဲ့တို့ကို ဖွဲ့စည်းရာမှာ ပြည်သူ့လွှတ်တော်ရဲ့ အတည်ပြုချက်မှာကတော့ ဥက္ကဋ္ဌ၊ အတွင်းရေးမှူးတို့ကို သက်ဆိုင်ရာ အစိုးရအဖွဲ့မှ ဥက္ကဋ္ဌ၊ ဝန်ကြီးဌာနမှ တာဝန်ပေးအပ်သူက အတွင်းရေးမှူးဆိုပြီးတော့ ပြဋ္ဌာန်းထားတာတွေလည်းတွေ့ရပါတယ်။ ကျွန်မတို့က အလုပ်ရှင်ဘက်မှ ကိုယ်စားပြု လာတဲ့ ကျွမ်းကျင်သောကိုယ်စားလှယ်တွေ၊ အလုပ်သမားဘက်က ကိုယ်စားပြု လာတဲ့ ကျွမ်းကျင်သောကိုယ်စားလှယ်တွေသာ ဥက္ကဋ္ဌ၊ အတွင်းရေးမှူးဖြစ်ခွင့်မရှိတော့ဘူးလား။ ဒီ သူတို့ရဲ့ ကျွမ်းကျင်မှုတွေ၊ ကြိုးစားချင်စိတ်တွေကိုရော ကျွန်မတို့က ရှင်သန်ခွင့်ရော မပေးတော့ဘူးလား။ ကျွန်မတို့က သူတို့ရဲ့ ကြိုးစားချင်စိတ်ကို ကျွန်မတို့က ရိုက်ချိုးပစ်ကြတော့မှာလား။ ဒီဥပဒေမှာက။ အဲ့ဒီတော့ ကျွန်မတို့က ဒီလိုမျိုးပြဋ္ဌာန်းထားချက်တွေက လုံးဝကို သင့်တော်မှုမရှိဘူး။ အဲ့ဒီတော့ ကျွန်မတို့ အမျိုးသားလွှတ်တော်ရဲ့ အတည်ပြုချက် ပြဋ္ဌာန်းချက်မှာကတော့ ဥက္ကဋ္ဌ၊ အတွင်းရေးမှူး တွေကို အဖွဲ့ဝင်များထဲကနေ ဆန္ဒမဲဖြင့်ရွေးချယ်စေခြင်းဖြင့် စစ်မှန်တဲ့ကိုယ်စားပြုမှုကိုလည်း ကျွန်မတို့က ရရှိမယ်။ ဒီလိုမျိုး စစ်မှန်တဲ့ကိုယ်စားပြုမှုကိုရရှိမှသာ ကျွန်မတို့ရဲ့ အလုပ်သမားထုတွေအတွက်ကိုလည်း ပြဿနာတွေ ဖြေရှင်းရာမှာလည်း ပိုမိုထိရောက်မှာ ဖြစ်ပါတယ်။ ဒါကြောင့် အမျိုးသားလွှတ်တော်ရဲ့ အတည်ပြုချက်တွေကိုသာ ပြဋ္ဌာန်းသင့်ပါတယ်ရှင်။ ပြည်သူ့လွှတ်တော်ရဲ့ အသစ်ဖြည့်စွက်ချက်မှာလည်း ပုဒ်မ ၁၆ မှာ ခုံသမာဓိကောင်စီဝင်များထဲက သဘာပတိတစ်ဦးအား ဝန်ကြီးဌာနထဲမှ ရွေးချယ်တင်မြှောက်ရမည်ဟု ပြဋ္ဌာန်းထားတာကိုလည်း အတော့်ကို အဆင်မပြေတဲ့ ပြဋ္ဌာန်းချက်အဖြစ် ကျွန်မ မြင်တွေ့ရပါတယ်။ ဒီပြဋ္ဌာန်းချက်မှာ အဲဒီ နေရာမှာလည်း ပြည်သူ့လွှတ်တော်က ပယ်ဖျက်ထားပါတယ်။ အမျိုးသားလွှတ်တော်ရဲ့ အတည်ပြုချက် ဖြစ်တဲ့ ခုံသမာဓိကောင်စီဝင်များကို ဥက္ကဋ္ဌ၊ အတွင်းရေးမှူး၊ ခုံသမာဓိကောင်စီဝင်များရဲ့ ဥက္ကဋ္ဌ၊ အတွင်းရေးမှူးတို့ကို အဖွဲ့ဝင်များမှ ဆန္ဒမဲအဖြစ်ရွေးချယ်ရမယ် ဆိုတာကို ပယ်ဖျက်ပြီးတော့ သဘာပတိကို ရွေးချယ်ရမယ်ဆိုပြီးတော့ ပြဋ္ဌာန်းထားပါတယ်။ ပြီးတော့ ခုံသမာဓိကောင်စီဝင်တွေရဲ့ ကိုယ်စားပြုမှု၊ အလုပ်သမားတွေရဲ့ အငြင်းပွားမှုကို ပိုမိုထိရောက်စွာ ဖြေရှင်းနိုင်ဖို့ဆိုလို့ရှိရင် ဒီ ဆန္ဒမဲပေး ရွေးချယ်တဲ့ဟာက ပိုမိုသင့်တော်တဲ့အတွက် အမျိုးသားလွှတ်တော်ရဲ့ အတည်ပြုချက်ကိုသာ ပြဋ္ဌာန်းသင့်ပါတယ်ရှင်။ ဆက်လက်ပြီးတော့ ပြည်သူ့လွှတ်တော်ရဲ့ အတည်ပြုချက်ဖြစ်တဲ့ ပုဒ်မ ၁၁ ညှိနှိုင်းဖျန်ဖြေရေး အဖွဲ့များကို ပြင်ဆင်ဖွဲ့စည်းခြင်း၊ အဖွဲ့ဝင်အဖြစ်မှ ရပ်စဲခြင်း၊ လုပ်ငန်းတာဝန်များကို သတ်မှတ်ခြင်း တွေမှာ ပြည်သူ့လွှတ်တော်ဘက်ကလည်း သက်ဆိုင်ရာတိုင်းဒေသကြီး၊ ပြည်နယ် နေပြည်တော်ကောင်စီကို တာဝန်ပေးထားပြီးတော့ အမျိုးသားလွှတ်တော်ရဲ့ အတည်ပြုချက်မှာက ဝန်ကြီးဌာနက ဆောင်ရွက်ရမယ် ဆိုပြီးတော့ တာဝန်ပေးထားတာဖြစ်ပါတယ်။ ဒီမှာ သက်ဆိုင်ရာ တိုင်းဒေသကြီး၊ ပြည်နယ်၊ အမျိုးသား လွှတ်တော်ဘက်က သက်ဆိုင်ရာ တိုင်းဒေသကြီး၊ ပြည်နယ်အစိုးရက ကူညီထောက်ပံ့ပေးရန်သာ ဖြစ်တယ်ဆိုပြီးတော့ ရှင်းလင်းစွာ ပြဌာန်းထားပါတယ်။ အဲဒီတော့ ကျွန်မတို့က ဒီနေရာမှာ ကြည့်ရမှာ အလုပ်သမားဝန်ကြီးဌာနက အလုပ်သမားကိစ္စတွေ ဖြေရှင်းရာမှာ အဓိကတာဝန်အရှိဆုံး ဝန်ကြီးဌာန လည်းဖြစ်တယ်။ အကျွမ်းကျင်ဆုံးဌာနလည်းဖြစ်တယ်။ ဒီဟာတွေအပေါ်မှာ ဝန်ကြီးဌာနကို တာဝန်ပေး ခြင်းဟာ ပိုပြီးသင့်တော်ပြီးတော့ ဒီလိုမျိုး သက်ဆိုင်ရာ အစိုးရတွေကို ပေးထားတယ်ဆိုတာ အင်မတန် အနှစ်သာရအားဖြင့်လည်း အင်မတန် ကွာခြားမှုတွေ ဖြစ်နေပါတယ်။</speech>
ဒါကြောင့် တာဝန်ရှိတဲ့သူတွေကို တာဝန်ပေးခြင်းဟာ တာဝန်ခံ ---------- 
<speech type='speaker'>ဆက်လက်ပြီး ကချင်ပြည်နယ် မဲဆန္ဒနယ်အမှတ်(၈)မှ ဒေါက်တာခင်မကြီး ဆွေးနွေးနိုင်ပါပြီ။</speech>
<speech><mp id='1205'>ဒေါက်တာခင်မကြီး၊ ကချင်ပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များနှင့် ဧည့်သည်တော်များ အားလုံး မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်ရှင်။ ကျွန်မကတော့ ကချင်ပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဒေါက်တာခင်မကြီး ဖြစ်ပါတယ်ရှင်။ ဒီနေ့ ကျွန်မ ဆွေးနွေးလိုတာကတော့ အလုပ်သမားရေးရာ အငြင်းပွားမှုဖြေရှင်းရေး ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းအပေါ်မှာ ဆွေးနွေးတင်ပြခြင်းပဲဖြစ်ပါတယ်ရှင်။ ဥက္ကဋ္ဌကြီးရှင်။ ကျွန်မအား Power Point အသုံးပြုခွင့်ပေးပါရန် လေးစားစွာ ခွင့်တောင်းခံ အပ်ပါတယ်ရှင်။ ကျွန်မတို့ ဒီ ပုဒ်မ ၁၆ (က) မှာ ပြည်သူ့လွှတ်တော်ရဲ့ အတည်ပြုချက်မှာ ဆိုလို့ရှိရင် အငြင်းပွားမှုဖြေရှင်းရေး ခုံသမာဓိအဖွဲ့ကို အစိုးရအဖွဲ့က တာဝန်ပေးအပ်သူတစ်ဦးက ဥက္ကဋ္ဌနေရာကို လည်းကောင်း၊ ဝန်ကြီးဌာနက ပေးအပ်တဲ့သူတစ်ဦးက အတွင်းရေးမှူးနေရာကိုလည်းကောင်း တာဝန်ယူ ထားမယ်လို့ ပါ ပါတယ်။ အဲဒါဆိုရင် ကျွန်မတို့က ဥက္ကဋ္ဌရာထူးရော အတွင်းရေးမှူးနေရာကိုရော အခုလိုမျိုး ယူထားမယ်ဆိုလို့ရှိရင် အစိုးရအဖွဲ့ရဲ့ အရှိန်အဝါ လွှမ်းမိုးမှုများနေမှာ ဖြစ်ပါတယ်။ အဲဒါကြောင့် ပြင်ဆင်လိုတာကတော့ ဒီ အလုပ်ရှင်အဖွဲ့အစည်းများက ပုဂ္ဂိုလ်(၅)ဦး၊ အလုပ်သမား အဖွဲ့အစည်းများက ရွေးချယ်တဲ့ပုဂ္ဂိုလ်(၅)ဦး၊ ဝန်ကြီးဌာနမှ တာဝန်ပေးအပ်တဲ့ ပုဂ္ဂိုလ်(၅)ဦး၊ စုစုပေါင်း (၁၅) ဦးနဲ့ ဖွဲ့စည်းပြီးမှသာ အဖွဲ့ဝင်တွေရဲ့ လျှို့ဝှက်ဆန္ဒမဲပေးပြီးတော့ ဥက္ကဋ္ဌ၊ အတွင်းရေးမှူး ရွေးချယ် ခြင်းအားဖြင့် တာဝန်ရှိသော ဝန်ကြီးဌာနနဲ့ သက်ဆိုင်ရာအလွှာများမှ လက်တွေ့ဆောင်ရွက်နေသူများရဲ့ ကိုယ်စားပြုမှုကို ပြနိုင်မှာဖြစ်ပါတယ်။ ဒါ့အပြင် ခုံသမာဓိအဖွဲ့အနေနဲ့ ဝန်ကြီးဌာနရဲ့ ချုပ်ကိုင်မှုမှ ကင်းလွတ်သော၊ လွတ်လပ်သော၊ မှီခိုမှုကင်းသော၊ သမာသမတ်ရှိသောအဖွဲ့အဖြစ် ဂုဏ်သိက္ခာရှိရှိ ရပ်တည်နိုင်မှာ ဖြစ်ပါတယ်ရှင်။ ပုဒ်မ ၄၆ ဖြစ်ပါတယ်။ ပုဒ်မ ၄၆ မှာဆိုလို့ရှိရင် ဖြစ်ပွားခဲ့တဲ့ အလုပ်ရှင်၊ အလုပ်သမား အငြင်းပွားမှုတော်တော်များများမှာ တွေ့ရှိရတာကတော့ အလုပ်ရှင်များက အလုပ်ပြန်လည်ခန့်ထားဖို့ရန် ဆုံးဖြတ်ချက်အပေါ်မှာ မလိုက်နာဘဲနဲ့ မလိုက်နာတဲ့အတွက် တရားစွဲဆိုတဲ့နေရာမှာ ငွေဒဏ်ကျပ် (၁၀)သိန်းပဲ ချမှတ်ထားတဲ့အတွက် ညှိနှိုင်းဖျန်ဖြေရေးအဖွဲ့ရဲ့ ရှေ့မှောက်မှာချုပ်ဆိုခဲ့တဲ့ သဘောတူ စာချုပ်ကို ဖောက်ဖျက်တတ်ကြပါတယ်။ အထူးသဖြင့် အလုပ်ထုတ်ထားတဲ့ အလုပ်သမားများကို ပြန်လည် ခန့်ထားရန်ကိစ္စမှာ တွေ့ရတာ များပါတယ်။ ဥပဒေရဲ့ အားနည်းချက်ကို ဆုပ်ကိုင်ပြီးတော့ ဒဏ်ငွေကျပ် (၁၀)သိန်းကိုပဲ ဆောင်မယ်ဆိုပြီးတော့ ဒဏ်ငွေကျပ်(၁၀)သိန်းဆောင်ဖို့ပဲ အားထုတ်တတ်ကြပါတယ်။ ပြည်သူ့လွှတ်တော်ရဲ့ အတည်ပြုချက်မှာပါတဲ့ ပုဒ်မ ၄၆ (က)(ခ)(ဂ) (ဃ)(င)ပါ ဒဏ်ငွေကလည်း အများဆုံး သိန်းကျပ်(၃၀)ပဲ ဖြစ်နေတဲ့အတွက် ဒီဒဏ်ငွေကိုလည်းဆောင်ကြဖို့ ဝန်လေးမှာမဟုတ်ပါဘူး။ အဲဒါကြောင့် ပြစ်မှု အနည်းအများအလိုက် ပြစ်ဒဏ်ကို (၁)လအထိ ထောင်ဒဏ်နဲ့ ကျပ်(၃)သိန်းမှ ကျပ်(၁၀)သိန်းအထိ ငွေဒဏ်ကို ထည့်သွင်းပြဋ္ဌာန်းလိုပါတယ်။ ဒါမှ ထိရောက်သော ပြစ်ဒဏ်ဖြစ်မှာ ဖြစ်ပါတယ်ရှင်။ ပုဒ်မ ၄၈ (က)မှာ အလုပ်သမားရရန်ရှိသည့် ငွေကြေး၊ အကျိုးခံစားခွင့်များကို အလုပ်သမားအား ပေးချေရန် ချမှတ်ရမည်။ ဒီအချက်ကတော့ အလုပ်ပြန်လည်ခန့်ထားရန် ဆုံးဖြတ်ချက်ချမှတ်ခဲ့တဲ့ အမှု များမှာ အလုပ်ရှင်က အလုပ်ပြန်လည်ခန့်ထားနိုင်ခြင်းမရှိလို့ရှိရင် လုပ်သက်အလိုက် အလုပ်ရပ်ဆဲမှု နှုန်းထားများ၊ ရသင့်တဲ့နစ်နာကြေးအပြင် အလုပ်ပြန်လည်ခန့်ထားရန် ပျက်ကွက်မှုအပေါ်မှာ နစ်နာကြေး မည်၍ မည်မျှပေးစေရန် ပါဝင်ထည့်သွင်း ဆုံးဖြတ်ခြင်းဖြင့် အကျိုးခံစားခွင့်ရရှိစေမှာ ဖြစ်ပါတယ်ရှင်။ ဒီမှာကတော့ ခုံသမာဓိကောင်စီ သို့မဟုတ် သက်ဆိုင်ရာ ခုံသမာဓိအဖွဲ့တွင်ပါဝင်သော အဖွဲ့ဝင် တစ်ဦးဦးအား အရည်အချင်း ပျက်ယွင်းကြောင်းဆိုတာမှာ ကျွန်မတို့က ရာဇသတ်ကြီးဆိုင်ရာ ကျူးလွန်မှု သုံးသပ် တွေ့ရှိရင် အရေးယူဆောင်ရွက်ရန်ဆိုတဲ့အချက်ကို ထည့်ထားပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ တချို့သော ပုဂ္ဂိုလ်များမှ ထောင်ဒဏ်ကို ထည့်သွင်းထားခြင်းအားဖြင့် ပြည်ပမှ လုပ်ငန်းရှင်များ လာရောက်ရင်းနှီးမြှုပ်နှံခြင်းကို ဟန့်တားရာရောက်လိမ့်မယ်လို့ ဆိုကြပါတယ်။ အခုပြင်ဆင်မယ့်ဥပဒေမှာ သဘောတူညှိနှိုင်းဆွေးနွေးပြီး ညှိနှိုင်းဖျန်ဖြေရေးအဖွဲ့ ရှေ့မှောက်မှာ ချုပ်ဆိုခဲ့တဲ့ သဘောတူစာချုပ်ပါ စည်းကမ်းချက်တစ်ခုခုကို လိုက်နာရန် သို့မဟုတ် ဆောင်ရွက်ရန် ပျက်ကွက်ခြင်းမရှိစေရလို့ ပုဒ်မ ၄၃ မှာ ပြဋ္ဌာန်းပြီး ၎င်း စည်းကမ်းချက်ကို ချိုးဖောက်ခဲ့ရင် သို့မဟုတ် ထပ်မံကျူးလွန်ချိုးဖောက်ခဲ့ရင် ထောင်ဒဏ်၊ ငွေဒဏ် ချမှတ်မယ်ဆိုတာ အလုပ်ရှင်၊ အလုပ်သမား နှစ်ဦးနှစ်ဖက်စလုံးနဲ့ သက်ဆိုင်ပါတယ်။ အလုပ်ရှင် အတွက်လည်း တရားမျှတတဲ့ဥပဒေရဲ့ အကာအကွယ်ကို ရရှိမှာဖြစ်ပါတယ်။ အခုလို ထိရောက်တဲ့ ပြစ်ဒဏ်များရှိမှသာ လက်ရှိအဖြစ်များပြီး ဖြေရှင်းရခက်ခဲနေတဲ့ အလုပ်ရှင်၊ အလုပ်သမား အငြင်းပွားမှုများ၊ ဆန္ဒပြမှုများကို တားဆီးကာကွယ်ဖြေရှင်းနိုင်မှာ ဖြစ်ပါတယ်။ ကျွန်မတို့ မြန်မာနိုင်ငံက အလုပ်သမားများအပေါ်မှာ လုပ်ခလစာ သက်သာရုံသာမက မျှတတဲ့အလုပ်သမားအခွင့်အရေးများ မပေးလိုတဲ့ ဝိသမလောဘသား လုပ်ငန်းရှင်များရဲ့ ဘေးရန်မှ ကာကွယ်နိုင်ရန် ပြစ်မှု၊ ပြစ်ဒဏ်များမှာ ထောင်ဒဏ်ကို ထည့်သွင်းရေးဆွဲသင့်ပါကြောင်းနဲ့ ဆွေးနွေးလိုက်ရခြင်းဖြစ်ပါတယ်ရှင်။ ကျေးဇူးတင်ပါ တယ်ရှင်။</speech>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ အလုပ်သမားရေးရာ အငြင်းပွားမှုဖြေရှင်းရေးဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ သတ္တမနေ့ ၂၈-၁၁-၂၀၁၈ (ဗုဒ္ဓဟူးနေ့) အစည်းအဝေးတွင် ဆက်လက် ဆွေးနွေးသွားမှာ ဖြစ်ပါတယ်။</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ဆဋ္ဌမနေ့ ရပ်နားကြောင်းနှင့် သတ္တမနေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို </title>
<speech type='speaker'>အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ဆဋ္ဌမနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး သတ္တမနေ့ကို ၂၀၁၈ ခုနှစ်၊ နိုဝင်ဘာလ ၂၈ ရက် (ဗုဒ္ဓဟူးနေ့) နံနက် ၁၀းဝဝ နာရီ ဆက်လက်ကျင်းပမည် ဖြစ်ကြောင်း ကြေညာပါတယ်။</speech>
<speech type='mc'>အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ဆဋ္ဌမနေ့ကို ၁၁း၁၄ နာရီ ရပ်နားပါသည်။</speech></postface>
</transcript>
</doc>
 
