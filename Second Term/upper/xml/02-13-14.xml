<doc>
<docinfo>
<docno>02-13-14.xml</docno>
<pdf>02-13-14.pdf</pdf>
<term value="02">ဒုတိယအကြိမ်</term>
<session value="13" />
<sittingday value="14" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့မှတ်တမ်း</title>
<date value='27-08-2019'>၁၃၈၁ ခုနှစ်၊ ဝါခေါင်လပြည့်ကျော် ၁၂ ရက် (၂၀၁၉ ခုနှစ်၊ သြဂုတ်လ ၂ရ ရက်)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့ အစီအစဉ်ကို ၁၀:ဝဝ နာရီ င် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ (၁၄)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၉၄)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၆.၆၁) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသားလွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေးရဲ့ (၁၄)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီးဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1229">စောမှားဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး(၁၄)ရက်မြောက်နေ့ ၂ရ - ၈ - ၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များရဲ့ ကိုယ်စား ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်တော် စောမှားဖောင်ကွာ က ခွင့်ပန်ကြား သွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ အမျိုးသားလွှတ်တော်ကိုယ်စားလှယ် များမှာ ဦးအေးမင်းဟန်၊ မွန်ပြည်နယ် မဲဆန္ဒနယ်အမှတ်(၁)၊ ရေဘေးကယ်ဆယ်ရေးဆောင်ရွက်ရန်။ ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)၊ ထိုင်းနိုင်ငံတွင် ကျင်းပမည့် (၄၀) ကြိမ်မြောက် အာဆီယံပါလီမန်များ ညီလာခံတက်ရောက်ရန်။ ဦးမောင်မောင်လတ်၊ စစ်ကိုင်းတိုင်း ဒေသကြီး မဲဆန္ဒနယ်အမှတ်(၉)၊ ၎င်းအတိုင်း။ ဒေါက်တာသန်းဝင်း၊ မန္တလေးတိုင်းဒေသကြီး မဲဆန္ဒနယ် အမှတ်(၁)၊ ၎င်းအတိုင်း။ ဒေါက်တာဝင်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၁၁)၊ ၎င်းအတိုင်း။ နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း။ ဦးမြမင်းဆွေ၊ မကွေးတိုင်း ဒေသကြီး မဲဆန္ဒနယ်အမှတ်(၉)၊ မြေစစ်အစည်းအဝေးတက်ရောက်ရန်။ ဦးစိုင်းသာစိန်၊ ကယား ပြည်နယ် မဲဆန္ဒနယ်အမှတ်(၁၀)၊ ကျန်းမာရေး။ ဦးဇွန်ဟေး၊ ချင်းပြည်နယ် မဲဆန္ဒနယ်အမှတ်(၁)၊ ဖခင်ဖြစ်သူ ကျန်းမာရေး။ ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)၊ ဆေးရုံ တက်ရောက်ကုသနေပါသဖြင့်။ ဦးခင်အောင်မြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၈)၊ ကျန်းမာရေး။ ဦးနိုင်သီဟ၊ မွန်ပြည်နယ် မဲဆန္ဒနယ်အမှတ်(၇)၊ ရေဘေးကယ်ဆယ်ရေး။ ဦးဝေစိန်အောင်၊ ရခိုင်ပြည်နယ် မဲဆန္ဒနယ်အမှတ်(၁)၊ ကျန်းမာရေး။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ် အမှတ်(၁၂)၊ ကျန်းမာရေး။ ဦးရဲမြင့်စိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၇)၊ ကျန်းမာရေး။ ဦးကျော်ကျော်၊ ရခိုင်ပြည်နယ် မဲဆန္ဒနယ်အမှတ်(၄)၊ ကိုယ်တိုင်ဆောင်ရွက်ရန်။ ဦးဝင်းဇော်၊ ကချင် ပြည်နယ် မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဦးမျိုးဝင်း၊ မွန်ပြည်နယ် မဲဆန္ဒနယ် အမှတ်(၈)၊ ရေဘေးကယ်ဆယ်ရေးဆောင်ရွက်ရန်။ ဦးရှေးရယ်ရှုမောင်၊ ကယားပြည်နယ် မဲဆန္ဒနယ် အမှတ်(၂)၊ ကျန်းမာရေး။ ဦးခင်မောင်မြင့်၊ ကချင်ပြည်နယ် မဲဆန္ဒနယ်အမှတ်(၉)၊ ကျန်းမာရေး။ ဦးစိုးသီဟ(ခ) မောင်တူး၊ မွန်ပြည်နယ် မဲဆန္ဒနယ်အမှတ်(၁၀)၊ ကျန်းမာရေး။ ဒေါ်မေသန်းနွဲ့၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၁)၊ ကျန်းမာရေး။ ဦးစောဘီစံသိန်းမြင့်၊ ကရင်ပြည်နယ် မဲဆန္ဒနယ်အမှတ်(၉)၊ ရေဘေးကယ်ဆယ်ရေးဆောင်ရွက်ရန်။ ဦးစိုင်းဝမ်းလှိုင်းခမ်း၊ ရှမ်းပြည်နယ် မဲဆန္ဒနယ်အမှတ်(၃)၊ ဒေသဖွံ့ဖြိုးရေးဆောင်ရွက်ရန်။ ဗိုလ်မှူးချုပ်ညွန့်ဆွေ၊ တပ်မတော်သား ကိုယ်စားလှယ်၊ တာဝန်ထမ်းဆောင်ရန်။ ဗိုလ်မှူးကြီးအောင်ကျော်မိုး၊ တပ်မတော်သားကိုယ်စားလှယ်၊ တာဝန်ထမ်းဆောင်ရန်။ ဗိုလ်မှူးကြီးစိုးရွှေ၊ တပ်မတော်သားကိုယ်စားလှယ်၊ တာဝန်ထမ်းဆောင်ရန် နှင့် ဗိုလ်မှူးပြည့်ဖြိုးဟန်၊ တပ်မတော်သားကိုယ်စားလှယ်၊ တာဝန်ထမ်းဆောင်ရန်တို့ ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၂)ဦးနှင့် ယနေ့ ခွင့်ပန်ကြားသူ (၂၈)ဦး ဖြစ်ပြီး စုစုပေါင်း ခွင့်ပန်ကြားသူ (၃၀)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ ပန်ကြား တင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော်(၁၃)ကြိမ်မြောက် ပုံမှန်အစည်းအဝေး (၁၄)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၂)ဦး၊ ယနေ့ခွင့်ပန်ကြားသဖြင့် ခွင့်ပြုထားသူ(၂၈)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ (၃၀)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၁၃၉ အရ လွှတ်တော်အစည်းအဝေးများတွင် ပထမတစ်နာရီသည် မေးခွန်းများ မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်ရန်ဖြစ်သော်လည်း သတ်မှတ် ထားသည့်း မေးခွန်း မေးမြန်းခြင်းနှင့် ဖြေကြားခြင်း မပြီးဆုံးခဲ့ပါက အစီအစဉ်ကို ဆက်လက်ဆောင်ရွက်သွားမည်ဖြစ်ကြောင်း လွှတ်တော်ကို ကြိုတင်အသိပေးအပ်ပါတယ်။ ယခု လွှတ်တော်ကိုယ်စားလှယ်သုံးဦး မေးမြန်းတဲ့ မေးခွန်းများဟာ ဆောက်လုပ်ရေး ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမည့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>နိုင်ငံတော်မှ ဘဏ္ဍာရေးနှစ် ပြောင်းလဲခြင်း၏ အဓိကရည်ရွယ်ချက်များဖြစ်သော ဘတ်ဂျက်များ အလေအလွင့် မရှိစေရေး၊ တည်ဆောက်ရေးလုပ်ငန်းများ အရည်အသွေး ပြည့်မီစွာ ီးစီး နိုင်ရေးတို့အတွက် ၂၀၁၉ - ၂၀၂၀ ဘဏ္ဍာရေးနှစ်တွင် ဒီဇင်ဘာလ သို့မဟုတ် ဇန်နဝါရီလအတွင်း တည်ဆောက်ရေးလုပ်ငန်းများ အကောင်အထည်ဖော်ရန် စီစဉ်ထားခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ မန္တလေးတိုင်းဒေသကြီး မဲဆန္ဒနယ်အမှတ်(၅)မှ ဦးအောင်မျိုးလတ် က နိုင်ငံတော်မှ ဘဏ္ဍာရေးနှစ် ပြောင်းလဲခြင်း၏ အဓိကရည်ရွယ်ချက်များဖြစ်သော ဘတ်ဂျက်များ အလေအလွင့် မရှိစေရေး၊ တည်ဆောက်ရေးလုပ်ငန်းများ အရည်အသွေး ပြည့်မီစွာ ြီးစီးနိုင် ရေးတို့အတွက် ၂၀၁၉ - ၂၀၂၀ ဘဏ္ဍာရေးနှစ်တွင် ဒီဇင်ဘာလ သို့မဟုတ် ဇန်နဝါရီလအတွင်း တည်ဆောက်ရေးလုပ်ငန်းများ အကောင်အထည်ဖော်ရန် စီစဉ်ထားခြင်း ရှိ/မရှိ သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1291">ဦးအောင်မျိုးလတ်၊ မန္တလေးတိုင်းဒေသကြီး မဲဆန္ဒနယ်အမှတ်(၅)</mp>လေးစားရပါသော အမျိုးသားလွှတ်တော်ဥက္ကဋ္ဌကြီး၊ ပြည်ထောင်စုအဆင့်အဖွဲ့ အစည်းဝင်များနှင့် အမျိုးသားလွှတ်တော် ကိုယ်စားလှယ်များအားလုံး မင်္ဂလာပါ။ ကျွန်တော်က မန္တလေးတိုင်းဒေသကြီး မဲဆန္ဒနယ်အမှတ်(၅)မှ ဦးအောင်မျိုးလတ် ဖြစ်ပါတယ်။ ကျွန်တော့်အနေနဲ့ နိုင်ငံတော်မှ ဘဏ္ဍာရေးနှစ်ပြောင်းလဲခြင်းရဲ့ အဓိကရည်ရွယ်ချက်တွေဖြစ်သည့် ဘတ်ဂျက်များ အလေအလွင့် မရှိစေရေး၊ တည်ဆောက်ရေး လုပ်ငန်းများ အရည်အသွေးပြည့်မီစွာ ီးစီးနိုင်ရေးတို့အတွက် ၂၀၁၉-၂၀၂၀ ဘဏ္ဍာနှစ်မှာ ဒီဇင်ဘာလ သို့မဟုတ် ဇန်နဝါရီလအတွင်း တည်ဆောက်ရေးလုပ်ငန်းများ နောက်မကျစေဘဲ အကောင်အထည်ဖော်နိုင်ဖို့ စီစဉ်ထားခြင်း ရှိ/မရှိကို ကျွန်တော့်အနေနဲ့ မေးမြန်းသွားမှာဖြစ်ပါတယ်။ လေးစားရပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်တို့ မြန်မာနိုင်ငံရဲ့ ဘဏ္ဍာရေးနှစ် ပြင်ဆင်သတ်မှတ်မှုကို ၂၀၁၈-၂၀၁၉ ဘဏ္ဍာရေးနှစ်မှစတင်ပြီး အောက်တိုဘာလ (၁)ရက်နေ့မှ စက်တင်ဘာလ (၃၀)ရက်နေ့အထိ ပြောင်းလဲသတ်မှတ်ခြင်းကို ပြည်ထောင်စု လွှတ်တော်ကြီးမှ အတည်ပြုပြဋ္ဌာန်းခဲ့ပြီး ယခုကျင့်သုံးနေပြီဖြစ်ပါတယ်။ ဘတ်ဂျက်နှစ် ပြောင်းလဲ ကျင့်သုံးရတဲ့ အဓိကရည်ရွယ်ချက်တွေထဲမှာ တည်ဆောက်ရေးလုပ်ငန်းများကို ပွင့်လင်း ရာသီ စသည်နှင့်တစ်ပြိုင်နက် အရည်အသွေးပြည့်မီစွာ ည်ဆောက် ပြီးစီးနိုင်ဖို့ဆိုသည့် အဓိက အချက် ပါဝင်နေပါတယ်။ ယခု ပြောင်းလဲကျင့်သုံးသည့် ၂၀၁၈ - ၂၀၁၉ ဘဏ္ဍာရေးနှစ်မှာ ကျွန်တော်တို့ မဲဆန္ဒနယ်တွေအပါအဝင် တစ်နိုင်ငံလုံးမှာရှိတဲ့ ပညာရေး၊ ကျန်းမာရေး၊ အဆောက်အအုံ များမှာ မေလဆန်းပိုင်းအထိကို မြေပြင်အခြေအနေမှာ ဘာမှမလုပ်ဆောင်ရသေးတဲ့ Zero Level အတိုင်း လုံးဝအကောင်အထည်မဖော်ရသေးသည့် အခြေအနေတွေ ဖြစ်ပေါ်နေပါတယ်။ ဘတ်ဂျက်လ စစချင်းမှ ရေတွက်မည်ဆိုလျှင် ပွင့်လင်းရာသီ ကုန်ဆုံးသည့်မည်သည့်ဆောင်ရွက်မှုမျိုး၊ တည်ဆောက်မှုမျိုးကို လုံးဝမတွေ့ရသေးပါဘူး။ အောက်တိုဘာလမှ မေလအထိ ရေတွက်မည်ဆိုလျှင် (၈)လတိတိ ကြာမြင့်နေပါပြီ။ တည်ဆောက်ရေးလုပ်ငန်းများ တကယ်တမ်း စတင်အကောင်အထည် ဖော်မယ့်ဇွန်လသို့ ရောက်ရှိသွားတဲ့အတွက် လုပ်ငန်းတည်ဆောက်ချိန် (၄)လတုန်းက မိုးတွင်းကာလသို့ ရောက်ရှိသွားပြီဖြစ်ပါတယ်။ တကယ်တမ်း မှန်မှန်ကန်ကန် ်တစ်ပြေးညီ အကောင်အထည်ဖော်မယ်ဆိုလျှင် နိုင်ငံတော်ရဲ့ အဓိကရည်ရွယ်ချက်တွေဖြစ်တဲ့ ပွင့်လင်းရာသီ(၈)လလုံး တည်ဆောက်ရေးလုပ်ငန်းများ အရည်အသွေးပြည့်မီစွာ ီးစီးမှာဖြစ်ပါတယ်။ လက်ရှိအနေအထားအရ လုပ်ငန်း တကယ်တမ်း စတင်လည်ပတ်မည့်ကာလဟာ ဇွန်လ၊ ဇူလိုင်လမှာ စတင်မှာဖြစ်တဲ့အတွက် နိုင်ငံတော်မှ ပြုပြင် ပြောင်းလဲထားသော ဘဏ္ဍာရေးနှစ်ကို ထိရောက်အောင်မြင်စွာ အကောင်အထည်မဖော်နိုင်သကဲ့သို့ ဖြစ်နေပါတယ်။ အဲဒီအတွက်ကြောင့် နိုင်ငံတော်မှ ဘဏ္ဍာရေးနှစ်ပြောင်းလဲခြင်းရဲ့ အဓိက ရည်ရွယ်ချက်တွေဖြစ်သည့် ဘတ်ဂျက်များ အလေအလွင့် မရှိစေရေး၊ တည်ဆောက်ရေးလုပ်ငန်းများ အရည်အသွေးပြည့်ဝစွာ ီးစီးနိုင်ရေးတို့အတွက် ၂၀၁၉-၂၀၂၀ ဘဏ္ဍာရေးနှစ်မှာ ဒီဇင်ဘာလ သို့မဟုတ် ဇန်နဝါရီလအတွင်းမှာ တည်ဆောက်ရေးလုပ်ငန်းများကို နောက်မကျစေဘဲ စတင် အကောင်အထည်ဖော်နိုင်ဖို့ စိစစ်ထားခြင်း ရှိ/မရှိ နှင့် တစ်ဆက်တစ်စပ်တည်းပဲ ၂၀၁၈-၂၀၁၉ ဘတ်ဂျက်နှစ်ကုန်လို့ မပြီးစီးသေးတဲ့ တည်ဆောက်ရေးလုပ်ငန်းများကို မည်သို့စီစဉ် ဆောင်ရွက်ပေး မည်ကို သိရှိလိုပါကြောင်း အမျိုးသားလွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ် ပါတယ်။ အားလုံးကို ကျေးဇူးတင်ပါတယ်။</speech>
<title>ကရင်ပြည်နယ်၊ ကော့ကရိတ်မြို့နှင့် ကျိုက်ဒုံမြို့သို့ ဆက်သွယ်ထားသော ကော့ကရိတ် - အစွန်း - လမ်းဖား - ကျိုက်ဒုံလမ်းအား ၂၀၁၉-၂၀၂၀ ဘဏ္ဍာရေးနှစ်တွင် အပြီးသတ် ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၁၂)မှ စောမွှာဖောင်ကွာ က ကရင်ပြည်နယ်၊ ကော့ကရိတ်မြို့နှင့် ကျိုက်ဒုံမြို့သို့ ဆက်သွယ်ထားသော ကော့ကရိတ် - အစွန်း - လမ်းဖား - ကျိုက်ဒုံ လမ်းအား ၂၀၁၉-၂၀၂၀ ဘဏ္ဍာရေးနှစ်တွင် အပြီးသတ် ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="1229">စောမှာဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကြီးတစ်ရပ်လုံးကို မင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ် အမှတ်(၁၂)မှ စောမှာဖောင်ကွာ ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းက ကရင်ပြည်နယ်၊ ကော့ကရိတ်ခရိုင်၊ ကော့ကရိတ်မြို့နဲ့ ကျိုက်ဒုံမြို့သို့ ဆက်သွယ်ထားသော ကော့ကရိတ် - အစွန်း - လမ်းဖား - ကျိုက်ဒုံလမ်းအား ၂၀၁၉ - ၂၀၂၀ ဘဏ္ဍာရေးနှစ်တွင် အပြီးသတ်ဆောင်ရွက်ပေးရန် အစီအစဉ် ရှိ/မရှိနှင့် လတ်တလော မည်ကဲ့သို့ မည်သည့်ဘဏ္ဍာရေးနှစ်တွင် အပြီးသတ်ဆောင်ရွက် သွားမည့် အစီအမံများကို သိရှိလိုခြင်းနှင့် စပ်လျဉ်းသော မေးခွန်းဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကရင်ပြည်နယ်၊ ကော့ကရိတ် ခရိုင်၊ ကော့ကရိတ်မြို့နှင့် ကြာအင်းဆိပ်ကြီးမြို့နယ်တို့သည် ဖွံ့ဖြိုးမှုနောက်ကျသော မြို့များဖြစ်ပါတယ်။ အထူးသဖြင့် ကျေးရွာများသည် ပို၍ပင် ဖွံ့ဖြိုးမှု နောက်ကျနေပါတယ်။ အကြောင်းက ကရင်ပြည်နယ်သည် ယခင်က မအေးချမ်းသည့်အခြေအနေကြောင့် ဖြစ်ပါတယ်။ ယခုအခါ ကရင် တိုင်းရင်းသားလက်နက်ကိုင်အဖွဲ့များနှင့် အစိုးရအဖွဲ့ကြား ငြိမ်းချမ်းရေး ဆွေးနွေးနေစဉ် အပစ်အခတ် ရပ်စဲထားသော ကာလလည်းဖြစ်ပါတယ်။ နိုင်ငံလုံးဆိုင်ရာ အပစ်အခတ်ရပ်စဲရေးဆိုင်ရာ သဘောတူ စာချုပ် ချုပ်ဆိုပြီး နိုင်ငံရေးဆွေးနွေးနေသော ဖြစ်ပါတယ်။ ဤအခြေအနေတွင် ဌာနေ တိုင်းရင်းသားများအတွက် ဖွံ့ဖြိုးရေးလုပ်ငန်းများနှင့် ပြန်လည်ထူထောင်ရေးလုပ်ငန်းများ ဆောင်ရွက်ရန် အလွန်ကောင်းမွန်သော ပါတယ်။ ကော့ကရိတ်- အစွန်း- လမ်းဖား- ကျိုက်ဒုံလမ်းဟာ ကျေးရွာပေါင်း မြောက်များစွာရှိပြီး နှစ်ပေါင်းများစွာ ပဋိပက္ခများဒဏ်ကို ခံခဲ့ရသော ဒေသများလည်းဖြစ်၍ သွားလာရေး အခက်အခဲလည်း ဖြစ်သောကြောင့်လည်း ဖြစ်ပါတယ်။ ကော့ကရိတ်- အစွန်း- လမ်းဖား- ကျိုက်ဒုံ လမ်းပိုင်းအား ဆောင်ရွက်ပြီးစီးပါက ဒေသနေပြည်သူလူထုအတွက် ကျေးလက်ထုတ်ကုန်များအတွက်သော် လည်းကောင်း၊ ပညာရေးအတွက်သော်လည်းကောင်း၊ ကျန်းမာရေးနှင့် လူမှုဘဝများ အတိုင်းအတာ တစ်ခုအထိ တိုးတက်လာမည်ဖြစ်ပါတယ်။ သို့ပါသောကြောင့် ငြိမ်းချမ်းမှုနှင့်အတူ လွတ်လပ်လုံခြုံစွာ ဖွံ့ဖြိုးရန် လိုအပ်နေသော အထက်ပါ လမ်းပိုင်းအား ၂၀၁၉-၂၀၂၀ ဘဏ္ဍာနှစ်တွင် အပြီးသတ်တည်ဆောက်ပေးနိုင်ရန် အစီအမံ များနှင့် စပ်လျဉ်း၍ သိရှိလိုပါသဖြင့် အမျိုးသားလွှတ်တော်ဥက္ကဋ္ဌကြီးမှတစ်ဆင့် ပြည်သူလူထုများ ကိုယ်စား လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>မြစ်ကြီးနားမြို့မှ ဆင်ဘိုမြို့သို့ ဆက်သွယ် ဖောက်လုပ်လျက်ရှိသော မြစ်ကြီးနား - ဆင်ဘို - မြို့လှ - ကသာ ခရိုင်ချင်းဆက်လမ်း၏ မြစ်ကြီးနား - ဟိုကပ် - ဆင်ဘို လမ်းပိုင်းအား မြေသားလမ်းမှ ကျောက်ခင်းလမ်းအဖြစ် အဆင့်တိုးမြှင့် ဖောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၂)မှ ဦးဆီဟူးေ က မြစ်ကြီးနားမြို့မှ ဆင်ဘိုမြို့သို့ ဆက်သွယ် ဖောက်လုပ်လျက်ရှိသော မြစ်ကြီးနား - ဆင်ဘို - မြို့လှ - ကသာ ခရိုင်ချင်းဆက်လမ်း၏ မြစ်ကြီးနား - ဟိုကပ် - ဆင်ဘို လမ်းပိုင်းအား မြေသားလမ်းမှ ကျောက်ခင်းလမ်းအဖြစ် အဆင့်တိုးမြှင့်ဖောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="2248">ဦးဆီဟူးရွေ့၊ ကချင်ပြည်နယ် မဲဆန္ဒနယ်အမှတ်(၂)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့် ပုဂ္ဂိုလ်များ၊ လွှတ်တော်ဒုတိယဥက္ကဋ္ဌနှင့် အမျိုးသားလွှတ်တော်ကိုယ်စားလှယ်များ အားလုံးမင်္ဂလာပါ။ ကျွန်တော်က ကချင်ပြည်နယ် မဲဆန္ဒနယ် အမှတ်(၂)မှ ဦးဆီဟူးရွေ့ ဖြစ်ပါတယ်။ ကျွန်တော့်အနေနဲ့ ဥက္ကဋ္ဌကြီးမှတစ်ဆင့် သက်ဆိုင်ရာသို့ မေးမြန်းလိုတာက မြစ်ကြီးနားမြို့မှ ဆင်ဘိုမြို့သို့ ဆက်သွယ်ဖောက်လုပ်လျက်ရှိသော မြစ်ကြီးနား - ဆင်ဘို - မြို့လှ - ကသာ ခရိုင်ချင်းဆက်လမ်း၏ မြစ်ကြီးနား - ဟိုကပ် - ဆင်ဘို လမ်းပိုင်းအား မြေသားလမ်းမှ ကျောက်ခင်းလမ်းအဖြစ် တိုးမြှင့်ဖောက်လုပ်ပေးရန် အစီအစဉ် ရှိ/မရှိ ဆိုတဲ့ မေးခွန်းပဲ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့် မဲဆန္ဒနယ်မှာရှိတဲ့ ဆင်ဘိုမြို့ဟာ မြစ်ကြီးနားမြို့မှ (၇၅)မိုင် အကွာမှာ တည်ရှိပါတယ်။ ဆင်ဘိုမြို့ရဲ့ ရပ်ကွက်ကျေးရွာအုပ်စုပေါင်းဟာ (၁၅)ခုရှိပြီး အိမ်ခြေ (၁၆၅၅)အိမ်၊ လူဦးရေ (၉၅၀၀)ကျော်ရှိပါတယ်။ ထို့ပြင် တပ်ရင်းတပ်ဖွဲ့များနှင့် ဌာနဆိုင်ရာ ဝန်ထမ်း များလည်းရှိပါတယ်။ သို့သော် ဆင်ဘိုမြို့ ဟာ ရေလမ်းကြောင်းတစ်ခုတည်းကိုသာ အသုံးပြု ဆက်သွယ် သွားလာနေရတဲ့မြို့ ဖြစ်ပါတယ်။ တစ်နေ့ကို တစ်ကြိမ်သာပြေးဆွဲတဲ့ အမြန်ယာဉ်ကိုသာ အားထား သွားလာနေရပါတယ်။ အရေးကြီး လူနာများ၊ သက်ကြီးရွယ်အိုများ၊ ကိုယ်ဝန်ဆောင်သည်များလည်း ကုန်ပစ္စည်းတင်ဆောင်ထားသည့် အမြန်ယာဉ်မှာ ရောနှောပြီး သွားလာနေရသဖြင့် အဆင်မပြေမှု များစွာ ကြုံတွေ့နေရပါတယ်။ ဥက္ကဋ္ဌကြီးခင်ဗျား။ မြစ်ကြီးနား-ဆင်ဘို လမ်းအား ဖောက်လုပ်ပေးနိုင်မည်ဆိုပါက ဆင်ဘို မြို့ရှိ ဒေသခံပြည်သူများ သွားလာရေးလွယ်ကူမှာ ဖြစ်ပါတယ်။ မြစ်ကြီးနား-ဆင်ဘို လမ်းအပိုင်းမှာ မြစ်ကြီးနားမှ ဟိုကပ်ကျေးရွာအထိ ကတ္တရာလမ်းခင်းပြီးဖြစ်ပါတယ်။ ဟိုကပ်အနီး ပါဖာတံတားမှ ဆင်ဘိုအထိ မြေသားလမ်း ဖြစ်ပါတယ်။ မြစ်ကြီးနားမြို့မှ ဟိုကပ်လမ်းမှာ အကျဲ - ဟိုကပ်ကြား ကတ္တရာများ အနည်းငယ်ပေါက်ပြဲနေမှုရှိသော်လည်း ယာဉ်ကြီး၊ ယာဉ်ငယ်များ သွားလာလို့ ရပါ တယ်။ ဟိုကပ်အနီး ပါဖာတံတားမှ ဆင်ဘိုအထိ လမ်းပိုင်းဟာ မြေသားလမ်း(၃၁)မိုင်ရှိပြီး ယခင် မြေသားလမ်းဖောက်လုပ်ပြီးတော့လည်း ယခုအခါ လမ်းများ၊ တံတားများ ပျက်စီးခြင်းတို့ကြောင့် ယာဉ်ကြီး၊ ယာဉ်ငယ်များ သွားလာခြင်းမရှိတော့သဖြင့် ဆင်ဘိုမြို့သူ၊ မြို့သားများဟာ ရေကြောင်း လမ်းကိုသာ အသုံးပြုနေရတာဖြစ်ပါတယ်။ ဥက္ကဋ္ဌကြီးခင်ဗျား။ အဆိုပါလမ်း ပြန်လည်ပြုပြင် ဖောက်လုပ်ပေးမည်ဆိုပါက ဆင်ဘို ဒေသခံများ မြစ်ကြီးနားမြို့သို့ အလွယ်တကူ သွားလာနိုင်မှာဖြစ်ပါတယ်။ ဒေသခံပြည်သူများ ပညာရေး၊ ကျန်းမာရေး၊ စီးပွားရေး တိုးတက်ကောင်းမွန်လာမှာဖြစ်ပါတယ်။ ခရိုင်ချင်းဆက်လမ်း ဖြစ်သည့်အတွက် ဒေသအတွင်း လမ်းပန်းဆက်သွယ်ရေး ပိုမိုဖွံ့ဖြိုးတိုးတက်လာမှာ ဖြစ်ပါတယ်။ ဆင်ဘို ဒေသခံပြည်သူများဟာလည်း မြစ်ကြီးနား - ဆင်ဘိုလမ်း အမြန်ဆုံးဖောက်လုပ်ပေးရန် လိုလားတောင့်တလျက်ရှိပါတယ်။ ဒါကြောင့် မြစ်ကြီးနား-ဟိုကပ်- ဆင်ဘိုလမ်းအား မြေသားလမ်းမှ ကျောက်ခင်းလမ်းအဖြစ်သို့ တိုးမြှင့်ဖောက်လုပ်ပေးရန် အစီအစဉ် ရှိ/မရှိ ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဖိတ်ကြားထား သော ဧည့်သည့်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်က ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့်အနေဖြင့် မန္တလေးတိုင်းဒေသကြီး မဲဆန္ဒနယ်အမှတ်(၅)မှ ဦးအောင်မျိုးလတ် မေးမြန်းထားသည့် နိုင်ငံတော်မှ ဘဏ္ဍာရေးနှစ်ပြောင်းလဲခြင်း၏ အဓိက ရည်ရွယ်ချက်များဖြစ်သော ဘတ်ဂျက်များ အလေအလွင့်မရှိစေရေး၊ တည်ဆောက်ရေးလုပ်ငန်းများ အရည်အသွေး ပြည့်မီစွာ ြီးစီးနိုင်ရေးတို့အတွက် ၂၀၁၉ - ၂၀၂၀ ဘဏ္ဍာရေးနှစ်တွင် ဒီဇင်ဘာလ သို့မဟုတ် ဇန်နဝါရီလ အတွင်း တည်ဆောက်ရေးလုပ်ငန်းများ အကောင်အထည်ဖော်ရန် စီစဉ်ထားရှိခြင်း ရှိ/မရှိ သိရှိလိုခြင်း နှင့် စပ်လျဉ်းတဲ့မေးခွန်းအား နေပြည်တော်ကောင်စီနှင့် တိုင်းဒေသကြီး၊ ပြည်နယ်အစိုးရအဖွဲ့များမှ ပေးပို့လာသော အချက်အလက်များနှင့် ပေါင်းစပ်ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်တော်ကြီး မေးမြန်း ထားတဲ့ ၂၀၁၉-၂၀၂၀ ဘဏ္ဍာရေးနှစ်တွင် ဒီဇင်ဘာလ သို့မဟုတ် ဇန်နဝါရီလအတွင်း တည်ဆောက် ရေးလုပ်ငန်းများ အကောင်အထည်ဖော်နိုင်ရန်ကိစ္စမှာ ရန်ပုံငွေ ခွင့်ပြုမိန့်ရရှိပြီးမှသာ တင်ဒါလုပ်ငန်း များ စတင်ရမည်ဖြစ်၍ ဘဏ္ဍာရေးနှစ် ပထမ (၃)လပတ်ကာလအတွင်း တည်ဆောက်ရေး တင်ဒါ ခေါ်ယူခြင်းလုပ်ငန်းများအား အပြီးအပြတ် ဆောင်ရွက်နိုင်ရန်အတွက် ဘဏ္ဍာရေးအရ/ အသုံးဆိုင်ရာ ရန်ပုံငွေ ခွင့်ပြုမိန့်နှင့် လုပ်ငန်းအတည်ပြုချက်များကို ဘဏ္ဍာရေးနှစ်မတိုင်မီ အတည်ပြု ခွင့်ပြုမိန့် ချမှတ်ပေးရန် လိုအပ်ပါတယ်။ သို့မှသာ ပြည်ထောင်စုဝန်ကြီးဌာနများ၏ ပြည်ထောင်စုဘဏ္ဍာ ရန်ပုံငွေမှ ပြည်ထောင်စုဝန်ကြီးဌာနအချင်းချင်း အပ်နှံခြင်း၊ တိုင်းဒေသကြီး/ ပြည်နယ် သက်ဆိုင်ရာ ဌာနများသို့ လုပ်ငန်းဆောင်ရွက်ရန်အတွက် ရန်ပုံငွေလွှဲပြောင်းပေးပို့ချိန် နောက်ကျမှုမရှိစေဘဲ ဘဏ္ဍာရေးနှစ်အစ ပထမ(၆)လအတွင်းမှာ လုပ်ငန်းများ ဆောလျင်စွာ စတင်နိုင်မှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ တည်ဆောက်ရေးလုပ်ငန်းများ ဆောင်ရွက်သည့် အခါ လိုအပ်သောပုံစံအချက်အလက်နှင့် စံချိန်စံညွှန်းများ ပြည့်စုံမှုရှိမှသာ တင်ဒါလုပ်ငန်းများ ်ကြာမှုမရှိစေဘဲ ဆောလျင်စွာ စတင်နိုင်မှာဖြစ်ပါတယ်။ သို့မှသာ ဘတ်ဂျက်များ အလေအလွင့် မရှိဘဲ အရည်အသွေးပြည့်မီစွာ ဆောင်ရွက်နိုင်မည်ဖြစ်သည့်အပြင် ီးစီးနိုင်မည်ဖြစ်ပါတယ်။ ဆောက်လုပ်ရေးလုပ်ငန်း စိစစ်ညှိနှိုင်းရေးလုပ်ငန်းအဖွဲ့ (ငွေလုံးငွေရင်း) ဥက္ကဋ္ဌမှ ဘတ်ဂျက်ထဲတွင် ထည့်သွင်းလျာထားလိုသော တည်ဆောက်ရေးလုပ်ငန်းများကို ကြိုတင်လေ့လာ ဆန်းစစ်ခြင်း၊ ပုံထုတ်ခြင်းနှင့် ခန့်မှန်းခြေစာရင်း ရေးဆွဲခြင်းများအပြင် ဆောက်လုပ်မည့်မြေနေရာ ရရှိထားပြီး ဖြစ်ရေးကိုလည်း တည်ဆောက်ရေးလုပ်ငန်း အကောင်အထည်ဖော်မည့် ဘဏ္ဍာနှစ်မရောက်မီ တစ်နှစ်ကြိုတင်၍ ဆောင်ရွက်ပြီးမှသာ ဘတ်ဂျက်တင်ပြတောင်းခံရန်အတွက် ဝန်ကြီးဌာနများသို့ လိုက်နာဆောင်ရွက်ရန် ဖြန့်ဝေထားပြီးဖြစ်ပါတယ်။ ဥက္ကဋ္ဌကြီးခင်ဗျား။ အဓိက ယခုလက်ရှိတင်ဒါတွေ နောက်ကျတယ် ဆိုတဲ့အချက်ကို ကျွန်တော်တို့ စိစစ်တဲ့အခါမှာ အဓိကအချက်က အဲဒီမှာတွေ့ရပါတယ်။ ဝန်ကြီးဌာနများက လွှတ်တော်ကို တင်ပြလိုက်တဲ့One Line Budget နဲ့ တင်ပြလိုက်တယ်။ အဲဒှီာ ပုံစံတွေ အဆင်သင့်မဖြစ်သေးပါဘူး။ အချို့နေရာ မြေနေရာစမ်းသပ်မှုတွေလည်း အချို့ မလုပ်ရသေး ပါဘူး။ အဲဒီတော့ အဲဒီတချို့ဆိုရင် မြေနေရာတောင်မှ ကျွန်တော်တို့ မူလ အဆောက်အအုံ အဟောင်း ဖျက်ပြီးမှ အသစ်ဆောက်မယ်ဆိုရင် မူလ အဆောက်အအုံအဟောင်း ဖျက်တောင် မဖျက် ရသေးတဲ့အနေအထားမျိုးနှင့် ဘတ်ဂျက်ကို တောင်းလိုက်ပြီး ဘတ်ဂျက်ရတဲ့ ရောက်ရော အဲဒီကျမှ ပုံစံဆွဲဖို့ စတင်စီစဉ်ရပါတယ်။ အဲဒီ တစ်လ၊ နှစ်လ၊ သုံးလလောက်ပုံစံတွေ၊ မြေစမ်းသပ်တာတွေနဲ့၊ မြေနေရာရရှိရေးအတွက် သွားပြီးမှ ဒီပုံစံအတည်ပြု ပြီးတဲ့င်ဒါခေါ်တဲ့ကျရော ဖေဖော်ဝါရီလ၊ မတ်လ ဖြစ်နေတယ်။ တင်ဒါကို စာချုပ် ချုပ်ပြီးတဲ့ကျရော ဧပြီလ၊ မေလ (၂)လ ပြီးလည်းပြီးရော မိုးတွင်းကာလ တွေနဲ့ ဒီပုံစံမျိုးတွေ အခုတွေ့ရတာဖြစ်တဲ့အတွက် ကျွန်တော်တို့ကနေပြီးတော့ ဝန်ကြီးဌာနအားလုံး သည် တစ်နှစ်ကြိုတင်ပြီး မိမိ နောက်နှစ်အခါ ဘာလုပ်ချင်လဲ။ ဒီနှစ်ကြိုတင်ပြီး ပုံစံတွေ ရေးဆွဲ ထားပါ။ Soil test တွေလုပ်ထားပါ။ မြေနေရာတွေ အတည်ပြုထားပါဆိုပြီး ကျွန်တော်တို့ ကြိုတင် အကြောင်းကြားထားပြီးဖြစ်ပါတယ်ခင်ဗျား။ ပြည်ထောင်စုအဆင့်အဖွဲ့ အစည်းများ၊ ပြည်ထောင်စုဝန်ကြီးဌာနများ၊ နေပြည်တော် ကောင်စီ၊ တိုင်းဒေသကြီး/ပြည်နယ်များမှာ ယခု ၂၀၁၈-၂၀၁၉ ဘဏ္ဍာရေးနှစ်အတွင်း မြေနေရာ အတည်ပြုခြင်း၊ ဒီဇိုင်းပုံစံနှင့် ခန့်မှန်းခြေစာရင်းများ ပြည့်စုံစွာ ရေးဆွဲခြင်းများ ကြိုတင်ဆောင်ရွက် ထားရှိပါက ၂၀၁၉-၂၀၂၀ ဘဏ္ဍာနှစ်တွင်၊ ဒီဇင်ဘာလ သို့မဟုတ် ဇန်နဝါရီလအတွင်းမှာ တည်ဆောက် ရေးလုပ်ငန်းများ စတင်နိုင်မည်ဖြစ်ပြီး ဘဏ္ဍာရေးနှစ်ပြောင်းလဲခြင်း၏ ရည်ရွယ်ချက်ကို အကောင် အထည်ဖော်ဆောင်ရွက်နိုင်မည်ဖြစ်ပါကြောင်း နေပြည်တော်ကောင်စီနှင့် တိုင်းဒေသကြီး/ ပြည်နယ် အစိုးရအဖွဲ့တို့မှ ပေးပို့လာသော အချက်အလက်များနှင့် ပေါင်းစပ်ရှင်းလင်း ဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီး ကျွန်တော့်အနေဖြင့် ကရင်ပြည်နယ် မဲဆန္ဒနယ်အမှတ်(၁၂)မှ စောလှားဖောင်ကွာ မေးမြန်းထားသည့် ကရင်ပြည်နယ်၊ ကော့ကရိတ် မြို့နယ်နှင့် ကျိုက်ဒုံမြို့သို့ ဆက်သွယ်ထားသော ကော့ကရိတ် - အစွန်း - လမ်းဖား - ကျိုက်ဒုံလမ်း အား ၂၀၁၉ - ၂၀၂၀ ဘဏ္ဍာရေးနှစ်တွင် အပြီးသတ် ဆောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်းအား ကရင်ပြည်နယ်အစိုးရအဖွဲ့မှ ပေးပို့လာသော အချက်အလက်များနှင့် ပေါင်းစပ်ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကော့ကရိတ် - အစွန်း - ကျိုက်ဒုံလမ်းသည် ကော့ကရိတ်မြို့နှင့် ကျိုက်ဒုံမြို့သို့ ဆက်သွယ်ထားသောလမ်းဖြစ်ပြီး အရှည် (၄၃)မိုင် (၁)ဖာလုံ ရှိပါတယ်။ ၃၀-၉-၂၀၁၈ ရက်နေ့အထိ လမ်းအခြေအနေမှာ (၂၄)ပေအကျယ် ကတ္တရာလမ်း (၂)ဖာလုံ အမာခံလမ်း (၁၉)မိုင် (၅)ဖာလုံ၊ မြေသားလမ်း(၂၃)မိုင် (၁)ဖာလုံ ဆက်သွယ်ထားပြီးဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ် ပြည်နယ်ငွေလုံးငွေရင်း ရန်ပုံငွေကျပ်(၁၈၈၀)သန်းဖြင့် မိုင်တိုင် (၁၉/၇) အထိ (၅)မိုင်အား (၁၈)ပေအကျယ် ကွန်ကရစ်ခင်းခြင်းလုပ်ငန်းကို ဒေါနလင်းကုမ္ပဏီမှ ဆောင်ရွက် ခဲ့ပြီး (၁၀၀)ရာခိုင်နှုန်း ပြီးစီးပြီဖြစ်ပါတယ်။ ၂၀၁၈ - ၂၀၁၉ ဘဏ္ဍာရေးနှစ် ကုန်ဆုံးချိန်မှာ အမာခံလမ်း (၁၄)မိုင် (၅)ဖာလုံ၊ မြေသားလမ်း(၂၃)မိုင် (၁)ဖာလုံ၊ စုစုပေါင်း (၃၇)မိုင် (၆)ဖာလုံ ဆောင်ရွက်ရန် ကျန်ရှိနေပါတယ်။ ၂၀၁၉ - ၂၀၂၀ ဘဏ္ဍာရေးနှစ်မှာ ၎င်းလမ်းပိုင်းအတွက် ပြည်ထောင်စု ငွေလုံးငွေရင်း ရန်ပုံငွေ ကျပ်(၈၀၀)သန်းဖြင့် (၁၈)ပေအကျယ် ကွန်ကရစ်ခင်းခြင်း (၂)မိုင်ဆောင်ရွက်ရန် လျာထား တင်ပြတောင်းခံထားပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်တော်ကြီး မေးမြန်း ထားသည့် ကော့ကရိတ် - အစွန်း - ကျိုက်ဒုံလမ်းအား လာမည့်ဘဏ္ဍာရေးနှစ်များတွင်လည်း ကွန်ကရစ်ခင်းခြင်းလုပ်ငန်းအား ရန်ပုံငွေတင်ပြတောင်းခံပြီး ဆောင်ရွက်သွားမှာဖြစ်တဲ့အတွက် ၂၀၁၉ - ၂၀၂၀ ဘဏ္ဍာရေးနှစ်မှာ အပြီးသတ်ဆောင်ရွက်သွားရန် အစီအစဉ် မရှိသေးပါကြောင်းနှင့် ဘဏ္ဍာရေးနှစ်အလိုက် ရန်ပုံငွေများ တင်ပြတောင်းခံပြီး ရန်ပုံငွေရရှိမှုအပေါ်မူတည်၍ ဆောင်ရွက် ပေးသွားမည် ဖြစ်ပါကြောင်း ဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေဖြင့် မဲဆန္ဒနယ်အမှတ်(၂)မှ ဦးဆီဟူးရွေ့ မေးမြန်းထားသည့် မြစ်ကြီးနားမြို့မှ ဆင်ဘိုမြို့သို့ ဆက်သွယ် ဖောက်လုပ်လျက်ရှိသော မြစ်ကြီးနား - ဆင်ဘို - မြို့လှ - ကသာ ခရိုင်ချင်းဆက်လမ်း၏ မြစ်ကြီးနား - ဟိုကပ် - ဆင်ဘိုလမ်းပိုင်းအား မြေသားလမ်းမှ ကျောက်ခင်းလမ်းအဖြစ် အဆင့်တိုးမြှင့်ဖောက်လုပ် ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းအား ကချင်ပြည်နယ်အစိုးရအဖွဲ့မှ ပေးပို့လာသော အချက်အလက်များနှင့် ပေါင်းစပ်ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မြစ်ကြီးနား - ဟိုကပ် - ဆင်ဘိုလမ်းအရှည် (၅၈)မိုင်ခန့်၏ လက်ရှိအခြေအနေမှာ မြစ်ကြီးနားမြို့နယ်၊ အကျဲကျေးရွာမှ ဟိုကပ်ကျေးရွာအထိ ကတ္တရာလမ်း (၁၈)မိုင်ကျော်နှင့် ဟိုကပ်ကျေးရွာမှ မိုးကောင်းချောင်းတံတားအထိ ကျောက်ချောလမ်း (၄)မိုင်ခန့်တို့မှာ ဆက်သွယ်သွားလာနိုင်သော်လည်းပဲ ဟိုကပ် - ဆင်ဘိုလမ်းအရှည် (၃၉)မိုင်ခန့်မှာ နယ်မြေအေးချမ်းတည်ငြိမ်မှု မရှိသေးသဖြင့် လမ်းအဆင့်မြှင့်တင်ခြင်းလုပ်ငန်းများ ဆောင်ရွက်ပေး နိုင်ခြင်းမရှိသေးပါဘူး။ လေးစားအပ်ပါသော ဥက္ကဋ္ဌကြီးခင်ဗျား။ ကိုယ်စားလှယ်တော်ကြီး မေးမြန်းထားသည့် မြစ်ကြီးနား - ဆင်ဘိုလမ်းပိုင်းရှိ မြစ်ကြီးနားမြို့နယ် အကျဲကျေးရွာကနေပြီး ဟိုကပ်ကျေးရွာအထိ ကတ္တရာ ထပ်ပိုးလွှာခင်းခြင်းလုပ်ငန်းနှင့် ဟိုကပ်ကျေးရွာအဝင် အရှည်(၂၀)ပေချောင်းကူး ကွန်ကရစ် တံတား တည်ဆောက်ခြင်းလုပ်ငန်းတို့ကို ၂၀၁၉ - ၂၀၂၀ ဘဏ္ဍာရေးနှစ် ပြည်ထောင်စုဘဏ္ဍာ ရန်ပုံငွေမှာ ထည့်သွင်းလျာထားပြီး ဖြစ်ပါတယ်။ ရန်ပုံငွေခွဲဝေရရှိမှုအပေါ်မူတည်ပြီး အကောင်အထည် ဖော်ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။</speech>
<speech type="speaker">မေးခွန်းလာရောက် ဖြေကြားပေးသည့် ပြည်ထောင်စုအဆင့်အဖွဲ့အစည်းဝင် များ မိမိအစီအစဉ် ပြီးဆုံးလျှင် ပြန်လည် ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်နှစ်ဦးမေးမြန်းတဲ့ မေးခွန်းများဟာ နေပြည်တော် ကောင်စီဝင် တစ်ဦးတည်းက ဖြေကြားမယ့် မေးခွန်းများဖြစ်ပါတယ်။ လွှတ်တော်ကိုယ်စားလှယ် များက သက်ဆိုင်ရာ မေးခွန်းတွေကို တစ်ဆက်တည်းမေးမြန်းပြီးမှ နေပြည်တော်ကောင်စီဝင်က တစ်ခုချင်း ဖြေကြားပေးဖို့ဖြစ်ပါတယ်။</speech>
<title>မွန်ပြည်နယ်၊ သထုံခရိုင်၊ ဘီးလင်းမြို့နယ်ရှိ မြို့မဈေး (ခေါ်) မင်္ဂလာဈေးအား မြို့အင်္ဂါရပ်နှင့်ညီသော အဆင့်မြင့်ဈေးအဖြစ် တည်ဆောက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ မွန်ပြည်နယ် မဲဆန္ဒနယ်အမှတ်(၁၂)မှ ဒေါ်သီရိရတနာ က မွန်ပြည်နယ်၊ သထုံခရိုင်၊ ဘီးလင်းမြို့နယ်ရှိ မြို့မဈေး (ခေါ်) မင်္ဂလာဈေးအား မြို့ အင်္ဂါရပ်နှင့်ညီသော အဆင့်မြင့်ဈေးအဖြစ် တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း မေးမြန်းဖို့ဖြစ်ပါတယ်။</speech>
<speech><mp id="1308">ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>မင်္ဂလာပါရှင်။ လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေ။ ကျွန်မကတော့ မွန်ပြည်နယ် မဲဆန္ဒနယ်အမှတ်(၁၂)မှ ဒေါ်သီရိရတနာ ဖြစ်ပါတယ်။ ဒီနေ့မှာ ကျွန်မရဲ့ မဲဆန္ဒနယ်ဖြစ်သည့် မွန်ပြည်နယ်၊ သထုံခရိုင်၊ ဘီးလင်းမြို့နယ်ရှိ မင်္ဂလာဈေးကို မြို့ အင်္ဂါရပ်နှင့်ညီသော ဈေးအဖြစ် အဆင့်မြှင့်တင်တည်ဆောက် ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းသွားမှာဖြစ်ပါတယ်။ ဥက္ကဋ္ဌကြီးရှင်။ ဒီဈေးဟာဆိုရင် ၁၉၉၂ ခုနှစ်မှာ စတင်ဆောက်လုပ်ခဲ့တာဖြစ်ပြီး ဒီနေ့ နှစ်ပေါင်း(၃၀)နီးပါး ရှိနေပြီဖြစ်ပါတယ်။ ဒါ့အပြင် ကျွမ်းကျင်အင်ဂျင်နီယာတွေနဲ့ ဆောက်လုပ် ထားတာမဟုတ်ဘဲ ကိုယ်ထူကိုယ်ထဆောက်လုပ်ထားတာဖြစ်သည့်အတွက် ဈေးပုံစံဒီဇိုင်းနှင့် ခိုင်ခံ့မှု တွေဟာ များစွာလိုအပ်ချက်တွေ ရှိခဲ့ပါတယ်။ ဒီဈေးရုံကြီးပေါ်မှာ ဈေးရောင်းချသူများရဲ့ တင်ပြချက်အရ ဈေးဝယ်သူအရေအတွက်ဟာ အောက်မှာချရောင်းသည့် ပျံကျဈေးဆိုင်များနှင့် ကွာခြားချက် အလွန် များကြောင်းလည်း သိရှိရပါတယ်။ ဆိုင်ခန်းများမှာ အလင်းရောင်နှင့် လေဝင်လေထွက် မရှိမှု၊ နောက်ပြီး နှစ်ပေါင်းများစွာ ကြာမြင့်တဲ့အတွက်ကြောင့်မို့လို့ ယိုယွင်းပျက်စီးမှုတွေကြောင့် အဆောက်အအုံရဲ့ ဥပဓိရုပ်နှင့် ဈေးကွက်ရဲ့ အနေအထားတွေဟာလည်း အတော်လေး ဆိုးဝါးနေတာကိုလည်း တွေ့ရှိခဲ့ ရပါတယ်။ နှစ်ပေါင်းများစွာ ဒီလိုမျိုးနည်းအတိုင်းပဲ ရောင်းဝယ်ဖောက်ကားခဲ့ရတာ ဖြစ်ပါတယ်။ Power Point အသုံးပြုခွင့်ပြုပါရှင်။ ဒါ မင်္ဂလာဈေးအတွင်းထဲမှာရှိသော ပျက်စီးယိုယွင်း နေတဲ့ ဈေးရုံဖြစ်ပါတယ်။ ဒါဆိုရင် ခု ဒီဈေးရုံကြီးထဲမှာ ရောင်းချဖို့ ဘယ်လိုမှ အဆင်မပြေတဲ့အတွက် ကြောင့်မို့လို့ ဒီဆိုင်ရှင်တွေဟာ အပြင်မှာ ပျံကျသဘောမျိုးနှင့် ထုတ်ပြီးတော့ ရောင်းနေရတာ ဖြစ်ပါတယ်။ ဒီထဲမှာဆိုရင် ကျွန်မတို့ ဓာတ်ပုံရိုက်လို့တောင်မှ အဆင်မပြေဘဲ မှောင်မဲနေသည့် အနေအထားဖြစ်နေပါတယ်။ ဒါ ဈေးရုံ A ရုံ ဖြစ်ပါတယ်။ ဒါလည်း ထိုနည်းတူစွာပဲ B ရုံ ဖြစ်ပါတယ်။ ကျွန်မတို့ ဒီဈေးပေါ်မှာပဲ နှစ်ပေါင်းများစွာ ရောင်းချပြီးအထဲမှာ လမ်းကလည်း အင်မတန် ကျဉ်းမြောင်း တယ်။ နောက်ပြီး အင်္ဂတေတွေကလည်း ကျွံကျနေတဲ့ အနေအထားတွေရှိပါတယ်။ ဒီမှာ သွပ်ပြားတွေ နှင့်ကာပြီး မိုးရေပက်တဲ့ဒဏ်ကို ကာကွယ်ထားတာဖြစ်ပါတယ်ရှင်။ ကျေးဇူးတင်ပါတယ်။ ဥက္ကဋ္ဌကြီးရှင်။ မြို့တစ်မြို့ရဲ့ ကျက်သရေဆောင်လည်းဖြစ်၊ မြို့ရဲ့ စီးပွားရေးကိုလည်း အထောက်အပံ့ပြုရမယ့် နေရာတစ်ခုဖြစ်သည့် မင်္ဂလာဈေးထဲမှာ ယခုအခါ ပျံကျဆိုင်ခန်းတွေကို ပြည်နယ်အစိုးရရန်ပုံငွေကို အသုံးပြုပြီး Steel Structure နှင့် ပြန်လည်ဆောက်လုပ်ပေးထားသည့် နည်းတူ ပြင်ပဈေးရုံတွေဖြစ်တဲ့ A ရုံ၊ B ရုံ၊ C ရုံနဲ့ D ရုံတို့ကိုလည်း ခေတ်မီပုံစံနှင့် အဆင့်မြှင့်တင် ဆောက်လုပ်ပေးလိုက်မယ်ဆိုပါက ရောင်းဝယ်ဖောက်ကားမှုတွေ ပိုမိုအဆင်ပြေချောမွေ့လာပြီး မြို့ရဲ့ ဥပဓိရုပ်နှင့် ဈေးကစွာ ဒီလိုမျိုးနည်းအ လာဈေးအတွင်းမှာ အဆင်မပြေတဲ့အတွက် စီးပွားရေးကလည်း ပိုမိုကောင်းမွန်လာမှာဖြစ်တဲ့အတွက်ကြောင့်၊ မီးသတ်ကားဝင်နိုင်ရန် လမ်းကြောင်း ပါဝင်သည့် ဈေးရုံအသစ်တစ်ခု တည်ဆောက်ပေးရန် အစီအစဉ် ရှိ/မရှိ အမျိုးသားလွှတ်တော် ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ ကျေးဇူးတင်ပါတယ်ရှင်။</speech>
<title>ရှမ်းပြည်နယ်၊ “ဝ” ကိုယ်ပိုင်အုပ်ချုပ်ခွင့်ရတိုင်း၊ ဟိုပန်မြို့နယ်တွင် တိုင်းရင်းသားပေါင်းစုံ အသုံးပြုမည့် စုပေါင်းသုသာန်အတွက် မီးသင်္ဂြိုဟ်စက် ခွင့်ပြုပေးရန် အစီအစဉ် ရှိ/မရှိ နှင့်စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၁၂)မှ ဦးစိုင်းစံအောင် က ရှမ်းပြည်နယ်၊ “ဝ” ကိုယ်ပိုင်အုပ်ချုပ်ခွင့်ရတိုင်း၊ ဟိုပန်မြို့နယ်တွင် တိုင်းရင်းသားပေါင်းစုံ အသုံးပြုမည့် စုပေါင်းသုသာန်အတွက် မီးသင်္ဂြိုဟ်စက် ခွင့်ပြုပေးရန် အစီအစဉ် ရှိ/ မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1336">ဦးစိုင်းစံအောင်၊ ရှမ်းပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုဝန်ကြီးများအားလုံး ကျန်းမာရွှင်လန်းကြပါစေကြောင်း နှုတ်ခွန်းဆက်သအပ်ပါတယ်။ ကျွန်တော်ကတော့ “ဝ” ကိုယ်ပိုင် အုပ်ချုပ်ခွင့်ရတိုင်း၊ ရှမ်းပြည်နယ် မဲဆန္ဒနယ်အမှတ်(၁၂)မှ ဦးစိုင်းအောင် ဖြစ်ပါတယ်။ ကျွန်တော်၏ မဲဆန္ဒနယ်မြေတွင် မှီတင်းနေထိုင်ကြသည့် တိုင်းရင်းသားပေါင်းစုံ စုပေါင်းအသုံးပြုမည့် သုသာန်တွင် နယ်စပ်ရေးရာဝန်ကြီးဌာနမှ မီးသင်္ဂြိုဟ်စက်တစ်လုံး တည်ဆောက်ပေးပါရန် ဤမေးခွန်းကို မေးမြန်းခွင့် တောင်းခံအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်၏ မဲဆန္ဒနယ် မြေ ဟိုပန်မြို့နယ်တွင် တိုင်းရင်းသားပေါင်းစုံ စုပေါင်းနေထိုင်ကြပါတယ်။ လူသားတိုင်း လူ့ဘောင် သက်တမ်းတွင် မလွန်ဆန်နိုင်သော သေခြင်းတရားအတွက် ဝိုင်းဝန်းပြင်ဆင် ဆောင်ရွက်ပေးခွင့်ရှိတဲ့ ျိုးမှာ တိုးတက်လာသော ခေတ်နှင့်အညီ ပြင်ဆင်ဆောင်ရွက်သွားကြဖို့ လိုအပ်ပါတယ်။ ကျွန်တော်တို့ မြို့နယ်တွင် လက်ရှိ အသုံးပြုနေသော သုသာန်မှာ မြို့နေလူထု၊ မြို့နေရပ်ကွက်နှင့် နီးကပ်လျက်ရှိနေခြင်း အသုံးပြုသည့်သက်တမ်းကလည်း ကြာမြင့်ပြီဖြစ်သဖြင့် အုတ်ဂူ၊ မြေပုံများ ပြည့်ကျပ်နေလျက်ရှိပါတယ်။ နေရာအခက်အခဲ ရှားပါးတဲ့အတွက်ကြောင့် မြို့နယ်စည်ပင်သာယာ ရေးကော်မတီနှင့် ရပ်မိ ရပ်ဖများအားလုံး ရွေးချယ်ဆုံးဖြတ်ချက်ဖြင့် မြေနေရာအသစ် ထပ်မံရှာဖွေ ပြီးဖြစ်ပါတယ်။ ဟိုပန်မြို့နယ်၊ မိန်းပန် ‘ဝ’ အုပ်စု၊ မြေကွက်အမှတ်(၃)၊ (၁၇)၊ (၂၂)တွင် (၅.၄)ဧက ကျယ်ဝန်းသော မြေနေရာအတွက် ပိုင်ဆိုင်ခွင့် လျှောက်ထားရယူပြီးဖြစ်ပါတယ်။ သင်္ချိုင်းမြေနှင့် မီးသင်္ဂြိုဟ်စက်အတွက် ကောင်းစွာလုံလောက်သည့် အနေအထားဖြစ်ပါတယ်။ သို့ဖြစ်ပါ၍ နယ်စပ် ရေးရာဝန်ကြီးမှ နယ်စပ်ဒေသတိုင်းရင်းသားများ အကျိုးစီးပွားအတွက် ကူညီဆောင်ရွက်ပေးရန် အောက်ပါမေးခွန်းကို လွှတ်တော်ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းများနှင့် ပတ်သက်ပြီး နေပြည်တော်ကောင်စီဝင်က တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="40">ဦးညီထွန်း(နေပြည်တော်ကောင်စီဝင်)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ အားလုံးကို မင်္ဂလာပါလို့ ပထမဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ နေပြည်တော်ကောင်စီမှ ကောင်စီဝင် ဦးညီထွန်း ပထမဦးစွာ မွန်ပြည်နယ် မဲဆန္ဒနယ်အမှတ်(၁၂)မှ ဒေါ်သီရိရတနာရဲ့ မွန်ပြည်နယ်၊ သထုံခရိုင်၊ ဘီးလင်းမြို့ရှိ မြို့မဈေး(ခေါ်) မင်္ဂလာဈေးအား မြို့အင်္ဂါရပ်နှင့်ညီသော အဆင့်မြင့်ဈေး အဖြစ် တည်ဆောက်ပေးရန် အစီအစဉ် ရှိ/မရှိ မေးခွန်းနှင့်စပ်လျဉ်းပြီး မွန်ပြည်နယ် အစိုးရအဖွဲ့ရဲ့ ကိုယ်စား တင်ပြသွားမှာဖြစ်ပါတယ်။ မွန်ပြည်နယ်၊ သထုံခရိုင်၊ ဘီးလင်းမြို့နယ်ရှိ မြို့မဈေး(ခေါ်)မင်္ဂလာဈေးအား မြို့ အင်္ဂါရပ်နှင့် ညီညွတ်စေရေးအတွက် ၂၀၁၇-၂၀၁၈ ဘဏ္ဍာရေးနှစ်နှင့် ၂၀၁၈ Mini Budget ကာလများတွင် ပျံကျဈေးရုံ (၂)ရုံ (၁၂၀ x ၁၂ x ၁၀.၆)ပေနှင့် (၁၂၀ x ၄၈ x ၁၃)ပေအား ငွေလုံးငွေရင်း ခွင့်ပြု ငွေကျပ်(၉၈.၇)သန်း အသုံးပြု၍ တည်ဆောက်ပေးခဲ့ပြီးဖြစ်ပါတယ်။ ၂၀၁၈-၂၀၁၉ ဘဏ္ဍာရေးနှစ် နှင့် ၂၀၁၉-၂၀၂၀ ဘဏ္ဍာရေးနှစ်များအတွင်း ဈေးတည်ဆောက်ခြင်းများအတွက် ခွင့်ပြုရန်ပုံငွေ တင်ပြတောင်းခံထားခဲ့ခြင်း မရှိပါ။ မင်္ဂလာဈေးအရှေ့ဘက်ရှိ ဈေးရုံ(၄)ရုံအား အဆင့်မြင့်ဈေးအဖြစ် အဆင့်မြှင့်တင် တည်ဆောက်နိုင်ရန်အတွက် ဈေးသူဈေးသားများနှင့် ညှိနှိုင်းခြင်း၊ ဒီဇိုင်းပုံစံရေးဆွဲခြင်း၊ ခန့်မှန်းကုန်ကျငွေ တွက်ချက်ခြင်းတို့ကို ဆောင်ရွက်ပြီး သင့်လျော်သည့် ဘဏ္ဍာရေးနှစ်များတွင် ရန်ပုံငွေ လျာထားဆောင်ရွက်သွားမည်ဖြစ်ပါကြောင်း မွန်ပြည်နယ်အစိုးရအဖွဲ့ရဲ့ ကိုယ်စား ကြား တင်ပြအပ်ပါတယ်။ ဆက်လက်၍ ရှမ်းပြည်နယ် မဲဆန္ဒနယ်အမှတ်(၁၂)မှ ဦးစိုင်းစံအောင် ၏ မေးခွန်းအား ဆက်လက်ဖြေကြားသွားမှာ ဖြစ်ပါတယ်။ ဦးစိုင်းစံအောင် ၏ ရှမ်းပြည်နယ် ‘ဝ’ကိုယ်ပိုင်အုပ်ချုပ်ခွင့်ရတိုင်း ဟိုပန်မြို့နယ်တွင် တိုင်းရင်းသားပေါင်းစုံ အသုံးပြုသည့် စုပေါင်းသုသာန်အတွက် မီးသင်္ဂြိုဟ်စက် ခွင့်ပြုပေးပါရန် အစီအစဉ် ရှိ/မရှိ သိရှိလိုခြင်း မေးခွန်းနှင့်စပ်လျဉ်း၍ ဖြေကြားတင်ပြသွားမှာဖြစ်ပါတယ်။ နယ်စပ်ဒေသဖွံ့ဖြိုးရေးရန်ပုံငွေဖြင့် ဒေသဖွံ့ဖြိုးရေးလုပ်ငန်းများ ဆောင်ရွက်ပေးလျက် ရှိရာတွင် လမ်း၊ တံတား၊ ရေ၊ မီးရရှိရေး စသည့် ဒေသဖွံ့ဖြိုးရေးလုပ်ငန်းများအား နှစ်စဉ် စီမံကိန်း များ ရေးဆွဲတင်ပြပြီး အကောင်အထည်ဖော် ဆောင်ရွက်လျက်ရှိပါတယ်။ ထိုကဲ့သို့ ဒေသဖွံ့ဖြိုးရေး လုပ်ငန်းများအား အကောင်အထည်ဖော် ဆောင်ရွက်ပေးလျက်ရှိရာမှာ ဖွံ့ဖြိုးတိုးတက်မှု နောက်ကျ သည့် နယ်စပ်ဒေသများရှိ ကျေးလက်ဒေသများတွင် ဦးစားပေး ဆောင်ရွက်ပေးလျက်ရှိပြီး မြို့ပေါ် ရပ်ကွက်များအတွင်းရှိ လုပ်ငန်းလိုအပ်ချက်များအား နယ်စပ်ဒေသ ဖွံ့ဖြိုးရေးရန်ပုံငွေဖြင့် ဆောင်ရွက် ပေးခြင်းမရှိဘဲ လုပ်ငန်းနှင့်သက်ဆိုင်သည့် အခြားဝန်ကြီးဌာနများမှ ဖြည့်စွက်ဆောင်ရွက်ပေးလျက် ရှိပါတယ်။ သို့ဖြစ်ပါ၍ ဟိုပန်မြို့နယ်၊ တိုင်းရင်းသားပေါင်းစုံ အသုံးပြုသည့် စုပေါင်းသုသာန်အတွက် မီးသင်္ဂြိုဟ်စက် တည်ဆောက်ပေးခြင်းလုပ်ငန်းအား သက်ဆိုင်ရာ စည်ပင်သာယာရေးကော်မတီမှ အကောင်အထည်ဖော် ဆောင်ရွက်ရမည့်လုပ်ငန်းဖြစ်သောကြောင့် နယ်စပ်ဒေသဖွံ့ဖြိုးရေးရန်ပုံငွေဖြင့် ဆောင်ရွက်ပေးရန် အစီအစဉ် မရှိသေးပါကြောင်း ရှမ်းပြည်နယ်အစိုးရအဖွဲ့ကိုယ်စား ဖြေကြား တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>မွန်ပြည်နယ်၊ ကျိုက်ထိုမြို့နယ် တရားရုံးအပါအဝင် မွန်ပြည်နယ်အတွင်းရှိ ဖွဲ့စည်းပုံအင်အားနှင့် လုပ်ငန်းပမာဏ မျှတခြင်းမရှိသော မြို့နယ်တရားရုံးများကို ၂၀၁၉-၂၀၂၀ ဘဏ္ဍာရေးနှစ်မှစ၍ လိုအပ်သလို ဖွဲ့စည်းပုံအဆင့် တိုးမြှင့်သတ်မှတ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၁၁)မှ ဦးလှမြင့်(ခ) ဦးလှမြင့်သန်း က မွန်ပြည်နယ်၊ ကျိုက်ထိုမြို့နယ် တရားရုံးအပါအဝင် မွန်ပြည်နယ်အတွင်းရှိ ဖွဲ့စည်းပုံ အင်အားနှင့် လုပ်ငန်းပမာဏ မျှတခြင်းမရှိသော မြို့နယ်တရားရုံးများကို ၂၀၁၉-၂၀၂၀ ဘဏ္ဍာရေးနှစ် မှစ၍ လိုအပ်သလို ဖွဲ့စည်းပုံအဆင့် တိုးမြှင့်သတ်မှတ်ပေးရန် အစီအစဉ် ရှိ/ မရှိ နှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="1307">ဦးလှမြင့်(ခ)ဦးလှမြင့်သန်း၊ မွန်ပြည်နယ် မဲဆန္ဒနယ်အမှတ်(၁၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံးကို မင်္ဂလာအပေါင်းနှင့် ပြည့်စုံကြပါစေကြောင်း ဆုတောင်းမေတ္တာပို့သရင်း နှုတ်ခွန်းဆက်သ ဂါရဝပြုပါတယ်။ ကျွန်တော်က မွန်ပြည်နယ် မဲဆန္ဒနယ်အမှတ်(၁၁)မှ ဦးလှမြင့်(ခ) ဦးလှမြင့်သန်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်မေးလိုတဲ့ ကြယ်ပွင့်ပြမေးခွန်းက ကျိုက်ထိုမြို့နယ် တရားရုံးအပါအဝင် မွန်ပြည်နယ်အတွင်းရှိ ဖွဲ့စည်းပုံအင်အားနှင့် လုပ်ငန်းပမာဏ မျှတခြင်းမရှိသော မြို့နယ်တရားရုံး များကို ၂၀၁၉ - ၂၀၂၀ ဘဏ္ဍာရေးနှစ်မှစ၍ လိုအပ်သလို ဖွဲ့စည်းပုံအဆင့် တိုးမြှင့်သတ်မှတ်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်ကို Power Point ဖြင့် တင်ပြခွင့်ပြု ပါရန် ပန်ကြားအပ်ပါတယ်။ Slide - 2 မှာမြင်ရသလို ကျိုက်ထိုမြို့နယ်တရားရုံးကို (ဂ)အဆင့် သတ်မှတ် ဖွဲ့စည်းထားသော်လည်း ဖွဲ့စည်းပုံအရ အထူးအာဏာရ မြို့နယ်တရားသူကြီး (၁)ဦး၊ ပထမတန်း အာဏာရ တွဲဖက်မြို့နယ်တရားသူကြီး(၁)ဦး၊ ဒုတိယတန်းအာဏာရ ဒုတိယမြို့နယ် တရားသူကြီး (၁)ဦး၊ စုစုပေါင်းတရားသူကြီး(၃)ဦး တာဝန်ထမ်းဆောင်လျက်ရှိပါတယ်။ Slide -3 မှာ မြင်ရသလိုပဲ။ ဖွဲ့စည်းပုံအရ ဝန်ထမ်းအင်အားက အကြီးတန်းစာရေး(၂)ဦး၊ အငယ်တန်းစာရေး (၂)ဦး၊ အငယ်တန်း လက်နှိပ်စက်စာရေး(၁)ဦး၊ ရုံးအကူ(၁)ဦး၊ ဆင့်စာထုတ် ဝန်ထမ်း(၂)ဦးနှင့် ရုံးစောင့်၊ သန့်ရှင်းရေး (၁)ဦးတို့ဖြစ်ပါတယ်။ ကျိုက်ထိုမြို့နယ် တရားရုံးမှာ စစ်ဆေးကြားနာစီရင်ဆဲအမှုများကို လေ့လာကြည့်သည့် အခါမှာ Slide - 4 မှာတင်ပြတဲ့အတိုင်း မြင်ရမှာဖြစ်ပါတယ်။ ကျိုက်ထိုမြို့နယ် တရားသူကြီးရဲ့ ၁ - ရ - ၂၀၁၉ ရက်နေ့မှ ၃၁ - ရ - ၂၀၁၉ ရက်နေ့အထိ အမှုအစီရင်ခံစာကို ကြည့်တဲ့အခါမှာ ရာဇသတ်ကြီးမှုက ယခင်လက်ကျန်(၂၄၀)ရှိပြီး စွဲဆိုအမှုက(၅၁၅)မှု၊ ပြီးပြတ်မှုက (၅၀၆)မှု၊ ယခု လက်ကျန်အမှုက (၂၄၉)မှု ဖြစ်ပါတယ်။ ရာဇဝတ်သေးမှုက (၅၂)မှု လက်ကျန်ရှိခဲ့ပြီး စွဲဆိုမှု(၁၆)မှု၊ ပြီးပြတ်မှု (၉)မှုနှင့် ယခုလက်ကျန် (၅၉)မှု ရှိပါတယ်။ တရားမကြီးမှုက (၁၃၃)မှု၊ ယခင်လက်ကျန် ရှိခဲ့ပြီး စွဲဆိုမှု(၁၄)မှု၊ ပြီးပြတ်မှု (၈)မှု၊ ယခုလက်ကျန် (၁၃၉)မှုရှိပါတယ်။ တရားမအထွေထွေအမှု (၂)မှုရှိပြီး ယခုလက်ကျန် (၂)မှုဖြစ်ပါတယ်။ တရားမဇာရီမှု (၇၃)မှု၊ စွဲဆိုမှု (၇)မှု၊ ပြီးပြတ်မှု (၄)မှုနှင့် အမှုလက်ကျန် (၇၆)မှု ရှိပါတယ်။ စုစုပေါင်း ယခင်လက်ကျန် (၅၀၀)၊ စွဲဆိုမှု (၅၅၂)မှု၊ ပြီးပြတ်မှု (၅၂၇)မှု၊ လက်ကျန် (၅၂၅)မှု ဖြစ်ပါတယ်။ Slide များနှင့် တင်ပြခဲ့တဲ့အတိုင်းပါပဲ။ ကျိုက်ထိုမြို့နယ် တရားရုံးမှာ စစ်ဆေးကြားနာ စီရင်ထားသည့် အမှုများထဲမှ ရာဇဝတ်မှုကြီးက အများဆုံးဖြစ်ပြီး (၅၀၀)ကျော်နေတာကြောင့် တရားသူကြီးများ ရရှိထားသည့် စီရင်ခွင့်အာဏာရ၊ အထူးအာဏာရ တရားသူကြီးနှင့် ပထမတန်းအာဏာရ တရားသူကြီးများအနေနဲ့ အမှုပေါင်းများစွာကို လက်ခံ ဆောင်ရွက်နေရသလို ဝန်ထမ်းများဟာလည်း အလုပ်ပြီးမြောက်အောင် ကြိုးပမ်းထမ်းရွက်ကြလို့ အလုပ်ဝန်ပိကြတာ ဖြစ်ပါတယ်။ ဒီလိုအခြေအနေမျိုးမှာ အမှုတွေ ကြာနိုင်သလို အမှုကြန့်ကြာခြင်း၊ တရားခံများ၊ တရားလို များ၊ တရားပြိုင်များ၊ သက်သေများကို ရုံးက ပုံမှန်ချိန်းထားလို့ လာရောက်သော်လည်းပဲ အမှု စစ်ဆေးရာမှာ လိုအပ်လို့ စစ်ဆေးချိန် ကြာသွားတဲ့အခါမှာ အခြားအမှုများကို ပြန်ချိန်းရတာကြောင့် အမှုသည်များဘက်မှ ငွေကုန်၊ လူပန်း၊ စိတ်မော၊ ဖြစ်ရတာမျိုး ရှိနိုင်ပါတယ်။ ဒါ့အပြင် လုပ်ငန်းပမာဏများလွန်းလို့ အမှုကြန့်ကြာနေမှုအပေါ်မှာ မသမာသူများက ရိုးအသူ အမှုသည်များ အပေါ်မှာ အခွင့်ကောင်းယူတာမျိုး၊ အမြတ်ထုတ်တာမျိုးလည်း ရှိနိုင်ပါတယ်။ ဒီကြားထဲမှာ အမှု ပြီးပြတ်အောင် ကာလသတ်မှတ်ထားသည့် ရည်မှန်းချက်ရှိတာကြောင့် တရားသူကြီးများနှင့် ဝန်ထမ်း များဟာ ကြိုးပမ်းထမ်းရွက်ကြလို့ တာဝန်များပိကြရတာ ဖြစ်ပါတယ်။ ကျွန်တော် တင်ပြခဲ့တဲ့အတိုင်းပါပဲ။ ကျိုက်ထိုမြို့နယ် တရားရုံးရဲ့ အမှုလက်ခံ ဆောင်ရွက် ခဲ့ရတဲ့အခြေအနေဟာ လုပ်ငန်းပမာဏနှင့် တရားသူကြီးဦးရေ၊ ဝန်ထမ်းအင်အား မမျှမတဖြစ်နေလို့ လက်ရှိ (ဂ)အဆင့်ဖွဲ့စည်းပုံမှ (ခ)အဆင့် ဖွဲ့စည်းပုံသို့ တိုးမြှင့်ပေးရန် လိုအပ်နေပါတယ်။ ဒါကြောင့် ကျိုက်ထိုမြို့နယ် တရားရုံးအပါအဝင် မွန်ပြည်နယ်အတွင်းမှာရှိတဲ့ ဖွဲ့စည်းပုံအင်အားနှင့် လုပ်ငန်း ပမာဏ မျှတခြင်းမရှိသော မြို့နယ်တရားရုံးများကို ၂၀၁၉-၂၀၂၀ ဘဏ္ဍာရေးနှစ်မှစ၍ လိုအပ်သလို ပြင်ဆင်၍ ဖွဲ့စည်းပုံအဆင့် တိုးမြှင့်သတ်မှတ်ပေးရန် အစီအစဉ် ရှိ/မရှိ မွန်ပြည်နယ်ရဲ့ ပြည်သူများ ကိုယ်စား ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းနှင့် ပတ်သက်ပြီး ပြည်ထောင်စုတရားလွှတ်တော်ချုပ် တရားသူကြီးက ဖြေကြားပေးဖို့ ဖြစ်ပါတယ်။</speech>
<speech><agency id="5">ဦးမျိုးတင့် (တရားသူကြီး၊ ပြည်ထောင်စုတရားလွှတ်တော်ချုပ်)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံး မင်္ဂလာ ပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထောင်စုတရားလွှတ်တော်ချုပ်၊ တရားသူကြီး ဦးမျိုးတင့် ဖြစ်ပါတယ်။ ကျွန်တော့်အနေနဲ့ မွန်ပြည်နယ် မဲဆန္ဒနယ်အမှတ်(၁၁)မှ ဦးလှမြင့်(ခ) ဦးလှမြင့်သန်း မေးမြန်းသည့်မေးခွန်းနှင့် စပ်လျဉ်းပြီး ရှင်းလင်းဖြေကြားသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ မွန်ပြည်နယ်၊ ကျိုက်ထိုမြို့နယ် တရားရုံးဟာ တရားရုံးအဆင့်ဆင့်ရဲ့ ဖွဲ့စည်းပုံအဆင့်သတ်မှတ်ချက်အရ “ဂ” အဆင့် မြို့နယ်တရားရုံး(၁)ရုံး ဖြစ်ပါတယ်။ “ဂ” အဆင့် မြို့နယ်တရားရုံးမှာ ဖွဲ့စည်းပုံအရ မြို့နယ်တရားသူကြီး(၁)ဦး၊ ဒုတိယမြို့နယ်တရားသူကြီး(၁)ဦးနှင့် အခြားအဆင့်ဝန်ထမ်း(၁၀)ဦး ဖြစ်ပါတယ်။ လက်ရှိမှာ မြို့နယ်တရားသူကြီး(၁)ဦး၊ တွဲဖက် မြို့နယ် တရားသူကြီး(၂)ဦးနှင့် အခြားအဆင့်ဝန်ထမ်း(၉)ဦးတို့ကို ခန့်ထားဆောင်ရွက်လျက်ရှိပါတယ်။ ယခင်က ဝန်ထမ်းများကို ခွင့်ပြု အင်အား၏ (၃)ပုံ(၂)ပုံသာ ခန့်ထားဆောင်ရွက်ရေး အစိုးရအဖွဲ့ရဲ့ လမ်းညွှန်ချက်နှင့်အညီ ခန့်ထားဆောင်ရွက်ခဲ့ပါတယ်။ ယင်းသို့ ဆောင်ရွက်ရာမှာ ခန့်ထားခွင့်ရှိသည့် တရားသူကြီးအင်အားအပေါ်မူတည်ပြီး တရားရုံးများရဲ့ ဒေသအနေအထားအရ အမှုတက်နှုန်း၊ အမှုလက်ကျန်များတဲ့တရားရုံးများမှာ ဖွဲ့စည်းပုံအရ တရားသူကြီးအင်အား အပြည့် ခန့်ထားခြင်း၊ လိုအပ်ပါက ထပ်မံဖြည့်တင်းခန့်ထားခြင်းတို့ကို ဆောင်ရွက်ခဲ့ပါတယ်။ ကျန်တရားရုံး များမှာမူ အမှုစွဲတင်သည့် အရေအတွက်နှင့် လက်ကျန်အမူ အရေအတွက်အပေါ်မူတည်ပြီး တရားသူကြီး များကို ခန့်ထားဆောင်ရွက်ခဲ့ခြင်း ဖြစ်ပါတယ်။ ယခုအခါ ပြည်ထောင်စုအစိုးရအဖွဲ့က ၆-၆-၂၀၁၉ ရက်စွဲပါ အမိန့်ကြော်ငြာစာအမှတ် (၃၇/၂၀၁၉)နှင့် ပြည်ထောင်စုအဖွဲ့အဆင့် အဖွဲ့အစည်းများ၊ ပြည်ထောင်စုဝန်ကြီးဌာနများက နိုင်ငံ့ ဝန်ထမ်းဖွဲ့စည်းပုံကို တိုးချဲ့ပြင်ဆင်ဖွဲ့စည်းခြင်းနှင့် ဝန်ထမ်းခန့်ထားခြင်းတို့နှင့် စပ်လျဉ်း၍ လိုက်နာ ဆောင်ရွက်ရမည့် မူဝါဒများနှင့်အညီ လိုက်နာဆောင်ရွက်သွားရန် ညွှန်ကြားခဲ့ပါတယ်။ အဆိုပါ မူဝါဒရဲ့ အပိုဒ်(၄)မှာ ဝန်ထမ်းဖွဲ့စည်းပုံပြင်ဆင်ခွင့် တင်ပြရာတွင် မူလအင်အားအတွင်းမှ ပြင်ဆင်ခြင်း၊ မူလဘဏ္ဍာငွေကို သိသာစွာ ကျော်လွန်မှုမရှိခြင်းနှင့် ပင်စင်အသုံးစရိတ်တိုးမြင့်မှုမရှိမှသာ တင်ပြရန်၊ မူဝါဒနှင့် လုပ်ငန်းလိုအပ်ချက်အရ အင်အားအတွင်းမှ လျှော့ချရန် လိုအပ်ပါက ပြင်ဆင်တင်ပြရေး ဆောင်ရွက်ရန်။ အပိုဒ်(၁၂)မှာ ဝန်ထမ်းဖွဲ့စည်းပုံများကို ပြင်ဆင်လိုပါက အနာဂတ် ရည်မှန်းချက် ပေါ်မူတည်၍ ပြောင်းလဲလာသည့် နည်းပညာဆိုင်ရာ တီထွင်ဆန်းသစ်မှု၊ ဌာနအချင်းချင်း ချိတ်ဆက် Gədbgodoas q800:098 $28:ąp: (Standard Operation Procedure-SOP)ạc cpg8:33): အရင်းအမြစ်ဖွံ့ဖြိုးမှု၊ ကြီးကြပ်ကွပ်ကဲမှု စစ်ဆေးကြပ်မတ်မှုတို့အပေါ် သုံးသပ်ပြီးရေးဆွဲရန်ဟူ၍ ညွှန်ကြားထားပါတယ်။ ဥက္ကဋ္ဌကြီးခင်ဗျား။ တရားရုံးအဆင့်ဆင့်ရဲ့ ဖွဲ့စည်းပုံအဆင့် တိုးမြှင့်သတ်မှတ်ရန်မှာ နိုင်ငံတော်၏ မူဝါဒနှင့်အညီ အဆင့်ဆင့်စိစစ်ပြီး ပြည်ထောင်စုအစိုးရအဖွဲ့သို့ တင်ပြ၍ ခွင့်ပြုချက် တောင်းခံဆောင်ရွက်ရပါတယ်။ ပြည်ထောင်စုအစိုးရအဖွဲ့ရဲ့ သဘောတူခွင့်ပြုချက်ရရှိမှသာ ဖွဲ့စည်းပုံ အဆင့် တိုးမြှင့်သတ်မှတ်နိုင်မှာ ဖြစ်ပါတယ်။ ပြည်ထောင်စုအစိုးရအဖွဲ့ရဲ့ ၆-၆-၂၀၁၉ ရက်စွဲပါ အမိန့်ကြော်ငြာစာအမှတ် (၃၇/၂၀၁၉)၏ မူဝါဒအရ ပြည်ထောင်စုတရားလွှတ်တော်ချုပ်နှင့် တရားရုံး အဆင့်ဆင့်တို့ဟာ ဖွဲ့စည်းပုံခွင့်ပြုအင်အားရဲ့ (၇၅)ရာခိုင်နှုန်းသာ ဝန်ထမ်းအင်အား ခန့်ထားခွင့် ရှိပါတယ်။ ကျိုက်ထိုမြို့နယ်တရားရုံးဟာ ဖွဲ့စည်းပုံခွင့်ပြုအင်အားအရ မြို့နယ်တရားသူကြီး(၁)ဦး၊ ဒုတိယမြို့နယ်တရားသူကြီး(၁)ဦးနှင့် အခြားအဆင့်ဝန်ထမ်း(၁၀)ဦး စုစုပေါင်း (၁၂)ဦးသာ ခန့်ထား ခွင့်ရှိသည့်အနေအထားမှာ အဲဒီအင်အားရဲ့ (၇၅)ရာခိုင်နှုန်းသာ ခန့်ထားခွင့်ရှိသော်လည်း လုပ်ငန်း ပမာဏ များပြားသဖြင့် လက်ရှိတွင် မြို့နယ်တရားသူကြီး(၁)ဦး၊ တွဲဖက်မြို့နယ် တရားသူကြီး(၂)ဦး နှင့် အခြားအဆင့်ဝန်ထမ်း(၉)ဦး စုစုပေါင်း (၁၂)ဦးတို့ဖြင့် ခန့်ထားခွင့်ပြုသည့် ဝန်ထမ်းအင်အား (၇၅)ရာခိုင်နှုန်းနှင့် ပိုမိုဖြည့်တင်းခန့်ထား ဆောင်ရွက်လျက်ရှိပါကြောင်း တင်ပြအပ်ပါတယ်။ ထို့အပြင် မြို့နယ်တရားသူကြီး(၁)ဦးအစား တွဲဖက်မြို့နယ် တရားသူကြီး(၂)ဦးဖြင့် ဖြည့်တင်း ခန့်ထားဆောင်ရွက်လျက်ရှိပါကြောင်း တင်ပြအပ်ပါတယ်။ သို့ပါ၍ ကျိုက်ထိုမြို့နယ်တရားရုံး အပါ အဝင် မွန်ပြည်နယ်အတွင်းရှိ မြို့နယ်တရားရုံးများသို့ ၂၀၁၉-၂၀၂၀ ဘဏ္ဍာရေးနှစ်မှစ၍ ဖွဲ့စည်းပုံ အဆင့်တိုးမြှင့်သတ်မှတ်ပေးရန် အစီအစဉ်မရှိပါကြောင်း ရှင်းလင်းဖြေကြားအပ်ပါတယ်။ ကျေးဇူးတင်ပါတယ်။</speech>
</section>
<section value="Bill">
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန်ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့ လာသော အမျိုးသားမှတ်တမ်းနှင့် မော်ကွန်း ဥပဒေကြမ်းကို အမျိုးသားလွှတ်တော်က ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားမှတ်တမ်းနှင့် မော်ကွန်းဥပဒေကြမ်းကို ပြည်သူ့လွှတ်တော်တွင် စတင်ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ်။ အဆိုပါ ဥပဒေကြမ်းကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော အမျိုးသားမှတ်တမ်း နှင့် မော်ကွန်းဥပဒေကြမ်းကို အမျိုးသားလွှတ်တော်တွင် ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id="1290">ဒေါ်လှဌေး(ခ) ဒေါ်အုန်းကြည် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ အားလုံးကို မင်္ဂလာလို့ နှုတ်ခွန်းဆက်ဂါရဝပြုပါတယ်ရှင်။ ကျွန်မကတော့ မန္တလေးတိုင်းဒေသကြီး မဲဆန္ဒနယ် အမှတ်(၄)မှ ဥပဒေကြမ်းကော်မတီအဖွဲ့ဝင် ဒေါ်လှဌေး(ခ) ဒေါ်အုန်းကြည် ဖြစ်ပါတယ်။ အမျိုးသား လွှတ်တော်ဥပဒေကြမ်းကော်မတီရဲ့ တာဝန်ပေးချက်အရ အမျိုးသားမှတ်တမ်းနှင့်မော်ကွန်း ဥပဒေကြမ်း အပေါ် စိစစ်တင်ပြခြင်း အစီရင်ခံစာကို ဖတ်ကြားတင်သွင်းသွားမှာဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ အမျိုးသားမှတ်တမ်းနှင့် မော်ကွန်းဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/ အမ (ကော်မတီ - ၁) ၁/၂၀၁၉ -၄၀၀ ရက်စွဲ၊ ၂၀၁၉ ခုနှစ် ၊ ဩဂုတ်လ ၂၂ ရက် ၁။ ပြည်သူ့လွှတ်တော်က အမျိုးသားမှတ်တမ်းနှင့် မော်ကွန်းဥပဒေကြမ်းကို ၆-၈-၂၀၁၉ ရက် နေ့တွင် ပြင်ဆင်ချက်များဖြင့် အတည်ပြုပြီး အမျိုးသားလွှတ်တော်တွင် ဆွေးနွေးနိုင်ရန်အတွက် ပေးပို့လာပါသည်။ ယင်းဥပဒေကြမ်းနှင့်စပ်လျဉ်း၍ အမျိုးသားလွှတ်တော်၊ ဥပဒေကြမ်းကော်မတီ သည် စီမံကိန်းနှင့်ဘဏ္ဍာရေးဝန်ကြီးဌာန၊ ပြန်ကြားရေးဝန်ကြီးဌာန၊ ပြည်သူ့လွှတ်တော်၊ စီးပွားရေးနှင့် ဘဏ္ဍာရေးဖွံ့ဖြိုးတိုးတက်ရေးကော်မတီ၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် ၁၅-၈-၂၀၁၉ ရက်နေ့တွင် တွေ့ဆုံညှိနှိုင်းဆွေးနွေးခဲ့ပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် အမျိုးသားမှတ်တမ်းနှင့်မော်ကွန်း ဥပဒေကြမ်းကို လေ့လာစိစစ်ရာ - (က) အဓိပ္ပာယ်ပိုမိုပြည့်စုံမှုရှိစေရန်အတွက် ပြည်သူ့လွှတ်တော်က ပယ်ဖျက်ထားသည့် အဆိုပြုဥပဒေကြမ်း အပိုဒ် ၂၊ အပိုဒ်ခွဲ (ည)ကို အပိုဒ်ခွဲ (ဈ)အဖြစ် ပြောင်းလဲ အမှတ်စဉ်ပြီး ယင်းတွင် ဖော်ပြထားသော စကားရပ်များအစား အခြားအဖွဲ့ အစည်း ဆိုသည်မှာ အစိုးရဌာန၊ အစိုးရအဖွဲ့ အစည်း မဟုတ်သည့် အဖွဲ့အစည်း သို့မဟုတ် အသင်းအဖွဲ့ တစ်ရပ်ရပ်ကိုဆိုသည် ဆိုသည့် စကားရပ်ဖြင့်လည်းကောင်း၊ ပြည်သူ့ လွှတ်တော်က အတည်ပြုထားသည့် ဥပဒေကြမ်း အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ်(၄)တွင် ဖော်ပြထားသော စကားရပ်များအစား အခြားသင့်လျော်သော ကျွမ်းကျင်သူ နိုင်ငံသားများ အဖွဲ့ဝင် ဆိုသည့် စကားရပ်ဖြင့်လည်းကောင်း၊ အပိုဒ် ၆ တွင် ဖော်ပြထားသော စကားရပ်များအစား ကြီးကြပ်ရေးအဖွဲ့သည် ပုဒ်မ ၅၊ ပုဒ်မခွဲ(ဂ)(ဃ)နှင့် (စ)တို့ပါ တာဝန်နှင့် လုပ်ပိုင်ခွင့်တစ်ရပ်ရပ်ကို ကြီးကြပ်ရေးအဖွဲ့ ဥက္ကဋ္ဌအား အပ်နှင်းနိုင်သည် ဆိုသည့် စကားရပ်ဖြင့်လည်းကောင်း အသီးသီး အစားထိုးပြင်ဆင်သင့်ကြောင်း လေ့လာတွေ့ရှိရပါသည်။ အရေးအသားမှန်ကန်မှုရှိစေရန်အတွက် ပြည်သူ့လွှတ်တော်က အတည်ပြုထားသည့် ဥပဒေကြမ်း အပိုဒ် ၁၀၊ အပိုဒ်ခွဲ(စ)တွင် ဖော်ပြထားသော စကားရပ်များအစား နိုင်ငံတော်အဆင့် အခမ်းအနားများ၊ နိုင်ငံပိုင်သတင်းဌာနများ၏ နေ့စဉ်သတင်း ထုတ်ပြန်မှု ရုပ်သံမှတ်တမ်းများ၊ ပုံနှိပ်ထုတ်ဝေသည့် စာအုပ်စာတမ်းများ၊ ပြန်တမ်းများ၊ သတင်းစာများ အနည်းဆုံး သုံးစုံစီကို မှတ်တမ်းတင်ထိန်းသိမ်း ထားရှိရန် သတ်မှတ်ချက်များနှင့်အညီ ဦးစီးဌာနသို့ ထုတ်ဝေသည့် သို့မဟုတ် ထုတ်လွှင့်သည့်နေ့မှ သုံးလအတွင်းပေးပို့ရမည် ဆိုသည့် စကားရပ်ဖြင့်လည်းကောင်း၊ အပိုဒ် ၁၅ ခြေဆင်းနှင့် အပိုဒ်ခွဲ(ဂ)တို့ကို အောက်ပါအတိုင်း အစားထိုးသင့်ကြောင်း၊ လေ့လာတွေ့ရှိရပါသည် - ၁၅။ မည်သူမဆို ဦးစီးဌာနရှိ မှတ်တမ်းနှင့် မော်ကွန်းများကို အောက်ပါအချက် များနှင့် ညီညွတ်လျှင် မိတ္တူကူးယူခြင်း ပြုနိုင်သည်(ဂ) တည်ဆဲဥပဒေပါ ပြဋ္ဌာန်းချက်များနှင့်အညီ လိုက်နာဆောင်ရွက်ပါ မည်ဟု ကတိခံဝန်ချက်ပါရှိရမည်။ (ဂ) မြန်မာစာအရေးအသား မှန်ကန်မှုရှိစေရန်အတွက်လည်းကောင်း၊ ဥပဒေရေးထုံး မှန်ကန်မှုရှိစေရန်လည်းကောင်း ပြင်ဆင်ခဲ့ပြီး ပြင်ဆင်ဖြည့်စွက်ချက် အပြည့်အစုံကို နောက်ဆက်တွဲ ကန့်လန့်ဖြတ်ဇယားဖြင့် လွှတ်တော်ကိုယ်စားလှယ်များထံ ဖြန့်ဝေ ထားပြီး ဖြစ်ပါတယ်။ ကော်မတီ၏ သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် အမျိုးသားမှတ်တမ်းနှင့် မော်ကွန်းဥပဒေကြမ်းနှင့် စပ်လျဉ်း၍ သက်ဆိုင်ရာဝန်ကြီးဌာနများ၊ ပြည်သူ့လွှတ်တော်၊ စီးပွားရေး နှင့်ဘဏ္ဍာရေးဖွံ့ဖြိုးတိုးတက်ရေးကော်မတီ၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် အသေးစိတ် ဆွေးနွေးညှိနှိုင်းခဲ့ပြီးဖြစ်ပါသဖြင့် အမျိုးသားလွှတ်တော်က အတည်ပြုဆောင်ရွက်နိုင်ပါရန် အစီရင်ခံ တင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော အမျိုးသားမှတ်တမ်းနှင့် မော်ကွန်းဥပဒေကြမ်းကို ဆွေးနွေးလိုသည့် လွှတ်တော်ကိုယ်စားလှယ်များ ရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော အမျိုးသားမှတ်တမ်းနှင့်မော်ကွန်း ဥပဒေကြမ်းနှင့်စပ်လျဉ်း၍ ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ်ဖော်ပြ လက်မှတ်ရေးထိုးပြီး ၃၀-၈-၂၀၁၉ (သောကြာနေ့)ထက်နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
</section>
<section value="Motion">
<motion>
<title>ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)၏ ရှေးအစဉ်အဆက် အသုံးပြုခဲ့သော ကျေးလက်နေ ပြည်သူများ ထိန်းသိမ်းသည့် မိုးရေကန်များ၊ သောက်သုံးရေကန်များ၊ ဆည်ငယ်/ တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ် တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန် အတွက် ကန်တူးပေးခြင်း၊ ကန်ပေါင်ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင် ထိန်းသိမ်းရန်နှင့် အသစ်တိုးချဲ့ တည်ဆောက်ပေးရန် ပြည်ထောင်စုအစိုးရအား တိုက်တွန်းကြောင်းအဆိုကို လွှတ်တော်ကိုယ်စားလှယ်များက ဆက်လက်ဆွေးနွေးခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း တင်သွင်းထားသည့် ရှေးအစဉ် အဆက် အသုံးပြုခဲ့သော ကျေးလက်နေ ပြည်သူများထိန်းသိမ်းသည့် မိုးရေကန်များ၊ သောက်သုံး ရေကန်များ၊ ဆည်ငယ်/တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ် တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန်အတွက် ကန်တူးပေးခြင်း၊ ကန်ပေါင်ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် အသစ်တိုးချဲ့ တည်ဆောက်ပေးရန် ပြည်ထောင်စုအစိုးရအား တိုက်တွန်း ကြောင်း အဆိုကို ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ ဆက်လက်ဆွေးနွေးဖို့ဖြစ်ပါတယ်။ ဆွေးနွေးမယ့်ကိုယ်စားလှယ်များ တစ်ဦးလျှင် (၈)မိနစ်ထက်မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ ကယားပြည်နယ် မဲဆန္ဒနယ်အမှတ်(၅)မှ ဒေါ်ရှားမူ ဆွေးနွေးနိုင်ပါပြီ။</speech>
<speech><mp id="1214">ဒေါ်ရှားမှု၊ ကယားပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါရှင်။ ကျွန်မကတော့ ကယားပြည်နယ် မဲဆန္ဒနယ်အမှတ်(၅)မှ ဒေါ်မူ ဖြစ်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးခင်ဝင်း တင်သွင်းခဲ့တဲ့ အဆိုအား ထောက်ခံဆွေးနွေးသွားမှာ ဖြစ်ပါတယ်။ အဆိုအား ခြုံငုံသုံးသပ်ကြည့်လျှင် ကျေးလက်နေပြည်သူများ သောက်ရေ၊ သုံးရေ၊ စိုက်ပျိုးရေလုံလောက်စွာ အသုံးပြုနိုင်ရန်အတွက် ရည်ရွယ်ထားတာဖြစ်တယ်လို့ တွေ့ရှိရပါတယ်။ ကျွန်မရဲ့ ဆွေးနွေးချက်မှာ ကျွန်မ မဲဆန္ဒနယ်က ရေရရှိမှုနှင့် ရေလိုအပ်မှုအခြေအနေများကို ထောက်ပြပြီး အချို့ကျေးလက်နေပြည်သူတို့မှာ မိမိတို့ဒေသ ပကတိတည်ရှိနေမှုအပေါ်မူတည်ပြီး ရေလိုအပ်မှုများ ရှိနေနိုင်မှာကို အခြေပြုမှာဖြစ်ပါတယ်။ ဥက္ကဋ္ဌကြီးရှင်။ ဦးစွာ မိမိနိုင်ငံရဲ့ အခြေအနေကို တင်ပြလိုပါတယ်။ မြန်မာနိုင်ငံသည် ရာသီဥတုပြောင်းလဲမှု အမြင့်ဆုံး၊ ထိခိုက်လွယ်သောနိုင်ငံ ဖြစ်ပါတယ်။ ၁၉၉၁ ခုနှစ်မှ ၂၀၁၃ ခုနှစ် အတွင်း ရာသီဥတုပြောင်းလဲခြင်းနှင့် ဆက်စပ်သော ထူးကဲသည့် မိုးလေဝသအဖြစ်အပျက်များကြောင့် ထိခိုက်လွယ်မှုအဆင့်(၂)နေရာ၌ နေရာယူထားတာ ဖြစ်ပါတယ်။ ထို့ကြောင့် မြန်မာနိုင်ငံ၏ ရေရှည်တည်တံ့သော ဖွံ့ဖြိုးတိုးတက်မှုအား ကြီးမားစွာ ခြိမ်းခြောက်လျက်ရှိပါတယ်။ ထိုအခြေအနေ များကို ရင်ဆိုင်ကျော်လွှားရာမှာ အစီအမံများ ချမှတ်ဆောင်ရွက်ကြရမှာ ဖြစ်ပါတယ်။ ဒါ့အပြင် မြန်မာနိုင်ငံသည် အခြားကမ္ဘာ့နိုင်ငံများထက် ရေချိုသယံဇာတပေါကြွယ်ဝသည့် နိုင်ငံဖြစ်ပါတယ်။ ဒါပေမဲ့ ဆယ်စုနှစ်ကာလအတွင်း ရာသီဥတုပြောင်းလဲမှုကြောင့် မိုးခေါင်ပြီး ခြောက်သွေ့လာခြင်း၊ ရေကြီးခြင်း၊ မြေအောက်ရေပမာဏလျော့ကျခြင်း၊ မြေအောက်ရေ ခန်းခြောက်လာခြင်းတို့ ဖြစ်ပေါ် လာပါတယ်။ ဒါကြောင့် ရေသိုလှောင်ထိန်းသိမ်းနိုင်မှုလည်း လျော့ပါးလာပြီ ဖြစ်ပါတယ်။ သစ်တောနှင့် ဂေဟစနစ် ဝန်ဆောင်မှုများကြောင့် လူမှုစီးပွားရေးကဏ္ဍနှင့် ကျေးလက်ဒေသ စားဝတ်နေရေးအား အထောက်အကူ ဖြစ်စေပါတယ်။ ဒါပေမဲ့ ယခုအခါ သဘာဝဂေဟစနစ် ထိခိုက်လာမှု၊ သစ်တော ကို ရင်ဆိုင်ကျော်ကြားနိုင်ငံများထက် ရေကြောင့် မိုးခေါင်ပြီး ဒါပေမဲ့ သည် အခြားကမ္ဘာအစီအမံများ ချမှတ်ဆက်လျက်ရှိပါတယ်။ မြန်မာနိုင်ငံ၏ ပြုန်းတီးမှုများကြောင့် သဘာဝဘေးအန္တရာယ်များလည်း နှစ်တိုင်းလိုလို နေရာအနှံ့အပြားမှာ ရင်ဆိုင်နေရပါတယ်။ ဥက္ကဋ္ဌကြီးရှင်။ ကမ္ဘာကြီးပူနွေးလာမှုက တစ်နှစ်ထက်တစ်နှစ် ပိုမိုမြင့်မားလာမှုနှင့်အတူ မိမိတို့နိုင်ငံ၏ ကျေးလက်နေ၊ ကျေးရွာအချို့၊ ရပ်ကွက်အချို့တွင် နွေရာသီ၌ ရေပြတ်လပ်မှုနှင့် ကြုံတွေ့ရလျက်ရှိပါတယ်။ ဥပမာအနေနဲ့ ကျွန်မ မဲဆန္ဒနယ်ကို တင်ပြလိုပါတယ်။ ကယားပြည်နယ် ဖရူဆိုမြို့နယ် တောင်ပေါ်ကျေးရွာများမှာ ဌာနေတိုင်းရင်းသား၊ ကရင်နီမျိုးနွယ်စုများသာ နေထိုင်၍ တောင်ယာလုပ်ငန်းတစ်ခုတည်းဖြင့် အသက်မွေးကြပါတယ်။ သောက်သုံးရေအတွက် မိုးရေနှင့် တောင်ကျရေများကိုသာ အဓိကထား အသုံးပြုရာမှ လွန်ခဲ့သည့် ၂၀၁၄ ခုနှစ်မှစတင်၍ တောင်ကျရေမှာ တဖြည်းဖြည်း လျော့နည်းလာပါတယ်။ ကယားပြည်နယ်၊ လွိုင်ကော်မြို့နယ်တွင်သာမက ဒီးမော့ဆိုမြို့နယ်၊ ဖရူဆိုမြို့နယ်များရှိ တောင်ပေါ်ရွာမှာ ရေထွက်ပေါက်များမှ ရေခန်းလာသောကြောင့် နှစ်စဉ် ရေခက်ခဲမှုများ ကြုံတွေ့ နေရပြီး ပရဟိတအဖွဲ့များကသာ အများဆုံး လာရောက်ကူညီကြပါတယ်။ ဒီးမော့ဆိုမြို့နယ်နှင့် ဖရူဆို မြို့နယ်အနီးရှိ ကျေးရွာများသည် ရေတူးရန် ခက်ခဲသောကြောင့် အစိုးရမဟုတ်သော အဖွဲ့ အစည်း များ၊ အစိုးရဌာနဆိုင်ရာများ၊ ကျေးရွာကိုယ်ထူကိုယ်ထ အဖွဲ့အစည်းများမှ အများဆုံး ရေကာတာ လာရောက်တည်ဆောက်ပေးသော်လည်း မိုးရာသီာ ရေကို သိုလှောင်နိုင်ပြီး ကျန်တွင် သောက်သုံးရေခက်ခဲနေပါတယ်။ ဖရူဆိုမြို့နယ်တွင် အချို့သောနေရာမှာ သောက်သုံးရေရရှိရန် ရေထွက်ပေါက်များ၊ ရေထွက်သော တောင်အောက်ရေထွက်ပေါက်များသို့ ခြေလျင်ဖြင့် အနည်းဆုံး တစ်နာရီခန့်သွားရောက် သယ်ယူကြရခြင်း ဖြစ်ပါတယ်။ မိုင်အကွာအဝေးအပေါ်မူတည်ပြီး ရေကား တစ်စီးလျှင် ကျပ်(၃၀၀၀၀)မှ (၅၀၀၀၀)အထိ ဝယ်ယူသုံးစွဲ နေရပါတယ်။ လေးစားအပ်ပါသော ဥက္ကဋ္ဌကြီးရှင်။ ကျွန်မ ဒေသအပါအဝင် မြန်မာတစ်နိုင်ငံလုံးရှိ ရေလို အပ်သော ကျေးလက်ဒေသများတွင် ရေလုံလောက်စွာ ရရှိနိုင်ရန် ပြုပြင်ထိန်းသိမ်းရန် လိုအပ်မှုများ အသစ်တိုးချဲ့တည်ဆောက်ရန်ရှိသည်တို့ကို ဆောင်ရွက်ရန် ပြည်ထောင်စုအစိုးရအား တိုက်တွန်းသည့် အဆိုကို ထောက်ခံအပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၁)မှ ဦးဇော်မင်းလတ်(ခ) ဦးကိုလတ် ဆွေးနွေးနိုင်ပါပြီ။</speech>
<speech><mp id="1329">ဦးဇော်မင်းလတ်(ခ)ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)</mp>လေးစားရ ပါသော လွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံး မင်္ဂလာပါခင်ဗျား။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၁)မှ ဦးဇော်မင်းလတ် ဖြစ်ပါတယ်။ အမျိုးသားလွှတ်တော် ကိုယ်စားလှယ်တော်ကြီး ဦးခင်ဝင်း ရဲ့ အဆိုကို ထောက်ခံအကြံပြု ဆွေးနွေးသွားမှာဖြစ်ပါတယ်။ ဥက္ကဋ္ဌကြီးခင်ဗျာ။ ကမ္ဘာပေါ်မှာ လူအပါအဝင် သက်ရှိလောက တည်မြဲဖို့ ရေဟာ အရေးကြီးဆုံး မရှိမဖြစ်အရာပါ။ စကြဝဠာထဲက တခြားသော ဂြိုဟ်တွေပေါ်မှာ လူတွေနေထိုင်လို့ ရ/မရ ဆုံးဖြတ်ဖို့ သိပ္ပံပညာရှင်တွေက ရေ ရ/မရ ဦးစားပေးလေ့လာကြတာပါ။ ကမ္ဘာကြီး တည်ဆောက်ထားပုံမှာဖြစ်စေ၊ သက်ရှိတွေရဲ့ ခန္ဓာကိုယ်ဖွဲ့စည်းပုံမှာဖြစ်စေ၊ ရေဓာတ်နှင့် အဓိက ဖွဲ့စည်းထားတာ ဖြစ်ပါတယ်။ တကယ်တမ်းပြောရရင် ကမ္ဘာကြီးဟာ ရေချိုကြီးဖြစ်ပါတယ်။ ဥက္ကဋ္ဌကြီးခင်ဗျာ။ ရေချို သယံဇာတ၊ ရေငန်သယံဇာတ(၂)မျိုးရှိသည့်အနက် အဆိုရဲ့ အလို အရ ရေချို သယံဇာတနှင့် ပတ်သက်သည့် အကြောင်းအရာတွေကို ဆွေးနွေးသွားပါမယ်ခင်ဗျား။ ကျွန်တော်တို့ မြန်မာနိုင်ငံသည် ရေခဲတောင်ကြီးတွေ၊ ဧရာဝတီမြစ်၊ သံလွင်မြစ်၊ စစ်တောင်းမြစ်၊ ချင်းတွင်းမြစ် ဆိုတဲ့ ရေချိုမြစ်ကြီးတွေနှင့် အရံရေချို မြစ်လက်တက်တွေ၊ အင်းတော်ကြီးအိုင်၊ အင်းလေးအိုင်၊ မိုးယွန်းကြီးအင်းလို ရေချိုအင်းအိုင်ကြီးတွေ ပိုင်ဆိုင်ထားတဲ့နိုင်ငံ ဖြစ်ပါတယ်။ ရေချို အရင်းအမြစ်ပမာဏအားဖြင့် အာရှတိုက်မှာ အဆင့် (၅)နှင့် အရှေ့တောင်အာရှမှာ အဆင့်(၂)ရှိတဲ့ နိုင်ငံ ဖြစ်ပါတယ်။ ဥက္ကဋ္ဌကြီးခင်ဗျား။ နိုင်ငံရဲ့ အဓိကပင်မလုပ်ငန်းတွေကလည်း စိုက်ပျိုးရေးနှင့် မွေးမြူရေး လုပ်ငန်းတွေဖြစ်လို့ ရေသယံဇာတပေါ်မှာ လုံးလုံးလျားလျား တည်မှီနေပါတယ်။ ပထဝီအနေအထား အရ မြန်မာနိုင်ငံဟာ ကမ္ဘာ့လူဦးရေအများဆုံးဖြစ်တဲ့ တရုတ်နှင့် အိန္ဒိယနိုင်ငံကြားမှာ ရှိတာကြောင့် ရေဆိုတဲ့သဘာဝကပေးတဲ့ အရင်းအနှီးကြီးကို မှန်မှန်ကန်ကန်၊ အကျိုးရှိရှိ၊ စီမံခန့်ခွဲသုံးစွဲတတ်ရင် နိုင်ငံဟာ တစ်မုဟုတ်ချင်း ဖွံ့ဖြိုးတိုးတက်လာစေမှာ ဧကန်မုချပါ။ သို့သော်လည်း ဤမျှ တန်ဖိုး ရှိလှတဲ့ ရေသယံဇာတကို ပြန်လည်ပြည့်ဖြိုးမြဲသယံဇာတဆိုတဲ့ အမြင်မျိုးလောက်နှင့် တစ်နိုင်ငံလုံး တောင်ပေါ်မြေပြန့်အနှံ့ စည်းကမ်းမဲ့စွာ ထုတ်ယူသုံးစွဲဖြုန်းတီးနေကြတာဟာဖြင့် နိုင်ငံအတွက် အဖက်ဖက်က နစ်နာလှပါတယ်။ ဥက္ကဋ္ဌကြီးခင်ဗျား။ အလျဉ်းသင့်လို့ စင်ကာပူနိုင်ငံရဲ့ ရေဘက်ဆိုင်ရာ စီမံခန့်ခွဲ ဆောင်ရွက် ပေးမှုများကို တင်ပြပါမယ်။ စင်ကာပူနိုင်ငံဟာ ရန်ကုန်တိုင်းဒေသကြီးလိုပဲ လူဦးရေ (၅)သန်းခွဲလောက် မှီတင်းနေထိုင်ပါတယ်။ ရန်ကုန်မြို့တော် စည်ပင်သာယာရေးကော်မတီက၊ ရန်ကုန်မြို့နေပြည်သူ လူထုအတွက် ရေဂါလန်သန်း(၂၀၀)လောက်ပဲ နေ့စဉ်ပေးဝေနိုင်ပေမယ့် စင်ကာပူနိုင်ငံက ရေဂါလန်သန်း (၄၅၀)လောက်ပေးနေပါတယ်။ ရေအရင်းအမြစ် နည်းပါးလှတဲ့ စင်ကာပူနိုင်ငံဟာ ရေချိုရရှိဖို့ မလေးရှားနိုင်ငံက ဝယ်ယူခြင်း၊ ပင်လယ်ရေကို ရေချိုအဖြစ် ကျိုချက်ဖြန့်ဝေခြင်း၊ မိလ္လာရေဆိုး တွေကို ရေချိုအဖြစ် ပြောင်းလဲထုတ်လုပ်ဖြန့်ဖြူးခြင်း၊ နိုင်ငံတစ်ဝန်း ရွာချတဲ့မိုးရေတွေကို လှောင်ကန် များဖြင့် သိုလှောင်သန့်စင် ဖြန့်ဖြူးခြင်းစတဲ့ အဆင့်မြင့်နည်းပညာများဖြင့် ငွေကြေးအမြောက်အမြား သုံးစွဲပြီး ဆောင်ရွက်ရတာပါ။ ၁၉၆၀ ပြည့်နှစ်ဝန်းကျင် ကာလများတုန်းက ရန်ကုန်တိုင်းဒေသကြီးမှာ ရေပြဿနာ ကြီးကြီးမားမားမရှိခဲ့ပေမယ့် လွတ်လပ်ပြီးစ စင်ကာပူနိုင်ငံက ပြည်သူတွေဟာ သောက်ရေအတွက် လမ်းဘေး ရေတိုင်တွေမှာ တန်းစီစောင့်ဆိုင်း ရယူခဲ့ရရှာပါတယ်။ ဒါပေမဲ့ အဲဒီလိုအခြေအနေဆိုးက ရုန်းထွက်ဖို့ စင်ကာပူနိုင်ငံခေါင်းဆောင်တွေဟာ တိုင်းပြည်အဖက်ဖက်က တိုးတက်စေဖို့ ပညာ ပြည့်ဝစွာ အားထုတ်ကြိုးပမ်းဆောင်ရွက်ခဲ့ကြလို့ နောင်လာမယ့်သက္ကရာဇ် ၂၀၀၀ ပြည့်နှစ်လောက် ဆိုရင် စင်ကာပူနိုင်ငံဟာ ရွာချတဲ့မိုးရေ တစ်သက်နှင့် နိုင်ငံအတွက် ရေချို လုံလောက် ဖူလုံစေတော့မှာ ဖြစ်ပါတယ်။ စင်ကာပူနိုင်ငံနှင့် လားရာ ခြားနားသွားသည့် ကျွန်တော်တို့ရဲ့ ရန်ကုန်တိုင်းဒေသကြီး ကတော့ မိုးရွာရင် ရေမြုပ်ပြီး၊ နွေအခါမှာ ရေရှာဝယ်နေရတယ်ဆိုတာ ကျွန်တော်တို့အားလုံး ဘယ်လောက်အထိ လွဲချော်မှားယွင်းကြီးမှာလဲလို့ မေးခွန်းထုတ်စရာပါ။ ဥက္ကဋ္ဌကြီးခင်ဗျား။ သုတေသနစာတမ်းတွေအရ တစ်ကမ္ဘာလုံးမှာရှိတဲ့ စိုက်ပျိုးရေးလုပ်ငန်း (၈၀)ရာခိုင်နှုန်းဟာ မိုးရေသပ်သပ်နှင့် စိုက်ပျိုးရတာပါ။ ကမ္ဘာ့သီးနှံ သုံးပုံနှစ်ပုံကလည်း မိုးကောင်း လယ်ယာတွေက ထွက်တာဖြစ်ပါတယ်။ ကျွန်တော်တို့မြန်မာနိုင်ငံရဲ့ စိုက်ပျိုးမြေ Hectare (၁၂)သန်း ကျော်ကလည်း ဆည်ရေထက် မိုးရေနှင့် မြေအောက်ရေကိုပဲ မှီခိုအားထား စိုက်ပျိုးရတာပါ။ ဆည်ရေက အဓိက မဟုတ်ပါဘူး။ သို့ပေမဲ့ အိမ်နီးချင်း တရုတ်နိုင်ငံနှင့် အိန္ဒိယနိုင်ငံမှာ ဆည်ကြီးတွေ ဆောက်လို့ ဂေဟစနစ်ပျက်ယွင်းပြီး မိုးခေါင်လာတာကြောင့် ဆည်ရေအစား မိုးရေလှောင်ကန် တွေနှင့် ကျေးလက်စိုက်ပျိုးရေးကဏ္ဍသစ်ကို အောင်မြင်စွာ ဆောင်ရွက်နေကြပြီဖြစ်လို့ ကျွန်တော်တို့ နိုင်ငံအနေနဲ့လည်း ရေလိုက်မလွဲသင့်တော့ပါဘူး။ ဥက္ကဋ္ဌကြီးခင်ဗျား။ ကျွန်တော်တို့မြန်မာနိုင်ငံဟာ ရှေးပဝေသဏီကာလကတည်းက မြို့ရွာ တွေ လယ်ယာစိုက်ခင်းတွေမှာ ရေတွင်းရေကန်တွေ၊ မိုးရေလှောင်ကန်တွေ တူးဖော်ပြီး သမိုင်း တစ်လျှောက်လုံး ရေပြဿနာနှင့် ရိက္ခာပြဿနာကို ပြေလည်အောင် ဖြေရှင်းနိုင်ခဲ့ကြပါတယ်။ ဒီနေ့ ခေတ်မှာ လူလုပ်သည့် ပယောဂများနှင့် ရှေးကတည်းက သုံးစွဲလာခဲ့ကြတဲ့ ရေတွင်းရေကန်တွေ ခန်းခြောက်ပျက်စီးလာသလို မြစ်ချောင်း၊ အင်းအိုင်တွေလည်း တိမ်ကောပျက်စီးလာပါတယ်။ ကမ္ဘာ့ ရာသီဥတုကလည်း အပူချိန်တိုးမြင့်လာလို့ ပင်လယ်ပြင်မှာ ရေငွေ့ပျံနှုန်းများကာ မိုးရွာရင် မိုးလွန်ပြီး ရေကြီးဒဏ်ခံရသလို၊ နွေအခါ ကုန်းတွင်းပိုင်းတွေမှာ အပူဒဏ်ကြောင့် ပိုမိုပူပြင်းခြောက်သွေ့လာပြီ ဖြစ်ပါတယ်။ မြန်မာပြည်ကိုဝင်တဲ့ မုတ်သုံလေကလည်း အဝင်နောက်ကျပြီး အထွက်စောတာကြောင့် မိုးရွာကာလ တဖြည်းဖြည်း တိုတောင်းလာလို့ မြန်မာ့ရေသယံဇာတဟာ ပြန်လည်မပြည့်ဖြိုးနိုင် တော့ပါဘူး။ ဥက္ကဋ္ဌကြီးခင်ဗျား။ ဒီလို အခြေအနေတွေကြောင့် တောင်သူလယ်သမားဦးကြီးတွေမှာ စိုက်ပျိုးဖို့ ရေလိုအပ်တဲ့အခါ ရေမရပေမယ့် မိုးရွာလို့ စိုက်ပျိုးကာမှ စိုက်ခင်းက ရေနစ်တာမျိုး နှစ်စဉ်လိုလို ကြုံနေကြရတော့ ဆင်းရဲတွင်းက နက်ပြီးရင်းနက် ဖြစ်လာပါတယ်။ ဒီတော့ သူတို့ခမျာ စားဝတ်နေရေးအတွက် အလုပ်အကိုင်အခွင့်အလမ်းကောင်းတဲ့ မြို့ကြီးတွေ၊ ကျောက်စိမ်းမှော်တွေ၊ ရွှေမှော်တွေမှာ အစုလိုက်၊ အပြုံလိုက်၊ ပြောင်းရွှေ့ အခြေချလုပ်ကိုင်ကြလို့ မြို့ကြီးတွေမှာ ဖြေရှင်း ရခက်သည့် ကျူးကျော်ပြဿနာတွေ မှော်တွေထဲက လူမှုဒုက္ခပြဿနာတွေရဲ့ သွယ်ဝိုက်သော ဇာစ်မြစ် တစ်ခုဟာ ရေပြဿနာပါပဲ။ ဒါ့အပြင် ဝင်ငွေကောင်းသည့် နိုင်ငံရပ်ခြားကို တရားဝင်ရော၊ တရားမဝင်ပါ ထွက်ခွာ အလုပ် လုပ်ကြလို့ လယ်ယာလုပ်ငန်းခွင်မှာ လုပ်ကိုင်သူ ရှားပါးလာတာကြောင့် နောက်များဆိုရင် မြန်မာပြည်ဟာ ဆန်စပါးတောင် နိုင်ငံခြားက မှာယူတင်သွင်းရမယ့်ကိန်း ဖြစ်လာနိုင်ပါတယ်။ ဒါကြောင့် ပြည်ထောင်စုအစိုးရအနေနှင့် အဆိုရှင်တင်ပြတဲ့ အကြောင်းအရာတွေကို အလေးအနက် ထားပြီး စီမံချက်လုပ်ငန်းစဉ်များရေးဆွဲကာ တောင်ပေါ်မြေပြန့် မခွဲခြားဘဲ ဖော်ဆောင်ပေးစေလို ပါတယ်။ အထူးသဖြင့် ပူပြင်းခြောက်သွေ့သည့် ကျွန်တော်တို့ရဲ့ မြန်မာပြည်အလယ်ပိုင်း၊ နဂိုကမှ မိုးရေချိန်က နည်းရတဲ့အထဲ ရွာချတဲ့ မိုးရေတွေက စိုက်ရေသုံးရေအတွက် ဘာမှမသုံးလိုက်ရဘဲ ချောင်းခြောက်တွေကတစ်ဆင့် မြစ်မထဲဆီ အချည်းနှီး စီးဆင်းသွားတာ နှမြောစရာကောင်းလှ ပါတယ်။ ဥက္ကဋ္ဌကြီးခင်ဗျား။ အလဟဿ စီးဆင်းသွားတဲ့ မိုးရေတွေကို ချောင်းရိုးတစ်လျှောက် ကွန်ဒိုအမြင့်အနိမ့်အလိုက် ရေလွှဲတမံတွေ၊ တည်ဆောက်ပြီး ချောင်းကမ်းပါး မနီးမဝေးမှာရှိသည့် တူးဖော်ထားတဲ့ ရေကန်အဆင့်ဆင့်တွေထဲ ရေလွှဲဖြည့်တင်းပေးနိုင်ရင် ဒေသအတွက်ရော၊ ဂေဟ အတွက်ရော၊ ဇီဝအတွက်ရော များစွာအကျိုးပြုနိုင်မှာမို့ နည်းလမ်းကောင်းတစ်ခုအနေနဲ့ တင်ပြ ပါတယ်။ နောက်နည်းလမ်းတစ်ခုအနေနဲ့ ချောင်းများ၊ မြစ်များ အလျားတစ်လျှောက်မှာ ကန့်လန့်တား သဲထိန်းတမံတွေကို ကွန်ဒိုအမြင့်အနိမ့်အလိုက် ဆက်လက်ပံ့ပိုးတည်ဆောက်ပေးနိုင်ရင် အဲဒီတမံ တွေက မိုးအခါမှာဖျက်ဆီးတဲ့ ချောင်းရေကို တမံထဲထူချသိုလှောင်ပေးထားနိုင်လို့ နွေအခါမှာ အနီးအနား ကျေးရွာတွေအတွက် သဲတမံလက်ယက်တွင်းတွေက သောက်သုံးရေဖူလုံစွာ ရရှိနိုင် ပါတယ်။ ဒီလို ရေလွှဲတမံတွေ၊ သဲထိန်းတမံတွေ၊ ရေကန်တွေ တည်ဆောက်တာဟာ ဆည်ကြီးတွေ တည်ဆောက်သလို ငွေကုန်ကြေးကျမများသလို သဘာဝပတ်ဝန်းကျင်ကိုလည်း ထိခိုက်မှုမရှိပါဘူး။ ဒါပေမဲ့ အကျိုးဖြစ်ထွန်းမှုက နှိုင်းမရလောက်အောင် သာလွန်ပါတယ်။ ရေကန်တွေ၊ တမံ တွေကြောင့် ဂေဟစနစ်ကလည်း တဖြည်းဖြည်း ကောင်းမွန်လာနိုင်တဲ့အပြင် ရေကန်တွေကို အမှီပြုပြီး စိုက်ပျိုးရေး၊ မွေးမြူရေးလုပ်ငန်းတွေ အောင်မြင်ဖြစ်ထွန်းလာနိုင်လို့ မြန်မာပြည်အလယ်ပိုင်းမှာ မြေနုကျွန်းလှတဲ့ ပြဿနာကြောင့် လူတွေအစုလိုက် အပြုံလိုက်သေကြေရတဲ့ အဖြစ်ဆိုးများက နည်းပါးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ အစ္စရေးနိုင်ငံဝန်ကြီးချုပ် Jeviesthol က ပြောဖူးပါတယ်။ နိုင်ငံ့ အတွက် ရေဆိုတာ လူ့ခန္ဓာကိုယ်ထဲက သွေးလိုပါပဲလို့ မိန့်ဆိုဖူးပါတယ်။ စိုက်ပျိုးရေး၊ မွေးမြူရေးကို အဓိကထား လုပ်ကိုင်နေကြတဲ့ မြန်မာနိုင်ငံတော်ကြီး ကမ္ဘာတည်သ၍ ရေကြည်ရာ မြက်နုရာ ဒေသကြီးအဖြစ် တည်တံ့နိုင်ရေးဟာလည်း ရေနိုင်ငံရေးပေါ်မှာပဲ လုံးဝမှီတည်နေလို့ အထူးပဲ နိုးနိုး ကြားကြားနှင့် အလေးထားဆောင်ရွက်ကြပါစို့လို့ တိုက်တွန်းရင်း အဆိုရှင်ရဲ့ အဆိုကို ထောက်ခံ ဆွေးနွေးလိုက်ရပါတယ်။ အားလုံး ကျေးဇူးတင်ပါတယ်ခင်ဗျား။</speech>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၄)မှ ဒေါ်နန်းမိုးမိုးထွေး ဆွေးနွေးနိုင်ပါပြီ။</speech>
<speech><mp id="1223">ဒေါ်နန်းမိုးမိုးထွေး၊ ကရင်ပြည်နယ် မဲဆန္ဒနယ်အမှတ်(၄)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်း ဆက်သ ဂါရဝပြုပါတယ်ရှင်။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၄)မှ နန်းမိုးမိုးထွေး ဖြစ်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးခင်ဝင်း တင်သွင်းသည့် ရှေးအစဉ်အဆက် အသုံးပြုခဲ့သည့် ကျေးလက်နေပြည်သူများ ထိန်းသိမ်း သည့် မိုးရေကန်များ၊ သောက်သုံးရေကန်များ၊ ဆည်ငယ်/ တမံငယ်များကို ရေချိုမိုးရေ စုဆောင်း သိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ်တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန်အတွက် ကန်တူးပေးခြင်း၊ ကန်ပေါင်ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် အသစ်တိုးချဲ့တည်ဆောက်ပေးရန် ပြည်ထောင်စုအစိုးရအား တိုက်တွန်းကြောင်းအဆိုကို ကျွန်မရဲ့ မဲဆန္ဒနယ်ကို အခြေခံပြီး အကြံပြု ထောက်ခံဆွေးနွေးသွားမှာ ဖြစ်ပါတယ်။ လေးစားရပါသော ဥက္ကဋ္ဌကြီးရှင်။ ကျေးလက်နေပြည်သူများ သောက်သုံးရေ ရယူတဲ့ နည်းလမ်းတွေဟာ နယ်မြေဒေသအခြေအနေ ရာသီဥတု အခြေအနေများကြောင့် ကွဲပြားနိုင်ပါတယ်။ ကျွန်မတို့ရဲ့ ကရင်ပြည်နယ်မှာ ရေတွင်းရေကန်၊ မြစ်ချောင်းရေများနှင့် စိမ့်စမ်းရေ၊ အဝီစိတွင်း ကျွန်မကတော့ ကရင်ပြည်သူများအားလုံး မင်္ဂလာပါ စသည်တို့နှင့် ရယူသုံးစွဲနေကြပါတယ်။ ဧရာဝတီတိုင်းဒေသကြီးမှာ ကျေးလက်နေပြည်သူတွေဟာ သောက်သုံးရေကို ငွေကြေးတတ်နိုင်တဲ့သူတွေက စဉ့်အိုးကြီးတွေနှင့် မိုးရေသိုလှောင်ခြင်း၊ ခြံဝင်း အတွင်းမှာ ရေကန်ငယ်တူးဖော်ခြင်း၊ ငွေကြေးမတတ်နိုင်တဲ့သူတွေကျတော့ ကျေးရွာပိုင်ကန်တွေနှင့် ချောင်းရေကိုပဲ အဓိက အားထားပြီး ရယူသုံးစွဲကြရတာ ဖြစ်ပါတယ်။ ရာသီဥတု သိသိသာသာ ပြောင်းလဲလာမှုကြောင့် နေရာဒေသအလိုက် နှစ်စဉ်ရေကြီးရေလျှံခြင်းများနှင့် ကြုံတွေ့နေရသလို ရေရှားပါးမှု အခက်အခဲဟာလည်း နှစ်စဉ်ကြုံတွေ့နေရပြန်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအောက်မှာရှိသည့် ကျေးလက်ဒေသ ဖွံ့ဖြိုးတိုးတက်ရေးဦးစီးဌာနမှ စီမံဆောင်ရွက်သည့် လုပ်ငန်းများထဲမှာ ကျေးလက်ဒေသသောက်သုံးရေ ရရှိရေးလုပ်ငန်းလည်း အပါအဝင် ဖြစ်ပါတယ်။ အစိုးရမဟုတ်သည့် ပြည်တွင်း/ပြည်ပ အဖွဲ့အစည်း များကလည်း သောက်သုံးရေရရှိရေး ဆောင်ရွက်နေမှုများရှိသလို၊ ပြည်နယ်နှင့် တိုင်းဒေသကြီး အစိုးရအဖွဲ့များရဲ့ ကျေးလက်ဒေသဖွံ့ဖြိုးတိုးတက်ရေး ရန်ပုံငွေ၊ ကျွန်မတို့ ပြည်ထောင်စုလွှတ်တော် ဆိုင်ရာ ဖွံ့ဖြိုးရေးရန်ပုံငွေနှင့်လည်း သောက်သုံးရေ ရရှိရေးအတွက် ဆောင်ရွက်ပေးလျက်ရှိနေပါတယ်။ ထိုသို့ဆောင်ရွက်ရာမှာ သဘာဝအလျောက် ရရှိနေတဲ့ မိုးရေကို သိုလှောင်ဖို့ထက် မြေအောက်ရေကိုသာ တိုးတက်ထုတ်ယူသုံးစွဲမှု များလာတာကို တွေ့ရပြီး အဆိုရှင် တင်ပြထားသည့် အတိုင်း သယံဇာတ စဉ်ဆက်မပြတ် ဖွံ့ဖြိုးတိုးတက်နေစေရေးအစီအမံများ ချမှတ်အကောင်အထည် ဖော်ရာမှာ အားနည်းနေကြောင်းလည်း တွေ့ရပါတယ်။ ဒါကြောင့် မိုးရေကန်များ၊ သောက်သုံးရေ ကန်များ ပြုပြင်ထိန်းသိမ်းဖို့နှင့် အသစ်တိုးချဲ့ တည်ဆောက်ပေးဖို့ အမှန်တကယ် လိုအပ်နေပါတယ်။ လေးစားရပါသော ဥက္ကဋ္ဌကြီးရှင်။ ကျေးလက်နေ လုပ်ကွက်ငယ်တောင်သူများ စိုက်ပျိုးရေ ရရှိရေးနှင့်ပတ်သက်လို့ ကျွန်မရဲ့ မဲဆန္ဒနယ်ကို အခြေခံပြီး ဆွေးနွေးလိုပါတယ်။ လှိုင်းဘွဲ့မြို့နယ် ထီလုံကျေးရွာမှာ ရေဘုတ်ရေလှောင်တမံကို ၂၀၀၄ ခုနှစ်မှာ စတင်တည်ဆောက်ခဲ့ပြီး ဆည်ရေ သောက်ဧရိယာ (၁၅၅၀)ဧကကို ရေပေးဝေနိုင်ရေး ရည်ရွယ်တယ်လို့ ဆိုပါတယ်။ ရည်ရွယ်ချက် အတိုင်း ဖြစ်မြောက်ရဲ့လားဆိုတာ မသိပေမယ့် ဒီဆည်တည်ဆောက်မှုကြောင့် မြေသိမ်းခံရတဲ့ ဒေသခံတောင်သူများရဲ့ မြေဧကပေါင်း(၉၀၀)ကျော်အတွက် ယခုဘာလျော်ကြေးမှ ရရှိမှု မရှိပါဘူး။ ဆည်ရေသောက် လယ်ယာမြေတွေမှာ သီးထပ်စိုက်ပျိုးဖို့ မဆိုထားနှင့် ဘာသီးနှံမှ မစိုက်ဘဲ ပလပ်ထားတဲ့ မြေတွေတောင် တွေ့မြင်နေရပါတယ်။ ပြောင်းလဲ အသုံးပြုခွင့် လျှောက်ထားခြင်း မရှိဘဲ အိမ်ခြံမြေကွက်တွေ ရောင်းစားနေကြတာကိုလည်း ကြားသိရပါတယ်။ တကယ်တမ်းကျတော့ ထီလုံကျေးရွာဟာလည်း ရေရှားပါးတဲ့ ကျေးရွာအုပ်စုတစ်ခုပဲ ဖြစ်ပါတယ်။ အလားတူ မြိုင်ကြီးငူ အထူးဒေသမှာ တည်ဆောက်ထားသည့် ရေလှောင်တမံဟာလည်း စိုက်ပျိုးရေအတွက် အသုံးပြုထားခြင်းမရှိတာကိုလည်း တွေ့ရတယ်။ သောက်သုံးရေအတွက်ပဲ အဲဒီ အတိုင်း ဖြစ်မြေ၅၀)ဧကကို ရေပေးဝ၁၄ ခုနှစ်မှာ စတင်ပါတယ်။ လှိုင်းဘွဲ့မြို့ ရေလှောင်တမံနားမှာရှိတဲ့ အ.ထ.က(ခွဲ)ကျောင်း(၁)ခုက အသုံးပြုတာတွေ့ရတယ်။ တကယ်တော့ မြိုင်ကြီးငူ အထူးဒေသဟာလည်း ရေရှားပါးသည့်နေရာ ဒေသပဲဖြစ်ပါတယ်။ နိုင်ငံတော်ရဲ့ ဘဏ္ဍာငွေ အမြောက်အမြား အကုန်အကျခံပြီး တည်ဆောက်ထားပေမယ့်လည်း ဒေသခံတွေအတွက် ထင်သလောက် အကျိုးမပြုတာကို တွေ့ရှိရပါတယ်။ ဥက္ကဋ္ဌကြီးရှင်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအောက်မှာရှိသည့် ဆည်မြောင်းဦးစီးဌာနအနေနဲ့ကလည်း ကျေးလက်ဒေသမှာရှိတဲ့ ဆည်ငယ်၊ တမံငယ်တွေ ရိုးဟောင်း တွေ ပြန်လည်တူးဖော်နိုင်ဖို့အတွက် နှစ်စဉ်ရန်ပုံငွေ တင်ပြတောင်းခံလျက်ရှိပါတယ်။ သို့သော် လည်းပဲ စီမံကိန်းရေးဆွဲတဲ့အခါမှာ ဒေသခံတွေရဲ့ အသံတွေမပါ၊ ဒေသအာဏာပိုင်တွေ၊ မြို့နယ် အုပ်ချုပ်ရေးမှူး၊ သက်ဆိုင်ရာလွှတ်တော်ကိုယ်စားလှယ်များနှင့် ပေါင်းစပ်ညှိနှိုင်းဆွေးနွေးခြင်းမရှိဘဲ ၎င်းတို့ဘာသာ ရေးဆွဲချင်သလို ရေးဆွဲအကောင်အထည်ဖော်နေတာဖြစ်လို့ ဒေသခံလုပ်ကွက်ငယ် တောင်သူတွေအတွက် အကျိုးဖြစ်ထွန်းမှု နည်းပါးနေပါတယ်။ ၂၀၁၆ - ၂၀၁ရ ဘဏ္ဍာရေးနှစ်က ပြည်ထောင်စုလွှတ်တော်မှာ အတည်ပြုပေးခဲ့တဲ့ EISAT ချေးငွေနဲ့ မြန်မာနိုင်ငံအရှေ့ပိုင်းပြည်နယ်များ စိုက်ပျိုးစီးပွားဖွံ့ဖြိုးတိုးတက်ရေး စီမံကိန်း Eastern State Agri- business project (ESAP)ကို ကရင်ပြည်နယ်နှင့် ရှမ်းပြည်နယ်(တောင်ပိုင်း)တို့မှာ ဆောင်ရွက်မယ့် ဆည်မြောင်း ပြုပြင်မွမ်းမံဖော်ထုတ်ရေး (၆)နှစ်စီမံချက်ဟာလည်း ယခုအကောင်အထည်ဖော်မှု အားနည်းနေသေးတာကို တွေ့ရပါတယ်။ နောက်ပြီး စိုက်ပျိုးရေး၊ မွေးမြူရေး နှင့် ဆည်မြောင်းဝန်ကြီးဌာနအောက်မှာရှိတဲ့ ဦးစီးဌာန (၅)ခုသာ အကောင်အထည်ဖော်ဆောင်ရွက် မှာဖြစ်တယ်လို့ ကြားသိရတဲ့အတွက် ပူးပေါင်းဆောင်ရွက်မှု အားကောင်းတယ်လို့ မျှော်လင့်ရပေမယ့် လည်း ယခုသက်ဆိုင်ရာ ကိုယ်စားလှယ်များနဲ့ ညှိနှိုင်းဆွေးနွေးဆောင်ရွက်တာမျိုး မရှိတာကို တွေ့ရှိရပါတယ်။ ဥက္ကဋ္ဌကြီးရှင်။ နောက်ဆုံးအနေနဲ့ ဆွေးနွေးလိုတာက ယခု အဆိုရှင်တင်သွင်းသည့် အဆို ဟာ ပြည်ထောင်စုအစိုးရအနေနှင့် သက်ဆိုင်ရာဝန်ကြီးဌာန၊ ဦးစီးဌာနများက ဆောင်ရွက်လျက်ရှိပြီး ဆက်လက်ပြီးလည်း ဆောင်ရွက်သွားရန် ရှိတာကိုလည်း တွေ့ရှိရပါတယ်။ သို့သော်လည်းပဲ ဆောင်ရွက်နေသည့် လုပ်ငန်းတွေ၊ နည်းလမ်းတွေ ကွဲလွဲပါတယ်။ ဒါကြောင့် ဝန်ကြီးဌာနများအနေ နှင့် လုပ်ငန်းစီမံကိန်းများ ရေးဆွဲအကောင်အထည်ဖော်ဆောင်ရွက်ရာမှာ အဆိုရှင်တင်ပြတဲ့ သဘာဝ ဂေဟစနစ် မပျက်စီးရန် ဆိုသည့်အချက်ကိုလည်း ထည့်သွင်းစဉ်းစားဖို့လိုသလို လူထုအမှန်တကယ် လိုအပ်သည့်၊ လူထုမှ ရွေးချယ်သည့်၊ လူထုကိုယ်တိုင် အကောင်အထည်ဖော်ဆောင်ရွက်နိုင်သည့် စီမံကိန်းမျိုးဖြစ်ဖို့လည်း လိုအပ်ပါတယ်။ သို့မှသာလျှင် နိုင်ငံတော်ဘဏ္ဍာကုန်ကျမှု နည်းပါးပြီး လျင်မြန်စွာ အကောင်အထည်ဖော် နိုင်မှာဖြစ်သလို ပြည်သူ့လိုအပ်ချက်နှင့်အညီ ပြည်သူကို အမှန်တကယ် အကျိုးပြုနိုင်မှာဖြစ်ကြောင်း ကို အကြံပြုဆွေးနွေးလိုက်ရပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် ဆွေးနွေး နိုင်ပါပြီ။</speech>
<speech><mp id="1310">ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီး၊ အမျိုးသားလွှတ်တော်ကိုယ်စားလှယ်များ အားလုံးကို သာလီစွပါလို့ ဦးစွာ ပထမ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် ဖြစ်ပါတယ်။ ဒီနေ့ အမျိုးသားလွှတ်တော်မှာ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း တင်သွင်းတဲ့ အဆိုကို ထောက်ခံအကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ အဆိုမှာ ကျေးလက်နေ ပြည်သူ များအတွက် ဆောင်ရွက်ပေးရန် တိုက်တွန်းထားသည့် အဆိုဖြစ်သည့်အတွက် ပိုပြီး စိတ်ဝင်စားမှု ရှိပါတယ်။ ကျေးလက်ဒေသဖွံ့ဖြိုးတိုးတက်ရေးအတွက် လုပ်ဆောင်ရမည့် လုပ်ငန်းများလည်းဖြစ်ပါတယ်။ မြန်မာနိုင်ငံမှာ ကျေးလက်နေပြည်သူများ (၇၀)ရာခိုင်နှုန်း ကျော်ရှိနေပါတယ်။ ကျေးလက်နေ ပြည်သူများ ဖွံ့ဖြိုးတိုးတက်မှသာ နိုင်ငံတော် ဖွံ့ဖြိုးတိုးတက်လာမှာ ဖြစ်ပါတယ်။ နိုင်ငံတော် ဖွံ့ဖြိုးရေး ဟာ ကျေးလက်နှင့် မြို့ပေါ်တန်းတူနိုင်ရေး ကျေးလက်နေပြည်သူများ ကျေးလက်တွင် ပျော်ရွှင်စွာ နေထိုင်နိုင်ရေးကို အစိုးရမှ အထူးဂရုပြုဆောင်ရွက်ပေးရမှာ ဖြစ်ပါတယ်။ ယခုအဆိုကို ရခိုင်ပြည်နယ် နှင့် ကျွန်တော့်မဲဆန္ဒနယ်မြေ အချက်အလက်များအပေါ်မူတည်အခြေခံပြီး ဆွေးနွေးသွားမှာဖြစ်ပါတယ်။ ကျွန်တော်တို့ ရခိုင်ပြည်နယ်ဟာ ပထဝီအနေအထားအရ စီးပွားရေး ဖွံ့ဖြိုးတိုးတက်သင့်တဲ့ ပြည်နယ်တစ်ခုဖြစ်ပေမယ့် ယခုအဖက်ဖက်က နိမ့်ကျနေတဲ့ ပြည်နယ်တစ်ခု ဖြစ်နေပါတယ်။ အစိုးရအဆက်ဆက် စီမံနိုင်မှု အားနည်းခဲ့တယ်လို့ မြင်မိပါတယ်။ ရခိုင်ပြည်နယ်မှာ လယ်ယာ စိုက်ပျိုးဧက (၁)သန်းကျော်ခန့်ရှိပြီး လယ်ယာစိုက်ပျိုးရေးကို အဓိကလုပ်ဆောင်တဲ့ ပြည်နယ် (၁)ခု ဖြစ်ပါတယ်။ မိုးရေချိန်လက်မလည်း အနည်းဆုံး တစ်နှစ်မှာ (၂၀၀)လက်မအထက်မှာ ရွာသွန်းတဲ့ ပြည်နယ် ဖြစ်ပါတယ်။ သို့ပေမယ့် ရွာသွန်းလိုက်တဲ့ မိုးရေတွေကို ထိထိရောက်ရောက် အသုံးချနိုင်မှုမရှိခြင်း ကြောင့် နွေရာသီမှာ ရေရှားပါးတဲ့ အရပ်ဒေသတွေနှင့် မိုးမရွာတဲ့မိုးကို မျှော်ကိုးပြီး စိုက်ပျိုး နေရတုန်းပဲ ရှိနေပါသေးတယ်။ တောင်သူများ စိုက်ပျိုးရေ ရရှိအောင် ရေကို စနစ်တကျ စီမံမှုများ မလုပ်ဆောင်နိုင်သေးခြင်းပဲ ဖြစ်ပါတယ်။ ကျွန်တော်တို့ ရခိုင်ပြည်နယ်အတွင်း မြို့နယ်(၁၇)မြို့နယ် တွင် သောက်သုံးရေ ရရှိရေးနှင့် စိုက်ပျိုးရေ ရရှိရေးတို့အတွက် တစ်မြို့နယ်နှင့် တစ်မြို့နယ် မတူညီဘဲ လုပ်ဆောင်ရမည့် နည်းလမ်းများလည်း တူညီမှု မရှိပါ။ ပထမတစ်မြို့ကတော့ ကျွန်တော့် မဲဆန္ဒနယ် ကျောက်တော်မြို့နယ်အပါအဝင် မြောက်ဦး၊ မင်းပြားမြို့နယ်တွေမှာ ရေချိုမြစ်များ ရှိနေကြပြီး စပါးစိုက်ပျိုးနိုင်သည့် စိုက်ဧကများ၊ လွင်ပြင်များစွာ ရှိနေပါတယ်။ ရေငန်များ ဝင်ရောက်ခြင်း မရှိတဲ့အတွက် တစ်ဖက်ပိတ်ဆည်ကြီးများ၊ ဆည်ငယ်များ၊ မြစ်ရေတင်လုပ်ငန်းများ စီမံကိန်းများ လိုအပ်ပါတယ်။ ဒုတိယတစ်ခုက ကျန်မြို့နယ်များမှာ ပင်လယ် နှင့် နီးစပ်တဲ့မြို့နယ်များဖြစ်တဲ့အတွက် ရေငန်တားတာတမံ ကာရီများကို ဆည်ပြီး လုပ်ကွက်ငယ် တောင်သူများအတွက် စပါးစိုက်ပျိုးရခြင်း၊ ရေချိုးချောင်းလက်တက်များကို ပိတ်ပြီး ရေသိုလှောင်မှု များ ခွင့်ပြုပေးပြီး ရေချိုဖြန့်ဝေမှုတွေ လိုအပ်မှာဖြစ်ပါတယ်။ အဆိုမှာပါဝင်တဲ့ ခေတ်အဆက်ဆက် အသုံးပြုခဲ့သော ရေကန်များ၊ ဆည်များ၊ တာတမံ များအနေဖြင့် ရှေးခေတ် ရခိုင်မြောက်ဦးခေတ်ကာလက မြောက်ဦးမှာ ရေကို အသုံးချမှုနှင့် ပတ်သက်ပြီး ကမ္ဘာမှာ အဆင့်တစ်ခုအနေနဲ့ ရှိခဲ့ပြီး အရှေ့တောင်အာရှ နိုင်ငံများတွင် အမြင့်ဆုံး အဆင့်မှာ ရှိနေခဲ့တယ်လို့ သိရပါတယ်။ ရခိုင်ပြည်နယ်အတွင်း ရွာသွန်းခဲ့တဲ့ မိုးရေတွေကို အခြေခံပြီး လက်လုပ်ဆည်ကြီးများ၊ တောင်တန်းတောင်စွယ်များကို အခြေခံပြီးလည်းကောင်း၊ မြစ်လက်တက်၊ ချောင်းလက်တက်များကို အခြေခံပြီးလည်းကောင်း၊ ဆည်ကြီးများ တည်ဆောက်ကာ စိုက်ပျိုးရေး၊ သောက်သုံးရေ အပါအဝင် ရန်သူတွေရဲ့ ရန်ကို ကာကွယ်နိုင်ရန် ရေတံခါးများ တပ်ဆင်၍ ရေကို အကျိုးရှိရှိ စနစ်တကျ အသုံးပြုနိုင်ခဲ့ကြပါတယ်။ ယခုအဆိုပါ ရေတံခါးများ၊ ဆည်ကြီးများ၊ ကန်ကြီးများ ကျန်ရှိနေပါသေးတယ်။ ယခုလက်ရှိ မြောက်ဦးမြို့ ကျေးလက်နေပြည်သူများ အသုံးပြုနေတဲ့ လက်ဆေးကန်၊ အနှံမကန်၊ ဒိုင်းကြည်ကန်၊ အဘောင်တော်အင်းတို့မှာ ရခိုင်ဘုရင်လက်ထက်ကတည်းက တည်ရှိခဲ့တဲ့ ဆည်ကြီး များ၊ ကန်ကြီးများ ဖြစ်ပါတယ်။ တခြားဆည်အဟောင်း၊ ကန်အဟောင်း၊ ရေတွင်းများလည်း များစွာ ကျန်ရှိနေပါသေးတယ်။ ပြုပြင်ထိန်းသိမ်းရန် လိုအပ်မှုများ များစွာလိုအပ်နေပါတယ်။ ခေတ် အဆက်ဆက် မပြုပြင်ခဲ့ရင် ယခုပျက်စီးမှုများ ရှိနေကြပါပြီ။ ကျွန်တော် မဲဆန္ဒနယ်မြေ ကျောက်တော်မြို့နယ်မှာ ကျေးရွာပေါင်း (၁၈၄)ရွာတွင် ခေတ်အဆက်ဆက်ကတည်းက ရှိလာခဲ့တဲ့ ရေငန်ကြီးများရှိတဲ့ ကျေးရွာများရှိသလို၊ ရေငန်လုံးဝမရှိဘဲ ကုလားတန်မြစ်ရေကိုပဲ သုံးစွဲပြီး သောက်သုံးနေရတဲ့ ကျေးရွာများ ရှိနေပါသေးတယ်။ ကုလားတန်မြစ်ရေမှာ ရေချိုမြစ်ဖြစ်နေခြင်းကြောင့် သုံးစွဲ၍ ရကြပါတယ်။ သို့ပေမယ့် မိုးတွင်းကာလများမှာ ရေများ နောက်ကျပြီး၊ နွေရာသီတွင် အနံ့မကောင်းပေ မယ့်လည်း သုံးစွဲနေကြရပါတယ်။ ကျွန်တော်တို့မြို့နယ်ဟာ ရေငန်လုံးဝမရှိဘဲ ရေချိုအရပ်ဒေသ တစ်ခုဖြစ်ပါတယ်။ လက်ရှိအစိုးရအနေဖြင့်လည်း ဘဏ္ဍာနှစ်အလိုက် ရေကန်များ၊ ရေတွင်းများ တူးဖော်ပေးနေပေမယ့် ထင်သလောက် လုံလောက်အဆင်ပြေမှု မရှိသေးပါ။ တစ်ဖက်ပိတ် ဆည်ငယ် များလုပ်ပေးရန် လိုအပ်နေပါသေးတယ်။ ကျောက်တော်မြို့နယ်အတွင်း ယခင်အစိုးရလက်ထက်တွင် တည်ဆောက်ပေးခဲ့တဲ့ ပြိုင်းချောင်းဆည်၊ ရောက်ချောင်းဆည်၊ ဇီးချောင်းဆည်၊ သစ်တစ်ပုံဆည်၊ မင်းသားသည်များ ရှိနေပါတယ်။ ရောက်ချောင်းဆည်မှာ မြို့ပေါ်ရေပေးဝေရေးအတွက် အသုံးပြုနေ ပါတယ်။ သို့ပေမယ့် အပြည့်အဝ ပေးနိုင်ခြင်းတော့ မရှိသေးပါ။ ပြိုင်းချောင်းဆည်မှာ ၂၀၁၂-၂၀၁၃ ခုနှစ်ကတည်းက ပြီးစီးခဲ့ပေမယ့် နွေစပါးစိုက်ပျိုးမှု အတွက်လည်း အသုံးပြုမှုမရှိ ဆည်ရေကို အကျိုးရှိရှိအသုံးပြုနိုင်မှု မရှိသေးပါ။ နိုင်ငံတော်ဘဏ္ဍာငွေ များ အလဟဿ ဆုံးရှုံးသလို ဖြစ်နေပါတယ်။ အနီးအနားကျေးရွာများကို သောက်သုံးရေပေးဝေရေး စီမံကိန်းကိုလည်း စနစ်တကျ လုပ်ဆောင်နိုင်ပါက ကျေးရွာများ သောက်သုံးရေ အဆင်ပြေကြမှာ ဖြစ်ပါတယ်။ ဇီးချောင်းဆည်ကိုတော့ ၂၀၁၂ ခုနှစ်တွင် ပြီးစီးခဲ့ပေမယ့် ယခုပါးစိုက်ပျိုးရေ ရရှိရေးအတွက် စီမံနိုင်မှု မရှိသေးပါ။ ၂၀၁၇-၂၀၁၈ ဘဏ္ဍာနှစ်မှာ သရက်တစ်ပင်၊ မဟာမုနိ၊ သိန်းတန်ကျေးရွာများကိုတော့ သောက်သုံးရေ ဖြန့်ဝေပေးနိုင်ခဲ့ပါတယ်။ ကျန်ကျေးရွာများကိုလည်း သောက်သုံးရေရရှိရေး ဆောင်ရွက်ပေးရန် လိုအပ်မှုရှိပါတယ်။ မင်းသားသည်ကိုတော့ ယခုဘာမှအသုံးမပြုနိုင်သေးပါ။ သစ်တစ်ပုံဆည်ကိုတော့ ၂၀၁၈-၂၀၁၉ ဘဏ္ဍာနှစ်မှသာ သစ်တစ်ပုံ ကျေးရွာကို ရေပေးဝေနိုင်ရေး ဆောင်ရွက်ခဲ့တာတွေ့ရပါတယ်။ အစိုးရအနေဖြင့် ပြည်သူ့ဘဏ္ဍာငွေ အများအပြား ဆောင်ရွက်ခဲ့တဲ့ လုပ်ငန်းများကို ပြည်သူများ အကျိုးရှိရှိအသုံးပြုနိုင်ရေး စီမံပေးရန် လိုအပ်ပါတယ်။ မင်းပြားမြို့နယ်တွင် ဆည်(၃)ခု ရှိပါတယ်။ အသုံးဝင် အသုံးပြုမှု ဘာမှ မလုပ်ဆောင်နိုင် သေးပါ။ ဝရံကြိုင်သည်မှာ မြို့ရေပေးဝေရေး စီမံဆောင်ရွက်ခဲ့သော်လည်း ယနေ့အထိ အသုံးပြု၍ မရသေးပါ။ မင်းပြားမြို့နယ်ဟာ နွေရာသီတွင် ရေရှားပါးတဲ့ အရပ်ဒေသတစ်ခုလည်း ဖြစ်ပါတယ်။ ပုဏ္ဏားကျွန်းမြို့နယ်လည်း နွေရာသီတွင် ရေရှားပါးပြီး တစ်ဖက်ပိတ်ဆည်များ လိုအပ်တဲ့ မြို့နယ် တစ်ခုဖြစ်ပါတယ်။ ကန်ရေနဲ့နီးတဲ့ မြို့နယ်များဖြစ်သည့် မြေပုံ၊ ပေါက်တော၊ ရသေ့တောင်၊ ကျောက်ဖြူ မြို့နယ်များမှာ လယ်ယာစိုက်ပျိုးတဲ့တောင်သူများအနေဖြင့် ရေငန်တားတာပေါင်၊ ကာရီဆည် များကို ကိုယ်ထူကိုယ်ထစရိတ်နှင့်လည်းကောင်း အစိုးရမှ တာဝန်ယူ၍လည်းကောင်း စိုက်ပျိုးကြရ ပါတယ်။ ဤဒေသမှာ ရေငန်တားတာ၊ ကာရီဆည်များဆိုရင် များစွာလိုအပ်နေပါတယ်။ တောင်သူများ ရေငန်တားတာ၊ ကာရီဆည်များကို အားကိုးပြီး လုပ်ကွက်ငယ် တောင်သူများအနေဖြင့် စပါးစိုက်ပျိုးကြရပါတယ်။ ရမ်းဗြဲမြို့နယ်တွင် ဒေါ်ရထချောင်းကို ဆည်ပိတ်ကာ တမံပြုလုပ်ပြီး အရပ်ဒေသတစ်ခုလုံး ရေနဲ့နီးတဲ့ မြို့တွင် ရေရှားပါးပြီး ယခင် တော်လှန်ရေးကောင်စီလက်ထက်ကတည်းက တည်ဆောက်ပေးခဲ့တဲ့ စိုက်ပျိုးဧက (၅၀၀၀) ကျော်ကို အကျိုးပြုနိုင်ခဲ့ပါတယ်။ ယခုခေတ်အတွင်း တည်ဆောက်ခဲ့တဲ့ မြေနီတောင် ကာရီဆည်မှာ သိန်းပေါင်း မြောက်မြားစွာ ကုန်ကျခံခဲ့ပေမယ့် လယ်သမားများ အခုကျိုးရှိရှိ အသုံးပြုခွင့် မရရှိသေးပါ။ အဆိုပါ ဒေသများမှ ရေငန်တားတာများ ခိုင်ခန့်အောင် အသစ်တည်ဆောက်ပေးရေး အတွက် အစိုးရအနေဖြင့် များစွာဆောင်ရွက်ပေးရန် လိုအပ်သလို သောက်သုံးရေရရှိရေးအတွက် တစ်ဖက်ပိတ်ဆည်ငယ်များ၊ ရေချိုးချောင်းလက်တက်များကို ပိတ်ပြီး ရေချိုတာတမံများ ပြုလုပ်ပေးရန် အထူးလိုအပ်လျက်ရှိနေပါတယ်။ နိဂုံးချုပ်အနေဖြင့် အဆိုရှင် ဦးခင်ဝင်း ၏ အဆိုမှာ ကျေးလက်နေ ပြည်သူများ၏လိုအပ်ချက်များကို ဖြည့်ဆည်းပေးခြင်း ကျေးလက်နေပြည်သူများ၏ဘဝ ဖွံ့ဖြိုးတိုးတက် ရေးအဆိုဖြစ်တဲ့အတွက် ထောက်ခံဆွေးနွေးလိုက်ရပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၁၁)မှ ဦးကျော်ဆွေ ဆွေးနွေးနိုင်ပါပြီ။</speech>
<speech><mp id="1285">ဦးကျော်ဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၁)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာပဏာမ နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၁၁)မှ ဦးကျော်ဆွေ ပါ။ ကျွန်တော်တို့ အခု အဆိုရှင်ဖြစ်တဲ့ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း ရဲ့ အဆိုကို ကျွန်တော့်အနေနဲ့ ထောက်ခံအကြံပြုဆွေးနွေးမှာဖြစ်ပါတယ်။ အဆိုရှင်ဖြစ်တဲ့ ဦးခင်ဝင်း ကလည်းပဲ မကွေးတိုင်းဒေသကြီးကဖြစ်ပြီး ကျွန်တော်က လည်းပဲ မကွေးတိုင်းဒေသကြီးက ဖြစ်တဲ့အတွက်ကြောင့်မို့လို့ ကျွန်တော်တို့ဒေသက အလွန်ပဲ ပူပြင်း ခြောက်သွေ့ပြီး မိုးနည်းတဲ့ဒေသဖြစ်တယ်ဆိုတာ ခံစားမှုကတော့ အတူတူပါပဲ။ ရေနှင့်ပတ်သက်လို့ ရှိရင်လည်းပဲ သောက်သုံးရေသာမကဘဲနှင့် စိုက်ပျိုးသီးနှံအတွက်လည်းပဲ တောင်သူတွေ ဆုံးရှုံးရတဲ့ နှစ်တွေလည်းပဲ အများကြီး ကြုံတွေ့ခဲ့ရပါတယ်။ ရေနှင့်ပတ်သက်လို့ရှိရင် အခက်အခဲတွေ ရုန်းကန်နေကြတာကို ကျွန်တော့်ကို Power Point ပြသခွင့်ပြုပါခင်ဗျား။ ပေါက်မြို့နယ် ကျွန်တော့် မဲဆန္ဒနယ်မှာဆိုရင် ကျေးလက်ဒေသဖွံ့ဖြိုးတိုးတက်ရေးဦးစီး ဌာနကနေပြီး စက်ရေတွင်းတူးတာ၊ စိမ့်စမ်းရေသွယ်တာ၊ စက်ရေတွင်းပြုပြင်တာ မှတ်တမ်းတွေပါ။ ကျွန်တော်တို့ ထပ်မံဆောင်ရွက်လိုတဲ့ ရေပေးရေးလုပ်ငန်းတွေ လျာထားပြီး တင်ပြထားတာပါ။ စက်ရေတွင်းက (၁၂)ရွာရှိတယ်။ စိမ့်စမ်းရေက (၁)ရွာ၊ မြေသားရေကန်က (၇)ရွာရှိပါတယ်။ ည်းပဲ အများကြီးကဘဲနှင့် စိုက်ပျိုးသီးကတော့ အတူတူပါပဲ။ စက်ရေတွင်း ပျက်စီးသည့် ကျေးရွာအရေအတွက်က (၈)ရွာရှိပါတယ်။ သောက်သုံးရေ အခက်အခဲကြုံလို့ ပြီးခဲ့တဲ့နွေရာသီမှာ ရေလှူခဲ့ရတဲ့မှတ်တမ်းတွေ ရေဝေရတဲ့ကျေးရွာ (၁၀)ရွာပါတယ်။ ကျွန်တော်တို့ ဌာနကနေဖြန့်ဝေရတာက ရေဂါလန် (၉၀၀၀)ရှိတယ်။ ပြည်သူတွေရဲ့ ပူးပေါင်းပါဝင်မှုနှင့် အလှူရှင် တွေ ဖြန့်ဝေခဲ့တဲ့ ရေဂါလန်ပေါင်းက (၂၀၀၀၀၀)ကျော်ပါ။ နောက်တစ်ခါ မြိုင်မြို့နယ်မှာဆိုရင် နွေရာသီမှာ အခက်အခဲကြုံလို့ ဌာနဆိုင်ရာတွေရော၊ ပြည်သူတွေရော ပူးပေါင်းပါဝင်ပြီး လှူရတဲ့ကျေးရွာတွေပါ။ ကျေးရွာအရေအတွက် (၁၆)ရွာရှိပါတယ်။ အိမ်ထောင်စုပေါင်းက (၃၄၇၃)စု၊ လူဦးရေပေါင်းက (၂၀၀၀၀၀) နီးပါးရှိပါတယ်။ ရေဂါလန်ပေါင်းက (၇၀၀၀၀၀)ကျော်ပါတယ်။ ဒါတွေက ပြည်သူတွေနှင့် ပူးပေါင်းပြီး လှူဒါန်းခဲ့တာပါ။ ကျွန်တော်တို့ ကျေးလက်ဒေသဖွံ့ဖြိုးတိုးတက်ရေးဦးစီးဌာနကနေ ဆောင်ရွက်ပေးတဲ့ စက်ရေတွင်းနှင့် ရေကန်တွေပါ။ ပြီးခဲ့တဲ့နှစ် ၂၀၁၅ ခုနှစ်၊ ၂၀၁၆ ခုနှစ်ကနေပြီး ၂၀၁၉ ခုနှစ်အထိ မိဘပြည်သူတွေကနေပြီး အလှူရှင် ကနေ တူးဖော်ပေးသည့် ရေတွင်းပေါင်းက ကျွန်တော်တို့ မြို့နယ်ထဲမှာ (၅၆)တွင်းရှိပါတယ်။ သက်တမ်းရင့်ပြီး နှစ်ပေါင်း(၃၀)ကျော်ကြာတဲ့ နည်းစနစ်ကလည်းပဲ အားနည်းနေတဲ့ မိုနိုစက် ရေတွင်း ပေါင်း (၄၄)တွင်းရှိပါတယ်။ ထပ်မံ ရေတွင်းတူးဖို့ရာအတွက် လျာထားတာက (၁၅)တွင်း တင်ပြထား ပေါင်း (၄၄)တွင်းရှိပါ (၃၀)ကျော်ကြားတဲ့ ကျွန်တော်တို့ မြို့နယ် ဒါဟာဆိုလို့ရှိရင် ကျွန်တော်တို့ ပေါက်မြို့နယ်မှာ နွေရာသီ ရေအခက်အခဲကြုံတုန်းက ရေလှူဒါန်းခဲ့ကြတဲ့ မှတ်တမ်းဓာတ်ပုံလေးတွေ ဖြစ်ပါတယ်။ အောက်ဆုံးထောင့်မှာ ကျောင်းသား လေးတွေနဲ့ ရိုက်ထားတဲ့ဓာတ်ပုံက ကျောင်းတွေမှာဆိုရင် ကျောင်းတွေရဲ့ ရေအခက်အခဲကိုလည်းပဲ အလှူရှင်တွေက ကူညီပြီး ဖြေရှင်းနေရတဲ့အနေအထားပါ။ ဒါကလည်းပဲ ပေါက်မြို့နယ်မှာ ရေလှူ တာပါ။ ဒါဟာဆိုရင် ကျွန်တော်တို့ မြိုင်မြို့နယ်မှာဆိုရင် ဌာနဆိုင်ရာတွေရော ရင်ခွင်မဲ့ကလေး ထိန်းသိမ်းစောင့်ရှောက်ရေးအဖွဲ့ ဒီအဖွဲ့တွေကလည်းပဲ ပူးပေါင်းပါဝင်လှူဒါန်းခဲ့တဲ့ ပုံရိပ်တွေပါ။ ဒါက မြိုင်မြို့နယ်ရဲ့ ရေအလှူ မှတ်တမ်းပါ။ ဒါဆိုလို့ရှိရင် ရေတွင်းပျက်လို့ ပြင်နေရတဲ့ပုံပါ။ ကျေးဇူးတင် ပါတယ်။ ရေကတော့ သောက်သုံးရေတင်မဟုတ်ဘဲနှင့် စိုက်ပျိုးရေးအတွက်လည်းပဲ အခက်အခဲ ကြုံနေရတာ ဒီပုံတွေက မြင်သာထင်သာရှိပါတယ်။ ကျွန်တော်တို့ မကွေးတိုင်းဒေသကြီးက မိုးနည်း ရေရှားရပ်ဝန်းဒေသဖြစ်လို့ ရေအခက်အခဲကြုံတာလားဆိုတော့ မဟုတ်ပါဘူး။ တစ်တိုင်းပြည်လုံး အနေအထား ကိုယ်စားလှယ်ကြီးများ ကိုယ့်တိုင်းဒေသကြီးနှင့် ပြည်နယ်တွေမှာ တင်ပြသွားသလိုပဲ အခက်အခဲတွေကတော့ ကြုံနေရတာပါပဲ။ ကျွန်တော်တို့ အစိုးရပိုင်းအနေနှင့်လည်းပဲ ဆောင်ရွက် ရမယ့်အပိုင်းတွေ ဆောင်ရွက်နေပါတယ်။ ဆောင်ရွက်ပေမယ့်လို့ ကျွန်တော်တို့မှာ ပြည့်စုံတဲ့ အနေအထားမျိုးမရှိပါဘူး။ ကျွန်တော်တို့ အခက်အခဲတွေ ကြုံတဲ့အခါကျတော့ ဆောင်ရွက်တယ်ဆို လို့ရှိရင် အစောတုန်းက ကိုယ်စားလှယ်များ တင်ပြသွားသလို ကိုယ်စားလှယ်များနှင့် ပူးပေါင်း ဆောင်ရွက်မှုက အရေးကြီးပါတယ်။ ကိုယ်စားလှယ်များကပဲ ဒေသရဲ့အခြေအနေကို သိတဲ့အခါကျတော့ ကန်တူးမယ်ဆိုလို့ရှိရင်လည်းပဲ တကယ်လိုအပ်တဲ့နေရာမှာ အမှန်တကယ်တူးပေးဖို့ နောက်ပြီးတော့ နိုင်ငံတော်ဘတ်ဂျက်နှင့် ရန်ပုံငွေနဲ့ ဆောင်ရွက်တဲ့အခါမှာ ယိုပေါက်စိမ့်ပေါက် မရှိအောင် တာဝန်ခံမှု တာဝန်ယူမှုအပြည့်နှင့် ပွင့်လင်းမြင်သာမှုရှိရှိ ဆောင်ရွက်ဖို့လိုပါတယ်။ အဲဒီလိုမှ မဟုတ်ဘူးဆိုရင် ကျွန်တော်တို့ နေရာမှန်ကိုရောက်ဖို့လည်း မလွယ်ပါဘူး။ ငွေကုန်ရကျိုးလည်း နပ်မှာမဟုတ်ပါဘူး။ ရေဟာဆိုရင် မိုးလေဝသပညာရှင် ဦးထွန်းလွင် ကလည်း ဘာပြောတုန်းဆိုတော့ တစ်ချိန် ချိန်မှာ အခက်အခဲကြုံရတဲ့အထဲမှာ ရေဟာ အဓိကပါဝင်တယ်လို့ ဒီလို ပြောထားတာရှိတယ်။ အဲဒါကြောင့်မို့လို့ ရေအခက်အခဲကြုံရတဲ့ပြဿနာတွေကို အမျိုးသားရေးတာဝန်တစ်ရပ်အနေနဲ့ ဆောင်ရွက်ပေးဖို့ လိုအပ်တဲ့အတွက်ကြောင့်မို့လို့ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း ရဲ့ အဆိုကို ကျွန်တော့်အနေနဲ့ လေးလေးနက်နက် အကြံပြုထောက်ခံအပ်ပါတယ်ခင်ဗျား။ အားလုံး ကျေးဇူးတင်ပါတယ်။</speech>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၅)မှ ဒေါ်မြတ်သီတာထွန်း ဆွေးနွေးနိုင်ပါပြီ။</speech>
<speech><mp id="1301">ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ လွှတ်တော်ကိုယ်စားလှယ်များနှင့် လွှတ်တော်ဝန်ထမ်းများအားလုံး မင်္ဂလာပါရှင်။ ကျွန်မက မွန်ပြည်နယ် မဲဆန္ဒနယ်အမှတ်(၅)မှ ဒေါ်မြတ်သီတာထွန်းဖြစ်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၂)မှ ကိုယ်စားလှယ်ကြီး ဦးခင်ဝင်း တင်သွင်းခဲ့သည့် အဆိုကို ထောက်ခံဆွေးနွေးသွားမှာပါရှင်။ လေးစားအပ်ပါသော ဥက္ကဋ္ဌကြီးနှင့် လွှတ်တော်ကိုယ်စားလှယ်များရှင်။ ၂၀၁၈ ခုနှစ် တစ်ကမ္ဘာလုံးဆိုင်ရာ ရာသီဥတုညွှန်းကိန်းများအရ မြန်မာနိုင်ငံဟာ ၁၉၉ရ ခုနှစ်ကနေ ၂၀၁၆အတွင်း တစ်ကမ္ဘာလုံးအဆင့်မှာ ရာသီဥတုပြောင်းလဲမှုဒဏ်ကို တတိယမြောက် အခံစားရဆုံးနိုင်ငံ ဖြစ်နေ ပါတယ်။ လွန်ခဲ့တဲ့ကာလတွေတုန်းက သဘာဝသစ်တောတွေနဲ့ မြေအောက်သတ္တုသယံဇာတတွေကို အလွန်အကျွံ ထုတ်ယူခဲ့တဲ့အတွက် အကျိုးဆက်အနေနဲ့ အခုအခါမှာ တစ်နိုင်ငံလုံး သဘာဝ ဘေးအန္တရာယ်တွေ တစ်စတစ်စ ကြုံတွေ့ခံစားနေရပြီဖြစ်ပါတယ်။ ပြည်သူတွေရဲ့ အသက်အိုးအိမ် စည်းစိမ်တွေ ထိခိုက်ပျက်ဆီးခဲ့ရပြီး နိုင်ငံတော်ရဲ့ ဘဏ္ဍာများစွာ ဆုံးရှုံးခဲ့ရပါတယ်။ ပြည်သူ့ဘဏ္ဍာများစွာကို ဖွံ့ဖြိုးတိုးတက်ရေးအတွက် ဆောက်ရွက်ရမယ့်၊ သုံးစွဲရမယ့် အစား ပြန်လည်ထူထောင်ရေးအတွက် သုံးလိုက်ရတဲ့အတွက် ဖွံ့ဖြိုးတိုးတက်မှုကိုလည်း နှောင့်နှေးစေ ပါတယ်။ နှစ်စဉ်မိုးရာသီမှာ ရေကြီးရေလျှံ မြေပြိုမှာ စိုးရိမ်နေကြရသလို နွေရာသီရောက်ပြန်ရင် လည်း သောက်သုံးရေ၊ စိုက်ပျိုးရေ ရှားပါးပြတ်လပ်တဲ့ပြဿနာကို ကျေးလက်၊ မြို့ပြရင်ဆိုင် နေကြရ ပါတယ်။ မြန်မာနိုင်ငံမှာ ကမ်းရိုးတန်းဒေသ၊ တောင်တန်းဒေသနှင့် အပူပိုင်းဒေသဆိုပြီး အဓိက စိုက်ပျိုးရေးဒေသ(၃)မျိုး ခွဲခြားနိုင်ပါတယ်။ အပူပိုင်းဒေသကတော့ ရာသီဥတုပြောင်းလဲမှုဒဏ်ကို ပိုပြီးတော့ခံစားခဲ့ရတဲ့ဒေသ ဖြစ်ပါတယ်။ အခုတော့ အပူပိုင်းဒေသတွေမှာ မိုးနည်းရေရှားသလို ကျွန်မတို့ ကမ်းရိုးတန်းဒေသတွေမှာ လည်း မိုးများရေရှားဒေသဖြစ်လို့နေပါပြီ။ တစ်နှစ်ထက်တစ်နှစ် မိုးရေချိန် ပုံမှန်မရရှိတော့တဲ့အတွက် မိုးရေကိုအဓိကထားလုပ်ကိုင်နေကြရတဲ့ တောင်သူလယ်သမားတွေဟာ စိုက်ပျိုးရေအတွက် မိုးရေကို ရေကန်ငယ်များ အသေးစားဆည်များ တူးဖော်ဆောက်လုပ်ပြီး သိုလှောင်ကြပါတယ်။ ကိုယ့်ဒေသမှာ ရှိတဲ့ သဘာဝအင်းအိုင်၊ ကန်၊ ချောင်း၊ မြောင်း၊ လျှိုမြောင်တွေဆီကနေ ရသမျှရေအရင်းအမြစ်တွေကို ထိန်းသိမ်းအသုံးပြုနိုင်ဖို့အတွက် သူတို့သိသလောက် တတ်သလောက် ဗဟုသုတနည်းစနစ်တွေနဲ့ ရေချိန် ပုံမှန်မရရှိတွေ့မှာ ကန်ငယ်များ အသေးစားရတဲ့ တောင်သူလယ် ကျားကန်ထိန်းသိမ်းကြရပါတယ်။ ခေတ်အဆက်ဆက် အစိုးရတွေဟာ စိုက်ပျိုးရေးကဏ္ဍ မြှင့်တင် မယ်လို့ ကြွေးကြော်ခဲ့ကြပေမယ့် စိုက်ပျိုးရေးကဏ္ဍအတွက် အရေးကြီးတဲ့ ရေအရင်းအမြစ်စီမံခန့်ခွဲမှု မှာတော့ အားနည်းခဲ့ပါတယ်။ မြန်မာနိုင်ငံအနှံ့ ထိန်းသိမ်းနိုင်ခြင်း မရှိတာကြာလို့ ညစ်ညမ်း တိမ်ကော ခန်းခြောက်နေတဲ့ ချောင်း၊ မြောင်း၊ အင်းအိုင်၊ ရေကန်တွေကို တွေ့ရမှာဖြစ်ပါတယ်။ တချို့ ချောင်း၊ မြောင်း၊ အင်းအိုင်၊ ရေကန်မြေတွေကိုတော့ လူတွေရဲ့ နယ်မြေချဲ့ထွင်ကျူးကျော်မှု မြေဖို့ပြီး ရယူခဲ့ကြတဲ့အတွက်ကြောင့် ပျောက်ဆုံးလုနီးပါးဖြစ်ကုန်ပါပြီ။ ကျွန်မတို့ လွှတ်တော်သက်တမ်းမှာတော့ ဆည်မြောင်းနှင့် ရေနုတ်မြောင်းတွေကို စနစ်တကျ ခန့်ခွဲနိုင်ဖို့အတွက် ဆည်မြောင်းဥပဒေကို ၂၀၁ရ ခုနှစ် ဥပဒေအမှတ် ၂ရ အဖြစ်ပြဋ္ဌာန်းနိုင်ခဲ့ပါတယ်။ ရေစီမံခန့်ခွဲမှုအတွက်တော့ ဒီဥပဒေတစ်ခုတည်းနဲ့တော့ မလုံလောက်သေးပါဘူးရှင်။ ၂၀၁၄ ခုနစ် opom G$o9693əq8:38 Goomboos Myanmar Water Resources Committee (MWRC)m ဘက်စုံအမျိုးသား ရေမူဝါဒ Integrated National Water Policy ကိုရေးဆွဲခဲ့တယ်လို့ လေ့လာမိ ပါတယ်။ ဒီမူဝါဒဟာ ၂၀၂၀ ပြည့်နှစ်မှာ ရေရှည်တည်တံ့သော ရေအရင်းအမြစ်သုံးစွဲနိုင်ရေးပန်းတိုင်ကို အကောင်အထည်ဖော် ဆောင်ရွက်နိုင်ရန်အလို့ငှာ ရေးဆွဲခဲ့တာလို့ သိရှိရပါတယ်။ လေးစားအပ်ပါသောဥက္ကဋ္ဌကြီးရှင်။ ၂၀၁၄-၂၀၁၅ ခုနှစ်တွေမှာ MWRC ရဲ့ ရေမူဝါဒကနေ တစ်ဆင့် အမျိုးသားရေဥပဒေကြမ်း National Water Law ကို ရေးဆွဲနိုင်ဖို့အတွက်ကို မြန်မာ 3əqil:09:6960s?z$m:ąjos Myanmar National Water Framework Directive (MNWFWD)ကို သက်ဆိုင်ရာဝန်ကြီးဌာနတွေနဲ့ ကမ္ဘာ့ဘဏ်၊ အပြည်ပြည်ဆိုင်ရာ ဘဏ္ဍာရေးအသင်း အဖွဲ့များ ပူးပေါင်းပြီး လူထုဆွေးနွေးပွဲတွေ ဆောင်ရွက်ခဲ့တယ်လို့ လေ့လာသိရှိခဲ့ရပါတယ်။ အခု ဒီလုပ်ငန်းစဉ်တွေကို ဘယ်အဆင့်ရောက်နေပြီလဲဆိုတာက ကျွန်မတို့မသိရှိရသေးပါဘူး။ လက်ရှိမှာ ကျေးလက်ရေအသုံးချ စီမံခန့်ခွဲမှုနှင့် ထိန်းသိမ်းဆောင်ရွက်မှုတွေနဲ့ ပတ်သက်ရင် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန အောက်မှာရှိတဲ့ ဆည်မြောင်းနှင့် ရေအသုံးချစီမံခန့်ခွဲရေး ဦးစီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာန အောက်မှာရှိတဲ့ ရေအရင်းအမြစ်နှင့် မြစ်ချောင်း များ ဖွံ့ ဖြိုးတိုးတက်ရေးဦးစီးဌာနက ဆောင်ရွက်နေတယ်လို့ နားလည်မိပါတယ်။ သို့ပေမယ့် ဒီဌာနတွေနှင့် ဆက်စပ်တဲ့ အစိုးရဌာနအဖွဲ့အစည်းတွေရဲ့ ရေဆိုင်ရာစီမံခန့်ခွဲမှု၊ ထိန်းသိမ်းမှု အစီအမံတွေ၊ ဆောင်ရွက်ချက်တွေဟာ ရေနှင့်ပတ်သက်ပြီး ပြည်သူလူထု လက်တွေ့ ကြုံတွေ့ခံစားနေရတဲ့ အခက်အခဲလိုအပ်ချက်တွေကို ထိရောက်လုံလောက်စွာ ကာကွယ်ဖြေရှင်း ဖြည့်ဆည်းပေးနိုင်ခြင်း မရှိသေးတဲ့အတွက် ဒီနေ့ ဒှီာ ဒီလို ရေနှင့်ပတ်သက်တဲ့ ပြဿနာရပ်တွေ ဖြစ်လာတာဖြစ်ပါတယ်။ အဆိုရှင်ရဲ့ အဆိုပါ တိုက်တွန်းချက်တွေဟာ အလျင်အမြန် ပျက်စီးယိုယွင်းလာတဲ့ သဘာဝဂေဟစနစ်တွေကို ထိန်းသိမ်းရန်နှင့် ကျေးလက်ပြည်သူများ နေ့စဉ် လူနေမှုဘဝအတွက် အခြေခံလိုအပ်ချက်များပဲ ဖြစ်ပါတယ်။ အwwD)ကို လူထုဆွေးနွေးပြီးပြီလဲဆိုတာက အလန်းစဉ်တွေကို ဘယ် ထိန်းသိမ်းတဲ့ ဆည် လေးစားရပါသော ဥက္ကဋ္ဌကြီးရှင်။ အခု ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်း အရ ဆည်မြောင်းနှင့် ရေအသုံးချ စီမံခန့်ခွဲမှု ဦးစီးဌာနအနေနှင့် ဦးစားပေးဆောင်ရွက်ရမယ့် လုပ်ငန်း (၃)ခုကို သတ်မှတ်ထားတာကို လေ့လာရပါတယ်။ ဒီလုပ်ငန်းတွေကို ကျွန်မအနေနဲ့ လောက်တဲ့အတွက်ကြောင့် အသေးစိတ် မဖော်ပြတော့ပါဘူး။ ကျွန်မတို့ရဲ့ ၂၀၁၈ - ၂၀၁၉ ဘဏ္ဍာရေးနှစ် အမျိုးသားစီမံကိန်း၊ ပြည်ထောင်စုဝန်ကြီးဌာနများရဲ့ မူဝါဒ၊ ရည်မှန်းချက်၊ လုပ်ငန်းစဉ် နှင့် ဦးစားပေးဆောင်ရွက်ရမယ့် လုပ်ငန်းများစာရင်းမှာ စာမျက်နှာ(၈၁)မှာ လေ့လာနိုင်ပါတယ်။ ဒီလာမယ့် ၂၀၁၈-၂၀၁၉ ဘဏ္ဍာရေးနှစ် အမျိုးသားစီမံကိန်း၊ လျာထားစာရင်းမှာလည်း ၂၀၁၈-၂၀၁၉ ဘဏ္ဍာရေးနှစ်တုန်းက စာရင်းအတိုင်းပဲ လုပ်ငန်းစဉ် (၃)ခုအတိုင်းပဲ ပြန်ပါလာတာကို တွေ့ရပါတယ်။ ကျွန်မ ထပ်ပြီးလေ့လာတဲ့အခါမှာ ပြီးခဲ့တဲ့ ၂၀၁၇-၂၀၁၈ ဘဏ္ဍာရေးနှစ်တုန်းကလည်း ဒီလုပ်ငန်းစဉ် (၃)ခုပဲ ပါလာတာကို တွေ့ရှိရပါတယ်။ ဒီလုပ်ငန်းစဉ် (၃)ခုပါ အကြောင်းအရာတွေ ကတော့ ရေရှည်လုပ်ရမယ့် လုပ်ငန်းတွေဖြစ်ပါတယ်။ လေးစားရပါသော ဥက္ကဋ္ဌကြီးရှင်။ အဲဒီလုပ်ငန်းစဉ်တွေထဲမှာ လေ့လာခြင်းအားဖြင့် အဆိုရှင်ရဲ့ အဆိုမှာ ဖော်ပြထားသည့် တကယ့်မြေပြင်မှာ ကျေးလက်ပြည်သူတွေ လက်တွေ့ရင်ဆိုင် ကြုံတွေ့နေရတဲ့ လိုအပ်ချက်အခက်အခဲတွေကို ဖြည့်ဆည်းဖြေရှင်းပေးမယ့် လုပ်ငန်းစဉ်မျိုးတွေ၊ စီမံကိန်းလုပ်ငန်းစဉ်တွေမှာ လောက်လောက်လားလားမပါဘဲနှင့် လစ်ဟာနေတာကို တွေ့ရှိရပါတယ်။ ဒါကြောင့် အဆိုရှင်ရဲ့ အဆိုဟာ နိုင်ငံတော်အစိုးရအနေနဲ့ ဆောင်ရွက်ပေးဖို့လိုအပ်နေတဲ့ လုပ်ငန်းစဉ် တွေကို ထောက်ပြတိုက်တွန်းထားတာ ဖြစ်တဲ့အတွက်ကြောင့် ဒီအဆိုကို အတည်ပြုသင့်ပါကြောင်း ကျွန်မအနေနဲ့ ထောက်ခံဆွေးနွေးရခြင်း ဖြစ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အဆိုနှင့်စပ်လျဉ်း၍ ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များက ဆက်လက်ဆွေးနွေးခြင်း၊ ပြည်ထောင်စု အဆင့် အဖွဲ့ အစည်းဝင်က ပြန်လည်ဖြေရှင်း ဆွေးနွေးခြင်းနှင့် လွှတ်တော်ရဲ့ အဆုံးအဖြတ်ရယူခြင်းတို့ကို (၁၅)ရက်မြောက်နေ့အစည်းအဝေး ၂၉-၈-၂၀၁၉ (ကြာသပတေးနေ့)တွင် ဆက်လက် ဆောင်ရွက်သွားမှာ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး(၁၄)ရက်မြောက်နေ့ ရပ်နားကြောင်းနှင့် (၁၅)ရက်မြောက်နေ့အစည်းအဝေး ဆက်လက် ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၄)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး (၁၅)ရက်မြောက်နေ့ကို ၂၀၁၉ ခုနှစ်၊ သြဂုတ်လ ၂၉ ရက် (ကြာသပတေးနေ့) နံနက် ၁၀၀၀ နာရီဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျာ။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၄)ရက်မြောက် နေ့ကို ၁၁:၃၄ နာရီ ရပ်နားပါသည်။</speech>
</postface>
</transcript>
</doc>
