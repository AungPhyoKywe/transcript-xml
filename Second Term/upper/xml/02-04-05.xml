<doc>
<docinfo>
<docno>02-04-05.xml</docno>
<pdf>02-04-05.pdf</pdf>
<term value='02'>ဒုတိယအကြိမ်</term>
<session value='04'/>
<sittingday value='05'> </sittingday>
<legislature value='upper'>အမျိုးသားလွှတ်တော်</legislature>

<title>
ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေးပဉ္စမနေ့မှတ်တမ်း
</title>
<date value='07-02-2017'>၁၃၇၈ ခုနှစ်၊ တပို့တွဲလဆန်း ၁၁ ရက် (၂ဝ၁၇ ခုနှစ်၊ ဖေဖော်ဝါရီလ ၇ ရက် )အင်္ဂါနေ့</date>
</docinfo>
<transcript>
<preface>
<p>
နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် စတုတ္ထပုံမှန်အစည်းအဝေး ပဉ္စမနေ့ အစီအစဉ်ကို ၁၀း၀၀ နာရီအချိန်၌ စတင်ကျင်းပ ပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။
</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type='mc'>
အမျိုးသားလွှတ်တော် ကိုယ်စားလှယ်များခင်ဗျား။ ယခုအချိန်က စပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ ပဉ္စမနေ့ အစီအစဉ် စတင်ပါတော့မယ်
</speech>
<speech type='mc'>အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type='speaker'>အားလုံး မင်္ဂလာပါ။</speech>
<p>
အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်
</p>
<speech type='mc'>အားလုံးထိုင်နိုင်ကြပါပြီခင်ဗျား။﻿</speech>
<title>
အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း
</title>
<speech type='speaker'>
အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ပဉ္စမနေ့မှာ လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၁)ဦးရှိပြီး ဒီကနေ့ အစည်းအဝေးကို (၁၉၇)ဦး တက်ရောက်ပါတယ်။
</speech>
<speech type='speaker'>
အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်း ရဲ့ (၈၉.၁၄)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)
</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ ပဉ္စမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင် ဖြန့်ဝေ ထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်
</speech>
<leave>
<title>
အမျိုးသားလွှတ်တော် ကိုယ်စားလှယ်များ ခွင့်ပန်ကြားခြင်း
</title>
<speech type='speaker'>
အစီအစဉ်(၄)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်
</speech>
<speech type='speaker'>
ဒီကနေ့ အစည်းအဝေးမတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များရှိလျှင် ခွင့်ပန်ကြားဖို့ ဖြစ်ပါတယ်။
</speech>
<speech>
<mp id='1231'>ဦးရှန်အောရ်၊ ချင်းပြည်နယ် မဲဆန္ဒနယ်အမှတ်(၂)</mp>
လေးစားအပ်ပါသော အမျိုးသား လွှတ်တော်ဥက္ကဋ္ဌကြီးခင်ဗျား။ ယနေ့ကျင်းပပြုလုပ်သော ဒုတိယအကြိမ် အမျိုးသားလွှတ်တော် စတုတ္ထပုံမှန်﻿အစည်းအဝေး ပဉ္စမနေ့ ၇-၂-၂၀၁၇ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များကိုယ်စား ချင်းပြည်နယ်၊ မဲဆန္ဒနယ်အမှတ်(၂)မှ အမျိုးသား လွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်တော် ဦးရန်အောရ် က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးဇော်မင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၆)၊ ဥပဒေကြမ်းပူးပေါင်းကော်မတီ အစည်းအဝေး။ ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)၊ ၎င်းအတိုင်း။ ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ်အမှတ်(၄)၊ ဥပဒေကြမ်းပူးပေါင်းကော်မတီ အစည်းအဝေး။ ဒေါ်နွယ်နွယ်အောင်၊ မွန်ပြည်နယ် မဲဆန္ဒနယ်အမှတ်(၂)၊ ၎င်းအတိုင်း၊ ဦးကျော်ကျော်၊ ရခိုင်ပြည်နယ် မဲဆန္ဒနယ်အမှတ်(၄)၊ ၎င်းအတိုင်း။ ဦးသိန်းလွင်၊ ကချင်ပြည်နယ် မဲဆန္ဒနယ်အမှတ်(၁၀)၊ ၎င်းအတိုင်း။ ဒေါ်ကျိန်ငိုက်မန်၊ ချင်းပြည်နယ် မဲဆန္ဒနယ်အမှတ်(၇)၊ ၎င်းအတိုင်း။ ဒေါ်နော်မြစေး၊ ကယား ပြည်နယ် မဲဆန္ဒနယ်အမှတ်(၁၁)၊ ကျောင်းပြင်ပ၌ တစ်သက်တာပညာရေး ဟောပြောဆွေးနွေးပွဲ။ ဦးကျော်တုတ်၊ မန္တလေးတိုင်းဒေသကြီး မဲဆန္ဒနယ်အမှတ်(၇)၊ ၎င်းအတိုင်း။ ဒေါက်တာမျိုးအောင်၊ ကရင် ပြည်နယ် မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ် အမှတ်(၁၂)၊ ကိုယ်တိုင်ဆောင်ရွက်ရန်။ ဦးစောသန်းထွဋ်၊ ကရင်ပြည်နယ် မဲဆန္ဒနယ်အမှတ်(၂)၊ ပြည်သူ့ငွေစာရင်းပူးပေါင်းကော်မတီအစည်းအဝေး။ ဦးမာန်လောမောင်း၊ ချင်းပြည်နယ် မဲဆန္ဒနယ် အမှတ်(၈)၊ ၎င်းအတိုင်း။ ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဗိုလ်မှူးချုပ် အောင်ဆန်းချစ်၊ တပ်မတော်သားကိုယ်စားလှယ်၊ ၎င်းအတိုင်း။ ဦးစိုးမိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဦးသန်းစိုး(ခ)သန်းစိုး(ဘောဂဗေဒ)၊ ရန်ကုန်တိုင်း ဒေသကြီး မဲဆန္ဒနယ်အမှတ်(၄)၊ ပြည်သူ့ငွေစာရင်း ပူးပေါင်းကော်မတီအစည်းအဝေးတို့ ဖြစ်ကြ ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြု ထားသူ(၆)ဦးနှင့် ယနေ့ ခွင့်ပန်ကြားသူ (၁၈)ဦးဖြစ်ပြီး စုစုပေါင်း ခွင့်ပန်သူ(၂၄)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြု ပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြအပ်ပါတယ်ခင်ဗျား။﻿
</speech>
<speech type='speaker'>
ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'>
သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါ တယ်။ (ဩဘာသံများ)
</speech>
<title>
အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း
</title>
<speech type='speaker'>
အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ပဉ္စမနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၂၁)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၆) ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၁၈)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြု ထားသူ (၂၄)ဦးဖြစ်ပြီး ခွင့်မဲ့ပျက်ကွက်သူ မရှိပါ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေ တင်ပြ ချက်ကို လွှတ်တော်က အတည်ပြုပါသလား ခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်ကအတည်ပြုပါသည်။
</p>
<speech type='speaker'>
လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ် များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။(ဩဘာသံများ)
</speech>
</leave>
</preface><discussion>
<section value = 'QA'>
<title>
ကြယ်ပွင့်ပြထားသည့် မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များ ဖြေကြားခြင်း
</title>
<speech type='speaker'>
အစီအစဉ်(၅)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။
</speech>
<speech type='speaker'>
ယခု လွှတ်တော်ကိုယ်စားလှယ်သုံးဦး မေးမြန်းတဲ့ မေးခွန်းများဟာ စိုက်ပျိုးရေး၊ မွေးမြူ ရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါ တယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။﻿
</speech>
<title>
ပြည်ထောင်စုသမ္မတမြန်မာနိုင်ငံတော်တွင် တစ်မျိုးတည်းသော မြေပုံစနစ် ပြုစုထားရှိရန်၊ မြို့ပြကျေးလက်မြေယာများကို ကွက်စိပ်မြေပုံများ ပြုစုမှတ်တမ်းတင်ထားရန်၊ စီမံကိန်းချမှတ်ဆောင်ရွက်ရန်၊ နိုင်ငံတော်တွင် စိုက်ပျိုးရေးနှင့် မွေးမြူရေးလုပ်ကိုင်နေသော လယ်ယာမြေအားလုံးကို မှတ်ပုံတင်နိုင်ရေး နှစ်ရှည်စီမံကိန်း ချမှတ်ဆောင်ရွက်ရန် အစီအစဉ် ရှိ/မရှိနှင့် သစ်တောမြေ၊ စားကျက်မြေများအတွင်း စိုက်ပျိုးလုပ်ကိုင်လျက်ရှိသောကြောင့် ၂၀၁၂ ခုနှစ်၊ လယ်ယာမြေဥပဒေအရ မှတ်ပုံတင်ရန် အကျုံးမဝင် သည့် မြေများနှင့်ပတ်သက်၍ မည်ကဲ့သို့ဆောင်ရွက်နေသည်ကို သိရှိလိုခြင်းနှင့် စပ်လျဉ်းသည့် မေးခွန်း
</title>
<speech type='speaker'>
ပထမဦးစွာ မွန်ပြည်နယ် မဲဆန္ဒနယ်အမှတ်(၁၁)မှ ဦးလှမြင့် (ခ) ဦးလှမြင့်သန်း က ပြည်ထောင်စုသမ္မတမြန်မာနိုင်ငံတော်တွင် တစ်မျိုးတည်းသော မြေပုံစနစ် ပြုစု ထားရှိရန်၊ မြို့ပြ ကျေးလက်မြေယာများကို ကွက်စိပ်မြေပုံများ ပြုစုမှတ်တမ်းတင်ထားရန်၊ စီမံကိန်း ချမှတ်ဆောင်ရွက်ရန်၊ နိုင်ငံတော်တွင် စိုက်ပျိုးရေးနှင့် မွေးမြူရေးလုပ်ကိုင်နေသော လယ်ယာမြေ အားလုံးကို မှတ်ပုံတင်နိုင်ရေး နှစ်ရှည်စီမံကိန်း ချမှတ်ဆောင်ရွက်ရန် အစီအစဉ် ရှိ/မရှိနှင့် သစ်တော မြေ၊ စားကျက်မြေများအတွင်း စိုက်ပျိုးလုပ်ကိုင်လျက်ရှိသောကြောင့် ၂၀၁၂ ခုနှစ်၊ လယ်ယာမြေဥပဒေ အရ မှတ်ပုံတင်ရန် အကျုံးမဝင်သည့် မြေများနှင့်ပတ်သက်၍ မည်ကဲ့သို့ ဆောင်ရွက်နေသည်ကို သိရှိ လိုခြင်းနှင့် စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်။
</speech>
<speech>
<mp id='1307'>
ဦးလှမြင့်(ခ)ဦးလှမြင့်သန်း၊ မွန်ပြည်နယ် မဲဆန္ဒနယ်အမှတ်(၁၁)
</mp>
လေးစားအပ်ပါ သော လွှတ်တော်ဥက္ကဌကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သ ဂါရဝပြုပါတယ်။ ကျွန်တော် ကတော့ မွန်ပြည်နယ် မဲဆန္ဒနယ်အမှတ်(၁၁)က အမျိုးသားလွှတ်တော်ကိုယ်စားလှယ် ဦးလှမြင့်(ခ) ဦးလှမြင့်သန်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိုင်ငံတကာမှာ မြေပုံစနစ် တစ်မျိုး တည်းရှိပြီးတော့ မြန်မာနိုင်ငံမှာတော့ သစ်တောဌာနရဲ့ ကြိုးဝိုင်းမြေပုံက တစ်မျိုး၊ စိုက်ပျိုးရေးနဲ့ မွေးမြူရေးအခြေအနေ မြေအနေအထားမှာရှိတဲ့ လက်ရှိမြေပုံတို့က ကွဲလွဲနေတဲ့အပြင် ဆည်မြောင်း မြေပုံကတစ်ဖုံ ကွဲပြားနေတာကြောင့် မြေနဲ့ပတ်သက်တဲ့လုပ်ငန်းကဏ္ဍတွေမှာ ဆောင်ရွက်မှု အခက်အခဲ ရှိကြောင်းနဲ့ ဒီလိုကဏ္ဍတွေ အောင်မြင်ဖို့ မှန်ကန်တဲ့ အချက်အလက်တွေ လိုအပ်နေကြောင်း မြန်မာနိုင်ငံ မွေးမြူရေး အစားအစာထုတ်လုပ်ရောင်းဝယ်သူများအသင်း ဥက္ကဋ္ဌက ၂၀၁၆ ခုနှစ်၊ (၃)လပိုင်းမှာ တင်ပြ ထားတာရှိပါတယ်။ ဒီလိုတင်ပြချက်ဟာ အပြုသဘောဆောင်တဲ့ တင်ပြချက်ဖြစ်လို့ အလေးအနက်ထား ပြီးတော့ မြန်မာနိုင်ငံမှာ တစ်မျိုးတည်းသော မြေပုံစနစ် ပြုစုထားရှိရေး ဆောင်ရွက်သင့်ပါတယ်။ နောက်တစ်ခုက မြို့ပြနဲ့ ကျေးလက်ဒေသတွေမှာ တိုးပွားလာတဲ့လူဦးရေ၊ ကိုယ်ကျိုးရှာမှု စတဲ့အကြောင်းတွေကြောင့် အစိုးရပိုင်မြေများ၊ ရွာဘုံမြေများ၊ စားကျက်မြေများနဲ့ သစ်တောမြေများ အပါအဝင် အများပြည်သူဆိုင်ရာ မြေများအတွင်း ကျူးကျော်မှုများ ရှိနေပါတယ်။ ဒါ့အပြင် အစိုးရ အဆက်ဆက်က လူနေအိမ်ခြေအဖြစ် ထားရှိခဲ့တဲ့၊ ချထားပေးခဲ့တဲ့ မြို့ပြမြေများမှာ ကွက်စိပ်မြေပုံ﻿ မှတ်တမ်းမှတ်ရာ မခိုင်မာမှုကြောင့် ဂရန် လျှောက်ထားရာမှာ အခက်အခဲနဲ့ တွေ့ဆုံနေရသလို ကျေးရွာ မြေများကို ကွက်စိပ်မြေပုံ မှတ်တမ်းပြုပြီးမှသာ ဂရန်ထုတ်ပေးတဲ့အခါမှာ လွယ်ကူမှာဖြစ်ပါတယ်။ ဥက္ကဋ္ဌကြီးခင်ဗျား။ တစ်နိုင်ငံလုံးမှာ မြေယာလုပ်ပိုင်ခွင့် အထောက်အထား မရှိဘဲနဲ့ စိုက်ပျိုး မွေးမြူရေးလုပ်ကိုင်နေတဲ့ လူပေါင်းများစွာရှိနေပါတယ်။ ၂၀၁၂ ခုနှစ်၊ လယ်ယာမြေဥပဒေအရ လယ်ယာမြေ မှတ်ပုံတင်လုပ်ငန်းကို ၂၀၁၃ ခုနှစ် (၁)လပိုင်းကစပြီး ဆောင်ရွက်ခဲ့ရာမှာ ယခင်အစိုးရ ရကတော့ (၉၆)ရာခိုင်နှုန်း မှတ်ပုံတင် ပြီးမြောက်ခဲ့တယ်လို့ ကြေညာပေမယ့် လက်တွေ့အောက်ခြေမှာ လယ်ယာမြေ မှတ်ပုံတင်ခွင့် မရသေးသူများ၊ မှတ်ပုံတင်နိုင်ဖို့ မြေပုံမထူထောင်ရသေးလို့ ပုံစံ-၇ မရသေးသူများ၊ လယ်ယာမြေကို မှတ်ပုံတင်ပေးလို့ မရနိုင်တဲ့အခြေအနေများရှိတဲ့ လယ်ယာမြေများ ဟာ အရေအတွက်များစွာ အစိုးရခန့်မှန်းတာထက် ပိုပြီးရှိနေပါတယ်။ သစ်တောမြေ၊ စားကျက်မြေများ အတွင်း လက်ရှိ စိုက်ပျိုးလုပ်ကိုင်နေတဲ့မြေဧကပေါင်း (၁.၅)သန်းကို ၂၀၁၂ ခုနှစ်၊ လယ်ယာမြေဥပဒေ အရ မှတ်ပုံတင်ဖို့ အကျုံးမဝင်တဲ့အတွက် မှတ်ပုံတင်လို့မရသေးဘဲနဲ့ ကျန်ရှိနေပါတယ်။ ဆက်စပ်လို့ တင်ပြရရင် အချို့စားကျက်မြေထဲမှာ ရွာတည်နေတာဟာ နှစ်ပေါင်း(၁၀၀)ခန့်ရှိပေမယ့် မြေယာ မှတ်တမ်းများမှာတော့ စားကျက်မြေအဖြစ်ပဲ ရှိနေသေးလို့ ပြဿနာအချို့ ပေါ်ပေါက်နေပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လက်ရှိ ရင်ဆိုင်နေရတဲ့ စိန်ခေါ်မှုတစ်ခုဖြစ်တဲ့ မြေယာသိမ်းဆည်းမှု ပြဿနာများဖြစ်ပေါ်ရတဲ့ အကြောင်းတရားတွေထဲမှာ မြေကြီး၊ မြေပုံကို အချိန် နှင့်တစ်ပြေးညီ မှတ်တမ်းမပြုစုနိုင်တဲ့အချက်၊ မြေကြီးမြေပုံတွေ တိကျမှန်ကန်မှု မရှိတဲ့အချက်တွေ ပါဝင် ကြောင်း မငြင်းနိုင်ပါ။ မြေပြင်မှာ လက်ရှိလုပ်ကိုင်နေပါလျက် မြေလွတ်၊ မြေလပ်၊ မြေရိုင်း၊ စားကျက် မြေအဖြစ် မှတ်တမ်းမှာရှိနေသေးတာကြောင့် ပြဿနာတွေဖြစ်နေရခြင်း ဖြစ်ပါတယ်။ လုပ်ကိုင်သူ များက မလျှောက်ထားလို့ပဲဆိုပြီးတော့ တာဝန်ရှောင်လွှဲ၍မရပါ။ ဘာကြောင့်လဲဆိုတော့ မြေစာရင်း လက်စွဲဥပဒေ အခန်း(၁၈) အခြားအထူးကိစ္စများ ခေါင်းစဉ်အောက် ခေါင်းစဉ်ငယ်(င) ကျွဲ၊ နွား စားကျက်မြေနဲ့အခြားအစိုးရမြေများ ခေါင်းစဉ်ငယ် အပိုဒ် ၉၁၆၊ ၉၁၇ နဲ့ ၉၁၈ တို့မှာ စားကျက်မြေ နယ်နိမိတ်ကို သံကူကွန်ကရစ်မှတ်တိုင်များစိုက်ဖို့ မြေပုံပေါ်မှာ မှတ်တိုင်များအသီးသီးကို အမှတ်စဉ် ထိုးပြီးတော့မှတ်သားဖို့၊ (၃)နှစ်တစ်ကြိမ် ကွင်းဆင်းပြီးတော့မှ အမြဲမြေတိုင်းမှတ်တိုင်များကို စစ်ဆေးဖို့၊ မြေထိန်းစာရေးဟာ စားကျက်မြေနဲ့ မှတ်တိုင်များကို စစ်ဆေးပြီး အစီရင်ခံဖို့၊ ပျောက်ဆုံးနေတဲ့ မှတ်တိုင်များရှိရင် အစီရင်ခံဖို့၊ နှစ်စဉ် ကွင်းအလုပ်ဆင်းချိန်မှာ အများပြည်သူသုံးလမ်းများ၊ တာတမံ များ၊ စားကျက်မြေများ၊ ကျွဲ၊ နွားလမ်းများ၊ ရွာမြေနဲ့ အခြားပြည်သူများအတွက် သီးခြားထားသော မြေများ အားလုံးကို မပျက်မကွက် ကြည့်ရှုစစ်ဆေးပြီးတော့ ကျူးကျော်ခြင်းများကို နှောင့်နှေးမှုမရှိဘဲနဲ့ တာဝန်ရှိ အာဏာပိုင်ထံ အစီရင်ခံဖို့ ပြဋ္ဌာန်းထားပေမယ့် အချိန်နှင့်တစ်ပြေးညီ ဆောင်ရွက်နိုင်ခြင်း မရှိခဲ့လို့ပဲဖြစ်ကြောင်း ထင်ရှားပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိုင်ငံတစ်နိုင်ငံမှာ နိုင်ငံ့မြေရာခိုင်နှုန်း ဘယ် လောက်ဟာ စိုက်ပျိုးမွေးမြူရေးအတွက် အမှန်သုံးနေတယ်။ ရာခိုင်နှုန်း ဘယ်လောက်ကတော့ ခိုင်မာတဲ့ လုပ်ပိုင်ခွင့်တွေရှိတယ်။ ရာခိုင်နှုန်း ဘယ်လောက်ကတော့ဖြင့် အထောက်အထားမရှိဘဲ လုပ်နေ တယ်ဆိုတဲ့ အချက်အလက်အမှန်တွေ ရှိမှသာ မြေယာအုပ်ချုပ်ရေးလုပ်ငန်းကို ပြည်ထောင်စုအစိုးရနဲ့﻿ တိုင်းဒေသကြီး/ ပြည်နယ်အစိုးရများက ထိရောက်ကောင်းမွန်စွာ လုပ်ကိုင်နိုင်မှာ ဖြစ်ပါတယ်။ မြေယာ ကိစ္စဟာ နိုင်ငံရေးအရ အလွန်သိမ်မွေ့ပြီးတော့ မြေယာမှတ်ပုံတင်လုပ်ငန်းဟာလည်းပဲ ငွေကြေးကုန် ကျမှုများလှပါတယ်။ ခက်ခဲတဲ့လုပ်ငန်းဖြစ်လို့ ရေတိုကာလအတွင်း ဆောင်ရွက်ရန် မဖြစ်နိုင်ပါ။ ဒါကြောင့်မို့လို့ နိုင်ငံတော်အတွင်း တစ်မျိုးတည်းသော မြေပုံစနစ် ပြုစုထားရှိရန်နဲ့ --
<speech type='speaker'> အဆုံးသတ်လိုက်ပါ။</speech>
<title>
မွန်ပြည်နယ်၊ ပေါင်မြို့နယ်၊ မြို့မဧရိယာအတွင်းရှိ ကဒုံစီးကျွဲခြံချောင်းအား မူလဧရိယာအတိုင်း သတ်မှတ် တိုင်းတာပေးရန် အစီအစဉ် ရှိ/မရှိနှင့် ယင်းချောင်းအား ရေစီးဆင်းမှုဆွဲအားကောင်းစေရန် လိုအပ်သော ချောင်းကော ဧရိယာများအား ပြန်လည်တူးဖော်ပေးရန် အစီအစဉ် ရှိ/မရှိတို့နှင့် စပ်လျဉ်းသည့်မေးခွန်း
</title>
<speech type='speaker'>
ဆက်လက်ပြီး မွန်ပြည်နယ် မဲဆန္ဒနယ်အမှတ်(၁၀)မှ ဦးစိုးသီဟ (ခ) မောင်တူး က မွန်ပြည်နယ်၊ ပေါင်မြို့နယ်၊ မြို့မဧရိယာအတွင်းရှိ ကဒုံစီးခြံချောင်းအား မူလဧရိယာအတိုင်း သတ်မှတ် တိုင်းတာပေးရန် အစီအစဉ် ရှိ/မရှိနှင့် ယင်းချောင်းအား ရေစီးဆင်းမှု ဆွဲအားကောင်းစေရန် လိုအပ်သော ချောင်းကောဧရိယာများအား ပြန်လည်တူးဖော်ပေးရန် အစီအစဉ် ရှိ/မရှိတို့နှင့် စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်
</speech>
<speech>
<mp id='1306'>
ဦးစိုးသီဟ(ခ)မောင်တူး၊ မွန်ပြည်နယ် မဲဆန္ဒနယ်အမှတ်(၁၀)
</mp>
အားလုံး မင်္ဂလာပါ ခင်ဗျား။ လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ အမျိုးသားလွှတ်တော်ကိုယ်စားလှယ်များ၊ ဧည့်သည်တော်များခင်ဗျား။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးစိုးသီဟ (ခ) မောင်တူး ဖြစ်ပါတယ်။ အမျိုးသားလွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာ ပြည်ထောင်စုဝန်ကြီးဌာနသို့ ကြယ်ပွင့်ပြ မေးမြန်းချင်တဲ့ မေးခွန်းကတော့ မွန်ပြည်နယ်၊ ပေါင်မြို့နယ်၊ မြို့မဧရိယာအတွင်းရှိ ကဒုံစီးကျွဲခြံချောင်း အား မူလဧရိယာအတိုင်း သတ်မှတ်တိုင်းတာပေးရန် အစီအစဉ် ရှိ/မရှိနှင့် ယင်းကဒုံစီးကျွဲခြံချောင်းအား ရေစီးဆင်းမှု ဆွဲအားကောင်းစေရန် လိုအပ်သော ချောင်းကောဧရိယာများအား ပြန်လည်တူးဖော် ပေးရန် အစီအစဉ် ရှိ/မရှိဆိုတဲ့ စပ်လျဉ်းတဲ့ မေးခွန်း ဖြစ်ပါတယ်ခင်ဗျား။ လေးစားရပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မွန်ပြည်နယ်၊ ပေါင်မြို့နယ်၊ မြို့မဧရိယာအတွင်းရှိ ကုစီးကျွဲခြံချောင်းသည် ပေ(၂၀၀၀၀)အရှည်ရှိပြီး ကုလားမတောင်တန်းမှ မြစ်ဖျားခံ၍ မြို့မရပ်ကွက်များနဲ့ ကျေးရွာပေါင်း(၅)ရွာကို ဖြတ်သန်းကာ ပင်လယ်ထဲသို့ စီးဆင်းသွားသော ချောင်းမကြီးဖြစ်ပါတယ်။ အဆိုပါ ချောင်းမကြီးသည် နှစ်ပေါင်း(၃၀)ကျော်ကြာ ပြုပြင်ထိန်းသိမ်းထားခြင်း မရှိသည့်အတွက် ချောင်းမြေသားများ ကောလာခြင်း၊ ချောင်းဧရိယာများ ကျဉ်းမြောင်းသွားခြင်း၊ ချောင်းရေ စီးမှုမှာလည်း အလွန်ပဲ နှေးကွေးသွားပါတယ်။ ရေစီးဆင်းမှု နှေးကွေးသွားသောကြောင့် အမှိုက်များ၊ ချုံနွယ်များ ပေါက်ရောက်လျက် ရှိနေပါတယ်။ မိုးရာသီတွင် ချောင်းရေလျှံသဖြင့် မြို့မ ရပ်ကွက်များ ရေကြီးနစ်မြုပ်မှုဒဏ်ကို မြို့သူ၊ မြို့သားများ ခံစားကြရပါတယ်။ မြို့မရပ်ကွက်ရှိ﻿ အောက်လမ်းမကြီးသည်လည်း (၂)ပေမှ (၃)ပေအထိ ရေကြီးနစ်မြုပ်နေသောကြောင့် ကျောင်းသူ၊ ကျောင်းသား ကလေးငယ်များ အန္တရာယ်ကြီးစွာ သွားလာနေကြရပါသည်။ မြို့မရပ်ကွက်ရှိ မြေနိမ့် ဒေသများတွင်နေထိုင်သော ရပ်ကွက်သူ၊ ရပ်ကွက်သားများသည် ချောင်းရေစီးဆင်းမှုနှေးသော ကြောင့် ရေကြီးသည့်ရက်ကြာရှည်သဖြင့် ကျန်းမာရေးအန္တရာယ်များနဲ့ ရင်ဆိုင်နေကြရပါတယ်။ အဆိုး ဆုံးမှာ ကုသရခက်ခဲသော သွေးလွန်တုပ်ကွေး ကပ်ရောဂါကြောင့် နှစ်စဉ် ကလေးငယ်များ အသက် ဆုံးရှုံးနေကြရပါသည်။ ချောင်းမကြီးတစ်လျှောက်ရှိ လယ်မြေများသည်လည်း မိုးရာသီ စပါးစိုက်ပျိုးချိန်တွင် ရေကြီး နစ်မြုပ်သောကြောင့် နှစ်ကြိမ်မှသုံးကြိမ်အထိ ပြန်လည်ပျိုးထောင် စိုက်ပျိုးနေကြရပါတယ်။ ချောင်းမကြီး တစ်လျှောက်ရှိ လယ်ဧက(၁၀၀၀၀)ကျော်မှာလည်း ရေကြီးနစ်မြုပ်မှုကြောင့် နှစ်စဉ် စပါးထွက်နှုန်း ကိုလည်း များစွာထိခိုက်နေပါတယ်။ မြို့မရပ်ကွက်ရှိ အောက်လမ်းမကြီးသည်လည်း ရေကြီးနစ်မြုပ်မှု ဒဏ်ကြောင့် သတ်မှတ်ချိန်မတိုင်မီ ပျက်စီးနေသဖြင့် ပြန်လည်ပြုပြင်နေရသောကြောင့် နိုင်ငံတော်၏ ဘဏ္ဍာငွေကြေးများလည်း ဆုံးရှုံးနေကြရပါသည်။ ထို့အတွက်ကြောင့် မြို့သူ၊ မြို့သားများ အဓိက တောင့်တလျက်ရှိသော ကဒုံစီးကျွဲခြံအမည်ပေါက် မြို့ မချောင်းကြီးအား လိုအပ်သလို ထိန်းသိမ်းဖော် ဆောင်ပေးပါရန် ပေါင်မြို့နယ်သူ၊ မြို့နယ်သားများ၏ကိုယ်စား အမျိုးသားလွှတ်တော်ဥက္ကဋ္ဌကြီး မှတစ်ဆင့် သက်ဆိုင်ရာ ပြည်ထောင်စုဝန်ကြီးဌာနဆီသို့ ကြယ်ပွင့်ပြမေးခွန်း မေးမြန်း တောင်းခံအပ်ပါ သည်။ အားလုံးကို ကျေးဇူးတင်ပါသည်ခင်ဗျား။ (ဩဘာသံများ)
</speech>
<title>
မြေကြီး၊ မြေပုံ၊ မြေစာရင်းများ မှန်ကန်ရေးအတွက် အစီအမံများ ဆောင်ရွက်ထားမှုကို သိရှိလိုခြင်းနှင့် စပ်လျဉ်းသည့် မေးခွန်း
</title>
<speech type='speaker'>
မကွေးတိုင်းဒေသကြီး မဲဆန္ဒနယ်အမှတ်(၁၁)မှ ဦးကျော်ဆွေ က မြေကြီး၊ မြေပုံ၊ မြေစာရင်းများ မှန်ကန်ရေးအတွက် အစီအမံများ ဆောင်ရွက်ထားရှိမှုကို သိရှိလိုခြင်းနှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်။ ဦးကျော်ဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၁)
</speech>
ဒေသကြီး မဲဆနယ်အမတ်(၁၁)။ ။ ။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့တကွ ဖိတ်ကြားထားသော ပြည်ထောင်စုဝန်ကြီးများ၊ အမျိုးသား လွှတ်တော်ကိုယ်စားလှယ်များ မင်္ဂလာပါခင်ဗျား။ ကျွန်တော်ကတော့ မကွေးတိုင်းဒေသကြီး မဲဆန္ဒနယ် အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးကျော်ဆွေ ဖြစ်ပါတယ်။ ကျွန်တော့်အနေနဲ့ အမျိုးသားလွှတ်တော် တောင်သူလယ်သမားရေးရာကော်မတီဝင်ဖြစ်တဲ့အတွက် တစ်နိုင်ငံလုံး လွှမ်းခြုံတဲ့ မေးခွန်းဖြစ်တဲ့ မြေကြီး၊ မြေပုံ၊ မြေစာရင်းများ မှန်ကန်ရေးအတွက် အစီအမံများ ဆောင်ရွက်ထားမှု ရှိ၊ မရှိကို မေးမြန်းလိုပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်တို့ မြန်မာနိုင်ငံရဲ့ (၇၀) ရာခိုင်နှုန်းသော ပြည်သူလူထုဟာ မြေကြီးကိုအားပြုပြီးတော့ စိုက်ပျိုးရေးလုပ်ငန်းကို အဓိက လုပ်ကိုင် နေကြတဲ့နိုင်ငံဖြစ်ပါတယ်။ အဲဒါကြောင့် မြေကြီး၊ မြေပုံ၊ မြေစာရင်း မှန်ကန်ရေးဟာ အလွန်အရေးကြီး ပါတယ်။ ဒါပေမယ့်လို့ နိုင်ငံတော်စီမံကိန်းတွေ အကောင်အထည်ဖော်တဲ့နေရာမှာပဲဖြစ်ဖြစ်၊ မြေယာ အငြင်းပွားမှုပြဿနာပေါ်ရင်ပဲဖြစ်ဖြစ်၊ မြေကြီး၊ မြေပုံ၊ မြေစာရင်းအထောက်အထားများဟာ အားနည်း လျက်ရှိပါတယ်။ ဥပမာအားဖြင့် မိဘလက်ငုတ်ဓားမဦးချနှစ်ပေါင်းများစွာ လုပ်ကိုင်စိုက်ပျိုးလာခဲ့ကြတဲ့ လယ်ယာမြေလုပ်ကိုင်သူအချို့ဟာ သစ်တောကာကွယ်တောအတွင်းကို ကျူးကျော်တောင်သူများ အဖြစ် သတ်မှတ်ခံနေကြရပါတယ်။ သူတို့မိဘလက်ထက်ကတည်းက စိုက်ပျိုးရေးလုပ်ကိုင်လာကြတဲ့ ယာမြေများကို သစ်တောမြေအဖြစ် သတ်မှတ်ထားတာကို မဲဆန္ဒရှင် တောင်သူလယ်သမားများ နားမလည်နိုင်ကြသလို စိုက်ပျိုးမြေမှ သစ်တောမြေဖြစ်သွားတာကိုလည်း မသိခဲ့ကြပါဘူး။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ မဲဆန္ဒရှင်တောင်သူများ နားလည် သလိုပြောကြတာကတော့ သူတို့ရဲ့စိုက်ပျိုးမြေများ သစ်တောမြေအဖြစ် စားပွဲပေါ်မှာပြောင်းလဲသွားတယ်။ စိုက်ပျိုးယာမြေက ဘယ်လိုလုပ် သစ်တောမြေဖြစ်နိုင်မှာလဲလို့ ကျွန်တော်တို့ကို တင်ပြကြပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ သစ်တောမြေအဖြစ်သတ်မှတ်ခံကြရတဲ့ တောင်သူ လယ်သမားများဟာ သူတို့ရဲ့ လွတ်လပ်စွာ စိုက်ပျိုးခွင့်ကို အကန့်သတ်ခံရတယ်လို့ ထင်မြင်ရုံသာမက ဘဲနဲ့ မြေယာလုပ်ကိုင်ခွင့် ပုံစံ-၇ ထုတ်မရတဲ့ပြဿနာနဲ့ ကြုံ ကြရပြန်ပါတယ်။ ပုံစံ-၇ ရှိမှ စိုက်ပျိုးစရိတ် ထုတ်ချေးပေးတဲ့အတွက် သူတို့မှာ စိုက်ပျိုးစရိတ်ချေးငွေလည်း မရကြတဲ့အတွက် စိတ်မချမ်းမသာနဲ့ နေကြရပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ စိုက်ပျိုးစရိတ်ထုတ်ချေးရာ မှာလည်း လယ်မြေနဲ့ ယာမြေ မြေအမျိုးအစား၊ အကျယ်အဝန်းအပေါ် အခြေခံပြီးတော့ ထုတ်ချေးပေးတဲ့ အခါမှာ ယာမြေများက လယ်မြေဖြစ်၊ လယ်မြေဖြစ်ပေမယ့်လို့ ယာမြေကနေ လယ်မြေ ပြောင်းမရလို့ ပိုပြီးမြေယာကျယ်ရင် ချေးငွေများများရတဲ့အခါမှာ မြေကြီး၊ မြေပုံ၊ မြေစာရင်းများဟာ မြေပြင်နဲ့ ကွဲလွဲ လာရပါတော့တယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ စိုက်ပျိုးနေတဲ့ယာမြေဖြစ်နေပေ မယ့်လည်း ပုံစံ-၇ ထုတ်မရသေးတဲ့တောင်သူများလည်း ရှိနေပါတယ်။ မြေယာဥပဒေက မြေယာရောင်း ဝယ်ခွင့်ကို ဥပဒေနဲ့အညီ ခွင့်ပြုထားပေမယ့်လည်း အမည်ပြောင်းဖို့ခက်ခဲနေတာလည်း ကြုံတွေ့နေ ရပါတယ်။ မိဘပိုင်ဆိုင်တဲ့မြေကို သားသမီးများက ခွဲဝေပေးခြင်း၊ မြေယာအရောင်းအဝယ်လုပ်ရင် လည်း၊ လုပ်ပိုင်ခွင့်အမည်ပြောင်းခြင်းများလည်း ရှိနေမှာဖြစ်တဲ့အခါမှာ မြေကြီး၊ မြေပုံ၊ မြေစာရင်း မှန်ကန်ရေးဟာ အလွန်ပဲ အရေးကြီးလှပါတယ်။ မြေယာနဲ့ပတ်သက်လို့ အငြင်းပွားမှု ကြုံတွေ့ရမယ် ဆိုလို့ရှိရင်လည်း မြေပုံအထောက်အထားက အဓိက ကျလှပါတယ်။ စားကျက်မြေများ စိုက်ပျိုးမြေ ဖြစ်နေခြင်း၊ မိဘလက်ငုတ်လက်ရင်း ဓားမဦးချ လုပ်ကိုင်ခဲ့ပေမယ့်လည်း မြေယာလုပ်ပိုင်ခွင့် ပုံစံ-၇ မရှိ တဲ့အတွက် မြေယာလုပ်ကိုင်ခွင့် လက်လွှတ်ရခြင်းများလည်း နိုင်ငံအနှံ့ တောင်သူများ ကြုံတွေ့နေကြ ရတဲ့အတွက် မြေကြီး၊ မြေပုံ၊ မြေစာရင်းများ မှန်ကန်ရေးအတွက် အစီအမံများ ဆောင်ရွက်ထားမှု ရှိ/မရှိ အမျိုးသားလွှတ်တော်ဥက္ကဋ္ဌကြီးကနေတစ်ဆင့် လေးစားစွာ မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)﻿
</speech>
<speech type='speaker'>
မေးခွန်းများနဲ့ ပတ်သက်ပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။
</speech>
<speech>
<agency id='11'>
ဦးလှကျော် (ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)
</agency>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ ခင်ဗျား။ မွန်ပြည်နယ် မဲဆန္ဒနယ်အမှတ်(၁၁) အမျိုးသားလွှတ်တော်ကိုယ်စားလှယ် ဦးလှမြင့်(ခ) ဦးလှမြင့်သန်း ရဲ့ မေးခွန်းနဲ့ စပ်လျဉ်း၍ ဦးစွာ ရှင်းလင်းဖြေကြားမှာ ဖြစ်ပါတယ်။ မြန်မာနိုင်ငံအစိုးရဌာန အဖွဲ့အစည်းတွေမှာ မြေပုံနဲ့ မြေပြင်ဆိုင်ရာ ကိန်းဂဏန်းများ ကောက်ယူတဲ့နည်းစနစ်များ၊ ကိန်းဂဏန်း စုစည်းမှုနဲ့ မြေပုံထုတ်လုပ်တဲ့ နည်းစနစ်များ အမျိုးမျိုး၊ အဖုံဖုံ ကွဲပြားခြားနားနေခြင်းကြောင့် တစ်မျိုး တည်းသောမြေပုံစနစ် တည်ထောင်နိုင်ဖို့အတွက် မြန်မာအမျိုးသားမြေပုံတည်ထောင်ရေးစီမံကိန်း (One Map Myanmar) og 326m5€3200 GoScapego ee watsao:qwoscomm တည်းက စီမံဆောင်ရွက်ခဲ့ပါတယ်။ အမျိုးသားမြေပုံစနစ်စီမံကိန်း အကောင်အထည်ဖော်ရေးလုပ်ငန်း အဖွဲ့ကို အစိုးရဌာနအဖွဲ့အစည်း(၂၅)ဌာနမှ ကိုယ်စားလှယ်များနဲ့ဖွဲ့စည်းခဲ့ပြီး မြန်မာအမျိုးသားမြေပုံ စနစ် တည်ထောင်ရေးလုပ်ငန်းကို အကောင်အထည်ဖော် ဆောင်ရွက်လျက်ရှိကြောင်း တင်ပြအပ် ပါတယ်။မြန်မာနိုင်ငံမှာ မြို့နယ်ပေါင်း(၃၃၀)၊ မြို့ပေါင်း (၄၃၅)မြို့၊ ကျေးရွာအုပ်စုပေါင်း(၁၃၅၉၁) အုပ်စု၊ ကျေးရွာပေါင်း (၆၃၈၃၁)ရွာ တည်ရှိပြီး နေပြည်တော်၊ ရန်ကုန်၊ မန္တလေး စည်ပင်သာယာရေး နယ်နိမိတ်အတွင်းမှာရှိတဲ့ မြေယာတွေဟာ သက်ဆိုင်ရာ စည်ပင်သာယာရေးကော်မတီများမှ စီမံခန့်ခွဲ ပါတယ်။ အလားတူ စားကျက်မြေများကိုလည်း ပြည်ထဲရေးဝန်ကြီးဌာနမှ ခန့်ခွဲပါတယ်။ ကျန် တိုင်း ဒေသကြီး၊ ပြည်နယ်အတွင်းမှာရှိတဲ့ မြို့မြေနဲ့ စိုက်ပျိုးမြေများကို စိုက်ပျိုးရေး၊ မွေးမြူရေးနှင့်ဆည်မြောင်း ဝန်ကြီးဌာန၊ လယ်ယာမြေစီမံခန့်ခွဲရေးနဲ့ စာရင်းဦးစီးဌာနမှ ကွက်စိပ်မြေပုံများ တိုင်းတာရေးဆွဲပြီး မှတ်တမ်းပြုစုထိန်းသိမ်းဆောင်ရွက်ခြင်းကို ၁၉၀၆ ခုနှစ်၊ ကြေးတိုင်နှင့်မြေစာရင်းဆိုတဲ့ ခေတ်ကာလ ကတည်းက ဆောင်ရွက်ခဲ့ပါတယ်။ ယခုကျေးရွာအုပ်စုပေါင်း(၁၃၅၉၁)အုပ်စုအတွင်းမှာရှိတဲ့ ကွင်းပေါင်း (၈၃၅၇၁)ကွင်း၊ အကွက်ပေါင်း(၁၀၄၁၄)ကွက် စုစုပေါင်းဧရိယာဧက (၄၈)သန်းခန့်အပေါ်မှာ ကွက်စိပ်မြေပုံများ တိုင်းတာထိန်းသိမ်းထားရှိပါတယ်။ နှစ်စဉ်လည်း မြေကြီး၊ မြေပုံနဲ့ မြေစာရင်း မှန်ကန်ရေး အတွက် ပြန်တိုင်း/ပြင်တိုင်းဆောင်ရွက်ခြင်းလုပ်ငန်းကိုလည်း စီမံကိန်းများချမှတ်ပြီး အကောင်အထည် ဖော်ဆောင်ရွက်လျက်ရှိပါကြောင်း တင်ပြအပ်ပါတယ်။လယ်ယာမြေ လုပ်ပိုင်ခွင့်ပြု လက်မှတ်ပုံစံ ထုတ်ပေးရေးလုပ်ငန်းနဲ့ပတ်သက်ပြီး နေပြည်တော် ကောင်စီနဲ့၊ တိုင်းဒေသကြီးနဲ့ ပြည်နယ်များမှာ ၂၀၁၃ ခုနှစ်၊ ဇန်နဝါရီ ၁ ရက်နေ့မှစပြီးတော့ စတင် အကောင်အထည်ဖော်ခဲ့ပါတယ်။ မြို့နယ်ပေါင်း(၃၀၂)မြို့နယ်၊ ရပ်ကွက်၊ ကျေးရွာအုပ်စုပေါင်း(၁၃၄၇၇)﻿အုပ်စု၊ တောင်သူပေါင်း(၅.၈၅)သန်းကျော်ရဲ့ ဦးပိုင်ပေါင်း(၉.၅၇)သန်းကျော်မှာ ပုံစံ-၇များ ထုတ်ပေးဆောင်ရွက်ခဲ့ပြီးဖြစ်ကြောင်း တင်ပြအပ်ပါတယ်။ လယ်ယာမြေလုပ်ပိုင်ခွင့်ပြု လက်မှတ် ပုံစံ-၇ ထုတ်ပေး ဖို့ကျန်ရှိတဲ့ အကြောင်းရင်းတွေကတော့ သွားရေလာရေး ခက်ခဲခြင်း၊ နယ်မြေအေးချမ်းမှု မရှိခြင်း၊ ကွင်း ဖွဲ့တိုင်းတာဖို့လိုအပ်ခြင်း၊ တောင်သူများမှ အခြားဒေသသို့ သွားရောက်၍ အလုပ်လုပ်ကိုင်နေခြင်း စတဲ့ အခြေအနေ အကြောင်းအရပ်ရပ်များကြောင့် ကျန်ရှိနေတဲ့အခြေအနေရှိပါတယ်။ သစ်တောမြေ၊ စားကျက်မြေများအတွင်းမှာ စိုက်ပျိုးလုပ်ကိုင်လျက်ရှိတဲ့ မြေများနဲ့ပတ်သက်ပြီး လယ်ယာမြေဥပဒေ ပုဒ်မ ၃၊ ပုဒ်မခွဲ(က)ပါ လယ်ယာမြေဆိုတဲ့စကားရပ်မှာ အကျုံးဝင်ခြင်းမရှိသေးတဲ့အတွက် လယ်ယာမြေ လုပ်ပိုင်ခွင့်ပြု လက်မှတ် ထုတ်ပေးနိုင်ခြင်းမရှိသေးကြောင်း ဖြေကြားလိုပါတယ်။သစ်တောမြေ၊ စားကျက်မြေအတွင်း ကျူးလွန်စိုက်ပျိုးလျက်ရှိတဲ့ မြေများနှင့်ပတ်သက်ပြီး သက်ဆိုင်ရာဝန်ကြီးဌာနတွေမှာ ပယ်ဖျက်ခွင့်လျှောက်ထားပြီး ပယ်ဖျက်ခွင့်ရရှိပါက ဥပဒေ၊ နည်းဥပဒေ များနှင့်အညီ လယ်ယာမြေလုပ်ပိုင်ခွင့်ပြု လက်မှတ် ပုံစံ-၇ ထုတ်ပေးနိုင်ရေးကို စီစဉ်ဆောင်ရွက်သွား နိုင်မည်ဖြစ်ကြောင်း တင်ပြအပ်ပါတယ်။ သို့ဖြစ်ပါ၍ မွန်ပြည်နယ် မဲဆန္ဒနယ်အမှတ်(၁၁) အမျိုးသား လွှတ်တော်ကိုယ်စားလှယ် ဦးလှမြင့်(ခ) ဦးလှမြင့်သန်း ရဲ့ ပြည်ထောင်စုသမ္မတမြန်မာနိုင်ငံတော်အတွင်း တစ်မျိုးတည်းသော မြေပုံစနစ်ပြုစုထားရှိဖို့နဲ့ မြို့ပြနှင့်ကျေးလက်မြေယာများကို ကွက်စိပ်မြေပုံများ ပြုစု မှတ်တမ်းတင်ရန် စီမံကိန်းချမှတ်ဆောင်ရွက်ရန် အစီအစဉ် ရှိ/မရှိနဲ့ပတ်သက်၍ နှစ်စဉ် စီမံကိန်းများ ချမှတ်ပြီး ဌာနရဲ့ မူလလုပ်ငန်းတာဝန်တစ်ရပ်အဖြစ် အကောင်အထည်ဖော်ဆောင်ရွက်လျက်ရှိပါကြောင်း နဲ့ နိုင်ငံတော်မှာ စိုက်ပျိုးရေးနှင့်မွေးမြူရေးလုပ်ကိုင်နေတဲ့ လယ်ယာမြေအားလုံးကို မှတ်ပုံတင်နိုင်ရေး နှစ်ရှည်စီမံကိန်းများ ချမှတ်ဆောင်ရွက်ရန် အစီအစဉ်ရှိ/မရှိနဲ့ပတ်သက်၍ လယ်ယာမြေလုပ်ပိုင်ခွင့်ပြု ပုံစံ-၇ ထုတ်ပေးရေးလုပ်ငန်းအား နှစ်စဉ်စီမံချက်ချမှတ်ဆောင်ရွက်ပေးလျက်ရှိပါကြောင်း၊ သစ်တောမြေ၊ စားကျက်မြေများအတွင်း စိုက်ပျိုးလုပ်ကိုင်လျက်ရှိတာကြောင့် ၂၀၁၂ ခုနှစ်၊ လယ်ယာမြေဥပဒေအရ မှတ်ပုံတင်ရန် အကျုံးမဝင်သည့်မြေများနဲ့ပတ်သက်ပြီး မည်ကဲ့သို့ဆောင်ရွက်နေသည်ကို သိရှိလိုခြင်းနဲ့ ပတ်သက်၍ သစ်တောမြေ၊ စားကျက်မြေများအတွင်းမှ တည်ဆဲဥပဒေ၊ လုပ်ထုံးလုပ်နည်းများနှင့်အညီ စနစ်တကျ ပယ်ဖျက်ပြီးပါက လယ်ယာမြေဥပဒေ၊ နည်းဥပဒေ၊ လုပ်ထုံးလုပ်နည်းညွှန်ကြားချက်များနှင့် အညီ လယ်ယာမြေလုပ်ပိုင်ခွင့်ပြုလက်မှတ် ပုံစံ-၇ရရှိရေးအတွက် ဆောင်ရွက်ပေးသွားနိုင်မည်ဖြစ်ပါ ကြောင်း ရှင်းလင်းဖြေကြားအပ်ပါတယ်။လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များခင်ဗျား။ မွန်ပြည်နယ် မဲဆန္ဒနယ်အမှတ်(၁၀) အမျိုးသားလွှတ်တော်ကိုယ်စားလှယ် ဦးစိုးသီဟ(ခ)မောင်တူး ရဲ့ မွန်ပြည်နယ်၊ ပေါင်မြို့နယ်၊ မြို့မဧရိယာအတွင်းမှာရှိတဲ့ ကဒုံစီးကျွဲခြံချောင်းအား မူလဧရိယာအတိုင်း သတ်မှတ်တိုင်းတာပေးရန် အစီအစဉ် ရှိ/မရှိနှင့် ယင်းချောင်းအား ရေစီးဆင်းမှု ဆွဲအားကောင်းစေဖို့အတွက် လိုအပ်သောချောင်းကောဧရိယာများအား ပြန်လည်တူးဖော် ပေးရန်အစီအစဉ် ရှိ/မရှိ မေးခွန်းနှင့်စပ်လျဉ်းပြီး မွန်ပြည်နယ်အစိုးရအဖွဲ့ကိုယ်စား ဝန်ကြီးဌာန မှ ဖြေကြားပေးသွားမှာ ဖြစ်ပါတယ်။﻿မွန်ပြည်နယ်အစိုးရအဖွဲ့မှ ဖြေကြားထားသည်ကတော့ ပေါင်မြို့နယ်မှာရှိတဲ့ ကဒုံစီးကျွဲခြံ ချောင်းဟာ ပေါင်းရပ်ကွက်၊ အကွက်အမှတ်(၂)နဲ့ အကွက်အမှတ်(၉)တို့မှာ ပေ(၃၆၀၀)ခန့်၊ ကဒါ ရပ်ကွက် ကွင်းအမှတ်(၈၈၉)မှာ ပေ(၂၆၀၀)ခန့်နဲ့ ကဒုံစီးရပ်ကွက် ကွင်းအမှတ်(၈၉၁)မှာ ပေ(၄၃၀၀) ခန့် စုစုပေါင်းပေ(၁၀၅၀၀) ဖြတ်သန်းစီးဆင်းပြီးတော့ ကျွဲခြံကျေးရွာနှင့် ဘန့်ဘွေးကုန်းကျေးရွာတို့မှာ ပေ(၉၅၀၀)ခန့် ဖြတ်သန်းစီးဆင်းလျက်ရှိပါတယ်။ မြို့ပေါ်ရပ်ကွက်များအတွင်း ဖြတ်သန်းစီးဆင်းတဲ့ ကဒုံစီးကျွဲခြံချောင်းမြေများကို ပေါင်မြို့နယ်၊ လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနမှာရှိတဲ့ စာရင်းမြေပုံမှတ်တမ်းများနဲ့ မြို့နယ်စိစစ်ရေးအဖွဲ့ ဖွဲ့ပြီး အထိအခိုက်အနည်းဆုံးဖြင့် မူလ ကဒုံစီးကျွဲခြံချောင်းမြေဧရိယာကို သတ်မှတ်တိုင်းတာပေးနိုင်ရေး မြို့နယ်စိစစ်ရေးအဖွဲ့ဖြင့် ဖွဲ့စည်းဆောင်ရွက်လျက် ရှိကြောင်း တင်ပြအပ်ပါတယ်။ကဒုံစီးကျွဲခြံချောင်း အရှည်ပေ(၂၀၀၀၀)ခန့်ကို ပြန်လည်တူးဖော်ခြင်းလုပ်ငန်း ဆောင်ရွက် မယ်ဆိုရင် ခန့်မှန်းကုန်ကျငွေ ကျပ်သန်း(၂၀၀)ခန့် ကုန်ကျမှာဖြစ်ပါတယ်။ ဒီလိုဆောင်ရွက်ပေးခြင်း အားဖြင့် ချောင်းအတွင်း ရေစီးဆင်းမှုကောင်းမွန်ပြီး ရေငန်ဝင်ရောက်မှု၊ နုန်းပို့ချမှုနဲ့ လယ်မြေဧက (၅၀၀)ခန့်နဲ့ ရပ်ကွက်/ကျေးရွာများ ရေကြီးနစ်မြုပ်မှုကနေ လျော့နည်းသက်သာစေနိုင်မည် ဖြစ်ပါသော်လည်းပဲ ပေါင်မြို့နယ်၊ ကဒုံစီးကျွဲခြံချောင်း ပြန်လည်တူးဖော်ခြင်းလုပ်ငန်းဟာ ၂၀၁၆-၂၀၁၇ ဘဏ္ဍာရေးနှစ် ပြည်နယ်အစိုးရရဲ့ ရန်ပုံငွေစာရင်းမှာ မပါရှိသေးတဲ့အတွက် ဆောင်ရွက်ရန် အစီအစဉ် မရှိသေးပါ ကြောင်း ဖြေကြားထားသည်ကို တင်ပြအပ်ပါတယ်။လေးစားအပ်ပါသော အမျိုးသားလွှတ်တော် ဥက္ကဌကြီးနှင့်တကွ အမျိုးသားလွှတ်တော် ကိုယ်စားလှယ်များ ခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၁၁) အမျိုးသားလွှတ်တော် ကိုယ်စားလှယ် ဦးကျော်ဆွေ ရဲ့ မြေကြီး၊ မြေပုံ၊ မြေစာရင်းများ မှန်ကန်ရေးအတွက် အစီအမံများဆောင်ရွက်ထားမှုကို ရှိ/မရှိ သိရှိလိုခြင်းနှင့် စပ်လျဉ်းတဲ့ ကြယ်ပွင့်ပြမေးခွန်းအား စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ဖြေကြားပေးမှာဖြစ်ပါတယ်။ လက်ရှိ မှတ်တမ်းပြုစုထိန်းသိမ်း ထားတဲ့ မြန်မာနိုင်ငံအတွင်းမှာရှိတဲ့ ကွင်းမြေပုံတွေဟာ လူတွေရဲ့ ပြုပြင်ပြောင်းလဲမှုကြောင့်၊ သဘာဝ တရားကြောင့်၊ ဒေသဖွံ့ဖြိုးတိုးတက်ရေးနှင့် စီမံကိန်းလုပ်ငန်းများကြောင့်၊ စိုက်ပျိုးမြေဧရိယာများ တိုးချဲ့ ဖော်ထုတ်လုပ်ကိုင်မှုများကြောင့် မြေပြင်အခြေအနေများ ပြောင်းလဲမှုများရှိပါတယ်။ မြေပြင် အ ခြေအနေနဲ့ မြေပုံမှာဖော်ပြထားမှုများ ကွဲလွဲမှုရှိနေခြင်းအပေါ် မြေကြီး၊ မြေပုံနဲ့ ကိုက်ညီဖို့အတွက် နှစ်စဉ်ရဲ့ လုပ်ငန်းတာဝန်တစ်ရပ်အဖြစ် ဘဏ္ဍာငွေ ရရှိမှုအပေါ်မှာမူတည်ပြီး မြေတိုင်းတာခြင်း၊ မြေပုံ ဆွဲခြင်းလုပ်ငန်းတွေကို အကောင်အထည်ဖော် ဆောင်ရွက်ပေးလျက်ရှိပါတယ်။ထို့သို့ မြေကြီး၊ မြေပုံမှန်ကန်ရေးအတွက် ဆောင်ရွက်ခဲ့တဲ့နေရာမှာ ယခင်သမားရိုးကျ မြေတိုင်းတာခြင်းနဲ့ မြေပုံရေးဆွဲခြင်းစနစ်များမှာ အားနည်းချက်များစွာရှိပါတယ်။ ဒီအားနည်းချက် တွေကို ကျော်လွှားနိုင်ဖို့အတွက် လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနအနေနဲ့ ၂၀၁၁၂၀၁၂ မှစပြီး ခေတ်မီမြေတိုင်း ပစ္စည်းကိရိယာများကို အသုံးပြုပြီး မြေပြင်တိုင်းတာခြင်း နဲ့ မြေပုံရေးဆွဲခြင်းဆိုင်ရာ နည်းစနစ်များနဲ့ ဒီဂျစ်တယ်မြေပုံများ တိုင်းတာထုတ်လုပ်ပေးနိုင်ရေးကို ရန်ပုံငွေ ခွင့်ပြုချက်နှင့်အညီ ဆောင်ရွက်လျက် ရှိပါတယ်။ အချိန်တိုအတွင်း မှန်ကန်တိကျတဲ့ မြေတိုင်းလွှားနိုင်ဖို့အချင်း ပစ္စည်းကိ၌ဂျစ်တယ်မြေပုံများ အချိန်တိုအတူ﻿မြေပုံထုတ်လုတ်လုပ်ခြင်းကိုလည်း ပညာများ အသုံး ဒီဂျစ်တယ်မြေပုံများရရှိဖို့အတွက် Remote Sensing and GIS နည်းပညာများ အသုံးပြုဆောင်ရွက်နိုင်ရေး ဂြိုလ်တုဓာတ်ပုံများ အသုံးပြု၍ မြေပုံထုတ်လုပ်ခြင်းကိုလည်း စမ်းသပ်ဆောင်ရွက် ပေးလျက်ရှိပါတယ်။ အဲဒီလို ဒီဂျစ်တယ် မြေပုံထုတ်လုပ်နိုင်ဖို့နဲ့ နိုင်ငံတော်ရဲ့ ဘတ်ဂျက်ခွင့်ပြုချက်နဲ့မြေပြင်တိုင်းကိရိယာများဖြစ်တဲ့ RTK GPS၊ အစုံ(၇၀၀)၊Total Station(၃၄၅)စုံနဲ့ Externd Radio (၃၀၀)စုံတို့ကို ဝယ်ယူပြီးဖြစ်ပါတယ်။ ၂၀၁၂-၂၀၁၃ ဘဏ္ဍာရေးနှစ်မှ ၂၀၁၄-၂၀၁၅ ဘဏ္ဍာရေးနှစ်ထိ ဦးစီးဌာန၊ ရုံးချုပ်အပါအဝင် နေပြည် တော်ကောင်စီ၊ ပြည်နယ်၊ တိုင်းဒေသကြီးများနှင့် ခရိုင်(၇၂)ခရိုင်၊ မြို့နယ်(၂၉၉)မြို့နယ်နှင့် မြို့ပေါင်း (၈၂)မြို့မှာရှိတဲ့ လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာန များသို့ အသုံးချ ဆောင်ရွက်နိုင်ဖို့ အတွက် ခွဲဝေပေးပြီးလည်း ဖြစ်ပါတယ်။အဆိုပါ ခေတ်မီမြေတိုင်းကိရိယာများနဲ့ စီမံဆောင်ရွက်တဲ့အခါမှာ ၂၀၁၁-၂၀၁၂ ဘဏ္ဍာရေးနှစ်မှ ၂၀၁၅-၂၀၁၆ ဘဏ္ဍာရေးနှစ်အထိ ကွင်းပေါင်း (၁၃၈၆၉)ကွင်း၊ ဧရိယာဧကအားဖြင့် (၇.၇)သန်း တိုင်းတာဆောင်ရွက်နိုင်ခဲ့ပြီးဖြစ်ပါတယ်။ ယခု ၂၀၁၆-၂၀၁၇ ဘဏ္ဍာရေးနှစ်မှာ ကွင်းပေါင်း (၇၂၂၉)ကွင်းကို တိုင်းတာဆောင်ရွက်လျက်ရှိကြောင်း တင်ပြအပ်ပါတယ်။ ၂၀၁၇-၂၀၁၈ ဘဏ္ဍာရေး နှစ်မှနေပြီး ၂၀၂၀-၂၀၂၁ ဘဏ္ဍာရေးနှစ်အထိ ကွင်းပေါင်း(၃၄၀၀၀)ကို တိုင်းတာဖို့အတွက် ရန်ပုံငွေ ခွဲဝေရရှိမှုပေါ်မူတည်ပြီး နှစ်စဉ် မြေတိုင်းစီမံချက်များချမှတ်၍ ဆက်လက်အကောင်အထည်ဖော် ဆောင်ရွက်သွားမှာဖြစ်ကြောင်း တင်ပြအပ်ပါတယ်။၂၀၁၂ ခုနှစ်၊ လယ်ယာမြေဥပဒေ၊ နည်းဥပဒေနှင့်အညီ တောင်သူတွေ လယ်ယာမြေ လုပ်ပိုင်ခွင့်ပြု လက်မှတ် ပုံစံ-၇ ထုတ်ပေးခြင်းလုပ်ငန်းကိုလည်း ၂၀၁၃ ခုနှစ်မှ စတင်ဆောင်ရွက်ပေး လျက်ရှိကြောင်း ပဏာမမေးခွန်းမှာလည်း ဖြေကြားခဲ့ပြီး ဖြစ်ပါတယ်။ မြန်မာနိုင်ငံတစ်ဝန်းလုံးမှာရှိတဲ့ သစ်တောကြိုးဝိုင်းအတွင်းမှာ စိုက်ပျိုးလုပ်ကိုင်လျက်ရှိတဲ့ တောင်သူတွေ၊ လယ်ယာမြေလုပ်ပိုင်ခွင့်ပြု လက်မှတ် ပုံစံ-၇ ထုတ်ပေးနိုင်ရေးအတွက်လည်း မြေဧရိယာဧက(၄.၅၄)သိန်းမှာ သစ်တောကြိုးဝိုင်း အဖြစ်မှ ပယ်ဖျက်ပေးခဲ့ပြီးဖြစ်ပါတယ်။ ယင်းပယ်ဖျက်တဲ့ မြေအတွင်းမှာ စိုက်ပျိုးလုပ်ကိုင်လျက်ရှိတဲ့တောင်သူပေါင်း (၅၀၀၀၀)ခန့်ရဲ့ ဦးပိုင်ပေါင်း(၆၃၀၀၀)၊ ဧရိယာဧက(၂.၆)သိန်းကို ပုံစံ-၇ များ ထုတ်ပေးခဲ့ပြီးဖြစ်ပါတယ်။အလားတူ စားကျက်မြေများအတွင်း သီးနှံစိုက်ပျိုးလုပ်ကိုင်လျက်ရှိတဲ့ တောင်သူတွေကို ပုံစံ-၇ ထုတ်ပေးနိုင်ရေးအတွက် မြေဧရိယာဧက (၁၄၀၀၀)ကျော်ကို ဥပဒေနဲ့အညီ စားကျက်မြေမှ ပယ်ဖျက်ပေးခဲ့ပြီး ယင်းမြေမှ စိုက်ပျိုးလုပ်ကိုင်လျက်ရှိတဲ့ တောင်သူပေါင်း (၂၂၅၂)ဦး၊ ဦးပိုင်ပေါင်း (၃၀၀၀)၊ ဧရိယာဧက(၁၂၅၀၀)ကျော်ကို မြေတိုင်းတာပြီး လယ်ယာမြေ လုပ်ပိုင်ခွင့်ပြု လက်မှတ် ပုံစံ-၇ များ ထုတ်ပေးခဲ့ပြီးလည်း ဖြစ်ပါတယ်။ လယ်ယာမြေစီမံခန့်ခွဲရေးနှင့် စာရင်းအင်းဦးစီးဌာနအနေနဲ့ နေပြည်တော် တိုင်းဒေသကြီး၊ ပြည်နယ်အသီးသီးမှာ ခေတ်မီမြေတိုင်းကိရိယာများ အသုံးပြုပြီး နိုင်ငံတော်ရဲ့ ရန်ပုံငွေ ခွင့်ပြုချက်ပေါ်မှာ အခြေခံ၍ နှစ်စဉ် မြေတိုင်းစီမံချက်များ ချမှတ်၍ မြေကြီး၊ မြေပုံနှင့် မြေစာရင်း မှန်ကန်ရေးလုပ်ငန်းတွေကို ခေတ်မီနည်းစနစ်များ အသုံးချတဲ့ ဒီဂျစ်တယ်မြေပုံများ ရရှိနိုင်ရေးကို ဆောင်ရွက်နေပါကြောင်းနဲ့ သစ်တောကြိုးဝိုင်းမြေ၊ စားကျက်မြေတွေပေါ်မှာ စိုက်ပျိုးလုပ်ကိုင်လျက်ရှိတဲ့ တောင်သူတွေရဲ့ လယ်ယာမြေလုပ်ကိုင်ခွင့်ပြု လက်မှတ် ပုံစံ-၇ ထုတ်ပေးနိုင်ရေးအတွက် သက်ဆိုင်ရာ﻿ဝန်ကြီးဌာနများမှ သစ်တောကြိုးဝိုင်းနဲ့ စားကျက်မြေများအဖြစ်မှ ပယ်ဖျက်ပေးခြင်းများ ဆောင်ရွက် ပေးလာပါက ဥပဒေနှင့်အညီ မြေတိုင်းတာပြီး လယ်ယာမြေလုပ်ပိုင်ခွင့်ပြုလက်မှတ် ပုံစံ-၇များ ထုတ်ပေးနိုင်ရေးကို ဆောင်ရွက်ပေးသွားမည်ဖြစ်ပါကြောင်း ပြန်လည်ဖြေကြားအပ်ပါတယ်။ အားလုံးကိုကျေးဇူးတင်ပါတယ်။
</speech>
<speech type='speaker'>လိုရင်းမေး</speech>
<speech>
<mp id='1306'>
ဦးစိုးသီဟ(ခ)မောင်တူး၊ မွန်ပြည်နယ် မဲဆန္ဒနယ်အမှတ်(၁၀)
</mp>
လေးစားရပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဝန်ကြီး လာရောက်ဖြေကြားပေးသွားတဲ့အတွက် အများကြီး ကျေးဇူးတင်ပါတယ် ခင်ဗျား။ ကျွန်တော်တို့ ၂၀၁၆-၂၀၁၇ ဘတ်ဂျက်ဆိုတာ ကုန်ပါတော့မယ်ခင်ဗျား။ အဲဒီတော့ ဒီ ၂၀၁၆-၂၀၁၇ ဘတ်ဂျက်မှာ မပါခဲ့ဘူးဆိုရင် ကျွန်တော်တို့ ဘယ် ဘတ်ဂျက်ရာသီမှာ ပြန်လည်ပါနိုင်သလဲဆိုတဲ့ အနေအထားနဲ့ ပတ်သက်ပြီး မေးခွန်း မေးချင်ပါတယ်ခင်ဗျား။ ကျေးဇူးတင် ပါတယ်ခင်ဗျား။
</speech>
<speech>
<mp id='9၀6'>ဦးကျော်ဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၁)</mp>
ဖြေကြားပေးတဲ့ ဝန်ကြီးကို အထူးပဲ ကျေးဇူးတင်ပါတယ်။ ကျွန်တော် တင်ပြခဲ့တဲ့အခါမှာ မြေယာပြဿနာဖြစ်ရတဲ့ အကြောင်းရင်း ထဲမှာ အချိန်နှင့်တစ်ပြေးညီ မှတ်တမ်းမတင်နိုင်လို့ ဖြစ်ခဲ့တာတွေ ကျွန်တော် ဖော်ပြခဲ့ပါတယ်။ နည်းပညာများ တိုးတက်မှုကြောင့် မှတ်တမ်းတင်မှုကို အချိန်နှင့်တစ်ပြေးညီ ဆောင်ရွက်နိုင်မယ့် အလားအလာ ရှိလာပါတယ်။ အဲဒါကြောင့်မို့လို့ အချိန်နဲ့တစ်ပြေးညီ မှတ်တမ်းတင်ဖို့ အဆင့်ဆင့် ကြီးကြပ်မှုပြုရန် အစီအစဉ် ရှိ/မရှိ မေးမြန်းလိုပါတယ်။ ကျေးဇူးတင်ပါတယ်။
</speech>
<speech type='speaker'> ဝန်ကြီး ဖြေလို့ရရင် ဖြေလိုက်ပါ</speech>
<speech>
<agency id='11'>
ဦးလှကျော် (ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)
</agency>
ပထမမေးခွန်းနှင့်စပ်လျဉ်းပြီး ကျွန်တော်တို့ ၂၀၁၆-၂၀၁၇ ဘဏ္ဍာရေးနှစ် ပြည်နယ်အစိုးရ ရန်ပုံငွေ လျာထားချက်မှာ မပါတဲ့အတွက်ကြောင့်မို့လို့ လာမယ့်နှစ်မှာ မည်ကဲ့သို့စီစဉ်ဆောင်ရွက်သွားမယ်ဆိုတဲ့ အခြေအနေမျိုးမေးတယ်လို့ မှတ်ယူပါတယ်။ ဒီကိစ္စနဲ့ စပ်လျဉ်းပြီးတော့ သက်ဆိုင်ရာပြည်နယ်အစိုးရ အဖွဲ့နဲ့ ညှိနှိုင်းချိတ်ဆက်ပြီးတော့မှ ၂၀၁၇-၂၀၁၈ ဘဏ္ဍာရေးရန်ပုံငွေမှာ ပါခြင်း၊ မပါခြင်း၊ မပါခဲ့ပါက မည်ကဲ့သို့ စီမံညှိနှိုင်းဆောင်ရွက်သွားနိုင်မယ်ဆိုတဲ့ အခြေအနေလေးကို သက်ဆိုင်ရာ ပြည်နယ်အစိုးရ အဖွဲ့နဲ့ ညှိနှိုင်းဆောင်ရွက်ပေးသွားမည်ဖြစ်ကြောင်း ပထမမေးခွန်းကို ဖြေကြားအပ်ပါတယ်။ဒုတိယမေးခွန်းနဲ့ပတ်သက်ပြီးတော့ ကျွန်တော်တို့ ဒီခေတ်မီနည်းစနစ်နဲ့ဆောင်ရွက်နိုင်သော် ငြားလည်းပဲ လက်ရှိဌာနရဲ့ ဖွဲ့စည်းပုံအင်အား ဘဏ္ဍာငွေရရှိအသုံးချတဲ့အပေါ်မှာ မူတည်ပြီးတော့မှ ကျွန်တော်တို့ လုပ်ငန်းကို တိုးတက်ဆောင်ရွက်နိုင်ဖို့ အခြေအနေမှာ တချို့ အပိုင်းလေးတွေမှာ အကန့်အသတ်များရှိပါတယ်။ သို့ပင်သို့ငြားသော်လည်းပဲ သက်ဆိုင်ရာ မြေအလိုက် ကျွန်တော်တို့ စီမံ အကောင်အထည်ဖော် ဆောင်ရွက်တဲ့အခါမှာလည်းပဲ လက်ရှိဘဏ္ဍာငွေရရှိမှုအခြေအနေ၊ နောက်တစ်ခါ ဝန်ထမ်းများရဲ့ အရည်အသွေး တိုးတက်အောင် ဆောင်ရွက်ပေးနိုင်ဖို့အတွက် လေ့ကျင့်မွေးထုတ်ပေးတဲ့﻿အခြေအနေပေါ် မူတည်ပြီးတော့ တိုးတက်အောင်မြင်အောင် ဆောင်ရွက်ပေးသွားမယ် ဖြစ်တဲ့အကြောင်း ပြန်လည်ဖြေကြားအပ်ပါတယ်။ ကျေးဇူးတင်ပါတယ်။
</speech>
</section>
<section value = 'Bill'>
<title>
အမျိုးသားလွှတ်တော်က အတည်ပြုပြီး ပေးပို့ထားသော ၁၉၇၃ ခုနှစ်၊ ပြည်ထောင်စုမြန်မာနိုင်ငံ စာစစ်အဖွဲ့ ဥပဒေကို ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း
</title>
<speech type='speaker'>
အစီအစဉ်(၆) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ၁၉၇၃ ခုနှစ်၊ ပြည်ထောင်စုမြန်မာနိုင်ငံ စာစစ်အဖွဲ့ ဥပဒေကို ပြင်ဆင်သည့် ဥပဒေကြမ်းအား ဒုတိယအကြိမ် အမျိုးသားလွှတ်တော် ဒုတိယပုံမှန်အစည်းအဝေး (၄၀)ရက်မြောက် ၂၈ - ၉ -၂၀၁၆ ရက်နေ့တွင် ပြင်ဆင်ချက်ဖြင့် အတည်ပြုပြီး ပြည်သူ့လွှတ်တော်သို့ ပေးပို့ခဲ့ပါတယ်။ အမျိုးသား လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့ထားသော ၁၉၇၃ ခုနှစ်၊ ပြည်ထောင်စုမြန်မာနိုင်ငံ စာစစ်အဖွဲ့ ဥပဒေကို ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည် ပေးပို့လာပါတယ်။ ပြည်သူ့ လွှတ်တော်က ပြန်လည်ပေးပို့လာသော ပြင်ဆင်ချက်ကို ဆွေးနွေးရန် လွှတ်တော်ကိုယ်စားလှယ်နှစ်ဦး အမည်စာရင်း တင်သွင်းထားပါတယ်။ လွှတ်တော်ကိုယ်စားလှယ် တစ်ဦးစီကို (၁၀)မိနစ် အချိန်ပေးပါမယ် ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ ဦးကျော်နိုင် ဆွေးနွေးနိုင်ပါပြီ။
</speech>
<speech>
<mp id='1328'>
ဦးကျော်နိုင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)
</mp>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီး အမှူးပြု၍ ပြည်ထောင်စုဒုတိယဝန်ကြီးနဲ့ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါခင်ဗျား။ ရန်ကုန်တိုင်းဒေသကြီး၊ မဲဆန္ဒနယ်အမှတ်(၁၂)အမျိုးသား လွှတ်တော်ကိုယ်စားလှယ် ကျွန်တော် ဦးကျော်နိုင် က ကျွန်တော်တို့ အမျိုးသားလွှတ်တော်က အတည် ပြုပြီး ပေးပို့ထားသော ၁၉၇၃ ခုနှစ်၊ ပြည်ထောင်စုမြန်မာနိုင်ငံ စာစစ်အဖွဲ့ဥပဒေကို ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းနဲ့ စပ်လျဉ်း၍ ဆွေးနွေးမှာ ဖြစ်ပါတယ်။ လေးစားအပ်ပါသော ဥက္ကဌကြီးခင်ဗျား။ လွှတ်တော်နှစ်ရပ် သဘောကွဲလွဲတဲ့နေရာမှာ စကားလုံး(၁)လုံး၊ (၂)လုံးလောက်သာ ဖြစ်တယ်ဆိုရပေမယ့် ဒီစကားလုံး (၁)လုံး၊ (၂)လုံးလောက်မျှ ဟာဖြင့် ကျွန်တော်တို့ မြန်မာနိုင်ငံရဲ့ နိမ့်ကျနေတဲ့ပညာရေးစနစ်ကို ကမ္ဘာ့အဆင့်မီ တိုးတက်မြင့်မားအောင် တံခါးတစ်ချပ်ဖွင့်ပေးမယ့် ခလုတ်တစ်ခု ဖြစ်စေနိုင်တာကို ကျွန်တော် လေ့လာတွေ့ရှိရပါတယ် ခင်ဗျား။ ဥက္ကဋ္ဌကြီးခင်ဗျား။ ပထမဆုံး ကွဲလွဲချက်ကို စတင် ကျွန်တော် ဆွေးနွေးပါမယ်။ ပထမဆုံး ကွဲလွဲချက်ကတော့ ဥပဒေရေးထုံး စကားလုံးသုံးစွဲမှုမျှသာပဲ ဖြစ်ပါတယ်။ ကျွန်တော်တို့ရဲ့ ကန့်လန့်ဖြတ်﻿ ဇယား၊ ဒီကွဲလွဲမှု ကန့်လန့်ဖြတ်ဇယား စာမျက်နှာ(၂)၊ အမှတ်စဉ်(၆) အပိုဒ်၂(ခ)မှာ ကျွန်တော်တို့ အမျိုးသားလွှတ်တော်က ဘယ်လိုအတည်ပြုထားလဲဆိုရင် ပုဒ်မ ၂၊ ပုဒ်မခွဲ(ခ)ကို အောက်ပါအတိုင်း အစားထိုးရမည်။ စာစစ်အဖွဲ့ဆိုသည်မှာ ပြည်ထောင်စုအစိုးရအဖွဲ့က ပုဒ်မ ၃ အရ ဖွဲ့စည်းထားသော ပြည်ထောင်စုသမ္မတမြန်မာနိုင်ငံ စာစစ်အဖွဲ့ကို ဆိုလိုသည်။ ပုဒ်မ ၃ ကို တိုက်ရိုက်ညွှန်းဆိုပါတယ်။ သို့သော် ပြည်သူ့လွှတ်တော်ကတော့ စာစစ်အဖွဲ့ဆိုသည်မှာ ဤဥပဒေပုဒ်မ ၃ အရ၊ အဲဒီလို သုံးစွဲပါတယ်။ အဲဒီနေရာမှာ ဘာလေးကွာသလဲဆိုရင် ဤဥပဒေ ဆိုတဲ့အသုံးအနှုန်းကွာပါတယ်။ ဤဥပဒေဆိုတဲ့ အသုံးအနှုန်းကို သုံးခြင်းသည် မူလဥပဒေ စာစစ်အဖွဲ့ဥပဒေကြီးကို ပြန်လည်ရည်ညွှန်းတာ ဖြစ်တဲ့ အတွက် ဥပဒေရေးထုံးမှာ ဥပဒေ မူလဥပဒေကို ပြန်လည်ရည်ညွှန်းရင် ပုဒ်မနံပါတ်ကို ပြောပြရင် ရပါပြီ။ ဤဥပဒေဆိုတဲ့ အသုံးအနှုန်း သုံးစွဲလေ့၊ သုံးစွဲထ မရှိပါဘူး။ အကောင်းဆုံး ဥပမာအနေနဲ့ ကြည့်မယ်ဆိုရင် ကျွန်တော်တို့ လွှတ်တော်ကိုယ်စားလှယ်တိုင်းမှာရှိတဲ့ ပြည်ထောင်စုမြန်မာနိုင်ငံရဲ့ ဖွဲ့စည်းအုပ်ချုပ်ပုံဥပဒေမှာ ပုဒ်မများကို အပြန်ပြန်အလှန်လှန် ပြန်ရည်ညွှန်းပါတယ်။ အဲဒီအခါမှာ ဤဥပဒေ၊ ဤဥပဒေလို့ ထပ်ခါတလဲလဲ သုံးစွဲခြင်း လုံးဝမရှိဘူးဆိုတာ တွေ့ရပါလိမ့်မယ်။ ဒါကြောင့် မိုလို့ ပြည်သူ့လွှတ်တော်ရဲ့ အတည်ပြုချက်သည် ဥပဒေရေးထုံးနဲ့ မကိုက်ညီကြောင်း ကျွန်တော် တင်ပြလိုပါတယ်။ ဥက္ကဋ္ဌကြီးခင်ဗျား။ ဒုတိယကွဲလွဲချက်ကတော့ ကျွန်တော်တိတိကျကျ ပြည့်ပြည့်စုံစုံဆွေးနွေး လိုတဲ့ အဓိကအချက်ဖြစ်ပါတယ်။ ဒီအချက်ကို ကျွန်တော် မူလကွဲလွဲတဲ့ ကန့်လန့်ဖြတ်ဇယား စာမျက်နှာ (၃)၊ အမှတ်စဉ်(၈) အပိုဒ်၂(ဃ)မှာ ကျွန်တော်တို့ အမျိုးသားလွှတ်တော်က ဘယ်လိုလဲဆိုရင် ပုဒ်မ ၂၊ ပုဒ်မခွဲ(င)၊ ပုဒ်မခွဲငယ်(၄)၏နောက်တွင် ပုဒ်မခွဲငယ်(၅)ကို အောက်ပါအတိုင်း ဖြည့်စွက်ရမည်။ နည်းပညာတစ်ခုခု၏အထောက်အကူကို ရယူ၍ဖြေဆိုခြင်း၊ နည်းပညာတစ်ခုခု၏ အထောက်အကူကို ရယူ၍ ဖြေဆိုခြင်းဆိုတာ ဘယ်ခေါင်းစဉ်အောက်ကို ရောက်နေသလဲဆိုတော့ မသမာသောနည်း ဆိုတဲ့ ခေါင်းစဉ်အောက်ကို ရောက်နေတယ်။ အဲဒီအခါမှာ ပြည်သူ့လွှတ်တော်က ဘယ်လိုထည့်လဲ ဆိုရင် ခွင့်ပြုချက်မရရှိဘဲ နည်းပညာတစ်ခု၏ အထောက်အကူရယူ၍ ဖြေဆိုခြင်းလို့ထည့်ထား ပါတယ်။ သူက ဘာပို လိုက်သလဲဆိုတော့ ခွင့်ပြုချက်မရရှိဘဲ နည်းပညာကိုသုံးရင် မသမာတယ်။ ခွင့်ပြုချက်ရရှိရင် ခွင့်ပြုပြီးတော့ သုံးစွဲလို့ ရတယ်လို့ သူက တင်ပြခြင်း ဖြစ်ပါတယ်။ အဲဒီ တင်ပြချက်ဟာ ကျွန်တော်တို့ရဲ့ ပညာရေးတံခါးပေါက်ကို ဖွင့်ဖို့မှန်ကန်တဲ့ တင်ပြချက်ဖြစ်တဲ့အတွက် ပြည်သူ့လွှတ်တော်က အတည်ပြုချက်ကို ကျွန်တော်က ထောက်ခံပြီးတော့ ဆွေးနွေးမှာဖြစ်ပါတယ်။ လေးစားအပ်ပါသော ဥက္ကဌကြီးခင်ဗျား။ ကျွန်တော်ရဲ့ ဆွေးနွေးချက်သည် မှန်ကန်ခိုင်လုံမှု အထောက်အထားဖြင့် အပိုင်း(၃)ပိုင်းခွဲပြီး ဆွေးနွေးချင်ပါတယ်။ အပိုင်း(၁)ကတော့ ကျွန်တော်တို့ မြန်မာနိုင်ငံစာစစ်အဖွဲ့ရဲ့ ခေတ်ဟောင်း၊ စနစ်ဟောင်းကျင့်သုံးနေမှုနဲ့ ကျွန်တော်တို့ လက်ရှိအစိုးရသစ် ရဲ့ ပညာရေးမူဝါဒ(၁၆)ချက်နဲ့ ကွာဟနေမှုကို ကျွန်တော်က ဒီဥပဒေနဲ့ထောက်ပြီးတော့ ကျွန်တော် ဆွေးနွေးမှာ ဖြစ်ပါတယ်။ အပိုင်း(၂)မှာတော့ နိုင်ငံတကာရဲ့ ကျင့်သုံးနေမှုကို ကျွန်တော် တင်ပြမှာ ဖြစ်ပါတယ်။ အပိုင်း(၃)ကတော့ ကွဲလွဲချက် (၂)ခုမှာ မှန်ကန်တဲ့ ရွေးချယ်မှုကို သုံးစွဲနိုင်ရင် ရရှိလာ မယ့်﻿ ပညာရေး၊ ကျွန်တော်တို့နိုင်ငံရဲ့ ပညာရေး၊ ကျွန်တော်တို့နိုင်ငံရဲ့ စီးပွားရေးအကျိုးအမြတ်ကို ကျွန်တော် တင်ပြလိုခြင်းဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ Power Piont ဖြင့် တင်ပြခွင့်ပြုပါရန် လေးစားစွာ ပန်ကြားအပ်ပါတယ်ခင်ဗျား။ အခု တင်ပြထားတာကတော့ မြန်မာနိုင်ငံစာစစ်အဖွဲ့ရဲ့ ထုတ်ထားတဲ့ စည်းကမ်းများ ဖြစ်ပါတယ်။ မြန်မာနိုင်ငံစာစစ်ဦးစီးဌာနက ထုတ်ထားတဲ့ စည်းကမ်းများဖြစ်ပါတယ်။ အဲဒီစည်းကမ်းမှာ ထပ်ပြီးတော့ ဖြည့်တာ။ အဲဒီမှာ ဟိုနှစ်ပေါင်း(၅၀)ကျော်က သုံးခဲ့တဲ့ ကျွန်တော်တို့ (၉)တန်းကျောင်းသားတုန်းက သုံးခဲ့တဲ့ Logarithm ဇယားကို ယနေ့ထိ သုံးနေတုန်း၊ ကမ္ဘာမှာ ဘယ်နေရာမှမသုံးတော့ဘူး။ လက်ရှိ ကျွန်တော်တို့ မြန်မာပြည်တစ်ခုတည်းပဲ ထူးထူးခြားခြားသုံး နေတာပါ။ Logarithm က ဘယ်လောက်တောင်မှ အထောက်အကူမပေးသလဲဆိုရင် ယနေ့ခေတ်မှာ ဆိုရင်တော့ ကျွန်တော်တို့ သိန်းချီတဲ့၊ ဘီလီယံချီတဲ့ ပမာဏတွေ တွက်ဖို့အတွက်ဆိုရင် Logarithm က ဝေးရော။ သူက ဂဏန်း(၄)လုံးပဲ တွက်လို့ရတယ်။ ပြီးတော့ သူက အမှန်အတိုင်း အဖြေကို ကူးချတာပါ။ logorithm ဆိုတာသည် ခေတ်မမီတုန်းက သုံးခဲ့တဲ့နည်းတွေ၊ ဟုတ်ပြီ။ အဲဒါကတော့ မသမာသောနည်း ဆိုပြီးတော့ တကယ့် ကမ္ဘာ့အဆင့်မီ Electronic ပစ္စည်းများ၊ သင်္ချာတွက်စက်ဆိုတာတွေကို သုံးဖို့ တားမြစ်ထားခြင်းဖြစ်ပါတယ်။ မြန်မာနိုင်ငံစာစစ်အဖွဲ့ ဦးစီးဌာနသည် တိတိကျကျပ် တားမြစ်ထားတဲ့ အချက်ကို ကျွန်တော် တင်ပြလိုခြင်းဖြစ်ပါတယ်။ ဆက်လက်တင်ပြရမယ့်အချက်ကတော့ ကျွန်တော်တို့ရဲ့ အစိုးရသစ်ရဲ့ မူဝါဒသစ်၊ အဲဒီ မူကြမ်းစာအုပ်သည် ကျွန်တော်တို့ လွှတ်တော်ကိုယ်စားလှယ်အားလုံးမှာ ရှိပါတယ်။ ကျွန်တော်တို့ လွှတ်တော်အသစ်တက်တဲ့အခါမှာ ၂၀၁၇ ခုနှစ်အတွက် မူဝါဒသစ်၊ ရည်မှန်းချက်သစ်၊ လုပ်ငန်းစဉ်သစ် များကို မူကြမ်းအဖြစ် စာအုပ်အားလုံးပေးထားပါတယ်။ အဲဒီထဲကဟာကို ကျွန်တော် ကိုးကားပြီး တင်ပြ ပါမယ်။ စာမျက်နှာ(၁၆၇) ပညာရေးဝန်ကြီးဌာနရဲ့ မူဝါဒ (၁၆)ချက်ရှိပါတယ်။ ကျွန်တော်နဲ့ အခု သက်ဆိုင်တဲ့အချက်ကတော့ (ဇ) နိုင်ငံတကာပညာရေးအဆင့်ရှိစေရေးအတွက် ခေတ်မီနည်းပညာများ ကို အသုံးပြု ဆောင်ရွက်ရေးဆိုတာ ကျွန်တော်တို့ အစိုးရသစ်ရဲ့ ချထားတဲ့ မူဝါဒဖြစ်ပါတယ်။ ဒီမူဝါဒနဲ့ လက်ရှိကျင့်သုံးနေတဲ့ စာစစ်ဦးစီးဌာန၊ စာစစ်အဖွဲ့ရဲ့မူသည် လုံးဝ ကွာဟနေပါတယ်။ အဲဒီကွာဟ ချက်ကတော့ ဟို ခေတ်မမီတော့တဲ့ Logarithm ကို သုံး၊ ယနေ့ အခုလောလောဆယ်သုံးရမယ့် သင်္ချာ တွက်စက်တွေ၊ Electronic Calculator တွေ၊ အဲဒါတွေကို မသုံးပါနဲ့လို့ တားမြစ်ထားပါတယ်။ အဲဒါကြောင့်မို့လို့ တားမြစ်ချက်သည် ကျွန်တော်တို့ရဲ့ ခေတ်မီတဲ့ပညာရေးရရှိဖို့ အဟန့်အတား ဖြစ်စေ ပါတယ်။ ဒီတစ်ခါမှာ တိုက်ဆိုင်ပြီးတော့ ကျွန်တော့်အနေနဲ့ ဆက်နွယ်ပြီးပြောရမယ့် အချက်တစ်ချက် ကတော့ ကျွန်တော်တို့ လွှတ်တော်မစမီ သင်တန်းတစ်ခု တက်ရပါတယ်။ ရက်တိုသင်တန်း၊ စီမံ ဘဏ္ဍာဝန်ကြီးဌာနမှာ တက်တဲ့အခါမှာ ဟုတ်ပြီ။ အဲဒီအခါမှာ သင်တန်းတက်တာ စိတ်စောသွားလို့ တကယ်တမ်းအမှန်က နိုင်ငံတကာ ကျင့်သုံးတာပြောချင်ပါတယ်။ နိုင်ငံတကာ ကျင့်သုံးတဲ့အခါမှာ အခု Scale:ogoso University of Cambridge International Examination i sà cos s0:looo မေးခွန်းဖြစ်ပါတယ်။ အောက်ဆုံးစာကြောင်းကိုကြည့်ရင် နည်းနည်းလေးတော့ မှိန်နေတယ်။ အဲဒီ﻿ အခါမှာ လိုအပ်တဲ့ ဖြည့်စွက်တဲ့ပစ္စည်းနဲ့ Electronic Calculator ကို သုံးစွဲဖို့အတွက် ခွင့်ပြုထား ပါတယ်။ နောက် လူသိများတဲ့ GCE ဖြစ်ပါတယ်။ A Level အတွက်ဖြစ်ပါတယ်။ သူက လုံးဝ ဘလိုင်းကြီးပဲ ဟာ သုံးဟေ့ သုံးယော့လို့ ပြောတာမဟုတ်ဘူး။ မလိုအပ်ရင် သုံးလို့မရဘူး။ C1 ဆိုတာ Core Mathematics One savonsyuso wpecu: goodgaozos Calculator 030:0ls တားမြစ်ထားပါတယ်။ တိတိကျကျပါ။ Next ကကျတော့ မြင့်တဲ့သင်္ချာဖြစ်သွားပါပြီ။ C3, Core Math 3 ဖြစ်သွားပါပြီ။ သူ့မှာဆိုရင်တော့ Calculator သုံးစွဲရပါတယ်။ အောက်မှာ ကျွန်တော်တို့ Point 600:6026#3:odga ozes Next Goo:ol Next gəqesos? Candidates may use any Calculatori Elga ousazop:02 Calculator op:30:0ęEolosofi acous mewošajosecu:$. ပြထားပါတယ်။ ကျွန်တော် နိုင်ငံတကာသုံးစွဲမှုကို ဒီမှာ နမူနာအဖြစ် ပြပါတယ်။ ဆိုတော့ နိုင်ငံတကာမှာ ဆိုရင်လည်း ဟောဒီကဥပဒေမှာပြတဲ့အတိုင်း ခွင့်ပြုချက်မပေးတာကို မပေးဘူး၊ ပြတ်ပြတ်သားသား မေးခွန်းမှာ ထည့်ရိုက်တယ်၊ ခွင့်ပြုချက်ပေးတာကို ပေးပြီးထည့်ရိုက်တယ်။ အဲဒီလိုရိုက်ခြင်းအားဖြင့် ဘာအခွင့်အရေးရမယ်လည်း ဟုတ်ပြီ၊ အဲဒီတော့ ကျွန်တော်တို့ သင်တန်းသွားတက်တဲ့အချိန်မှာ သက်ဆိုင်ရာ ဆရာကြီး/ဆရာမကြီးများက ကျွန်တော်တို့ကို တစ်ချက်ပြောပြလိုက်ပါတယ်။ ကျွန်တော်တို့ ဒီမိုကရေစီအစိုးရရဲ့ ဝင်ငွေသည် အခွန်အခများပဲ ဖြစ်ပါတယ်။ အဲဒီအခါမှာ ကျောင်းသားတွေ Tax Education အခွန်ပညာရေးသင်ပေးဖို့ လိုအပ်ပါတယ်လို့ ပြောပြပါတယ်။ အဲဒီအချက်က အင်မတန်အရေးကြီးပါတယ်။ အဲဒီတော့ ကျွန်တော်တို့ရဲ့ ပညာရေးမူဝါဒတွေထဲမှာ ဒီအချက်က ထည့်ဆွဲတဲ့အခါမှာ ဒီလို ခေတ်မီတိုးတက်တဲ့ ပစ္စည်းများမပါဘဲနဲ့ အခွန်တွေကို တွက်လို့မရပါဘူး။ အခွန်တွေဟာ ယနေ့ခေတ်မှာ ဆိုရင်တော့ သာမန်အားဖြင့် သိန်းဂဏန်းရောက်နေပါပြီ။ နောက်ဆုံး တကယ့်တကယ်အခွန်ကို တွက်တဲ့အခါမှာ ကျွန်တော်တို့ မိဘအတွက်လား၊ သား၊ သမီးအတွက်လား လျှော့တာ၊ ပေါ့တာကအစ တွက်မယ်ဆိုရင် Calculator လိုအပ်လာပါတယ်။ အဲဒီတော့ ကလေးတွေကို သင်တဲ့အခါမှာ သုံးရမှာ ဖြစ်ပါတယ်။ အဲဒီတော့ အဲဒီအခါမှာ ဒီဥပဒေမှာ ပါတဲ့အချက်ဖြစ်တဲ့ ကျွန်တော်တို့ ပြည်သူ့လွှတ်တော်ရဲ့ အတည်ပြုချက်မှာ ခွင့်ပြုချက်မရရှိဘဲ နည်းပညာတစ်ခု၏ အထောက်အကူရယူ ဖြေဆိုခြင်းသာလျှင် မသမာသောနည်းဖြစ်ပြီးတော့၊ ခွင့်ပြုချက်လိုအပ်ရင် ထည့်ပေးရတော့မှာ ဖြစ်တဲ့အတွက် ကျွန်တော်သည် ပြည်သူ့လွှတ်တော်ရဲ့ အတည်ပြုချက်ကို ထောက်ခံကြောင်း ပြောကြားရင်း ဆွေးနွေးချက်ကို အဆုံးသတ် ပါတယ်။ အားလုံး ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ ဦးစိုးသိန်း(ခ)ဦးမောင်စိုး ဆွေးနွေးနိုင်ပါပြီ။﻿
</speech>
<speech>
<mp id='1262'>
ဦးစိုးသိန်း(ခ)ဦးမောင်စိုး၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)
</mp>
လေးစား အပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်တော်များ ပြည်ထောင်စုဝန်ကြီးနှင့် ဧည့်သည်တော်များ ကိုယ်ရောစိတ်ပါ ဘေးရန်ကွာပြီးတော့ ကျန်းမာစေကြောင်း ဆုမွန်တောင်းရင် မင်္ဂလာပါလို့ နှုတ်ခွန်းဆက်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးစိုးသိန်း(ခ) ဦးမောင်စိုး ဖြစ်ပါတယ်။ ကျွန်တော် ဒီကနေ့ ဆွေးနွေးမှာကတော့ ဒုတိယအကြိမ် အမျိုးသားလွှတ်တော် ဒုတိယပုံမှန် အစည်းအဝေးရဲ့ (၃၅)ရက်မြောက်နေ့မှာ ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသား လွှတ်တော်ကိုယ်စားလှယ် အမျိုးသားလွှတ်တော် လွှတ်တော်အခွင့်အရေးကော်မတီ အတွင်းရေးမှူးဖြစ်သူ ဦးမင်းဦး တင်သွင်းထားတဲ့ ၁၉၇၃ ခုနှစ်၊ ပြည်ထောင်စုမြန်မာနိုင်ငံစာစစ်အဖွဲ့ တတိယအကြိမ် ပြင်ဆင်တဲ့ ဥပဒေနဲ့ပတ်သက်ပြီးတော့ ကျွန်တော် ဆွေးနွေးမှာဖြစ်ပါတယ်။ ဒီဥပဒေကို ကျွန်တော်တို့ အမျိုးသားလွှတ်တော်မှာ တတိယအကြိမ် ပုံမှန်အစည်းအဝေးတုန်းက ကျွန်တော်တို့ ဒါကို ဆွေးနွေး ထားပြီးသား ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီရဲ့ အတည်ပြုချက်နဲ့ ပြည်သူ့လွှတ်တော်ကို ပြန်လည်ပေးပို့တဲ့အခါမှာ ပြည်သူ့လွှတ်တော်က ပြင်ဆင်ချက်(၈)ချက်နဲ့ ကျွန်တော်တို့ အမျိုးသား လွှတ်တော်ကို ပြန်လည်ပေးပို့လာပါတယ်။ ဒီပြင်ဆင်ချက် (၈)ချက်ထဲမှာ ပြင်ဆင်ချက်(၇)ချက်ကိုတော့ ကျွန်တော့်အနေနဲ့ သဘောတူလက်ခံပါတယ်။ ဒါဟာ ဘာဖြစ်လို့လဲဆိုတော့ ဒီပြင်ဆင်ချက်(၇)ချက်မှာ အမျိုးသားလွှတ်တော် ဥပဒေကြမ်းကော်မတီရဲ့ အတည်ပြုချက်နဲ့ ပြည်သူ့လွှတ်တော်က ပြန်လည် ပေးပို့တဲ့ အတည်ပြုချက်တွေဟာ အဓိပ္ပာယ်ကွဲလွဲမှု မရှိဘဲနဲ့ ဥပဒေရေးထုံးအနေနဲ့ ဥပဒေရဲ့ အရေး အသားတွေ ပိုမိုပြီးတော့ ပြေပြစ်ပြည့်စုံတဲ့အတွက် ပြည်သူ့လွှတ်တော် ဥပဒေကြမ်းကော်မတီက အတည်ပြု ထားတဲ့(၇)ချက်ကို ကျွန်တော်က ထောက်ခံပြီးတော့ (၁)ချက်ကိုပဲ ကျွန်တော်ဆွေးနွေးမှာပါ။ ဒါက ခုနက ကိုယ်စားလှယ်တော်ကြီး ဦးကျော်နိုင် ဆွေးနွေးသွားတဲ့ ကျွန်တော်တို့ ၂ (င)ရဲ့ ပုဒ်မခွဲငယ်(၅) ဖြစ်ပါတယ်။ ဒီပြဋ္ဌာန်းချက်မှာ အမျိုးသားလွှတ်တော် ဥပဒေကြမ်းကော်မတီက နည်းပညာတစ်ခုခု၏ အထောက်အကူကို ရယူ၍ ဖြေဆိုခြင်းမပြုရဘူးလို့ ဆုံးဖြတ်ထားတဲ့နေရာမှာ ပြည်သူ့လွှတ်တော်က ခွင့်ပြုချက်မရရှိဘဲ နည်းပညာတစ်ခုခုကို အထောက်အကူရယူ၍ ဖြေဆိုခြင်း မပြုရဘူးလို့ ပြန်လည် ပြင်ဆင်ပြီးတော့ ပြဋ္ဌာန်းထားပါတယ်။ ဒီနေရာမှာ ခွင့်ပြုချက်မရရှိဘဲဆိုတဲ့ စကားရပ်နဲ့ ကျွန်တော်တို့က အငြင်းပွားခြင်းဖြစ်ပါတယ်။ ဒါ လွှတ်တော်နှစ်ရပ် သဘောကွဲလွဲတာ ဖြစ်ပါတယ်။ တတိယအကြိမ်တုန်းက ကျွန်တော်တို့ ဒီပုဒ်မကို အကျေအလည် ဆွေးနွေးခဲ့ပါတယ်။ ဟုတ်ပြီ။ နည်းပညာတစ်ခုခုရဲ့ အထောက်အကူကို ရယူပြီး မဖြေဆိုရဘူးဆိုရင် ဘယ်လိုနည်းပညာ လဲဆိုတာကို တိတိကျကျ ပြဌာန်းထားတာမရှိတဲ့အတွက် Electronic နည်းပညာတွေကို မသုံးရဘူးလို့ မှတ်ယူတယ်ဆိုရင် ကျွန်တော်တို့က ဒီဥပဒေမှာကိုက ဒီနည်းပညာဆိုတဲ့ စကားရပ်ကို အဓိပ္ပာယ်ဖွင့် ဆိုထားပြီး ဖြစ်ကိုဖြစ်ရပါမယ်။ အဓိပ္ပာယ်ဖွင့်ဆိုထားခြင်း မရှိဘဲနဲ့ ဒါကို အသစ်ဖြည့်စွက်ထားတဲ့ ဥပဒေ ပြဋ္ဌာန်းချက်ဖြစ်တဲ့အတွက် ဒါဟာ အငြင်းပွားနေတာဖြစ်ပါတယ်။ ဒီအချိန်မှာ ပြည်သူ့လွှတ်တော်က﻿ လည်း ခွင့်ပြုချက်မရရှိဘဲလို့ ဆိုတဲ့အတွက် ခွင့်ပြုချက်ရရှိထားတဲ့ နည်းပညာတွေက ဘာတွေလဲဆိုတာ ဒါ ဥပဒေမှာ အားနည်းချက်တစ်ခု ဖြစ်လာပါတယ်။ ဒါကြောင့်မို့လို့ ပြည်သူ့လွှတ်တော်က အတည်ပြု ပြဋ္ဌာန်းထားတဲ့ ခွင့်ပြုချက် မရရှိဘဲဆိုတဲ့ စကားရပ်ကို ကျွန်တော်က နည်းနည်းကန့်ကွက်ပြီးတော့ အမျိုးသားလွှတ်တော်က ပြဋ္ဌာန်းထားတဲ့ နည်းဥပဒေတစ်ခုခုရဲ့ အထောက်အကူကို ရယူ၍ ဖြေဆိုခြင်းဆိုတာ ပိုပြီးတော့ ကျွန်တော်တို့အနေနဲ့ မျှတအောင်ချုပ်ထားတဲ့အတွက် ဒါကို ကျွန်တော်က ထောက်ခံပါတယ်။ ဘာဖြစ်လို့လဲဆိုတော့ ခွင့်ပြု ချက်မရရှိဘဲ ဆိုတဲ့စကားရပ် သုံးမယ်ဆိုရင် ဒီဥပဒေမှာ နည်းပညာဆိုတဲ့ စကားရပ်ကို ကြို တင်ပြီးတော့ အဓိပ္ပာယ်ဖွင့်ဆိုထားခြင်းဖြစ်ရမှာ၊ ဒါမှသာလျှင် ခွင့်ပြုချက်မရလဲ၊ ဒါ ခွင့်မပြုပါဘူး။ ဘယ်ဟာကိုတော့ ခွင့်ပြုပါတယ်ဆိုပြီး တိတိကျကျပြဋ္ဌာန်းမှုရှိမှသာလျှင် ခွင့်ပြုချက်မရရှိဘဲဆိုတဲ့ စကားရပ်က သုံးခွင့် ရှိပါတယ်။ ဥပဒေမှာ ဒီစကားရပ်ဟာ နည်းပညာတစ်ခုခုကိုဆိုတဲ့ စကားရပ်က အသစ်ဖြည့်စွက်ထားတဲ့ အတွက် Initid Law မှာကိုက အဓိပ္ပာယ်ဖွင့်ဆိုထားခြင်း မရှိတဲ့အတွက် ဒါဟာ ခွင့်ပြုချက် မရရှိဘဲဆိုတဲ့ စကားရပ်ကို ဒီဥပဒေမှာ သုံးခြင်းအားဖြင့် ပိုမိုရှုပ်ထွေးလာနိုင်တဲ့၊ ပိုမိုအငြင်းပွားဖွယ်ဖြစ်လာနိုင် တဲ့အတွက် အကယ်၍ ခွင့်ပြုချက်မရရှိဘဲလို့ ရရှိမှသုံးရမယ်ဆိုရင် လက်ရှိစာစစ်အဖွဲ့က ထုတ်ပြန်ထားတဲ့ အမိန့်တွေ၊ ကြော်ငြာစာတွေ ရှိမှသာလျှင် ဒီခွင့်ပြုချက်မရရှိဘဲဆိုတဲ့ စကားရပ်က ဒီဥပဒေမှာ ထည့်သွင်း ရမှာဖြစ်တဲ့အတွက် အမျိုးသားလွှတ်တော်က အတည်ပြုထားတဲ့အတိုင်းသာလျှင် ကျွန်တော်က ထောက်ခံပါကြောင်း ဆွေးနွေးရင်းနဲ့ နိဂုံးချုပ်ပါတယ်။ အားလုံးကို ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ ပတ်သက်ပြီး အမျိုးသားလွှတ်တော် ဥပဒေကြမ်း ကော်မတီက ပြန်လည်ကြားနာ ဆောင်ရွက်ဖို့ ဆုံးဖြတ်ပါတယ်။
</speech>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို (၂၀)မိနစ်ခန့် ခေတ္တရပ်နားပါမယ်
</speech>
<speech type='mc'>
အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။
</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။</speech>
</section>
<section value = 'Motion'>
<p>
အစည်းအဝေးကို ၁၀း၅၀ နာရီအချိန်တွင် ခေတ္တရပ်နားပြီး ၁၁၁၅ နာရီအချိန်တွင် ပြန်လည် ကျင်းပပါသည်။
</p>
<speech type='mc'>
အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။﻿
</speech>
<speech type='mc'>အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<p>
အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။
</p>
<speech type='mc'>အားလုံးထိုင်နိုင်ကြပါပြီခင်ဗျား</speech>
<title>
နော်ခရစ္စထွန်း(ခ)ဒေါက်တာအားကာမိုး၊ ကရင်ပြည်နယ် မဲဆန္ဒနယ်အမှတ်(၇)၏ နိုင်ငံတော်၏ သား၊ ငါး ကဏ္ဍ တိုးတက်ရန်နှင့် စားနပ်ရိက္ခာဖူလုံရန် စသည့် ရည်ရွယ်ချက်များဖြင့် ဖွဲ့စည်းထားသည် ဆိုသော MICA (Myanmar International Cooperation Agency) 30% Eccossąc zecaus:oposaogos အကျိုးပြုမှုမရှိဘဲ လူတစ်စုမှ လက်ဝါးကြီးအုပ် ခြယ်လှယ်လုပ်ကိုင်ဆောင်ရွက်ခဲ့ခြင်းကြောင့် အဆိုပါ MICA အဖွဲ့ကို ဖျက်သိမ်းပြီးလျှင် ပြည်ထောင်စုအစိုးရအဖွဲ့၏ တရားဝင်ခွင့်ပြုမိန့် မရရှိဘဲ ဆောင်ရွက် ခဲ့သည့် သိမ်းဆည်းရယူထားသော စက်ရုံများ၊ လုပ်ငန်းများ၊ မြေယာများကို မည်သို့ စီမံထားကြောင်းနှင့် ရရှိခဲ့သည့် ငွေကြေးစီမံခန့်ခွဲထားမှုကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန အနေဖြင့် ပွင့်လင်းမြင်သာစွာ ရှင်းလင်းဖော်ထုတ်ပေးပါရန် တိုက်တွန်းကြောင်း အဆိုကို လွှတ်တော်ကိုယ်စားလှယ် များက ဆက်လက်ဆွေးနွေးခြင်း၊ ပြည်ထောင်စုအဆင့် အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့်အမျိုးသားလွှတ်တော်၏ အဆုံးအဖြတ် ရယူခြင်း
</title>
<speech type='speaker'>
အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း(ခ)ဒေါက်တာအာကာမိုး တင်သွင်း ထားသည့် နိုင်ငံတော်၏ သား၊ ငါးကဏ္ဍ တိုးတက်ရန်နှင့် စားနပ်ရိက္ခာဖူလုံရန် စသည့်ရည်ရွယ်ချက် op:0° dogs:003:0pasu? MICA (Myanmar International Cooperation Agency) သည် နိုင်ငံတော်နှင့် နိုင်ငံသားများအတွက် အကျိုးပြုမှုမရှိဘဲ လူတစ်စုမှ လက်ဝါးကြီးအုပ် ခြယ်လှယ် လုပ်ကိုင် ဆောင်ရွက်ခဲ့ခြင်းကြောင့် အဆိုပါ MICA အဖွဲ့ကို ဖျက်သိမ်းပြီးလျှင် ပြည်ထောင်စုအစိုးရ အဖွဲ့၏ တရားဝင် ခွင့်ပြုမိန့်မရရှိဘဲ ဆောင်ရွက်ခဲ့သည့် သိမ်းဆည်းရယူထားသော စက်ရုံများ၊ လုပ်ငန်း များ၊ မြေယာများကို မည်သို့စီမံထားကြောင်းနှင့် ရရှိခဲ့သည့်ငွေကြေးစီမံခန့်ခွဲထားမှုကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေဖြင့် ပွင့်လင်းမြင်သာစွာ ရှင်းလင်းဖော်ထုတ်ပေးပါရန် တိုက်တွန်းကြောင်း အဆိုကို ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ ဆွေးနွေးဖို့ ဖြစ်ပါ တယ်။ တစ်ဦးကို (၁၀)မိနစ်စီ ဆွေးနွေးခွင့်ပြုပါမယ်။
</speech>
<speech type='speaker'>
ပထမဦးစွာ မကွေးတိုင်းဒေသကြီး မဲဆန္ဒနယ်အမှတ်(၁)မှ ဦးလှဆန်း ဆွေးနွေးနိုင်ပါပြီ
</speech>
<speech>
<mp id='1276'>ဦးလှဆန်း၊ မကွေးတိုင်းဒေသကြီး မဲဆန္ဒနယ်အမှတ်(၁)</mp>
အမျိုးသားလွှတ်တော် ဥက္ကဋ္ဌကြီး နှင့်တကွ အားလုံးမင်္ဂလာပါ။ လေးစားရပါသော အမျိုးသားလွှတ်တော်ဥက္ကဋ္ဌကြီး ခင်ဗျား။ နိုင်ငံတော်၏﻿ သား၊ ငါးကဏ္ဍ တိုးတက်ရန်နှင့် စားနပ်ရိက္ခာဖူလုံရန် စသည့် ရည်ရွယ်ချက်များဖြင့် ဖွဲ့စည်းထားသည့် MICA (Myanmar International Cooperation Agency) opgęcioosse c209:6p: အတွက် အကျိုးပြုမှုမရှိဘဲ လူတစ်စုမှ လက်ဝါးကြီးအုပ်ခြယ်လှယ် လုပ်ကိုင်ဆောင်ရွက်ခဲ့ခြင်းကြောင့် အဆိုပါ MICA အဖွဲ့ကို ဖျက်သိမ်းပြီးလျှင် ပြည်ထောင်စုအစိုးရအဖွဲ့၏ တရားဝင် ခွင့်ပြုမိန့်မရရှိဘဲ ဆောင်ရွက်ခဲ့သည့် သိမ်းဆည်းရယူထားသော စက်ရုံများ၊ လုပ်ငန်းများ၊ မြေယာများကို မည်ကဲ့သို့ စီမံထားကြောင်းနှင့် ရရှိခဲ့သည့် ငွေကြေးစီမံခန့်ခွဲထားမှုကို စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနအနေဖြင့် ပွင့်လင်းမြင်သာစွာ ရှင်းလင်းဖော်ထုတ်ပေးပါရန် ကရင်ပြည်နယ် မဲဆန္ဒနယ် အမှတ်(၇)မှ အမျိုးသားလွှတ်တော် ကိုယ်စားလှယ် နော်ခရစ္စထွန်း(ခ)ဒေါက်တာအာကာမိုး၏ အဆိုကို ကျွန်တော် မကွေးတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော် ကိုယ်စားလှယ် ဦးလှဆန်း မှ ထောက်ခံဆွေးနွေး တင်ပြသွားမှာ ဖြစ်ပါတယ်။ ကျွန်တော်သည် အမျိုးသားလွှတ်တော်၏ ၂၀၁၆ ခုနှစ်၊ ဖေဖော်ဝါရီလ ၂၄ ရက် အမိန့် ကြော်ငြာစာအမှတ် (၂၇/၂၀၁၆)ဖြင့် စတင်ဖွဲ့စည်းခဲ့သည့် အမျိုးသားလွှတ်တော်၊ စိုက်ပျိုးရေး၊ မွေးမြူ ရေးနှင့် ရေလုပ်ငန်းဖွံ့ဖြိုးတိုးတက်ရေးကော်မတီ၊ အဲ့ဒီအချိန်မှာ ဥက္ကဋ္ဌ က ဒေါက်တာခွန်ဝင်းသောင်း၊ အတွင်းရေးမှူးက ဒေါက်တာဝင်းမြင့် (တိ/မွေး/ကု)ဆရာဝန်များဖြင့် ဖွဲ့စည်းထားသည့် ကော်မတီမှာ အဖွဲ့ဝင်တစ်ယောက် ဖြစ်သည့်အတွက် MICA ၏ ၂၀၁၆ ခုနှစ်၊ မတ်လ ၂၂ ရက်နေ့ သတင်းစာ ရှင်းလင်းပွဲမတိုင်မီ အချိန်ကာလကတည်းက MICA ၏ အကြောင်းဆက်နွှယ်သော တိရစ္ဆာန်ဆေးကု ဆရာဝန်များထံမှလည်း ကြားသိရပြီးဖြစ်ပါတယ်။ ကော်မတီဝင်တစ်ယောက်မဖြစ်ခဲ့ရင် ဒီလောက် စောစော သိချင်မှ သိပါလိမ့်မယ်။ သိခဲ့သော်လည်း သတင်းအချက်အလက် အပြည့်အစုံ ကြားသိချင်မှ ကြားရပါလိမ့်မယ်။ ကြားရသော်လည်း နားလည်ချင်မှ နားလည်ပါလိမ့်မယ်။ ကျွန်တော်ကတော့ ပြည့်ပြည့်စုံစုံ သိရှိနားလည်ခဲ့တယ်။ စောစောစီးစီး သိရှိနားလည်ခဲ့ပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ ယခင်နေ့က လွှတ်တော်ကိုယ်စားလှယ်(၈)ယောက် ဆွေးနွေးမှုများဖြစ်စဉ်နှင့် ကွာခြားမှု မရှိလောက်ပါဘူး။ အတိုချုံးပြီးတင်ပြရလျှင် မွေးမြူရေးဦးစီးဌာနပိုင်၊ မွေးမြူရေးခြံ ၊ စက်ရုံ(၄၅)ခု၊ ငါးလုပ်ငန်းဦးစီးဌာနပိုင် ရေလုပ်ငန်းဆိုင်ရာ(၆)ခု၊ ငါးမွေးမြူရေးစခန်း(၃)ခု၊ ရေလုပ်ငန်းနှင့် ဆက်စပ်မှုရှိသော လုပ်ငန်း(၃)ခုတို့အား မြန်မာနိုင်ငံတကာ ပူးပေါင်းဆောင်ရွက်ရေး အေဂျင်စီ (MICA) နှင့် လုပ်ငန်းများ လွှဲပြောင်းဆောင်ရွက်ထားကြောင်း သိရှိခဲ့ရပါတယ်။ အထူးသဖြင့် ရန်ကုန်တိုင်းဒေသကြီး၊ အင်းစိန်မြို့နယ်၊ အရှေ့ကြို့ကုန်းရပ်ကွက် ရန်ကုန်-အင်းစိန်လမ်းနှင့် အင်းစိန် ဘူတာရုံလမ်းထောင့်မှာရှိတဲ့ နှစ်ထပ်အဆောက်အအုံ အနီရောင်ကို ၁၉၂၅ ခုနှစ်၊ ဖေဖော်ဝါရီလ ၁၃ ရက် တွင် အင်္ဂလိပ်အစိုးရဘုရင်ခံမှ အုတ်မြစ်ချပြီး အင်းစိန်တိရစ္ဆာန်ဆေးကုသိပ္ပံကျောင်း (Insein Veterinary College) အဆောက်အဦအဖြစ် တည်ဆောက်ပေးခဲ့သော သမိုင်းဝင်တိရစ္ဆာန်ဆေးကု ဆရာဝန်များအားလုံး၏ သမိုင်းအစဉ်အဆက် တန်ဖိုးထားသည့် ဧက(၁၃၀)ကျော် မြေနေရာအား လက်လွတ်စပယ် စီမံဆောင်ရွက် လုပ်ကိုင်နေမှုများအတွက် ပို၍ စိတ်ခံစားမှုများ ဖြစ်ပေါ်ခဲ့ရကြောင်း ထဲထဲဝင်ဝင် သိရှိခဲ့ရပါသည်။﻿ ကျွန်တော့်အနေဖြင့်လည်း ယခုအဆိုကို ဆွေးနွေးမည်ဆိုတော့ကား JICA, MICA, MECA တို့ရဲ့ ဆင်တူရိုးမှား ဖြစ်နေတဲ့အကြောင်း လေ့လာကြည့်မိတော့ MECA ဆိုတာ ပေါင်းသတ်ဆေးတံဆိပ် တစ်မျိုး MICA ကလည်း ပေါင်းသတ်ဆေးလိုပါပဲလားလို့ တွေးဆမိပါတယ်။ ဘာဖြစ်လို့ တွေးဆရ သလဲဆိုရင် MICA ကိုလည်း အပြင်လူနှင့် အတွင်းလူများပေါင်းစပ်ပြီး မွေးမြူရေးကဏ္ဍကြီးတစ်ခုလုံး ကို သတ်ပစ်လိုက်သလို ခံစားမိလို့ပါပဲ။ JICA အ ကြောင်း JICA ရဲ့ Website မှာ ကျွန်တော့်ညီနဲ့ ညီမကို ရှာကြည့်ခိုင်းပြီး ဘာသာပြန်ခိုင်းလေ့လာကြည့်တော့ J နှင့် M ဂျပန်နှင့် မြန်မာလောက် ကွာသ လားဆိုတာ မဟုတ်ပါဘူး။ သူ့နာမည် အတုအပခိုးရုံလောက်ပဲ တတ်ပါလိမ့်မယ်။ ဖွဲ့စည်းတည်ထောင်ပုံ QOŞasa Desaðal som inte åsas: 0p@p:80lòn JICA (Japan International Cooperation Agency) ဂျပန်နိုင်ငံတကာ ပူးပေါင်းဆောင်ရွက်ရေးအေဂျင်စီသည် နိုင်ငံခြားရေးဝန်ကြီးဌာန လက်အောက်တွင်ရှိပြီးတော့ အစိုးရ၏အစိတ်အပိုင်းအဖြစ် ထားရှိကာ ၁၉၇၄ ခုနှစ်မှာ စတင်ဖွဲ့စည်း ခဲ့ကြောင်း၊ JICA အသစ်ကို ၂၀၁၃ ခုနှစ်၊ အောက်တိုဘာလ ၁ ရက်နေ့တွင် စတင်ဖွဲ့စည်းခဲ့ကြောင်း၊ ၂၀၀၈ ခုနှစ်၊ အောက်တိုဘာလ ၁ ရက် ပြီးမြောက်ကတည်းက JICA အသစ်သည် နိုင်ငံရပ်ခြား ရုံးချုပ်ပေါင်း(၉၇)ခုရှိပြီးတော့ နိုင်ငံပေါင်း(၁၅၀)ကျော်တွင် စီမံကိန်းများ ချမှတ်ဆောင်ရွက်နေသော အဖွဲ့အစည်းဖြစ်ကြောင်း၊ နည်းပညာများဖြင့် တစ်ကမ္ဘာလုံးဆိုင်ရာ ဖွံ့ဖြိုးတိုးတက်ရေး မဟာဗျူဟာများ ချမှတ်ဆောင်ရွက်လျက်ရှိကြောင်း၊ ငွေကြေးချမ်းသာကြွယ်ဝသော အသင်းကြီးတစ်သင်းဖြစ်ကြောင်း လေ့လာသိရှိခဲ့ရပါသည်။ အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်များ MICA နှင့် JICA က ဘယ်လိုမှ နှိုင်းယှဉ်လို့ရနိုင်မှာလဲ။ ၂၀၁၂ ခုနှစ်က စတင်တယ်လို့လည်း ပြောပါတယ်။ ၂၀၁၄ ခုနှစ်လောက်ကျမှ ပြည်ထောင်စုအစိုးရထံ တင်ပြတယ်လို့ဆိုတာပါပဲ။ ဘယ်လိုတွေ ဆောင်ရွက်လို့ ဘာတွေအောင်မြင်ခဲ့ ပါသလဲ။ ယခင်အကြိမ်က ထားပါဦး။ ယခုလက်ရှိ သက်ဆိုင်သော ပြည်ထောင်စုအစိုးရကို ဝန်ကြီး ဌာနက (၁၀)လကျော်မှ ဘာတွေတင်ပြ အစစ်ဆေးခံနိုင်ပါသလဲ။ စစ်ဆေးခံတဲ့ စစ်ဆေးခဲ့ဖူးပါသလား။ စိုက်ပျိုးရေး၊ မွေးမြူရေးနှင့် ရေလုပ်ငန်းဖွံ့ဖြိုးတိုးတက်ရေးကော်မတီအနေဖြင့် ရန်ကုန်ရောက်တော့ (တိ/မွေး/ကု)မှာလုပ်ခဲ့တဲ့ အသက်(၇၅)နှစ်အရွယ် ဆရာကြီးများရဲ့ ရင်ထဲဆို့နင့်စွာ ကြားရတဲ့အသံ၊ တောင်ကိုးရီးယား မွေးမြူရေးတက္ကသိုလ်က ပညာရှင်နှစ်ယောက်လာပြီးတော့ မြန်မာနိုင်ငံ ငါးကဏ္ဍ တိုးတက်စေရန် အဆောက်အဦ တည်ဆောက်ပြီးတော့ ပြီးစီးပါက ငါးကဏ္ဍပညာရပ်များ၊ ငါးတက္ကသိုလ် ဖွင့်လှစ်ပြီး လာရောက်သင်ကြား အကူအညီပေးကြမည့်အကြောင်းများ ပြောကြားတော့ ကျွန်တော်တို့ နိုင်ငံရဲ့ လုပ်ပုံကိုင်ပုံတွေကြောင့် အရှက်လည်း ရမိပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ ယခင်နေ့က ကိုယ်စားလှယ်ကြီးများကလည်း MICA အကြောင်း ပြည့်ပြည့်စုံစုံတင်ပြထားတာ စုံသလောက်နီးပါး သိရှိနေကြပါပြီ။ ကျွန်တော်တို့ အားလုံး လက်ခံနိုင်တဲ့ အယူအဆဖြစ်သော မဂ္ဂင်(၈)ပါး ပေတံအချက်(၈)ချက်ဖြင့် MICA ကိုတိုင်းတာ တင်ပြပါရစေ။ (၁) MICA ကို စီမံဆောင်ရွက်သော ပုဂ္ဂိုလ်များသည် မှန်ကန်သောအမြင်ဖြင့် ဆောင် ရွက်ခဲ့ကြပါသလား။ မှန်ကန်သော အမြင်ရှိစွာဖြင့် ဆောင်ရွက်လျှင် အောင်မြင်မှုတစ်ခုတော့ သက်သေ သာဓက ပြနိုင်ရပါမယ်။ (၂) မှန်ကန်သော အတွေးဖြင့် MICA ကို အကောင်အထည်ဖော်ခဲ့ပါသလား။﻿ မိမိနိုင်ငံ၊ မိမိလူမျိုး၊ မိမိတို့ရဲ့ ကမ္ဘာကြီး ဖွံ့ဖြိုးတိုးတက်စေရန် အတွေးအခေါ် အယူအဆများဖြင့် မိမိအတ္တ ကိုယ်ကျိုးမပါစေရန် ဆောင်ရွက်မယ်လို့ တွေးတောကြံဆခဲ့ဖူးပါသလား။ (၃) မှန်ကန်သော စကား၊ ဆွေးနွေးမှု၊ စာဖြင့်တင်ပြမှု ပြောဆိုဆွေးနွေးဆောင်ရွက်ခဲ့ပါသလား။ လွှတ်တော်ကလည်း ရှိနေရဲ့ သားနဲ့ လွှတ်တော်မှာ ဘာကြောင့် မဆွေးနွေး မတင်ပြခဲ့တာလဲ။ ပြည်ထောင်စုအစိုးရနှင့် ညှိနှိုင်းပြောဆိုပြီး တရားဝင်ထုတ်ပြန်အမိန့်မျိုး ရှိခဲ့ပါသလား။ ဥပဒေနဲ့အညီ ဖွဲ့ခဲ့ပါသလား။ အစိုးရ ပြောင်းလဲခါနီး ၂၂-၃-၂၀၁၆ ကျမှ သတင်းစာရှင်းလင်းပွဲ ပြောဆိုမှုများသည် မှန်ကန်သောစကားများ ဖြစ်နိုင်ပါရဲ့ လား။ (၄) MICA အဖွဲ့က တည်ထောင်ပြီး မှန်ကန်သော အလုပ်ပြီးကြောင်း သက်သေ သာဓက ပြနိုင်ပါရဲ့လား။ JICA ကတော့ မှန်ကန်သော အလုပ်ဖြစ်ကြောင်း အကျိုးဖြစ်ထွန်းစေတဲ့ ကိစ္စများရှိကြောင်း သက်သေပြနိုင်ပါတယ်။ ဥပမာ မြန်မာနိုင်ငံအတွင်းမှာ ရေတွင်းများတူးပေးလို့ ရှမ်းပြည်၊ လားရှိုးမှာ ခုတင်(၅၀၀)ဆေးရုံ တည်ဆောက်ပြီးတာ မကြာသေးပါဘူး။ ကျွန်တော်တို့ မကွေး မြို့မှာလည်း ခုတင်(၅၀၀)ဆေးရုံတည်ဆောက်ဆဲ ပွင့်လင်းမြင်သာစွာ သက်သေပြထားပါတယ်။ (၅) MICA သည် သမ္မာအာဇီဝ၊ မှန်ကန်သောအသက်မွေးမှုအဖြစ် တည်ရှိနေရဲ့လား။ တရားဝင်ဖွဲ့စည်းခွင့် မကျဘဲ ပြည်သူပိုင်ပစ္စည်း၊ ခြံမြေနေရာ၊ အဆောက်အဦများဖြင့် မမှန်ကန်သော ဈေးနှုန်းဖျက်သိမ်း ယူဆောင်ရွက်ပြီး မှန်ကန်သောအသက်မွေးဝမ်းကျောင်းမှု ဖြစ်နိုင်ပါမလား။ ကျွန်တော်ကိုယ်တိုင်များ အများပိုင်ပစ္စည်း သိမ်းဆည်းခိုးယူမည်ဆိုလျှင် ၆(၁) အပခ-၃ တို့ဖြင့် တရားစွဲခံရမှာ အမှန်ပါ။ ဆိုရှယ်လစ်ခေတ်ဆိုရင်တော့ ၁၄(၁) ပုဒ်မနဲ့ တရားစွဲခံရမှာပါပဲ။ (၆) MICA သည် သမ္မာ အာဇီဝကျအလုပ်မဟုတ်ပဲ ဝီရိယစိုက်ထုတ်ရင်တော့ ပိုမှားသွားပါလိမ့်မယ်။ ၁၉၆၂ ခုနှစ်က ပုဂ္ဂလိကကို ပြည်သူပိုင်သိမ်းတယ်။ ၂၀၁၂ ခုနှစ်ကျတော့ ပြည်သူပိုင်ကို ပုဂ္ဂလိကအဖွဲ့အစည်းက သိမ်းတယ်။ ဆက်လက်သိမ်းပိုက်ဆောင်ရွက်နေမယ်ဆိုရင် ပိုမှားသွားမယ်လို့ ဆိုလိုချင်တာပါ။ (၇) သမ္မာသတိ၊ မှားနေလျှင် ဆက်မလုပ်ဖို့ ဆက်လုပ်ခွင့်မပြုဖို့ သတိနှင့် ဆင်ခြင်ရပါမယ်။ သက်ဆိုင်ရာ အဖွဲ့အစည်းတွေဖွဲ့ပြီး ဝင်ငွေ၊ ထွက်ငွေကို အောက်မေ့ မှတ်သား သတိနှင့် စစ်ဆေးစီမံဆောင်ရွက်ရပါမယ်။ (၈) သမ္မာသမာဓိ၊ သက်ဆိုင်ရာ ပြည်ထောင်စုအစိုးရအဖွဲ့များ အမှားနည်းနိုင်သမျှနည်းအောင် တည်တည်ငြိမ်ငြိမ်နှင့် စာရင်းရှင်းလင်းဖျက်သိမ်းဖို့ လိုမည်ဖြစ်ပါကြောင်း အမျိုးသားလွှတ်တော် ဥက္ကဌကြီးမှတစ်ဆင့် တင်ပြအပ်ပါသည်။ အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်သည် ကျွန်တော်၏ ပုဂ္ဂိုလ်ရေး၊ အသင်း အဖွဲ့အစည်းများအရေးအတွက် အစွဲအလမ်းကြီးစွာ၊ အတ္တကြီးစွာဖြင့် တင်ပြဆွေးနွေးနေခြင်း မဟုတ်ပါ။ ယနေ့ တိုင်းပြည်ဆင်းရဲနေချိန်တွင် စိုက်ပျိုးရေးဆိုရင် စိုက်ပျိုးရေးကဏ္ဍ၊ မွေးမြူရေးဆိုရင် မွေးမြူရေး ကဏ္ဍအလိုက် သုတေသနလုပ်ငန်းများ ဆောင်ရွက်ရင်း အကျိုးဖြစ်ထွန်းစေမည့် သက်ဆိုင်သည့် အလုပ် တွေကိုပဲ နည်းပညာများရှာဖွေရင်း ပူးပေါင်းဆောင်ရွက်ကြစေပြီး နိုင်ငံတော်စီးပွားရေး အမှန်တကယ် ဖွံ့ဖြိုးတိုးတက်စေဖို့၊ ၎င်းတိုးတက်မှုမှတစ်ဆင့် နိုင်ငံသားများအပေါ် အကျိုးဖြစ်ထွန်းမှုစီးဆင်းစေဖို့ အလေးထားဆောင်ရွက်ရန် လိုအပ်သော အဖွဲ့အစည်းများ၊ ဝန်ကြီးဌာနများအဖြစ် ရပ်တည်စေရန် ရည်ရွယ်၍ ကရင်ပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် နော်ခရစ္စထွန်း﻿ (ခ) ဒေါက်တာအာကာမိုး ၏ အဆိုကို ထောက်ခံခြင်းဖြစ်ပါသည် ခင်ဗျား။ အားလုံးကို ကျေးဇူးတင် ပါသည်။ (ဩဘာသံများ)
</speech>
<speech type='speaker'>
ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၉)မှ ဦးဖေချစ် ဆွေးနွေးနိုင်ပါပြီ။
</speech>
<speech>
<mp id='1325'>ဦးဖေချစ်၊ ရန်ကုန်တိုင်းဒေသကြီး မဲဆန္ဒနယ်အမှတ်(၉)</mp>
လေးစားအပ်သော အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီး၊ အမျိုးသားလွှတ်တော် ကိုယ်စားလှယ်များ အားလုံး ကိုယ်၏ကျန်းမာခြင်း၊ စိတ်၏ချမ်းသာခြင်းများ ပြည့်စုံလျက် မင်္ဂလာအပေါင်း ခညောင်း ကြပါစေကြောင်း ဦးစွာပထမ နှုတ်ခွန်းဆက်ပါရစေခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်မြေအမှတ်(၉)မှ ကိုယ်စားလှယ် ဦးဖေချစ် ဖြစ်ပါတယ်။ ကျွန်တော့်ရဲ့ တင်ပြချက်ကို Power Point အသုံးပြုခွင့်ပေးပါရန် တင်ပြလိုပါတယ်။ ကရင်ပြည်နယ် မဲဆန္ဒနယ်အမှတ်(၇)မှ အမျိုးသား လွှတ်တော်ကိုယ်စားလှယ် ခရစ္စထွန်း(ခ)ဒေါက်တာအားကာမိုး က ၂၀၁၆ ခုနှစ်၊ ဒီဇင်ဘာလ ၁၄ ရက် အမျိုးသားလွှတ်တော်အစည်းအဝေး (၁၆)ရက်မြောက်နေ့မှာ အဆိုတင်သွားတဲ့ Myanmar International Cooperation Agency ရဲ့ (၄)နှစ်သက်တမ်း ဆောင်ရွက်ချက်များနဲ့ နိုင်ငံပိုင် ဘတ်ဂျက်ငွေ သုံးစွဲသောကိစ္စများကို ရှင်းလင်းတင်ပြရန် နိုင်ငံတော်အစိုးရအား တိုက်တွန်းကြောင်း အဆိုကို ကျွန်တော်မှ ထောက်ခံဆွေးနွေး တင်ပြသွားပါမယ်။ အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ MICA ကို စတင်ဖွဲ့စည်းသော ၂၀၁၂ ခုနှစ်၊ ရည်ရွယ်ချက်ကြီး(၉)ရပ်နဲ့ ဖွဲ့စည်းဆောင်ရွက်ခဲ့သော်လည်း ဦးတည် ရည်မှန်းချက်(၂)ချက်ကိုသာ (၅၀)ရာခိုင်နှုန်းခန့် ဆောင်ရွက်နိုင်ခဲ့ပါတယ်။ ကျန်တဲ့ အချက်(၇)ချက် ကတော့ အနုတ်လက္ခဏာပါခင်ဗျား။ ၂၀၁၂ ခုနှစ်ကတည်းက ပေါင်းစပ်ညှိနှိုင်းမှုတွေ တစ်စစရှေ့ တိုး လာပြီး ဝင်ငွေတွေ ရရှိခဲ့သော်လည်း ပြည်ထောင်စုအစိုးရအဖွဲ့၏ ၂၀၁၄ ခုနှစ်၊ ဇူလိုင်လ ၃ ရက်နေ့ တွင် ပြုလုပ်သော အစည်းအဝေးမှတ်တမ်းပါ ဆုံးဖြတ်ချက်(၁၃/၂၀၁၄) ၏တွင် မူအရ သဘောတူခဲ့ပြီး တော့ အရာထမ်း(၃၄)ဦး၊ အမှုထမ်း(၇၀)ဦး၊ ဥက္ကဋ္ဌ၊ ဒါရိုက်တာအဖွဲ့၊ အကြံပေးပညာရှင်အဖွဲ့ စသည် ဖြင့် အစိုးရဝန်ထမ်းများနဲ့ အစိုးရဝန်ထမ်းမဟုတ်သူတို့နဲ့ ရောထွေဖွဲ့စည်းခဲ့ပါတယ်။ နိုင်ငံတော် ပြန်တမ်းလည်း ထုတ်ပြန်ခြင်းမရှိပါ။ နိုင်ငံပိုင်အဖွဲ့အစည်းတစ်ရပ်အနေနဲ့ ပြည်ထောင်စုလွှတ်တော်မှာ ထည့်သွင်းရေးဆွဲတဲ့ ဝန်ကြီးဌာနများရဲ့ ရသုံးခန့်မှန်းခြေငွေစာရင်းမှာလည်း မပါရှိသကဲ့သို့ ပြည်ထောင်စု စာရင်းစစ်ချုပ်ရဲ့ စာရင်းစစ် စစ်ဆေးချက် အစီရင်ခံစာမှာလည်း မပါရှိတာကို သိသာထူးခြားစွာ စိစစ် တွေ့ရှိနိုင်ပါတယ်။ ဥက္ကဋ္ဌကြီးခင်ဗျား။ ယခင် မွေးမြူရေးနှင့် ရေလုပ်ငန်းဝန်ကြီးဌာနပိုင် စက်ရုံ(၄၈)ရုံ၊ အင်းစိန် တညင်းကုန်း အုတ်စက်ရုံပိုင်မြေဧက (၆၄.၅၄)ဧက၊ ငါးလုပ်ငန်းဦးစီးဌာနပိုင်မြေနှင့် လုပ်ငန်းခွဲ(၁၇)ခု၊ အင်းစိန်မြို့ မွေးမြူရေးနှင့် ဆေးကုသရေးဌာနပိုင် မြေဧက(၁၃၄.၇၃)ဧကတို့ကို လွှဲပြောင်းယူခဲ့﻿ ပါတယ်။ အဲ့ဒီအတွက် မြေငှားရမ်းခ တစ်မျိုးတည်းမှာတင် ကျပ်သန်းရာချီပြီး အကျိုးအမြတ်ရရှိတယ် လို့သိရှိရပါတယ်။ အဖွဲ့အစည်းစတင်ချိန် ရည်ရွယ်ချက်များ တရားဝင်ထုတ်ဖော်ကြေညာထားပြီး အမှန်တကယ်လုပ်ငန်းဆောင်ရွက်တဲ့အခါကျတော့ Shopping Centre တွေဆောက်၊ စက်သုံးဆီ အရောင်းဆိုင်တွေဖွင့်၊ အိုးအိမ်တိုက်တာတွေဆောက် အဆမတန်မြတ်မယ့် ဆောက်လုပ်ရေးစီမံကိန်း စတာတွေကိုသာ ဦးစားပေးဆောင်ရွက်ခဲ့ပြီး မူလတာဝန်ယူထားတဲ့ နိုင်ငံတော် မွေးမြူရေးနှင့် သား၊ ငါး ကဏ္ဍဖွံ့ဖြိုးတိုးတက်ရေး စီမံကိန်းကို လုံးဝဥပေက္ခာပြုခဲ့ပါတယ်။ လွှဲပြောင်းယူလိုက်တဲ့ ဝန်ကြီးဌာနမှ ဝန်ထမ်းတွေ၊ ပညာရှင်တွေဟာ မွေးမြူရေးခြံတွေမှာ ငုတ်တုတ်ထိုင်၊ ခြံစောင့်ဖြစ်နေရပြီး လစဉ် လစာစရိတ်ငွေကျပ် သိန်း(၁၂၀) ကုန်ကျတာမို့ နိုင်ငံတော်အတွက် ဝန်ထုပ်ဝန်ပိုးဖြစ်နေပါတယ်။ ကန်ထရိုက်ချပေးတဲ့စနစ်နဲ့ လုပ်ငန်းတင်ဒါ ခေါ်တဲ့အခါမှာလည်း အလုပ်သဘောအရပဲ ခေါ်ပြီး VIP ပုဂ္ဂိုလ်တွေနဲ့ ခွင်ညှိပြီးသားပုဂ္ဂိုလ်တွေပဲ တင်ဒါ ရကြပါတယ်။ နိုင်ငံပိုင်ပစ္စည်း၊ နိုင်ငံပိုင်မြေ၊ နိုင်ငံပိုင်အဆောက်အဦတွေကို မိမိကိုယ်ပိုင်လို သဘောထားဆုံးဖြတ် လုပ်ကိုင်နေတာမို့ နိုင်ငံတော်နဲ့ နိုင်ငံသားများရဲ့ အကျိုးစီးပွားကို ဥပေက္ခာပြုထားတဲ့ ဒီလုပ်ငန်းအားလုံးရဲ့ အကျိုးအမြတ် ငွေစာရင်း များကို ပွင့်လင်းမြင်သာစွာ ရှင်းလင်းစေရေး အစိုးရအဖွဲ့သို့ တိုက်တွန်းကြောင်း အဆိုကို ကျွန်တော်မှ အလေးအနက် ထောက်ခံအပ်ပါတယ်ခင်ဗျား။ ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
ပဲခူးတိုင်းဒေသကြီး မဲဆန္ဒနယ်အမှတ်(၃)မှ ဒေါ်ရွှေရွှေစိန်လတ် ဆွေးနွေး နိုင်ပါပြီ
</speech>
<speech>
<mp id='1267'>
ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)
</mp>
လေးစားအပ်သော ဥက္ကဋ္ဌကြီးနှင့်တကွ အားလုံး မင်္ဂလာပါရှင်။ ကျွန်မကတော့ ပဲခူးတိုင်းဒေသကြီး မဲဆန္ဒနယ်မြေ အမှတ်(၃)မှ အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ် ဖြစ်ပါတယ်။ ကျွန်မအနေနဲ့ နော်ခရစ္စထွန်း(ခ)ဒေါက်တာအာကာမိုး တင်ပြတဲ့ အဆိုနဲ့ ပတ်သက်ပြီးတော့မှ ကျွန်မအနေနဲ့ ပွင့်လင်း﻿ မြင်သာမှု၊ တာဝန်ယူမှု၊ တာဝန်ခံမှု ဆိုတဲ့ ကောင်းမွန်သောအုပ်ချုပ်ရေးနဲ့ သန့်ရှင်းသောအစိုးရ ဆိုတဲ့ ရှုထောင့်ကနေပြီးတော့မှ ဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးရှင့်။ ခုနတုန်းက ပြောခဲ့သလိုပဲ ကောင်းမွန်သောအုပ်ချုပ်ရေးနဲ့ သန့်ရှင်းသော အစိုးရတစ်ရပ် ဖြစ်ဖို့အတွက် နိုင်ငံပိုင်အဖွဲ့အစည်းတွေရဲ့ ပွင့်လင်းမြင်သာမှုနဲ့ တာဝန်ယူမှု၊ တာဝန်ခံမှု ဟာလည်း အရေးပါတဲ့ကဏ္ဍကနေ ပါဝင်နေပါတယ်။ ဒါကြောင့်မို့လို့ နိုင်ငံပိုင်အဖွဲ့အစည်းတစ်ခု ဖြစ်တယ်ဆိုပြီးတော့မှ ဖွဲ့စည်းခဲ့တဲ့ မြန်မာနိုင်ငံတကာပူးပေါင်းဆောင်ရွက်ရေးအေဂျင်စီ (MICA) ရဲ့ ပွင့်လင်းမြင်သာမှု၊ တာဝန်ယူမှု၊ တာဝန်ခံမှု ဘယ်လောက်ရှိသလဲ ဆိုတာကို ကျွန်မအနေနဲ့ မေးခွန်း ထုတ်ပြီးတော့မှ ဆွေးနွေးသွားမှာ ဖြစ်ပါတယ်။ အရင်ဆွေးနွေးခဲ့တဲ့ ကိုယ်စားလှယ်ကြီးများ တင်ပြခဲ့ သလိုပါပဲ။ MICA အနေနဲ့ ဒီ မွေးမြူရေးနဲ့ကုသရေးဦးစီးဌာနပိုင် ခြံပေါင်း၊ စက်ရုံပေါင်း(၄၈)ခု၊ အုတ်စက်ရုံနဲ့ တညင်းကုန်းမြေဧရိယာ (၆၄.၅၄)ဧက၊ ငါးလုပ်ငန်းဦးစီးဌာနပိုင် လုပ်ငန်း(၁၇)ခုအပြင် မွေးမြူရေးနဲ့ ကုသရေးဦးစီးဌာနပိုင်မြေ(၉၂.၀၀၇)ဧကကို MICA က လွှဲပြောင်းယူခဲ့တယ်လို့ ပြောပါတယ်။ ဒါဆိုလို့ရှိရင် ဒီလိုမျိုး နိုင်ငံတကာအဖွဲ့အစည်းတစ်ခုဖွဲ့ပြီး မြန်မာနိုင်ငံတကာပူးပေါင်း ဆောင်ရွက်ရေးအေဂျင်စီလို နိုင်ငံပိုင်အဖွဲ့အစည်းကို ဖွဲ့မယ်ဆိုရင် သူ့မှာ အုပ်ချုပ်ရေး၊ ခေါင်းဆောင်နဲ့ ဒီအုပ်ချုပ်ရေးကဏ္ဍဆိုတာ ရှိရမှာဖြစ်ပါတယ်။ နောက်တစ်ခုက လုပ်ငန်းစဉ်ဆိုတာ ရှိရမှာဖြစ်ပါတယ်။ အဲ့ဒါကြောင့်မို့လို့ ဒီလိုမျိုးလွှဲပြောင်းပြီးတော့ ဘယ်လိုပုံစံနဲ့ လွှဲပြောင်းယူခဲ့သလဲ။ ဘယ်သူတွေက တာဝန်ယူခဲ့သလဲ။ ဘယ်လိုလုပ်ငန်း အစီအစဉ်တွေ ချမှတ်ခဲ့သလဲ။ ဘယ်လိုငွေကြေးအရင်းအနှီးတွေနဲ့ လုပ်ခဲ့သလဲဆိုတာလည်း ကျွန်မတို့ မေးခွန်းထုတ်စရာရှိပါတယ်။ ဒါတွေနဲ့ပတ်သက်ပြီးတော့ ပွင့်လင်း မြင်သာမှု၊ တာဝန်ယူမှု၊ တာဝန်ခံမှု ဆိုတာကို ကျွန်မတို့ ဒါ မေးချင်ပါတယ်။ နောက်တစ်ခုကကျတော့ ဒီလိုမျိုးလွှဲပြောင်းယူခဲ့တဲ့ ခြံလုပ်ငန်းတွေနဲ့ စက်ရုံလုပ်ငန်းတွေနဲ့ ပတ်သက်ပြီးတော့အခါမှာ အကျိုးတူ ပူးပေါင်းဆောင်ရွက်မယ့်စနစ်နဲ့ လုပ်ငန်းစဉ်(၈)ရပ် အကောင်အထည်ဖော်ဖို့ ဆိုပြီးတော့ ပြည်တွင်း ပြည်ပလုပ်ငန်းရှင် ကုမ္ပဏီတွေကို Expression of Interest (EOI) စိတ်ဝင်စားမှုဖော်ပြချက် တင်ပြီးတော့ အဆိုပြုလွှာတွေ လျှောက်ပါဆိုပြီးတော့ ၂၀၁၄ ခုနှစ်မှာ ခေါ်ခဲ့ပါတယ်။ အဲ့ဒီ အဆိုပြုလွှာတွေနဲ့ ပတ်သက်ပြီးတော့ MICA ရဲ့ ဒီဘုတ်အစည်းအဝေးတွေကိုလည်း ၂၀၁၅ ခုနှစ်မှာ (၁၀)ကြိမ်၊ ၂၀၁၆ ခုနှစ် မှာ (၇) ကြိမ် ကျင်းပခဲ့တယ်လို့ ကျွန်မတို့ သတင်းအချက်အလက်များအရ သိရပါတယ်။ ဒါဆိုရင် ကျွန်မမှာ ထပ်ပြီးတော့ မေးခွန်းထုတ်စရာ ရှိပါတယ်။ ၂၀၁၄ ခုနှစ်မှာ EO၊ တွေ ခေါ်ခဲ့တယ်။ ဒါပေမဲ့ ၂၀၁၅ နဲ့ ၂၀၁၆ မှာ ဆောင်ရွက်ခဲ့တယ်။ ပြီးတော့မှ သတ်မှတ်ချက်နဲ့ ကိုက်ညီတဲ့ အဆိုပြုလွှာတွေအနက်မှ မွေးမြူရေးဌာနပိုင် ခြံ၊ စက်ရုံ(၁၄)ခု၊ အုတ်စက်ရုံ တညင်းကုန်းစက်ရုံတစ်ခုနဲ့ ငါးလုပ်ငန်းဦးစီးဌာနပိုင်(၉)ခုကိုပဲ ပူးပေါင်းဆောင်ရွက်ဖို့နဲ့ စာချုပ်ချုပ်ဆိုဖို့ ခွင့်ပြုချက်ပေးခဲ့တယ်လို့ သိရပါတယ်။ ကျွန်မကို Power Point Presentation ဖြင့် အနည်းငယ်ပြသခွင့်ပြုရန် ခွင့်တောင်းပါတယ်ရှင်။ ကျွန်မကို Power Point ပြပေးပါ။ ဒါကတော့ စောစောတုန်းက ပြောခဲ့သလိုပဲ စက်ရုံပေါင်း(၄၈)ခု၊ အုတ်စက်ရုံ(၁)ခု၊ နောက်ငါးလုပ်ငန်းဦးစီးပိုင် (၁၇)ခုကို နိုင်ငံတော်ပိုင် စက်ရုံ၊ အလုပ်ရုံများကို အဆိုပြုလွှာ အောင်မြင်တဲ့ လုပ်ငန်းတွေရဲ့ အမည် စာရင်းပဲ ဖြစ်ပါတယ်။ ဒါတွေက EO၊ အောင်မြင်တဲ့လုပ်ငန်းတွေ ဖြစ်ပါတယ်။ ဒါ (၁၀)ခုရှိပါတယ်။﻿ အဲဒီတော့ ဒါတွေအားလုံးပေါ့နော် ကျွန်မတို့ ဒါတွေက EO၊ အောင်မြင်တာ၊ သို့သော် ဒီလိုမျိုး အောင်မြင်ခဲ့တဲ့ကုမ္ပဏီတွေပေါ့နော်။ ဒီအဖွဲ့အစည်းတွေအားလုံးက ကျွန်မတို့ ခုနတုန်းကပြောခဲ့တဲ့ လွှဲပြောင်းယူခဲ့တဲ့ လုပ်ငန်းတွေနဲ့စာလို့ရှိရင် အများကြီး နည်းနေပါတယ်။ ဒါကြောင့်မို့လို့ ကျွန်မအနေနဲ့ ဒီမှာ ထပ်မံပြီးတော့မှ တင်ပြချင်တာကတော့ ခုနတုန်းက မအောင်မြင်ဘဲနဲ့ကျန်ခဲ့တဲ့ ခွင့်ပြုချက်မကျတဲ့ စက်ရုံမြေဧက(၃၄)ခု၊ ငါးလုပ်ငန်း(၆)ခုကို MICA အနေနဲ့သော်လည်းကောင်း၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ ဘယ်လိုမျိုး ဆောင်ရွက်ခဲ့သလဲ။ မည်ကဲ့သို့ ဆက်လက်ဆောင်ရွက်နေပါသလဲ။ ပြီးတော့ အဲဒီလုပ်ငန်းတွေကိုလည်း ဘယ်လို တာဝန်ယူမှု၊ တာဝန်ခံမှုနဲ့ ဆောင်ရွက်နေပါသလဲဆိုတာကိုလည်း ကျွန်မအနေနဲ့ သိချင် ပါတယ်။ ဘာကြောင့်လဲဆိုလို့ရှိရင် ဒီ စက်ရုံ၊ ခြံမြေတွေဟာ နိုင်ငံပိုင်အရင်းအမြစ်တွေ ဖြစ်တဲ့အတွက် ကြောင့်မို့လို့ ပြည်သူ့ဘဏ္ဍာတွေ ဖြစ်ပါတယ်။ ကျွန်မတို့နိုင်ငံဟာ ဒီ နိုင်ငံတော်စီးပွားရေး လုပ်ငန်းတွေ မှာလည်း ကျွန်မတို့ ဆုံးရှုံးတာတွေ အများကြီးရှိပါတယ်။ ပြီးလို့ရှိရင် ပြည်သူ့ဘဏ္ဍာ ဘတ်ဂျက်လိုငွေ တွေလည်း အများကြီးရှိပါတယ်။ ဒီလုပ်ငန်းတွေ ကျွန်မတို့ အကောင်အထည်မဖော်နိုင်လို့ရှိရင် ကျွန်မတို့အနေနဲ့ ဒါတွေဟာ ဆက်လက်ပြီးတော့ နစ်နာနေဦးမှာ ဖြစ်ပါတယ်။ ဥပမာ ကျွန်မရဲ့ မဲဆန္ဒနယ်မြေမှာရှိတဲ့ ဒိုက်ဦးမှာဆိုလို့ရှိရင် ခုနတုန်းက မအောင်မြင်ခဲ့တဲ့ ဒီ ဝက်မွေးမြူရေးခြံနဲ့ အစာစပ်စက်ရုံပေါ့နော်၊ (၁၀၉.၂၂)ဧက၊ သဘာဝဇီဝမြေသြဇာစက်ရုံ (၇.၂၁)ဧက လည်း အခုအချိန်မှာ ပိတ်သိမ်းထားတာကို တွေ့ရပါတယ်။ ဒါနဲ့ ကျွန်မက တာဝန်ရှိတဲ့သူတွေကို မေးကြည့်တဲ့အခါမှာ ဒီဟာတွေက ဘာမှမလုပ်ဘဲနဲ့ ဒီအတိုင်းပဲ ပိတ်ထားတယ်ဆိုတော့ ကျွန်မတို့ ဒါဟာ နိုင်ငံပိုင်ပစ္စည်းတွေကို ကျွန်မတို့က အလဟဿ ဆုံးရှုံးမှုဖြစ်စေတာ ဖြစ်ပါတယ်။ ဒါ နိုင်ငံရဲ့ ဝင်ငွေရော၊ လုပ်ငန်းတွေရော အများကြီးပဲ ဆုံးရှုံးနစ်နာမှုရှိပါတယ်။ ဒါကြောင့်မို့လို့ ဒီလုပ်ငန်းတွေနဲ့ ပတ်သက်ပြီးတော့လည်း ကျွန်မတို့ ရှင်းလင်းဖို့ လိုပါတယ်။ လေးစားအပ်ပါသော ဥက္ကဋ္ဌကြီးရှင်။ ကျွန်မအနေနဲ့ ထပ်မံတင်ပြလိုတာကတော့ ခုနတုန်းက အထက်မှာဖော်ပြခဲ့တဲ့ ဒီ EO၊ အောင်မြင်ခဲ့တဲ့ လုပ်ငန်းတွေထဲမှာ အခုလက်ရှိအချိန်မှာဆိုလို့ရှိရင် ပေါ့နော်၊ ဒီခြံ၊ စက်ရုံ(၆)ခုနဲ့ ငါးလုပ်ငန်းပိုင်(၆)ခုကိုပဲ ကျွန်မတို့ စာချုပ်ချုပ် လုပ်ငန်းအကောင်အထည် ဖော်နေတာကို တွေ့ရပါတယ်။ အဲဒီတော့ ကျွန်မအနေနဲ့ ရှေ့ Slide လေးကို ပြန်သွားပေးပါရှင်။ ဒီဟာဆိုလို့ရှိရင် လေလံအောင်မြင်တဲ့အထဲမှာ ၂၂-၃-၂၀၁၆ မှာ ဒီ ဝန်ကြီးဌာနရဲ့ မီဒီယာသတင်းစာ ရှင်းလင်းပွဲမှာ ဆိုလို့ရှိရင် ဒီ ကြို့ကုန်းမှာရှိတဲ့ Jetty နဲ့ ငါးလုပ်ငန်း ငါးမွေးမြူရေး Market ကြီးဟာဆိုရင် MICA က ပိုင်တယ်လို့ပြောပါတယ်။ နောက် Slide တစ်ခုကို ပြပါ။ ဒါပေမဲ့ ပြီးခဲ့တဲ့ (၄)၊ (၅)ရက်တုန်းကတော့ ဒီဟာသည် APM၊ အောင်ဖြိုးမြတ်ကုမ္ပဏီ ဆိုပြီးတော့ ပြောင်းလဲသွားပါတယ်။ ဒါဟာလည်း ကျွန်မတို့ ဒီ မေးခွန်းမေးလိုက်မှ ဒီလိုမျိုးပြောင်းလဲ သွားတာလား။ အဲဒီ အောင်ဖြိုးမြတ် ကုမ္ပဏီဟာလည်း အခုခြံ၊ စက်ရုံ(၆)ခုနဲ့ ငါးလုပ်ငန်း(၆)ခုကို စာချုပ်ချုပ်ပြီးတော့ လုပ်ငန်းအကောင် အထည်ဖော်နေတဲ့အထဲမှာမှ (၃)ခုကို ကန်ထရိုက် အောင်မြင်ထားတာဖြစ်ပါတယ်။ ဒါကြောင့်မို့လို့ ဒီမှာလည်း ပွင့်လင်းမြင်သာမှုဆိုတာ ဘယ်လိုလဲပေါ့နော်။ ဒီ ကုမ္ပဏီတစ်ခုတည်းကို လုပ်ငန်း(၃)ခု﻿ ပေးထားတာဟာ ပွင့်လင်းမြင်သာမှု ရှိပါရဲ့လား။ ယခင်တုန်းက EO၊ အောင်မြင်ခဲ့တဲ့ ကုမ္ပဏီတွေမဟုတ်ဘဲနဲ့ ဒီကုမ္ပဏီက အသစ်ဖြစ်နေတာလားဆိုတာ မေးချင်ပါတယ်။ နောက်ထပ် ဆက်လက်ပြီးတော့ ဆွေးနွေးချင်တာကတော့ ကျွန်မ ဒီ နိုင်ငံပိုင်အဖွဲ့အစည်း ဆိုတာနဲ့ ပတ်သက်ပြီးတော့ ဆွေးနွေးချင်ပါတယ်။ နောက်ထပ် ဆက်ပြပေးပါ။ ဒါဆိုလို့ရှိရင် အသစ် ဆောက်လုပ်နေတဲ့ ဒီဟာလည်း တော်တော်ကိုပဲ ကျွန်မတို့ အခုအချိန်ဆိုရင် စတော့ရှယ်ယာတွေ၊ အစုစပ်တွေ ခေါ်နေပြီးတော့မှ ဆောက်နေတဲ့လုပ်ငန်း ဖြစ်ပါတယ်။ လက်ကားဟင်းသီးဟင်းရွက် သစ်သီးဝလံဈေးကြီးပါ။ မူလကတော့ ဒါ သား၊ ငါးဈေးပါပဲ။ အဲဒီမှာလည်း ကျွန်မတို့က ဒီ စာချုပ် စာတမ်းတွေမှာ ပွင့်လင်းမြင်သာမှု မရှိဘဲနဲ့ နိုင်ငံတော်ပိုင် ဘဏ္ဍာငွေတွေ ဘယ်လိုရနေသလဲဆိုတာ ကျွန်မတို့ရဲ့ ဒီလွှတ်တော်ကို တက်လာတဲ့ ဘတ်ဂျက်စာရင်းမှာရော၊ နိုင်ငံပိုင်စီးပွားရေး အဖွဲ့အစည်းရဲ့ စာရင်းမှာရော စောစောက ပြောသလို ပြည်ထောင်စုလွှတ်တော် စာရင်းစစ်ချုပ်အဖွဲ့ရဲ့ အစီရင်ခံစာမှာ ရော ကျွန်မတို့ ပွင့်လင်းမြင်သာမှုရှိစွာ မတွေ့ရပါဘူး။ ဒါကြောင့်မို့လို့ ကျွန်မအနေနဲ့ ဒီငွေကြေးစီမံ ခန့်ခွဲမှုအပိုင်းမှာ MICA ဖွဲ့စည်းတုန်းက တင်ပြခဲ့တဲ့ Public Private Partnership နဲ့ Product sharing, Profit Sharing osoè Gaopgos[:co? samil:sagoscozoz goufe. sggooo: ပါတယ်။ ဒီဟာဆိုလို့ရှိရင် ကျွန်မတို့ လောလောဆယ်မှာ လက်ရှိ အကောင်အထည်ဖော်ပြီး စာချုပ် ချုပ်နေတဲ့ လုပ်ငန်းတွေဖြစ်ပါတယ်။ ဒီလုပ်ငန်းတွေမှာဆိုလို့ရှိရင်လည်း ကျွန်မတို့ နိုင်ငံတော်ကို ပေးသွင်းရမယ့် MICA ကို ပေးသွင်းရမယ့် ငွေပမာဏတွေရှိပါတယ်။ ဒီဟာနဲ့ ပတ်သက်ပြီးတော့လည်း ကျွန်မတို့အနေနဲ့ အတိအကျကတော့ မရနိုင်သော်ငြားလည်း ကျွန်မတတ်နိုင်သလောက်တော့ သတင်း အချက်အလက်လေးတွေ စုစည်းထားတာရှိပါတယ်။ ဒါတွေဟာလည်း ဘယ်လောက်မှန်ကန်တယ်၊ ဘယ်လောက်အထိ ကျွန်မတို့ရဲ့ ငွေစာရင်းထဲကို သွားနေသလဲ၊ ဘယ်လိုပုံစံနဲ့ သွားနေသလဲဆိုတာ ကျွန်မတို့ ဒါ ပွင့်လင်းမြင်သာမှုရှိစွာ သိလိုပါတယ်။ ဒါကြောင့်မို့လို့ မူလဖွဲ့စည်းတုန်းက ဒီ MICA ဖွဲ့စည်းတုန်းက ပြောပြထားတဲ့ နှစ်စဉ်စာရင်းစစ်အဖွဲ့က နှစ်စဉ် ရငွေ၊ သုံးငွေတွေကိုစစ်မယ်။ လက်မှတ်ရပြည်သူ့စာရင်းကိုင်အဖွဲ့ကလည်း Audit Firm တွေနဲ့ စစ်ဆေးမယ်။ နောက်တစ်ခုကျတော့ ကျွန်မတို့ ဒီ Other Account မှာလည်း ရတဲ့ဟာကို ထည့်ထားမယ်လို့ ပြောထားပါတယ်။ ဒါပေမဲ့ ဒါတွေအားလုံးကို ကျွန်မတို့အနေနဲ့ ရှင်းရှင်းလင်းလင်းမသိရပါဘူး။ နောက်တစ်ခါ ကျွန်မတို့ ဒီ အုပ်ချုပ်ရေးပိုင်းနဲ့ ပတ်သက်ပြီးတော့ မူလတုန်းကတော့ ဒါရိုက်တာအဖွဲ့ (၁၅)ဦး၊ ပြင်ပပညာရှင်(၃)ဦးနဲ့ ဖွဲ့စည်းထားမယ်လို့ ပြောပါတယ်။ (၃၆)ဦးပေါ့နော်၊ ရုံးအဖွဲ့က (၃၆)ဦး၊ ဒါတွေကို စုံစမ်းတဲ့အခါမှာလည်း အခုအခါမှာ ဒါရိုက်တာ(၁)ဦး၊ အဖွဲ့ဝင်(၃)ဦးတို့နဲ့ တွဲဖက်အတွင်းရေးမှူး(၁)ဦးတို့က တာဝန် ထမ်းဆောင်ခြင်းမရှိတော့ကြောင်း သိရပါတယ်။ နောက်အခါမှာ MICA ဟာ ကိုယ်ပိုင်ရုံးမရှိဘဲနဲ့ မွေးမြူရေးဦးစီးဌာနက ဝန်ထမ်းတချို့ နဲ့သာ တွဲလုပ်တယ်ဆိုတော့ ကျွန်မတို့ ဒီလောက်ပေါ့နော်၊ ဒီ နိုင်ငံပိုင်အဖွဲ့အစည်းတစ်ခုထဲကို ဒီလိုမျိုး ပေါ့။ ဒီအုပ်ချုပ်ရေးကောင်းကောင်း မရှိဘဲနဲ့ ဒီဆက်လက်အကောင်အထည်ဖော် ဆောင်ရွက်နေတာလဲ ကျွန်မတို့ မေးခွန်းထုတ်စရာ ဖြစ်ပါတယ်။ ဒါကြောင့်မို့လို့ ဒါတွေကိုရော ကျွန်မတို့ ဘယ်လိုဆက်လက်﻿ ပြီးတော့မှ ဆောင်ရွက်မှာလဲဆိုတာ မေးချင်ပါတယ်။ ဒါကြောင့်မို့လို့ ကျွန်မအနေနဲ့ ဒီ နောက်ဆုံး ပေါ့နော်။ ကျွန်မတင်ပြချင်တာကတော့ ဒီ MICA ဟာ နိုင်ငံပိုင်အဖွဲ့အစည်း ဖြစ်ရဲ့သားနဲ့ ဒီ ငွေကြေး စီမံခန့်ခွဲမှုရော၊ အုပ်ချုပ်ရေး (Governance) အပိုင်းမှာလည်း ကောင်းမွန်စွာ စီမံခန့်ခွဲခြင်း မရှိတဲ့ အတွက်ကြောင့်မို့လို့ တိုင်းပြည်ရဲ့ ဘဏ္ဍာငွေတွေ ဆုံးရှုံးတယ်။ နောက်တစ်ခါမှာ ကျွန်မတို့ မူလ ဖော်ပြထားတဲ့ လုပ်ငန်းစဉ်(၈)ရပ်မှာရှိတဲ့ နိုင်ငံရဲ့ မွေးမြူရေးနဲ့ ရေလုပ်ငန်းကဏ္ဍတိုးတက်ဖို့ကလည်း အကောင်အထည်ဖော် မဆောင်ရွက်နိုင်ဘူး။ အလုပ်အကိုင် အခွင့်အလမ်းတွေလည်း ကျွန်မတို့ မဖန်တီးပေးနိုင်ဘူးပေါ့နော်။ နောက် ပွင့်လင်းမြင်သာမှုနဲ့ တာဝန်ယူမှု၊ တာဝန်ခံမှု မရှိတဲ့အတွက် ကြောင့်မို့လို့ ဒီ MICA အဖွဲ့ကို ဖျက်သိမ်းပေးပြီးတော့မှ လက်ရှိ ရှိနေတဲ့ စက်ရုံ၊ အလုပ်ရုံတွေ၊ မြေယာ များနဲ့ နိုင်ငံပိုင်လုပ်ငန်းတွေအားလုံးကို ဘယ်လို ငွေကြေးစီမံခန့်ခွဲမှု ရှိနေတယ်ဆိုတာကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ပွင့်လင်းမြင်သာစွာနဲ့ ရှင်းလင်းဖော်ထုတ်ပေးပါလို့ ကျွန်မ အနေနဲ့ တောင်းဆိုပြီးတော့ ထောက်ခံဆွေးနွေးတင်ပြအပ်ပါတယ်ရှင်။ ကျေးဇူးအများကြီးတင်ပါတယ်။ (ဩဘာသံများ)
</speech>
<speech type='speaker'>
ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဦးကျော်ထွေး ဆွေးနွေးနိုင်ပါပြီ
</speech>
<speech>
<mp id='1324'>
ဦးကျော်ထွေး၊ ရန်ကုန်တိုင်းဒေသကြီး မဲဆန္ဒနယ်အမှတ်(၈)
</mp>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါ။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကျော်ထွေး ဖြစ်ပါတယ်။ ကျွန်တော့် အနေနဲ့ ဒီကနေ့မှာ ကရင်ပြည်နယ် မဲဆန္ဒနယ်အမှတ်(၇)က နော်ခရစ္စထွန်း(ခ) ဒေါက်တာအားကာမိုး တင်သွင်းတဲ့အဆိုကို ထောက်ခံဆွေးနွေး အကြံပြု သွားမှာ ဖြစ်ပါတယ်။﻿ လေးစားရပါသော ဥက္ကဋ္ဌကြီးခင်ဗျား။ Power Point နှင့် အင်္ဂလိပ်စာ အသုံးအနှုန်း အသုံးပြုခွင့်ပြုပါ။ ဥက္ကဋ္ဌကြီးခင်ဗျား။ ကျွန်တော့်ရှေ့က ကိုယ်စားလှယ်ကြီးများ သုံးသပ်ဆွေးနွေးသွား တာလည်း တူညီတဲ့အချက်တွေ တော်တော်များများ ပါ ပါတယ်။ MICA - Myanmar Internationd Cooperation Agency မြန်မာနိုင်ငံတကာပူးပေါင်းဆောင်ရွက်ရေးအေဂျင်စီ လို့ အမည်ယူထားတဲ့ အတွက် ကျွန်တော်တို့နိုင်ငံနဲ့ မကြာမကြာ ထိတွေ့နေရတဲ့ အခြားနိုင်ငံတွေရဲ့ အလားတူအဖွဲ့အစည်း အချို့အကြောင်းကို ယေဘုယျလေ့လာကြည့်မိပါတယ်။ အထင်ရှားဆုံးကတော့ ဂျပန်နိုင်ငံတကာ ပူးပေါင်းဆောင်ရွက်ရေးအေဂျင်စီ (JICA) ပါ။ သူရဲ့ မြန်မာပြည်လုပ်ငန်းတွေထဲမှာ လူသိများခဲ့တာ တစ်ခုကတော့ ဂျပန်ဆေးရုံကြီးတို့၊ ဒီကနေ့ ပြည်လမ်းနဲ့ ဗိုလ်ချုပ်လမ်းထောင့်က အများပြည်သူ အားကိုးနေရတဲ့ ဆေးရုံကြီးပါ။ လွန်ခဲ့တဲ့ (၅)နှစ်အတွင်းမှာလည်း JICA ရဲ့ အထောက်အပံ့ အကူအညီ လုပ်ငန်းတွေ ကျွန်တော်တို့နိုင်ငံမှာ အရှိန်အဟုန်နဲ့ တိုးတက်များပြားလာခဲ့ပါတယ်။ ဥပမာ သီလဝါ စီမံကိန်း၊ ရန်ကုန်မြို့ပြ ဖွံ့ဖြိုးမှုစီမံကိန်း၊ ရန်ကုန်မြို့ပတ်ရထားလမ်း စီမံကိန်း၊ ရန်ကုန်မြို့ ရေပေးဝေရေး စီမံကိန်းနဲ့ လျှပ်စစ်ဓာတ်အားပေးရေးစီမံကိန်း စသည်ဖြင့် JICA ရဲ့ စီမံကိန်းတွေဟာ ကျွန်တော်တို့နိုင်ငံ ဖွံ့ဖြိုးတိုးတက်ရေးအတွက် များစွာဖြစ်ထွန်းပေါ်ပေါက်လာခဲ့တာဟာ အားလုံးအသိပါ။ JICA ရဲ့ နိုင်ငံ တကာ ODA လို့ခေါ်တဲ့ ဖွံ့ဖြိုးရေးအထောက်အကူချေးငွေနဲ့ နိုင်ငံတကာအထောက်အပံ့ အကူအညီ တွေအတွက် ၁၉၇၄ ခုနှစ်က စတင်ဖွဲ့စည်းခဲ့ပြီးတော့ ၂၀၀၃ ခုနှစ်မှာ ပြန်လည်ဖွဲ့စည်းခဲ့တဲ့ အစိုးရ တစ်ပိုင်း၊ အစိုးရဌာန (CPE Government) ဖြစ်ပါတယ်။ söögn JICA o vašopicuou OS: KOICA - Korea International Cooperation Agency ကိုတော့ လူသိနည်းပါသေးတယ်။ KOICA ကလည်း အလားတူ ပြည်ပချေးငွေ အထောက်အပံ့ တွေအတွက် ၁၉၉၁ ခုနှစ်မှာ ဖွဲ့စည်းခဲ့တဲ့ တောင်ကိုရီးယား အစိုးရပိုင် အဖွဲ့အစည်း (State Own) တစ်ခု ဖြစ်ပြီးတော့ ကျွန်တော်တို့နိုင်ငံမှာ တက္ကသိုလ်သုတေသနလုပ်ငန်းတွေကစလို့ ဒလတံတားစီမံကိန်း၊ တွံတေးတူးမြောင်း အကြီးစားပြင်ဆင်ထိန်းသိမ်းရေး စတဲ့ ဖွံ့ဖြိုးရေးအကူအညီတွေကို ပေးအပ် ဆောင်ရွက်ရန် စီစဉ်လျက်ရှိပါတယ်။ လေးစားအပ်ပါသော ဥက္ကဌကြီးခင်ဗျား။ JICA ရော၊ KOICA ရောက ဆင်းရဲတဲ့ ကျွန်တော်တို့လို နိုင်ငံတွေကို အနိမ့်ဆုံးအတိုးနှုန်းနဲ့ရော အထောက်အပံ့သက်သက်နဲ့ပါ ကူညီကြတာပါ။ ဒါပေမဲ့ တစ်ဖက်မှာတော့ သူတို့နိုင်ငံတွေရဲ့ တည်ဆောက်ရေးကုမ္ပဏီတွေ၊ ပညာရှင်တွေ၊ အတိုင်ပင်ခံ ကုမ္ပဏီတွေ၊ စက်ပစ္စည်းတွေ၊ တခြားထုတ်ကုန်တွေကို မဖြစ်မနေ အသုံးပြု ရလေ့ရှိပါတယ်။ တစ်နည်း အားဖြင့်ပြောရရင်တော့ Win Win Situation ပုံသဏ္ဌာန်နဲ့ နှစ်ဦးနှစ်ဘက်အကျိုးရှိတဲ့ စီမံကိန်းများကို သာ လုပ်ဆောင်လေ့ရှိကြတာများပါတယ်။ ကျွန်တော်တို့လို့ ဆင်းရဲတဲ့တိုင်းပြည်တွေအတွက် နည်းပညာ အကူအညီ၊ ငွေကြေးအကူအညီတွေ ပေါပေါရသလို၊ တစ်ဖက်မှာလည်း သူတို့နိုင်ငံတွေရဲ့ကုမ္ပဏီတွေ၊ ပစ္စည်းတွေ၊ အတိုင်ပင်ခံတွေကို မသုံးရရင်မဖြစ်တဲ့ နှောင်ကြိုးမဲ့ဆိုသောကြိုးနဲ့ သီထားတဲ့ နှောင်ကြိုးတွေ ရှိတာမို့ သူတို့လည်း အကျိုးကျေးဇူးဖြစ်ထွန်းလေ့ရှိပါတယ်။ ဆိုလိုတာကတော့ JICA တို့၊ KOICA တို့ဟာ သူ့တစ်ပါးတိုင်းပြည်တွေကို ထိထိရောက်ရောက် လက်တွေ့ထောက်ပံ့အကူအညီပေးသော အဖွဲ့အစည်း﻿ များဖြစ်သော်လည်း သူတို့မိခင်နိုင်ငံကို အကျိုးကျေးဇူး အင်မတန်များတဲ့ အဖွဲ့အစည်းလို့ ဆိုရမှာ ဖြစ်ပါတယ်။ လေးစားရပါသော ဥက္ကဌကြီးခင်ဗျား။ အဲဒီလို အဖွဲ့အစည်းတွေနဲ့ နာမည်အသွင်ယူထားတဲ့ ကျွန်တော်တို့နိုင်ငံက MICA ကတော့ တစ်မျိုးတစ်ဘာသာ ထူးခြားနေပါတယ်။ နာမည်ကသာ နိုင်ငံတကာ ပူးပေါင်းဆောင်ရွက်ရေးအေဂျင်စီလို့ နာမည်ခံယူထားပေမယ့် ဘယ်နိုင်ငံတကာ အဖွဲ့ အစည်းတွေနဲ့ ပူးပေါင်းဆောင်ရွက်နေတယ်ဆိုတာကို ရှင်းရှင်းလင်းလင်း မသိရတဲ့အပြင် မိမိမြန်မာ နိုင်ငံတော်အတွက်လည်း ဘယ်လိုအကျိုးကျေးဇူးတွေ ရရှိဖြစ်ထွန်းအောင် ဆောင်ရွက်နေတယ်ဆိုတာ ကျွန်တော်တို့ ပြည်သူတွေအနေနဲ့ ကွဲကွဲပြားပြား အခုထိ မသိရသေးပါဘူး။ ယုတ်စွအဆုံး MICA ဟာ နိုင်ငံပိုင်အဖွဲ့အစည်းလား၊ အစိုးရတစ်စိတ်တစ်ပိုင်း အဖွဲ့အစည်းလား၊ သီးခြားလွတ်လပ်တဲ့ အဖွဲ့ အစည်းလား ဆိုတာတောင် ပြည်သူလူထုအကြားမှာ ဒီနေ့အထိ ထင်ယောင်ထင်မှား ဖြစ်နေရတုန်းပါ။ ဒါပေမဲ့ နိုင်ငံပိုင်စက်ရုံ၊ အဆောက်အဦတွေကို လွှဲပြောင်းရယူခဲ့တဲ့ သဘောတူစာရွက်စာတမ်း အချို့ အရ MICA ဟာ သမ္မတရုံးရဲ့ ၁၀-၆-၂၀၁၄ ရက်စွဲပါ ၁၄-၁/၇/သမ္မတရုံးအရ ဖွဲ့စည်းထားတဲ့ အစိုးရ အဖွဲ့အစည်းတစ်ရပ်လို့ မှတ်ယူရမှာ ဖြစ်ပါတယ်။ အဲဒီလို ပွင့်လင်းမြင်သာမှု အင်မတန်အားနည်းလှတဲ့ အဖွဲ့အစည်းတစ်ခုဟာ အခု ကျွန်တော် Slide မှာ ပြထားတဲ့ နိုင်ငံပိုင် အဖိုးတန်စက်ရုံ၊ အဆောက်အဦ၊ မြေ၊ ခြံပေါင်း မြောက်မြားစွာကို လွှဲပြောင်းရယူပြီးတော့ ခေါင်းစဉ်အမျိုးမျိုးနဲ့ ပုဂ္ဂလိကလက်ဝယ်နည်းမျိုးစုံနဲ့ လွှဲပြောင်းခဲ့တာက ကျွန်တော်တို့ တိုင်းပြည်အတွက် မဖြစ်မနေ အရေးတကြီး ပြန်လည်ဆန်းစစ် သုံးသပ်သင့်တဲ့ကိစ္စ တစ်ရပ်ပါ။ ဒါ ကျွန်တော် နမူနာ တင်ပြတာပါ။ လေးစားအပ်ပါသော ဥက္ကဋ္ဌကြီးခင်ဗျား။ MICA ဟာ အစိုးရပိုင် သို့မဟုတ် တစ်စိတ်တစ်ပိုင်း အစိုးရပိုင် ဒါမှမဟုတ်လည်း သီးခြားလွတ်လပ်တဲ့အဖွဲ့အစည်း မည်သို့ပင်ဖြစ်စေကာမူ သူလွှဲပြောင်း ရယူခဲ့တဲ့ နိုင်ငံတော်ပိုင်ပစ္စည်းတွေကို စီမံခန့်ခွဲရာမှာတော့ နိုင်ငံတော်နှင့် နိုင်ငံသားတို့ရဲ့အကျိုးစီးပွား ထိုက်ထိုက်တန်တန်ဖြစ်ထွန်းဖို့ လိုအပ်ပါတယ်။ အထူးသဖြင့် အခြေခံပစ္စည်းများ လွှဲပြောင်း ရောင်းချ ငှားရမ်းခြင်းဆိုင်ရာ အခွန်အခတွေ၊ ထိုက်သင့်တဲ့ အငှား၊ အရောင်း ဈေးနှုန်းတွေကို နိုင်ငံတော်အနေနဲ့ မှန်မှန်ကန်ကန် ရပါရဲ့ လားဆိုတာ အရေးတကြီး မေးခွန်းထုတ်သင့်ပါတယ်။ ပြီးခဲ့တဲ့ ၂၀၁၆-၂၀၁၇ ဘဏ္ဍာနှစ် Budget Review ကိုကြည့်ရင် မည်သည့် အစိုးရအဖွဲ့အစည်းမဆို တည်ဆဲဥပဒေနဲ့ လျော်ညီစွာ (၅)ရာခိုင်နှုန်း ကုန်သွယ်လုပ်ငန်းခွန် ကျပ်သန်းပေါင်းများစွာကို နောက်ကြောင်းပြန် ပေးဆောင်ခဲ့တာ နမူနာ Slide တွေမှာကြည့်ရင် သိနိုင်တာမို့ MICA အနေနဲ့လည်း အခွင့်ထူးခံအဖြစ် အခွန်အခ ကင်းလွတ်နေစရာ ဘယ်လိုအကြောင်းမှ ရှိမနေတာ အသေအချာပါ။ ဒါ့အပြင် အစိုးရဌာန အဖွဲ့အစည်းအချင်းချင်းကြား နိုင်ငံပိုင်ပစ္စည်းများ လွှဲပြောင်းရယူ ရာမှာလည်း အခွန်အခလွတ် လက်လွတ်စပယ် လွှဲပြောင်းလို့မရပါဘူး။ မြေငှားရမ်းရင် အခု ကျွန်တော် နမူနာ Slide မှာ ပြထားတဲ့အတိုင်း မြေအသုံးချမှု ပရီမီယမ်ကြေးကို လွှဲပြောင်းရယူသူက ပေးချေ ရလေ့ရှိပြီး သင့်တင့်တဲ့မြေငှားရမ်းခကိုလည်း မူလပိုင်ရှင်ဌာနအဖွဲ့အစည်းကို ပေးချေရမှာဖြစ်ပါတယ်။﻿ ဒါပေမဲ့ လက်တွေ့မှာ အဆိုရှင်တင်ပြခဲ့သလို မွေးမြူရေးနှင့် ရေလုပ်ငန်းဝန်ကြီးဌာန အနေနဲ့ နိုင်ငံပိုင် မြေဧရိယာပေါင်း မြောက်မြားစွာကို MICA ဆီက လွှဲပြောင်းရယူခြင်းအတွက် မည်ကဲ့သို့ သဘောတူညီ မှုများဖြင့် နိုင်ငံတော်ဘဏ္ဍာ မည်ရွေ့မည်မျှရရှိခဲ့သည်ကို ရှင်းရှင်းလင်းလင်း မတွေ့ရသလို MICA မှ ပုဂ္ဂလိကလုပ်ငန်းရှင်များသို့ တစ်ဆင့် ပြန်လည်လွှဲပြောင်းရောင်းချခြင်းအတွက်လည်း နိုင်ငံတော် အတွက် မည်မျှအကျိုးကျေးဇူးဖြစ်ထွန်းခဲ့တယ်ဆိုတာ အခုထက်ထိ ကွဲကွဲပြားပြား မသိရသေးပါဘူး။ လေးစားရပါသော ဥက္ကဋ္ဌကြီးခင်ဗျား။ လက်ရှိ ကျွန်တော်တို့ အစိုးရသစ်ရဲ့ နိုင်ငံတော် စီးပွားရေးမူဝါဒ အပိုဒ်(၁၀)မှာ နိုင်ငံတော်၏ ဝင်ငွေတိုးတက်ရရှိရန် အကျိုးသက်ရောက်မှုရှိပြီး မျှတ သော အခွန်စနစ်ထူထောင်၍ ပြည်သူများ၏ အခွင့်အရေးနှင့် ပစ္စည်းဥစ္စာ ပိုင်ဆိုင်ခွင့်ကို ဥပဒေများ၊ လုပ်ထုံးလုပ်နည်းများ ပြဋ္ဌာန်းလျက် အကာအကွယ်ပေးရန်လို့ ပါရှိပါတယ်။ နောက်ထပ်ပြီးတော့ ၎င်း မူဝါဒကို ရည်မှန်းချက်ထား ဆောင်ရွက်ရာတွင် ရသင့်ရထိုက်သော အခွန်များ အပြည့်အဝရရှိရေးနှင့် ထိရောက်သော ခွဲဝေမှုဆိုင်ရာကိစ္စရပ်များ ဆောင်ရွက်မည်လို့ လုပ်ငန်းစဉ်မှာ ချမှတ်ထားသလို လိုက်နာမှုမရှိသော ကိစ္စရပ်များကို ဖော်ထုတ်ရန် ရှင်းလင်းပြတ်သားသော လုပ်ထုံးလုပ်နည်းများ ဖော်ဆောင်ခြင်းတို့ကို ဆောင်ရွက်မည်လို့ အတိအလင်း ဖော်ပြထားတာ တွေ့ရပါတယ်။ ဥက္ကဋ္ဌကြီးခင်ဗျား။ အထူးသဖြင့် ဘတ်ဂျက်လိုငွေ အကြီးအကျယ်ပြနေတဲ့ လက်တလော အခြေအနေမှာ ကျွန်တော်တို့နိုင်ငံအနေနဲ့ အချိန်တန်ရင် အတိုးရော အရင်းပါ ပြန်လည်ပေးဆပ်ရပြီး ငါးကြင်းဆီနဲ့ ငါးကြင်းပြန်ကြော်နေမှန်း သိပါလျက်နဲ့ ဖွံ့ဖြိုးရေးခေါင်းစဉ်အောက်က အကူအညီတွေကို ကျွန်တော်တို့ မငြင်းနိုင်ခဲ့ပါဘူး။ ဒါကြောင့် နစ်နာဆုံးရှုံးနေတဲ့ ငွေယိုပေါက်တွေကို MICA ကဲ့သို့သော ကိစ္စရပ်များနှင့်စပ်လျဉ်း၍ ရသင့်ရထိုက်သော အခွန်အခများ အပြည့်အဝရရှိစေရန် နိုင်ငံတော်နှင့် နိုင်ငံသားတို့ အကျိုးစီးပွားကို ရှေးရှုလျက် အမြော်အမြင်ရှိရှိနဲ့ ထိထိရောက်ရောက် ဖော်ထုတ် ကိုင်တွယ်သင့်ပါကြောင်း အကြံပြု ပြောကြားရင်း အဆိုရှင် နော်ခရစ္စထွန်း (ခ) ဒေါက်တာအာကာမိုး ရဲ့ အဆိုကို ထောက်ခံလိုက်ရပါတယ်။ အားလုံးကို ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ ဦးလှဦး ဆွေးနွေး နိုင်ပါပြီ
</speech>
<speech>
<mp id='1244'>ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)</mp>
လေးစားအပ်သော အမျိုးသား လွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ၊ ဧည့်သည်တော်များအားလုံး ဥပဒေအရ လုံခြုံချမ်းမြေ့ကြပါစေလို့ ဂါရဝပြု နှုတ်ခွန်းဆက်သပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)က အမျိုးသားလွှတ်တော်ကိုယ်စားလှယ် ဦးလှဦး ဖြစ်ပါတယ်။ ကျွန်တော်ဆွေးနွေးမှာက ကရင်ပြည်နယ် မဲဆန္ဒနယ်အမှတ်(၇)က နော်ခရစ္စထွန်း(ခ) closos3333:07ệ: 0p@30€:003:09 Myanmar International Cooperation Agency (MICA) အဖွဲ့နဲ့ စပ်လျဉ်းတဲ့ အဆိုကို ထောက်ခံဆွေးနွေးမှာ ဖြစ်ပါတယ်။﻿ လေးစားအပ်ပါသော ဥက္ကဋ္ဌကြီးခင်ဗျား။ MICA အဖွဲ့ဟာ မွေးမြူရေး၊ ရေလုပ်ငန်းနဲ့ ကျေးလက်ဖွံ့ဖြိုးရေး မဟာဗျူဟာမူဘောင်နဲ့အညီ ဆောင်ရွက်ထားတယ်လို့ဆိုပါတယ်။ ဒီအဖွဲ့ရဲ့ လုပ်ငန်းများဖြစ်တဲ့ မွေးမြူရေး၊ ရေလုပ်ငန်းနဲ့ ကျေးလက်ဖွံ့ဖြိုးရေးဝန်ကြီးဌာနပိုင် မွေးမြူရေးခြံ၊ စက်ရုံ (၄၆)ခုနဲ့ ရေလုပ်ငန်း၊ စက်ရုံ၊ စခန်း(၉)ခု၊ ဆက်စပ်အလုပ်(၃)ခုတို့ကို မြန်မာနိုင်ငံတကာ ပူးပေါင်း ဆောင်ရွက်ရေးအေဂျင်စီရဲ့ နိုင်ငံပိုင်စီးပွားရေးလုပ်ငန်းအဖြစ် ထားရှိမယ်လို့လည်း ဆိုထားပြန်ပါတယ်။ ဆောင်ရွက်မယ့်စနစ်ကလည်း Product Sharing စနစ်နဲ့ Profit Sharing စနစ် ဆောင်ရွက်မှာ ဖြစ်ပြီးတော့ ရရှိလာတဲ့ အကျိုးအမြတ်များကို ဆုကြေးငွေ၊ ထောက်ပံ့ကြေးငွေပေးခြင်းနဲ့ လုပ်ကိုင်မယ် လို့ ဆိုပြန်ပါတယ်။ ဒီအဖွဲ့ရဲ့ ဖွဲ့စည်းပုံကလည်း အခြားဖွဲ့စည်းပုံများနဲ့မတူဘဲ စိတ်ဝင်စားစရာကောင်း ပါတယ်။ မြန်မာနိုင်ငံတကာပူးပေါင်းဆောင်ရွက်ရေးအေဂျင်စီကို အမှုဆောင်အရာရှိချုပ်၊ အရာထမ်း၊ အမှုထမ်း၊ ဥက္ကဋ္ဌ၊ ဒါရိုက်တာအဖွဲ့၊ အကြံပေးပညာရှင်အဖွဲ့များ၊ ကျွမ်းကျင်ဝန်ထမ်းများ၊ အငြိမ်းစား ကျွမ်းကျင်သူများနဲ့ စီးပွားရေးပညာရှင်များ၊ စီးပွားရေးစီမံခန့်ခွဲမှု ပညာရှင်များလည်း ပါဝင်မှာဖြစ်ကြောင်း၊ ဝန်ထမ်းများဟာလည်း နိုင်ငံ့ဝန်ထမ်းများလည်း ပါဝင်မှာဖြစ်ပြီးတော့ နိုင်ငံ့ဝန်ထမ်းမဟုတ်သူများလည်း ပါဝင်မှာဖြစ်ကြောင်း၊ ဝန်ထမ်းများကို ပုံသေလစာသတ်မှတ်၍ လစာနှင့်ညီမျှသော ထောက်ပံ့ကြေး ပေးမည်ဖြစ်ကြောင်း၊ အမှုဆောင်အရာရှိချုပ်ကို နိုင်ငံတကာမှသတ်မှတ်ထားသော လစာနှင့်အညီ ဒါရိုက်တာအဖွဲ့ရဲ့ အတည်ပြုချက်နဲ့ သီးခြားငှားရမ်းခန့်အပ်မည်ဖြစ်ကြောင်း၊ ဒါရိုက်တာအဖွဲ့ဥက္ကဋ္ဌကို နိုင်ငံတော်သမ္မတက တာဝန်ပေးသူအဖြစ် သတ်မှတ်ပြီး အတွင်းရေးမှူးကို ဝန်ကြီးဌာနက တာဝန် ပေးသူအဖြစ် သတ်မှတ်မည်ဖြစ်ကြောင်း စသည်ဖြင့် ကျယ်ပြန့်စွာ ဖော်ပြထားပါတယ်။ ဒါပေမဲ့ ဘယ် ဥပဒေနဲ့ စီမံထားတယ်ဆိုတာ မပါ ပါဘူး။ လေးစားအပ်ပါသော ဥက္ကဋ္ဌကြီးခင်ဗျား။ ဒီအဖွဲ့ဟာ ကျေးလက်ဒေသဖွံ့ဖြိုးရေး မဟာဗျူဟာ မူဘောင်နဲ့အညီ ဖွဲ့စည်းထားတယ်လို့ဆိုပေမယ့် ကျေးလက်ဒေသဖွံ့ဖြိုးရေးမဟာဗျူဟာ မူဘောင် အပိုဒ်(၂၂)မှာ မြန်မာနိုင်ငံအတွင်း ကျေးလက်ဒေသ ဆင်းရဲနွမ်းပါးမှု လျှော့ချရေးလုပ်ငန်းများကို စိတ်ပါ ဝင်စားသည့်အလျောက် နိုင်ငံတော်အစိုးရနှင့် ပူးပေါင်းဆောင်ရွက်သည့် ပြည်တွင်းပြည်ပ ဖွံ့ဖြိုးရေး အဖွဲ့အစည်းများ၊ အရပ်ဘက်လူ့အဖွဲ့အစည်းများ၊ ပုဂ္ဂလိကလုပ်ငန်းရှင်များ ပါဝင်ဖွဲ့စည်းထားသော အဖွဲ့ဖြစ်သည်လို့ အဓိပ္ပာယ် ဖွင့်ဆိုထားပါတယ်။ ဖွံ့ဖြိုးရေးမိတ်ဖက်အဖွဲ့ကို ပြည်ထောင်စုအဆင့် ဖွံ့ဖြိုးရေးမိတ်ဖက်၊ ပြည်နယ်နှင့် တိုင်းဒေသကြီးအဆင့် ဖွံ့ဖြိုးရေးမိတ်ဖက်နှင့် ဦးစားပေး မြို့နယ်နဲ့ ခရိုင် အဆင့် ဖွံ့ဖြိုးရေးမိတ်ဖက်ဆိုပြီးတဲ့အခါမှာ အဆင့်(၃)ဆင့် ခွဲပြီးတော့ ဖွဲ့စည်းပုံကို ဖော်ပြထားပါတယ်။ ဒါကြောင့် ဒီ MICA အဖွဲ့ဟာ ဒီဖော်ပြချက်များနှင့် လုံးဝမကိုက်ညီဘဲနဲ့ အဲဒီအဖွဲ့ဟာ အဓိပ္ပာယ်ရော၊ ဖွဲ့စည်းပုံရော လွဲချော်နေပါတယ်။ လေးစားအပ်ပါသော ဥက္ကဌကြီးခင်ဗျား။ ဒီအဖွဲ့ဟာ ပြည်ထောင်စုအစိုးရအဖွဲ့ရဲ့ ၃-၇-၂၀၁၄ ရက်နေ့က ကျင်းပတဲ့ အစည်းအဝေးဆုံးဖြတ်ချက်(၁၃/၂၀၁၄) နဲ့ ၁၄-၈-၂၀၁၄ ရက်နေ့က ကျင်းပ ခဲ့တဲ့ အစည်းအဝေး(၁၆/၂၀၁၄) ဆုံးဖြတ်ချက်မှတ်တမ်းများအရ MICA ဖွဲ့စည်းဆောင်ရွက်ရန်ကိစ္စကို ပြည်ထောင်စုအစိုးရအဖွဲ့က မူအရ သဘောတူထားတာပဲ ဖြစ်ပါတယ်။ MICA အဖွဲ့ကို ဖွဲ့စည်းခွင့်ပြု သည်ဆိုတဲ့ အစိုးရရဲ့ အမိန့်တစ်စုံတရာ ထုတ်ပြန်ထားတာ မရှိပါဘူး။ တာဝန်နဲ့ လုပ်ပိုင်ခွင့်တွေကို တရားဝင်﻿ သတ်မှတ်ပေးထားတဲ့ ခွင့်ပြုချက် တစ်စုံတရာလည်း မရှိပါဘူး။ ဒါ့အပြင် MICA ဟာ အဖွဲ့အစည်း တစ်ခုဖြစ်လို့ မြန်မာနိုင်ငံမှာ တည်ဆဲဥပဒေတစ်ရပ်ရပ်အရ တရားဝင်ဖွဲ့စည်းထားတဲ့ အဖွဲ့အစည်း လည်း မဟုတ်ပါဘူး။ ဒါကြောင့် ဥပဒေတွေ၊ ပြည်ထောင်စုအစိုးရရဲ့ အမိန့်တွေ၊ တရားဝင် ခွင့်ပြုချက် တွေ လုံးဝမရှိလို့ ဒီ MICA အဖွဲ့ဟာ ဥပဒေစိုးမိုးရေးဖြစ်အောင် ကြိုးစားနေကြတဲ့ ကျွန်တော်တို့ရဲ့ ပြည်သူ့ခေတ်မှာ ဆက်လက်လုပ်ဆောင်ခွင့်၊ ရပ်တည်ခွင့် မပေးသင့်ပါဘူး။ လေးစားအပ်ပါသော ဥက္ကဋ္ဌကြီးခင်ဗျား။ အဆိုရှင်က MICA အဖွဲ့ဟာ နိုင်ငံသားများအတွက် အကျိုးမပြု ဘူး။ လူတစ်စုက လက်ဝါးကြီးအုပ် ခြယ်လှယ်လုပ်ကိုင်နေတယ်။ တရားဝင် ဖျက်သိမ်း ရမယ်လို့ အဆိုတင်ထားပါတယ်။ ကျွန်တော့်အနေနဲ့ လေးနက်စွာ ထောက်ခံပါတယ်။ ဘာကြောင့်လဲဆိုရင် ပြည်သူကိုယ်စားပြုတဲ့ အစိုးရဟာ ပြည်သူ့အတွက် ဖြစ်ရမယ်ဆိုတာ ဒီစနစ်ရဲ့ ခိုင်မာတဲ့ ပြည်သူ့ သဘောထားမို့ပါပဲ။ ဒါကြောင့် ပြည်သူ့အစိုးရဟာ ပြည်သူတွေ ပိုင်ဆိုင်ခွင့်ကို လူတစ်စုက လက်ဝါး ကြီးအုပ်ခံစားနေတာ ထင်ရှားနေလို့၊ MICA ဆိုတဲ့အဖွဲ့ဟာ ဥပဒေမဲ့ ရပ်တည်နေတာ ထင်ရှားနေလို့ ဆက်လက်ရပ်တည်နေရင် ဥပဒေအရ ပြတ်သားစွာ ဆောင်ရွက်သင့်ပါတယ်။ ဒါကြောင့် တရားဝင် ဘယ်ဥပဒေမှ ဖွဲ့ထားတဲ့ အဖွဲ့မဟုတ်ဘူး။ သက်ဆိုင်ရာ အစိုးရရဲ့ ခွင့်ပြု ထားတဲ့ တရားဝင်အမိန့် မရှိဘူး။ မိမိသဘောနဲ့ ဖွဲ့စည်းပုံ ဖော်ပြထားပြီးတော့ ဤဖွဲ့စည်းပုံတွေ၊ ဝန်ထမ်းတွေစတဲ့ လုပ်ငန်းပိုင်း ဆိုင်ရာတွေ၊ လစာအကျိုးအမြတ်တွေအတွက် ခွင့်ပြုချက် တစ်စုံတရာ၊ ထင်ရှားမှတ်သားနိုင်တဲ့ ဥပဒေ၊ နည်းဥပဒေတွေ တရားဝင်ဆိုတာတွေဟာ ဘာတစ်ခုမှ မရှိတဲ့အပြင် အပိုဒ်(၂၂)မှာ မူဘောင်နဲ့ မကိုက်ညီလို့ MICA အဖွဲ့လို့တောင်မှ သတ်မှတ်လို့ မရပါဘူး။ ဒါကြောင့် ဒီအဖွဲ့ကို ပြည်ထောင်စုအစိုးရအဖွဲ့မှ ဖျက်သိမ်း ကြောင်း တရားဝင်ကြေညာရမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ MICA နဲ့ စပ်လျဉ်းတဲ့ မရွှေ့ပြောင်းနိုင်တဲ့ ပစ္စည်း မှန်သမျှ၊ ရွှေ့ပြောင်းနိုင်တဲ့ ပစ္စည်းမှန်သမျှ ငွေကြေးများ အားလုံးအပါအဝင် ပြည်သူတစ်ရပ်လုံးနဲ့ ပတ်သက်တဲ့ ပစ္စည်းများဖြစ်လို့ ပြည်သူ့အစိုးရမှာ တာဝန်ရှိပါတယ်။ သက်ဆိုင်ရာ ဝန်ကြီးဌာနများက ပြည်သူများ ရှင်းလင်းမြင်သာအောင် ပြတ်သားတဲ့အထိ ရှင်းလင်းထုတ်ပြန်ပေးဖို့ အမျိုးသား လွှတ်တော်ကြီးမှတစ်ဆင့် အစိုးရကို အတိအလင်း တောင်းဆိုပါတယ်။ လေးစားအပ်ပါသော ဥက္ကဌကြီးခင်ဗျား။ ဥပဒေရဲ့ အဓိကအင်္ဂါရပ်များဖြစ်တဲ့ တရားမျှတ ခြင်း၊ စာနာခြင်း၊ မှန်ကန်ခြင်းတို့ဟာ တန်ဖိုးကြီးမားလှတဲ့ ဂုဏ်ဒြပ်များဖြစ်ပါတယ်။ ဒီတန်ဖိုးများဟာ ပြည်သူ့အတွက် ကောင်းကျိုးဖြစ်ထွန်းစေရေး အကာအကွယ်ဖြစ်စေရပါမယ်။ ပြည်သူများရဲ့ လုပ်ပိုင် ခွင့်၊ ပြည်သူများပိုင်တဲ့ ပစ္စည်းအရပ်ရပ်များ၊ ငွေကြေးများတို့ကို အခွင့်ထူးခံ ရယူသုံးစွဲနေတဲ့ ဥပဒေ ဂုဏ်ဒြပ်နဲ့မညီတဲ့ MICA အဖွဲ့ ဖြစ်ပါတယ်။ ဒီအဖွဲ့ရဲ့ အခွင့်ထူးခံ ရယူခံစားနေတဲ့ လုပ်ငန်းများ၊ ခြံ၊ မြေများ၊ ငွေကြေးအမြတ်အရပ်ရပ်များ၊ အကျိုးခံစားခွင့်များ၊ ပြည်သူများရဲ့ ရပိုင်ခွင့်မှန်သမျှ ပြည်သူ့ အစိုးရက တာဝန်ယူပြီး ပြန်လည်ဖော်ထုတ် ရှင်းလင်းရယူပေးဖို့နဲ့ မလိုက်နာပါက ဥပဒေနှင့်အညီ ဆောင်ရွက်ပေးဖို့ ပြည်သူလူထုကိုယ်စား တောင်းဆိုအပ်ပါတယ်။﻿ လေးစားအပ်ပါသော ဥက္ကဋ္ဌကြီးခင်ဗျား။ နိဂုံးချုပ်အားဖြင့် တင်ပြလိုပါတယ်။ နိဂုံးမချုပ်ခင် မှာ စီမံကိန်းနဲ့ ဘဏ္ဍာရေးဝန်ကြီးဌာနက မြန်မာနိုင်ငံတကာပူးပေါင်းဆောင်ရွက်ရေးအေဂျင်စီ (MICA) အဖွဲ့ဟာ ဖျက်သိမ်းရန်ကိစ္စဆိုတဲ့ အကြောင်းအရာနဲ့ ၂၇-၁၂-၂၀၁၆ ရက်နေ့က ပေးပို့ထားတဲ့ စာတစ်စောင် တွေ့ရပါတယ်။ ဒီစာမှာ ဖျက်သိမ်းခွင့်ပြုပါကြောင်းသာ ပါ ပါတယ်။ ဖျက်သိမ်းပြီးကြောင်း မပါ ပါဘူး။ MICA အဖွဲ့သို့ လွှဲပြောင်းဆောင်ရွက်ခွင့်ပြုထားသော ခြံ၊ စက်ရုံ၊ လုပ်ငန်း၊ စက်ခန်းများ အား ဝန်ကြီးဌာနရဲ့ စီမံခန့်ခွဲမှုဖြင့် ဆောင်ရွက်ခွင့်ပြုကြောင်းလို့လည်း ဖော်ပြထားတာတွေ့ရပါတယ်။ လွှဲပြောင်း ပြီးကြောင်းလို့ မပါ ပါဘူး။ ဒါပေမဲ့ အဆိုရှင်က ယခုအဆိုကို ၈-၁၂-၂၀၁၆ ရက်နေ့မှာ လွှတ်တော် စီမံဌာနကို တင်ပြခဲ့ပြီးတော့ ၁၄-၁၂-၂၀၁၆ ရက်နေ့မှာ အမျိုးသားလွှတ်တော်မှာ အဆို တင်သွင်းခဲ့ပါတယ်။ အဲဒီလို တင်သွင်းပြီးတဲ့နောက်မှာ အထက်က ကျွန်တော်ပြောခဲ့တဲ့ ၂၇-၁၂-၂၀၁၆ ရက်စွဲပါ မြန်မာနိုင်ငံတကာပူးပေါင်းဆောင်ရွက်ရေးအေဂျင်စီက ဖျက်သိမ်းရန်ကိစ္စဆိုပြီး စီမံဘဏ္ဍာ ဝန်ကြီးဌာနက စာထွက်လာတာဟာ MICA အဖွဲ့အပေါ်မှာ တာဝန်ရှိတဲ့ တာဝန်ရှိသူများရဲ့ သဘော ထားဟာ ဘာလဲဆိုတာ မေးခွန်းထုတ်စရာ ဖြစ်နေပါပြီ။ အဲဒါကြောင့် ဥပဒေအရရော၊ အကြောင်းအချင်းအရာအရပါ ထင်ရှားမြင်သာအောင် ဆောင်ရွက်မထားတဲ့ နိုင်ငံပိုင်အခွင့်အရေးတွေကို လူတစ်စုပိုင်အဖြစ် ဖွဲ့စည်းထားတဲ့ MICA အဖွဲ့ကို ဒီနေ့ဒီအချိန်ခါမှာ တစ်နိုင်ငံလုံး ပြည်သူများသိရှိအောင်၊ ကျေနပ်လက်ခံအောင် MICA အဖွဲ့အား အဆောတလျင် ဖျက်သိမ်းကြောင်းကြေညာပြီး သိမ်းဆည်းရယူထားတဲ့ စက်ရုံမြေများ၊ လုပ်ငန်းများ၊ မြေယာများ အားလုံးကိုလည်း ပြည်သူအများသိရှိဖို့၊ ပြန်လည်ခံစားနိုင်ဖို့ရာ စီမံပေးဖို့နဲ့ ငွေကြေးကိစ္စရပ် များကိုလည်း ကိုယ်ကျိုးသုံးစွဲထားသည့် ငွေများပါမကျန်၊ ခြွင်းချန်ခြင်း မရှိစေရဘဲ ဂဏသေချာစွာ စိစစ်ပြီး ပြည်သူအများ လက်ခံနိုင်လောက်တဲ့ ငွေစာရင်းရှင်းတမ်းကို တရားဝင်ဖော်ထုတ် ရှင်းလင်းပေးဖို့ စိုက်ပျိုးရေး၊ မွေးမြူရေးနဲ့ ဆည်မြောင်းဝန်ကြီးဌာနကို တိုက်တွန်းကြောင်း အဆိုအား လေးနက်စွာ ထောက်ခံပါကြောင်း ပြောကြားရင်း နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
ကချင်ပြည်နယ် မဲဆန္ဒနယ်အမှတ်(၁၁)မှ ဒေါက်တာခွန်ဝင်းသောင်း ဆွေးနွေး နိုင်ပါပြီ
</speech>
<speech>
<mp id='1208'>
ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)
</mp>
လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ ကြွရောက်လာသူအားလုံးကို မင်္ဂလာပါလို့ နှုတ်ခွန်း ဆက်သပါရစေ။ ကျွန်တော့်ရဲ့ တင်ပြမှုကို Power Point အသုံးပြုခွင့်ပေးဖို့ ဥက္ကဌကြီးထံ မေတ္တာရပ်ခံ ပါတယ်။ MICA နဲ့ပတ်သက်တဲ့ အချက်အလက်များစွာထဲက ယခင် အင်းစိန်(တိ/မွေး/ကု) ဆေးတက္ကသိုလ် ကို နောက်ပိုင်း မွေး/ကုဦးစီးဌာနရုံးချုပ် သိခဲ့ကြတဲ့ မွေးမြူရေးအတတ်ပညာရှင်များကို မွေးထုတ်ရာ၊ မွေးမြူရေးသုတေသနတို့ရဲ့ မူလဘူတ ရှေးဟောင်းအမွေအနှစ် အဖိုးမဖြတ်နိုင်တဲ့ မြေဧက(၁၃၀)ကျော်﻿ ထဲက MICA သိမ်းယူခဲ့တဲ့ ရန်ကုန်တိုင်းဒေသကြီး၊ အင်းစိန်မြို့နယ် အရှေ့ကြို့ကုန်းရှိ မြေဧက(၉၀) ကျော်နဲ့ ပတ်သက်ပြီး ဆက်စပ်တင်ပြရင်း ကရင်ပြည်နယ် မဲဆန္ဒနယ်အမှတ်(၇)မှ ဒေါက်တာအာကာမိုး ရဲ့ MICA ကို ဖျက်သိမ်းစိစစ်ဖော်ထုတ်ပေးဖို့ အဆိုကို ထောက်ခံဆွေးနွေးသွားမှာ ဖြစ်ပါတယ်။ တကယ်တော့ ဒီနေရာတွေဟာ တိုင်းပြည်တစ်ခုလုံးရဲ့ မွေးမြူရေးကဏ္ဍ တိုးတက်ဖြစ်ထွန်းပြီး ပြည်သူတွေ သား၊ ငါး လိုအပ်ချက် သက်သာဖူလုံစွာ စားသုံးနိုင်ဖို့ အထောက်အကူပြုနိုင်တဲ့ အရင်းအမြစ်တွေ ဖြစ်တာမို့ လူတစ်စုရဲ့ အကျိုးစီးပွားကို ဦးစားမပေးဘဲ မူလရည်ရွယ်ချက်မပျောက်တဲ့ မွေးမြူရေးဆိုင်ရာ လုပ်ငန်းမျိုးကိုပဲ ဖော်ဆောင်သင့်ပါတယ်။ အဲဒီနေရာရဲ့ သမိုင်းကို ပြန်ကြည့်မယ်ဆိုရင် ၁၉၂၅ ခုနှစ်က တိရစ္ဆာန်ဆေးကုသအတတ် ပညာကျောင်းအဖြစ် သန္ဓေတည်ခဲ့ပြီး ၁၉၂၆ ခုနှစ်မှာ အစိုးရမင်းထံ သုတေသနအကောင်အထည် ဖော်ဖို့ တင်ပြခဲ့ပါတယ်။ နောက်တစ်နှစ် ဒီဇင်ဘာလမှာ တောင်အာဖရိက နာမည်ကျော် သုတေသနမှ ဒေါက်တာမစ်ရှ် ကို အရာရှိလစာ ရူပီး(၁၀၀၀)ကာလမှာ ရူပီး(၂၀၀၀)ပေးပြီး ခန့်ခဲ့တာကိုကြည့်ရင် အစိုးရမှ အလေးအနက်ထားကြောင်း သိနိုင်ပါတယ်။ ၁၉၂၈ ခုနှစ်၊ ဖေဖော်ဝါရီလမှာ အဓိက ကျွဲ၊ နွား ကျောက်ရောဂါထိန်းချုပ်ဖို့ စိတ်တွေကို ဆင့်ကဲဆင့်ကဲ ဆေးထိုးပြီး သုတေသန စတင်ခဲ့ပါတယ်။ ၁၉၃၈ ခုနှစ်မှာကျတော့ ယိုးဒယားမှ ကျောင်းသား(၂)ဦး မြန်မာပြည်ကို တစ်လတိတိ ဒေါင့်သန်းရောဂါ၊ အတွက် သုတေသနသင်ဖို့အတွက် လာခဲ့ပြီးမှ ၎င်းကာကွယ်ဆေးမျိုးကို ထိုင်းကို ပို့ခဲ့ပါတယ်။ ၁၉၄၀ ခုနှစ်မှာ အာဖရိက၊ အိန္ဒိယတို့လို မြန်မာနိုင်ငံမှာ အဆင့်မြင့်သုတေသန လုပ်ဆောင်နိုင်ခဲ့ပြီး ရောဂါဒဏ် (၄)နှစ်အထိ ခံနိုင်တယ်။ ဆိတ်မှာ (၄၀၇) ကြိမ်၊ နွားမှာ(၈၇)ကြိမ်အထိ သုတေသနပြု နိုင်ခဲ့ပါတယ်။ ၁၉၂၉ ခုနှစ်မှ ၁၉၄၀၊ ၁၉၅၁၊ ၁၉၅၂ မှ ၁၉၆၁ ခုနှစ်အထိ အစိုးရထံကို ပုံမှန်အစီရင်ခံစာ တင်သွင်း နိုင်ခဲ့ပြီး ၁၉၅၂-၁၉၅၃ ခုနှစ်မှာတော့ ကိုလံဘိုအစီအစဉ်နဲ့ ဒေါက်တာဗိန်းလ် ကနေပြီးတော့မှ ကျွဲ၊ နွား လည်ချောင်းကွဲ ကာကွယ်ဆေးကို ထုတ်လုပ်နိုင်ခဲ့ပါတယ်။ ၁၉၆၂ ခုနှစ်နောက်ပိုင်းမှာတော့ အစိုးရထံ အစီရင်ခံခြင်းမတွေ့ရတော့ဘဲ ၁၉၆၃ ခုနှစ်မှာ ကျောင်းဟောင်းကြီးရဲ့ အနောက်ကို သုတေသနဌာနများ ရွှေ့ပြောင်းသွားခဲ့ပါတယ်။ ၁၉၉၁-၁၉၉၂ ဝန်းကျင် ဖြစ်တဲ့ န.၀.တခေတ်မှာတောင် လာအိုနိုင်ငံကနေပြီးတော့ မြန်မာနိုင်ငံကို သုတေသနအတွက် ပညာတော်သင်လာခဲ့ဖူးပါတယ်။ အဲဒီလို အစဉ်အလာကြီးခဲ့တဲ့ မွေးမြူရေးဆိုင်ရာသုတေသနမျိုး စဉ်ဆက် မပြတ် ပြန်မလုပ်ဘဲနဲ့၊ အားမပေးဘဲနဲ့တော့ ဘယ်လိုထူးခြားကြီးကျယ်တဲ့ စီမံကိန်းမျိုးပဲ ဖြစ်ဖြစ် အောင်မြင်ဖို့အတွက် အလှမ်းဝေးနေပါလိမ့်မယ်။ သစ်တောဌာန၊ စိုက်ပျိုးရေးနဲ့ ဆေးလောကတို့လို သုတေသနအတွက် သီးသန့်ဘတ်ဂျက်တွေ ဖွဲ့စည်းပုံတွေ ထားရှိရပါမယ်။ ပညာရှင်တွေကို နည်းမှန်၊ လမ်းမှန် အသုံးချရပါမယ်။ ရုံးချုပ်ကိုခေါ်ပြီး ကွန်ပျူတာရိုက်ခိုင်းထားရုံလောက်နဲ့တော့ အလုပ်မဖြစ် ပါဘူး။ နိုင်ငံတော်က မွေးမြူသူတွေ ယုံကြည်အားထားနိုင်လောက်အောင် သုတေသနပြုပြီး ထိခိုက်ဆုံး ရှုံးနိုင်တဲ့သတင်း၊ ကာကွယ်နိုင်မယ့်နည်းလမ်းတွေ၊ ခေတ်မီဆေးဝါးတွေ၊ မွေးနည်းစနစ်တွေ ဘယ်လို သုံးပြီး အောင်မြင်အောင် ဘယ်လိုမွေးရမယ်ဆိုတာကို စဉ်ဆက်မပြတ် ပညာပေးရပါမယ်။ သုတေသန ဆိုတာ ဝင်ငွေမရှိဘူး။ ငွေဖြုန်းသက်သက်ဆိုပြီး ပစ်ပယ်ခဲ့ကြလို့ အခုတော့ ထိုင်းကိုပဲ အားကိုးနေရတဲ့ အဆင့် ဖြစ်နေပါတယ်။ မွေးမြူရေးလောကမှာ မလိုအပ်ဘဲနဲ့ ဆေးဝါးတွေကို မှန်းပြီးရမ်းပြီးတိုက်နေကြရ﻿ တာလည်း ဘယ်ရောဂါ၊ ဘယ်လိုဖြစ်မှန်းမသိလို့၊ သုတေသနမရှိလို့ ဒီတော့ ဆေးကြွင်းပါတဲ့ အသား၊ ငါး တွေကို ဇီဝလုံခြုံမှုကင်းမဲ့စွာနဲ့ ပြည်သူတွေ စားသုံးနေကြရတာကြောင့် ရောဂါဖြစ်ရင် ဆေးမတိုးတော့ဘဲ နောက်ပိုင်း ကင်ဆာကိုတောင် ဖြစ်စေနိုင်ပါတယ်။ လေးစားအပ်တဲ့ လွှတ်တော်ဥက္ကဋ္ဌကြီးခင်ဗျား။ တစ်ချိန်က ဝက်နားရွက်ပြာရောဂါ (PPRS) လို့ စစ်ဆေးတွေ့ရှိခဲ့ရင်တောင် ဝက်နားရွက်ပြာရောဂါပါလို့ အထက်လူကြီးက ရေးခွင့်မပြုလို့ အခြား ရောဂါ အမည်တပ်ခဲ့ရတာတွေလည်း ရှိခဲ့ဖူးတာကြောင့် သုတေသနနဲ့ ရောဂါထိန်းချုပ်ရေးအနေနဲ့ မွေးမြူရေးလောကမှာ ဘယ်လောက်ချည့်နဲ့အားနည်းနေတယ်ဆိုတာ မုံရွာမွေးမြူရေးဇုန်က သက်သေ ပြနေပါတယ်။ မွေးမြူရေး ဆေးကုအတတ်ပညာရှင်တွေနဲ့ ပတ်သက်ပြီး အိန္ဒိယနိုင်ငံမှာ မွေး/ကု တက္ကသိုလ် (၂၃)ခု၊ ထိုင်းနိုင်ငံမှာ မွေး/ကုတက္ကသိုလ်(၆)ခု၊ ရေလုပ်ငန်းဆိုင်ရာတက္ကသိုလ်(၁၀)ခုနဲ့ ရေလုပ်ငန်းဆိုင်ရာကောလိပ်(၃၀)ခုနဲ့ ရေလုပ်ငန်းဆိုင်ရာ သိပ္ပံကျောင်း(၁၅၀)လောက် ရှိနေပေမယ့် မြန်မာပြည်မှာတော့ မွေးမြူရေးတက္ကသိုလ်ဟာ(၁)ခုပဲရှိပြီး ရေလုပ်ငန်းဆိုင်ရာတက္ကသိုလ် မရှိခဲ့ပါဘူး။ ဒီထက်ပိုဆိုးတာက လွန်ခဲ့တဲ့ကာလတစ်ခုလုံးက မွေး/ဆေးတက္ကသိုလ်ဝင်အမှတ်တွေကို လျှော့ချ လိုက်ပြီး ဝင်ချင်သလို ဝင်ခွင့်ပြုပေးခဲ့တာကြောင့် မွေးမြူရေးလောကတစ်ခုလုံးကို ရိုက်ဖျက် နေသလို ဖြစ်ခဲ့ရလို့ တာဝန်သိဆရာကြီးတွေရဲ့ ကြိုးစားတိုက်တွန်းမှုကြောင့် စံချိန်မီပြန်ဖြစ်ခဲ့ရပါတယ်။ ဆေးတက္ကသိုလ်၊ စီးပွားရေးတက္ကသိုလ်၊ နည်းပညာတက္ကသိုလ်တို့တောင် တစ်ခုမကရှိသလို နောက်ထပ် မွေးမြူရေးတက္ကသိုလ်လည်း ဒီမြေနေရာတွေမှာ ထပ်ဖွင့်နိုင်ရန် အမှန်ပင်သင့်တော်ပါတယ်။ ခုဆိုရင် ကျောင်းဆင်းပြီးတဲ့ မွေးကုပညာရှင်ဟာ တစ်ပြည်လုံးမှာမှ (၅၀၀၀)ဝန်းကျင်သာ ရှိပြီး အားလုံးလည်း အလုပ်မဝင်နိုင်ခဲ့ကြပါဘူး။ MICA သိမ်းလိုက်တဲ့ အဲဒီနေရာတွေမှာ မွေးမြူရေး ဆေးပညာတွေ တိုးတက်ဖို့ ဘာတွေလုပ်သင့်တယ်ဆိုတာကို ဖော်ပြပါ ဆရာကြီးတွေအပြင် ပညာရှင် အများစုက သက်ဆိုင်ရာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးထံကို အကြံပြုချက်များ ပေးပို့ ခဲ့ဖူးပါတယ်။ အကြံပြုချက်များကတော့ New Generation Vet များအတွက် Training တွေ၊ Feild 28:9$6$26ozi Small Animals Practice saopos Indoor Patient Hospital Large Animals Practice saozas cope:{{{3vp:1 Al Center i Live Stock and Nutrictional Research Center Š. FARM GOJI MVA, MVC Head Quater Building sage eşooscos Veteniary Medical Institute, Library, Conference Hall . oqgaśm:ondompolop:saopas Central Disease Control (CDC) 000360pmi Spo$propy? Soem3200pcsvę ပါတယ်။ သား၊ ငါး ဖူလုံဖို့၊ မွေးမြူရေး တိုးတက်ဖို့မလုပ်ဘဲ လူနည်းစုကောင်းစားမှုကိုပဲ ရှေးရှုပြီး Office Tower, Apartment, Resident, Hotel, Luxury, Condominium $ Shopping Mall စတာတွေကို မူလရည်ရွယ်ချက်နဲ့ သွေဖယ်ပြီး ဆောက်လုပ်ဖို့ ကြိုးစားခဲ့တဲ့ အထောက်အထားတွေကို အမျိုးသားလွှတ်တော် စိုက်ပျိုးရေး၊ မွေးမြူရေးနဲ့ ရေလုပ်ငန်း ဖွံ့ဖြိုးတိုးတက်မှုကော်မတီမှာ ရက်ပေါင်း (၂၅၆)ရက်တိတိ တာဝန်ထမ်းဆောင်ရစဉ် ၅-၁၂-၂၀၁၆ ရက်နေ့ နေ့စွဲနဲ့ တွေ့ရှိခဲ့ရတဲ့အပြင် အဲဒီလရဲ့ ၁၇ ရက်နေ့မှာပဲ ရန်ကုန်-အင်းစိန်-မင်းဓမ္မလမ်းတစ်ဝိုက်ရှိ ဌာနပိုင် Acid Ldb အနီးက သိန်း(၂၀၀၀)﻿ခန့်ကုန်ကျထားတဲ့ အဆောက်အဦကြီးကို လုပ်ငန်းရှင်တစ်ဦးက အသည်းအသန်ကြိုးစားနေကြောင်း ကို ၂၂-၁၂-၂၀၁၆ ရက်နေ့မှာ ခိုင်လုံစွာ ကြားသိခဲ့ရပါတယ်။ MICA လုပ်ငန်းရည်ရွယ်ချက်ကတစ်မျိုး၊ အကောင်အထည်ဖော်တာက တခြားဖြစ်နေတဲ့ ဖော်ပြပါ ဆီဆိုင်တွေ၊ ဟိုတယ်တွေ၊ Shopping Center တွေလို စီမံမှုအမှားများကို ပုဂ္ဂိုလ်ရေး မပါဘဲ လွှတ်တော်ဥက္ကဋ္ဌကြီးမှတစ်ဆင့် ရိုးသားစွာ ထောက်ပြလိုပါတယ်။ သက်ရှိထင်ရှားဖြစ်တဲ့ မွေး/ကု ပညာရှင်ကြီးတစ်ဦးက မြန်မာပြည်ရဲ့ မွေးမြူရေးကဏ္ဍ အားနည်းနေတာဟာ အဓိကကျတဲ့နေရာတွေမှာ လူမှန်၊ နေရာမှန် မဖြစ်တဲ့အတွက် ထိုက်သင့်သလောက်မတိုးတက်ဘူးလို့ နေပြည်တော် မွေး/ကုဦးစီး ဌာနရဲ့ DG ရုံးခန်းမှာ ပြောခဲ့ဖူးပါတယ်။ လုပ်ပိုင်ခွင့်ရှိသူက နီးစပ်ရာကို တာဝန်အကြီးတွေ ပေးခဲ့တဲ့ အမှားတွေကြောင့် မွေးမြူရေးကဏ္ဍတစ်ခုလုံး တော်တော်များများ နာလန်မထူ ဖြစ်ခဲ့ရပါတယ်။ အထူး သဖြင့် ပညာရှင်များနဲ့သာ လုပ်ငန်းဆောင်ရွက်သင့်တဲ့ဌာနများ ကျန်းမာရေး၊ စိုက်ပျိုးရေး၊ မွေးမြူရေး၊ အင်ဂျင်နီယာ စသည်တို့မှာ စီမံခန့်ခွဲရမယ့်သူများဟာ အတွေ့အကြုံနဲ့ လုပ်သက်ရင့်တဲ့ပညာရှင်များ သာ ဖြစ်သင့်ပါတယ်။ အဲဒီလိုမဟုတ်ဘဲ အခွင့်ထူးခံ ဝန်ထမ်းအနည်းစုရဲ့ စီမံမှုအလွဲများအောက်မှာ အတွေ့အကြုံ ရင့်တဲ့ ပညာရှင်များအနေနဲ့ လုပ်ပိုင်ခွင့်မရှိခြင်း၊ စိတ်ဓာတ်ကျခြင်းတို့ကြောင့် တက်ကြွစွာ လုပ်ဆောင်လိုစိတ်နဲ့ တီထွင်ကြံဆလိုစိတ်များဟာလည်း ရိုက်ချိုးခံရသလိုဖြစ်ပြီး ဌာနများရဲ့ လုပ်ငန်း များ အကောင်အထည်ဖော် ဆောင်ရွက်နိုင်မှုများ ကျဆင်းလာကာ နိုင်ငံတော်အတွက် များစွာနစ်နာရ ပါတယ်။ တိုးတက်ချင်ရင်တော့ ပြောင်းလဲမှ ရပါမယ်။ ပြောင်းလဲမှုဆိုင်ရာ မဟာဗျူဟာ အမြင်နဲ့ပြောရရင် ရည်ရွယ်ချက် မှန်ကန်ရပါမယ်။ ပြည့်ဝ တဲ့ ကျွမ်းကျင်မှုရှိပြီး အခွင့်အလမ်းတွေ၊ မက်လုံးတွေ ပေးထားရပါမယ်။ အရင်းအမြစ်လုံလောက်စွာနဲ့ အကောင်အထည်ဖော်မှု တည့်မတ်မယ် ဆိုရင်တော့ မှန်ကန်တဲ့၊ တိုးတက်တဲ့ပြောင်းလဲမှုကို ရပါမယ်။ အဲဒီလိုမှမဟုတ်ဘဲ ရည်ရွယ်ချက် မမှန်ကန်ဘူးဆိုရင်တော့ တွေဝေရောထွေးစွာ ပြောင်းလဲပါလိမ့်မယ်။ ပြည့်ဝတဲ့ကျွမ်းကျင်မှုမရှိရင် စိုးရိမ်ပူပန်စွာ ပြောင်းလဲပြီး အခွင့်အလမ်းမက်လုံးတွေ မရှိရင်လည်း နှေးကွေးစွာ ပြောင်းလဲပါလိမ့်မယ်။ အရင်းအမြစ်တွေ မလုံလောက်ရင်တော့ အဆင်မပြေစွာပြောင်းလဲ ပြီး အကောင်အထည်ဖော်မှု ချွတ်ချော်မယ်ဆိုရင် မှားယွင်းစွာ ပြောင်းလဲပါလိမ့်မယ်။
</speech>
<speech type='speaker'>
ကိုယ်စားလှယ်ကြီး MICA အကြောင်း အခုပြောနေတာ။ MICA အကြောင်း တစ်ခုမှပါတာ သိပ်မတွေ့ရဘူး။ အခုဆွေးနွေးတာက MICA အကြောင်းဆွေးနွေးနေတာ
</speech>
<speech>
<mp id='1208'>
ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)
</mp>
လေးစားအပ်ပါ သော လွှတ်တော်ဥက္ကဋ္ဌကြီးခင်ဗျား။ နောက်ဆုံးအနေနဲ့ ဥက္ကဋ္ဌကြီးမှတစ်ဆင့် နိုင်ငံတော်အစိုးရကို မေတ္တာ ရပ်ခံလိုပါတယ်။ ပြောင်းလဲမှုကိုလိုလားတဲ့ ပြည်သူတွေ ရွေးချယ်ထားတဲ့ ကိုယ်စားလှယ်တွေအနေနဲ့ ပြောင်းလဲသင့်တဲ့အကြောင်းအရာကို တင်ပြလို့ပြီးပါပြီ။ MICA နဲ့ပတ်သက်တဲ့ကိစ္စအဝဝကို ပွင့်လင်း မြင်သာစွာ စစ်ဆေးနိုင်ဖို့ ပိုင်ဆိုင်မှု ငွေကြေး၊ ရရန်/ပေးရန်များ၊ မြေ၊ စက်ရုံ၊ အဆောက်အအုံ၊ Ownership အရပ်ရပ်တို့ကို ဘယ်လောက်ဆောင်ရွက်ထားတယ်ဆိုတဲ့ ဖြေရှင်းချက် ကြိုတင်ပွိုင့်ရိုက် ထားတာတွေ အလုံးစုံ ဂဃနဏ သိနိုင်ဖို့ ကာလပေါက်ဈေးနဲ့ ညီ/မညီ တိုင်းပြည်ရဲ့ ဘဏ္ဍာနဲ့ ပတ်သက်ပြီးလက်ခံ နိုင်ဖွယ်မရှိတဲ့ စုစုပေါင်း MICA ရဲ့ အကျိုးအမြတ် သိန်း(၂၀၀၀)ကျော်ပဲ ပြထားတာတွေကို ယုတ္တိ ရှိ/မရှိ စစ်ဆေးဖို့ကို MICA ကို ရပ်ဆိုင်းလုပ်လို့မပြီးသေးဘဲ ဆက်လက်စစ်ဆေးဖော်ထုတ်သင့်ပါ ကြောင်းနဲ့ ဖျားလို့ပဲသေသေ၊ အစားမှားလို့ပဲသေသေ၊ လူနာကို ဆေးရုံမှာဗိုက်ခွဲပြီး အဖြေမှန် စစ်ဆေးရ သလို MICA ရဲ့ လွဲချော်မှုတွေကို စာရင်းစစ်ချုပ်အဖွဲ့အပြင် ဥပဒေပညာရှင်များ၊ ပြင်ပအကြံပေးနိုင်တဲ့ မွေးမြူရေးဆိုင်ရာပုဂ္ဂိုလ်များနဲ့ လွှတ်တော်နှစ်ရပ်ဆိုင်ရာ ကိုယ်စားလှယ်များ အစရှိတဲ့ သင့်တော်တဲ့ ဘုတ်အဖွဲ့ ဖွဲ့၍ စစ်ဆေးပေးပါရန်နဲ့ နိုင်ငံတော်နဲ့ ပြည်သူတို့ရဲ့ စားနပ်ရိက္ခာ သား၊ ငါးကဏ္ဍ အစဉ်တစိုက် ဖွံ့ဖြိုးတိုးတက်ရန်အလို့ငှာ အမျိုးသားလွှတ်တော်ကိုယ်စားလှယ် ကရင်ပြည်နယ် မဲဆန္ဒနယ်အမှတ်(၇)မှ ဒေါက်တာအာကာမိုး ရဲ့ MICA ကို ဖျက်သိမ်း စစ်ဆေးဖော်ထုတ်ရေး အစီအစဉ်ကို ကချင်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ်ဖြစ်သူ ကျွန်တော် ဒေါက်တာခွန်ဝင်းသောင်းက နောက်ဆုံး ထောက်ခံဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
အဆိုနှင့်စပ်လျဉ်း၍ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီးက ပြန်လည် ဆွေးနွေးရန်ရှိပါက ဆွေးနွေးဖို့ ဖြစ်ပါတယ်
</speech>
<speech>
<agency id='11'>
ဦးလှကျော် (ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)
</agency>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ ခင်ဗျား။ ကျွန်တော့်အနေနဲ့ ကရင်ပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် နော်ခရစ္စထွန်း(ခ)ဒေါက်တာအာကာမိုး ရဲ့ နိုင်ငံတော်အကျိုးစီးပွားရှေးရှုပြီး တင်သွင်းတဲ့အဆိုနဲ့ ယင်းအဆိုအပေါ်မှာ အပြုသဘောဆောင် ဝိုင်းဝန်းဆွေးနွေးပေးတဲ့ အမျိုးသားလွှတ်တော်ကိုယ်စား လှယ်ကြီးများကို များစွာကျေးဇူးတင်ရှိပါကြောင်း တင်ပြလိုပါတယ်။ မိမိအနေနဲ့ ဝန်ကြီးဌာနရဲ့ လက်ရှိ MICA အပေါ်မှာ စီမံဆောင်ရွက်ထားမှုအခြေအနေလေးကို တင်ပြပါမယ်။ မည်သို့သောလုပ်ငန်းကိုမဆို ကောင်းမွန်သော ရည်ရွယ်ချက်ရှိသည်ဖြစ်စေ၊ ယင်းလုပ်ငန်းကို အကောင်အထည်ဖော်ဆောင်ရွက်ရတဲ့ လုပ်နည်းစနစ် (System)နဲ့ ယင်းကို အကောင်အထည်ဖော်ရမယ့် လုပ်ငန်းအစီအမံ (Mechanism) တွေ မှန်ကန်ဖို့လိုအပ်ပါတယ်။ MICA အဖွဲ့ရဲ့ အခြေအနေကိုပြန်ပြီးတော့ လေ့လာသုံးသပ်ကြည့်မယ်ဆိုရင် အမျိုးသားလွှတ်တော်ကိုယ်စားလှယ်ကြီးများလည်း အားလုံး ထောက်ပြဆွေးနွေးပြီး ဖြစ်ပါတယ်။ Jqpon International Cooperation Agency(JICA) Korea International Cooperation Agency (KOICA) palcosso Eş:aje:ğ@copsoe Thai Internation Cooperation Agency (TICA) ဆိုတဲ့ သက်ဆိုင်ရာ အစိုးရအဖွဲ့တွေရဲ့ ကျောထောက်နောက်ခံပြု ဖွဲ့စည်းထားတဲ့ အဖွဲ့အစည်း ပုံသဏ္ဌာန်မျိုး MICA ကို စိတ်ကူးပုံဖော်မှုအဖြစ် သုံးသပ်ရရှိပါတယ်။ လက်ရှိ ယင်းအဖွဲ့ရဲ့ ရည်ရွယ်ချက်နဲ့ လုပ်နည်းစနစ်ပေါ်မှာ မိမိတို့အစိုးရလက်ထက်မှာ ပြန်လည်သုံးသပ်ပြီးတော့ ဒီလုပ်ငန်းရဲ့ စွမ်းဆောင်ရည်အနေအထားနဲ့ ဥပဒေ၊ လုပ်ထုံးလုပ်နည်းအပိုင်း အားနည်းချက်များ ရှိခဲ့တဲ့အတွက်ကြောင့်လည်းပဲ နိုင်ငံတော်သမ္မတရုံးကို ယင်းအဖွဲ့ကို ဖျက်သိမ်း ပေးဖို့အတွက် တင်ပြခဲ့ပြီးဖြစ်ပါတယ်။ ၂၀၁၆ ခုနှစ်၊ ဒီဇင်ဘာလ ၁၃ ရက်နေ့မှာ နိုင်ငံတော်သမ္မတ ရုံးကနေပြီးတော့ ဖျက်သိမ်းဖို့ကိစ္စကို လုပ်ထုံးလုပ်နည်းနှင့်အညီ ဆက်လက်ဆောင်ရွက်သွားဖို့ သဘောတူ ခွင့်ပြုခဲ့ပြီးဖြစ်ပါတယ်။ လုပ်ငန်းရဲ့ ဖျက်သိမ်းမှုအတွက် Process အရ ဖျက်သိမ်းရာမှာ လုပ်ထုံးလုပ်နည်း နှင့်အညီ ဖြစ်ဖို့အတွက်လည်း ပြည်ထောင်စုရှေ့နေချုပ်ရုံးရဲ့ ဥပဒေရေးရာရှုထောင့်မှ Legd Affair သဘောထားမှတ်ချက်များ တောင်းခံခဲ့ပြီးဖြစ်ပါတယ်။ ယင်းနဲ့စပ်လျဉ်းပြီး ပြည်ထောင်စုရှေ့နေချုပ်ရုံးရဲ့ အကြံပြုသုံးသပ်ချက်များ (၆)ချက်ကို ဒီနေရာမှာ ကျွန်တော် တင်ပြပါမယ်။ (က) MICA ဟာ မြန်မာနိုင်ငံကုမ္ပဏီများ အက်ဥပဒေ ၁၉၁၄ ခုနှစ် အရ ဖွဲ့စည်းတည်ထောင်ခဲ့ပြီး မှတ်ပုံတင်ထားပါက ယင်းဥပဒေနဲ့အညီ စာရင်းရှင်းလင်းဖျက်သိမ်းနိုင်မည် ဖြစ်ပါကြောင်း၊ (ခ) MICA အား မြန်မာနိုင်ငံကုမ္ပဏီများ အက်ဥပဒေ ၁၉၁၄ အရ ဖွဲ့စည်း တည်ထောင်ခဲ့ သော်လည်းပဲ မှတ်ပုံတင်ထားခြင်းမရှိလို့ရှိရင် တရားဝင်အဖွဲ့အစည်းဖြစ်တယ်လို့ ယူဆနိုင်မည် မဟုတ်ပါ﻿ သောကြောင့် မြန်မာနိုင်ငံကုမ္ပဏီများ အက်ဥပဒေ ၁၉၁၄ ခုနှစ်နှင့်အညီ စာရင်းရှင်းလင်း ဖျက်သိမ်း နိုင်မည် မဟုတ်ပါကြောင်း၊ (ဂ) သို့သော် MICA ဖွဲ့စည်းခြင်း၊ ဒါရိုက်တာအဖွဲ့ဝင်များ ဖွဲ့စည်းခြင်း၊ ဒါရိုက်တာအဖွဲ့ ပြင်ဆင်သတ်မှတ်ခြင်းတို့ကို ပြည်ထောင်စုအစိုးရအဖွဲ့က သဘောတူခွင့်ပြုခဲ့တဲ့အတွက် ကြောင့် MICA ဖျက်သိမ်းခြင်းနဲ့ စပ်လျဉ်းပြီး ပြည်ထောင်စုအစိုးရအဖွဲ့ရဲ့ သဘောတူခွင့်ပြုချက် ရရှိရန် လိုအပ်မည်ဖြစ်ပါကြောင်း၊ (ဃ) MICA အား ဖျက်သိမ်းခြင်းမပြုမီ MICA မှ ချုပ်ဆိုဆောင်ရွက်ထားတဲ့ စာချုပ်များနဲ့ စပ်လျဉ်းပြီး MICA နဲ့ ယင်းစာချုပ်များ ချုပ်ဆိုခဲ့တဲ့ကုမ္ပဏီ၊ လုပ်ငန်းရှင်တို့အကြား ပေးရန်၊ ရရန်ကိစ္စများ ရှင်းလင်းပြီးဖြစ်ဖို့ လိုအပ်ပါကြောင်း၊ (င) ထို့အပြင် MICA အား ပြည်ထောင်စုအစိုးရ အဖွဲ့က ဖျက်သိမ်းရန် သဘောတူခွင့်ပြုခဲ့ပါက MICA အား ဖျက်သိမ်းခြင်းမပြုမီ MICA က ချုပ်ဆိုခဲ့တဲ့ စာချုပ်ပါ ယင်း၏တာဝန်နဲ့ ဝတ္တရားအားလုံးကို လွှဲပြောင်းလက်ခံမည့်ဌာနများသို့ လုပ်ငန်းတာဝန်နဲ့ ဝတ္တရားများ လွှဲပြောင်းသည့်သဘောတူစာချုပ် Leave of Assignment များချုပ်ဆိုပြီး လွှဲပြောင်းရန် လိုအပ်မည်ဖြစ်ပါကြောင်းနဲ့ (စ) သက်ဆိုင်ရာဝန်ကြီးဌာနမှ MICA အား ဖွဲ့စည်းတည်ထောင်ပြီးတဲ့နောက် စာချုပ်များ ချုပ်ဆိုဆောင်ရွက်ရေး၊ လုပ်ပိုင်ခွင့်အခွင့်အာဏာများ အပ်နှင်းခဲ့သည့်ကိစ္စများ ရှိခဲ့လျှင်လည်း အဆိုပါကိစ္စအား ရှင်းလင်းဆောင်ရွက်ရန်လိုအပ်ကြောင်း သဘောထား ပြန်ကြားခဲ့ပြီးဖြစ်ပါတယ်။ ယင်းသဘောထားနဲ့အညီ MICA ကို ဖျက်သိမ်းနိုင်ဖို့အတွက် ပြည်ထောင်စုအစိုးရအဖွဲ့ကို တင်ပြခွင့်ပြု ချက် ရယူဆောင်ရွက်သွားမှာ ဖြစ်ပါတယ်။ သို့ဖြစ်တဲ့အတွက် အဖွဲ့ဖျက်သိမ်းခြင်း၊ ခြံ၊ စက်ရုံ၊ မြေယာများကို သက်ဆိုင်ရာ ဦးစီးဌာနသို့ ပြန်လည်လွှဲပြောင်းခြင်းတို့ကို လုပ်ထုံးလုပ်နည်းများနဲ့အညီ ဆက်လက်ဆောင်ရွက်သွားမည်ဖြစ်ပါ ကြောင်း တင်ပြအပ်ပါတယ်။ ဒီလို ဖျက်သိမ်းတဲ့ကိစ္စမှာလည်း ငွေကြေးစီမံခန့်ခွဲမှုအပိုင်း ရှင်းလင်းရန် အတွက် လုပ်ထုံးလုပ်နည်းနဲ့အညီ ပြည်ထောင်စုစာရင်းစစ်ချုပ်ရုံးရဲ့ အကြံဉာဏ်များရယူ၍ ပူးပေါင်း ဆောင်ရွက်သွားမည်ဖြစ်ပါကြောင်း တင်ပြအပ်ပါတယ်။ သို့ဖြစ်တဲ့အတွက် အမျိုးသားလွှတ်တော် ကိုယ်စားလှယ်ကြီး တင်သွင်းတဲ့ အဆိုနဲ့စပ်လျဉ်းပြီး အမျိုးသားလွှတ်တော်ရဲ့ အဆုံးအဖြတ်ကို နာခံမည် ဖြစ်ပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။ (ဩဘာသံများ)
</speech>
<speech type='speaker'>အဆိုရှင်၏ သဘောထားကို တင်ပြပါ။</speech>
<speech>
<mp id='1224'>
နော်ခရစ္စထွန်း(ခ)ဒေါက်တာအာကာမိုး၊ ကရင်ပြည်နယ် မဲဆန္ဒနယ်အမှတ်(၇)
</mp>
လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ပြည်ထောင်စုဒုတိယဝန်ကြီးနဲ့ အားလုံးကို မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ စိုက်ပျိုး ရေး၊ မွေးမြူရေးနှင့် ဆည်မြောင်းဝန်ကြီးဌာနက ဒုတိယဝန်ကြီးမှ ပြန်လည်ပြီးတော့ ကျွန်မရဲ့ အဆိုကို ရှင်းလင်းဆွေးနွေးပေးတဲ့အတွက် ကျေးဇူးတင်ကြောင်း ပဏာမ ပြောကြားလိုပါတယ်။ ထို့အတူပဲ ကျွန်မရဲ့အဆိုကို ထောက်ခံဆွေးနွေးပေးသွားတဲ့ အမျိုးသားလွှတ်တော်ကိုယ်စားလှယ်ကြီး (၁၄)ဦးကို အထူးပင် ကျေးဇူးတင်ကြောင်း ပြောကြားလိုပါတယ်။ ဒီအဆိုနဲ့ပတ်သက်ပြီးတော့ အမျိုးသားလွှတ်တော်﻿ ပြန်လည်ဖြေရှင်း ဆွေးနွေးခြင်း ကိုယ်စားလှယ်(၁၄)ဦးက ခက်ခက်ခဲခဲရယူထားတဲ့ စုံစမ်းရယူထားတဲ့ အချက်အလက်တွေနဲ့ MICA နဲ့ ပတ်သက်ပြီးတော့ ပြည့်ပြည့်စုံစုံ ဆွေးနွေးသွားခဲ့ပေမယ့်လည်း ထပ်ဆင့်ပြီး ကျွန်မ အနည်းငယ် ရှင်းလင်း တင်ပြပေးချင်ပါတယ်။ ရှင်းလင်းတင်ပြခွင့်ပြုပါ။ မွေးမြူရေးနှင့် ရေလုပ်ငန်းကဏ္ဍတွေကို MICA က လွှဲပြောင်းယူသွားပြီးတဲ့နောက်မှာ မှေးမှိန်ခဲ့ရတဲ့အတွက်ကြောင့်မို့လို့ မွေးမြူရေးနှင့် ရေလုပ်ငန်းကဏ္ဍကို ကျွန်မအနေနဲ့ ပြန်လည်ပြီး တော့ မြှင့်တင်ပေးစေချင်ပါတယ်။ တစ်ဖက်ကလည်း ပြည်သူ့ဘဏ္ဍာ ပျောက်ဆုံးနေတာကိုလည်း တိတိကျကျ မှန်မှန်ကန်ကန် ပြန်လည်ဖော်ထုတ်ပြီး ပြည်သူ့အကျိုး ပြန်လည်ရရှိစေချင်ပါတယ်။ အခု ဆိုရင် ပြောင်းလဲပြီးတော့ လုပ်ကိုင်သွားတဲ့ လုပ်ငန်းတွေကလည်း အခုအချိန်ထိ ပိုင်ဆိုင်မှုရှုပ်ထွေး နေပြီးတော့ အကျိုးအမြတ်တွေကိုလည်း မမျှော်မှန်းနိုင်လောက်အောင် ဆက်လက်လုပ်ဆောင်နေတာကို တွေ့ရပါတယ်။ ဥပမာအားဖြင့် ငါးလုပ်ငန်းဦးစီးဌာနပိုင် ကြို့ကုန်းမြေနေရာမှာ ဆီဆိုင် ဖြစ်နေတာတွေ၊ တညင်းကုန်း အစာစပ်စက်ရုံနားမှာ ဆီဆိုင်ဖြစ်နေတာတွေ၊ အဲဒီအပြင် ကြို့ကုန်း MICA Fish Market ကနေပြီးတော့ APM Fish Market ပြောင်းလဲသွားတာတွေ ဒီလုပ်ငန်းတွေကို ဆက်လက်လုပ်ဆောင် နေတာတွေကို တွေ့ရမှာဖြစ်ပါတယ်။ အဲဒီအပြင် ရွာသာကြီး ကြက်သားစက်ရုံနေရာမှာဆိုရင် ဆောက်လုပ်ဆဲ အိုးအိမ်၊ တိုက်တာအဆောက်အဦတွေကိုလည်း တွေ့ရမှာဖြစ်ပါတယ်။ တညင်းကုန်း အစာစပ်စက်ရုံမှာဆိုရင် Whole Sale Market က အခုအချိန်မှာ ရန်ကုန်တိုင်းစည်ပင်အဖွဲ့နဲ့ ပူးပေါင်းပြီး ရှယ်ယာရောင်းချမှုတွေ ရှိနေပါတယ်။
</speech>
<speech type='speaker'>
ကိုယ်စားလှယ်ကြီး လွှတ်တော်ရဲ့ အဆုံးအဖြတ် ယူမှာလား။ ဒါကိုပဲ ကျွန်တော်တို့ သဘောထားတောင်းဖို့ပြောတာ
</speech>
<speech>
<mp id='1224'>
နော်ခရစ္စထွန်း (ခ) ဒေါက်တာအာကာမိုး၊ ကရင်ပြည်နယ် မဲဆန္ဒနယ်အမှတ်(၇)
</mp>
အဓိကအနေနဲ့ ကျွန်မပြောချင်တာကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေ နဲ့ MICA ကို ရှင်းလင်း ဖျက်သိမ်း ဖော်ထုတ်ပေးဖို့နဲ့ နိုင်ငံတော်ရဲ့ မွေးမြူရေး၊ သား၊ ငါးကဏ္ဍတွေ ပြန်လည်ဦးဆောင်မြှင့်တင်ပေးဖို့ လိုအပ်တဲ့အတွက် အဆိုကို အတည်ပြုနိုင်ဖို့အတွက် လွှတ်တော်ကနေ ဆုံးဖြတ်ပေးပါရန် လေးစားစွာ တင်ပြအပ်ပါတယ်ရှင်။ (ဩဘာသံများ)
</speech>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း(ခ) ဒေါက်တာအာကာမိုး တင်သွင်းတဲ့ နိုင်ငံတော်၏ သား၊ ငါး ကဏ္ဍ တိုးတက်ရန်နှင့် စားနပ်ရိက္ခာဖူလုံရန် စသည့် ရည်ရွယ်ချက်များဖြင့် ဖွဲ့စည်းထားသည်ဆိုသော MICA (Myanmar International Cooperation Agency) 28 ş@ceossąc qccw9:op: အတွက် အကျိုးပြုမှုမရှိဘဲ လူတစ်စုမှ လက်ဝါးကြီးအုပ်ခြယ်လှယ် လုပ်ကိုင်ဆောင်ရွက်ခဲ့ခြင်းကြောင့် အဆိုပါ MICA အဖွဲ့ကို ဖျက်သိမ်းပြီးလျှင် ပြည်ထောင်စုအစိုးရအဖွဲ့၏ တရားဝင်ခွင့်ပြုမိန့်မရရှိဘဲ ဆောင်ရွက်ခဲ့သည့် သိမ်းဆည်းရယူထားသော စက်ရုံများ၊ လုပ်ငန်းများ၊ မြေယာများကို မည်သို့စီမံထား ကြောင်းနှင့် ရရှိခဲ့သည့် ငွေကြေးစီမံခန့်ခွဲထားမှုကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး﻿ဌာနအနေဖြင့် ပွင့်လင်းမြင်သာစွာ ရှင်းလင်းဖော်ထုတ်ပေးပါရန် တိုက်တွန်းကြောင်း အဆိုကို အတည် ပြုရန် သဘောတူ၊ မတူ လွှတ်တော်ရဲ့ အဆုံးအဖြတ် ရယူပါမယ်။လွှတ်တော်ရဲ့ အဆုံးအဖြတ်ရယူရာမှာ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြု တဲ့နည်းဖြင့် ဆောင်ရွက်မှာ ဖြစ်ပါတယ်။ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ ထောက်ခံမဲ(၁၄၀)မဲ၊ ကန့်ကွက်မဲ(၅၀)မဲ၊ ကြားနေမဲ မရှိပါဘူး။ ထောက်ခံမဲများတဲ့အတွက် နော်ခရစ္စထွန်း(ခ)ဒေါက်တာအာကာမိုး ရဲ့ အဆိုကို အတည် ပြုကြောင်း ကြေညာပါတယ်။ (ဩဘာသံများ)
</speech>
</section>
</discussion><postface>
<title>
အမျိုးသားလွှတ်တော်ဥက္ကဋ္ဌကဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ပဉ္စမနေ့ ရပ်နားကြောင်းနှင့် ဆဋ္ဌမနေ့ အစည်းအဝေး ဆက်လက်ကျင်းပမည့် နေ့ရက်နှင့် အချိန်ကိုကြေညာခြင်း
</title>
<speech type='speaker'>
အစီအစဉ်(၈)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ပဉ္စမနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ဆဋ္ဌမနေ့ကို ၂၀၁၇ ခုနှစ်၊ ဖေဖော်ဝါရီလ ၉ ရက် (ကြာသပတေးနေ့) နံနက် ၁၀း၀၀ နာရီအချိန်မှာ ဆက်လက် ကျင်းပမည်ဖြစ်ကြောင်း ကြေညာ ပါတယ်။ (ဩဘာသံများ)
</speech>
<speech type='mc'>
အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။
</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။</speech>
<p>
ဒုတိယအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ပဉ္စမနေ့ကို ၁၂၁၈ နာရီအချိန်တွင် ရပ်နားပါသည်။
</p>
</postface>
</transcript>
</doc>
