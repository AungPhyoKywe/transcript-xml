<doc>
<docinfo>
<docno>02-14-03.xml</docno>
<pdf>02-14-03.pdf</pdf>
<term value="02">ဒုတိယအကြိမ်</term>
<session value="14" />
<sittingday value="03" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး တတိယနေ့မှတ်တမ်း</title>
<date>၁၃၈၁ ခုနှစ်၊ တန်ဆောင်မုန်းလဆန်း ၁၁ ရက် (၂၀၁၉ ခုနှစ်၊ နိုဝင်ဘာလ ရ ရက်)ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး တတိယနေ့ အစီအစဉ်ကို ၁၀:ဝဝ နာရီင် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ တတိယနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ကတိသစ္စာမပြုရသေးသော တပ်မတော်သား အမျိုးသားလွှတ်တော် ကိုယ်စားလှယ်လောင်းများက ကတိသစ္စာပြုခြင်းနှင့် ကတိသစ္စာပြုလွှာပေါ်တွင် လက်မှတ်ရေးထိုးခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခု ၂၀၁၂ ခုနှစ်၊ အမျိုးသားလွှတ်တော်ဆိုင်ရာ ဥပဒေ ပုဒ်မ ၈၊ ပုဒ်မခွဲ(ခ)အရ ကတိသစ္စာမပြုရသေးတဲ့ တပ်မတော်သား အမျိုးသားလွှတ်တော်ကိုယ်စားလှယ်လောင်းများက ဥက္ကဋ္ဌ ရှေ့မှောက်မှာ ကတိသစ္စာပြုပြီး လက်မှတ် ရေးထိုးရမှာဖြစ်ပါတယ်။ ဒါကြောင့် တပ်မတော်သား အမျိုးသားလွှတ်တော် ကိုယ်စားလှယ်လောင်း များက စင်မြင့်ရှေ့မှာ နေရာယူပေးဖို့ ဖြစ်ပါတယ်။ ကတိသစ္စာကို တိုင်ပေးတဲ့အခါ တပ်မတော်သား အမျိုးသားလွှတ်တော်ကိုယ်စားလှယ် လောင်းများက လိုက်ဆိုဖို့ ဖြစ်ပါတယ်။ ယခု ကတိသစ္စာပြုပါမယ်။ အစည်းအဝေးခန်းမ အတွင်းမှာရှိတဲ့ ပုဂ္ဂိုလ်အားလုံး မတ်တတ်ရပ်ပေးကြဖို့ ဖြစ်ပါတယ်။ ကတိသစ္စာ တိုင်ပေးတဲ့အခါ ကျွန်ုပ် ဆိုပြီးတဲ့နောက် မိမိအမည်ကို ထည့်သွင်းရွတ်ဆိုဖို့ ဖြစ်ပါတယ်။ (လိုက်ဆို) ကျွန်ုပ် - - - - - - - - - - - - သည် အမျိုးသားလွှတ်တော် ကိုယ်စားလှယ်အဖြစ် ရွေးချယ်ခံရပြီးဖြစ်သဖြင့် နိုင်ငံတော်ဖွဲ့စည်းပုံအခြေခံဥပဒေကို ထိန်းသိမ်းကာကွယ်စောင့်ရှောက်ပြီး နိုင်ငံတော်၏ ဥပဒေများကိုလည်း လိုက်နာပါမည်။ ပြည်ထောင်စုသမ္မတမြန်မာနိုင်ငံတော်နှင့် နိုင်ငံသားများအပေါ် သစ္စာစောင့်သိ ရိုသေပါမည်။ ပြည်ထောင်စုမပြိုကွဲရေး၊ တိုင်းရင်းသား စည်းလုံး ညီညွတ်မှုမပြိုကွဲရေး၊ အချုပ်အခြာအာဏာ တည်တံ့ခိုင်မြဲရေးတို့ကို ထာဝစဉ် ဦးထိပ်ပန်ဆင် ဆောင်ရွက်ပါမည်။ ထို့အပြင် ယခု ကျွန်ုပ် ထမ်းဆောင်မည်ဖြစ်သော တာဝန်ဝတ္တရားများကို ဖြောင့်မတ် မှန်ကန်စွာ ဆောင်ရွက်မည်ဟု လေးနက်တည်ကြည်စွာ ကတိသစ္စာပြုပါသည်။ အားလုံး ထိုင်နိုင်ကြပါပြီ။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး တတိယနေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ် ဦးရေစုစုပေါင်း (၂၂၃)ဦးရှိပြီး ဒီကနေ့ အစည်းအဝေးကို (၁၉၉)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ် ဦးရေ စုစုပေါင်းရဲ့ (၈၉.၂၄)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသားလွှတ်တော်ဆိုင်ရာဥပဒေ ပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပ ကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေးရဲ့ တတိယနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင် ဖြန့်ဝေထားပြီးဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြား လိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြား လွှတ်တော်ကိုယ်စားလှယ် တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="963">ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး တတိယနေ့ ရ - ၁၁ - ၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များ ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသား လွှတ်တော် လွှတ်တော်အခွင့်အရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ် က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ စောမွှာဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်။ ဦးစိုင်းသာစိန်၊ ကယားပြည်နယ် မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်။ ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)၊ ဆေးဝါးကုသမှုခံယူရန်။ ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဦးမောင်ကျော်ဇံ၊ ရခိုင်ပြည်နယ်၊ မဲဆန္ဒနယ် အမှတ်(၉)၊ ကိုယ်တိုင်ဆောင်ရွက်ရန်။ ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)၊ ကျန်းမာရေး။ ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)၊ ဒေသဖွံ့ဖြိုးရေး။ ဒေါ်စန်းစန်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၄)၊ ကိုယ်တိုင်ဆောင်ရွက်ရန်၊ ဦးမောင်မောင်ဆွေ၊ မန္တလေး တိုင်းဒေသကြီး မဲဆန္ဒနယ်အမှတ်(၉)၊ လယ်ယာမြေစိစစ်ရေးအစည်းအဝေး တက်ရောက်ရန်နှင့် ဦးလှမြင့်(ခ)ဦးလှမြင့်သန်း၊ မွန်ပြည်နယ် မဲဆန္ဒနယ်အမှတ်(၁၁)၊ ဒေသဖွံ့ဖြိုးရေးတို့ပဲဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်ကခွင့်ပြုထားသူ (၁၃)ဦးနဲ့ ယနေ့ ခွင့်ပန်ကြားသူ (၁၁)ဦးဖြစ်ပြီး စုစုပေါင်းခွင့်ပန်ကြားသူ (၂၄)ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များအား လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး တတိယနေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၁၃)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၁၁)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ (၂၄)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ်သုံးဦး မေးမြန်းတဲ့ မေးခွန်းများသည် ပညာရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ် များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရခိုင်ပြည်နယ်၊ ကျောက်ဖြူမြို့နယ်၊ မင်းပြင်ကျေးရွာ အခြေခံပညာ အထက်တန်းကျောင်းတွင် (၂)ထပ် ကျောင်းဆောင်သစ်တစ်ဆောင် ဆောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရခိုင်ပြည်နယ် မဲဆန္ဒနယ်အမှတ်(၁၀)မှ ဦးကျော်သန်း မေးမြန်းဖို့ဖြစ်ပါတယ်။</speech>
<speech><mp id="941">ဦးကျော်သန်း၊ ရခိုင်ပြည်နယ် မဲဆန္ဒနယ်အမှတ်(၁၀)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံးကို မင်္ဂလာပါလို့ ဦးစွာ နှုတ်ခွန်းဆက်သအပ် ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် ဦးကျော်သန်း ဖြစ်ပါတယ်။ ကျွန်တော်မေးမြန်းလိုတဲ့ မေးခွန်းကတော့ ပညာရေးနဲ့ ဆိုင်တဲ့ မေးခွန်းတစ်ခုဖြစ်ပါတယ်။ ရခိုင်ပြည်နယ်၊ ကျောက်ဖြူခရိုင်၊ ကျောက်ဖြူမြို့နယ်၊ မင်းပြင် ကျေးရွာအုပ်စု၊ မင်းပြင်ကျေးရွာ အခြေခံပညာအထက်တန်းကျောင်း၌ ယိုယွင်းပျက်စီးနေသော ကျောင်းဆောင်အမှတ်(၂)အစား ကျောင်းဆောင်သစ် ဆောက်လုပ်ပေးရန် အစီအစဉ် ရှိ/မရှိ မေးမြန်း သွားဖို့ပဲဖြစ်ပါတယ်။ လေးစားရပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မင်းပြင်ကျေးရွာ အခြေခံပညာအထက်တန်းကျောင်းတွင် ကျောင်းဆောင်(၄)ဆောင် ရှိပြီးတော့ အမှတ်(၂) အဆောင်မှာ ၁၉၈၀ ပြည့်နှစ်တွင် ဆောက်လုပ်ခဲ့တဲ့အတွက် အိုမင်းရင့်ရော်လာပြီး ယခုအခါ ခိုင်ခန့်မှုမရှိဘဲ ပျက်စီး လျက်ရှိနေပါတယ်။ ၎င်းကျောင်းတွင် ကျောင်းသူ၊ ကျောင်းသားပေါင်း (၇၀၀)နီးပါး ပညာသင်ကြား လျက်ရှိပြီးတော့ ကျောင်းသား၊ ကျောင်းသူများ ပိုမိုများပြားလာသည့်အတွက် လက်ရှိ စာသင်ဆောင်များ တွင် စာသင်၍ မလုံလောက်တော့ပါ။ ကျောင်းဆောင်သစ် ဆောက်လုပ်ပေးရန် လိုအပ်နေပါသဖြင့် ကျောင်းဆောက်ပေးရန် အမှန်တကယ်လိုအပ်နေသည်မှာ မှန်ကန်ကြောင်း တွေ့ရှိရပါတယ်။ သို့ဖြစ်ပါ၍ မင်းပြင် အခြေခံပညာအထက်တန်းကျောင်းအား (၂)ထပ် ကျောင်းဆောင်သစ် တစ်ဆောင် ဆောက်လုပ်ပေးရန် အစီအစဉ် ရှိ/မရှိ ဥက္ကဋ္ဌကြီးမှတစ်ဆင့် လေးစားစွာဖြင့် မေးမြန်းအပ် ပါတယ်။ အားလုံးကို ကျေးဇူးတင်ပါတယ်။</speech>
<title>မွန်ပြည်နယ်၊ ရေးမြို့နယ်၊ သောင်ပြင်ကျေးရွာ အခြေခံပညာအထက်တန်းကျောင်း(ခွဲ)အား အခြေခံပညာ အထက်တန်းကျောင်းအဖြစ် အဆင့်တိုးမြှင့်ဖွင့်လှစ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၇)မှ ဦးနိုင်သီဟ မေးမြန်းဖို့ဖြစ်ပါတယ်။</speech>
<speech><mp id="937">ဦးနိုင်သီဟ၊ မွန်ပြည်နယ် မဲဆန္ဒနယ်အမှတ်(၇)</mp>မင်္ဂလာပါခင်ဗျား။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီး၊ အမျိုးသားလွှတ်တော် ဒုတိယဥက္ကဋ္ဌ၊ ဒုတိယဝန်ကြီးများ၊ အမျိုးသား လွှတ်တော်ကိုယ်စားလှယ်တော်ကြီးများနှင့် ဧည့်သည်တော်များအားလုံး စိတ်၏ချမ်းသာခြင်း၊ ကိုယ်၏ ကျန်းမာခြင်းနဲ့ ပြည့်ဝပါစေကြောင်း ဦးစွာ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော် ကတော့ မွန်ပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးနိုင်သီဟ ဖြစ်ပါတယ်။ ကျွန်တော် ဒီနေ့မေးမြန်းမယ့် ကြယ်ပွင့်ပြမေးခွန်းကတော့ မွန်ပြည်နယ်၊ ရေးမြို့နယ်၊ သောင်ပြင်ကျေးရွာ အခြေခံပညာအထက်တန်းကျောင်း(ခွဲ)အား အခြေခံပညာအထက်တန်းကျောင်း အဖြစ်သို့ အဆင့်တိုးမြှင့် ဖွင့်လှစ်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း ဖြစ်ပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ မွန်ပြည်နယ်၊ ရေးမြို့နယ်၊ သောင်ပြင်ကျေးရွာမှာ စုစုပေါင်းအိမ်ခြေ (၂၀၀၀)ခန့်နှင့် လူဦးရေ (၁၂၀၀၀)ဦးခန့် မှီတင်းနေထိုင်ကြ ပါတယ်။ သောင်ပြင်ကျေးရွာ အခြေခံပညာမူလတန်းကျောင်းကို ၁၉၅၆ ခုနှစ်မှာ စတင်ဖွင့်လှစ်ခဲ့ပြီး ၂၀၀၂ ခုနှစ်တွင် အခြေခံပညာအလယ်တန်းကျောင်းအဖြစ်သို့လည်းကောင်း၊ ၂၀၁၀ ပြည့်နှစ်တွင် အခြေခံပညာအထက်တန်းကျောင်း(ခွဲ)အဖြစ်သို့လည်းကောင်း အဆင့်တိုးမြှင့် ဖွင့်လှစ်ခဲ့ပါသည်။ ၂၀၁၈-၂၀၁၉ ပညာသင်နှစ်မှာ မူလတန်းကျောင်းသားဦးရေ (၄၅၅)ဦး၊ အလယ်တန်းကျောင်းသားဦးရေ (၃၄၇)ဦးနှင့် အထက်တန်းကျောင်းသားဦးရေ (၁၈၅)ဦး၊ စုစုပေါင်းကျောင်းသားကျောင်းသူဦးရေ (၉၈၇)ဦး ပညာသင်ကြားခဲ့ကြပါသည်။ ယခု ၂၀၁၉ - ၂၀၂၀ ပညာသင်နှစ်မှာ ကျောင်းသား၊ ကျောင်းသူ စာရင်းများအရ အဆိုပါ သောင်ပြင်ကျေးရွာ အခြေခံပညာအထက်တန်းကျောင်း(ခွဲ)မှာ မူလတန်း ကျောင်းသားဦးရေ (၄၇၅)ဦး၊ အလယ်တန်းကျောင်းသားဦးရေ (၃၅၆)ဦးနဲ့ အထက်တန်း ကျောင်းသားဦးရေ (၂၂၄)ဦး၊ စုစုပေါင်း ကျောင်းသား၊ ကျောင်းသူဦးရေ (၁၀၅၅)ဦးအထိ ပညာ သင်ကြားလာခဲ့ကြပါတယ်။ ထို့ပြင် ပင်မကျောင်းဖြစ်တဲ့ ရေးမြို့နယ်၊ လမိုင်းမြို့ အထက်တန်း ကျောင်းနဲ့ (၄.၅)မိုင်ခန့် ကွာဝေးတဲ့နေရာမှာတည်ရှိခြင်း၊ သောင်ပြင်ကျေးရွာ အခြေခံပညာ အထက်တန်းကျောင်း(ခွဲ)ကို အထက်တန်းကျောင်းအဖြစ် အဆင့်တိုးမြှင့်ပေးနိုင်ရန် ဒေသခံ ကျောင်းသား၊ ကျောင်းသူများ၊ ကျောင်းသားမိဘများ၊ ကျောင်းအကျိုးတော်ဆောင်များက ဆန္ဒ ပြင်းပြ လိုလားလျက်ရှိကြပါတယ်။ ထို့ကြောင့် ဒေသခံတိုင်းရင်းသားပြည်သူတို့၏ လူမှုဘဝဖွံ့ ဖြိုးတိုးတက်ရေးကို တစ်ဖက် တစ်လမ်းမှ အထောက်အကူပြုနိုင်ရန်အတွက် မွန်ပြည်နယ်၊ ရေးမြို့နယ်၊ သောင်ပြင်ကျေးရွာ အခြေခံပညာအထက်တန်းကျောင်း(ခွဲ)ကို အခြေခံပညာအထက်တန်းကျောင်းအဖြစ်သို့ အဆင့်တိုးမြှင့် ဖွင့်လှစ်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်းကို အမျိုးသားလွှတ်တော်ဥက္ကဋ္ဌကြီးမှ တစ်ဆင့် ပြည်သူများကိုယ်စား လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>အခြေခံပညာ သင်ရိုးညွှန်းတမ်းအသစ်တွင် ပါရှိသော ပန်းချီ၊ ဂီတ၊ ကာယ ဘာသာရပ်များကို အလေး အနက်ထား၍ ထိရောက်စွာသင်ကြားနိုင်ရန် ဆရာ/ဆရာမများအား မည်သို့စီမံ ဆောင်ရွက်ထား သည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၇)မှ ဦးကျော်တုတ် မေးမြန်းဖို့ဖြစ်ပါတယ်။</speech>
<speech><mp id="925">ဦးကျော်တုတ်၊ မန္တလေးတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီး၊ ဒုတိယဝန်ကြီးများနှင့် အမျိုးသားလွှတ်တော်ကိုယ်စားလှယ်များ၊ ဧည့်သည်တော်များအားလုံး ကိုယ်စိတ် ကျန်းမာချမ်းသာပါစေကြောင်း ဆုတောင်းဂါရဝပြု နှုတ်ခွန်း ဆက်သအပ်ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၇)မှ အမျိုးသား လွှတ်တော်ကိုယ်စားလှယ် ဦးကျော်တုတ် ဖြစ်ပါတယ်။ ကျွန်တော့်အနေနဲ့ အခြေခံပညာ သင်ရိုး ညွှန်းတမ်းအသစ်တွင်ပါရှိသော ပန်းချီ၊ ဂီတ၊ ကာယ ဘာသာရပ်များကို အလေးအနက်ထားကာ ထိရောက်စွာ သင်ကြားနိုင်ရန် ဆရာ၊ ဆရာမများအား မည်သို့ စီမံဆောင်ရွက်ထားသည်ကို သိရှိလိုခြင်း မေးခွန်း မေးမြန်းသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ (၂၁)ရာစုကျွမ်းကျင်မှုဆိုတဲ့ စဉ်းစားတွေးခေါ်ခြင်း၊ တီထွင်ဖန်တီးနိုင်ခြင်း၊ စူးစမ်းလေ့လာမှုကို အခြေခံကာ ပြဿနာဖြေရှင်းခြင်း၊ တရားမျှတစွာနှင့် ငြိမ်းချမ်းစွာအတူယှဉ်တွဲနေထိုင်ခြင်း စတဲ့ ကိုယ်ရည်ကိုယ်သွေးကျွမ်းကျင်မှုများရရှိအောင် ပညာရေး ပြုပြင်ပြောင်းလဲမှုများပြုလုပ်ခဲ့ပါတယ်။ ပြောင်းလဲမှုအဖြစ် အခြေခံပညာသင်ရိုးညွှန်းတမ်းအသစ်ကို ၂၀၁၆-၂၀၁ရ ပညာသင်နှစ်မှာ စတင်ခဲ့ပြီးဖြစ်ပါတယ်။ အမျိုးသားပညာရေးမဟာဗျူဟာစီမံကိန်း ရည်မှန်းချက်ထဲမှ တစ်ခုမှာ အလွတ်ကျက်မှတ် ဖြေဆိုခြင်းကို အလေးမပေးသော သင်ရိုးညွှန်းတမ်း အသစ်ကို အကောင်အထည်ဖော်ဆောင်ရွက်ခြင်းဖြင့် ကျောင်းသားများ တီထွင်ဖန်တီးနိုင်သော စွမ်းရည်နှင့် ဝေဖန်ပိုင်းခြားတွေးခေါ်နိုင်သော စွမ်းရည်တို့ ဖွံ့ဖြိုးတိုးတက်လာစေမယ်လို့ ဖြစ်ပါတယ်။ ၎င်းရည်မှန်းချက်ကို သိသာမြင်သာစွာ ပြောင်းလဲဖော်ဆောင်ပေးတဲ့ သင်ရိုးညွှန်းတမ်းမှာ ပန်းချီ၊ ဂီတ၊ ကာယ ဘာသာရပ်ပဲဖြစ်ပါတယ်။ သီဆိုလှုပ်ရှားခြင်း၊ အခြေခံကိုယ်ကာယလှုပ်ရှားခြင်း၊ စုပေါင်းကစားခြင်းတို့ဖြင့် ပျော်ရွှင်မှုရရှိရန်နှင့် အကောင်းမြင်သဘောထားများ ရရှိရန်၊ ခန္ဓာကိုယ်ကို အချက်ကျကျလှုပ်ရှားတတ်ရန်နှင့် အမျိုးမျိုးသောလေ့ကျင့်မှုများမှ ကျွမ်းကျင်မှုများရရှိရန်၊ ကျန်းမာ၊ ဘေးကင်း၊ လုံခြုံစွာ လှုပ်ရှားဆောင်ရွက်တတ်ရန်နှင့် အခြားသူများ၏ မတူကွဲပြားမှုများကို လက်ခံတတ်ရန် စတဲ့ ရည်မှန်းချက်များ ပေါက်မြောက်စေမှာဖြစ်ပါတယ်။ ပန်းချီဘာသာရပ်က လည်းပဲ အတန်းစဉ်အလိုက် ကလေးများ အသက်အရွယ်နဲ့လိုက်ဖက်သော စိတ်ကူး အတွေးအမြင် များနှင့် ၎င်းစိတ်ကူး အတွေးတို့ကို အကောင်အထည်ဖော် ဖန်တီးနိုင်သောစွမ်းရည်များ အစဉ်တစိုက်လေ့ကျင့် ရယူနိုင်မှာ ဖြစ်ပါတယ်။ ယခင် သင်ရိုးဟောင်းမှ စာရိတ္တနီတိ၊ ဘဝတွက်တာ တို့ သင်ရိုးညွှန်းတမ်း ပြဋ္ဌာန်းခဲ့သော်လည်း တွဲဖက်သင်ရိုးဖြစ်လို့ ာသည်နှင့်အမျှ ဆရာများကလည်း ် အလေးထား သင်ကြားခြင်းမရှိ၊ ကျောင်းသားများကလည်း စာမေးပွဲမရှိ၍ သင်ယူလေ့လာ မှတ်သားခြင်းမရှိတော့ဘဲ သင်ရိုးပြဋ္ဌာန်းချက်မှာ မပါသကဲ့သို့ ဖြစ်ခဲ့ရပါတယ်။ ယခုသင်ရိုးအသစ်မှာ ဤဘာသာရပ်များဟာ တွဲဖက်သင်ရိုးလည်း မဟုတ်ပါဘူး။ အဆုံးအဖြတ်ပေး အဓိကဘာသာရပ်လည်းမဟုတ်တော့ နှစ်စနှစ်ဆုံး ပြဋ္ဌာန်းထားသော သင်တန်း င်း ်အလေးထား သင်ကြားလေ့ကျင့်မှု လုပ်ဆောင်ခြင်းမရှိဘူးဆိုရင် ပညာရေး ရည်မှန်းချက်ဖြစ်သော (၂၁)ရာစု ကျွမ်းကျင်မှုဟုခေါ်တဲ့ အရည်အချင်းများ ရရှိမှာမဟုတ်ပါဘူး။ အခြေခံပညာမူလတန်းကျောင်းများမှာ သင်သော အတန်းပိုင်စနစ်ပဲသင်သင် အလယ်တန်း၊ အထက်တန်းကျောင်းများမှာ သင်သော ဘာသာခွဲစနစ်ပဲသင်သင်၊ အတန်းခွဲစနစ်ပဲသင်သင် ကျောင်း တစ်ကျောင်းမှာ ပန်းချီ၊ ဂီတ၊ ကာယ အထူးအာရုံစိုက် အလေးအနက်ထား ဝါသနာ စေတနာပါ သီးသန့်သင်ကြားသော ဆရာ၊ ဆရာမများရှိဖို့ လိုမယ်လို့ ယုံကြည်၍လည်းကောင်း၊ တွဲဖက်သင်ရ သော ဘာသာရပ်သဘောထက်ပိုသော အတန်းအားလုံးကို သီးသန့်သင်သော ဆရာ၊ ဆရာမများ ဖြစ်ရန် လိုမည်ဟု ယုံကြည်၍လည်းကောင်း ဤမေးခွန်းကို မေးမြန်းရခြင်းဖြစ်ပါတယ်။ သို့ဖြစ်ပါ၍ ပညာရေးရည်မှန်းချက်များအောင်မြင်အောင် အခြေခံပညာ သင်ရိုးညွှန်းတမ်း အသစ်မှာပါရှိတဲ့ ပန်းချီ၊ ဂီတ၊ ကာယ ဘာသာရပ်များကို အလေးအနက်ထား ထိရောက်စွာ သင်ကြားနိုင်ရန် ဆရာ၊ ဆရာမများအား မည်သို့ စီမံထားသည်ကို သိရှိလိုပါ၍ ဥက္ကဋ္ဌကြီးမှတစ်ဆင့် လေးစားစွာ မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ပညာရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="16">ဦးဝင်းမော်ထွန်း (ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်ကြီးများ အားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေကြောင်း ဦးစွာဆုမွန် ကောင်းတောင်းရင်း နှုတ်ခွန်းဆက်သအပ်ပါတယ်။ ပညာရေးဝန်ကြီးဌာန၊ ဒုတိယဝန်ကြီး ကျွန်တော် သင်ကြားနိုင် ပန်းချီ၊ ဂီတ၊ ကာယကအောင်မြင်အောင် သို့ ဦးဝင်းမော်ထွန်း က ရခိုင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ကြီး ဦးကျော်သန်း ၏ မေးခွန်းဖြစ်သော ရခိုင်ပြည်နယ်၊ ကျောက်ဖြူမြို့နယ်၊ မင်းပြင်ကျေးရွာ အခြေခံပညာ အထက်တန်းကျောင်းတွင် (၂)ထပ် ကျောင်းဆောင်သစ်တစ်ဆောင် ဆောက်လုပ်ပေး ရန် အစီအစဉ် ရှိ/မရှိဆိုတဲ့ မေးခွန်းနဲ့ စပ်လျဉ်းပြီး ဖြေကြားတင်ပြပါမယ်။ ရိုသေလေးစားအပ်ပါသော ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ကိုယ်စားလှယ်တော်ကြီးရဲ့ မဲဆန္ဒနယ်ဖြစ်တဲ့ ရခိုင်ပြည်နယ်၊ ကျောက်ဖြူမြို့နယ်မှာ ၂၀၁၉-၂၀၂၀ ဘဏ္ဍာရေးနှစ် ငွေလုံးငွေရင်း တည်ဆောက်ရေးရန်ပုံငွေဖြင့် တိုးချဲ့ကျောင်းပေါင်း (၁၂)ဆောင်၊ အန္တရာယ်ရှိကျောင်းဆောင်ဖျက်သိမ်းပြီး အသစ်ဆောက်လုပ်ရန် ကျောင်းဆောင် (၂)ဆောင်၊ ဝန်ထမ်း အိမ်ရာ(၁)ဆောင် စုစုပေါင်း အဆောက်အအုံ(၁၅)လုံးအတွက် ငွေကျပ်သန်းပေါင်း (၁၀၇၀.၂၈) လျာထားပြီးဖြစ်ပါကြောင်း ဦးစွာတင်ပြအပ်ပါတယ်။ တင်ပြပါ ရခိုင်ပြည်နယ်၊ ကျောက်ဖြူမြို့နယ်၊ မင်းပြင်ကျေးရွာ အခြေခံပညာအထက်တန်း ကျောင်းတွင် (၁၂၀ x ၃၀)ပေ RCC နှစ်ထပ်ဆောင် (၁)ဆောင်၊ (၁၂၀ x ၃၀)ပေ သွပ်မိုး၊ အုတ်ညှပ် တစ်ထပ်ဆောင်(၁)ဆောင်၊ ဒီအဆောင်ကတော့ ဥပဓိရုပ် မကောင်းတဲ့အတွက် ကျွန်တော်တို့ မကြာခင် ပြုပြင်ဆောင်ရွက်ဖို့ရှိပါတယ်။ E ပုံသဏ္ဌာန် (၁၂၀ x ၃၀)ပေ သွပ်မိုး၊ အုတ်ညှပ် တစ်ထပ် ဆောင်(၁)ဆောင်၊ (၆၀ x ၃၀)ပေ သွပ်မိုး၊ အုတ်ညှပ် တစ်ထပ်ဆောင် (၁)ဆောင် စုစုပေါင်း ကျောင်းဆောင် (၄)ဆောင်ရှိပြီး ကျောင်းသူ၊ ကျောင်းသားပေါင်း (၆၈၉)ဦး တက်ရောက်လျက်ရှိ ပါတယ်။ ပညာရေးဝန်ကြီးဌာန၊ အခြေခံပညာဦးစီးဌာနအနေဖြင့် ယခု ဘဏ္ဍာရေးနှစ်မှာတော့ တင်ပြပါအတိုင်း ရန်ပုံငွေလျာထားချက်များအား ဆောင်ရွက်ပြီးဖြစ်တဲ့အတွက် ကိုယ်စားလှယ် တော်ကြီး တင်ပြတဲ့ ကျောက်ဖြူမြို့နယ်၊ မင်းပြင်ကျေးရွာ၊ အခြေခံပညာအထက်တန်းကျောင်းမှာ (၁၂၀ x ၃၀)ပေ RCC နှစ်ထပ်ဆောင် အသစ်(၁)ဆောင် ဆောက်လုပ်ရန် လိုအပ်တဲ့ ရန်ပုံငွေကို ၂၀၂၀-၂၀၂၁ ဘဏ္ဍာရေးနှစ်မှာ ကျွန်တော်တို့ လျာထားပေးမှာဖြစ်ပြီး ရန်ပုံငွေ ခွင့်ပြုချက် ရရှိပါက ဆောင်ရွက်ပေးမည်ဖြစ်ပါကြောင်း ရိုသေစွာ တင်ပြအပ်ပါတယ်။ ဆက်လက်ပြီး ကျွန်တော်ကပဲ မွန်ပြည်နယ် မဲဆန္ဒနယ်အမှတ်(၇)မှ အမျိုးသား လွှတ်တော်ကိုယ်စားလှယ်ကြီး ဦးနိုင်သီဟ ရဲ့ မေးခွန်းဖြစ်သော မွန်ပြည်နယ်၊ ရေးမြို့နယ်၊ သောင်ပြင်ကျေးရွာ အခြေခံပညာအထက်တန်းကျောင်း(ခွဲ)အား အခြေခံပညာအထက်တန်းကျောင်း အဖြစ် အဆင့်တိုးမြှင့် ဖွင့်လှစ်ပေးရန် အစီအစဉ် ရှိ/မရှိဆိုတဲ့ မေးခွန်းနဲ့စပ်လျဉ်းပြီး ဖြေကြား တင်ပြပါမယ်။ ကျွန်တော်တို့ ပညာရေးဝန်ကြီးဌာနအနေနဲ့ ၂၀၁၉-၂၀၂၀ ပညာသင်နှစ်မှာ အခြေခံပညာ ကျောင်းပေါင်း (၅၆၅၁)ကျောင်း၊ သက်ဆိုင်ရာ ကျောင်းအဆင့်အသီးသီးကို တိုးမြှင့် ဆောင်ရွက် ပေးခဲ့ပါတယ်။ ဒီလိုဆောင်ရွက်ရာမှာ ကိုယ်စားလှယ်တော်ကြီးရဲ့ မဲဆန္ဒနယ် မွန်ပြည်နယ်၊ ရေးမြို့နယ်က အခြေခံပညာမူလတန်းကျောင်း (၅)ကျောင်း၊ အခြေခံပညာမူလတန်း(လွန်)ကျောင်း (၃)ကျောင်း၊ အခြေခံပညာအလယ်တန်းကျောင်း(ခွဲ) (၁)ကျောင်း၊ အခြေခံပညာအလယ်တန်းကျောင်း (၇)ကျောင်း၊ အခြေခံပညာအထက်တန်းကျောင်း(ခွဲ) (၂)ကျောင်း၊ အခြေခံပညာအထက်တန်းကျောင်း (၁)ကျောင်း၊ စုစုပေါင်း အခြေခံပညာကျောင်းပေါင်း (၁၉)ကျောင်း မြှင့်တင်ဆောင်ရွက်ပေးခဲ့ ပါကြောင်း တင်ပြပါတယ်။ ကိုယ်စားလှယ်တော်ကြီးရဲ့ တင်ပြပါ မွန်ပြည်နယ်၊ ရေးမြို့နယ်၊ သောင်ပြင်ကျေးရွာ အခြေခံပညာအထက်တန်းကျောင်းခွဲမှာ အထက်တန်းအဆင့်သင် ကျောင်းသား၊ ကျောင်းသူ (၂၂၃)ဦး ဖြစ်ပြီးလက်ရှိကျောင်းအဆင့်ရနေတဲ့ သက်တမ်း(၇)နှစ် ရှိပါတယ်။ အနီးဆုံးကျောင်း လမိုင်း အခြေခံပညာအထက်တန်းကျောင်းနှင့် (၃)မိုင်ခန့် ကွာဝေးသော်လည်း ကိုယ်စားလှယ်တော်ကြီးရဲ့ တင်ပြချက်ဟာ ဒေသခံလုပ်သားပြည်သူများနှင့် ကျောင်းသူ၊ ကျောင်းသားများရဲ့ဆန္ဒကို ဖြည့်ဆည်း သောအားဖြင့် ၂၀၂၀-၂၀၂၁ ပညာသင်နှစ် ကျောင်းအဆင့် တိုးမြှင့်ခြင်းများ ဆောင်ရွက်တဲ့ စိစစ်ဆောင်ရွက်ပေးမည်ဖြစ်ပါကြောင်း ရိုသေစွာ တင်ပြပါတယ်။ ဆက်လက်ပြီး ကျွန်တော့်အနေနဲ့ မန္တလေးတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ်တော်ကြီး ဦးကျော်တုတ် ရဲ့ မေးခွန်းဖြစ်သော အခြေခံပညာ သင်ရိုးညွှန်းတမ်းအသစ်မှာ ပါရှိတဲ့ ပန်းချီ၊ ဂီတ၊ ကာယ ဘာသာရပ်များကို အလေးအနက်ထား၍ ထိရောက်စွာ သင်ကြားနိုင်ရန် ဆရာ၊ ဆရာမများအား မည်သို့စီမံ ဆောင်ရွက်ထားသည်ကို သိရှိလိုခြင်းနှင့် စပ်လျဉ်းတဲ့ မေးခွန်းနဲ့ ပတ်သက်ပြီး ဖြေကြားတင်ပြပါမယ်။ လေးစားအပ်ပါသော ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ပညာရေး ဝန်ကြီးဌာန၊ အခြေခံပညာဦးစီးဌာန လက်အောက်မှာရှိတဲ့ ဆရာ၊ ဆရာမများအနေနဲ့ ပညာရေး တက္ကသိုလ်များ၊ ပြည်ထောင်စုတိုင်းရင်းသားလူမျိုးများ ဖွံ့ဖြိုးရေးတက္ကသိုလ်နဲ့ ပညာရေးကောလိပ် များ၊ မူလတန်း ဆရာအတတ်သင် သင်တန်းများနှင့် အလယ်တန်း ဆရာအတတ်သင် သင်တန်းများမှ သင်တန်းများ ဆင်းလာခဲ့ပြီး ဆရာ၊ ဆရာမများအဖြစ် အမှုထမ်းဆောင်သူများ ဖြစ်ပါတယ်။ ဆရာ၊ ဆရာမများအနေနဲ့ ပန်းချီ၊ ဂီတ၊ ကာယ၊ အိမ်တွင်းမှု၊ သက်မွေး၊ စက်မှုလက်မှုဘာသာရပ်များကို သက်ဆိုင်ရာ တက္ကသိုလ်၊ ကောလိပ်များမှာ ဆရာဖြစ်သင်တန်းများ တက်ရောက်စဉ်ကပင် လေ့လာ သင်ယူခဲ့ကြပါတယ်။ ခဲ့ပြီး ဆရာ၊ ဆရာမများအတွင်းမှု၊ သက်မွေး၊ စက်မှုလက်စဉ်ကပင် လေ့လာ ကိုယ်စားလှယ်တော်ကြီး တင်ပြခဲ့တဲ့အတိုင်း အခြေခံပညာသင်ရိုးအသစ်မှာ ပါရှိတဲ့ ပန်းချီ ဘာသာရပ်မှာ ကလေးများဟာ ကိုယ်ပိုင်စိတ်ကူးဖြင့် တီထွင်ကြံဆ ဆောင်ရွက်တတ်စေရန်၊ အသက်အရွယ်နဲ့ လိုက်ဖက်သော တီထွင်ဖန်တီးမှုဆိုင်ရာ စိတ်ကူးဉာဏ်ကူး စွမ်းရည်ကောင်းများ ရရှိစေရန်၊ စဉ်းစားတွေးခေါ်မှုကောင်းပြီး လူအများနဲ့ ပူးပေါင်းဆောင်ရွက်လိုစိတ် တာဝန်ကျေပွန် အောင် ဆောင်ရွက်လိုစိတ်ရှိလာစေရန်၊ ယဉ်ကျေးမှုအစဉ်အလာနှင့် ပန်းချီ၊ အနုပညာလက်ရာများကို ခံစားတတ်ရုံသာမက မြတ်နိုး၊ တန်ဖိုးထား နှစ်သက်လိုသော စိတ်ဓာတ်များ ဖြစ်လာစေရန်၊ ဂီတ ဘာသာရပ်မှာလည်း ဂီတ၊ အသံနေအသံထား မှန်ကန်စွာဖြင့် သီဆိုတတ်စေရန်၊ ကမ္ဘာ့ဂီတ သင်္ကေတများကို လေ့လာဆည်းပူးနိုင်ရန်၊ ဂီတသင်္ကေတများကို မှန်ကန်စွာ တီးမှုတ်တတ်စေရန်၊ ဂီတ၊ အနုပညာဘာသာရပ်များကို မြတ်နိုး တန်ဖိုးထား ခံစားတတ်စေရန်နှင့် ကာယဘာသာရပ် များမှာလည်း ကိုယ်စားလှယ်တော်ကြီး အမိန့်ရှိသလို စိတ်ရောကိုယ်ပါ ကျန်းမာကြံ့ခိုင်လာမှု၊ မိမိကိုယ်မိမိ ယုံကြည်မှု ရရှိနိုင်မှု၊ တစ်ဦးနှင့်တစ်ဦး လေးစားတန်ဖိုးထား ချစ်ခင်တတ်ပြီး အကြံကောင်း၊ ဉာဏ်ကောင်းများ ပေးတတ်စေရန် ရည်စူးပြီး အခြေခံပညာ သင်ရိုးသစ် စတင် အကောင်အထည်ဖော်စဉ်ကပင် ဆရာ၊ ဆရာမများ ကျွမ်းကျင်စွာ သင်ကြားပေးနိုင်ရန် သင်တန်းများ ဆောင်ရွက်ခဲ့ပြီးဖြစ်ပါတယ်။ ပညာရေးဝန်ကြီးဌာန၊ အခြေခံပညာဦးစီးဌာနအနေဖြင့် အခြေခံပညာကျောင်းများရှိ ဆရာ၊ ဆရာမများသည် ပန်းချီ၊ ဂီတ၊ ကာယပညာရပ်များကို ကလေးများ အရည်အသွေး မြင့်မားရေးအတွက် ဆောင်ရွက်သင်ကြားလျက်ရှိပါကြောင်းနှင့် ဆက်လက်ပြီး ပန်းချီ၊ ဂီတ၊ ကာယ ဆိုင်ရာ ဘွဲ့ရရှိသူများကို ဘတ်ဂျက်ခွင့်ပြုနိုင်သည့် ဦးရေအရ ယှဉ်ပြိုင်ရွေးချယ် ခန့်ထားရေး၊ ခန့်ထားပြီး ဆရာ၊ ဆရာမများကို သင်တန်းဆက်လက်ပေးပြီး စွမ်းရည်မြှင့်တင်ခြင်းများ ဆောင်ရွက် နိုင်ရန် စီစဉ်ဆောင်ရွက်လျက်ရှိပါကြောင်း ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်း ဝင်များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်နှစ်ဦး မေးမြန်းသည့်မေးခွန်းများသည် သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်း တွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>၂၀၁၉ ခုနှစ်၊ မြန်မာ့ကျောက်မျက်ရတနာ ဥပဒေအရ ကျောက်မျက်ရတနာ ကြီးကြပ်ရေး ဗဟို ကော်မတီ၏ ဆုံးဖြတ်ချက်ဖြင့်သာ လုပ်ဆောင်ရမည်ဖြစ်သော်လည်း လက်ရှိမြေပြင်တွင် ဌာနမှ လုပ်ကွက်တိုင်းတာခြင်း၊ လုပ်ကွက်အမျိုးအစား ခွဲခြားသတ်မှတ်ခြင်းများ ပြုလုပ်နေသည်မှာ ဥပဒေနှင့် အညီ ဆောင်ရွက်နေခြင်း ဟုတ်မဟုတ် သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ တနင်္သာရီတိုင်းဒေသကြီး မဲဆန္ဒနယ်အမှတ်(၄)မှ ဦးဟန်ဝင်းသိန်း မေးမြန်းဖို့ဖြစ်ပါတယ်။</speech>
<speech><mp id="981">ဦးဟန်ဝင်းသိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါခင်ဗျာ။ ကျွန်တော်ကတော့ တနင်္သာရီတိုင်း ဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးဟန်ဝင်းသိန်း ဖြစ်ပါတယ်။ ကျွန်တော် ဒီမေးခွန်းကို မေးရခြင်းရဲ့ အဓိက ရည်ရွယ်ချက်ကတော့ ဒီမိုကရေစီ အုပ်ချုပ်မှု စံချိန်၊ စံညွှန်းထဲမှာ ပြည်သူ့ကိုယ်စားလှယ်များဖြစ်တဲ့ ဥပဒေပြုအဖွဲ့က အတည်ပြု ပြဋ္ဌာန်းလိုက်တဲ့ ဥပဒေနဲ့အညီ အစိုးရဌာနများက အကောင်အထည်ဖော် အသက်သွင်းရေး Law Enforcement နှင့် ဥပဒေအတိုင်း လိုက်နာကျင့်သုံးအကောင်အထည်ဖော်ရေးတို့ဟာ တစ်နည်းအားဖြင့် ပြည်သူ့စီမံ ခန့်ခွဲရေး Public Administration ပဲ ဖြစ်ပါတယ်။ သို့သော်လည်း တစ်ဦးတစ်ယောက်ကဖြစ်စေ၊ အဖွဲ့အစည်းအလိုက်ဖြစ်စေ၊ ဥပဒေနှင့်အညီ လုပ်ဆောင်မှုမပြုခြင်းဟာလည်း ဥပဒေချိုးဖောက် ကျူးလွန်မှုဖြစ်ပြီး ကျွန်တော်တို့လိုနိုင်ငံ ဒီမိုကရေစီစနစ် စတင်ပြုစု ပျိုးထောင်နေတဲ့ကာလများမှာ အန္တရာယ်များပါတယ်။ ကျွန်တော့်ကို Power Point အသုံးပြုခွင့်ပေးဖို့ တောင်းခံအပ်ပါတယ်။ ပြည်ထောင်စုလွှတ်တော်မှ ၂၀၁၉ ခုနှစ်၊ ဥပဒေအမှတ်(၄)ဖြင့် အတည်ပြုလိုက်တဲ့ မြန်မာ့ကျောက်မျက်ရတနာ ဥပဒေအခန်း(၁၀)မှာ ကျောက်မျက်ရတနာ ကြီးကြပ်ရေးဗဟိုကော်မတီ ဖွဲ့စည်းခြင်းနှင့် လုပ်ငန်းတာဝန်များ အခန်းမှာ ပုဒ်မ ၃၉ အရ ကျောက်မျက်ရတနာ ကြီးကြပ်ရေး ဗဟိုကော်မတီ ဖွဲ့စည်းခြင်းကို ပုဒ်မခွဲငယ်(က)မှာ သက်ဆိုင်ရာအစိုးရဌာန၊ အစိုးရအဖွဲ့အစည်း များမှ တာဝန်ရှိသူများ၊ ကျောက်မျက်ရတနာဆိုင်ရာပညာရှင်များ၊ ကျွမ်းကျင်သူများ၊ အသင်းချုပ်မှ ကိုယ်စားလှယ်များ ပါဝင်တဲ့ ကျောက်မျက်ရတနာကြီးကြပ်ရေးဗဟိုကော်မတီကို ဖွဲ့စည်းရမှာ ဖြစ်ပါတယ်။ ထိုသို့ဖွဲ့စည်းရာမှာလည်း သက်ဆိုင်ရာ အစိုးရဌာနမှ ဒုတိယဝန်ကြီး၊ အစိုးရအဖွဲ့အစည်းများမှ ဘူမိဗေဒလေ့လာရေးနှင့် ဓာတ်သတ္တုရှာဖွေရေးဦးစီးဌာန၊ ပတ်ဝန်းကျင်ထိန်းသိမ်းရေးဦးစီးဌာန အစရှိတဲ့ အရေးပါတဲ့ဌာနတွေ ပါဝင်ဖွဲ့စည်းရမည့်အပြင် ကျောက်မျက်ရတနာဆိုင်ရာပညာရှင်များ၊ အန္တရာယ်ဖြစ်ပြီး ကျွန်တော်နှင့်အညီ လုပ်သော်လည်း တစ်ဦးအားဖြင့် ပြည်သူ့ ဒေသနဲ့ လုပ်ငန်းကျွမ်းကျင်သူများ ပါဝင်ဖွဲ့စည်းမှသာ ရရှိတဲ့ အကျိုးအမြတ်နှင့် ဆုံးရှုံးတဲ့ အဆိုး အပြစ်ကို တွက်ဆထိန်းညှိနိုင်မှာ ဖြစ်ပါတယ်။ ဒါပေမဲ့ ဌာနက လုပ်ကွက်ချထားဖို့သာ ဆန္ဒစောနေပြီး သူချထားပေးတဲ့ လုပ်ကွက်တွေကို နိုင်နင်းစွာ စီမံမခန့်ခွဲနိုင်တဲ့အတွက် ယခုအခါမှာ ကျောက်မျက်ရတနာ တူးဖော်တဲ့ ဒေသတွေမှာ ဆိုရင် ဆုံးရှုံးပျက်စီးသွားတဲ့ သဘာဝပတ်ဝန်းကျင်တွေကို ကျောက်မျက်ရတနာ တူးဖော်ရရှိတဲ့ အခွန်ရငွေရဲ့ အဆပေါင်းများစွာနှင့် နိုင်ငံတော် ဘဏ္ဍာငွေတွေကို စိုက်ထုတ် အကုန်ကျခံပြီး ပြန်လည်ကုစားသည့်တိုင်အောင် ဘယ်လိုမှ မကုစားနိုင်တဲ့အခြေအနေဖြစ်နေတာကို အားလုံး သိပါတယ်။ ယခင်လက်ထက်တုန်းက ကျောက်မျက်ရတနာ လုပ်ကွက်ပေါင်း(၂၀၀၀၀)ကျော်၊ အတိအကျ ပြောရရင် (၂၁၃၉၂)ကွက်ကို ချထားပေးပြီးတော့ Monitoring System ကောင်းမွန်စွာ မရှိတဲ့အခါကျတော့ သဘာဝပတ်ဝန်းကျင် ပျက်ချင်သလိုပျက်ပြီး အခွန်လည်း ရချင်သလောက်ပဲ ရနေတာဖြစ်ပါတယ်။ ဒါကြောင့် ၂၀၁၉ ခုနှစ်၊ မြန်မာ့ကျောက်မျက်ရတနာဥပဒေကို ရေးဆွဲရခြင်းဟာလည်း ိုအတွင်းမှာ ကျောက်မျက်ရတနာတွေ ကုန်ခန်းသွားပြီး သဘာဝပတ်ဝန်းကျင် ဆိုးရွားစွာ ပျက်စီးခြင်းမှ ကာကွယ်နိုင်အောင် ရည်ရွယ်ပြီး ရေးဆွဲတာပဲ ဖြစ်ပါတယ်။ ၂၀၁၉ ခုနှစ်၊ ကျောက် မျက်ရတနာ ဥပဒေမှာဆိုရင် ကျောက်မျက်ရတနာ ကြီးကြပ်ရေးဗဟိုကော်မတီကို ဖွဲ့စည်းပြီးမှသာ ပုဒ်မ ၄၁(ခ)နှင့်အညီ ရတနာနယ်မြေသတ်မှတ်ခြင်း၊ လုပ်ကွက်တိုင်းတာ သတ်မှတ်ခြင်း၊ လုပ်ကွက် အမျိုးအစား သတ်မှတ်ခြင်းတို့အတွက် ဝန်ကြီးဌာနကို တင်ပြမှသာ ပုဒ်မ ၉(က)အရ ပြည်နယ် သို့မဟုတ် တိုင်းဒေသကြီးအစိုးရအဖွဲ့နှင့် ညှိနှိုင်းပြီး အလတ်စား လုပ်ကွက်ကို သတ်မှတ်ရမှာ ဖြစ်ပါတယ်။ အလတ်စား၊ အသေးစားနှင့် လက်လုပ်လက်စား လုပ်ကွက်များကို အမျိုးအစားခွဲ သတ်မှတ်ရာမှာလည်း ဒေသရဲ့ သတင်းအချက်အလက် အပါအဝင် ဘူမိဗေဒ လေ့လာတွေ့ရှိချက်နဲ့ ဖြစ်မြောက်နိုင်စွမ်းတို့အရ တိုင်းဒေသကြီးနဲ့ ပြည်နယ်လုပ်ပိုင်ခွင့်တို့ အရည်အသွေးမြင့် ထွက်ရှိတဲ့ ကျောက်ကွက်နေရာရဲ့ အနည်းဆုံး (၂၀)ရာခိုင်နှုန်း၊ (၂၅)ရာခိုင်နှုန်းကို ပြည်နယ်နှင့် တိုင်းဒေသကြီး တို့ကို လုပ်ကိုင်ခွင့် ချထားပေးသင့်ပါတယ်။ ဒါပေမဲ့ ယခုအခါမှာ ကျောက်မျက်ရတနာ နည်းဥပဒေ ကိုပင် အတည်မပြုနိုင်သေးမီ နည်းဥပဒေအရ ကျောက်မျက်ရတနာကြီးကြပ်ရေးဗဟိုကော်မတီကို မဖွဲ့စည်းနိုင်သေးမီ ဌာနမှ ကွင်းဆင်းတိုင်းတာခြင်း၊ လုပ်ကွက်အမျိုးအစား ခွဲခြားသတ်မှတ်ခြင်းများ ပြုလုပ်နေသည်မှာ ဥပဒေနှင့်အညီ ဆောင်ရွက်နေသည် ဟုတ်/မဟုတ် ပြည်သူများမှ သိရှိလိုသော ကြောင့် ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>တနင်္သာရီတိုင်းဒေသကြီးရှိ ဟိန္ဒားသတ္တုတွင်းအား သတ္တုလက်ကျန် ပြန်လည်စိစစ်ရန် အစီအစဉ် ရှိ/မရှိနှင့် သတ္တုရှာဖွေ စမ်းသပ်ထုတ်လုပ်ရန် စိတ်ဝင်စားသည့် လုပ်ငန်းရှင်များအား Expression of Interest (EOI) ခေါ်ယူရန် အစီအစဉ် ရှိ/မရှိတို့နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၁)မှ ဦးစောမိုးမြင့်(ခ) ဆင်မြူရယ် မေးမြန်းဖို့ဖြစ်ပါတယ်။</speech>
<speech><mp id="892">ဦးစောမိုးမြင့်(ခ)ဆင်မြူရယ်၊ ကရင်ပြည်နယ် မဲဆန္ဒနယ်အမှတ်(၁)</mp>လေးစားရပါ သော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာပါ။ ကျွန်တော်ကတော့ ကရင် ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် သယံဇာတနှင့် သဘာဝပတ်ဝန်းကျင် ထိန်းသိမ်းရေးဆိုင်ရာကော်မတီဝင် ဦးစောမိုးမြင့် ဖြစ်ပါတယ်။ Power Point သုံးစွဲခွင့်ပြုပါရန် ခွင့်တောင်းခံအပ်ပါတယ်။ ဥက္ကဋ္ဌကြီးမှတစ်ဆင့် မေးမြန်းလိုသည်မှာ တနင်္သာရီတိုင်းဒေသကြီးရှိ ဟိန္ဒားသတ္တုတွင်း ဟာ သတ္တုလက်ကျန် ပြန်လည်စိစစ်ရန် အစီအစဉ် ရှိ/မရှိ၊ သတ္တုရှာဖွေ စမ်းသပ်ထုတ်လုပ်ရန် စိတ်ဝင်စားသည့် လုပ်ငန်းရှင်များအား EO၊ ခေါ်ယူရန် အစီအစဉ် ရှိ/မရှိ မေးမြန်းရခြင်း ဖြစ်ပါတယ်။ ဟိန္ဒားသတ္တုတွင်းဟာ တနင်္သာရီတိုင်းဒေသကြီး၊ ထားဝယ်မြို့ရဲ့ အရှေ့ဘက် (၃၃)မိုင်အကွာ မြေပေါ်ကျွန်း 95-J/8- 393628 တွင် တည်ရှိပြီး သတ္တုတွင်းဧရိယာအနေနဲ့ (၂၁၁၀)ဧက ကျယ်ဝန်း ပါတယ်။ ဟိန္ဒားသတ္တုတွင်းကို ၁၉၇၀ ပြည့်နှစ်တွင် ဂျာမန်ဘူမိဗေဒပညာရှင်များရဲ့ စမ်းသပ် တွက်ချက်ချက်အရ သတ္တုပြုံး (၁)ကုဗကိုက်မှာ ခဲမဖြူသတ္တု (၁.၁၆)ပေါင် ပါရှိကြောင်း တွေ့ရှိ ရပြီးတော့ သတ္တုရိုင်းပါဝင်တဲ့ ဗုံးအားလုံးပေါင်းမှာ (၂၆.၇၇)သန်းရှိပါတယ်။ (၂၆.၇၇)သန်း ကုဗကိုက်ထဲကနေပြီးတော့ ခဲမဖြူသန့်စင်တန် (၁၄၀၀၀)ရရှိနိုင်ကြောင်း တွက်ချက်သိရှိရပါတယ်။ ၁၉၉၉ ခုနှစ်၊ မြန်မာပွန်ပီပက်ကုမ္ပဏီကို ထုတ်လုပ်မှုအပေါ် အချိုးကျ ခွဲဝေသည့် စနစ်နဲ့ လုပ်ကိုင်ခွင့်ပြုခဲ့စဉ်က သတ္တုလက်ကျန်မှာ တန်ချိန်(၁၂၄၆၃)တန်ရှိကြောင်း သိရှိရပါတယ်။ ဟိန္ဒာ သတ္တုတွင်းရဲ့ သမိုင်းကို ပြန်ကြည့်ရင် ၁၉၂ရ ခုနှစ်မှာ အင်ဂလိုဘားမားတင်းကုမ္ပဏီက စတင် လုပ်ကိုင်ခဲ့ပါတယ်။ ၁၉၅၆ ခုနှစ်မှာ အင်ဂလိုဘားမားတင်းကုမ္ပဏီနှင့် မြန်မာနိုင်ငံအစိုးရ ဖက်စပ် လုပ်ကိုင်ခဲ့ပါတယ်။ ၁၉၆၃ ခုနှစ်မှာ ပြည်သူပိုင် သိမ်းခဲ့ပါတယ်။ အဲဒီးတော့ နိုင်ငံပိုင် အစိုးရအနေနဲ့ ဆက်လုပ်ခဲ့ပါတယ်။ ၁၉၉၉ ခုနှစ်၊ ဇူလိုင်လမှာ အမှတ်(၂)သတ္တုတွင်းလုပ်ငန်းနှင့် မြန်မာပွန်ပီပက်တို့ ထုတ်လုပ်မှုအပေါ် အချိုးကျခွဲဝေတဲ့စနစ်နဲ့ (၁၀)နှစ် ထုတ်လုပ်ခဲ့ပါတယ်။ ကုန်ခဲ့တဲ့ ၂၀၀၉ ခုနှစ်၊ ဇူလိုင်လမှာ ပထမ (၅)နှစ် သက်တမ်းတိုးခဲ့ပါတယ်။ ဒုတိယသက်တမ်းကို ၂၀၁၄ ခုနှစ်၊ ဇူလိုင်မှာ ထပ်တိုးခဲ့ပါတယ်။ ၁၉၉၉ ခုနှစ်မှ ၂၀၁၉ ခုနှစ်အထိ မြန်မာပွန်ပီပက်ကုမ္ပဏီနှင့် ထုတ်လုပ်မှု အချိုးကျ ခွဲဝေ ခံစားသည့်စနစ်နဲ့ နိုင်ငံတော်အစိုးရ (၃၅)ရာခိုင်နှုန်း၊ ကုမ္ပဏီက (၆၅)ရာခိုင်နှုန်းနဲ့ တန်ချိန်ပေါင်း (၈၅၇၇)တန်ချိန် ထုတ်လုပ်ခဲ့ပါတယ်။ ဒါပေမဲ့ မြန်မာပွန်ပီပက်ကုမ္ပဏီဟာ သတ္တုထုတ်လုပ်ရာမှာ သတ္တုထွက်ရှိရေးကိုသာ ဦးစားပေးဆောင်ရွက်ခဲ့ပြီး သဘာဝပတ်ဝန်းကျင်ထိန်းသိမ်းမှုကို အလေးထား ဆောင်ရွက်ခြင်း မရှိခဲ့တာကြောင့် ၃၀-၆-၂၀၁၉ ရက်နေ့ကစပြီး စာချုပ်သက်တမ်းကို ထပ်မံတိုးမြှင့် ခြင်းမရှိဘဲ ရပ်ဆိုင်းခဲ့တာဖြစ်ပါတယ်။ ဒါကြောင့်မို့လို့ နိုင်ငံ့အကျိုးမျှော်ကိုးပြီးတော့ ဥက္ကဋ္ဌကြီးမှ တစ်ဆင့် မေးမြန်းလိုသည်မှာ တနင်္သာရီတိုင်းဒေသကြီးရှိ ဟိန္ဒားသတ္တုတွင်းအား သတ္တုလက်ကျန် ပြန်လည်စိစစ်ရန် အစီအစဉ် ရှိ/မရှိ သတ္တုရှာဖွေ စမ်းသပ်ထုတ်လုပ်ရန် စိတ်ဝင်စားသည့် လုပ်ငန်းရှင် များအား EO၊ ခေါ်ယူရန် အစီအစဉ် ရှိ/မရှိ မေးမြန်းရခြင်း ဖြစ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="26">ဒေါက်တာရဲမြင့်ဆွေ (ဒုတိယဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယ ဥက္ကဋ္ဌကြီး၊ လွှတ်တော်ကိုယ်စားလှယ်ကြီးများနှင့် ဒုတိယဝန်ကြီးများ ကိုယ်စိတ်နှစ်ဖြာ ကျန်းမာ ချမ်းသာစေကြောင်း နှုတ်ခွန်းဆက် ဂါရဝပြုအပ်ပါတယ်။ တနင်္သာရီတိုင်းဒေသကြီး မဲဆန္ဒနယ် အမှတ်(၄)မှ အမျိုးသားလွှတ်တော်ကိုယ်စားလှယ် ဦးဟန်ဝင်းသိန်း ရဲ့ ကြယ်ပွင့်ပြမေးခွန်းနဲ့ ပတ်သက်ပြီးတော့ ကျွန်တော် ဒေါက်တာရဲမြင့်ဆွေ ဒုတိယဝန်ကြီး သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဝန်ကြီးဌာနက ဖြေကြားသွားမှာဖြစ်ပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပေးပါရန် တင်ပြအပ်ပါတယ်။ မြန်မာနိုင်ငံ ကျောက်မျက်ရတနာဥပဒေကို (၂၀၁၉ ခုနှစ်၊ ပြည်ထောင်စုလွှတ်တော်ဥပဒေအမှတ် ၄) နဲ့ ၃၀-၁-၂၀၁၉ ရက်နေ့မှာ ပြဋ္ဌာန်းခဲ့ပြီးဖြစ်ပါတယ်။ မြန်မာ့ကျောက်မျက်ရတနာဥပဒေပါအတိုင်း ဆောင်ရွက်ခွင့်ရှိတဲ့ ကျောက်မျက်ရတနာလုပ်ငန်း အမျိုးအစားတွေကတော့ အလတ်စား၊ အသေးစား နှင့် လက်လုပ်လက်စားလုပ်ငန်းများ ဖြစ်ပါတယ်။ ပြည်ထောင်စုဝန်ကြီးဌာနက အလတ်စား တူးဖော် ထုတ်လုပ်ခြင်းလုပ်ငန်းကို စီမံခန့်ခွဲရမှာဖြစ်ပြီး တိုင်းဒေသကြီး သို့မဟုတ် ပြည်နယ်အစိုးရအဖွဲ့က ပတ်ဝန်းကျင်ထိန်းကျွန်တော် ဒေါက်တာလှယ် ဦးဟန်သာရီတိုင်းဒေသကြီး ကျန်းမာ အသေးစားနှင့် လက်လုပ်လက်စား တူးဖော်ထုတ်လုပ်ခြင်းလုပ်ငန်းကို စီမံခန့်ခွဲရမှာဖြစ်ပါတယ်။ ပြည်ထောင်စုက စီမံခန့်ခွဲရမယ့် အလတ်စား တူးဖော်ထုတ်လုပ်ခြင်း လုပ်ငန်းအတွက် လုပ်ကွက်များ သတ်မှတ်ခြင်းနှင့်ပတ်သက်ပြီး မြန်မာ့ကျောက်မျက်ရတနာဥပဒေ ပုဒ်မ ၉၊ ပုဒ်မခွဲ(က)မှာ ဝန်ကြီး ဌာနသည် ကျောက်မျက်ရတနာ တူးဖော်ထုတ်လုပ်ခြင်းလုပ်ငန်းကို လုပ်ကိုင်ခွင့်ပြုရန်အလို့ငှာ ရတနာ နယ်မြေအတွင်း ကျောက်မျက်ရတနာ တူးဖော်နိုင်သည့်နေရာများကို တိုင်းဒေသကြီး သို့မဟုတ် ပြည်နယ်အစိုးရအဖွဲ့နှင့် ညှိနှိုင်း၍ အလတ်စား ကျောက်မျက်ရတနာလုပ်ကွက်များအဖြစ် သတ်မှတ် ရမည်ဟု ဖော်ပြပါရှိပါတယ်။ ရေးဆွဲလျက်ရှိတဲ့ မြန်မာ့ကျောက်မျက်ရတနာ နည်းဥပဒေများ ထုတ်ပြန်ပြီးချိန်မှာ ရတနာနယ်မြေအသီးသီး၌ အလတ်စားကျောက်မျက်ရတနာတူးဖော်ထုတ်လုပ်ခြင်းလုပ်ငန်းတွေကို လုပ်ကိုင်ခွင့်ပြုနိုင်ရေးအတွက် အလတ်စားလုပ်ကိုင်ခွင့်ပြုမယ့်ဧရိယာ သတ်မှတ်ခြင်းလုပ်ငန်းကိုလည်း မြန်မာ့ကျောက်မျက်ရတနာဥပဒေပါ ပြဋ္ဌာန်းချက်များနှင့်အညီ ပြည်ထောင်စုနဲ့ တိုင်းဒေသကြီး သို့မဟုတ် ပြည်နယ်အစိုးရအကြား၊ အစိုးရဌာနများအကြား ပိုမိုကောင်းမွန်တဲ့ စီမံခန့်ခွဲမှုများ ရရှိစေရန်အတွက် Power Point ပါ ဖော်ပြထားတဲ့အတိုင်း ဆောင်ရွက်ခဲ့ပါတယ်။ ဆောင်ရွက်ချက် တွေကတော့ တိုင်းဒေသကြီး သို့မဟုတ် ပြည်နယ်အစိုးရအဖွဲ့နဲ့ ကျောက်မျက်ရတနာလုပ်ငန်းနဲ့ ဆက်စပ်တဲ့ အစိုးရဌာနများ၊ ကျောက်မျက်ရတနာလုပ်ငန်းရှင်များအသင်းတို့မှ ကိုယ်စားလှယ်များ ပါဝင်တဲ့ ကွင်းဆင်းစစ်ဆေးရေးအဖွဲ့များ ဖွဲ့စည်းခြင်း၊ ကွင်းဆင်းစစ်ဆေးခြင်းနှင့် အစီရင်ခံစာ ပြုစု တင်ပြခြင်းဖြစ်ပါတယ်။ နောက်တစ်ချက်ကတော့ ကွင်းဆင်းအစီရင်ခံစာကို မြန်မာ့ကျောက်မျက်ရတနာ ရောင်းဝယ် ရေးလုပ်ငန်းနဲ့ ဝန်ကြီးဌာနက စိစစ်ပြီး လုပ်ကိုင်ခွင့်ပြုမယ့်ဧရိယာကို လျာထား သတ်မှတ်ခြင်းဖြစ်ပါတယ်။ လျာထားသတ်မှတ်ထားတဲ့ အလတ်စားလုပ်ကိုင်ခွင့် ဧရိယာတွေအပေါ်မှာ သက်ဆိုင်ရာ တိုင်းဒေသကြီး သို့မဟုတ် ပြည်နယ်အစိုးရအဖွဲ့နဲ့ သစ်တောဦးစီးဌာနသို့ သဘောထား တောင်းခံပါ တယ်။ ပြန်ကြားလာတဲ့ သဘောထားများအရ အလတ်စားဧရိယာတွေကို အတည်ပြုသတ်မှတ်ခြင်း၊ သက်ဆိုင်ရာ တိုင်းဒေသကြီး သို့မဟုတ် ပြည်နယ်အစိုးရအဖွဲ့သို့ အသိပေး အကြောင်းကြားခြင်း စသည်တို့ ဆောင်ရွက်ခဲ့ပါတယ်။ လုပ်ကိုင်ခွင့်ပြုမည့် ဧရိယာတွေကို လျာထားသတ်မှတ်တဲ့နေရာ မှာလည်း လုပ်ငန်းအမျိုးအစားအလိုက် စက်ယန္တရား သုံးစွဲနိုင်မှု၊ ကျောက်မျက်တွင်းထွက်များရဲ့ ဘူမိဗေဒဖြစ်တည်မှုအခြေအနေ၊ ပြည်ထောင်စုအဆင့်နဲ့ တိုင်းဒေသကြီး သို့မဟုတ် ပြည်နယ်အဆင့် များအကြားစီမံခန့်ခွဲမှုနဲ့ အခွန်အခကိစ္စများ၊ ရှုပ်ထွေးမှု မရှိစေရန်တို့အပေါ် အခြေခံပြီး ဆောင်ရွက် ခဲ့တာဖြစ်ပါတယ်။ မြန်မာ့ကျောက်မျက်ရတနာဥပဒေ ပုဒ်မ ၃၉၊ ပုဒ်မခွဲ(က)မှာတော့ ဝန်ကြီးဌာနသည် သက်ဆိုင်ရာ အစိုးရဌာန၊ အစိုးရအဖွဲ့အစည်းများမှ တာဝန်ရှိသူများ၊ ကျောက်မျက်ရတနာဆိုင်ရာ ပညာရှင်များ၊ ကျွမ်းကျင်သူများ၊ အသင်းချုပ်မှ ကိုယ်စားလှယ်များပါဝင်သည့် ကျောက်မျက် ရတနာ ကြီးကြပ်ရေးဗဟိုကော်မတီကို ဖွဲ့စည်းရမည်ဟုလည်း ပြဋ္ဌာန်းထားတာရှိပါတယ်။ အဖွဲ့အစည်းရဲ့ ကျောက်မျက်ရတနာကြီးကြပ်ရေးဗဟိုကော်မတီရဲ့ လုပ်ငန်းတာဝန်တွေကတော့ မြန်မာ့ကျောက်မျက် ရတနာ ဥပဒေပုဒ်မ ၄၁၊ ပုဒ်မခွဲ(က) ကနေ ပုဒ်မခွဲ(ဌ)အထိ ဖော်ပြထားပါတယ်။ တာဝန် (၁၂)ချက်မှာ ကော်မတီက ဆုံးဖြတ်ခွင့်ရှိတဲ့အချက်မှာ (၆)ချက်သာဖြစ်ပြီးတော့ ကျန်အချက်တွေက ဝန်ကြီးဌာနသို့ အကြံပြုတင်ပြရန်အချက်များသာ ဖြစ်ပါတယ်။ ကုမ္ပဏီက ဆုံးဖြတ်ခွင့်ရှိတဲ့ အချက်(၆)ချက်ကိုလည်း Power Point မှာ တင်ပြထားတဲ့အတိုင်းဖြစ်ပါတယ်။ အဲဒါတွေကတော့ အဓိက တွင်းဝခွန် သတ်မှတ်ခြင်း၊ တန်ဖိုးဖြတ်ခြင်း၊ အချောထည်ဈေးကွက် ဖြစ်ပေါ်လာရေး၊ သင်တန်းကျောင်းပြတိုက် ဖွင့်လှစ်ခြင်း၊ ပြပွဲများ ကျင်းပခြင်းနှင့် သုတေသန ဓာတ်ခွဲခန်းဆိုင်ရာ ဖွံ့ဖြိုးမှုလုပ်ငန်းတွေအတွက် ဖြစ်ပါတယ်။ ကော်မတီက ဝန်ကြီးဌာနသို့ အကြံပြုတင်ပြရန် အဓိကအချက်တွေကတော့ ပုဒ်မ ၄၁။ ပုဒ်မခွဲ(ခ)မှာ ဖော်ပြထားတဲ့ ရတနာနယ်မြေသတ်မှတ်ခြင်း၊ ကျောက်မျက်ရတနာလုပ်ကွက် အမျိုးအစား သတ်မှတ်ခြင်း၊ အတည်ပြုဈေးနှုန်း သတ်မှတ်ခြင်း၊ ပုဒ်မ ၁၉ အရ အများသုံး မြေစာ ပစ်ရန် နေရာသတ်မှတ်ခြင်း၊ ပုဒ်မ ၂၀ ပါ လုပ်ငန်းနေရာများအတွက် မြေအသုံးပြုခွင့် ခွင့်ပြုမိန့် ထုတ်ပေးခြင်းနှင့် မြေအသုံးပြုခွင့် ခွင့်ပြုမိန့်အတွက် မြေငှားရမ်းခ သတ်မှတ်ခြင်းတို့နဲ့ စပ်လျဉ်းပြီး ဝန်ကြီးဌာနကို အကြံပြုတင်ပြခြင်းများသာ ဖြစ်ပါတယ်။ မြန်မာ့ကျောက်မျက်ရတနာ ဥပဒေပါ ကော်မတီအဖွဲ့ အစည်းများကို ဖွဲ့စည်းခြင်း၊ လုပ်ကွက်သတ်မှတ်ခြင်းနဲ့ ပတ်သက်ပြီး ကြိုတင်ဆောင်ရွက်နိုင်သောလုပ်ငန်းများကို ဆောင်ရွက် ထားခြင်းအားဖြင့် နည်းဥပဒေများ ထုတ်ပြန်ပြီးတဲ့်ကြာမှုမရှိဘဲ ဥပဒေပါ ပြဋ္ဌာန်းချက်များကို အကောင်အထည်ဖော် ဆောင်ရွက်ခြင်းသာ ဖြစ်ပါတယ်။ ထို့အတူ ကျောက်မျက် ရတနာကြီးကြပ်ရေးဗဟိုကော်မတီ ဖွဲ့စည်းဆောင်ရွက်နိုင်ရေးအတွက်လည်း ပြည်ထောင်စုအစိုးရ အဖွဲ့ရုံးသို့ တင်ပြခြင်း၊ တိုင်းဒေသကြီး သို့မဟုတ် ပြည်နယ်လုပ်ကွက် စိစစ်ချထားရေးအဖွဲ့များ ဖွဲ့စည်း နိုင်ရန်အတွက် ပါဝင်ဖွဲ့စည်းလိုတဲ့ ပုဂ္ဂိုလ်များရဲ့ အဆင့်၊ ရာထူး၊ ကိုယ်စားပြုဌာနတို့ရဲ့ အချက်အလက်များကို သက်ဆိုင်ရာ တိုင်းဒေသကြီး၊ ပြည်နယ်များထံ တောင်းခံခြင်းများကို နည်းဥပဒေ ရေးဆွဲတဲ့ဆောင်ရွက်ထားရှိပြီး ဖြစ်ပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီးမေးမြန်းတဲ့ မေးခွန်းနှင့်စပ်လျဉ်းပြီး နည်းဥပဒေ ရေးဆွဲချိန်မှာ မူလရတနာနယ်မြေများအတွင်း သက်ဆိုင်ရာဌာနအဖွဲ့ များမှ ကိုယ်စားလှယ်များ ပါဝင်တဲ့ အဖွဲ့က ကွင်းဆင်းတိုင်းတာပြီး ပြည်ထောင်စုဝန်ကြီးဌာနက သက်ဆိုင်ရာ တိုင်းဒေသကြီး သို့မဟုတ် ပြည်နယ်အစိုးရအဖွဲ့များနှင့် ညှိနှိုင်းပြီး ကျောက်မျက်ရတနာ လုပ်ကွက်အမျိုးအစား အလိုက် လုပ်ကိုင်ခွင့်ပြုမည့်ဧရိယာများကို သတ်မှတ်ခြင်းသည် မြန်မာ့ကျောက်မျက်ရတနာဥပဒေနဲ့ ကိုက်ညီပါကြောင်းနှင့် ပိုမိုကောင်းမွန်သော စီမံခန့်ခွဲမှုများ ရနိုင်ရေးအတွက် ဆောင်ရွက်ခြင်းသာ ဖြစ်ပါကြောင်း ဖြေကြားအပ်ပါတယ်။ ကျေးဇူးတင်ရှိပါတယ်ခင်ဗျား။ ဒုတိယမေးခွန်းဖြစ်တဲ့ ကရင်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော် ကိုယ်စားလှယ် ဦးစောမိုးမြင့်(ခ)ဆင်မြူရယ် ရဲ့ တနင်္သာရီတိုင်းဒေသကြီးမှာရှိတဲ့ ဟိန္ဒားသတ္တုတွင်း အား သတ္တုလက်ကျန် ပြန်လည်စိစစ်ရန် အစီအစဉ် ရှိ/မရှိ နှင့် သတ္တုရှာဖွေရေးလုပ်ရန် စိတ်ဝင်စားသည့် လုပ်ငန်းရှင်များအား (EOI) ခေါ်ယူရန် အစီအစဉ် ရှိ/မရှိ ဆိုတဲ့ မေးခွန်းနှင့် ပတ်သက်ပြီး ကျွန်တော် ဆက်လက်ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ Power Point အသုံးပြုခွင့်ပေးပါရန် တင်ပြ အပ်ပါတယ်။ ကျွန်တော်တို့ တနင်္သာင်္သာရီတိုင်းဒေသကြီးသည် မြန်မာပွန်ပီပက်ကုမ္ပဏီလီမိတက်သို့ ခဲမဖြူသတ္တု အကြီးစားတူးဖော်ထုတ်လုပ်ခွင့်ပြုခဲ့တဲ့ ဟိန္ဒားသတ္တုတွင်း Mine Lease Area ဟာ (၂၁၁၀)ဧက ဖြစ်ပါတယ်။ ဟိန္ဒာခဲမဖြူသတ္တုသိုက်ရဲ့ စမ်းသပ်တိုင်းတာ ဆောင်ရွက်မှုတွေကို ၁၉၃၄ ခုနှစ် အင်ဂလိုဘားမားတင်းကုမ္ပဏီ လက်ထက်ကတည်းကစပြီး အဖွဲ့အစည်းအသီးသီးကနေပြီး တော့မှ သတ္တုလုပ်ကွက်အတွင်းရှိ ဇုန်အသီးသီးမှာ တိုင်းတာခဲ့မှုများကို Power Point မှာ ဖော်ပြ ထားတဲ့အတိုင်း တင်ပြအပ်ပါတယ်။ အဆိုပါ ဟိန္ဒားသတ္တုတွင်းရဲ့ ၁၉၂၈ ခုနှစ်ကနေ ၁၉၉၈ ခုနှစ်အထိ ခဲမဖြူသတ္တု ထုတ်လုပ်မှု ပမာဏ စုစုပေါင်း Concentrate Tons (၁၇၅၄၁.၁၆၃၄)တန် ၁၉၉၈ ခုနှစ်ထိ ထုတ်လုပ် ခဲ့ပါတယ်။ မြန်မာပွန်ပီပက်ကုမ္ပဏီလီမိတက်က ဟိန္ဒားသတ္တုတွင်းမှာ ခဲမဖြူသတ္တုအကြီးစား ထုတ်လုပ်မှုလုပ်ငန်း ဆောင်ရွက်ခဲ့မှုအခြေအနေများကို Power Point တင်ပြထားတဲ့အတိုင်း ဖြစ်ပါတယ်။ ၁-၇-၂၀၁၉ ရက်နေ့မှ ၂၀-၆-၂၀၂၄ ရက်နေ့အထိ တတိယအကြိမ် သက်တမ်းတိုး (၅)နှစ် ဆောင်ရွက်ခွင့်ရရှိရေးအတွက်လည်း တင်ပြထားတာရှိပါတယ်။ မြန်မာပွန်ပီပက်ကုမ္ပဏီဟာ လုပ်ငန်းစတင်ခဲ့တဲ့ ၁-၇-၁၉၉၉ ရက်နေ့မှ ၃၀-၆-၂၀၁၉ ရက်နေ့အထိ ထုတ်လုပ်ခဲ့တဲ့ သတ္တု တန်ချိန် စုစုပေါင်းကို Power Point မှာ တင်ပြထားပါတယ်။ စုစုပေါင်းအားဖြင့် Concentrate Tons (၈၅၇၅.၀၈၇၈)တန် ထုတ်လုပ်ခဲ့ပါတယ်။ ၂၀၁ရ ခုနှစ်မှာလည်း GMT Corporation နဲ့ Italian-Thai Mining Co.,Ltd. တို့က အသေးစိတ် စမ်းသပ်တိုင်းတာမှုများ ဆောင်ရွက်ခဲ့ရာမှာ Ore Grade သတ္တု ပါဝင်နှုန်းအနေနဲ့ 717.148 g/m ရှိပြီး ခဲမဖြူ Concentrate Tons (၁၅၁၄၇၆)တန် ရှိမယ်လို့ Preliminary Geological Resource 336$. ozod qedooo:golosušil saaộol ozoqni quvo Geological Resource အနေနဲ့သာ တွက်ချက်မှုသာဖြစ်ပြီး အမှန်တကယ် စီးပွားဖြစ် တူးဖော် ထုတ်လုပ်နိုင်သော သတ္တုသိုက်ပမာဏ Minable Ore Reserve မှာ ဆက်လက်တူးဖော် ထုတ်လုပ် Gadsgodous Mine Design, Mine Life, Production Rate oscut pozasle:cos? Of cops စိစစ် တွက်ချက်ရမှာဖြစ်ပါတယ်။ ဟိန္ဒားခဲမဖြူသတ္တုတွင်းနဲ့ပတ်သက်ပြီး သတ္တုဖြစ်ထွန်းမှု လက်ကျန်အခြေအနေတွေကို လည်း စဉ်ဆက်မပြတ် စိစစ်ဆောင်ရွက်လျက်ရှိပါတယ်။ မြန်မာပွန်ပီပက်ရဲ့ တတိယအကြိမ် သက်တမ်းတိုး (၅)နှစ်အတွက် တင်ပြခဲ့ခြင်းအပေါ်မှာ ဒီကုမ္ပဏီဟာ သတ္တုထွက်ရှိရေးကိုသာ ဦးစားပေးဆောင်ရွက်ခဲ့ပြီး သဘာဝပတ်ဝန်းကျင်ထိန်းသိမ်းရေးကို အလေးထားဆောင်ရွက်ခဲ့ခြင်း မရှိသောကြောင့် သက်တမ်းတိုးမြှင့်ခြင်းကို မပြုသေးဘဲ ဆက်စပ်ဌာနအသီးသီးရဲ့ သဘောထား မှတ်ချက်များအရ ကုမ္ပဏီရဲ့ ပတ်ဝန်းကျင်ထိန်းသိမ်းရေးလုပ်ငန်းဆောင်ရွက်ချက်ကို ကျေနပ်လက်ခံ နိုင်သည်အထိ စောင့်ကြည့်စိစစ် ဆောင်ရွက်စေလျက်ရှိပါတယ်။ သို့ဖြစ်ပါ၍ ကိုယ်စားလှယ်တော်ကြီး မေးခွန်းနှင့်ပတ်သက်ပြီး ဟိန္ဒားသတ္တုတွင်းရဲ့ သတ္တုဖြစ်ထွန်းမှုလက်ကျန်ကို စိစစ်ဆောင်ရွက်လျက် ရှိနေပါသောကြောင့် ဟိန္ဒားသတ္တုတွင်းကို စိတ်ဝင်စားတဲ့ လုပ်ငန်းရှင်များအား (EOI) အသစ် ထပ်ခေါ်ယူရန် လတ်တလော အစီအစဉ် မရှိသေးပါကြောင်း ဖြေကြားအပ်ပါတယ်။ အားလုံးကို ကျေးဇူးတင်ရှိပါတယ်ခင်ဗျာ။</speech>
</section>
<section value="Bill">
<bill>
<title>မြန်မာနိုင်ငံ ဘူမိသိပ္ပံကောင်စီဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ် (၇)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်တွင် စတင်တင်သွင်း၍ ပြင်ဆင်ချက်ဖြင့် အတည်ပြုပြီး ပေးပို့လာတဲ့ မြန်မာနိုင်ငံ ဘူမိသိပ္ပံကောင်စီ ဥပဒေကြမ်းနှင့် စပ်လျဉ်း၍ ဆွေးနွေးရန် လွှတ်တော်ကိုယ်စားလှယ် (၅)ဦး အမည်စာရင်း တင်သွင်းထားပါတယ်။ တစ်ဦးလျှင် (၆)မိနစ်ထက် မပိုဘဲ ဆွေးနွေးခွင့်ပြုမှာ ပထမဦးစွာ ကချင်ပြည်နယ် မဲဆန္ဒနယ်အမှတ်(၁၁)မှ ဒေါက်တာခွန်ဝင်းသောင်း ဆွေးနွေးနိုင်ပါပြီ။</speech>
<speech><mp id="870">ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါ။ မြန်မာနိုင်ငံ ဘူမိသိပ္ပံ ကောင်စီဥပဒေကြမ်းနှင့် စပ်လျဉ်းပြီး အကြံပြုဆွေးနွေးလိုတာများကတော့ ဥပဒေကြမ်းရဲ့ ခေါင်းစဉ်၊ အခန်း(၁) ပုဒ်မ ၁၊ ပုဒ်မ ၂ (ခ) (ဂ) (င)၊ အခန်း(၂) ပုဒ်မ ၃ (ဂ)၊ အခန်း(၈) ပုဒ်မ ၂၄ နှင့် အခန်း(၁၆) ပုဒ်မ ၄၃ တို့ပဲဖြစ်ပါတယ်။ Power Point အသုံးပြုခွင့်တောင်းခံအပ်ပါတယ်။ အမျိုးသားလွှတ်တော်ဥက္ကဋ္ဌကြီးခင်ဗျား။ ပထမဦးဆုံးအနေနဲ့ ဥပဒေကြမ်းရဲ့ ခေါင်းစဉ်ကို မြန်မာနိုင်ငံ ဘူမိသိပ္ပံကောင်စီဥပဒေအစား မြန်မာနိုင်ငံ ဘူမိဗေဒပညာရှင်များကောင်စီ ဥပဒေလို့ ပြင်ဆင်သုံးစွဲလိုပါတယ်။ မြန်မာနိုင်ငံရဲ့ ဘူမိပညာရပ်နဲ့ပတ်သက်ပြီး သင်ကြားနေတဲ့ ပညာရပ် ဘွဲ့ဒီဂရီကို လေ့လာကြည့်ရင် အခြေခံဘွဲ့ ဖြစ်တဲ့ B.Sc (Geology) ဘွဲ့ဟာ အင်ဂျင်နီယာပညာရပ် များနဲ့ ပတ်သက်ဆက်နွယ်မှု မရှိကြောင်း တွေ့ရပြီး မြန်မာနိုင်ငံရှိ တက္ကသိုလ်များက အပ်နှင်းနေတဲ့ ဘူမိ (Geo) ဆိုင်ရာ အခြေခံဘွဲ့ဟာလည်း Geoscience နဲ့ သက်ဆိုင်တဲ့ Bachelor of Science ဘွဲ့ မဟုတ်ပါဘဲ B.Sc Geology သာဖြစ်လို့ ဘူမိသိပ္ပံ Geoscience ဆိုင်ရာ အခြေခံဘွဲ့သင်တန်းကို သင်ကြားခြင်း၊ ပေးအပ်နိုင်ခြင်းမရှိသေးဘဲနဲ့ ၎င်းနဲ့ဆိုင်တဲ့ ကောင်စီတစ်ရပ်၊ ဥပဒေတစ်ရပ် ဖွဲ့စည်း ပြဋ္ဌာန်းမယ်ဆိုရင် လက်ရှိအနေအထားနဲ့ ကိုက်ညီမှုမရှိသေးကြောင်း တင်ပြလိုပါတယ်။ ဥပမာ အားဖြင့် အမြုံဖူးမတမ်းမလေး တစ်ကောင်ကနေ မျိုးကောင်းမျိုးသန့် မွေးလာစေဖို့ စိတ်ကူးယဉ် ကြိုးစားသလို ဖြစ်နေတာမို့ မြန်မာနိုင်ငံ ဘူမိဗေဒပညာရှင်များကောင်စီလို့သာ ပြောင်းလဲပြင်ဆင် သင့်တယ်လို့ အကြံပြုရခြင်း ဖြစ်ပါတယ်။ ဒါကြောင့်မို့ အခန်း(၁)၊ ပုဒ်မ ၁ ကိုလည်း ဤဥပဒေကို မြန်မာနိုင်ငံဘူမိဗေဒပညာရှင်များ ကောင်စီဥပဒေဟု ခေါ်တွင်စေရမည်ဟု ပြောင်းလဲဖို့လိုပါမယ်။ ပုဒ်မ ၂ ရဲ့ (ခ)မှာ ပြည်သူ့လွှတ်တော် ရဲ့အတည်ပြုချက်အရ အသုံးချဘူမိသိပ္ပံအထူးပြုပညာရပ်ဆိုသည်မှာ အစချီတဲ့ ဥပဒေကြမ်းပါ အသုံးချ ဘူမိသိပ္ပံအထူးပြုပညာရပ်ရဲ့ အဓိပ္ပာယ်ဖွင့်ဆိုချက်မှာ ဖော်ပြထားတဲ့ လူသားအကျိုးပြု လုပ်ငန်းများဟာ အခြားသော ပညာရပ်နယ်ပယ်ရဲ့ လုပ်ငန်းတွေနဲ့ ရောထွေးနေပါတယ်။ ဥပမာ ဓာတ်သတ္တုတွင်းထွက် သယံဇာတများ၊ စက်မှုကုန်ကြမ်းများ၊ ရေနံနှင့် သဘာဝဓာတ်ငွေ့ ရှာဖွေ op:cudoposcoGesce cos go03:Mining Engineering, Petroleum Engineering , Chemical Engineering စတဲ့ ပညာရပ်နယ်ပယ်က လုပ်ငန်းများနဲ့ ရောထွေးနိုင်သလို “ရေအရင်းအမြစ် ရှာဖွေတူးဖော်ထုတ်လုပ်အသုံးချခြင်းနှင့် ထိန်းသိမ်းစီမံခန့်ခွဲခြင်း” လို့ ဖော်ပြထားမှုဟာလည်း Water Resources Engineering, Public Health Engineering, Hydrology Engineering, Environmental Engineering စတဲ့ ပညာရပ်နယ်ပယ်လုပ်ငန်းများနဲ့ ရောထွေးနိုင်ပါတယ်။ အခြေခံအဆောက်အအုံ များ တည်ဆောက်ရေးတွင် အင်ဂျင်နီယာဘူမိဗေဒနှင့် ဘူမိနည်းပညာဆိုင်ရာ ဆန်းစစ် စမ်းသပ် တိုင်းတာခြင်းဆိုတာကလည်း Geotechnical Engineering ပညာရပ်နယ်ပယ်လုပ်ငန်းများနဲ့ ရောထွေးနေပြီး မရှင်းမလင်း ဖြစ်နေနိုင်ပါတယ်။ ဒါကြောင့်မို့ အခန်း(၁)၊ ပုဒ်မ ၂(ခ)နဲ့ ပတ်သက်လို့ အသုံးချ ဘူမိသိပ္ပံအထူးပြု ပညာရပ် ဆိုသည်မှာ ဘူမိဗေဒပညာရပ်ကို အခြေခံပြီး အခြားသက်ဆိုင်သော သိပ္ပံပညာရပ် သဘောတရား များနှင့် ပေါင်းစပ်၍ လူသားတို့အကျိုးအတွက် ဓာတ်သတ္တုနှင့် တွင်းထွက်သယံဇာတများ၊ စက်မှု ကုန်ကြမ်းများ၊ ရေနံနှင့် သဘာဝဓာတ်ငွေ့ရှာဖွေခြင်း၊ ရေအရင်းအမြစ် ရှာဖွေခြင်း၊ အခြေခံ အဆောက်အအုံများ တည်ဆောက်ရေးတွင် အင်ဂျင်နီယာဘူမိဗေဒနှင့် ဘူမိနည်းပညာဆိုင်ရာ စူးစမ်းလေ့လာခြင်း၊ ပတ်ဝန်းကျင်နှင့် သဘာဝဘေးအန္တရာယ် ဘူမိဆိုင်ရာလေ့လာဆန်းစစ်ခြင်း စသည့် လုပ်ငန်းများတွင် အသုံးပြုသော လက်တွေ့အသုံးချ ဘူမိသိပ္ပံဆိုင်ရာပညာရပ်များကို ဆိုသည်လို့ ပြင်ဆင်ချင်ပါတယ်။ ဆက်လက်ပြီး ပုဒ်မ ၂(ဂ) အနေနဲ့ ဝန်ကြီးဌာန ဆိုသည်မှာ ပြည်ထောင်စုအစိုးရ ပညာရေးဝန်ကြီးဌာနကို ဆိုသည်အစား သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာနကို ဆိုသည်လို့ ပြင်ဆင်လိုပါတယ်။ အကြောင်းရင်းကတော့ ပညာရေးဝန်ကြီးဌာနအနေနဲ့ ပညာရပ်ဆိုင်ရာများ သင်ကြားပို့ချခြင်းနဲ့ သုတေသနပြုလုပ်ခြင်းလုပ်ငန်းများကိုပဲ အဓိကထား ဆောင်ရွက်တာဖြစ်လို့ တာဝန်ခံဝန်ကြီးဌာနအဖြစ် သတ္တုတွင်းဝန်ကြီးဌာနကိုသာ သတ်မှတ်ဖို့ ပိုပြီး သင့်လျော်တာမို့ အခုလို ပြင်ဆင်ရခြင်းပဲ ဖြစ်ပါတယ်။ အခန်း(၂)၊ ပုဒ်မ ၃(ဂ)နဲ့ ပတ်သက်ပြီး နိုင်ငံတော်၏ သတ္တုကဏ္ဍ၊ စွမ်းအင်ကဏ္ဍ၊ ဆောက်လုပ်ရေးကဏ္ဍနှင့် ရေအရင်းအမြစ်ရှာဖွေရေးကဏ္ဍ၊ ပတ်ဝန်းကျင်နှင့် သဘာဝဘေးအန္တရာယ် ကာကွယ်ထိန်းသိမ်းရေးကဏ္ဍ စသည်များတွင် ခေတ်မီဘူမိသိပ္ပံပညာရပ်များကို ထိရောက်မှန်ကန်စွာ စနစ်တကျ အသုံးချလာစေခြင်းဖြင့်အစား ဘူမိနည်းပညာများကို အသုံးချ၍ နိုင်ငံတော်၏ သဘာဝ သယံဇာတများနှင့် လူသားအရင်းအမြစ်များအား သဘာဝပတ်ဝန်းကျင်ကို ထိခိုက်မှုအနည်းဆုံးဖြင့် အကျိုးရှိစွာ အသုံးချနိုင်မည့် နည်းလမ်းကောင်းများ၊ သုတေသနနှင့် ဖွံ့ဖြိုးတိုးတက်မှုလုပ်ငန်းများကို ရှာဖွေဖော်ထုတ်ခြင်းဖြင့် နိုင်ငံသားတို့၏ လူမှုစီးပွားဘဝ ပိုမိုတိုးတက်ကောင်းမွန်လာစေရန်ဆိုပြီး ပြင်ဆင်လိုပါတယ်။ နိုင်ငံတော်ရဲ့ ဓာတ်သတ္တုကဏ္ဍ၊ ဆောက်လုပ်ရေးကဏ္ဍနဲ့ ရေအရင်းအမြစ် ရှာဖွေရေး ကဏ္ဍ ပတ်ဝန်းကျင်နဲ့ သဘာဝဘေးအန္တရာယ်ကာကွယ်ထိန်းသိမ်းရေးကဏ္ဍ စတဲ့ ပညာရပ်များဟာ ကျယ်ဝန်းလှတာမို့ အသေးစိတ်မဖော်ပြတော့ဘဲ ယေဘုယျဆန်တဲ့ စကားရပ်ကိုပဲ အသုံးပြုသင့် တာမို့ အခုလိုပြင်ဆင်ရခြင်းပဲဖြစ်ပါတယ်။ ဘူမိသိပ္ပံပညာရပ်ဆိုင်ရာ စကားစုအစား ဘူမိဗေဒပညာရှင်ဆိုင်ရာအဖြစ်လည်းကောင်း၊ ဘူမိသိပ္ပံပညာရှင်အစား ဘူမိဗေဒပညာရှင်အဖြစ်လည်းကောင်း အစားထိုး ပြင်ဆင် သင့်ပါတယ်။ ပြည်တွင်းမှာ ဘူမိသိပ္ပံ Geoscience ဆိုင်ရာ အခြေခံဘွဲ့ သင်ကြားပေးအပ်ခြင်း မရှိသေးဘဲ ဘူမိဗေဒ Geology အခြေခံဘွဲ့ကိုသာ ပေးအပ်နေပြီး ပြည်ပဘွဲ့ရရှိသူ နိုင်ငံသားများအတွက် သင်ကြားလာတဲ့ဘာသာရပ်နဲ့ကိုက်ညီတဲ့ ဘွဲ့သတ်မှတ်တဲ့ ဥပဒေလည်း ရေးဆွဲထားခြင်း မရှိသေးတဲ့ အတွက်ကြောင့်ပဲ ဖြစ်ပါတယ်။ တကယ်လို့ ကောင်စီဥပဒေကြမ်းပါအတိုင်း လက်မှတ်ရ ဘူမိသိပ္ပံ ပညာရှင်အဖြစ်နဲ့ B.Sc ဘွဲ့ဒီဂရီတွေကို လျှောက်ထားခွင့်ပြုတယ်ဆိုခဲ့ရင်လည်း လက်တွေ့ ဆောင်ရွက်ရမယ့်လုပ်ငန်းများအနေနဲ့ ဘွဲ့လွန်ပညာရပ်များဖြစ်နေတဲ့အတွက် အခြေခံဘွဲ့ (Basic Degree) သမားတွေက ဘွဲ့လွန်ပညာဆိုင်ရာလုပ်ငန်းများကို ဆောင်ရွက်ခွင့်ပြုသလိုဖြစ်နေပြီး ကျန်းမာရေးမှူးကို Major Operation ခန်း ဝင်ခိုင်းသလို ဖြစ်နေပါလိမ့်မယ်။ နောက်ဆုံးအနေနဲ့ အခန်း(၁၆)၊ ပုဒ်မ ၄၃ ကို အကြံပြုလိုတာကတော့ ဘူမိသိပ္ပံပညာရပ် ဆိုင်ရာလုပ်ငန်းကိစ္စရပ်များဆိုရာမှာ အခြားသော ပညာရပ်နယ်ပယ်လုပ်ငန်းကိစ္စများ အထူးသဖြင့် အင်ဂျင်နီယာပညာရပ်နယ်ပယ်လုပ်ငန်းတွေနဲ့ များစွာ ရောထွေးနေနိုင်တာမို့ ဥပဒေကြမ်းရဲ့ အခန်း(၁)၊ ပုဒ်မ ၂(ခ)ကို ရှေ့မှာ အကြံပြုတင်ပြခဲ့တဲ့အတိုင်း မဖြစ်မနေပြင်ဆင်ဖို့ လိုအပ်မှာ ဖြစ်ကြောင်းနဲ့ အခြားသော ပုဒ်မအချို့ ကိုလည်း လိုက်လျောညီထွေမှုရှိနိုင်ဖို့အတွက် ဥပဒေကြမ်း၏ အချို့သော ပုဒ်မများအား ပြန်လည်သုံးသပ် ပြင်ဆင်သင့်ပါကြောင်း ဆွေးနွေးတင်ပြရင်း နိဂုံးချုပ် အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ ဦးမောင်မောင်အုန်း ဆွေးနွေးနိုင်ပါပြီ။</speech>
<speech><mp id="839">ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီး၊ လွှတ်တော်ကိုယ်စားလှယ်ကြီးများ၊ ပြည်ထောင်စုအဆင့် ပုဂ္ဂိုလ်များနှင့် လေ့လာသူများ ကိုယ်စိတ်နှစ်ပါး ကျန်းမာချမ်းသာစေကြောင်း ဆုမွန်ကောင်းတောင်း လိုက်ပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ် ဦးမောင်မောင်အုန်း ဖြစ်ပါတယ်။ Power Point အသုံးပြုခွင့်ပေးပါ ခင်ဗျား။ အခန်း(၁)၊ ပုဒ်မ ၁ မှာ အမည်နဲ့ အဓိပ္ပာယ်ဖော်ပြချက် ဤဥပဒေကို မြန်မာနိုင်ငံ ဘူမိဗေဒပညာရှင်များကောင်စီဥပဒေဟု ခေါ်တွင်စေရမည်လို့ ပြင်ဆင်လိုပါတယ်။ အကြောင်း ကတော့ ဘူမိသိပ္ပံပညာရပ်ဟာ အလွန်ကျယ်ဝန်းသော ပညာရပ်ဖြစ်ပါတယ်။ Geology , Geo Chemistry စတဲ့ အလွန်ကျယ်ဝန်းပြီး မြန်မာနိုင်ငံမှာ ဘူမိသိပ္ပံပညာရပ်မှာ တစ်ခုအပါအဝင်ဖြစ်တဲ့ ဘူမိဗေဒ Geology ပညာရပ်ဖြင့်သာ ဘွဲ့ အဖြစ် ပေးအပ်ခြင်းဖြစ်ပါတယ်။ တကယ်လို့ လက်ရှိ သင်ကြားနေတဲ့ ဘူမိဗေဒ သင်တန်းဟာ နိုင်ငံတကာအဆင့်ဝင် ဘူမိသိပ္ပံပညာရပ်နှင့် တန်းညှိခြင်း၊ အသိအမှတ်ပြုခြင်း၊ Degree, Equivalency and Educational Aggregation ရှိခဲ့ရင် သက်ဆိုင်ရာ တက္ကသိုလ်ကောင်စီမှ တရားဝင် ပြည်ထောင်စုလွှတ်တော် သဘောထားအရ ကြေညာပေးစေ လိုပါတယ်။ သို့မှသာ လက်ခံနိုင်စရာအကြောင်းရှိလာပါမယ်။ အကယ်၍ ဒီဥပဒေ ဖြစ်လာခဲ့ရင်လည်း နောက်ထပ်ပြောင်းလဲမှုတွေက ကျွန်တော်တို့တွေ ရရှိထားတဲ့ Geoscience in Mining Engineering, Civil Engineer, Petroleum Engineer, Methodology Engineering owcozol တစ်ဆက်တည်း ဆက်စပ်ပြောင်းလဲရမလို ဖြစ်နေပါတယ်။ ပြည်သူ့လွှတ်တော်မှ ကိုယ်စားလှယ်များ ကို ဘာကြောင့် ဒီဥပဒေကို မဆွေးနွေးတာလဲလို့ မေးမြန်းတဲ့အခါမှာ ဘာမှန်းမသိ မကြားဖူးတဲ့ ပညာရေးဘွဲ့တစ်ခုဖြစ်နေလို့ လို့ ပြောပါတယ်။ ပြည်သူ့ကိုယ်စားလှယ်များတောင် ဂဃနဏ မသိသေးတဲ့ မြန်မာပြည်မှာ တရားဝင်မရှိသေးတဲ့ ဘွဲ့ရများနဲ့ ဖွဲ့စည်းမယ့်ကောင်စီကို ပြည်သူကို အသိပေးချပြပြီးမှသာ ဆက်လုပ်ဖို့ အကြံပြုလိုပါတယ်။ အခန်း(၁)၊ ပုဒ်မ ၂ ကတော့ အသုံးချ ဘူမိဗေဒပညာရပ်နဲ့ပတ်သက်ပြီးတော့ ပညာရပ်ကို ဘွဲ့လွန်ဒီပလိုမာသင်တန်း သင်ကြားခဲ့ခြင်းဖြစ်တဲ့အတွက် ဒီအပိုဒ်ကို ပယ်ဖျက်လိုပါတယ်။ ပယ်ဖျက် လိုတဲ့အကြောင်းကတော့ ဖော်ပြထားတဲ့ လူသားအကျိုးပြုလုပ်ငန်းတွေဟာ အခြားသောပညာရပ်ကို မှီတွယ်နေခြင်းဖြစ်တယ်။ ကောင်စီဖွဲ့စည်းမည့်အဆင့်မဟုတ်ဘဲနဲ့ လုပ်ငန်းများနဲ့လည်း ရောထွေး နေပါတယ်။ မိမိကိုယ်တိုင် Mining Engineer, Marine Engineer ဖြစ်နေတဲ့အတွက် ပြဿနာ အရင်းအမြစ်ကို သိရှိပါတယ်။ ထို့အပြင် အခြားသောပညာရပ်များကို အခြေခံတတ်ကျွမ်းရန်လည်း လိုအပ်ပါတယ်။ ဘွဲ့လွန်ဆိုတာ General Learning ဖြစ်ပြီးတော့ Special Learning မဖြစ်ဘဲ Public Safety ကို ထိရောက်စွာကာကွယ်ပေးနိုင်မှာ မဟုတ်ပါဘူး။ ရေနံနှင့် သဘာဝဓာတ်ငွေ့ ရှာဖွေ ထုတ်လုပ်ခြင်း၊ စီးပွားဖြစ် မြေအောက်ရေ ထုတ်လုပ်တူးဖော်ခြင်း၊ အဆောက်အအုံ၊ လမ်းတံတားနှင့် ဆည်မြောင်းတာတမံတွေ တည်ဆောက်ရာမှာ မြေသားခံနိုင်ရည်ဝန်အား စမ်းသပ်တိုင်းတာခြင်း စသည့် လုပ်ငန်းတွေဟာ အသုံးပြုတဲ့ လက်တွေ့ အသုံးချ ဘူမိဗေဒပညာရပ်ဆိုင်ရာမှာ အသေးစိတ် သင်ကြားခြင်းမရှိပါဘူး။ ဒါကြောင့်မို့လို့ အကုန်လုံး တတ်သိသဘောနဲ့ ဘူမိသိပ္ပံဆိုတဲ့ အသုံးအနှုန်း ဟာ လက်တွေ့မဆန်တဲ့ စိတ်ကူးယဉ်ဥပဒေအဖြစ် Utopia Law ကို ဖော်ပြနေခြင်းဖြစ်ပါတယ်။ အခန်း(၁)၊ ပုဒ်မ ၂(ဂ)က တာဝန်ခံဝန်ကြီးဌာနကို ပြင်ဆင်လိုခြင်းဖြစ်ပါတယ်။ တာဝန်ခံ ဝန်ကြီးဌာန ဆိုတာ ဤဥပဒေပါ လုပ်ငန်းတာဝန်များကို တာဝန်ခံဆောင်ရွက်ရမည့် သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနကို ဆိုလိုတယ်လို့ ပြင်ဆင်လိုပါတယ်။ အကြောင်း ကတော့ ပညာရေးဝန်ကြီးဌာနရဲ့ တာဝန်ဟာ သင်ရိုးပြုစုခြင်း၊ သင်ကြားခြင်း၊ သုတေသနပြုခြင်း၊ နိုင်ငံတကာနှင့် ပညာရေးတန်းညှိခြင်း၊ နိုင်ငံတကာ အာဆီယံဒေသတွင်းအဆင့် အချင်းချင်း အရည်အချင်း အသိအမှတ်ပြုခြင်း၊ မူဝါဒများ ချမှတ်ခြင်း၊ Reform ပြုပြင်ပြောင်းလဲခြင်း လုပ်ငန်းများအတွက် ဆောင်ရွက်ခြင်းဖြစ်ပါတယ်။ ယခုကောင်စီကတော့ အသက်မွေးဝမ်းကျောင်း နှင့် ကျွမ်းကျင်မှုဆိုင်ရာ အသုံးချခြင်းများဖြစ်ကာ ပြည်သူများရဲ့ ဘေးအန္တရာယ် Public Safety အတွက် လက်တွေ့လုပ်ငန်းများ အရည်အသွေးနဲ့ အရည်အချင်းကို ထိန်းသိမ်းကြပ်မတ်ကွပ်ကဲ ခြင်းဖြစ်၍ သဘောတရားသင်ကြားပေးတဲ့ ဌာနက လက်တွေ့ အဲဒီလို အလုပ်များအပေါ် ထားခြင်းမရှိပါဘူး အသုံးပြုတဲ့ လမှာ မြေသားနိုင်း၊ အဆောက်အဝတ်ငွေ့ ရှာဖွေ တာဝန်ခံခြင်းဟာ ပြည်သူများအတွက် မျက်နှာမမူသလို ဖြစ်နေပါတယ်။ လက်တွေ့လုပ်ငန်းကို ထိတွေ့ဆောင်ရွက်နေတဲ့ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာနက သင့်လျော်ကြောင်း တင်ပြလိုပါတယ်။ အခန်း(၁)၊ ပုဒ်မ ၂(ဇ) အလုပ်အမှုဆောင်အဖွဲ့မှာ မှတ်ပုံတင် လက်မှတ်ထုတ်ပေးထားသော ဘူမိသိပ္ပံရှင်များလို့ ပြင်ဆင်ထားပါတယ်။ မှတ်ပုံတင်လက်မှတ် ကိုင်ဆောင်ထားသူများရဲ့ အရည်အချင်းနဲ့ အကျိုးစီးပွား မြှင့်တင်ရန်နှင့် အခွင့်အရေးကို ကာကွယ် ရန်အတွက် ဖြစ်ပါတယ်။ အခန်း(၂)၊ ပုဒ်မ ၂(ခ)ကတော့ ဘူမိသိပ္ပံပညာရှင်များ၏ ပြည်သူများအတွက် ဘေးအန္တရာယ် ကင်းရှင်းရေးဆိုင်ရာ တာဝန်များ ကျင့်ဝတ်နှင့် အရည်အသွေးများကို ထိန်းသိမ်းကြပ်မတ်ရန် ပြင်ဆင်ထားပါတယ်။ ဆောက်လုပ်ရေးလုပ်ငန်းနှင့် ရေအရင်းအမြစ်ဆိုင်ရာလုပ်ငန်းတွေ သဘာဝ ပတ်ဝန်းကျင်စတဲ့ ဆက်စပ်ရာလုပ်ငန်းများမှာ ပြည်သူများရဲ့ ဘေးအန္တရာယ်ကင်းရှင်းရေး Public Safety ဆိုင်ရာကိစ္စရပ်များကိုပဲ တာဝန်ခံရန်နှင့် တာဝန်ယူဖြေရှင်းရန် ရည်ညွှန်းထားပါတယ်။ အခန်း(၃)၊ ပုဒ်မ ၄ ကတော့ တာဝန်ခံဝန်ကြီးဌာနမှာ ပြည်ထောင်စုသမ္မတမြန်မာနိုင်ငံသားများ ပါဝင် ဖို့အတွက် ဖြည့်စွက်ထားခြင်းဖြစ်ပါတယ်။ အကျိုးအကြောင်းဖော်ပြချက်အနေနဲ့က လက်မှတ်ရ မြန်မာလူမျိုး ပညာရှင်များ၏ အခွင့်အရေးနှင့် အကျိုးစီးပွားအတွက် ရှေးရှုပါတယ်။ အခန်း (၂)၊ ပုဒ်မ ၂ (ည)မှာ နိုင်ငံခြားသား မှတ်ပုံတင် ကျွမ်းကျင် ဘူမိဗေဒပညာရှင် လက်မှတ်ထိုးပေးခြင်းဆိုတာကို တားဆီးလိုခြင်း၊ တားမြစ်လိုခြင်း ဖြစ်ပါတယ်။ အခန်း(၃)၊ ပုဒ်မ ၅(ဂ)ကတော့ လက်မှတ်ရပညာရှင်များလို့ ဖြည့်ထားပါတယ်။ လက်မှတ်ရ ပညာရှင်များရဲ့ အကျိုးစီးပွားနှင့် အခွင့်အရေးအတွက် ဖြစ်ပါတယ်။ အခန်း(၉)၊ ပုဒ်မ ၂၄ ကတော့ ဘူမိသိပ္ပံဆက်စပ်ပညာရှင်များဆိုင်ရာဘွဲ့ရရှိထားသူ နိုင်ငံသားများသည် မှတ်ပုံတင် အလုပ်သင် ဘူမိသိပ္ပံပညာရှင်လက်မှတ် ရယူလိုပါကလို့ ပြင်ထားပါတယ်။ အကြောင်းကတော့ ပြည်တွင်း၌ ဘူမိသိပ္ပံဆိုင်ရာ အခြေခံဘွဲ့သင်တန်းဟူ၍ သင်ကြားပေးအပ်ခြင်း မရှိသေးပါ။ ထို့အပြင် ပြည်ပဘွဲ့နဲ့ စပ်လျဉ်း၍ သင်ကြားတဲ့ဘာသာရပ်များနှင့် ကိုက်ညီတဲ့ တန်းညှိထားတဲ့ ဥပဒေ သဘောတူညီချက် အသိအမှတ်ပြုခြင်း စတဲ့ အရည်အချင်းနှင့် အရည်အသွေးဆိုင်ရာ တိကျခိုင်မာသော အထောက် အထားများ မရှိသေးပါ။ ဆက်စပ်ဘွဲ့ရများသာ ရှိပါတယ်။ ထို့ကြောင့် ပြင်ဆင်ရခြင်း ဖြစ်ပါတယ်။ အခန်း(၁၉) အသစ်ဖြည့်စွက်ချက်ဖြစ်ပါတယ်။ ဘူမိသိပ္ပံကောင်စီဥပဒေသည် မြန်မာနိုင်ငံ အတွင်းရှိ အခြားသောအစိုးရ၏ ခွင့်ပြုချက်အရ ကောင်စီများ၊ အဖွဲ့ အစည်းများ၏ ဥပဒေပါ ပြဋ္ဌာန်း ချက်များ၊ လုပ်ပိုင်ခွင့်များ၊ တာဝန်များကို ထိခိုက်မှုမရှိစေရလို့ ပြင်ထားပါတယ်။ အကြောင်းကတော့ နိုင်ငံသားအချင်းချင်း အကျိုးစီးပွားဆိုင်ရာပဋိပက္ခကို ရှောင်ရှားနိုင်ရန် ရည်ရွယ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၁)မှ ဦးစောမိုးမြင့်(ခ) ဆင်မြူရယ် ဆွေးနွေးနိုင်ပါပြီ။</speech>
<speech><mp id="892">ဦးစောမိုးမြင့်(ခ)ဆင်မြူရယ်၊ ကရင်ပြည်နယ် မဲဆန္ဒနယ်အမှတ်(၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌနှင့်တကွ အားလုံး မင်္ဂလာပါ။ ကရင်ပြည်နယ် မဲဆန္ဒနယ်အမှတ် (၁)မှ အမျိုးသားလွှတ်တော်ကိုယ်စားလှယ် ကျွန်တော် ဦးစောမိုးမြင့်(ခ)ဆင်မြူရယ် အနေနဲ့ ပုဒ်မ ၂(ခ)ကို ဖြည့်စွက်ဆွေးနွေးချင်ပါတယ်။ Power Point သုံးစွဲခွင့်ပြုပါရန် တင်ပြအပ်ပါတယ်။ ပုဒ်မ ၂(ခ) စာကြောင်းရေ (၆)မှာ ရှာဖွေတူးဖော်ထုတ်လုပ်ခြင်းဆိုတဲ့ စကားရပ်ကို တူးဖော်ထုတ်လုပ်ဆိုတာ ပယ်ဖျက်ချင်ပါတယ်။ ကျိုးကြောင်းဖော်ပြချက်အနေနဲ့ ဓာတ်သတ္တုရှာဖွေ ခြင်းဆိုသည်မှာ ဓာတ်သတ္တုများနှင့် ဓာတ်သတ္တုသိုက်များအား လိုက်လံရှာဖွေခြင်းကို ဆိုသည်။ ဓာတ်သတ္တု စမ်းသပ်တိုင်းတာခြင်းဆိုသည်မှာ ဓာတ်သတ္တုသိုက်တစ်ခု၏ အရွယ်အစား၊ ပုံသဏ္ဌာန်၊ အရည်အသွေးနှင့် ပမာဏတို့ကို သိရှိနိုင်ရန် ဆောင်ရွက်ခြင်းကို ဆိုသည်။ ဓာတ်သတ္တုတူးဖော် ထုတ်လုပ်ခြင်းဆိုသည်မှာ ဓာတ်သတ္တုရရှိရန် ဆောင်ရွက်သည့် လုပ်ငန်းစဉ်အဆင့်ဆင့်ကို ဆိုလိုသည်။ ယင်းစကားရပ်တွင် ဓာတ်သတ္တုတူးဖော်ခြင်း၊ စမ်းသပ်ပြုပြင်ခြင်း၊ လုပ်ငန်းစဉ်တစ်ခုခု သို့မဟုတ် လုပ်ငန်းစဉ်အားလုံး ဆောင်ရွက်ခြင်းလည်း ပါဝင်သည်။ ယင်းလုပ်ငန်းစဉ်များမှာ သတ္တုတွင်းအင်ဂျင်နီယာ၊ ရေနံတူးဖော်ရေး အင်ဂျင်နီယာ၊ သတ္တုဗေဒ အင်ဂျင်နီယာများမှသာ တာဝန်ယူဆောင်ရွက်ရသော လုပ်ငန်းဖြစ်ပါသည်။ အဲဒီပုဒ်မမှာ ဖြည့်စွက်လိုတဲ့ စကားရပ်ကို slide မှာ ပြထားပါတယ်။ ဖြည့်စွက်လိုတဲ့စကားရပ်ကတော့ ဤစကားရပ်တွင် သတ္တုတူးဖော် ထုတ်လုပ် ခြင်း၊ စမ်းသပ်ပြုပြင်ခြင်း၊ ကျိုချက်ချွတ်ဆင်ခြင်း၊ အင်ဂျင်နီယာဘာသာရပ်ဆိုင်ရာ ဒီဇိုင်းရေးဆွဲခြင်း၊ ရှေ့ပြေးစက်ရုံပြင် စမ်းသပ်ခြင်းနှင့် လည်ပတ်ထုတ်လုပ်ခြင်းစသည့် သတ္တုတူးဖော်ခြင်းဆိုင်ရာ လုပ်ငန်းများ ပါဝင်ခြင်းမရှိစေရ။ ကျေးဇူးတင်ပါတယ်။</speech>
<speech type="speaker">ဆက်လက်ပြီး တနင်္သာင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ ဦးစိုးသိန်း(ခ) ဦးမောင်စိုး ဆွေးနွေးနိုင်ပါပြီ။</speech>
<speech><mp id="976">ဦးစိုးသိန်း(ခ)ဦးမောင်စိုး၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)</mp>လေးစား အပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်တော်ကြီး များ၊ ပြည်ထောင်စုအဆင့်အဖွဲ့ အစည်းဝင်များ ကိုယ်ရောစိတ်ပါ ဘေးရန်ကွာပြီးတော့ ကျန်းမာ ကြပါစေ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ အမျိုးသား လွှတ်တော်ကိုယ်စားလှယ် ဦးစိုးသိန်း(ခ)ဦးမောင်စိုး ဖြစ်ပါတယ်။ ကျွန်တော် အခု ဆွေးနွေးမှာ ကတော့ မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို ပုဒ်မ ၁ ဥပဒေခေါင်းစဉ် ပုဒ်မ ၂(ခ)၊ ပုဒ်မ ၂(င)၊ အခန်း(၃) ခေါင်းစဉ် ပုဒ်မ ၄၊ ပုဒ်မ ၅၊ ပုဒ်မ ၆၊ ပုဒ်မ ၇၊ ပုဒ်မ ၂၈ နဲ့ ပုဒ်မ ၅၉ တို့ကို ဆွေးနွေးသွားမှာဖြစ်ပါတယ်။ ကျွန်တော့်ကို Power Point သုံးစွဲခွင့်ပြုပါရန် တောင်းခံအပ်ပါတယ်။ အရင်ဆုံး ဥပဒေခေါင်းစဉ်ကို ပြင်ဆင်လိုခြင်း ဖြစ်ပါတယ်။ ရှေ့က ကိုယ်စားလှယ်တော် ကြီးတွေလည်း ပြင်ဆင်ချက်တွေ ပေးပို့ထားပြီးဖြစ်ပါတယ်။ ဥပဒေခေါင်းစဉ်ကို ပြင်တဲ့နေရာမှာ ဒီဥပဒေမှာပါတဲ့ အဓိပ္ပာယ်ဖွင့်ဆိုထားတဲ့ ဘူမိသိပ္ပံပညာ ဆိုတဲ့ အဓိပ္ပာယ်ဖွင့်ဆိုချက်မှာ ပါတဲ့အတိုင်း ဒါက တစ်ကြောင်းပေါ့။ နောက်တစ်ခုက ဒီဥပဒေကို တာဝန်ခံဝန်ကြီးဌာနသည် ပညာရေးဝန်ကြီး ဌာနဖြစ်တာကတစ်ကြောင်း၊ ဒီအကြောင်းတွေကြောင့် ဘူမိသိပ္ပံပညာကောင်စီ ဥပဒေဟု ခေါ်တွင်စေ ရမည်လို့ ပြင်ဆင်လိုခြင်း ဖြစ်ပါတယ်။ နောက်တစ်ခုကတော့ ပုဒ်မ ၂(ခ) ဖြစ်ပါတယ်။ ပုဒ်မ ၂(ခ)က ရှေ့က ကိုယ်စားလှယ်တော်ကြီးတွေလည်း ဆွေးနွေးသွားပြီးဖြစ်ပါတယ်။ ပုဒ်မများတဲ့အတွက် အသေးစိတ် မဆွေးနွေးတော့ပါဘူး။ ဒီဥစ္စာကို ပယ်ဖျက်လိုခြင်း ဖြစ်ပါတယ်။ ပညာရပ်ဆိုင်ရာ စကားရပ် အဆိုပြု ပြဋ္ဌာန်းချက်ဟာ ပြည်သူ့လွှတ်တော် အတည်ပြုချက်မှာလည်း ပါဝင်ခြင်းမရှိပါ။ အမျိုးသားလွှတ်တော် ဥပဒေကြမ်းကော်မတီရဲ့ ပြင်ဆင်ချက် ပုဒ်မ ၂၈ မှာ ဖြည့်စွက်ထားခြင်းဖြစ်တဲ့ အတွက် ဒီအဓိပ္ပာယ်ဖွင့်ဆိုချက်က ပါဝင်လာခြင်းဖြစ်ပါတယ်။ ဒါကြောင့်မို့ အဓိပ္ပာယ်ဖွင့်ဆိုချက်ကို ပယ်ဖျက်လိုခြင်းဖြစ်ပါတယ်။ နောက် ပုဒ်မ ၂(င)ကတော့ ရေးထုံး ပြင်ဆင်ထားခြင်းဖြစ်ပါတယ်။ ကောင်စီဆိုသည်မှာ ဘူမိသိပ္ပံပညာကောင်စီကိုဆိုသည် ဆိုတဲ့ ဥပဒေခေါင်းစဉ် ပြင်ဆင်ချက်နဲ့ လိုက်လျောညီထွေ ဖြစ်အောင် ပြင်ဆင်ထားခြင်းဖြစ်ပါတယ်။ အခန်း(၃) ခေါင်းစဉ်ကလည်း ဥပဒေခေါင်းစဉ် ပြင်ဆင် ထားတဲ့အတိုင်း ပြင်ဆင်ရခြင်းဖြစ်ပါတယ်။ ပုဒ်မ ၄ ကတော့ ဥပဒေရေးထုံးကို ပြင်ဆင်ထား ခြင်းဖြစ်ပါတယ်။ ဝန်ကြီးဌာနသည် ဝန်ကြီးဌာန အပါအဝင် သက်ဆိုင်ရာ ဝန်ကြီးဌာနနှင့် အစိုးရ မဟုတ်သော ပုဂ္ဂိုလ်များဆိုတဲ့ စကားရပ်ကို ပယ်ဖျက်ပြီးတော့ ဥပဒေရေးထုံး ကျစ်လျစ်မှုရှိစေရန် ဝန်ကြီးဌာနသည် နိုင်ငံခြားကျွမ်းကျင်ပညာရှင်၊ ဘူမိဗေဒပညာရှင်များ ပါဝင်သည့် (၇)ဦးထက် မနည်းသော ကောင်စီနာယကကို ပြည်ထောင်စုအစိုးရအဖွဲ့ရဲ့ သဘောတူညီချက်ဖြင့် ဖွဲ့စည်းရ မည်လို့ ရေးထုံးကို ကျစ်လျစ်အောင် ပြင်ဆင်ထားခြင်းဖြစ်ပါတယ်။ ပုဒ်မ ၅ ကတော့ ရေးထုံးကို ပြင်ဆင်ထားခြင်းဖြစ်ပါတယ်။ မြန်မာနိုင်ငံ ဘူမိဗေဒကောင်စီ ဆိုတဲ့စကားရပ်ကို ပယ်ဖျက်ရန် ကောင်စီလို့ ရေးသားခြင်းအားဖြင့် ပြည့်စုံမည်ဖြစ်ပါတယ်။ ပုဒ်မ ရ ဆိုတာကတော့ ပုဒ်မကိုပဲ ပြင်ဆင်ထားတာပါ။ ဒါပေမဲ့ ပြည်သူ့လွှတ်တော်က Error ဖြစ်လာတဲ့ဟာကို အမျိုးသားလွှတ်တော်က ထောက်ခံထားတဲ့အတွက် ပုဒ်မခေါင်းစဉ် စဉ်ထားတဲ့ဟာ မှားနေတာကို ပြင်ဆင်ထားခြင်းဖြစ်ပါတယ်။ ပုဒ်မ ၇(ဃ)ကတော့ ရေးထုံးကို ပြင်ဆင်ထားတာပါ။ ကောင်စီဝင် တစ်ဦးသည် ဆိုတဲ့စကားရပ်အစား ကျန်ကောင်စီဝင်များသည်လို့ ပြင်ဆင်ထားခြင်း ဖြစ်ပါတယ်။ အောက်က ပုဒ်မ ၆ ဆိုတဲ့နေရာကို ပုဒ်မ ရ လို့ ပြင်ဆင်ထားခြင်းဖြစ်ပြီးတော့ အောက်မှာ လျှို့ဝှက်ဆန္ဒမဲဖြင့် ရွေးကောက်တင်မြှောက်ရမည်လို့ ရေးထုံး ပြင်ဆင်ထားခြင်း ဖြစ်ပါတယ်။ အဓိပ္ပာယ်ဖွင့်ဆိုချက်ကို ပယ်ဖျက်ထားတဲ့အတွက် အဓိပ္ပာယ်ဖွင့်ဆိုချက်မှာပါတဲ့ အသုံးချ ဘူမိဗေဒဘူမိသိပ္ပံအထူးပြုပညာရပ်ဆိုင်ရာဘွဲ့ ဆိုတဲ့ စကားရပ်ကို ပယ်ဖျက်လိုပြီးတော့ ပြည်သူ့ လွှတ်တော်အတိုင်း ထားရှိဖို့ အဆိုပြုထားခြင်း ဖြစ်ပါတယ်။ အောက်က ပုဒ်မ ၅၉ ကတော့ ရေးထုံး အတိုင်း ပြင်ဆင်ထားခြင်းဖြစ်ပါတယ်။ ဘူမိသိပ္ပံကောင်စီဥပဒေသည် ဆိုတဲ့စကားရပ် ဤဥပဒေ သည်လို့ပဲ ပြင်ဆင်လိုခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၂)မှ ဦးထွန်းထွန်းဦး ဆွေးနွေးနိုင်ပါပြီ။</speech>
<speech><mp id="920">ဦးထွန်းထွန်းဦး၊ မန္တလေးတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျာ။ ကျွန်တော်က ဤဥပဒေရဲ့ အချက် (၂)ချက်ကိုပဲ ပြင်ဆင်ဖို့ ဆွေးနွေးသွားမှာဖြစ်ပါတယ်။ ပထမတစ်ချက်က အခန်း(၁)၊ အပိုဒ် ၁ ဤဥပဒေကို မြန်မာနိုင်ငံဘူမိသိပ္ပံကောင်စီဟု ခေါ်တွင်စေရမည် ဆိုတဲ့အစား ဤဥပဒေကို မြန်မာနိုင်ငံဘူမိဗေဒပညာရှင်များကောင်စီ ခေါ်တွင်စေရမည်ဟု အစားထိုးပြင်ဆင် သတ်မှတ်လို ပါတယ်။ ကျိုးကြောင်းဖော်ပြချက်ကတော့ ဘူမိသိပ္ပံ Geoscience ပညာရပ်ဟာ အလွန်ကျယ်ဝန်း 67029868 8:60v? Geology, Geoinformation, Geochemistry ou lgę osɔɔɔq86_le: များစွာ ပေါင်းစပ်ပါဝင်နေသော သိပ္ပံပညာရပ်ကြီးတစ်ခု ဖြစ်ပါတယ်။ လက်ရှိမြန်မာနိုင်ငံ မှာ ဘူမိပညာ၊ Geologist ပညာရပ်နှင့် အသုံးချဘူမိဗေဒ Apply Geology ပညာရပ်တို့ကိုသာ သင်ကြား၍ ဘွဲ့ ပေးအပ်နိုင်ခြင်းသာ ရှိပါသေးတယ်။ ဘူမိသိပ္ပံ Geoscience ပညာရပ် အခြေခံဘွဲ့ သင်တန်းကိုပင် သင်ကြား၍ ဘွဲ့ပေးအပ်နိုင်ခြင်းမရှိသေးပါဘူး။ စစ်မှန်တဲ့ Geoscientist ပညာရှင် တွေ လုံလောက်အောင်မရှိသေးတဲ့ လက်ရှိ နိုင်ငံ့အနေအထားအရ ဘူမိဗေဒပညာရှင် Geologist အများစုနဲ့သာ ဖွဲ့စည်းတော့မယ့် ယခုကောင်စီကို ဘူမိဗေဒပညာရှင်များကောင်စီဟုသာ ခေါ်ဆို သတ်မှတ်သင့်ကြောင်း အဆိုပြုအပ်ပါတယ်။ ဒုတိယအချက်ကတော့ အခန်း(၁)၊ အပိုဒ် ၂၊ အပိုဒ်ခွဲငယ်(ဂ) ဝန်ကြီးဌာန ဆိုသည်မှာ ပြည်ထောင်စုအစိုးရ ပညာရေးဝန်ကြီးဌာနကိုဆိုသည် ဆိုတဲ့အစား ဝန်ကြီးဌာန ဆိုသည်မှာ ပြည်ထောင်စုအစိုးရ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနဟု အစားထိုး ပြင်ဆင် သတ်မှတ်လိုပါတယ်။ ကျိုးကြောင်းဖော်ပြချက်ကတော့ ပညာရေးဝန်ကြီးဌာနဆိုတာ Academic နယ်ပယ်ကဌာနဖြစ်ပြီးတော့ ပညာရပ် သင်ကြားပို့ချခြင်း၊ ပညာရပ်ဆိုင်ရာများနှင့် သင်ကြားနည်း စနစ်ဆိုင်ရာများကို ဖွံ့ဖြိုးတိုးတက်အောင်ဆောင်ရွက်ခြင်း၊ သုတေသနပြုလုပ်ခြင်း လုပ်ငန်းများကိုသာ အဓိကထားလုပ်ကိုင်ဆောင်ရွက်ရတဲ့ ဝန်ကြီးဌာန ဖြစ်ပါသဖြင့် တာဝန်ခံဝန်ကြီး ဌာနအနေဖြင့် မသတ်မှတ်သင့်ပါဘူး။ လုပ်ငန်းသဘောသဘာဝအရ အပ်စပ်ဆီလျော်တဲ့ သယံဇာတ နှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနကသာ ပိုမိုသင့်လျော်ပါသဖြင့် အဆိုပြု တင်ပြ ရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ကိုယ်စားလှယ်များရဲ့ ဆွေးနွေးချက်များနဲ့ ပတ်သက်ပြီး အမျိုးသားလွှတ်တော် ဥပဒေကြမ်း ကော်မတီက ပြန်လည်ကြားနာဆောင်ရွက်ဖို့ ဆုံးဖြတ်ပါတယ်။</speech>
</bill>
</section>
<section value="Motion">
<motion>
<title>ဦးစခင်ဇော်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၂)၏ မြန်မာနိုင်ငံတွင် တစ်စတစ်စ ပြုန်းတီးလျက်ရှိသော ကြိုးဝိုင်း၊ ကြိုးပြင်တောများ အပါအဝင် သစ်ပင်သစ်တောများ ပြန်လည်ရှင်သန် စိုပြည်လာစေရေးနှင့် သစ်ပင်သစ်တောများကို အခြေခံပြီး နိုင်ငံတော်၏ ဖွံ့ဖြိုးရေးလုပ်ငန်းများ လုပ်ဆောင်နိုင်ရန် World Bank, ADB, WWF စသည့် နိုင်ငံတကာအဖွဲ့အစည်းများထံမှ ငွေကြေးနှင့် နည်းပညာ ကူညီထောက်ပံ့မှုများဖြင့် ပြည်နယ်နှင့် တိုင်းဒေသကြီးအတွင်းရှိ သစ်တောဝန်ထမ်းများ၏ စွမ်းဆောင်ရည်(Capacity)၊ လုပ်ငန်းစဉ်များ(Functions)နှင့် ကျင့်ဝတ်သိက္ခာ(Ethics)များ ပိုမိုအဆင့် အတန်းမြင့်မားလာစေရန် အထူးသင်တန်းများပေးပြီး အားပေးစည်းရုံး ပညာပေးသင်ကြားရန်နှင့် ၎င်းသစ်တောဝန်ထမ်းများ လိုအပ်လျက်ရှိသော ခေတ်မီလက်နက်ကိရိယာ Facilities and equipments များကို စနစ်တကျတပ်ဆင်ပေးရန် ပြည်ထောင်စုအစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန် သင့်၊ မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ်(၂)မှ ဦးစခင်ဇော်လင်း က မြန်မာနိုင်ငံတွင် တစ်စတစ်စ ပြုန်းတီးလျက်ရှိသော ကြိုးဝိုင်း၊ ကြိုးပြင်တောများ အပါအဝင် သစ်ပင်သစ်တောများ ပြန်လည်ရှင်သန် စိုပြည်လာစေရေးနှင့် သစ်ပင်သစ်တောများကို အခြေခံပြီး နိုင်ငံတော်၏ ဖွံ့ဖြိုးရေး လုပ်ငန်းများ လုပ်ဆောင်နိုင်ရန် World Bank, ADB, WWF စသည့် နိုင်ငံတကာအဖွဲ့အစည်းများထံမှ ငွေကြေးနှင့်နည်းပညာ ကူညီထောက်ပံ့မှုများဖြင့် ပြည်နယ်နှင့် တိုင်းဒေသကြီးအတွင်းရှိ သစ်တော ဝန်ထမ်းများ၏ စွမ်းဆောင်ရည်(Capacity)၊ လုပ်ငန်းစဉ်များ(Functions)နှင့် ကျင့်ဝတ်သိက္ခာ (Ethics)များ ပိုမိုအဆင့်အတန်းမြင့်မားလာစေရန် အထူးသင်တန်းများပေးပြီး အားပေးစည်းရုံး ပညာပေးသင်ကြားရန်နှင့် ၎င်းသစ်တောဝန်ထမ်းများ လိုအပ်လျက်ရှိသော ခေတ်မီလက်နက် ကိရိယာ Facilities and equipments များကို စနစ်တကျတပ်ဆင်ပေးရန် ပြည်ထောင်စုအစိုးရအား တိုက်တွန်းကြောင်း အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်။ ယခု ဦးစခင်ဇော်လင်း အဆိုတင်သွင်းဖို့ ဖြစ်ပါတယ်။</speech>
<speech><mp id="836">ဦးစခင်ဇော်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဝန်ကြီးများ၊ အမျိုးသားလွှတ်တော် ကိုယ်စားလှယ်များနှင့် ဧည့်သည်တော်ကြီးများအား မင်္ဂလာအပေါင်းနှင့် ပြည့်စုံခညောင်းပါစေလို့ ဦးစွာပထမ ဆုမွန်ကောင်းတောင်းအပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် သယံဇာတနှင့် သဘာဝပတ်ဝန်းကျင်ထိန်းသိမ်းရေးဆိုင်ရာကော်မတီ အတွင်းရေးမှူး ဦးစခင်ဇော်လင်း ဖြစ်ပြီး ဒီနေ့ ကျင်းပတဲ့ အမျိုးသားလွှတ်တော် တတိယနေ့ အစည်းအဝေးမှာ မြန်မာနိုင်ငံမှာ တစ်စတစ်စ ပြုန်းတီးလျက်ရှိသော ကြိုးဝိုင်း၊ ကြိုးပြင်တောများ အပါအဝင် သစ်ပင်သစ်တောများ ပြန်လည် ရှင်သန် စိုပြည်လာစေရေးနှင့် သစ်ပင်သစ်တောများကို အခြေခံပြီး နိုင်ငံတော်ရဲ့ ဖွံ့ဖြိုးရေး လုပ်ငန်းများ လုပ်ဆောင်နိုင်ရန် World Bank, ADB နှင့် WWF စသည့် နိုင်ငံတကာအဖွဲ့ အစည်း များထံမှ ငွေကြေးနှင့်နည်းပညာ ကူညီထောက်ပံ့မှုများဖြင့် ပြည်နယ်နှင့် တိုင်းဒေသကြီးအတွင်းရှိ သစ်တောဝန်ထမ်းများရဲ့ စွမ်းဆောင်ရည်(Capacity)၊ လုပ်ငန်းစဉ်များ(Functions)နှင့် ကျင့်ဝတ်သိက္ခာ (Ethics)များ ပိုမိုအဆင့်အတန်းမြင့်မားလာစေရန်အတွက် အထူးသင်တန်းများပေးပြီး အားပေး စည်းရုံး ပညာပေးသင်ကြားရန်နှင့် ၎င်းသစ်တောဝန်ထမ်းများ လိုအပ်လျက်ရှိသော ခေတ်မီ လက်နက်ကိရိယာ Facilities and equipments များကို စနစ်တကျတပ်ဆင်ပေးရန် ပြည်ထောင်စု အစိုးရအား တိုက်တွန်းကြောင်းအဆိုကို တင်သွင်းသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်တော်များခင်ဗျား။ မြန်မာ့သစ်တောဟာ ရှေးယခင် ရှင်ဘုရင်များ အုပ်ချုပ်ခဲ့တဲ့ခေတ် ကြည့်ပါက ရွှေဘိုထောက်အထားများအရ ရိုင်းတစ်ကောင်နှင့် ပါတယ်။ ကတည်းက တိုင်းပြည်အတွက် အကျိုးပြုခဲ့ပြီး ထိုစဉ်ကာလက သစ်တောကရရှိတဲ့ အခွန်ဘဏ္ဍာဖြင့် တိုင်းပြည်အား စီမံအုပ်ချုပ်ခဲ့ကြောင်း မြန်မာ့သစ်တောသမိုင်းအထောက်အထားများအရ သိရ ပါတယ်။ မြန်မာ့သစ်တောဟာ အင်္ဂလိပ်ခေတ်တစ်လျှောက်လုံးမှာ သူ့ခေတ်သူ့အခါအလိုက် အဆင့်အတန်းရှိခဲ့ပြီး ထိုခေတ်က သစ်တောဝန်ထမ်းများ ဆိုလျှင်လည်း စွမ်းဆောင်ရည်ပိုင်း၊ လုပ်ငန်းစဉ်ပိုင်း၊ ကျင့်ဝတ်သိက္ခာပိုင်းမှာ စံတင်လောက်စရာ ဖြစ်ခဲ့သလို သေနတ်၊ ကား အပါအဝင် အခြားအသုံးအဆောင်ပစ္စည်းများ ရရှိခဲ့ပါတယ်။ ထိုအင်္ဂလိပ်ခေတ်က သစ်တောဧရိယာသည်လည်း အားရစရာကောင်းလောက်အောင် သစ်ပင်သစ်တောများ ထူထပ်ခဲ့ပါတယ်။ ရန်ကုန်မြို့ရဲ့ လွန်ခဲ့တဲ့နှစ်ပေါင်း(၅၀)မတိုင်ခင်က ဝေဟင်ပေါ်မှရိုက်ကူးတဲ့ ဓာတ်ပုံများကို ကြည့်ပါက ရွှေတိဂုံဘုရားကွက်ကွက်သာ မြင်ရမှာဖြစ်ပြီး ကျန်တဲ့အပိုင်းဟာ သစ်ပင်သစ်တောများ ဖြစ်ကြောင်း ဓာတ်ပုံအထောက်အထားများအရ သိရပါတယ်။ ထိုစဉ်က ရွှေတိဂုံဘုရားအနီးတစ်ဝိုက်မှာ သစ်ပင်သစ်တောများ ထူထပ်စွာရှိခဲ့တဲ့အတွက် ကျားရိုင်းတစ်ကောင်နှင့် တောသတ္တဝါများပင်ရှိ ခဲ့ကြောင်း အစောဆုံးမစ်ရှင် ခရစ်ယာန်သာသနာပြု မှတ်တမ်းများအရ သိရပါတယ်။ ထိုကဲ့သို့ သစ်တောဧရိယာထူထပ်စွာရှိခဲ့ရာက ခေတ်စနစ်အဖုံဖုံနဲ့ နိုင်ငံရေးရေစီးကြောင်းအမျိုးမျိုးအောက်မှာ သစ်တောဖုံးလွှမ်းမှုဧရိယာ Forest Cover ဟာ တစ်စတစ်စ ပြုန်းတီးလာခဲ့ပါတယ်။ ၁၉၆၂ ခုနှစ် မတိုင်ခင်က သစ်တောဖုံးလွှမ်းမှုဧရိယာဟာ (၆၅)ရာခိုင်နှုန်း ကျော်ရှိခဲ့ပြီး ၁၉၇၅ ခုနှစ်အထိပင်လျှင် (၆၁)ရာခိုင်နှုန်းအထိ ရှိခဲ့ပါသေးတယ်။ သို့သော် ၁၉၉၀ ခုနှစ်မှာ (၅၇.၉၇)ရာခိုင်နှုန်းသို့လည်းကောင်း၊ ၂၀၁၀ ပြည့်နှစ်မှာ (၄၆.၉၆)ရာခိုင်နှုန်းသို့လည်းကောင်း၊ ၂၀၁၅ ခုနှစ်မှာ (၄၂.၉၂)ရာခိုင်နှုန်းသို့ လည်းကောင်း သစ်တောဖုံးလွှမ်းမှုဧရိယာများဟာ အခြေအနေဆိုးဝါးစွာ ကျဆင်းလာခဲ့တာကို တွေ့ရမှာဖြစ်ပါတယ်။ ၁၉၉၀ ပြည့်နှစ်မှ ၂၀၁၀ ပြည့်နှစ်အထိ ဆယ်စုနှစ် နှစ်စုအတွင်းမှာ နှစ်စဉ် ပျမ်းမျှဧရိယာ (၀.၉၅)ရာခိုင်နှုန်းဖြင့် တရိပ်ရိပ် သစ်တောများ ပြုန်းတီးကျဆင်းနေပြီဖြစ်သည်ဟု သစ်တောသုတေသန စာတမ်းများအရ သိရပါတယ်။ သစ်တောကြိုးဝိုင်း အများစုမှာ သစ်တောဝန်ထမ်းများရဲ့ ပြုစု ပျိုးထောင် ကာကွယ်စောင့်ရှောက်ခြင်းများ အလုံအလောက် မရတဲ့အပြင် တရားမဝင်တဲ့ သစ်ခုတ် ခြင်း၊ ဝါးခုတ်ခြင်း၊ မီးသွေးဖုတ်ခြင်း၊ တောလိုက်ခြင်းများ ပြောင်ပြောင်တင်းတင်း လုပ်ကိုင်နေလျက် ရှိပြီး ၎င်းဥပဒေမဲ့ လုပ်ရပ်များအား မတားဆီးနိုင်ခဲ့သည်ကို မိမိကိုယ်တိုင် ဧရာဝတီတိုင်းဒေသကြီး သာပေါင်းမြို့နယ်အတွင်းရှိ ကျိန်တလီကြိုးဝိုင်းအား သွားရောက်ကွင်းဆင်း ကြည့်ရှုစဉ်ကတည်းက တွေ့မြင်သိရှိခဲ့ရပါတယ်။ အချို့နေရာများမှာ သစ်တောဝန်ထမ်းများကိုယ်တိုင် ပါဝင်ပတ်သက်နေ တာကို တွေ့ရမှာဖြစ်ပါတယ်။ ၂၀၁၆ ခုနှစ်၊ ဒီဇင်ဘာလမှာ ပြည်သူ့အစိုးရအသစ် တက်လာစဉ်ကတည်းက ပဲခူးရိုးမအား (၁၀)နှစ်နှင့် ကျန်ဒေသများမှာ သစ်မခုတ်ရန် စီမံချက်ချထားခဲ့သော်လည်း မိမိတို့ကိုယ်တိုင်ဖမ်းမိသော သစ်များဟာ အခေါက်စိမ်းစိမ်းဖြစ်နေတာကို ကြည့်ခြင်းဖြင့် အစိုးရကတားမြစ်ထားသည့် နောက်ပိုင်း ကာလများတွင်လည်း တရားမဝင်သစ်ခိုးထုတ်မှုများရှိနေဆဲ ရှိသည်ကို ဖော်ပြနေပါတယ်။ သစ်တောဟာ ပြည်သူများအတွက် အသက်မွေးဝမ်းကျောင်းနှင့် စီးပွားရေး၊ လူမှုရေး၊ ပညာရေးအတွက် အဖက်ဖက်က အရေးပါတဲ့အပြင် အပင်မျိုးစုံ၊ တိရစ္ဆာန်မျိုးစုံတို့ ကျင်လည်ကျက်စား ခိုလှုံရာနေရာ Habitat စားကျက်ဖြစ်ပြီး ခေတ်အဆက်ဆက် နိုင်ငံတော်ရဲ့ ဝင်ငွေ အရဆုံးကဏ္ဍများမှ တစ်ခု အပါအဝင် ဖြစ်ပါတယ်။ သစ်ပင်သစ်တောဟာ နောင်လာနောက်သားများအတွက် အဖိုးတန် အကျိုးပြု အရင်းအမြစ်ဖြစ်တဲ့အတွက် ရေရှည် ရှင်သန်တည်တံ့ ဖွံ့ဖြိုးတိုးတက်ရန် အထူးလိုအပ်လျက်ရှိပါတယ်။ ယခုတည်းကစပြီး ပြန်လည်ထိန်းသိမ်းရန်၊ စနစ်တကျ ထုတ်ယူသုံးစွဲရန် အရေးတကြီးလိုအပ်နေပြီ ဖြစ်ပါတယ်။ ယနေ့ မျက်မှောက်ခေတ်မှာ သစ်တောပြုန်းတီးခြင်းရဲ့ ဆိုးကျိုးများအဖြစ် ရေကြီးရေလျှံမှုများ၊ ငလျင်လှုပ်မှုများ၊ ရာသီဥတု ပြောင်းလဲဆိုးဝါးလာမှုများနှင့် မိုးခေါင်ရေရှားမှုများ သဘာဝပတ်ဝန်းကျင်နှင့် ဂေဟစနစ်ပျက်စီးမှုများ၊ လူသားများ စားဝတ်နေ ရေးနိမ့်ကျမှုများစသည့် နောက်ဆက်တွဲဆိုးကျိုးများ ခံစားနေရဆဲဖြစ်ပါတယ်။ ယခုမြန်မာ နိုင်ငံနေရာအနှံ့အပြားမှာလည်း အပူချိန် အလွန်အမင်းတိုးမြင့်ခြင်းကို ကျွန်ုပ်တို့ ခံစားနေရခြင်း ကလည်း သစ်ပင်သစ်တောများ လုံလုံလောက်လောက် မရှိခြင်းကြောင့်ဖြစ်ပါတယ်။ ထို့ကြောင့် သစ်ပင်သစ်တော ပြုန်းတီးခြင်းကို ကာကွယ်ထိန်းသိမ်းရန်အတွက် သစ်တောဝန်ထမ်းများအား အားပေးကူညီ ပြုစုပျိုးထောင်ရေးဟာ အရေးတကြီးလိုအပ်နေတဲ့ကိစ္စတစ်ခု ဖြစ်ပါတယ်။ သို့ပါ၍ မြန်မာနိုင်ငံမှာ တစ်စတစ်စ ပြုန်းတီးလျက်ရှိသော ကြိုးဝိုင်း၊ ကြိုးပြင်တောများ အပါအဝင် သစ်ပင် သစ်တောများ ပြန်လည်ရှင်သန် စိုပြည်လာစေရေးနှင့် သစ်တောကိုအခြေခံပြီး တိုင်းပြည် ဖွံ့ဖြိုး တိုးတက်ရေးလုပ်ငန်းများ လုပ်ဆောင်နိုင်ရန်အတွက် World Bank, ADB နှင့် WWF စသည့် နိုင်ငံတကာအဖွဲ့အစည်းများ၏ ငွေကြေးနှင့်နည်းပညာ ကူညီထောက်ပံ့မှုများဖြင့် ပြည်နယ်နှင့် တိုင်းဒေသကြီးအတွင်းရှိ သစ်တောဝန်ထမ်းများရဲ့ စွမ်းဆောင်ရည်(Capacity)၊ လုပ်ငန်းစဉ်များ (Functions)နှင့် ကျင့်ဝတ်သိက္ခာ(Ethics)များ ပိုမိုအဆင့်အတန်းမြင့်မားလာစေရန် အထူးသင်တန်း များပေးပြီး အားပေးစည်းရုံး ပညာပေးသင်ကြားရန်နှင့် ၎င်းသစ်တောဝန်ထမ်းများ လိုအပ်လျက် ရှိသော ခေတ်မီလက်နက်ကိရိယာ Facilities and equipments များ စနစ်တကျတပ်ဆင်ပေးရန် ပြည်ထောင်စုအစိုးရအား တိုက်တွန်းကြောင်းအဆိုအား အမျိုးသားလွှတ်တော်ဥက္ကဋ္ဌကြီးမှတစ်ဆင့် လေးစားစွာ တင်သွင်းအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">အဆိုကို ထောက်ခံမယ့်သူ ရှိပါက ဖိတ်ခေါ်ပါတယ်။</speech>
<speech><mp id="961">ဦးခင်မောင်ဝင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာပါခင်ဗျား။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၇)မှ ဦးခင်မောင်ဝင်း ဖြစ်ပါတယ်။ အဆိုဟာ အပူချိန် လွန်ကဲခြင်း၊ မုတ်သုံရာသီ အဝင်နောက်ကျပြီး ပုံမှန်ထက်စော၍ ထွက်ခွာခြင်း၊ မိုးရေချိန်နည်းခြင်း၊ မုန်တိုင်းများဖြစ်ပေါ်ခြင်း စသော ရာသီဥတုပြောင်းလဲမှုဖြစ်စဉ် လွန်ကဲမှုများကို ထိန်းကျောင်းရန် အလွန်အမင်း အထောက်အကူဖြစ်စေတဲ့ အဆိုတစ်ခု ဖြစ်ပါတယ်။ သစ်တောသစ်ပင်များ ပြန်လည် ရှင်သန်လာစေရန်နှင့် သစ်တောသယံဇာတများကို ရေရှည်ထိန်းသိမ်းပြီး ဖွံ့ဖြိုးတိုးတက်လာစေရန် သစ်တောဝန်ထမ်းများ၏ အရည်အသွေးမြင့်မားလာစေရန်ကို ရည်ရွယ်တိုက်တွန်းထားသော အဆို ဖြစ်တာကြောင့် ဧရာဝတီတိုင်းဒေသကြီး မဲဆန္ဒနယ်အမှတ်(၂)မှ ဦးစခင်ဇော်လင်း ၏ အဆိုကို ထောက်ခံအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဦးစခင်ဇော်လင်း တင်သွင်းခဲ့တဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ မြန်မာနိုင်ငံတွင် တစ်စတစ်စ ပြုန်းတီးလျက်ရှိသော ကြိုးဝိုင်း၊ ကြိုးပြင်တောများ အပါအဝင် သစ်ပင် သစ်တောများ ပြန်လည်ရှင်သန် စိုပြည်လာစေရေးနှင့် သစ်ပင်သစ်တောများကို အခြေခံပြီး နိုင်ငံတော်၏ဖွံ့ဖြိုးရေးလုပ်ငန်းများ လုပ်ဆောင်နိုင်ရန် World Bank, ADB, WWF စသည့် နိုင်ငံတကာအဖွဲ့အစည်းများထံမှ ငွေကြေးနှင့်နည်းပညာ ကူညီထောက်ပံ့မှုများဖြင့် ပြည်နယ်နှင့် တိုင်းဒေသကြီးအတွင်းရှိ သစ်တောဝန်ထမ်းများ၏ စွမ်းဆောင်ရည်(Capacity)၊ လုပ်ငန်းစဉ်များ (Functions)နှင့် ကျင့်ဝတ်သိက္ခာ(Ethics)များ ပိုမိုအဆင့်အတန်းမြင့်မားလာစေရန် အထူးသင်တန်း များပေးပြီး အားပေးစည်းရုံး ပညာပေးသင်ကြားရန်နှင့် ၎င်းသစ်တောဝန်ထမ်းများ လိုအပ်လျက်ရှိသော ခေတ်မီလက်နက်ကိရိယာ Facilities and equipments များကို စနစ်တကျတပ်ဆင်ပေးရန် ပြည်ထောင်စုအစိုးရအား တိုက်တွန်းကြောင်းအဆို ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်၊ မသင့် လွှတ်တော်ရဲ့ ဆန္ဒ ရယူပါမယ်။ အဆိုကို လက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလား ခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးစခင်ဇော်လင်း ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။ ဦးစခင်ဇော်လင်း တင်သွင်းတဲ့ အဆိုကို ဆွေးနွေးမယ့် လွှတ်တော်ကိုယ်စားလှယ်များ ရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေး တတိယနေ့ ရပ်နားကြောင်းနှင့် စတုတ္ထနေ့ အစည်းအဝေး ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန်အစည်းအဝေး တတိယနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန် အစည်းအဝေး စတုတ္ထနေ့ကို ၂၀၁၉ ခုနှစ်၊ နိုဝင်ဘာလ ၁၄ ရက်(ကြာသပတေးနေ့) နံနက် ၁၀:ဝဝ နာရီဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး တတိယနေ့ ကို ၁၁၁ရ နာရီ ရပ်နားပါသည်။</speech>
</postface>
</transcript>
</doc>
