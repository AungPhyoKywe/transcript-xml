<doc>
<docinfo>
<docno>02-13-15.xml</docno>
<pdf>02-13-15.pdf</pdf>
<term value="02">ဒုတိယအကြိမ်</term>
<session value="13" />
<sittingday value="15" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၅)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ ဝါခေါင်လပြည့်ကျော် ၁၄ ရက် (၂၀၁၉ ခုနှစ်၊ သြဂုတ်လ ၂၉ ရက်)အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး (၁၅)ရက်မြောက်နေ့ အစီအစဉ်ကို ၁၀:ဝဝ နာရီ င်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ (၁၅)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေး (၁၅)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၉၄)ဦးတက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၆.၆၁)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေးရဲ့ (၁၅)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါ့မယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျာ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="895">စောလှားဖောင်ခွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၅)ရက်မြောက်နေ့ ၂၉-၈-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များရဲ့ ကိုယ်စား ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော် အခွင့်အရေးကော်မတီအဖွဲ့ဝင်ဖြစ်သူ ကျွန်တော် စောမွှာဖောင်ဘွား က ခွင့်ပန်ကြားသွားမှာဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ်အမှတ်(၄)၊ အလုပ်ရုံဆွေးနွေးပွဲတက် ရောက်ရန်။ ဦးခင်မောင်မြင့်၊ ကချင်ပြည်နယ် မဲဆန္ဒနယ်အမှတ်(၉)၊ ကျန်းမာရေး။ ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)၊ ကျန်းမာရေး။ ဦးထွန်းထွန်းဦး၊ မန္တလေးတိုင်းဒေသကြီး မဲဆန္ဒနယ်အမှတ်(၂)၊ ကိုယ်တိုင်ဆောင်ရွက်ရန်။ ဦးကျော်မြင့်ဦး၊ မန္တလေးတိုင်းဒေသကြီး မဲဆန္ဒနယ် အမှတ်(၁၀)၊ ကိုယ်တိုင်ဆောင်ရွက်ရန်။ ဦးဇော်မင်းလတ်(ခ) ဦးကိုလတ်၊ ရှမ်းပြည်နယ် မဲဆန္ဒနယ် အမှတ်(၁)၊ ကိုယ်တိုင်ဆောင်ရွက်ရန်။ ဦးစိုင်းအုန်းကျော်၊ ရှမ်းပြည်နယ် မဲဆန္ဒနယ်အမှတ်(၄)၊ ကျန်းမာရေး။ ဦးဌေးဦး၊ ရန်ကုန်တိုင်းဒေသကြီး မဲဆန္ဒနယ်အမှတ်(၂)၊ ကျန်းမာရေး။ ဦးစောဘီစံသိန်းမြင့်၊ ကရင်ပြည်နယ် မဲဆန္ဒနယ်အမှတ်(၉)၊ ရေဘေးကယ်ဆယ်ရေးဆောင်ရွက်ရန်နှင့် ဦးဘမျိုးသိန်း၊ ရန်ကုန်တိုင်းဒေသကြီး မဲဆန္ဒနယ်အမှတ်(၅)၊ အလုပ်ရုံဆွေးနွေးပွဲတက်ရောက်ရန်တို့ ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ (၂၀)ဦးနဲ့ ယနေ့ ခွင့်ပန်ကြားသူ (၁၀)ဦးဖြစ်ပြီး စုစုပေါင်း ခွင့်ပန်ကြားသူ (၃၀)ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ ပန်ကြား တင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေး (၁၅)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၂၀)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၁၀)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ (၃၀)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များကမေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာနည်းဥပဒေ ၁၃၉ အရ လွှတ်တော်အစည်းအဝေးများတွင် ပထမတစ်နာရီသည် မေးခွန်းများ မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်ရန်ဖြစ်သော်လည်း သတ်မှတ် ထားသည့်း မေးခွန်း မေးမြန်းခြင်းနှင့် ဖြေကြားခြင်း မပြီးဆုံးခဲ့ပါက အစီအစဉ်ကို ဆက်လက်ဆောင်ရွက်သွားမည်ဖြစ်ကြောင်း လွှတ်တော်ကို ကြိုတင်အသိပေးအပ်ပါတယ်။ ယခု လွှတ်တော်ကိုယ်စားလှယ်သုံးဦး မေးမြန်းသည့်မေးခွန်းများသည် လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ပြည်ထောင်စုဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီး က တစ်ခုချင်းဖြေကြားပေးဖို့ဖြစ်ပါတယ်။</speech>
<title>ရခိုင်ပြည်နယ်အတွင်း ကိုယ်ဝန်ဆောင်မိခင်နှင့် ၎င်းတို့မှမွေးဖွားလာသော အသက်(၂)နှစ်အောက် ကလေးသူငယ်များအား ငွေကြေးထောက်ပံ့ခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရခိုင်ပြည်နယ် မဲဆန္ဒနယ်အမှတ်(၈)မှ ဦးကျော်ကျော်ဝင်း က ရခိုင်ပြည်နယ်အတွင်း ကိုယ်ဝန်ဆောင်မိခင်နှင့် ၎င်းတို့မှမွေးဖွားလာသော အသက်(၂)နှစ်အောက် ကလေးသူငယ်များအား ငွေကြေးထောက်ပံ့ခြင်းနှင့် စပ်လျဉ်းသည့်မေးခွန်း မေးမြန်းဖို့ဖြစ်ပါတယ်။</speech>
<speech><mp id="950">ဦးကျော်ကျော်ဝင်း၊ ရခိုင်ပြည်နယ် မဲဆန္ဒနယ်အမှတ်(၈)</mp>အားလုံး မင်္ဂလာပါ။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကျော်ကျော်ဝင်း ဖြစ်ပါတယ်။ ဥက္ကဋ္ဌကြီးခင်ဗျား။ ရခိုင်ပြည်နယ်အတွင်း ကိုယ်ဝန်ဆောင်မိခင်နှင့် ၎င်းတို့မှမွေးဖွားလာသော အသက်(၂)နှစ်အောက် ကလေးသူငယ်များအား ငွေကြေးထောက်ပံ့ခြင်း ဆိုင်ရာလုပ်ငန်းများ ပိုမိုတိကျမြန်ဆန်စေရန်ရည်ရွယ်၍ လူမှ လူသို့ ထောက်ပံ့သောစနစ်မှ အီလက် ထရောနစ်နည်းပညာ အသုံးပြုကာ ငွေကြေးထောက်ပံ့သောစနစ် (Electric Cash Transfer)သို့ ပြောင်းလဲ အသုံးပြုရန် စီစဉ်ဆောင်ရွက်ပေးရန် အစီအစဉ်ရှိ/မရှိနှင့် ယခုအခါ ရခိုင်ပြည်နယ်အတွင်း စစ်ဖြစ်ပွားရာဒေသများ၌ မည်သည့်နည်းလမ်းဖြင့် ငွေကြေးထောက်ပံ့ အကောင်အထည်ဖော် ဆောင်ရွက်နေမှုအား သိရှိလိုခြင်းနှင့် စပ်လျဉ်း၍ မေးမြန်းသွားမှာဖြစ်ပါတယ်။ မြန်မာနိုင်ငံ လူမှုကာကွယ်စောင့်ရှောက်ရေးဆိုင်ရာ အမျိုးသားမဟာဗျူဟာစီမံချက်ပါ လုပ်ငန်းတစ်ခုဖြစ်သည့် ကိုယ်ဝန်ဆောင်မိခင်များနှင့် ၎င်းတို့မှမွေးဖွားလာသော အသက်(၂)နှစ်အောက် ကလေးသူငယ်များအား ငွေကြေးအထောက်အပံ့ပေးရေး အစီအစဉ်ကို ရခိုင်ပြည်နယ်သို့ ၁-၆-၂၀၁ရ ရက်နေ့ နောက်ပိုင်းမွေးဖွားသော ကလေးသူငယ်များနှင့် ကိုယ်ဝန်ဆောင်မိခင်များအား ထောက်ပံ့ ပေးလျက်ရှိပါတယ်။ ငွေကြေးအထောက်အပံ့ပေးရေးအစီအစဉ်ကို (၃)လလျှင်တစ်ကြိမ်ထောက်ပံ့ရန် သတ်မှတ် ထားသော်လည်း ယခုအခါ မြို့နယ်များတွင် သတ်မှတ်ထားသည့် တွင်း ရရှိခြင်းမရှိဘဲ (၄)လ၊ (၅)လကြာမှ ရရှိသည့်ည်း ရှိနေပါတယ်။ ကိုယ်ဝန်ဆောင်အမျိုးသမီးများမှာ စာရင်းပေးသွင်းရာတွင် အကြောင်းအမျိုးမျိုးကြောင့် ကြန့်ကြာမှုရှိခြင်းကြောင့် အာဟာရလုံလောက် မှုများရရှိရန် ဆောင်းထားသော ကိုလိုပါသည်။ ငွေချက်များ ပေါ်ပေါ် မှုများရရှိရန် လိုအပ်နေပါတယ်။ အကယ်၍ ငွေကြေးအထောက်အပံ့ပေးရေး အစီအစဉ်တွင် အကျုံးဝင်စာရင်းသွင်းထားသော ကိုယ်ဝန်ဆောင်မိခင်များသည် ကိုယ်ဝန်ပျက်ကျခဲ့ပါက မည်သို့ ဆက်လက် ထောက်ပံ့ပေးမည်ကို သိရှိလိုပါသည်။ ငွေကြေးထောက်ပံ့ရာတွင်လည်းကောင်း၊ စာရင်း ပေးသွင်းရာတွင်လည်းကောင်း တိုင်ကြားမှုများ၊ မကျေမနပ်ချက်များ ပေါ်ပေါက်လာပါက မည်သည့် နည်းလမ်းဖြင့် လက်ခံဖြေရှင်းဆောင်ရွက်လျက်ရှိသည်ကို သိရှိလိုပါတယ်။ ဥက္ကဋ္ဌကြီးခင်ဗျား။ ယခုအခါ ရခိုင်ပြည်နယ်အတွင်း စစ်ပွဲကြောင့် စစ်ဘေးဒုက္ခသည်ဦးရေ (၇၀၀၀၀) နီးပါးခန့်ရှိနေပါသည်။ ICRC က ဆန်၊ ရိက္ခာတွေ ကူညီထောက်ပံ့ပေးထားတာကို ယခုလတွင် ရခိုင်ပြည်နယ်အစိုးရမှ ယာယီရပ်ဆိုင်းလိုက်သည်ကို သိရှိရပါသည်။ ယခုလို အဖွဲ့အစည်း တွေက လူသားချင်းစာနာမှုပေးသည့်အပေါ် သက်ဆိုင်ရာအစိုးရအဖွဲ့က တားဆီးဟန့်တားတာမျိုး ရှိသည့်အတွက် စစ်ဘေးဒုက္ခသည်များတွင် ကိုယ်ဝန်ဆောင်မိခင်နှင့် ၎င်းတို့မှ မွေးဖွားလာသော အသက်(၂)နှစ်အောက် ကလေးသူငယ်များ၊ သက်ကြီးရွယ်အိုများအား နိုင်ငံတော်မှ ထောက်ပံ့ပေး သည့်ငွေကို လူမှုကာကွယ်စောင့်ရှောက်ရေးဆိုင်ရာ မဟာဗျူဟာစီမံချက်ပါလုပ်ငန်း တစ်ရပ်အား အကောင်အထည်ဖော် ဆောင်ရွက်ပေးရန် အထူးလိုအပ်နေပါသည်။ ကျွန်တော့် မဲဆန္ဒနယ်မှာဆိုရင် နယ်ဆင်းတိုင်း ကိုယ်ဝန်ဆောင်မိခင်အား မေးမြန်းရာတွင် (၄)လကြာ(၅)လကြာသလို တချို့ဆိုရင် စာရင်းပေးသွင်းရာတွင် ရပ်ကွက်အုပ်ချုပ်ရေးမှူး၊ ရပ်ကွက်၊ တာဝန်ကျ သားဖွားဆရာမသို့ ကိုယ်ဝန်ဆောင်မိခင်အား စာရင်းပေးသွင်းရာတွင် အကြောင်းအမျိုးမျိုးကြောင့် ကြန့်ကြာမှုရှိသည်ကို သိရှိရပါသည်။ အခုတောင် (၇)လ၊ (၈)လ ကလေးမွေးဖွားပြီးသည်အထိ ငွေကြေးအထောက်အပံ့များ ရရှိခြင်းမရှိဘဲ အမျိုးသားမဟာဗျူဟာစီမံချက်နဲ့ လွဲချော်နေသည်ကို တွေ့မြင်သိရှိရပါသည်။ မောင်တော၊ ဘူးသီးတောင်၊ ရသေ့တောင်၊ မြောက်ဦး၊ မင်းပြား၊ ပုဏ္ဏားကျွန်းမြို့နယ်များတွင် မည်သည့် နည်းလမ်းဖြင့် ငွေကြေးအထောက်အပံ့ အကောင်အထည်ဖော် ဆောင်ရွက်နေမှုအား သိရှိ လိုပါသည်။ အားလုံးကျေးဇူးတင်ပါတယ်။</speech>
<title>ချင်းပြည်နယ်၊ ပလက်ဝမြို့နယ်အတွင်းရှိ တိုက်ပွဲရှောင်ပြည်သူများအတွက် ကူညီထောက်ပံ့မှုများပေး ရန်နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၁၁)မှ ဦးဝှေ့တင်း က ချင်းပြည်နယ်၊ ပလက်ဝမြို့နယ်အတွင်းရှိ တိုက်ပွဲရှောင်ပြည်သူများအတွက် ကူညီထောက်ပံ့မှုများပေး ရန်နှင့် စပ်လျဉ်းသည့်မေးခွန်း မေးမြန်းဖို့ဖြစ်ပါတယ်။</speech>
<speech><mp id="858">ဦးဝှေ့တင်း၊ ချင်းပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့်ဝန်ကြီးများ၊ လွှတ်တော်ကိုယ်စားလှယ်များ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ် အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးဝှေ့တင်း ဖြစ်ပါတယ်။ လွှတ်တော်ဥက္ကဋ္ဌကြီးခင်ဗျား။ ကျွန်တော့်အနေဖြင့် ယနေ့ အမျိုးသားလွှတ်တော်မှာ ပလက်ဝမြို့နယ်အတွင်း နှစ်ဖက်တိုက်ပွဲကြောင့် နေရပ်စွန့်ခွာ တိုက်ပွဲရှောင်ပြည်သူများ စားနပ် ရိက္ခာအကူအညီရရှိရေးအတွက် ကြယ်ပွင့်ပြမေးခွန်း မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်ရဲ့ မဲဆန္ဒနယ်မြေဖြစ်သော ပလက်ဝမြို့နယ်သည် ဖွံ့ဖြိုးတိုးတက်မှု နှေးကွေးသော်လည်း ၂၀၁၅ ခုနှစ်မတိုင်မီအထိ တိုက်ပွဲမရှိဘဲ အေးချမ်းသာယာသောနယ်မြေတစ်ခု ဖြစ်ပါတယ်။ ဒါပေမဲ့ ၂၀၁၅ ခုနှစ်၊ မတ်လမှ စတင်၍ မြန်မာ့တပ်မတော်နှင့် ရခိုင်လက်နက်ကိုင်တပ်ဖွဲ့ (AA)အဖွဲ့တို့ နှစ်ဖက်တိုက်ပွဲကြောင့် နေရပ်စွန့်ခွာ တိုက်ပွဲရှောင်ပြည်သူများ ရှိလာခဲ့ပါတယ်။ ဥက္ကဋ္ဌကြီးခင်ဗျား။ ကျွန်တော့်အား Power Point တင်ပြခွင့်ပြုပါရန် ခွင့်တောင်းခံ အပ်ပါတယ်။ ဒါကတော့ ၂၀၁၅ ခုနှစ် ဖြစ်ပွားသော ပြင်ငူကျေးရွာ တိုက်ပွဲရှောင်ပြည်သူများအား ကျွန်တော်တို့ တွေ့ဆုံအားပေးစကားပြောခြင်း ဖြစ်ပါတယ်။ ဒါကတော့ ပြင်ငူကျေးရွာ တိုက်ပွဲရှောင် ပြည်သူများအား (၁)နှစ်နဲ့ (၆)လအကြာမှာ နေရပ်သို့ ပြန်ပြီးတော့ပို့ပေးတာ ဖြစ်ပါတယ်။ ဒါကတော့ ၂၀၁ရ ခုနှစ်၊ စက်တင်ဘာလမှာဖြစ်ပွားတဲ့ ကုန်ပြင်ကျေးရွာ တိုက်ပွဲရှောင် ပြည်သူများအား ဌာန ဆိုင်ရာများနဲ့အတူ တွေ့ဆုံတာဖြစ်ပါတယ်။ ဒါကလည်း ကုန်ပြင်ကျေးရွာ တိုက်ပွဲရှောင် ပြည်သူများ ဖြစ်ပါတယ်။ ဒါကတော့ ကျွန်တော်တို့ ပြည်ထောင်စုလွှတ်တော် ကိုယ်စားလှယ်ကြီးများက တိုက်ပွဲရှောင်ပြည်သူများကို လှူဒါန်းတာဖြစ်ပါတယ်။ တိုက်ပွဲရှောင်ပြည်သူများရဲ့ နေရတဲ့အခက်အခဲကို တင်ပြတာဖြစ်ပါတယ်။ ဒါကတော့ ၂၀၁၉ ခုနှစ်၊ ဇွန်လအတွင်းမှာ ပလက်ဝမြို့နယ်မှာဖြစ်ပွားတဲ့ တိုက်ပွဲရှောင်ပြည်သူများ ပလက်ဝမြို့နယ်ကို ခိုလှုံတာဖြစ်ပါတယ်။ ကျေးဇူးတင်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ၂၀၁၅ ခုနှစ်အတွင်း နှစ်ဖက်တိုက်ပွဲကြောင့် ပြိုင်စိုကျေးရွာ တိုက်ပွဲ ရှောင်ပြည်သူများ (၃၅၆)ဦးသည် (၁)နှစ်နဲ့ (၆)လအကြာတွင် မိမိတို့နေရပ်သို့ ပြန်နိုင်ခဲ့ပါတယ်။ ၎င်းနောက်ပိုင်း ပလက်ဝမြို့နယ်အတွင်း နှစ်ဖက်တိုက်ပွဲသည် အရှိန်တဖြည်းဖြည်း မြင့်လာပြီး ၂၀၁ရ ခုနှစ်၊ နိုဝင်ဘာလတွင် ကုန်ပြင်ကျေးရွာ တိုက်ပွဲရှောင်ပြည်သူများ (၃၀၀)ဦး နီးပါးသည် ရှင်းလက်ကျေးရွာတွင် ခေတ္တခိုလှုံခဲ့ကြရပါတယ်။ တိုက်ပွဲရှောင်ပြည်သူများ စားသောက်ရေး အတွက် မြို့နယ်အတွင်းရှိ လူမှုကူညီရေးအဖွဲ့များမှ အလှူခံခြင်း၊ ဘာသာရေးအဖွဲ့ အစည်းများ၏ ကူညီထောက်ပံ့မှုနှင့် ချင်းပြည်နယ်အစိုးရအဖွဲ့၏ အထောက်အပံ့များဖြင့် ကူညီဆောင်ရွက်ခဲ့ပါတယ်။ တင်ပြပါ ကုန်ပြင်ကျေးရွာ တိုက်ပွဲရှောင်ပြည်သူများသည် တစ်နှစ်ကျော်ကြာသည့်တိုင် မိမိနေရပ်သို့ မပြန်နိုင်သေးဘဲ ချင်းပြည်နယ်အစိုးရအဖွဲ့၏ စီစဉ်မှုဖြင့် ၂၀၁၉ ခုနှစ် အစပိုင်းတွင် မီးဇာကျေးရွာသို့ပြောင်းရွှေ့ အခြေချနေထိုင်ခဲ့ပါတယ်။ နှစ်ဖက်တိုက်ပွဲအရှိန်သည် ရပ်နားခြင်းမရှိဘဲ ၂၀၁၉ ခုနှစ်၊ မေလ၊ ဇွန်လ၊ ဇူလိုင်လအထိ ကြိုကြား၊ ကြိုကြားဖြစ်ပွားလျက်ရှိပြီး ယခုဆိုရင် ပလက်ဝမြို့နယ်အတွင်း ဇွန်လစာရင်းအရ တိုက်ပွဲရှောင်ပြည်သူ အိမ်ခြေ(၈၇၄)အိမ်နှင့် လူဦးရေ (၄၁၃၆)ဦးအထိ ရှိလာခဲ့ပါတယ်။ ရွာပျက်(၆)ရွာအထိ ရှိလာခဲ့ပါတယ်။ အထက်တင်ပြပါ တိုက်ပွဲရှောင် ပြည်သူများသည် စားသောက်ရေးအတွက်သော်လည်းကောင်း၊ နေထိုင်ရေးအတွက်သော်လည်းကောင်း၊ ပညာရေး၊ ကျန်းမာရေးနှင့် အခြားလူမှုရေးကိစ္စရပ်များကြောင့် သက်ဆိုင်ရာဝန်ကြီးဌာနမှ ကူညီ ပေးရန် လိုအပ်လျက်ရှိပါတယ်။ သို့ဖြစ်ပါ၍ လွှတ်တော်ဥက္ကဋ္ဌကြီးမှတစ်ဆင့် မေးမြန်းလိုသည်မှာ ချင်းပြည်နယ်၊ ပလက်ဝ မြို့နယ်အတွင်းရှိ တိုက်ပွဲရှောင်ပြည်သူများအတွက် နိုင်ငံတော်အစိုးရမှ နိုင်ငံတကာအဖွဲ့အစည်း များနှင့် ဆက်စပ်ပေးပြီး ကူညီထောက်ပံ့မှုပေးပါရန် အစီအစဉ် ရှိ/မရှိ သိရှိလိုပါကြောင်း မေးမြန်း အပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<title>ကရင်ပြည်နယ်၊ လှိုင်းဘွဲ့မြို့နယ်ရှိ မြိုင်ကြီးငူ တိုက်ပွဲရှောင်စခန်းမှ ပြည်သူများအတွက် မည်သို့စီမံ ဆောင်ရွက်ပေးမည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၄)မှ ဒေါ်နန်းမိုးမိုးထွေး က ကရင်ပြည်နယ်၊ လှိုင်းဘွဲ့မြို့နယ်ရှိ မြိုင်ကြီးငူ တိုက်ပွဲရှောင်စခန်းမှ ပြည်သူများအတွက် မည်သို့ စီမံ ဆောင်ရွက်ပေးမည်ကို သိရှိလိုခြင်းနှင့် စပ်လျဉ်းသည့်မေးခွန်း မေးမြန်းဖို့ဖြစ်ပါတယ်။</speech>
<speech><mp id="898">ဒေါ်နန်းမိုးမိုးထွေး၊ ကရင်ပြည်နယ် မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့်ဝန်ကြီးများ လွှတ်တော်ကိုယ်စားလှယ် များအားလုံး မင်္ဂလာပါလို့ နှုတ်ခွန်းဆက်သဂါရဝပြုပါတယ်ရှင်။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဒေါ်နန်းမိုးမိုးထွေး ဖြစ်ပါတယ်ရှင်။ ဒီကနေ့ ဥက္ကဋ္ဌကြီးကတစ်ဆင့် ကျွန်မမေးလိုတဲ့ မေးခွန်းကတော့ ကရင်ပြည်နယ်၊ လှိုင်းဘွဲ့မြို့နယ် မြိုင်ကြီးငူမှာရှိတဲ့ ဒုက္ခသည်စခန်းက ပြည်သူတွေအတွက် မည်သို့ ဆောင်ရွက်ပေးသွားမည်ကို သိရှိ လိုတဲ့မေးခွန်းပဲ ဖြစ်ပါတယ်။ လေးစားအပ်ပါသောဥက္ကဋ္ဌကြီးရှင်။ ကရင်ပြည်နယ်၊ လှိုင်းဘွဲ့မြို့နယ်မှာ ၂၀၁၆ ခုနှစ်၊ စက်တင်ဘာလကတည်းက ဖြစ်ပွားခဲ့သည့်တိုက်ပွဲကြောင့် မြိုင်ကြီးငူ အထူးဒေသမှာ ခိုလှုံလာတဲ့ တိုက်ပွဲရှောင်ပြည်သူဦးရေ (၅၀၀၀)ကျော်ရှိခဲ့ပါတယ်။ ယခုထိ နေရပ်မပြန်နိုင်သေးဘဲ ဆက်လက် ခိုလှုံနေရဆဲ ဖြစ်ပါတယ်။ အစပိုင်းမှာတော့ အလှူရှင်တွေ နေ့/ညမပြတ် သွားရောက်လှူဒါန်းခဲ့ ကြပေမယ့်လည်း လပေါင်းများစွာကြာလာတာနဲ့အမျှ အလှူရှင်တွေ ကျဲလာပြီလည်းဖြစ်ပါတယ်။ တင်ကို ပြင်ဆင်ထား ဆောင်မှာ အခြေအနေ ပညာရေးအနေနဲ့ တွေကို သွားကြ ပြည်နယ်အစိုးရဘက်ကတော့ စားနပ်ရိက္ခာအတွက်အဓိကဖြစ်တဲ့ ဆန်တွေကိုတော့ အမြဲ မပြတ် ပို့ပေးလျက်ရှိပါတယ်။ နေထိုင်ဖို့အတွက်ကို အလှူရှင်တွေ၊ အစိုးရ ရန်ပုံငွေတွေနဲ့ ဝါးအိမ်၊ ဖက်မိုးလေးတွေ ဆောက်ထားပေးပြီး ယခုအခါမှာတော့ ဝါးအိမ်ကလေးတွေဟာလည်း ဆွေးမြည့် ပျက်ဆီးလာပြီဖြစ်ပါတယ်။ ၂၀၁၈ ခုနှစ် မိုးတွင်းကာလ ရေကြီးစဉ်းကတော့ ရေဘေးနဲ့ ထပ်မံကြုံတွေ့ရတဲ့အခါ ဒုက္ခသည်စခန်းမှာ တစ်ပူပေါ်နှစ်ပူဆင့် ဖြစ်ခဲ့ရပါတယ်။ ကလေးများ ပညာသင်ကြားနိုင်ဖို့အတွက်ကတော့ မြိုင်ကြီးငူမှာရှိတဲ့ နီးစပ်ရာအခြေခံပညာကျောင်းတွေကို သွားကြ ရတယ်။ တချို့ကလေးတွေက ဒီစခန်းမှာရှိတဲ့ ကျောင်းပြင်ပ ပညာရေးအနေနဲ့ ပညာသင်ကြားကြ ပါတယ်။ စခန်းမှာရှိတဲ့ ယာယီဆောင်မှာ အခြေအနေ တော်တော်ဆိုးရွားခဲ့ပါတယ်။ ယခုတော့ ယာယီဆောင်ကို ပြင်ဆင်ထားပြီးပြီလို့လည်း ကြားသိရပါတယ်။ ဥက္ကဋ္ဌကြီးရှင်။ Power Point အသုံးပြုဖို့ တောင်းခံအပ်ပါတယ်။ ဒါကတော့ အခုလက်ရှိ တိုက်ပွဲရှောင်စခန်း အခြေအနေဖြစ်ပါတယ်။ ဒါကတော့ ယခင် စာသင်ခဲ့တဲ့ ယာယီဆောင်ဖြစ်ပါတယ်။ အခုမှာကတော့ အားလုံး ပြန်လည်ပြင်ဆင်ထားပြီးပြီလို့ ကြားသိရပါတယ်။ ဒါလည်း ပြင်ဆင်ထား ပြီးပြီလို့ ကြားသိရပါတယ်။ ၂၀၁၈ ခုနှစ် ရေကြီးစဉ်တုန်းက ရှိခဲ့တဲ့အခြေအနေဖြစ်ပါတယ်။ ဒီနှစ် မှာတော့ လုံးဝ ရေမရောက်တော့ပါဘူး။ အလှူရှင်တွေနဲ့ သွားရောက်ခဲ့တဲ့ပုံတွေ ဖြစ်ပါတယ်။ ဒါကတော့ ကရင်ပြည်နယ်အစိုးရကနေပြီးတော့ ကရင်ပြည်နယ်ဝန်ကြီးချုပ် ကိုယ်တိုင် သွားရောက် ခဲ့တဲ့ပုံလေးတွေဖြစ်ပါတယ်။ ကျေးဇူးတင်ပါတယ်။ ဥက္ကဋ္ဌကြီးရှင်။ ဒုက္ခသည်စခန်းမှာ ပြည်သူတွေဟာ စားဖို့ဖူလုံပေမယ့်လည်း ဟင်းစားဖို့ အတွက် အခုအခါမှာ သူတို့ကိုယ်တိုင် ရှာဖွေစားသောက်ကြရတာ ဖြစ်ပါတယ်။ ဒါကြောင့် တိုက်ပွဲရှောင် ပြည်သူတွေဟာဆိုရင် နေရပ်ကိုပဲ ပြန်လိုကြပါတယ်။ ဒါကြောင့် ပြည်ထောင်စုအစိုးရအနေနဲ့ ကရင် ပြည်နယ်၊ လှိုင်းဘွဲ့မြို့နယ်၊ မြိုင်ကြီးငူ ဒုက္ခသည်စခန်းမှာရှိတဲ့ ကျွန်မတို့ ပြည်သူတွေ နေရပ်မပြန် နိုင်ခင်မှာ လုံခြုံစွာ နေထိုင်နိုင်ဖို့နဲ့ အလုပ်အကိုင်အခွင့်အလမ်းရရှိဖို့၊ ကျောင်းနေအရွယ်ကလေးတွေ လုံခြုံစွာ၊ လွယ်ကူစွာ ပညာသင်ကြားနိုင်ဖို့နှင့် ပြည်သူတွေ နေရပ်ပြန်နိုင်ဖို့အတွက်ကို ဘယ်လို စီမံ ဆောင်ရွက်ပေးသွားနိုင်မလဲဆိုတာကို သိရှိလိုတဲ့အတွက် တိုက်ပွဲရှောင်ပြည်သူတွေရဲ့ ကိုယ်စား လေးစားစွာနဲ့ ဒီမေးခွန်းကို မေးလိုက်ရပါတယ်။ အားလုံး ကျေးဇူးတင်ပါတယ်။</speech>
<speech><mp id="000">ဗိုလ်မှူးကြီးကောင်းကျော် (တပ်မတော်သားကိုယ်စားလှယ်)</mp>- - - - - - - - - - - - -</speech>
<speech type="speaker">လုပ်ပေးမယ်၊ ရတယ်၊ တိုက်ပွဲရှောင် သုံးသွားမယ်။</speech>
<speech type="speaker">မေးခွန်းများနဲ့ ပတ်သက်ပြီး လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာ ချထားရေးဝန်ကြီးဌာန၊ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="30">ဒေါက်တာဝင်းမြတ်အေး (ပြည်ထောင်စုဝန်ကြီး၊ လူမှုဝန်ထမ်း၊ ကယ်ဆယ်ရေးနှင့် ပြန်လည် နေရာချထားရေး ဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ တက်ရောက်လာကြတဲ့ ဧည့်သည်တော်များအားလုံး ကိုယ်စိတ် နှစ်ဖြာ ကျန်းမာ၊ ချမ်းသာကြပါစေလို့ ဦးစွာ ဆုမွန်ကောင်းတောင်းပါတယ်။ ကျွန်တော်ကတော့ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ပြည်ထောင်စုဝန်ကြီး ဒေါက်တာဝင်းမြတ်အေး ဖြစ်ပါတယ်။ လွှတ်တော်ကိုယ်စားလှယ်တော်ကြီး(၃)ဦး မေးသွားတဲ့ မေးခွန်း များကို တစ်ခုချင်းစီကို ီးတော့ ဖြေကြားသွားမှာဖြစ်ပါတယ်။ ပထမဦးဆုံးအနေနဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန် အစည်းအဝေးမှာ ရခိုင်ပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကျော်ကျော်ဝင်း ရဲ့ ရခိုင်ပြည်နယ်အတွင်း ကိုယ်ဝန်ဆောင်မိခင်နှင့် ၎င်းတို့မှမွေးဖွားလာသော အသက်(၂)နှစ်အောက် ကလေးသူငယ်များအား ငွေကြေးထောက်ပံ့ခြင်းဆိုင်ရာ လုပ်ငန်းများကို ပိုမို တိကျမြန်ဆန်စေရန် လူမှ လူသို့ ထောက်ပံ့သော Electronic နည်းပညာအသုံးပြုကာ ငွေကြေး ထောက်ပံ့သောစနစ် (Electronic Cash Transfer) သို့ ပြောင်းလဲအသုံးပြုရန် အစီအစဉ် ရှိ/မရှိနဲ့ ရခိုင်ပြည်နယ်အတွင်း တိုက်ပွဲဖြစ်ပွားရာ နေရာများမှာ မည်သည့်နည်းလမ်းဖြင့် ငွေကြေးထောက်ပံ့ နေသည်ကို သိရှိလိုခြင်း မေးခွန်းနဲ့ စပ်လျဉ်းပြီး ဖြေကြားသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ အချက်အလက်များ ပြည့်စုံစွာဖြေကြားဖို့ မိနစ်အနည်းငယ်ခန့် ခွင့်ပြုပေးပါရန် တင်ပြအပ်ပါတယ်။ ဝန်ကြီးဌာနအနေနဲ့ ရခိုင်ပြည်နယ်အတွင်းမှာရှိတဲ့ ကိုယ်ဝန်ဆောင် မိခင်နဲ့ သူကမွေးဖွားလာတဲ့ အသက်(၂)နှစ်အောက် ကလေးသူငယ်တွေကို ငွေကြေးထောက်ပံ့ခြင်း အစီအစဉ် Mother And Child Cash Transfer ဆိုင်ရာလုပ်ငန်းတွေကို ၂၀၁ရ ခုနှစ်၊ ဇူလိုင်လက စပြီးတော့ အကောင်အထည်ဖော်ခဲ့ရာမှာ ယနေ့အထိတော့ လူမှ လူသို့ ထောက်ပံ့ခြင်းစနစ်ကိုသာ ကျင့်သုံးလျက်ရှိပါတယ်။ ဒီလို ငွေကြေးထောက်ပံ့ခြင်းစနစ်ကို Electronic Cash Transformer သို့ ပြောင်းလဲဖို့ အစီအစဉ်ရှိပါတယ်။ ၂၀၁၉-၂၀၂၀ ဘဏ္ဍာရေးနှစ်ရဲ့ ဒုတိယ(၆)လပတ် အတွင်းက စတင်ပြီးတော့ ရခိုင်ပြည်နယ်အတွင်းမှာရှိတဲ့ မြို့ပေါ်ရပ်ကွက်တွေမှာ စတင်စမ်းသပ် အကောင်အထည် ဖော်သွားမှာဖြစ်ပါတယ်။ ဒီလိုမျိုး အကောင်အထည်ဖော်ဖို့ စီစဉ်ဆောင်ရွက်ထားတာကလည်း ခုနက လွှတ်တော်ကိုယ်စားလှယ်ကြီး တင်ပြသွားတဲ့ မထင်မှတ်တဲ့ အခက်အခဲများနဲ့ မလိုလားအပ်တဲ့ကိစ္စ များဖြစ်ပွားခြင်းဟာ လူမှ လူသို့ ထောက်ပံ့ခြင်းစနစ်ကြောင့် ဖြစ်တာဖြစ်တဲ့အတွက် ဒီလို အကောင်အထည်ဖော်နိုင်ဖို့ ကျွန်တော်တို့အနေနဲ့ ကြိုတင်ပြင်ဆင်မှုတွေ ဆောင်ရွက်နေပြီ ဖြစ်ပါတယ်။ ကြိုတင်ပြင်ဆင်မှုတွေ ဆောင်ရွက်တဲ့အခါမှာ Electronic Cash Transfer စနစ်နဲ့ ဆောင်ရွက် နိုင်ဖို့အတွက် အကျိုးခံစားခွင့်ရှိသူဆိုင်ရာ အချက်အလက်စနစ် (Beneficiary Data Base) ငွေကြေး ထောက်ပံ့မှုဆိုင်ရာ အချက်အလက်ထိန်းသိမ်းခြင်း (Payment Data Base) တွေကို ကွန်ပျူတာ စနစ်သို့ ပြောင်းလဲထားရှိပြီးဖြစ်ပါတယ်။ ဒါ့အပြင် လူမှုဝန်ထမ်းဦးစီးဌာနက ဆောင်ရွက်လျက်ရှိတဲ့ လူမှုကာကွယ်စောင့်ရှောက်ရေးဆိုင်ရာ လုပ်ငန်းများနှင့်ပတ်သက်ပြီးတော့ စီမံခန့်ခွဲမှုဆိုင်ရာ သတင်း soqjodhawuodose (Management Information System - MIS) BOSS: s8ca0508? လိုအပ်နေတဲ့အတွက်ကြောင့် ကျွန်တော်တို့ ဦးစီးဌာနအနေနဲ့ သက်ဆိုင်ရာ ဖွံ့ဖြိုးရေးမိတ်ဖက် အဖွဲ့အစည်းက တာဝန်ရှိသူတွေပါဝင်တဲ့ စီမံခန့်ခွဲမှုဆိုင်ရာ သတင်းအချက်အလက်စနစ် လုပ်ငန်း အဖွဲ့ MIS Task Force ကိုလည်း ဖွဲ့စည်းပြီးဖြစ်ပါတယ်။ အဲဒီစနစ် အကောင်အထည်ဖော်ဖို့ လိုအပ်တဲ့ ဗိသုကာဒီဇိုင်း ရေးဆွဲနိုင်ရေးအတွက် နိုင်ငံတကာကျွမ်းကျင်ပညာရှင် တစ်ဦးနှင့် ပြည်တွင်းကျွမ်းကျင်ပညာရှင် တစ်ဦးတို့ကို တာဝန်ပေး အပ်ဖို့ UNICEF Myanmar က ၂၀၁၉ ခုနှစ်၊ စက်တင်ဘာလကစတင်ပြီးတော့ ထောက်ပံ့ပေး သွားမှာဖြစ်ပါတယ်။ ကျွမ်းကျင်သူ(၂)ဦးရဲ့ နည်းပညာဆိုင်ရာအကူအညီနဲ့ စီမံခန့်ခွဲမှုဆိုင်ရာ သတင်း saqlaszacundosoçó Architectural Design of Management Information System ၂၀၁၉ ခုနှစ်၊ ဒီဇင်ဘာလအတွင်းမှာ အပြီးသတ်ရေးဆွဲသွားမှာဖြစ်ပါတယ်။ အဆိုပါ စီမံခန့်ခွဲမှုဆိုင်ရာ သတင်းအချက်အလက်စနစ်ပုံစံ ရရှိပြီးပါက စနစ်တည်ဆောက်ခြင်း၊ စမ်းသပ်ဆောင်ရွက်ခြင်း၊ အဆိုပါ စနစ်အား ကိုင်တွယ်အသုံးပြုမည့် ဝန်ထမ်းများအား လေ့ကျင့်သင်ကြားပေးခြင်း စတဲ့ လုပ်ငန်းစဉ် တွေကို ဆက်လက်ဆောင်ရွက်ဖို့ စီစဉ်ထားရှိပါတယ်။ လူမှုဝန်ထမ်းဦးစီးဌာနအနေနဲ့ စီမံခန့်ခွဲမှုဆိုင်ရာ သတင်းအချက်အလက်စနစ်ကို ဦးစီး ကကကက Ye ဌာနက အကောင်အထည်ဖော်လျက်ရှိတဲ့ လူမှုကာကွယ်စောင့်ရှောက်ရေးဆိုင်ရာ ဝန်ဆောင်မှုအစီအစဉ် များနဲ့ ငွေကြေးထောက်ပံ့ရေးအစီအစဉ်များ အားလုံးမှာ အသုံးပြုနိုင်ဖို့ အကောင်အထည်ဖော် Gaosgodą Program Implementation comma 3:08 salgosaos:0qı Monitoring And Evaluation နှင့် အစီရင်ခံ တင်ပြခြင်း Reporting စတဲ့ လုပ်ငန်းတွေကို Electronic သတင်း အချက်အလက် နည်းပညာအသုံးပြုပြီး ဆောင်ရွက်သွားနိုင်မှာဖြစ်ပါတယ်။ ဒီလို ဆောင်ရွက်နိုင်မယ် ဆိုရင် အကျိုးခံစားခွင့်ရှိသူဆိုင်ရာ သတင်းအချက်အလက်၊ ထောက်ပံ့ရေးပေးမှုဆိုင်ရာ သတင်း အချက်အလက်နှင့် စောင့်ကြည့်ကြီးကြပ်မှုဆိုင်ရာ သတင်းအချက်အလက်တွေဟာ ပိုမိုမြန်ဆန် တိကျစွာဖြင့် ထုတ်ပြန်ပေးသွားမှာဖြစ်ပါတယ်။ ဒီလိုလုပ်နိုင်ခြင်းအားဖြင့် လွှတ်တော်ကိုယ်စားလှယ်ကြီး စိုးရိမ်ပြီး မေးမြန်းတဲ့ ကိစ္စတွေ ပြေပျောက်မှာဖြစ်ပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပြုပါရန် တင်ပြအပ်ပါတယ်။ ဒါကတော့ ကျွန်တော်တို့ ဆောင်ရွက်မယ့်လုပ်ငန်းအစီအစဉ် အကျဉ်းချုပ်ဖြစ်ပါတယ်။ လူမှုဝန်ထမ်းဦးစီးဌာန အနေနဲ့ Electronic Cash Transfer စနစ်နဲ့ ငွေကြေးထောက်ပံ့ခြင်းလုပ်ငန်းများကို ဦးစီးဌာန ကိုယ်စား ဝန်ဆောင်မှုပေးတဲ့အဖွဲ့ အစည်းနဲ့ စာချုပ် ချုပ်ဆိုမှာဖြစ်ပြီးတော့ ထောက်ပံ့မှု တစ်ကြိမ် ချင်းစီအလိုက် ထောက်ပံ့ကြေးရရှိမယ့် အကျိုးခံစားခွင့် ရှိသူစာရင်းနဲ့ အကျိုးခံစားခွင့် ငွေကြေး တွေကို စာချုပ် ချုပ်ဆို၍ လုပ်ငန်းအပ်နှံထားတဲ့ အဖွဲ့အစည်းကို လွှဲပြောင်းပေးရမှာ ဖြစ်ပါတယ်။ ထိုဝန်ဆောင်မှုပေးတဲ့အဖွဲ့အနေနဲ့ ဦးစီးဌာနကပေးပို့လာတဲ့စာရင်းအတိုင်း အကျိုးခံစားခွင့်ရှိသူတွေကို သတ်မှတ်ချက်တွေနဲ့အညီ Electronic စနစ် အသုံးပြုပြီးတော့ ငွေကြေးလွှဲပြောင်းပေးပို့မှာဖြစ်ပါတယ်။ ထောက်ပံ့မှု တစ်ကြိမ်ချင်းစီအတွက် လွှဲပြောင်းပေးအပ်ပြီးစီးမှု စာရင်းရှင်းလင်းခြင်းကိုလည်း သတ်မှတ် ချိန်အတွင်း ဦးစီးဌာနနဲ့ ဝန်ဆောင်မှုပေးတဲ့အဖွဲ့အစည်းအကြား ဆောင်ရွက်ရမှာဖြစ်ပါတယ်။ လူမှုဝန်ထမ်းဦးစီးဌာနအနေနဲ့ အကျိုးခံစားခွင့်ရှိသူတွေကို Electronic စနစ်အသုံးပြုပြီး ငွေကြေးလွှဲပြောင်း ပေးအပ်နိုင်ရေးအတွက် နည်းပညာပိုင်းဆိုင်ရာ ပြင်ဆင်မှုတွေအပြင် လက်ရှိ ကျင့်သုံးလျက်ရှိတဲ့ ဘဏ္ဍာရေးစည်းမျဉ်း၊ စည်းကမ်းများနှင့်အညီဖြစ်စေရေးနဲ့ Electronic စနစ်နဲ့ ငွေကြေးလွှဲပြောင်းမှုကို စာရင်းစစ်ခံနိုင်ရေးအတွက် ကြိုတင်ပြင်ဆင်ခြင်းနဲ့ ညှိနှိုင်းဆောင်ရွက်ခြင်း များကိုလည်း ဆက်လက်ဆောင်ရွက်သွားမှာဖြစ်ပါတယ်။ ဥက္ကဋ္ဌကြီးခင်ဗျား။ လတ်တလောမှာ Electronic Cash Transfer နည်းပညာကို အသုံးပြု၍ ဆောင်ရွက်နိုင်ခြင်းမရှိသေးတဲ့ ရခိုင်ပြည်နယ်အတွင်းရှိ မြို့နယ်(၁၇)မြို့နယ်မှာ ငွေကြေးထောက်ပံ့ ခြင်းကို သက်ဆိုင်ရာမြို့နယ်အလိုက် ငွေကြေးထောက်ပံ့မှု အစီအစဉ်ရေးဆွဲပြီး မြို့ပေါ်ရပ်ကွက်မှ အကျိုး ခံစားခွင့်ရှိသူတွေကို ပြည်သူ့ဝန်ဆောင်မှုရုံးမှလည်းကောင်း၊ လမ်းပန်းဆက်သွယ်ရေး ကောင်းမွန်တဲ့ ကျေးရွာများမှ အကျိုးခံစားခွင့်ရှိသူတွေကို အထွေထွေအုပ်ချုပ်ရေးဦးစီးဌာန၊ ပြည်သူ့ကျန်းမာရေး ဦးစီးဌာနနဲ့ လူမှုဝန်ထမ်းဦးစီးဌာနမှ ဝန်ထမ်းများက Mobile Team နဲ့ သွားရောက်ပြီးတော့ ထောက်ပံ့ခြင်း၊ လမ်းပန်းဆက်သွယ်ရေးခက်ခဲသော ကျေးရွာများနှင့် လုံခြုံရေးအရ အကန့်အသတ် ရှိ၍ မသွားရောက်နိုင်သောနေရာများမှ အကျိုးခံစားခွင့်ရှိသူတွေအတွက် မြို့နယ်အထွေထွေအုပ်ချုပ် ရေးဦးစီးဌာနမှ သက်ဆိုင်ရာ ကျေးရွာအုပ်စုအုပ်ချုပ်ရေးမှူးများထံသို့ ငွေကြေးလွှဲပြောင်းပေးပြီး အကျိုးခံစားခွင့်ရှိသူတွေကို ထောက်ပံ့ခြင်းများဖြင့် ဆောင်ရွက်လျက်ရှိပါတယ်။ ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီးရဲ့ မေးခွန်းဖြစ်တဲ့ ရခိုင်ပြည်နယ်အတွင်း တိုက်ပွဲဖြစ်ပွားရာဒေသတွေမှာ ဘယ်နည်းလမ်းနဲ့ ငွေကြေးထောက်ပံ့နေသည်ကို သိရှိလိုခြင်းနဲ့ စပ်လျဉ်းပြီးတော့ ခုနက တင်ပြခဲ့တဲ့အတိုင်း တိုက်ပွဲဖြစ်တဲ့ဒေသတွေမှာလည်း မြို့ပေါ်ရပ်ကွက် တွေမှာ သွားလာလို့ရရင် အဲဒီရပ်ကွက်တွေရဲ့ ပြည်သူ့ဝန်ဆောင်မှု ရုံးတွေမှာ လူမှုဝန်ထမ်းဦးစီးဌာနက ကောင်တာဖွင့်လှစ်ပြီးတော့ ဆောင်ရွက်ပေးနေပါတယ်။ လုံခြုံရေးအရ သွားရောက်နိုင်တဲ့ကျေးရွာ များသို့ Mobile Team ကို အထွေထွေအုပ်ချုပ်ရေးဦးစီးဌာန၊ ပြည်သူ့ကျန်းမာရေးဦးစီးဌာနနှင့် လူမှု ဝန်ထမ်းဦးစီးဌာနတို့က အဖွဲ့ ဖွဲ့ပြီးတော့ သွားရောက်ထောက်ပံ့တာဖြစ်ပါတယ်။ တိုက်ပွဲဖြစ်ပွားရာဒေသတွေမှာရှိတဲ့ အကျိုးခံစားခွင့်ရှိတဲ့သူတွေကို ကျွန်တော်တို့ တစ်ပြေးညီ တိတိကျကျ ထောက်ပံ့ပေးဖို့တော့ လက်ရှိမှာ အခက်အခဲရှိနေပါတယ်။ ပုံမှန်အားဖြင့် ထောက်ပံ့မှုပေးအပ်တိုင်းမှာ ကျွန်တော်တို့ နောက်ဆက်တွဲလုပ်ငန်းအနေနဲ့ ကြီးကြပ်ဆောင်ရွက်တဲ့ Post Distribution Monitoring ဆိုတဲ့ လုပ်ငန်းကိုလည်း ဆောင်ရွက်ရပါတယ်။ ဒါကတော့ ငွေကြေး ထောက်ပံ့မှု အစီအစဉ်တွေမှာ ချို့ယွင်းချက်များကို ဖော်ထုတ်ရန်ဖြစ်ပါတယ်။ ဒါပေမဲ့ တိုက်ပွဲဖြစ်ပွား တဲ့နေရာတွေမှာ လောလောဆယ်ဆယ်တော့ Post Distribution Monitoring ကို ဆောင်ရွက်နိုင်ခြင်း မရှိသေးပါကြောင်းလည်း တင်ပြလိုပါတယ်။ ထောက်ပံ့ကြေးရရှိမှုနဲ့ ပတ်သက်ပြီးတော့ နစ်နာမှုတွေရှိရင် ဆက်သွယ်တိုင်ကြားနိုင်တဲ့ နည်းလမ်းတွေကိုလည်း ထုတ်ပြန်ထားပြီးသားဖြစ်တဲ့အတွက်ကြောင့် တိုင်ကြားမှုရှိလာရင် ဆက်သွယ် ဖြေရှင်း ဆောင်ရွက်ပေးလျက်ရှိပါတယ်။ ဒါ့အပြင် စာရင်းပေးသွင်းထားတဲ့ ကိုယ်ဝန်ဆောင်မိခင်များ ကိုယ်ဝန်ပျက်ကျခဲ့ရင် ကျန်းမာရေးစောင့်ရှောက်မှု ဆက်လက်ခံယူနိုင်ဖို့ နောက်ထပ် (၃)လစာ ဆက်လက်ထောက်ပံ့ပေးလျက်ရှိပါတယ်။ အကြောင်းအမျိုးမျိုးကြောင့် ပြောင်းရွှေ့နေထိုင်ရတဲ့ အကျိုး ခံစားခွင့်ရှိသူတွေအတွက်တော့ တခြားမြို့နယ်တွေ၊ ကယ်ဆယ်ရေးစခန်းတွေကို ရောက်ရှိလာရင် သက်ဆိုင်ရာ အုပ်ချုပ်ရေးအဖွဲ့ အစည်းများက လူမှုဝန်ထမ်းဦးစီးဌာနမှ ဝန်ထမ်းတွေကို ဆက်သွယ် အကြောင်းကြားပေးပါတယ်။ ဒါမှသာ ထောက်ပံ့ကြေးရရှိတဲ့အခြေအနေကို လူမှုဝန်ထမ်းဦးစီးဌာနက သွားရောက်မေးမြန်းပြီး ပြောင်းရွှေ့လာတဲ့ မြို့နယ်ကထောက်ပံ့ကြေး ပေးပို့မှုစာရင်းနဲ့ တိုက်ဆိုင် စစ်ဆေးပြီး မရရှိသေးတဲ့သူတွေကို အကျိုးခံစားခွင့် ထုတ်ပေးနေတာ ဖြစ်ပါတယ်။ လက်ရှိဘဏ္ဍာရေးနှစ်မှာ ပထမ (၃)လပတ်ကာလအတွင်း ရခိုင်ပြည်နယ် မြောက်ပိုင်းမှာ ဖြစ်ပေါ်ခဲ့တဲ့ အခြေအနေတွေကြောင့် ရခိုင်ပြည်နယ် မြောက်ပိုင်းရှိ မြို့နယ် (၁၀)မြို့နယ်ရှိတဲ့အနက် (၈)မြို့နယ်မှာ အကျိုးခံစားခွင့်ရှိသူဦးရေ (၉၄၉၆)ဦးအတွက် ထောက်ပံ့ပေးနိုင်ခဲ့ခြင်း မရှိပါသဖြင့် စုစုပေါင်းကျပ်(၄၂၇.၃၅၅)သန်းကို အနုတ်အသုံးစရိတ်အဖြစ် ပြန်လည်အပ်နှံခဲ့ရပါတယ်။ အခုလက်ရှိမှာ ဒုတိယ(၃)လပတ်နှင့် တတိယ(၃)လပတ် ပူးပေါင်းထောက်ပံ့မှုကို အပြီးသတ်ဆောင်ရွက်နေဆဲ ဖြစ်တဲ့အတွက်ကြောင့် ဒီထောက်ပံ့မှုမှာတော့ လုံခြုံရေးအခြေအနေအရ ထောက်ပံ့မှုမပြုနိုင်တဲ့စာရင်း လောလောဆယ် မရရှိသေးပါဘူး။ စတုတ္ထ(၃)လပတ်အတွက် ထောက်ပံ့မှုတွေကို စက်တင်ဘာလ ပထမအပတ်ကစပြီးတော့ စက်တင်ဘာလကုန်မှာ အပြီးဆောင်ရွက်သွားမှာဖြစ်ပါတယ်။ Power Point ပိတ်လို့ရပါပြီ။ ငွေကြေးထောက်ပံ့ပေးမှုနဲ့ စာရင်းပေးသွင်းလက်ခံတဲ့နေရာတွေမှာ မကျေနပ်မှုတွေရှိရင် လူမှုဝန်ထမ်းဦးစီးဌာန ဖုန်း ၀၆၇-၃၄၀၄၂၂၂ နှင့် ၀၆၇-၃၄၀၄၉၉၉ သို့လည်းကောင်း၊ နီးစပ်ရာ ဦးစီးဌာနသို့လည်းကောင်း တိုင်ကြားနိုင်ပြီးတော့ ကွင်းဆင်း၍ စုံစမ်းဖြေရှင်းပေးခြင်း၊ မြို့နယ် အုပ်ချုပ်ရေးမှူးနှင့် ဌာနဆိုင်ရာများပါဝင်တဲ့အဖွဲ့အပြင် စုံစမ်းစစ်ဆေးခြင်းတို့ပြုလုပ်ကာ တိုင်ကြားမှု မှန်ကန်ပါက အကျိုးခံစားခွင့်ရှိသူများ မနစ်နာရအောင် ဆောင်ရွက်ပေးခြင်း၊ နစ်နာအောင် ပြုလုပ်သူ အား ထိရောက်သော အရေးယူ အပြစ်ပေးမှုများ ဆောင်ရွက်လျက်ရှိပါကြောင်းနှင့် ယခုအစီအစဉ် အကောင်အထည်ဖော်နေစဉ်ကာလအတွင်း ရခိုင်ပြည်နယ်မှ တိုင်ကြားမှုစုစုပေါင်း (၂၅)ခုကို (၂၄)နာရီ Help Line သို့မဟုတ် စာဖြင့် လက်ခံရရှိရန် ဖြေရှင်းဆောင်ရွက်ပေးပြီးဖြစ်ကြောင်း ရှင်းလင်းဖြေကြားအပ်ပါတယ်။ ကျေးဇူးတင်ပါတယ်။ ဆက်လက်ပြီး ချင်းပြည်နယ် မဲဆန္ဒနယ်အမှတ်(၁၁)မှ လွှတ်တော်ကိုယ်စားလှယ် ဦးဝှေ့တင်း ရဲ့ မေးခွန်းနဲ့ ပတ်သက်ပြီးတော့ ဖြေကြားပေးသွားမှာဖြစ်ပါတယ်။ ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေးမှာ ချင်းပြည်နယ် မဲဆန္ဒနယ်အမှတ်(၁၁)မှ အမျိုးသား လွှတ်တော်ကိုယ်စားလှယ် ဦးဝှေ့တင်း ရဲ့ ချင်းပြည်နယ်၊ ပလက်ဝမြို့နယ်အတွင်းရှိ တိုက်ပွဲရှောင် ပြည်သူများအတွက် နိုင်ငံတော်က နိုင်ငံတကာအဖွဲ့အစည်းများနှင့် ချိတ်ဆက်ပေးပြီး ကူညီထောက်ပံ့ မှုများ အစီအစဉ် ရှိ/မရှိ မေးခွန်းနှင့် စပ်လျဉ်းပြီးတော့ ပြည်ထဲရေးဝန်ကြီးဌာန၊ နယ်စပ်ရေးရာ ဝန်ကြီးဌာန၊ ကျွန်တော်တို့ဝန်ကြီးဌာနနဲ့ ချင်းပြည်နယ်အစိုးရအဖွဲ့ တို့ရဲ့ ဖြေကြားချက်တွေကို ပေါင်းစပ် ပြီးတော့ ဆက်လက်ဖြေကြားသွားမှာဖြစ်ပါတယ်။ ချင်းပြည်နယ်၊ ပလက်ဝမြို့နယ်မှာ မြန်မာ့ တပ်မတော်နဲ့ AA တို့ တိုက်ပွဲဖြစ်ပွားမှုကြောင့် ၂၀၁ရ ခုနှစ်၊ နိုဝင်ဘာလမှ ၂၀-၈-၂၀၁၉ ရက်နေ့ အထိ တိုက်ပွဲရှောင်အိမ်ထောင်စု (၂၅၅)စု၊ လူဦးရေ (၁၃၄၀)ဦးတို့ဟာ နေရပ်စွန့်ခွာပြီး နီးစပ်ရာ ကျေးရွာတွေမှာ ခေတ္တအခြေချ နေထိုင်လျက်ရှိပြီး တိုက်ပွဲရှောင်စခန်း သီးခြားဖွင့်လှစ်ထားခြင်း မရှိပါဘူး။ မြန်မာနိုင်ငံရဲတပ်ဖွဲ့အနေနဲ့ ပလက်ဝမြို့နယ်အတွင်းရှိ တိုက်ပွဲရှောင်ပြည်သူများရဲ့ လုံခြုံရေး၊ တရားဥပဒေစိုးမိုးရေး၊ ရပ်ရွာအေးချမ်းသာယာရေးတို့အတွက် ဥပဒေနှင့်အညီ ကူညီဆောင်ရွက်ပေး လျက်ရှိတယ်လို့ သိရပါတယ်။ အထိနဲ့ AA တိုက်ကြားသွားချင်းပြည်နယ်ထဲရေးဝန်ကြီးပြီး ကူညီထော ဥက္ကဋ္ဌကြီးခင်ဗျား။ Power Point အသုံးပြုခွင့်ပြုပါရန် တင်ပြအပ်ပါတယ်ခင်ဗျား။ ချင်း ပြည်နယ်၊ မင်းတပ်ခရိုင်၊ ပလက်ဝမြို့နယ်အတွင်းမှာ ပြည်နယ်အစိုးရအဖွဲ့က တိုက်ပွဲရှောင်ပြည်သူ တွေရဲ့ မြေပြင်စာရင်းအမှန်ကို ကောက်ခံရရှိပြီးတော့ ပြည်ထောင်စုအစိုးရအဖွဲ့နဲ့ သက်ဆိုင်ရာဌာန များကို ်တစ်ပြေးညီ တင်ပြခြင်း၊ လိုအပ်သောပစ္စည်းများ ထောက်ပံ့ရန် ကြီးကြပ် ညွှန်ကြားခြင်း၊ အလှူရှင်များ၊ NGO , INGO အဖွဲ့များနှင့် ချိတ်ဆက်ညှိနှိုင်း၍ ကူညီစီစဉ်ထောက်ပံ့ ပေးခြင်း၊ ပြည်နယ်အစိုးရအဖွဲ့ဝင်များကလည်း အခါအားလျော်စွာ ကွင်းဆင်း၍ ကူညီထောက်ပံ့ခြင်း၊ ထပ်မံရောက်ရှိလာသော တိုက်ပွဲရှောင်ပြည်သူများအား လွှတ်တော်ကိုယ်စားလှယ်များ၊ မြို့နယ်စီမံ ခန့်ခွဲမှုကော်မတီနဲ့ လူမှုရေးအသင်းအဖွဲ့များမှ နေ့စဉ် အနီးကပ်ကြီးကြပ်၍ ထောက်ပံ့ပေးခြင်းတို့ကို ဆောင်ရွက်လျက်ရှိပါတယ်။ ဒါကတော့ ပလက်ဝမြို့နယ်အတွင်းမှာရှိတဲ့ တိုက်ပွဲရှောင်ပြည်သူများ နေထိုင်ကြတဲ့ ကျေးရွာ စုစုပေါင်း (၂၄)ရွာရှိပါတယ်။ ဒီကျေးရွာတွေကို စွန့်ခွာပြီးတော့ ထွက်လာရတာဖြစ်ပါတယ်။ ဤကျေးရွာ (၂၄)ရွာက အိမ်ထောင်စု (၁၁၃၂)စုအတွက် လူမှုဝန်ထမ်း ကယ်ဆယ်ရေးနှင့် ပြန်လည် နေရာချထားရေးဝန်ကြီးဌာနက ဘေးအန္တရာယ်ဆိုင်ရာ စီမံခန့်ခွဲမှုဦးစီးဌာနအနေနဲ့ ၁၅-၁၁-၂၀၁ရ ရက်နေ့မှစပြီးတော့ ၈-၇-၂၀၁၉ ရက်နေ့အထိ စားနပ်ရိက္ခာ၊ အိမ်ဆောက်ပစ္စည်းဖိုးငွေ၊ အိမ်ဆောက် ပစ္စည်းများ (၄၂၀)စုံ၊ သေဆုံးနှင့် ဒဏ်ရာရသူများ (၈)ဦးအတွက် ထောက်ပံ့ငွေ စုစုပေါင်းကျပ် (၇၄.၆၈၁)သန်းကို ထောက်ပံ့ခဲ့ပါတယ်။ ထပ်မံပြီးတော့ ၂၂-၆-၂၀၁၉ ရက်နေ့မှာ AA စခန်းမှ ထွက်ပြေးလွတ်မြောက် လာတဲ့ အိမ်ထောင်စု (၃)စု၊ လူဦးရေ (၁၂)ဦးနဲ့ အိန္ဒိယနိုင်ငံ၊ မီဇိုရမ်ပြည်နယ်၊ လောင်တလိုင်မြို့နယ်၊ ရွာသစ် ကျေးရွာမှာ ၄-၇-၂၀၁၉ ရက်နေ့မှ ၇-၇-၂၀၁၉ ရက်နေ့အထိ ပြန်လည်ရောက်ရှိခဲ့တဲ့ တိုက်ပွဲရှောင် အိမ်ထောင်စု (၄၆)စု၊ လူဦးရေ (၁၅၆)ဦး၊ စုစုပေါင်းအိမ်ထောင်စု (၄၉)စု၊ လူဦးရေ (၁၆၈)ဦးတို့ အတွက် စားနပ်ရိက္ခာ (၃)လစာ ထောက်ပံ့ငွေကျပ် (၆.၃၉၈)သန်းကို ၂၇-၇-၂၀၁၉ ရက်နေ့က ထောက်ပံ့ပေးခဲ့ပါတယ်။ လူမှုဝန်ထမ်းဦးစီးဌာနအနေနဲ့ ချင်းပြည်နယ်၊ ပလက်ဝမြို့နယ်အတွင်း တိုက်ပွဲရှောင်စခန်းမှာရှိတဲ့ ကလေးသူငယ်တွေအတွက် ကလေးပျော်နေရာ (၁)ခုကို တိုက်ပွဲရှောင် စခန်းလို့ ဆိုပေမယ့် အခုဟာက အားလုံးဟာ မီးဇာကျေးရွာမှာ စုပေါင်းနေထိုင်ကြတာဖြစ်တဲ့ အတွက်ကြောင့် အဲဒီမှာ ကျွန်တော်တို့ဟာ ကလေးပျော်နေရာ (၁)ခု ဖွင့်လှစ်ဖို့ ငွေကျပ်(၁.၅)သန်းနဲ့ ကလေးကစားပစ္စည်းတွေကို စီစဉ်ထားရှိပြီးဖြစ်ပါတယ်။ မီးဇာကျေးရွာအနီးမှာ တိုက်ပွဲများဖြစ်ပွားနေလို့ သွားရောက်နိုင်ခြင်းမရှိသေးတဲ့အတွက် အခုနယ်မြေ သွားလို့ရတဲ့ပို့ဆောင်ဖို့ စီစဉ်ညှိနှိုင်းထားပြီး ဖြစ်ပါတယ်။ လိုအပ်ချက်အပေါ် မူတည်ပြီး တိုက်ပွဲရှောင်စခန်းတွေမှာ သို့မဟုတ် ခုနကလို မိမိနေရပ်ကို စွန့်ခွာပြီးတော့ တစ်နေရာမှာ စုစည်းနေရတဲ့ ပြည်သူလူထုများအတွက် အသက်မွေးဝမ်းကျောင်းသင်တန်းတွေကို ဖွင့်လှစ်ဖို့အတွက် လူမှုဝန်ထမ်းဦးစီးဌာနက ဖွင့်လှစ်ပေးနိုင်တဲ့သင်တန်း (၁၃)မျိုးရှိပါတယ်။ ်အမျှ ဆောင်ရွက် နိုင်တဲ့ဆောင်ရွက်နိုင်ဖို့ အဆင်သင့် စီစဉ်ဆောင်ရွက်ထားရှိတာဖြစ်ပါတယ်။ လူမှုကာကွယ်စောင့်ရှောက်ရေး အစီအစဉ်အရ ပလက်ဝမြို့နယ်အတွင်းမှာရှိတဲ့ တိုက်ပွဲ ရှောင်ပြည်သူတွေကို ထောက်ပံ့ဆဲဖြစ်တဲ့ ကိုယ်ဝန်ဆောင်မိခင်များနှင့် ၎င်းတို့က မွေးဖွားလာတဲ့ (၂)နှစ်အောက်ကလေးများ တစ်လလျှင် ကျပ်(၁၅၀၀၀)နှုန်းနဲ့ ထောက်ပံ့ခြင်းကို ၂၀၁ရ ခုနှစ်၊ ဇူလိုင်လမှ စတင်ခဲ့တာ ယခုထက်တိုင် ဆက်လက် ထောက်ပံ့နေနိုင်တာဖြစ်ပါတယ်။ အခုထက်ထိ ကိုယ်ဝန်ဆောင်နှင့်ကလေး (၈၄)ဦး ဒီဒေသမှာရှိပါတယ်။ နောက်တစ်ခါ အသက် (၈၅)နှစ်နှင့်အထက် သက်ကြီးရွယ်အိုတွေကို တစ်လလျှင်ကျပ်(၁၀၀၀၀)နှုန်းဖြင့် လူမှုရေးပင်စင် ထောက်ပံ့ခြင်းကိုလည်း ၂၀၁ရ ခုနှစ်၊ ဧပြီလမှ စတင်ခဲ့တာဖြစ်ပြီးတော့ အခုလောလောဆယ် ဒီဒေသမှာ (၈၅)နှစ်နှင့်အထက် ဦးရေ(၃)ဦး ထောက်ပံ့လျက်ရှိပါတယ်။ အဲဒီအပြင်ကို ကျွန်တော်တို့ ၂၀၁ရ ခုနှစ်၊ ဧပြီလမှ စပြီးတော့ မသန်စွမ်းသူတွေကို တစ်ဦးလျှင် ကျပ်(၃၀၀၀၀)နှုန်းနဲ့ ၂၀၁၉ ခုနှစ်၊ ဧပြီလမှာ ကျွန်တော်တို့ ဝန်ကြီး ဌာနကနေပြီးတော့ ချင်းပြည်နယ်အစိုးရကတစ်ဆင့် ထောက်ပံ့ပေးနိုင်ခဲ့ပါတယ်။ နယ်စပ်ရေးရာဝန်ကြီးဌာနအနေနဲ့လည်း ပလက်ဝမြို့နယ်၊ တိုက်ပွဲရှောင် ပြည်သူတွေ အတွက် ၂၀၁၇-၂၀၁၈ ဘဏ္ဍာရေးနှစ်နဲ့ ၂၀၁၈ ခုနှစ်၊ (၆)လဘတ်ဂျက်အတွင်း ပလက်ဝမြို့နယ် အတွင်းမှာရှိတဲ့ တိုက်ပွဲရှောင်ပြည်သူတွေအတွက် စားနပ်ရိက္ခာ၊ ကျောင်းသုံးပစ္စည်းများ၊ Solar မီးအိမ်များ၊ အိမ်ပြုပြင်ရန်တို့အတွက် တင်ပြပါအတိုင်း ထောက်ပံ့ပေးခဲ့တာ ရှိပါတယ်။ ၂၆-၇-၂၀၁၉ ရက်နေ့နှင့် ၂၇-၇-၂၀၁၉ ရက်နေ့တွေမှာ ချင်းပြည်နယ်၊ ပလက်ဝမြို့နယ်မှာရှိတဲ့ တိုက်ပွဲရှောင် ပြည်သူတွေနဲ့ ရေဘေးသင့်ပြည်သူတွေကို သွားရောက်လှူဖို့ လူမှုဝန်ထမ်းကယ်ဆယ်ရေးနှင့် ပြန်လည် နေရာချထားရေးဝန်ကြီးဌာန၊ ကျွန်တော် ပြည်ထောင်စုဝန်ကြီးနှင့်အတူ ချင်းပြည်နယ် ဝန်ကြီးချုပ်နဲ့ ချင်းပြည်နယ်အစိုးရအဖွဲ့ဝင် ဝန်ကြီးများ ပါဝင်ပြီးတော့ ရခိုင်ပြည်နယ်၊ စစ်တွေမြို့မှတစ်ဆင့် သွားရောက်ဖို့ စီစဉ်ခဲ့ပါတယ်။ သို့သော်လည်း (၂)ရက် စောင့်နေသော်လည်း ရာသီဥတု အခြေအနေ အလွန်ပြင်းထန်တယ်၊ မိုးသည်းထန်စွာ ရွာသွန်းတဲ့အတွက်ကြောင့် ကျွန်တော်တို့ ကိုယ်တိုင် အဲဒီ ဒေသကို မရောက်ခဲ့နိုင်ပါဘူး။ ဒါပေမဲ့ ကျွန်တော်တို့ ဝန်ကြီးဌာနနှင့်အတူ နယ်စပ်ရေးရာဝန်ကြီး ဌာန၊ ချင်းပြည်နယ်အစိုးရတို့အပြင် စေတနာရှင်ပြည်သူများရဲ့ လှူဒါန်းထားတဲ့စုစုပေါင်း ထောက်ပံ့ ငွေကျပ်(၂၃၆၆.၈၄)သိန်းကို ချင်းပြည်နယ်အစိုးရအဖွဲ့ကို လွှဲပြောင်းပေးအပ်ခဲ့ပါတယ်။ အဲဒီကနေတစ်ဆင့် ချင်းပြည်နယ်အစိုးရအဖွဲ့ကို လွှဲပြောင်းပေးအပ်ခဲ့တဲ့ ထောက်ပံ့ငွေ တွေကို ချင်းပြည်နယ်အစိုးရအဖွဲ့ စည်ပင်သာယာရေး၊ လျှပ်စစ်နှင့်စက်မှုလက်မှုဝန်ကြီးနှင့် ပြည်နယ်၊ ခရိုင် ဌာနဆိုင်ရာ တာဝန်ရှိသူတွေက ပလက်ဝမြို့နယ်အတွင်းမှာရှိတဲ့ တိုက်ပွဲရှောင်ပြည်သူများ၊ သဘာဝ ဘေးသင့်ပြည်သူများနှင့် နယ်စပ်ဒေသနှင့် တိုင်းရင်းသားလူမျိုးများ ဖွံ့ဖြိုးတိုးတက်ရေး (နတလ)သင်တန်းကျောင်းမှ သင်တန်းသားများအတွက် ၂၇-၇-၂၀၁၉ ရက်နေ့တွင် ပလက်ဝမြို့နယ်၊ ကီမိုခန်းမမှာ ဆက်လက်ထောက်ပံ့ပေးအပ်ခဲ့တာဖြစ်ပါတယ်။ ပလက်ဝမြို့နယ်ရှိ UN , INGO အဖွဲ့အစည်း များမှလည်း ကျန်းမာရေးစောင့်ရှောက်မှု အသိပညာပေးခြင်း၊ စိုက်ပျိုးနည်းပညာများပေးခြင်း၊ ဆန်ရိက္ခာ ထောက်ပံ့ပေးခြင်း၊ ကလေးသူငယ် ကာကွယ်စောင့်ရှောက်ရေးနှင့် ဖြစ်ရပ်စီမံခန့်ခွဲခြင်း လုပ်ငန်းများ၊ မိုင်းအန္တရာယ် အသိပညာပေးလုပ်ငန်းများကို တင်ပြပါအတိုင်း ဆောင်ရွက်ပေးလျက် ရှိပါတယ်။ အပြည်ပြည်ဆိုင်ရာကြက်ခြေနီ (ICRC-International Committee Red Cross)မှ မြန်မာ နိုင်ငံဆိုင်ရာ ဌာနေကိုယ်စားလှယ် Mr.Stephan Sakalian နှင့် အဖွဲ့ ၅-၆-၂၀၁၉ ရက်နေ့က ကျွန်တော်တို့ ဝန်ကြီးဌာနမှာ တွေ့ဆုံပြီးတော့ ပလက်ဝမြို့နယ်မှာရှိတဲ့ တိုက်ပွဲရှောင်ပြည်သူတွေ အတွက် ကြက်ခြေနီလှုပ်ရှားမှု (Red Cross Movement) အကူအညီနဲ့ လူသားချင်းစာနာ ထောက်ထားမှု အကူအညီပေးဖို့ အသေးစိတ် အဆိုပြုပုံစံ ပြန်လည်တင်ပြဖို့ ICRC အဖွဲ့မှ ဆွေးနွေးခဲ့ ပါတယ်။ ICRC အဖွဲ့က ၈-၇-၂၀၁၉ ရက်နေ့မှ ၁၂-၇-၂၀၁၉ ရက်နေ့အတွင်း ပလက်ဝမြို့နယ် တွေမှာ သွားရောက်ပြီးတော့လည်း လူသားချင်းစာနာထောက်ထားမှု အကူအညီပေးရေးနှင့်ပတ်သက်ပြီး လိုအပ်တဲ့ဆန်းစစ်မှုတွေကို ပြုလုပ်ပြီးတော့ ပြန်လည်တင်ပြခဲ့ပါတယ်။ Red Cross Movement အနေနဲ့ လုပ်ငန်းများ ဆောင်ရွက်နိုင်ဖို့ ပြည်ထောင်စုအစိုးရအဖွဲ့၊ ရခိုင်ပြည်နယ်အစိုးရအဖွဲ့တို့နဲ့ တွေ့ဆုံဆွေးနွေးခဲ့ပြီးတော့ ချင်းပြည်နယ်အစိုးရမှ တာဝန်ရှိသူများနှင့်အတူ ၁၆-၈-၂၀၁၉ ရက်နေ့မှာ ညှိနှိုင်းဆွေးနွေးခဲ့ပြီးဖြစ်ပါတယ်။ ညှိနှိုင်းဆွေးနွေးခဲ့ပြီးတဲ့ အခြေအနေအရ ဆောင်ရွက်နိုင်သည် များကို အမြန်ဆုံး ပူးပေါင်းဆောင်ရွက်နိုင်ရေး စီစဉ်လျက်ရှိပြီးတော့ စားနပ်ရိက္ခာအပါအဝင် လူသားချင်း စာနာထောက်ထားမှု အကူအညီပေးရေးလုပ်ငန်းများ၊ မိုင်းအသိပညာပေးလုပ်ငန်းနှင့် လိုအပ်ချက်များ ဆန်းစစ်ခြင်းလုပ်ငန်းများကို ဆောင်ရွက်နိုင်ရေး ညှိနှိုင်းဆောင်ရွက်လျက်ရှိကြောင်း အသိပေး တင်ပြ လိုပါတယ်။ ချင်းပြည်နယ်၊ ပလက်ဝမြို့နယ်နှင့် ရခိုင်ပြည်နယ်အတွင်း ဖြစ်ပွားတဲ့ နေရပ်စွန့်ခွာသူများ အတွက် လူသားချင်းစာနာထောက်ထားမှုလုပ်ငန်းများကို တိုးမြှင့်ဆောင်ရွက်နိုင်ဖို့အတွက် ကုလသမဂ္ဂ sag.saop:cozy Supplemental Response Plan For Myanmar (New Displacement In Rakhine and Chin States)(SRP)မူကြမ်းကို ရေးဆွဲတင်ပြထားပါတယ်။ အဲဒီ အစီအစဉ်မှာ အစားအသောက်လုံခြုံမှု၊ အစာအာဟာရ၊ အခိုအကာနှင့် အစားအသောက်မဟုတ်တဲ့ အခြားပစ္စည်းများ ထောက်ပံ့ခြင်း၊ ကာကွယ်စောင့်ရှောက်ခြင်း၊ ကျန်းမာရေး၊ ရေနှင့် သန့်ရှင်းရေး၊ ပညာရေး စတဲ့ လုပ်ငန်းတွေကို ကုလသမဂ္ဂအဖွဲ့အစည်းများ၊ နိုင်ငံတကာ အစိုးရမဟုတ်တဲ့ အဖွဲ့အစည်းများ၊ ပြည်တွင်းအစိုးရမဟုတ်တဲ့ အဖွဲ့ အစည်းများနှင့် ပူးပေါင်းပြီး မြန်မာနိုင်ငံအစိုးရအနေဖြင့် ညှိနှိုင်း သဘောတူညီချက် ရရှိဆောင်ရွက်မှာဖြစ်ပြီးတော့ လျာထားအမေရိကန်ဒေါ်လာ (၁၂.၂)မီလီယံ ဖြစ်ကြောင်း သိရှိရပါတယ်။ ဒီလုပ်ငန်းစီမံချက်နဲ့ ပတ်သက်ပြီးတော့ အသေးစိတ်လုပ်ငန်း အစီအစဉ်များ၊ ဆောင်ရွက်လျာထားမှုများကို ဆွေးနွေးဖို့အတွက် ၁၈-၇-၂၀၁၉ ရက်နေ့က ကျွန်တော်တို့ ဝန်ကြီး G$95 Supplemental Response Plan For Myanmar (New Displacement In Rakhine and Chin States) နှင့်စပ်လျဉ်းတဲ့ ညှိနှိုင်းအစည်းအဝေးကို ကျင်းပခဲ့တာဖြစ်ပါတယ်။ အဲဒီအစည်းအဝေးမှာ လူမှုဝန်ထမ်းကယ်ဆယ်ရေးနဲ့ ပြန်လည်နေရာချထားရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပညာရေးဝန်ကြီးဌာန၊ နယ်စပ်ရေးရာဝန်ကြီးဌာန၊ ကျန်းမာရေးနှင့် အားကစားဝန်ကြီးဌာနတို့က တာဝန်ရှိသူတွေနဲ့အတူ ကုလသမဂ္ဂအဖွဲ့ အစည်းတွေက သက်ဆိုင်ရာ ကဏ္ဍအလိုက် Focal အဖြစ် တာဝန်ယူထားတဲ့ ကိုယ်စားလှယ်တွေ တက်ရောက်ခဲ့ပါတယ်။ ညှိနှိုင်း တွေ့ရှိချက်များနှင့် ပတ်သက်ပြီးတော့ လုပ်ငန်း အကောင်အထည်ဖော်ဆောင်ရွက်ဖို့ စီစဉ်ပြီးဖြစ်တဲ့ အတွက် လုံခြုံရေးအခြေအနေအရ ဆောင်ရွက်နိုင်သည်များကို အကောင်အထည်ဖော်ဆောင်ရွက် နိုင်ရန်အတွက် ဆက်လက်ညှိနှိုင်း အကောင်အထည်ဖော်ဆောင်ရွက်ခြင်းအားဖြင့် ပလက်ဝမြို့နယ် အတွင်းရှိ တိုက်ပွဲရှောင်ပြည်သူတွေကို ကူညီသွားနိုင်မှာဖြစ်ပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီးမေးခွန်းနှင့် စပ်လျဉ်းပြီး ပလက်ဝမြို့နယ် အတွင်းရှိ တိုက်ပွဲရှောင်ပြည်သူများ၏ လုံခြုံရေး၊ တရားဥပဒေစိုးမိုးရေး ကူညီဆောင်ရွက်ပေးလျက် ရှိပါကြောင်း တိုက်ပွဲရှောင်ပြည်သူများ လတ်တလော စားဝတ်နေရေး အဆင်ပြေစေရေးအတွက် ထောက်ပံ့မှုများ ပေးအပ်ခြင်းနှင့် ရေရှည်ဘဝ ရပ်တည်ရေးအတွက်လည်း အသိပညာပေးခြင်း၊ သင်တန်းဖွင့်လှစ်ခြင်းတို့ကို ဆောင်ရွက်သွားမည်ဖြစ်ပါကြောင်းနှင့် ပြည်နယ်အစိုးရ၊ ပြည်တွင်း ပြည်ပ အဖွဲ့ အစည်းများနှင့် ပေါင်းစပ်ပြီး ကူညီဆောင်ရွက်လျက်ရှိပါကြောင်း ရှင်းလင်းဖြေကြား အပ်ပါတယ်။ နောက်ဆုံးအနေနဲ့ ကရင်ပြည်နယ် မဲဆန္ဒနယ်အမှတ်(၄)မှ လွှတ်တော်ကိုယ်စားလှယ် ဒေါ်နန်းမိုးမိုးထွေး ရဲ့ ကြယ်ပွင့်ပြမေးခွန်းနဲ့ပတ်သက်ပြီးတော့ ဆက်လက် ရှင်းလင်းဖြေကြားသွားမှာ ဖြစ်ပါတယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေးမှာ ကရင် ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဒေါ်နန်းမိုးမိုးထွေး ရဲ့ ကရင် ပြည်နယ်၊ လှိုင်းဘွဲ့မြို့နယ်ရှိ မြိုင်ကြီးငူ တိုက်ပွဲရှောင်စခန်းမှ ပြည်သူများ လုံခြုံစွာနေထိုင်နိုင်ရေး၊ ကျောင်းနေအရွယ်ကလေးငယ်များ လုံခြုံစွာ ပညာသင်ကြားနိုင်ရေးနဲ့ တိုက်ပွဲရှောင်ပြည်သူများ နေရပ် ပြန်နိုင်ရေးတို့အတွက် မည်သို့ စီမံဆောင်ရွက်ပေးမည်ကို သိရှိလိုခြင်း မေးခွန်းနှင့် စပ်လျဉ်းပြီးတော့ ပြည်ထဲရေးဝန်ကြီးဌာန၊ ပညာရေးဝန်ကြီးဌာန၊ ကျန်းမာရေးနှင့် အားကစားဝန်ကြီးဌာန၊ လူမှုဝန်ထမ်း ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနနှင့် ကရင်ပြည်နယ်အစိုးရအဖွဲ့တို့ရဲ့ ဖြေကြား ချက်တွေကို ပေါင်းစပ်ပြီးတော့ ဆက်လက် ဖြေကြားသွားမှာ ဖြစ်ပါတယ်။ တိုက်ပွဲရှောင်စခန်းက ပြည်သူတွေ လုံခြုံစွာနေထိုင်နိုင်ရေးနဲ့ ပတ်သက်ပြီးတော့ ပြည်ထဲရေး ဝန်ကြီးဌာန၊ မြန်မာနိုင်ငံရဲတပ်ဖွဲ့အနေနဲ့ နယ်ခြားစောင့်တပ် (၁၀၁၁)က တိုက်ပွဲရှောင် ပြည်သူများ နေထိုင်လျက်ရှိတဲ့ မြိုင်ကြီးငူ ဘုန်းကြီးကျောင်းရှိ ကျောင်းဆောင်(၁)ဆောင်၊ မြတ်ပန်းဝတ်မှုံ ခန်းမဆောင်နှင့် အေးလင်းမြတ်ရှင် (ကျောက်စာကွင်း)အနီး မအဲကမ်းနားလမ်းတို့မှာလည်းကောင်း၊ နယ်ခြားစောင့်တပ် (၁၀၁၂)က သံလွင်မြစ်၊ မြိုင်ကြီးငူ ကမမောင်းစက်လှေဆိပ်၊ မြိုင်ကြီးငူ ကျောက်စာကွင်းတွင်လည်းကောင်း၊ နယ်ခြားစောင့်တပ်နယ် (၁)နှင့် နယ်ခြားစောင့်တပ် (၁၀၁၂) က မြိုင်ကြီးငူ အထူးဒေသအဝင် အလှူခံမဏ္ဍပ်တွင်လည်းကောင်း၊ နယ်မြေလုံခြုံရေးများ ဆောင်ရွက် လျက်ရှိတယ်လို့ သိရှိရပါတယ်။ Power Point အသုံးပြုခွင့်ပြုပါခင်ဗျား။ ပညာရေးဝန်ကြီးဌာနအနေနဲ့ ၂၀၁၈-၂၀၁၉ ပညာသင်နှစ်ကစပြီးတော့ လှိုင်းဘွဲ့မြို့နယ်ရှိ မြိုင်ကြီးငူ တိုက်ပွဲရှောင်စခန်းမှ ကျောင်းသား၊ ကျောင်းသူများ ကျောင်းပြန်လည်ဖွင့်လှစ်နိုင်ပြီဖြစ်တဲ့အတွက်ကြောင့် နေရပ်သို့ပြန်၍ ပညာသင်ကြား လျက်ရှိကြပါတယ်။ နေရပ်မပြန်လိုတဲ့ မိသားစုများရဲ့ ကလေးများကိုတော့ တိုက်ပွဲရှောင်စခန်း အနီးမှာရှိတဲ့ ချမ်းသာမြိုင်နဲ့ မြတ်လေးမြိုင် အခြေခံပညာမူလတန်း(လွန်)ကျောင်း၊ စုံနံ့သာမြိုင် အခြေခံပညာအထက်တန်းကျောင်း(ခွဲ)တို့မှာ ပညာသင်ကြားပေးလျက်ရှိပါတယ်။ အရွယ်လွန်ကလေး များကိုလည်း ကျောင်းပြင်ပ ပညာရေးအစီအစဉ်နဲ့ လုံခြုံစွာ ပညာသင်ကြားပေးလျက်ရှိပါတယ်။ ရှေးဦးအရွယ် ကလေးသူငယ် ဖွံ့ဖြိုးတိုးတက်ရေးအတွက်လည်း မူလတန်းကြိုကျောင်း ယာယီ ဖွင့်လှစ်နိုင်ဖို့ ပြည်နယ်အစိုးရအဖွဲ့နဲ့ ညှိနှိုင်းစီမံဆောင်ရွက်လျက်ရှိပါတယ်။ မြိုင်ကြီးငူ တိုက်ပွဲရှောင် စခန်းမှာရှိတဲ့ ကျောင်းသား၊ ကျောင်းသူ (၃၉၈)ဦးအတွက် နယ်စပ်ရေးရာဝန်ကြီးဌာနက ကျောင်းဝတ်စုံ (အဖြူ/အစိမ်း) (၃၉၈)စုံနဲ့ ကျောင်းသုံးဗလာစာအုပ်များ (၃၉၈)ဒါဇင်ကို ကရင်ပြည်နယ်အစိုးရအဖွဲ့ ဝန်ကြီးချုပ်နဲ့ အစိုးရအဖွဲ့ဝင် ဝန်ကြီးတွေကတစ်ဆင့် ၂၉-၆-၂၀၁၉ ရက်နေ့မှာ ထောက်ပံ့မှု ပေးအပ် ခဲ့ပါတယ်။ ကျန်းမာရေးနှင့် အားကစားဝန်ကြီးဌာနအနေနဲ့ ၁၀-၉-၂၀၁၆ ရက်နေ့က စတင်ပြီးတော့ ကရင်ပြည်နယ် ပြည်သူ့ကျန်းမာရေးဦးစီးဌာနက မြိုင်ကြီးငူတိုက်နယ်ဆေးရုံနဲ့ ကျန်းမာရေးဌာန တွေမှာ ကျန်းမာရေးစောင့်ရှောက်မှုလုပ်ငန်းတွေကို တာဝန်ယူ ဆောင်ရွက်လျက်ရှိရာ လက်ရှိ တိုက်ပွဲရှောင်စခန်းများမှာ နေ့စဉ် ဆေးခန်းဖွင့်လှစ် ကုသပေးခြင်း၊ ဆေးရုံများသို့ စနစ်တကျ လွှဲပြောင်း၍ကုသမှုပေးခြင်း၊ ကာကွယ်ဆေးထိုးပေးခြင်း၊ မိခင်နှင့်ကလေး ကျန်းမာရေးစောင့်ရှောက် မှုပေးခြင်း၊ အာဟာရ စောင့်ကြပ်ကြည့်ရှုခြင်း၊ ပတ်ဝန်းကျင်သန့်ရှင်းရေး၊ ကူးစက်ရောဂါ စောင့်ကြပ် ကြည့်ရှုခြင်း၊ ကျန်းမာရေးအသိပညာ မြှင့်တင်ခြင်းတို့ကို ဆောင်ရွက်ပေးလျက်ရှိတယ်လို့ သိရပါတယ်။ တိုက်ပွဲရှောင်ပြည်သူများ ပြန်လည်နေရာချထားပေးနိုင်သောလက်လှမ်းမီတဲ့ ကျန်းမာရေးဌာနများက ပုံမှန်ကျန်းမာရေးစောင့်ရှောက်မှုပေးမှာဖြစ်ပြီးတော့ လက်လှမ်းမမီတဲ့ နေရာ တွေမှာ ရွေ့ လျားဆေးပေးခန်း ဖွင့်လှစ်ခြင်း၊ ပြန်လည်နေရာချထားပေးတဲ့အပေါ် မူတည်ပြီးတော့ လိုအပ်ပါက ကျန်းမာရေးဌာနအသစ် တိုးချဲ့ဖွင့်လှစ်ရေးတို့ကို ကျန်းမာရေးနဲ့ အားကစားဝန်ကြီး ဌာနက စီစဉ်ဆောင်ရွက်ပေးမယ်လို့ သိရပါတယ်။ မိမိတို့ဝန်ကြီးဌာန လူမှုဝန်ထမ်းဦးစီးဌာနအနေနဲ့ ယခုဘဏ္ဍာရေးနှစ်အတွင်း လိုအပ်တဲ့နေရာတွေမှာ ကလေးပျော်နေရာ(၁၀)ခု ထပ်မံဖွင့်လှစ်ဖို့ ရန်ပုံငွေ တင်ပြတောင်းခံထားတဲ့အနက် ကရင်ပြည်နယ်၊ လှိုင်းဘွဲ့မြို့နယ်မှာရှိတဲ့ မြိုင်ကြီးငူ တိုက်ပွဲရှောင်စခန်းမှာ ကလေးပျော်နေရာ(၁)ခု ဖွင့်လှစ်ဖို့ ငွေကျပ်(၁.၅)သန်းနှင့် ကလေးကစားစရာ ပစ္စည်း(၆)မျိုးကို ကရင်ပြည်နယ်၊ လူမှုဝန်ထမ်းရုံးမှ တာဝန်ရှိသူတွေက အဆိုပါ တာဝန်ခံထံကို ၂၁-၈-၂၀၁၉ ရက်နေ့မှာ ထောက်ပံ့ပြီးဖြစ်ပါတယ်။ အချက်အလက်တွေအရ မြိုင်ကြီးငူ အထူးဒေသမှာ တိုက်ပွဲရှောင် အိမ်ထောင်စု(၈၇၀)စုနဲ့ ပြည်သူဦးရေ (၅၂၆၁)ဦး နေထိုင်လျက်ရှိကြောင်း သိရပါတယ်။ ဒါကတော့ တိုက်ပွဲရှောင်ပြည်သူတွေ ပြောင်းလာတဲ့ မူလနေရပ်ရွာတွေကို ပြတာဖြစ်ပါတယ်။ ဘေးအန္တရာယ်ဆိုင်ရာ စီမံခန့်ခွဲမှုဦးစီးဌာန အနေနဲ့ မြိုင်ကြီးငူ အထူးဒေသမှာရှိတဲ့ တိုက်ပွဲရှောင်ပြည်သူတွေအတွက် ၂၀၁၆-၂၀၁ရ ဘဏ္ဍာရေးနှစ် ကနေပြီးတော့ ၂၀၁၈ ခုနှစ်၊ ဇန်နဝါရီလအထိ ထောက်ပံ့မှုကျပ်သန်း(၁၀၈.၇၇၇)နဲ့ ၂၀၁၉ ခုနှစ် မေလအတွင်းမှာ စားနပ်ရိက္ခာထောက်ပံ့မှု ကျပ်သန်း(၆၁.၅၁၅)ထောက်ပံ့ခဲ့ပြီးဖြစ်ရာ စားနပ်ရိက္ခာ နှင့် ကယ်ဆယ်ရေးပစ္စည်း စုစုပေါင်းတန်ဖိုး ကျပ်သန်း(၁၇၀.၂၉၂)ကို ထောက်ပံ့ပေးခဲ့ပြီးဖြစ်ပါတယ်။ ကရင်ပြည်နယ် အစိုးရအဖွဲ့၊ စေတနာရှင်များ၊ လူမှုကူညီရေးအသင်းများနှင့် ဌာနဆိုင်ရာအဖွဲ့အစည်း များအလိုက် ထောက်ပံ့မှုများ လုပ်ဆောင်တဲ့အခါမှာ ရရှိတဲ့စာရင်းဇယားများကို တင်ပြပါအတိုင်း ဖော်ပြထားပါတယ်။ ကျွန်တော်တို့ ဝန်ကြီးဌာနအနေနဲ့ နှစ်စဉ် ဒီဒေသကို ရောက်ရှိပါတယ်။ ရောက်ရှိ တိုင်းမှာလည်း သွားရောက်တဲ့ ခရီးစဉ်များမှာ ထောက်ပံ့မှုတွေကို ပုံမှန်ပြုလုပ်လျက်ရှိပါတယ်။ နိုင်ငံတကာ အဖွဲ့ အစည်းများနဲ့လည်း ပူးပေါင်းပြီးတော့ ထောက်ပံ့မှုတွေကို ဆောင်ရွက်လျက်ရှိ ပါတယ်။ ဒါတွေကတော့ ထောက်ပံ့မှုမှတ်တမ်းပုံစံများ ဖြစ်ပါတယ်။ Power Point ပိတ်လို့ရပါပြီ။ တိုက်ပွဲရှောင်စခန်းမှာရှိတဲ့ မိုင်းအန္တရာယ်ကြောင့် ထိခိုက်ဒဏ်ရာရသူများအပါအဝင် ထိခိုက် ဒဏ်ရာရသူ (၁)ဦးကို ငွေကျပ်(၂)သိန်းနှုန်းနဲ့ ထောက်ပံ့ပေးခြင်းကိုလည်း ပြုလုပ်ဆောင်ရွက် လျက်ရှိပါတယ်။ ကရင်ပြည်နယ်အတွင်း မိုင်းအန္တရာယ် အသိပညာပေးခြင်းလုပ်ငန်း ဆောင်ရွက်တဲ့ နေရာမှာ ၂၀၁၈ ခုနှစ်အတွင်းမှာ စုစုပေါင်း (၅၈၆၆၉)ဦး၊ ၂၀၁၉ ခုနှစ်၊ ဇွန်လအထိ (၁၅၁၅၉)ဦးတို့ကို အသိပညာပေး ဆောင်ရွက်နိုင်ခဲ့ပါတယ်။ ဒီလိုအသိပညာပေးလုပ်ငန်းတွေဟာ တိုက်ပွဲရှောင်စခန်း မှာရှိတဲ့ ပြည်သူတွေ မိုင်းအန္တရာယ်ကို ရှောင်ရှားနိုင်ပြီး ပြန်လည်နေရာချထားရေးလုပ်ငန်းများ ဆောင်ရွက်ရန်အတွက်လည်း အထောက်အကူပြုမှာ ဖြစ်ပါတယ်။ ဥက္ကဋ္ဌကြီးခင်ဗျား။ တိုက်ပွဲရှောင်ပြည်သူများ နေရပ်သို့ ကောင်းမွန်စွာ ပြန်လည်နေထိုင် နိုင်ရေးအတွက် မြိုင်ကြီးငူဒေသအတွင်း မိုင်းရှင်းလင်းရေးလုပ်ငန်းများကို ကရင်ပြည်နယ်အတွင်း :qè:vÈ:6305Ègoðaşos sagisaopš:qp:Good The HALO TRUST , Mine Advisory Group - MAG , Norwegian People's Aid - NPA sag.saopf:qp:ac q:sol?:cədbgoszę Gasqus အစိုးရအဖွဲ့က ပြည်ထောင်စုအစိုးရအဖွဲ့နဲ့ ပူးပေါင်းစီစဉ်ဆောင်ရွက်လျက်ရှိပါတယ်။ မိုင်းရှင်းလင်း ရေးလုပ်ငန်းတွေ ဆောင်ရွက်နိုင်လို့ရှိရင် မိမိတို့ရဲ့ မူလနေရပ်ဒေသတွေမှာ လုံခြုံစွာ ပြန်လည်အခြေချ နေထိုင်နိုင်မှာဖြစ်ပါတယ်။ ဥက္ကဋ္ဌကြီးခင်ဗျား။ နိုင်ငံအတွင်းရှိ နေရပ်စွန့်ခွာသူများ ပြန်လည်နေရာချထားရေးနဲ့ ယာယီ ခိုလှုံရာစခန်းများ ပိတ်သိမ်းရေးဆိုင်ရာ အမျိုးသားအဆင့် မဟာဗျူဟာ(မူကြမ်း)ကို ရေးဆွဲထားရှိပြီး ဖြစ်ပါတယ်။ ဒီလိုရေးဆွဲထားရှိတဲ့နေရာမှာ ကရင်ပြည်နယ်အပါအဝင် နေရပ်စွန့်ခွာသူများ ယာယီ ခိုလှုံတဲ့စခန်းမှာရှိတဲ့ ပြည်နယ်အသီးသီးက ကိုယ်စားလှယ်များ ဆက်နွှယ်အစိုးရဌာနဆိုင်ရာများ၊ အပြည်ပြည်ဆိုင်ရာအဖွဲ့အစည်းများနဲ့ ဖွံ့ဖြိုးမှုမိတ်ဖက်နိုင်ငံများမှ ကိုယ်စားလှယ်များကို ဖိတ်ခေါ်ပြီး မြန်မာနိုင်ငံရဲ့ အခြေအနေ၊ အပြည်ပြည်ဆိုင်ရာစံနှုန်းများနဲ့ လိုက်လျောညီထွေရန် မဟာဗျူဟာ တစ်ရပ်ကို ပြုစုခဲ့ပြီးဖြစ်ပါတယ်။ အဆိုပါ မဟာဗျူဟာမှာ နေရပ်စွန့်ခွာသူများ လုံခြုံစိတ်ချ ဂုဏ်သိက္ခာရှိစွာဖြင့် သူတို့ရဲ့ နေရပ်ကို ဆန္ဒအလျောက် ပြန်လည်နေထိုင်နိုင်ရေး၊ ရေရှည်ဖွံ့ဖြိုးတိုးတက် စေတဲ့ အခွင့်အလမ်းများဖန်တီးနိုင်ရေး၊ ပညာရေး၊ ကျန်းမာရေး စတဲ့ အခြေခံပြည်သူ့ဝန်ဆောင်မှုများ ပြည့်ဝစွာရရှိရေးတို့အတွက် ဦးတည်ဖော်ပြ ပြုစုထားတာ ဖြစ်ပါတယ်။ လုံခြုံစိတ်ချစွာ နေရပ်ပြန် ရေးနှင့် အသက်မွေးဝမ်းကျောင်းလုပ်ငန်းများ ဆောင်ရွက်နိုင်ရေးအတွက် လိုအပ်တဲ့နေရာတွေမှာ qouo:qjê: 09$3600308 00:pasēm çê:qè:qu?:Gè:c$:op: (Humanitarian Demining) ဆောင်ရွက်ရန် ညှိနှိုင်းပေါင်းစပ်ပေးခြင်း အပါအဝင် ဘေးကင်းလုံခြုံရေး အစီအမံများကိုလည်း တိုးမြှင့်ဆောင်ရွက်ပေးခြင်းဟာ အရေးပါတဲ့အတွက်ကြောင့် ဒီမဟာဗျူဟာမှာ အလေးအနက် ထည့်သွင်း ဖော်ပြထားရှိပါတယ်။ သက်ဆိုင်ရာ ပြည်နယ်အစိုးရ တာဝန်ရှိသူများ၊ အကျိုးခံစားခွင့် ရှိသူများ၊ ဆက်နွယ်ပတ်သက်သူများနှင့် ညှိနှိုင်းဆွေးနွေးပြီး နယ်မြေအလိုက် လုပ်ငန်းစီမံချက်များ ဆက်လက်ရေးဆွဲကာ အကောင်အထည်ဖော် ကူညီပံ့ပိုးဆောင်ရွက်သွားမှာဖြစ်ပါတယ်။ ဥက္ကဋ္ဌကြီးခင်ဗျား။ ကရင်ပြည်နယ်အတွင်း တိုက်ပွဲရှောင်ပြည်သူများ၏ ယာယီခိုလှုံရာ စခန်းများ ပိတ်သိမ်းနိုင်ရေး၊ အေးချမ်းစွာနေရပ်ပြန်နိုင်ရေးအတွက် နယ်စပ်ရေးရာဝန်ကြီးဌာန၏ ရန်ပုံငွေဖြင့်လည်းကောင်း၊ နီပွန်ဖောင်ဒေးရှင်းထောက်ပံ့ငွေဖြင့်လည်းကောင်း၊ ကရင်ပြည်နယ်အစိုးရ အဖွဲ့၏ ရန်ပုံငွေတို့ဖြင့်လည်းကောင်း၊ အိမ်ရာများ ဆောက်လုပ်ပံ့ပိုးနိုင်ရေးအတွက်ကိုလည်း စီစဉ် ထားရှိကြောင်း သိရှိရပါတယ်။ နိဂုံးချုပ်အနေနဲ့ လွှတ်တော်ကိုယ်စားလှယ်ကြီးရဲ့ မေးခွန်းနဲ့စပ်လျဉ်းပြီးတော့ လှိုင်းဘွဲ့ မြို့နယ်မှာရှိတဲ့ မြိုင်ကြီးငူတိုက်ပွဲရှောင်စခန်းက ပြည်သူတွေအတွက် စားနပ်ရိက္ခာနဲ့ ကယ်ဆယ်ရေး ပစ္စည်းများထောက်ပံ့ခြင်း၊ ကျန်းမာရေးစောင့်ရှောက်မှုနဲ့ ကျန်းမာရေးအသိပညာပေးခြင်း၊ လုံခြုံရေး နှင့် တရားဥပဒေစိုးမိုးရေး ဆောင်ရွက်ပေးခြင်း၊ ပညာသင်ကြားရေးတို့ကို စီစဉ်ဆောင်ရွက်ပေး ခြင်းနှင့် မိုင်းရှင်းလင်းရေး အသိပညာပေးခြင်းများကို သက်ဆိုင်ရာ ပြည်ထောင်စုဝန်ကြီးဌာနများနှင့် ပြည်နယ်အစိုးရတို့ ပူးပေါင်းဆောင်ရွက်ပေးလျက်ရှိပါကြောင်းနှင့် နေရပ်စွန့်ခွာသူများ ပြန်လည် နေရာချထားရေးနဲ့ ယာယီခိုလှုံရာစခန်းများ ပိတ်သိမ်းရေး အမျိုးသားအဆင့် မဟာဗျူဟာ (မူကြမ်း) အတည်ပြုပြီးပါက မဟာဗျူဟာအတိုင်း ဆက်လက်ဆောင်ရွက်သွားမည်ဖြစ်ကြောင်း ရှင်းလင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့ အစည်း ဝင်များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်သုံးဦး မေးမြန်းတဲ့ မေးခွန်းများဟာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>မြန်မာ့ပင်လယ်ငါးလုပ်ငန်း ဥပဒေကို ပြင်ဆင်သည့် ဥပဒေမူကြမ်းနှင့် ပတ်သက်၍ ဝန်ကြီးဌာနမှ ဆောင်ရွက်နေသည့် အခြေအနေနှင့် မည်သည့်ကာလအတွင်း လွှတ်တော်သို့ တင်သွင်းနိုင်မည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ တနင်္သာရီတိုင်းဒေသကြီး မဲဆန္ဒနယ်အမှတ်(၈)မှ ဦးဥက္ကာမင်း က မြန်မာ့ပင်လယ်ငါးလုပ်ငန်း ဥပဒေကို ပြင်ဆင်သည့် ဥပဒေမူကြမ်းနှင့် ပတ်သက်၍ ဝန်ကြီးဌာနမှ ဆောင်ရွက်နေသည့် အခြေအနေနှင့် မည်သည့်ကာလအတွင်း လွှတ်တော်သို့ တင်သွင်းနိုင်မည်ကို သိရှိလိုခြင်းနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="985">ဦးဥက္ကာမင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံးကို မင်္ဂလာပါ ဆိုပြီးတော့ ဦးစွာ ပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်က တနင်္သာရီတိုင်းဒေသကြီး မဲဆန္ဒနယ် အမှတ်(၈)မှ အမျိုးသားလွှတ်တော်ကိုယ်စားလှယ် ဦးဥက္ကာမင်း ဖြစ်ပါတယ်။ ပထမဦးစွာ ကျွန်တော် ဒီမေးခွန်းကို မေးမြန်းရတဲ့ အကြောင်းလေးကို တချို့သော ပြည်သူတွေ သိစေချင်လို့ အရင်ရှင်းပြခွင့်ပြုပါ၊ ဘာဖြစ်လို့လဲဆိုတော့ ဥပဒေကြမ်းနဲ့ ပတ်သက် ပြီးတော့ လွှတ်တော်မှာမေးတဲ့ မေးခွန်းဖြစ်တဲ့အတွက် ဥပဒေကြမ်းဆိုသည်မှာ လွှတ်တော်ကြီးက နေပြီးတော့ ပြဋ္ဌာန်းရတယ်လို့ အများစုက သိထားကြတာပေါ့နော်။ အဲဒီအတွက် လွှတ်တော်နဲ့ သက်ဆိုင်တဲ့ လွှတ်တော်ကိုယ်စားလှယ်က ဥပဒေကြမ်းနဲ့ပတ်သက်ပြီးတော့ လွှတ်တော်မှာ မေးရတဲ့ မေးခွန်းလေးကို ဘာကြောင့်လို့ မေးရလဲဆိုတော့ ကျွန်တော်တို့ လွှတ်တော်ကြီးကို ဥပဒေမူကြမ်းနဲ့ ပတ်သက်ပြီးတော့ တင်သွင်းခွင့်ရှိတာက သက်ဆိုင်ရာဝန်ကြီးဌာနနဲ့ ကျွန်တော်တို့ လွှတ်တော် ကိုယ်စားလှယ်များ ဖြစ်ပါတယ်။ အဲဒီတော့ တနင်္သာရီတိုင်းဒေသကြီးမှာရှိတဲ့ လွှတ်တော်ကိုယ်စားလှယ် အားလုံးက လွန်ခဲ့တဲ့ (၃)နှစ်လောက်ကတည်းက ပင်လယ်ငါးဖမ်းလုပ်ငန်းနဲ့ ပတ်သက်တဲ့ ဥပဒေကို ပြင်ဆင်ဖို့အတွက် ဝိုင်းပြီးတော့ ကြိုးစားခဲ့ကြပါတယ်။ ဒါပေမဲ့ အဲဒီလိုကြိုးစားဆဲကာလမှာပဲ သက်ဆိုင်တဲ့သူတွေကတော့ ဒီဥပဒေဟာ ပြည်ထောင်စုရှေ့နေချုပ်ရုံးကို ရောက်နေပြီ။ နောက်ပြီးရင် သမ္မတရုံးကို ရောက်နေပြီဆိုပြီး ပြောနေတာဖြစ်တော့ မကြာခင် လွှတ်တော်ကြီးကို ရောက်လာ တော့မယ်ဆိုတော့ အဲဒီဥပဒေကြီးကို လွှတ်တော်ကြီးမှာ တစ်နေ့ ရောက်နိုး၊ ရောက်နိုးနဲ့ စောင့်လာ လိုက်တာ အခုဆိုရင် (၃)နှစ်ကျော်တဲ့ရောက်ရှိလာပြီဖြစ်ပါတယ်။ အဲဒီတော့ ပြောချင်တဲ့အဓိပ္ပာယ်ကတော့ ငါးလုပ်ငန်းနဲ့ပတ်သက်ပြီးတော့ ဥပဒေတွေဟာ အရမ်းကို အရေးကြီးပါတယ်။ ပထမဦးဆုံး ဥပဒေတွေ ပြင်ဆင်ဖို့လိုပါတယ်။ ငါးလုပ်ငန်းကဏ္ဍ ဖွံ့ဖြိုးတိုးတက်ဖို့ဆိုရင်တော့ သက်ဆိုင်တဲ့ ဥပဒေတွေ၊ မူဝါဒတွေ ညွှန်ကြားချက်တွေက ပြီးပြည့်စုံ နေဖို့လည်း လိုအပ်ပါတယ်။ ဒါကိုလည်း သက်ဆိုင်တဲ့ ဝန်ကြီးတွေကနေပြီး သက်ဆိုင်တဲ့ဌာနကို ကြီးကြပ်ရမယ့်တာဝန်ရှိပါတယ်။ အခုဖြစ်နေတာက ဝန်ကြီးဌာနရဲ့ ကြီးကြပ်မှုအားနည်းတာဖြစ်တဲ့ အတွက် ဥပဒေတွေက အခုလိုမျိုး ကြန့်ကြာနေရခြင်းဖြစ်ပါတယ်။ ဒါကြောင့် အဲလို ဥပဒေကြန့်ကြာတာ ဖြစ်တဲ့အတွက် ဒေသခံ ငါးဖမ်းလုပ်ငန်းလုပ်ကိုင်စားသောက်နေရတဲ့ ပြည်သူတွေဟာ အောက်ခြေမှာ အခက်အခဲတွေ အမှန်တကယ်ကို ဖြစ်ပေါ်နေပါတယ်။ အဲဒီတော့ ဒီဥပဒေဟာ တနင်္သာရီတိုင်း ဒေသကြီးတစ်ခုတည်း အရေးကြီးလားဆိုတော့ မဟုတ်ပါဘူး။ ကျွန်တော်တို့ တနင်္သာရီတိုင်းဒေသကြီး အပါအဝင် ဧရာဝတီတိုင်းဒေသကြီး ပါမယ်။ မွန်ပြည်နယ်၊ ရခိုင်ပြည်နယ်မှာရှိတဲ့ ပင်လယ်ပြင်ကို အမှီပြုနေတဲ့ ငါးဖမ်းလုပ်ငန်း လုပ်ကိုင်ကြတဲ့ ပြည်သူတွေအားလုံးအတွက် အရမ်းကို အရေးကြီးတဲ့ ကိစ္စဖြစ်တဲ့အတွက် ဒီဥပဒေကို လွှတ်တော်မှာ မေးမြန်းရခြင်းဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မြန်မာ့ပင်လယ် ငါးလုပ်ငန်း ဥပဒေဟာ နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့ ဥပဒေအမှတ်(၉/၉၀) နဲ့ ၂၅-၄-၁၉၉၀ ရက်နေ့မှာ ပြဋ္ဌာန်းခဲ့တဲ့ ဥပဒေ ဖြစ်ပါတယ်။ နှစ်(၃၀)နီးပါး ကြာခဲ့ပြီလည်းဖြစ်ပါတယ်။ ဒါကြောင့် ဒီဥပဒေဟာ ဥပဒေ ပြဋ္ဌာန်းခဲ့စဉ်က ခေတ်ကာလရဲ့ နိုင်ငံရေးစနစ်ရယ်၊ သဘာဝပတ်ဝန်းကျင် အခြေအနေရယ်၊ သယံဇာတ ထုတ်ယူသုံးစွဲနိုင်မှုအခြေအနေရယ်၊ ရာသီဥတုအနေအထားတွေရယ်၊ လုပ်ငန်းအမျိုးအစား၊ လှေအရွယ်အစားတွေနဲ့ ငါးဖမ်းဆီးခြင်း နည်းစနစ်တွေက ပြောင်းလဲပြီး ကွာခြားလာပြီဖြစ်တဲ့အတွက် ဒီဥပဒေဟာ ခေတ်ကာလနဲ့ လျော်ညီခြင်း မရှိတော့တာကိုလည်း တွေ့မြင်ရမှာဖြစ်ပါတယ်။ သိမြင်နေရတာပဲဖြစ်ပါတယ်။ အဲဒါတွေကို ဥပမာအားဖြင့် ပြောရမယ် ဆိုရင် လှေအရွယ်အစား မတူညီတာတွေ၊ လုပ်ငန်းအမျိုးအစား မတူညီခြင်းအပေါ်မှာ အမိန့်ညွှန်ကြား ချက်တွေ ထုတ်ပြန်ပြီးတော့ ထိန်းချုပ်မှုပြုနေတာဖြစ်သော်လည်းပဲ တည်ဆဲဥပဒေအတိုင်းသာ အပြစ်ပေးရမယ်ဆိုရင် ငါးဖမ်းလုပ်ငန်း လုပ်ကိုင်စားသောက်နေကြတဲ့ ကမ်းနီးဒေသခံ မိရိုးဖလာ ရေလုပ်သား အားလုံးနီးပါးဟာလည်း ထောင်ကျကုန်မှာဖြစ်ပါတယ်။ ဒါကြောင့် လက်တွေ့မြေပြင် အခြေအနေမှာလည်း ဒေသခံ ငါးဖမ်းလုပ်ငန်းလုပ်ကိုင် အသက်မွေးဝမ်းကျောင်းပြုနေကြတဲ့ ရေလုပ်သားတွေအပေါ်မှာ ဒီဥပဒေဟာ ကာကွယ်မှုပေးနိုင်ခြင်း မရှိပါဘူး။ မိရိုးဖလာ ငါးဖမ်းလုပ်ငန်း လုပ်ကိုင်နေကြတဲ့ ရေလုပ်သားများ ဖမ်းဆီးထောင်ချခံရမှုမှာလည်း မကြာခဏဆိုသလို အမြဲတမ်း ဖြစ်ပေါ်လျက်ရှိရေလုပ်သားများ မကာကွယ်မှုပေးနိုင်ခြင်း အသက်မွေးဝမ်းကျေးလက်တွေ့ မြေပြင် အဲဒီတော့ ဒီဥပဒေက ခေတ်ကာလနဲ့ လျော်ညီခြင်းမရှိတော့ဘူး။ လုပ်ငန်းနည်းစနစ် တွေက ပြောင်းလဲကွာခြားလာတဲ့အတွက် ပြင်ရမယ်လို့ ဆိုပါတယ်။ လက်ရှိည်း ငါးဖမ်း လုပ်ငန်းလုပ်ကိုင်တာ တရားဝင်တာတွေရှိတယ်။ တရားမဝင်တာတွေ ရှိတယ်။ ကမ်းနီးငါးဖမ်း လုပ်ငန်း လုပ်ကိုင်နေကြတဲ့ ပြည်သူတွေက မကြာခဏ ဖမ်းဆီးထောင်ချခံရမှု ဖြစ်ပေါ်နေတယ်။ သူဌေးကြီးတွေ လုပ်ကိုင်နေတာ ကျွန်တော်တို့ ကမ်းဝေးငါးဖမ်းလှေကျတော့ သက်ဆိုင်ရာက လွှတ်တော်ကိုယ်စားလှယ်တွေက ဒေသပေါ်မှာ ကွင်းဆင်းပြီးတော့ ဓာတ်ပုံရိုက်၊ ဗီဒီယိုရိုက်၊ Facebook ပေါ်တင်မှ သက်ဆိုင်ရာဌာနကနေ ပြူးတူးပြဲတဲလုပ်ပြီးတော့ တရားခံရှာပေးပြီးတော့ ဒဏ်ရိုက်တဲ့စနစ်ပဲ တွေ့ရပါတယ်။ ဒါကြောင့် ဒီဥပဒေက မျက်နှာကြီးရာ ဟင်းဖတ်ပါ ဆိုသလို မျိုးလည်း ဖြစ်နေတာလေးတွေ့ရပါတယ်။ နောက်တစ်ခုက ကျွန်တော်တို့ ဒီဥပဒေကို နောက်ဆုံးအနေနဲ့ အဓိက ပြင်ဆင်လိုတဲ့ ရည်ရွယ်ချက်ကတော့ ပင်လယ်ပြင်မှာ ကမ်းနီးငါးဖမ်းလုပ်ငန်း လုပ်ကိုင်ကြတဲ့ ဒေသခံပြည်သူ ရေလုပ်သားတွေက မိမိတို့ရဲ့ ဒေသမှာရှိတဲ့ ပင်လယ်ပြင်မှာရှိတဲ့ ငါးဖမ်းဆီးခြင်းလုပ်ငန်းကို လွတ်လပ်လုံခြုံစွာ ဥပဒေနှင့်အညီ လုပ်ကိုင်နိုင်ဖို့ အရေးကြီးပါတယ်။ တစ်နည်းပြောရမယ်ဆိုရင် ပင်လယ်သားတွေဟာ ပင်လယ်ပြင်ကြီးပေါ်မှာ လုံခြုံစိတ်ချစွာ အလုပ်လုပ်ကိုင်နိုင်ဖို့ လိုပါတယ်။ ဒါကြောင့် တစ်နည်းပြန်ပြီးတော့ ပြောရမယ်ဆိုရင် ပင်လယ်သားတွေဟာ ပင်လယ်ပြင်ကြီးကို ပိုင်ဆိုင်ဖို့လိုပါတယ်။ ပင်လယ်ပြင်ကြီးကို ပင်လယ်သားတွေ ပိုင်ဆိုင်ဖို့အတွက် ဒီဥပဒေကို ပြင်ဆင် တဲ့ဝန်ကြီးဌာနက ပြင်ဆင်ထားတဲ့ လက်ရှိအခြေအနေဟာ ဘယ်အခြေအနေကိုရောက် နေပြီလဲ။ ဘယ်လွှတ်တော်ကြီးကို တင်ပြနိုင်မလဲဆိုတာ သိရှိလိုခြင်းနှင့် စပ်လျဉ်းပြီးတော့ မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>မွန်ပြည်နယ်၊ သထုံမြို့၊ စိုက်ပျိုးရေးသိပ္ပံကျောင်းတွင် RCC နှစ်ထပ်ဆောင်(၁)ဆောင်နှင့် ထမင်းစား ခန်းမ RCC တစ်ထပ်ဆောင် ဆောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၉)မှ ဒေါက်တာဇော်လင်းထွဋ် က မွန်ပြည်နယ်၊ သထုံမြို့၊ စိုက်ပျိုးရေးသိပ္ပံကျောင်းတွင် RCC နှစ်ထပ်ဆောင် (၁)ဆောင်နှင့် ထမင်းစား ခန်းမ RCC တစ်ထပ်ဆောင် ဆောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="939">ဒေါက်တာဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံး မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဒေါက်တာဇော်လင်းထွဋ် ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်ရဲ့ မဲဆန္ဒနယ် သထုံမြို့တွင်ရှိသော စိုက်ပျိုးရေးသိပ္ပံကို ၁၅-၁၁-၁၉၆ရ ရက်နေ့တွင် စတင်ဖွင့်လှစ်ခဲ့ပါတယ်။ စတင်ဖွင့်လှစ်သည်မှ ၁၉၉၆ ခုနှစ်၊ ဒီဇင်ဘာလကုန် အထိ ပညာရေးဝန်ကြီးဌာန၊ စက်မှုစိုက်ပျိုးနှင့် အသက်မွေးပညာဦးစီးဌာန အုပ်ချုပ်မှုအောက်တွင် ရှိခဲ့ပြီး ၁-၁-၁၉၉ရ ရက်နေ့မှစ၍ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ စိုက်ပျိုးရေး စီမံကိန်းဦးစီးဌာန၊ ၂၀၁၂ ခုနှစ်တွင် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ စိုက်ပျိုးရေးဦးစီးဌာနလက်အောက်သို့ ရောက်ရှိခဲ့ပါတယ်။ သထုံစိုက်ပျိုးရေးသိပ္ပံသည် သထုံမြို့၏ မြောက်ဘက် (၃)မိုင်အကွာ ရန်ကုန်မြို့မှ (၁၄၇)မိုင်အကွာ ရန်ကုန်-မော်လမြိုင် ကားလမ်းမပေါ်ရှိ မြေနီကုန်းကျေးရွာတွင် တည်ရှိပြီး ကျောင်းပိုင်မြေ အကျယ်အဝန်းမှာ (၂၉၆.၆၅)ဧကအထိ ကျယ်ဝန်း ပါတယ်။ စိုက်ပျိုးရေးသိပ္ပံများတွင် မြေဧရိယာအကျယ်ဆုံး ပိုင်ဆိုင်ထားသော ကျောင်းတစ်ကျောင်း ဖြစ်ပါတယ်။ သထုံမြို့ သည် ကရင်ပြည်နယ်နှင့် တနင်္သာရီတိုင်းဒေသကြီးတို့ ဆက်သွယ်ရန် လမ်းဆုံမြို့ တစ်မြို့ဖြစ်ပြီး လမ်းပိုင်းဆက်သွယ်ရေး ကောင်းမွန်သည့်အတွက် ကရင်ပြည်နယ်၊ မွန်ပြည်နယ်၊ တနင်္သာရီတိုင်းဒေသကြီးတို့မှ ကျောင်းသားအချို့သည် သထုံစိုက်ပျိုးရေးသိပ္ပံသို့ တက်ရောက်ကြကြောင်း သိရှိရပါတယ်။ သထုံစိုက်ပျိုးရေးသိပ္ပံတွင် ကျောင်းသား (၂၈၉)ဦး၊ ကျောင်းသူ (၂၀၃)ဦး စုစုပေါင်း (၄၉၂)ဦး ပညာသင်ကြားလျက်ရှိပြီး ဆရာ၊ ဆရာမများနှင့် ဝန်ထမ်းအင်အား စာရင်းမှာလည်း စိုက်ပျိုးရေးသိပ္ပံတစ်ခုအနေဖြင့် အတန်အသင့်ပြည့်စုံကြောင်း သိရှိရပါတယ်။ စိုက်ပျိုးရေးကို အခြေပြုသည့် မြန်မာနိုင်ငံအနေဖြင့် စိုက်ပျိုးရေးဘွဲ့ရများသည် အလုပ်အအကိုင် အခွင့်အလမ်း ကောင်းမွန်ခြင်းကြောင့် စိုက်ပျိုးရေးသိပ္ပံများသို့ တက်ရောက်သင်ကြားလိုသည်မှာ တစ်နေ့တခြား ပိုမိုများပြားလျက်ရှိပါတယ်။ ဥက္ကဋ္ဌကြီးခင်ဗျား။ သထုံစိုက်ပျိုးရေးသိပ္ပံတွင် လူဦးရေ (၃၀)ဦးဆံ့သော ကျောင်းသား အဆောင် (၅)ဆောင်နှင့် ကျောင်းသူအဆောင် (၃)ဆောင်ရှိပါတယ်။ သို့သော် ကျောင်းသားဦးရေ များပြားသဖြင့် တစ်ဆောင်လျှင် ကျောင်းသား၊ ကျောင်းသူဦးရေ (၅၀)ဦးခန့် စုပေါင်း၍ နေထိုင် ကြောင်းတွေ့ရှိရပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပြုပါ။ ဒါကတော့ သထုံမြို့ စိုက်ပျိုးရေးသိပ္ပံ တည်နေရာပြပုံ ဖြစ်ပါတယ်။ အထက်ပါပုံကတော့ ကျောင်းသား၊ ကျောင်းသူများ၏ အဆောင်ကို ရှေ့မျက်နှာစာမှ မြင်ရပုံ ဖြစ်ပါတယ်။ အထက်ပါပုံကတော့ ဘေးမျက်နှာစာမှ မြင်တွေ့ရပုံဖြစ်ပါတယ်။ ပုံကတော့ ကျောင်းသား၊ ကျောင်းသူတွေ အဆောင်တွင်းမှာ တွေ့မြင်ရတဲ့ပုံဖြစ်ပါတယ်။ ဥက္ကဋ္ဌကြီးခင်ဗျား။ ခေါင်မိုးများ မလုံ၍ အဝတ်များကို အပြင်သို့ ထုတ်လှန်းနေရတဲ့ပုံ ဖြစ်ပါတယ်။ အထက်ပါပုံကတော့ ကျောင်းသား၊ ကျောင်းသူများ၏ ရေချိုးခန်းနှင့် Toilet များ တွေ့ရှိ ရတဲ့ပုံ ဖြစ်ပါတယ်။ ကျောင်းသား၊ ကျောင်းသူများ၏ ပျက်စီးနေသော ထမင်းစားဆောင်ကို မြင်တွေ့ ရတဲ့ပုံဖြစ်ပါတယ်။ ဥက္ကဋ္ဌကြီးခင်ဗျား။ အထက်ပါ အဆောင်များသည် ၁၉၇၂ ခုနှစ်တွင်လည်းကောင်း၊ ထမင်းစားဆောင်သည် ၁၉၆ရ ခုနှစ်တွင်လည်းကောင်း တည်ဆောက်ခဲ့သဖြင့် နှစ်ပေါင်း(၅၀)ကျော် ကြာမြင့်ခဲ့ပြီဖြစ်ပါတယ်။ အမိုးများ၊ ထုပ်၊ လျောက်၊ ဒိုင်း၊ မြားများမှာလည်း နှစ်ကာလကြာရှည်လာ၍ ဆွေးမြည့်ပျက်စီးခြင်းများ ဖြစ်ပေါ်နေသဖြင့် ကျောင်းသားများ၏ လုံခြုံရေးကိုလည်း အထူး စိုးရိမ်ဖွယ်ရာ ဖြစ်ပါတယ်။ သထုံစိုက်ပျိုးရေးသိပ္ပံကိုလည်း စိုက်ပျိုးရေးဒီဂရီကောလိပ်အဖြစ် အဆင့် တိုးမြှင့်ပေးရန် စီမံထားရှိပြီး ဖြစ်ပါသဖြင့် ကျောင်းသားများအတွက် RCC နှစ်ထပ်(၁)ဆောင်နှင့် ထမင်းစားခန်းမ (၁)ဆောင် ဆောက်လုပ်ပေးနိုင်ရန် အစီအစဉ် ရှိ/မရှိကို ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။</speech>
<title>နိုင်ငံတော်အနေဖြင့် အနာဂတ်ကာလတွင် စားနပ်ရိက္ခာဖူလုံရေး (Food Security)၊ ရေဖူလုံရေး (Water Security)şę gd:32qcraq: (Energy Security) o zaozos opsmap. 3283adap: ဆောင်ရွက်ထားသည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကယားပြည်နယ် မဲဆန္ဒနယ်အမှတ်(၉)မှ ဦးစိုးသိန်း က နိုင်ငံတော်အနေဖြင့် အနာဂတ်ကာလတွင် စားနပ်ရိက္ခာဖူလုံရေး (Food Security)၊ ရေဖူလုံရေး (Water Security)şệ gà:saeqcpe: (Energy Security) opisaozná opono sa zadop: ဆောင်ရွက်ထားသည်ကို သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="891">ဦးစိုးသိန်း၊ ကယားပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီး၊ ဒုတိယဝန်ကြီးနှင့် လွှတ်တော်ကိုယ်စားလှယ်များ အားလုံး မင်္ဂလာပါ။ ကျွန်တော် ကတော့ ကယားပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဦးစိုးသိန်း ဖြစ်ပါတယ်။ ဥက္ကဋ္ဌကြီးခင်ဗျား။ လိုအပ်တဲ့နေရာမှာ အင်္ဂလိပ်ဘာသာ အသုံးအနှုန်း ခွင့်ပြုပေးပါရန် တင်ပြအပ်ပါတယ်။ ဥက္ကဋ္ဌကြီးခင်ဗျား။ နိုင်ငံတိုင်း တိုးတက်ဖွံ့ဖြိုးရေးအတွက် ရည်မှန်းဆောင်ရွက်ကြရာမှာ တိုင်းတာမှုအမျိုးမျိုးဖြင့် စံနှုန်းသတ်မှတ် ဆောင်ရွက်ကြတာ တွေ့ရပါတယ်။ ဥပမာအားဖြင့် HA Index, Welfare Index, Cabinet Index စသည်ဖြင့် တွေ့နိုင်ပါတယ်။ ဒီ Index တွေအပေါ်မှာ သင့်တော်တဲ့ ညွှန်းကိန်းအဆင့် ရောက်အောင်လည်း အစိုးရအသီးသီးက မူဝါဒတွေ ချမှတ် အကောင်အထည်ဖော်ကြပါတယ်။ ဒီအပြင် နိုင်ငံတစ်နိုင်ငံရဲ့ အင်အားကို ဒီကနေ့ နိုင်ငံရဲ့ အရွယ်အစား၊ လူဦးရေ၊ သယံဇာတ စသည်တို့ကိုကြည့်ပြီး မဆုံးဖြတ်တော့ဘဲနဲ့ စည်းလုံးညီညွတ်မှုစွမ်းအား (Organizational Might) på$28:923:gę Political Might  Goeclosufu 8:93:69: ဖွံ့ဖြိုးတိုးတက်တောင့်တင်းမှုအင်အား (Economic Might) နဲ့ ကာကွယ်ရေးအင်အား၊ တောင့်တင်း ခိုင်မာမှုအင်အား (Military Might) တို့နဲ့လည်း ဆုံးဖြတ်ကြပြန်ပါတယ်။ ဒီအထဲက အခြေခံကျတဲ့ စီးပွားရေးဖွံ့ဖြိုးတိုးတက်ဖို့ တောင့်တင်းမှုအင်အားဖြစ်တဲ့ (Economic Might) က အခြေခံအားဖြင့် မိမိနိုင်ငံအတွက် Basic Necessity တွေ ပြည့်ဝဖူလုံဖို့ လိုအပ်ပါတယ်။ မိမိပြည်သူတွေရဲ့ အခြေခံ လိုအပ်ချက်ကို Input လုပ်နေရမယ်ဆိုရင် သူများကို မှီခိုနေရပါလိမ့်မယ်။ နိုင်ငံခြားငွေကြေးလည်း များစွာ ကုန်ကျပါလိမ့်မယ်။ အရေးပေါ်အခြေအနေများဖြစ်တဲ့ သဘာဝဘေးအန္တရာယ်ကြုံခြင်း၊ ရေကြီးရေလျှံ၊ မိုးခေါင်၊ တိုက်ပွဲဖြစ်ပွားခြင်းနဲ့ ကြုံရပြီဆိုရင် ဒုက္ခရောက်နိုင်ပါတယ်။ ထို့အတူ အလုပ်အကိုင်ရှားပါးခြင်း၊ ဂေဟစနစ် သဘာဝပတ်ဝန်းကျင်များ ပျက်စီးခြင်း၊ လူဦးရေတိုးပွားခြင်း၊ တရားမဝင် နေရပ်ပြောင်းရွှေ့ခြင်း၊ ဆင်းရဲမှုပြဿနာများလည်း အနာဂတ်မှာ ကြုံတွေ့ခံစားနေရ နိုင်ပါတယ်။ လေးစားအပ်သော ဥက္ကဋ္ဌကြီးခင်ဗျား။ ကျွန်တော်တို့နိုင်ငံရဲ့ လူဦးရေစာရင်းဇယားများ အရ ၁၉၄၁ ခုနှစ်မှာ (၁၆.၈)သန်း၊ ၁၉၇၃ ခုနှစ်မှာ (၂၈.၉)သန်း၊ ၁၉၈၃ ခုနှစ်မှာ(၃၅.၃)သန်း၊ ၂၀၁၄ ခုနှစ်မှာ (၅၁.၅)သန်း၊ လူဦးရေ တစ်ဆင့်ထက်တစ်ဆင့် တိုးတက်လာတာကိုလည်း မေ့ထားလို့ မရပါဘူး။ ဒါကြောင့် စားနပ်ရိက္ခာဖူလုံရေး၊ (၂) လျှပ်စစ်စွမ်းအင်၊ စွမ်းအင်ဆိုရာမှာ စက်သုံးဆီ၊ ရေနံ၊ သဘာဝဓာတ်ငွေ့၊ ကျောက်မီးသွေး၊ သစ်၊ ဝါး ဖူလုံရေးနဲ့ (၃) သောက်ရေဖူလုံရေးတို့ဟာ နိုင်ငံ တစ်နိုင်ငံရဲ့ မဟာဗျူဟာလိုအပ်ချက်ဖြစ်ပါတယ်။ လေးစားအပ်သော ဥက္ကဋ္ဌကြီးခင်ဗျား။ ဒါကြောင့် အဆိုပါကိစ္စတွေ ဖူလုံဖို့အတွက် သက်ဆိုင်ရာ ပြည်ထောင်စုအဆင့်မှ မည်ကဲ့သို့ စီမံဆောင်ရွက်လျက်ရှိသည်ကို ဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါတယ်ခင်ဗျား။ အားလုံး ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="11">ဦးလှကျော် (ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ ဦးစွာ တနင်္င်္သာရီတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးဥက္ကာမင်း မေးမြန်းတဲ့ မြန်မာ့ပင်လယ်ငါးလုပ်ငန်း ဥပဒေနဲ့ စပ်လျဉ်းတဲ့အခြေအနေအပေါ် သိရှိ လိုတဲ့မေးခွန်းကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီး ကျွန်တော် ဦးလှကျော် က ဖြေကြားပေးပါမယ်။ ဥက္ကဋ္ဌကြီးခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ငါးလုပ်ငန်းဦးစီး ဌာနအနေနဲ့ နိုင်ငံရဲ့ ပင်လယ်ငါးလုပ်ငန်းများကို စီမံခန့်ခွဲဆောင်ရွက်တဲ့အခါမှာ သတ်မှတ် စည်းမျဉ်း၊ စည်းကမ်းနှင့်အညီ လုပ်ကိုင်ခွင့်ပြုပေးဖို့၊ တရားမဝင် ငါးဖမ်းဆီးရေးလုပ်ငန်းတွေကို ကာကွယ် တားဆီးရေးလုပ်ဖို့ အရေးယူဆောင်ရွက်လျက်ရှိပါတယ်။ လုပ်ငန်းများ ဆောင်ရွက်တဲ့အခါမှာလည်းပဲ ချမှတ်ထားတဲ့ စံချိန်စံညွှန်း သတ်မှတ်ချက်တွေနဲ့အညီ စီမံခန့်ခွဲမှုနှင့် ကြီးကြပ်ခြင်းတွေကိုလည်း ဆောင်ရွက်ပေးလျက်ရှိပါတယ်။ ဒီလိုဆောင်ရွက်တဲ့အခါမှာ နိုင်ငံခြားငါးဖမ်းရေယာဉ်တွေ ငါးလုပ်ငန်း လုပ်ကိုင်ခွင့် ဥပဒေပြဋ္ဌာန်းချက်နှင့်အညီ အကောင်အထည်ဖော် ဆောင်ရွက်လျက်ရှိသလို လွန်ခဲ့တဲ့ နိုင်ငံတော် ငြိမ်ဝပ်ပိပြားမှုတည်ဆောက်ရေးအဖွဲ့လက်ထက် ငါးလုပ်ငန်းလုပ်ကိုင်ခွင့်ဥပဒေ၊ ဥပဒေ အမှတ် (၁၁/၈၉)ဖြင့်လည်းကောင်း၊ မြန်မာ့ပင်လယ်ငါးလုပ်ငန်းဥပဒေ၊ ဥပဒေအမှတ် (၉/၉၀)ဖြင့် လည်းကောင်း အသီးသီးပြဋ္ဌာန်းချက်နှင့်အညီ အကောင်အထည်ဖော် ဆောင်ရွက်လျက်ရှိကြောင်း တင်ပြအပ်ပါတယ်။ တည်ဆဲ နိုင်ငံခြားငါးဖမ်းရေယာဉ်များ ငါးလုပ်ငန်းလုပ်ကိုင်တဲ့ ဥပဒေနဲ့ မြန်မာ့ပင်လယ် ငါးလုပ်ငန်းဥပဒေတို့ကို ပြန်လည်သုံးသပ်တဲ့အခါမှာ ငါးလုပ်ငန်းတွေ စီမံကိန်းရေးဆွဲ ဆောင်ရွက်တဲ့ အခါမှာ အဏ္ဏဝါဥယျာဉ်နဲ့ ပင်လယ်ရေပြင်တွေ ထိန်းသိမ်းကာကွယ်စောင့်ရှောက်မှု၊ ပင်လယ် ကမ်းနီး ငါးလုပ်ငန်းရေပြင်မှာ ဒေသခံ နိုင်ငံသားရေလုပ်သားတွေကို ဦးစားပေးပြီး လုပ်ကိုင်ခွင့်ပြုမှု၊ သယံဇာတပြုန်းတီးမှု၊ ထိန်းသိမ်းကာကွယ်စောင့်ရှောက်မှုနဲ့ ရေရှည် ငါးလုပ်ငန်းဖွံ့ဖြိုးတိုးတက်ရေး အတွက် စီမံခန့်ခွဲဆောင်ရွက်သွားနိုင်ဖို့ ဒေသခံရေလုပ်သားအစုအဖွဲ့ အသင်းများပူးပေါင်းဆောင်ရွက်မှု စတဲ့ ကိစ္စရပ်များအား ဖြည့်စွက်ပြဋ္ဌာန်းဖို့ လိုအပ်ချက်ရှိလာခဲ့ပါတယ်။ လိုအပ်ချက်ရှိလာတဲ့အလျောက် နိုင်ငံခြားငါးဖမ်းရေယာဉ်များ ငါးလုပ်ငန်းလုပ်ကိုင်ခွင့်ဥပဒေနဲ့ မြန်မာ့ပင်လယ်ငါးလုပ်ငန်း ဥပဒေ တို့ကို ရုပ်သိမ်းပြီးတော့ ပင်လယ်ငါးလုပ်ငန်း ဥပဒေမူကြမ်းကို ရေးဆွဲဆောင်ရွက်ခဲ့ခြင်းဖြစ်ပါတယ်။ ဥက္ကဋ္ဌကြီးခင်ဗျား။ ပင်လယ်ငါးလုပ်ငန်း ဥပဒေမူကြမ်းကို ပထမအကြိမ် လွှတ်တော် သက်တမ်းအစိုးရလက်ထက် ၂၈-၁-၂၀၁၆ ရက်နေ့မှာ ကျင်းပတဲ့ အစိုးရအဖွဲ့အစည်းရဲ့ အမှတ်စဉ် (၄/၂၀၁၆)ရဲ့ သဘောတူခွင့်ပြုချက်အရ ပြည်ထောင်စုလွှတ်တော်ကို ၂-၂-၂၀၁၆ ရက်နေ့မှာ တင်ပြခဲ့ ပါတယ်။ အဆိုပါ ဥပဒေမူကြမ်းအပေါ် အစိုးရအဖွဲ့သစ်ရဲ့ မူဝါဒနဲ့အညီ ထပ်မံပြင်ဆင်ရေးဆွဲဖို့ ပြည်ထောင်စုလွှတ်တော်နှင့် ပြည်ထောင်စုအစိုးရအဖွဲ့ရုံးမှာ ညွှန်ကြားမှုရှိခဲ့ပါတယ်။ သို့ဖြစ်တဲ့အတွက် အစိုးရအဖွဲ့သစ်ရဲ့ မူဝါဒတွေနဲ့အညီ ပြင်ဆင်ရေးဆွဲထားတဲ့ ဥပဒေ မူကြမ်းကို လုပ်ထုံးလုပ်နည်းနဲ့အညီ ပြည်ထောင်စုရှေ့နေချုပ်ရုံးရဲ့ ဥပဒေပိုင်းဆိုင်ရာ အကြံပြု သဘောထားကို ရယူခဲ့ပြီးတော့ ၂၇-၆-၂၀၁ရ ရက်နေ့မှာ ကျင်းပတဲ့ ပြည်ထောင်စုအစိုးရအဖွဲ့ လုံခြုံရေး၊ တည်ငြိမ်အေးချမ်းရေးနှင့် တရားဥပဒေစိုးမိုးရေးကော်မတီရဲ့ (၈/၂၀၁၇)ကြိမ်မြောက် အစည်းအဝေးကို တင်ပြခဲ့ပါတယ်။ အစည်းအဝေးက မူကြမ်းကို တိကျစွာပြန်လည်ရေးဆွဲဖို့ ဆုံးဖြတ် ခဲ့တာနှင့်အညီ ဝန်ကြီးဌာနမှာ ပြန်လည်ပြုစုရေးဆွဲတဲ့ အခြေအနေဖြစ်ပါကြောင်း ဖြစ်စဉ်ကို တင်ပြ အပ်ပါတယ်။ အဆိုပါဥပဒေကြမ်းအပေါ်မှာ ကမ္ဘာ့စားနပ်ရိက္ခာနှင့် စိုက်ပျိုးရေးအဖွဲ့ (FAO) ရဲ့ အကြံပြုချက် များနဲ့ ပင်လယ်ငါးဖမ်းလုပ်ငန်းဆိုင်ရာ ကျင့်စဉ်များ မြန်မာနိုင်ငံက အဖွဲ့ဝင်အဖြစ် ပါဝင်တဲ့ ၁၉၈၂ ခုနှစ်၊ ပင်လယ်ပြင်ဥပဒေနှင့် နိုင်ငံတကာ ပင်လယ်ငါးလုပ်ငန်းဆိုင်ရာ ပြဋ္ဌာန်းချက်နဲ့ ဆုံးဖြတ်ချက်များ၊ စတင်စုအစိုးရအကြံပြုချက် တိုက်တွန်းချက်များ၊ အာဆီယံအဖွဲ့ဝင်နိုင်ငံများနဲ့ မိမိတို့ရဲ့ အိမ်နီးချင်းနိုင်ငံတွေရဲ့ ပင်လယ်ငါးဖမ်း လုပ်ငန်းဆိုင်ရာ ဥပဒေများအပေါ် လေ့လာသုံးသပ်ပြီးတော့ မှီငြမ်းသင့်တဲ့ အခြေခံတွေအပေါ် မူတည်ပြီး သက်ဆိုင်ရာ ဘာသာရပ်ကျွမ်းကျင်ပညာရှင်များနဲ့ အသင်းအဖွဲ့တွေရဲ့ အကြံဉာဏ် သဘောထား တွေကိုရယူပြီး (၁၁)ကြိမ်တိုင်တိုင် ဆွေးနွေးဆောင်ရွက် ပြုစုခဲ့ခြင်းဖြစ်ပါတယ်။ အဲဒီရေးဆွဲထားတဲ့ ပင်လယ်ငါးလုပ်ငန်း ဥပဒေမူကြမ်းမှာ အခန်း(၁၆)ခန်း၊ ပုဒ်မ(၇၇)ခု ပါဝင်ပြီးတော့ ရည်ရွယ်ချက် အားဖြင့် (၆)ရပ်ရှိပါတယ်။ ပြည်ထောင်စုရှေ့နေချုပ်ရုံးကို ဥပဒေအကြံပြုချက် ထပ်မံရယူမှုနဲ့အတူ ၁၂-၆-၂၀၁၉ ရက်နေ့မှာ ကျင်းပတဲ့ ပြည်ထောင်စုအစိုးရအဖွဲ့ လုံခြုံရေး၊ တည်ငြိမ်အေးချမ်းရေးနဲ့ တရားဥပဒေစိုးမိုးရေးကော်မတီရဲ့ (၅/၂၀၁၉)ကြိမ်မြောက်အစည်းအဝေးကို တင်ပြခဲ့ပါတယ်။ ဥက္ကဋ္ဌကြီးခင်ဗျား။ ကော်မတီရဲ့ အစည်းအဝေးဆုံးဖြတ်ချက်အရ စီမံကိန်းနဲ့ ဘဏ္ဍာရေး ဝန်ကြီးဌာနရဲ့ သဘောထားကို ရယူဖို့ရှိလာတဲ့အလျောက် စီမံကိန်းနဲ့ ဘဏ္ဍာရေးဝန်ကြီးဌာနရဲ့ သဘောထားကို ရယူခဲ့ပါတယ်။ စီမံကိန်းနဲ့ ဘဏ္ဍာရေးဝန်ကြီးဌာနရဲ့ သဘောထားအရ မြန်မာနိုင်ငံ တော်ဗဟိုဘဏ်ကိုလည်းပဲ သဘောထားတောင်းခံသင့်ကြောင်း ဖော်ပြမှုရှိခဲ့တဲ့အတွက် မြန်မာနိုင်ငံတော် ဗဟိုဘဏ်ကို ဆက်လက်ပြီးတော့ သဘောထားတောင်းခံထားပါကြောင်း တင်ပြအပ်ပါတယ်။ မြန်မာနိုင်ငံတော်ဗဟိုဘဏ်က သဘောထားမှတ်ချက် ပြန်လည်ရရှိပြီးတာနဲ့ တစ်ပြိုင်တည်း ပြည်ထောင်စုအစိုးရအဖွဲ့မှတစ်ဆင့် ပြည်ထောင်စုလွှတ်တော်ကို ပေးပို့ပြီးတော့ လုပ်ထုံးလုပ်နည်းနဲ့ အညီ ဥပဒေအဖြစ် ပြဋ္ဌာန်းနိုင်ရေး ဆက်လက်တင်ပြ ဆောင်ရွက်သွားရန်အခြေအနေဖြစ်ပါကြောင်း လွှတ်တော်ကိုယ်စားလှယ်တော်ကြီးရဲ့ မေးခွန်းကို ပြန်လည်ရှင်းလင်းဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ ခင်ဗျား။ ဆက်လက်ပြီး မွန်ပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဒေါက်တာဇော်လင်းထွဋ် ရဲ့ မေးခွန်းအပေါ် ဆက်လက်ဖြေကြားပါမယ်။ မွန်ပြည်နယ်၊ သထုံမြို့၊ စိုက်ပျိုးရေးသိပ္ပံကျောင်းအတွက် ကျောင်းသား၊ ကျောင်းသူ အိပ်ဆောင် နှစ်ထပ် (၁၇၃ x ၃၂ x ၂၁.၅)ပေ မိလ္လာ Apron အပါအဝင် RC (၁)လုံးအတွက် ၂၀၁၉-၂၀၂၀ ဘဏ္ဍာရေးနှစ် ပြည်ထောင်စု ရန်ပုံငွေမှာ ကျပ်(၂၇၆.၈)သန်း လျာထားပေးခဲ့ပြီးဖြစ်ပါတယ်။ လိုအပ်တဲ့ ထမင်းစားခန်း RC တစ်ထပ်ဆောင် ဆောက်ဖို့အတွက်က ၂၀၁၉-၂၀၂၀ ဘဏ္ဍာရေးနှစ် ဖြည့်စွက်ရန်ပုံငွေမှာ ထည့်သွင်း တောင်းခံဆောင်ရွက်သွားမည်ဖြစ်ပါကြောင်း လွှတ်တော်ကိုယ်စားလှယ်ကြီးရဲ့ မေးခွန်းကို ပြန်လည် ဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ ခင်ဗျား။ ဆက်လက်ပြီးတော့ ကယားပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးစိုးသိန်း ရဲ့ နိုင်ငံတော်ရဲ့ အနာဂတ်မှာ စားနပ်ရိက္ခာဖူလုံရေး (Food Security) အပိုင်း၊ ရေဖူလုံရေး (Water Security) အပိုင်းနဲ့ စွမ်းအင်ဖူလုံရေး (Energy Security) တို့နဲ့ ဂိုယ်စားလှယ် ပတ်သက်ပြီး စီမံဆောင်ရွက်သွားရတဲ့ အခြေအနေကို သိရှိလိုတဲ့ မေးခွန်းအပေါ်မှာ လျှပ်စစ်နှင့် စွမ်းအင်ဝန်ကြီးဌာနရဲ့ ဖြေကြားချက်နဲ့အတူ ပေါင်းစပ်ရှင်းလင်း ဖြေကြားပါမယ်။ ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်တော်ကြီးရဲ့ မေးခွန်းဟာ မိမိတို့နိုင်ငံ အပါအဝင် ကမ္ဘာ့နိုင်ငံတွေအတွက် အနာဂတ်ကို ရှုမြင်ဆင်ခြင် ဆောင်ရွက်သွားနိုင်ဖို့ မီးမောင်းထိုးပြနိုင်တဲ့ မေးခွန်းလည်းဖြစ်ပါတယ်။ မေးခွန်းက ကျယ်ပြန့်တဲ့မေးခွန်းလည်း ဖြစ်ပါတယ်။ သို့ဖြစ်တဲ့အတွက် အားလုံးလွှမ်းခြုံပြီး အနှစ်ချုပ် ဖြေကြားပေးသွားပါမယ်။ Power Point အသုံးပြုခွင့် တင်ပြအပ်ပါတယ်။ ဥက္ကဋ္ဌကြီးခင်ဗျာ။ ဒီနေ့ ကမ္ဘာကြီးမှာ လူဦးရေတိုးတက်လာတာနှင့်အမျှ စားနပ်ရိက္ခာဖူလုံမှုဟာလည်း အလေးထားဆောင်ရွက်ဖို့ လိုအပ် လာပါတယ်။ ကမ္ဘာ့နိုင်ငံတစ်နိုင်ငံဖြစ်တဲ့ မြန်မာနိုင်ငံဟာ သဘာဝကြီးပြောင်းလဲလာတာနဲ့ ရေကြီးတာ၊ မိုးခေါင်တာ၊ မုန်တိုင်းဒဏ်ခံရတာနဲ့ ပင်လယ်ရေမျက်နှာပြင် မြင့်တက်လာခြင်း စတဲ့ သဘာဝ ဘေးအန္တရာယ်တွေနဲ့ ရာသီဥတုပြောင်းလဲမှုဒဏ်ကိုလည်းပဲ ခံစားရလေ့ရှိတာဖြစ်ပါတယ်။ စိုက်ပျိုးရေး၊ ကုန်ထုတ်စွမ်းအားနှင့် စိုက်ပျိုးမြေဧရိယာတွေအပေါ်မှာ အကျိုးသက်ရောက်မှုများ ဖြစ်ပေါ်လျက်ရှိ တာကို အားလုံးလည်း သိမြင်ပြီးဖြစ်ပါတယ်။ အခြေအနေအရပ်ရပ်အပေါ်မှာ သုံးသပ်ပြီးတော့ နိုင်ငံရဲ့ ပင်မကုန်ထုတ်လုပ်မှုကဏ္ဍကြီးဖြစ်တဲ့ လယ်ယာစိုက်ပျိုးရေးကဏ္ဍမှာ နိုင်ငံတကာနဲ့ ယှဉ်ပြိုင် နိုင်စွမ်းရှိတဲ့ ရေရှည်တည်တံ့ပြီး လယ်ယာကုန်ထုတ်လုပ်မှုစနစ် ထွန်းကားစေခြင်းအဖြစ်နဲ့ စားနပ် ရိက္ခာဖူလုံမှု၊ အာဟာရပြည့်ဝစေမှုနဲ့အတူ တောင်သူနှင့် ကျေးလက်နေပြည်သူတွေရဲ့ လူမှုစီးပွား မြင့်မားလာစေဖို့နဲ့ နိုင်ငံ့စီးပွားဖွံ့ဖြိုးတိုးတက်လာရေးကို အထောက်အကူပြုစေမယ့် စိုက်ပျိုးရေး ဖွံ့ဖြိုးတိုးတက်မှုမဟာဗျူဟာ (Agriculture Development Strategy) ကို ရေးဆွဲဆောင်ရွက်လျက် ရှိပါကြောင်း တင်ပြအပ်ပါတယ်။ အဆိုပါ ရည်မှန်းချက် ပြည့်မီဖို့ ကောင်းမွန်တဲ့ စီမံအုပ်ချုပ်မှု ကုန်ထုတ်စွမ်းအားတိုးတက်စေမှု၊ ဈေးကွက်ချိတ်ဆက်မှုနဲ့ ယှဉ်ပြိုင်နိုင်စွမ်းရှိမှု စတဲ့ မဟာဗျူဟာ မဏ္ဍိုင်(၃)ရပ်နဲ့ အရှိန်အဟုန်မြှင့် ဆောင်ရွက်သွားရန်ဖြစ်ပါတယ်။ အစိုးရ၊ လယ်သမားနဲ့ ပုဂ္ဂလိကစီးပွားရေးလုပ်ငန်းတွေအကြား ပူးပေါင်းဆောင်ရွက်မှုကို အလေးထား၊ စားနပ်ရိက္ခာနဲ့ အာဟာရဖူလုံရေးအတွက် ကျေးလက်အိမ်ထောင်စုတွေရဲ့ ဝင်ငွေ တိုးတက်စေဖို့ အာဟာရဆိုင်ရာ အမူအကျင့်ပြောင်းလဲရေးအတွက် ပညာပေးခြင်း၊ အိမ်ခြံအတွင်း ဟင်းသီးဟင်းရွက်စိုက်ပျိုးခြင်း၊ အမယ်စုံ သီးနှံစိုက်ပျိုးခြင်းနဲ့ အိမ်တွင်းမှုလုပ်ငန်းတွေကဲ့သို့သော လုပ်ငန်းတွေပေါ်ထွန်းလာစေဖို့အတွက် အကောင်အထည်ဖော် ဆောင်ရွက်လျက်ရှိပါကြောင်း တင်ပြ အပ်ပါတယ်။ ဥက္ကဋ္ဌကြီးခင်ဗျား။ စားနပ်ရိက္ခာဖူလုံမှုအနေနဲ့ ထုတ်လုပ်မှု မြင့်မားလာစေဖို့ ဈေးကွက်ဝင် အသီးအနှံတွေ၊ အရည်အသွေးနှင့် အထွက်ကောင်းမျိုးများ ပြောင်းလဲစိုက်ပျိုးနိုင်ဖို့ ပုဂ္ဂလိက တောင်သူများနဲ့ ပူးပေါင်းပြီး ဆောင်ရွက်လျက်ရှိပါတယ်။ စိုက်ပျိုးထုတ်လုပ်မှု နည်းပညာ၊ သီးနှံ ကာကွယ်ရေး၊ မြေဆီလွှာ ပြုပြင်ထိန်းသိမ်းရေး၊ လေလွင့်ဆုံးရှုံးမှု လျော့နည်းစေရေးလုပ်ငန်း အစီအမံတွေနဲ့ ရိတ်သိမ်းချိန်လွန် နည်းပညာဖွံ့ ဖြိုးတိုးတက်ရေးကို ဆောင်ရွက်လျက်ရှိကြောင်း တင်ပြအပ်ပါတယ်။ မျိုးကောင်းမျိုးသန့်တွေ လုံလောက်စွာ ဖြန့်ဖြူးစိုက်ပျိုးနိုင်ဖို့အတွက် မျိုးစေ့ထုတ် နည်းပညာနဲ့ စိုက်ပျိုးရေးဆိုင်ရာ အလေ့အကျင့်ကောင်းများ ဖြစ်ထွန်းကျယ်ပြန့်လာစေတာနဲ့အညီ တစ်ဖက်မှာလည်းပဲ လက်မှုလယ်ယာမှ စက်မှုလယ်ယာသို့ ကူးပြောင်းရေးအတွက် လုပ်ငန်းစဉ် များနဲ့ အကောင်အထည်ဖော် ဆောင်ရွက်လျက်ရှိကြောင်း တင်ပြအပ်ပါတယ်။ မွေးမြူရေးကဏ္ဍမှာ အသားထုတ်လုပ်မှုအတွက် ကြက်၊ ဝက်၊ သိုး၊ ဆိတ် စတဲ့ တိရစ္ဆာန် မွေးမြူထုတ်လုပ်မှုလုပ်ငန်းတွေ ဖွံ့ဖြိုးတိုးတက်စေဖို့ အလေးပေးဆောင်ရွက်လျက်ရှိသလို တိရစ္ဆာန် မျိုးကောင်းမျိုးသန့်တွေ ထိန်းသိမ်းခြင်းနှင့် မျိုးထုတ်လုပ်ခြင်းလုပ်ငန်းအပြင် သားစပ်လုပ်ငန်း မြှင့်တင်ခြင်းနဲ့ တိရစ္ဆာန်ကူးစက်ရောဂါ ကာကွယ်ထိန်းချုပ်ရေးလုပ်ငန်းတွေကိုလည်းပဲ စနစ်တကျ ဆောင်ရွက်လျက်ရှိကြောင်း တင်ပြအပ်ပါတယ်။ ငါးရိက္ခာ ဖူလုံစေဖို့အတွက် ကောင်းမွန်တဲ့ ရေသတ္တဝါ မွေးမြူရေးကျင့်စဉ် အပါအဝင် ခေတ်မီမွေးမြူရေးနည်းစနစ်တွေနဲ့ ဆောင်ရွက်လျက်ရှိသလို သဘာဝ ရေချို၊ ရေငန် ငါးသယံဇာတများ ရေရှည် ဖမ်းဆီးထုတ်လုပ်နိုင်ဖို့အတွက်လည်း ဥပဒေများနဲ့အညီ ထိန်းကျောင်း ဆောင်ရွက်လျက်ရှိကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ အနာဂတ်မှာ ရေရှားပါးလာနိုင်မှု အခက်အခဲကို ဖြေရှင်းနိုင်ဖို့နဲ့ ဒေသလိုအပ်ချက်အပေါ် မူတည်ပြီး ရရှိနိုင်တဲ့ ရေအရင်းအမြစ်တွေကို ဖော်ထုတ်အသုံးချနိုင်ဖို့ အတွက် တွက်ဆကြိုးပမ်း လုပ်ကိုင်လျက်ရှိပါတယ်။ နိုင်ငံအဝှမ်း တည်ဆောက်ထိန်းသိမ်းထားတဲ့ ရေလှောင်တမံနဲ့ မြစ်ရေတင်လုပ်ငန်းတွေကနေ စိုက်ပျိုးရေ၊ သောက်သုံးရေ ပေးဝေခြင်း၊ ဆည်၊ ကန်တွေ လိုအပ်သလို ပြုပြင်မွမ်းမံပေးခြင်းနဲ့ အသစ် တည်ဆောက်ပေးခြင်း၊ စက်ရေတွင်းများ တူးဖော်ပေးခြင်း၊ စိမ့်စမ်းရေသွယ်လုပ်ငန်းများ ဆောင်ရွက်ခြင်း စတဲ့ လုပ်ငန်းစဉ်တွေကို ဦးစားပေး အစီအစဉ်အလိုက် လိုအပ်ချက်နှင့်အညီ အကောင်အထည်ဖော် ဆောင်ရွက်ပေးလျက်ရှိကြောင်း တင်ပြအပ်ပါတယ်။ ကုလသမဂ္ဂအနေနဲ့လည်း ရေဖူလုံရေးနဲ့ ပတ်သက်ပြီး ပြည်သူတွေရဲ့ အသက်မွေး ဝမ်းကျောင်း ရေရှည်ဖွံ့ဖြိုးရေး၊ ကျန်းမာကြံ့ခိုင်ရေးနှင့် လူမှုစီးပွားဘဝ ဖွံ့ဖြိုးတိုးတက်ရေးအတွက် သန့်ရှင်းတဲ့ရေ ဖူလုံစွာစဉ်ဆက်မပြတ်ရရှိရေးဆိုပြီး အဓိပ္ပာယ် ဖွင့်ဆိုထားရှိပါတယ်။ စဉ်ဆက်မပြတ် ဖွံ့ဖြိုးမှုပန်းတိုင်ဖြစ်တဲ့ (SDG)Sustainable Development Goal ရဲ့ ရည်မှန်းချက်မှာ ရေဖူလုံရေးဟာ Basic Service မဟုတ်ဘဲနဲ့ သန့်ရှင်းတဲ့သောက်သုံးရေ ဖူလုံရရှိရေးဟာ Better Service ဖြစ်တယ် apo saema: suszo$:003:0los WHO . UNICEF q:ccle:cədə@godepos Joint Monitoring Programme (JMP)-2017 စစ်တမ်းအရ မြန်မာနိုင်ငံရဲ့ အခြေခံရေပေးစနစ်ဝန်ဆောင်မှု Basic Service မှာ မြို့ပြမှာ (၈၂)ရာခိုင်နှုန်း၊ ကျေးလက်မှာ (၆၀)ရာခိုင်နှုန်းနဲ့ Limited Service က မြို့ပြမှာ (၉)ရာခိုင်နှုန်းနဲ့ ကျေးလက်ဒေသမှာ (၁၅)ရာခိုင်နှုန်း အသီးသီးရရှိပြီးဖြစ်ပါတယ်။ ကုလသမဂ္ဂရဲ့ စဉ်ဆက်မပြတ်ဖွံ့ဖြိုးမှုပန်းတိုင် (၆)နဲ့အညီ ၂၀၃၀ ပြည့်နှစ်မှာ လူသားတိုင်း သန့်ရှင်းတဲ့သောက်သုံးရေ ဖူလုံစွာရရှိစေဖို့အတွက် ကျေးလက်ရေရရှိရေး မဟာဗျူဟာနှင့် ရင်းနှီး မြှုပ်နှံမှုအစီအစဉ်တွေကို ရေးဆွဲဆောင်ရွက်လျက်ရှိကြောင်း တင်ပြအပ်ပါတယ်။ အဲဒီမဟာဗျူဟာနှင့် ရင်းနှီးမြှုပ်နှံမှုအစီအစဉ်အရ ၂၀၂၀ ပြည့်နှစ်မှာ ကျေးလက်နေ လူဦးရေရဲ့ (၇၀)ရာခိုင်နှုန်း၊ ၂၀၂၅ ခုနှစ်မှာ (၈၅)ရာခိုင်နှုန်းနဲ့ ၂၀၃၀ ပြည့်နှစ်တွင် ရာနှုန်းပြည့် မျှော်မှန်းပြီး အခြေခံရေပေးဝေရေး ဝန်ဆောင်မှုလုပ်ငန်းတွေကို အဓိကထား ဆောင်ရွက်ပေးလျက်ရှိပါတယ်။ လုံခြုံစိတ်ချရတဲ့ရေပေး စနစ် Safely Managed Services ဖြစ်လာစေဖို့အတွက် Basic Service ဆောင်ရွက်ပြီး ကျေးရွာ တွေမှာ ပုံမှန်ရေပေးဝေရေးဝန်ဆောင်မှု၊ ရေမီတာသုံးအိမ်သွယ်ရေတိုင်စနစ် အကောင်အထည်ဖော်မှု၊ ရေသန့်စင်စနစ် စသည်တို့ကို သက်ဆိုင်ရာဌာနတွေ၊ ဖွံ့ဖြိုးမှုမိတ်ဖက် အဖွဲ့အစည်း (Development Partner)တွေ၊ NGO , INGOs နဲ့ပူးပေါင်းပြီး ရန်ပုံငွေနှင့် နည်းပညာအကူအညီများ ရယူဆောင်ရွက် သွားဖို့အတွက်လည်းပဲ စီမံထားရှိပါကြောင်း ဖြေကြားအပ်ပါတယ်။ ဥက္ကဋ္ဌကြီးခင်ဗျား။ ဆက်လက်ပြီး စွမ်းအင်နှင့် စပ်လျဉ်းပြီး အကောင်အထည်ဖော် ဆောင်ရွက်နေမှု အခြေအနေတွေကို လျှပ်စစ်နှင့် စွမ်းအင်ဝန်ကြီးဌာနရဲ့ ပေါင်းစပ်ဖြေကြားချက်နဲ့ အတူ ရှင်းလင်းတင်ပြပါမယ်။ မြန်မာနိုင်ငံအနေနဲ့ ယနေ့ကာလအထိ လျှပ်စစ်ဓာတ်အား မလုံ လောက်မှုကြောင့် တစ်နိုင်ငံလုံးအနှံ့ လျှပ်စစ်ဓာတ်အား မရရှိသေးနိုင်တဲ့အခြေအနေ ဖြစ်ပါတယ်။ ၂၀၁၄ ခုနှစ်၊ လူဦးရေသန်းခေါင်စာရင်းအရ အိမ်ထောင်စု (၁၀.၈၈)သန်းရှိသည့်အနက် ၂၀၁၉ ခုနှစ်၊ ဧပြီလအထိ အိမ်ထောင်စု (၄.၈၇)သန်းကို လျှပ်စစ်မီး သုံးစွဲနိုင်စေခဲ့ပါတယ်။ ၂၀၁၉ ခုနှစ်အကုန်မှာ လျှပ်စစ်မီးသုံးစွဲသူ (၅၀)ရာခိုင်နှုန်းအထိ တိုးတက်သုံးစွဲနိုင်ဖို့ စီမံဆောင်ရွက်လျက်ရှိကြောင်း တင်ပြ အပ်ပါတယ်။ နိုင်ငံတော်အနေနဲ့ ၂၀၃၀ ပြည့်နှစ်မှာ တစ်နိုင်ငံလုံး လျှပ်စစ်မီးရရှိရေးစီမံကိန်း (NEPNational Electrification Project)ကို ကမ္ဘာ့ဘဏ်နဲ့ ပူးပေါင်းပြီး အမျိုးသားလျှပ်စစ်မီးလင်းရေး စီမံချက်ရေးဆွဲဆောင်ရွက်နေမှုကို အားလုံးသိရှိပြီးလည်း ဖြစ်ပါတယ်။ မဟာဓာတ်အားလိုင်း ပြင်ပစနစ် (Off-Grid)စနစ်နဲ့ မဟာဓာတ်အားလိုင်း (On-Grid) စနစ်ကို အကောင်အထည်ဖော်ဆောင်ရွက် လျက်ရှိပြီးဖြစ်ပါတယ်။ လျှပ်စစ်နှင့် စွမ်းအင်ဝန်ကြီးဌာနအနေနဲ့ ရေနံနဲ့ သဘာဝဓာတ်ငွေ့ကဏ္ဍမှာ ပြည်တွင်း သုံးသဘာဝဓာတ်ငွေ့ကို ဖူလုံစွာ ဖြည့်ဆည်းပေးနိုင်ဖို့အတွက် Economic Research Institute for ASEAN and East Asia qệ qocolɛ:18: Natural Gas Master Plan ng 67:326mɔề အထည်ဖော်ဆောင်ရွက်လျက်ရှိပါတယ်။ လက်ရှိမှာ လစ်လပ်လျက်ရှိတဲ့ ကုန်းပိုင်း၊ ကမ်းလွန်လုပ်ကွက် များ၊ ရေနံနှင့်သဘာဝဓာတ်ငွေ့ ရှာဖွေတူးဖော် ထုတ်လုပ်ခြင်းလုပ်ငန်းတွေကို ပြည်တွင်း/ပြည်ပ ၂၀၁၄ခုကြောင့် တစ်ယ်။ မြန်မာနိုင်စ်နှင့် စွမ်းအင် ကုမ္ပဏီများနဲ့ အကျိုးတူ ပူးပေါင်းဆောင်ရွက်သွားဖို့ စီမံဆောင်ရွက်လျက်ရှိကြောင်း တင်ပြအပ် ပါတယ်။ ထွက်လာတဲ့ ရေနံနှင့် သဘာဝဓာတ်ငွေ့တွေကို ပြည်တွင်းစွမ်းအင် ဖူလုံရေးအတွက် ဦးစားပေး ဖြည့်ဆည်းသွားဖို့အတွက် ဖြစ်ပါတယ်။ ဒါ့အပြင် ဒေသတွင်းနဲ့ အိမ်နီးချင်းနိုင်ငံများရဲ့ ရေနံနှင့်သဘာဝဓာတ်ငွေ့ ပိုက်လိုင်းကွန်ရက်စီမံကိန်းများ၊ ရေနံချက်စက်ရုံ စီမံကိန်းများကဲ့သို့ ကာလရှည်စီမံကိန်းများကို အဆင့်လိုက် ချမှတ် ဆောင်ရွက်လျက်ရှိကြောင်း တင်ပြအပ်ပါတယ်။ မဟာဓာတ်အားလိုင်းနဲ့ (၁၀)မိုင်အထက် ဝေးကွာတဲ့ဒေသတွေ၊ နောင် (၁၀)နှစ်၊ (၁၅)နှစ်အတွင်း မဟာဓာတ်အားလိုင်းကနေ လျှပ်စစ်ဓာတ်အား မရရှိနိုင်တဲ့ကျေးရွာတွေမှာ ပြန်လည်ပြည့်ဖြိုးမြဲ စွမ်းအားအရင်းအမြစ်ဖြစ်တဲ့ ဆိုလာ၊ ရေအား၊ ဘူမိစွမ်းအင်နှင့် ဇီဝစွမ်းအင်အသုံးပြုမှုများကို အသုံး ပြုပြီးတော့ တစ်အိမ်သုံးဆိုလာစနစ်နဲ့ အသေးစား ဓာတ်အားပေးစနစ်ဖြင့် မီးရရှိရေးကို နှစ်အလိုက် စီမံဆောင်ရွက်လျက်ရှိပါကြောင်း၊ နိုင်ငံတော်အနေနဲ့ အနာဂတ်ကာလ စားနပ်ရိက္ခာဖူလုံရေး၊ ရေဖူလုံရေး၊ စွမ်းအင်ဖူလုံရေးတို့အတွက် အစီအမံများ ချမှတ်ဆောင်ရွက်ထားမှုအခြေအနေနှင့် စပ်လျဉ်းတဲ့ လွှတ်တော်ကိုယ်စားလှယ်တော်ကြီးရဲ့ မေးခွန်းအပေါ် ပြန်လည်ရှင်းလင်း ဖြေကြား အပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်။</speech>
<speech type="speaker">မေး။ လိုရင်းကို မေး။</speech>
<speech><mp id="985">ဦးဥက္ကာမင်း၊ တနင်္သာရီတိုင်းဒေသကြီး၊ မဲဆန္ဒနယ်အမှတ်(၈)</mp>----------။</speech>
<speech><agency id="11">ဦးလှကျော် (ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>ဗဟိုဘဏ်ရဲ့ သဘောထားကို တောင်းရတဲ့အကြောင်းတရားလေးလည်း လွှတ်တော်ကိုယ်စားလှယ်ကြီးကို အနည်းငယ် ရှင်းပြချင်ပါတယ်။ ပင်လယ်ငါးလုပ်ငန်းဥပဒေကြမ်းမှာ အကြောင်းခြင်းရာကိစ္စရပ် တွေကို နိုင်ငံခြားသုံးငွေ ပေးဆောင်တာနဲ့ ပတ်သက်ပြီးတော့ ဒေါ်လာပိုင်းဆိုင်ရာ ဈေးနှုန်းတွေ အနေအထားပေါ် သုံးသပ်ပြီး ဒီနိုင်ငံခြားသုံးငွေပမာဏနဲ့ ညီမျှတဲ့ မြန်မာကျပ်ငွေနဲ့ ပေးချေ ရ/မရ ဆိုတဲ့ နည်းနည်း Sensitive ဖြစ်တဲ့အချက်ကို ဆန်းစစ်နိုင်ဖို့ စီမံကိန်းနှင့်ဘဏ္ဍာရေးဝန်ကြီးဌာနရဲ့ ထောက်ပြချက်အရ ဗဟိုဘဏ်ကို ပြီးခဲ့တဲ့ မေလဆန်းကနေပြီးတော့ သဘောထားတောင်းခံခြင်း ဖြစ်ပါတယ်။ ဗဟိုဘဏ်က သဘောထားမှတ်ချက်ကို ချက်ချင်းရရှိနိုင်တာနဲ့အမျှ အခု လွှတ်တော် သက်တမ်း၊ အခုကျင်းပနေတဲ့ လွှတ်တော်း ဖြစ်နိုင်ဖို့ကို မျှော်လင့်ထားပါတယ်။ အကယ်၍များ ဗဟိုဘဏ်ရဲ့ သဘောထားမှတ်ချက်အပေါ်မှာ မိမိတို့ရရှိပြီးတော့ လိုအပ်တဲ့ Process ဆက်လုပ်ပြီးရင်တော့ လာမယ့်လွှတ်တော် ကျင်းပမယ့် အစည်းအဝေးတင်ပြနိုင်မယ်လို့ မျှော်မှန်းထားပါကြောင်း လွှတ်တော် ကိုယ်စားလှယ်တော်ကြီးရဲ့ မေးခွန်းကို ပြန်လည်ရှင်းလင်း ဖြေကြားအပ်ပါတယ်။ ကျေးဇူးတင်ပါတယ်။</speech>
<speech type="speaker">လွှတ်တော်ကိုယ်စားလှယ်များအနေနဲ့ ဆက်စပ်မေးခွန်း မေးမယ်ဆိုရင် အမြဲတမ်း ကပ်လုပ်ထားပေးတယ်။ ချက်ချင်းမေးပါ။ နောက်တစ်ခုပြီးခါမှ ချက်ချင်းကို မကြေညာ သေးဘဲနဲ့ ကပ်ထားတယ်။ အဲဒီသွက်သွက်လက်လက် မေးပါ။ ဒီက အစီအစဉ်တစ်ခု လုပ်ထားပြီးမှ ထမေးတာ။ ဒါ ရုပ်ပျက်ဆင်းပျက် ဖြစ်တယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ အစည်းအဝေးကို ၁၁:၂၀ နာရီ ခေတ္တရပ်နားပြီး ၁၁:၅၄ နာရီ ပြန်လည်ကျင်းပပါသည်။</speech>
</section>
<section value="Bill">
<bill>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျာ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ခုနက တနင်္သာရီတိုင်း ဒေသကြီး မဲဆန္ဒနယ်အမှတ်(၈)မှ ဦးဥက္ကာမင်း က ပင်လယ်ပြင်ကို ရေလုပ်သားများမပိုင်ဘဲ ရေငန်ပိုင် ဦးရှင်ကြီးက ပိုင်တယ်လို့ မေးခွန်းမှာ ပြောဆိုသွားခဲ့ပါတယ်။ ဖွဲ့စည်းပုံအခြေခံဥပဒေ ပုဒ်မ ၅ မှာ နိုင်ငံတော်၏ မြေထု၊ ရေထုနဲ့ လေထု ပါဝင်သော နယ်နိမိတ်သည် အခြေခံဥပဒေ တည်သည့်နေ့တွင် တည်ရှိသည့်အတိုင်း ဖြစ်သည်လို့ ပါရှိတဲ့အတွက် ဦးဥက္ကာမင်း ရဲ့ မေးခွန်းမှာ ပြောဆိုချက်ကို မှတ်တမ်းက ပယ်ဖျက်ကြောင်း ကြေညာပါတယ်။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေများရဲ့ နည်းဥပဒေ ၃၉၊ နည်းဥပဒေခွဲ(ဆ)မှာ လွှတ်တော်အစည်းအဝေးများတွင် မဖွယ်မရာသော အသုံးအနှုန်းများဖြင့် ပြောကြားခြင်းမပြုရန် စည်းကမ်းသတ်မှတ်ထားပါတယ်။ ဒါကြောင့် နောက်နောင် မေးခွန်း မေးမြန်း ရာတွင်လည်းကောင်း၊ ဆွေးနွေးရာတွင်လည်းကောင်း၊ ထိုကဲ့သို့ မဖွယ်ရာသော အသုံးအနှုန်းများ မပြုလုပ်ရန် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေများ၏ နည်းဥပဒေ ၄၀ အရ သတိပေးအပ်ပါတယ်။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ကျေးလက်ဒေသဖွံ့ဖြိုးတိုးတက်ရေး ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြား ရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျာ။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ကျေးလက်ဒေသ ဖွံ့ဖြိုးတိုးတက်ရေးဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ပြန်လည်ဖတ်ကြား ရှင်းလင်းဖို့ ဖြစ်ပါတယ်။</speech>
<speech><mp id="375">ဦးစိုင်းထွန်းအောင် (အဖွဲ့ဝင်၊ ဥပဒေကြမ်းကော်မတီ)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့် ဒုတိယဝန်ကြီး၊ အမျိုးသားလွှတ်တော်ကိုယ်စားလှယ်များအားလုံး မင်္ဂလာ ပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဥပဒေကြမ်းကော်မတီအဖွဲ့ဝင် ဦးစိုင်းထွန်းအောင် ဖြစ်ပါတယ်။ ဥပဒေကြမ်းကော်မတီရဲ့ တာဝန်ပေးချက်အရ ကျေးလက်ဒေသဖွံ့ဖြိုးတိုးတက်ရေး ဥပဒေကြမ်း အပေါ် စိစစ်တင်ပြခြင်း အစီရင်ခံစာကို ဖတ်ကြားတင်ပြသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ ကျေးလက်ဒေသဖွံ့ဖြိုးတိုးတက်ရေးဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ - ၁)၁/၂၀၁၉ - ၄၂၅ ရက်စွဲ ၊ ၂၀၁၉ ခုနှစ် ၊ ဩဂုတ်လ ၂၃ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် ကျေးလက်ဒေသဖွံ့ဖြိုးတိုးတက်ရေး ဥပဒေကြမ်းနှင့် စပ်လျဉ်းသည့် အစီရင်ခံစာကို ၂၃ - ရ - ၂၀၁၉ ရက်နေ့တွင် အမျိုးသားလွှတ်တော်သို့ တင်သွင်းခဲ့ပါသည်။ ယင်းဥပဒေကြမ်းနှင့် စပ်လျဉ်း၍ အမျိုးသားလွှတ်တော်ကိုယ်စားလှယ် (၈)ဦး တို့က ၂ - ၈ - ၂၀၁၉ ရက်နေ့နှင့် ၆ - ၈ - ၂၀၁၉ ရက်နေ့တို့တွင် အကြံပြုဆွေးနွေးခဲ့ကြပါသည်။ အမျိုးသားလွှတ်တော် ဥပဒေကြမ်းကော်မတီသည် အကြံပြုဆွေးနွေးခဲ့သည့် အမျိုးသားလွှတ်တော် ကိုယ်စားလှယ်များ၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ အမျိုးသားလွှတ်တော် စိုက်ပျိုးရေး၊ မွေးမြူရေးနှင့် ရေလုပ်ငန်းဖွံ့ဖြိုးတိုးတက်ရေးကော်မတီ၊ အမျိုးသားလွှတ်တော် တောင်သူ လယ်သမားရေးရာကော်မတီ၊ ပြည်သူ့လွှတ်တော် စိုက်ပျိုးရေး၊ မွေးမြူရေးနှင့် ကျေးလက်လူမှုဘဝ ဖွံ့ဖြိုးတိုးတက်ရေးကော်မတီ၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် ၁၄-၈-၂၀၁၉ ရက်နေ့တွင် တွေ့ဆုံညှိနှိုင်းဆွေးနွေးခဲ့ပါသည်။ အမျိုးသားလွှတ်တော်၊ ဥပဒေကြမ်းကော်မတီသည် ကျေးလက်ဒေသဖွံ့ဖြိုးတိုးတက်ရေး ဥပဒေကြမ်းကို လေ့လာစိစစ်ရာတွင် - လေ့လာတွေ့ရှိချက်များ ၊ ၂။ အမျိုးသားလွှတ်တော်၊ ဥပဒေကြမ်းကော်မတီသည် ကျေးလက်ဒေသဖွံ့ဖြိုးတိုးတက်ရေး ဥပဒေကြမ်းကို လေ့လာစိစစ်ရာတွင် - (က) ကျေးရွာတွင်း လမ်းနှင့်တံတား ဆိုသည့် အဓိပ္ပာယ်ဖွင့်ဆိုချက်ကို ပိုမိုပြည့်စုံမှုရှိ စေရန်အတွက် ဥပဒေကြမ်းကော်မတီက အသစ်ဖြည့်စွက်ထားသည့် အပိုဒ် ၂။ အပိုဒ်ခွဲ(ဇ)တွင် ဖော်ပြထားသော စကားရပ်များအစား ကျေးရွာတွင်းလမ်းနှင့် တံတားဆိုသည်မှာ ကျေးရွာနယ်နိမိတ်အတွင်းရှိ လမ်းနှင့် ယင်းလမ်းပေါ်ရှိ တံတား များ၊ ကျေးရွာအတွင်းရှိ ဆိပ်ခံတံတားများနှင့် လမ်းအဖြစ် အသုံးပြုရန် တည်ဆောက် ထားသော တံတားများကိုဆိုသည် ဆိုသည့် စကားရပ်ဖြင့်လည်းကောင်း၊ နိုင်ငံတော်၏ ဈေးကွက်စီးပွားရေးစနစ်ကို ဖော်ဆောင်နိုင်ရန်အတွက် ပြည်သူ့လွှတ်တော်က အတည်ပြုထားသည့် ဥပဒေကြမ်း အပိုဒ် ၆၊ အပိုဒ်ခွဲ(ဃ)၊ အပိုဒ်ခွဲငယ်(၅)ကို အပိုဒ် ၈၊ အပိုဒ်ခွဲ(ဃ)၊ အပိုဒ်ခွဲငယ်(၅) အဖြစ် ပြောင်းလဲအမှတ်စဉ်ပြီး ယင်းတွင် ဖော်ပြထားသောစကားရပ်များအစား တစ်နိုင်တစ်ပိုင် အိမ်တွင်းမှုကုန်ထုတ်လုပ်ငန်း များအတွက် နည်းပညာ၊ ငွေကြေးအရင်းအနှီးနှင့် ရေရှည်တည်တံ့ခိုင်မြဲသည့် ဈေးကွက် ရရှိနိုင်ရန်နှင့် တန်ဖိုးမြှင့်ထုတ်ကုန်များ ထုတ်လုပ်နိုင်ရန် စီစဉ်ဆောင်ရွက် ရေးဆိုသည့် စကားရပ်ဖြင့်လည်းကောင်း၊ ပြဋ္ဌာန်းပြီးသော ဥပဒေများနှင့် ညီညွတ် မှုရှိစေရန်နှင့် အဓိပ္ပာယ်တိကျမှုရှိစေရန် ဥပဒေကြမ်း တစ်ရပ်လုံးတွင် ပါရှိသော အခြား အဖွဲ့အစည်းများ ဆိုသည့် စကားရပ်ကို အစိုးရမဟုတ်သော အဖွဲ့အစည်းများ ဆိုသည့် စကားရပ်ဖြင့်လည်းကောင်း၊ ပြည်သူ့လွှတ်တော်က ပယ်ဖျက်ထားသည့် အဆိုပြုဥပဒေကြမ်း အပိုဒ် ၈၊ အပိုဒ်ခွဲ(င) တွင် ဖော်ပြထားသော စကားရပ်များ အစား ကျေးလက်ဒေသဖွံ့ဖြိုးတိုးတက်ရေးလုပ်ငန်း ဆောင်ရွက်ရာတွင် ကျေးရွာလူထု ဆိုသည့် စကားကို ဥပဒေကြမ်းတစ်ရပ်တွင်ရွက်ရာတွင် အခက် အကြား စည်းလုံးမှုကို ပျက်ပြားစေမည့်ကိစ္စရပ်များ ပေါ်ပေါက်လာပါက ဆိုင်ရာ ကော်မတီ အဆင့်ဆင့်လမ်းညွှန်ချက်ဖြင့် ဖြေရှင်းဆောင်ရွက်ရန် ဆိုသည့် စကား ရပ်ဖြင့် အစားထိုး ပြင်ဆင်သင့်ကြောင်းနှင့် ပြည်သူ့လွှတ်တော်က အတည်ပြုထား သည့် ဥပဒေကြမ်း အပိုဒ် ၉ ကို အပိုဒ် ၁၁ အဖြစ် ပြောင်းလဲအမှတ်စဉ်ပြီး အပိုဒ် ၁၁။ အပိုဒ်ခွဲ(က)ကို အောက်ပါအတိုင်း အသစ်ဖြည့်စွက်သင့်ကြောင်း လေ့လာတွေ့ ရှိရပါသည် - ၁၁။ (က) မိမိကျေးရွာ ဖွံ့ဖြိုးတိုးတက်ရေးစီမံကိန်းများ ရေးဆွဲရာတွင် အကြံပြု ဆွေးနွေးခွင့်။ (ခ) လက်တွေ့ အကောင်အထည်ဖော် ဆောင်ရွက်ရာတွင် အခက်အခဲမရှိ ဆောင်ရွက် နိုင်စေရန်အတွက် ဥပဒေကြမ်းတစ်ရပ်လုံးတွင် ပါရှိသော တစ်ကိုယ်ရေသန့်ရှင်းရေး ဆိုသည့် စကားရပ်ကို ပယ်ဖျက်သင့်ကြောင်းနှင့် ပြည်သူ့လွှတ်တော်က အတည်ပြု ထားသည့် ဥပဒေကြမ်း အပိုဒ် ၂ရ နှင့် အပိုဒ် ၄၄ တို့ကိုလည်း မလိုအပ်၍ ပယ်ဖျက်သင့်ကြောင်း လေ့လာတွေ့ရှိရပါသည်။ (ဂ) မြန်မာစာအရေးအသား မှန်ကန်မှုရှိစေရန်အတွက်လည်းကောင်း၊ ဥပဒေရေးထုံး မှန်ကန်မှုရှိစေရန်လည်းကောင်း ပြင်ဆင်ဖြည့်စွက်ခဲ့ပြီး ပြင်ဆင်ဖြည့်စွက်ချက် အပြည့်အစုံကို နောက်ဆက်တွဲ ကန့်လန့်ဖြတ်ဇယားဖြင့် ပူးတွဲတင်ပြအပ်ပါသည်။ ကော်မတီ၏ သဘောထားမှတ်ချက် ။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် ကျေးလက်ဒေသဖွံ့ဖြိုး တိုးတက်ရေးဥပဒေကြမ်းနှင့် စပ်လျဉ်း၍ အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ် များ၊ သက်ဆိုင်ရာ ဝန်ကြီးဌာန၊ အမျိုးသားလွှတ်တော် စိုက်ပျိုးရေး၊ မွေးမြူရေးနှင့် ရေလုပ်ငန်းဖွံ့ဖြိုး တိုးတက်ရေးကော်မတီ၊ အမျိုးသားလွှတ်တော် တောင်သူလယ်သမားရေးရာကော်မတီ၊ ပြည်သူ့ လွှတ်တော် စိုက်ပျိုးရေး၊ မွေးမြူရေးနှင့် ကျေးလက်လူမှုဘဝဖွံ့ဖြိုးတိုးတက်ရေးကော်မတီ၊ ပြည်ထောင်စု ရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် အသေးစိတ် ဆွေးနွေးညှိနှိုင်းခဲ့ပြီးဖြစ်ပါသဖြင့် ဥပဒေကြမ်း ကော်မတီက မူလတင်ပြထားသည့် ပြင်ဆင်ချက်များနှင့် ယခု ထပ်မံပြင်ဆင်ချက်များကို အမျိုးသား လွှတ်တော်က အတည်ပြုဆောင်ရွက်နိုင်ပါရန် အစီရင်ခံ တင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာ သော ကျေးလက်ဒေသ ဖွံ့ဖြိုးတိုးတက်ရေး ဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ကျေးလက်ဒေသ ဖွံ့ဖြိုး တိုးတက်ရေး ဥပဒေကြမ်းကို လွှတ်တော်၏ အဆုံးအဖြတ်ရယူ၍ အတည်ပြု ဆောင်ရွက်မှာဖြစ်ပါတယ်။ ဥပဒေကြမ်းကော်မတီက ပြင်ဆင်ချက်ရှိသော အပိုဒ်၊ အပိုဒ်ခွဲများကို တစ်ပိုဒ်ချင်းစီ အလိုက် တင်ပြဖို့ ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>လေးစားအပ်ပါသော ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ အပိုဒ် ၂ အပိုဒ်ခွဲ(ဂ)(ဆ)(ဇ)(ဈ)(ဋ)(ပ)၊ အပိုဒ် ၃ အပိုဒ်ခွဲ(က)(ဃ)(စ)၊ အခန်း(၃) ရဲ့ အခန်းခေါင်းစဉ်၊ အပိုဒ် ၄ အပိုဒ်ခွဲ(က)(ခ)၊ အပိုဒ် ၅ ခြေဆင်း၊ အပိုဒ် ၅ အပိုဒ်ခွဲ(ခ)(ဂ)(စ) ပြင်ဆင်ဖြည့်စွက်ချက်များကို လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ် ခင်ဗျား။</speech>
<speech type="speaker">ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၂ အပိုဒ်ခွဲ(ဂ)(ဆ)(ဇ)(ဈ)(ဋ)(ဝ)၊ အပိုဒ် ၃ အပိုဒ်ခွဲ(က)(ဃ)(စ)၊ အခန်း(၃)၊ အခန်းခေါင်းစဉ်၊ အပိုဒ် ၄ အပိုဒ်ခွဲ(က)(ခ)၊ အပိုဒ် ၅ ခြေဆင်း၊ အပိုဒ် ၅ အပိုဒ်ခွဲ(ခ)(ဂ)(စ) သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id="992">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဥပဒေကြမ်းကော်မတီရဲ့ အသစ်ဖြည့်စွက်ချက်တဲ့ အခန်း(၄) အသစ်ဖြည့်စွက်ချက်ကိုလည်း လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီအသစ်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် အသစ်ဖြည့်စွက်ချက် အတည်ဖြစ်သည်။ အသစ်ဖြည့်စွက်ချက် အတည်ဖြစ်တဲ့အတွက် အခန်း(၄) သည် ဤဥပဒေကြမ်း၏ အစိတ် အပိုင်းဖြစ်သည်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ အပိုဒ် ၈ အပိုဒ်ခွဲ(က)(ဂ)၊ အပိုဒ် ၈ အပိုဒ်ခွဲ(ဃ) ရဲ့ ခြေဆင်း၊ အပိုဒ် ၈ အပိုဒ်ခွဲ (ဃ) အပိုဒ်ခွဲငယ်(၁)(၃)(၄)(၅)(၆)(၇)၊ အပိုဒ် ၈ အပိုဒ်ခွဲ(စ)၊ အပိုဒ် ၈ အပိုဒ်ခွဲ(ဆ) အပိုဒ်ခွဲငယ်(၂)၊ အပိုဒ် ၈ အပိုဒ်ခွဲ(ဇ)(ဈ)(ဋ)(၃)(ထ)(ဒ)၊ အပိုဒ် ၉ ရဲ့ ခြေဆင်း၊ အပိုဒ် ၉ အပိုဒ်ခွဲ(က) ပြင်ဆင်ချက်များကိုလည်း လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၈ အပိုဒ်ခွဲ(က)(ဂ)၊ အပိုဒ် ၈ အပိုဒ်ခွဲ(ဃ) ခြေဆင်း၊ အပိုဒ် ၈ အပိုဒ်ခွဲ(ဃ) အပိုဒ်ခွဲငယ်(၁)(၃)(၄)(၅)(၆)(၇)၊ အပိုဒ် ၈ အပိုဒ်ခွဲ(စ)၊ အပိုဒ် ၈ အပိုဒ်ခွဲ(ဆ) အပိုဒ်ခွဲငယ်(၂)၊ အပိုဒ် ၈ အပိုဒ်ခွဲ(ဇ)(ဈ)(ဋ)(၃)(ထ)(ဒ)၊ အပိုဒ် ၉ ခြေဆင်း၊ အပိုဒ် ၉ အပိုဒ်ခွဲ(က) သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="992">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ အပိုဒ် ၁၀ အပိုဒ်ခွဲ(င)(ဆ)၊ အပိုဒ် ၁၁ အပိုဒ်ခွဲ(က)၊ အခန်း(၇) ရဲ့ အခန်း ခေါင်းစဉ်၊ အပိုဒ် ၁၂ အပိုဒ်ခွဲ(က)၊ အပိုဒ် ၁၃ အပိုဒ်ခွဲ(က)(ခ)(ဂ)၊ အပိုဒ် ၁၄၊ အပိုဒ် ၁၅၊ အပိုဒ် ၁၆၊ အပိုဒ် ၁ရ ရဲ့ အပိုဒ်ခွဲ(က)(ခ)(ဂ)၊ အပိုဒ် ၁၈၊ အပိုဒ် ၂၀ ရဲ့ ခြေဆင်း၊ အပိုဒ် ၂၀ အပိုဒ်ခွဲ (က)(ခ) ပြင်ဆင် ဖြည့်စွက်ချက်များကိုလည်း လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၁၀ အပိုဒ်ခွဲ(င)(ဆ)၊ အပိုဒ် ၁၁ အပိုဒ်ခွဲ(က)၊ အခန်း (၇) အခန်းခေါင်းစဉ်၊ အပိုဒ် ၁၂ အပိုဒ်ခွဲ(က)၊ အပိုဒ် ၁၃ အပိုဒ်ခွဲ(က)(ခ)(ဂ)၊ အပိုဒ် ၁၄၊ အပိုဒ် ၁၅၊ အပိုဒ် ၁၆၊ အပိုဒ် ၁ရ အပိုဒ်ခွဲ(က)(ခ)(ဂ)၊ အပိုဒ် ၁၈၊ အပိုဒ် ၂၀ ခြေဆင်း၊ အပိုဒ် ၂၀ အပိုဒ်ခွဲ(က)(ခ) သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၂၂ အပိုဒ်ခွဲ(က)၊ အပိုဒ် ၂၃ ရဲ့ ခြေဆင်း၊ အပိုဒ် ၂၆၊ အပိုဒ် ၂၇၊ အပိုဒ် ၂၈၊ အပိုဒ် ၂၉ ရဲ့ ခြေဆင်း၊ အပိုဒ် ၃၁၊ အပိုဒ် ၃၂၊ အပိုဒ် ၃၅၊ အပိုဒ် ၃၆၊ အပိုဒ် ၄၀ အပိုဒ်ခွဲ(ခ)၊ အပိုဒ် ၄၃၊ အပိုဒ် ၄၄၊ အပိုဒ် ၄၇၊ အပိုဒ် ၄၈ အပိုဒ်ခွဲ(ခ) ပြင်ဆင်ဖြည့်စွက်ချက်များကိုလည်း လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၂၂ အပိုဒ်ခွဲ(က)၊ အပိုဒ် ၂၃ ခြေဆင်း၊ အပိုဒ် ၂၆၊ အပိုဒ် ၂၇၊ အပိုဒ် ၂၈၊ အပိုဒ် ၂၉ ခြေဆင်း၊ အပိုဒ် ၃၁၊ အပိုဒ် ၃၂၊ အပိုဒ် ၃၅၊ အပိုဒ် ၃၆၊ အပိုဒ် ၄၀ အပိုဒ်ခွဲ(ခ)၊ အပိုဒ် ၄၃၊ အပိုဒ် ၄၄၊ အပိုဒ် ၄၇၊ အပိုဒ် ၄၈ အပိုဒ်ခွဲ(ခ)သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ပြည်သူ့လွှတ်တော်က အတည်ပြုထားတဲ့ ဥပဒေကြမ်းရဲ့ အပိုဒ် ၃ အပိုဒ်ခွဲ(ဆ)၊ အပိုဒ် ၂ရ နဲ့ အပိုဒ် ၄၄ တို့ကိုတော့ အမျိုးသားလွှတ်တော်က ပယ်ဖျက်အတည်ပြုပေးနိုင်ပါရန် အဆိုပြုတင်ပြအပ်ပါတယ် ခင်ဗျား။</speech>
<speech type="speaker">ဒီပယ်ဖျက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပယ်ဖျက်ချက် အတည်ဖြစ်သည်။</speech>
<speech><mp id="992">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဒီနေ့ အမျိုးသားလွှတ်တော်ကြီးကနေပြီးတော့ ပြင်ဆင်ချက်တွေနဲ့ အတည်ပြုလိုက်တဲ့ အပိုဒ်၊ အပိုဒ်ခွဲ တွေကလွဲလို့ ကျန်တဲ့ အပိုဒ်၊ အပိုဒ်ခွဲများအားလုံးကိုတော့ ပြည်သူ့လွှတ်တော်ရဲ့ အတည်ပြုချက် အတိုင်း အမျိုးသားလွှတ်တော်က ဆက်လက်အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီတင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ ပြန်လယ်စားလှယ်များက ဆက်လပြည်ထောင်စုအစိုးရများကို ပြုပြင်ထိန်း သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။</speech>
</bill>
</section>
<section value="Motion">
<motion>
<title>ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)၏ ရှေးအစဉ်အဆက် အသုံးပြုခဲ့သော ကျေးလက်နေ ပြည်သူများ ထိန်းသိမ်းသည့် မိုးရေကန်များ၊ သောက်သုံးရေကန်များ၊ ဆည်ငယ်/ တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ် တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန်အတွက် ကန်တူးပေးခြင်း၊ ကန်ပေါင်ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်း ရန်နှင့် အသစ်တိုးချဲ့ တည်ဆောက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှယ်များက ဆက်လက်ဆွေးနွေးခြင်း၊ ပြည်ထောင်စုအဆင့် အဖွဲ့ အစည်းဝင်က ပြန်လည်ဖြေရှင်း ဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း တင်သွင်းထားတဲ့ ရှေးအစဉ်အဆက် အသုံးပြုခဲ့သော ကျေးလက်နေပြည်သူများထိန်းသိမ်းသည့် မိုးရေကန်များ၊ သောက်သုံးရေကန်များ၊ ဆည်ငယ်/တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက် ရေဖြည့်ဆည်းရန်၊ လုပ်ကွက်ငယ် တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန် အတွက် ကန်တူးပေးခြင်း၊ ကန်ပေါင်ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင် ထိန်းသိမ်းရန်နှင့် အသစ်တိုးချဲ့ တည်ဆောက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ ဆက်လက် ဆွေးနွေးဖို့ဖြစ်ပါတယ်။ ဆွေးနွေးမယ့် ကိုယ်စားလှယ်များ တစ်ဦးလျှင် (၈)မိနစ်ထက် မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ မကွေးတိုင်းဒေသကြီး မဲဆန္ဒနယ်အမှတ်(၉)မှ ဦးမြမင်းဆွေ ဆွေးနွေး နိုင်ပါပြီ။</speech>
<speech><mp id="915">ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကြီးတစ်ရပ်လုံးကို မင်္ဂလာပါလို့ ဦးစွာ နှုတ်ခွန်းဆက်သ ဂါရဝပြုပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဦးမြမင်းဆွေ ဖြစ်ပါတယ်။ ယနေ့ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း ရဲ့ အဆိုကို ထောက်ခံ ဆွေးနွေးသွားမှာ ဖြစ်ပါတယ်။ ဦးခင်ဝင်း ရဲ့ အဆိုဟာ သာမန်အဆိုတစ်ခုလို့ ထင်ရပေမယ့် ဒီနေ့ ကျွန်တော်တို့နိုင်ငံနဲ့ နိုင်ငံသားတွေအတွက် လွန်စွာအရေးကြီးတဲ့ အဆိုတစ်ခုဖြစ်သလို တန်ဖိုးမဖြတ်နိုင်တဲ့ အဆိုတစ်ခုလည်း ဖြစ်ပါတယ်။ ယနေ့ အဆိုကို ဆွေးနွေးသွားခဲ့ကြတဲ့ အမျိုးသားလွှတ်တော်ကိုယ်စားလှယ်ကြီးတွေရဲ့ ဆွေးနွေးချက်တွေကို သုံးသပ်ကြည့်မယ်ဆိုရင် အပူပိုင်းမိုးခေါင်ရေရှား ဒေသတစ်ခုတည်းမှာသာ ရေလိုအပ်မှုနဲ့ ရေစီမံခန့်ခွဲမှု လိုအပ်နေတာ မဟုတ်ဘဲနဲ့ တောင်ပေါ်ဒေသတွေမှာလည်း ရေစီမံခန့်ခွဲမှု လိုအပ်နေတာ ဖြစ်ပါတယ်။ နောက် ရေအလွန်ပေါပါတယ်ဆိုတဲ့ ဧရာဝတီတိုင်းဒေသကြီးမှာလည်း ရေလိုအပ်နေတာဖြစ်သလို ပင်လယ်နဲ့ နီးကပ်နေတဲ့ တိုင်းဒေသကြီးနှင့် ပြည်နယ်တွေမှာလည်း ရေလိုအပ်နေတာ ဖြစ်ပါတယ်။ ဒီနေ့ ဦးခင်ဝင်း တင်သွင်းတဲ့ အဆိုကို ဆောင်ရွက်နိုင်ခြင်းအားဖြင့် အကျိုးကျေးဇူးတွေ အများကြီးရရှိမှာ ဖြစ်ပါတယ်။ အဆိုရှင်ဖော်ပြထားတဲ့ အကျိုးကျေးဇူးတွေဖြစ်တဲ့ ရေချို မိုးရေ စုဆောင်းသိုလှောင်နိုင်မယ်။ သောက်သုံးရေတွေရရှိမယ်။ နောက် မြေအောက်ရေတွေ ဖြည့်ဆည်းပေးနိုင်မယ် စတဲ့ အချက်တွေ အပြင် အခြားကွင်းဆက်အကျိုးကျေးဇူးတွေလည်း များစွာရရှိမှာဖြစ်ပါတယ်။ ကန်ငယ်၊ ဆည်ငယ် တွေကို တည်ဆောက်ပေးခြင်းအားဖြင့် ဒီကန်ငယ်၊ ဆည်ငယ်တွေရဲ့ အနီးပတ်ဝန်းကျင်မှာ သစ်ပင် တွေ ပေါက်ရောက်ရှင်သန်လာပြီးတော့ စိမ်းလန်းစိုပြည်လာမှာ ဖြစ်ပါတယ်။ သစ်ပင်တွေကြောင့်ပဲ မိုးခေါင်ဒေသတွေမှာ မိုးရွာလာနိုင်ပါတယ်။ နောက် မိုးရေကြောင့် မြေဆီလွှာတိုက်စားမှုတွေကို ဒီသစ်ပင်တွေက ကာကွယ်ပေးနိုင်ပါတယ်။ နောက် သဲချောင်းတွေမှာ လယ်ယာမြေထဲက သဲတွေနဲ့ မိုးရေတွေနဲ့အတူ စီးဆင်းမှုတွေကိုလည်း လျော့ကျလာပြီးတော့ သဲချောင်းတွေ တည်ငြိမ်လာမှာ ဖြစ်ပါတယ်။ သဲချောင်းတွေ တည်ငြိမ်လာတာနဲ့အမျှ မြစ်ကြမ်းပြင် မြင့်တက်လာမှုတွေကိုပါ ကာကွယ်နိုင်မှာဖြစ်သလို မြစ်ကြောင်းထိန်းသိမ်းရေးလုပ်ငန်းတွေအတွက် များစွာ အထောက်အကူ သဲချောင်းတွေထဲက ပြမှာ ဖြစ်ပါဖြစ်သလို မြစ်ကြောင်းလာတာနဲ့အမျှ ထို့အပြင် မြေကမ်းပါးပြိုကျမှုတွေကို ကာကွယ်နိုင်မှာဖြစ်လို့ ကွင်းဆက် အကျိုးကျေးဇူးတွေ များစွာရရှိနိုင်မှာ ဖြစ်ပါတယ်။ အဆိုရှင်က ကမ္ဘာ့ဖွံ့ ဖြိုးမှု နောက်ကျနေတဲ့နိုင်ငံတွေမှာ မြေအောက် ရေကို နေ့စဉ်နှင့်အမျှ တိုးတက်ထုတ်ယူသုံးစွဲနေပြီးတော့ ပြန်လည်ဖြည့်ဆည်းတဲ့အပိုင်းမှာ လွန်စွာ အားနည်းတယ်လို့ ဆိုပါတယ်။ ကျွန်တော်တို့နိုင်ငံဟာလည်း မြေအောက်ရေ အလွန်အကျွံထုတ်ယူ သုံးစွဲနေကြပြီးတော့ ပြန်လည်ဖြည့်ဆည်းတဲ့အပိုင်းမှာ အားနည်းနေတာကို တွေ့ရမှာဖြစ်ပါတယ်။ ဆည်ငယ်၊ ကန်ငယ်တွေ တည်ဆောက်ပေးခြင်းအားဖြင့်လည်း မြေအောက်ရေကို ဖြည့်ဆည်း ပေးနိုင်မှာဖြစ်ပါတယ်။ မြေအောက်ရေရရှိဖို့ ဆည်ငယ်၊ ကန်ငယ်တွေ တည်ဆောက်ထိန်းသိမ်းတဲ့ လုပ်ငန်းတွေကို လုပ်ရမှာဖြစ်သလို ကန်ငယ်၊ ဆည်ငယ်တွေရဲ့ ရေဝင်ရေလွှဲဧရိယာတွေမှာရှိတဲ့ သစ်ပင်နှင့် သဘာဝပတ်ဝန်းကျင်တွေကိုလည်း ထိန်းသိမ်းရမှာ ဖြစ်ပါတယ်။ ရေဝင်ရေလွှဲဧရိယာ တွေမှာ ကွန်ဒိုမြောင်းတွေတူးဖော်ပြီးတော့ ရလာတဲ့မိုးရေတွေကို ချက်ချင်း စီးဆင်းမသွားစေဘဲနဲ့ ခေတ္တထိန်းယူပြီးတော့ မြေအောက်ကို စိမ့်ဝင်စေခြင်းအားဖြင့်လည်း မြေအောက်ရေကို ဖြည့်ဆည်း ပေးနိုင်မှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဒီနေ့ ကျွန်တော်တို့နိုင်ငံဟာ ရာသီဥတုဖောက်ပြန်တဲ့ဒဏ်ကို စတင်ခံစားနေရပြီဖြစ်ပါတယ်။ စိုက်ပျိုးရေ၊ သောက်သုံးရေရရှိရေး၊ အခက်အခဲတွေကိုလည်း နှစ်စဉ် ရင်ဆိုင်နေရပြီ ဖြစ်ပါတယ်။ ဒီလိုအခြေအနေမှာ ဒီနေ့ နိုင်ငံတော်ကို တာဝန်ယူထားတဲ့ နိုင်ငံတော်အစိုးရအနေနဲ့ အနာဂတ်မှာ ကြုံတွေ့လာနိုင်မယ့် ရေရှားပါးမှု အခက်အခဲ တွေကို ဖြေရှင်းနိုင်ဖို့ရာ ကြိုတင်မျှော်မှန်းပြီးတော့ နိုင်ငံအနှံ့မှာ ရေရရှိနိုင်မယ့် အရင်း အမြစ်တွေကို နည်းမျိုးစုံနဲ့ ဖော်ထုတ်အသုံးချပြီးတော့ ကြိုတင်ပြင်ဆင်မှုတွေ ဆောင်ရွက်ထားရမှာ ဖြစ်ပါတယ်။ သက်ဆိုင်ရာဒေသအလိုက် ဖြစ်နိုင်ခြေတွေကို ခန့်မှန်းပြီးတော့ လိုအပ်တဲ့ အစီအမံတွေ ကိုလည်း ဆောင်ရွက်ထားရမှာဖြစ်ပါတယ်။ ကျွန်တော်မဲဆန္ဒနယ်ရဲ့ အခြေအနေလေးကို အနည်းငယ် တင်ပြလိုပါတယ်။ ကျွန်တော်တို့ဒေသဟာ မိုးခေါင်ရေရှားတဲ့ဒဏ်ကို အခံရဆုံးဒေသတစ်ခု ဖြစ်ပါတယ်။ တစ်နိုင်ငံလုံး မိုးသည်းထန်စွာ ရွာသွန်းနေတဲ့ပြီးခဲ့တဲ့ ဇူလိုင်လကုန်အထိ မိုးရေချိန်ဟာ (၂)လက်မလောက်သာ ရရှိပါသေးတယ်။ မိုးခေါင်လို့ စိုက်ပျိုးထားတဲ့ သီးနှံတွေအားလုံး ပျက်စီးဆုံးရှုံး ခဲ့ရပါတယ်။ ရှေ့က ဆွေးနွေးသွားတဲ့ ကိုယ်စားလှယ်ကြီး ဦးအောင်မျိုး ရဲ့ ဆွေးနွေးချက်ကို ထောက်ခံ ဆွေးနွေးလိုပါတယ်။ ဒီနေ့ တောင်သူလယ်သမားတွေဟာ သဘာဝဘေး အမျိုးမျိုးကြောင့် သီးနှံပျက်စီးရင် လျော်ကြေးတွေရရှိနေတဲ့မိုးခေါင်လို့ပျက်စီးဆုံးရှုံးသွားတဲ့ သီးနှံတွေအတွက်တော့ လျော်ကြေး ရရှိမှု မရှိသေးပါဘူး။ ဒါကြောင့် မိုးခေါင်လို့ ပျက်စီးသွားတဲ့ သီးနှံတွေအတွက် နိုင်ငံတော်အနေဖြင့် လျော်ကြေးပေးဖို့ကိုလည်း တိုက်တွန်းလိုပါတယ်။ ကျွန်တော်တို့ ဒေသလို မိုးရေချိန်နည်းတဲ့ဒေသ တွေမှာ ဒေသနှင့်ကိုက်ညီမယ့် မြစ်ရေတင်လုပ်ငန်းတွေကိုလည်း စီမံဆောင်ရွက်ပေးမယ်ဆိုရင် လွန်စွာ အကျိုးဖြစ်မှာ ဖြစ်ပါတယ်။ ဒီနေ့ ကျွန်တော်တို့ဒေသမှာ ဆောင်ရွက်ပြီး မြစ်ရေတင်တွေ များစွာရှိပါတယ်။ မြစ်ရေတင်စီမံကိန်းတွေ ပြီးစီးပြီဖြစ်သော်လည်း ရေပေးဝေနိုင်မှုက ရာခိုင်နှုန်းဟာ လွန်စွာနည်းပါးတယ်။ မြစ်ရေတင်လုပ်ငန်းတွေကို အစိုးရအနေနဲ့ အစိုးရရဲ့ အကျိုးအမြတ်ကို အဓိက မထားဘဲနဲ့ ဒေသအကျိုးကိုရှေးရှုပြီးတော့ ဆောင်ရွက်နိုင်မယ်ဆိုရင် သောက်သုံးရေရရှိမှုနဲ့ စိုက်ပျိုးရေ ရရှိမှုအပိုင်းမှာ များစွာအထောက်အကူပြုမှာ ဖြစ်ပါတယ်။ နောက်တစ်ခုက တည်ဆောက်ပြီး ဆည်ငယ်တွေရဲ့ ပြင်ဆင်ထိန်းသိမ်းရေးလုပ်ငန်းတွေကို အနည်းငယ် ဆွေးနွေးလိုပါတယ်။ ကျွန်တော်တို့ဒေသမှာရှိတဲ့ ဆည်တွေဟာ စိုက်ဧက လွန်စွာနည်း ပါတယ်။ တချို့ဆိုရင် စိုက်ဧက လုံးဝမရှိပါဘူး။ ပြောချင်တာက စိုက်ဧက မရှိတဲ့အခါမှာ ဆည်တွေရဲ့ ပြင်ဆင်ထိန်းသိမ်းတဲ့ လုပ်ငန်းတွေကို ဌာနအနေနဲ့ ဆောင်ရွက်ပေးခြင်းမရှိပါဘူး။ ဒီအခါမှာ ဆည် တွေရဲ့ ကြံ့ခိုင်မှုက လွန်စွာအားနည်းပြီးတော့ မိုးသည်းထန်စွာ ရွာတဲ့အခါမှာ ဆည်တွေကျိုးပြီးတော့ ဒေသခံပြည်သူတွေ ဒုက္ခများစွာကြုံတွေ့နိုင်ပါတယ်။ ဒါကြောင့် ဒီအဆိုမှာ ပါဝင်တဲ့ ပြင်ဆင်ထိန်းသိမ်း ရေးလုပ်ငန်းတွေကိုလည်း မဖြစ်မနေ ဆောင်ရွက်ရမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ဒီကနေ့ ဦးခင်ဝင်း ရဲ့ အဆိုကို အကောင်အထည်ဖော်လိုက်ခြင်းအားဖြင့် ဒီနေ့ ကြုံတွေ့နေရတဲ့ ရေအခက်အခဲကို ဖြေရှင်း နိုင်မှာ ဖြစ်တဲ့အပြင် အနာဂတ်မှာ ကြုံတွေ့လာနိုင်မယ့် ရေအခက်အခဲကိုပါ စီမံဆောင်ရွက်ပြီး ဖြစ်မှာ ဖြစ်လို့ ဒီနေ့ ဦးခင်ဝင်း ရဲ့ အဆိုကို လေးနက်စွာ ထောက်ခံပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၁)မှ ဦးလှဆန်း ဆွေးနွေးနိုင်ပါပြီ။</speech>
<speech><mp id="904">ဦးလှဆန်း၊ မကွေးတိုင်းဒေသကြီး မဲဆန္ဒနယ်အမှတ်(၁)</mp>မကွေးတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ကျွန်တော် ဦးလှဆန်း က အမျိုးသား လွှတ်တော်ဥက္ကဋ္ဌကြီးနှင့် အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ မကွေးတိုင်း ဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးခင်ဝင်း ၏ ရေနှင့် ပတ်သက်သော အဆိုကို ကဏ္ဍအလိုက် ခွဲခြမ်းစိတ်ဖြာကြည့်ရမည်ဆိုလျှင် (၁)ရေကန်အဟောင်းများ ပြန်လည်တူးဖော်ထိန်းသိမ်းဖို့၊ (၂) ကန်ငယ်၊ ဆည်ငယ်များ ထပ်မံတူးဖော်ပေးဖို့၊ (၃) သောက်သုံး ရေနှင့် စိုက်ပျိုးရေ၊ မြေအောက်ရေ ထိန်းသိမ်းပေးဖို့၊ (၄) ဂေဟစနစ်များပျက်စီးမှုမှ ကာကွယ်ဖို့ ဆိုပြီးတော့ အရှည်ကို မျှော်ကိုး၍ ၎င်းအဆိုကို တင်သွင်းခြင်းဖြစ်တယ်လို့ ယူဆမိပါတယ်။ အမျိုးသားလွှတ်တော်ဥက္ကဋ္ဌကြီးခင်ဗျား။ ရွှေကို မလို ရေကိုလိုသည် ဆိုသည့် စကားထက် စိုက်ပျိုးရေ ရရှိပါက ရေရလျှင် ရွှေရနိုင်သည်လို့ ဆိုချင်ပါသေးတယ်။ ကျွန်တော် မဲဆန္ဒနယ်မြေ ကျေးရွာများ ရောက်ခဲ့လို့ လူထုတွေ့ဆုံပွဲမှာ သစ်ကိုင်းငယ်နှင့် ရေအပြည့်ထည့်ထားတဲ့ ရေသန့်ဘူးဖြင့် စံနမူနာပြပြီး ပြောတတ်ပါတယ်။ သစ်ကိုင်းငယ်ကို သစ်ပင်ပုံစံ နမူနာပြပြီး မိုးရွာလျှင် သစ်ပင် သစ်ကိုင်းမှတစ်ဆင့် မိုးရေသည် တဖြည်းဖြည်း မြေကြီးထဲကို စိမ့်ဝင်ပါတယ်။ သစ်တောကြီးများ ရှိလျှင် မြေအောက်မှာ ရေသည် ဆည်ကြီးသဖွယ် တည်ရှိနိုင်ကြောင်းလည်း ပြောပြပါတယ်။ ရှေးလူကြီးသူမများ သစ်ပင်များခုတ်လျှင် နတ်နေကိုင်း ချန်ပြီးတော့ ခုတ်ကြရန် ပြောဆိုခြင်းသည် သစ်ပင်များအား ခုတ်လှဲမှု မပြုလုပ်ရန် တားဆီးခြင်း ဆိုလိုတယ်လို့လည်း ယူဆမိပါတယ်။ သို့သော်လည်းပဲ မြန်မာနိုင်ငံ နတ်နေကိုင်း မကျန်အောင် သစ်တောသစ်ပင်များကို ခုတ်လှဲပစ်နေတော့ မိုးရေက မြေကြီးကို တိုက်ရိုက်ထိတွေ့ပြီး မြေကြီးထဲ စိမ့်မဝင်နိုင်တော့ဘဲ တိုက်ရိုက်ထိတွေ့ပြီးတော့ ရေစီးမှာ မြေတွေ၊ သဲတွေ ပါသွားပါတယ်။ ရေအပြည့်ရှိသော ရေသန့် ပုလင်းထဲကို သဲမြေထည့်ပြတော့ သဲမြေက နေရာဝင်ယူပြီးတော့ ပုလင်းထဲက ရေလျှံကျလာသကဲ့သို့ ယခု ကျွန်တော်တို့နိုင်ငံ အခြေအနေကလည်း ရေကြီးရေလျှံမှု ဖြစ်ပေါ်လာတယ်ဆိုတာ အားလုံး အသိပဲ ဖြစ်ပါတယ်။ သဘာဝကို ဖျက်ဆီးရင် သဘာဝက ပြန်ပြီး ဒဏ်ခတ်တာကို ခံရပါလိမ့်မယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မိဘ၊ ဘိုးဘွားများ ပြောဆို သုံးစွဲခဲ့တဲ့ ဥပမာစကားက သစ်မရှိခင်စပ်ကြား ဝါးပေါင်ကွပ် ဆိုတဲ့ စကားပါ။ ယခု အနေအထား ကတော့ သစ်ကလည်းမရှိ ဝါးကလည်းမမြင် ဆိုတော့ သစ်မရှိခင်စပ်ကြား မြေကြီးကို ပေါင်ခုပြီး ရေကို ထိန်းသိမ်းဖို့ လိုအပ်နေတဲ့ ်လာပြီဖြစ်လို့ အဆိုရှင်ရဲ့ အဆိုကို ကျွန်တော့်အနေနဲ့ ထောက်ခံရခြင်း ဖြစ်ပါတယ်။ သို့သော်လည်းပဲ ယခင် အစိုးရများလက်ထက်ကလို သဲထဲကို ရေသွန်ဘိ သကဲ့သို့ ဆည်ထဲကို ငွေသွန်သလိုမျိုးတော့ မဖြစ်စေဖို့ လိုအပ်ပါလိမ့်မယ်။ မိမိတို့၏ အိမ်သောက်ရေ အိုးထဲ ရေလျော့ရင် ရေမရှိရင်တော့ ထပ်မံဖြည့်သွင်းပါလိမ့်မယ်။ မြင်နိုင်စွမ်းမရှိသော မြေအောက်ရေ ထိန်းသိမ်းဖို့ရာ ထပ်မံဖြည့်တင်းဖို့ရာကျတော့ မေ့လျော့နေတတ်ကြပါတယ်။ ပြီးခဲ့တဲ့နွေရာသီမှာ ရာသီဥတု ပူပြင်းလွန်းလို့ ရေကန်များမှာ ရေတော်တော်ခန်းခြောက်ခဲ့ကြတာ အားလုံးအသိပဲဖြစ်ပါတယ်။ ကျွန်တော့်ကို Power Point သုံးစွဲခွင့်ပြုပါခင်ဗျား။ စာသင်ကျောင်းများတွင်သော် လည်းကောင်း၊ ဘုန်းတော်ကြီးကျောင်းများတွင်သော်လည်းကောင်း၊ ကျေးရွာပိုင်မြေနေရာများတွင် သော်လည်းကောင်း UNDP ရဲ့ အကူအညီဖြင့် မိုးရေစုဆောင်း သိုလှောင်ကန်များ တည်ဆောက် ထားမှုအခြေအနေပါ။ တချို့ဆို နှစ်ပေါက်မိုးရေ သိုလှောင်ပြီးတော့ သုံးစွဲတဲ့အိမ်များ မိုးရေကန်ထဲမှာ အုတ်ခဲမီးဖုတ်ထည့်ပြီးရင် ပိုးလောက်လန်း မတက်ဘူးဆိုတဲ့ အယူအဆတောင် ရှိကြပါသေးတယ်။ ကျွန်တော်တို့နိုင်ငံကို ရေလှောင်ကန်များ တည်ဆောက်ပေးတဲ့အနေအထားပါ။ သစ်တောတွေ ပေါများတဲ့ အရပ်ဒေသများမှာ စိမ့်စမ်းရေ တသွင်သွင်စီးဆင်းပြီးတော့ ရေတံခွန်တွေ ဖြစ်ပေါ်နိုင် သော်လည်း ကျွန်တော်တို့လို မိုးရေချိန်လက်မ (၄၀)အောက်ရွာသွန်းသော မိုးခေါင်ရေရှားဒေသ များမှာတော့ ယခုကဲ့သို့ စိမ့်စမ်းရေများကို ရေတွင်းအဖြစ် တည်ရှိပြီး အသုံးပြုခဲ့ကြတာပါ။ မြေအောက်ရေသုံးရန် အဝီစိရေတွင်းများ နည်းပညာဖြင့် မတူးနိုင်ခင်စပ်ကြားမှာ ၎င်းစိမ့်စမ်းရေ တွင်းများက ရေကို နွေရာသီမှာ ညအိပ်ညနေ စောင့်ပြီးတော့ အသုံးပြုခဲ့ကြရပါတယ်။ ကြောင့် ရန်စဖြစ်တဲ့ အဖြစ်ကြရတယ်။ ခုအခြေအနေ အားလုံး မကွေးတိုင်းဒေသကြီး တိုင်းစိုက်ပျိုးရေးဦးစီးဌာနမှူး၏ သုတေသနပြု မိုးရေစုဆောင်းတဲ့ ကန်စနစ်ပါ။ (၁၀ x ၁၀ x ၅)ပေ ကျင်းများတူးပြီးတော့ နွားချေး၊ ဆိတ်ချေး၊ သစ်ရွက်၊ နှမ်းရိုး မြေပဲခွံ များထည့်ပြီး သဘာဝမြေဩဇာဖြင့် ပြုလုပ်ပါတယ်။ နောက်ပြီးတော့ မြေဩဇာအဖြစ် အသုံးပြုပြီး ပါက ၎င်းကျင်းနေရာမှာ မိုးရာသီမှာ မိုးကာစများ အချိုးကျ ချုပ်လုပ်ပြီးတော့ ကျင်းထဲမှာထည့်ကာ မိုးရေကို စုဆောင်းပါတယ်။ စိုက်ပျိုးသီးနှံများ ရေလိုအပ်ပါက ဖြည့်တင်းပေးသောစနစ်ပါ။ လွှတ်တော် ကိုယ်စားလှယ်များ မိမိမဲဆန္ဒနယ်မြေမှာ ဆောင်ရွက်ကြမယ်ဆိုရင် စိုက်ပျိုးရေး အောင်မြင်နိုင်သည့် မိုးရေလှောင်ကန်စနစ် ဖြစ်ပါတယ်။ ယနေ့ခေတ် ှာတော့ အမေရိကန်နှင့် မက္ကဆီကို ကော်လိုရာဒိုမြစ်ရေနဲ့ ပတ်သက်ပြီး ရေပြဿနာဖြစ်တယ်။ အစ္စရေးနှင့် ပါလက်စတိုင်းလည်း ရေပြဿနာ ဖြစ်ပါတယ်။ နိုင်းမြစ်အပေါ် အီဂျစ်၊ ဆူဒန်၊ အီသီယိုးပီးယားတို့ ရေကြောင့်အငြင်းပွား မှုလည်း ဖြစ်ကြပါတယ်။ အိန္ဒိယနိုင်ငံမှာတော့ ရေလုကြ၍ ရေပဋိပက္ခ ခဏခဏဖြစ်လို့ ခုံအဖွဲ့ ဖွဲ့ထားရတာရှိသလိုပဲ ၁၉၉၁ ခုနှစ် ရေလုပွဲကြောင့် လူ(၁)သိန်း အိုးအိမ်ပစ်ပြေးကြတဲ့ အကြောင်း တွေလည်း ရှိပါတယ်။ အဓိကအားဖြင့်တော့ လွန်ခဲ့တဲ့နှစ်ပေါင်း (၂၆၀၀)ကျော်က ဂေါတမဗုဒ္ဓဘုရားရှင်လက်ထက် ရေကြောင့် ရန်စဖြစ်တဲ့ အကြောင်းအရာလည်း ရှိခဲ့ဖူးပါတယ်။ Power Point သိမ်းလို့ရပါပြီ။ (၂၀)ရာစုမှာ ရေနံကြောင့် စစ်ဖြစ်ကြရတယ်။ (၂၁)ရာစုမှာ ရေကြောင့် စစ်ပွဲတွေဖြစ်နိုင်တယ်လို့ ပြောဆိုသုံးသပ်ကြပါတယ်။ ရခိုင်ပြည်နယ်ဒေသ မိုးရေချိန်လက်မ (၂၀၀)ခန့်ရွာသော်လည်း ဆားငန် ရေများတဲ့ဒေသဖြစ်လို့ မိုးရေသောက်ရေကန်များဖြင့် ရေကိုသုံးစွဲသိုလှောင်ရတဲ့ အခြေအနေ အားလုံး အသိပါပဲ။ တနင်္သာရီတိုင်းဒေသကြီး၊ ကျွန်းစုမြို့နယ်မှာ ပုစွန်မွေးဖို့ ကန်တူးပြီး ပလတ်စတစ် အထူသားကြီးများခင်းကာ လေပေးစက်များဖြင့် ပုစွန်မွေးမြူကြတာကိုလည်း သိရှိကြပါလိမ့်မယ်။ လူဆိုတဲ့သူများ တိုက်ရိုက်အသုံးပြုတဲ့ မိုးခေါင်ရေရှား မြန်မာနိုင်ငံအလယ်ပိုင်းက ရေကန်တွေ ရန်ကုန်မြို့ကြီးရဲ့တစ်ဖက်ကမ်းက ဒလလို နယ်မြေဒေသမှာလည်း အသုံးပြုကြတဲ့ ရေကန်တွေ၊ ရခိုင်ပြည်နယ်ဒေသက ရေကန်တွေမှာ ရေသိုလှောင်မှုသည် ပုစွန်မွေးမြူရေးကန်လောက်တောင် အဆင့်မမြင့်နိုင်သေးကြပါဘူး။ ကန်ရေကို သောက်သုံးသူများ ရောဂါဖြစ်နိုင်မယ့် အခြေအနေ အများကြီး ရှိပါတယ်။ ဝမ်းပျက်ဝမ်းလျှောရောဂါ ဖြစ်စေနိုင်သည့် ဘက်တီးရီးယားပိုးကို ခံနိုင်စွမ်း၊ ခံနိုင်ရည်ရှိနေလို့ ရောဂါ မရကြသေးတာပါ။ နိုင်ငံခြားသားပဲဖြစ်ဖြစ်၊ တခြားအရပ်ဒေသကပဲဖြစ်ဖြစ် ရေပြောင်းရေလဲကြောင့် ရောဂါရတတ်ပါတယ်။ တကယ်တော့ ရေမသန့်လို့ ရောဂါရခြင်း ဖြစ်တယ် ဆိုတာ အားလုံးအသိပါပဲ။ လေးစားရပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်တို့ရဲ့ ကျောင်းသား အရွယ် စာသင်ခဲ့ရတဲ့ ပုပ္ပားမောင် တောင်ကတုံး ယောင်ထုံးစို့ကွယ် ဆိုတဲ့ းက ပုပ္ပားတောင်ကိုလည်း သစ်ပင်စိုက်မယ် နိုင်ငံအနှံ့ သစ်တောသစ်ပင် စိုက်ပျိုးထိန်းသိမ်းမယ်ဆိုရင် ပတ်တော်ဥက္ကဋ္ဌကြကွယ် ဆိုတဲ့ အမယ်ဆိုရင် တောင်စွယ်တောင်တန်းတွေနဲ့ ရေချိုမြစ်က (၄)စင်း၊ နွေ၊ မိုး၊ ဆောင်း ရာသီဥတုက (၃)မျိုး ခံစား ကြရတဲ့ သဘာဝက ပေးအပ်ထားတဲ့ သိပ်လှတဲ့ ကျွန်တော်တို့နိုင်ငံမှာ ပြီးခဲ့တာ ပြီးခဲ့ပေမယ့် မပြီး သေးတဲ့ ကျွန်တော်တို့ရဲ့ နောင်လာနောက်သားများအတွက် ဒေသအလိုက် တစ်နိုင်တစ်ပိုင် စည်းစနစ် ကျနစွာ ရေကန်အဟောင်းများပြန်ဖော် ရေကန်အသစ်များတူးခြင်း၊ သစ်တောသစ်ပင်များ စိုက်ပျိုး ခြင်းဖြင့် စိုက်ပျိုးရေးအတွက်သော်လည်းကောင်း၊ သောက်သုံးရေအတွက်သော်လည်းကောင်း၊ ဂေဟ စနစ်အတွက်သော်လည်းကောင်း ရေကို ထိန်းသိမ်းဆောင်ရွက်ကြပါစို့လို့ ပြောကြားရင်း ဦးခင်ဝင်း ၏ အဆိုအား လေးနက်စွာ ထောက်ခံအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အဆိုနှင့်စပ်လျဉ်း၍ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီးက ပြန်လည်ဆွေးနွေးရန် ရှိပါက ဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော် (ဒုတိယဝန်ကြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးနဲ့ လွှတ်တော်ကိုယ်စားလှယ်များ ခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးခင်ဝင်း ရဲ့ အဆို နှင့်စပ်လျဉ်းပြီး ဆက်စပ်ဆက်နွယ်နေတဲ့ ဝန်ကြီးဌာနများဖြစ်တဲ့ ပို့ဆောင်ရေးနှင့် ဆက်သွယ်ရေး ဝန်ကြီးဌာန၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနတို့ရဲ့ သဘောထားနှင့် အတူ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ရှင်းလင်းတင်ပြ ဆွေးနွေးပါမယ်။ အဆိုဟာ အဆိုကောင်းတစ်ရပ် ဖြစ်ပါတယ်။ ဥက္ကဋ္ဌကြီးခင်ဗျား။ နိုင်ငံအတွက် တန်ဖိုးရှိ ရှားပါးလာတဲ့ ရေရရှိရေးလုပ်ငန်းတွေကို သဘာဝဂေဟစနစ် ပျက်ယွင်းမှုမရှိစေရေးနဲ့အတူ ဒေသအလိုက် အကောင်အထည်ဖော် ဆောင်ရွက် သွားနိုင်ဖို့ လွှတ်တော်ကိုယ်စားလှယ်ကြီးရဲ့ အဆိုအပေါ်မှာ အမျိုးသားလွှတ်တော်ကိုယ်စားလှယ် အများစုကလည်း သုံးသပ်အကြံပြု ထောက်ခံဆွေးနွေးမှုလည်း ရှိပြီးဖြစ်ပါတယ်။ အဆိုပါ လုပ်ငန်းစဉ် များနှင့်စပ်လျဉ်းပြီး မိမိတို့ ဆောင်ရွက်နေမှုအခြေအနေများကို ဦးစွာ ရှင်းလင်းတင်ပြပါမယ်။ ဥက္ကဋ္ဌကြီးခင်ဗျား။ ကမ္ဘာ့ရေထုမှာ ပင်လယ်၊ သမုဒ္ဒရာများရှိတဲ့ ရေငန်ထုထည်ဟာ အများဆုံး ဖြစ်ပါတယ်။ အမှန်တကယ် သုံးစွဲနိုင်တဲ့ ရေချိုပမာဏဟာ (၂)ရာခိုင်နှုန်းလောက်သာရှိပါတယ်။ မြန်မာနိုင်ငံအနေနဲ့ တခြားကမ္ဘာ့နိုင်ငံများထက် ရေချို သယံဇာတ များစွာပေါများသော်လည်းပဲ လွန်ခဲ့တဲ့ ဆယ်စုနှစ်ကာလများအတွင်းမှာ ပြောင်းလဲသွားတဲ့ ကမ္ဘာ့ရာသီဥတုနဲ့ မိမိတို့နိုင်ငံဟာလည်း ရာသီဥတု ပြောင်းလဲမှုကြောင့် မိုးခေါင်ပြီး ပူပြင်းခြောက်သွေ့ခြင်းနဲ့အတူ သောက်သုံးရေရှားပါးတဲ့ အခက်အခဲ တွေကို ရင်ဆိုင်ကြုံတွေ့နေခဲ့ရတာဖြစ်ပါတယ်။ ကြုံတွေ့နေရဆဲလည်း ဖြစ်ပါတယ်။ လက်ရှိ ပစ္စုပ္ပန်သာမက အနာဂတ်ကာလကို မျှော်မှန်းပြီးတော့ တွေ့ကြုံခံစားရနိုင်မယ့် အခြေအနေတွေကို တွက်ဆပြီး မိမိတို့ စီမံဖန်တီးဆောင်ရွက်သွားရမယ့် အနေအထားလည်း ရောက်ရှိလာပြီ ဖြစ်ကြောင်းလည်း တင်ပြအပ်ပါတယ်။ လက်ရှိမှာ ရာသီဥတု ပြောင်းလဲမှုရဲ့ သက်ရောက်မှုကြောင့် မုတ်သုံလေဟာ ပုံမှန်ထက် နောက်ကျလာတဲ့အပြင် မုတ်သုံ ဆုတ်ခွာမှု ကလည်း အထွက်စောလာတဲ့အလျောက် မုတ်သုံကာလ တိုတောင်းလာမှုနဲ့ ကြုံတွေ့နေရပြီ ဖြစ်ပါတယ်။ ရေချိုအရင်းအမြစ်တွေဟာ မိုးရွာသွန်းမှု နည်းပါးလာတဲ့အတွက် မြေပေါ်ရေပမာဏ လျော့ကျလာတာတွေ၊ မြေအောက်ရေ ခန်းခြောက်လာတာတွေ ဖြစ်ပေါ်ပြီးတော့ ရေလုံခြုံမှု (Water Security) လျော့နည်းလာတဲ့အနေအထားမျိုးဖြစ်ကြောင်း တွေ့ရှိရပါတယ်။ မိမိတို့ဝန်ကြီးဌာနအနေနဲ့ မြန်မာနိုင်ငံအနှံ့အပြားမှာ ဒေသလိုအပ်ချက်တွေအရ ရရှိနိုင်တဲ့ ရေအရင်းအမြစ်တွေကို ဖော်ထုတ်အသုံးချပြီးတော့ အနာဂတ် ရေရှားပါးလာနိုင်တဲ့ အခက်အခဲတွေကို ဖြေရှင်းနိုင်ဖို့ ကြိုတင်မျှော်မှန်းအကောင်အထည်ဖော်တဲ့ လုပ်ငန်းတွေကိုလည်းပဲ ဆောင်ရွက်လျက် ရှိပါတယ်။ မိုးရေကို အရန်သင့် သိုလှောင်ထိန်းသိမ်းပေးနိုင်မယ့် ရေလှောင်တမံတွေ၊ ရေလွှဲဆည်တွေ၊ ရေလှောင်ကန်တွေ၊ ရေတံခါး စတဲ့ အခြေခံ အဆောက်အအုံတွေကို ရင်းနှီးမြှုပ်နှံမှုများစွာနဲ့ ကျခံ ဆောင်ရွက်လျက်ရှိတဲ့ အခြေအနေဖြစ်ပါတယ်။ ယခုရေလှောင်တမံပေါင်း(၂၃၅)ခု၊ ရေလွှဲဆည် (၁၀၇)ခု၊ ကန်(၇၁)ခု၊ ရေတံခါး(၁၆၈)ခုတို့ကို တည်ဆောက်ပေးထားပြီးလည်းဖြစ်ပါတယ်။ ဒါ့အပြင် စိုက်ပျိုးရေးအတွက်သာမက သောက်သုံးရေအတွက်ပါ အတိုင်းအတာတစ်ရပ်အထိ အထောက်အကူ ပြုမယ့် အခြေအနေတွေကိုလည်း ဖန်တီးနိုင်အောင် စီမံလုပ်ကိုင်နေကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ နိုင်ငံအနှံ့မှာ မိမိတို့ဝန်ကြီးဌာနက တည်ဆောက်ထိန်းသိမ်းထားတဲ့ ရေလှောင်တမံနှင့် ဆည်ကန်တွေအပြင် ဒေသကနေ တည်ဆောက်ထိန်းသိမ်းထားရတဲ့ ဆည်ကန် များစွာလည်း ရှိပါတယ်။ လွန်ခဲ့တဲ့ ၂၀၁၀-၂၀၁၁ ဘဏ္ဍာရေးနှစ်ကစပြီး ဆည်ကန်တွေ ပြုပြင် မွမ်းမံတာ အသစ်တည်ဆောက်ခြင်းတွေကို ထိုစဉ်ကာလက အရှိန်အဟုန်မြှင့် ဆောင်ရွက်ခဲ့ပါတယ်။ အထူးသဖြင့် ပူပြင်းခြောက်သွေ့ပြီး မိုးနည်းရေရှားဒေသဖြစ်တဲ့ စစ်ကိုင်းတိုင်းဒေသကြီး၊ မန္တလေး တိုင်းဒေသကြီး၊ မကွေးတိုင်းဒေသကြီး မြန်မာနိုင်ငံအလယ်ပိုင်း တိုင်းဒေသကြီးတွေမှာ အထူး ဦးစားပေး ဆောင်ရွက်ခဲ့တဲ့အခြေအနေရှိခဲ့ပါတယ်။ ၂၀၁၉-၂၀၂၀ ဘဏ္ဍာရေးနှစ်မှာလည်းပဲ နိုင်ငံနဲ့အဝှမ်း ဆည်ကန်ပေါင်း (၁၅၇)ခုကိုလည်း ပြုပြင်တည်ဆောက်သွားဖို့ လျာထား ဆောင်ရွက်လျက်ရှိပါတယ်။ အလားတူ မိုးနည်းရေရှား ဒေသများရှိတဲ့ မြစ်ရေတင်လုပ်ငန်းတွေအနက်ကနေ လုပ်ငန်း (၂၉)ခုရဲ့ ရေပေးမြောင်းတွေကနေ ကျေးရွာပေါင်း (၁၃၇)ရွာ သောက်သုံးရေ ရရှိရေးအတွက် စီမံ ဆောင်ရွက်သွားဖို့ ရှိပါတယ်။ အဆိုပါဒေသတွေဟာ မြေအောက်ရေကို အဓိကထားပြီး ရေအရင်းအမြစ် အဖြစ်အသုံးပြုရတဲ့အတွက် တွင်းနက်တွေ တူးဖော်ဆောင်ရွက်ပေးလျက်ရှိပြီးတော့ မိုးရေစုဆောင်း သိုလှောင်နိုင်တဲ့ဒေသတွေမှာ မိုးရေကန်များ အကောင်အထည်ဖော် ဆောင်ရွက်လျက်ရှိတဲ့အနေအထား ဖြစ်ပါတယ်။ ဥက္ကဋ္ဌကြီးခင်ဗျာ။ မိုးရွာသွန်းမှုများတဲ့ ဒေသတွေမှာတော့ မြေသားမိုးရေကန် တူးဖော်တဲ့ လုပ်ငန်း၊ စိမ့်စမ်းရေသွယ်ရနိုင်တဲ့ တောင်တန်းဒေသတွေမှာ စိမ့်စမ်းရေသွယ်လုပ်ငန်းတွေကို ဆောင်ရွက်ပေးလျက် ရှိပါတယ်။ ဆောင်ရွက်ပေးဖို့လည်း လိုအပ်ချက်ရှိနေဆဲ ဖြစ်ပါတယ်။ ရာသီဥတု ပြောင်းလဲမှုဖြစ်စဉ်တွေကြောင့် စိုက်ပျိုးရေ၊ သောက်သုံးရေ ရှားပါးလာတဲ့ အခက်အခဲ သဘာဝဘေးအန္တရာယ်တွေက လျော့ပါးသက်သာစေမယ့်လုပ်ငန်းတွေကို အထူးဦးစားပေး ဖြည့်ဆည်း ဆောင်ရွက်ပေးရန် လိုအပ်လျက်ရှိနေကြောင်းလည်း သုံးသပ်ရရှိပါတယ်။ သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဝန်ကြီးဌာနအောက်မှာရှိတဲ့ အပူပိုင်းဒေသ စိမ်းလန်းစိုပြည်ရေးဦးစီးဌာန အနေနဲ့လည်းပဲ အပူပိုင်းမိုးနည်းရေရှားဒေသဖြစ်တဲ့ စစ်ကိုင်းတိုင်းဒေသကြီး၊ မန္တလေးတိုင်းဒေသကြီး၊ မကွေးတိုင်းဒေသကြီးအတွင်းမှာ စိုက်ပျိုးရေ၊ သောက်သုံးရေရဖို့ ရေကန်ငယ်နဲ့ တစ်ဖက်ရပ်ဆည်တွေ ပြုပြင်တူးဖော်ခြင်းနဲ့ အသစ်တည်ဆောက်ခြင်း မိုးရေစုတဲ့ကန်တွေ တည်ဆောက်ခြင်းနဲ့ မြေအောက်ရေ ထုတ်ယူသုံးစွဲရန် အခြေအနေပေးတဲ့ဒေသတွေမှာလည်းပဲ စက်ရေတွင်းများ တူးဖော်ခြင်းတို့ကို ဦးစားပေးဆောင်ရွက်လျက်ရှိပါတယ်။ ဥက္ကဋ္ဌကြီးခင်ဗျား။ ရေသယံဇာတများ ဖော်ထုတ်အသုံးပြုမှု စဉ်ဆက်မပြတ် ဖွံ့ဖြိုးတိုးတက် လာစေဖို့နဲ့ ဒေသတွင်း ရှိရင်းစွဲ ရေအရင်းအမြစ်တွေအပေါ်မှာ စနစ်တကျ ထိန်းသိမ်းသိုလှောင်သုံးစွဲ နိုင်ဖို့အတွက် မိမိတို့မှာရှိတဲ့ ရှိရင်းစွဲရေအရင်းအမြစ်တွေကို အခြေပြုပြီးတော့ ရေကဏ္ဍဆိုင်ရာ အခြေခံအဆောက်အအုံတွေကို မိမိတို့ အကောင်အထည်ဖော် ဆောင်ရွက်နေသော်ငြားလည်းပဲ အရှိန်အဟုန်နဲ့ ဖြစ်တည်လာဖို့ အနေအထားမှာ ဖြည့်စွမ်းဆောင်ရွက်ပေးနိုင်ဖို့ လိုအပ်ချက်များရှိနေ သေးတဲ့အလျောက် ယခု လွှတ်တော်ကိုယ်စားလှယ်ကြီးရဲ့ အဆိုဟာ မိမိတို့ အကောင်အထည်ဖော် ဆောင်ရွက်လျက်ရှိတဲ့ လုပ်ငန်းစဉ်များ အောင်မြင်ဖို့အတွက် အစိုးရနဲ့ ပြည်သူ ပူးပေါင်းဆောင်ရွက် ခြင်းနဲ့ အောင်မြင်မှုလုပ်ငန်းစဉ်တွေ ပေါ်ထွန်းလာဖို့အတွက် များစွာ အထောက်အကူပြုမယ့် အဆို ဖြစ်တဲ့အလျောက် ယင်းအဆိုနှင့် ပတ်သက်ပြီး အတည်ပြုသင့်ပါကြောင်း အမျိုးသားလွှတ်တော် ဥက္ကဋ္ဌကြီးမှတစ်ဆင့် အမျိုးသားလွှတ်တော်သို့ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း တင်သွင်းတဲ့ အဆိုနှင့်စပ်လျဉ်း၍ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ဒုတိယဝန်ကြီးက သဘောတူပါကြောင်း လွှတ်တော်သို့ တင်ပြလာပါတယ်။ ဒါကြောင့် ယင်းအဆိုကို အတည်ပြုရန် လွှတ်တော်ရဲ့ သဘောဆန္ဒ ရယူပါမယ်။ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ လွှတ်တော်က သဘောတူတဲ့အတွက် ဦးခင်ဝင်း တင်သွင်းသည့် အဆို အတည်ဖြစ်ကြောင်း ကြေညာပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး (၁၅)ရက်မြောက်နေ့ ရပ်နားကြောင်းနှင့် (၁၆)ရက်မြောက်နေ့ အစည်းအဝေး ဆက်လက် ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၅)ရက်မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက် မြောက်နေ့ကို ၂၀၁၉ ခုနှစ်၊ စက်တင်ဘာလ ၃ ရက် (အင်္ဂါနေ့) နံနက် ၁၀၀၀ နာရီ ဆက်လက်ကျင်းပမည်ဖြစ်ကြောင်းကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျာ။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၅)ရက်မြောက် နေ့ကို ၁၂:၃၁ နာရီ ရပ်နားပါသည်။</speech>
</postface>
</transcript>
</doc>
