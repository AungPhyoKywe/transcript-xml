<doc>
<docinfo>
<docno>02-14-17.xml</docno>
<pdf>02-14-17.pdf</pdf>
<term value="02">ဒုတိယအကြိမ်</term>
<session value="14" />
<sittingday value="17" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၇)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ နတ်တော်လပြည့်ကျော် ရ ရက် (၂၀၁၉ ခုနှစ်၊ ဒီဇင်ဘာလ ၁၈ ရက်)ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး (၁၇)ရက်မြောက်နေ့ အစီအစဉ်ကို ၁၀:ဝဝ နာရီ င်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခုင်ပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ (၁၇)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျာ။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၇)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၃)ဦးရှိပြီး ဒီကနေ့ အစည်းအဝေးကို (၁၉၀)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၅.၂)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေးရဲ့ (၁၇)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီးဖြစ်ပါတယ်။ အဲဒီအစီအစဉ်တိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="931">ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၄)ကြိမ် မြောက်ပုံမှန်အစည်းအဝေး (၁၇)ရက်မြောက်နေ့ ၁၈-၁၂-၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များကိုယ်စား မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော် အခွင့်အရေးကော်မတီ အဖွဲ့ဝင်ဖြစ်သူ ကျွန်မ ဒေါ်သီရိရတနာ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးခင်မောင်ဝင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဦးဟန်ဝင်းသိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၄)၊ ကိုယ်တိုင်ဆောင်ရွက်ရန်။ ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)၊ အပြည်ပြည်ဆိုင်ရာ ရွှေ့ပြောင်းသွားလာသူ များနေ့ အခမ်းအနားတက်ရောက်ရန်။ ဦးကျော်သန်း၊ ကယားပြည်နယ် မဲဆန္ဒနယ်အမှတ်(၈)၊ ၎င်းအတိုင်း။ ဦးတင်ဝေ၊ တနင်္သာရီတိုင်းဒေသကြီး မဲဆန္ဒနယ်အမှတ်(၆)၊ ၎င်းအတိုင်း။ ဦးဥက္ကာမင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၈)၊ ၎င်းအတိုင်း။ ဒေါ်အိအိပြီး၊ ဧရာဝတီတိုင်းဒေသကြီး မဲဆန္ဒနယ်အမှတ်(၈)၊ ၎င်းအတိုင်း။ ဦးယောနာ၊ ကချင်ပြည်နယ် မဲဆန္ဒနယ်အမှတ်(၅)၊ ကိုယ်တိုင် ဆောင်ရွက်ရန်။ ဦးကျော်မြင့်ဦး၊ မန္တလေးတိုင်းဒေသကြီး မဲဆန္ဒနယ်အမှတ်(၁၀)၊ ကျန်းမာရေး။ ဒေါ်စန်းစန်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၄)၊ ကိုယ်တိုင်ဆောင်ရွက်ရန်။ ဦးလှမြင့်(ခ) ဦးလှမြင့်သန်း၊ မွန်ပြည်နယ် မဲဆန္ဒနယ်အမှတ်(၁၁)၊ ကျန်းမာရေး။ ဒေါက်တာဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)၊ ဆေးလိပ်ဆေးရွက်ကြီးအဖွဲ့နှင့် ညှိနှိုင်းအစည်းအဝေးတက်ရောက်ရန်။ ဒေါက်တာ စန်းမောင်မောင်၊ ပဲခူးတိုင်းဒေသကြီး မဲဆန္ဒနယ်အမှတ်(၁)၊ ၎င်းအတိုင်း။ ဦးဝင်းဇော်၊ ကချင်ပြည်နယ် မဲဆန္ဒနယ်အမှတ်(၇)၊ ၎င်းအတိုင်း။ ဒေါ်လွီဇာ၊ ကယားပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဦးဝင်းမောင်၊ မကွေးတိုင်းဒေသကြီး မဲဆန္ဒနယ်အမှတ်(၆)၊ ၎င်းအတိုင်း။ ဒေါက်တာကျော်ငွေ၊ မကွေး တိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း။ ဒေါက်တာကျော်သန်းထွန်း(ကန်တုန်)၊ မန္တလေး တိုင်းဒေသကြီး မဲဆန္ဒနယ်အမှတ်(၃)၊ ၎င်းအတိုင်း။ ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)၊ ၎င်းအတိုင်း။ ဦးမိုင်းအုဏ်းခိုင်၊ ရှမ်းပြည်နယ် မဲဆန္ဒနယ်အမှတ်(၁၀)၊ ၎င်းအတိုင်း။ မန်းထွန်းကြိုင်၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)၊ ၎င်းအတိုင်း။ ဒေါ်နော်ဆာမူထူး၊ ကရင်ပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဗိုလ်မှူးချုပ်ညွန့်ဆွေ၊ တပ်မတော်သားကိုယ်စားလှယ်၊ ၎င်းအတိုင်း။ ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)၊ ကျန်းမာရေးတို့ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၉)ဦးနှင့် ယနေ့ ခွင့်ပန်ကြားသူ (၂၄)ဦးဖြစ်ပြီး စုစုပေါင်း ခွင့်ပန်ကြားသူ(၃၃)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ်ပါတယ်ရှင်။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၇)ရက်မြောက်နေ့ကို တက်ရောက်ခွင့် ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၉)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၂၄)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ (၃၃)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ (ယခု လွှတ်တော်ကိုယ်စားလှယ်နှစ်ဦး မေးမြန်းတဲ့ မေးခွန်းများဟာ နယ်စပ်ရေးရာဝန်ကြီး ဌာန၊ ဒုတိယဝန်ကြီးတစ်ဦးတည်းက ဖြေကြားမယ့် မေးခွန်းများဖြစ်ပါတယ်။ လွှတ်တော်ကိုယ်စားလှယ် များက သက်ဆိုင်ရာ မေးခွန်းတွေကို တစ်ဆက်တည်းမေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ချင်းပြည်နယ်၊ ဟားခါးမြို့နယ်အတွင်းရှိ ဟောက်ဆင်ကျေးရွာအတွက် သောက်သုံးရေ ရရှိရေး ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ချင်းပြည်နယ် မဲဆန္ဒနယ်အမှတ်(၂)မှ ဦးရန်အောရ် မေးမြန်းဖို့ဖြစ်ပါတယ်။</speech>
<speech><mp id="860">ဦးရန်အောရ်၊ ချင်းပြည်နယ် မဲဆန္ဒနယ်အမှတ်(၂)</mp>လေးစားအပ်တဲ့ လွှတ်တော် ဥက္ကဋ္ဌကြီးနှင့်တကွ ပြည်ထောင်စုအဆင့်ပုဂ္ဂိုလ်များ၊ လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်မေးမယ့် မေးခွန်းကတော့ ချင်းပြည်နယ်၊ ဟားခါးမြို့နယ် အတွင်းမှာရှိတဲ့ သောက်သုံးရေ အခက်အခဲရှိနေတဲ့ ဟောက်ဆင်ကျေးရွာအတွက် သောက်သုံးရေ ရရှိရေး ဆောင်ရွက်ပေးရန် အစီအစဉ် ရှိ/မရှိနှင့် ပတ်သက်တဲ့မေးခွန်း ဖြစ်ပါတယ်။ အကျိုးအကြောင်းတင်ပြချက်အနေနဲ့ကတော့ ဟောက်ဆင်ကျေးရွာဟာဆိုရင် ဟားခါးမတူပီကားလမ်းပေါ်မှာရှိတဲ့ ရွာသစ်ဖြစ်ပါတယ်။ အဆိုပါမြို့သစ်ကနေ မြောက်ဘက်(၉)မိုင်အကွာမှာ ရှိပြီးတော့ ရွာဟောင်း၌ အိမ်ခြေ(၁၀) ခုလောက်သာ ကျန်ပါတော့တယ်။ ရွာဟောင်းမှာ ကားလမ်းမှ အောက်ဘက်(၃)မိုင်အကွာ၌ရှိပြီး သောက်သုံးရေ ပြဿနာမရှိပါ။ သို့သော် ခေတ်သစ်လူနေမှုစနစ် အရလည်းကောင်း၊ သွားရေးလာရေး ပိုမိုအဆင်ပြေသဖြင့်လည်းကောင်း၊ စားဝတ်နေရေး ပိုမိုအဆင်ပြေ သဖြင့်လည်းကောင်း၊ အိမ်ရာသစ်တည်ထောင်ရန် မြေပြင်အနေအထားပိုမိုကောင်းမွန်သောကြောင့် လည်းကောင်း၊ ပင်လယ်ရေမျက်နှာပြင် (၅၈၅၀)ပေမြင့်သော ကားလမ်းဘေးတစ်လျှောက်မှာ ဒီ ဟောက်ဆင်ကျေးရွာသစ်ကို တည်ဆောက်နေထိုင်ကြပါတယ်။ ဟောက်ဆင်ကျေးရွာသစ်၌ ယခုအခါ အိမ်ခြေ(၄၀)ခန့်နှင့် လူဦးရေ(၂၀၀)ဦးခန့် နေထိုင် ကြပြီး များမကြာမီ ရွာဟောင်းမှ အိမ်ထောင်စုများအားလုံး ပြောင်းရွှေ့လာကြဖွယ်ရှိပါတယ်။ သောက်သုံးရေ ပြဿနာဖြေရှင်းနိုင်ပါက (၇)မိုင်ဝေးပြီး ချောင်ကျတဲ့နေရာမှာရှိတဲ့ ဆွမ်းဆီး (Sumsi)ရွာ၊ အိမ်ခြေအားဖြင့် (၁၄)အိမ်၊ လူဦးရေ(၇၀)ဦးခန့် အိမ်ထောင်စုအသစ် တချို့ဟာလည်းပဲ ပြောင်းရွှေ့ လာဖွယ်ရှိပါတယ်။ ယခုလသစ်ရဲ့ သောက်သုံးရေ ရေအရင်းအမြစ်ကတော့ ရွာကနေ အောက်ဘက် (၁)ဖာလုံအကွာမှာရှိတဲ့ စမ်းရေဖြစ်ပြီး ခက်ခက်ခဲခဲ သယ်ယူနေကြရပါတယ်။ သောက်သုံးရေအခက်အခဲ ဖြေရှင်းနည်းတစ်ခုကတော့ လမ်းဘေးအထက်ပိုင်းမှာရှိတဲ့နေရာမှာ ရေလှောင်ကန်(၂)ခု တည်ဆောက်ပေးခြင်း ဖြစ်ပါတယ်။ အကျယ်ပေ(၁၀၀)ရှိပြီး အရှည်ပေ(၁၅၀) ရှိတဲ့ လှောင်ကန်(၂)ခု တည်ဆောက်ပေးပါက သောက်သုံးရေအခက်အခဲ ဖြေရှင်းနိုင်မည်ဖြစ်ပါတယ်။ ရေလှောင်ကန်တစ်ခုကတော့ မိုးရေလှောင်ကန်ဖြစ်ပြီး ကျန်တစ်ခုက ရေစစ်ကန်ဖြစ်ပါတယ်။ ဒီရေလှောင်ကန်(၂)ခု တည်ဆောက်ရေးနဲ့ ပတ်သက်ပြီးတော့ တိကျတဲ့ ကုန်ကျစရိတ်ကို ကျွမ်းကျင်သော ပညာရှင်များစေလွှတ်ပြီး တိုင်းတာတွက်ချက် တင်ပြရန် ဖြစ်ပါတယ်။ ဒါကြောင့် မို့လို့ ဟောက်ဆင်ကျေးရွာသစ်ရဲ့ သောက်သုံးရေအခက်အခဲကို ဖြေရှင်းပေးနိုင်ရန်အတွက် ရေလှောင် ကန်(၂)ခု တူးဖော်တည်ဆောက်ပေးနိုင်ပါရန် ဥက္ကဋ္ဌကြီးမှတစ်ဆင့် သက်ဆိုင်ရာသို့ တင်ပြရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>ချင်းပြည်နယ်၊ ထန်တလန်မြို့နယ်၊ ဆိုင်ကကျေးရွာအုပ်စု၊ ဆိုင်ကကျေးရွာနှင့် ရွာဘုတ်ကျေးရွာ အကြား ကျေးရွာချင်းဆက်လမ်း (၆)မိုင်နှင့် ရွာခါကျေးရွာနှင့် ဆိုင်ကကျေးရွာကြား ကျေးရွာချင်း ဆက်လမ်း(၈)မိုင်၊ ဆိုင်ဆီချောက်လမ်း၊ ဘုန်တလန်ကျေးရွာသစ်မှ ဘုန်တလန်ကျေးရွာဟောင်း(၂)မိုင် တို့အား ၂၀၂၀ - ၂၀၂၁ ဘဏ္ဍာရေးနှစ်တွင် ဖောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၃)မှ ဦးဘွဲ့ခန်း မေးမြန်းဖို့ဖြစ်ပါတယ်။</speech>
<speech><mp id="1136">ဦးဘွဲ့ခန်း၊ ချင်းပြည်နယ် မဲဆန္ဒနယ်အမှတ်(၃)</mp>ရိုသေလေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ ဒုတိယဥက္ကဋ္ဌကြီး၊ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း နှုတ်ခွန်းဆက်သ အပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် ဦးဘွဲ့ခန်း ဖြစ်ပါတယ်။ ကျွန်တော့်အနေနဲ့ ချင်းပြည်နယ်၊ ဆိုင်ကကျေးရွာအုပ်စု၊ ဆိုင်ကကျေးရွာနှင့် ရွာဘုတ်ကျေးရွာအကြား ကျေးရွာချင်းဆက်လမ်း(၆)မိုင်နှင့် ရွာခါကျေးရွာနှင့် ဆိုင်ကကျေးရွာကြား ကျေးရွာချင်းဆက်လမ်း(၈)မိုင်၊ ဆိုင်ဆီချောက်လမ်း၊ ဘုန်တလန်ကျေးရွာသစ်မှ ဘုန်တလန်ကျေးရွာဟောင်း (၂)မိုင်တို့အား ၂၀၂၀ - ၂၀၂၁ ဘဏ္ဍာရေးနှစ်တွင် ဖောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်းကို မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ တိုင်းဒေသကြီးနှင့် ပြည်နယ်(၁၄)ခုထဲမှာ ချင်းပြည်နယ်ဟာ ဆင်းရဲ နွမ်းပါးမှုအနိမ့်ဆုံး အဆင့်သတ်မှတ်ချက် (၇၂)ရာခိုင်နှုန်းတွင်ရှိပြီး ချင်းပြည်နယ် ဘက်ပေါင်းစုံ ဖွံ့ဖြိုးတိုးတက်ရန် နိုင်ငံတော်အစိုးရမှ ရေတိုရေရှည်စီမံကိန်းများ ချမှတ်ဆောင်ရွက်ပေးလျက်ရှိရာ ယခုအခါ ဆင်းရဲနွမ်းပါးမှု အဆင့်သတ်မှတ်ချက် (၅၈)ရာခိုင်နှုန်းသို့ ကျဆင်းနေပြီဖြစ်ကြောင်း သိရှိရ ပါတယ်။ သို့သော် ချင်းပြည်နယ် ဖွံ့ဖြိုးတိုးတက်ရေးအတွက် အဓိကအကျဆုံးနဲ့ ပဓာနအကျဆုံးဟာ လမ်းပန်းဆက်သွယ်ရေး ချောမွေ့ကောင်းမွန်ဖို့အတွက် အဓိကထား ဆောင်ရွက်ပေးလျက်ရှိရာ အတိုင်းအတာတစ်ခုအထိ ထင်သာမြင်သာ တိုးတက်မှုရှိလာတာကို တွေ့မြင်ရတဲ့အတွက် နိုင်ငံတော် အစိုးရအပေါ် ဒေသခံတိုင်းရင်းသားပြည်သူများကိုယ်စား အထူးပင် ကျေးဇူးတင်ရှိကြောင်း ဦးစွာ တင်ပြလိုပါတယ်။ ာလအတွင်း အတိုင်းအတာတစ်ခုအထိ ဘဏ္ဍာရန်ပုံငွေရရှိမှုအပေါ်မူတည်၍ ဆောင်ရွက်ပေးထားသော်လည်း ဝေးလံခေါင်သီတဲ့ နယ်စွန်နယ်ဖျား ကျေးရွာများရှိ ရွာချင်းဆက် လမ်းများအား ဆက်လက် တူးဖော်ပေးရန် များစွာကျန်ရှိနေသေးကြောင်း တင်ပြလိုပါတယ်။ ဆင်းရဲ နွမ်းပါးသော တောနေပြည်သူများ လူနေမှုဘဝဖွံ့ ဖြိုးတိုးတက်ရေးအတွက် အဓိက အရေးကြီးဆုံးနှင့် အလိုအပ်ဆုံးဟာ လမ်းပန်းဆက်သွယ်ရေး ကောင်းမွန်ချောမွေ့ရေးပင်ဖြစ်ပါတယ်။ ကျွန်တော်ဟာ လွှတ်တော်ပိတ်ရက်အတွင်း မဲဆန္ဒရှင်ပြည်သူများနှင့် တွေ့ဆုံဖို့ ၂၅-၁၀၂၀၁၉ ရက်နေ့မှ ၂၉-၁၀-၂၀၁၉ ရက်နေ့ အထိ ထအိုကျေးရွာဟောင်းနှင့် ထအိုကျေးရွာသစ်သို့ လည်းကောင်း၊ ဆိုင်ကကျေးရွာနှင့် ရွာဘုတ်ကျေးရွာ၊ ဆိုင်ကရွာမှ ရွာခါကျေးရွာများသို့ ဆိုင်ကယ် (၃)စီး ငှားရမ်းပြီး ပါတီလူကြီးများနှင့် သွားရောက်ခဲ့ရာ အတက်အဆင်းများခြင်း၊ လမ်းကျဉ်းမြောင်း ခြင်း၊ အကွေ့အကောက်များခြင်း၊ မိုးတွင်းဖြစ်၍ လမ်းများရေတိုက်စားသဖြင့် ကား၊ ဆိုင်ကယ်၊ လှည်းများသွားရန်အတွက် များစွာအန္တရာယ်ရှိကြောင်း မြေပြင်ပကတိ အခြေအနေမှန်ကို ကျွန်တော် ကိုယ်တိုင် မြင်တွေ့ခဲ့ရပါတယ်။ Power Point သုံးစွဲခွင့်ပြုရန် မေတ္တာရပ်ခံအပ်ပါတယ်။ ဒါကြောင့်မို့လို့ ပုံတွင်မြင်တဲ့ အချို့နေရာများတွင် ကျဉ်းမြောင်းတဲ့အတွက် ဆိုင်ကယ်ဖြင့် သွားလာတဲ့ခါမှာ တော်တော်အခက်အခဲရှိသွားတာနဲ့ အဲဒီလိုပဲ အတက်အဆင်းများတယ်၊ လမ်းကျဉ်း မြောင်းတယ်၊ ဆိုင်ကယ်နဲ့ သွားလာရာတွင် အခက်အခဲရှိပါတယ်။ အဲဒီလို တစ်ခါတလေ အတက် အဆင်းများပြီးတော့ ဆိုင်ကယ်မသွားနိုင်တဲ့အတွက် ခြေကျင်နဲ့ပဲ သွားလာနေတဲ့ပုံ ဖြစ်ပါတယ်။ အားလုံး ကျေးဇူးတင်ပါတယ်။ ဒါကြောင့် ရွာခါနှင့် ဆိုင်ကရွာချင်းဆက် လမ်းသစ်(၈)မိုင်အား (၂၄)ပေအကျယ်ဖြင့် လည်းကောင်း၊ ရွာဘုတ်နှင့် ဆိုင်က (၆)မိုင် ရွာချင်းဆက်လမ်း (၂၄)ပေအကျယ်ဖြင့် တာချဲ့ဖောက် လုပ်ပေးရန်။ ဘုန်တလန်(ခ)နှင့် ဘုန်တလန်(က)ကြား (၂)မိုင်အား (၂၄)ပေအကျယ်ဖြင့် တာချဲ့ ဖောက်လုပ်ပေးရန်အတွက် ၂၀၂၀-၂၀၂၁ ဘဏ္ဍာရေးနှစ်တွင် ရန်ပုံငွေခွဲဝေချထားပေးရန် အစီအစဉ် ရှိ/မရှိကို အမျိုးသားလွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာ နယ်စပ်ရေးရာဝန်ကြီးဌာန ပြည်ထောင်စုဝန်ကြီးအား အလေးအနက် စဉ်းစားပေးပါရန် လေးစားစွာ မေးမြန်းအပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး နယ်စပ်ရေးရာဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="30">ဗိုလ်ချုပ်သန်းထွဋ် (ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော် နယ်စပ်ရေးရာဝန်ကြီးဌာန၊ ဒုတိယဝန်ကြီး ဗိုလ်ချုပ်သန်းထွဋ် ပါ။ ချင်းပြည်နယ် မဲဆန္ဒနယ် အမှတ်(၂)မှ အမျိုးသားလွှတ်တော်ကိုယ်စားလှယ် ဦးရန်အောရ် ရဲ့ ချင်းပြည်နယ်၊ ဟားခါးမြို့နယ် အတွင်းမှာရှိတဲ့ ဟောက်ဆင်ကျေးရွာအတွက် သောက်သုံးရေရရှိရေး ဆောင်ရွက်ပေးရန် အစီအစဉ် ရှိ/မရှိ မေးခွန်းနှင့် စပ်လျဉ်း၍ ဖြေကြားသွားမှာဖြစ်ပါတယ်။ ကျွန်တော်တို့ ချင်းပြည်နယ်၊ ဟားခါးမြို့နယ်အတွင်းမှာရှိတဲ့ ဟောက်ဆင်ကျေးရွာဟာ အိမ်ခြေ (၃၇)အိမ်ရှိပါတယ်။ လူဦးရေ(၁၆၉)ဦး နေထိုင်လျက်ရှိပြီးတော့ လက်ရှိမှာ ကျေးရွာ အောက်ဘက် (၁)ဖာလုံခန့်ကွာဝေးတဲ့ ရေထွက်ကနေ သောက်သုံးရေအား ခပ်ယူသုံးစွဲလျက် ရှိကြောင်းသိရပါတယ်။ အဆိုပါ ဟားခါးမြို့နယ်၊ ဟောက်ဆင်ကျေးရွာ သောက်သုံးရေရရှိရေးအတွက် ပြည်နယ်ကျေးလက်ဒေသ ဖွံ့ဖြိုးရေးဦးစီးဌာနကနေပြီးတော့ ကျွန်တော်တို့ ၂၀၁၉-၂၀၂၀ ဘဏ္ဍာရေး နှစ်မှာ ပြည်ထောင်စုရန်ပုံငွေကျပ် (၃၂)သန်းဖြင့် ရေလှောင်ကန် ဂါလန်(၅၀၀၀)ဆံ့ (၂)လုံး၊ ရေပိုက် သွယ်ယူခြင်း (၂၈၀၀)ပေ၊ ပန့်အင်ဂျင်ဝယ်ယူတပ်ဆင်ခြင်းနဲ့ ရေစက်ရုံ တည်ဆောက်ခြင်းလုပ်ငန်း များကို ဆောင်ရွက်ပေးမည်ဖြစ်ပါကြောင်း ချင်းပြည်နယ်အစိုးရအဖွဲ့ရဲ့ ဖြေကြားချက်အရ ရှင်းလင်း ဖြေကြားအပ်ပါတယ်။ ကျွန်တော်တို့ ဒုတိယမေးခွန်းဖြစ်ပါတယ်။ ချင်းပြည်နယ် မဲဆန္ဒနယ်အမှတ်(၃)မှ အမျိုးသား လွှတ်တော်ကိုယ်စားလှယ် ဦးဘွဲ့ခန်း ရဲ့ ချင်းပြည်နယ်၊ ထန်တလန်မြို့နယ်၊ ဆိုင်ကကျေးရွာအုပ်စု၊ ဆိုင်ကကျေးရွာနှင့် ရွာဘုတ်ကျေးရွာအကြား ကျေးရွာချင်းဆက်လမ်း (၆)မိုင်နှင့် ရွာခါကျေးရွာနှင့် ဆိုင်ကကျေးရွာကြား ကျေးရွာချင်းဆက်လမ်း(၈)မိုင်၊ ဆိုင်ဆီချောက်လမ်း၊ ဘုန်တလန်ကျေးရွာသစ်မှ ဘုန်တလန်ကျေးရွာဟောင်း (၂)မိုင်တို့ကို ၂၀၂၀ - ၂၀၂၁ ဘဏ္ဍာရေးနှစ်မှာ တာချဲ့ဖောက်လုပ်ပေးရန် အစီအစဉ် ရှိ/မရှိ မေးခွန်းအပေါ်မှာ ဖြေကြားသွားပါမယ်။ ကျွန်တော်တို့ ဝန်ကြီးဌာနအနေနဲ့ ချင်းပြည်နယ်အတွင်းမှာရှိတဲ့ ခရိုင်၊ မြို့နယ်များ၌ နယ်စပ်ဒေသဖွံ့ဖြိုးရေးလုပ်ငန်းများ အဆိုပြု လျာထားနိုင်ရေးအတွက် စီမံကိန်းများရေးဆွဲရာမှာ အကန့်အသတ်နဲ့ ကျွန်တော်တို့ ရရှိတဲ့ဘတ်ဂျက်အတိုင်းအတာအတွင်း ပြည်သူများအတွက် အမှန် တကယ် အကျိုးပြုမယ့်လုပ်ငန်း၊ ဒေသအတွက် မဖြစ်မနေဆောင်ရွက်ရမယ့် လုပ်ငန်းများကို ဦးစားပေး အစီအစဉ်များအလိုက် စနစ်တကျ စိစစ်ရွေးချယ်အကောင်အထည်ဖော်လျက်ရှိပါတယ်။ နယ်စပ် ဒေသလုပ်ငန်းများ အကောင်အထည်ဖော်ဆောင်ရွက်ရာမှာ သတ်မှတ်အရည်အချင်း ပြည့်မီစေရေး အတွက် ဆောက်လုပ်ပြီးလုပ်ငန်းများ၊ ရေရှည်တည်တံ့စေရေးအတွက် နယ်စပ်ရေးရာဝန်ကြီးဌာန၊ နယ်စပ်ဒေသဖွံ့ဖြိုးရေးရန်ပုံငွေဖြင့် ဆောင်ရွက်လိုတဲ့ စီမံကိန်းလုပ်ငန်းများကို ကျွန်တော့်ဆီကို တင်ပြတောင်းခံရာမှာ အဆိုပြုရမယ့်စီမံကိန်း အဆိုပြုလွှာ နမူနာပုံစံများကိုလည်း သက်ဆိုင်ရာ တိုင်းဒေသကြီး/ပြည်နယ်အစိုးရအဖွဲ့များသို့ ဖြန့်ဝေပေးပို့ထားပြီး ဖြစ်ပါတယ်။ လွှတ်တော်ကိုယ်စားလှယ်မေးမြန်းတဲ့ လမ်းပိုင်းများ လမ်းတာချဲ့ဖောက်လုပ်ပေးခြင်းနဲ့ ပတ်သက်၍ သက်ဆိုင်ရာ ဒေသတာဝန်ရှိသူများနဲ့ ပူးပေါင်းကွင်းဆင်းစစ်ဆေးရန် လိုအပ်ပြီးတော့ ချင်းပြည်နယ်အစိုးရအဖွဲ့မှ သတ်မှတ်စီမံကိန်းအဆိုပြုလွှာပုံစံဖြင့် တင်ပြလာမယ်ဆိုပါက ဘဏ္ဍာငွေ ရရှိမှုအပေါ်မူတည်၍ အနီးစပ်ဆုံး ဘဏ္ဍာရေးနှစ်မှာ ကျွန်တော်တို့ ဝန်ကြီးဌာနအနေနဲ့ ထည့်သွင်း လျာထားဆောင်ရွက်ပေးမည်ဖြစ်ပါကြောင်း ရှင်းလင်းဖြေကြားအပ်ပါတယ်။ အားလုံး ကျေးဇူးတင် ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့်အဖွဲ့အစည်းဝင် များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
<title>ရခိုင်ပြည်နယ်၌ အရန်ရိက္ခာဆန် သိုလှောင်ရေးနှင့် ဖြန့်ဝေရေးကို မည်ကဲ့သို့ စီစဉ်ထားသည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၃)မှ ဦးခင်မောင်လတ် မေးမြန်းဖို့ဖြစ်ပါတယ်။</speech>
<speech><mp id="945">ဦးခင်မောင်လတ်၊ ရခိုင်ပြည်နယ် မဲဆန္ဒနယ်အမှတ်(၃)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်က ဦးခင်မောင်လတ် ဖြစ်ပါတယ်။ ကျွန်တော်မေးမယ့် မေးခွန်း ကတော့ ရခိုင်ပြည်နယ် အရန်ရိက္ခာဆန် သိုလှောင်ရေးနှင့် ဖြန့်ဝေရေးကို မည်ကဲ့သို့ စီစဉ်ထားပါ သလဲ၊ သွားလာရေးခက်ခဲသော မြို့နယ်များ၌ အရန်ရိက္ခာဆန် သိုလှောင်ရေးစခန်းများထားရှိရန် အစီအစဉ် ရှိ/မရှိ ဆိုတာဖြစ်ပါတယ်။ ဥက္ကဋ္ဌကြီးခင်ဗျား။ မြန်မာနိုင်ငံအပါအဝင် ကမ္ဘာ့နိုင်ငံများစွာနှင့် အာဆီယံမှာ သဘာဝနှင့် လူကြောင့် ဘေးအန္တရာယ်များ ကျရောက်တဲ့အခါ ပြည်သူများအတွက် အရန်ရိက္ခာများ သိုလှောင်ရန် ဖြန့်ဖြူးတဲ့ မူဝါဒစနစ်ရှိပါတယ်။ ပြည်သူ့လွှတ်တော်မှာ ဒါနဲ့ပတ်သက်ပြီးတော့ အဆိုတစ်ခု အတည်ပြု ထားတာရှိပါတယ်။ ရာသီဥတုဖောက်ပြန်မှုကို ဖြေရှင်းဖို့အတွက် အရန်သီးနှံနှင့် အရန်ဆန်၊ အရန်ရိက္ခာ သိုလှောင်ထားရှိရန် တိုက်တွန်းကြောင်း အဆိုဖြစ်ပါတယ်။ ဥက္ကဋ္ဌကြီးခင်ဗျာ။ ကမ္ဘာ့သဘာဝဘေးအန္တရာယ် အညွှန်းကိန်းမှာ ကျွန်တော်တို့ မြန်မာ နိုင်ငံဟာ နံပါတ်(၂)ရှိတဲ့ တိုင်းပြည်ဖြစ်ပါတယ်။ ဒီနိုင်ငံခေတ်မှာ တစ်ခါ ကျွန်တော်တို့ ရခိုင် ပြည်နယ်ဟာ ရာသီဥတုဖောက်ပြန်မှုနဲ့ မုန်တိုင်းဒဏ်ကို အခံရဆုံးဒေသတစ်ခု ဖြစ်ပါတယ်။ နှစ်စဉ် နှစ်တိုင်း မြစ်တစ်စင်း သို့မဟုတ် တစ်စင်းဟာ ရေကြီးရေလျှံမှု ဖြစ်လေ့ရှိပါတယ်။ ဒီနှစ် မိုးရာသီမှာ ဆိုရင် လေးမြို့ မြစ်ရေကြီးတဲ့အတွက် ပြည်သူလူထုတွေ တော်တော် အခက်အခဲတွေ ဖြစ်ပေါ်ခဲ့ပါတယ်။ လွန်ခဲ့တဲ့ ၂၀၁၄-၂၀၁၅ ခုနှစ်မှာ ရေဘေးသင့်ပြီးတော့ အကြီးအကျယ် ရေလျှံမှုတွေ ဖြစ်ပွားခဲ့ ပါတယ်။ ရခိုင်ပြည်နယ် မြောက်ပိုင်းတစ်ခုလုံးဟာ ကုန်းမြေတွေ ပျောက်ပြီးတော့ ရေပြင်ကျယ်ကြီး ဖြစ်ပွားခဲ့ရပါတယ်။ ရေစီးပြင်းထန်ပြီးတော့ လှေ၊ သင်္ဘော၊ မော်တော်ယာဉ်တွေ သွားလို့မရ ဖြစ်သွား ခဲ့ရပါတယ်။ ဆန်အိတ်တွေကို တပ်မတော်က ရဟတ်ယာဉ်နဲ့ချပေးခဲ့ရတဲ့ အဖြစ်မျိုးတွေလည်း ရှိခဲ့ပါတယ်။ သဘာဝဘေးအန္တရာယ်အပြင် ရခိုင်ပြည်နယ်မှာ ယခုအခါ တိုက်ပွဲတွေဖြစ်ပေါ်လျက် ရှိနေပါတယ်။ အဓိက ဆန်ပိုလျှံတဲ့ မြို့နယ်တွေဖြစ်တဲ့ ကျောက်တော်၊ မင်းပြား၊ မြောက်ဦးမြို့နယ်များ မှာ လယ်မထွန်ဘဲထားတဲ့လယ်က သိန်းနဲ့ချီပြီးတော့ ရှိနေပါတယ်။ စိုက်ပြီးတဲ့၊ ရင့်မှည့်တဲ့ ဆန်စပါး တွေကိုလည်း ယခုရိတ်သိမ်းဖို့ တော်တော်အခက်အခဲဖြစ်နေပါတယ်။ တိုက်ပွဲများကြောင့် ကားလမ်း၊ ရေလမ်း မကြာခဏ ပိတ်သွားပြီးတော့ ကျေးရွာတွေမှာ ရိက္ခာပြတ်သွားနေတာလည်း ရှိနေပါတယ်။ တချို့ကျေးရွာတွေမှာဆိုရင် လနဲ့ချီပြီးတော့ ရိက္ခာချို့တဲ့မှုတွေရှိနေပါတယ်။ လမ်း ပြန်ပွင့်သွားတဲ့အခါမှာလည်း စစ်တွေမြို့ ဆန်ဈေးကွက်ကနေပြီးတော့ ဝယ်ပြီးမှ (၁)ရက်ကြာ၊ (၂)ရက်ကြာ သွားပို့ရတာကလည်း အခက်အခဲတစ်ခု ဖြစ်ပါတယ်။ ဒီလိုအခြေအနေမျိုးတွေကြောင့် လာမည့်နှစ်တွေမှာ ရခိုင်ပြည်နယ်ရှိ မြို့နယ်များမှာ ဆန်စပါးပြတ်လပ်နိုင်ခြေရှိပါတယ်။ ချင်းပြည်နယ်၊ ရခိုင်ပြည်နယ်နှင့် တနင်္သာရီတိုင်းဒေသကြီးအစိုးရအဖွဲ့တို့မှ ဒေသမှာ ဆန်အလုံအလောက်မရှိတာ ကြောင့် အရန်ဆန် ဝယ်ယူခွင့်ပြုဖို့ ပြည်ထောင်စုအစိုးရဆီကို ခွင့်ပြုချက်တောင်းထားကြောင်းလည်း သိရှိရပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ လမ်းစဉ်ပါတီခေတ်မှာ ရိက္ခာသိုလှောင်ရေးနှင့် ဖြန့်ဖြူးရေးတွေကို မြို့နယ်အလိုက် ပြုလုပ်ခဲ့တာတွေ ရှိပါတယ်။ အဲဒီခေတ်တုန်းက ကုန်သွယ် လယ်ယာစခန်းတွေဆီမှာ ဂိုဒေါင်တွေဆောက်ပြီး မြို့နယ်အလိုက် သိုလှောင်ဖြန့်ဖြူးပေးလို့ ပြည်သူ လူထု အလွယ်တကူစားသုံးဖို့ ်တစ်ပြေးညီ အခက်အခဲကျလို့ရှိရင် ဆောင်ရွက်ပေးတာ မျိုးရှိတဲ့အတွက် အဲဒီလို အစီအစဉ်လိုမျိုးကို မြို့နယ်အလိုက် စီစဉ်ထားရှိပေးဖို့ ဥက္ကဋ္ဌကြီးမှတစ်ဆင့် တင်ပြမေးမြန်းအပ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး လူမှုဝန်ထမ်း၊ ကယ်ဆယ်ရေးနှင့် ပြန်လည် နေရာချထားရေးဝန်ကြီးဌာန၊ ဒုတိယဝန်ကြီးက ဖြေကြားဖို့ ဖြစ်ပါတယ်။</speech>
<speech><agency id="30">ဦးစိုးအောင်(ဒုတိယဝန်ကြီး၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာန)</agency>ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော် ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေလို့ ဦးစွာဆုမွန်ကောင်း တောင်းအပ်ပါတယ်။ ကျွန်တော်ကတော့ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာနမှ ဒုတိယဝန်ကြီး ဦးစိုးအောင် ဖြစ်ပါတယ်။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေးမှ ရခိုင်ပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် ဦးခင်မောင်လတ် ရဲ့ ရခိုင်ပြည်နယ်၌ အရန်ရိက္ခာဆန် သိုလှောင်ရေးနှင့် ဖြန့်ဝေရေးကို မည်ကဲ့သို့ စီစဉ်ထားသည်ကို သိရှိလိုခြင်းမေးခွန်းနှင့် စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန နှင့် ရခိုင်ပြည်နယ်အစိုးရအဖွဲ့တို့ရဲ့ ဖြေကြားချက်များကို ပေါင်းစပ်ပြီးတော့မှ ကျွန်တော့်အနေနဲ့ ရခိုင်ပြည်နယ်အစိုးရအဖွဲ့ ကိုယ်စား ရှင်းလင်းဖြေကြားသွားမှာဖြစ်ပါတယ်။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ဘေးအန္တရာယ် ဆိုင်ရာ စီမံခန့်ခွဲမှုဦးစီးဌာနအနေနဲ့ ဘေးသင့်ပြည်သူများအတွက် ဆန်ရိက္ခာထောက်ပံ့ပေးပြီး လိုအပ်ချက်ရှိပါက စားနပ်ရက္ခာအဖြစ် ဆန်၊ ဆီ၊ ဆား၊ ပဲနှင့် အရေးပေါ်အစားအစာအဖြစ် ခေါက်ဆွဲ ခြောက်၊ ကြက်ဥ၊ ငါးသေတ္တာ၊ ရေသန့် စတာတွေကို ်တစ်ပြေးညီ ထောက်ပံ့ပေးလျက် ရှိပါတယ်။ ထောက်ပံ့မှုများ ဆောင်ရွက်ရာမှာ ဆန်ရိက္ခာဖိုးကို ငွေသားဖြင့် အဓိကထောက်ပံ့ပြီး ဘေးဖြစ်ပွားမှုအခြေအနေ၊ ဘေးသင့်ဒေသရဲ့ အခြေအနေနဲ့ ဘေးသင့်ပြည်သူများရဲ့ လိုအပ်ချက် အပေါ်မှာ မူတည်ပြီးတော့မှ ဆန်ရိက္ခာနဲ့ စားနပ်ရိက္ခာများ ထောက်ပံ့ပေးလျက်ရှိပြီး လိုအပ်ချက်နဲ့ အညီ ဒေသတွင်းမှာရှိတဲ့ ဆန်ကုန်သည်များအသင်း၊ ကုန်သည်ကြီးများအသင်း၊ ဒေသခံကုန်သည် များနှင့် ပူးပေါင်းပြီးတော့မှ လုပ်ထုံးလုပ်နည်းနှင့်အညီ ညှိနှိုင်းဆောင်ရွက်ကာ ရိက္ခာထောက်ပံ့ရေး လုပ်ငန်းများကို ဆောင်ရွက်လျက်ရှိပါတယ်။ ဒါ့အပြင် အမျိုးသားသဘာဝဘေးအန္တရာယ်ဆိုင်ရာ စီမံခန့်ခွဲမှုကော်မတီရဲ့ ရန်ပုံငွေကို လည်း နိုင်ငံတော်က ထူထောင်ပြီးတော့မှ အရေးပေါ်အသုံးပြုရန် ကြိုတင်ငွေတွေ သတ်မှတ်ပြီးတော့ ထုတ်ပေးဆောင်ရွက်လျက်ရှိပါတယ်။ ဥပမာအားဖြင့် ဆိုလို့ရှိရင် သဘာဝဘေးအန္တရာယ် ကျရောက် လွယ်တဲ့ တိုင်းဒေသကြီး/ပြည်နယ်တွေကနေပြီးတော့မှ တောင်းဆိုလာတယ်ဆိုရင် အမျိုးသား သဘာဝဘေးရန်ပုံငွေကနေပြီးတော့မှ ကြိုတင်ငွေများ ထုတ်ပေးပြီးတော့မှ အရေးပေါ်ထောက်ပံ့နိုင် အောင် စီစဉ်ထားရှိပြီးဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနဲ့ ရခိုင် ပြည်နယ်အတွင်း ဖြစ်ပွားလျက်ရှိတဲ့ သဘာဝဘေးအန္တရာယ်နဲ့ လူကြောင့်ဖြစ်သော ဘေးအန္တရာယ် များအတွက် ဆန်ရိက္ခာထောက်ပံ့မှု အစီအစဉ်များအား စဉ်ဆက်မပြတ်ဆောင်ရွက်ပြီး ဘေးအန္တရာယ် ကြောင့် မိုးစပါးစိုက်ခင်းများ ပျက်စီးပါကလည်း ပြန်လည်အစားထိုး စိုက်ပျိုးရန်အတွက် အရန် မျိုးစပါးများကိုလည်း စုဆောင်းသိုလှောင်ထားရှိပါတယ်။ ၂၀၁၉ ခုနှစ် မိုးရာသီမှာ မိုးစပါးဧက(၁၀)သိန်းကျော် စိုက်ပျိုးရန် လျာထားဆောင်ရွက်ခဲ့ရာ ဧက(၁၀)သိန်း စိုက်ပျိုးနိုင်ခဲ့ပြီး မြို့နယ်အလိုက် လျာထားအထွက်နှုန်းဖြင့် ခန့်မှန်းတွက်ချက်ခဲ့ရာ ၂၀၁၉-၂၀၂၀ ခုနှစ်မှာ မိုးစပါးတင်း (၆၁၉)သိန်း ထွက်ရှိနိုင်မှာဖြစ်ပြီး စပါးတင်းများအပေါ် ဆန် ဖူလုံမှုကို ခန့်မှန်းတွက်ချက်ကြည့်ရာ ပြည်နယ်အတွင်း ဆန်ဖူလုံမှု (၁၂၅.၄၆)ရာခိုင်နှုန်းရှိကြောင်း လည်း တွေ့ရှိရပါတယ်။ လွှတ်တော်ကိုယ်စားလှယ်ကြီးရဲ့ ဆွေးနွေးချက်မှာပါသလို လုံခြုံရေး အခြေအနေအရ ရိတ်သိမ်းနိုင်မှုအခြေအနေပေါ်မှာ မူတည်ပြီးတော့မှ အနည်းငယ် ကိန်းဂဏန်းများ ကွာဟမှုတော့ ရှိနိုင်ပါတယ်။ လတ်တလော ရခိုင်ပြည်နယ်အတွင်း ဖြစ်ပွားနေတဲ့ တိုက်ပွဲများကြောင့် ဆန်ရိက္ခာ အခက်အခဲဖြစ်ပေါ်နေတဲ့ ကျေးရွာတွေကို စိုက်ပျိုးရေးဦးစီးဌာနမှာရှိတဲ့ အာဆီယံ+၃ အရေးပေါ် အရံဆန်ရိက္ခာ အစီအစဉ်အရ ထောက်ပံ့နိုင်ရေးကိုလည်း လုပ်ထုံးလုပ်နည်း၊ သတ်မှတ်ချက် များနှင့်အညီ စီစဉ်ဆောင်ရွက်လျက်ရှိပါတယ်။ အဆိုပါ အစီအစဉ်ဟာ အာဆီယံဒေသအတွင်း နိုင်ငံများရဲ့ သဘာဝဘေးနဲ့ သီးခြားကိစ္စရပ် များကြောင့် စားနပ်ရိက္ခာ အရေးပေါ်လိုအပ်သော အခြေအနေများမှာ ဖြစ်ပေါ်တဲ့ ဒေသများကို ထောက်ပံ့ပေးသော အစီအစဉ်ဖြစ်ပြီး ရခိုင်ပြည်နယ် အပါအဝင် အကျုံးဝင်ဒေသအားလုံးအတွက် ကူညီထောက်ပံ့ခြင်းဖြစ်၍ လိုအပ်ချက်အပေါ် စီစဉ်ဆောင်ရွက်ပေးထားခြင်း ဖြစ်ပါတယ်။ ဒီအစီအစဉ် ကိုလည်း ရခိုင်ပြည်နယ်အစိုးရကို စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနကနေပြီး တော့မှ ဆန်ရိက္ခာများ ထောက်ပံ့ပေးပြီးဖြစ်ပါတယ်။ ရခိုင်ပြည်နယ်အစိုးရအဖွဲ့ အနေနဲ့လည်း ရခိုင် ပြည်နယ်အတွင်း ဖြစ်ပွားလျက်ရှိတဲ့ သဘာဝဘေးအန္တရာယ်နှင့် လူကြောင့်ဖြစ်သော ဘေးအန္တရာယ် များအတွက် ဆန်ရိက္ခာများကို ဘေးအန္တရာယ်ဆိုင်ရာ စီမံခန့်ခွဲမှုဦးစီးဌာနရဲ့ လုပ်ထုံးလုပ်နည်း သတ်မှတ်နှုန်းထားများနှင့်အညီ ဆောလျင်စွာ ထောက်ပံ့ပေးလျက်ရှိပါတယ်။ ဘေးသင့်ပြည်သူများ အတွက် ဆန်ရိက္ခာ ထောက်ပံ့မှု အစီအစဉ်များကို စဉ်ဆက်မပြတ် ဆောင်ရွက်လျက်ရှိပါတယ်။ လတ်တလော ရခိုင်ပြည်နယ်အတွင်း ဖြစ်ပွားနေတဲ့ တိုက်ပွဲများကြောင့် ဆန်ရိက္ခာ အခက်အခဲဖြစ်ပေါ်သော ကျေးရွာများသို့ ဘေးအန္တရာယ်ဆိုင်ရာ စီမံခန့်ခွဲမှုဦးစီးဌာနအနေနဲ့ တိုက်ပွဲရှောင် စုရပ်များနေပြည်သူများအတွက် ဆန်ရိက္ခာတွေကို စဉ်ဆက်မပြတ် ထောက်ပံ့ပေးလျက် ရှိပါတယ်။ ရခိုင်ပြည်နယ်အတွင်း အရန်ရိက္ခာဆန် သီးသန့်အစီအစဉ်ဖြင့် သိုလှောင်ထားမှု မရှိသော် လည်း သဘာဝဘေးအန္တရာယ် ကျရောက်လာပါက အမျိုးသားသဘာဝဘေးအန္တရာယ်ဆိုင်ရာ စီမံ ခန့်ခွဲမှုကော်မတီ၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာနအနေနဲ့ ပြည်နယ်အစိုးရအဖွဲ့တို့က ချက်ချင်းအရေးယူ ဆောင်ရွက်ပေးလျက်ရှိပါတယ်။ ကြီးမားတဲ့ သဘာဝ ဘေးဖြစ်စဉ်မှာ အရေးပေါ်ဆန်လိုအပ်ချက်များရှိပါက ဒေသအတွင်းရှိ ဆန်ကုန်သည်များအသင်း၊ ဒေသခံကုန်သည်များနှင့် ညှိနှိုင်းဆောင်ရွက် ထောက်ပံ့လျက်ရှိပြီး ဒေသတစ်ခုနှင့်တစ်ခု သယ်ယူ ပို့ဆောင်ရေး လမ်းကြောင်းများအသုံးပြု၍ မရတဲ့အခါမှာဖြစ်စေ၊ ဒေသတွင်း ဆန်ကုန်သည်များ အသင်းတို့က မရနိုင်တော့တဲ့အခါမှာဖြစ်စေ သက်ဆိုင်ရာ တိုင်းစစ်ဌာနချုပ်များနှင့်လည်း ညှိနှိုင်း ပြီးတော့မှ တပ်မတော် အရန်ဆန်ရိက္ခာပါ ခေတ္တယူဆောင် ထောက်ပံ့ပေးနိုင်သကဲ့သို့ တပ်မတော် ရဟတ်ယာဉ်များဖြင့်လည်း ရိက္ခာများကို လေကြောင်းမှ ထောက်ပံ့သယ်ပို့ပေးခြင်းများကို ဆောင်ရွက် ပေးခဲ့ပါတယ်။ ဥပမာအနေဖြင့် တင်ပြရမယ်ဆိုလို့ရှိရင် ၂၀၁၂ ခုနှစ် ရခိုင်ပြည်နယ်အတွင်း မြို့နယ်အချို့၌ ဖြစ်ပွားခဲ့တဲ့ ဖြစ်စဉ်များမှာသော်လည်းကောင်း၊ ၂၀၁၅ ခုနှစ် ရေဘေးတွင်လည်းကောင်း၊ အမျိုးသား သဘာဝဘေးအန္တရာယ်ဆိုင်ရာ စီမံခန့်ခွဲမှုကော်မတီအနေနဲ့ တပ်မတော်နဲ့ညှိနှိုင်းပြီး တပ်မတော် ထောက်ပံ့ပို့ဆောင်ရေး ရိက္ခာစခန်းများမှ ဆန်၊ ဆီ၊ ဆား၊ ပဲများကို ခေတ္တရယူကာ ပြည်သူများကို ထောက်ပံ့မှုများ ပြုလုပ်ခဲ့ပါတယ်။ ဒါ့အပြင် ၂၀၁ရ ခုနှစ်တွင် ဖြစ်ခဲ့တဲ့ မင်းပြားရေဘေးဖြစ်စဉ်မှာ လည်း ရခိုင်ပြည်နယ်အစိုးရအဖွဲ့ဝန်ကြီးချုပ်နှင့် အစိုးရအဖွဲ့ဝင်များ ကျွန်တော်တို့ ဘေးအန္တရာယ် ဆိုင်ရာ စီမံခန့်ခွဲမှုဦးစီးဌာနက တာဝန်ရှိသူများနှင့် ပူးပေါင်းပြီး တပ်မတော်ရဟတ်ယာဉ်များဖြင့် လေကြောင်းထောက်ပံ့မှုများ ကူညီဆောင်ရွက်ပေးခဲ့ပါတယ်။ သို့ဖြစ်ပါ၍ တင်ပြပါအတိုင်း နောင် အရေးပေါ်ဘေးဖြစ်မှုအခြေအနေများတွင် အလားတူ ညှိနှိုင်းဆောင်ရွက်နိုင်ပါကြောင်းနှင့် ဘေးအန္တရာယ်ဆိုင်ရာ စီမံခန့်ခွဲမှုဦးစီးဌာနရန်ပုံငွေဖြင့် ပြည်နယ် အတွင်း မြို့အလိုက် ဒေသဆန်များ ဝယ်ယူထောက်ပံ့ပေးခြင်း၊ UN, INGO များ လူမှုအဖွဲ့အစည်းများရဲ့ ပူးပေါင်းဆောင်ရွက်မှုဖြင့်လည်း ဖြေရှင်းဆောင်ရွက်ပေးလျက်ရှိပါကြောင်းနှင့် လတ်တလောတွင် ရခိုင်ပြည်နယ်အတွင်း အရန်ရိက္ခာဆန်အား သီးသန့်အစီအစဉ်ဖြင့် သိုလှောင်ထားမှုမရှိသော်လည်း အရေးပေါ်လိုအပ်ပါက မြို့နယ်အထွေထွေအုပ်ချုပ်ရေးဦးစီးဌာနနဲ့ ဘေးအန္တရာယ်ဆိုင်ရာ စီမံခန့်ခွဲမှု ဦးစီးဌာနရုံး သိုလှောင်ရုံများမှာ ခေတ္တသိုလှောင်ထားရှိပြီး ရောက်ဖြန့်စနစ်ကို ကျင့်သုံးထောက်ပံ့ပေး လျက်ရှိပါကြောင်း ရခိုင်ပြည်နယ်အစိုးရအဖွဲ့ ကိုယ်စား ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
</section>
<section value="Bill">
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းနှင့် စပ်လျဉ်း၍ ပြည်သူ့ လွှတ်တော်၏ ပြင်ဆင်ချက်ကို အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၆)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်က အတည်ပြုပြီး ပေးပို့ထားသော ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး အမျိုးသားလွှတ်တော်သို့ ပြန်လည်ပေးပို့လာပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပြန်လည်ပေးပို့လာခြင်းကို အမျိုးသားလွှတ်တော်သို့ အသိပေးတင်ပြခဲ့ပြီး ဖြစ်ပါတယ်။ ပြည်သူ့လွှတ်တော်၏ ပြင်ဆင်ချက်ကို ဆွေးနွေးလိုတဲ့ လွှတ်တော်ကိုယ်စားလှယ်များရှိပါက အမည်စာရင်း တင်သွင်းနိုင်ကြောင်း ကြေညာ ခဲ့သော်လည်း ဆွေးနွေးရန် အမည်စာရင်း တင်သွင်းထားတဲ့ လွှတ်တော်ကိုယ်စားလှယ်မရှိတဲ့ အတွက် ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်ရဲ့ သဘောထား ရယူပါမယ်။ ပြည်သူ့လွှတ်တော်၏ ပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြည်သူ့လွှတ်တော်၏ ပြင်ဆင်ချက် အတည်ဖြစ်သည်။ အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့ လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းနှင့် စပ်လျဉ်း၍ ပြည်သူ့ လွှတ်တော်၏ ပြင်ဆင်ချက်ကို အတည်ပြုရန် လွှတ်တော်၏ အဆုံးအဖြတ်ရယူခြင်း၊</speech>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်က အတည်ပြုပြီး ပေးပို့ထားသော အမျိုးသားလွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး အမျိုးသားလွှတ်တော်သို့ ပြန်လည်ပေးပို့လာပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပြန်လည်ပေးပို့လာခြင်းကို အမျိုးသားလွှတ်တော်သို့ အသိပေး တင်ပြခဲ့ပြီး ဖြစ်ပါတယ်။ ပြည်သူ့လွှတ်တော်၏ ပြင်ဆင်ချက်ကို ဆွေးနွေးလိုတဲ့ လွှတ်တော်ကိုယ်စားလှယ်များရှိပါက အမည်စာရင်း တင်သွင်းနိုင်ကြောင်း ကြေညာ ခဲ့သော်လည်း ဆွေးနွေးရန် အမည်စာရင်း တင်သွင်းထားတဲ့ လွှတ်တော်ကိုယ်စားလှယ် မရှိတဲ့ အတွက် ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်ရဲ့ သဘောထား ရယူပါမယ်။ ပြည်သူ့လွှတ်တော်၏ ပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြည်သူ့လွှတ်တော်၏ ပြင်ဆင်ချက် အတည်ဖြစ်သည်။</speech>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော တိုင်းဒေသကြီးလွှတ်တော် သို့မဟုတ် ပြည်နယ် လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းနှင့် စပ်လျဉ်း၍ ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်၏ အဆုံးအဖြတ် ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်က အတည်ပြုပြီး ပေးပို့ထားသော တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ပြည်သူ့ လွှတ်တော်က ပြင်ဆင်ချက်ဖြင့် အတည်ပြုပြီး အမျိုးသားလွှတ်တော်သို့ ပြန်လည်ပေးပို့လာ ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပြန်လည်ပေးပို့လာခြင်းကို အမျိုးသားလွှတ်တော်သို့ အသိပေး တင်ပြခဲ့ပြီး ဖြစ်ပါတယ်။ ပြည်သူ့လွှတ်တော်၏ ပြင်ဆင်ချက်ကို ဆွေးနွေးလိုတဲ့ လွှတ်တော်ကိုယ်စားလှယ်များရှိပါက အမည်စာရင်း တင်သွင်းနိုင်ကြောင်း ကြေညာခဲ့ သော်လည်း ဆွေးနွေးရန် အမည်စာရင်း တင်သွင်းထားတဲ့ လွှတ်တော်ကိုယ်စားလှယ်မရှိတဲ့အတွက် ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်ရဲ့ သဘောထားရယူပါမယ်။ ပြည်သူ့လွှတ်တော်၏ ပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြည်သူ့လွှတ်တော်၏ ပြင်ဆင်ချက် အတည်ဖြစ်သည်။</speech>
</bill>
</section>
<section value="Motion">
<motion>
<title>ဦးကိုကိုနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)၏ ပြည်ထောင်စုသမ္မတ မြန်မာနိုင်ငံ အတွင်းရှိ မြို့နယ်အသီးသီးတွင် အစိုးရအဆက်ဆက် အသုံးပြုခဲ့သော လက်ရှိအသုံးပြုခြင်း မရှိတော့ဘဲ တဖြည်းဖြည်း ဟောင်းနွမ်းယိုယွင်းပျက်စီးနေပြီဖြစ်သည့် အဆောက်အဦများ တည်ရှိရာ ဝန်ကြီး ဌာနပိုင်မြေများ၊ ကျေးရွာများရှိ စပါးဒိုင်အဆောက်အဦနှင့် မြေနေရာများအား မြို့ပြဖွံ့ဖြိုးရေး လုပ်ငန်းများ၊ ကျေးလက်ဒေသဖွံ့ဖြိုးရေးလုပ်ငန်းများ၊ အများပြည်သူ အကျိုးဖြစ်ထွန်းသော လုပ်ငန်း များ အကောင်အထည်ဖော်နိုင်ရန် မြို့ပြမြေရှားပါးမှုကို ဖြေရှင်းနိုင်ရန်အတွက်လည်းကောင်း၊ မြို့စီမံ ခန့်ခွဲခွင့်ရ မြေနေရာများ(City Land)အဖြစ် သက်ဆိုင်ရာဝန်ကြီးဌာနများမှ ပြန်လည်စွန့်လွှတ် လွှဲပြောင်းပေးနိုင်ပါရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော် ကိုယ်စားလှယ်များက ဆက်လက်ဆွေးနွေးခြင်း၊ ပြည်ထောင်စုအဆင့် အဖွဲ့အစည်းဝင်က ပြန်လည် ဖြေရှင်းဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးကိုကိုနိုင် တင်သွင်းထားသည့် ပြည်ထောင်စု သမ္မတမြန်မာနိုင်ငံအတွင်းရှိ မြို့နယ်အသီးသီးတွင် အစိုးရအဆက်ဆက် အသုံးပြုခဲ့သော လက်ရှိ အသုံးပြုခြင်းမရှိတော့ဘဲ တဖြည်းဖြည်း ဟောင်းနွမ်းယိုယွင်း ပျက်စီးနေပြီဖြစ်သည့် အဆောက်အဦ များတည်ရှိရာ ဝန်ကြီးဌာနပိုင် မြေများ၊ ကျေးရွာများရှိ စပါးဒိုင်အဆောက်အဦနှင့် မြေနေရာများအား မြို့ပြဖွံ့ဖြိုးရေးလုပ်ငန်းများ၊ ကျေးလက်ဒေသ ဖွံ့ဖြိုးရေးလုပ်ငန်းများ၊ အများပြည်သူ အကျိုးဖြစ် ထွန်းသော လုပ်ငန်းများ အကောင်အထည်ဖော်နိုင်ရန် မြို့ပြမြေရှားပါးမှုကို ဖြေရှင်းနိုင်ရန်အတွက် လည်းကောင်း၊ မြို့စီမံခန့်ခွဲခွင့်ရ မြေနေရာများ (City Land)အဖြစ် သက်ဆိုင်ရာ ဝန်ကြီးဌာနများမှ ပြန်လည် စွန့်လွှတ်လွှဲပြောင်းပေးနိုင်ပါရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ ဆက်လက်ဆွေးနွေးဖို့ဖြစ်ပါတယ်။ ဆွေးနွေးမယ့် ကိုယ်စားလှယ်များတစ်ဦးလျှင် (၈)မိနစ်ထက်မပိုဘဲ ဆွေးနွေးခွင့်ပြုမှာ ဖြစ်ပါတယ်။ ဒီအဆိုကို မဆွေးနွေးခင် ဆွေးနွေးမယ့် လွှတ်တော်ကိုယ်စားလှယ်များကိုသော်လည်းကောင်း၊ လွှတ်တော်ကိုသော်လည်းကောင်း ဥက္ကဋ္ဌအနေနဲ့ အသိပေးစရာ ရှိပါတယ်။ ဘာဖြစ်လို့လဲဆိုရင် ကျွန်တော်တို့ အဆိုတွေ ဆွေးနွေးတဲ့အခါမှာ လွှတ်တော်ရဲ့ ဥပဒေ၊ နည်းဥပဒေများအတိုင်းပဲ ဆွေးနွေး ရမှာ ဖြစ်ပါတယ်။ ဒီအဆိုကို ဆွေးနွေးတဲ့နေရာမှာ အမျိုးသားလွှတ်တော်နည်းဥပဒေ ၁၅၉ (ဂ)မှာ အဆိုတစ်ရပ်ကို ဆွေးနွေးရာတွင် ပြောဆိုချက်များသည် လွှတ်တော်တွင် ဆွေးနွေးသည့် အဆိုနှင့်သာ အတိအကျ သက်ဆိုင်စေရမည်လို့ ပြဋ္ဌာန်းထားပါတယ်။ ဒီနေရာမှာ အသုံးအနှုန်းကို ဒါ ဥပဒေဆိုတာ စကားတစ်လုံးက အလွန်အရေးကြီးပါတယ်။ ဘာဖြစ်လို့လဲဆိုရင် အဆိုနှင့်သာ သက်ဆိုင်စေရမည် မဟုတ်ဘူး အတိအကျ သက်ဆိုင်စေရမည်လို့ တိတိကျကျ ပြဋ္ဌာန်းထားပါတယ်။ ပြီးခဲ့တဲ့ လွှတ်တော်အစည်းအဝေးမှာ လွှတ်တော်ကိုယ်စားလှယ်တစ်ဦး ဆွေးနွေးသွားတဲ့ နေရာမှာ ဒီအဆိုနဲ့ သက်ဆိုင်တာ မဟုတ်ဘဲနဲ့ ဆွေးနွေးသွားတာ ပြန်လည်စိစစ်တွေ့ရှိရပါတယ်။ ဒီအဆိုဟာ ခုန ကျွန်တော် ပြောပြသလိုပဲ အဓိက က ဝန်ကြီးဌာနပိုင်မြေ၊ လက်ရှိအစိုးရ အဆက်ဆက် အသုံးပြုလာပြီးတော့ လက်ရှိအသုံးပြုတဲ့ အဆောက်အဦတွေ ရှိတဲ့မြေ၊ ပျက်စီးတဲ့မြေတွေ၊ စပါးဒိုင် အဆောက်အဦတွေ၊ ဝန်ကြီးဌာနပိုင်မြေတွေကို ဒီမြို့ပြဖွံ့ဖြိုးရေးလုပ်ငန်း၊ ကျေးလက်ဖွံ့ဖြိုးရေး လုပ်ငန်း၊ အများပြည်သူ အကျိုးဖြစ်ထွန်းမယ့် လုပ်ငန်းများဖော်ဆောင်ဖို့ မြို့မြေအဖြစ် (City Land) အဖြစ် သက်ဆိုင်ရာဝန်ကြီးဌာနက ပြန်လည်လွှဲပြောင်းပေးဖို့ အဆိုဖြစ်ပါတယ်။ အဲဒီမှာ လွှတ်တော်ကိုယ်စားလှယ်တစ်ဦး ဆွေးနွေးသွားတဲ့နေရာမှာ ဒီအချက်တွေနဲ့ လုံးဝလွဲပြီးတော့ မတရားသိမ်းဆည်းခံရတဲ့ မြေတွေ စိစစ်ပြီးတော့ သိမ်းဆည်းခံရသူကို ပြန်လည် ပေးဖို့ ဆိုပြီးတော့ အဓိကထား ဆွေးနွေးသွားတာ ဒါ ဒီအဆိုနဲ့ လုံးဝမပတ်သက်ပါဘူး။ နောက်ဆုံး သူ့ရဲ့ ဘိတ်ဆုံးတင်ပြချက်မှာ အဆိုကို ထောက်ခံတာလည်း မဟုတ်၊ ကန့်ကွက်တာလည်းမဟုတ်၊ အကြံပြုတာလည်းမဟုတ်ဘဲနဲ့ ဘယ်လိုပြောထားသလဲဆိုတော့ ယခုအခါ အဆိုပါနေရာများမှာ ဝန်ထမ်းဟောင်းများ၊ နေ့စားသမားများ၊ ကျူးကျော်နေထိုင်သူများ သိမ်းပိုက်ရယူထားပြီး ပြန်လည် ပေးအပ်ရန် လွှတ်တော်ကိုယ်စားလှယ်ဖြစ်သူ ကျွန်တော့်ထံတင်ပြရာ အဆိုပါ ကိစ္စရပ်တို့ကိုလည်း ဥက္ကဋ္ဌကြီးမှတစ်ဆင့် သက်ဆိုင်ရာများသို့ မှန်မှန်ကန်ကန် စစ်ဆေးဆောင်ရွက်ပေးနိုင်ပါရန် လေးစားစွာ တင်ပြအပ်ပါသည်။ အဆိုနဲ့ လုံးဝမပတ်သက်ပါဘူး။ အဲဒါကြောင့်မိုလို့ ဒီအဆိုတစ်ခုကို ဆွေးနွေးတော့မယ်ဆိုရင် အဆိုနဲ့ တိတိကျကျ သက်ဆိုင်တဲ့ အချက်တွေကိုပဲ ဆွေးနွေးဖို့ အသိပေး လိုပါတယ်။ ပထမဦးစွာ တပ်မတော်သားကိုယ်စားလှယ် ဗိုလ်မှူးရဲအောင်စော ဆွေးနွေးနိုင်ပါပြီ။</speech>
<speech><mp id="000">ဗိုလ်မှူးရဲအောင်စော၊ တပ်မတော်သားကိုယ်စားလှယ်</mp>အားလုံး မင်္ဂလာပါခင်ဗျား။ ကျွန်တော်ကတော့ တပ်မတော်သားကိုယ်စားလှယ် ဗိုလ်မှူးရဲအောင်စော ဖြစ်ပါတယ်။ စစ်ကိုင်း တိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကိုကိုနိုင် တင်သွင်းတဲ့ အဆိုနဲ့ပတ်သက်ပြီး ဆွေးနွေးသွားမှာဖြစ်ပါတယ်။ ကျွန်တော့်အား Power Point အသုံးပြုခွင့်ပေး ပါခင်ဗျား။ ဥက္ကဋ္ဌကြီးခင်ဗျား။ အဆိုအား လေ့လာကြည့်တဲ့အခါမှာ အဆိုရှင်ဟာ မြို့ပြဖွံ့ဖြိုးရေး လုပ်ငန်းများဆောင်ရွက်နိုင်ရန် ပညာရေး၊ ကျန်းမာရေးဆိုင်ရာ အဆောက်အဦများ ဆောက်လုပ်ပြီး အများပြည်သူအကျိုး ဖြစ်ထွန်းနိုင်ရန်အတွက် ရည်ရွယ်တင်သွင်းခဲ့သည်ဟု မြင်မိပါတယ်။ ဒီအချက် ပေါ်မှာမူတည်ပြီး ဆွေးနွေးရမယ်ဆိုရင် လက်ရှိအခြေအနေမှာ နိုင်ငံတော်အစိုးရအနေနဲ့ သိမ်းဆည်းခံ မြေများအား ပြန်လည်စွန့်လွှတ်ပေးခြင်းနှင့် ပတ်သက်ပြီး စွန့်လွှတ်မြေအား အစိုးရအဖွဲ့ရုံးဝန်ကြီး ဌာနမှ နိုင်ငံတော်မှ စီမံခန့်ခွဲပိုင်ခွင့် ရှိသော မြေ State Land အဖြစ် သတ်မှတ်နိုင်ရေး ဆောင်ရွက် လျက်ရှိကြောင်း သိရှိရပါတယ်။ ဝန်ကြီးဌာနတွေက လက်ရှိအခြေအနေအထိ စွန့်လွှတ်ပေးခဲ့တဲ့ မြေများ အမြောက်အမြားရှိသလို ထပ်တောင်းလာရင် စွန့်လွှတ်ပေးရန် ရှိနေတာတွေကိုလည်း သိရပါတယ်။ ဥပမာတစ်ခုအနေနဲ့ တင်ပြရရင်တော့ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ စားသုံးသူရေးရာဦးစီးဌာနဟာ ဆက်လက်အသုံးပြုရန် မလိုတဲ့အတွက် နိုင်ငံတော်သို့ မြေကွက်ပေါင်း (၁၁၆)ကွက်နဲ့ အကျယ်အဝန်း(၃၁၉.၇၉၃)ဧက စွန့်လွှတ်အပ်နှံခဲ့ပြီး ထပ်မံစွန့်လွှတ်အပ်နှံရန် မြေကွက်(၂၂)ကွက်နဲ့ အကျယ်အဝန်း(၁၆၈.၈၇၅)ဧကအား လုပ်ထုံးလုပ်နည်းနဲ့အညီ စွန့်လွှတ်အပ်နှံ နိုင်ရေး ဆက်လက်ဆောင်ရွက်နေသလို ဝန်ကြီးဌာနက စွန့်လွှတ်ရန် မဖြစ်နိုင်တဲ့ နောင် အနာဂတ် စီမံကိန်းများအတွက် အသုံးပြုရန် မြေနေရာများလည်း လိုအပ်ကြောင်းကို သိရှိရပါတယ်။ ဝန်ကြီး ဌာနရဲ့ စွန့်လွှတ်ပေးခဲ့မှု စာရင်းအသေးစိတ်ကိုလည်း Power Point မှာ တင်ပြထားပါတယ်။ ဥက္ကဋ္ဌကြီးခင်ဗျား။ ကျွန်တော်တို့နိုင်ငံဟာ လယ်ယာစိုက်ပျိုးရေးနှင့် လယ်ယာပို့ကုန် သီးနှံများ ထုတ်လုပ်တင်ပို့ရောင်းချခြင်းကို အဓိကမှီခိုနေရတဲ့ နိုင်ငံတစ်နိုင်ငံဖြစ်တာကြောင့် နိုင်ငံတကာသို့ တင်ပို့ကုန်သွယ်နိုင်ဖို့ဆိုရင် နိုင်ငံတကာမှာ စိုက်ပျိုးရေးထွက်ကုန်များနဲ့ပတ်သက်ပြီး ခေတ်မီစက်ကိရိယာများဖြင့် သုတေသနပြုလုပ်နေသော သုတေသနဌာနကြီးများ ပြည်ပသို့ မတင်ပို့မီ အရည်အသွေးမပျက် သိုလှောင်နိုင်သော ခေတ်မီသိုလှောင်ရုံကြီးများကို ကျွန်တော်တို့နိုင်ငံမှာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေး ဝန်ကြီး ဌာန၊ ပုဂ္ဂလိကအပိုင်းမှာ မြန်မာနိုင်ငံဆန်စပါး အသင်းချုပ်နှင့် အခြားကုမ္ပဏီများပူးပေါင်း၍ လယ်ယာ ပို့ကုန်သီးနှံများ တန်ဖိုးမြှင့်ထုတ်လုပ်ရေးနဲ့ ကုန်သွယ်မှုမြှင့်တင်ရေးဆိုင်ရာ မဟာဗျူဟာမြောက် ပုဂ္ဂလိက၊ အစိုးရ ပူးပေါင်းရင်းနှီးမြှုပ်နှံဆောင်ရွက်မှု စီမံကိန်းအား စီစဉ်ဆောင်ရွက်နေတာကိုလည်း သိရှိရပါတယ်။ အဲဒီစီမံကိန်းဟာ နယ်စပ်ကုန်သွယ်ရေး အချက်အချာကျတဲ့ နေရာများတွင် ရင်းနှီးမြှုပ်နှံ တည်ဆောက်ခြင်းနှင့် စီးပွားရေးနှင့် ကူးသန်းရောင်းဝယ်ရေးဝန်ကြီးဌာန ယခင်ကုန်သွယ် လယ်ယာပိုင် သိုလှောင်ရုံများအား တိုးချဲ့တည်ဆောက်ခြင်း၊ အကြီးစားပြုပြင်မွမ်းမံခြင်း စသည့် လုပ်ငန်းများကို ရင်းနှီးမြှုပ်နှံ ဆောင်ရွက်ဖို့ဆိုတာကိုလည်း ကြိုတင်မျှော်တွေး ဆောင်ရွက်နေကြတာ တွေ့ရှိရ ပါတယ်။ နယ်စပ်ကုန်သွယ်ရေး အချက်အချာကျတဲ့ မူဆယ်နယ်စပ်ဒေသမှာ စီးပွားရေးလုပ်ငန်းများနဲ့ ဝန်ဆောင်မှုလုပ်ငန်းအားလုံးပါဝင်တဲ့ စုပေါင်းရုံ တည်ဆောက်ခြင်း ကလေး၊ တမူးနှင့် စစ်တွေ သို့မဟုတ် ဘူးသီးတောင်၊ မောင်တောဒေသတွေမှာ သိုလှောင်ရုံများ တည်ဆောက်ခြင်း စသဖြင့် တိုးချဲ့ဆောင်ရွက်ဖို့ စီမံကိန်းရေးဆွဲနေကြပြီဆိုတဲ့ နောင်အနာဂတ်မှာ ဆောင်ရွက်ရမည့်လုပ်ငန်း များ ရှိနေတယ်လို့လည်း သိရှိရပါတယ်။ အဲဒီစီမံကိန်းကို ဘယ်တော့ စမှာလဲ၊ ဘယ်တော့ပြီးအောင်လုပ်မှာလဲ၊ ဘယ်လို အကျိုး ရှိအောင် ဆောင်ရွက်နေသလဲဆိုတာတွေကိုတော့ ပွင့်လင်းမြင်သာအောင် အသိပေးကြေညာပြီး ဆောင်ရွက်ဖို့သင့်တယ်လို့ ထင်မြင်မိပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာနအနေနဲ့ လည်း ၎င်းဝန်ကြီးဌာနလက်အောက်တွင် ရိတ်သိမ်းချိန် နည်းပညာဌာနကို တိုးချဲ့ ဖွဲ့စည်းဆောင်ရွက်နေတာကို Power Point မှာ တင်ပြထားပါတယ်။ ၎င်းဌာန၏ သုတေသနပြုလုပ် နေမှုဟာ ယခုထက်ပိုမိုကြီးမားတဲ့ အဆောက်အဦများနဲ့ ဆက်စပ်ပစ္စည်းများ အခြောက်ခံဂိုဒေါင် များ၊ အအေးခန်းဂိုဒေါင်များ၊ မဖြစ်မနေ ထပ်မံလိုအပ်လာမှာဖြစ်သလို ပြည်ပသို့ ကုန်သွယ်တင်ပို့ရန် စိုက်ပျိုးရေးထွက်ကုန်ပစ္စည်းများဖြစ်တဲ့ ဆန်စပါး၊ နှမ်း၊ ပြောင်း၊ ပဲအမျိုးမျိုးတို့ကို အမြောက်အမြား သိုလှောင်နိုင်မယ့် ခေတ်မီသိုလှောင်ရုံကြီးများ လိုအပ်လာမှာဖြစ်သလို စိုက်ပျိုးရေးထွက်ကုန်တွေကို ဝယ်ယူတဲ့နိုင်ငံက လက်မခံသေးဘူးဆိုရင် ရာသီဥတုကြောင့်လည်း ပျက်စီးတော့မယ်ဆိုရင် ဒီထွက်ကုန်တွေကို ဘယ်မှာ သိုလှောင်ထားမလဲ၊ ဘယ်လိုစီစဉ်မလဲဆိုတဲ့ အသေးစိတ်အစီအမံတွေ ကြိုတင်ရှိထားဖို့ လိုအပ်မှာဖြစ်ပါတယ်။ ဒါ့အပြင် လွှတ်တော်သုတေသနဌာနမှ ရရှိတဲ့ စာရင်းအရဆိုရင် နိုင်ငံရဲ့ စပါးထွက်ရှိမှုဟာ ၂၀၁၆-၂၀၁ရ ခုနှစ်တွင် စပါးတင်းသန်းပေါင်း(၁၃၂၇)သန်းကျော် ထွက်ရှိပြီး ၂၀၁၈-၂၀၁၉ ခုနှစ်တွင် စပါးတင်းသန်းပေါင်း(၁၃၄၆)သန်းကျော် ထွက်ရှိတဲ့အထိ တဖြည်းဖြည်း တိုးတက်နေတာကို သိရှိ ရတဲ့အတွက် နိုင်ငံတော်အနေနဲ့ တောင်သူလယ်သမားများအကျိုးအတွက် စိုက်ပျိုးထွက်ရှိသော မိုးစပါးများအား အမြန်ရိတ်သိမ်းခြွေလေ့ပြီး နွေစပါးကို မြန်မြန်စိုက်ပျိုးနိုင်ရန်အတွက် မြို့တိုင်း၊ ရွာတိုင်းရဲ့ လမ်းပန်းဆက်သွယ်မှု အချက်အချာ ကျတဲ့နေရာတွေမှာ စပါးအခြောက်ခံစက်များ၊ ခေတ်မီသိုလှောင်ရုံများ တည်ဆောက်ပေးခြင်းကို မဖြစ်မနေဆောင်ရွက်ပေးရန် လိုအပ်နေတယ်လို့ ထောက်ပြချင်ပါတယ်။ အလားတူပဲ စပါးသီးနှံလို အခြားသော အသီးအရွက်နှင့် ထုတ်လုပ်မှုများလည်း အမြောက်အမြားရှိနေတာမို့ ခေတ်မီသိုလှောင်ရုံတွေ ဘယ်လောက်လိုတယ်ဆိုတာကို တွက်ချက် ကြည့်ကြစေလိုပါတယ်။ သက်ဆိုင်ရာ ဝန်ကြီးဌာနတွေက ၎င်းလိုအပ်ချက်ကို ဖြည့်ဆည်းနိုင်ဖို့ဆိုရင် ဝန်ကြီးဌာနမှာ ယခင်က ရှိနေပြီးသော မြေနေရာများ၊ အဆောက်အအုံများ၊ ဂိုဒေါင်များကို အသုံးပြု ကြရမှာဖြစ်ပြီးတော့ အဆောက်အအုံ၊ ဂိုဒေါင်များ ပျက်စီးနေပါက ပြုပြင်မွမ်းမံပြီး အသုံးချခြင်းဖြင့် နိုင်ငံတော်၏ ဘဏ္ဍာငွေကို ချွေတာနိုင်ပါတယ်။ သက်ဆိုင်ရာ ဝန်ကြီးဌာနများအနေနဲ့လည်း ၎င်းတို့နှင့် သက်ဆိုင်ရာ သိုလှောင်ရုံကြီးများ၊ သုတေသနဌာနကြီးများ တည်ဆောက်ရန် ဧကပေါင်း များစွာသော မြေနေရာများဟာလည်း အနာဂတ်မှာ လိုအပ်လာမှာဖြစ်တဲ့အတွက် လက်ရှိ မိမိဝန်ကြီးဌာနပိုင်မြေတွေကို အနာဂတ်အတွက် မမျှော်မှန်းဘဲ စွန့်လွှတ်ပေးခဲ့မယ်ဆိုရင် နိုင်ငံတော်က လိုအပ်လာတဲ့မြေနေရာလိုက်ရှာ ရမယ့် ပြဿနာတစ်ခုကို မလွဲမသွေကြုံတွေ့လာရမှာ ဖြစ်ပါတယ်။ ဒါ့ကြောင့် ဝန်ကြီးဌာနများ အလိုက်ကလည်း နိုင်ငံတော်နှင့် နိုင်ငံသားများ အကျိုးဖြစ်ထွန်းစေမယ့် အနာဂတ်စီမံကိန်းများ အတွက် လိုအပ်နေသော မြေနေရာများကို ကြိုတင်လျာထားရှာဖွေပြီး ချန်ထားထိန်းသိမ်းထားကြ တယ်လို့လည်း သိရပါတယ်။ ဥက္ကဋ္ဌကြီးခင်ဗျား။ နိဂုံးချုပ်အနေနဲ့ ဆွေးနွေးလိုတာကတော့ ကျွန်တော်တို့နိုင်ငံရဲ့ စိုက်ပျိုးရေးထွက်ကုန် ကုန်ကြမ်းပစ္စည်းများရှိတဲ့နေရာမှာ စက်ရုံတွေကိုတည်၊ ထွက်ကုန်များရှိရာတွင် သိုလှောင်ရုံများ တည်ဆောက်ဖို့လိုပါတယ်။ တစ်သက်တာအတွက် အကျိုးမရှိသော တစ်သက်တာ ဆိုတာကတော့ နိုင်ငံတော် အဓွန့်ရှည်တည်တံ့နေခြင်းကို ဆိုလိုတာပါ။ ဒါကြောင့် စီမံကိန်းများ အတွက် တစ်သက်တာ အကျိုးမရှိဘူးဆိုရင် အသုံးမပြုသင့်သလို တစ်သက်တာအတွက် အကျိုးရှိ သည်ဟု သုံးသပ်ပြီးဆောင်ရွက်ပါကလည်း ၎င်းမြေနေရာကို တစ်မျိုးတည်းသာ အသုံးမချသင့်ပါ။ အထပ်မြင့် အဆောက်အအုံများကဲ့သို့ အိမ်ထောင်စုများများနေနိုင်ပြီး ကားပါကင်များဖြင့် ကားရပ်နား နိုင်ရန်သကဲ့သို့ (၁)ဆမှ (၂)ဆ ၎င်းမှ အဆပေါင်းများစွာ အကျိုးရရှိရန် ရေရှည်ကို မျှော်မှန်း အသုံးချ သင့်ပါတယ်။ ဒါမှ မလုံလောက်သေးရင် တည်ဆောက်လိုတဲ့နေရာမှာ မြေအောက်မှာရော ရေထဲမှာပါ နေနိုင်၊ သွားနိုင်၊ လာနိုင်အောင် စီစဉ်သင့်ရင် စီစဉ်သွားဖို့လည်း လိုပါမယ်။ မြေလွတ်နေတာပဲ။ ကျောင်းဆောက်ပေးလိုက်၊ ဆေးရုံဆောက်လိုက်၊ လူနေရပ်ကွက်တွေ အကွက်ရိုက်ပေးလိုက်ဆိုပြီး မြန်မာစကားပုံလို မျက်တောင်မွှေးတစ်ဆုံးမကြည့်ဘဲ မျက်စေ့တစ်ဆုံးကြည့်ပြီးတော့မှ ဆောင်ရွက်ဖို့၊ လွယ်လွယ် မဆုံးဖြတ်ဖို့နဲ့ အခြားနိုင်ငံများမှာ လူနေထိုင်ရန်နေရာထက် စိုက်ပျိုးမြေ၊ စက်ရုံ၊ အလုပ်ရုံမြေ စသည်ဖြင့် နိုင်ငံအကျိုးအတွက် ဖြစ်ထွန်းစေမည့်ကိစ္စရပ်များ ဆောင်ရွက်ရန်ကိုသာ ဦးစားပေးလာပြီး လူနေရန်၊ အိပ်ရန်၊ စားရန် လုံလောက်ရုံ အကျယ်အဝန်းရှိသော အထပ်မြင့် အိမ်ရာများကိုသာ တည်ဆောက်နေထိုင်ကြပြီး လုံးချင်းနေအိမ်များကို နောက်ပိုင်းတွင် ဦးစားပေးမှု မရှိတော့တာကို သတိပြုမိကြစေချင်ပါတယ်။ ဒါ့ကြောင့် ဝန်ကြီးဌာနများရှိမြေများကို အလွယ်တကူ စွန့်လွှတ်ရန်မသင့်ကြောင်းနှင့် နိုင်ငံတော်အတွက် အရန်မြေနေရာများထားရှိပြီး နိုင်ငံတကာ၏ အရန်မြေအသုံးချမှုကို လေ့လာသင့်ကြောင်း ဆွေးနွေးလိုက်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၄)မှ ဒေါ်လှဌေး (ခ)ဒေါ်အုန်းကြည် ဆွေးနွေးနိုင်ပါပြီ။</speech>
<speech><mp id="922">ဒေါ်လှဌေး(ခ)ဒေါ်အုန်းကြည်၊ မန္တလေးတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်တစ်ရပ်လုံးကို မင်္ဂလာပါလို့ နှုတ်ခွန်းဆက် ဂါရဝပြုပါတယ်ရှင်။ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ အမျိုးသား လွှတ်တော်ကိုယ်စားလှယ် ဦးကိုကိုနိုင် တင်ပြထားတဲ့ အဆိုကို မန္တလေးတိုင်းဒေသကြီး မဲဆန္ဒနယ် အမှတ်(၄)မှ အမျိုးသားလွှတ်တော်ကိုယ်စားလှယ် ကျွန်မ ဒေါ်အုန်းကြည် က ထောက်ခံဆွေးနွေး တင်ပြသွားမှာ ဖြစ်ပါတယ်ရှင်။ ထောက်ခံဆွေးနွေးရတဲ့ အကြောင်းအရင်းကတော့ ပြည်ထောင်စုမြန်မာနိုင်ငံတော်မှာ မြို့နယ်ပေါင်း (၃၃၀)ရှိတဲ့အနက် မြို့နယ်အများစုမှာ ယခင်အစိုးရအဆက်ဆက် ဝန်ကြီးဌာနတွေက နေပြီးတော့ တည်ဆောက်အသုံးပြုခဲ့ကြပြီး ယခု ပကတိ လက်ရှိအခြေအနေမှာတော့ အသုံးပြုခြင်း မရှိတဲ့ အဆောက်အအုံတွေ များစွာကျန်ရှိနေပါတယ်။ အဲဒီ အဆောက်အအုံတွေ တော်တော်များများ ဟာလည်း လက်ရှိအခြေအနေမှာ အသုံးမပြုတဲ့အတွက် ယိုယွင်းပျက်စီးလာတာကိုလည်း တွေ့ရှိရ ပါတယ်။ ဒီအဆောက်အအုံတွေတည်ရှိတဲ့ မြေနေရာတွေဟာလည်း မြို့ပြဧရိယာအတွင်းမှာ တည်ရှိ ပြီးတော့ အချို့နေရာများကတော့ မြို့ပြရဲ့ အချက်အချာကျတဲ့နေရာမှာ တည်ရှိနေပါတယ်။ အဆိုရှင်ဟာ ဒီမြေနေရာတွေကို မြို့ပြဖွံ့ဖြိုးရေးလုပ်ငန်းများ ကျေးလက်ဒေသဖွံ့ဖြိုးရေးလုပ်ငန်းများ၊ အများပြည်သူ အကျိုးဖြစ်ထွန်းနိုင်မယ့်လုပ်ငန်းများ အကောင်အထည်ဖော်နိုင်ရန်နှင့် မြို့ပြမြေ ရှားပါးမှုကို ဖြေရှင်းနိုင်ရန် ရည်ရွယ်ချက်နှင့် မြို့ပြစီမံခန့်ခွဲခြင်းအရ မြေနေရာများ (City Land) အဖြစ် သက်ဆိုင်ရာဝန်ကြီးဌာနများမှ ပြန်လည်စွန့်လွှတ်လွှဲပြောင်းပေးနိုင်ပါရန် ပြည်ထောင်စု အစိုးရအား တိုက်တွန်းထားတာဖြစ်တဲ့အတွက် ကျွန်မအနေနဲ့ဒီအဆိုကို သဘောတူထောက်ခံအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ ကျွန်မရဲ့ မဲဆန္ဒနယ်မြေဖြစ်တဲ့ မြစ်သားမြို့နယ်နှင့် ကျောက်ဆည်မြို့နယ်အတွင်းမှာလည်း ယခင်အစိုးရအဆက်ဆက်က အသုံးပြု ခဲ့သော်လည်း လွန်ခဲ့တဲ့နှစ်ပေါင်း (၂၀)ကျော်ကနေ ယခု လက်ရှိအသုံးပြုခြင်းမရှိတဲ့ မြေနေရာတွေနဲ့ ဟောင်းနွမ်းယိုယွင်းပျက်စီးနေတဲ့ အဆောက်အအုံများ ရှိပါတယ်ရှင်။ Power Point သုံးစွဲခွင့်ပြုပါရန် တင်ပြအပ်ပါတယ်။ သာဓကအားဖြင့် တင်ပြရမည်ဆိုလို့ရှိရင် ကျွန်မတို့ မြစ်သားမြို့ပေါ်မှာရှိတဲ့ မြို့နယ် စိုက်ပျိုးရေးဦးစီးဌာနပိုင် မြေနေရာ (၂)ခုရှိတဲ့ အဆောက်အအုံ၊ အခွန်ဦးစီးဌာနပိုင်တဲ့ ယခင် ထောက်လှမ်းရေး တပ်ဆွယ်မှူးရုံးပိုင် မြေနေရာများဟာ လက်ရှိမှာ အသုံးမပြုတဲ့ မြေနေရာများ ဖြစ်ပါတယ်။ ကျွန်မတို့ စိုက်ပျိုးရေးဌာနက အသုံးမပြုတာကတော့ ၁၉၈၈ ခုနှစ် မတိုင်ခင်တုန်းက မြို့မြေတိုးချဲ့တဲ့အခါမှာ မြစ်သားမြို့ရဲ့ အရှေ့ဘက်မြို့အဝင် မြင်းခြံ - မန္တလေး ကားလမ်းရဲ့ တောင်ဘက် ရှမ်းပွဲရပ်ကွက်၊ ကွင်းအမှတ်(၄၄၀)မှာရှိတဲ့ ဦးပိုင်အမှတ် (၃၄/၃၅)က (၁၅.၂၃)ဧကရယ် ဦးပိုင်အမှတ်(၂၉/၃၀)က (၉.၉၀)ဧကကို စိုက်ပျိုးရေးဌာနပိုင် မြေနေရာသတ်မှတ်ရရှိခဲ့တဲ့အတွက် အဲဒီမှာ ရုံးမြေအဖြစ် အသုံးပြုထားလို့ ဖြစ်ပါတယ်။ မြစ်သားမြို့ပေါ်မှာရှိတဲ့ မြို့နယ်တရားရုံး၊ မြို့နယ် သတင်းတပ်ဖွဲ့ရုံး၊ မြို့နယ် ကျေးလက်လမ်းဖွံ့ဖြိုးရေးဦးစီးဌာနရုံးနှင့် မြို့နယ် ရွေးကောက်ပွဲကော်မရှင် အဖွဲ့ခွဲရုံးတို့ကလည်း ကိုယ်ပိုင်ရုံးမြေနေရာမရှိတဲ့အတွက် ကျွန်မတို့ မြို့နယ်စီမံခန့်ခွဲရေးကော်မတီကို တင်ပြပြီး ကိုယ်စားလှယ်များကိုလည်း ပြောပါတယ်။ ဒါကြောင့်မို့လို့ ကျွန်မတို့ မြို့နယ်က ပြည်သူ့လွှတ်တော်ကိုယ်စားလှယ်က သက်ဆိုင်ရာ ဝန်ကြီးဌာနကနေပြီးတော့ မြေစွန့်လွှတ်ပေးဖို့ လွှတ်တော်မှာ မေးခွန်းမေးမြန်းခဲ့ပါတယ်။ အဲဒီလို မေးမြန်းခဲ့တဲ့အတွက်ကြောင့်မို့လို့ ၂၂-၁၀-၂၀၁၈ ရက်နေ့မှာ အမိန့်ကြော်ငြာစာအမှတ် (၁၄၃၀/၂၀၁၈) နှင့် နိုင်ငံတော်ပိုင်မြေ State Land အဖြစ် သတ်မှတ်ခဲ့ပြီးတော့ အဲဒီမြေနေရာကို ကျောက်ဆည် ခရိုင်အထွေထွေအုပ်ချုပ်ရေးဦးစီးဌာနရဲ့ ၂၀-၅-၂၀၁၉ ရက်နေ့မှာ ဒီ (၄)ရုံးကို ရုံးမြေနေရာအဖြစ် ချထားပေးခဲ့ပါတယ်။ ဒါက ပိုလျှံတဲ့မြေတွေကို ကျွန်မတို့ လက်ရှိမှာ အသုံးချခြင်းဖြစ်ပါတယ်။ မြစ်သားမြို့နယ် စိုက်ပျိုးရေးဦးစီးဌာနပိုင် အဆိုပါ (၅.၆၈)ဧကနှင့် (၆.၉၉၃)ဧကဟာ မြစ်သားမြို့ရဲ့ အချက်အချာကျတဲ့ မြင်းခြံ-မန္တလေး ကားလမ်းရဲ့ မြောက်ဖက်မှာ ကပ်လျက်တည်ရှိပါတယ်။ ဒီမြေနေရာဟာ မြို့ပြဖွံ့ဖြိုးရေးလုပ်ငန်းတွေ၊ ဝန်ထမ်းအိမ်ရာတွေ၊ အများပြည်သူ အကျိုးဖြစ်နိုင်တဲ့ အဆောက်အအုံများ ဆောင်ရွက်ရန် အလွန်သင့်တော်တဲ့ မြေနေရာဖြစ်ပါတယ်။ ယခုလောလောဆယ် မှာတော့ မြေနေရာရှားပါးမှုကြောင့်မို့လို့ ဝန်ထမ်းအိမ်ရာ အဆောက်အအုံတွေကို မြို့မအရှေ့က မြေအနိမ့်ပိုင်းဖြစ်တဲ့ ပန်းလောင်မြစ်ဘေးမှာ ဆောက်လုပ်နေရပါတယ်။ နောက်တစ်ခု ကျွန်မ တင်ပြလိုတာကတော့ ကျောက်ဆည်မြို့နယ်၊ သံရွာကျေးရွာမှာရှိတဲ့ အခြေခံပညာအထက်တန်းကျောင်းနှင့် ကပ်လျက်တစ်ဆက်တည်းဖြစ်တဲ့ စိုက်ပျိုးရေး၊ မွေးမြူရေး နှင့် ဆည်မြောင်းဝန်ကြီးဌာနပိုင် ဝါအဝယ်ဒိုင် မြေနေရာအလွတ်ဖြစ်ပါတယ်။ ဒုတိယအကြိမ် ပြည်ထောင်စုလွှတ်တော် နဝမအကြိမ်ပုံမှန်အစည်းအဝေး ကျွန်မတို့ ပြည်သူလူထုနှင့် တွေ့ဆုံပွဲ တုန်းက ပညာရေးမြှင့်တင်မှုကော်မတီဥက္ကဋ္ဌ၊ ပြည်သူ့လွှတ်တော်ရယ်၊ တိုင်းဒေသကြီးကိုယ်စားလှယ် ရယ် ကျွန်မတို့ သွားတဲ့အခါမှာ ကျောင်းအုပ်ကြီးနှင့် အကျိုးတော်ဆောင်တွေက ကျောင်းဆောင်သစ် အဆောက်အအုံ တောင်းဆိုပါတယ်။ အဲဒါနဲ့ ကျွန်မတို့က မြေနေရာကို ကွင်းဆင်းကြည့်တဲ့အခါမှာ ဒီ ဝါအဝယ်ဒိုင် မြေနေရာကို အသုံးမပြုတာ နှစ်ပေါင်း (၂၀)ကြာပြီဟု သိရှိရပါတယ်ရှင်။ သံရွာ အထက်တန်းကျောင်းကြီးရဲ့ ကျောင်းဆောင်အခြေအနေက စက်ရုံ၊ အလုပ်ရုံတွေ၊ တပ်မတော် တပ်ရင်းတွေ တိုးချဲ့လာတဲ့အတွက်ကြောင့်မို့လို့ ကျောင်းသားဦးရေတွေကလည်း များပြားလာ ပါတယ်။ အခုလက်ရှိ အခြေအနေမှာဆိုရင်လည်း ကျောင်းအဆောက်အအုံအတွင်းမှာ မြေနေရာ အလွတ်မရှိတော့ပါဘူး။ ဒါကြောင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနပိုင် အသုံးပြုခြင်းမရှိတဲ့ ဝါအဝယ်ဒိုင်မြေနေရာကို ကျောင်းဝင်းနေရာအတွက် စွန့်လွှတ်ပေးရန်လည်း တင်ပြခဲ့ပါတယ်။ ပညာရေးအတွက် ဒီမြေနေရာဟာ အဆောက်အအုံ ဆောက်လုပ်အသုံးပြုရန် အလွန်သင့်တော်တဲ့နေရာ ဖြစ်ပါတယ်။ ဒါကြောင့် ခေတ်အဆက်ဆက် အသုံးပြုခဲ့ပြီးတော့ လက်ရှိ အသုံးပြုခြင်းမရှိတဲ့ ဝန်ကြီးဌာနပိုင် မြေနေရာနှင့်အဆောက်အအုံများကို ဒေသပြည်သူလူထုအတွက် အမှန်တကယ် အကျိုးဖြစ်ထွန်းနိုင်မည့် လိုအပ်လျက်ရှိသော အဆောက်အအုံများ ဆောက်လုပ်ရာ၌ မြို့ပြမြေရှားပါးမှုကို ဖြေရှင်းနိုင်ရန်အတွက် သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့တို့မှ တစ်ဆင့် သက်ဆိုင်ရာ မြို့နယ်များသို့ လုပ်ထုံးလုပ်နည်းများနှင့်အညီ လွှဲပြောင်းအပ်နှံ၍ မြို့ပြနှင့် စီမံကိန်းပြမြေနေရာ (City Land) များအဖြစ် ပြန်လည်လွှဲပြောင်းပေးနိုင်ရန် အဆိုကို အလေးအနက် ထောက်ခံကြောင်း လေးစားစွာ တင်ပြအပ်ပါတယ်ရှင်။</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ ဦးကျော်သောင်း ဆွေးနွေးနိုင်ပါပြီ။</speech>
<speech><mp id="952">ဦးကျော်သောင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဝန်ကြီး၊ အမျိုးသားလွှတ်တော်ကိုယ်စားလှယ် တော်ကြီးများ အားလုံး မင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော် ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးကျော်သောင်း ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော့်အနေနဲ့ စစ်ကိုင်း တိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကိုကိုနိုင် ရဲ့ ပြည်ထောင်စုသမ္မတမြန်မာနိုင်ငံအတွင်းရှိ မြို့နယ်အသီးသီးတွင် အစိုးရအဆက်ဆက် အသုံးပြု ခဲ့သော လက်ရှိအသုံးပြုခြင်းမရှိတော့သည့် အဆောက်အအုံများ၊ ဝန်ကြီးဌာနပိုင်မြေများ၊ ဝန်ကြီး ဌာနအောက်ရှိ အသီးသီးသော ဦးစီးဌာနပိုင်မြေများ၊ အဆောက်အအုံများအား အများပြည်သူ အကျိုးငှာ အသုံးပြုနိုင်ရေးအတွက် သက်ဆိုင်ရာဝန်ကြီးဌာနများမှ ပြန်လည်စွန့်လွှတ် လွှဲပြောင်း ပေးရန် ပြည်ထောင်စုအစိုးရအား တိုက်တွန်းကြောင်း အဆိုနှင့်ပတ်သက်ပြီး ထောက်ခံဆွေးနွေး သွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်တို့နိုင်ငံမှာ ခေတ်အဆက်ဆက် အစိုးရအဆက်ဆက်အောက်မှာ တာဝန်ယူတာဝန်ခံ ဆောင်ရွက်ခဲ့ကြတဲ့ ဝန်ကြီးဌာန အသီးသီးရှိ ပါတယ်။ အဲဒီအောက်မှာရှိတဲ့ ဦးစီးဌာနအသီးသီးဖြစ်တဲ့ ကုန်သွယ်ရေးဌာနရဲ့ အောက်မှာ မြေနှင့် ဂိုဒေါင်တွေ၊ ကုန်သွယ်လယ်ယာဦးစီးဌာန အောက်မှာရှိတဲ့ မြေနှင့်ဂိုဒေါင်တွေ ရှိပါတယ်။ ဥပမာ အနေနဲ့ပြောရရင် ကျွန်တော်တို့ စစ်ကိုင်းမြို့မှာ ယခင် ကုန်သွယ်ရေးဝန်ကြီးဌာနက အသုံးပြုခဲ့တဲ့ ပိုးတန်းရပ် အတွင်းမှာရှိတဲ့ ပိုးဂိုဒေါင်ကြီးလို့ခေါ်တဲ့ မြေနှင့် အဆောက်အအုံများ၊ ပါရမီရပ်အတွင်း မှာရှိတဲ့ သီးနှံများ ပိုးမကျအောင် သိုလှောင်ဆောင်ရွက်နိုင်ဖို့ ဆောက်လုပ်ခဲ့တဲ့ ဆန်လှောင်ဂိုဒေါင် အဆောက်အအုံနှင့် ဝင်းခြံမြေများဟာ ယခုလုံးဝအသုံးပြုခြင်းမရှိတာ တွေ့ရှိရပါတယ်။ ထို့အတူ အခြား စိုက်ပျိုးရေးဦးစီးဌာနပိုင် အဆောက်အအုံများ၊ ရဲစခန်း ရဲတပ်ဖွဲ့များနှင့် ပတ်သက်ဆက်နွယ်နေတဲ့ မြေနှင့်အဆောက်အအုံများ၊ သမဝါယမနှင့် ဆက်နွှယ်နေတဲ့ မြေနှင့် အဆောက်အအုံများဟာ ယခင်က အသုံးပြုခဲ့သော်လည်း ယခုအသုံးပြုခြင်းမရှိတော့တာကို တွေ့ရှိရပါတယ်။ ထို့အတူ ကျွန်တော့်ရဲ့ မဲဆန္ဒနယ်ဖြစ်တဲ့ မြင်းမူမြို့နယ်မှာ ဝါကြိတ်စက်ရုံနှင့် ဟာ ယခုအခင်ရွက်နိုင်ဖို့ ဆောက်အအုံများ၊ ပါရမီရပ် စိုက်ပျိုးရေးဂိုဒေါင်တွေဟာ ယခင်က အသုံးပြုခဲ့သော်လည်း ယနေ့အသုံးပြုခြင်းမရှိကြောင်း သိရှိရပါတယ်။ နောက် ကျွန်တော့်ရဲ့ မဲဆန္ဒနယ်ဖြစ်တဲ့ မြောင်မြို့နယ်မှာ ဗာဂျီးနီးယားဆေးပေါင်း စက်ရုံတို့၊ သမဝါယမပိုင် ဆီစက်တို့ဟာ ယခင်က သူ့ခေတ်နဲ့သူ တွင်ကျယ်ခဲ့ကြပေမယ့်၊ သူ့ခေတ် နဲ့သူ အသုံးဝင်ခဲ့ကြပေမယ့်၊ အသုံးပြုခဲ့ကြပေမယ့် ယနေ့အသုံးပြုခြင်းမရှိကြောင်း သိရှိရ ပါတယ်။ ၎င်းမြေတွင် မြေနှင့် အဆောက်အအုံတွေကို ပြန်လည်စိစစ်ပြီးတော့ အသုံးပြုမှုမရှိဘူး ဆိုရင် အခြားသင့်လျော်တဲ့နေရာတွေမှာ ပြန်လည်အသုံးပြုနိုင်အောင် ဆောင်ရွက်ပေးဖို့ လိုအပ် ကြောင်း အကြံပြုတင်ပြလိုပါတယ်။ နောက်ပြီး ကျေးလက်ဒေသရှိ ရွာများမှာ ယခင်က သမဝါယမဆိုင်များ ရှိခဲ့ပါတယ်။ သမဝါယမစနစ်ကို အကောင်အထည်ဖော် ဆောင်ရွက်ရာမှာ တွင်တွင်ကျယ်ကျယ်နဲ့ အားပေး ဆောင်ရွက်တဲ့ကာလဖြစ်လို့ သမဝါယမဆိုင်များဟာ ရွာတိုင်းရွာတိုင်းမှာ သူ့ဝင်း၊ သူ့ခြံ၊ သူ့မြေကွက် နှင့် သူ့အဆောက်အအုံနဲ့ ပိုင်ဆိုင်ခဲ့ကြပါတယ်။ ယနေ့ သမဝါယမစနစ် အောင်မြင်မှုမရှိဘဲ အားနည်း သွားချိန်မှာတော့ ကျေးရွာပိုင် သမဝါယမဆိုင်တွေဟာ ဘာမှအသုံးမပြုတော့ဘဲ တဖြည်းဖြည်း ဆွေးမြည့်ယိုင်နဲ့လာတာတွေလည်း ရှိပါတယ်။ အဲဒီလို ပျက်စီးနေပေမယ့် အသုံးပြုရန် ရွာသူရွာသား များနှင့် ရွာအတွက် ခွင့်ပြုမှုမရလို့ ရွာအတွက် အကျိုးရှိရာရှိကြောင်း သုံးစွဲချင်ပေမယ့် သုံးစွဲခွင့် မရကြပါဘူး။ ဒီကိစ္စမျိုးဟာ နိုင်ငံတစ်ဝန်းလုံး ကျေးရွာတော်တော်များများမှာ ဖြစ်နေမယ်လို့ ယုံကြည်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အချို့သော ဝန်ကြီးဌာနတွေဟာ ကိုယ့်ဌာနအနေ နဲ့လည်းအသုံးမပြုနိုင်ဘူး။ အခြားမြို့အတွက် အသုံးပြုဖို့လိုအပ်လို့ စွန့်လွှတ်ပေးဖို့ တင်ပြညှိနှိုင်း သော်လည်း စွန့်လွှတ်မပေးနိုင်တာတွေလည်း တွေ့ရပါတယ်။ ဥပမာ ကျွန်တော်တို့ စစ်ကိုင်းမြို့မှာ ဘူတာဟောင်းဆိုတဲ့နေရာဟာ ယခင်က ကောလင်း၊ ဝန်းသို၊ ပင်လည်ဘူး စတဲ့ အထက်ဘက်က သစ်လုံးများကို ရထားတွဲနဲ့တင်ပြီး အဲဒီနေရာကိုချကာ အသုံးပြုခဲ့တဲ့နေရာဖြစ်ပါတယ်။ ယခု အဲဒီ နေရာကို ရထားမလာတာ နှစ်ဆယ်ချီပြီး ရှိသွားပြီဖြစ်ပါတယ်။ ဘာဖြစ်လို့လဲဆိုတော့ ရထားအစား ကားတွေနဲ့ သစ်လုံးတွေကို သယ်လို့ရနေပြီဖြစ်ပါတယ်။ အဲဒီနေရာမှာ မြို့ အကျိုးအတွက် ဆောင်ရွက်မယ်ဆိုရင် အလွန်ကောင်းတဲ့ နေရာတစ်နေရာဖြစ်ပါတယ်။ တိုင်းဒေသကြီးအစိုးရအဖွဲ့က စွန့်လွှတ်ပေးရန် တောင်းဆိုသော်လည်း ဝန်ကြီးဌာနဘက်က မစွန့်လွှတ်ကြောင်းသိရှိရပါတယ်။ အဲဒီနေရာဟာ စစ်ကိုင်းမြို့ရဲ့ ဝင်ပေါက်နဲ့ အနီးဆုံးနေရာဖြစ်သလို မြို့ကိုလာတဲ့သူများကို ဆွဲဆောင် နိုင်ဖို့ ဆောင်ရွက်မယ်ဆိုရင် အကောင်းဆုံး ဆောင်ရွက်နိုင်မယ့်နေရာလည်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ တစ်ခါတရံ ဝန်ကြီးဌာနအချင်းချင်း ညှိနှိုင်း ပေါင်းစပ်ပြီး မိမိတို့အတွက် မလိုအပ်တဲ့အရာများကို ပြန်လည်စွန့်လွှတ်ပေးရမည်ဖြစ်သော်လည်း မစွန့်လွှတ်နိုင်တာတွေလည်း တွေ့ရှိရပါတယ်။ ဥပမာ ကျွန်တော့်ရဲ့ မဲဆန္ဒနယ်ဖြစ်တဲ့ စစ်ကိုင်း မြို့နယ်၊ ရွာသစ်ကြီးမှာ စက်မှု(၁)အောက်မှာရှိတဲ့ ချည်မျှင်နှင့်အထည်စက်ရုံပိုင် အလယ်တန်း ကျောင်းရှိပါတယ်။ အဲဒီကျောင်းရဲ့ မြေနှင့်အဆောက်အအုံမှန်သမျှဟာ စက်ရုံက ဆောက်လုပ်ပေး ထားတာဖြစ်လို့ စက်ရုံပိုင်လို့ ပြောတာဖြစ်ပါတယ်။ ပညာရေးဝန်ကြီးဌာနအောက်မှာ မရှိပါဘူး။ စက်မှုဝန်ကြီးဌာနအောက်မှာပဲ ရှိခဲ့ပါတယ်။ အဲဒီကျောင်းကို ပညာရေးဝန်ကြီးဌာနကို လွှဲပြောင်း ပေးဖို့ ကျွန်တော် မေးခွန်းမေးခဲ့ပါတယ်။ အဲဒီလို မေးခွန်းမေးတော့ စက်မှုဝန်ကြီးက ပညာရေးဝန်ကြီး ဌာနကို လွှဲပြောင်းပေးမယ်ဆိုပြီး ဖြေခဲ့ပါတယ်။ အမှန်တကယ်လည်း လွှဲပြောင်းပေးခဲ့ပါတယ်။ ဒါပေမဲ့ အဆောက်အအုံသာ လွှဲပြောင်းပေးပြီးတော့ မြေမပါဘူး ဖြစ်နေပါတယ်။ အဲဒီအတွက် စက်မှု ဝန်ကြီးကိုပြောတော့ ဝန်ကြီးက မြေပါပေးရမှာပေါ့လို့ ပြောခဲ့ပါတယ်။ ဝန်ကြီးလည်း မရှိတော့တဲ့ နောက်ပိုင်း မြေကို ပညာရေးဝန်ကြီးဌာနကို မပေးနိုင်ကြောင်း စာထွက်လာခဲ့ပါတယ်။ ပြောလိုတာက ဒီအလယ်တန်းကျောင်းမှာရှိတဲ့ ကျောင်းအဆောက်အအုံနှင့် ရေအိမ်ကအစ အားလုံးကို ပညာရေးဝန်ကြီးဌာနကို လွှဲပြောင်းပေးအပ်ခဲ့ပြီးဖြစ်ပါတယ်။ ဘာဖြစ်လို့ အဆောက်အအုံ တွေရှိနေတဲ့ ကျောင်းဝင်းမြေကို မလွှဲပြောင်းနိုင်ရတာလဲဆိုတာ ကျွန်တော့်အနေနဲ့ နားမလည်နိုင် ပါဘူး။ ပြည်ထောင်စုအစိုးရရဲ့ အောက်မှာရှိနေကြတဲ့ ဝန်ကြီးဌာနအချင်းချင်း ကိုယ့်ဝန်ကြီးဌာနက သူ့ဝန်ကြီးဌာနကို သင့်တော်လို့ လွှဲပြောင်းပေးလိုက်ရတာ မကောင်းဘူးလား။ မသင့်တော်ဘူးလား။ အောက်ခြေအမြင်တစ်ခုတည်းနဲ့ မကြည့်ပါနဲ့။ အရာရာတိုင်းကို ဘက်စုံလွှမ်းခြုံပြီးကြည့်ဖို့ လိုအပ် ပါမယ်လို့ ပြည်ထောင်စုအစိုးရအနေနဲ့ ဒါမျိုးတွေကို သင့်တော်အောင် စီမံဆောင်ရွက်ပေးဖို့ လိုအပ် ကြောင်း ကျွန်တော့်အနေနဲ့ အကြံပြုတင်ပြလိုပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိဂုံးချုပ်အနေနဲ့ ပြောကြားလိုတာကတော့ ကျွန်တော်တို့နိုင်ငံမှာ ယခင်က အသုံးပြုပြီး ယခု အသုံးမပြုတော့တဲ့ ဝန်ကြီးဌာန အသီးသီးအောက် မှာရှိတဲ့ မြေများ အဆောက်အအုံများဟာ မြို့အသီးသီး၊ ရပ်ကွက်ကျေးရွာ အသီးသီးမှာ ရှိနေတုန်းပဲ ဖြစ်ပါတယ်။ ဒါတွေကို ပြန်လည်စိစစ်ပြီးတော့ နိုင်ငံအတွက် မြို့ရွာအတွက် အကျိုးရှိအောင် အသုံးချ နိုင်ဖို့ လိုအပ်ပါတယ်။ ဒါကြောင့် စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးကိုကိုနိုင် တင်သွင်းခဲ့တဲ့ ဦးကိုကိုနိုင် ရဲ့ အဆိုကို ကျွန်တော့်အနေနဲ့ အလေးအနက် ထောက်ခံပါကြောင်း အကြံပြုတင်ပြဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၂၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ နနဲ့ အကြံပြုစာမျိုးတွေကို သင့်ကို ဘက်စုံလွမ်းသင့်တော်ဘူး အစည်းအဝေးကို ၁၀:၅ရ နာရီ ခေတ္တရပ်နားပြီး ၁၁:၂၀ နာရီ ပြန်လည်ကျင်းပပါသည်။</speech>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျာ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစီအစဉ်(၉)ကို ဆက်လက်ဆောင်ရွက်ပါမယ်။ ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၁)မှ ဦးလှဆန်း ဆွေးနွေးနိုင်ပါပြီ။</speech>
<speech><mp id="904">ဦးလှဆန်း၊ မကွေးတိုင်းဒေသကြီး မဲဆန္ဒနယ်အမှတ်(၁)</mp>အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးမင်္ဂလာပါခင်ဗျား။ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကိုကိုနိုင် ၏ အဆိုဖြစ်သော ပြည်ထောင်စုသမ္မတမြန်မာ နိုင်ငံအတွင်းရှိ မြို့နယ်အသီးသီးတွင် အစိုးရအဆက်ဆက် အသုံးပြုခဲ့ပြီးတော့ လက်ရှိအသုံးပြုခြင်း မရှိတော့ဘဲ တဖြည်းဖြည်း ဟောင်းနွမ်းယိုယွင်းပျက်စီးနေပြီဖြစ်သည့် အဆောက်အအုံများတည်ရှိရာ ဝန်ကြီးဌာနပိုင်မြေများ ကျေးရွာများရှိသည့် စပါးဒိုင်အဆောက်အအုံများ မြေနေရာများအား မြို့ပြ ဖွံ့ဖြိုးရေးလုပ်ငန်းများ ကျေးလက်ဒေသဖွံ့ဖြိုးရေးလုပ်ငန်းများ အများပြည်သူအကျိုးဖြစ်ထွန်းစေ သည့်လုပ်ငန်းများ အကောင်အထည်ဖော်နိုင်ရန် မြို့ပြမြေရှားပါးမှုကို ဖြေရှင်းနိုင်ရန်အတွက် လည်းကောင်း၊ မြို့စီမံကိန်း စီမံခန့်ခွဲခွင့်အရ မြေနေရာများ (City Land)များအဖြစ် သက်ဆိုင်ရာ ဝန်ကြီးဌာနများက ပြန်လည်စွန့်လွှတ်လွှဲပြောင်းပေးနိုင်ပါရန် ပြည်ထောင်စုအစိုးရအား တိုက်တွန်း ကြောင်းအဆိုကို ကျွန်တော် မကွေးတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော် ကိုယ်စားလှယ် ကျွန်တော် ဦးလှဆန်းမှ ထောက်ခံအကြံပြု ဆွေးနွေးတင်ပြသွားမှာဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အဆိုရှင်တင်ပြသလိုပါပဲ မြန်မာနိုင်ငံအတွင်းမှာရှိတဲ့ မြို့နယ်များအားလုံးလိုလိုမှာ၊ ဆိုကြပါစို့ ယခင်ကုန်သွယ်ရေးဝန်ကြီး ဌာနပိုင် မြေနေရာနှင့်အဆောက်အအုံများ ရှိကြပါတယ်။ ကျွန်တော့ မဲဆန္ဒနယ်မြေ မကွေးတိုင်း ဒေသကြီး၊ မကွေးမြို့မှာ ကုန်သွယ်ရေးဌာနပေါင်းစုံ ရှိပါတယ်။ ကျွန်တော်ကလည်း ကုန်သွယ်ရေး ဝန်ထမ်း အငြိမ်းစားဖြစ်၍ မကွေးတိုင်းကုန်သွယ်ရေးပိုင် မြေနေရာများ၊ အဆောက်အအုံများ တည်ရှိမှုကို အနီးစပ်ဆုံးသိရှိပါတယ်။ ကျွန်တော်တာဝန်ထမ်းဆောင်ခဲ့တဲ့ မကွေးမြို့လယ်၊ ဗိုလ်ချုပ် လမ်းမကြီးဘေးမှာရှိတဲ့ ဂိုဒေါင်များဟာဆိုရင် ယခင်က အကျဉ်းထောင်ကြီးဝိုင်း မြေနေရာဖြစ်၍ အကျဉ်းဦးစီးကို အဆောက်အအုံများ အပါအဝင် ပြန်ပေးရပါတယ်။ နတ်မောက်လမ်းမှာရှိသော ကုန်သွယ်လယ်ယာဂိုဒေါင်နှင့် မြေနေရာကို စာရင်းဦးစီး ဌာနကို လွှဲပြောင်းပေးပါတယ်။ လောလောဆယ်ကိုပဲ ယခုအနေအထားမှာ ကုန်သွယ်လယ်ယာ ရုံးနှင့် ဂိုဒေါင်အဝန်းအဝိုင်းမှာ တိုင်းရင်းသားရေးရာဝန်ကြီးဌာန ဆောက်လုပ်ရန် (၀.၈၆၆)ဧက ကို မြေနေရာလွှဲပြောင်းပေးတာ မကြာသေးပါဘူး။ ဌာနပြောင်းအကျိုးရှိစွာ သုံးစွဲထားမှန်းသိရှိရပါတယ်။ သို့သော် မကွေးတိုင်းဒေသကြီးအတွင်းရှိ မြို့နယ်များမှာတော့ ကုန်သွယ်ရေးအနေဖြင့် အဆောက် အအုံအပါအဝင် မြေနေရာများ မြေနေရာလွတ်များ ရှိနေသေးကြောင်းသိရပါတယ်။ ကုန်သွယ် လယ်ယာမှသည် စားသုံးသူအခွင့်အရေး ကာကွယ်ရေးဦးစီးဌာန၊ စီးပွားကူးသန်းဝန်ကြီးဌာနအောက် အသွင်ပြောင်း တာဝန်ထမ်းဆောင်လျက်ရှိပါတယ်။ မကွေးတိုင်းဒေသကြီးမှာ နောက်တစ်ခုက နောက် ကျန်တဲ့အပိုင်းများကတော့ စက်မှု ဝန်ကြီးဌာနပိုင် မြေနေရာများကတော့ ဆပ်ပြာစက်ရုံမြေနေရာနှင့်အဆောက်အအုံတို့၊ အချိုရည် စက်ရုံမြေနေရာနှင့် အဆောက်အအုံတို့၊ ဆေးဆိုးပန်းရိုက်ချည်မျှင်နှင့် အထည်စက်ရုံမြေနေရာတို့က တော့ ယခုအောင်မြင်မှုမရှိဘဲ ဆက်လက်တည်ရှိနေပါတယ်။ မြို့လယ်ခေါင် ဝင်းသူဇာ ကုန်တိုက်ကြီးဆိုတာလည်း ဘာမျှအသုံးမဝင်သလိုပါပဲ။ အသုံးပြုသော်လည်း အကျိုးထိရောက်မှု အားနည်းပါတယ်။ မကွေးမြို့နှင့် (၅)မိုင်အကွာမှာရှိသော မူလပထမ အိန္ဒိယတာတာကုမ္ပဏီ စက်ရုံ ထုတ်ကားများ တည်ဆောက်တပ်ဆင်မှာလိုလိုနှင့် ကြီးမားသော အဆောက်အအုံကြီးများနှင့် မြေ နေရာများကိုတော့ ကျွန်တော်တို့ တပ်မတော်ကို လွှဲပြောင်းပေးခဲ့ပါတယ်။ ဟိုတယ်နှင့်ခရီးသွားလာရေးဝန်ကြီးဌာန စားသောက်ကုန်နှင့်အဖျော်ယမကာ ဦးစီးပိုင် နေရာကတော့ မကွေးမြို့၊ နတ်မောက်လမ်းဘေးမှာ ရှိပါတယ်။ သမဝါယမပိုင်မြေနေရာများကတော့ တိုင်းဒေသကြီးအဆင့် မကွေးမြို့၊ တိုင်းအသင်းစုရုံး၊ မြို့နယ်ရုံးများမှသည် ကျေးရွာ၊ တိုက်နယ်၊ ဂိုဒေါင်များ၊ ကျေးသမဝါယမအသင်းဆိုင်များ တည်ရှိပါတယ်။ ကျေးရွာများသမဝါယမအသင်းဆိုင်များ၊ တိုက်နယ်အဆင့် ဂိုဒေါင်များဆိုလျှင် အဆိုရှင်တင်ပြသလိုပါပဲ။ မြင်မကောင်းလောက်အောင် ပျက်စီး ယိုယွင်းနေပါတယ်။ စည်ပင်သာယာပိုင် အဆောက်အအုံနှင့် မြေနေရာများလည်း ရှိပါသေးတယ်။ လူထုအပန်းဖြေရန် ပန်းခြံနေရာများလည်း ပျောက်ဆုံးခဲ့ရပါတယ်။ မီးရထားဌာနပဲပြောပြော ပို့ဆောင်ရေးနှင့် ဆက်သွယ်ရေးဝန်ကြီးဌာနအောက်မှာရှိတဲ့ ယခင် ကုန်းလမ်းပို့ဆောင်ရေးညွှန်ကြားမှု တော့ ယခုဆိုတာလည်း နှင့် (၅)မိုင်အကွာ ကြီးမား ကုန်တိုဆောက်အအုံတို့ ထုတ်ကားများ တကွေးမြို့ နှင့် (၅) မှတင်သလိုပါပဲ။ ဦးစီးဌာန မြေနေရာနှင့်အဆောက်အအုံများဟာလည်း အသုံးပြုမှုထိရောက်မှုဟာ အလွန်အားနည်း လှပါတယ်။ ကျွန်တော့်ရဲ့ မဲဆန္ဒနယ် မကွေးမြို့ဟာ ထင်သာမြင်သာတဲ့ အဆောက်အအုံမြေနေရာများ အကြောင်း ကျွန်တော့်အနေဖြင့် တင်ပြဆွေးနွေးခြင်းဖြစ်ပါတယ်။ ကာလဒေသအလိုက် တန်ဖိုးနှုန်း ထားကတော့ ကွာခြားပါလိမ့်မယ်။ ရန်ကုန်မြို့ရဲ့အထင်ကရနေရာများမှာ တန်ဖိုးမြင့်မားစွာတည်ရှိ နေသော အဆောက်အအုံ၊ မြေနေရာများ အနည်းအကျဉ်းတော့ ကျန်ပါလိမ့်ဦးမယ်။ကျွန်တော်တို့ ဂဏ သေချာစွာသိခွင့်မရသော ယခင့် ယခင်က နိုင်ငံတော်ပိုင်အစိုးရဌာန၊ ရန်ကုန်မြို့မှာရှိတဲ့ အချက်အချာဒေသ နယ်မြေများကိုယ်စား ယနေ့နေပြည်တော်ကြီးဖြစ်တည်အောင် ဆောင်ရွက်ခဲ့ တယ်လို့ ဆိုရမလားပါပဲ။ အဆိုရှင်က မိမိနိုင်ငံ ကျေးလက်ဒေသဖွံ့ဖြိုးရေးလုပ်ငန်းများ၊ မြို့ပြဖွံ့ဖြိုးရေး လုပ်ငန်းများအား အများပြည်သူ အကျိုးဖြစ်ထွန်းစေသော လုပ်ငန်းများဆောင်ရွက်ရန် ရည်ရွယ်ပြီး လုပ်ဆောင်ရန်ကို အဆိုပြုထားသော်လည်း တလွဲဆံပင်ကောင်းပြီး မြန်မာနိုင်ငံပူးပေါင်းဆောင်ရွက်ရေး Agency MICA I လို့နာမည်ပေးပြီး အမည်ခံဆောင်ရွက်တာမျိုးဖြစ်မှာကိုလည်း စိုးရိမ်မိပါသေးတယ်။ ကျွန်တော်တို့ အမျိုးသားလွှတ်တော်မှာ ကရင်ပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဒေါက်တာအားကာမိုး(ခ) နော်ခရစ္စထွန်း တင်ခဲ့တဲ့ MICA ဖျက်သိမ်းရေး အဆိုရဲ့ ဖြစ်တည်မှုကလည်း နိုင်ငံတော်ပိုင်မြေ အဆောက်အအုံများကို နိုင်ငံ့အတွက် ဆောင်ရွက်တဲ့အစီအမံ မဟုတ်လေတော့၊ ပွင့်လင်းမြင်သာစွာ မဆောင်ရွက်လေတော့ ဖျက်သိမ်းရေး အဆိုတစ်ခုအဖြစ် ဖော်ဆောင်ပြီးတော့ တင်သွင်းခဲ့တာ ှစ်ခန့်ရှိသော်လည်း ပြီးပြည့်စုံ သော အဆိုတစ်ရပ် ဖျက်သိမ်းမှု မဖြစ်သေးပါဘူး။ ယခု အဆိုရှင် ဦးကိုကိုနိုင် တင်ပြသည့် အဆိုရှင်၏ မဲဆန္ဒနယ် ကလေးမြို့၊ ဗိုလ်ချုပ်လမ်းမကြီးပေါ်မှာရှိတဲ့ ယခင် ဝင်းသူဇာအဆောက်အအုံနဲ့ မြေနေရာ ကို နမူနာထားပြီး အဆိုရှင်က တင်ပြထားပါတယ်။ ပုဂ္ဂလိကလိုလို၊ အစိုးရအဖွဲ့ အစည်းလိုလို ဆောင်ရွက်တတ်တာမျိုးဖြစ်တတ်ပါ၍ သုံးသပ် တင်ပြဆွေးနွေးရခြင်း ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အဆိုရှင် ဦးကိုကိုနိုင် အနေဖြင့် နိုင်ငံတော်အစိုးရဝန်ကြီးဌာနပိုင် အသုံးမပြုသော ဟောင်နွမ်းပျက်စီး ယိုယွင်းနေသော အဆောက်အအုံများ၊ မြေနေရာများအား ပြည်သူပြည်သား၊ နိုင်ငံသူနိုင်ငံသားများ အကျိုးငှာ ဆောင်ရွက်စေလိုသော ရည်ရွယ်ချက် မျှော်မှန်းချက်များဖြင့် တင်ပြသည့်အဆိုက းငယ်တောင်နောက်ကျနေပြီလားလို့ ထင်မိပါတယ်။ တကယ်တော့ ပြည်ထောင်စုအစိုးရ ဝန်ကြီးဌာနများသည် တိုင်းဒေသကြီး/ပြည်နယ်အစိုးရများနှင့် ချိတ်ဆက်ပြီးတော့ ဝန်ကြီးဌာန အလိုက် ချိတ်ဆက်ကာ ညွှန်ကြားချက်များ ထုတ်ပြန်ပြီးတော့ အစိုးရအပြောင်းအလဲလုပ်ပြီး ပထမ ဆောင်ရွက်ရမည့် လုပ်ငန်းစဉ်တစ်ရပ်လို့ ယူဆမိပါတယ်။ အကြီးဌာနများသင်ခက်ကျနေပြယ်ချက် များ ပြည်သူ ဘာကြောင့်လဲဆိုတော့ အုပ်ချုပ်ခဲ့သူများသည် မိမိသဘောဆန္ဒအတိုင်း လုပ်ပိုင်ခွင့်ရှိသလို လုပ်ခဲ့ကြလို့ ပြန်ပြီးဘတ်ဂျက်၊ ငွေစာရင်း၊ အသုံးစရိတ်၊ ဥပဒေ၊ နည်းဥပဒေ၊ မှန်ကန်သော ညွှန်ကြားချက်များ၊ နည်းစနစ်မှန်ကန်စွာ ဆောင်ရွက်ခြင်းဖြင့် တည့်မတ်မှန်ကန်သော ဆောင်ရွက် ချက်များဖြင့်သာလျှင် ယခုကဲ့သို့သော အဆိုမျိုး အောင်မြင်နိုင်ပါလိမ့်မယ်။ တိုင်းဒေသကြီးနှင့် ပြည်နယ်များတွင် မိမိဒေသအလိုက် ဝန်ကြီးဌာနအလိုက် ဌာနကပိုင်ဆိုင်သည့် ပုံသေပိုင်ပစ္စည်း၊ ရွှေ့ပြောင်းနိုင်သော၊ မရွှေ့ပြောင်းနိုင်သော ပစ္စည်းစာရင်းများကို သက်ဆိုင်ရာ စာရင်းစစ်ဦးစီးဌာနနှင့် စစ်တမ်းကောက်ယူမှုပြုလုပ်ပြီးကာမှ ပြည်သူ့အကျိုးပြုဆောင်ရွက်ရန် ကိစ္စမျိုးပေါ်ပေါက်ပြီး လိုအပ် မည်ဆိုလျှင် သက်ဆိုင်ရာတိုင်းဒေသကြီး၊ ပြည်နယ်အစိုးရနှင့် ညှိနှိုင်းဆောင်ရွက်စေနိုင်ဖို့ နံပါတ်(၁) Data အချက်အလက်များ တိကျစွာရှိရပါမယ်။ နံပါတ်(၂) ကျေးရွာမှသည် မြို့နယ်အလိုက် ရေရှည် အစဉ်သဖြင့် အကျိုးရှိသော လုပ်ငန်းမျိုးဖြစ်ရပါမယ်။ နံပါတ်(၃)မှားပါတယ်လို့ ပြောလို့မရလောက် အောင်ကိုပဲ မှန်ကန်မှုမျိုးဖြစ်ရပါမယ်။ ဆိုလိုတာက အိမ်ထောင်မှု၊ ဘုရားတည်၊ ဆေးမင်ရည် စုတ်ထိုး ဤသုံးမျိုး နောင်ပြင်ရန်ခက်ခဲသည်ဆိုတဲ့ ရှေးလူကြီးများ စကားလိုပါပဲ။ ဤသုံးချက်မပိုင် လျှင် ပြင်နိုင်ခဲဆိုတဲ့သာဓက စကားရပ်လို ဥပမာပေး ပြောကြားလိုပါတယ်။ လေးစားရပါတဲ့ လွှတ်တော်ဥက္ကဋ္ဌကြီးခင်ဗျား။ အဆိုရှင်၏ ရည်ရွယ်ချက်က ကျေးလက်မှာပဲ နေနေ၊ မြို့ရပ်မှာပဲ နေနေ၊ နိုင်ငံသူနိုင်ငံသား၊ ပြည်သူပြည်သားများရဲ့ အနာဂတ်အကျိုးအတွက် ရည်ရွယ်ဆောင်ရွက်ရန် ပြည်ထောင်စုအစိုးရဝန်ကြီးဌာနများအနေဖြင့် စိတ်ရင်း ကောင်းစိတ်ရင်းမှန် ဖြင့် ဆောင်ရွက်မည်ဆိုပါက အောင်မြင်နိုင်သည်ဟု ယူဆပါ၍ ကျွန်တော့်အနေဖြင့် ဦးကိုကိုနိုင် ၏ အဆိုကို ကြိုဆိုထောက်ခံပါကြောင်း အကြံပြုဆွေးနွေး တင်ပြအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၇)မှ ဦးကျော်တုတ် ဆွေးနွေးနိုင်ပါပြီ။</speech>
<speech><mp id="925">ဦးကျော်တုတ်၊ မန္တလေးတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ ဒုတိယဝန်ကြီးနှင့်တကွ အမျိုးသားလွှတ်တော်ကိုယ်စားလှယ်များ အားလုံး ကိုယ်စိတ်ကျန်းမာ ချမ်းသာပါစေကြောင်း ဆုတောင်းဂါရဝ နှုတ်ခွန်းဆက်သအပ်ပါတယ်။ ကျွန်တော်က မန္တလေးတိုင်းဒေသကြီး မဲဆန္ဒနယ်အမှတ်(၇)မှ ဦးကျော်တုတ် ဖြစ်ပါတယ်။ စစ်ကိုင်း တိုင်းဒေသကြီး မဲဆန္ဒနယ်အမှတ်(၈)က ဦးကိုကိုနိုင် ရဲ့ အဆိုကို ထောက်ခံဆွေးနွေးသွားမှာဖြစ်ပါတယ်။ အဆိုမှာ ပြည်ထောင်စုသမ္မတမြန်မာနိုင်ငံအတွင်းရှိ မြို့နယ်အသီးသီးမှာ ခေတ်အဆက်ဆက် အသုံးပြုခဲ့ပြီး လက်ရှိ အသုံးပြုခြင်းမရှိတော့တဲ့ တဖြည်းဖြည်းဟောင်းနွမ်း ယိုယွင်းပျက်စီးနေပြီး ဖြစ်တဲ့ အဆောက်အအုံများတည်ရှိရာ ဝန်ကြီးဌာနပိုင်မြေများ ကျေးရွာများရှိ စပါးဒိုင် အဆောက်အအုံ နှင့်မြေနေများအား မြို့ပြဖွံ့ပြရေးလုပ်ငန်း၊ ကျေးလက်ဒေသဖွံ့ဖြိုးရေးလုပ်ငန်းများ၊ အများပြည်သူ အကျိုးဖြစ်ထွန်းသောလုပ်ငန်းများ အကောင်အထည်ဖော်နိုင်ရန်အတွက် သက်ဆိုင်ရာက ပြန်လည် စွန့်လွှတ်လွှဲပြောင်းပေးပါရန် ပြည်ထောင်စုအစိုးရအား တိုက်တွန်းတဲ့အဆို ဖြစ်ပါတယ်။ ဒီနေရာမှာအဆိုရှင်က ကုန်သွယ်ရေးဝန်ကြီးဌာနပိုင်မြေနေရာနှင့် အဆောက်အအုံများ စက်မှုဝန်ကြီးဌာနပိုင် မြေနေရာများ၊ ဝင်းသူဇာအရောင်းဆိုင် မြေနေရာများ၊ ဟိုတယ်နှင့်ခရီးသွား လာရေးဝန်ကြီးဌာန၊ စားသောက်ကုန်နှင့် အဖျော်ယမကာများ ဦးစီးဌာနပိုင်မြေနေရာများ၊ မြန်မာ့ မီးရထားပိုင် မြေနေရာများ၊ စီမံကိန်းနှင့်ဘဏ္ဍာရေးဝန်ကြီးဌာနပိုင် အကောက်ခွန်ဦးစီးဌာန မြေနေရာ များနှင့် သမဝါယမပိုင် မြေနေရာများတို့ဖြစ်တယ်လို့ ဆိုပါတယ်။ အဲဒီအထဲမှာမှ ကျွန်တော့်အနေနဲ့ သမဝါယမပိုင် မြေနေရာများကို စောင်းပေးဆွေးနွေးလိုပါတယ်။ အဆိုရှင်က နိုင်ငံအတွင်း မြို့နယ် ပေါင်း(၃၃၀)မှာ ခေတ်အဆက်ဆက် ဝန်ကြီးဌာနအစုံ တည်ဆောက်အသုံးပြုခဲ့တဲ့ ယခုအခါမှာ လုံးဝအသုံးပြုခြင်းမရှိတော့တဲ့ တဖြည်းဖြည်းနဲ့ ယိုယွင်းပျက်စီးနေတော့တဲ့ အဆောက်အအုံများကို ညွှန်းထားပါတယ်။ ရပ်ကွက်နှင့်ကျေးရွာ အခြေခံသမအသင်းဆိုတာ အရေအတွက်ပေါင်း (၄၀၀၀၀) ကျော်ကျော်ရှိလို့ ပိုပြီးတော့ ကြီးမား ကျယ်ပြန့်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ သမဝါယမစနစ်ကို (၁၈)ရာစုကတည်းက ကမ္ဘာ မှာ စတင်ပေါ်ပေါက်ခဲ့ပြီး မြန်မာနိုင်ငံမှာ ၁၉၀၄ ခုနှစ်မှာ သမဝါယမအသင်းဥပဒေနှင့်အတူ သမဝါယမလုပ်ငန်းများ စတင်လုပ်ကိုင်ခဲ့ပါတယ်။ ပြောင်းလဲလာတဲ့ ခေတ်စနစ်နှင့်အညီ လုပ်ငန်းတွေ အကောင်အထည်ဖော်ဆောင်ရွက်နိုင်ဖို့ ဥပဒေအဖြစ် ပြောင်းလဲပြဋ္ဌာန်းခဲ့ပါတယ်။ ၁၉၇၀ ပြည့်နှစ်မှာ ဆိုရှယ်လစ် စီးပွားရေးစနစ်နှင့်အညီ ၁၉၉၂ ခုနှစ်မှာ ဈေးကွက်စီးပွားရေးနှင့်အညီ ဥပဒေအဖြစ် ပြောင်းလဲပြဋ္ဌာန်းခဲ့ပါတယ်။ ၂၀၁၃ ခုနှစ်မှာတော့ လိုအပ်ချက်အရ သမဝါယမအသင်း နည်းဥပဒေ ပြဋ္ဌာန်းဆောင်ရွက်ခဲ့ပါတယ်။ အခြေခံရပ်ကွက်ကျေးရွာ သမဝါယမအသင်းများကို ရပ်ကွက်၊ ကျေးရွာသူ၊ ကျေးရွာသားများက တစ်အိမ်ထောင်လျှင် (၂၀)ကျပ်၊ (၂၅)ကျပ်၊ (၄၀)ကျပ်စသဖြင့် အားလုံး စုပေါင်းပါဝင် စုဖွဲ့တဲ့ အသင်းပိုင်မြေနဲ့ အဆောက်အအုံများဖြစ်ပါတယ်။ ၁၉၉၂ ခုနှစ်မှာ ထပ်မံပြဋ္ဌာန်းတဲ့ဥပဒေ ပုဒ်မ ၃ရ မှာ ၁၉၇၀ ပြည့်နှစ် သမဝါယမအသင်း ဥပဒေအရ ပါဝင်စုဖွဲ့ထားတဲ့ အသင်းကြီးများကို ဤဥပဒေအရ မှတ်ပုံတင်ထားသော အသင်းများဖြစ် သကဲ့သို့ မှတ်ယူရမယ်လို့ပါရှိပါတယ်။ ၁၉၇၀ ပြည့်နှစ် သမဝါယမအသင်းများ တည်ထောင်ပြီးတော့ ဆယ်စုနှစ်အကျော်အထိ သမဝါယမလုပ်ငန်းများ မြင်သာထင်သာ အောင်မြင်စွာလုပ်ကိုင်ခဲ့ပြီး ၁၉၉၂ ခုနှစ် သမဝါယမအသင်းဥပဒေ ထပ်မံပြဋ္ဌာန်းပြီးတဲ့နောက်ပိုင်းမှာ အသင်းရဲ့ လုပ်ငန်းများဟာ အဆိုပါ မြေနဲ့အဆောက်အအုံများကို အသုံးပြုပြီးတော့ မြိုင်မြိုင်ဆိုင်ဆိုင် ကျယ်ကျယ်ပြန့်ပြန့် လုပ်ကိုင်ခြင်း မတွေ့ရတော့ပါဘူး။ အသင်းရဲ့ လုပ်ငန်းများမှ ထွက်ပေါ်လာတဲ့ အသားတင်အမြတ်ငွေများကို ရပ်ကွက်၊ ကျေးရွာသူ၊ ကျေးရွာသားများရဲ့ ဆုံးဖြတ်ချက်များဖြင့် ခွဲဝေဖို့ ရပ်ကွက်၊ ကျေးရွာသူ၊ ကျေးရွာသားများရဲ့ အကျိုးကို ဦးတည်ဆောင်ရွက်ခြင်းဖြင့် ယင်းတို့ရဲ့ လူနေမှုအဆင့်အတန်း မြင့်မားရေးကို ရှေးရှုဆောင်ရွက်ဖို့ဆိုတဲ့ အခြေခံမူများ၊ အသင်းရဲ့ တာဝန်များကို အကောင်အထည် ဖော်ဆောင်ရွက်နိုင်ခြင်း မရှိတော့ပါဘူး။ လူတစ်စုတစ်ဖွဲ့တို့ဖြင့် ငွေချေးခြင်းလုပ်ငန်းသာ လုပ်ကိုင် နေတာတွေ့ရပါတယ်။ အဆောက်အအုံများ ယိုယွင်းပျက်စီး ပြိုကျနေပြီဖြစ်ပါတယ်။ ပျက်စီးယိုယွင်းခြင်းလည်း မရှိ အသုံးပြုနိုင်သေးတဲ့ မြေနဲ့အဆောက်အအုံများကိုတော့ အဆိုရှင်ပြောသလို ပုဂ္ဂလိကသို့ လေလံတင်ရောင်းချခြင်း၊ ငှားရမ်းအသုံးပြုစေခြင်းတို့ဟာ ငွေကြေးတတ်နိုင်တဲ့ စီးပွားရေးလုပ်ငန်းရှင် များကသာ ဝယ်ယူငှားရမ်း အသုံးပြုခွင့်ရသွားတဲ့အတွက် အများပြည်သူအတွက် အသုံးပြုသင့်တဲ့ အသုံးပြုရမယ့် မြေနေရာကောင်းများ လက်လွတ်ဆုံးရှုံးခဲ့ခြင်းဖြစ်ပါတယ်။ အဆိုရှင်ပြောတဲ့ မြေနဲ့ အဆောက်အအုံ အမျိုးအစားများထဲမှာမှ တစ်ခုဖြစ်တဲ့ သမဝါယမအသင်းပိုင် မြေနဲ့အဆောက်အအုံ များကို မူလအသင်းဝင်များ နေထိုင်တည်ရှိရာ ရပ်ကွက်ကျေးရွာများသို့ ဥပဒေလုပ်ထုံးလုပ်နည်း များနဲ့အညီ ပြန်လည်လွှဲပြောင်းပေးရန် ကြယ်ပွင့်ပြမေးခွန်းကို ဒုတိယအကြိမ် အမျိုးသားလွှတ်တော် (၁၁)ကြိမ်မြောက်ပုံမှန်အစည်းအဝေး စတုတ္ထနေ့မှာ ကျွန်တော် မေးမြန်းခဲ့ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ဒုတိယဝန်ကြီးက ဖြေကြားရာမှာ ၂၀၁၃ ခုနှစ် သမဝါယမအသင်း နည်းဥပဒေအပိုဒ်(၇၀)၊ အပိုဒ်ခွဲ(က) ပြဋ္ဌာန်းချက်နှင့်အညီ သမဝါယမ အသင်းပိုင် စီးပွားရေးလုပ်ငန်းနှင့် ရင်းနှီးပစ္စည်းတွေ စီမံခန့်ခွဲခြင်းကို မိမိတို့အသင်းရဲ့ အမြင့်ဆုံး အာဏာပိုင်အဖွဲ့အစည်းဖြစ်တဲ့ အရပ်ရပ်ဆိုင်ရာ အစည်းအဝေးဆုံးဖြတ်ချက်နဲ့ ဆောင်ရွက်နိုင်ကြောင်း ရှင်းလင်းဖြေကြားခဲ့ပါတယ်။ လက်တွေ့ဆောင်ရွက်ရာမှာ လွယ်ကူရှင်းလင်းခြင်းမရှိပါဘူး။ ကျေးရွာပြည်သူများရဲ့ အကျိုးရှေးရှုလျက် ယင်းတို့ရဲ့ ဆန္ဒသဘောများကို လေးစားကာ သက်ဆိုင်ရာက ပူးပေါင်းဆောင်ရွက်ပေးခြင်းမျိုး မရှိတာကိုတွေ့ရပါတယ်။ အဲဒါကြောင့် တစ်နိုင်ငံလုံးရှိ ရပ်ကွက်၊ ကျေးရွာ သမဝါယမအသင်းပေါင်း (၄၀၀၀၀)ကျော်ကို အသင်းသားများ နေထိုင်တည်ရှိရာ မူလ ရပ်ကွက်၊ ကျေးရွာများသို့ မြန်မြန်ဆန်ဆန် လွယ်ကူချောမွေ့စွာ ပြန်လည်စွန့်လွှတ် လွှဲပြောင်းပေးရေး သက်ဆိုင်ရာတို့က ကူညီဆောင်ရွက်ပေးခြင်းအပါအဝင် ခေတ်အဆက်ဆက် အသုံးပြုခဲ့ကြပြီး လက်ရှိ အသုံးပြုတော့ခြင်းမရှိတော့တဲ့ ဝန်ကြီးဌာနပိုင် မြေနေရာများနှင့် အဆောက်အအုံများကို ပုဂ္ဂလိကသို့ ရောင်းချခြင်း၊ ငှားရမ်းခြင်းမပြုတော့ဘဲ ဒေသအတွက်၊ ဒေသခံပြည်သူလူထုအတွက် အမှန်တကယ် အကျိုးဖြစ်ထွန်းနိုင်မယ့် လိုအပ်ချက်ရှိတဲ့ အဆောက်အအုံများ ဆောက်လုပ်နိုင်ရန်အတွက် သက်ဆိုင်ရာ ဝန်ကြီးဌာနများက ပြန်လည်စွန့်လွှတ် လွှဲပြောင်းပေးနိုင်ဖို့ လက်တွေ့ကျကျ ထိထိ ရောင်းချခြင်း၊ ငှားရမ်းခြင်းမပ်ချက်ရှိတဲ့ အဆောက်အအယ်နိုင်ဖို့ လက်တွေ့ကျကျ ရောက်ရောက် ဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်းအဆိုကို အလေးအနက် ထောက်ခံရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ ဦးလှဦး ဆွေးနွေးနိုင်ပါပြီ။</speech>
<speech><mp id="958">ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ပြည်ထောင်စု ဝန်ကြီးများ၊ ဧည့်သည်တော်များအားလုံး ကိုယ်စိတ်နှစ်ပါး ရွှင်လန်းချမ်းမြေ့ပါစေကြောင်း ဂါရဝပြု နှုတ်ခွန်းဆက်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး၊ မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးလှဦး ဖြစ်ပါတယ်။ ကျွန်တော့်အနေနဲ့ စစ်ကိုင်းတိုင်း ဒေသကြီး၊ မဲဆန္ဒနယ်အမှတ်(၈)မှ ဦးကိုကိုနိုင် ရဲ့ အဆိုကို ထောက်ခံဆွေးနွေးမှာ ဖြစ်ပါတယ်။ အဆိုရှင်က ယနေ့မြန်မာနိုင်ငံမှာ ကျင့်သုံးနေတဲ့ ပြည်သူ့ကိုယ်စားပြုစနစ်အရ ဆင်းရဲသား အများဆုံးဖြစ်တဲ့ မြန်မာနိုင်ငံတော်ကြီးမှာ နေထိုင်ကြတဲ့ ပြည်သူအားလုံးဖွံ့ ဖြိုးတိုးတက်ရေးကို အဓိကဖြစ်လိုတဲ့ စေတနာဆန္ဒအမှန်ဖြင့် တင်သွင်းထားတဲ့ အဆိုဖြစ်ကြောင်း ကျွန်တော်ခံယူ ပါတယ်။ မြန်မာနိုင်ငံဟာ စီးပွားရေး၊ ပညာရေး၊ ကျန်းမာရေး အရေးအရာအားလုံးဟာ ပြည်သူများ ဖွံ့ဖြိုးမှုနည်းပါးခဲ့ပါတယ်။ သက်ဆိုင်ရာအစိုးရများ၏ စီမံခန့်ခွဲမှုဖြင့် နေထိုင်ကြရတဲ့ ဘဝအခြေအနေ များဟာ ရုန်းကန်နေထိုင်ကြရဆဲဖြစ်ပါတယ်။ ပြည်သူများရဲ့ ဖွံ့ဖြိုးတိုးတက်မှုကိုသာ မြန်မာနိုင်ငံ အတွက် များစွာအရေးကြီးပါတယ်။ မြန်မာနိုင်ငံဟာ နှစ်စဉ်နှစ်တိုင်း လူဦးရေတိုးတက်များပြားလာပြီး နေထိုင်စရာ အသုံးပြုစရာ မြေယာများ ရှားပါးနေကြပါတယ်။ အထူးသဖြင့် (City Land)လို့ခေါ်တဲ့ မြို့ပြစီမံခန့်ခွဲရေး မြေနေရာ များစွာလိုအပ်နေပါတယ်။ လေးစားအပ်တဲ့ ဥက္ကဋ္ဌကြီးခင်ဗျာ။ ကျွန်တော် မဲဆန္ဒနယ်မြေများဖြစ် ကြတဲ့ မုံရွာမြို့နယ်၊ ချောင်းဦးမြို့နယ်၊ ဘုတလင်မြို့နယ်၊ အရာတော်မြို့နယ် (၄)မြို့နယ်မှာ မုံရွာ မြို့နယ်ရဲ့ အခြေအနေကို တင်ပြလိုပါတယ်။ မုံရွာမြို့ဟာ စစ်ကိုင်းတိုင်းဒေသကြီး၊ အနောက် မြောက်တိုင်းမြို့နယ် ဖြစ်ပါတယ်။ စစ်ကိုင်းတိုင်းဒေသကြီးရဲ့ အစိုးရရုံးစိုက်ရာ မြို့တော်လည်း ဖြစ်ပါတယ်။ ရပ်ကွက်အားဖြင့် (၃၁)ရပ်ကွက်တည်ရှိပါတယ်။ အနောက်ဖက်မှာ ချင်းတွင်းမြစ်၊ အရှေ့ဖက်မှာ ကျောက္ကာရွှေဂူနီဘုရား၊ တောင်ဘက်မှာ ချောင်းဦးမြို့နယ်၊ မြောက်ဘက်မှာ ဘုတလင် မြို့ရှိပါတယ်။ များစွာလိုအပ်နေပါချောင်းဦးမြို့နယ်၊ ဘုတရွာမြို့ဟာ စစ်ကိုင်းအိုက်ရာ မြို့တော် နှစ်စဉ်နှစ်တိုင်း လူဦးရေတိုးတက်ပွားများမှုအရ အနောက်ဘက် တိုးချဲ့စရာမြေမရှိပါဘူး။ ကျန်(၃)ဘက်ကို ဖော်ပြပါမြို့နယ်များအထိ ကျန်ကျေးရွာများကို စည်ပင်သာယာနယ်နိမိတ်များ အဖြစ် သတ်မှတ်တိုးချဲ့ရပါတယ်။ City Land အဖြစ် မြို့စီမံခန့်ခွဲရေး သတ်မှတ်နေရာအလို့ငှာ ကျယ်ဝန်းတဲ့ အစိုးရပိုင်မြေများ တည်ရှိနေတာကို ကျွန်တော်တင်ပြလိုပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ကျွန်တော့်ကို Power Point သုံးစွဲခွင့်ပြုဖို့ ခွင့်တောင်းခံအပ်ပါတယ်။ ထားတဲ့ slide 1 မှာ မုံရွာမြို့၊ ကျောက္ကာလမ်းမပေါ်ရှိ ဝါကြိတ်စက်ရုံကြီးဟာ အကျယ်အဝန်းအားဖြင့် (၁၀)ဧက နီးနီးရှိပါတယ်။ အမည်ပေါက် ပိုင်ဆိုင်တာကတော့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ပိုင်ဆိုင်ပါတယ်။ အခုလက်ရှိအခြေအနေမှာ သိန်းမင်းကုမ္ပဏီလီမိတက်ကို ကာလပေါက်ဈေးမဟုတ်တဲ့ ငှားရမ်းခနဲ့ ငှားရမ်းထားပါတယ်။ လုပ်ကိုင်တဲ့ လုပ်ငန်းကတော့ ဝါကြိတ်လုပ်ငန်း ဖြစ်ပါတယ်။ အဆိုပါကုမ္ပဏီက ၂၀၁၂ ခုနှစ်က စတင်ငှားရမ်းထားပြီးတော့ ယနေ့လုပ်ငန်းလည်ပတ် ခြင်း မရှိပါဘူး။ မြို့လူထု တောင်းဆိုချက်အရ မြို့အတွက် အကျိုးမရှိခြင်း၊ စက်မှုဇုန်မှာလုပ်ကိုင်ရ မည်ဖြစ်တဲ့ ဝါကြိတ်စက်ရုံလုပ်ငန်းကို မြို့လည်ခေါင်မှာ လုပ်ကိုင်နေခြင်း၊ ငှားရမ်းခမှာလည်းပဲ ကာလပေါက်ဈေးနှင့် မညီညွတ်ခြင်း၊ ငှားရမ်းခြင်း စာချုပ်များကိုလည်းပဲ ကုမ္ပဏီစိတ်တိုင်းကျ ပြင်ဆင်ချုပ်ဆိုနေခြင်း စတဲ့ အများအကျိုး၊ မြို့နယ်အကျိုး၊ နိုင်ငံအကျိုးမဖြစ်လို့ စစ်ကိုင်းတိုင်း ဒေသကြီး လွှတ်တော်မှာ အဆိုတင်သွင်း အဆုံးအဖြတ်ခံယူခဲ့ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ အဲဒီလွှတ်တော်မှာ တင်သွင်းခဲ့ပေမယ်လို့ စာချုပ် ဖျက်သိမ်း၊ လုပ်ငန်းရပ်အဆို အတည်ပြုခဲ့ပေမယ့် အဲဒီကုမ္ပဏီက ဆက်လက်လုပ်ကိုင်နေသည့် အတွက် ကျွန်တော်ကိုယ်တိုင်ပဲ မေးခွန်းတစ်ရပ်ကို ပြည်ထောင်စုအဆင့်မှာ တင်သွင်းမေးမြန်းခဲ့ ပါတယ်။ အဲဒီနေရာမှာ အဲဒီလုပ်ငန်းဟာ ဒေသအကျိုး၊ ပြည်သူ့အကျိုးမဖြစ်ထွန်းလို့ ပြည်သူများနဲ့ အငြင်းပွားနေဆဲနေရာ ဖြစ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ဆက်လက်ဆွေးနွေးလိုတာက ယခု Slide 2 မှာ ဖော်ပြထားတဲ့ မုံရွာမြို့၊ ကျောက္ကာလမ်းမပေါ်မှာတည်ရှိတဲ့ မုံရွာမြို့နယ်၊ စိုက်ပျိုးရေးဦးစီးဌာနရုံးဝင်း မြေနေရာနဲ့ မုံရွာခရိုင် စက်မှုသီးနှံဖွံ့ဖြိုးရေးဦးစီးဌာနတို့တည်ရှိရာ အစိုးရပိုင်မြေနေရာများ ဖြစ်ကြ ပါတယ်။ တစ်ဆက်တည်း တည်ရှိကြပါတယ်။ (၈)ဧကကျယ်ဝန်းတဲ့ အဆိုပါ ဝင်းမြေအတွင်းမှာ အသုံးပြုထားတဲ့ ရုံးအဆောက်အအုံများဟာ မဖြစ်လောက်ပါဘူး။ ကျယ်ဝန်းလှတဲ့ ဒီမြေကွက်ကြီးကို ပြည်သူများအကျိုးဖြစ်ထွန်းမယ့် အသုံးချမှုမျိုး ဆောင်ရွက်သင့်ပါတယ်။ ကြားသိနေရတာကတော့ ပြည်သူများ သိရှိရခြင်းမရှိဘဲ ကော်ဖီမစ်ကုမ္ပဏီတစ်ခုကို ငှားရမ်းထားကြောင်း သိရှိရပါတယ်။ လေးစားအပ်တဲ့ ဥက္ကဋ္ဌကြီးခင်ဗျာ။ ကျွန်တော် ဆက်လက်ဆွေးနွေးလိုတာက မုံရွာ မြို့နယ်၊ ဇလုတ်ကျေးရွာအုပ်စုအတွင်းမှာရှိတဲ့ ချည်မျှင်နှင့် အထည်စက်ရုံကိစ္စ ဖြစ်ပါတယ်။ slide 3 မှာ ဖော်ပြထားတဲ့အတိုင်း ဖြစ်ပါတယ်။ အဲဒီစက်ရုံဟာ စတင်တည်ဆောက်ပြီးကတည်းက ကာလ ရှည်ကြာစွာ လုပ်ငန်းလည်ပတ်နိုင်ခြင်း မရှိဘဲနဲ့ ပိတ်ထားရတဲ့စက်ရုံ ဖြစ်ပါတယ်။ တည်နေရာ ကတော့ မုံရွာ၊ အရာတော်သွားရာ လမ်းမကြီးဘေးမှာ တည်ရှိပါတယ်။ ဧရိယာအကျယ်ကတော့ (၁၂.၃၄)ဧက ကျယ်ဝန်းပါတယ်။ အဲဒီစက်ရုံမှာ နိုင်ငံတော်ဘတ်ဂျက်များ ကုန်ဆုံးသွားသော်လည်းပဲ ပြည်သူလူထုအတွက် များစွာအကျိုး မရှိခဲ့ပါဘူး။ လေးစားအပ်တဲ့ ဥက္ကဋ္ဌကြီးခင်ဗျား။ မုံရွာမြို့၊ အလုံမင်းဒေါင့်ရပ်ကွက်မှာရှိတဲ့ အမှတ်(၄၂)၊ အခြေခံပညာမူလတန်းကျောင်း ကျောင်းဝင်းကိစ္စတင်ပြလိုပါတယ်။ Slide 4 မှာ ပြထားတဲ့အတိုင်း စစ်ပြန်စစ်မှုထမ်းဟောင်းအဖွဲ့မှ အဆိုပါ ကျောင်းဝင်းအတွင်းမှာ ရေခဲစက်၊ ကွန်ကရစ် ဘလောက်တုံး စက်ရုံ၊ အလုပ်ရုံအဆောက်အအုံများ ဆောက်ထားပေမယ်လို့ လုပ်ငန်းမလုပ်ဘဲနဲ့ အဆောက်အအုံ များဟာ ပျက်စီးယိုယွင်းနေပါပြီ။ အဆိုပါ ကျောင်းဝင်းကြီးကို ကျောင်းသားများအတွက် ပြန်လည် တောင်းခံနေသော်လည်းပဲ ယနေ့တောင်းမရသေးပါဘူး။ လေးစားအပ်တဲ့ ဥက္ကဋ္ဌကြီးခင်ဗျား။ အဆိုရှင်က မြို့ပြဖွံ့ဖြိုးရေးလုပ်ငန်းများ၊ ကျေးလက် ဒေသဖွံ့ဖြိုးရေးလုပ်ငန်းများ ပြည်သူ့အကျိုးဖြစ်ထွန်းသောလုပ်ငန်းများ အကောင်အထည်ဖော်နိုင်ဖို့ ရည်ရွယ်ခြင်း ဖြစ်ပါတယ်။ ကျွန်တော်ဆွေးနွေးခဲ့တဲ့ မြေနေရာများဟာ အစိုးရပိုင်မြေနေရာများ ဖြစ်ပါတယ်။ လက်တွေ့ သုံးစွဲရာမှာတော့ ပြည်သူများအတွက် အကျိုးမဖြစ်ထွန်းပါဘူး။ မြို့လူထုဆန္ဒ နှင့် များစွာလွဲမှားနေတဲ့ အသုံးချခြင်းများ ဖြစ်ပေါ်နေပါတယ်။ အဲဒီအပေါ်မှာ အစိုးရက စီမံကြီးကြပ် ပြီးတော့ ပြည်သူလူထုအကျိုးအတွက် ဆောင်ရွက်ရန် လိုအပ်နေပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ နိဂုံးချုပ်ဆွေးနွေးလိုတာက မြန်မာနိုင်ငံဟာ မြေယာ ပြဿနာများ အဖြစ်များဆုံးနိုင်ငံဖြစ်ပါတယ်။ ဒါပေမဲ့ ယခုတင်ပြထားတဲ့ မြေနှင့်အဆောက်အအုံ များဟာ ဒေသဆိုင်ရာ မြို့ပြစီမံခန့်ခွဲခွင့်(City Land)မြေများဖြစ်ပါတယ်။ အဲဒီမြေများဟာ အစိုးရရဲ့ စီမံခန့်ခွဲမှုအတွင်းမှာ ကျရောက်ပါတယ်။ ရန်ကုန်မြို့ တော်လောက် ကျယ်ဝန်းတဲ့ စင်ကာပူနိုင်ငံလေး ဟာ ကမ္ဘာမှာ အထင်အရှားပါပဲ။ စေတနာမှန်တဲ့ ဦးဆောင်သူများက လူသားအကျိုး၊ အများအကျိုး ကိုဖြစ်စေပါတယ်။ အဲဒီအပေါ်မှာအခြေခံပြီးတော့ ငြိမ်းချမ်းသာယာတဲ့ နိုင်ငံတော်ကြီးတည်ဆောက် နိုင်မှာ ဖြစ်ပါတယ်။ မြန်မာနိုင်ငံ မြို့ရွာအနှံ့တို့မှာ အလဟဿ အကျိုးမဲ့ဖြစ်နေတဲ့ နေရာတွေ အဆောက်အအုံတွေ များပြားစွာ ရှိနေပါတယ်။ ဒါတွေကို အများအကျိုးအတွက် ပြည်သူများနဲ့အတူ ပေါင်းစပ်ပြီးတော့ နိုင်ငံဖွံ့ဖြိုးရေးကို တိုးတက်လာအောင် ဆောင်ရွက်နိုင်မှာဖြစ်ပါတယ်။ ဟာ ကမ္ဘာမှာ အဲဒီအပေါ်မှာအနှံ့တို့မှာ အလဟသ ကြီးအတွက် ပြည်သူမ လေးစားအပ်တဲ့ ဥက္ကဋ္ဌကြီးခင်ဗျား။ မြို့ရွာဒေသအနှံ့တို့မှာ အလဟဿ အကျိုးမဲ့ဖြစ် နေတဲ့ နိုင်ငံတော်ပိုင် ဝင်းမြေအဆောက်အအုံတို့ကို အစိုးရရဲ့ စီမံခန့်ခွဲမှုအရ စီစဉ်ဆောင်ရွက်နိုင်ရန် အတွက် ယခုလို အစိုးရအား တိုက်တွန်းကြောင်းအဆိုအား ကျွန်တော့်အနေနဲ့ လေးလေးနက်နက် ထောက်ခံပါကြောင်း တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အဆိုနှင့်စပ်လျဉ်း၍ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန၊ ဒုတိယ ဝန်ကြီးက ပြန်လည်ဆွေးနွေးရန်ရှိပါက ဆွေးနွေးဖို့ဖြစ်ပါတယ်။</speech>
<speech><agency id="27">ဦးမောင်မောင်ဝင်း(ဒုတိယဝန်ကြီး၊ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ဧည့်သည်တော်များအားလုံးကို မင်္ဂလာပါလို့ ဂါရဝပြု နှုတ်ခွန်းဆက်သအပ်ပါတယ်။ ကျွန်တော် ကတော့ စီမံကိန်း၊ ဘဏ္ဍာရေးနှင့် စက်မှုဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကိုကိုနိုင် ရဲ့ ပြည်ထောင်စုသမ္မတမြန်မာနိုင်ငံအတွင်းရှိ မြို့နယ်အသီးသီးမှာ အစိုးရအဆက်ဆက် အသုံးပြုခဲ့သော လက်ရှိ အသုံးပြုခြင်းမရှိတော့ဘဲ တဖြည်းဖြည်း ဟောင်းနွမ်းယိုယွင်း ပျက်စီးနေပြီဖြစ်သည့် အဆောက်အဦများတည်ရှိရာ ဝန်ကြီးဌာနပိုင် မြေများ၊ ကျေးရွာများရှိ စပါးဒိုင်အဆောက်အဦနှင့် မြေနေရာများအား မြို့ပြဖွံ့ဖြိုးရေးလုပ်ငန်းများ၊ ကျေးလက်ဒေသဖွံ့ ဖြိုးရေးလုပ်ငန်းများ၊ အများ ပြည်သူ အကျိုးဖြစ်ထွန်းသောလုပ်ငန်းများ အကောင်အထည်ဖော်နိုင်ရန် မြို့ပြမြေရှားပါးမှုကို ဖြေရှင်း နိုင်ရန်အတွက်လည်းကောင်း၊ မြို့စီမံခန့်ခွဲခွင့်ရ မြေနေရာများ(City Land)အဖြစ် သက်ဆိုင်ရာ ဝန်ကြီးဌာနများမှ ပြန်လည်စွန့်လွှတ်လွှဲပြောင်းပေးနိုင်ပါရန် ပြည်ထောင်စုအစိုးရအား တိုက်တွန်း ကြောင်း အဆိုနှင့်စပ်လျဉ်းပြီးတော့ ပြည်ထောင်စုဝန်ကြီးဌာနများ၊ နေပြည်တော်ကောင်စီနှင့် တိုင်း ဒေသကြီး/ပြည်နယ်အစိုးရအဖွဲ့များရဲ့ ဖြေကြားချက်များနှင့် ပေါင်းစပ်ပြီးတော့ ပြန်လည်ရှင်းလင်း ဆွေးနွေးတင်ပြမှာဖြစ်ပါတယ်။ ဥက္ကဋ္ဌကြီးခင်ဗျား။ လက်ရှိအခြေအနေမှာ ပြည်ထောင်စုဝန်ကြီးဌာနများအနက် နိုင်ငံခြား ရေးဝန်ကြီးဌာန၊ ပြည်ထဲရေးဝန်ကြီးဌာန၊ နယ်စပ်ရေးရာဝန်ကြီးဌာန၊ ပြန်ကြားရေးဝန်ကြီးဌာန၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ လျှပ်စစ်နှင့်စွမ်းအင်ဝန်ကြီးဌာန၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ ကျန်းမာရေးနှင့် အားကစား ဝန်ကြီးဌာန၊ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာန၊ လူမှုဝန်ထမ်း ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ဟိုတယ်နှင့် ခရီးသွားလာရေးဝန်ကြီးဌာန၊ တိုင်းရင်းသားလူမျိုးများရေးရာဝန်ကြီးဌာန၊ အပြည်ပြည်ဆိုင်ရာပူးပေါင်းဆောင်ရွက်ရေးဝန်ကြီးဌာန တို့ကလည်းကောင်း၊ တိုင်းဒေသကြီး/ပြည်နယ်အစိုးရအဖွဲ့များအနက် မကွေးတိုင်းဒေသကြီးအစိုးရ အဖွဲ့၊ တနင်္သာရီတိုင်းဒေသကြီးအစိုးရအဖွဲ့၊ ချင်းပြည်နယ်အစိုးရအဖွဲ့၊ မွန်ပြည်နယ်အစိုးရအဖွဲ့တို့က လည်းကောင်း၊ ဝန်ကြီးဌာနပိုင်မြေများ၊ ကျေးရွာများရှိ စပါးဒိုင်အဆောက်အအုံနှင့် မြေနေရာများကို မြို့ပြဖွံ့ဖြိုးရေးလုပ်ငန်းများ၊ ကျေးလက်ဒေသဖွံ့ဖြိုးရေးလုပ်ငန်းများ၊ အများပြည်သူ အကျိုးဖြစ်ထွန်း စေသောလုပ်ငန်းများ အကောင်အထည်ဖော်နိုင်ရန်နှင့် မြို့ပြမြေရှားပါးမှုကို ဖြေရှင်းနိုင်ရန်အတွက် မြို့စီမံခန့်ခွဲမှုအရ မြေနေရာများ (City Land)အဖြစ် ပြန်လည်စွန့်လွှတ်လွှဲပြောင်းပေးရန် အမှုတွဲများ မရှိကြောင်း တင်ပြခဲ့ကြပါတယ်။ ပြည်ထောင်စုအစိုးရအဖွဲ့ရုံးဝန်ကြီးဌာန၊ ယခင်စက်မှုဝန်ကြီးဌာန၊ စိုက်ပျိုးရေး၊ မွေးမြူရေး နှင့် ဆည်မြောင်းဝန်ကြီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ စီးပွားရေးနှင့် ကူးသန်း ရောင်းဝယ်ရေးဝန်ကြီးဌာန၊ ရန်ကုန်တိုင်းဒေသကြီးအစိုးရအဖွဲ့၊ ပဲခူးတိုင်းဒေသကြီးအစိုးရအဖွဲ့၊ မန္တလေးတိုင်းဒေသကြီးအစိုးရအဖွဲ့၊ ဧရာဝတီတိုင်းဒေသကြီးအစိုးရအဖွဲ့၊ ရခိုင်ပြည်နယ်အစိုးရအဖွဲ့၊ ကရင်ပြည်နယ်အစိုးရအဖွဲ့တို့အနေဖြင့် ဝန်ကြီးဌာနပိုင်မြေများ၊ ကျေးရွာများရှိ စပါးဒိုင်အဆောက်အအုံ နှင့် မြေနေရာများဟာ ပြန်လည်စွန့်လွှတ် လွှဲပြောင်းပေးရန် နိုင်ငံတော်မှ ချမှတ်ထားတဲ့ မူဝါဒများ၊ ညွှန်ကြားချက်များနှင့်အညီ ပြန်လည်စွန့်လွှတ်လွှဲပြောင်းခြင်းများကို ဆောင်ရွက်ပေးလျက်ရှိကြောင်း တင်ပြခဲ့ကြပါတယ်။ ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီးရဲ့ အဆိုမှာပါဝင်တဲ့ ကလေးမြို့၊ ဗိုလ်ချုပ်လမ်းမပေါ်မှာရှိတဲ့ ယခင် ဝင်းသူဇာအရောင်းဆိုင် အဆောက်အအုံနှင့် နေရာကို ပုဂ္ဂလိက လုပ်ငန်းရှင်တစ်ဦးက ငှားရမ်းထားတဲ့ကိစ္စနှင့် ပတ်သက်ပြီးတော့ ယခင်စက်မှုဝန်ကြီးဌာန၊ မြန်မာ့ ဆေးဝါးလုပ်ငန်းကြီးကြပ်မှုရှိ ဝင်းသူဇာအရောင်းဆိုင်(ကလေး)သည် စီးပွားရေးနှင့် ကူးသန်းရောင်း ပြည်ထောင်စုအစိုးရ ဆောင်ရေးနှင့် အစိုးရအဖွဲ့ ဝယ်ရေးဝန်ကြီးဌာန၊ နယ်စပ်ကုန်သွယ်ရေးဦးစီးဌာနပိုင် ပြည်သူ့ကုန်တိုက် အရောင်းဆိုင်ဖြစ်ပြီးတော့ မြေနှင့်အဆောက်အအုံကို ၂၀-၁၀-၂၀၁၀ ရက်နေ့မှာ ယခင် စက်မှုဝန်ကြီးဌာနက တရားဝင် လွှဲပြောင်း လက်ခံရယူခဲ့ပါတယ်။ နိုင်ငံတော်ရဲ့ စီးပွားရေးမူဝါဒအရ နိုင်ငံတော် ဝင်ငွေရရှိစေရန်အတွက် စက်မှု ဝန်ကြီးလက်အောက်ရှိ ဝင်းသူဇာအရောင်းဆိုင်များအား အများပြည်သူငှားရမ်းနိုင်ရန် Open တင်ဒါ ခေါ်ယူ၍ ဈေးနှုန်းအများဆုံး တင်သွင်းသူများကို ငှားရမ်းခွင့်ပြုခဲ့ရာမှာ ကလေးမြို့ခံဖြစ်သူ ဦးဌေးအောင် က တင်ဒါအောင်မြင်ခဲ့တဲ့အတွက်ကြောင့် တစ်လကို ငှားရမ်းခ ငွေကျပ်(၆၅၁၀၀၀)နှင့် ၁-၃-၂၀၁၄ ရက်နေ့မှ ၂၈-၂-၂၀၂၄ ရက်နေ့အထိ (၁၀)နှစ်ကာလ စာချုပ်ချုပ်၍ ငှားရမ်းခဲ့ပါတယ်။ ယခုအခါမှာ ငှားရမ်းကာလ (၃)နှစ်ရှိခဲ့ပြီးတော့ ငှားရမ်းကာလအတွင်းမှာ စာချုပ်ပါစည်းကမ်းအရ ဆိုင်ခန်းငှားရမ်းခကို နှစ်စဉ်(၅)ရာခိုင်နှုန်းမှ (၁၀)ရာခိုင်နှုန်းအတွင်း တိုးမြှင့်ကောက်ခံခဲ့ရာမှာ အငှား ချထားခြင်းခံရသူမှာ အမြင့်ဆုံး (၁၀)ရာခိုင်နှုန်းဖြစ်တဲ့ တစ်လငှားရမ်းခငွေကျပ် (၇၁၅၀၀၀) တိုးမြှင့် ပေးခဲ့ပါတယ်။ မူလစာချုပ်အရ သက်တမ်း(၇)နှစ် ကျန်ရှိပြီးတော့ ငှားရမ်းခကို နှစ်စဉ် (၅)ရာခိုင်နှုန်းမှ (၁၀)ရာခိုင်နှုန်းအထိ တိုးမြှင့်တောင်းခံ ဆောင်ရွက်လျက်ရှိကြောင်း တင်ပြထားပါတယ်။ သို့ဖြစ်ရာ ဝင်းသူဇာအရောင်းဆိုင် (ကလေး)မှာ ၁-၃-၂၀၁၄ ရက်နေ့မှ ၂၈-၂-၂၀၂၄ ရက်နေ့ထိ (၁၀)နှစ် စာချုပ် ချုပ်ဆို ငှားရမ်းခဲ့ပြီးတော့ ဥပဒေနှင့်အညီ သက်ဆိုင်ရာ အခွန်အခများ ပေးဆောင်လျက်ရှိခြင်း၊ ငှားရမ်းခများကိုလည်း စာချုပ်ပါ စည်းကမ်းအတိုင်း လိုက်နာပြီးတော့ ကာလပေါက်ဈေးနှင့်အညီ နှစ်စဉ်မှန်ကန်စွာ တိုးမြှင့်ပေးချေလျက်ရှိခြင်းတို့ကြောင့် အဆိုပါ ဆိုင်ခန်း ကို ကလေးမြို့နယ် စည်ပင်သာယာရေးကော်မတီသို့ လွှဲပြောင်းပေးနိုင်ခြင်း မရှိသေးပါကြောင်းနှင့် ငှားရမ်းသက်တမ်း ကုန်ဆုံးပြီးမှသာ လွှဲပြောင်းရေးကိစ္စကို ဆောင်ရွက်သွားနိုင်မည်ဖြစ်ကြောင်း ပြည်ထောင်စုအစိုးရအဖွဲ့ရုံးသို့ သဘောထားမှတ်ချက် တင်ပြခဲ့ပြီးတော့ ပြည်ထောင်စုအစိုးရအဖွဲ့ရုံး မှ လုံခြုံရေး၊ တည်ငြိမ်အေးချမ်းရေးနှင့် တရားဥပဒေစိုးမိုးရေးကော်မတီကို အမှုတွဲ လွှဲပြောင်းပေးပို့ ခဲ့ပါတယ်။ အဆိုပါ လွှဲပြောင်းမှုနှင့် စပ်လျဉ်းပြီးတော့ ၁၉-၅-၂၀၁ရ ရက်နေ့မှာ ကျင်းပပြုလုပ်ခဲ့တဲ့ လုံခြုံရေး၊ တည်ငြိမ်အေးချမ်းရေးနှင့် တရားဥပဒေစိုးမိုးရေးကော်မတီ အစည်းအဝေး အမှတ်စဉ် (၇/၂၀၁၇)တွင် စက်မှုဝန်ကြီးဌာန၏ ဝင်းသူဇာအရောင်းဆိုင်မှာ လက်ရှိ ဆိုင်ဖွင့်ထားသူများကို ဥပဒေနှင့်အညီ စာချုပ်သက်တမ်း သတ်မှတ်စည်းကမ်းချက်များဖြင့် ငှားရမ်းထားခြင်းဖြစ်သော ကြောင့် ငှားရမ်းစာချုပ်သက်တမ်း ကုန်ဆုံးပြီးမှသာ ဆက်လက်ဆောင်ရွက်သွားရန်ဟု ဆုံးဖြတ်ခဲ့ပြီး အစည်းအဝေးဆုံးဖြတ်ချက်အား နိုင်ငံတော်သမ္မတရုံးသို့ တင်ပြခဲ့ရာ ခွင့်ပြုကြောင်း နိုင်ငံတော် သမ္မတရုံးမှ ယခင် စက်မှုဝန်ကြီးဌာနသို့ ၇-၆-၂၀၁ရ ရက်နေ့မှာ အကြောင်းကြားခဲ့ပါတယ်။ သို့ဖြစ်ပါ၍ စစ်ကိုင်းတိုင်းဒေသကြီး၊ ကလေးမြို့မှာရှိတဲ့ စက်မှုဝန်ကြီးဌာနပိုင် ဝင်းသူဇာ အရောင်းဆိုင်မြေ (၀.၁၆၅)ဧကအား နိုင်ငံတော်သမ္မတရုံးရဲ့ ခွင့်ပြုချက်နှင့်အညီ လက်ရှိတင်ဒါ အောင်မြင်ထားရှိသူ ဦးဌေးအောင် စာချုပ်စာတမ်း သတ်မှတ်စည်းကမ်းချက်များအရ ငှားရမ်း စာချုပ်သက်တမ်းကုန်မည့် ၂၈-၂-၂၀၂၄ ရက်နေ့အထိ ဆက်လက်ရမ်း ဆောင်ရွက်ထားလျက် ရှိကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ နိုင်ငံတော်အစိုးရအနေနှင့် လယ်ယာမြေနှင့်အခြားမြေများ သိမ်းဆည်း ခံရမှုများ ပြန်လည်စိစစ်ရေးကိစ္စနှင့် စပ်လျဉ်းပြီးတော့ လယ်ယာမြေနှင့် အခြားမြေများ သိမ်းဆည်း ခြင်းခံရမှုများ ပြန်လည်စိစစ်ရေး ဗဟိုကော်မတီကို ဖွဲ့စည်းပြီးတော့ ရှေ့ဆက်ဆောင်ရွက်မည့် လုပ်ငန်းစဉ်များကိုလည်း အများပြည်သူသိရှိနိုင်စေရန် မြန်မာ့အသံနှင့် ရုပ်မြင်သံကြားမှာ နေ့စဉ် ကြေညာသတိပေးလျက်ရှိပါတယ်။ ပုဂ္ဂလိကပိုင် ပြုလုပ်ရေးကော်မရှင်ကို ၉-၁-၁၉၉၅ ရက်နေ့ ရက်စွဲပါ အမိန့်ကြော်ငြာစာအမှတ်၊ (၁၀/၉၅)နှင့် ဖွဲ့စည်းခဲ့ပါတယ်။ အဆိုပါ ပုဂ္ဂလိကပိုင်ပြုလုပ်ရေး ကော်မရှင်ကို ၄-၅-၂၀၁၆ ခုနှစ်၊ ရက်စွဲပါ အမိန့်ကြော်ငြာစာအမှတ် (၁၀/၂၀၁၆)နှင့် အသစ်ပြန်လည် ပြင်ဆင်ဖွဲ့စည်းခဲ့ပါတယ်။ ပြည်ထောင်စုအဆင့်အဖွဲ့ အစည်းများ၊ ပြည်ထောင်စုဝန်ကြီးဌာနများက ယင်းသို့ အသုံးပြုရန် မလိုအပ်တော့တဲ့ မြေ၊ အဆောက်အအုံ၊ တိုက်ခန်း၊ မြေကွက်များကို အပ်နှံလာပါက ကော်မရှင်အနေနှင့် လုပ်ထုံးလုပ်နည်းများနှင့်အညီ စိစစ်ပြီးတော့ အိတ်ဖွင့်တင်ဒါစနစ်နှင့် ပုဂ္ဂလိက များကို လွှဲပြောင်းရောင်းချနိုင်အောင် ဆောင်ရွက်ပေးပါတယ်။ အကယ်၍ အခြားပြည်ထောင်စု အဆင့်အဖွဲ့အစည်းများ၊ ပြည်ထောင်စုဝန်ကြီးဌာနများ၊ တိုင်းဒေသကြီး/ပြည်နယ်အစိုးရအဖွဲ့များက ပြည်ထောင်စုအစိုးရအဖွဲ့ထံတင်ပြ၍ အသုံးပြုရန် ရယူလိုကြောင်း ကော်မရှင်သို့ နည်းလမ်းတကျ တင်ပြလာပါက ပုဂ္ဂလိကပိုင်ပြုလုပ်ရေးကော်မရှင်ရဲ့ အပ်နှံထားတဲ့စာရင်းမှာရှိတဲ့ မြေ၊ အဆောက်အဦ များကို သတ်မှတ်ထားတဲ့ လုပ်ထုံးလုပ်နည်းများနှင့်အညီ လွှဲပြောင်းပေးခြင်းကိုလည်း ဆောင်ရွက် ပေးလျက်ရှိပါတယ်။ လွှတ်တော်ကိုယ်စားလှယ်ကြီး တင်ပြတဲ့အထဲမှာပါဝင်တဲ့ ကလေးမြို့၊ မြို့နယ်စည်ပင် သာယာရေးဈေးကြီးနှင့် ကပ်လျက်ရှိတဲ့ စီးပွားရေးနှင့်ကူးသန်းရောင်းဝယ်ရေးဝန်ကြီးဌာနပိုင် ဂိုဒေါင် (၂)လုံးကို ပြန်လည်စွန့်လွှတ်ပြီးတော့ ကလေးခရိုင်စည်ပင်သာယာရေးကို လွှဲပေးရန်ကိစ္စကိုလည်းပဲ ပုဂ္ဂလိကပိုင် ပြုလုပ်ရေးကော်မရှင်က ဆောင်ရွက်ပေးခဲ့ပြီး ဖြစ်ပါတယ်။ ပုဂ္ဂလိကပိုင် ပြုလုပ်ရေး ကော်မရှင်ကို တင်ပြလာတဲ့ ပြည်ထောင်စုဝန်ကြီးဌာနများရဲ့ တင်ပြချက်၊ တိုင်းဒေသကြီး/ ပြည်နယ် အစိုးရအဖွဲ့များရဲ့ ပြည်ထောင်စုအစိုးရအဖွဲ့မှတစ်ဆင့် တင်ပြချက်များကို သုံးသပ်ပြီးတော့ နိုင်ငံပိုင် မြေ၊ အဆောက်အဦများကို လွှဲပြောင်းပေးသင့်တာများကို လွှဲပြောင်းပေးရန် ဆောင်ရွက်ပေးလျက် ရှိပါကြောင်း လွှတ်တော်သို့ တင်ပြအပ်ပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီးရဲ့ အဆိုမှာ ပြည်ထောင်စုအစိုးရအဖွဲ့က ချမှတ် ထားတဲ့ မူဝါဒများနှင့် ကိုက်ညီမှုရှိပြီးတော့ ပြည်ထောင်စုအစိုးရအဖွဲ့က မူဝါဒများ ထုတ်ပြန်ပြီးတော့ လိုက်နာဆောင်ရွက်စေခြင်း၊ ပုဂ္ဂလိကပိုင် ပြုလုပ်ရေးကော်မရှင်ဖွဲ့စည်းပြီးတော့ ပုံမှန်ကိုင်တွယ် ဖြေရှင်းဆောင်ရွက်ပေးခြင်းတို့ကို ဆောင်ရွက်လျက်ရှိတဲ့ လုပ်ငန်းများဖြစ်ပါသဖြင့် အဆိုကို မှတ်တမ်း အဖြစ်ထားရှိသင့်ပါကြောင်း အမျိုးသားလွှတ်တော်ဥက္ကဋ္ဌကြီးမှတစ်ဆင့် ရှင်းလင်းဆွေးနွေးတင်ပြ အပ်ပါတယ်။ ကျေးဇူးတင်ပါတယ်။</speech>
<speech type="speaker">အဆိုရှင်၏ သဘောထားကို တင်ပြပါ။</speech>
<speech><mp id="962">ဦးကိုကိုနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)</mp>ရှင်းလင်းတင်ပြပေးတဲ့ ဒုတိယဝန်ကြီးကို ကျေးဇူးတင်ပါတယ်ခင်ဗျား။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီး ခင်ဗျား။ ကျွန်တော့်အနေနှင့် ဒီအဆိုကိုတင်သွင်းဖို့ အရင်တစ်နှစ်ကျော်ကာလကတည်းက တစ်နိုင်ငံလုံး လွှမ်းခြုံလေ့လာသုံးသပ်ပြီးမှ တင်သွင်းခဲ့တဲ့အဆိုတစ်ခု ဖြစ်ပါတယ်။ လက်ရှိပကတိ အခြေအနေမှာ လည်း အမှန်ဖြစ်ပါတယ်။ အခြားမြို့နယ်များက ကိုယ်စားလှယ်အသီးသီးနှင့်လည်း ဆွေးနွေးခဲ့ ပါတယ်။ ဒီအဆိုကို ထောက်ခံဆွေးနွေးခဲ့တဲ့ လွှတ်တော်ကိုယ်စားလှယ်ကြီးများကိုလည်း အထူး ကျေးဇူးတင်ရှိပါတယ်။ ဒီအဆိုမှာပါရှိတဲ့ အစိုးရအဆက်ဆက် အသုံးပြုခဲ့ပြီး လက်ရှိအခြေအနေမှာ လုံးဝ အသုံး မပြုတော့တဲ့ ဝန်ကြီးဌာနပိုင် အဆောက်အဦနှင့် မြေနေရာများ၊ ကျွန်တော့်ရဲ့ မဲဆန္ဒနယ် မြို့နယ် သေးသေးလေးမှာတောင် ဒီလောက်များနေရင် ကျန်တဲ့ တိုင်းဒေသကြီး/ပြည်နယ်များရဲ့ မြို့ကြီးများ မှာ အဆောက်အအုံ မြေနေရာများ ဘယ်လောက်ကျန်ရှိနေခဲ့တယ်ဆိုတာ ကျွန်တော်တို့ ဆွေးနွေး ခဲ့တဲ့ လွှတ်တော်ကိုယ်စားလှယ်များ ဆွေးနွေးချက်များမှာလည်း ပါရှိသွားပြီးဖြစ်ပါတယ်။ ဝန်ကြီး ဌာနများမှာလည်း မိမိဝန်ကြီးဌာနပိုင် အဆောက်အအုံများနှင့် မြေနေရာများကို စနစ်တကျ စာရင်း ပြုစုပေးပြီး လုပ်ထုံးလုပ်နည်းများနှင့်အညီ သက်ဆိုင်ရာ တိုင်းဒေသကြီးနှင့် ပြည်နယ်အစိုးရများမှ တစ်ဆင့် သက်ဆိုင်ရာမြို့နယ်များသို့ အများပြည်သူအကျိုးအတွက် မြို့ပြစီမံခန့်ခွဲခွင့်ရနေရာများ အဖြစ် လွှဲပြောင်းပေးနိုင်မှသာလျှင် ကျွန်တော်တို့ မြို့ပြဖွံ့ဖြိုးရေးလုပ်ငန်းများအတွက် စဉ်းစားဖို့ နေရာကောင်းများ ရရှိနိုင်မှာဖြစ်ပါတယ်။ ဒီအဆိုနှင့်ပတ်သက်လို့ နိုင်ငံတော်ရဲ့ ဘတ်ဂျက်ထည့်သွင်းလျာထားရမယ့် လုပ်ငန်းစဉ် မဟုတ်သလို အစိုးရအတွက်လည်း ဝန်ထုပ်ဝန်ပိုးဖြစ်သွားရမယ့် အဆိုတစ်ခု မဟုတ်ဘူးလို့ မိမိ အနေနှင့် ယုံကြည်မိပါတယ်။ ပုဂ္ဂလိက ပြုလုပ်ရေးကော်မရှင် လက်ကို အပ်နှံပြီးကာမှ ကျွန်တော်တို့ မြို့နယ်အတွက် လိုအပ်ချက်ကို ပြန်လည်တောင်းဆိုရတဲ့နေရာမှာ များစွာအခက်အခဲတွေ ရှိပါတယ်။ ဒါကတော့ ကလေးမြို့အတွက် ကုန်သွယ်ရေးဝန်ကြီးဌာနပိုင် စားသုံးမှုရေးရာဦးစီးဌာနပိုင် မြေနေရာကို ကျွန်တော်တို့ လွှတ်တော်ကိုယ်စားလှယ်များ တောင်းဆိုရာမှာ အခက်အခဲများကို ကိုယ်တိုင် ကြုံတွေ့ခဲ့ရခြင်း ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်တို့ ဌာနဆိုင်ရာက ဆောင်ရွက်ရတဲ့ ရည်ရွယ်ချက်ကလည်း စွန့်လွှတ်ပေးရမည့် မြေနေရာများ၊ အများပြည်သူအကျိုး ရှိမယ့် လုပ်ငန်းစဉ်များ ဆောင်ရွက်နိုင်ဖို့အတွက် မြို့ပြမြေယာရှားပါးမှုကို ဖြေရှင်းနိုင်မှုဆိုတဲ့ ရည်ရွယ်ချက်နှင့် တိုက်တွန်းခဲ့ရခြင်း ဖြစ်ပါတယ်။ ဒီလုပ်ငန်းစဉ်ကို လေ့လာကြည့်မယ်ဆိုရင် အစိုးရက အစိုးရကို လွှဲပြောင်းပေးရတဲ့ လုပ်ငန်းစဉ်တစ်ခုသာ ဖြစ်ပါတယ်။ ပုဂ္ဂလိက အကျိုးစီးပွား၊ ဌာနအကျိုးစီးပွားအတွက် အများပြည်သူအကျိုးစီးပွားကို ဦးတည်ရမှာဖြစ်ပါတယ်။ ဥက္ကဋ္ဌကြီးခင်ဗျား။ ယခုအခါမှာ ကျေးလက်နေပြည်သူအများစုဟာ အလုပ်အကိုင် အခွင့်အလမ်းပေါများကာ မြို့ပြသို့ ရွှေ့ပြောင်းလာနေကြခြင်း၊ မြို့ပြမြေယာရှားပါးမှုများကို ဖြေရှင်း နိုင်ဖို့ လိုအပ်နေခြင်း၊ အမျိုးသားမြို့ပြဖွံ့ဖြိုးတိုးတက်ရေးအတွက် မြို့ပြနေရာများ အဆင်သင့်ဖြစ်ဖို့ လိုအပ်နေခြင်းတို့ကြောင့် အများပြည်သူ အကျိုးစီးပွားဖြစ်ထွန်းနိုင်မယ့် လုပ်ငန်းများကို အဆောတလျင် ဆောင်ရွက်နိုင်ရန်အတွက် ဒီအဆိုကို အတည်ပြုပေးနိုင်ဖို့ လွှတ်တော်၏ အဆုံးအဖြတ်ရယူပေးနိုင် ပါရန် ရိုသေလေးစားစွာ တင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးကိုကိုနိုင် တင်သွင်းထားတဲ့ ပြည်ထောင်စုသမ္မတ မြန်မာနိုင်ငံအတွင်းရှိ မြို့နယ်အသီးသီးတွင် အစိုးရအဆက်ဆက် အသုံးပြုခဲ့သော လက်ရှိ အသုံးပြုခြင်းမရှိတော့ဘဲ တဖြည်းဖြည်း ဟောင်းနွမ်းယိုယွင်းပျက်စီးနေပြီဖြစ်သည့် အဆောက်အဦများတည်ရှိရာ ဝန်ကြီးဌာန ပိုင်မြေများ၊ ကျေးရွာများရှိ စပါးဒိုင်အဆောက်အဦနှင့် မြေနေရာများအား မြို့ပြဖွံ့ဖြိုးရေးလုပ်ငန်း များ၊ ကျေးလက်ဒေသဖွံ့ဖြိုးရေးလုပ်ငန်းများ၊ အများပြည်သူ အကျိုးဖြစ်ထွန်းသော လုပ်ငန်းများ အကောင်အထည်ဖော်နိုင်ရန် မြို့ပြမြေရှားပါးမှုကို ဖြေရှင်းနိုင်ရန်အတွက်လည်းကောင်း၊ မြို့စီမံခန့်ခွဲ ခွင့်ရမြေနေရာများ (City Land)အဖြစ် သက်ဆိုင်ရာ ဝန်ကြီးဌာနများမှ ပြန်လည်စွန့်လွှတ် လွှဲပြောင်း ပေးနိုင်ပါရန် ပြည်ထောင်စုအစိုးရအား တိုက်တွန်းကြောင်းအဆိုကို အတည်ပြုရန် သဘောတူ မတူ လွှတ်တော်ရဲ့ အဆုံးအဖြတ် ရယူပါမယ်။ လွှတ်တော်၏ အဆုံးအဖြတ် ရယူရာတွင် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့်နည်းလမ်းဖြင့် ဆောင်ရွက်မှာ ဖြစ်ပါတယ်။ ရာ ဝန်ကြီးဌာန လုပ်ငန်းများ၊ အမျိုး မြေနေရာများအား ဒီလိုဆောင်ရွက်ရာမှာ အဆိုကို အတည်ပြုရန် သဘောတူတဲ့ လွှတ်တော်ကိုယ်စားလှယ် များက အစိမ်းရောင် အပေါင်း(+) သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-) သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ထောက်ခံဆန္ဒမဲများပါက အဆိုကို အတည်ပြုကြောင်း ဆုံးဖြတ်မှာဖြစ်ပြီး ကန့်ကွက် ဆန္ဒမဲ များပါက အဆိုကို အတည်မပြုကြောင်း ဆုံးဖြတ်မှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ ထောက်ခံမဲ (၁၁၄) မဲ၊ ကန့်ကွက်မဲ (၅၇) မဲ၊ ကြားနေမဲ (၅) မဲ ဖြစ်ပါတယ်။ ထောက်ခံမဲ များတဲ့အတွက် ဦးကိုကိုနိုင် ရဲ့ အဆိုကို အတည်ပြုကြောင်း ကြေညာပါတယ်။</speech>
</motion>
</section>
<section value="Report">
<report>
<title>အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ၏ ဒုတိယအကြိမ် အမျိုးသားလွှတ်တော် ပထမပုံမှန်အစည်းအဝေးမှ (၁၃)ကြိမ်မြောက် ပုံမှန်အစည်းအဝေးအထိ တင်သွင်းမေးမြန်းခဲ့သည့် အဆို၊ မေးခွန်းများနှင့် စပ်လျဉ်းသည့် အစီရင်ခံစာကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး အစီရင်ခံစာကို လွှတ်တော်ကိုယ်စားလှယ်များက ဆွေးနွေးခြင်း တစ်ဦးလျှင် (၆)မိနစ်ထက်မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)မှ ဦးခင်မျိုးဝင်း ဆွေးနွေးနိုင်ပါပြီ။</speech>
<speech><mp id="978">ဦးခင်မျိုးဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာပါ။ ကျွန်တော်ကတော့ တနင်္သာရီတိုင်း ဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးခင်မျိုးဝင်းဖြစ်ပါတယ်။ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ အစီရင်ခံစာတွင် ပါဝင်သော အဆို/ မေးခွန်းများနှင့် ပတ်သက်ပြီး ကော်မတီ၏ လုပ်ငန်းဆောင်ရွက်ချက်များ တင်ပြ ရာတွင် အကြံပြုချက်ဆွေးနွေးချက်များကိုလည်း ဆက်လက်အကောင်အထည်ဖော် ဆောင်ရွက် လျက်ရှိပါကြောင်းနှင့် ထပ်မံအကြံပြုဆွေးနွေးပေးနိုင်ပါရန် ဖိတ်ခေါ်တင်ပြအပ်ပါသည်ဟု ဖော်ပြ ထားသဖြင့် ကော်မတီကို အထူးပဲကျေးဇူးတင်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အမျိုးသားလွှတ်တော်၌ ကတိဖြစ်ပေါ်ခဲ့ပြီး ယခုဆောင်ရွက်ရန် ကျန်ရှိနေသော မေးခွန်းနှင့်ပတ်သက်၍ တနင်္သာရီတိုင်းဒေသကြီး ဘုတ်ပြင်းမြို့နယ်၊ ပို့ကောင်းဆီအုံး ကုမ္ပဏီဝင်းအတွင်း ရှောင်ကွင်း၍ လမ်းအသစ်ဖောက်လုပ် ပေးရန် သို့မဟုတ် (၂၄)နာရီ ဝင်/ထွက် သွားလာနိုင်ရန် ဂိတ်များဖွင့်ပေးရန် ကတိဖြစ်ပေါ်ထားခဲ့ သော်လည်း ပို့ကောင်းဆီအုန်း ကုမ္ပဏီမှတာဝန်ရှိသူများက ယခုခွင့်ပြုလုပ်ဆောင် ပေးခဲ့ခြင်း မရှိပေ။ ကော်မတီကလည်း တနင်္သာရီတိုင်းဒေသကြီး ခရီးစဉ်တွင် ကွင်းဆင်းစစ်ဆေးပြီး ဖြစ်သည့်အပြင် နိုင်ငံတော်၏ အတိုင်ပင်ခံပုဂ္ဂိုလ် ကော့သောင်းခရီးစဉ်တွင်လည်း ဂိတ်များကိုလည်း ချက်ချင်းဖွင့်ပေးရန် ပြောဆိုထားခဲ့သော်လည်း လိုက်နာမှုမရှိကြောင်း ဒေသခံမဲဆန္ဒနယ် လွှတ်တော် ကိုယ်စားလှယ်များကိုလည်း ဝင်ခွင့်မပြုဘဲ တားမြစ်ခဲ့ပါတယ်။ ဒါကြောင့် ကတိဖြစ်ပြီးသား မေးခွန်းတစ်ခုအနေနှင့် (၃)နှစ်ကြာတဲ့အထိတိုင်အောင် တာဝန် ရှိတဲ့ဌာနတွေက ဘယ်လောက်ညွှန်ကြားပါစေ၊ အကျိုးရလဒ်အနေနှင့် ပြောင်းပြန်ဖြစ်နေတာတွေကို ကောင်အထည်ဖော်ဖို့ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီအနေနှင့် ဆက်လက်ပြီး တွန်းအားပေးဖို့ အကြံပြုလိုပါတယ်။ အလားတူ ဖြစ်နေတဲ့ မေးခွန်းတွေ၊ အဆိုတွေ ရှိနေပါသေးတယ်။ စစ်ဆေးရေးဂိတ်များရှိသော ငါးတင်/ငါးချ ဆိပ်ကမ်းတွင် တင်ဆောင်ပြီး စက်ရုံသို့ဖြစ်စေ၊ ပြည်ပသို့ ပို့ရန် FOB, CIF ကဲ့သို့သော ငါးသယ် သင်္ဘောများအဖြစ် ငါးနှင့်ရေသယံဇာတများ ပို့ဆောင်ရန် ကတိဖြစ်ပေါ်ခဲ့သော အဆိုနှင့်ပတ်သက်ပြီး လည်း ဆွေးနွေးသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ Power Point အသုံးပြုခွင့် တောင်းခံအပ် ပါတယ်။ စစ်ဆေးရေးဂိတ်များရှိသော ငါးတင်/ငါးချ ဆိပ်ကမ်းဟာ တနင်္သာရီတိုင်းဒေသကြီး၊ မြိတ်မြို့ရှိ ငါးလုပ်ငန်းဦးစီးဌာနနှင့် အကျိုးတူ ပူးပေါင်းဆောင်ရွက်ထားသော MFI (JV)နိုင်ငံတကာ အပြည်ပြည်ဆိုင်ရာ ငါးလေလံဈေး၊ ငါးတင်/ငါးချ ဆိပ်ကမ်းပဲဖြစ်ပါတယ်။ ငါးလုပ်ငန်းဦးစီးဌာနနှင့် MFI (JV)ဖက်စပ်သဘောတူလုပ်ငန်းထဲမှာ ငါးလုပ်ငန်းဦးစီးဌာနအနေနှင့် လုပ်ငန်းတစ်ခုလုံး အဆင်ပြေဖို့ သူ့ဖက်ကနေ လုပ်ဆောင်ပေးရမယ့် ကတိကဝတ်တွေ၊ အပြည့်အစုံပါရှိပြီးသားမို့ လုပ်ကို လုပ်ပေးရမယ့်ကိစ္စတွေ ပျက်ကွက်နေပါတယ်။ သဘောတူစာချုပ်အရ ငါးလုပ်ငန်းဦးစီးဌာနက မြန်မာ နိုင်ငံအတွင်းရှိ သက်ဆိုင်ရာ အစိုးရအာဏာပိုင်များထံမှ လိုအပ်သည့် ခွင့်ပြုမိန့်များ၊ လိုင်စင်များနှင့် လုပ်ပိုင်ခွင့်အားလုံးကို ရရှိအောင် ကြိုးစားအားထုတ်ပေးရမည့် ဈေးကွက်အခြေအနေခိုင်မာ၍ တည်ငြိမ်လာသည်အထိ ဝန်ထုပ်၊ ဝန်ပိုးမပိစေဘဲ ကုမ္ပဏီစီးပွားရေးလုပ်ငန်း လည်ပတ်နိုင်အောင် အကောင်းဆုံး ကြိုးပမ်းအားထုတ်ရမည်။ မြန်မာနိုင်ငံ၏ လုပ်ပိုင်ခွင့်ရှိသော အာဏာပိုင်များထံမှ လျော့ပေါ့အခွင့်အရေးများနှင့် ခွင့်ပြုချက်များကို ရရှိစေရန်အတွက် း ကုမ္ပဏီအား တည်ဆဲဥပဒေများ၊ နည်းဥပဒေစည်းမျဉ်းများနှင့်အညီ ကုမ္ပဏီအား အတိအလင်း ကူညီရမည်ဟု အတိအကျ ဖော်ပြထားပါတယ်။ ဌာနက သဘောတူစာချုပ်ပါ စည်းကမ်းချက်များ လိုက်နာဖြည့်ဆည်းပေးရမည့်အစား မသိ ကျိုးနွံပြုနေရုံမျှမက ၁၂-၉-၂၀၁၉ ရက်နေ့ ပြည်ထောင်စုအစိုးရအဖွဲ့ရုံး အစည်းအဝေးမှာ နိုင်ငံတော် ၏ အတိုင်ပင်ခံပုဂ္ဂိုလ်အပါအဝင် ပြည်ထောင်စုအစိုးရအဖွဲ့၊ တနင်္သာရီတိုင်းဒေသကြီးအစိုးရအဖွဲ့နှင့် ပြည်ထောင်စုကိုယ်စားလှယ် (၃)ဦးပါဝင်သော အစည်းအဝေးရဲ့ ဆုံးဖြတ်ချက်မှာ ငါးလေလံဈေး အမြန်ဆုံး အကောင်အထည်ဖော် ဆောင်ရွက်ပေးရန်ကိစ္စနှင့် စပ်လျဉ်း၍ စိစစ်တင်ပြရန်လို့ ဆုံးဖြတ် ခဲ့တာဟာ ကျွန်တော်ရဲ့ အဆိုကို အကောင်အထည်မဖော်ပေးလို့ ကျွန်တော်ကိုယ်တိုင် နိုင်ငံတော် အတိုင်ပင်ခံပုဂ္ဂိုလ်အထိ ရေးပြီးတင်ပြခဲ့တဲ့ အစီရင်ခံစာကြောင့် အခုလို ဆုံးဖြတ်ခဲ့ကြတာကို မြိတ်မြို့၊ အင်းလေးမြိုင်ရှိ နိုင်ငံတကာ အပြည်ပြည်ဆိုင်ရာ ငါးလေလံဈေးကိစ္စကို အကောင်အထည်ဖော် ကူညီဖို့နေနေသာသာ ၇-၁၂-၂၀၁၉ ရက်နေ့ တနင်္သာရီတိုင်းဒေသကြီး စီးပွားရေးဖိုရမ်ကို မြိတ်မြို့မှာ ကျင်းပတုန်းက လက်ရှိ နိုင်ငံတော်မှာ များစွာနစ်နာနေတဲ့ ရှိပြီးသား နိုင်ငံတကာ အပြည်ပြည်ဆိုင်ရာ ငါးလေလံဈေးကျတော့ ဆွေးနွေးခြင်းမရှိကြဘဲ မြေယာနှင့်ပတ်သက်တဲ့ အခြားနည်းလမ်း အသုံးပြု ခွင့်တောင် မဆောင်ရွက်ရသေးတဲ့ မြိတ်မြို့ တစ်ဖက်ကမ်း တောထွင်ကြီးဒေသမှာ ငါးလေလံဈေး အသစ်ဖော်ဆောင်ဖို့ဆိုပြီး အစီရင်ခံတင်ပြနေတာတွေဟာ တာဝန်ရှိသူတွေ ကိုယ်တိုင်ခုတ်ရာတခြား ရှရာတစ်လွဲနှင့် ခေါင်းစဉ်ကွဲနေသလားလို့ပါ။ ဒေသခံရေလုပ်သားများ၊ ကမ်းနီးရေလုပ်သားများ၊ ကာယအလုပ်သမားများနှင့် ထိုင်းနိုင်ငံရောက် မြန်မာရွှေ့ပြောင်းအလုပ်သမားများ၏ အိပ်မက်ဖြစ်သည့် လွန်ခဲ့သော(၁၉)နှစ်ကျော် ကတည်းက မြိတ်ဒေသတွင် အစိုးရနှင့် အကျိုးတူပူးပေါင်း အကောင်အထည်ဖော်ဆောင်ထားပြီး ငါးတင်/ငါးချ ဆိပ်ခံတံတား၊ ငါးလေလံဈေးကြီး အဆင်သင့်တည်ရှိနေသည့် ငါးလေလံဈေးကြီးအား အမြန်ဆုံး အကောင်အထည်ဖော်ပေးမှသာ တိုင်းပြည်လည်း ဝင်ငွေတိုး၊ အလုပ်သမားများလည်း အလုပ်ရလျော့နည်းရှားပါးလာသည့် ရေသယံဇာတလည်း ထိန်းသိမ်းရာ ရောက်မည် ဖြစ်သည့်အပြင် နောက်ဆက်တွဲပြဿနာများ မဖြစ်ပေါ်စေရန်အတွက် လွှတ်တော်မှ အမြဲတစေ တိုက်တွန်းနေရခြင်း ဖက်စပ်သက်ဖျက်ခဲ့ပါက အပြစ်ရှိသော ဒါ့အပြင် ဖက်စပ်သဘောတူစာချုပ်အား လေ့လာကြည့်ရင် အစုရှယ်ယာဝင်တစ်ဦးဦးက စာချုပ်ပါ စည်းကမ်းများကို ဖောက်ဖျက်ခဲ့ပါကသော်လည်းကောင်း၊ အစုရှယ်ယာဝင်တစ်ဦးဦး ကြောင့် ဖက်စပ်သဘောတူစာချုပ်ကို ရပ်စဲခဲ့လျှင် အပြစ်ရှိသော ပုဂ္ဂိုလ်၊ အဖွဲ့ အစည်းအပေါ်၌ တောင်းဆိုပိုင်ခွင့်ရှိသည်ဟု ဖော်ပြပါရှိထားသည့်အပြင် အပြည်ပြည်ဆိုင်ရာ ကူးသန်းရောင်းဝယ်ရေး ဥပဒေများနှင့်အညီ လုပ်ဆောင်ရမည့်အပြင် နစ်နာမှု လျော်ကြေးပေးခြင်းတို့ပါရှိနေသည့်အတွက် သတိထား လုပ်ဆောင်ပေးသင့်ပါတယ်။ လုပ်ငန်းများအဆင်သင့် လုပ်ရန်ရှိနေပြီး ထပ်မံရင်းနှီးမြှုပ်နှံရန် တင်ပြနေခြင်းကို ှစ်နီးပါး ဆွဲထားပြီး မြေယာအခြားနည်းအသုံးပြုခွင့်လည်း မရသေး၊ ငွေကြေးအရင်းအနှီးရှာပြီး လုပ်မည့် စီမံကိန်းများဖြစ်သည့်အပြင် MIC သို့ တင်ပြထားခြင်းမရှိသေးသည့် စီမံကိန်းများကို အလေးပေးပြီး လုပ်ဆောင်နေပါက မြန်မာနိုင်ငံအပေါ် နိုင်ငံတကာ ရင်းနှီးမြှုပ်နှံသူများ၏ ယုံကြည်မှု ကျဆင်းစေမည်ကို စိုးရိမ်မိပါတယ်။ မြန်မာနိုင်ငံထဲသို့ တာဝန်ယူ တာဝန်ခံမှု အပြည့်ရှိသော အလားအလာရှိသည့် ရင်းနှီးမြှုပ်နှံ မှုများကို ဖိတ်ခေါ်ရမှာဖြစ်သလို မြန်မာနိုင်ငံအတွင်းသို့ ရှိပြီးသား နိုင်ငံခြားရင်းနှီးမြှုပ်နှံမှုများကို လည်း ဥပဒေများနှင့်အညီ ကာကွယ်ပေးရမှာဖြစ်ပါတယ်။ သို့မှသာ အလားအလာရှိသော နိုင်ငံခြား ရင်းနှီးမြှုပ်နှံသူများအနေဖြင့် လုံးဝ ပြည့်ဝယုံကြည်စွာ ဝင်ရောက်လာမည်ဖြစ်ပါတယ်။ ဒါမှသာ အစိုးရအနေဖြင့် လက်မှတ်ရေးထိုး ချုပ်ဆိုထားသော စာချုပ်များအပေါ် တာဝန်ယူမှု တာဝန်ခံမှုအပြည့်ဖြင့် တာဝန်ယူလုပ်ဆောင်ရန် လိုအပ်သလို လွှတ်တော်မှ ထောက်ပြ ပြောဆိုမှုများအားလည်း လေးစားလိုက်နာရန် လိုအပ်ပါကြောင်း တိုက်တွန်းအပ်ပါတယ်။ သို့ဖြစ်ပါ၍ ကိုယ်စားလှယ်တွေ ဘယ်လောက်ပဲ ထောက်ပြတင်သွင်းနေပါစေ၊ တိုးတက်ပြောင်းလဲစေမယ့် အရှေ့ကို မရောက်သေးတဲ့ အဆိုတွေ၊ မေးခွန်းတွေနဲ့ပတ်သက်ပြီး အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီအနေနဲ့ ယခုထက်ပိုပြီး ကြိုးစားပေးစေလို ကြောင်း အကြံပြုတင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ ဦးဇော်ဟိန်း ဆွေးနွေးနိုင်ပါပြီ။</speech>
<speech><mp id="984">ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံး မင်္ဂလာအပေါင်းနှင့် ပြည့်စုံကြ ပါစေကြောင်း ဦးစွာပထမ ဂါရဝပြု နှုတ်ခွန်းဆက်သအပ်ပါတယ်ခင်ဗျာ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးဇော်ဟိန်း ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ပထမဦးဆုံးအနေနဲ့ တင်ပြ လိုတာကတော့ အမျိုးသားလွှတ်တော်၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီကို တနင်္သာရီတိုင်းဒေသကြီးသို့ အမြန်ဆုံးလာရောက်ပြီး အမျိုးသားလွှတ်တော် ကိုယ်စားလှယ်များရဲ့ ကတိကဝတ်ဖြစ်ပေါ်ခဲ့မှုများနှင့် ပတ်သက်ပြီး ကွင်းဆင်းစိစစ်ပေးပါရန် တင်ပြ လိုပါတယ်။ ဒုတိယအကြိမ် အမျိုးသားလွှတ်တော် ပထမပုံမှန်အစည်းအဝေးမှ (၁၃)ကြိမ်မြောက် ပုံမှန်အစည်းအဝေးအထိ ကြယ်ပွင့်ပြမေးခွန်း(၈၃၀)၊ ကြယ်ပွင့်မပြမေးခွန်း (၁၀၃၀) ကတိကဝတ် ဖြစ်ပေါ်ခဲ့ပြီး အဆို(၁၈)ခု အတည်ပြုခဲ့ပါတယ်။ မေးခွန်း(၆၉၁)ခုကို (၁၀၀)ရာခိုင်နှုန်း လုပ်ငန်း ပြီးစီးလို့ ကတိစာရင်းမှ ပယ်ဖျက်ခဲ့ပြီး ကတိလက်ကျန် စာရင်းမှာ (၁၁၈၇)ခု၊ ရာခိုင်နှုန်းအားဖြင့် (၆၃.၂)ရာခိုင်နှုန်းရှိကြောင်း အစီရင်ခံစာအရ သိရှိရပါတယ်။ အစီရင်ခံစာအရ ပညာရေးဝန်ကြီးဌာန၊ ဆောက်လုပ်ရေးဝန်ကြီးဌာန၊ ကျန်းမာရေးနှင့် အားကစားဝန်ကြီးဌာန၊ လျှပ်စစ်နှင့် စွမ်းအင်ဝန်ကြီး ဌာနတို့ဟာ ကတိအများဆုံးဖြစ်ပေါ်ခဲ့သော ဌာနများဖြစ်ပြီးတော့ ကတိအတိုင်း (၁၀၀)ရာခိုင်နှုန်း ဆောင်ရွက်ပြီးစီးလို့ ကတိကဝတ်စာရင်းမှ ပယ်ဖျက်ခဲ့သောဌာနနှင့် ကတိအတိုင်း ဆောင်ရွက်နေတဲ့ ဌာနများကလည်း အဆိုပါဌာနမှာဖြစ်နေတာကို ကြည့်ခြင်းအားဖြင့် နိုင်ငံတော်ရဲ့ အခြေခံ အဆောက်အအုံ တည်ဆောက်ရေးအပိုင်းမှာ သက်ဆိုင်ရာဌာနတွေက ကတိကဝတ် အများဆုံး ဖြစ်ပေါ်ခဲ့တာကို အစီရင်ခံစာအရ သိရှိရပါတယ်။ အစီရင်ခံစာအရ ရင်းနှီးမြှုပ်နှံမှုနှင့် နိုင်ငံခြား စီးပွားဆက်သွယ်ရေးဝန်ကြီးဌာန၊ အဂတိလိုက်စားမှုတိုက်ဖျက်ရေးကော်မရှင်တို့က ကတိကဝတ် ဖြစ်ပေါ်မှု အနည်းဆုံးဌာနတွေ ဖြစ်ပါတယ်။ အဆိုပါဌာန(၂)ခုက ဒုတိယအကြိမ် လွှတ်တော်သက်တမ်း(၄)နှစ်မှာဖြစ်ပေါ်ခဲ့တဲ့ ကတိ ကဝတ်(၁)ခုစီကို ယနေ့ဆောင်ရွက်ခြင်းမရှိသေးကြောင်း အစီရင်ခံစာအရ သိရှိရပါတယ်။ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာနမှ ကတိကဝတ်(၁)ခုဟာ ကျွန်းစုမြို့နယ် မှာ မည်သည့် အစိုးရဌာနအဖွဲ့အစည်းမှ ခွင့်ပြုချက်မရှိဘဲနဲ့ ဒီရေတောများကို ဧကထောင်ချီ ဥပဒေမဲ့ခုတ်ပြီး ပုစွန်မွေးတဲ့စီမံကိန်းလုပ်ကိုင်နေတဲ့ ကုမ္ပဏီ(၂)ခုကို အရေးယူပေးရန်ဖြစ်ပါတယ်။ အရေးယူရန် လွှတ်တော်မှ ကတိကဝတ်ဖြစ်ပေါ်ခဲ့ပြီးမှ ငါးလုပ်ငန်းဦးစီးဌာနရုံးချုပ်မှ ယာယီလိုင်စင် တွေ နောက်မှလိုက်ပြီးတော့ ထုတ်ပေးခဲ့တာဖြစ်ပါတယ်။ ဥက္ကဋ္ဌကြီးခင်ဗျာ။ Power Point သုံးစွဲခွင့်ပြုပါ။ ဒါဟာ ကျွန်တော် ဒုတိယအကြိမ် အမျိုးသားလွှတ်တော် (၁၁)ကြိမ်မြောက်ပုံမှန်အစည်းအဝေး(၂၀)ရက်နေ့ နောက်နေ့ ၄-၃-၂၀၁၉ ရက်နေ့မှာ ကျွန်တော် လွှတ်တော်ကြီးမှာ မေးခွန်း မေးမြန်းခဲ့တာဖြစ်ပါတယ်။ ဒါဟာ ကျွန်တော် လွှတ်တော် မေးခွန်းမမေးမြန်းခင် ဒါ မြေပြင်ကို ကွင်းဆင်းခဲ့တာဖြစ်ပါတယ်။ ကျွန်တော်တို့ အစိုးရဌာနအဖွဲ့အစည်းမှနေပြီးတော့ ဒါ တားမြစ်စာ ထုတ်သော်လည်းပဲ ဆက်လက် ပြီးတော့ လုပ်ကိုင်ဆောင်ရွက်နေတဲ့ အနေအထားဖြစ်ပါတယ်။ ဒါ ကျွန်တော် လွှတ်တော်မှာ အရေးယူရန် ကတိကဝတ်ဖြစ်ပေါ်ပြီးတော့မှ ဒါ နောက်မှ ငါးလုပ်ငန်းဦးစီးဌာနမှ ယာယီလိုင်စင်တွေ လိုက်ထုတ်ပေးတာ ဖြစ်ပါတယ်။ ကျေးဇူးတင်ပါတယ်။ ဥက္ကဋ္ဌကြီးခင်ဗျား။ ကျွန်တော်ရဲ့ နောက်ထပ် ကတိကဝတ်တစ်ခုကတော့ တနင်္သာရီတိုင်း ဒေသကြီး မြိတ်ခရိုင်အတွင်းမှာ အပြည်ပြည်ဆိုင်ရာ ငါးဈေးကွက်တစ်ခုပေါ်ပေါက်ဖို့အတွက် အစိုးရ ကနေပြီးတော့ အစုဆိုင်ရာ၊ သက်ဆိုင်ရာဌာနတို့ ပါဝင်တဲ့ MFI(JV) ကုမ္ပဏီရဲ့ ထပ်တိုးရင်းနှီး မြှုပ်နှံငွေ အမေရိကန်ဒေါ်လာ သန်း(၂၀) ရင်းနှီးမြှုပ်နှံမှုကို အစိုးရမှ အမြန်ဆုံး ရင်းနှီးမြှုပ်နှံခွင့် ပြုရန် ဖြစ်ပါတယ်။ ကတိကဝတ်အတိုင်း အကောင်အထည်ဖော်ဆောင်ရွက်ခဲ့လျှင် ရေလုပ်ငန်းကို လုပ်ကိုင်နေတဲ့ အောက်ခြေလုပ်သားထုရဲ့ ဆင်းရဲမွဲတေမှုကို လျှော့ချနိုင်မှာဖြစ်ပါတယ်။ ကတိကဝတ် အတိုင်း ဝန်ကြီးဌာနမှ အကောင်အထည်မဖော်ခဲ့လျှင် နောက်ဆုံးအဆင့်အထိ ပေးလျော်ရမယ့် ငွေဟာ အနည်းဆုံး အမေရိကန်ဒေါ်လာ သန်း(၃၀၀)ရှိလို့ နိုင်ငံခြား ရင်းနှီးမြှုပ်နှံမှုမှာလည်း နိုင်ငံတော်ရဲ့ ဂုဏ်သိက္ခာပါ ထိခိုက်နိုင်တဲ့အတွက်ကြောင့် စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနမှ ယင်းကတိကဝတ်အတိုင်း အမြန်ဆုံး အကောင်အထည်ဖော် ဆောင်ရွက်သင့်ကြောင်း တင်ပြလိုပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီရဲ့ အစီရင်ခံစာအရ ကတိကဝတ်ကျန် မေးခွန်း ပေါင်း (၁၁၈၇)ခု၊ အဆို(၁၆)ခု ရှိပါတယ်။ ဒုတိယအကြိမ် လွှတ်တော်သက်တမ်းဟာ နောက်ထပ် အစည်းအဝေး(၃)ကြိမ်ပဲ ကျန်ပါတော့တယ်။ ကတိကဝတ်ကျန်ရှိတဲ့ မေးခွန်း၊ အဆို (၁၀၀) ရာခိုင်နှုန်းပြီးလို့ ကတိဖြစ်နိုင်ဖို့ဆိုလျှင် တော်တော်မလွယ်နိုင်တဲ့ ကိစ္စတစ်ခုဖြစ်ပါတယ်။ လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးခင်ဗျား။ အမျိုးသားလွှတ်တော်မှာ ယခင်ေးနွေးဆုံးဖြတ် အတည်ပြုခဲ့တဲ့ အဆို(၁၆)ခုအနက် ယနေ့ ဦးကိုကိုနိုင် တင်သွင်း ခဲ့တဲ့ အဆိုတစ်ခုအား အမျိုးသားလွှတ်တော်ဆိုင်ရာ နည်းဥပဒေပုဒ်မ ၂၀၉ အရ အမျိုးသား လွှတ်တော်ကြီးကိုယ်စား အမျိုးသားလွှတ်တော်ဥက္ကဋ္ဌကြီးမှ နိုင်ငံတော်သမ္မတသို့ သဝဏ်လွှာ ပေးပို့ ပေးပါရန် တိုက်တွန်းဆွေးနွေးရင်း ဒုတိယအကြိမ် အမျိုးသားလွှတ်တော်၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီရဲ့ အစီရင်ခံစာအပေါ် ဆွေးနွေးအပ်ပါတယ်။ ကျေးဇူးတင်ပါတယ်။</speech>
<speech type="speaker">ကိုယ်စားလှယ်က ဆွေးနွေးတာ ကတိကဝတ် အစီရင်ခံစာ ဆွေးနွေးတာကို ဘယ်လိုဖြစ်လို့ ဥက္ကဋ္ဌကို တိုက်တွန်းတာတွေ ပါတာလဲ။ ပြောပြီးပြီ၊ အဆိုနှင့်ပတ်သက်လို့ ဆွေးနွေး တာ၊ ဆွေးနွေးတဲ့ဟာ တိုက်ရိုက်ဆွေးနွေးပါလို့ ပြောထားတာ။ အဲဒါတွေ သတိထားပါ။</speech>
<speech type="speaker">လွှတ်တော်ကိုယ်စားလှယ်များရဲ့ ဆွေးနွေးချက်များနဲ့ စပ်လျဉ်းပြီး အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီက ပြန်လည်ရှင်းလင်း ဆွေးနွေးရန်ရှိက ဆွေးနွေးဖို့ဖြစ်ပါတယ်။</speech>
<speech><mp id="833">ဦးသိမ်းဆွေ(ဥက္ကဋ္ဌ၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ)</mp>အားလုံးပဲ မင်္ဂလာပါခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်တော်ကြီးများ အားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းတို့နှင့် ပြည့်စုံကြပါစေခင်ဗျာ။ ကျွန်တော်ကတော့ အမျိုးသားလွှတ်တော်၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီဥက္ကဋ္ဌ၊ ဧရာဝတီတိုင်း ဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးသိမ်းဆွေ ဖြစ်ပါတယ်။ ဥက္ကဋ္ဌကြီးခင်ဗျား။ ဒုတိယအကြိမ် အမျိုးသားလွှတ်တော် ပထမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေးအထိ တင်သွင်းမေးမြန်းခဲ့သည့် အဆို၊ မေးခွန်းများနှင့် စပ်လျဉ်း သည့် အစီရင်ခံစာကို ၁၆-၁၂-၂၀၁၉ ရက်နေ့ (၁၄)ကြိမ်မြောက်ပုံမှန်အစည်းအဝေး (၁၆)ရက် မြောက်နေ့မှာ လွှတ်တော်သို့ အစီရင်ခံစာ တင်သွင်းခဲ့ပြီးဖြစ်ပါတယ်။ အစီရင်ခံစာနှင့်ပတ်သက်ပြီး ယနေ့မှာ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)မှ ဦးခင်မျိုးဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ ဦးဇော်ဟိန်း တို့မှ ဆွေးနွေးတင်ပြခဲ့ကြပြီး ဖြစ်ပါတယ်။ ကော်မတီရဲ့ အစီရင်ခံစာကို ဆွေးနွေးပေးခဲ့ကြတဲ့ ကိုယ်စားလှယ်တော်ကြီး (၂)ဦးစလုံးကို ကျေးဇူးတင်ကြောင်း ကော်မတီရဲ့ ကိုယ်စား ဦးစွာပြောကြားလိုပါတယ်။ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)မှ ဦးခင်မျိုးဝင်း ဆွေးနွေးချက်ထဲမှာ ပို့ကောင်းဆီအုန်းကုမ္ပဏီမှ ဂိတ်များပိတ်ထားတဲ့ကိစ္စ၊ ထပ်မံ ပြီးတော့ စစ်ဆေးရေးဂိတ်များရှိတဲ့ ငါးတင်/ငါးချဆိပ်ကမ်းတွင် တင်ဆောင်ပြီး စက်ရုံသို့ဖြစ်စေ၊ ပြည်ပပို့ရန် FOB, CIF ကဲ့သို့သော ငါးသယ်ယူသင်္ဘောများဖြင့် ငါးနှင့်ရေသယံဇာတ ပို့ဆောင်ရန် အဆိုကိစ္စများကို ပြန်လည်ဖြေကြား တင်ပြလိုပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပို့ကောင်းဆီအုန်းကုမ္ပဏီဝင်း ဂိတ်များ ပိတ်ထား မှုနဲ့ပတ်သက်ပြီးတော့ အမျိုးသားလွှတ်တော်မှာ အဆို ကတိဖြစ်ပြီးတဲ့ နောက်ပိုင်းမှာ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီမှနေပြီးတော့ မြေပြင် ကွင်းဆင်းစိစစ်ခြင်း၊ နေပြည်တော် လွှတ်တော်ရေးရာဆောင် J-20 မှာ တာဝန်ရှိတဲ့ တိုင်းဒေသကြီး အစိုးရအဖွဲ့၊ သက်ဆိုင်ရာ ဌာနဆိုင်ရာများ၊ ကုမ္ပဏီမှ တာဝန်ရှိသူများကို ခေါ်ယူတွေ့ဆုံညှိနှိုင်း ပေါင်းစပ်မှုများ ဆောင်ရွက်ပေးခဲ့ပါတယ်။ ညှိနှိုင်းပေါင်းစပ်ပေးမှုအရ ကုမ္ပဏီမှ ဂိတ်များကို ဝင်/ ထွက် သွားလာနိုင်ရန် ဖွင့်လှစ်ပေးမည်ဖြစ်ကြောင်း တာဝန်ရှိသူများအားလုံးရှေ့မှာ ကတိဝန်ခံချက်ပေး ခဲ့ပါတယ်။ ကော်မတီမှ အောင်မြင်စွာ ညှိနှိုင်းပေါင်းစပ်ပေးခဲ့ခြင်း ဖြစ်ပါတယ်။ ဆက်လက်ပြီး ကုမ္ပဏီရဲ့ ကတိအတိုင်း မြေပြင်မှာ အကောင်အထည်ဖော်ဆောင်ရွက်မှု၊ လိုက်နာမှု ရှိ/မရှိကို ကြီးကြပ်ကွပ်ကဲရမှာက တိုင်းဒေသကြီးအစိုးရနဲ့ တာဝန်ရှိတဲ့ဝန်ကြီးဌာနများ ဖြစ်ပါတယ်။ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီမှာ တာဝန်ရှိသူအားလုံးရဲ့ ရှေ့မှာ ကတိပေးပြီး လိုက်နာဆောင်ရွက်မှု မရှိဘူးဆိုရင် လာမည့် အမျိုးသားလွှတ်တော် ပြန်လည် စတင်မယ့် (၁၅)ကြိမ်မြောက်ပုံမှန်အစည်းအဝေးမှာ ပြန်လည်ခေါ်ယူပြီး အဖြေကောင်းရနိုင်ဖို့ ညှိနှိုင်း ပေါင်းစပ် အကောင်အထည်ဖော်ပေးမှာဖြစ်ကြောင်း ဖြေကြားလိုပါတယ်။ ဆက်လက်ပြီး ကိုယ်စားလှယ်တော်ကြီးနှစ်ဦးစလုံး မေးမြန်းထားတဲ့ တနင်္သာရီတိုင်း ဒေသကြီး မြိတ်မြို့ရှိ ငါးလုပ်ငန်းဦးစီးဌာနနှင့် အကျိုးတူ ပူးပေါင်းဆောင်ရွက်ထားသော MFI(JV) နိုင်ငံတကာအပြည်ပြည်ဆိုင်ရာ ငါးလေလံဈေး ငါးတင်/ငါးချ ဆိပ်ကမ်းအကြောင်း တင်ပြဆွေးနွေး ခဲ့ကြပါတယ်။ ငဲ့ညှာတဲ့အနေနဲ့ တိုတိုတုတ်တုတ် လိုရင်းပဲ ပြန်လည်ဖြေကြားခွင့်ပြုပါ ခင်ဗျား။ ကိုယ်စားလှယ်ကြီးများ တင်ပြဆွေးနွေးခဲ့တဲ့ မြိတ်မြို့ရှိ အပြည်ပြည်ဆိုင်ရာ ငါးလေလံ ဈေးကို ကျွန်တော်တို့ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီအနေနဲ့ မြေပြင်ကွင်းဆင်းစိစစ်ခြင်း၊ ကော်မတီရုံး -20 မှာ တာဝန်ရှိသူအသီးသီးကို ခေါ်ယူတွေ့ဆုံ ညှိနှိုင်းပေါင်းစပ်ခြင်း၊ အမျိုးသားလွှတ်တော်သို့ အစီရင်ခံစာ တင်သွင်းခြင်းတို့ကို အသေးစိတ် ရေးသားတင်ပြခဲ့ပါတယ်။ အကြံပြုချက်များ၊ ကော်မတီ၏ သဘောထားသုံးသပ်ချက် များနှင့်တကွ ထောင့်စေ့အောင် တင်ပြပေးခဲ့ပြီးဖြစ်ပါတယ်။ အကောင်အထည်ဖော်ဆောင်ရွက်ပေး ရမယ့် ဝန်ကြီးဌာနရဲ့ ဆက်လက်ဆောင်ရွက်ရမယ့် လုပ်ငန်းစဉ်ဖြစ်ပါတယ်။ ဘယ်အခြေအနေအထိ ရောက်နေပြီ၊ ဘယ်လို ဆက်လက်ကိုင်တွယ် ဖြေရှင်းဆောင်ရွက် ထားတယ်ဆိုတာကို သက်ဆိုင်ရာ ဝန်ကြီးဌာနရဲ့ အစီရင်ခံစာ ပေးပို့ထားမှုများကို သက်ဆိုင်ရာ လွှတ်တော်ကိုယ်စားလှယ်များထံ အသိပေးပြီးလည်း ဖြစ်ပါတယ်။ ကိုင်တွယ်ပုံ၊ ဖြေရှင်းပုံ အားနည်းချက်တွေရှိနေတယ်ဆိုတာကို ထောက်ပြဝေဖန် ဆွေးနွေးခဲ့ပြီးဖြစ်ပါတယ်။ ကော်မတီမှာ ထပ်မံခေါ်ယူစဉ်မှာလည်း ကျွန်တော်တို့ ဆွေးနွေးတင်ပြခဲ့ပြီး၊ ညှိနှိုင်းပေါင်းစပ်ခဲ့ပြီး ဖြစ်ပါတယ်။ ထပ်မံပြီး ဒုတိယအကြိမ် အမျိုးသား လွှတ်တော် (၁၅)ကြိမ်မြောက် ပုံမှန်အစည်းအဝေးမှာ ထပ်မံ ခေါ်ယူညှိနှိုင်းဆွေးနွေးပေးမည် ဖြစ်ပါ ကြောင်း ဖြေကြားလိုပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ ဦးဇော်ဟိန်း က အမျိုးသားလွှတ်တော်ကိုယ်စားလှယ်များရဲ့ ကတိကဝတ်ဖြစ်ပေါ်ခဲ့မှုများနဲ့ပတ်သက် ပြီး ကွင်းဆင်းပေးဖို့ တိုက်တွန်းထားပါတယ်။ ဒီတိုက်တွန်းချက်နဲ့ ပတ်သက်ပြီး ဖြေကြားရရင်တော့ ကျွန်တော်တို့ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီက အမျိုးသားလွှတ်တော်က ဖွဲ့စည်းထားတဲ့ ကော်မတီအသီးသီးထဲမှာ ကွင်းဆင်းစိစစ်မှုအများဆုံး ကော်မတီထဲမှာ ပါ ပါတယ်။ လွှတ်တော်နားရက်တွေတိုင်းမှာ ကွင်းဆင်းစိစစ်မှု ပြုလုပ်ခဲ့ပါတယ်။ ပြီးခဲ့တဲ့ ပုံမှန်အစည်းအဝေးအပြီး (၂)ကြိမ်မှာတော့ ကော်မတီဝင် အသီးသီးဟာ အလုပ်တာဝန် များပြားနေခြင်း၊ စိစစ်ဖို့လိုအပ်တဲ့ ကတိဖြစ်မေးခွန်းတွေ ပြည်နယ်/တိုင်းဒေသကြီးတွေမှာ စိစစ်ရန် လိုအပ်တဲ့ ကတိဖြစ်တဲ့မေးခွန်း အနည်းဆုံး (၅)ခုခန့်ရှိမှ ခရီးစဉ်ကို စီစဉ်တာဖြစ်လို့ ဒီအခက်အခဲများ ကြောင့် ကျွန်တော်တို့ ခရီးစဉ်(၂)ခုကို ပုံမှန်အစည်းအဝေးအပြီး (၂)ကြိမ်မှာတော့ ကျွန်တော်တို့ သွားရောက်စိစစ်ခြင်း မပြုလုပ်ခဲ့ခြင်းဖြစ်ပါတယ်။ နောက် ဆွေးနွေးချက်တစ်ခုဖြစ်တဲ့ ကတိကဝတ်ဖြစ်ပေါ်မှုကို ဝန်ကြီးဌာနများက အကောင်အထည်ဖော် ဆောင်ရွက်မှုအပိုင်းကို ဆွေးနွေးခဲ့ပါတယ်။ ဒါတွေကို ဆောင်ရွက်နိုင်ဖို့ အတွက် ကတိကဝတ်ဖြစ်ပေါ်မှု အများဆုံးဖြစ်တဲ့ ဝန်ကြီးဌာနများကို လွှတ်တော်ရေးရာဆောင် I-20 မှာ ဖိတ်ကြားပြီး မေးခွန်းရှင် လွှတ်တော်ကိုယ်စားလှယ်များနဲ့ တွေ့ဆုံညှိနှိုင်း ဆွေးနွေးမှုများ ကော်မတီမှ ဆောင်ရွက်ပေးနေပါတယ်။ ဒီတွေ့ဆုံညှိနှိုင်းဆွေးနွေးမှုများမှာ ကတိကဝတ်ဖြစ်ပေါ်မှု မေးခွန်းများကို အားသာချက်များရရှိအောင် ဆောင်ရွက်နေကြောင်း ဖြေကြားလိုပါတယ်။ ထပ်မံ ဆွေးနွေးချက်များမှ ကျွန်းစုမြို့နယ်မှာ မည်သည့်အစိုးရဌာနအဖွဲ့ အစည်းများမှ ခွင့်ပြုချက်မရှိဘဲ ဒီရေတောများ ဧကထောင်ချီပြီး ဥပဒေမဲ့ခုတ်ယူ၊ ပုစွန်မွေးမြူရေးလုပ်ငန်းတွေ လုပ်ကိုင်နေတဲ့ များပြားနေတံဖြစ်တဲ့မေးခွဲ(၂)ခုကို ပုံမှန်ပါ။ အပေါ်မှုကို ဆောင်ရွက်နိုင် အတွက်ပြီး မေးခွန်းရှင် ဒီတွေ့ဆုံညှိနှိုင်းခြင်း ဖြေကြားလိုပါတက်မရှိဘဲ ကုမ္ပဏီ(၂)ခုကို အရေးယူပေးဖို့ ဆွေးနွေးသွားတာဖြစ်ပါတယ်။ တနင်္သာရီတိုင်းဒေသကြီး တစ်ခုတည်း မဟုတ်ဘဲ တခြားပြည်နယ်၊ တိုင်းဒေသကြီးအသီးသီးမှာလည်း အလားတူပြဿနာမျိုးကို ဝန်ကြီး ဌာနက ဘယ်လိုကိုင်တွယ် ဖြေရှင်းနေတယ်ဆိုတာ မေးခွန်းရှင် ကိုယ်စားလှယ်ကြီးများနဲ့ သက်ဆိုင်ရာ ဝန်ကြီးဌာနများတွေ့ဆုံမှုကို လာမယ့် (၁၅)ကြိမ်မြောက်ပုံမှန်အစည်းအဝေးမှာ တွေ့ဆုံဆွေးနွေးခွင့် ပေးမည်ဖြစ်ကြောင်းကိုလည်း ဖြေကြားလိုပါတယ်။ အပြည်ပြည်ဆိုင်ရာ ငါးဈေးကွက်နှင့် ပတ်သက် ပြီးတော့ လွှတ်တော်ကိုယ်စားလှယ်တော်ကြီး ဦးခင်မျိုးဝင်း ရဲ့ တင်ပြချက်မှာ တစ်ပါတည်း ဖြေကြား ခဲ့ပြီးလည်းဖြစ်ပါတယ်။ ဒီအတွက် ဒုတိယအကြိမ် အမျိုးသားလွှတ်တော် (၁၅)ကြိမ်မြောက်ပုံမှန် အစည်းအဝေးမှာ တင်ပြခဲ့သောဆွေးနွေးချက်များ၊ မေးခွန်းများကို ထပ်မံခေါ်ယူပြီးတော့ တာဝန် ရှိတဲ့ဌာနများ၊ သက်ဆိုင်ရာ အစိုးရအဖွဲ့အစည်းများနှင့် ပြည်နယ်၊ တိုင်းဒေသကြီးအစိုးရအဖွဲ့အစည်း များနဲ့ ထပ်မံခေါ်ယူ ဆွေးနွေးညှိနှိုင်းပေးမည်ဖြစ်ပါကြောင်း ဖြေကြားအပ်ပါတယ်။ ကျေးဇူးတင်ပါတယ်။</speech>
<title>အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ၏ အစီရင်ခံစာကို သဘောတူလက်ခံရန် အဆိုတင်သွင်းခြင်းနှင့် အမျိုးသားလွှတ်တော်၏အတည်ပြုချက် ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီက အဆို တင်သွင်းဖို့ ဖြစ်ပါတယ်။</speech>
ဦးသိမ်းဆွေ(အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ)။ ။အားလုံးပဲ မင်္ဂလာပါခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်တော်ကြီးများခင်ဗျား။ ဒုတိယအကြိမ် အမျိုးသား လွှတ်တော် ပထမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေးအထိ အမျိုးသား လွှတ်တော်ကိုယ်စားလှယ်များက တင်သွင်းမေးမြန်းခဲ့သည့် အဆို၊ မေးခွန်းများနှင့် စပ်လျဉ်းသည့် အမျိုးသားလွှတ်တော်၊ အစိုးရ၏ အာမခံချက်များ၊ ကတိများနှင့် တာဝန်ခံချက်များစိစစ်ရေး ကော်မတီ၏ အစီရင်ခံစာကို လွှတ်တော်မှ အတည်ပြုပေးနိုင်ပါရန် ဧရာဝတီတိုင်းဒေသကြီး မဲဆန္ဒနယ် အမှတ်(၁၀)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော်၊ အစိုးရ၏ အာမခံချက် များ၊ ကတိများနှင့် တာဝန်ခံချက်များ စိစစ်ရေးကော်မတီဥက္ကဋ္ဌဖြစ်သူ ကျွန်တော် ဦးသိမ်းဆွေ မှ အဆို တင်သွင်းအပ်ပါတယ်ခင်ဗျား။
<speech type="speaker">အဆိုကို အတည်ပြုရန် လွှတ်တော်၏ သဘောထားရယူပါမယ်။ အမျိုးသား လွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ ဒုတိယအကြိမ် အမျိုးသားလွှတ်တော် ပထမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေး အထိ တင်သွင်းမေးမြန်းခဲ့သည့် အဆို၊ မေးခွန်းများနှင့် စပ်လျဉ်းသည့် အစီရင်ခံစာကို အတည်ပြုရန် လွှတ်တော်က - သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ ဒုတိယအကြိမ် အမျိုးသားလွှတ်တော် ပထမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေးအထိ တင်သွင်းမေးမြန်းခဲ့သည့် အဆို၊ မေးခွန်းများနှင့် စပ်လျဉ်းသည့် အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။</speech>
</report>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ်အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၇)ရက်မြောက်နေ့ ရပ်နားကြောင်းနှင့် (၁၈)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၇)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေး (၁၈)ရက်မြောက်နေ့ကို ၂၀၁၉ ခုနှစ်၊ ဒီဇင်ဘာလ ၁၉ ရက် (ကြာပတေးနေ့)နံနက် ၁၀:ဝဝ နာရီဆက်လက် ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျာ။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၇)ရက် မြောက်နေ့ကို ၁၂:၁၅ နာရီ ရပ်နားပါသည်။</speech>
</postface>
</transcript>
</doc>
