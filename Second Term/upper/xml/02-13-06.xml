<doc>
<docinfo>
<docno>02-13-06.xml</docno>
<pdf>02-13-06.pdf</pdf>
<term value="02">ဒုတိယအကြိမ်</term>
<session value="13" />
<sittingday value="06" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဆဋ္ဌမနေ့မှတ်တမ်း</title>
<date value='31-07-2019'>၁၃၈၁ ခုနှစ်၊ ဝါဆိုလပြည့်ကျော် ၁၅ ရက် (၂၀၁၉ ခုနှစ်၊ ဇူလိုင်လ ၃၁ ရက်)ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး ဆဋ္ဌမနေ့ အစီအစဉ်ကို ၁၀:ဝဝ နာရီင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ ဆဋ္ဌမနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျာ။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဆဋ္ဌမနေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ် ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၂၁၀)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၉၃.၇၅) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသားလွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေးအထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေးရဲ့ ဆဋ္ဌမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင် ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1308">ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေး ဆဋ္ဌမနေ့ ၃၁ - ရ - ၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်း မရှိသော အမျိုးသားလွှတ်တော်ကိုယ်စားလှယ်များကိုယ်စား မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်မ ဒေါ်သီရိရတနာ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)၊ ကျန်းမာရေး။ ဦးမင်းဆွေနိုင်၊ ကချင်ပြည်နယ် မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဦးရှေးရယ်ရှုမောင်၊ ကယားပြည်နယ် မဲဆန္ဒနယ်အမှတ်(၂)၊ ကျန်းမာရေး။ ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)၊ ကိုယ်တိုင် ဆောင်ရွက်ရန်။ ဗိုလ်မှူးပြည့်ဖြိုးဟန်၊ တပ်မတော်သားကိုယ်စားလှယ်၊ တာဝန်ထမ်းဆောင်ရန်တို့ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ (၉)ဦးနှင့် ယနေ့ ခွင့်ပန်ကြားသူ (၅)ဦးဖြစ်ပြီး စုစုပေါင်း ခွင့်ပန်ကြားသူ (၁၄)ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ် ပါတယ်ရှင်။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဆဋ္ဌမနေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၉)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၅)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ (၁၄)ဦး ဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်ကအတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>၊ ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားသည့် ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ်လေးဦး မေးမြန်းမယ့် မေးခွန်းများဟာ ပညာရေးဝန်ကြီး ဌာန၊ ပြည်ထောင်စုဝန်ကြီး တစ်ဦးတည်းက ဖြေကြားမယ့် မေးခွန်းများဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ပြည်ထောင်စု ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>မွန်ပြည်နယ်၊ မော်လမြိုင်မြို့နယ်၊ ဖားအောက်ကျေးရွာရှိ အခြေခံပညာ အလယ်တန်းကျောင်း(ခွဲ)ကို အခြေခံပညာ အလယ်တန်းကျောင်းအဖြစ် ၂၀၁၉ - ၂၀၂၀ စာသင်နှစ်တွင် အဆင့်တိုးမြှင့် ဖွင့်လှစ်ခွင့် ပြုပေးပါရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ မွန်ပြည်နယ် မဲဆန္ဒနယ်အမှတ်(၂)မှ ဒေါ်နွယ်နွယ်အောင် က မွန်ပြည်နယ်၊ မော်လမြိုင်မြို့နယ်၊ ဖားအောက်ကျေးရွာရှိ အခြေခံပညာ အလယ်တန်းကျောင်း(ခွဲ)ကို အခြေခံပညာအလယ်တန်းကျောင်းအဖြစ် ၂၀၁၉-၂၀၂၀ စာသင်နှစ်တွင် အဆင့်တိုးမြှင့်ဖွင့်လှစ်ခွင့်ပြု ပေးပါရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1298">ဒေါ်နွယ်နွယ်အောင်၊ မွန်ပြည်နယ် မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ဒုတိယဥက္ကဋ္ဌ၊ ကိုယ်စားလှယ်များအားလုံး မင်္ဂလာပါရှင်။ ကျွန်မက မွန်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဒေါ်နွယ်နွယ်အောင် ဖြစ်ပါတယ်။ ဥက္ကဋ္ဌကြီးရှင်။ ကျွန်မရဲ့ မဲဆန္ဒနယ်ဖြစ်သည့် မော်လမြိုင်မြို့နယ်၊ ဖားအောက်ကျေးရွာဟာ စံပြကျေးရွာကြီးတစ်ခုဖြစ်ပြီး အိမ်ထောင်စုပေါင်း (၈၁၆)စု၊ လူဦးရေ (၃၂၀၅)ဦးနေထိုင်ကြတဲ့ရွာကြီး ဖြစ်ပါတယ်။ ဖားအောက်ကျေးရွာမှာရှိသော အခြေခံပညာအလယ်တန်းကျောင်း(ခွဲ)သည် ဖားအောက် ကျေးရွာ ရပ်ကွက်အမှတ်(၇)မှာ တည်ရှိပြီး၊ ၁၉၃၃ ခုနှစ်မှ ၁၉၄၂ ခုနှစ်အထိက မိန်းကလေးကျောင်းဟု အမည်ခေါ်တွင်ခဲ့ပါတယ်။ ၁၉၄၈ ခုနှစ်မှ ၁၉၅၃ ခုနှစ်အထိ အစိုးရမူလတန်းကျောင်းအဖြစ်လည်းကောင်း၊ ၁၉၅၃ ခုနှစ်မှ ၂၀၀ရ ခုနှစ်အထိ အခြေခံပညာမူလတန်းကျောင်းအဖြစ် ဖွင့်လှစ်နိုင်ခဲ့ပါတယ်။ ၂၀၀၈ ခုနှစ်တွင် အခြေခံပညာမူလတန်း(လွန်)ကျောင်းအဖြစ် ဖွင့်လှစ်ခွင့်ရခဲ့ပြီး ၂၀၁၃ ခုနှစ်မှာ အခြေခံပညာ အလယ်တန်းကျောင်း(ခွဲ)အဖြစ် တိုးမြှင့်ဖွင့်လှစ်နိုင်ခဲ့ပါတယ်ရှင်။ ဥက္ကဋ္ဌကြီးရှင်။ အဲဒီကျောင်းမှာ ၂၀၁၇-၂၀၁၈ ပညာသင်နှစ်တွင် သူငယ်တန်းမှ အဋ္ဌမတန်း အထိ ကျောင်းသားဦးရေ (၄၅၅)ဦးရှိပြီး ကျောင်းအုပ်ဆရာအပါအဝင် ဆရာ၊ ဆရာမဦးရေ (၂၀)ဦးရှိ ပါတယ်။ လက်ရှိမှာ ကျောင်းဆောင် (၃)ဆောင်ရှိပြီး ပိတောက်ဆောင်၊ ခရေဆောင်နှင့် တိုးချဲ့ဆောင် တို့ဖြစ်ပါတယ်။ မူလတန်းအဆင့် ကျောင်းသားဦးရေနှင့် အလယ်တန်းအဆင့် ကျောင်းသားဦးရေ များပြားပြီး စာသင်ခန်း (၁၃)ခန်းရှိပါတယ်။ အနီးပတ်ဝန်းကျင်ရွာများတွင် အရန်မူလတန်းကျောင်း (၇)ကျောင်းရှိပြီး ထိုကျောင်းများမှာ အခြေခံပညာမူလတန်း(လွန်) ရိုးဂိုး(ရွာဟောင်း)၊ အခြေခံပညာ မူလတန်း(လွန်) ခရွန်းရွာ၊ အ.မ.က(၂) ဖားအောက်၊ အ.မ.က ကော့ခမယ်၊ အ.မ.က ကော့ခပို၊ အ.မ.က ရိုးဂိုး စသည့် ကျောင်းတွေရှိကြပါတယ်။ အဲဒီ အခြေခံပညာမူလတန်းကျောင်းမှ ကျောင်းသား တွေဟာ နှစ်စဉ် ဒီကျောင်းကို ပြောင်းရွှေ့ လာပြီး ပညာသင်ယူနေကြပါတယ်။ နှစ်စဉ် ကျောင်းသား ဦးရေ တိုးတက်များပြားလာတဲ့အတွက် ဖားအောက်ကျေးရွာရှိ အခြေခံပညာအလယ်တန်းကျောင်း (ခွဲ)မှ အခြေခံပညာအလယ်တန်းကျောင်းအဖြစ်ကို တိုးမြှင့်ဖွင့်လှစ်ဖို့ လိုအပ်နေပါတယ်။ ကျေးရွာနေ မိဘပြည်သူများကလည်း စာသင်ကျောင်းအပေါ်မှာ ကူညီပံ့ပိုးပြီး ပညာရေး အားပေးမှုအခြေအနေ အလွန်အားရဖွယ်ရှိပါတယ်။ ဒီနေရာမှာ ကျွန်မ မေးခွန်းတင်ထားစဉ်ဲ ကျောင်းတိုးမြှင့်စာရင်း ထွက်လာပါတယ်။ အဲဒီစာရင်းထဲမှာ မပါရှိတဲ့အတွက် နောက်လာမယ့် စာသင်နှစ်မှာ အလယ်တန်းကျောင်းအဆင့်တိုးမြှင့်ပေးရန် အစီအစဉ် ရှိ/မရှိ မေးမြန်းအပ်ပါတယ်ရှင်။ ကျေးဇူးတင်ပါတယ်။</speech>
<title>စစ်ကိုင်းတိုင်းဒေသကြီး၊ ရွှေဘိုမြို့နယ်၊ ပိတောက်ခေါင်းကျေးရွာအုပ်စု၊ မေဂွန်ကျေးရွာရှိ အခြေခံပညာ မူလတန်းကျောင်းအား အရေးပေါ် အမြန်ဆုံး ပြုပြင်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၂)မှ ဦးအောင်မျိုး က စစ်ကိုင်းတိုင်းဒေသကြီး၊ ရွှေဘိုမြို့နယ်၊ ပိတောက်ခေါင်းကျေးရွာအုပ်စု၊ မေဂွန်ကျေးရွာရှိ အခြေခံပညာ မူလတန်းကျောင်းအား အရေးပေါ် အမြန်ဆုံး ပြုပြင်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="1242">ဦးအောင်မျိုး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၂)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ ကိုယ်စားလှယ်တော်ကြီးများ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးအောင်မျိုး ဖြစ်ပါတယ်။ ဥက္ကဋ္ဌကြီးခင်ဗျား။ မေးခွန်းမှာပါတဲ့ အခြေခံပညာမူလတန်းကျောင်းလေးဟာ ကျွန်တော့် မဲဆန္ဒနယ်တစ်ခုဖြစ်တဲ့ ရွှေဘိုမြို့နယ်၊ ပိတောက်ခေါင်းကျေးရွာအုပ်စု၊ မဟာနန္ဒာကန်တော် အနီးမှာ ရှိတဲ့ မေဂွန်ကျေးရွာမှာတည်ရှိသည့် မူလတန်းကျောင်းလေး ဖြစ်ပါတယ်။ မေဂွန်ကျေးရွာသည် လယ်ယာမြေလုပ်ကွက် ပိုင်ဆိုင်မှုမရှိသောကျေးရွာဖြစ်ပြီး ကျေးရွာသူ၊ ကျေးရွာသားတွေက တံငါ လုပ်ငန်း၊ မွေးမြူရေးလုပ်ငန်းနှင့် ကြုံရာကျပန်း နေ့စားအလုပ်တွေနဲ့ ကြီးပြင်း အသက်မွေးဝမ်းကျောင်း ပြုခဲ့တဲ့ ရွာသူ၊ ရွာသားများ ဖြစ်ပါတယ်။ ဒါပေမယ့်လို့ သူတို့ သား၊ သမီးများ၏ ပညာရေးတွေအတွက် သူတို့ ချွေးနှဲစာထဲကနေမှ စုဆောင်းပြီး ၁၉၉၅ ခုနှစ်မှာ ဒီမူလတန်းကျောင်းကလေးကို တည်ဆောက် ခဲ့ပါတယ်။ အဲဒီလိုတည်ဆောက်ပြီးသည့် နောက်ပိုင်းကာလတွေမှာ ရာသီဥတု၊ လေဒဏ်၊ မိုးဒဏ်၊ ငလျင်ဒဏ်နှင့် ဒီကျောင်းဆောင်ဟာ အကြိမ်ကြိမ် ပျက်စီးမှုတွေဖြစ်ခဲ့ပါတယ်။ အဲဒီလိုဖြစ်တိုင်းလည်း ကျေးရွာသူ၊ ကျေးရွာသားတွေက ကိုယ်ထူကိုယ်ထ စိုက်ထုတ်ပြီး ပြုပြင်ခဲ့ပါတယ်။ လက်ရှိကျေးရွာသူ၊ ကျေးရွာသားတွေ စိုက်ထုတ်ပြုပြင်ဖို့ အခြေအနေဟာ အင်မတန်ကွာဝေးနေပါပြီ။ ဘာကြောင့်လဲဆိုတော့ ကျောင်းဆောင်ရဲ့ ပျက်စီးမှုဟာ တော်တော်လေး ကြီးမားနေလို့ပါပဲ။ ကျွန်တော့်ကို Power Point သုံးစွဲခွင့်ပြုပါခင်ဗျား။ ဒါကကျောင်းဆောင်ရဲ့ အပြင်က မျက်နှာကြက်တွေ ပျက်စီးနေတဲ့ပုံပါ။ ဒါကကျည်းခွေတွေက ယိုင်ရွဲ့ပြီးတော့ တံခါးတွေက ပိတ်မရတဲ့ အခြေအနေပါ။ ဒါကအောက်ခံကြမ်းခင်းတွေ ပျက်စီးနေတဲ့ပုံပါ။ ဒါက အတွင်းမှာရှိတဲ့ သမံတလင်းတွေ ပျက်စီးနေတဲ့ပုံပါ။ ဒါက အပေါ်မျက်နှာကြက်တွေ ပြုတ်ကျနေတဲ့ပုံပါ။ ဒါက အပြင်ဘက်မှာရှိနေတဲ့ မျက်နှာကြက်တွေနှင့် ထုပ်တွေ၊ ယောက်တွေ ဆွေးမြည့်နေတဲ့ပုံပါ။ ဒါကကျောင်းတည်ဆောက် စဉ်ကာလက သစ်သားအမာကို အသုံးမပြုဘဲနှင့် သစ်သားအပျော့ အင်တွေ၊ ကညင်တွေ တချို့ သုံးစွဲ ထားလို့ ခြစားဆွေးမြည့်နေတဲ့ပုံပါ။ ဒါက အပြင်မှာရှိတဲ့ အုတ်ကာ၊ အင်္ဂတေတွေ ကွာကျနေတဲ့ပုံပါ။ ဒါကအတွင်းမှာရှိတဲ့ ထုပ်တွေ၊ ယောက်တွေ တချို့ ပြိုကျပျက်စီးနေတဲ့ပုံပါ။ ဒါလည်းထိုနည်း လည်းကောင်းပါပဲ။ ဥက္ကဋ္ဌကြီးခင်ဗျား။ ယခု လက်ရှိအခြေအနေအရ ကျောင်းသူ၊ ကျောင်းသားတွေနှင့် ဆရာ၊ ဆရာမတွေ ပညာသင်ကြားမှုမှာ အင်မတန်မှအန္တရာယ်နဲ့ ကြုံတွေ့နေရတဲ့အခြေအနေ ရှိပါတယ်။ ရွာသူ၊ ရွာသားတွေလည်း စိတ်လက်ချမ်းသာ ပျော်ရွှင်မှုတွေဖြစ်စေ၊ ကျောင်းဆရာ၊ ဆရာမနှင့် ကျောင်းသားတွေလည်း ပညာသင်တဲ့နေရာမှာ လုံခြုံစိတ်ချပြီး အသက်အန္တရာယ်ဘေးကင်းစွာ ပညာ သင်ကြားနိုင်ရေးကိုရှေးရှုပြီး ပညာရေးဝန်ကြီးဌာနအနေနဲ့ မဖြစ်မနေ အမြန်ဆုံး ပြုပြင်တည်ဆောက် ပေးစေချင်တဲ့ဆန္ဒနှင့် ဒီမေးခွန်းကို မေးမြန်းရခြင်း ဖြစ်ပါတယ်။ ဥက္ကဋ္ဌကြီးခင်ဗျား။ ကျေးဇူးတင်ပါတယ်။</speech>
<title>မြန်မာနိုင်ငံအတွင်းရှိ အခြေခံပညာကျောင်းများ၌ လိုအပ်လျက်ရှိသည့် ကျောင်းဆောင်များကို တင်ပြ တောင်းခံရာတွင် တွက်ချက်မှုများကို ပညာရေးဝန်ကြီးဌာနအနေဖြင့် မြန်မာတစ်နိုင်ငံလုံးအတွက် တစ်ပြေးညီ မူဝါဒတစ်ခု ချမှတ်လုပ်ဆောင်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၈)မှ ဦးမျိုးဝင်း က မြန်မာ နိုင်ငံအတွင်းရှိ အခြေခံပညာကျောင်းများ၌ လိုအပ်လျက်ရှိသည့် ကျောင်းဆောင်များကို တင်ပြ တောင်းခံရာတွင် တွက်ချက်မှုများကို ပညာရေးဝန်ကြီးဌာနအနေဖြင့် မြန်မာတစ်နိုင်ငံလုံးအတွက် တစ်ပြေးညီ မူဝါဒတစ်ခု ချမှတ်လုပ်ဆောင်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း မေးမြန်းဖို့ဖြစ်ပါတယ်။</speech>
<speech><mp id="1304">ဦးမျိုးဝင်း၊ မွန်ပြည်နယ် မဲဆန္ဒနယ်အမှတ်(၈)</mp>လေးစားရတဲ့ အမျိုးသားလွှတ်တော် ဥက္ကဋ္ဌကြီးနှင့်တကွ အားလုံး မင်္ဂလာပါခင်ဗျား။ ကျွန်တော်ကတော့ မွန်ပြည်နယ် မဲဆန္ဒနယ်အမှတ် (၈)မှ ဦးမျိုးဝင်း ဖြစ်ပါတယ်။ အခြေခံပညာဦးစီးဌာနအောက်မှာ ကျောင်းတွေ၊ အဆောက်အအုံ တွေကို သက်ဆိုင်ရာ ကျောင်းတွေက လိုအပ်လို့ တောင်းခံကြတဲ့အခါမှာ Detail Drawing ဆိုသည့် အသေးစိတ်တွက်ချက်မှု မပါရင် မပေးဘူးဆိုတဲ့ မြို့နယ်တွေရှိသလို၊ လိုအပ်တဲ့ အချက်လောက်နဲ့ပဲ တောင်းခံလို့ရတဲ့ မြို့နယ်တွေလည်းရှိနေတော့ ဌာနတစ်ခုတည်းရဲ့ အောက်မှာပဲ တစ်ကျောင်း တစ်ဂါထာ၊ တစ်ရွာတစ်ပုဒ်ဆန်း ဖြစ်နေလို့ ဒီမေးခွန်းကို မေးမြန်းရခြင်း ဖြစ်ပါတယ်။ ယေဘုယျအားဖြင့်ပြောရရင် အခြေခံပညာကျောင်းတွေဟာ R.C Steel Structure တစ်ထပ်၊ နှစ်ထပ်ဆိုတာနှင့် အတိုင်းအတာလောက်ပဲကွာပြီး ပုံစံတွေကတော့ အားလုံးတူညီလုနီးပါးဖြစ်ပါတယ်။ (336$32009:08 Polg: Plinth Level e csavsēE: Sub Structure o Goosi ego အတို၊ အရှည် စတာတွေ မတူတာတွေရှိပေမယ့် အပေါ်ပိုင်း Super Structure ပိုင်းကတော့ အတူတူပဲ ဖြစ်ပါတယ်။ ဒါပေမဲ့ မွန်ပြည်နယ်၊ ရေးမြို့နယ်ထဲက ကျောင်းတွေမှာ ၂၀၁၈ ခုနှစ်လောက်အထိ Detail Drawing . og 18:05c$7078:gdulosuši Power Point သုံးစွဲခွင့်ပြုဖို့ ဥက္ကဋ္ဌကြီးအား တောင်းခံအပ်ပါတယ်။ ဒါက ဒီမှာတင်နေတဲ့ ကျောင်းတွေရဲ့ Power Point တွေဖြစ်ပါတယ်။ ၂၀၁၈-၂၀၁၉ ခုနှစ် အထိကို တင်နေရတုန်းပါ။ အဲဒီတော့ Drawing နဲ့မတင်ရင် မစဉ်းစားဘူးဆိုတဲ့ TEO အဆက်ဆက်ရဲ့ ခြောက်လှန့်သံတွေကြောင့် တင်နေ ကြတာဖြစ်ပါတယ်။ ဒီကိစ္စအပေါ် ကျွန်တော် မြို့နယ်ပညာရေးမှူးတွေကို မေးပေမယ့်လည်း ရှင်းလင်း တိကျတဲ့အဖြေတော့ မရပါဘူး။ အခုနောက်ပိုင်း နည်းနည်းလျော့သွားတယ်ဆိုတာတောင် ဘတ်ဂျက်လည်း ကိုယ့်ကျောင်းပါလာပြီဆိုရင် အဲဒီတွက်ချက်မှုအတွက် စီစဉ်နေရတုန်းလို့ အချို့ ကျောင်းအုပ်တွေက ပြောပါတယ်။ တွက်ချက်မှုတစ်ခုရဖို့အတွက် ရွာက ကျောင်းအုပ်တွေ၊ ကျောင်း အကျိုးတော်ဆောင်တွေက မြို့ကိုတက် အသိအမှတ်ပြု အင်ဂျင်နီယာဆီမှာ အတိုင်းအတာပြောပြပြီး လုပ်ငန်းအပ်၊ အင်ဂျင်နီယာကလည်း မြေပြင်အနေအထားကို ဆင်းကြည့်တာမဟုတ်ဘဲ ပြောပြတဲ့ အပေါ်မှာ စိတ်မှန်းနှင့် ဆွဲပေးလိုက်တာပဲရှိပါတယ်။ Drawing ရလာပြီဆိုမှ သက်ဆိုင်ရာ မြို့နယ် ပညာရေးမှူးရုံးမှာ လျှောက်လွှာနဲ့ တွဲတင်ကြပါတယ်။ ဒီဖြစ်စဉ်တစ်ခုအတွက် ရွာကနေ မြို့ပေါ်ကို အနည်းဆုံး (၃)ခေါက်လောက် တက်ကြရပါတယ်။ စရိတ်အားလုံးပေါင်းလိုက်ရင် တစ်ခါတင်တိုင်း (၃)သိန်းကနေ (၅)သိန်းလောက်အထိ ကုန်ကျပါတယ်။ ကျွန်တော် နယ်ဆင်းရင် ရွာတွေကကျောင်းများကို ရသလို ဝင်ကြည့်ပါတယ်။ ကျောင်းအများစုမှာ Partition တွေက ဖြစ်တယ်ဆိုရုံလေးနှင့် Hall ကြီးတစ်ခုတည်းမှာပဲ အတန်းစုံက ကျောင်းသားတွေနဲ့ ဆရာမတွေက သူ့အစုနှင့်သူ ဆရာမတွေခမျာမှာလည်း အသံကျယ်ပြိုင်နေကြ သလား အောက်မေ့ရပါတယ်။ အဲဒီလို ကိုယ့်အသံကို ကျောင်းသားတွေကြားဖို့အတွက် အစွမ်းကုန် အော်နေရတာမြင်တော့ ကျွန်တော်က ဆရာမကြီးကို Partition တွေနဲ့ ကာဖို့ပြောတော့ ဆရာမကြီး ပြန်ဖြေတာက (၁)အချက် ပိုက်ဆံမရှိတာ၊ (၂)အချက် ကာလိုက်ရင် အခန်းတွေကျုံ့သွားပြီး ကျောင်းသားမဆံ့တော့မှာဆိုပြီး ပြန်ဖြေပါတယ်။ ဒါ အဲဒီကျောင်းပုံစံဖြစ်ပါတယ်။ အဲဒါဆိုရင် အတန်း ခွဲလို့ရအောင် အဆောင်မတောင်းဘူးလားမေးတော့ တစ်ခါတောင်းရင် (၂)သိန်း၊ (၃)သိန်းလောက် ကုန်တဲ့အကြောင်း၊ ပထမ ကျောင်းအကျိုးတော်ဆောင်တွေက အားတက်သရောနဲ့ မြို့တက်ပြီး ပိုက်ဆံတွေစုထည့်ကြ အဲဒါကိုတင်တယ်။ မပါလာတဲ့အခါကျတော့ နောက်နှစ်တစ်ခါ မိတ္တူဆွဲပြီး တစ်ခါ တောင်းတယ်။ မပါလာပြန်ဘူးဆိုတော့ အခု မတင်တော့ဘဲနဲ့ ဖြစ်သလိုပဲ သင်နေ ကြရတယ်ဆိုပြီး ပြောပါတယ်။ ဒါကြောင့် ကျွန်တော်က ၂၀၁၉ - ၂၀၂၀ ခုနှစ် ဘတ်ဂျက်တွင် မြို့နယ်အဆင့်ညှိတဲ့အခါမှာ ပညာရေးကိုခေါ်ပြီး ဒီကျောင်း၊ ဒီကျောင်းတွေက ဒီလိုဖြစ်နေတယ်။ လိုအပ်တာတွေ အဆင်ပြေအောင် စီစဉ်ပေးဖို့မှာတော့ ဟုတ်ကဲ့ဆိုပြီး မှတ်သွားတာပဲရှိပါတယ်။ ကိုယ်က ဟုတ်ပြီပေါ့။ ဒါပေမဲ့ အခု ဘတ်ဂျက်ထွက်လာတယ်။ ကျွန်တော်ပြောတဲ့ ကျောင်းတွေ ဘာမှမပါလာပြန်ပါဘူး။ အဲဒီတော့ မြို့နယ်ကိုမေး၊ ပြည်နယ်ကိုမေးရင် အပေါ်ကလုပ်တယ်၊ အောက်ကလုပ်တယ်ဆိုတာနဲ့ပဲ ဂျာအေး သူ့အမေရိုက်နေတဲ့အခါကျတော့ ဒီကိစ္စကို အောက်ခြေမှာ ဒီလိုဖြစ်နေတာတွေကိုလည်း ဝန်ကြီးဌာန အနေနဲ့ ထိန်းညှိဖို့လိုပါတယ်။ အကျိုးဆက်က ဘာဖြစ်လာသလဲဆိုတော့ အချို့ဝေးလံပြီး ပိုက်ဆံတတ်နိုင်သည့် ရွာတွေက ကိုယ်တိုင်မလာတော့ဘဲနှင့် အဲဒီ ဆင်းကြည့်သည့်ဌာနက ဝန်ထမ်းကိုပဲ ငွေပေးပြီး ပါအောင်လုပ်ပေး၊ အဲဒီလိုမျိုး Drawing တွေ ဆွဲပေးဆိုပြီး ခိုင်းလိုက်တာတွေ ငွေပေးငွေယူ ကိစ္စတွေ ဖြစ်လာပါတယ်။ ငွေကြေးမပေးနိုင်သည့် ရွာတွေကြတော့ စိတ်ဓာတ်ကျပြီး မတင်တော့ဘူး။ အဲဒီအခါ ဆရာမ တွေရော၊ ကလေးတွေရော ဒုက္ခတွေဖြစ်၊ အဲဒီတော့ ဒီကျောင်း တောင်းတာကို အကြောင်းပြုပြီး လုပ်ပိုင်ခွင့်ရှိသူတွေက အာဏာဩဇာနှင့် လာဘ်လာဘအတွက် အသုံးချလာကြတော့ Corruption ကို ဖိတ်ခေါ်သလို ဖြစ်နေပါတယ်။ တကယ်တော့ အပေါ်မှာပြောခဲ့သလို ကျောင်းတွေရဲ့ ပုံစံဟာ ခြေတံ အတို၊ အရှည်ကလွဲပြီး ဘာမှကွာတာမဟုတ်လို့ Detail Drawing နဲ့ တောင်းစရာမလိုဘူးလို့ ထင်ပါ တယ်။ မြေပြင်အနေအထား ကျောင်းရဲ့ အနီးအဝေး၊ အကျယ်အဝန်းပေါ်မှာပဲ ငွေတန်ဖိုးက အဓိက မှီတည်နေမှာမို့ အခုလို မြို့နယ်အပေါ်လိုက်ပြီး မူတွေမကွဲနေဘဲ၊ ပိုက်ဆံအပိုမကုန်စေဖို့ သက်ဆိုင်ရာ ဝန်ကြီးဌာနက တစ်ပြေးညီ မျှတတဲ့မူဝါဒတစ်ရပ်ကို ဘယ်လိုလုပ်ဆောင်သွားမယ်ဆိုတာ သိလိုတဲ့ အတွက်ကြောင့် ဒီမေးခွန်းကို မေးမြန်းရခြင်းဖြစ်ပါတယ်။</speech>
<title>မြန်မာနိုင်ငံတွင် နိုင်ငံခြားအကူအညီ၊ နိုင်ငံတကာ အဖွဲ့အစည်းများ အကူအညီဖြင့် ပူးပေါင်းဖွင့်လှစ် သင်ကြားသော AGTI/GTC အဆင့် စက်မှုသိပ္ပံကျောင်းပေါင်း မည်မျှရှိသည်နှင့် ရခိုင်ပြည်နယ်တွင် ယင်းကဲ့သို့ ကျောင်းအမျိုးအစားတစ်ကျောင်း ဖွင့်လှစ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၃)မှ ဦးခင်မောင်လတ် က မြန်မာနိုင်ငံတွင် နိုင်ငံခြားအကူအညီ၊ နိုင်ငံတကာအဖွဲ့အစည်းများ အကူအညီဖြင့် ပူးပေါင်းဖွင့်လှစ် သင်ကြားသော AGTI/GTC အဆင့် စက်မှုသိပ္ပံကျောင်းပေါင်း မည်မျှရှိသည်နှင့် ရခိုင်ပြည်နယ်တွင် ယင်းကဲ့သို့ ကျောင်းအမျိုးအစားတစ်ကျောင်း ဖွင့်လှစ်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="126">ဦးခင်မောင်လတ် ၊ ရခိုင်ပြည်နယ် မဲဆန္ဒနယ်အမှတ်(၃)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ အမျိုးသားလွှတ်တော်ကိုယ်စားလှယ် များကို မင်္ဂလာပါလို့ နှုတ်ဆက်ပါတယ်။ ကျွန်တော်ကတော့ ဦးခင်မောင်လတ် ဖြစ်ပါတယ်။ ကျွန်တော်မေးမယ့် မေးခွန်းက မြန်မာနိုင်ငံတွင် နိုင်ငံခြားအကူအညီ၊ နိုင်ငံတကာအဖွဲ့အစည်းများ အကူအညီဖြင့် ပူးပေါင်းဖွင့်လှစ်သင်ကြားသော AGTI/GTC အဆင့် စက်မှုသိပ္ပံကျောင်းပေါင်း မည်မျှ ရှိပါသနည်း ဆိုတာနဲ့ ရခိုင်ပြည်နယ်တွင် ယင်းကဲ့သို့ ကျောင်းအမျိုးအစားတစ်ကျောင်း ဖွင့်လှစ် ပေးရန် အစီအစဉ် ရှိ/မရှိ ဆိုတဲ့ မေးခွန်းဖြစ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ မြန်မာနိုင်ငံမှာ AGTI အဆင့် စက်မှုသိပ္ပံပညာကို သင်ကြားသည့် ကျောင်းတွေဟာ မြို့ကြီးပြကြီးတွေ အများစုမှာ ဖွင့်လှစ်ထားပါတယ်။ AGTI ထက် အဆင့်နိမ့်တဲ့ ကျောင်းတွေရှိသလို AGTI ထက် အဆင့်မြင့်တဲ့ တက္ကသိုလ်အဆင့်ကျောင်းတွေလည်း ရှိပါတယ်။ AGTI စက်မှုသိပ္ပံအဆင့်ဟာ သင်ကြားရာမှာ ငွေကုန်ကြေးကျ သက်သာသလို အလုပ်အကိုင်ရှာရတာလည်း လွယ်ကူပါတယ်။ ဒီလို အလယ်အလတ် စက်မှုကျောင်းတွေဟာ အခြား နိုင်ငံတွေမှာလည်းရှိပြီး မြန်မာနိုင်ငံသားတွေ သွားရောက်သင်ကြားနေတာလည်း ရှိပါတယ်။ မြန်မာ နိုင်ငံမှာ အိန္ဒိယ၊ ဂျပန်၊ ကိုရီးယား၊ တရုတ် စတဲ့ နိုင်ငံများနှင့် ADB ကဲ့သို့ အဖွဲ့အစည်းကြီးများက နည်းပညာနှင့် ငွေကြေးကူညီထောက်ပံ့ပြီး နိုင်ငံတကာအဆင့်မီ သင်ကြားပေးနေသော ကျောင်းပေါင်း များစွာရှိနေပါတယ်။ ဥပမာအားဖြင့် ဂျပန်နိုင်ငံ အထောက်အကူဖြင့် ဖွင့်လှစ်သင်ကြားသော သံလျင် စက်မှုသိပ္ပံရှိပါတယ်။ ဂျာမနီနိုင်ငံနှင့် ပူးပေါင်းဆောင်ရွက်နေသော အင်းစိန် GTI ကျောင်းရှိပါတယ်။ နိုင်ငံတကာအဆင့်မီ ဒီပလိုမာလက်မှတ်များကို အဲဒီကျောင်းတွေက ချီးမြှင့်ပေးနေပါတယ်။ ဒီလက်မှတ်တွေနှင့် နိုင်ငံတကာမှာ အလုပ်အကိုင်ရှာရတာလည်း လွယ်ကူပါတယ်။ ဥက္ကဋ္ဌကြီးခင်ဗျား။ ရခိုင်ပြည်နယ်မှာ နိုင်ငံတော်အစိုးရက အကောင်အထည်ဖော်နေသည့် ပုဏ္ဏားကျွန်းစက်မှုဇုန်၊ တရုတ်အကူအညီနှင့် တည်ဆောက်နေသော ကျောက်ဖြူစက်မှုဇုန်နှင့် ရေနက် ဆိပ်ကမ်း၊ အိန္ဒိယနိုင်ငံအကူအညီဖြင့် တည်ဆောက်နေသော စစ်တွေဆိပ်ကမ်းနှင့် ကုန်စည်ပို့ဆောင် ရေးလုပ်ငန်းတွေရှိပါတယ်။ ဒါကြောင့် အဆင့်မီစက်မှုကျွမ်းကျင်သူများ လိုအပ်လျက်ရှိပါတယ်။ ဒါပေမဲ့ နိုင်ငံခြားအစိုးရများ၊ နိုင်ငံတကာအဖွဲ့အစည်းများနှင့် နိုင်ငံတော်အစိုးရတို့ ပူးပေါင်းတည်ထောင် ထားတဲ့ AGTI အဆင့် စက်မှုလက်မှုသိပ္ပံကျောင်းမျိုး ရခိုင်ပြည်နယ်မှာ မရှိသေးတဲ့အတွက် ဥက္ကဋ္ဌကြီး မှတစ်ဆင့် မေးမြန်းတင်ပြရခြင်းဖြစ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">မေးခွန်းများနဲ့ ပတ်သက်ပြီး ပညာရေးဝန်ကြီးဌာန၊ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="16">ဒေါက်တာမျိုးသိမ်းကြီး (ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီးများ၊ ဧည့်သည် များအားလုံး မင်္ဂလာအပေါင်းနှင့် ပြည့်စုံကြပါစေလို့ ပထမဦးစွာ နှုတ်ခွန်းဆက်သ ဂါရဝပြုအပ် ပါတယ်။ ကျွန်တော်ကတော့ ပညာရေးဝန်ကြီးဌာန၊ ပြည်ထောင်စုဝန်ကြီး ဒေါက်တာမျိုးသိမ်းကြီး ဖြစ်ပါတယ်။ လွှတ်တော်ကိုယ်စားလှယ်များရဲ့ မေးခွန်းများကို ပြန်လည်ရှင်းလင်း တင်ပြခွင့်ပြုပါရန်နှင့် Power Point အသုံးပြုတင်ပြခွင့်ပြုပါရန် လေးစားစွာ တင်ပြအပ်ပါတယ်။ ပထမဦးစွာ မွန်ပြည်နယ်၊ မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဒေါ်နွယ်နွယ်အောင်၏ မေးခွန်းအပေါ် ပြန်လည်ရှင်းလင်းတင်ပြသွားမှာဖြစ်ပါတယ်။ ပညာရေးဝန်ကြီး ဌာန၊ အခြေခံပညာဦးစီးဌာနအနေနှင့် ၂၀၁၉-၂၀၂၀ ပညာသင်နှစ် မေလတုန်းက ကျောင်းအဆင့်တိုး လျှောက်ထားသည့် ကျောင်းတွေထဲကမှ ကျောင်းသားဦးရေ၊ သတ်မှတ်ချက်၊ ခရီးအကွာအဝေးမိုင်ကို ကျွန်တော်တို့ သွားရေးလာရေးခက်ခဲသည့် မြစ်ချောင်းပေါများသည့်ဒေသ၊ တောင်တန်းထူထပ်တဲ့ ဒေသတွေ၊ မြေပြန့်ဒေသတွေအပေါ်မှာ သွားရေးလာရေး ခရီးအကွာအဝေးမိုင်သတ်မှတ်ပြီး ကျောင်းအဆင့် တိုးပေးတဲ့အခါမှာ တစ်နိုင်ငံလုံးမှ စုစုပေါင်းအခြေခံပညာကျောင်း (၅၆၅၁)ကျောင်းကို ကျောင်းအဆင့် တိုးမြှင့်ပေးခဲ့ပါတယ်။ အဲဒီထဲမှာတော့ မော်လမြိုင်မြို့နယ်က မူလတန်း(လွန်)ကျောင်း (၁)ကျောင်းပဲ ပါ ပါတယ်။ အဲဒီတော့ ကျွန်တော်တို့ အလယ်တန်းကျောင်း(ခွဲ)ကနေ အခြေခံပညာအလယ်တန်း ကျောင်းကို ကျောင်းအဆင့်တိုးမြှင့်ဖို့ဆိုလို့ရှိရင် သတ်မှတ်ထားသည့် ကျောင်းသား၊ ကျောင်းသူဦးရေသည် (၂၄၀)ဦး သို့မဟုတ် သွားရေးလာရေး ခက်ခဲသည့်ဒေသဆိုလို့ရှိရင် (၂)မိုင်၊ ပြီးရင် သွားရေးလာရေး လွယ်ကူသည့် မြေပြန့်ဒေသဆိုရင် (၃)မိုင်ဆိုပြီး သတ်မှတ်ထားပါတယ်။ အဲဒီလိုမျိုး သတ်မှတ်တယ် ဆိုတဲ့နေရာမှာလည်းပဲ ပုံမှန်အားဖြင့် ပညာရေးဝန်ကြီးဌာနအနေနှင့် ကျောင်းသားပြည့်မီမှုအပေါ်မှာပဲ နှစ်စဉ် ဆောင်ရွက်ပေးတာဖြစ်ပါတယ်။ ၂၀၁ရ ခုနှစ်ကစပြီး ခရီးအကွာအဝေး၊ မိုင်တွေကို ထည့်သွင်း ပြီး ဆောင်ရွက်ရတယ်ဆိုတာကိုလည်း ဝေးလံတဲ့နေရာဒေသတွေ၊ အခက်အခဲရှိတဲ့ဒေသတွေ၊ မြင့်ပေးခဲ့ပါတယ်။ အဲဒီထဲဗင်းအခြေခံပညာကျောင်း နယ်စပ်ဒေသတွေ ဒါတွေကို ဦးစားပေးပြီး ဆောင်ရွက်ပေးလိုသည့်အတွက်ကြောင့် ဒီလိုမျိုး သတ်မှတ် ပေးထားခြင်းဖြစ်ပါတယ်။ ယခု ၂၀၁၉-၂၀၂၀ ပညာသင်နှစ်မှာ မွန်ပြည်နယ်၊ မော်လမြိုင်မြို့နယ်၊ ဖားအောက်ကျေးရွာ အခြေခံပညာအလယ်တန်းကျောင်း(ခွဲ)သည် မနှစ်က ၂၀၁၈ - ၂၀၁၉ ပညာသင်နှစ်မှာ အလယ်တန်း အဆင့်သင် ကျောင်းသား၊ ကျောင်းသူ (၁၉၄)ဦးပဲရှိသည့်အတွက် သတ်မှတ်ထားသည့်ဦးရေ (၂၄၀)ဦးကို မပြည့်မီပါဘူး။ ယခု ၂၀၁၉-၂၀၂၀ ပညာသင်နှစ်မှာလည်း ကျောင်းသားဦးရေ မနှစ်ကထက် အလယ်တန်း အဆင့် သင်ယူနေတဲ့ ကျောင်းသား၊ ကျောင်းသူ (၁၉၉)ဦးပဲရှိပြီး အနီးဆုံးတစ်ဆင့်မြင့်ကျောင်းသည် ကော့ခမယ် အခြေခံပညာအထက်တန်းကျောင်းနှင့် (၁)မိုင်ပဲကွာဝေးတဲ့အတွက် ဒါဟာ ကျောင်းသား ဦးရေ ပြည့်မီဖို့ရော၊ ခရီးအကွာအဝေး သတ်မှတ်ထားသည့် မိုင်အနေနဲ့လည်းပဲ ကိုက်ညီမှုမရှိကြောင်း စိစစ်တွေ့ရှိရပါတယ်။ ဒါက အခြေခံပညာအလယ်တန်းကျောင်း(ခွဲ)ရဲ့ ပုံဖြစ်ပါတယ်။ ဒါက Google Map ပေါ်မှာ ဒီဖားအောက်ကျေးရွာ အခြေခံပညာအလယ်တန်းကျောင်း(ခွဲ)နှင့် ကော့ခမယ်ကျေးရွာ အခြေခံပညာအထက်တန်းကျောင်း ဖြစ်ပါတယ်။ ကျွန်တော်တို့ ဒါ အငြင်းပွားစရာ ဖြစ်နိုင်ပါတယ်။ မြေပုံပေါ်မှာ (၁)မိုင်သာကွာဝေးတယ်ဆိုပေမယ့် သွားမယ်ဆိုလို့ရှိရင် (၁)မိုင်ထက် လည်းပဲ ကွာဝေးနိုင်တာ ဖြစ်ပါတယ်။ ဒါကြောင့် ဖားအောက်ကျေးရွာအခြေခံပညာအလယ်တန်းကျောင်း(ခွဲ)သည် ကျောင်းအဆင့် တိုးမြှင့်သည့် သတ်မှတ်ချက်တွေနှင့် ကိုက်ညီမှုမရှိပါဘူး။ ၂၀၂၀-၂၀၂၁ ပညာသင်နှစ်မှာ သတ်မှတ် ချက်နှင့် ကိုက်ညီမှု ရှိ/မရှိကို စိစစ်ဆောင်ရွက်ပြီး သတ်မှတ်ချက်နှင့် ကိုက်ညီမှသာ ကျောင်းအဆင့် တိုးမြှင့်ပေးလို့ရမှာဖြစ်ကြောင်း လေးစားစွာ တင်ပြအပ်ပါတယ်။ ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဦးအောင်မျိုး ၏ မေးခွန်းအပေါ် ပြန်လည်ရှင်းလင်းတင်ပြခွင့်ပြုပါရန် လေးစားစွာ တင်ပြအပ်ပါတယ်။ ရွှေဘိုမြို့နယ်၊ ပိတောက်ခေါင်းကျေးရွာအုပ်စု၊ မေဂွန်ကျေးရွာရှိ အခြေခံပညာ မူလတန်းကျောင်းတွင် အုတ်ညှပ်(၁)ထပ်ကျောင်းဆောင် (၁၂၀ x ၃၀)ပေ သွပ်မိုး၊ အုတ်ညှပ် ကျောင်းဆောင် ရှိပါတယ်။ ခုနက လွှတ်တော်ကိုယ်စားလှယ်ကြီး တင်ပြသွားတဲ့ Power Point အတိုင်းပါပဲ။ ဒါကျောင်းဆောင်သည် မျက်နှာကြက်တွေက ကွာနေပါတယ်။ မိဘတွေကလည်းပဲ ကိုယ်ရဲ့ရှိတဲ့ စုဆောင်းငွေတွေနှင့် ဆောင်ရွက်ရတာဖြစ်တဲ့အတွက်ကြောင့် ကျောင်းရဲ့ အရည်အသွေး၊ အဆောက်အအုံရဲ့ အရည်အသွေးဟာ ဆိုလို့ရှိရင်လည်းပဲ ပုံပါအတိုင်း မိဘတွေရဲ့ ထည့်ဝင်ငွေနှင့် ဆောင်ရွက်ရတာ ဖြစ်တဲ့အတွက်ကြောင့် နှစ်ပေါင်းများစွာ ခံဖို့အတွက် ခက်ခဲတာဖြစ်ပါတယ်။ ဒါကြောင့် ပညာရေးဝန်ကြီးဌာန၊ အခြေခံပညာဦးစီးဌာနကနေ ရွှေဘိုမြို့နယ်၊ ပိတောက်ခေါင်း ကျေးရွာအုပ်စု၊ မေဂွန်ကျေးရွာရှိ အခြေခံပညာ မူလတန်းကျောင်းဆောင် (၁၂၀ x ၃၀)ပေ၊ အုတ်မိုး၊ အုတ်ညှပ် (၁)ထပ်ဆောင်အတွက် အမိုး၊ ဒိုင်း၊ မြားတန်း၊ မျက်နှာကြက်၊ အခင်း၊ ဆေးသုတ်ခြင်း လုပ်ငန်းတွေ ပြင်ဆင်ဆောင်ရွက်ဖို့ ရန်ပုံငွေတင်ပြတောင်းခံလာတာ ဖြစ်တဲ့အတွက်ကြောင့် အဆင့်ဆင့် တင်ပြပြီး လိုအပ်သည့် ရန်ပုံငွေ ကျပ်(၂၃.၈၆၈)သန်းကို ၁၈ - ၆ - ၂၀၁၉ ရက်နေ့က ပြင်ဆင်ဖို့ အတွက် ခွဲဝေပေးခဲ့ပြီးဖြစ်ပါကြောင်း လေးစားစွာ တင်ပြအပ်ပါတယ်။ ဆက်လက်ပြီး မွန်ပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးမျိုးဝင်း ၏ မေးခွန်းအပေါ် ပြန်လည် ရှင်းလင်းတင်ပြခွင့်ပြုပါရန် လေးစားစွာ တင်ပြအပ်ပါတယ်။ ပညာရေးဝန်ကြီးဌာန၊ အခြေခံပညာဦးစီးဌာနအနေနှင့် အခြေခံပညာကျောင်းများ၊ ရုံးများ၊ ဝန်ထမ်း အိမ်ရာများ၊ စာကြည့်တိုက်များ၊ သိပ္ပံဆောင်များ၊ ကျောင်းခြံစည်းရိုးများ၊ သန့်စင်ခန်းများအတွက် ကျွန်တော်တို့ ဝန်ကြီးဌာနမှ ပုံမှန်အားဖြင့် Detail Drawing ရေးဆွဲပြုစုထားပြီး နှစ်စဉ် အခမဲ့ ဖြန့်ဝေ ပေးလျက်ရှိပါတယ်။ သို့သော် ကျွန်တော်တို့ကိုလည်းပဲ လွှတ်တော်ကိုယ်စားလှယ်တွေ၊ တိုင်းဒေသကြီး၊ ပြည်နယ် အစိုးရအဖွဲ့တွေက Complain လုပ်တာတွေ၊ သူ့ရဲ့ နေရာဒေသနှင့် လိုက်လျောညီထွေ ဖြစ်သည့် ရေကြီးသည့် ဒေသတွေ၊ ငလျင်အန္တရာယ် ကြုံတွေ့နိုင်သည့် ဒေသတွေ၊ မုန်တိုင်း မကြာခဏတွေ့ရသည့် ဒေသတွေ၊ ပူပြင်းခြောက်သွေ့သည့် ဒေသတွေ၊ သဘာဝဘေးအန္တရာယ်တွေ ကြုံတွေ့နိုင်သည့်အခြေအနေပေါ်မှာ မူတည်စဉ်းစားပြီး သတ်မှတ်ထားသည့် စံသတ်မှတ်ချက်တွေနှင့် Drawing တွေကို ကျွန်တော်တို့ ဆောင်ရွက်ပေးလျက်ရှိပါတယ်။ ဒါကြောင့် တိုင်းဒေသကြီး၊ ပြည်နယ်အစိုးရအဖွဲ့တွေနှင့် လွှတ်တော်ကိုယ်စားလှယ်တွေ ကလည်း သူတို့ရဲ့ ကိုယ်ပိုင် Drawing နှင့်လည်းပဲ အဆောက်အအုံတွေကို ပိုမိုပြီး ဥပဓိရုပ်ကောင်းသည့် အဆောက်အအုံတွေကိုလည်းပဲ တည်ဆောက်လိုတဲ့ လူတွေကလည်းရှိပါတယ်။ ဒါကြောင့် တစ်နိုင်ငံလုံး မနှစ်က ၂၀၁၈-၂၀၁၉ ပညာသင်နှစ် တွက်ချက်ထားမှုအရ၊ အနည်းဆုံး တစ်နိုင်ငံလုံးမှာ ကျောင်းဆောင် (၄၅၀၀၀)လောက် လိုပါတယ်။ သို့သော် ယခု ၂၀၁၈ - ၂၀၁၉ ဘဏ္ဍာရေးနှစ်မှာ ပညာရေးဝန်ကြီး ဌာနမှာ အခြေခံပညာကျောင်းဆောင်ပေါင်း (၄၇၉၉)ဆောင် ရတယ်ဆိုတာသည် ကျွန်တော်တို့ အများဆုံးရရှိတဲ့ အရေအတွက်ဖြစ်သည့်အတွက် လိုနေတာက (၄၅၀၀၀)ကျော်လောက် လိုနေတယ်။ အဲဒီတော့ အများဆုံးတတ်နိုင်တဲ့ အရေအတွက်သည် (၄၇၀၀)ဖြစ်တဲ့အတွက် နှစ်စဉ် ဒီလောက်ပဲ ရမယ်ဆိုရင် (၁၀)နှစ်ကျော်လောက်ကြာမှာ ဖြစ်ပါတယ်။ ဒါတွေကို လုံလောက်ဖို့ အတွက်ဆိုတာသည် ခက်ခဲပါတယ်။ ဒါကြောင့် Drawing တွေ သတ်မှတ်ထားသော်လည်းပဲ မြို့နယ်ပညာရေးမှူးတွေက လွှတ်တော်ကိုယ်စားလှယ်ကြီး တင်ပြတဲ့အတိုင်းပဲ ငွေကြေး၊ လက်ဆောင် ပစ္စည်းတောင်းခံနေတယ် ဆိုရင် ကျွန်တော်တို့ကို တိုင်ကြားပေးဖို့လို့အတွက် လိုပါတယ်။ ပညာရေးဝန်ကြီးဌာနအနေနှင့် အားလုံး သိတဲ့အတိုင်း ကျောင်းအပ်နှံရေး သီတင်းပတ်တိုင်းမှာ၊ ပညာသင်နှစ် တစ်နှစ်လုံးမှာ မည်သည့် စ်ဖြစ် ငွေကြေး၊ လက်ဆောင်ပစ္စည်း ယူခြင်း၊ ပေးခြင်း မပြုလုပ်ဖို့အတွက် ကြီးကြပ် ဆောင်ရွက်နေတာဖြစ်ပါတယ်။ ဒါလေးတွေကိုလည်းပဲ ပူးပေါင်းလုပ်ဆောင်ပေးဖို့အတွက်နှင့် ပညာရေးမှာ နှစ်ပေါင်းများစွာ မရင်းနှီးမမြှုပ်နှံခဲ့တဲ့အတွက် ခေတ်နောက်ကျကျန်နေခဲ့တဲ့အတွက်ကြောင့် လိုအပ်ချက် အင်မတန် များပြားပါတယ်။ မပြည့်စုံမှု အင်မတန် များပြားပါတယ်။ အခက်အခဲ အင်မတန် များပြား ပါတယ်။ ဒါကြောင့်မို့လို့ တိုင်းဒေသကြီး၊ ပြည်နယ်အစိုးရအဖွဲ့တွေရော၊ လွှတ်တော်ကိုယ်စားလှယ် တွေကလည်း ပူးပေါင်းပြီး ကျွန်တော်တို့ကို စေတနာ၊ မေတ္တာထားပြီးတော့မှ ဖြည့်ဆည်းဆောင်ရွက် ပေးနေတာဖြစ်တဲ့အတွက် ပညာရေးဝန်ကြီးဌာနအနေနဲ့လည်း ကျေးဇူးတင်ပါတယ်။ တန်ဖိုးထား ပါကြောင်း၊ အလေးထားပါကြောင်းနှင့် ပညာရေးဝန်ကြီးဌာနအနေနဲ့ ဒေသအခြေအနေအရ ပုံစံ ပြောင်းလဲဆောက်လုပ်ဖို့ လိုအပ်ရင်လည်းပဲ သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့များနှင့် တင်ပြပြီးတော့ စီမံကိန်းလုပ်ငန်း ပြုစုနေသည့်တည်းက ပြင်ဆင်ပြီး ဒေသရဲ့ လိုအပ်ချက် အရ ရေကြီးနေသည့်နေရာဆိုရင် Pinth Level လုပ်ဖို့ လိုပါတယ်။ မုန်တိုင်းတိုက်ခတ် နိုင်သည့် နေရာဆိုလို့ရှိရင် ခေါင်မိုးတွေဟာ ပိုမိုပြီး ခိုင်ခံ့ဖို့လိုပါတယ်။ ငလျင်ကြောရှိသည့် ဒေသဆိုလို့ရှိရင် ကျွန်တော်တို့တစ်တွေရဲ့ အဆောက်အအုံတွေ၊ ငလျင်ဒဏ်ခံနိုင်သောဒီဇိုင်း ဖြစ်ဖို့လိုပါတယ်။ ဒါကြောင့် ပြည်ထောင်စုလွှတ်တော်ကနေပြီး စီမံကိန်းလုပ်ငန်းတွေရဲ့ ရငွေ၊ သုံးငွေတွေကို အတည်ပြုပြီးသွားရင် စီမံကိန်းတွေသည် ပြင်ဆင်ဖို့ခက်ခဲတာဖြစ်သည့်အတွက်ကြောင့်မို့ စီမံကိန်း အဆိုပြုသည့်ကာလမှာကတည်းက ကျွန်တော်တို့ကို ပူးပေါင်းဆောင်ရွက်ပေးဖို့အတွက် အလေးအနက် ထားပြီး မေတ္တာရပ်ခံပါတယ်။ ဒါကြောင့် ပညာရေးဝန်ကြီးဌာနအနေနဲ့ ကျောင်းအုပ်ကြီးတွေ၊ ကျောင်းအကျိုးတော်ဆောင်တွေရဲ့ ငွေကြေးအကုန်အကျခံပြီး Detail Drawing ရေးဆွဲတင်ပြစရာ မလိုအပ်ဘူးလို့ အလေးအနက်ထားပြီး တင်ပြလိုပါတယ်။ ပညာရေးဝန်ကြီးဌာနကိုလည်းပဲ Switzerland “ အင်း နိုင်ငံကနေ အကူအညီပေးပြီး လုံခြုံဘေးကင်း၍ ကလေးပျော် စံပြစာသင်ကျောင်း ဆောက်လုပ်ရေး လမ်းညွှန်စာအုပ်ကိုလည်း ရေးဆွဲပြုစုပြီးပါပြီ။ ဒီလိုပဲ JICA အကူအညီနှင့် ရေကြီးနစ်မြုပ်သည့် အခြေခံ ပညာကျောင်းတွေအတွက်လည်း ကျွန်တော်တို့ Standard Guideline တွေ ရှိပါတယ်။ ဒါကြောင့် ဒေသလိုအပ်ချက်အရ တစ်ပြေးညီစံနှုန်းတွေနှင့် အတတ်နိုင်ဆုံး အကောင်အထည်ဖော် ဖြည့်ဆည်းပေးလျက်ရှိပါကြောင်းနှင့် အဆိုပြုစီမံကိန်းလုပ်ငန်းတွေကို တိုင်းဒေသကြီး၊ ပြည်နယ်အစိုးရ အဖွဲ့များနှင့် လွှတ်တော်ကိုယ်စားလှယ်များ၏ ပူးပေါင်းကြီးကြပ် အတည်ပြုမှုအဖြစ် အတတ်နိုင်ဆုံး အကောင်အထည်ဖော် ဖြည့်ဆည်းဆောင်ရွက်ပေးသွားမည်ဖြစ်ပါကြောင်း လေးစားစွာ တင်ပြအပ် ပါတယ်။ ဒါကတော့ လုံခြုံဘေးကင်းပြီး ကလေးပျော် စံပြစာသင်ကျောင်းဆောက်လုပ်ရေး လမ်းညွှန် စာအုပ်ဖြစ်ပါတယ်။ အဲဒီထဲမှာ အသေးစိတ် ဖော်ပြထားပါတယ်။ ဒါကတော့ ကြိုတင်ပြင်ဆင် ရေးဆွဲ ဆောင်ရွက်ရမယ့်ဟာတွေ၊ ဒါပြီးရင် တင်ဒါခေါ်မယ်ဆိုရင် ဘယ်လိုခေါ်ရမလဲ တည်ဆောက်ရေး ဘယ်လိုကြီးကြပ်ရမယ်၊ စာသင်ကျောင်းတွေ ဘယ်လိုထိန်းသိမ်းစောင့်ရှောက်ရမယ် ဆိုတာကအစ စနစ်တကျ ပြည့်ပြည့်စုံစုံ ကျွန်တော်တို့ တစ်တွေကနေပြီးတော့မှ ပြုစုပေးထားတာဖြစ်တယ်ဆိုတာ လေးကို တင်ပြလိုပါတယ်။ ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးခင်မောင်လတ် ၏ မေးခွန်းအပေါ် ပြန်လည်ရှင်းလင်းတင်ပြခွင့်ပြုပါရန် လေးစားစွာ တင်ပြပါတယ်။ ပညာရေးဝန်ကြီးဌာန၊ နည်းပညာ၊ သက်မွေးပညာနှင့် လေ့ကျင့်ရေးဦးစီးဌာနသည် နိုင်ငံခြား အကူအညီ၊ နိုင်ငံတကာအဖွဲ့အစည်းများရဲ့ အကူအညီနှင့် AGTI အဆင့် သက်မွေးပညာသင်တန်းကျောင်း (၂)ကျောင်း၊ တည်ထောင်ဖွင့်လှစ်ဖို့အတွက် စီစဉ်ဆောင်ရွက်လျက်ရှိပါတယ်။ ခုနက လွှတ်တော် ကိုယ်စားလှယ်ကြီးလည်းပဲ တချို့ကျောင်းတွေကို တင်ပြပြီးဖြစ်ပါတယ်။ အခု ဂျပန်နိုင်ငံအစိုးရ၏ Oficial Development Assistance(ODA) နှင့် ကျွန်တော်တို့ ဂျပန် - မြန်မာ အောင်ဆန်း သက်မွေး ပညာသင်တန်းကျောင်း၊ JMASVTI နှင့် ကိုရီးယားအပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ KOICA နဲ့ ပူးပေါင်းဆောင်ရွက်နေသော နည်းပညာနှင့်သက်မွေးပညာဆိုင်ရာ ဆရာအတတ်သင်ကျောင်း၊ (TVET) Teacher Training Institute(TTTI) စီမံကိန်းတွင် ထည့်သွင်းဆောင်ရွက်ဖို့အတွက် ပြင်ဆင် ဆောင်ရွက်လျက်ရှိပါတယ်။ ရန်ကုန်တိုင်းဒေသကြီး၊ အင်းစိန်မြို့နယ်၊ အောင်ဆန်းရပ်ကွက်ရှိ ယခင် စက်မှုလက်မှု အထက်တန်းကျောင်း(အောင်ဆန်း)နေရာမှာ JMASVTI ကို ဖွင့်လှစ်နိုင်ဖို့အတွက် လွှတ်တော် ကိုယ်စားလှယ်တွေရဲ့ ပူးပေါင်းဆောင်ရွက်မှုနှင့် စီမံဆောင်ရွက်လျက်ရှိပါတယ်။ (JMASVTI) ၌ ၂၀၁၉ ခုနှစ်၊ ဒီဇင်ဘာလမှာ AGTI ပထမနှစ်သင်တန်းတွေဖြစ်သည့် Automobile Technology (Maintenance)သင်တန်းနှင့် Electrical Engineering (Industry) သင်တန်းတို့ကို သင်တန်း အမျိုးအစားတစ်ခုလျှင် (၄၀)ဦးစီနှင့် လေ့ကျင့်သင်ကြားပေးဖို့အတွက် စီစဉ်ဆောင်ရွက်လျက်ရှိပါတယ်။ ၂၀၂၀ ပြည့်နှစ်၊ ဒီဇင်ဘာလမှာ (TTTI)ကို စတင်ဖွင့်လှစ်ဖို့အတွက် စီစဉ်ဆောင်ရွက်ပြီး တော့မှ (TTTI)မှာလည်းပဲ Model GTI တစ်ကျောင်း ဖွင့်လှစ်ဖို့ စီစဉ်ဆောင်ရွက်လျက်ရှိပါတယ်။ Model GTI မှာလည်းပဲ AGTI ပထမနှစ်သင်တန်းများဖြစ်သည့် Automotive Engineering, Electrical Engineering, Electronic Engineering, Mechanical Engineering oop weos$:003a): သင်တန်းအမျိုးအစားတစ်ခုကို အယောက်(၃၀)ဦးနှုန်းနှင့် သင်ကြားလေ့ကျင့်ပေးဖို့အတွက် စီစဉ် ဆောင်ရွက်လျက်ရှိပါတယ်။ ဆက်လက်ပြီး ရခိုင်ပြည်နယ်အတွင်းမှာလည်း အစိုးရစက်မှုလက်မှုသိပ္ပံ(ကျောက်ဖြူ)၊ အစိုးရ စက်မှုလက်မှုသိပ္ပံ(သံတွဲ)နှင့် အစိုးရနည်းပညာအထက်တန်းကျောင်း(GTHS)(စစ်တွေ)တို့ကို ဖွင့်လှစ် ထားပြီး ပုံမှန်အင်ဂျင်နီယာသင်တန်းတွေနဲ့ ဒေသလိုအပ်ချက်နှင့်ကိုက်ညီတဲ့ ကာလတို သက်မွေး ပညာသင်တန်းတွေကိုလည်း ဖွင့်လှစ်သင်တန်းပေးလျက်ရှိကြောင်း တင်ပြအပ်ပါတယ်။ AGTI ကျောင်း တွေမှာလည်း ပေါ်စကို - ဒေဝူးကော်ပိုရေးရှင်းတို့ ပူးပေါင်းပြီး ၂၀၁၉ ခုနှစ်၊ ဇန်နဝါရီလမှ မေလ အတွင်းက အခြေခံပညာကွန်ပျူတာသင်တန်း၊ အခြေခံလက်သမားသင်တန်း၊ အခြေခံအိမ်တွင်းလျှပ်စစ် သွယ်တန်းခြင်းသင်တန်းစသည့် သင်တန်းသား၊ သင်တန်းသူ စုစုပေါင်း (၉၈)ဦးကို လေ့ကျင့်ပေးခဲ့ပြီး ဖြစ်ပါတယ်။ (GTHS)စစ်တွေမှာလည်း (GIZ)နှင့် ပူးပေါင်းပြီး ၂၀၁၉ ခုနှစ်၊ ဇန်နဝါရီလမှ မေလ အတွင်း မော်တော်ဆိုင်ကယ် ပြုပြင်ထိန်းသိမ်းခြင်းသင်တန်း၊ တစ်လုံးထိုးအင်ဂျင် ပြုပြင်ထိန်းသိမ်းခြင်း သင်တန်း၊ ပြီးရင် လျှပ်စစ်သွယ်တန်းခြင်းသင်တန်း၊ အခြေခံစက်ချုပ်သင်တန်း၊ အဆင့်မြင့်စက်ချုပ် သင်တန်း၊ Motorized Swing Machanism သင်တန်းဖြစ်ပါတယ်။ အခြေခံကွန်ပျူတာသင်တန်း၊ စုစုပေါင်း သင်တန်းသား၊ သင်တန်းသူ(၁၇၁)ဦးကို သင်တန်းပေးပြီးဖြစ်ပါတယ်။ GTHS(စစ်တွေ)မှာ ရခိုင်ပြည်နယ် မောင်တောမြို့နှင့် ဘူးသီးတောင်မြို့တွေမှာလည်း မည်သည့်ခွဲခြားမှုမှမရှိဘဲနှင့် ရခိုင် ပြည်နယ်အတွင်းမှာရှိသည့် လူ့အဖွဲ့အစည်းအားလုံး အသက်မွေးဝမ်းကျောင်းသင်တန်းတွေ တက်ရောက်နိုင်ဖို့အတွက် ILO နှင့် ပူးပေါင်းပြီး မောင်တောမြို့နှင့် ဘူးသီးတောင်မြို့မှာ စုစုပေါင်း သင်တန်းသားဦးရေ (၁၂၂)ဦးကိုလည်း ကျွန်တော်တို့ သင်ကြားပေးခဲ့ပြီး ဖြစ်ပါတယ်။ မောင်တောမြို့မှာ ဆိုင်ကယ်ပြင်သင်တန်း၊ အခြေခံဂဟေဆက်သင်တန်းနှင့် အခြေခံ အုတ်စီသင်တန်း (၃)မျိုးကို ဆောင်ရွက်ပေးခဲ့ပြီး ခမီတိုင်းရင်းသား၊ ဒိုင်းနက်တိုင်းရင်းသားစသည့် သင်တန်းသားစုစုပေါင်း (၆၀)ဦးကို သင်တန်းဆင်းလက်မှတ်များ ၇-၉-၂၀၁၈ ရက်နေ့မှာ ပေးအပ် ပြီးဖြစ်ပါတယ်။ ရခိုင်ပြည်နယ်၊ ဘူးသီးတောင်မြို့မှာလည်း အမှတ်(၁)အခြေခံပညာအထက်တန်း ကျောင်းမှ ပန်းရံ(အုတ်စီ)သင်တန်း၊ အခြေခံဂဟေဆက်သင်တန်း၊ အိမ်တွင်းလျှပ်စစ်သွယ်တန်းခြင်း သင်တန်း စသည့်သင်တန်း(၃)မျိုးကိုလည်း စုစုပေါင်းသင်တန်းသား (၆၂)ဦးကိုလည်း သင်ကြားပေး ခဲ့ပြီးဖြစ်ပါကြောင်းနှင့် နိုင်ငံတကာအဖွဲ့အစည်းများမှ ကျောင်းသစ်တစ်ကျောင်း ပူးပေါင်းဖွင့်လှစ်ရန် ကမ်းလှမ်းလာပါက စီမံကိန်းအဆိုပြုလွှာအား ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေး ဝန်ကြီးဌာနကို ပေးပို့ရပါတယ်။ အဆိုပါ ဝန်ကြီးဌာနမှတစ်ဆင့် နိုင်ငံခြားရေးဝန်ကြီးဌာနသို့ ပြန်လည် ပေးပို့ပြီး အဆင့်ဆင့်ဆက်လက်တင်ပြပြီးတော့မှ သက်ဆိုင်ရာဝန်ကြီးဌာနတွေရဲ့ လုပ်ထုံးလုပ်နည်း၊ စည်းမျဉ်း စည်းကမ်းနဲ့ သဘောထားမှတ်ချက်တွေနှင့်အညီ ပြည်ထောင်စုအစိုးရအဖွဲ့အစည်းအဝေးရဲ့ သဘောတူခွင့်ပြုချက်များနှင့် နိုင်ငံတကာအဖွဲ့အစည်းများ၊ နိုင်ငံတကာဖွံ့ဖြိုးမှု မိတ်ဖက်အဖွဲ့အစည်း များနှင့်ပူးပေါင်းပြီး GTHS များ၊ GTI များမှာ ကျွန်တော်တို့ ပုံမှန်သင်တန်းများနှင့် ကာလတို သင်တန်းများကို ဒေသရဲ့ လိုအပ်ချက်အပေါ်မှာ မူတည်ပြီးတော့မှ စီစဉ်ဆောင်ရွက်ပေးလျက်ရှိပါ ကြောင်း လေးစားစွာ တင်ပြအပ်ပါတယ်။ အားလုံးကို ကျေးဇူးအထူးပဲတင်ရှိပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ ပညာရေးဝန်ကြီးဌာန၊ ပြည်ထောင်စု ဝန်ကြီး မိမိအစီအစဉ် ပြီးဆုံးလျှင် ပြန်လည် ထွက်ခွာနိုင်ပါတယ်။</speech>
</section>
<section value="Bill">
<bill>
<title>သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းနှင့် စပ်လျဉ်း၍ လွှတ်တော် ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းနှင့် စပ်လျဉ်း၍ ဆွေးနွေးရန် လွှတ်တော်ကိုယ်စားလှယ် (၅)ဦး အမည်စာရင်း တင်သွင်းထားပါတယ်။ တစ်ဦးလျှင် (၆)မိနစ်ထက် မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ ဦးမောင်မောင်အုန်း ဆွေးနွေး နိုင်ပါပြီ။</speech>
<speech><mp id="1341">ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် ပုဂ္ဂိုလ်များနှင့် လေ့လာသူများအားလုံး ကိုယ်စိတ်နှစ်ပါး ကျန်းမာ၊ ချမ်းသာပါစေကြောင်း ဆုမွန် ကောင်း တောင်းလိုက်ပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမောင်မောင်အုန်း ဖြစ်ပါတယ်။ Power Point အသုံးပြုခွင့် တောင်းခံအပ်ပါတယ်ခင်ဗျား။ ယခု ကျွန်တော် ဆွေးနွေးမှာကတော့ အမှတ်စဉ်(၁)၊ အခန်း ၁၊ အပိုဒ် ၂(စ)ကို ပြင်ဆင် ခြင်းကို ဆွေးနွေးမှာဖြစ်ပါတယ်။ အပိုဒ် ၂(စ)မှာ ကာကွယ်ပေးမှု အစီအမံဆိုသည်မှာ မြန်မာနိုင်ငံ အတွင်းသို့ တင်သွင်းလာသည့် ကုန်စည်ပမာဏမြင့်တက်မှုကြောင့် ကုန်စည်နှင့် အလားတူ ကုန်စည် သို့မဟုတ် တိုက်ရိုက်ယှဉ်ပြိုင်နိုင်သည့် ပြည်တွင်းကုန်စည်တွေကို ထုတ်လုပ်ပေးပြီး လုပ်ငန်းများအပေါ် ပြင်းထန်သော နစ်နာထိခိုက်မှု သို့မဟုတ် ယင်းသို့ဖြစ်စေရန် ထိန်းကျောင်းမှုများ ဖြစ်ပေါ်လာပါက ကာကွယ်ပေးရန်နှင့် ကုစားပေးရန် ကျင့်သုံးသည့် အစီအမံကို ဆိုသည်။ ယင်းအစီအမံများမှာ ယာယီ အကာအကွယ်ပေးမှု အကောက်အခွန်စည်းကြပ်ခြင်း၊ အကာအကွယ်ပေးမှု ကောက်ခွန်စည်းကြပ်ခြင်း သို့မဟုတ် သွင်းကုန်ပမာဏ သတ်မှတ်ခြင်းကို ဆိုတယ်လို့ အဆိုပြု ပြဋ္ဌာန်းချက်ထဲမှာ ပါပါတယ်။ ကျွန်တော် ပြင်ဆင်လိုတာက ကာကွယ်ပေးမှု အစီအမံဆိုသည်မှာ မြန်မာနိုင်ငံအတွင်းသို့ တင်သွင်းလာသည့် ကုန်စည်ပမာဏ မြင့်တက်မှုကြောင့် ယင်းကုန်စည်နှင့် အလားတူသော ကုန်စည် သို့မဟုတ် တိုက်ရိုက်ယှဉ်ပြိုင်နိုင်သည့် ပြည်တွင်းကုန်စည်ကို ထုတ်လုပ်သူ၏ လုပ်ငန်းများအပေါ် ပြင်းထန်သော ထိခိုက်နစ်နာမှု သို့မဟုတ် ယင်းသို့ဖြစ်စေရန် ခြိမ်းခြောက်မှုများ ဖြစ်ပေါ်လာပါက ကာကွယ်ပေးရန်နှင့် ကုစားမှုပေးရန် ပြည်တွင်းကုန်စည် ထုတ်လုပ်ခြင်းတို့အား လုပ်ပိုင်ခွင့်ချမှတ် ပေးရန်နှင့် ယင်းထုတ်လုပ်မှုအရှိန်ရရှိစေရန် လိုအပ်ပါက မက်လုံးပေးခြင်းများကို ကျင့်သုံးသည့် အစီအမံကို ဆိုတယ်လို့ ပြင်ဆင်လိုပါတယ်။ 326mpeGandsacos mapozzascorsagesaopš: WTO (World Trade Organization) ရဲ့ အစိုးရ၏ လျှော့ပေါ့ပေးက အားပေးနိုင်သည့်အချက် (၅)ချက်ထဲမှာမှ Cash subsidies, Such as the grants/Tax concession, Such as exemptions, credits, or deferrals aộwag saqjoday: အရ ပြည်တွင်းထုတ်ကုန်များ တိုးတက်များပြားကာ ပြည်တွင်းဖူလုံခြင်း၊ ပြည်ပပို့ကုန် တိုးတက်စေ ခြင်းအတွက် မက်လုံး Incentives များကိုပေးကာ အခွန်လျှော့ပေါ့ပေးခြင်း၊ စာချုပ်များ၌ ဖြေလျော့ခြင်း များကို လုပ်ပေးရမယ့် အကြောင်းများဖြစ်ပါတယ်။ အမှတ်စဉ်(၂)၊ အခန်း(၁)၊ အပိုဒ် ၂(ဋ) နှင့် အမှတ်စဉ်(၃)၊ အခန်း(၅)၊ အပိုဒ် ၉ (စ)တို့ကို ပြင်ဆင်ခြင်းကို ဆွေးနွေးမှာဖြစ်ပါတယ်။ အခန်း(၁)၊ အပိုဒ် ၂ (ဋ) ကာကွယ်ပေးမှု အကောက်ခွန်ဆိုသည်မှာ စုံစမ်းစစ်ဆေးမှု အပြီးသတ်တွေ့ရှိ ဆုံးဖြတ် ချက်အရ သွင်းကုန်ပမာဏမြင့်တက်မှုကြောင့် ဖြစ်ပေါ်သော ပြည်တွင်းကုန်စည်ထုတ်လုပ်သူများ အပေါ် ပြင်းထန်သော ထိခိုက်နစ်နာမှုကိုလည်းကောင်း၊ ယင်းသို့ဖြစ်စေရန် ခြိမ်းခြောက်မှုကိုလည်းကောင်း ကာကွယ်မှုပေးနိုင်ရန်အတွက် စ်ခုတည်း စည်းကြပ်ကောက်ခံခြင်းဖြစ်ပြီး အကောက်ခွန် ဥပဒေအရကောက်ခံသည့် အကောက်ခွန်အပြင် ထပ်တိုးစည်းကြပ်သည့် အကောက်ခွန်ကိုဆိုသည်ဟု အဆိုပြုပြဋ္ဌာန်းချက်မှာ ရှိပါတယ်။ ကျွန်တော်က ကာကွယ်ပေးမှု အကောက်ခွန် ဆိုသည်မှာ စုံစမ်း စစ်ဆေးမှုအပြီးသတ်ပြီးဆုံးပြီးနောက် တွေ့ရှိဆုံးဖြတ်ချက်အရ သွင်းကုန်ပမာဏ မြင့်တက်မှုကြောင့် ဖြစ်ပေါ်သော ပြည်တွင်းကုန်စည်ထုတ်လုပ်သူများ၏ ပြင်းထန်သော ထိခိုက်နစ်နာမှုများကို ဖြစ်စေ၊ ယင်းသို့ ထိခိုက်နစ်နာစေရန် ခြိမ်းခြောက်မှုကို တိုက်ရိုက်ဖြစ်စေ၊ သွယ်ဝိုက်၍ဖြစ်စေ ပြုလုပ်ခြင်းအား စ်ခုတည်း ကာကွယ်ကုစားမှုပြုနိုင်ရန် စည်းကြပ်ကောက်ခံခြင်းဖြစ်ပြီး အကောက်ခွန် ဥပဒေအရ ကောက်ခံသည့် အကောက်ခွန်အပါအဝင် ထပ်တိုးစည်းကြပ်သော အကောက်ခွန်ကို သို့မဟုတ် ပြည်တွင်းကုန်စည်ထုတ်လုပ်သူများ သင့်တင့်မျှတသည့် အခွန်လျှော့ပေါ့ခြင်းများကို လို့ ပြင်ဆင်ထားပါတယ်။ အခန်း(၅)၊ အပိုဒ် ၉ (စ)ကိုတော့ ကော်မတီမှ ပေးအပ်လာသည့် အခြားသောလုပ်ငန်း တာဝန်များကို ဆောင်ရွက်ခြင်းလို့ အဆိုပြုပြဋ္ဌာန်းချက်မှာရှိပါတယ်။ အမျိုးသားလွှတ်တော် ဥပဒေကြမ်း ကော်မတီကတော့ ပယ်ဖျက်ထားပါတယ်။ ကျွန်တော်ကတော့ ကော်မတီမှပေးအပ်လာသည့် သွင်းကုန် ပမာဏမြင့်တက်ခြင်းကို ကာကွယ်ခြင်းနှင့် ပို့ကုန်ပမာဏတိုးတက်စေရန်၊ တိုးတက်ဆက်စပ်မှုလုပ်ငန်း များကိုလေ့လာခြင်းအား ဆောင်ရွက်ခြင်းလို့ ကျွန်တော် ဖြည့်စွက်ထားပါတယ်။ အကြောင်းပြချက် အနေနှင့်က သွင်းကုန်ဥပဒေအရ သွင်းကုန်ပမာဏမြင့်တက်ခြင်းကို အချို့သောကုန်ပစ္စည်းများကို အခွန် မြှင့်တင်ခြင်းအားဖြင့်ဖြစ်စေ၊ ပို့ကုန်များကို အခွန်လျော့ပေးခြင်းဖြင့်ဖြစ်စေ ကာကွယ်နိုင် susce spulosofi World Trade Organization oi. Agreement on Subsidies 3əq mg? ကုန်သွယ်ရေးအဖွဲ့အစည်း၏ သဘောတူညီမှုအရလည်း မိမိတို့နိုင်ငံရဲ့ ပြည်တွင်းထုတ်လုပ်မှု စရိတ်ကို သက်သာစေပြီး ထုတ်ကုန်အရေအတွက် တိုးတက်စေခြင်းနည်းကို ညွှန်ပြထားပါတယ်။ ထို့အပြင် Import Production And Export Promotion ဆိုတဲ့ သွင်းကုန်း ပို့ကုန်မြှင့်တင် ခြင်းဖြင့် ပြည်တွင်းလုပ်ငန်းရှင်များအား အားပေးခြင်း၊ အားပေးလိုခြင်းဖြစ်ပါတယ်။ ကျေးဇူးတင်ပါ တယ်ခင်ဗျား။ အမှတ်စဉ်(၁)၊ အခန်း ၁၊ အပိုဒ် ၂(စ)ကို ပြင်ဆင်ခြင်း ပြပုံ (ထ) ဖက်မြင်းမှ ကာကွယ်ပေးမှု ၃၀ကြင်းနှင့် စပ်လျဉ်းလားဆိုပြုပြဌာန်းချက်နှင့် အမျိုးသားလွှတ်တော် ဥပမေကြမ်းကော်မတီ ပြင်ဆင်ချက်ကို ကိုယ်စားလှယ်မှ ပြန်လည်ပြင်ဆင်ခြင်း ဆိုပြဌာန်းချက် အမျိုးသားလွှတ်တော် ဥပကြပ်။အမျိုးသားလွှဟ်တော် ကိုယ် စားလှယ် ကော်မတီ ပြင်ဆင်ချက် ပြင်ဆင်ချက်။mတွယ်မှုဆိုသည်မှာ လာတွယ်ခံ ဆိုသည်မှာ onတွခံဆိုသည်မှာ မြန်မာနိုင်ငံတွင်းသို့ တင်သွင်း မြန်မာနိုင်ငံတွင်းသို့ တင်သွင်း မြန်မာနိုင်ငံတွင်းသို့ တင်သွင်း လာသည့်ကုန်စည်ပမာ မြင့်တက် လာလည့်ကုန်စည်ပမာ မြင့်တက် လာသည့်ကုန်စည်ပမာဏ မြင့်တက် ကြောင့် မှုကြောင့် ယင်ကုန်စည်နှင့် လား။ မှု ကြောင့် ယင်းကုန်စည်နှင့် လား။ ယင်းကုန်စည်နှင့် လား တူ သော ကုန်စည် တူ ကုန်စည် သို့မဟုတ် တိုက်ရိုက် ၊ တူ သော ကုန်စည် သို့မဟုတ်) သို့မဟုတ် တိုက်ရိုက် ယှဉ်ပြိုင် နိုင်သည့် ယှဉ်ပြိုင် နိုင်သည့် ပြည်တွင်းကုန်စည် တိုက်ရိုက် ယှဉ်ပြိုင် နိုင်သည့် | ပြည်တွင်းကုန်စည် ကို ထုတ်လုပ်သူ၏ ကို ထုတ်လုပ်သူ၏ လုပ်ငန်းများ။ ပြည်တွင်းကုန်စည် ကို လုပ်ငန်းများ အပေါ် ပြင်းထန်သော ထိခိုက်နှစ် ပေါ် ပြင်းထန်သော ထိခိုက်နစ်နာ ထုတ်လုပ်သူ၏ လုပ်ငန်းများ ပေါ် မှု သို့မဟုက် ယင်းသို့ဖြစ်စေရန် မှု သို့မဟုတ် ယင်းသို့ဖြစ်စေရန် ပြင်းထန်သော ထိခိုက်နစ်နာမှု ခြိမ်းခြောက်မှုများ ဖြစ်ပေါ်လာပါက ခြိမ်းခြောက်မှုများ ဖြစ်ပေါ်လာပါက သို့မဟုတ် ယင်းသို့ဖြစ်စေရန် ကာကွယ်ပေးရန်နှင့် ကုစားပေးရန် ကာကွယ်ပေးရန်နှင့် ကု ပေးရန် ခြိမ်းခြောက်မှုများ ဖြစ်ပေါ်လာပါက | ပြည်တွင်းကုန်စည်ထုတ်လုပ်ခြင်းတို့အား ကျင့်သုံးမည့် အစီအမံကိုဆိုသည်။ ကာကွယ်ပေးရန်နှင့် ကုစားယူပေးရန် | လုပ်ပိုင်ခွင့်ရတ်ပေးရန်နှင့် ယင်ထုတ်လုပ်မှု ယင်ပုံများမှာ ယာယီကာ ကျင့်သုံးမည့် အစီအမံကိုဆိုသည်။ ် လိုအပ်ပါက မက်လုံးပေး ခြင်း၊ ကွယ်ပေးမှု အကောက်ခွန်စည်းကြပ် များကို)ကျင့်သုံးမည့် အစီအမံကိုဆိုသည်။ ခြင်း၊ ကာကွယ်ပေးမှု အကောက်ခွန် ကွယ်ပေးမှု အကောက်ခွန်စည်းကြပ် ယင်းစကားရပ်တွင် ယာယီကာ ကွယ်ပေးမှု စည်းကြပ်ခြင်း သို့မဟုတ် သွင်းကုန် ခြင်း၊ ကာကွယ်ပေးမှု အကောက်ခွန် အကောက်ခွန်စည်းကြပ်ခြင်း၊ ကာကွယ်ပေးမှု ပမာဏ ကန့်သတ်ခြင်း တို့ကို စည်းကြပ်ခြင်း သို့မဟုတ် သွင်းကုန် အကောက်ခွန် စည်းကြပ်ခြင်း သို့မဟုတ် ဆိုသည်။ ပမာဏ ကန့်သတ်ခြင်း တို့ကို သွင်းကုန် ပမာဏ ကန့်သတ်ခြင်း တို့ကို ဆိုသည်။ အမှတ်စဉ်(၁)၊ အခန်း ၁၊ အပိုဒ် ၂(စ)ကို ပြင်ဆင်ခြင်း၏ အ ကြောင်းပြချက် ပြပုံ (ထ-၁) countervailing act of 1999 sum What are the different types of subsidies? The WTO mentions five types of subsidies: ကမ္ဘာ့ကုန်သွယ်ရေးအဖွဲ့အစည်း (WTOWorld Trade Organization) e 328: လျော့ပေါ့ကာ အားပေးသည့်အချက် - (၅)ချက်မှ (Cash subsidies, such as the grants / Tax concessions, such as exemptions, credits, or deferrals.) ဆိုသည့် အချက်များအရ၊ ပြည်တွင်း ထုတ်ကုန် များ တိုးတက် များပြားကာ ပြည်တွင်းဖူလုံခြင်း၊ ပြည်ပပို့ကုန်တိုး Golge? 33020 Bosco: (Incentives) များ ပေးကာ အခွန်လျော့ပေးခြင်း၊ စာချုပ်များ၌ ဖြေလျော့ပေးခြင်းများ လုပ်ပေးရန်ဖြစ်ပါသည်။ • Cash subsidies, such as the grants mentioned above. • Tax concessions, such as exemptions, credits, or deferrals. • Assumption of risk, such as loan guarantees. . Government procurement policies that pay more than the free-market price. အမှတ်စဉ်(၂)၊ အခန်း(၁)၊ အပိုဒ် ၂(ဋ) နှင့် အမှတ်စဉ်(၃)၊ အခန်း(၅)၊ အပိုဒ် ၉ (စ)တို့ကို ပြင်ဆင်ခြင်းများ၏ အကြောင်းပြချက် ပြပုံ (ထ-၂) countervailing act of 1999 sum The WTO mentions five types of subsidies: Definition: Subsidy - government payment to producers attempting to lower the price of produce and increase quantity produced (encourage production). In the international trade context, the subsidy is given to domestic producers to increase their international competitiveness. countervailing act of 1999 sum Are subsidies allowed under WTO rules? WTO Agreement on subsidies WTO Agreement on subsidies ကမ္ဘာ့ကုန်သွယ်ရေးအဖွဲ့ အစည်း၏ သဘောတူညီမှုအရလည်း မိမိတို့ နိုင်ငံ၏ပြည်တွင်း ထုတ်လုပ် မှုစရိတ် ကို သက်သာစေပြီး ထုတ်ကုန် အရေအတွက် တိုးတက်စေခြင်း နည်း ကို ညွန်ပြ ထားပါသည်။ Countries can protect their industries by taxing imports of the subsidised good - this is known as imposing a 'countervailing duty.... The default position in WTO rules is that subsidies are generally allowed, while EU rules consider subsidies to be generally illegal. Jun 12, 2019 </speech>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၇)မှ ဦးကျော်တုတ် ဆွေးနွေးနိုင်ပါပြီ။</speech>
<speech><mp id="1293">ဦးကျော်တုတ်၊ မန္တလေးတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဝန်ကြီး၊ အမျိုးသားလွှတ်တော်ကိုယ်စားလှယ်များ အားလုံး ကိုယ်စိတ်ကျန်းမာချမ်းသာပါစေကြောင်း ဆုတောင်းဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးကျော်တုတ် ဖြစ်ပါတယ်။ သွင်းကုန်ပမာဏမြင့်တက်ခြင်းမှ ကာကွယ်ပေးမှု ဥပဒေကြမ်းနှင့်စပ်လျဉ်း၍ အကြံပြုဆွေးနွေးသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဆိုပြုချက် အခန်း(၁)၊ အပိုဒ် ၂(ဌ)မှာ ပြင်းထန်သောထိခိုက်နစ်နာမှုဖြစ်စေရန် ခြိမ်းခြောက်မှုဆိုသည်မှာ ဆိုသော အဓိပ္ပာယ်ဖွင့်ဆိုချက်ကို ပယ်ဖျက်ရန် မသင့်ဘဲ ပြဋ္ဌာန်းသင့်ပါကြောင်း အကြံပြုအပ်ပါတယ်။ အကြောင်းပြချက်မှာ အခန်း(၂)၊ ဤဥပဒေပြဋ္ဌာန်းရခြင်း၏ ရည်ရွယ်ချက်မှာပင် ပြင်းထန်သော ထိခိုက်နစ်နာမှု သို့မဟုတ် ယင်းသို့ ဖြစ်စေရန် ခြိမ်းခြောက်မှုတို့ ဖြစ်ပေါ်လာပါက ကာကွယ်မှုနှင့် ကုသမှုပေးနိုင်သည့် အစီအမံများကို ကျင့်သုံးနိုင်စေရန်ဟု ပါရှိသည့်အပြင် ဥပဒေတစ်ခုလုံးမှာ သုံးနှုန်းပါရှိတဲ့အတွက် အဆိုပါ အဓိပ္ပာယ် ဖွင့်ဆိုချက်ကို မပယ်ဖျက်သင့်ကြောင်း အကြံပြုရခြင်းဖြစ်ပါတယ်။ အဆိုပြုပြဋ္ဌာန်းချက် အခန်း(၂)၊ အပိုဒ် ၃(ဃ) အဖြစ် အသစ်ဖြည့်စွက်ရန် အကြံပြုအပ်ပါတယ်။ ဖြည့်စွက်လိုသည်မှာ ပြည်တွင်း SME လုပ်ငန်းများကို မြှင့်တင်ခြင်းမှ သွင်းကုန်အစားထိုးလုပ်ငန်းများ ပိုမိုဆောင်ရွက်ပေးရန်၊ နိုင်ငံတော်မှ နည်းပညာအကူအညီများ၊ငွေကြေးထောက်ပံ့မှုများနှင့် ဈေးကွက်ဖော်ဆောင်ပေးခြင်းတို့ ဆောင်ရွက် ပေးနိုင်ရန်ဟု ဖြည့်စွက်လိုပါတယ်။ အကြောင်းပြချက်မှာ ဖွဲ့စည်းပုံအခြေခံဥပဒေ ပုဒ်မ ၃၀ မှာ နိုင်ငံတော်သည် စက်မှုလက်မှုလုပ်ငန်းများ တိုးတက်ဖွံ့ဖြိုးရေးအတွက် လိုအပ်သည့် နည်းပညာ၊ အရင်းအနှီး၊ စက်ပစ္စည်း၊ ကုန်ကြမ်း အစရှိသည်တို့ကို အတတ်နိုင်ဆုံး ဖြည့်ဆည်းရမည်လို့ ဆိုတဲ့ ပြဋ္ဌာန်းချက်နှင့် ကိုက်ညီစေရန်ဖြစ်ပါတယ်။ အဆိုပြုပြဋ္ဌာန်းချက် အခန်း(၂)၊ အပိုဒ် ၃(င)အဖြစ် အသစ်ဖြည့်စွက်ရန် အကြံပြုအပ်ပါတယ်။ ဖြည့်စွက်လိုသည်မှာ နိုင်ငံတော်၏ သွင်းကုန်ပမာဏ မြင့်တက်ခြင်းမှ ကာကွယ်ပေးမှုဆိုင်ရာမူဝါဒနှင့် ဆောင်ရွက်ချက်များသည် နိုင်ငံတကာကုန်သွယ်မှု စံနှုန်းများနှင့်အညီ ဖြစ်စေရန်ဟု ဖြည့်စွက်လိုပါတယ်။ အကြောင်းပြချက်မှာ မြန်မာနိုင်ငံသည် ကမ္ဘာ့ ကုန်သွယ်ရေးအဖွဲ့ WTO အဖွဲ့ဝင်ဖြစ်သည်နှင့်အညီ နိုင်ငံတကာစံနှုန်းများနှင့် ကိုက်ညီစေရန်ဖြစ်ပါတယ်။ အဆိုပြု ပြဋ္ဌာန်းချက် အခန်း(၃)၊ အပိုဒ် ၄ မှာ သွင်းကုန်ပမာဏမြင့်တက်ခြင်းမှ ကာကွယ် ပေးမှုကော်မတီကို အဖွဲ့ဝင် ထပ်မံအသစ် ဖြည့်စွက်လိုပါတယ်။ ပြည်ထောင်စုရှေ့နေချုပ်ရုံးမှ တာဝန် ပေးအပ်သည့် ကိုယ်စားလှယ်တစ်ဦး အဖွဲ့ဝင်ဖြစ်ရန် အကြံပြုအပ်ပါတယ်။ သွင်းကုန်ပမာဏ မြင့်တက်ခြင်းမှကာကွယ်ရန် နိုင်ငံတကာဥပဒေများနှင့်အညီ ဆောင်ရွက် ရန်မှာ အမြဲတမ်း အဆင်သင့်ဖြစ်စေရန် ဥပဒေပညာရှင်တစ်ဦး ပါဝင်ရန် လိုအပ်မည်ဟု ယုံကြည်၍ အကြံပြုရခြင်းဖြစ်ပါတယ်။ နောက်ထပ် ကော်မတီဝင်အဖြစ် ပြည်တွင်းကုန်စည်ထုတ်လုပ်သူများ ကိုယ်စားပြု ကိုယ်စားလှယ်တစ်ဦး၊ ပြည်တွင်းပြည်ပ ကုန်သည်လုပ်ငန်းလုပ်ကိုင်သူများ ကိုယ်စားပြု ကိုယ်စားလှယ်တစ်ဦး အသစ်ဖြည့်စွက်ရန် အကြံပြုအပ်ပါတယ်။ အကြောင်းပြချက်မှာ ကော်မတီဝင် အများစုသည် နိုင်ငံ့ဝန်ထမ်းများ ဖြစ်နေပါတယ်။ ကျွမ်းကျင်ပညာရှင်များဖြစ်သည်ဆိုသော်လည်း လက်တွေ့ အောင်မြင်နေသော ကုန်သွယ်၊ ကုန်ထုတ်သူများကိုယ်စားပြု လွတ်လပ်သော ပြင်ပ တတ်သိ နားလည်သည့်သူများ ပါဝင်ဖို့လိုအပ်မည်လို့ ယုံကြည်၍ အကြံပြုရခြင်း ဖြစ်ပါတယ်။ အဆိုပြု ပြဋ္ဌာန်းချက် အခန်း(၄)၊ အပိုဒ် ရ မှာ အသစ်ဖြည့်စွက်ရန် အကြံပြုအပ်ပါတယ်။ ဝန်ကြီးဌာနသည် သွင်းကုန်ကန့်သတ်ထားသည့် ကုန်စည်အချို့ နိုင်ငံအတွင်းသို့ တင်သွင်းရန် လိုအပ်ပါက သက်ဆိုင်ရာအစိုးရဌာနနှင့် အဖွဲ့အစည်းများ၏ ထောက်ခံချက်ဖြင့် တင်သွင်းခြင်းကို လုပ်ဆောင်ရန် ဖြစ်ရမည်ဟု ဖြည့်စွက်လိုပါတယ်။ အကြောင်းပြချက်မှာ ဤဥပဒေပါ သွင်းကုန် ပမာဏမြင့်တက်ခြင်းမှ ကာကွယ်ရန် ဆိုသော်လည်း ပြည်တွင်းကုန်စည်များ တိုး၍ထုတ်လုပ်ခြင်းကို အထောက်အကူဖြစ်စေမယ့် သွင်းကုန်များ တင်သွင်းခွင့်ရဖို့ လိုအပ်သောကြောင့် ဖြည့်စွက်ရခြင်း ဖြစ်ပါတယ်။ အဆိုပြုပြဋ္ဌာန်းချက် အခန်း(၆)မှာ အသစ်ဖြည့်စွက်ရန် အကြံပြုအပ်ပါတယ်။ စုံစမ်း စစ်ဆေးရေးအဖွဲ့သည် နိုင်ငံတော်မှ တားမြစ်ထားသည့် ကုန်စည်များ တရားမဝင်နည်းလမ်းဖြင့် ဝင်ရောက်ခြင်းကို လစဉ်ပုံမှန်စစ်ဆေးပြီး ကော်မတီထံသို့ အစီရင်ခံတင်ပြရမည်ဟု ဖြည့်စွက်လို ပါတယ်။ သို့မှသာ ဥပဒေပါ ရည်ရွယ်ချက်များအတိုင်း သွင်းကုန်ပမာဏ မှန်မှန်ကန်ကန် စိစစ် ထိန်းချုပ်နိုင်မည်ဟု ယုံကြည်ပြီးဖြစ်စေရန် အကြံပြုရခြင်းဖြစ်ကြောင်း ဆွေးနွေးရင်း နိဂုံးချုပ်အပ် ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး တပ်မတော်သားကိုယ်စားလှယ် ဗိုလ်မှူးရဲတင့်အောင် ဆွေးနွေးနိုင်ပါပြီ။</speech>
<speech><mp id="000">ဗိုလ်မှူးရဲတင့်အောင် (တပ်မတော်သားကိုယ်စားလှယ်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါ။ ကျွန်တော်ကတော့ တပ်မတော်သား ကိုယ်စားလှယ် ဗိုလ်မှူးရဲတင့်အောင် ဖြစ်ပါတယ်။ သွင်းကုန်ပမာဏမြင့်တက်ခြင်းမှ ကာကွယ်ပေးမှု ဥပဒေကြမ်းနှင့်စပ်လျဉ်းပြီး ဆွေးနွေးသွားမှာဖြစ်ပါတယ်။ Power Point သုံးစွဲခွင့်ပြုပါခင်ဗျား။ ဒီ ဥပဒေကြမ်း (မူကြမ်း)သည် မြန်မာနိုင်ငံသို့ သွင်းကုန်မများစေရန် တားဆီးမယ့်ဥပဒေ ဖြစ်ပါတယ်။ မြန်မာနိုင်ငံသို့ လက်ရှိတွင် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနမှ ထုတ်ပေးသည့် လိုင်စင်အရသာ တင်သွင်းခွင့်ရှိပါတယ်။ တင်သွင်းသည့်ပစ္စည်းပေါ်၌လည်း အကောက်ခွန် ဥပဒေအရ အကောက်ခွန် ကောက်ခံပါတယ်။ သို့ပါ၍ သွင်းကုန် မည်မျှသာ တင်သွင်းမည်ကို ခွင့်ပြု ရန်၊ ခွင့်မပြုရန်နှင့် အကောက်ခွန် ကောက်ခံရန်တို့အတွက် လက်ရှိဥပဒေ ရှိပြီးဖြစ်ပါတယ်။ ပစ္စည်း တစ်ခု မည်မျှသာသွင်းမည်ကို စီးပွားရေးနှင့် ကူးသန်းရောင်းဝယ်ရေးဝန်ကြီးဌာန တစ်ခုတည်းက မဆုံးဖြတ်နိုင်ရင် အစိုးရအဖွဲ့သို့တင်ပြပြီး အစိုးရအဖွဲ့ဆုံးဖြတ်ချက်အရ သွင်းကုန်တင်သွင်းခြင်းကို ဆုံးဖြတ်နိုင်ကြောင်း ဆွေးနွေးလိုပါတယ်။ ဒီဥပဒေကြမ်းကို လိုအပ်ချက်အရ ပြဋ္ဌာန်းမယ်ဆိုရင်လည်း အမျိုးသားလွှတ်တော် ဥပဒေကြမ်းကော်မတီက ပြင်ဆင်ထားသော အခန်း(၁)၊ အပိုဒ် ၂၊ အပိုဒ်ခွဲ(စ)တို့၌ ပါရှိသော ကုန်စည်နှင့် အလားတူသော စကားရပ်အစား ကုန်စည်နှင့် အမျိုးအစားတူသော စကားရပ်ဖြင့် ပြင်ဆင်လိုပါတယ်။ အကျိုးအကြောင်းဖော်ပြချက်အနေဖြင့် စကားလုံးအစီအစဉ် ကျနစေရန်နှင့် အရေးအသား ပြေပြစ်စေရန် ဖြစ်ပါတယ်။ ဥပဒေကြမ်းရဲ့ အခန်း(၁)၊ အပိုဒ် ၂၊ အပိုဒ်ခွဲ(ဈ)တွင် မူလတွင် Power Point ပါအတိုင်း ပြဋ္ဌာန်းထားပြီး အမျိုးသားလွှတ်တော် ဥပဒေကြမ်းကော်မတီမှ သွင်းကုန်ပမာဏ ကန့်သတ်ခြင်း ဆိုသည်မှာ စုံစမ်းစစ်ဆေးမှု အပြီးသတ်ဆုံးဖြတ်ချက်အရ ပြည်တွင်းကုန်စည် ထုတ်လုပ်သူ၏ ပြင်းထန်သောထိခိုက်နစ်နာမှုဖြစ်စေ၊ ယင်းသို့ ထိခိုက်နစ်နာစေရန် ခြိမ်းခြောက်မှုကို ဖြစ်စေ စ်ခုထိ ကာကွယ်ကုစားမှုပြုနိုင်ရန် စစ်ဆေးခြင်းခံရသည့် ကုန်စည်၏တင်သွင်းမှု ပမာဏကို ကန့်သတ်ခြင်းဟု ပြင်ဆင်ထားပါတယ်။ ကျွန်တော့်အနေဖြင့် Power Point ပါအတိုင်း မြန်မာစာအရေးအသားကျစ်လစ်စေရန် ပြင်ဆင်လိုပါတယ်။ ဥပဒေကြမ်းရဲ့ အခန်း(၈)၊ အပိုဒ် ၃၃ တွင် စစ်ဆေးခြင်းခံရသည့်ကုန်စည်သည် ဖွံ့ဖြိုးဆဲနိုင်ငံများမှ မြန်မာနိုင်ငံအတွင်းသို့ တင်သွင်းလာသည့် ကုန်စည်ဖြစ်ပြီး အောက်ဖော်ပြပါ အခြေအနေတစ်ရပ်ရပ်နှင့် ကိုက်ညီမှုရှိပါက ယင်းနိုင်ငံများအပေါ် ကာကွယ်ပေးမှု အစီအမံကို ကျင့်သုံးခြင်းမပြုရ။ အပိုဒ်ခွဲ(က) ဖွံ့ဖြိုးဆဲနိုင်ငံတစ်နိုင်ငံမှ တင်သွင်း လာသည့် ပမာဏသည် မြန်မာနိုင်ငံအတွင်းသို့ တင်သွင်းမှု စုစုပေါင်းပမာဏ၏ (၃)ရာခိုင်နှုန်းထက် မကျော်လွန်သည့် ဝေစုဖြစ်ခြင်း၊ အပိုဒ်ခွဲ(ခ) ဖွံ့ဖြိုးဆဲနိုင်ငံ တစ်နိုင်ငံချင်းစီ၏ သွင်းကုန်ဝေစု ပမာဏသည် (၃)ရာခိုင်နှုန်းအောက်လျော့နည်း၍ တင်သွင်းလာပြီး ယင်းဖွံ့ဖြိုးဆဲနိုင်ငံအားလုံး၏ စုပေါင်း တင်သွင်းမှုသည် မြန်မာနိုင်ငံအတွင်းသို့တင်သွင်းမှု စုစုပေါင်းသွင်းကုန်ပမာဏ၏ (၉)ရာခိုင်နှုန်းထက် ကျော်လွန်ခြင်းမရှိသည့် ဝေစုဖြစ်ခြင်းဟု အဆိုပြုထားပြီး ၎င်းအဆိုပြု ပြဋ္ဌာန်းချက်အတိုင်း အမျိုးသား လွှတ်တော် ဥပဒေကြမ်းကော်မတီက သဘောတူထားပါတယ်။ ကျွန်တော့်အနေဖြင့် အပိုဒ် ၃၃ ကို ပယ်ဖျက်လိုပါတယ်။ အကျိုးအကြောင်းပြချက်အနေဖြင့် သွင်းကုန်တင်သွင်းသည့် နိုင်ငံသည် နိုင်ငံတစ်နိုင်ငံထက် ပိုနိုင်သည့်အတွက် အလားတူပစ္စည်းမျိုး တင်သွင်းသည့်နိုင်ငံများပါ ထည့်သွင်းစဉ်းစားရန် လိုအပ်ခြင်း၊ အမျိုးအစားတူ ကုန်ပစ္စည်းတင်သွင်းသည့် အခြားသောနိုင်ငံများနှင့်ပါ ညှိနှိုင်းဆောင်ရွက်ရမည့် ပြဋ္ဌာန်းချက်ဖြစ်ခြင်း၊ WTO Rules များတွင် မည်သို့ပင်ပါရှိစေကာမူ ၎င်းတို့အား WTO Rules အနေဖြင့်သာ ဆောင်ရွက်ရမည်ဖြစ်ခြင်းကြောင့် ပြည်တွင်းဥပဒေတွင် ထည့်သွင်းပြဋ္ဌာန်းခြင်းဆောင်ရွက်ရန် မသင့်ပါသဖြင့် ပယ်ဖျက်လိုခြင်းဖြစ်ပါတယ်။ ဥပဒေကြမ်းရဲ့ အခန်း(၉)၊ အပိုဒ် ၃၈ Power Point ပါ မူလအဆိုပြု ပြဋ္ဌာန်းချက်နှင့် အမျိုးသားလွှတ်တော် ဥပဒေကြမ်းကော်မတီက ပြည်ပနိုင်ငံမှ တင်ပို့သူ၊ ထုတ်လုပ်သူနှင့် အကျုံးဝင် ဆက်နွယ်သူများသည် ပုဒ်မ ၃၈ အရ တောင်းခံလာသော အကြောင်းကြားစာ ရရှိသည့်နေ့မှ ရက်ပေါင်း(၃၀)ရက်အတွင်း သို့မဟုတ် ကော်မတီ၏ ခွင့်ပြုထားသော သက်တမ်းတိုးကာလအတွင်း သက်ဆိုင်ရာနိုင်ငံသံရုံးမှတစ်ဆင့်ဖြစ်စေ၊ ကော်မတီသို့ တိုက်ရိုက်ဖြစ်စေ ပံ့ပိုးပေးရမည်ဟု ပြင်ဆင် ထားပါတယ်။ ကျွန်တော့်အနေဖြင့် အပိုဒ် ၃၈ ကို ပယ်ဖျက်လိုပါတယ်။ အကျိုးအကြောင်းပြချက် အနေဖြင့် ကျွန်တော်တို့နိုင်ငံဟာ လွတ်လပ်ပြီး အချုပ်အခြာအာဏာ ပိုင်ဆိုင်တဲ့နိုင်ငံ ဖြစ်ပါတယ်။ ဒါကြောင့် ကျွန်တော်တို့နိုင်ငံအနေဖြင့် ကမ္ဘာ့ကုန်သွယ်ရေးအဖွဲ့ WTO ကို တိုက်ရိုက် တာဝန်ခံရသည့် သဘောသက်ရောက်နေသဖြင့် နိုင်ငံတော်နှင့် နိုင်ငံသားတို့၏ အကျိုးစီးပွားကို အပြည့်အဝကာကွယ် ပေးရန်လိုအပ်သဖြင့် ထည့်သွင်းပြဋ္ဌာန်းရန် မသင့်သောကြောင့် ပယ်ဖျက်လိုခြင်းဖြစ်ပါတယ်။ ဥပဒေကြမ်းရဲ့ အခန်း(၁၁)၊ အပိုဒ် ၄ရ တွင် ဤဥပဒေသည် ၁၉၉၄ ခုနှစ်တွင် ပြဋ္ဌာန်းသော ကုန်သွယ်မှုနှင့် အကောက်ခွန်ဆိုင်ရာ အထွေထွေသဘောတူညီချက်နှင့် ကာကွယ်ပေးမှုဆိုင်ရာ သဘောတူညီချက်များအပါအဝင် ၁၅ - ၄ - ၁၉၉၄ ရက်နေ့တွင် ဖွဲ့စည်းခဲ့သည့် ကမ္ဘာ့ကုန်သွယ်ရေး အဖွဲ့ အစည်းမှ ပြဋ္ဌာန်းထားသော သဘောတူညီချက်များအရ မြန်မာနိုင်ငံမှ အဖွဲ့ဝင်နိုင်ငံအဖြစ် လိုက်နာရမည့် တာဝန်ဝတ္တရားများနှင့်အညီ ကျင့်သုံးဆောင်ရွက်ရမည်ဟု အဆိုပြုပြဋ္ဌာန်းထားပြီး အမျိုးသားလွှတ်တော် ဥပဒေကြမ်းကော်မတီက ကုန်သွယ်မှုနှင့် အကောက်ခွန်ဆိုင်ရာ အထွေထွေ သဘောတူညီချက်နှင့် ကာကွယ်ပေးမှုဆိုင်ရာသဘောတူညီချက် နောက်ဆက်တွဲများ အပါအဝင် WTO မှ ပြဋ္ဌာန်းထားသော သဘောတူညီချက်များအရ မြန်မာနိုင်ငံမှ အဖွဲ့ဝင်နိုင်ငံအဖြစ် လိုက်နာ ရမည့် တာဝန်ဝတ္တရားများနှင့်အညီ ကျင့်သုံးဆောင်ရွက်ရမည်လို့ ပြင်ဆင်ထားပါတယ်။ ကျွန်တော့် အနေဖြင့် အပိုဒ် ၄ရ ကို ပယ်ဖျက်လိုပါတယ်။ အကျိုးအကြောင်းပြချက်အနေဖြင့် WTO ဟာ အပြည်ပြည်ဆိုင်ရာ အဖွဲ့အစည်းတစ်ခုသာဖြစ်ပြီး အချုပ်အခြာအာဏာ ပိုင်ဆိုင်ခြင်းမရှိပါဘူး။ မြန်မာ နိုင်ငံသည် အချုပ်အခြာအာဏာ ပိုင်ဆိုင်သည့်နိုင်ငံဖြစ်ပါတယ်။ ယခု ပြဋ္ဌာန်းချက်အရ အပြည်ပြည် ဆိုင်ရာ အဖွဲ့အစည်းတစ်ခုထံ နိုင်ငံရဲ့ အချုပ်အခြာအာဏာကို သွယ်ဝိုက်အပ်နေသကဲ့သို့ ဖြစ်စေ သည့် ဒီပြဋ္ဌာန်းချက်ကို လုံးဝပြဋ္ဌာန်းရန်မသင့်သောကြောင့် ပယ်ဖျက်လိုခြင်းဖြစ်ပါတယ်။ အမျိုးသားချက်နှင့် သဘောတူညီ ဆောင်ရွက်ရကြောင်းပြ ယခုလက်ရှိဖြစ်နေသော အမေရိကန်နှင့် တရုတ်နိုင်ငံတို့၏ Trade War တွင် အမေရိကန် နိုင်ငံက WTO ကို မည်သို့သဘောထားနေသည်ကို ထည့်သွင်းစဉ်းစားသင့်ပါတယ်။ ဥပဒေကြမ်းရဲ့ အခန်း(၁၁)၊ အပိုဒ် ၄၈ တွင် မြန်မာနိုင်ငံသည် နိုင်ငံတကာသဘောတူညီချက် သို့မဟုတ် ဒေသတွင်း သဘောတူညီချက်တစ်ခုခုအရ အဖွဲ့ဝင်နိုင်ငံအနေဖြင့် လိုက်နာရန် ကတိပြုထားသည့် တာဝန်ဝတ္တရား များသည် ဤဥပဒေပါ ပြဋ္ဌာန်းချက်များနှင့် ဆန့်ကျင်ကွဲလွဲမှုများ ပေါ်ပေါက်လာပါက ယင်းသဘော တူညီချက်များပါ စည်းကမ်းချက်များအတိုင်း လိုက်နာကျင့်သုံးဆောင်ရွက်ရမည်ဟု အဆိုပြု ပြဋ္ဌာန်း ချက်နှင့် အမျိုးသားလွှတ်တော် ဥပဒေကြမ်းကော်မတီ၏ Power Point ပါ ပြင်ဆင်ချက်ကို ပယ်ဖျက် လိုပါတယ်။ အကျိုးအကြောင်းပြချက်အနေဖြင့် မြန်မာနိုင်ငံ၏ ပြည်တွင်းဥပဒေတစ်ရပ်တွင် ထည့်သွင်း ပြဋ္ဌာန်းရန် မသင့်လျော်သည့် ပြဋ္ဌာန်းချက်ဖြစ်ပါတယ်။ အပြည်ပြည်ဆိုင်ရာဥပဒေအရ နိုင်ငံတစ်နိုင်ငံက လိုက်နာရမည့်စည်းကမ်းကို လိုက်နာရမည်မှာ အပြည်ပြည်ဆိုင်ရာ ဥပဒေအရသတ်မှတ်ထားသော စံတစ်ရပ်ဖြစ်တာကြောင့် မြန်မာနိုင်ငံအနေနှင့်လည်း လက်ခံပါတယ်။ ယင်းသို့လက်ခံခြင်းဟာလည်း အပြည်ပြည်ဆိုင်ရာ သတ်မှတ်ချက်ကိုသာ လိုက်နာခြင်းဖြစ်ပြီး ပြည်တွင်းဥပဒေတွင်တော့ ထည့်သွင်း ပြဋ္ဌာန်းရန် မသင့်သဖြင့် ပယ်ဖျက်လိုခြင်းဖြစ်ပါတယ်။ သွင်းကုန်ပမာဏမြင့်တက်ခြင်းမှ ကာကွယ်ပေးမှုဥပဒေကြမ်းပါ ကိစ္စရပ်များမှာ သက်ဆိုင်ရာ ဝန်ကြီးဌာန သို့မဟုတ် အစိုးရအဖွဲ့က အမိန့်ထုတ်ပြန်ပြီး ဆောင်ရွက်နိုင်သည့်ကိစ္စများ ဖြစ်ပါတယ်။ ဥပဒေတစ်ရပ် ပြဋ္ဌာန်းပြီးမှ ဆောင်ရွက်နိုင်သော ကိစ္စများမဟုတ်ကြောင်း ဆွေးနွေးရင်း နိဂုံးချုပ် အပ်ပါတယ်။ ကျေးဇူးတင်ပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန သွင်းကုန်ဆောင်ရွက်နေမှုများ ပြပုံ(၁) နှင်းကျန်စစ်ဆေး ကိုယ်စားလှယ်၏ ပြင်ဆင်ချက် စာသားပြပုံ(ဒ-၁) ကိုယ်စားလှယ်၏ပြင်ဆင်ချက် ပုဒ်မ ၄ရ ပယ်ဖျက်ရန်။ (ကျိုးကြောင်းဖော်ပြချက်) ကမ္ဘာ့ကုန်သွယ်ရေးအဖွဲ့ WTO သည် အပြည်ပြည်ဆိုင်ရာ အဖွဲ့ အစည်းတစ်ခုသာဖြစ်။ - WTO သည် အချုပ်အခြာအာဏာပိုင်ဆိုင်ခြင်းမရှိ။ - မြန်မာနိုင်ငံသည် အချုပ်အခြာအာဏာပိုင်နိုင်ငံ(State)တစ်ခုဖြစ်။ - အပြည်ပြည်ဆိုင်ရာပြဋ္ဌာန်းချက်အရ နိုင်ငံတကာလိုက်နာရမည့် တာဝန် ဝတ္တရားများကို သိရှိလက်ခံသော်လည်း ဥပဒေပြဋ္ဌာန်းရန်မသင့်ပါ။ ကိုယ်စားလှယ်၏ ပြင်ဆင်ချက် စာသားပြပုံ(၁-၂) ကိုယ်စားလှယ်၏ပြင်ဆင်ချက် (ကျိုးကြောင်းဖော်ပြချက်) ကမ္ဘာ့ကုန်သွယ်ရေးအဖွဲ့ WTO သည် အပြည်ပြည်ဆိုင်ရာ အဖွဲ့ အစည်းတစ်ခုသာဖြစ်။ (ကျိုးကြောင်းဖော်ပြချက်) - မြန်မာနိုင်ငံ၏ ပြည်တွင်းဥပဒေတစ်ရပ်တွင် ထည့်သွင်းပြဋ္ဌာန်းရန် မသင့်သည့် ပြဋ္ဌာန်းချက်ဖြစ်။ ။ကြီး အပြည်ပြည်ဆိုင်ရာဥပဒေအရ နိုင်ငံတစ်နိုင်ငံက လိုက်နာရမည့် စည်းကမ်းကို မြန်မာနိုင်ငံက လိုက်နာရမည်မှာ အပြည်ပြည်ဆိုင်ရာ ဥပဒေအရ သက်မှတ်ထားသည့် စံတစ်ရပ်ဖြစ်သဖြင့် မြန်မာနိုင်ငံအနေဖြင့် လည်း ယင်းစံကိုလက်ခံ။ အပြည်ပြည်ဆိုင်ရာအဖွဲ့ စည်းတစ်ရပ်၏ အဖွဲ့ဝင်ဖြစ်သဖြင့် ယင်းအဖွဲ့ ၏စည်းကမ်းကို လိုက်နာခြင်းသည် အပြည်ပြည်ဆိုင်ရာသတ်မှတ်ချက်ကိုလိုက်နာခြင်းဖြစ်သော်လည်း ပြည်တွင်းဥပဒေတွင် ထည့်သွင်းပြဋ္ဌာန်းရန်မလိုသောကြောင့်ဖြစ်။</speech>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၇)မှ ဒေါက်တာ ပြည့်ဖြိုး ဆွေးနွေးနိုင်ပါပြီ။</speech>
<speech><mp id="1343">ဒေါက်တာပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ် ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ အားလုံးပဲ မင်္ဂလာပါ။ ကျွန်တော့်အနေနဲ့ သွင်းကုန်ပမာဏမြင့်တက်ခြင်းမှ ကာကွယ်ပေးမှု ဥပဒေကြမ်းနှင့် စပ်လျဉ်းပြီးတော့ ပြင်ဆင်ချက်၊ အစားထိုးဖြည့်စွက်ချက်များကို ဆွေးနွေးမှာဖြစ်ပါတယ်။ ကျွန်တော်အား Power Point အသုံးပြုခွင့် ပြုပါခင်ဗျား။ အဲဒီတော့ ကျွန်တော်တို့ ဒီဥပဒေကြမ်းကို စီးပွားရေးနှင့် ကူးသန်းရောင်းဝယ်ရေးဝန်ကြီးဌာနမှ ဒုတိယဝန်ကြီး အမျိုးသားလွှတ်တော်ကို လာရောက်တင်စဉ်ကပင် ဒီဟာနှင့်ဆက်စပ်သည့် ဥပဒေ(၂)ခု တင်ပြသွားတာရှိပါတယ်။ ဒီဥပဒေနဲ့ဆက်စပ်တဲ့(၂)ခုက ဘာလဲ ဆိုတော့ ပထမတစ်ခုက နိုင်ငံတကာကနေပြီးတော့ ကျွန်တော်တို့ နိုင်ငံထဲကို ဒီဈေးကွက်ကို လက်ဝါးကြီးအုပ်ဖို့ Capture လုပ်ဖို့ ဝင်တာကို အကာအကွယ်ပေးမယ့် Anti-dumping Law ဖြစ်ပါတယ်။ နောက်တစ်ခုကတော့ ဒီ Countervailing Duty လို့ခေါ်တဲ့ နိုင်ငံတကာကနေပြီးတော့ ကျွန်တော်တို့ဆီကို သူတို့ရဲ့ Exporter တွေကနေပြီး အခွန်တွေ၊ Subsidies ကင်းလွတ်ခွင့်ပြုပြီး ကျွန်တော်တို့နိုင်ငံကို ဈေးလျော့နှင့် ဝင်လာတဲ့အခါကို Extra Duty တက်ဖို့အတွက် Contervailing Duty Law ကို တင်ပြသွားတာရှိပါတယ်။ အဲဒီတော့ သွင်းကုန်ပမာဏမြှင့်တင်မှု လျှော့ချရေးဥပဒေ ကတော့ အချုပ်ဖြစ်ပါတယ်။ သူက General ပါ။ ဒီထဲမှာတော့ ခုနပြောတဲ့ ဥပဒေနှစ်ရပ်နှင့် ဆိုင်တဲ့ ဥစ္စာသည် မပါ ပါဘူး။ Power Point ခဏရပ်ထားပေးပါ။ အဲဒါကြောင့် ပထမဦးစွာ ကျွန်တော်ဆွေးနွေးလိုတာကတော့ သွင်းကုန်ပမာဏ မြှင့်တင်ခြင်း မှ ကာကွယ်ပေးမှုကော်မတီ ဖွဲ့စည်းထားရှိမှုဖြစ်ပါတယ်။ အဲဒီတော့ ခုန ကျွန်တော် တင်ပြခဲ့သလိုပဲ 2063908: muškog (j ą Anti-dumping Law gaệ Contervailing Duty Law Gozm ထပ်ရောက်လာဖို့ရှိပါတယ်။ အဲဒီတော့ ဒီဥပဒေတွေ ရောက်တဲ့အခါမှာ ဥပဒေကို ဆောင်ရွက်ဖို့အတွက် ကော်မတီတွေကို အသစ်ဖွဲ့စည်းမှာလား၊ ဒီကော်မတီအတိုင်းပဲ ဆက် ဆောင်ရွက်မလားဆိုတာ တွေပါ ရှိလာမှာဖြစ်ပါတယ်။ အဲဒီတော့ ဒီကော်မတီ ဖွဲ့စည်းတဲ့အထဲမှာ ကျွန်တော်တို့ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန ဝန်ကြီးက ဥက္ကဋ္ဌ၊ ဒုတိယ ဝန်ကြီးက ဒုတိယဥက္ကဋ္ဌ ပါပါတယ်။ နောက်တစ်ခုက ဒီအစိုးရဌာနက ညွှန်ကြားရေးမှူးချုပ် အောက်မနိမ့်တဲ့ အဖွဲ့အစည်းတွေ ပါပါတယ်။ နောက်တစ်ခုက UMFCCI က ဥက္ကဋ္ဌတွေပါတာ ရှိပါတယ်။ နောက်တစ်ခုက သင့်လျော်သော စီးပွားရေးပညာရှင်တစ်ဦးဆိုတာ ပါထားတာရှိပါတယ်။ နောက်တစ်ခုကတော့ ဒီ အပိုဒ် ၄(ခ)မှာပဲ ကော်မတီဝင်အဖြစ် ဆောင်ရွက်သူသည် စုံစမ်းစစ်ဆေးသည့် ကုန်စည်နှင့်သက်ဆိုင်သော စီးပွားရေး ကိစ္စရပ်များနှင့် တိုက်ရိုက်သော်လည်းကောင်း၊ သွယ်ဝိုက်၍သော်လည်းကောင်း သက်ဆိုင်သူမဖြစ် စေရဆိုပြီးတော့ အမျိုးသားလွှတ်တော် ဥပဒေကြမ်းကော်မတီက ထည့်သွင်းထားတာရှိပါတယ်။ ဒီအချက်ဟာဆိုရင်ဖြင့် ကျွန်တော်တို့ CO၊ အကျိုးစီးပွားဆက်နွှယ်မှုကို စိုးရိမ်တဲ့သဘောဖြစ်ပါတယ်။ ကျွန်တော့်အနေနဲ့ ပြင်ဆင်လိုတာကတော့ နောက်တစ်ခုပြပေးပါ။ အဲဒီတော့ ဒီနေရာမှာ ကျွန်တော်တို့ ပြည်ထောင်စုအစိုးရအဖွဲ့အစည်းတစ်ခုမှာ သင့်လျော်သော စီးပွားရေးပညာရှင်တစ်ဦးလို့ ဆိုပါတယ်။ ဒီသွင်းကုန်ဟာ ဒီဘက်အရမ်းအရေးကြီးလှပါပြီ။ အဲဒီတော့ စီးပွားရေး ပညာရှင် တစ်ဦးဆိုတာနှင့် မလုံလောက်ပါဘူး။ ကုန်သွယ်မှုနယ်ပယ်မှာ ကျွမ်းကျင်သည့် စီးပွားရေး ပညာရှင်ဆိုတာ ဖြစ်ဖို့လိုပါတယ်။ အဲဒီတော့ ဒီ အပိုဒ်ခွဲ(၄)ကို ကျွန်တော် ပယ်ဖျက်ပြီးတော့ အစားထိုးအနေနဲ့ နိုင်ငံခြားကုန်သွယ်မှု စီးပွားရေးဆိုင်ရာပညာရှင်တစ်ဦးဆိုပြီး ဖြည့်စွက်လိုပါတယ်။ နောက်တစ်ချက် အနေနဲ့ ကျွန်တော်တို့ UMFCCI ဥက္ကဋ္ဌကို ပယ်ဖျက်ဖို့ လိုပါတယ်။ ကျွန်တော်တို့ အပိုဒ်ခွဲ (ခ)မှာ CO၊ ရှိလို့ထည့်ထားခြင်းဟာ ဒီ(၅)အတိုင်းသာ ကျွန်တော်တို့ ထားမယ်ဆိုရင် ဥပဒေအရ Conflict ဖြစ်နေပါတယ်။ အဲဒီတော့ အကျိုးစီးပွားဟာ သူဟာနဲ့သူ သွယ်ဝိုက်ပြီးတော့ ဆက်စပ် နေတာတော့ရှိပါတယ်။ အဲဒီတော့ နိုင်ငံတကာမှာဆိုလို့ရှိရင် ဒီ Safeguard measuring လုပ်တဲ့အခါမှာ ကျွန်တော်တို့နိုင်ငံနှင့် ကိုက်ညီမယ့် Production တွေ ကာကွယ်ဖို့လုပ်ထားတာ ရှိပါတယ်။ ဥပမာအားဖြင့် ဒီ Special Measure for Agriculture တွေကို ကာကွယ်တဲ့ Chapter တွေကို ထည့်တာရှိပါတယ်။ ဒီဥပဒေမှာ မပါဘူး။ အဲဒီတော့ ကျွန်တော်တို့ အနေနဲ့ ဒီမှာက စိုက်ပျိုးရေးနှင့် မွေးမြူရေး အခြေခံတဲ့ ပြည်တွင်းထုတ်လုပ်မှု မြှင့်တင်ဆောင်ရွက် နေသောလုပ်ငန်းရှင်။ ဒါက ကိုယ်စားပြုထားတဲ့သူတစ်ဦး ဖြစ်ပါတယ်။ ဒါကြောင့် UMFCCI ဥက္ကဋ္ဌ နေရာမှာ ကျွန်တော် ဒီဟာကို ထည့်ခြင်းဖြစ်ပါတယ်။ နောက်တစ်ခုပြပေးပါ။ အဲဒီတော့ ဒီဟာကို ကျွန်တော် ပယ်ဖျက်ဖို့ ဖြစ်ပါတယ်။ အဲဒီတော့ ကျွန်တော်တို့ ဒီနေရာမှာ အကြံပြုဖို့လိုပါတယ်။ ဒီပညာရပ်နှင့် ကုန်သွယ်မှု ပညာရပ်ဆိုင်ရာ ဆောင်ရွက်ဖို့လိုပါတယ်။ ဒါဟာ ကျွန်တော်တို့ ချုပ်ထားသလိုဖြစ်နေပါတယ်။ နောက်တစ်ခုက ကော်မတီရဲ့ ဆုံးဖြတ်ချက်တွေချတဲ့အခါမှာ ဥက္ကဋ္ဌ တွေ၊ ဒုတိယဥက္ကဋ္ဌတွေဟာ ပြည်ထောင်စုအဆင့်ဝန်ကြီးတွေ ဖြစ်ပါတယ်။ ဒီမှာ CO၊ လာပြီးတော့ သူတစ်ဦးသဘောတည်းနှင့် ကျွန်တော်တို့ လုပ်လို့မရပါဘူး။ ကျွန်တော်တို့ အများကြီးစဉ်းစားရမှာ ဖြစ်ပါတယ်။ အဲဒီတော့ နောက်တစ်ခုက ကျွန်တော်တို့ ကော်မတီရဲ့ လုပ်ငန်း တာဝန်နှင့်လုပ်ပိုင်ခွင့်များ ဖြစ်ပါတယ်။ ဒီမှာ (က) ကနေ (ဇ)အထိ ပြဋ္ဌာန်းထားတာရှိပါတယ်။ အဲဒီမှာဆိုရင် ကျွန်တော်တို့ ဒီလို အပ်တဲ့ကိစ္စတွေပဲဖြစ်ပါတယ်။ သို့သော် ကျွန်တော်တို့က ဒီသွင်းကုန်ပမာဏ မြှင့်တင်တာကို ကာကွယ် ပေးဖို့အတွက် ဆိုလို့ရှိရင် ချက်ချင်းတုံ့ပြန်ရမယ့် အနေအထားတော့ ရှိပါတယ်။ ဒီ Process တွေက နောက်တစ်ခုက ဦးစီးဌာနရဲ့ ဆောင်ရွက်ရမယ့်၊ စုံစမ်းစစ်ဆေးရမယ့်ကိစ္စတွေအများကြီး ရှိပါသေးတယ်။ ဒါကြောင့် ကျွန်တော့်အနေနဲ့ ထပ်မံဖြည့်ချင်တာရှိပါတယ်။ အပိုဒ်ခွဲ (ဃ)ရဲ့အောက်မှာ ကျွန်တော်တို့ သွင်းကုန်ပမာဏမြင့်တက်ခြင်း ကာကွယ်ပေးမှုအစီအစဉ်များကို ်ကြာမှု မရှိစေဘဲ ဆောင်ရွက်ခြင်းဆိုတာလေး ထပ်မံဖြည့်သွင်းလိုပါတယ်ခင်ဗျား။ ဒီဟာက ကျွန်တော်တို့ ဒီကော်မတီကနေ သွင်းကုန်ပမာဏ မြင့်တက်ခြင်းနှင့် ယင်းကြောင့် ပြင်းထန်သော ထိခိုက်နစ်နာမှု တွေကို ထိန်းချုပ်သတ်မှတ်ရန်၊ စည်းကြပ်ရန် ဆိုပြီးတော့ ဥပဒေကြမ်းကလည်း ဒီတိုင်းပဲ လက်ခံ ထားပါတယ်။ (က)သတ်မှတ်သည့် နှုန်းထားအတိုင်း ကာကွယ်ပေးမှု အကောက်ခွန် ကောက်ခံခြင်း နှင့် (ခ)သွင်းကုန်ပမာဏ ကန့်သတ်ခြင်းဖြစ်ပါတယ်။ ဒီနေရာမှာ ကျွန်တော်တို့ ဒီ (၂)ချက်ထဲသာဆို ကျွန်တော်တို့ ပြည့်စုံမှုမရှိပါဘူး။ နိုင်ငံတကာက ကုန်စည်တွေ ကျွန်တော်တို့ဆီ ဝင်လာတဲ့အခါမှာ ဥပမာအားဖြင့် ကျွန်တော်တို့ဆီက ဂျုံကို လက်ခံတယ်။ ဂျုံမှုန့်ကို လက်မခံဘူး။ ဒီလိုမျိုး Term ဖြင့် ထားဖို့ရှိပါတယ်။ နောက်တစ်ခုက Standardization အရ ဘယ်အရည်အသွေးကို ဘယ်ဆေးဝါး၊ ဘယ်စတီးလ်၊ သံမဏိ ဒါမျိုးတွေကို လက်မခံဘဲနှင့် သတ်မှတ်သည့် အရည်အသွေး၊ ကော်ဖီဆိုလဲ ကော်ဖီကြမ်းကို လက်မခံဘူး။ ကော်ဖီအစေ့ကို လက်ခံသည့်ကိစ္စ၊ အဲဒီတော့ ဒီ(၂)ချက်နှင့် မလုံလောက် ပါဘူး။ ဘာလဲဆိုတော့ ဒီနေရာမှာ အကောက်ခွန်နဲ့ မသက်ဆိုင်ဘဲနှင့် သွင်းကုန်ကို ထိန်းချုပ်ပေးတဲ့ အကာအကွယ်များ ဒီ Non-tariff barriers တွေ လုပ်ရမှာရှိပါတယ်။ အဲဒီတော့ ဒီအချက်ကို ကျွန်တော့်အနေနဲ့ ထပ်မံဖြည့်စွက်လိုပါတယ်ခင်ဗျား။ နောက်တစ်ခုပြပေးပါ။ ဒါကတော့ ခုနတုန်းက ကိုယ်စားလှယ်တစ်ဦးလည်း ဆွေးနွေးပါတယ်။ နိုင်ငံတကာနဲ့ပတ်သက်ပြီး လိုက်နာရမယ့်စည်းကမ်းများ၊ အခန်း(၁၁) ဖြစ်ပါတယ်။ အဲဒီတော့ ဒီဘက် နိုင်ငံရဲ့ အခြေအနေမှာ ကျွန်တော်တို့ နိုင်ငံတကာနှင့် ကုန်သွယ်မှု Agreement Trade, Unilateral, Bilateral Agreement တွေ ဒါတွေ ချုပ်ဆိုလာရတာရှိပါတယ်။ အဲဒီတော့ ဒီကုန်သွယ်မှု သဘော တူညီချက်တွေကြောင့် ကျွန်တော်တို့ ဒီဖြေလျော့မှုတွေရှိတယ်။ အဲဒီအခါကျတော့ ကျွန်တော်တို့ သွင်းကုန်မြှင့်တင်မှု၊ ကာကွယ်ပေးမှု ဆောင်ရွက်တဲ့အခါမှာ ကျွန်တော်တို့ အခက်အခဲတွေ ရှိလာမှာ ဖြစ်တယ်။ အဲဒီတော့ ဒီလိုအချက်ကို ဥပဒေထဲမှာထည့်လို့ရှိရင် ကျွန်တော်တို့ဟာ ကိုယ့်နိုင်ငံကို Improve လုပ်ဖို့ ကိုယ့်ကိုကိုယ် ပြန်ချုပ်ထားတဲ့သဘောလည်း ဖြစ်နေမှာဖြစ်တယ်။ ကျွန်တော်တို့ ဘက်ကနေပြီးတော့ ပါးပါးနပ်နပ် ဆောင်ရွက်ရမယ့်ကိစ္စလည်းဖြစ်တယ်။ ဒါကြောင့် ဒီအခန်းကို ကျွန်တော့်အနေနဲ့ ပယ်ဖျက်ဖို့ ဆွေးနွေးတင်ပြရပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ ဦးစိုးသိန်း (ခ) ဦးမောင်စိုး ဆွေးနွေးနိုင်ပါပြီ။</speech>
<speech><mp id="1262">ဦးစိုးသိန်း(ခ)ဦးမောင်စိုး၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)</mp>လေးစား အပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ ကိုယ်စားလှယ်တော်ကြီးများ ကိုယ်ရောစိတ်ပါ ဘေးရန်ကွာပြီးတော့ ကျန်းမာကြပါစေ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ် အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးစိုးသိန်း(ခ) ဦးမောင်စိုး ဖြစ်ပါတယ်။ ကျွန်တော့်ကို Power Point သုံးစွဲခွင့် တောင်းခံအပ်ပါတယ်။ ဒါ ကျွန်တော်က ပုဒ်မ ၁ ကို (က)က စပြင်တာဖြစ်ပါတယ်။ ဒါက ဒီဥပဒေက ၂၀၁၆ ခုနှစ်ကတည်းက ခုဆို ကြာမြင့်လာပြီဖြစ်တဲ့ အတွက် ဒီဥပဒေကို ၂၀၁၉ ခုနှစ် သွင်းကုန်ပမာဏမြင့်တက်ခြင်း ကာကွယ်ခြင်းဥပဒေဟု ခေါ်တွင် ရမည်လို့ ပြင်ဆင်လိုခြင်း ဖြစ်ပါတယ်။ အောက်က (ခ) ကတော့ ပုဒ်မ ၁(ခ)ကတော့ ပယ်ဖျက်ရန် အဆို တင်သွင်းထားခြင်းဖြစ်ပါတယ်။ ဒါက ဘာဖြစ်လို့လဲဆိုတော့ ကျွန်တော်တို့ အခန်း(၁) ခေါင်းစဉ်က အမည်နှင့် အာဏာတည်ခြင်းနဲ့ အဓိပ္ပာယ်ဖော်ပြချက်မှာ အာဏာတည်ခြင်းအခန်းက ဖော်ပြစရာ မလိုအပ်တော့ဘူးလို့ ကျွန်တော့်အနေနဲ့ ပြင်ဆင်လိုခြင်း ဖြစ်ပါတယ်။ ဖွဲ့စည်းပုံအခြေခံဥပဒေ ပုဒ်မ ၁၀ရ အရသော်လည်းကောင်း၊ ၁၉၇၃ ခုနှစ် စကားရပ်များ အနက်အဓိပ္ပာယ်ဖွင့်ဆို၍ ပုဒ်မ ၁၃ အရသော်လည်းကောင်း၊ သူက ထည့်သွင်းဖော်ပြစရာ မလိုတော့ဘဲနဲ့ သီးခြားနေ့ရက်တစ်ခုခုကို အာဏာတည်စေလိုမှသာ ပုဒ်မ(ခ)ကို ထည့်သွင်းရန် မလိုအပ်တဲ့အတွက် ကျွန်တော် ပယ်ဖျက်ရခြင်းဖြစ်ပါတယ်။ Slide ပြန်ပြပေးပါ။ အောက်ဆုံးက ပုဒ်မ ၂ ကတော့ အသစ် ဖြည့်စွက်ထားခြင်းဖြစ်ပါတယ်။ သွင်းကုန်ဆိုတဲ့စကားရပ်ကို အနက်ဖွင့်ဆိုဖို့အတွက် ဒီဥပဒေ လိုအပ် ပါတယ်။ ဘာလို့လဲဆိုတော့ ဥပဒေခေါင်းစဉ်ကိုက သွင်းကုန်ပမာဏမြင့်တက်ခြင်းမှ ကာကွယ်ပေးမှု ဥပဒေ ဖြစ်တဲ့အတွက် သွင်းကုန် ဆိုတဲ့ဟာက အဓိပ္ပာယ် မဖြစ်မနေဖွင့်ဖို့ လိုအပ်လာပါတယ်။ ဒါ ဥပဒေရဲ့ အဓိကကျတဲ့ စကားရပ် ဖြစ်တဲ့အတွက်၊ ဥပဒေ ခေါင်းစဉ်အမည်လည်း ဖြစ်တဲ့အတွက် သွင်းကုန် ဆိုသည်မှာ ကုန်းကြောင်း၊ ရေကြောင်း၊ လေကြောင်း သို့မဟုတ် အခြားနည်းတစ်ရပ်ရပ်ဖြင့် ပြည်တွင်းသို့ တင်သွင်းလာသည့် ကုန်စည် သို့မဟုတ် နည်းပညာတစ်ရပ်ရပ်ကို ဆိုသည်လို့ ကျွန်တော်က ဒါကို အသစ်ဖြည့်စွက်လိုခြင်းဖြစ်ပါတယ်။ ဒါကတော့ ရေးထုံးပြင်ထားတာပါ။ မြန်မာနိုင်ငံအတွင်းသို့ ဆိုတဲ့ဟာကို ပြည်တွင်းသို့ ပြင်ထားခြင်းဖြစ်ပါတယ်။ ဒါကလည်း ထိုနည်းလည်းကောင်း ပါပဲ။ အလားတူသော သော (၂)ခုကို အလားတူကုန်စည် သို့မဟုတ် တိုက်ရိုက် ယှဉ်ပြိုင်နိုင်သည့် ဆိုတဲ့ဟာနဲ့ ရေးထုံးပြင်ဆင်ထားခြင်း ဖြစ်ပါတယ်။ ဒါကလည်း ကျွန်တော် ရေးထုံးပြင်ထားခြင်းဖြစ်ပါတယ်။ ဒါက ကျွန်တော်တို့ အခန်း (၄)ရဲ့ အခန်းခေါင်းစဉ်ကို ပြင်ဆင်လိုခြင်းနှင့် ဒီအခန်းခေါင်းစဉ်ရဲ့ အောက်မှာ အခန်း(၆)ဆိုတာ တစ်ခုရှိပါတယ်။ ဒီဟာက အခန်း(၆) တစ်ခုတည်းကို ခေါင်းစဉ်ငယ်တစ်ခု ထပ်ပေးထားပါတယ်။ ကျွန်တော်တို့ဦးစီးဌာနရဲ့ တာဝန်ပေးအပ်ခြင်းဆိုတဲ့ဟာက ဒီပုဒ်မတစ်ခုတည်းကို ခေါင်းစဉ်တစ်ခုတည်း ပေးထားတာပါ။ ဒီပုဒ်မတစ်ခုတည်းကြောင့် ဒီခေါင်းစဉ်တစ်ခုက ပြောင်းလဲသွားတာ ဖြစ်တဲ့အတွက် ဒီပုဒ်မ(၆)သည် အမှန်ဆိုရင် အထွေထွေအခန်းမှာ ပြဋ္ဌာန်းသင့်တဲ့ ပြဋ္ဌာန်းချက်မျိုးလည်း ဖြစ်ပါတယ်။ ဒါကြောင့် ပုဒ်မ(၆)ကို ပယ်ဖျက်ပြီးတော့ အခန်းခေါင်းစဉ်ကို တာဝန်ပေးအပ်ခြင်း ဆိုတဲ့ ဟာကို ပယ်ဖျက်လိုခြင်း ဖြစ်ပါတယ်။ အခန်း(၆)၊ ဒီပုဒ်မ ၆ အထွေထွေအခန်းကို ပြန်ရွှေ့ထားတာ ရှိပါတယ်။ အောက်က ပုဒ်မ ရ ကို ကျွန်တော် အခန်းခေါင်းစဉ်ငယ်ကို ပယ်ဖျက်လိုခြင်း ဖြစ်ပါတယ်။ ဘာဖြစ်လို့လဲဆိုတော့ အပေါ်မှာခေါင်းစဉ်ကြီး ပြင်ပြီးပြီဖြစ်တဲ့အတွက် အောက်မှာ ဦးစီးဌာနများ၏ လုပ်ပိုင်ခွင့်များဆိုသည့်ဟာ ပါပြီးတဲ့အတွက် အောက်ကခေါင်းစဉ်တွေကို ပယ်ဖျက်လိုခြင်း ဖြစ်ပါတယ်။ ဒါကတော့ နောက်ဆုံး ခုန အခန်း(၄)က ပုဒ်မ ၆ ကို အထွေထွေအခန်းကို ရွှေ့ထားခြင်း ဖြစ်ပါတယ်။ ၆၄(ဃ)မှာ ပြဋ္ဌာန်းခဲ့ပြီးပြီ။ ကျေးဇူးတင်ပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ကိုယ်စားလှယ်များရဲ့ ဆွေးနွေးချက်များနှင့်ပတ်သက်ပြီး အမျိုးသားလွှတ်တော် ဥပဒေကြမ်းကော်မတီ က ပြန်လည်ကြားနာ ဆောင်ရွက်ဖို့ ဆုံးဖြတ်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ အစည်းအဝေးကို ၁၁:ဝ၃ နာရီ ခေတ္တရပ်နားပြီး ၁၁:၃၃ နာရီ ပြန်လည်ကျင်းပပါသည်။</speech>
</bill>
</section>
<section value="Motion">
<motion>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျာ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ဒေါက်တာတင်တင်ဝင်း၊ ပဲခူးတိုင်းဒေသကြီး မဲဆန္ဒနယ်အမှတ်(၅)၏ ကျေးလက်နေအမျိုးသမီးများ၏ လူနေမှုဘဝမြှင့်တင်ရန်၊ စီးပွားရေးတွင် တစ်နိုင်တစ်ပိုင်ပါဝင်ရန်၊ နေရပ်စွန့်ခွာ၍ ရေမြေခြား အလုပ် သွားလုပ်ခြင်းကို လျှော့ချနိုင်ရန်နှင့် အမျိုးသမီးများအတွက် ပတ်ဝန်းကျင်ကောင်းတစ်ခု ဖန်တီး ပေးရန် အိမ်တွင်းစီးပွားရေးလုပ်ငန်းများဖော်ဆောင်ဖို့ အသိပေးခြင်း၊ နည်းပညာပေးခြင်း၊ ရင်းနှီးရန်ပုံ ငွေကြေး ရှာဖွေပေးခြင်း၊ ကုန်ကြမ်းကို ဒေသထွက်အဖြစ် ဖော်ထုတ်ပေးခြင်း၊ ဈေးကွက် ဖော်ဆောင် ပေးခြင်း၊ ဈေးကွက်တည်တံ့အောင် ဆောင်ရွက်ပေးခြင်း၊ သက်ဆိုင်ရာဌာနများ စုပေါင်း၍ ဆောင်ရွက် ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှယ်များက ဆက်လက်ဆွေးနွေးခြင်း၊ ပြည်ထောင်စုအဆင့် အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျာ။ ပဲခူးတိုင်းဒေသကြီး မဲဆန္ဒနယ်အမှတ်(၅)မှ ဒေါက်တာတင်တင်ဝင်း တင်သွင်းထားတဲ့ ကျေးလက်နေ အမျိုးသမီးများ၏ လူနေမှုဘဝမြှင့်တင်ရန်၊ စီးပွားရေးတွင် တစ်နိုင်တစ်ပိုင်ပါဝင်ရန်၊ နေရပ်စွန့်ခွာ၍ ရေမြေခြား အလုပ်သွားလုပ်ခြင်းကို လျှော့ချနိုင်ရန်နှင့် အမျိုးသမီးများအတွက် ပတ်ဝန်းကျင်ကောင်းတစ်ခု ဖန်တီးပေးရန် အိမ်တွင်းစီးပွားရေးလုပ်ငန်းများဖော်ဆောင်ဖို့ အသိ ပေးခြင်း၊ နည်းပညာပေးခြင်း၊ ရင်းနှီးရန်ပုံငွေကြေး ရှာဖွေပေးခြင်း၊ ကုန်ကြမ်းကို ဒေသထွက်အဖြစ် ဖော်ထုတ်ပေးခြင်း၊ ဈေးကွက် ဖော်ဆောင်ပေးခြင်း၊ ဈေးကွက်တည်တံ့အောင် ဆောင်ရွက်ပေးခြင်း၊ သက်ဆိုင်ရာဌာနများ စုပေါင်း၍ ဆောင်ရွက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ ဆက်လက်ဆွေးနွေးဖို့ဖြစ်ပါတယ်။ ဆွေးနွေးမယ့်ကိုယ်စားလှယ်များ တစ်ဦးလျှင် (၈)မိနစ်ထက်မပိုဘဲ ဆွေးနွေးခွင့်ပြုမှာဖြစ်ပါတယ်။ ပထမဦးစွာ ကချင်ပြည်နယ် မဲဆန္ဒနယ်အမှတ်(၇)မှ ဦးဝင်းဇော် ဆွေးနွေးနိုင်ပါပြီ။</speech>
<speech><mp id="1204">ဦးဝင်းဇော်၊ ကချင်ပြည်နယ် မဲဆန္ဒနယ်အမှတ်(၇)</mp>အားလုံးပဲ မင်္ဂလာပါ။ လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန၊ ဒုတိယဝန်ကြီး၊ အမျိုးသားလွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ရွှင်လန်း ချမ်းမြေ့ပါစေလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးဝင်းဇော် ဖြစ်ပါတယ်။ ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေးမှာ ၃-၅၂၀၁၉ ရက်နေ့က ပဲခူးတိုင်းဒေသကြီး မဲဆန္ဒနယ်အမှတ်(၅)မှ ဒေါက်တာတင်တင်ဝင်း တင်သွင်းခဲ့ သည့် ကျေးလက်နေ အမျိုးသမီးများအတွက် အလုပ်အကိုင်အခွင့်အလမ်းများ ဖန်တီးပေးနိုင်ရေးနှင့် ဆိုင်တဲ့အဆိုကို အကြံပြုဆွေးနွေးသွားမှာဖြစ်ပါတယ်။ ပထမဦးဆုံးအနေနဲ့ အဆိုရှင်ရဲ့ အဆိုနှင့် ပတ်သက်လို့ သုံးသပ်ကြည့်ရင် အဆိုရှင်ရဲ့ ရည်ရွယ်ချက်ဟာ ကျေးလက်နေ အမျိုးသမီးများ မိမိတို့ရဲ့ နေရပ်ဒေသအသီးသီးမှာ မိမိတို့ရဲ့ ခြေထောက်ပေါ် မိမိတို့ဖာသာရပ်တည်နိုင်ဖို့အတွက် လိုအပ်နေတဲ့ အခြေခံအကြောင်းတရားများကို အစိုးရက ဖြည့်ဆည်းပေးဖို့အတွက် တိုက်တွန်းသည့်အဆို ဖြစ်ပါတယ်။ အဆိုနှင့်ပတ်သက်လို့ ယခု အစည်းအဝေးကျင်းပစဉ် ၂၃၊ ၂၉ ရက်နေ့များက လွှတ်တော် ကိုယ်စားလှယ် (၁၁)ဦး ဆွေးနွေးခဲ့ကြပြီး ၎င်း(၁၁)ဦးဆွေးနွေးခဲ့သည့် အကြောင်းအရာတွေဟာ မိမိ ဆွေးနွေးဖို့အတွက် အမည်စာရင်း တင်သွင်းစဉ်က စီစဉ်ထားတဲ့ အချက်အလက်တွေနဲ့ များစွာ တူညီနေပါတယ်။ အဲဒီ(၁၁)ဦး ဆွေးနွေးခဲ့တဲ့အထဲမှာ ဦးတည်ချက်(၂)ခု တွေ့ခဲ့တာဖြစ်ပါတယ်။ ပထမတစ်ခုကတော့ အဆိုကို ထောက်ခံဖို့ပါ။ နောက်တစ်ခုက အစိုးရအနေနဲ့ အဆို မတင်သွင်းခင်ကပင် MSDP လို့ခေါ်တဲ့ Myanmar Sustainable Development Plan စီမံကိန်းများ ရေးဆွဲပြီး သက်ဆိုင်ရာ ဝန်ကြီးဌာနများ၊ မိတ်ဖက်အဖွဲ့အစည်းများနှင့် ပူးပေါင်းကာ မူဝါဒများ၊ ရည်ရွယ်ချက်များ၊ လုပ်ငန်းစဉ်များနှင့် ဦးစားပေးလုပ်ငန်းများကို ဥပဒေများ ပြဋ္ဌာန်းပြီးတော့မှ ဆောင်ရွက်ဖို့အတွက် ကြိုးစားနေကြောင်း အကြံပြုဆွေးနွေးခဲ့ကြတာ တွေ့ရပါတယ်။ အထူးသဖြင့် အစိုးရအနေနဲ့ ဖြေရှင်းဖို့ ကြိုးစားနေတဲ့အထဲမှာ ဦးတည်အုပ်စုဟာ ကျေးလက်နေ အမျိုးသမီးထုများ သာမက မြို့နေအမျိုးသမီးထုများ အလုပ်အကိုင်အခွင့်အလမ်း ရှားပါးနေမှုနှင့် ရင်ဆိုင်နေရကြောင်း၊ အမျိုးသမီးများနည်းတူ အလုပ်လုပ်ကိုင်နိုင်သည့် အသက်အရွယ်ရှိတဲ့ အမျိုးသားများအားလည်း အလုပ်အကိုင်အခွင့်အလမ်းများ ဖန်တီးပေးရန် လိုအပ်နေပါကြောင်း၊ အစိုးရအနေဖြင့် ပြည်တွင်း ငြိမ်းချမ်းရေးနှင့်အတူ ဒီမိုကရေစီဖက်ဒရယ်စနစ် ထွန်းကားရေးအတွက် ဆောင်ရွက်နေရသလို အထက်တွင် ဖော်ပြခဲ့သော အခက်အခဲစိန်ခေါ်မှုများဟာ အဆိုတင်သွင်း၊ တိုက်တွန်းရတဲ့ပြဿနာ အကြောင်းတရား များဟာ ယခင်အစိုးရအဆက်ဆက်၏ အုပ်ချုပ်ရေး မူဝါဒအမှားများ၊ စီးပွားရေး၊ ပညာရေးမူဝါဒ အမှားများကြောင့် ဖြစ်ပေါ်လာတဲ့ အကျိုးဆက်များသာဖြစ်ကြောင်း ဆွေးနွေးခဲ့ကြပါတယ်။ ဒီတော့ အစိုးရအနေနဲ့ ပြဿနာကိုဖြေရှင်းဖို့ ကြိုးစားတဲ့အခါမှာ ပူးပေါင်းဆောင်ရွက်ရ မည့် ဝန်ကြီးဌာနများ၊ ဦးစီးဌာနများ၊ မိတ်ဖက်အဖွဲ့အစည်းများနှင့်အတူ ချမှတ်ထားတဲ့ ရည်ရွယ်ချက်၊ ရည်မှန်းချက်များ ဖြစ်ထွန်းလာရေးကို စီမံကိန်းများနှင့် ဦးစားပေးလုပ်ငန်းများ ချမှတ်ပြီးဆောင်ရွက် တဲ့အခါမှာ အဓိကကဏ္ဍကနေ ပါဝင်ကြရမယ့် မိမိတို့နိုင်ငံသားများအနေနဲ့ အဖက်ဖက်က အရည်အသွေး ပြည့်ဝဖို့ရန်အတွက် အဆိုရှင်ရဲ့ တိုက်တွန်းမှုမှာပါတဲ့ အသိပညာပေးခြင်း၊ နည်းပညာပေးခြင်းတို့ကို အလေးထား ဆောင်ရွက်ကြရမှာဖြစ်ပါတယ်။ အတတ်ပညာနှင့် ကျွမ်းကျင်မှုဆိုတာ သင်ယူခွင့်နှင့် လေ့လာမှု၊ လေ့ကျင့်မှုအပေါ်မှာမူတည်ပြီး တတ်မြောက်မှုနှင့် ကျွမ်းကျင်မှုအနေအထားအပေါ်မှာ မူတည်ကာ အလုပ်အကိုင်အခွင့်အလမ်းရရှိမှုနှင့် ဝင်ငွေကလည်း ကွာခြားသွားတာဖြစ်ပါတယ်။ အလုပ်အကိုင်နှင့် နိုင်ငံသားတွေရဲ့ ရာခိုင်နှုန်း၊ အလုပ်လုပ်နိုင်သည့်နိုင်ငံသားတွေရဲ့ ရာခိုင်နှုန်း အလုပ်အကိုင်အားလုံးနီးပါး ဖန်တီးပေးဖို့ဆိုတာ ဈေးကွက်စီးပွားရေးစနစ်နဲ့ ပုဂ္ဂလိကကဏ္ဍဖွံ့ဖြိုးပြီး ဖြစ်တဲ့ နိုင်ငံတွေမှာပင်လျှင် စိန်ခေါ်မှုကြီးမားတဲ့ ပြဿနာတစ်ရပ်အနေနဲ့ ရှိနေပြီး နှစ်စဉ် မူဝါဒတွေ ပြင်ဆင်ရေးဆွဲပြဋ္ဌာန်းပြီး ဖြေရှင်းနေရတဲ့ ပြဿနာတစ်ရပ် ဖြစ်ပါတယ်။ အလုပ်လက်မဲ့မှုနှုန်း လျှော့ချနိုင်ရန် အမြဲကြိုးစားနေကြတာဖြစ်တယ်။ ကျွန်တော်တို့နိုင်ငံမှာ Micro Finance လို SME လို ပုဂ္ဂလိကကဏ္ဍတွေ၊ အဆိုရှင် ဆွေးနွေး ခဲ့တဲ့ ဦးတည်အုပ်စုတွေနဲ့ လွှတ်တော်ကိုယ်စားလှယ်တွေ ဆွေးနွေးခဲ့တဲ့အုပ်စုတွေ အလုပ်လက်မဲ့ တွေအတွက် အဓိကစိန်ခေါ်မှုဟာ နည်းပညာစိန်ခေါ်မှုများ၊ အရင်းအနှီးများအတွက် အခက်အခဲ ရှိနေမှုများက အဓိကဖြစ်သလို စီးပွားရေးမူဝါဒများနှင့် စီးပွားရေးပညာ နည်းပါးတာကလည်း အဓိကအရေးပါတယ်လို့ မြင်မိပါတယ်။ မိမိကိုယ်တိုင် သင်ယူခွင့်နှင့် လေ့ကျင့်ခွင့်ရှိမှ တတ်မြောက်မှု နှင့် ကျွမ်းကျင်မှုရှိတာဖြစ်ပြီး အဲဒီအတိုင်းအတာအပေါ် မူတည်ပြီးတော့မှ အသက်မွေးဝမ်းကျောင်း အတွက် စိတ်ချရတာ ဖြစ်ပါတယ်။ ဒီနေရာမှာ တတ်မြောက်မှုဆိုတဲ့ ကျွမ်းကျင်မှု Skill ကို ကျွန်တော် ပြောချင်ပါတယ်။ ဝန်ဆောင်မှုလုပ်ငန်းပဲဖြစ်ဖြစ်၊ ကုန်စည်ထုတ်လုပ်မှုလုပ်ငန်းမှာပဲဖြစ်ဖြစ် Skill ဟာ အရေးကြီးပါတယ်။ ဒါနှင့်ပတ်သက်ပြီး ငွေမဝင်ဘူးလို့ထင်တဲ့ဟာ ဥပမာတစ်ခု ပေးချင်ပါတယ်။ ကျွန်တော်တို့ မြန်မာနိုင်ငံ ဘောလုံးလက်ရွေးစင်အားကစားသမား ထိုင်းနိုင်ငံကလပ်တွေမှာ သွားပြီးကစားတာ သိရ ပါတယ်။ ဒီကစားသမား လူငယ်တွေက သူတို့အသင်းတွေနှင့် စာချုပ်ချုပ်တဲ့အခါမှာ သဘောတူညီတဲ့ အချက်ပေါ်မှာ မူတည်ပြီးတော့မှ ကိုယ့်ရဲ့ မိသားစု (၅)ဦး၊ (၁၀)ဦးကနေ (၁၂)ဦးအထိ ခေါ်ယူနိုင်ခွင့် ရှိတဲ့ အားကစားသမားတွေ ရှိပါတယ်။ အိမ်နှင့်ကား ပေးထားပါတယ်။ အိမ်အကူ ရှိပါတယ်။ စားဖိုမှူး ရှိပါတယ်။ လစာအပြင် လေ့ကျင့်ချိန် မှန်ကန်မှု၊ ဂိုးသွင်းနိုင်မှု၊ အနိုင်ရရှိမှုအပေါ် မူတည်ပြီးတော့မှ ဆုငွေလည်းရရှိကြပါတယ်။ အဲဒါတွေအားလုံးကို တစ်လအတွင်း ကျွန်တော်တို့ တွက်ကြည့်မယ် ဆိုရင် အမေရိကန်ဒေါ်လာ (၁၀၀၀၀)ကနေ (၁၂၀၀၀၀)ကြားမှာ ကျွန်တော်တို့ ရပါတယ်။ အခွန် ဆောင်တာ ကျန်တဲ့အတွက်ဆိုလို့ရှိရင် (၁၀၀၀၀)လောက် ပုံမှန်ရတယ်လို့ ခန့်မှန်းရပါတယ်။ ဒီတော့ စီးပွားရေးစနစ်နှင့် မူဝါဒ အရေးကြီးတာကို ထောက်ပြလိုပါတယ်။ ကျွန်တော်တို့ DFA နဲ့ ပေါင်းပြီးတော့မှ မြန်မာနိုင်ငံ ဆီလုပ်ငန်းရှင်များအသင်းရဲ့ ကျင်းပတဲ့ပွဲတစ်ခုကို ရောက်တဲ့ အခါမှာ ဆီလုပ်ငန်းရှင်များအသင်းအဖွဲ့က တင်ပြတာတစ်ခုရှိပါတယ်။ ၂၀၁၃ ခုနှစ်အထိ ကျွန်တော်တို့ မြန်မာနိုင်ငံမှာ အကြီးစား ဆီစက်ကြီးတွေ အရေအတွက်သည် ဆီစက်ပေါင်း(၂၇၀၀)ကျော်ရှိခဲ့ပြီးမှ ၂၀၁၃ ခုနှစ်နောက်ပိုင်းမှာ အခက်အခဲများနှင့် ရင်ဆိုင်ခဲ့ရကြောင်း၊ အဓိကအားဖြင့် မလေးရှား နိုင်ငံနှင့် ထိုင်းနိုင်ငံကနေ ဝင်လာတဲ့ ဆီတွေကို ဈေးကွက်မှာ အပြိုင်အဆိုင် ရောင်းချနေရကြောင်း ပြောဆိုခဲ့ပါတယ်။ ၂၀၁ရ ခုနှစ် ရောက်လာတဲ့အခါမှာတော့ (၁၀၀)ရာခိုင်နှုန်းကျော် လျော့နည်းပြီး တော့မှ (၂၇)စက်သာ လက်ရှိမှာ လည်ပတ်နေတော့တဲ့အကြောင်းကို ပြောပါတယ်။ အဲဒီအခါမှာ သူတို့ပြောတဲ့ အနေအထားအရဆိုလို့ရှိရင် စိုက်ပျိုးရေးလုပ်ငန်းတွေမှာ သုတေသနနှင့် မျိုးကောင်း မျိုးသန့်ရရှိရေး အရင်းအနှီးဈေးကွက်တွေမှာ သာလွန်နေတယ်။ အလျားလိုက်စိုက်ပျိုးရေးထက် ဒေါင်လိုက်စိုက်ပျိုးရေးကို အားပေးဆောင်ရွက်သည့် ထိုင်းနိုင်ငံက ဆီထွက်သီးနှံ ကုန်ကြမ်းတွေဖြစ်တဲ့ ပဲ၊ နေကြာတို့ တစ်ဧကထွက်ရှိမှုဟာ ကျွန်တော်တို့နိုင်ငံထက် များစွာသာသလို value လို့ခေါ်တဲ့ နေကြာစေ့တစ်စေ့၊ မြေပဲစေ့တစ်စေ့မှာပါတဲ့ ဆီပါဝင်မှုနှုန်းဟာ ပိုတဲ့အတွက်ကြောင့်မို့လို့ သူတို့ရဲ့ ဆီတစ်ပိဿာလျှင် ကျွန်တော်တို့ မြန်မာနိုင်ငံက ကုန်တိုက်ကြီးတွေနဲ့ တစ်နိုင်ငံလုံးမှာရှိတဲ့ ကုန်စုံ ဆိုင်တွေမှာ FDA မှ ကျန်းမာရေးနှင့် ညီညွတ်တယ်ဆိုတဲ့ အဖြေကို ထွက်ပြီးတာနဲ့ တစ်နိုင်ငံလုံး ဖြန့်ဖြူးရောင်းချခွင့်ရတဲ့အခါမှာ (၄၅၀၀)နှင့် (၆၀၀၀)ကြား ရောင်းနေတဲ့ကျွန်တော်တို့ နိုင်ငံက ဆီလုပ်ငန်းရှင်များအသင်းကတော့ (၇၀၀၀)ထက်ကို လျှော့ပြီးရောင်းလို့မရတဲ့ အနေအထား ဖြစ်ပါတယ်။ အဲဒီအခါမှာ ကိုယ့်နိုင်ငံမှာကိုယ်နေပြီးတော့ ကျွန်တော်တို့က ဈေးကွက်ရနေရာကနေ ဖယ်ပေးလိုက်ရတဲ့ အနေအထားမျိုး ဖြစ်ပါတယ်။ နည်းပညာသာလွန်ပြီး အရင်းအနှီးရှိတဲ့အတွက် ကြောင့်မို့လို့ ကျွန်တော်တို့နိုင်ငံရဲ့ ဈေးကွက်ကို ဆီလုပ်ငန်းရှင်တွေက လာပြီးတော့ယူသွားခြင်း ဖြစ်ပါတယ်။ အဲဒီတော့ ဆီလုပ်ငန်းရှင်တွေအသင်းမှ ပြောတာ အဓိကကတော့ ကုန်ကြမ်းရရှိမှု အတွက် အဓိကဖြစ်တယ်။ ကုန်ကြမ်းကို ဈေးပေါပေါနဲ့ရမယ်ဆိုရင် ထုတ်လုပ်မှုစရိတ်ကို လျှော့ချနိုင် တယ်။ ထုတ်လုပ်မှုစရိတ်ကို လျှော့ချဖို့ ကုန်ကြမ်းရရှိရေးဟာ ဘယ်သူ့အပေါ်မူတည်လဲဆိုရင် ခုန ပြောတဲ့ တောင်သူတွေကနေပြီး ဆီထွက်သီးနှံ ထုတ်လုပ်မှုစနစ် မြင့်မားဖို့ကို အစိုးရအနေနဲ့ ဦးစားပေးဆောင်ရွက်သင့်တယ်လို့ အကြံပြုပါတယ်။ ဒါက အင်မတန်ကောင်းတဲ့အကြံပါ။ အဆိုမှာ ပါတဲ့ ဈေးကွက်ဖန်တီးရေးနှင့် ဈေးကွက်တည်ငြိမ်ရေး ဈေးကွက် ရွှေ့ပြောင်းမခံရဖို့ အရေးကိုလည်း အနည်းငယ် ဆွေးနွေးလိုပါတယ်။ ဥပမာအားဖြင့် အထက်မှာ ဘောလုံးအားကစားသမားတွေ သွားရောက်ကစားပြီးတော့ တစ်နှစ်ကို သိန်း(၁၅၀၀)လောက် ကျွန်တော်တို့ မြန်မာပြည်ကို ပြန်ပို့နေတဲ့အခါမှာ ကျွန်တော်တို့ နိုင်ငံသားတွေအနေနဲ့ ဂုဏ်ယူမဆုံး ဖြစ်နေပါတယ်။ ဒါပေမဲ့ ထိုင်းနိုင်ငံကတော့ ထိုင်းနိုင်ငံကို ရောက်နေတဲ့ မြန်မာနိုင်ငံသားတွေ၊ အလုပ်သမားတွေဆီကနေ ငွေရဖို့ ကြိုးစားခြင်းသာဖြစ်ပါတယ်။ အဲဒီအတွက် မူဝါဒတွေ ချမှတ်ပြီး ဆောင်ရွက်ခဲ့ကြပါတယ်။ အားကစားသမားတွေ ခေါ်ယူတဲ့အခါမှာ ဥရောပနိုင်ငံသားတွေထက် အရှေ့တောင်အာရှနိုင်ငံသားတွေကို ခေါ်ယူဖို့ မူဝါဒချမှတ်တယ်။ အဲဒီ အခါမှာ ကျွန်တော်တို့နိုင်ငံက အားကစားသမားတွေ သွားရောက်ပြီး ကစားတဲ့အခါမှာ ကျွန်တော်တို့ နိုင်ငံက အားကစားသမားတစ်ဦးရဲ့ ကျောနံပါတ်(၁၀)ကျစရိတ်ဟာ အမေရိကန်ဒေါ်လာ သန်း(၁၀၀) လောက်ရှိပြီး ကျွန်တော်တို့မြန်မာနိုင်ငံသား (၆၀၀၀၀၀)ကျော်က (၄)လအတွင်းမှာ ဝယ်ယူခဲ့ကြ တယ်လို့ပြောပါတယ်။ အဲဒီတော့ (၆)လအတွင်းမှာ ဒေါ်လာ(၄၀၀၀၀)လောက်ပဲ မြန်မာပြည်ကို ပြန်ပို့ပြီးတော့ အဲဒီအသင်းကတော့ (၄)လအတွင်းမှာ ဒေါ်လာ သန်း(၆၀)လောက် ပိုက်သွားတာ ဖြစ်ပါတယ်။ တစ်နည်းအားဖြင့်ပြောမယ်ဆိုလို့ရှိရင် ဒါက ဈေးကွက်ကို ဖန်တီးတာပါ။ ကျွန်တော်တို့ကလည်း ဒါကို လေ့လာရမယ်။ မျက်ခြေမပြတ် စောင့်ကြည့်ဖို့လိုပါတယ်။ ကျွန်တော် ရှေ့မှာပြောခဲ့တဲ့ Skill ဆိုတာက ဝန်ဆောင်မှုလုပ်ငန်းပဲဖြစ်ဖြစ်၊ ကုန်စည်ထုတ်လုပ်မှု မှာပဲဖြစ်ဖြစ် Microfinance ပဲဖြစ်ဖြစ်၊ SME မှာပဲဖြစ်ဖြစ် Skill ရှိဖို့လိုပါတယ်။ အဲဒီ Skill ရှိထားရင် ငွေဝင်အောင်လုပ်လို့မှန်ပေမယ့် ကျွန်တော်တို့ ပို့ဖို့ Cover ဖြစ်ဖို့ဟာ စီးပွားရေးမူဝါဒတွေ ချမှတ်ပြီးတော့ ဆောင်ရွက်ဖို့လိုတယ် ဆိုတဲ့အကြောင်းကို ဆွေးနွေးလိုခြင်းသာ ဖြစ်ပါတယ်။ ဒီအဆိုနဲ့ ပတ်သက် ပြီးတော့မှ အဆိုဟာ ရည်ရွယ်ချက်ကောင်းနေပေမယ့် ကျွန်တော်တို့ အစိုးရအနေနဲ့ MSDP လို့ခေါ်တဲ့ Myanmar Sustainable Development Plan D 326m3200 GS Gaodegošaşoogaalos သက်ဆိုင်ရာ ဝန်ကြီးဌာနများ၊ ဦးစီးဌာနများနှင့် ............................</speech>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၁)မှ ဦးအေးမင်းဟန် ဆွေးနွေးနိုင်ပါပြီ။</speech>
<speech><mp id="1297">ဦးအေးမင်းဟန်၊ မွန်ပြည်နယ် မဲဆန္ဒနယ်အမှတ်(၁)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ဒုတိယဝန်ကြီး အားလုံး မင်္ဂလာပါ။ ကျွန်တော့်ကတော့ မွန်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးအေးမင်းဟန် ဖြစ်ပါတယ်။ ကျွန်တော့်အနေဖြင့် ပဲခူးတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဒေါက်တာတင်တင်ဝင်း ၏ ကျေးလက်နေ အမျိုးသမီးများ၏ လူနေမှုဘဝမြှင့်တင်ရန်၊ စီးပွားရေးတွင် တစ်နိုင်တစ်ပိုင်ပါဝင်ရန်၊ နေရပ်စွန့်ခွာ၍ ရေမြေခြား အလုပ် သွားလုပ်ခြင်းကို လျှော့ချနိုင်ရန်နှင့် အမျိုးသမီးများအတွက် ပတ်ဝန်းကျင်ကောင်းတစ်ခု ဖန်တီး ပေးရန် အစရှိသည့် ပြည်ထောင်စုအစိုးရအား တိုက်တွန်းကြောင်းအဆိုကို အကြံပြုဆွေးနွေးသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ လိုအပ်နေသောနေရာများတွင် အင်္ဂလိပ်စာအသုံးအနှုန်း သုံးစွဲခွင့်ပြုဖို့ရန် ဥက္ကဋ္ဌကြီးအား လေးစားစွာ တင်ပြတောင်းခံအပ်ပါတယ်။ ဒေါက်တာတင်တင်ဝင်း ၏ အဆိုကို လေ့လာကြည့်မယ်ဆိုလို့ရှိရင် ကျေးလက်နေ အမျိုးသမီးများ၏ ဘဝတိုးတက်မြင့်မားဖို့ရန် နိုင်ငံတော်အစိုးရအနေဖြင့် လုပ်ဆောင်သင့်သည့်နည်းလမ်းများကို တင်ပြ ထားတယ်ဆိုတာ ထင်ရှားပေါ်လွင်နေပါတယ်။ အခုည်း နိုင်ငံတော်အစိုးရအနေဖြင့် ဒေါက်တာ တင်တင်ဝင်း တင်ပြထားသည့် ကျေးလက်နေ အမျိုးသမီးများ၏ဘဝ ဖွံ့ဖြိုးတိုးတက်ရန်အတွက် လုပ်ဆောင်ရမည့်နည်းလမ်းများကို အစိုးရဝန်ကြီးဌာနအသီးသီမှ စီမံကိန်းများရေးဆွဲ၍ လုပ်ကိုင် နေတာကို တွေ့ရှိရပါတယ်။ ဒါ့အပြင် နိုင်ငံတော်အစိုးရအနေဖြင့် ပြည်ပလူမှုအဖွဲ့အစည်းများ၊ အခြား နိုင်ငံများရဲ့ ကူညီထောက်ပံ့မှုများနှင့်လည်း ကျေးလက်နေ ပြည်သူများ၏ဘဝ မြှင့်တင်ဖို့ရန်အတွက် လုပ်ကိုင်ဆောင်ရွက်နေတာကိုလည်း တွေ့ရှိရပါတယ်။ မြန်မာနိုင်ငံရဲ့ ပြည်သူအများစုမှာ ကျေးလက် ဒေသတွင် နေထိုင်သူများ ဖြစ်ကြပါတယ်။ နိုင်ငံဖွံ့ဖြိုးတိုးတက်အောင် ဆောင်ရွက်ရာ၌ မြို့ပြနှင့်ကျေးလက်ဒေသများသည် ကျွန်းကိုင်းမှီ ကိုင်းကျွန်းမှီ ဆိုသကဲ့သို့ အမှီသဟဲပြု၍ ကျေးလက်ဒေသရှိ ပြည်သူများ အလုပ်အကိုင်အဆင်ပြေရေး၊ ဖွံ့ဖြိုးတိုးတက်ရေးနှင့် ဆင်းရဲနွမ်းပါးမှုလျှော့ချရေးတို့ကို ဆောင်ရွက်ပေးရပါမယ်။ ကျေးလက်နေ အမျိုးသမီးများ၏ဘဝကို မြှင့်တင်ခြင်းအားဖြင့် ကျေးလက်နေပြည်သူများ၏ဘဝ မြှင့်တင်ရာရောက်မှာ ဖြစ်သလို ကျေးလက်နေပြည်သူများ၏ လူမှုစီးပွားဘဝတိုးတက်လာမှ နိုင်ငံ၏စီးပွားရေးလည်း ဖွံ့ဖြိုး တိုးတက်လာမှာဖြစ်ပါတယ်။ အားလုံးသည် တစ်ခုနှင့်တစ်ခု ပတ်သက်ဆက်နွယ်မှုများရှိနေပြီး ကဏ္ဍ တစ်ခုကို ဖွံ့ဖြိုးတိုးတက်အောင် လုပ်ဆောင်လိုက်ခြင်းအားဖြင့် နောက်ကဏ္ဍတစ်ခုလည်း ဖွံ့ဖြိုး တိုးတက်လာမှာဖြစ်တဲ့အတွက် ကျွဲကူးရေပါသဘောမျိုး ဆောင်နေပါတယ်။ တစ်ဖက်မှာလည်း အဆိုကို လေ့လာကြည့်မယ်ဆိုရင် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနနှင့် စက်မှုဝန်ကြီးဌာနတို့သည် လုပ်ဆောင် ရမည့်ကဏ္ဍများနှင့် အဓိက သက်ဆိုင်နေတာကို တွေ့ရှိရမှာဖြစ်ပါတယ်။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနလက်အောက်ရှိ ကျေးလက်ဒေသ ဖွံ့ဖြိုးရေးဌာနမှ ကျေးလက်လူမှုဘဝ ဖွံ့ဖြိုးတိုးတက်ရေး မဟာဗျူဟာမူဘောင်တစ်ခု ရေးဆွဲ အကောင်အထည်ဖော်လျက်ရှိပါတယ်။ အဲဒါတွေကတော့ ကျေးလက်အခြေခံအဆောက်အအုံ ဖွံ့ဖြိုးရေး၊ ကျေးလက်အသက်မွေးဝမ်းကျောင်းဖွံ့ ဖြိုးရေးနှင့် ကျေးလက်နေပြည်သူများအတွက် စွမ်းဆောင်ရည် မြှင့်တင်ခြင်းလုပ်ငန်းများပဲ ဖြစ်ပါတယ်။ ကျေးလက်ဒေသဖွံ့ဖြိုးရေးဌာနသည် အသက်မွေးဝမ်းကျောင်း အထောက်အကူပြုသင်တန်းများကို ပို့ချပေးလျက်ရှိရာ ယခုအစိုးရ လက်ထက် (၂)နှစ်ခွဲတာ ကာလ အတွင်းမှာ အစိုးရစိုက်ပျိုးရေးသင်တန်း (၁၈၈)ကြိမ်၊ မွေးမြူရေးနှင့် ကုသရေးသင်တန်း (၃၉)ကြိမ်၊ ကွန်ပျူတာသင်တန်း(၁၈၃)ကြိမ်၊ လက်သမားနှင့် ပန်းရံသင်တန်း (၃၀၄)ကြိမ်၊ ဒီဇယ် လျှပ်စစ်ဆိုင်ရာ သင်တန်း (၈၃)ကြိမ်၊ အိမ်တွင်းမှုသင်တန်း (၅၄၄)ကြိမ်၊ အခြားသင်တန်း (၄၇၀)ကြိမ်၊ သင်တန်း အားလုံးစုစုပေါင်း (၁၈၁၁)ကြိမ်ပြုလုပ်ခဲ့ပြီးဖြစ်ရာ အကျိုးပြုလူဦးရေမှာ (၄၇၂၀၅)ဦးရှိကြောင်း သိရှိရ ပါတယ်။ စိုက်ပျိုးရေးအလေ့အကျင့်ကောင်းများ GAP ပြန့်ပွားရေးသင်တန်းကို မြန်မာတစ်နိုင်ငံလုံးရှိ ကျေးရွာပေါင်း (၁၆၉၁၁)ရွာမှာ ပြုလုပ်ခဲ့ပြီး ကျေးရွာပြည်သူ (၃၇၄၈၁၄)ဦး တက်ရောက်ခဲ့ကြပါတယ်။ IL JLလူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန လက်အောက်ရှိ လူမှုဝန်ထမ်းဦးစီးဌာနမှလည်း ကျေးလက်နေ အမျိုးသမီးများ စွမ်းဆောင်ရည် ဖွံ့ဖြိုးတိုးတက်ပြီး လူနေမှုဘဝမြှင့်တင်ရေးနှင့် ဒေသအတွင်း အလုပ်အကိုင်အခွင့်အလမ်း ရရှိစေရေးအတွက် အိမ်တွင်းမှု လုပ်ငန်းပညာရပ်ဖြင့် အသက်မွေးဝမ်းကျောင်းမှုပြုနိုင်ရန် အသိပညာပေးခြင်း၊ နည်းပညာသင်တန်း များအား ဖွင့်လှစ်ဆောင်ရွက်ပေးလျက်ရှိပါတယ်။ အမျိုးသမီးများ အသက်မွေးဝမ်းကျောင်းပညာ သင်ယူနိုင်ရေးအတွက် လူမှုဝန်ထမ်းဦးစီးဌာနလက်အောက်တွင် အိမ်တွင်းမှု အသက်မွေးဝမ်းကျောင်း ပညာသင်ကျောင်း (၁၁)ကျောင်းကို ဖွင့်လှစ်၍ ကျောင်းအခြေပြုသင်တန်း တစ်နှစ်လျှင် (၈)ကြိမ်၊ အိမ်တွင်းမှုကျောင်းများသို့ လာရောက်ရန်ခက်ခဲသော ရပ်ရွာများအတွင်းရှိ အမျိုးသမီးများအတွက်လည်း ရပ်ရွာအခြေပြုသင်တန်း တစ်နှစ်လျှင် (၈)ကြိမ်စီ ဖွင့်လှစ်လျက်ရှိပြီး ဒေသအလိုက် တောင်းဆိုမှု အပေါ်မူတည်၍ ဒေသအရောက် အိမ်တွင်းမှုသင်တန်းများကို သွားရောက် ပို့ချပေးလျက်ရှိပါတယ်။ ထိုကဲ့သို့ အိမ်တွင်းမှုသင်တန်းများကို ဖွင့်လှစ်ပေးခြင်းဖြင့် အမျိုးသမီးများ ကိုယ်ပိုင်ဝင်ငွေ ရရှိခြင်း၊ အလုပ်အကိုင်အခွင့်အလမ်းရရှိခြင်း၊ မိမိကိုယ်ကိုယ် ယုံကြည်အားကိုးလာခြင်း၊ ဆင်းရဲ နွမ်းပါးမှုလျှော့ချခြင်း၊ လူမှုစီးပွားရေးဘဝ မြှင့်တင်လာခြင်း စသည့်အကျိုးကျေးဇူးများ ရရှိလာမှာ ဖြစ်ပါတယ်။ သင်တန်းများ ဖွင့်လှစ်ရာတွင်လည်း လူမှုဝန်ထမ်းဦးစီးဌာန၏ ဘတ်ဂျက်ရန်ပုံငွေဖြင့် ဖွင့်လှစ်ပေးခြင်းဖြင့် ဒေသတွင်းရှိ အမျိုးသမီးများ၏ ဘဝရပ်တည်ရေး၊ လူမှုစီးပွားဘဝ ဖွံ့ဖြိုး တိုးတက်ရေးအတွက် ဆောင်ရွက်လျက်ရှိသော အဖွဲ့အစည်းများနှင့်လည်း ပူးပေါင်းဆောင်ရွက်လျက် ရှိပါတယ်။ ဥပမာအားဖြင့် လူမှုဝန်ထမ်းဦးစီးဌာနနှင့် အောင်မြင်မှု အထည်ချုပ်သင်တန်းကျောင်းတို့ ပူးပေါင်း၍ နေရပ်စွန့်ခွာပြောင်းရွှေ့နေထိုင်သူ အမျိုးသမီးများအတွက် သင်တန်းများတက်ရောက်ပြီး အလုပ်အကိုင်အခွင့်အလမ်းများ ဖန်တီးပေးရန် ရည်ရွယ်ချက်ဖြင့် အောင်မြင်မှု အထည်ချုပ်သင်တန်း ကျောင်းမှ သင်တန်းဖွင့်သည့်ရက်များတွင် သင်တန်းစရိတ်နှင့် စားစရိတ်များ ထောက်ပံ့ပေးခြင်း၊ လူမှုဝန်ထမ်းဦးစီးဌာနမှ သင်တန်းကာလ (၂)လအတွင်း ၎င်းတို့၏ နေထိုင်စရိတ်နှင့် သင်တန်းချိန် ပြင်ပရက်များတွင် စားစရိတ်များကို နိုင်ငံတော်ဘတ်ဂျက်မှကျခံ၍ အကောင်အထည်ဖော် ဆောင်ရွက် ပေးလျက်ရှိပါတယ်။ လူမှုဝန်ထမ်းဦးစီးဌာနမှ ရပ်ရွာအခြေပြုသင်တန်းများအတွက် သင်ကြားလျက်ရှိသော အသက်မွေးဝမ်းကျောင်းဆိုင်ရာ သင်တန်းများမှာ လိုအပ်ချက် စိတ်ပါဝင်စားမှုအပေါ် အခြေခံ၍ ဒေသနှင့်ကိုက်ညီပြီး ပြန်လည်အသုံးချနိုင်မည့် စက်ချုပ်အခြေခံ အဆင့်မြင့်ပုံဆွဲသင်တန်းများ၊ ဇာထိုး ပန်းထိုးသင်တန်း၊ လက်မှုသင်တန်း၊ ပန်းအလှဆင်ပြင်သင်တန်း၊ အစားအစာချက်ပြုတ်နည်းသင်တန်း၊ ဝိုင်ပြုလုပ်နည်းသင်တန်း၊ မှိုစိုက်ပျိုးနည်းသင်တန်း၊ အလှပြင်သင်တန်းနှင့် ကွန်ပျူတာသင်တန်းတို့ပဲ ဖြစ်ပါတယ်။ လေးစားရပါသော အမျိုးသားလွှတ်တော်ဥက္ကဋ္ဌကြီးခင်ဗျား။ နောက်ထပ်အဆိုနှင့် ပတ်သက် ဆက်နွယ်သည့်ဌာနတစ်ခုဖြစ်တဲ့ စက်မှုဝန်ကြီးဌာနလက်အောက်ရှိ အသေးစား၊ အငယ်စား၊ အလတ်စား စီးပွားရေးလုပ်ငန်းများ ဖွံ့ဖြိုးတိုးတက်ရေးဌာနမှလည်း အမျိုးသမီးနှင့် လူငယ်များ လုပ်ငန်းစသည့် ဆောင်ရွက်မှုများကို စွမ်းရည်မြှင့်တင်မှုဆိုင်ရာ စီစဉ်ဆောင်ရွက်မှုများကို ချမှတ် အကောင်အထည်ဖော် ဆောင်ရွက်ပေးလျက်ရှိပါတယ်။ လူသုံးကုန်နှင့် အလှကုန်ပစ္စည်းများ ထုတ်လုပ်မှုသင်တန်း၊ ဆန်၊ ပဲ၊ ပြောင်း၊ ဂျုံသင်တန်းနှင့် သီးနှံသရက်သီး အခြေခံတန်ဖိုးမြင့် စားသောက်ကုန်လုပ်ငန်း၊ အသက် မွေးမှုနှင့် စားကုန်သောက်ကုန် ထုတ်လုပ်မှုသင်တန်းများကို ဆောင်ရွက်ပေးခြင်းဖြင့် ဒေသထွက်သီးနှံများ၊ သဘာဝအလှကုန်ပစ္စည်းများ ထုတ်လုပ်လာခြင်း၊ အလုပ်အကိုင်များ ရရှိလာခြင်း၊ မိသားစုဝင်ငွေ တိုးလာခြင်း ထိုမှတစ်ဆင့် စီးပွားဖြစ်လုပ်ကိုင် လာနိုင်၍ သွင်းကုန်အစားထိုးများ လျော့လာနိုင်ပြီး ပြည်သူများ ကျန်းမာရေးနှင့် ညီညွတ်သော လူသုံးကုန်ပစ္စည်းများ၊ စားကုန်သောက်ကုန် များကို ထုတ်လုပ်နိုင်မှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဒေါက်တာတင်တင်ဝင်း ၏ အဆိုဖြစ်သည့် နိုင်ငံတော်အတိုင်ပင်ခံပုဂ္ဂိုလ် ဒေါ်အောင်ဆန်းစုကြည် ဦးဆောင်ရေးဆွဲသည့် မြန်မာနိုင်ငံ၏ ရေရှည် တည်တံ့ခိုင်မြဲရေးနှင့် ဟန်ချက်ညီသောဖွံ့ဖြိုးတိုးတက်မှု စီမံကိန်း Myanmar Sustainable Development Plan (MSDP) မှာပါတဲ့ မဟာဗျူဟာ၊ နည်းဗျူဟာများနှင့် ကိုက်ညီမှုရှိနေပါတယ်။ MSDP သည် မဏ္ဍိုင်နှစ်ခုဖြစ်သော သာယာဝပြောမှု၊ ပူးပေါင်းဆောင်ရွက်မှုနဲ့ ပန်းတိုင်(၃)ဖြစ်သော အလုပ်အကိုင်ဖန်တီးရေးနှင့် ပုဂ္ဂလိကကဏ္ဍဦးဆောင်ဖွံ့ဖြိုးရေး ခေါင်းစဉ်အောက်တွင် မဟာဗျူဟာ (၇)ချက်ရှိပါတယ်။ မဟာဗျူဟာ(၃)ရဲ့ (၁)မှာ ကျေးလက်ဒေသဆင်းရဲမွဲတေမှု လျှော့ချရေးအတွက် အခြေခံအဖြစ် အားလုံးပါဝင်သော ဘက်စုံစိုက်ပျိုးမွေးမြူရေး အလေ့အထများဖြင့် ထုတ်ကုန်မျိုးစုံ ထုတ်လုပ်နိုင်စွမ်းရှိသော စီးပွားရေးကိုပံ့ပိုးမည့် ဝန်းကျင်တစ်ရပ်ဖန်တီးရေး၊ မဟာဗျူဟာ(၃)ရဲ့ (၂)မှာ အသေးစား၊ အလတ်စား စက်မှုလုပ်ငန်းများ တိုးတက်ဖွံ့ဖြိုးလာခြင်းမှတစ်ဆင့် စက်မှု လုပ်ငန်းနှင့် ဝန်ဆောင်မှုလုပ်ငန်းများတွင် အလုပ်အကိုင်ဖန်တီးရေးကို အထောက်အကူပြုရေး ခေါင်းစဉ်များကို အဓိကထား၍ အစိုးရဌာနများအနေဖြင့် ဌာနချင်းပူးပေါင်းဆောင်ရွက်ခြင်းဖြင့် အကောင်အထည်ဖော် ဆောင်ရွက်ရမည်ဖြစ်ကြောင်း တိုက်တွန်းထားတာကို ယူဆရပါတယ်။ MSDP လုပ်ငန်းစဉ်အလိုက် ချိတ်ဆက်ရမည့်ဌာနများကို ဖော်ပြထားပြီးဖြစ်ပါတယ်။ ယခု လက်တွေ့ မှာလည်း အစိုးရဌာနများသည် ကိုယ့်ဌာနနှင့်ကိုယ် လုပ်ကိုင်ဆောင်ရွက်နေမည့် ဌာနတစ်ခုနှင့်တစ်ခု ချိတ်ဆက်လုပ်ဆောင်မှုအပိုင်းမှာ အားနည်းနေတာကို တွေ့ရှိရပါတယ်။ ဒါကြောင့် MSDP ၏ လုပ်ငန်းစဉ်များ အောင်မြင်ရန် အမြန်ဆုံး အကောင်အထည်ဖော် ဆောင်ရွက်နိုင်ရန်အတွက် ဌာနချင်းချိတ်ဆက်လုပ်ဆောင်ရန် အထူးလိုအပ်လှပါကြောင်း တင်ပြရင်း ဒေါက်တာတင်တင်ဝင်း အဆိုကို အကြံပြုဆွေးနွေးလိုက်ပါတယ်။ အားလုံးကို ကျေးဇူးတင်ပါတယ်။ ဆွေးနွေးနိုင်ပါပြီ။ ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၃)မှ ဒေါ်ရွှေရွှေစိန်လတ် ရွှေရွှေစိန်နှင့် ပြည်</speech>
<speech><mp id="1267">ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုအဆင့်အဖွဲ့အစည်းဝင် ဒုတိယဝန်ကြီး အမျိုးသား လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မကတော့ ပဲခူးတိုင်းဒေသကြီး မဲဆန္ဒနယ် အမှတ်(၃) ကိုယ်စားပြု အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ် ပဲ ဖြစ်ပါတယ်။ အမျိုးသားလွှတ်တော်ကိုယ်စားလှယ် ဒေါက်တာတင်တင်ဝင်းရဲ့ အဆိုကို ကျွန်မအနေနဲ့ အချို့အပိုင်း တွေမှာ ထောက်ခံဆွေးနွေးပြီးတော့ အချို့နေရာတွေမှာတော့ အကြံပြုဆွေးနွေးသွားမှာ ဖြစ်ပါတယ်။ ရှေ့ကကိုယ်စားလှယ်တော်ကြီးတွေ ဆွေးနွေးခဲ့တဲ့နှစ်ပိုင်းလိုပါပဲ ကျွန်မလည်း ထောက်ခံမယ့် ဟာလည်း ထောက်ခံပါတယ်။ သို့သော်လည်းပဲ အားနည်းနေတဲ့အပိုင်းတွေရှိပါတယ်။ ထောက်ခံတာ ကတော့ ခုန ရှေ့ကကိုယ်စားလှယ်တော်ကြီးဆွေးနွေးသွားသလို ကျွန်မတို့ဆီမှာလည်း ဥပဒေလည်း ရှိပါတယ်။ နည်းဥပဒေလည်းရှိတယ်။ လုပ်ထုံးလုပ်နည်းတွေလည်း ရှိပါတယ်။ အဲဒီအပြင် အရမ်း အရေးကြီးတဲ့အပေါ်မှာ ကျွန်မတို့ MSDP လည်းဆွဲထားပြီး ဖြစ်ပါတယ်။ အဲဒီ ၂၀၁၃ ခုနှစ်က ရေးဆွဲထားတဲ့ အမျိုးသမီးများ ဖွံ့ဖြိုးတိုးတက်ရေးဆိုင်ရာ အမျိုးသားအဆင့် မဟာဗျူဟာစီမံကိန်းရှိ ပါတယ်။ အဲဒီစီမံကိန်းအတိုင်းဆိုလို့ရှိရင် ကျွန်မတို့ အဲဒီနေရာမှာ အမျိုးသမီးတွေ ဖွံ့ဖြိုးတိုးတက်ဖို့ အတွက် လုပ်ငန်းနယ်ပယ်(၁၂)ရပ်ရှိပါတယ်။ ဒါပေမယ့်လည်း ယနေ့ထိမှာဆိုလို့ရှိရင် မဟာဗျူဟာသာ ရှိသော်ငြားလည်း လုပ်ငန်းအကောင်အထည်ဖော်မှု၊ လုပ်ငန်းစီမံချက်များ ဝန်ကြီးဌာနတိုင်းမှာ မရှိပါဘူး။ အဲဒီ ဧရိယာ(၁၂)ခုလုံး လုပ်ဆောင်ရမယ့် ဝန်ကြီးဌာနတွေက လုပ်ငန်းစီမံချက်တွေရှိတယ် ဆိုတာ အားလုံးနှင့် ခြုံပြီးတော့ရှိတာပါ။ သို့သော် ကျေးလက်နေအမျိုးသမီးများအတွက် သီးသန့် ရေးဆွဲပြီးတော့မှ ဘတ်ဂျက်သီးသန့်ဆွဲတယ် ဘတ်ဂျက်သီးသန့်ရေးဆွဲပြီးတော့မှ ဆောင်ရွက်နေ တယ်ဆိုတာ အားနည်းပါတယ်။ ခုနတုန်းက ဆောင်ရွက်တာတော့ရှိတယ်။ ကျွန်မတို့က Action ရှိတိုင်း ဥပဒေရှိတိုင်း ကျွန်မတို့က ရလဒ်ကို တိုင်းတာလို့ မရပါဘူး။ ကျွန်မအနေနဲ့ ဥပမာ ကျွန်မရဲ့ မဲဆန္ဒနယ်မြေ(၃)မြို့နယ်မှာရှိတဲ့ ဒိုက်ဦး၊ ဝေါနှင့် ရွှေကျင်မြို့နယ်မှာရှိတဲ့ ကျေးလက်နေအမျိုးသမီး များရဲ့ ဘဝဖွံ့ဖြိုးတိုးတက်မှုနှင့် ပတ်သက်ပြီး ကျွန်မအနေနဲ့ နှိုင်းယှဉ်ပြီးတော့မှ ဆွေးနွေးသွား ပါမယ်။ အမြဲတမ်း နှစ်စဉ်နှစ်တိုင်း ရွာတွေရောက်တိုင်း ကျွန်မ ဆွေးနွေးပါတယ်။ ဆွေးနွေးတဲ့အခါမှာ အဲဒီအိမ်တွေမှာ စီးပွားရေးဘယ်လိုတိုးတက်လည်းဆိုတော့ အားလုံးပဲ ပြောပါတယ်။ ထိုင်းနိုင်ငံ၊ မလေးရှားနိုင်ငံတွေကို အလုပ်သွားလုပ်တဲ့ အမျိုးသမီးတွေ အလုပ်သွား လုပ်တဲ့သူတွေ ပို့တာတို့ပဲ ကျန်တဲ့စီးပွားရေးလုပ်ငန်း အကုန်ကျဆင်းပါတယ်။ အထူးသဖြင့် စိုက်ပျိုးရေးလုပ်ငန်းတွေမှာ တော်တော်ကျဆင်းပါတယ်။ ဥပမာ ရွှေကျင်မြို့နယ် ဆိုလို့ရှိရင် ကျွန်မတို့ အရင်တုန်းကဆို ရှောက်တို့၊ သံပုရာတို့ ဒေသသီးနှံတွေ အများကြီးထွက်ပြီး ဈေးလည်းကောင်းပါ တယ်။ ဒါပေမယ့်လို့ အဲဒီမှာ အခုချိန်ကျတော့ ကုန်ကြမ်းပေါ်ဖို့က ကျွန်မတို့ ရာသီဥတု ဖောက်ပြန်မှု တွေရှိတယ်။ နှစ်စဉ်နှစ်တိုင်း ရေကြီးတယ်။ နောက်တစ်ခါမှာတော့ လမ်းပန်းဆက်သွယ်ရေးအတွက် လမ်းတံတားတွေ ဆောက်လုပ် ရတယ်။ အဲဒီအတွက် ရှောက်ခြံတွေအများကြီးပဲ ပျက်စီးကုန်တယ်။ ဖယ်ပေးလိုက်ရတယ်။ နောက်တစ်ခါမှာ ကျွန်မတို့ မြေယာပြဿနာတွေရှိတယ်။ အဲဒါတွေ မဖြေရှင်းနိုင်တဲ့လျော်ကြေး ကျွန်မတို့က ဒီစိုက်ပျိုးရေးလုပ်ငန်းတွေ၊ ရေကြီးတဲ့အတွက်ကြောင့်လည်း ဒီလယ်ယာမြေမှာ ထွက်ကုန်တွေ အရမ်းနည်းတယ်။ အဲဒီတော့ နှစ်စဉ်နှစ်တိုင်း ကျွန်မ သွားတဲ့အခါမှာ အိမ်တွေလည်း ကျွန်မ Survey လုပ်ပါတယ်။ Survey လုပ်တဲ့အခါမှာ အမျိုးသမီးငယ်တွေပေါ့နော်။ အထူးသဖြင့် အရင်တုန်းကဆို နည်းနည်းလေး အသက်ကြီးမှ သွားကြတယ်။ အခုဆိုလို့ရှိရင် အသက်အရွယ် (၁၄) (၁၅) (၁၆)နှစ်တောင်မှ သွားကြတာပဲ။ ဘာကြောင့်လဲဆိုရင် ဒီမှာ စီးပွားရေးလုပ်ငန်း အခြေအနေ မကောင်းပါဘူး။ ဒါ ကျွန်မရဲ့ မဲဆန္ဒနယ် ကိုယ်စားပြုပြီးတော့၊ အဲလိုပါပဲ ဒိုက်ဦးမှာလည်း ဒီအတိုင်းပဲ။ ဝေါမှာလည်း ဒီအတိုင်းပါပဲ။ ဒါဆိုရင် အဲဒီနောက်ပိုင်း ဘာဖြစ်လာသလဲဆိုရင် လယ်ယာစိုက်ပျိုးရေးမှာဆို ကျွန်မတို့က စက်ကိရိယာတွေ အစားထိုးလာတဲ့အတွက်ကြောင့် ကောက်စိုက်တဲ့သူလည်း မရှိတော့ဘူး။ ပဲနုတ်တာတောင်မှ ကျွန်မတို့က ရှုံးတယ်။ အခု ဖရဲစိုက်တယ်။ ဖရဲလည်း ရှုံးတာပဲ။ အကုန်ရှုံးတယ်။ မြတ်တယ်ဆိုတာမရှိဘူး။ အဲဒီမှာ ဘာတွေ့ရလဲဆိုတော့ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနအနေနှင့် ကျေးလက်မှာရှိသည့် အမျိုးသမီးတွေနဲ့ ပတ်သက်ပြီးတော့မှ အစည်းအဝေး ခေါ်တာ။ ဟောပြောပွဲတွေ ဆွေးနွေးတာ။ နောက်ပြီးတော့မှ နိုင်ငံတကာရဲ့ ဈေးကွက် ဒါတွေကို ဆွေးနွေးတာမျိုးလည်း ကျွန်မအနေနဲ့ တစ်ခါမှတော့ မတွေ့ဖူးပါဘူး။ အဲဒီအပြင် ကျွန်မတို့ စားသုံးသူဝန်ဆောင်မှုလုပ်ငန်းရှိပါတယ်။ ဝန်ဆောင်မှု ကာကွယ်ရေးကအစ ရှိပါတယ်။ အဲဒီမှာ ကျွန်မတို့ ဌာနတွေ ချိတ်ဆက်ပြီးတော့မှ လုပ်ဆောင်မှုတွေ အားနည်းပါတယ်။ အဲဒီလိုပဲ ကျွန်မတို့ စီမံကိန်း Plan တွေပေါ့။ ကျွန်မ စီမံကိန်းဦးစီးဌာနကို မေးပါတယ်။ ကျွန်မတို့ မြို့နယ်တွေအတွက်၊ ကျေးလက်နေအမျိုးသမီးတွေအတွက် အထူးစီမံကိန်းတွေရှိသလား။ ဘတ်ဂျက်တွေ ခွဲဝေထားတာ ရှိသလား။ သီးသန့်မရှိပါဘူး။ အဲဒီအပြင် ကျွန်မတို့ ဘာပြဿနာတစ်ခု ရှိသလဲဆိုရင် ကျွန်မတို့ဆီမှာ နေရပ်စွန့်ခွာ ပြီးတော့မှ သွားတဲ့အမျိုးသမီးတွေ ဟိုမှာအိမ်ထောင်ကျတယ်။ အိမ်ထောင်ကျတော့ ဒီ ကျွန်မ အဆို တင်ပြီးတဲ့အခါမှာ ရွာတွေမှာ Survey လုပ်တယ်။ ဘာ Survey လုပ်လည်းဆိုရင် အမျိုးသမီးကြီးတွေ တပ်အစဉ်များ မရှိဘူး အဖွားအရွယ်တွေပေါ့။ အဒေါ်အရွယ်တွေ ဘာလုပ်သလဲ။ ဘယ်ကနေဝင်ငွေရသလဲ။ စိုက်ပျိုးရေးလည်း အဆင်မပြေဘူး။ မွေးမြူရေးလည်း အဆင်မပြေဘူး။ ဘာလုပ်သလဲဆိုတော့ Parking ကလေးတွေကို မွေးတယ်။ မွေးတာကို ထိန်းတော့ ပိုက်ဆံရတယ်။ အဲဒါဆို ဘယ်လိုထိန်းလဲ။ ဒီကလေးတွေကို ထိန်းတာက Proper ပေါ့နော်။ ကျွန်မတို့ ဒီလူမှုဝန်ထမ်းမှဖွင့်သည့် ဒီလိုမျိုးပေါ့။ နေ့ကလေးထိန်း၊ ရှေးဦး ကလေးသူငယ်ပြုစုနည်း သင်တန်းတွေရလား မရပါဘူး။ ဒါဆိုရင် ဘယ်လိုထိန်းလဲ။ သူတို့လည်း သူတို့သားသမီး၊ ဒါပေမဲ့ သူတို့မှာ ပြဿနာရှိတယ်။ ဘာပြဿနာလဲဆိုတော့ ကိုယ်စားလှယ်ကြီးရယ် ကျွန်မတို့ အဖိုးအဖွားအရွယ် ဘုရားကျောင်းသွားမယ့် အရွယ်ရောက်ပြီ။ ဒါပေမဲ့ ကလေးငယ်ငယ်လေးတွေကို ထိန်းနေရတာဆိုတော့ ကျွန်မက ဒီကလေးတွေကို ရိုက်သလား ဆိုတော့ ရိုက်တယ်တဲ့။ (၁)ယောက်ကို (၅)ယောက်လောက်ထိန်းရတယ်။ အဲဒီ (၅)ယောက် ထိန်းတော့ (၁)သိန်းလောက်ရတယ်။ ဒါ သားသမီးတွေကနေပြန်ပြီး မြေးမြစ်တွေကနေ ပြန်ပြီးတော့ပို့တာ။ အဲဒီ အခါကျတော့ ကျွန်မအနေနဲ့ စဉ်းစားမိတာရှိတယ်ပေါ့နော်။ ဒါဆိုရင် လူမှုဝန်ထမ်း ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနအနေနှင့် နေ့ကလေးထိန်းဌာနတို့ ဒီလိုမျိုး ကျေးရွာတွေမှာဖွင့်တဲ့အစီအစဉ်များ မရှိဘူးလားပေါ့နော်။ ဒါလည်း ကျွန်မ စဉ်းစားမိတဲ့ တစ်ချက်ပါ။ နောက်တစ်ခါ ကျေးလက်နေအမျိုးသမီးတွေ ခုနက ပြောသလို သင်တန်းတွေရှိပါတယ်။ သို့သော် ဝေးလံတဲ့နေရာ အထူးသဖြင့် တိုင်းရင်းသားဒေသတွေ၊ ဝေးလံတဲ့ နေရာတွေ လုံးဝမရရှိပါဘူး။ အဲဒီကိုလည်း မသွားနိုင်ပါဘူး။ အဲဒီကို ဘယ်သူတွေသွားသလဲဆိုတော့ NGO တွေရှိတယ်။ တချို့ ပရဟိတအဖွဲ့တွေရှိတယ်။ ဒါကြောင့် အစိုးရဌာနတွေအနေနဲ့ ဒီလိုမျိုး NGO တွေနဲ့ CSO တွေနဲ့ပေါ့နော်။ ဒီလိုမျိုး တစ်နိုင်တစ်ပိုင်လုပ်နေတာတွေက အားပေးပြီးတော့မှ ပံ့ပိုးဖို့လိုပါတယ်။ နောက်တစ်ခါ ကျွန်မတို့ တိုးတက်လာသည့်အနေအထားမှာဆိုရင် Microfinance အသေးစား၊ အလတ်စား ငွေကြေးဝန်ဆောင်မှု ရှိပါတယ်။ အဲဒီမှာ တစ်ဖက်ကကောင်းတာတွေရှိသလို တစ်ဖက်မှာလည်း တော်တော်လေးကိုပဲ ဆိုးရွားတာတွေ အများကြီးရှိပါတယ်။ ဒါ ကျွန်မတို့ဒေသမှာ အတွေ့အကြုံတွေပါ။ ဒါတွေနဲ့ ပတ်သက်ပြီးတော့ ကျွန်မတို့ နောက်ထပ်ပေါ့နော် ဆွေးနွေးစရာ ရှိပါသေးတယ်။ ဒါကြောင့် အသေးစား၊ အလတ်စား စီးပွားရေးဝန်ဆောင်မှုတွေသည် အမျိုးသမီးများအား ရည်ရွယ်ပြီး လုပ်သော်ငြားလည်း တစ်ဖက်က အကျိုးရှိသလို တစ်ဖက်မှာလည်း လူမှုရေး ပြဿနာတွေ အများကြီး ရှိပါတယ်။ ဘာကြောင့်လဲဆိုတော့ ဒါကလည်း ကျွန်မတို့ အမျိုးသမီးတွေ အနေနဲ့ လယ်ယာပိုင်ဆိုင်ခွင့်၊ အိမ်မြေပိုင်ခွင့် ကျေးလက်တွေမှာ ဆိုလို့ရှိရင်လည်း ဂရန်လည်း မရှိဘူး။ အိမ်တွေလည်း အပေါင်ထားလို့မရဘူး။ အဲဒီတော့ အမျိုးသမီးတွေမှာ ပိုင်ဆိုင်မှုမရှိသည့် အတွက်ကြောင့်မို့လို့ ကျွန်မတို့က Credit မပေးနိုင်ဘူး။ ကျွန်မတို့က ဒါ အပေါင်မပေးနိုင်တဲ့ အတွက်ကြောင့် အမျိုးသမီးတွေ စီးပွားရေးလုပ်ဖို့ ငွေကြေးကို ချေးငှားတဲ့အခါမှာဆိုရင် အတိုး သင်တန်းတွေရှိပါတာပါ။ ထုတ်ပေးပြီး ဒါနဲ့ ကျွန၌ (၂၀)တိုးနှင့် ကြီးကြီးမားမား ပေးရတယ်။ သူတို့မှာ ပိုင်ဆိုင်မှုပစ္စည်း မရှိသည့်အတွက်ကြောင့် သူတို့က ဘာမှ သက်သေထားစရာမရှိတော့ အစိုးရရဲ့ ဝန်ဆောင်မှုလုပ်ငန်းတွေ မရပါဘူး။ ဘဏ်တွေကိုလည်း သွားမချေးနိုင်ဘူး။ အဲဒီ အတိုးနှုန်းကြီးမားတဲ့အခါမှာ ဒါတွေက တော်တော်လေး ပြဿနာရှိပါတယ်။ ကျွန်မရဲ့ မဲဆန္ဒနယ်တစ်ခုမှာဆိုရင် သူတို့သည် ဝါးကနေပြီးတော့မှ ခမောက်၊ တောင်းတို့ လုပ်တာမှာ အရမ်းကို လက်ရာကောင်းပါတယ်။ တစ်ရွာလုံးလုပ်တယ်။ အဲဒီမှာ ကျွန်မ သွားတဲ့ အခါမှာ အတိုးကို ကြီးကြီးမားမား (၁၅)ကျပ်၊ (၂၀)တိုးနှင့် ချေးငှားပြီးလုပ်ရသောကြောင့် သူတို့ သိပ်ပြီးတော့အမြတ်မရပါဘူး။ ဒါနဲ့ ကျွန်မတို့ စုဆောင်းပြီး အရင်းအနှီးတွေ ထုတ်ပေးတယ်။ ထုတ်ပေးပြီး သက်ဆိုင်ရာ ကျေးလက်ဦးစီးဌာနနှင့် ဆက်သွယ်ပြီး အဲဒီရွာကိုသွားပြီးတော့ ကျွန်မ ဒါလေးတွေချေးငှားပေးပါဆိုပြီးတော့ ပြဿနာက ဘာရှိလဲ။ ဥပဒေရဲ့ အားနည်းချက်ပါ။ ဥပဒေရဲ့ အားနည်းချက်တွေက ဘာလဲဆိုရင် အသေးစား ဒီလိုမျိုး တစ်နိုင်တစ်ပိုင် လုပ်ဖို့အတွက်ဆိုရင် သူတို့က Registration မှတ်ပုံတင်ကြေးတောင် တစ်သောင်းတောင်းတယ်။ ဒီလိုမျိုး တစ်နေ့လုပ်မှ တစ်နေ့စား ဒီလိုမျိုးလုပ်နေရတဲ့ အမျိုးသမီးတစ်ယောက်က ဘယ်လိုလုပ်ပြီးမှ တစ်သောင်းကို မှတ်ပုံတင်ကြေး ဘယ်လိုမှ မပေးနိုင်ပါဘူး။ ဒါကြောင့် လာလားဆိုတော့ လာတယ်။ ဘာမှမရဘူးတဲ့။ ဒီလိုမျိုး အစဉ်အလာ စာရွက်တွေ အများကြီး ဖြည့်ရတယ်။ ပြီးလို့ရှိရင် မှတ်ပုံတင်ကြေးတစ်သောင်းကို တောင်းတယ်။ ကျွန်မ ဆိုလိုချင်တာက ဘာလဲဆိုတော့ မူဝါဒတွေ၊ ပေါ်လစီတွေဟာ လက်တွေ့ အနေအထားတွေနှင့် ကိုက်ညီဖို့ပေါ့။ အဲဒီ အပြင် ကျား၊ မ ရေးရာကို အလေးထားထည့်သွင်းစဉ်းစားပြီး ကျေးလက်ဒေသမှာရှိတဲ့ အမျိုးသမီးတွေရဲ့အခြေအနေ သူတို့ကို ဘယ်လိုမျိုး တိုးတက်အောင်လုပ်မလဲ။ ဘယ်လိုစီးပွားရေးလုပ်ငန်းတွေ လုပ်မယ်ဆိုရင် ပိုပြီးတော့ ထိရောက်သလဲ။ နောက်တစ်ခါ ကျွန်မတို့ အခုဆိုရင် ဈေးကွက်က အရမ်းကို Competition ဖြစ်ပါတယ်။ အခု ထိုင်းနိုင်ငံကလာတဲ့ ကျွန်မတို့ သဘာဝနဲ့ဆိုင်တာပဲဖြစ်ဖြစ်၊ လက်မှုနည်းပဲဖြစ်ဖြစ် မယှဉ်နိုင်ပါဘူး။ ဘယ်လိုမှ မယှဉ်နိုင်ပါဘူး။ အဲဒါကြောင့် ကျွန်မတို့က ဒီကျေးလက်နေအမျိုးသမီးတွေရဲ့ လက်မှုပညာပဲဖြစ်ဖြစ် သင်တန်းတွေတော့ပေးပါတယ်။ ဒါပေမဲ့ အရည်အသွေးမြင့်မားတဲ့ ဝန်ဆောင်မှုတွေပေးဖို့အတွက် လက်ရှိလုပ်ဆောင်နေတဲ့ Action Plan တွေ ကျွန်မတို့ မူဝါဒတွေ၊ စည်းမျဉ်းစည်းကမ်းတွေ၊ ဥပဒေတွေမှာ တကယ်ပဲ အမှန်တကယ် မြေပြင်မှာတွေ့နေရတဲ့ အခက်အခဲတွေကို ထည့်သွင်းစဉ်းစားပြီးတော့မှ ပြန်လည်ပြုပြင်ပြီး အကောင်အထည်ဖော်ဖို့နှင့် သက်ဆိုင်ရာဝန်ကြီးဌာနအားလုံး ပူးပေါင်းဆောင်ရွက် ဖို့ ဒါကိုလည်း ကျွန်မ တိုက်တွန်းရင်းနှင့်ပဲ နိဂုံးချုပ်ပါတယ်။ ကျေးဇူးအများကြီးတင်ပါတယ်။</speech>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၄)မှ ဒေါ်နန်းမိုးမိုးထွေး ဆွေးနွေးနိုင်ပါပြီ။</speech>
<speech><mp id="1223">ဒေါ်နန်းမိုးမိုးထွေး၊ ကရင်ပြည်နယ် မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီး၊ လွှတ်တော်ကိုယ်စားလှယ်များ အားလုံးမင်္ဂလာပါလို့ နှုတ်ခွန်းဆက်သ ဂါရဝပြုပါတယ်ရှင်။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် နန်းမိုးမိုးထွေး ဖြစ်ပါတယ်။ ပဲခူးတိုင်း ဒေသကြီး မဲဆန္ဒနယ်အမှတ်(၅)မှ ဒေါက်တာတင်တင်ဝင်း တင်သွင်းထားတဲ့ ကျေးလက်နေ အမျိုးသမီး များရဲ့ လူနေမှုဘဝမြှင့်တင်ရန်၊ စီးပွားရေးတွင် တစ်နိုင်တစ်ပိုင်ပါဝင်ရန်၊ နေရပ်စွန့်ခွာ၍ ရေခြား မြေခြား အလုပ်သွားလုပ်ခြင်းကို တားဆီးရန်၊ အမျိုးသမီးများနေပျော်သော ပတ်ဝန်းကျင်ကောင်း တစ်ခုဖန်တီးပေးရန်၊ အိမ်တွင်းစီးပွားရေးလုပ်ငန်းများ ဖော်ဆောင်ဖို့ အသိပေးခြင်း၊ နည်းပညာ ပေးခြင်း၊ ရင်းနှီးရန်ပုံငွေကြေး ရှာဖွေပေးခြင်း၊ ကုန်ကြမ်းကို ဒေသထွက်အဖြစ် ဖော်ထုတ်ပေးခြင်း၊ ဈေးကွက်ဖော်ဆောင်ပေးခြင်း၊ ဈေးကွက်တည်တံ့အောင်ဆောင်ရွက်ပေးခြင်း၊ သက်ဆိုင်ရာ ဌာနများ စုပေါင်း၍ ဆောင်ရွက်ပေးရန် နိုင်ငံတော်အစိုးရအား တိုက်တွန်းကြောင်း အဆိုကို အကြံပြု ဆွေးနွေး သွားမှာ ဖြစ်ပါတယ်ရှင်။ ပထမဦးဆုံးအနေနှင့် အဆိုရှင်ဟာ ကျေးလက်နေအမျိုးသမီးများ၏ ဘဝကို မြှင့်တင်ပေးစေလိုတဲ့ ရည်ရွယ်ချက်နှင့် တင်သွင်းလာတာဖြစ်လို့ ကျေးလက်မှာ နေထိုင်ကြီးပြင်း လာတဲ့ ကျွန်မအနေနဲ့ များစွာ ကြိုဆိုရမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးရှင်။ ကျွန်မတို့နိုင်ငံဟာ အလုပ်အကိုင်ရှားပါးခြင်းနှင့် လုပ်ခ လစာနည်းပါးခြင်းတို့ကြောင့် တရားဝင် နည်းလမ်းနှင့်သော်လည်းကောင်း၊ တရားမဝင် နည်းလမ်းနှင့် သော်လည်းကောင်း၊ ပြည်တွင်းပြည်ပသွားရောက်လုပ်ကိုင်နေကြရဆဲ ဖြစ်ပါတယ်။ ကျေးလက်နေ အမျိုးသမီးများမှ ထူးပြီးတော့ သွားရောက်လုပ်ကိုင်နေကြရတာတော့ မဟုတ်ပါဘူး။ လျှော့ချနိုင်ဖို့အတွက် ကျွန်မတို့ နိုင်ငံတော်အစိုးရအနေနဲ့ အစိုးရမဟုတ်တဲ့ ပြည်တွင်းပြည်ပ အဖွဲ့အစည်းနှင့်ပူးပေါင်းပြီးတော့ အမျိုးသမီးအိမ်တွင်းမှုသင်တန်းတွေ၊ အသက်မွေးဝမ်းကျောင်းစတဲ့ သင်တန်းတွေ ဆောင်ရွက်ပေးနေလျက်ရှိတယ်ဆိုတာကိုလည်း ကျွန်မ လွှတ်တော်ကိုယ်စားလှယ်များ အားလုံးအသိပဲ ဖြစ်ပါတယ်ရှင်။ သို့သော်လည်းပဲ ဒီမျှနဲ့ ပြည့်စုံလုံလောက်နေတာတော့ မဟုတ် ပါဘူး။ လိုအပ်ချက်တွေများစွာ ရှိနေပါသေးတယ်။ ကျွန်မတို့နိုင်ငံက ၁၉၉ရ ခုနှစ်မှာ ပါဝင် လက်မှတ် ရေးထိုးထားခဲ့တဲ့ CEDAW စာချုပ်နဲ့ ဘေကျင်းလုပ်ငန်းစီမံချက်ကို အခြေခံပြီးတော့ အမျိုးသမီးများ ဖွံ့ဖြိုးတိုးတက်မှုဆိုင်ရာ အမျိုးသားအဆင့် မဟာဗျူဟာစီမံကိန်း ၂၀၁၃-၂၀၂၂ ခုနှစ်ကိုလည်း အဓိက နယ်ပယ်(၁၂)ရပ်နဲ့ ရေးဆွဲအကောင်အထည်ဖော်နေတာကိုလည်း လေ့လာတွေ့ရှိရပါတယ်။ အမျိုးသမီးများနှင့် အသက်မွေးဝမ်းကျောင်းမှု နယ်ပယ်မှာဆိုရင် မြို့ပြနှင့် ကျေးလက် ဒေသများမှ အမျိုးသမီးများအတွက် ဒေသအလိုက် ဈေးကွက်ဝင် အသက်မွေးဝမ်းကျောင်းမှုဆိုင်ရာ ပညာရပ်များကို အခမဲ့ သို့မဟုတ် အခပေးသင်ယူခွင့်ရရှိနိုင်ရေး ဆောင်ရွက်ခြင်း၊ အမျိုးသမီးများနှင့် ပညာရေး၊ လေ့ကျင့်သင်ကြားရေးနယ်ပယ်မှာ အမျိုးသမီးများအတွက် လေ့ကျင့်အသုံးချနိုင်မည့် သင်တန်းများ၊ လုပ်ငန်းခွင်သင်တန်းများနှင့် ကျွမ်းကျင်မှုဆိုင်ရာ ပံ့ပိုးမှုများ ဆောင်ရွက်ပေးခြင်း၊ အမျိုးသမီးများနှင့် စီးပွားရေးနယ်ပယ်မှာလည်း မြို့ပြနှင့် ကျေးလက်နေအမျိုးသမီးများ၊ စီးပွားရေး စွမ်းဆောင်ရည်မြင့်မားရေးဆိုင်ရာ အသိပညာပေးဆွေးနွေးပွဲများနှင့် လူထုအခြေပြုလှုပ်ရှားမှုများကို ဆောင်ရွက်ရန်ဆိုတဲ့ အချက်တွေပါရှိပါတယ်။ ဒီမဟာဗျူဟာစီမံကိန်းကြီးဟာဆိုရင် (၅)နှစ်ကျော် (၆)နှစ်ဝန်းကျင်ရှိလာပါပြီ။ သို့သော် ငြားလည်းပဲ အရှေ့ကကိုယ်စားလှယ်တော်ကြီး ဆွေးနွေးသွားသလို အကောင်အထည်ဖော်မှုအပိုင်း မှာ အရမ်းအားနည်းနေဆဲ ဆိုတာကိုတွေ့ရပါတယ်။ အစိုးရမဟုတ်သည့် ပြည်တွင်းပြည်ပ အဖွဲ့အစည်းများအနေနဲ့ကလည်း အမျိုးသမီးဆိုသည့် ခေါင်းစဉ်အောက်မှာ နည်းလမ်းအမျိုးမျိုးနှင့် ချဉ်းကပ်ပြီးတော့ အမျိုးသမီးများ ဖွံ့ဖြိုးတိုးတက်ရေးအတွက် ဆောင်ရွက်နေကြတာတွေက အမျိုးသားများ အထင်အမြင် လွဲမှားစရာကောင်းလောက်အောင် တွေ့မြင်နေရပါတယ်။ မည်သူက မည်သို့ပင် ရည်ရွယ်ချက်ကောင်းများနှင့် ဆောင်ရွက်ပေးနေစေကာမူ ကာယကံရှင် အမျိုးသမီးများကိုယ်၌က ပူးပေါင်းပါဝင်မှုရှိမှသာလျှင် ရည်ရွယ်ချက်များ အထမြောက်မှာ ဖြစ်ပါတယ်။ ကျွန်မတို့ ရည်ရွယ်ချက် ကောင်းများနှင့် တိုက်တွန်းပြီး သက်ဆိုင်ရာ ဝန်ကြီးဌာနများက အကောင်အထည်ဖော်ဆောင်ရွက် ပေးနေရင်တောင် လုပ်သားရှားပါးနေချိန်ဖြစ်လို့ ကျွန်မတို့ ကျေးရွာတွေမှာ လိုက်ပါဆောင်ရွက်ရမယ့် သူမရှိမှာကိုလည်း စိုးရိမ်မိပါတယ်။ ဥပမာ ကျွန်မတို့ မြို့နယ်မှာဆိုရင် စက်ချုပ်သင်တန်းခေါ်ရင် ကျေးရွာက သင်တန်းတက်မယ့်သူ မရှိပါဘူး။ တချို့အစားထိုးပြီး မြို့ပေါ်ကလူတွေပဲ သွားရောက်ပြီး အစားထိုး တက်ပေးနေရတာမျိုးလည်း ရှိပါတယ်။ လေးစားအပ်ပါသော ဥက္ကဋ္ဌကြီးရှင်။ ကျွန်မရဲ့ မဲဆန္ဒနယ်မှာရှိတဲ့ ကျေးလက်တောရွာတွေက ယခင်က နိုင်ငံတော်အစိုးရအနေနဲ့ ဆောင်ရွက်ပေးသည့် အခြေခံအဆောက်အအုံတွေ မြင်တွေ့ရခဲ ပါတယ်။ နယ်မြေအေးချမ်းမှုအခြေအနေကြောင့်လည်း ဖြစ်နိုင်ပါတယ်။ ယခုအခါမှာ အခြေခံ အဆောက်အအုံတွေ၊ ကျေးရွာမီးလင်းရေးလုပ်ငန်းတွေ၊ ကျေးရွာချင်းဆက် လမ်းတံတားအပြင် စိုက်ပျိုးရေး၊ မွေးမြူရေးနှင့် သက်ဆိုင်သည့် အသက်မွေးဝမ်းကျောင်း သင်တန်းတွေကိုလည်း ကျေးလက်တောရွာအထိ သွားရောက်သင်ကြားပေးလျက်ရှိနေတာကို တွေ့မြင်ရပြီဖြစ်ပါတယ်။ မြစိမ်းရောင်စီမံကိန်း၊ လူထုဗဟိုပြုစီမံကိန်းနှင့် အခြားပြည်တွင်းပြည်ပအဖွဲ့အစည်းများ ဆောင်ရွက် လျက်ရှိသည့် စီမံကိန်းအများစုက မြို့ပေါ်ရပ်ကွက်ကို ချန်လှပ်ထားပြီး ကျေးရွာကို ဦးစားပေး ဆောင်ရွက်နေကြတာကို တွေ့မြင်ရပြန်ပါတယ်။ ဒါကြောင့် နိုင်ငံတော်အစိုးရဟာ ကျေးလက်ဒေသနှင့် အမျိုးသမီးများကို ပစ်မထားဘူး ဆိုတာ ကျွန်မအနေနဲ့ လေးလေးနက်နက် ယုံကြည်ပါတယ်။ မကြာသေးခင်ကမှ ပြည်သူ့လွှတ်တော်က ဆွေးနွေးပြီး အမျိုးသားလွှတ်တော်ကို ရောက်ရှိလာသည့် ကျေးလက်ဒေသဖွံ့ဖြိုးရေး ဥပဒေကြမ်းကို လေ့လာကြည့်တဲ့အခါမှာလည်း တစ်နိုင်တစ်ပိုင် အိမ်တွင်းမှုလုပ်ငန်းများအတွက် နည်းပညာ၊ ငွေကြေး အရင်းအနှီးနှင့် ဈေးကွက်ရရှိနိုင်ရန် စီစဉ်ဆောင်ရွက်ပေးရေး၊ ကျေးလက်နေ ပြည်သူများကိုယ်တိုင် ပါဝင် အကောင်အထည်ဖော် ဆောင်ရွက်နိုင်သည့် အသေးစား အခြေခံအဆောက်အအုံ ဖွံ့ဖြိုးရေး လုပ်ငန်း၊ ဝင်ငွေတိုးလုပ်ငန်းများနှင့် အသက်မွေးဝမ်းကျောင်းဖွံ့ဖြိုးရေးလုပ်ငန်းများကို ဖော်ဆောင် ပေးရေး စသည့်အချက်တွေ ပါရှိတာကိုလည်း တွေ့ရှိရပါတယ်။ အမျိုးသား၊ အမျိုးသမီး ခွဲခြားထား မရှိတာကလွဲရင် ယခုအဆိုရှင် တင်သွင်းသည့် အဆိုနှင့် ကိုက်ညီမှုရှိနေတာကိုလည်း တွေ့ရှိရမှာ ဖြစ်ပါတယ်။ နိုင်ငံတော်အစိုးရအနေနှင့် ဆောင်ရွက်ခဲ့တာတွေရှိသလို ဆက်လက်ပြီးတော့လည်း ထပ်တိုးဆောင်ရွက်ရန်ရှိကြောင်းလည်း သိသာထင်ရှားပါတယ်။ ဒါကြောင့်မို့လို့ ကျွန်မတို့က ဒီဥပဒေကြမ်းကို ဆွေးနွေးအတည်ပြု ပြဋ္ဌာန်းနိုင်ရေးမှာ လွှတ်တော်ကိုယ်စားလှယ်များရဲ့ တာဝန်သာဖြစ်ကြောင်းနှင့် ယခုအဆိုနှင့် သက်ဆိုင်သည့် ပြဋ္ဌာန်း ပြီးသော ဥပဒေများ၊ နောက် ပြဋ္ဌာန်းမည့် ဥပဒေများနှင့်အညီ သက်ဆိုင်ရာ ဝန်ကြီးဌာနများမှ အကောင်အထည်ဖော် ဆောင်ရွက်မှု ရှိ/မရှိကို လွှတ်တော်မှ လေ့လာစောင့်ကြည့် တည့်မတ် ထိန်းကျောင်းပေးရန်သာ လိုအပ်ပါကြောင်း အမျိုးသားလွှတ်တော်ကိုယ်စားလှယ် ဒေါက်တာတင်တင်ဝင်း ရဲ့ အဆိုကို ဆွေးနွေးလိုက်ရပါတယ်ရှင်။ ကျေးဇူးတင်ပါတယ်ရှင်။</speech>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၄)မှ ဦးအောင်ကြည်ညွန့် ဆွေးနွေးနိုင်ပါပြီ။</speech>
<speech><mp id="1158">ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ် ပါသော ဥက္ကဋ္ဌကြီးနှင့်တကွ လွှတ်တော်ကြီးကို မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးအောင်ကြည်ညွန့် ဖြစ်ပါတယ်။ ကျွန်တော့်အနေနဲ့ ဒီအဆိုနဲ့ပတ်သက်ပြီးတော့ အပိုင်း(၂)ပိုင်း ဆွေးနွေးချင်ပါတယ်။ ပထမတစ်ပိုင်းကတော့ မူနှင့် အခြေခံရဲ့ သဘောတရား ဖြစ်ပါတယ်။ တစ်ရပ်မှာ ပါဝင်ရမယ့် အချက်အလက်များနဲ့ အဆိုတစ်ရပ်မှာ ကန့်သတ်ထားတဲ့ လိုက်နာရမယ့် အခြေခံစည်းကမ်းချက်များနှင့် ညီညွတ်သည့် အဆိုတစ်ရပ်ဖြစ်ဖို့ လိုပါတယ်။ (၁)အချက်က အဆိုတစ်ရပ်ဆိုတာဟာ အစိုးရတစ်ရပ်ကို ဦးတည်ပြီး ဒေါ်တင်တင်ဝင်း ရဲ့ အဆိုဟာ ပြည်ထောင်စုအစိုးရကို တိုက်တွန်းကြောင်းအဆိုဖြစ်ပါတယ်။ အဆိုတစ်ရပ်ရဲ့ အဓိက အနှစ်သာရက အစိုးရအနေနှင့် ဆောင်ရွက်ခြင်းမရှိဘူးဆိုရင် ဆောင်ရွက်ခြင်းရှိအောင် တိုက်တွန်း ရခြင်းဖြစ်ပါတယ်။ ဆောင်ရွက်ရမယ့်လုပ်ငန်းရပ်တွေကို ဆောင်ရွက်ခြင်းမရှိဘူးဆိုရင် ရှိအောင် တိုက်တွန်းရပါမယ်။ ဆောင်ရွက်နေတဲ့ လုပ်ငန်းတွေရှိတယ်ဆိုရင် ကျွန်တော်တို့က ပူးပေါင်း ဆောင်ရွက်ဖို့ ရှိပါတယ်။ အဲဒီတော့ အဆိုရဲ့ အနေအထားမျိုးမှာ ငဲ့ကွက်တဲ့အတွက် အသေးစိတ် ကျွန်တော် မဖတ်ပြတော့ပါဘူး။ အင်မတန်ကျယ်ပြန့်တဲ့အတိုင်း ဒီလုပ်ငန်းရပ်တွေကို ဖော်ပြထားပြီးတဲ့အခါကျတော့ သက်ဆိုင်ရာဌာနများ ပူးပေါင်းဆောင်ရွက်ရန်ဆိုပြီးတော့ တင်ပြထား တာကို တွေ့ရပါတယ်။ အခုလက်ရှိအရှေ့ပိုင်းက တင်ပြသွားခဲ့တဲ့အသီးသီးသော ထောက်ခံဆွေးနွေး ကြတဲ့ သို့မဟုတ် အကြံပြုဆွေးနွေးကြတဲ့ ပုဂ္ဂိုလ်တွေကလည်းပဲ အခု သက်ဆိုင်ရာ မိမိတို့ရဲ့ နယ်မြေဒေသတွေမှာ ဒီကိစ္စတွေနဲ့ပတ်သက်လို့ ဘယ်လိုတွေ ဆောင်ရွက်နေကြပါတယ်ဆိုတဲ့ ကိစ္စရပ်တွေကတော့ ပေါ်ပေါက်ပြီး ဖြစ်ပါတယ်။ အဲဒီနေရာမှာ ပူးပေါင်းဆောင်ရွက်မှုတွေရှိနေတယ်။ အောင်မြင်မှုတွေအတွက် လိုအပ်တာကတော့ တိုက်တွန်းစရာမလိုဘဲနဲ့ ပူးပေါင်းဆောင်ရွက်ရမယ် ဆိုတဲ့ အနေအထားတွေရှိပါတယ်။ နောက် အဆိုရဲ့ အနေအထားမျိုးက မလုပ်သေးတဲ့ကိစ္စရပ်ကို လုပ်အောင် ကျွန်တော်တို့ တိုက်တွန်းရတာ ဖြစ်ပါတယ်။ ဆရာမကြီးဒေါ်တင်တင်ဝင်း ရဲ့ တင်ပြတဲ့ အဆိုမှာကိုက အဆိုကို တင်ပြဆွေးနွေးကတည်းကကို ပါ ပါတယ်။ အဓိက အားကိုးပြုတာက အခုချိန်မှာ ကျွန်တော်တို့ ကျေးလက်ဒေသဖွံ့ဖြိုးရေးဆိုင်ရာ ဥပဒေကြမ်းရဲ့ ဥပဒေထဲမှာ ဘာတွေဘာတွေပါတယ်။ အဲဒီ ဥပဒေမှာပါတဲ့ အချက်အလက်နှင့် မိမိရဲ့ အဆိုဟာ ကိုက်ညီကြောင်း တင်ပြထားပါတယ်။ မြန်မာနိုင်ငံရဲ့ အစိုးရ အခုသွားနေတဲ့ MSDP အစီအစဉ်တွေမှာ ဖော်ပြထားတဲ့ ရည်ရွယ်ချက်များနဲ့ မိမိ၏ အဆို ဟာလည်း ကိုက်ညီကြောင်း ဖော်ပြထားပါတယ်။ အဆိုတစ်ရပ်ဟာ သွားနေတဲ့ လုပ်ငန်းရပ်တွေနဲ့ ကိုက်ညီကြောင်း တင်ပြထားတဲ့ အနေအထားမျိုးကို တွေ့ရပါတယ်။ ဒါဖြင့် ဆောင်ရွက်နေတဲ့ လုပ်ငန်းရပ်များနဲ့ မိမိရဲ့ အဆို ကိုက်ညီကြောင်းသာ တင်ပြနိုင်ပြီးတော့ မဆောင်ရွက်သေးဘူးဆိုတဲ့ အနေအထားမျိုးကို တင်ပြထားနိုင်ခြင်း မရှိပါဘူး။ ဒါကြောင့် အဆိုတစ်ရပ်ရဲ့ လိုအပ်ချက်မှာ အဲဒီ အချက်ကို မူအရထည့်သွင်းစဉ်းစားရမှာ ဖြစ်ပါတယ်။ နောက်တစ်ချက်က ဆရာမကြီးရဲ့၊ အဆိုရှင်ရဲ့ စိုးရိမ်ချက်ဖြစ်ပါတယ်။ အဲဒီကိစ္စကတော့ အလေးအနက်ထားပြီးပြောချင်ပါတယ်။ အဆိုရှင်က ဘာတင်ပြသွားလဲဆိုတော့ ယခုအတိုင်း ဆက်လက်၍ ကျေးလက်ကို ပစ်ထားမည်ဆိုလျှင် ကျေးလက်များ ဆိတ်သုဉ်းသွားနိုင်ပါတယ်လို့ တင်ပြထားပါတယ်။ အစိုးရက ယခုလက်ရှိအခြေအနေအထိ ကျေးလက်တွေကို စွန့်ပစ်ထားတယ်။ ဒီအတိုင်းဆက်လက်ပြီး စွန့်ပစ်မယ်ဆိုရင် ကျေးလက်တွေ ဆိတ်သုဉ်းသွားနိုင်ပါတယ်လို့ စိုးရိမ်ချက်ကို တင်ပြထားပါတယ်။ အဆိုတစ်ရပ်ကို တင်ပြတဲ့အခါမှာ အမျိုးသားလွှတ်တော်ဆိုင်ရာ နည်းဥပဒေ ၁၅၉(ခ)မှာ ခိုင်လုံသော အထောက်အထားမပါရှိသည့် ယူဆချက်များ၊ မသင့်လျော်သော အသုံး အနှုန်းများနှင့် ဂုဏ်သရေကို ထိခိုက်စေသည့် ဖော်ပြချက်များ မပါသော အဆိုဖြစ်ရမယ်လို့ ကန့်သတ်ထားတာရှိပါတယ်။ ဒါကြောင့် ဒီကန့်သတ်ထားတဲ့ အနေအထားမျိုးအရ ဒီလိုစိုးရိမ်ဖွယ်ရာ ဆွေးနွေးချက်တွေအားလုံးကို ခြုံကြည့်လိုက်မယ်ဆိုရင် ယခုလက်ရှိ ကျွန်တော်တို့ အစိုးရဟာ ကျေးလက်ဒေသကို အရင်ကလည်း ပစ်ထားတယ်။ ဆက်လည်းပစ်ထားဦးမယ်ဆိုတဲ့ အနေအထား မျိုးနှင့်ပတ်သက်လို့ ဆွေးနွေးတဲ့အချက်တွေ မပါကြောင်း ကျွန်တော်တို့ တင်ပြလိုပါတယ်။ နောက်တစ်ခုကတော့ အကြောင်းခြင်းရာ၊ အချက်အလက်တွေ ဖြစ်ပါတယ်။ ဒါနဲ့ ပတ်သက်ပြီး ငဲ့ကွက်သောအနေနဲ့ ယခင်ပုဂ္ဂိုလ်တွေလည်း တင်ပြထားပြီး ဖြစ်ပါတယ်။ အစိုးရ၏ ဆောင်ရွက်မှုများဖြစ်သော MSDP အပါအဝင် ဝန်ကြီးဌာန၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနကနေပြီးတော့ IDP အပါအဝင် အမျိုးသမီးများအတွက် အမျိုးသမီးများရဲ့ လိုအပ်ချက်တွေကို နိုင်ငံတော်ရဲ့ဘတ်ဂျက်ငွေတွေ သုံးပြီး စက်ချုပ်၊ ဇာထိုးပန်းထိုး စတဲ့ သင်တန်းရပ်တွေကို သင်ထားပြီးတဲ့အခါမှာ ဘယ်လောက်ထိ အောင်မြင်အောင် ဆောင်ရွက် ထားတဲ့ အရေအတွက်တွေကို ဖော်ပြထားပါတယ်။ နောက်ပြီး ဘေးအန္တရာယ်ဆိုင်ရာ စီမံခန့်ခွဲမှုဦးစီးဌာနအနေနဲ့ မြန်မာနိုင်ငံ ကြက်ခြေနီနှင့် ပေါင်းပြီး ရခိုင်ပြည်နယ်မှာရှိတဲ့ ကျားမသောက်ကျေးရွာမှာဆို ရက်ကန်းစင်ပေါင်း(၁၀၀) တည်ဆောက်ဖို့ နောက်ပြီး ကလေးမြို့နယ်မှာဆိုရင် ရက်ကန်းစင်တွေ တည်ဆောက်ဖို့ကိစ္စရပ်တွေ စီစဉ်ဆောင်ရွက်ပေးနေတာတွေ ထင်ထင်ရှားရှားကို တွေ့နေရတာ ဖြစ်ပါတယ်။ နယ်စပ်ရေးရာဝန်ကြီးဌာန၏ ပညာရေးနှင့် လေ့ကျင့်ရေးဦးစီးဌာန အနေနဲ့ဆိုရင်လည်းပဲ အခု သင်တန်းသားပေါင်း မြောက်မြားစွာကို သင်ပြီးတဲ့အခါ ဟိုတယ်နှင့် ခရီးသွားလာရေးဝန်ကြီးဌာန နှင့် ပူးပေါင်းဆောင်ရွက်ပြီးတဲ့အခါကျတော့ ဟိုတယ်တွေမှာအလုပ်ရရှိရေးနှင့် စက်ချုပ်သင်တန်း တွေမှာ အလုပ်အကိုင်ရရှိရေးအတွက်ကို နယ်စပ်ရေးရာဝန်ကြီးဌာနက ပူးပေါင်းဆောင်ရွက်နေ တယ်ဆိုတာကိုလည်း ထင်ထင်ရှားရှား ရှိနေပြီးသားအချက်တွေ ဖြစ်ပါတယ်။ နောက် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရယ်၊ သမဝါယမဦးစီးဌာနကလည်း မဲခေါင်-လန်ချန်း qocolê:cao@godog: Cóns $:cozy Strengthening and Capacity Building for Women in Cooperative in Myanmar ဆိုပြီး စီစဉ်ဆောင်ရွက်နေသော လုပ်ငန်းရပ်တွေ အရှိန်အဟုန်နဲ့ သွားနေတာလည်း ကျွန်တော် တင်ပြလိုပါတယ်။ 6şɔošlg:cos? IGT Scator (Irrawaddy Green Tower) UNDP RI (Relief International) ပူးပေါင်းပြီးတော့လည်းပဲ စီစဉ်ဆောင်ရွက်နေတာ ရှိပါတယ်။ နောက်တစ်ခါ အသေးစား စက်မှုလက်မှုဝန်ကြီးဌာနအနေနဲ့လည်းပဲ ကျေးလက်ဒေသတွေမှာရှိတဲ့ အမျိုးသမီးများ နှင့် အခြေခံဒေသတွေဖြစ်ဖို့ (One Vaillage One Product - OvOP) ဆိုတဲ့ စီမံကိန်းနှင့် လုပ်ငန်း ပေါင်း(၁၁၈၀၃)ခုကို ဖန်တီးပြီးတဲ့အခါမှာ အခုအလုပ်သမားပေါင်း(၁၀၆၁၈၈)ဦး အမျိုးသမီးများ အပါအဝင် စီစဉ်ဆောင်ရွက်ပေးနေတယ်ဆိုတာလည်း ထည့်သွင်းရှင်းပြချင်ပါတယ်။ နောက်ကျေးလက် ဒေသ ဖွံ့ဖြိုးတိုးတက်ရေးဦးစီးဌာန အနေအထားနှင့်ဆိုရင်လည်း အရင်းမပျောက်လည်ပတ်ငွေ ဆိုသည့် မြစိမ်းရောင်စီမံကိန်း VDP တို့၊ CDD တို့ စီစဉ်ဆောင်ရွက်နေတာလည်း အများကြီး ရှိပါတယ်။ နောက် ကျေးလက်ဒေသဖွံ့ဖြိုးတိုးတက်ရေး ဈေးကွက်ကို ပိုမိုလှမ်းနိုင်ဖို့ဆိုပြီးတော့ ကနေဒါ နိုင်ငံမှာ အခြေစိုက်တဲ့ မြန်မာနိုင်ငံမှာလုပ်နေတဲ့ Mennonite Economic Development Association(MEDA) ဆိုပြီးတော့ MEDA နဲ့ တွဲဖက်ပြီးတဲ့အခါကျတော့ အမေရိကန်ဒေါ်လာ (၅.၈၆) သန်းနှင့် ပင်းတယ၊ ရှမ်းပြည်(တောင်ပိုင်း)၊ ကရင်ပြည်နယ်တို့မှာလည်း အရှိန်အဟုန်နှင့် ဆောင်ရွက် နေတာ ကျွန်တော်တို့ သိလာနိုင်တဲ့အနေအထားမျိုးမှာ ရှိပါတယ်။ နောက်အလုပ်သမား၊ လူဝင်မှု ကြီးကြပ်ရေးနှင့် ပြည်သူ့အင်အားဝန်ကြီးဌာန၊ နောက်ပြီးတော့ အဲဒီမှာ ဆိုရင်လည်း Decent Work Country Programme ဆိုပြီး ၂၀၁၈ ခုနှစ်ကနေ ၂၀၂၁ ခုနှစ်အထိ စီစဉ်ဆောင်ရွက်နေတာတွေ လည်း ရှိပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနက ဆောင်ရွက်နေတာတွေ လည်း ရှိပါတယ်။ အဲဒီလိုဌာနတွေ အသီးသီးကနေ စုပေါင်းပြီးတော့ ဆောင်ရွက်နေတယ်ဆိုတာ ပေါ်ပေါက် လာပါတယ်။ ကျွန်တော့်အနေနဲ့ တင်ပြချင်တာက ဒီအဆိုရှင်ရဲ့ အဆိုကြောင့် အရေးကြီးတဲ့ အဆိုရှင်ရဲ့ စေတနာကို အသိအမှတ်ပြုလို့ ရပါတယ်။ လေးစားပါတယ်။ အဆိုရှင် တင်လိုက်တဲ့ အတွက်ကြောင့် ကျွန်တော်တို့ မြန်မာနိုင်ငံမှာ လက်ရှိအစိုးရဟာ ဒီကိစ္စနဲ့ပတ်သက်လို့ ဘယ်လောက်ထိ စီစဉ်ဆောင်ရွက်နေသလဲဆိုတာကို အဆိုရှင် အပါအဝင် ပြည်ထောင်စုလွှတ်တော်ကြီးကနေတစ်ဆင့် မြန်မာနိုင်ငံမှာ ရှိတဲ့ ပြည်သူအများစုလည်း ကြားသိရတဲ့ အခွင့်အရေးလည်း ရရှိပါတယ်။ ဒါကြောင့် ဆောင်ရွက်နေသော အစိုးရရဲ့ ဆောင်ရွက်ချက်များကို သိရှိပြီးတော့ အလေးအနက်ပြုသောအားဖြင့်လည်းကောင်း၊ အဆိုရှင်ရဲ့ စေတနာကို အသိအမှတ်ပြုသောအားဖြင့် လည်းကောင်း၊ ဒီအဆိုနှင့် ပတ်သက်ပြီး လွှတ်တော်ကနေ မှတ်တမ်းတင်ထားဖို့သာလျှင် သင့်လျော် ပါကြောင်း အကြံပြုဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အဆိုနှင့် စပ်လျဉ်း၍ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီးက ပြန်လည်ဆွေးနွေးရန်ရှိပါက ဆွေးနွေးဖို့ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ ခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဒေါက်တာ တင်တင်ဝင်း ရဲ့ အဆိုနှင့်ပတ်သက်ပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနက မဏ္ဍိုင်ပြုပြီး ပြန်လည်ရှင်းလင်းဆွေးနွေးပါမယ်။ အဆိုရှင်ရဲ့ အဆိုကို ပြန်လည်ဆန်းစစ်တဲ့အခါမှာ အပိုင်း(၃)ပိုင်း ပါဝင်တာကို စိစစ်တွေ့ရှိရပါတယ်။ အဓိကကတော့ မိမိတို့နိုင်ငံမှာ အခြေခံကျတဲ့ ကျေးလက်ဒေသမှာ မှီတင်းနေထိုင်တဲ့ ကျေးလက်နေ အမျိုးသမီးများ၏ လူနေမှုဘဝမြင့်မားရန်နှင့် စီးပွားရေး တစ်နိုင်တစ်ပိုင် ထူထောင်ပေးနိုင်ဖို့ကိစ္စ၊ နေရပ်စွန့်ခွာ၍ ရေခြားမြေခြား အလုပ်သွား လုပ်ခြင်းကို လျှော့ချပြီးတော့ အမျိုးသမီးများအတွက် ပတ်ဝန်းကျင်ကောင်းတစ်ခု ဖန်တီးပေးဖို့ အတွက် လိုအပ်တဲ့ အစီအမံ၊ အပံ့အပိုးတွေနှင့် စီမံဆောင်ရွက်ဖို့ဆိုတဲ့ကိစ္စ ဒါကို နိုင်ငံတော်အစိုးရကို တိုက်တွန်းတဲ့ အဆိုဖြစ်ကြောင်း တွေ့ရပါတယ်။ လက်ရှိ မိမိတို့နိုင်ငံရဲ့ အခြေအနေကို ပြန်လည်ဆန်းစစ်မယ်ဆိုရင် ကျေးလက်ကိုအခြေခံတဲ့ လယ်ယာစီးပွားရေးကဏ္ဍမှာ လယ်ယာလုပ်ငန်းခွင်ကို ပြန်လည်ကြည့်လိုက်မယ်ဆိုရင် ယောကျာ်းလည်း ပျောက် ပေါက်ပြားလည်းမှောက်နေတဲ့အတွက်ကြောင့် လယ်ယာအိမ်ထောင်စုတွေမှာ အမျိုးသမီး တွေရဲ့ အခန်းကဏ္ဍက အရေးပါတဲ့ အခန်းကဏ္ဍဖြစ်တဲ့ အခြေအနေရှိသလို လယ်ယာကို အခြေပြု အသက်မွေးဝမ်းကျောင်းပြုရသည့် အမျိုးသမီးတွေရဲ့ ကျေးလက်အိမ်ထောင်စုစီးပွားရေးမှာ သူတို့ရဲ့ တစ်ဝမ်းတစ်ခါးကို ပင်ပန်းစွာ ဆောင်ရွက်နေရတဲ့ အနေအထားမျိုးလည်း ရှိတယ်ဆိုတာကိုလည်း ဝန်ခံရမှာ ဖြစ်ပါတယ်။ တကယ်တမ်းကျတော့ လယ်ယာကို အခြေခံတဲ့ ကျေးလက်ဒေသမှာရှိတဲ့ အမျိုးသမီး Gozoso Dispense in employement cəlov ozrzusosos employement cozó (Gclosului ဒီပေါ်မှာ အခြေတည်ပြီးတော့မှ မိမိတို့တွေဟာ မူဝါဒတွေ၊ စီမံကိန်းတွေချပြီးတော့ ဆောင်ရွက် နေတဲ့ အနေအထားမျိုးလေးတွေလည်း ရှိနေတဲ့ အခြေအနေဖြစ်နေပါတယ်။ ဒါကြောင့်မို့လို့ အဆိုရှင် အနေနဲ့ ကျေးလက်နေအမျိုးသမီးတွေရဲ့ လူနေမှုစီးပွားရေး ဘဝကနေတစ်ဆင့် နိုင်ငံတော်အတွက် အကျိုးဖြစ်ထွန်းနိုင်မယ့် အစီအမံတွေချနိုင်ဖို့ စေတနာနှင့် တင်သွင်းတဲ့ အဆို ဖြစ်တဲ့အလျောက် နေတဲ့ အနေအထားမျိုးသမီးတွေရဲ့ လူနေမှုစီးပွားရေး တင်သွင်းတဲ့ အဆို ဖြစ် အဆိုရှင်ကိုလည်း ကျေးဇူးတင်ပါတယ်။ အလားတူပဲ ဒီအဆိုအပေါ်မှာ မိမိတို့ရဲ့ အသိအမြင်နှင့် အကြံပြုသုံးသပ်ဆွေးနွေးသွားကြတဲ့ ဆွေးနွေးချက်တွေဟာလည်းပဲ မှတ်သားဖွယ်ရာများပဲ ဖြစ်ပါတယ်။ ဥက္ကဋ္ဌကြီးခင်ဗျား။ ဒီအဆိုဟာ မိမိဝန်ကြီးဌာနအပါအဝင် အဆိုမှာပါရှိတဲ့ လုပ်ငန်းစဉ် တွေနှင့် လွှမ်းခြုံ ဆက်စပ်အကောင်အထည်ဖော် ဆောင်ရွက်နေရတဲ့ နယ်စပ်ရေးရာဝန်ကြီးဌာန၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ စီးပွားရေးနှင့် ကူးသန်း ရောင်းဝယ်ရေးဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာန၊ လူမှုဝန်ထမ်း ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန စသည့်ဆက်နွှယ်ရသော ဝန်ကြီးဌာနတွေနှင့် လုပ်ငန်း အစီအမံများပါ အကျုံးဝင်ပတ်သက်မှုရှိတဲ့အလျောက် မိမိရဲ့ ပြန်လည်ဆွေးနွေးမှုအပေါ်မှာ းငယ် တိုးမြှင့်ခွင့်ပြုနိုင်ဖို့နှင့် Power Point အသုံးပြုခွင့်ပေးနိုင်ပါရန် တင်ပြအပ်ပါတယ်။ ဥက္ကဋ္ဌကြီးခင်ဗျား။ အားလုံး ဆွေးနွေးသွားကြတဲ့ လွှတ်တော်ကိုယ်စားလှယ်ကြီးတွေ ထောက်ပြသွားတဲ့အပိုင်းမှာ မြန်မာနိုင်ငံရဲ့ ရေရှည်တည်တံ့ခိုင်မြဲပြီးတော့ ဟန်ချက်ညီသော ဖွံ့ဖြိုး တိုးတက်မှုစီမံကိန်း (Myanmar Sustainable Development Plan -MSDP)ကို ကျွန်တော်တို့ ၂၀၁၈ ခုနှစ် ဇူလိုင်လက ထုတ်ပြန်ခဲ့ပါတယ်။ လူမှုဘဝမြှင့်တင်ပြီး အလုပ်အကိုင် အခွင့်အလမ်း၊ တွေ့ကြုံနေရသော စိန်ခေါ်မှုများကို ရင်ဆိုင်ဖြေရှင်းပေးနိုင်ဖို့အတွက် S Pillars လို့ ခေါ်တဲ့ ပန်းတိုင် (၃)ရပ်နှင့် အကောင်အထည်ဖော် ဆောင်ရွက်နေတာ တွေ့ရှိရမှာ ဖြစ်ပါတယ်။ ဒီပန်းတိုင် (၃)ရပ်မှာ ပန်းတိုင်(၁)အနေနဲ့ အမျိုးသမီးများ၏ လူနေမှုဘဝမြှင့်တင်ရန်၊ စီးပွားရေးတွင် တစ်နိုင်တစ်ပိုင် ပါဝင်နိုင်ရေး ဖြစ်ပေါ်လာစေရန် စီမံအကောင်အထည်ဖော်ပေးဖို့၊ ပန်းတိုင်(၃)မှာ နေရပ်စွန့်ခွာ၍ ရေခြားမြေခြားမှာ အလုပ်သွားလုပ်ခြင်းကို လျှော့ချနိုင်ဖို့ရန်နှင့် အမျိုးသမီးများအတွက် ပတ်ဝန်းကျင်ကောင်း တစ်ခုကို ဖန်တီးပေးရန်၊ အိမ်တွင်းစီးပွားရေး ဖော်ဆောင်ဖို့ အသိပညာပေးတဲ့ Awareness ရတဲ့ လုပ်ငန်းတွေကိုပေးပြီး အလုပ်အကိုင်ရရှိရေးတို့ ဖန်တီးဆောင်ရွက်ပေးဖို့၊ ပန်းတိုင်(၅)မှာလည်း သဘာဝပတ်ဝန်းကျင်ရှိ သယံဇာတများမှ လူသုံးကုန်ပစ္စည်းနှင့် တန်ဖိုးမြင့်ထုတ်ကုန် Value Added ပစ္စည်းများတီထွင်ပြီး တိုင်းပြည်၏စီးပွားရေး ဖွံ့ဖြိုးရန်အပြင် ကလေးသူငယ်များ၊ လူငယ်များ၊ သက်ကြီးရွယ်အိုများ အပါအဝင် တိုင်းရင်းသားလူနည်းစုများ၊ လက်နက်ကိုင်ပဋိပက္ခနှင့် လူမှု အဖွဲ့အစည်းများအကြား တင်းမာမှုများကြောင့် အကျိုးသက်ရောက်သူများ စသည်ဖြင့် ထိခိုက် လွယ်သည့်အုပ်စုများ ရင်ဆိုင်နေရသည့် သီးခြားစိန်ခေါ်မှုများကို ထည့်သွင်းစဉ်းစား၍ တုံ့ပြန် ဆောင်ရွက်သွားမယ်ဆိုတဲ့ ပန်းတိုင်(၃)ရပ်ကို ချမှတ် အကောင်အထည်ဖော်လျက်ရှိကြောင်းကို တင်ပြအပ်ပါတယ်။ ဥက္ကဋ္ဌကြီးခင်ဗျား။ ဖော်ပြပါ MSDP ပန်းတိုင်များနှင့် ပတ်သက်ပြီး မိမိတို့ သက်ဆိုင်ရာ ဝန်ကြီးဌာနတွေဟာ တစ်ခုချင်း သီးခြားအားဖြင့် သော်လည်းကောင်း၊ ဆက်စပ်ပေါင်းစည်း၍သော် လည်းကောင်း၊ နိုင်ငံတကာ မိတ်ဖက်အဖွဲ့အစည်းတွေဖြစ်တဲ့ Development Partner တွေနှင့် တွဲချိတ်ပြီးတော့လည်းကောင်း၊ အကောင်ထည်ဖော် ဆောင်ရွက်တဲ့အခါမှာ ကဏ္ဍဆိုင်ရာလုပ်ငန်းတွေ colê:083YLE:69:32g.coz g:8: caobęgosayosiolosus (Sector Coordination GroupSCGs) (၁၀)ဖွဲ့နှင့် အကောင်အထည်ဖော် ဆောင်ရွက်တဲ့အခါမှာ စိုက်ပျိုးရေးနဲ့ ကျေးလက်ဒေသ ဖွံ့ဖြိုးရေးကဏ္ဍဆိုင်ရာ ပညာရေးနှင့် အသက်မွေးဝမ်းကျောင်းကဏ္ဍဆိုင်ရာ၊ လျှပ်စစ်နှင့် စွမ်းအင် ကဏ္ဍဆိုင်ရာ၊ သဘာဝပတ်ဝန်းကျင် ထိန်းသိမ်းရေးကဏ္ဍဆိုင်ရာ၊ ကျန်းမာရေးကဏ္ဍဆိုင်ရာ၊ အလုပ်အကိုင်ဖန်တီးပေးနိုင်မှု ကဏ္ဍဆိုင်ရာ၊ Macro စီးပွားရေး စီမံခန့်ခွဲမှုကဏ္ဍဆိုင်ရာ၊ ကျန်းမာရေး ဆိုင်ရာ၊ အာဟာရပြည့်ဝမှု ကဏ္ဍဆိုင်ရာ၊ လူမှုကာကွယ်ရေးနဲ့ သဘာဝဘေးအန္တရာယ် စီမံခန့်ခွဲမှု ကဏ္ဍဆိုင်ရာ၊ ပို့ဆောင်ရေးနဲ့ သတင်းအချက်အလက် နည်းပညာကဏ္ဍဆိုင်ရာ ဆိုပြီးကဏ္ဍစုံအတွက် ပေါင်းစပ်ညှိနှိုင်းအဖွဲ့ MSDP(၁၀)ဖွဲ့နှင့် အကောင်အထည်ဖော် ဆောင်ရွက်လျက်ရှိပါတယ်။ ဥက္ကဋ္ဌကြီးခင်ဗျား။ MSDP SCGs တို့နှင့်အညီ ပြည်တွင်း အလုပ်အကိုင်အခွင့်အလမ်းများပေါ် မူတည်ပြီး နေရပ်စွန့်ခွာ၍ ရေခြားမြေခြား အလုပ်သွားလုပ်ခြင်းကို လျှော့ချနိုင်ဖို့အတွက် မြို့ပြနဲ့ ကျေးလက်ဒေသများရှိ ပြည်သူများ စီးပွားရေးဝင်ငွေ တိုးပွားလာစေဖို့နှင့် တစ်နိုင်တစ်ပိုင် စိုက်ပျိုး မွေးမြူရေးလုပ်ငန်းများကို ဆောင်ရွက်ပြီးမှ အဓိက အိမ်တွင်းမှုပညာရပ်များကို သင်ကြားပေးခြင်းဖြင့် အလုပ်အကိုင် အခွင့်အလမ်းတွေ ဖန်တီးပေးရန် အခြေခံဖြစ်သည့် အသက်မွေးဝမ်းကျောင်း သင်တန်း များကို မဏ္ဍိုင်ပြုပြီး အကောင်အထည်ဖော် ဆောင်ရွက်လျက်ရှိကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ ဖွင့်လှစ်သင်ကြားပေးခဲ့တဲ့ သင်တန်းတွေကို ဆန်းစစ်ကြည့်မယ်ဆိုရင် အခြေခံ အသက်မွေးဝမ်းကျောင်းမှုကို အခြေပြုတဲ့ သင်တန်းများ ဖြစ်ကြပါတယ်။ ဥပမာအားဖြင့် စက်ချုပ်သင်တန်း၊ ပန်းထိုး၊ ရိုးရာလက်ရက်ကန်းအထည်များ၊ ရိုးရာအိတ်မျိုးစုံ၊ ရိုးရာလက်ဝတ် ရတနာများ၊ ကွန်ပျူတာစက်ပန်းထိုးနှင့် တံဆိပ်ရိုက်လုပ်ငန်းသင်တန်း၊ ရိုးရာလက်ရက်ကန်းခတ် အတတ်ပညာသင်တန်း၊ အဝတ်အထည်နှင့် အိတ်အမျိုးမျိုး ချုပ်လုပ်ခြင်း သင်တန်းများ၊ ရိုးရာ ဂျပ်ခုတ်၊ သိုးမွှေး၊ စက်ဆွဲ၊ ယိုစုံ၊ ဖျော်ရည် သင်တန်းများ စသဖြင့် အခြေခံအိမ်တွင်းမှု လုပ်ငန်း များနှင့် ဒီလုပ်ငန်းတွေရဲ့ အကောင်အထည်ဖော်ဆောင်ရွက်မှုနဲ့ ကျေးလက်ကို အခြေခံပြီး အမျိုးသမီးတွေရဲ့ အသက်မွေးဝမ်းကျောင်းဘဝ မြှင့်တင်ရေးအတွက်ကိုလည်းပဲ အကောင်အထည်ဖော် ဆောင်ရွက်လျက်ရှိတဲ့ အခြေအနေ ဖြစ်ပါတယ်။ သင်တန်းများ ဖွင့်လှစ်ဆောင်ရွက်ပေးနိုင်မှု အခြေအနေကို အကျဉ်းချုပ်အားဖြင့် တင်ပြ ရမယ်ဆိုရင် မိမိတို့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနအနေနှင့် အသေးစား စက်မှုလက်မှုလုပ်ငန်းဦးစီးဌာနက သင်တန်းအမျိုးအစား(၂၃)မျိုး၊ ကျေးလက်ဒေသ ဖွံ့ဖြိုးတိုးတက်ရေး ဦးစီးဌာနက သင်တန်းအမျိုးအစား(၃၁)မျိုး၊ နယ်စပ်ရေးရာဝန်ကြီးဌာနအနေနှင့်လည်း သင်တန်း အမျိုးအစား(၁၁)မျိုး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနအနေနဲ့ သင်တန်းအမျိုးအစား(၇)မျိုး၊ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီး ဌာနအနေဖြင့် သင်တန်းအမျိုးအစား(၆)မျိုး စသဖြင့် မိမိတို့အင်အားနှင့်စုစည်းပြီး အကောင်အထည်ဖော် ဆောင်ရွက်လျက်ရှိကြောင်းကို တင်ပြအပ်ပါတယ်။ အဲဒီသင်တန်းများအပြင် ကျားမရေးရာကဏ္ဍနှင့်စပ်လျဉ်း၍ မိမိတို့ ကျေးလက်ဒေသ ဖွံ့ဖြိုးတိုးတက်ရေးဦးစီးဌာနအနေနဲ့ လူမှုဝန်ထမ်းဦးစီးဌာနနှင့်ပူးပေါင်းပြီး မြို့နယ်ပေါင်း(၆၃)မြို့နယ်ရှိ ကျေးရွာပေါင်း(၁၂၀၀၀) ကျော်၊ Gender Awareness သင်တန်းမှ (၄၈၀၀၀) ကျော် ဖွင့်လှစ်ပေးခဲ့တဲ့ အလျောက် ကျေးလက်နေပြည်သူ အမျိုးသမီးထု (၁၆၆၀၀၀)ကျော် ပါဝင်တက်ရောက်နိုင်ခဲ့တဲ့ အခြေအနေ ဖြစ်ပါတယ်။ ပြည်သူများ၊ အထူးသဖြင့် အမျိုးသမီးများအနေဖြင့် အိမ်တွင်းတစ်ပိုင်တစ်နိုင် စီးပွားရေး လုပ်ငန်းများ ပေါ်ပေါက်လာပြီး ကိုယ်ပိုင်ဝင်ငွေ ရရှိနိုင်ဖို့၊ အလုပ်အကိုင်ရရှိရေးအတွက် တစ်ဖက်က လည်းပဲ မိမိကိုယ်ကို ယုံကြည်အားကိုးလာနိုင်စေဖို့အတွက် ယင်းအပေါ်မှာ အခြေတည်ပြီး ဆင်းရဲမှု လျှော့ချရေးနှင့် လူနေမှုစီးပွားဘဝ မြင့်တက်လာစေဖို့အတွက်၊ ဒေသတွင်း ဖွံ့ဖြိုးရေးနှင့် လူမှုရေး ကိစ္စများတွင် ပိုမိုတက်ကြွစွာ ပူးပေါင်းဆောင်ရွက်လာစေဖို့ အကျိုးကျေးဇူးများ ရရှိအောင် မိမိတို့ ဝန်ကြီးဌာနနှင့် ဝန်ကြီးဌာနအသီးသီးမှ ကဏ္ဍအလိုက် သင်တန်းတွေ ပို့ချပေးလျက်ရှိကြောင်း တင်ပြ အပ်ပါတယ်။ လွှတ်တော်ကိုယ်စားလှယ်ကြီးများ ထောက်ပြဆွေးနွေးတဲ့အထဲမှာလည်း ပါရှိပြီးဖြစ်ပါတယ်။ လက်ရှိ ရေးဆွဲဆောင်ရွက်လျက်ရှိသည့် ကျေးလက်ဒေသ ဖွံ့ဖြိုးတိုးတက်ရေး ဥပဒေကြမ်းမှာလည်း တစ်နိုင်တစ်ပိုင် အိမ်တွင်းမှု ကုန်ထုတ်လုပ်ငန်းများအတွက် နည်းပညာ၊ ငွေကြေးအရင်းအနှီးနှင့် ဈေးကွက်ရရှိရေး စီစဉ်ဆောင်ရွက်ပေးရန်နှင့် ကျေးလက်နေပြည်သူများ၏ လုပ်ငန်းစွမ်းဆောင်ရည် တိုးတက်လာစေရေးအတွက် အခြေခံစက်မှုလက်မှု ကုန်ထုတ်လုပ်ငန်းဆိုင်ရာ လုပ်ငန်းခွင်သင်တန်းများ၊ အသက်မွေးဝမ်းကျောင်း သင်တန်းများနှင့် စွမ်းဆောင်ရည် မြှင့်တင်ရေး သင်တန်းများ ဖွင့်လှစ် ဆောင်ရွက်ပေးသွားရန်ဟု ဖော်ပြပါရှိသည့်အလျောက် ကျေးလက်နေပြည်သူတွေရဲ့ တစ်နိုင်တစ်ပိုင် နှင့် အိမ်တွင်းစီးပွားရေးလုပ်ငန်းများ ဖော်ဆောင်ရာမှာ များစွာအထောက်အကူပြုမှာ ဖြစ်ပါတယ်။ ဥက္ကဋ္ဌကြီးခင်ဗျား။ အလုပ်အကိုင်ဖန်တီးမှုအပိုင်းကိုလည်း ပြန်လည်ဆန်းစစ်ကြည့်လို့ရှိရင် သမဝါယမနည်းလမ်းများဖြင့် ပြည်နယ်/တိုင်းဒေသကြီးတွေမှာ သမဝါယမအသင်း (၅၇)သင်းမှ စက်ရုံ၊ အလုပ်ရုံပေါင်း(၄)ခုမှာ နေ့စား၊ အမြဲတမ်းလုပ်သားများ စုစုပေါင်း(၁၁၃၈)ဦးကို အလုပ်အကိုင် အခွင့်အလမ်းတွေ ဖန်တီးပေးထားပြီး ဖြစ်ပါတယ်။ ကျေးလက်နေပြည်သူများ အလုပ်အကိုင် ရရှိ ရေးနှင့် စီးပွားရေးလုပ်ငန်းများ အကောင်အထည်ဖော် ဆောင်ရွက်နိုင်ဖို့အတွက်ကို ကျေးလက်ဒေသ ဖွံ့ဖြိုးတိုးတက်ရေးဦးစီးဌာနမှ မြစိမ်းရောင်စီမံကိန်းကို ၂၀၁၄-၂၀၁၅ ဘဏ္ဍာရေးနှစ်မှစပြီး အကောင် အထည်ဖော် ဆောင်ရွက်ခဲ့ပါတယ်။ နေပြည်တော်ကောင်စီနယ်မြေ အပါအဝင် တိုင်းဒေသကြီး/ ပြည်နယ်(၁၅)ခုမှာရှိသည့် မြို့နယ်(၂၈၉)မြို့နယ်တွင် ကျေးရွာတစ်ယူနစ်လျှင် နိုင်ငံတော် မတည် ရန်ပုံငွေကျပ်သန်း(၃၀)ဖြင့် စုစုပေါင်း နိုင်ငံတော်ရဲ့ ဘဏ္ဍာငွေအင်အား ရန်ပုံငွေကျပ် (၂၄၇.၇၁) ဘီလီယံနှင့် ကျွန်တော်တို့ အကောင်အထည်ဖော် ဆောင်ရွက်ပေးတဲ့အခါမှာ ဦးရေအားဖြင့်တော့ (၂၈၀၀၀)ခန့် ပါဝင်လာနိုင်အောင် စီမံလုပ်ကိုင်ပေးနိုင်ခြင်းဖြစ်ပါတယ်။ မြစိမ်းရောင်ကျေးရွာစီမံကိန်း အကောင်အထည်ဖော်မှုစနစ်အရ ကျေးရွာကော်မတီနှင့် အဖွဲ့များ ဖွဲ့စည်းရာ၌ အမျိုးသမီးများ၏ အခန်းကဏ္ဍရဲ့ အရေးပါမှုကို မီးမောင်းထိုးပြတဲ့အနေနဲ့ အမျိုးသမီးများ၏ ပါဝင်ခွင့်၊ စီမံဆောင်ရွက် ခွင့်ကိုလည်း ပိုမိုမြင့်မားအောင် စီမံကိန်းထားတဲ့အနေအထားဖြစ်ကြောင်း တင်ပြအပ်ပါတယ်။ နယ်စပ်ရေးရာဝန်ကြီးဌာနအနေနှင့် ပညာရေးနှင့် လေ့ကျင့်ရေးဦးစီးဌာနအနေဖြင့် ရန်ကုန်မြို့ရှိ အထည်ချုပ်စက်ရုံ(၂၉)ရုံမှာ သင်တန်းသူ(၂၅၀၀) ဦးကျော်ကို အလုပ်ခန့်အပ်ပေးနိုင်ရေး၊ ဟိုတယ်နှင့် ခရီးသွားလာရေးဝန်ကြီးဌာနနှင့် ပူးပေါင်း၍ ဟိုတယ်ဝန်ဆောင်မှုဆိုင်ရာ သင်တန်းများ ဖွင့်လှစ် သင်ကြားပေးလျက်ရှိပြီး သင်တန်းဆင်း သင်တန်းသူ/သား(၄၅၀) ဦးကျော်ကိုလည်း ပုဂံ၊ ညောင်ဦး၊ ချောင်းသာအစရှိသည့် ဟိုတယ်တွေမှာလည်း အလုပ်ခန့်အပ်ပေးနိုင်ခဲ့ကြောင်း ရှင်းလင်းတင်ပြအပ် ပါတယ်။ ဥက္ကဋ္ဌကြီးခင်ဗျား။ ထို့အတူပဲ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာနအနေဖြင့်လည်း အလုပ်အကိုင် အခွင့်အလမ်းများကို နှစ်အလိုက် လုပ်ငန်းခွင်နှင့် ချိတ်ဆက် ဆောင်ရွက်ပေးခဲ့တဲ့အခြေအနေ ရှိခဲ့ပါတယ်။ တန်ဖိုးမြှင့်ထုတ်ကုန် Value Added စွမ်းအား မြင့်မား စေဖို့အတွက် ပုဂ္ဂလိကကဏ္ဍ ဖွံ့ဖြိုးတိုးတက်စေရေးကို အထောက်အကူ ပြုစေမယ့် စိုက်ပျိုးရေး၊ မွေးမြူရေးကဏ္ဍအလိုက် ဖွံ့ဖြိုးတိုးတက်စေရန် ရည်ရွယ်၍ အသင်းအဖွဲ့၊ အစုအဖွဲ့၊ ဇုန်များ၊ ကုန်စည် ဒိုင်များ တိုးချဲ့ဖွဲ့စည်းနိုင်ရေးနှင့် ဖွဲ့စည်းပြီးသည့် အသင်းအဖွဲ့များကိုလည်း ဆက်လက်ဖွံ့ဖြိုး တိုးတက်ရှင်သန်စေရေး တွန်းအားပေး ဆောင်ရွက်လျက်ရှိပါကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ အဓိကကျတဲ့ လယ်ယာကဏ္ဍ ဖွံ့ဖြိုးတိုးတက်ရေးအတွက် သီးနှံပင်များ ဖော်ဆောင်ပေးပြီး တောင်သူတွေကိုယ်တိုင် ဈေးကွက်မှာတိုက်ရိုက် ရောင်းချနိုင်မယ့် အခွင့်အလမ်းများ၊ တောင်သူလယ်သမား အရောင်းဆိုင်ခန်းများ ဖွင့်လှစ်ရောင်းချပေးခြင်းကိုလည်း စီမံဆောင်ရွက်ပေး လျက်ရှိရာမှာ သီးနှံစိုက်ပျိုးရာတွင် အရည်အသွေးပြည့်မီသော သီးနှံများထွက်ရှိပြီး ပြည်ပပို့ကုန်အဖြစ် တင်ပို့နိုင်ရေးအတွက်ကိုလည်း သက်ဆိုင်ရာဝန်ကြီးဌာနအချင်းချင်း ပူးပေါင်းပြီး ကောင်းမွန်သော စိုက်ပျိုးနည်းစနစ် GAP စနစ်နှင့် စိုက်ပျိုးရေးနည်းပညာပေးခြင်းလုပ်ငန်းများ ဆောင်ရွက်လျက်ရှိ ပါတယ်။ ဒီနေရာမှာ ကျေးလက်နေ တောင်သူလယ်သမား အမျိုးသမီးများရဲ့ အခန်းကဏ္ဍကိုလည်း အလေးအနက်ထား ပါဝင်ဆောင်ရွက်စေလျက်ရှိပါတယ်။ ထို့အတူ မွေးမြူရေးကဏ္ဍမှာလည်းပဲ တစ်နိုင်တစ်ပိုင် မွေးမြူသူများ ပိုမိုတိုးချဲ့ဆောင်ရွက်နိုင်ရန် အခွင့်အလမ်းများ ပံ့ပိုးပြီးတော့မှ နို့နှင့် နို့ထွက်ပစ္စည်းများ စားသောက်ကုန်လုပ်ငန်းများတွင် လုပ်ကိုင်ဆောင်ရွက်နိုင်အောင် စီမံပေးမှု ဖြင့်လည်း အိမ်ထောင်စုပါ အမျိုးသမီးများ၏ အိမ်တွင်းစီးပွားရေးလုပ်ငန်းများ ပိုမိုရရှိလာအောင် စီမံဆောင်ရွက်ပေးလျက်ရှိပါတယ်။ ဥက္ကဋ္ဌကြီးခင်ဗျား။ ကျေးလက်နေ အမျိုးသမီးများ ပူးပေါင်းပါဝင်ခွင့်၊ စီမံလုပ်ကိုင်ခွင့်များ နှင့်စပ်လျဉ်းပြီး မကြာမီ လွှတ်တော်က ပြဋ္ဌာန်းပေးနိုင်မယ့် ကျေးလက်ဒေသဖွံ့ဖြိုးတိုးတက်ရေး ဥပဒေကြမ်း၏ အခန်း(၁၃) အထွေထွေတွင် ကျေးလက်ဒေသဖွံ့ဖြိုးတိုးတက်ရေးဆိုင်ရာကျေးရွာ ကော်မတီ သို့မဟုတ် အဖွဲ့များ ဖွဲ့စည်းရာတွင် အမျိုးသား၊ အမျိုးသမီး တတ်နိုင်သမျှ အချိုးညီစွာ ပါဝင်ဖွဲ့စည်းရမည်လို့ ဖော်ပြထားချက်ဟာလည်း မိမိတို့ရဲ့ အမျိုးသမီးအခန်းကဏ္ဍကို ပိုမိုမြှင့်တင် ပေးနိုင်သည့် ပတ်ဝန်းကျင် ကောင်းတစ်ခုကို ဖန်တီးပေးဖို့ ဖြစ်ပါကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ တစ်ဖက်မှာ အရေးပါတဲ့ ဈေးကွက်ရှာဖွေ ပေးမှုအနေဖြင့် အသေးစား၊ စက်မှုလက်မှု ထုတ်ကုန်လုပ်ငန်းများ ဖွံ့ဖြိုးတိုးတက်မှုကနေတစ်ဆင့် ငွေကြေး အရင်းအနှီးတွေ ရရှိရေးအတွက်ကိုလည်း စီမံဆောင်ရွက်သည့်အခါမှာ NGO , INGO တွေနှင့် ပူးပေါင်းဆောင်ရွက်၍ လည်းကောင်း၊ ကျေးရွာ အမျိုးသမီး ငွေစုငွေချေး အဖွဲ့များ၊ သမဝါယမ အသင်းအဖွဲ့အစည်းများ ဖွဲ့စည်း၍လည်းကောင်း၊ မြစိမ်းရောင်ချေးငွေကဲ့သို့ အစိုးရဌာနဘတ်ဂျက်ရန်ပုံငွေမှလည်းကောင်း စီစဉ်ဆောင်ရွက် ထောက်ပံ့ပေးလျက်ရှိပါတယ်။ ယခုကာလမှာ မဲခေါင် - လန်ချန်း ပူးပေါင်း ဆောင်ရွက်ရေးဆိုင်ရာ ဒုတိယအကြိမ် အထူးရန်ပုံငွေနှင့် မြန်မာနိုင်ငံမှာ အကောင်အထည်ဖော် ဆောင်ရွက်ခွင့်ရရှိသော စီမံကိန်းရန်ပုံငွေများဖြင့် အမျိုးသမီးများ၏ စွမ်းဆောင်ရည်မြင့်မားရေးနှင့် စွမ်းရည်တိုးတက် စေရေးအတွက် အသက်မွေးဝမ်းကျောင်းသင်တန်းများ ဖွင့်လှစ်သင်ကြားပေးခြင်း၊ အသက်မွေးဝမ်းကျောင်းလုပ်ငန်းများအတွက် ဆက်စပ်ပစ္စည်းများ ကူညီထောက်ပံ့ပေးခြင်း သင်တန်းဆင်း အမျိုးသမီးများ အလုပ်အကိုင် ဖန်တီးရရှိနိုင်ရေးအတွက်ကိုလည်း စီမံဆောင်ရွက်သွားနိုင်ဖို့အတွက် အခွင့်အလမ်းများ ရရှိပြီးဖြစ်ပါတယ်။ ယခုလို အမျိုးသမီးများရဲ့ လူနေမှုဘဝမြှင့်တင်နိုင်ရေးကို အခြေပြုပြီး သက်ဆိုင်ရာဝန်ကြီးဌာနတွေက ကဏ္ဍအလိုက် ပူးပေါင်းဆောင်ရွက်မှု ရှိပါကြောင်းနှင့် ကျေးလက်နေ အမျိုးသမီးများ၏ ရပိုင်ခွင့်များနှင့်စပ်လျဉ်းပြီး ကျေးလက်ဒေသ ဖွံ့ဖြိုးတိုးတက်ရေး ဥပဒေကြမ်းတွင် ချေးငွေရယူသုံးစွဲခွင့်၊ ပြည်တွင်း၊ ပြည်ပသို့ လေ့လာရေးခရီးများ သွားရောက်ခွင့်၊ ဖွံ့ဖြိုးရေးလုပ်ငန်းများနှင့် သက်ဆိုင်သည့် အခွင့်အရေးများကို ခွဲခြားမှုမရှိဘဲနှင့် ရပိုင်ခွင့်တွေ ဖန်တီး ပေးမှုကိုလည်း ထည့်သွင်းဖော်ပြထားတာ တွေ့ရှိရမှာဖြစ်ပါတယ်။ ဥက္ကဋ္ဌကြီးခင်ဗျား။ နိုင်ငံတော်မှ မူဝါဒချမှတ် အကောင်အထည်ဖော် ဆောင်ရွက်နေသည့် မိမိတင်ပြပြီးသော MSDP ပါမဏ္ဍိုင် (၃)ရပ်နှင့်အညီ ဝန်ကြီးဌာနအသီးသီးမှ မိမိတို့လုပ်ငန်းအလိုက် အကောင်အထည်ဖော် ဆောင်ရွက်နေမှု (Mechanisms) အောက်မှာ အဆင့်လိုက် ပါဝင်စီမံထားရှိပြီး ဖြစ်သည့်အလျောက် လွှတ်တော်ကိုယ်စားလှယ်ကြီး၏ နိုင်ငံတော်အစိုးရကို တိုက်တွန်းသည့် ယခု အခွင့်များ အလုပ်အကိုင် ဖက် ဆက်စပ်ပစ္စည်းများ တန်းများ ဖွင့်လှစ်သင်ကြားရေးနှင့် အဆိုနှင့် စပ်လျဉ်း၍ အဆိုအား မှတ်တမ်းတင်သင့်ပါကြောင်း ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">အဆိုရှင်၏ သဘောထားကို တင်ပြပေးပါ။</speech>
<speech><mp id="1269">ဒေါက်တာတင်တင်ဝင်း ၊ ပဲခူးတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးရှင်။ ရှည်လျားထွေပြားစွာ ရှင်းလင်းပေးသွားတဲ့ ဝန်ကြီးဌာန ဒုတိယဝန်ကြီးကို အများကြီး ကျေးဇူးတင်ပါတယ်။ လက်တွေ့မှာ အကျိုးရှိပါစေလို့လည်း ဆုတောင်း ပါတယ်။ မြန်မာပြည်မှာ ကျေးလက်တွေဟာ လွန်ခဲ့တဲ့ နှစ်ပေါင်းများစွာနှင့်စာလျှင် ယခုခေတ်မှာ တိုးတက်လာတယ်ဆိုတာ ငြင်းလို့မရပါဘူး။ အမျိုးသားလွှတ်တော် အမျိုးသမီးနှင့် ကလေးသူငယ် အခွင့်အရေးဆိုင်ရာကော်မတီအနေဖြင့် အမျိုးသမီးများပါ လိုက်ပါတိုးတက်ဖို့အတွက် ဒီအဆိုကို တင်ရခြင်းဖြစ်ပါတယ်။ လွှတ်တော်၏ အဆုံးအဖြတ်ကို ခံယူပါမယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ်(၅)မှ ဒေါက်တာတင်တင်ဝင်း တင်သွင်းထားသည့် ကျေးလက်နေ အမျိုးသမီးများ၏ လူနေမှုဘဝမြှင့်တင်ရန်၊ စီးပွားရေးတွင် တစ်နိုင်တစ်ပိုင်ပါဝင်ရန်၊ နေရပ်စွန့်ခွာ၍ ရေမြေခြား အလုပ် သွားလုပ်ခြင်းကို လျှော့ချနိုင်ရန်နှင့် အမျိုးသမီးများအတွက် ပတ်ဝန်းကျင်ကောင်းတစ်ခု ဖန်တီး ပေးရန် အိမ်တွင်းစီးပွားရေး လုပ်ငန်းများ ဖော်ဆောင်ဖို့ အသိပေးခြင်း၊ နည်းပညာပေးခြင်း၊ ရင်းနှီး ရန်ပုံငွေကြေး ရှာဖွေပေးခြင်း၊ ကုန်ကြမ်းကို ဒေသထွက်အဖြစ် ဖော်ထုတ်ပေးခြင်း၊ ဈေးကွက် ဖော်ဆောင်ပေးခြင်း၊ ဈေးကွက် တည်တံ့အောင် ဆောင်ရွက်ပေးခြင်း၊ သက်ဆိုင်ရာဌာနများ စုပေါင်း၍ ဆောင်ရွက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို အတည်ပြုရန် သဘောတူ မတူ လွှတ်တော်ရဲ့ အဆုံးအဖြတ် ရယူပါမယ်။</speech>
<speech type="speaker">လွှတ်တော်၏ အဆုံးအဖြတ် ရယူရာတွင် ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့်နည်းလမ်းဖြင့် ဆောင်ရွက်မှာ ဖြစ်ပါတယ်။ ဒီလိုဆောင်ရွက်ရာမှာ အဆိုကို အတည်ပြုရန် သဘောတူသည့် လွှတ်တော်ကိုယ်စားလှယ် များက အစိမ်းရောင် အပေါင်း(+) သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူသည့် လွှတ်တော်ကိုယ်စားလှယ်များက အနီရောင် အနုတ်(-) သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ထောက်ခံဆန္ဒမဲများပါက အဆိုကို အတည်ပြုကြောင်း ဆုံးဖြတ်မှာဖြစ်ပြီး ကန့်ကွက် ဆန္ဒမဲများပါက အဆိုကို အတည်မပြုကြောင်း ဆုံးဖြတ်မှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ ထောက်ခံမဲ (၈၈) မဲ၊ ကန့်ကွက်မဲ (၇၃) မဲ၊ ကြားနေမဲ (၁၉) မဲ ဖြစ်ပါတယ်။ ထောက်ခံမဲ များတဲ့အတွက် ဒေါက်တာတင်တင်ဝင်း ရဲ့ အဆိုကို အတည်ပြုကြောင်း ကြေညာပါတယ်။</speech>
</motion>
<motion>
<title>ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)၏ ရှေးအစဉ်အဆက်အသုံးပြုခဲ့သော ကျေးလက်နေ ပြည်သူများ ထိန်းသိမ်းသည့် မိုးရေကန်များ၊ သောက်သုံးရေကန်များ၊ ဆည်ငယ်/တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက် ငယ်တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန်အတွက် ကန်တူးပေးခြင်း၊ ကန်ပေါင်ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် အသစ်တိုးချဲ့ တည်ဆောက်ပေးရန် ပြည်ထောင်စုအစိုးရအား တိုက်တွန်းကြောင်းအဆိုတင်သွင်းခြင်းနှင့် လက်ခံ ဆွေးနွေးရန် သင့် မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း က ရှေးအစဉ်အဆက် အသုံးပြုခဲ့သော ကျေးလက်နေ ပြည်သူများ ထိန်းသိမ်းသည့် မိုးရေကန်များ၊ သောက်သုံးရေကန်များ၊ ဆည်ငယ်/တမံ ငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ် တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန်အတွက် ကန်တူး ပေးခြင်း၊ ကန်ပေါင်ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် အသစ်တိုးချဲ့ တည်ဆောက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်။ ယခု ဦးခင်ဝင်း အဆိုတင်သွင်းဖို့ ဖြစ်ပါတယ်။</speech>
<speech><mp id="1277">ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)</mp>လွှတ်တော်ဥက္ကဋ္ဌကြီး နှင့်တကွ အားလုံး မင်္ဂလာပါလို့ နှုတ်ခွန်းဆက်သအပ်ပါတယ် ခင်ဗျာ။ ကျွန်တော်ကတော့ မကွေး တိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးခင်ဝင်း ဖြစ်ပါတယ်။ ကျွန်တော် ဒီနေ့ ဥက္ကဋ္ဌကြီးမှတစ်ဆင့် ပြည်ထောင်စုအစိုးရကို တိုက်တွန်းကြောင်း အဆို တင်သွင်း သွားမှာဖြစ်ပါတယ်။ ဥက္ကဋ္ဌကြီးခင်ဗျား။ ရှေးအစဉ်အဆက် အသုံးပြုခဲ့သော ကျေးလက်နေ ပြည်သူများ ထိန်းသိမ်းသည့် မိုးရေကန်များ၊ သောက်သုံးရေကန်များ၊ ဆည်ငယ်၊ တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းပေးရန်၊ လုပ်ကွက်ငယ် တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန်အတွက် ကန်တူးပေးခြင်း၊ ကန်ပေါင် ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းပေးရန်၊ အသစ်တိုးချဲ့ တည်ဆောက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုတစ်ရပ် တင်သွင်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ယနေ့ ကမ္ဘာကြီးကို ဂြိုလ်တုဓာတ်ပုံများအရကြည့်လျှင် (၇၀)ရာခိုင်နှုန်းကို ရေမျက်နှာပြင်က ဖုံးလွှမ်းထားတာကို မြင်ရမှာဖြစ်သည့်အတွက် ကမ္ဘာကြီးကို ရေပေါများသော ဂြိုဟ်ကြီးတစ်လုံးအဖြစ် ထင်မြင်စရာ ဖြစ်ပါတယ်။ ဒါပေမဲ့ ကမ္ဘာ့ရေထုရဲ့ (၉၇.၅)ရာခိုင်နှုန်းသည် ပင်လယ်သမုဒ္ဒရာထဲမှ ရေသောက်သုံး၍မရသော ဆားငန်ရေများသာ ဖြစ်နေပါတယ်။ ကျန် (၂.၅) ရာခိုင်နှုန်းကလည်း ကမ္ဘာ့ဝင်ရိုးစွန်းဒေသများနှင့် တောင်ထိပ်များတွင် ရေခဲတောင်များ၊ ရေခဲပြင်များ အဖြစ် တည်ရှိနေပြီး ရေခဲအရည်ပျော်စီးဆင်းလာမှသာ သောက်သုံးရသော အခြေအနေ ဖြစ်နေ ပါတယ်။ နောက် ရေပမာဏအများဆုံးကလည်း မြေအောက်ရေပဲဖြစ်ပါတယ်။ မြေအောက်ရေရဲ့ (၅၀)ရာခိုင်နှုန်းကလည်း ရေငန်တွေဖြစ်နေပါတယ်ဆိုတာကို ပညာရှင်တို့ရဲ့ လေ့လာတွေ့ရှိချက်အရ ဆိုထားပါတယ်။ ယနေ့ ကမ္ဘာပေါ်ရှိ ဖွံ့ဖြိုးတိုးတက်မှု နောက်ကျနေသော နိုင်ငံအများစုသည် မြေပေါ်မြေအောက် ရေနှင့်ပတ်သက်၍ နေ့စဉ်နှင့်အမျှ တိုးတက်ထုတ်ယူသုံးစွဲမှုရှိပြီး ရေသယံဇာတ စဉ်ဆက်မပြတ် ဖွံ့ဖြိုးတိုးတက်စေရေး အစီအမံများ ချမှတ်အကောင်အထည်ဖော် ဆောင်ရွက်ရာတွင် အားနည်းနေကြောင်း သုံးသပ်တွေ့ရှိရပါတယ်။ ဥက္ကဋ္ဌကြီးခင်ဗျား။ မြန်မာနိုင်ငံသည် ယေဘုယျအားဖြင့် ရေသယံဇာတ ပေါကြွယ်ဝသော နိုင်ငံတစ်နိုင်ငံဖြစ်ပြီး အာရှဒေသရှိ ရေချိုအရင်းအမြစ်၏ စုစုပေါင်း(၁၂)ရာခိုင်နှုန်း အရှေ့တောင် အာရှ ရေချိုအရင်းအမြစ်ရဲ့ (၁၆)ရာခိုင်နှုန်းကို ပိုင်ဆိုင်ထားသည့်နိုင်ငံလည်း ဖြစ်ပါတယ်။ သို့သော် နေရာဒေသအလိုက် မိုးရေချိန်မတူညီမှု၊ မိုးရွာသွန်းမှုပုံစံ ကွာခြားမှု၊ ပင်လယ်ရေငန်တိုးဝင်မှု တွေကြောင့် မြန်မာနိုင်ငံ၏ နေရာဒေသအများအပြားတွင် ရေရှားပါးမှုပြဿနာ၊ ရေချိုရှားပါးမှု အခက်အခဲများ နှစ်စဉ် ကြုံတွေ့နေရခြင်းဖြစ်ပါတယ်။ ကမ္ဘာနှင့်တစ်ဝှမ်း လွန်ခဲ့သော နှစ်(၃၀)လောက် မှစပြီး ရာသီဥတု သိသိသာသာ ပြောင်းလဲလာခဲ့ပါတယ်။ မြန်မာနိုင်ငံတွင် မုတ်သုံမိုးထက် တောင်တရုတ်ပင်လယ်မှ လာသောမိုးက ရွာသွန်းမှုကောင်းမွန်တာလည်း ဖြစ်ခဲ့ပါတယ်။ ယခုနှစ် သောက်သုံးရေအခက်အခဲ ကြုံတွေ့ရခြင်း၏ အဓိက အကြောင်းအရင်းအဖြစ် ပြီးခဲ့သည့်နှစ်များက မုတ်သုံအဝင်နောက်ကျခြင်း၊ အထွက်စောခြင်းသည် အဓိက အကြောင်းအရင်းဖြစ်ပြီး မိုးရွာသွန်းရက် တိုတောင်းသည့်အပြင် သဘာဝကြောင့် တောမီးလောင်ခြင်း၊ သစ်တောသစ်ပင်များ ခုတ်ခြင်း စသည်တို့ကြောင့်လည်း အညာဒေသများမှာ မြေအောက်ရေ ခန်းခြောက်မှု၊ ကန်ငယ်၊ ဆည်ငယ်၊ တမံငယ်များ ရေခန်းခြောက်မှုများ၊ သောက်သုံးရေ အခက်အခဲများ ကြုံတွေ့နေခဲ့ရပါတယ်။ (ယခုအခါ အအေးပိုင်းဒေသများဖြစ်သော ရှမ်းပြည်နယ်၊ ချင်းပြည်နယ်၊ ရန်ကုန်တိုင်း ဒေသကြီး၊ ပဲခူးတိုင်းဒေသကြီး၊ ဧရာဝတီတိုင်းဒေသကြီး၊ စစ်ကိုင်းတိုင်းဒေသကြီးရှိ မြို့နယ်များ တွင်လည်း ယခင်နှစ်များကထက် (၂)လခန့်စော၍ ရေအခက်အခဲ ကြုံတွေ့ခဲ့ရပါတယ်။ အပူပိုင်း ခြောက်သွေ့ဇုန် ပိုမိုကျယ်ပြန့်လာပြီး နှစ်စဉ် မိုးရေချိန်လက်မ (၆၀)ခန့်ရရှိခဲ့သော ကယားပြည်နယ် သည်ပင် မိုးရေချိန်လက်မ(၄၀)အောက်သာ ရွာသွန်းခဲ့ကြောင်း တိုင်းတာချက်များအရ သိရှိရပါ တယ်။ ၁၅-၅-၂၀၁၉ ရက်နေ့က မန်းရွှေစက်တော် ဘေးမဲ့တောအတွင်း ရေကန်များ ခန်းခြောက် သွားသဖြင့် သမင်နှင့် ကြယ်လိပ် အစရှိသော မျိုးကွဲများအတွက် သောက်ရေ ဖြည့်တင်းပေးခဲ့ရ ပါတယ်။ ဒီလို မစောင့်ရှောက်နိုင်သော အခြားဒေသများရှိ သက်ရှိသတ္တဝါများ မျိုးတုံးပျောက်ကွယ် သွားနိုင်သော အခြေအနေတွင် ရှိနေသည်မှာ အမှန်ဖြစ်ပါတယ်။ ဥက္ကဋ္ဌကြီးခင်ဗျား။ သဘာဝအလျောက်ရရှိသော မိုးရေသည် မြေပေါ်တွင်အရှိန်ဖြင့် ရွာချ စီးဆင်းလာပြီး လမ်းများ၊ လူနေရပ်ကွက်များ စိုက်ခင်းများကို ဖုံးလွှမ်းပြီး မြေလွှာတိုက်စား သယ်ဆောင်လာခြင်းကြောင့် ယခင်ရှိခဲ့သော သောက်သုံးရေကန်များ၊ ဆည်များ၊ တမံငယ်များ တိမ်ကောလာပြီး ရေစီးရေလာများ ပျက်စီးနေရတာဖြစ်ပါတယ်။ ကျေးလက်နေပြည်သူများ ထိန်းသိမ်းထားသည့် ကန်ငယ်၊ ဆည်ငယ်၊ တမံငယ်များသည် ရှားရှားပါးပါး ကျလာသောမိုးရေကို တားဆီး သိုလှောင်ထားနိုင်၍ မသုံးမစွဲဘဲ မြစ်ချောင်းများ ထိုမှတစ်ဆင့် နောက်ဆုံး ပင်လယ်ထဲ ပြန်ရောက်သွားခြင်းကို ကာကွယ်ပြီး မိုးမရွာသောကာလတွင်းတွင် ကန်ငယ်၊ ဆည်ငယ်၊ တမံငယ် များမှ ရေကို ရယူသုံးစွဲနိုင်ကြပြီး ထို့အပြင် ကန်ငယ်၊ ဆည်ငယ်၊ တမံငယ်များမှ တားဆီး သိုလှောင်ထားသော ရေတို့သည် မြေအောက်သို့ တဖြည်းဖြည်းနိမ့်ဆင်းကာ မြေအောက်ရေကို ဖြည့်တင်းပေးသဖြင့် မြေအောက်ရေလည်း အမြစ်ပြတ်လာပါတယ်။ ခြောက်သွေ့သောဒေသများ တွင် မြေအောက်ရေ ရရှိရင် ကန်ငယ်၊ ဆည်ငယ်၊ တမံငယ်များ ပတ်ဝန်းကျင် သစ်ပင်၊ ဝါးပင်များ၊ စိုက်ခင်းများ၊ မြေအောက်ရေကြောင့် ရှင်သန်ပြီး ဇီဝမျိုးကွဲများ အထိုက်အလျောက် ပေါများလာမှာ ဖြစ်ပါတယ်။ ဥက္ကဋ္ဌကြီးခင်ဗျား။ စိုက်ပျိုးရေအတွက် အရေးကြီးဆုံးအချက်ကလည်း ရေပဲဖြစ်ပါတယ်။ ကျွန်တော်တို့ မကွေးတိုင်းဒေသကြီးဟာ မိုးရေချိန် လက်မ(၄၀) ရရှိတဲ့ဒေသဖြစ်ပါတယ်။ တိုင်းဒေသ ကြီးမှာ ပြည်ထောင်စုမှ စီမံခန့်ခွဲလျက်ရှိသော ဆည်ကြီးများ ရှိပါတယ်။ သို့သော် ၎င်းဆည်ကြီး များသည် တစ်ဆက်တစ်စပ်တည်း ဧက ထောင်သောင်းဂဏန်းရှိတဲ့ စိုက်ပျိုးမြေများအတွက်သာ အသုံးပြုနိုင်ပါတယ်။ ဒေသအတွင်းရှိ လုပ်ကွက်ငယ်များကို အကျိုးမပြုပါဘူး။ ကျေးရွာပိုင် ကန်ငယ်၊ ဆည်ငယ်၊ တမံငယ်များသည် ရေသွင်းရေထုတ်စနစ်များ လယ်သမားတာများကသာ လုပ်ကွက်ငယ် ကျေးလက်တောင်သူများကို အထောက်အကူပြုနေပါတယ်။ တိုင်းဒေသကြီးအတွင်းမှာ ဆည်ငယ် ပေါင်း(၇၄၉)ခုမှာ အကျိုးပြုတဲ့ဧကပေါင်းက (၈၉၉၀၆)ဧက၊ ကန်ငယ်ပေါင်း (၃၀၄)ကန်မှာ အကျိုးပြု သည့်ဧကက (၂၇၉၂၁)ဧက၊ လျှိုပိတ်တမံ (၆၇)ခုမှာ အကျိုးပြုသည့်ဧက (၁၀၃၆၀)ဧက၊ စုစုပေါင်း အရေအတွက် (၁၁၁၃၀)ခုမှာ (၁၂၈၁၉၇)ဧက အကျိုးပြုနေပါတယ်။ ၎င်းကန်ငယ်၊ ဆည်ငယ်၊ တမံငယ်များ တောင်တွင်းကြီးမြို့နယ်ထဲမှာ စက်စက်ယို ရေလွှဲဆည်ဟာ (၁၆၀၁)ဧကကို အကျိုးပြုပြီး စေတုတ္တရာမြို့နယ်ထဲက မန်ကျည်းကုန်းဆည်က (၁)ဧကကိုအကျိုးပြုပါတယ်။ ချောက်မြို့နယ် ထဲမှာရှိတဲ့ မြင်းသောက်ကန်က ဧက(၇၀) အကျိုးပြုပါတယ်။ ဆိုလိုချင်တာကတော့ စိုက်ပျိုး တောင်သူများသည် ကျေးလက် ကန်ငယ်၊ ဆည်ငယ်၊ တမံငယ်များရှိပါက လုပ်ကွက်မည်မျှပင် ရှိသည်ဖြစ်စေ ရေကို အကျိုးရှိရှိ အသုံးပြုနိုင်ခြင်းကို ဆိုလိုပါတယ်။ ၎င်း ကန်ငယ်၊ ဆည်ငယ်၊ တမံငယ်များသည် စိုက်ပျိုးရေ ရယူခြင်း၊ မြေအောက်ရေ ဖြည့်တင်းပေးခြင်းသာမက ကျေးရွာတွင်း တောင်သူများမွေးမြူထားသည့် ဆိတ်၊ ကျွဲ၊ နွား၊ သိုး စသည့် တိရစ္ဆာန်များ သောက်သုံးရေအဖြစ် လည်း အလွန်အကျိုးပြုနေပါတယ်။ အထူးသဖြင့် မိုးနည်းပါးသော ဒေသများတွင် ရှေးလူကြီးများက ဆည်ငယ်၊ ကန်ငယ်၊ တမံငယ်များကို တစ်နိုင်တစ်ပိုင်တည်ဆောက်ပြီး တိရစ္ဆာန်သောက်သုံးရေ၊ စိုက်ပျိုးရေများအတွက် အသုံးပြုလာခဲ့ကြပါတယ်။ ယခုအခါ အရင်က ပြုလုပ်ခဲ့သည့် သဘာဝရေအားစနစ်ကို ထိန်းသိမ်း ခဲ့သော ဆည်ငယ်၊ ကန်ငယ်၊ တမံငယ်များသည် တိမ်ကောလာခြင်း၊ မြေအောက်ရေ နက်ရှိုင်းလာ ခြင်းကို ခံစားနေရပြီဖြစ်သည့်အတွက် နိုင်ငံတော်အနေနှင့် ပါဝင်ဆောင်ရွက်ပေးရန် လိုအပ်လာပြီ ဖြစ်ပါတယ်။ ရှေးအစဉ်အဆက် ကျေးလက်နေပြည်သူများ ထိန်းသိမ်းခဲ့သည့် မိုးရေကန်များ၊ သောက်သုံးရေကန်များ၊ ဆည်ငယ်၊ ကန်ငယ်၊ တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေ ရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ် တောင်သူများ စိုက်ပျိုးရေ ရရှိရန်၊ သဘာဝဂေဟစနစ် မပျက်စီးရန်အတွက် စီမံကိန်းတစ်ရပ်ချမှတ်၍ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် အသစ်တိုးချဲ့ တည်ဆောက်ပေးရန် ဥက္ကဋ္ဌကြီးမှတစ်ဆင့် ပြည်ထောင်စုအစိုးရအား လေးစားစွာ တိုက်တွန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့်သူရှိပါက ဖိတ်ခေါ်ပါတယ်။</speech>
<speech><mp id="1335">ဒေါ်မမလေး၊ ရှမ်းပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံး မင်္ဂလာပါလို့ နှုတ်ခွန်းဆက်သအပ်ပါတယ်ရှင်။ ဥက္ကဋ္ဌကြီးရှင်။ အဆိုရှင်ရဲ့ အဆိုဟာ ကျွန်မတို့ တောင်ပေါ်ဒေသမှာတောင်မှ နွေရာသီ ရောက်လာလို့ရှိရင် ဒေသခံတွေ ရေခန်းခြောက်ပြီးတော့မှ မိုးရေလှောင်ကန်တွေ နည်းပါးတဲ့အတွက် ကြောင့် ရေရှားပါးတဲ့ ပြဿနာနှင့် ကြုံနေရသည့် ကျေးရွာတွေ အများကြီးရှိပါတယ်။ ရေအလှူရှင် တွေကို စောင့်မျှော်ပြီးမှ သုံးစွဲနေရတဲ့ ကျေးရွာတွေ ဖြစ်ပါတယ်။ တချို့ကျေးရွာတွေမှာ ကျတော့ ဆည်မြောင်းတွေ၊ မြစ်ချောင်းတွေ စီးပေမယ့် စနစ်ကျတဲ့ ရေတားတမံတွေ၊ ရေတာတမံငယ်တွေ၊ ဆည်မြောင်းတာတမံငယ်တွေ မရှိတဲ့အတွက်ကြောင့်မို့လို့ မိုးရေအားကောင်းလို့ရှိရင် တာတမံငယ် တွေက ပျက်စီးပြီးတော့မှ စိုက်ခင်းတွေထဲကို ရေဝင်ရောက်ပြီး ပျက်စီးရတာတွေလည်း ကြုံရပါတယ်။ တချို့စိုက်ခင်းထဲတွေကို ရေလာမြောင်းတွေ၊ ပေါင်တွေနှင့် တင်ထားတဲ့မိုးရေအားကောင်းရင် ရေတားပေါင်တွေ ပျက်စီးတဲ့အတွက် စိုက်ခင်းထဲကို ရေမရောက်ဘဲနှင့် မလိုအပ်တဲ့နေရာ စီးဆင်း သွားတာတွေလည်း ရှိပါတယ်။ ဒီလိုမျိုးအခြေအနေတွေကို ကျွန်မတို့ တောင်ပေါ်ဒေသမှာသာမက ကျန်သည့် ပြည်နယ်နှင့် တိုင်းဒေသကြီး အသီးသီးမှာရှိတဲ့ အချို့ ကျေးလက်၊ ကျေးရွာတွေမှာလည်း တွေ့ကြုံရမှာ ဖြစ်ပါတယ်။ ဒါကြောင့်မို့လို့ မကွေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးခင်ဝင်း တင်သွင်းတဲ့အဆိုကို ရှမ်းပြည်နယ် မဲဆန္ဒနယ်အမှတ်(၈) ဓနုကိုယ်ပိုင်အုပ်ချုပ်ခွင့်ရဒေသမှ ကျွန်မ အမျိုးသားလွှတ်တော်ကိုယ်စားလှယ် ဒေါ်မမလေး မှ ထောက်ခံအပ်ပါတယ်ရှင်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဦးခင်ဝင်း တင်သွင်း သည့် အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ ရှေးအစဉ် အဆက် အသုံးပြုခဲ့သော ကျေးလက်နေပြည်သူများ ထိန်းသိမ်းသည့် မိုးရေကန်များ၊ သောက်သုံး ရေကန်များ၊ ဆည်ငယ်/တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ်တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန်အတွက် ကန်တူးပေးခြင်း၊ ကန်ပေါင် ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် အသစ်တိုးချဲ့ တည်ဆောက်ပေးရန် ပြည်ထောင်စုအစိုးရအား တိုက်တွန်း ကြောင်း အဆို ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒ ရယူပါမယ်။ အဆိုကို လက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလား ခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးခင်ဝင်း ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။</speech>
<speech type="speaker">ဦးခင်ဝင်း တင်သွင်းတဲ့ အဆိုကို ဆွေးနွေးမယ့် လွှတ်တော်ကိုယ်စားလှယ်များ ရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး ဆဋ္ဌမနေ့ ရပ်နားကြောင်းနှင့် သတ္တမနေ့ အစည်းအဝေး ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဆဋ္ဌမနေ့ကို ရပ်နား ပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး သတ္တမနေ့ကို ၂၀၁၉ ခုနှစ်၊ သြဂုတ်လ ၂ ရက် (သောကြာနေ့) နံနက် ၁၀၀၀ နာရီဆက်လက်ကျင်းပ မည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဆဋ္ဌမနေ့ကို ၁၂:၄ရ နာရီ ရပ်နားပါသည်။</speech>
</postface>
</transcript>
</doc>
