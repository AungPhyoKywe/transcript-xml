<doc>
<docinfo>
<docno>02-05-49.xml</docno>
<pdf>02-05-49.pdf</pdf>
<term value='02'>ဒုတိယအကြိမ်</term>
<session value='05'/>
<sittingday value='49'> </sittingday>
<legislature value='upper'>အမျိုးသားလွှတ်တော်</legislature>

<title>
ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ပဉ္စမပုံမှန်အစည်းအဝေး (၄၉)ရက်မြောက်နေ့မှတ်တမ်း
</title>
<date value='24-08-2017'>၁၃၇၉ ခုနှစ်၊ တော်သလင်းလဆန်း ၃ ရက် (၂၀၁၇ ခုနှစ်၊ သြဂုတ်လ ၂၄ ရက် ) ကြာသပတေးနေ့</date>
</docinfo>
<transcript>
<preface>
<p>
နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် ပဉ္စမပုံမှန်အစည်းအဝေး (၄၉)ရက်မြောက်နေ့ အစီအစဉ်ကို ၁၀း၀၀ နာရီအချိန်၌ စတင် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။
</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type='mc'>
အမျိုးသားလွှတ်တော် ကိုယ်စားလှယ်များ ခင်ဗျား။ ယခု အချိန် ကစပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ပဉ္စမပုံမှန် အစည်းအဝေးရဲ့ (၄၉)ရက်မြောက်နေ့ အစီအစဉ် စတင်ပါတော့မယ်
</speech>
<speech type='mc'>အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type='speaker'>အားလုံး မင်္ဂလာပါ။</speech>
<p>
အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်
</p>
<speech type='mc'>အားလုံးထိုင်နိုင်ကြပါပြီခင်ဗျား။﻿</speech>
<title>
အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း
</title>
<speech type='speaker'>
အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ကျင်းပတဲ့ ဒုတိယ အကြိမ် အမျိုးသားလွှတ်တော် ပဉ္စမပုံမှန်အစည်းအဝေး (၄၉)ရက်မြောက်နေ့မှာ လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို(၁၉၇)ဦး တက်ရောက်ပါတယ်။
</speech>
<speech type='speaker'>
အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်းရဲ့ (၈၇.၉၅)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထ မြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသားလွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်း ဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပ ကြောင်း ကြေညာပါတယ်။ (ဩဘာသံများ)
</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် ပဉ္စမပုံမှန်အစည်းအဝေး ရဲ့ (၄၉)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင်ဖြန့်ဝေ ထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်
</speech>
<leave>
<title>
အမျိုးသားလွှတ်တော် ကိုယ်စားလှယ်များ ခွင့်ပန်ကြားခြင်း
</title>
<speech type='speaker'>
အစီအစဉ်(၄)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်
</speech>
<speech type='speaker'>
ဒီကနေ့ အစည်းအဝေးမတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များရှိလျှင် ခွင့်ပန်ကြားဖို့ ဖြစ်ပါတယ်။
</speech>
<speech>
<mp id='1229'>ဦးစောမွှာဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>
လေးစားရပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော်﻿ ပဉ္စမပုံမှန်အစည်းအဝေး (၄၉)ရက်မြောက်နေ့ ၂၄-၈-၂၀၁၇ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ အမျိုးသားလွှတ်တော် ကိုယ်စားလှယ်များရဲ့ ကိုယ်စား ကရင်ပြည်နယ် မဲဆန္ဒနယ်အမှတ် (၁၂)မှ အမျိုးသားလွှတ်တော် ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေး ကော်မတီ အဖွဲ့ဝင်ဖြစ်သူ ကျွန်တော် စောမွှာဖောင်ကွာ က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိတဲ့ အမျိုးသားလွှတ်တော်ကိုယ်စားလှယ် များမှာ ဦးစိုးအောင်၊ မန္တလေးတိုင်းဒေသကြီး မဲဆန္ဒနယ်အမှတ်(၁၁)၊ ကျန်းမာရေးနှင့် ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)၊ နှလုံးခွဲစိတ်ကုသရန်တို့ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြု ထားသူ(၂၅)ဦးနှင့် ယနေ့ ခွင့်ပန်ကြားသူ (၂) ဦးဖြစ်ပြီး စုစုပေါင်းခွင့်ပန်ကြားသူ(၂၇)ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော် ကိုယ်စားလှယ်များကို လွှတ်တော်က ခွင့်အဖြစ်သတ်မှတ် ခွင့်ပြု ပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ်ပါတယ်ခင်ဗျား။﻿
</speech>
<speech type='speaker'>
ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'>
သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)
</speech>
<title>
အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း
</title>
<speech type='speaker'>
အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် ပဉ္စမပုံမှန်အစည်းအဝေး (၄၉)ရက်မြောက်နေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ(၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၂၅)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ(၂)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြု ထားသူ(၂၇) ဦးဖြစ်ပြီး ခွင့်မဲ့ပျက်ကွက်သူ မရှိပါ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။﻿ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလား ခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်ကအတည်ပြုပါသည်။
</p>
<speech type='speaker'>
လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ် များ အစည်းအဝေး တက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။(ဩဘာသံများ)
</speech>
</leave>
</preface><discussion>
<section value = 'QA'>
<title>
ကြယ်ပွင့်ပြထားသည့် မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များကမေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ဖြေကြားခြင်း
</title>
<speech type='speaker'>
အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်
</speech>
<speech type='speaker'>
ယခု လွှတ်တော်ကိုယ်စားလှယ်လေးဦး မေးမြန်းတဲ့ မေးခွန်းများဟာ ပြည်ထဲရေးဝန်ကြီး ဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ် များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။
</speech>
<title>
မွန်ပြည်နယ်အပါအဝင် တစ်နိုင်ငံလုံးရှိ မြို့နယ်အတော်များများတွင် (ရှစ်လုံးတပ် လော်စပီကာ Loud Speaker) နှင့်တွဲလျက် (Sound Box) အလုံးကြီးများ စည်းကမ်းမဲ့စွာ အလွန်အကျွံ ဖွင့်လှစ် အသုံးပြုလာခြင်းသည် ပြည်သူတိုင်းကိုယ်စိတ်ကျန်းမာရေးကို အထူးထိခိုက်စေသည့် လုပ်ဆောင်ချက် များဖြစ်သဖြင့် ထိရောက်စွာ ကန့်သတ်တားမြစ် ထိန်းကွပ်သွားမည့် ဥပဒေထုတ်ပြန်ရန် အစီအစဉ် ရှိ/မရှိ နှင့် စပ်လျဉ်းသည့် မေးခွန်း
</title>
<speech type='speaker'>
ပထမဦးစွာ မွန်ပြည်နယ် မဲဆန္ဒနယ်အမှတ်(၆)မှ ဦးဖေတင် က မွန်ပြည်နယ် အပါအဝင် တစ်နိုင်ငံလုံးရှိ မြို့နယ်အတော်များများတွင် (ရှစ်လုံးတပ် လော်စပီကာ Loud Speaker) နှင့် တွဲလျက်(Sound Box) အလုံးကြီးများ စည်းကမ်းမဲ့စွာ အလွန်အကျွံ ဖွင့်လှစ် အသုံးပြုလာခြင်း သည် ပြည်သူတိုင်း ကိုယ်စိတ်ကျန်းမာရေးကို အထူးထိခိုက်စေသည့် လုပ်ဆောင်ချက်များဖြစ်သဖြင့် ထိရောက်စွာ ကန့်သတ်တားမြစ် ထိန်းကွပ်သွားမည့် ဥပဒေထုတ်ပြန်ရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်။﻿
</speech>
<speech>
<mp id='1302'>ဦးဖေတင်၊ မွန်ပြည်နယ် မဲဆန္ဒနယ်အမှတ်(၆)</mp>
ဥက္ကဋ္ဌကြီးနှင့်တကွ ကြွရောက် လာသူအားလုံး မင်္ဂလာအပေါင်းနှင့် ပြည့်စုံကြပါစေခင်ဗျာ။ ကျွန်တော်က မွန်ပြည်နယ် မဲဆန္ဒနယ် အမှတ်(၆)က ဦးဖေတင် ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်ကို Power Point အသုံးပြုခွင့် တောင်းခံပါတယ်။ ဥက္ကဋ္ဌကြီးခင်ဗျား။ ကျွန်တော်အခုတင်ပြတဲ့ (၈)လုံးတပ်၊ (၄)လုံးတပ် လော်စပီကာနဲ့တွဲပြီး တော့ ဆိုဒ်စုံပါဝင်တဲ့ Sound Box တွေဟာ ကျွန်တော်တို့ မွန်ပြည်နယ်၊ မော်လမြိုင်မြို့နယ် အပါအဝင် မုဒုံတစ်မြို့နယ်လုံး၊ မွန်ပြည်နယ်တစ်ခုလုံးနဲ့ ကရင်ပြည်နယ် အပါအဝင် မြန်မာတစ်နိုင်ငံလုံးမှာရှိတဲ့ မြို့အတော်များများမှာ အထူးပြန့်ပြန့်နှံ့နှံ့ နှစ်နှစ်ခြိုက်ခြိုက် သုံးစွဲနေတာ ဖြစ်ပါတယ်။ ဒါ ကျွန်တော် ပုံမှာ ပြတဲ့အတိုင်း ဒါက (၄)လုံးတွဲ စပီကာဖြစ်ပါတယ်။ ပြီးတော့ ဒီစပီကာတွေကို ဆိုဒ်စုံ တွဲထားတယ်။ Sound Box နဲ့ လှည့်ပြီးတော့ ထော်လာဂျီယာဉ်ပေါ်မှာ တင်ထားတယ်။ တင်ပြီးတော့ တစ်နေရာနဲ့ တစ်နေရာကို လှည့်လည်ပြီးတော့ အသုံးတော်ခံနေတဲ့ တန်ဖိုးကြီးစွာပေးလာရတဲ့ တစ်ဖက်နိုင်ငံကလာတဲ့ ပစ္စည်းဖြစ်ပါတယ်။ ဒီ အသံဘယ်လောက်ကျယ်သလဲဆိုလို့ရှိရင် ကိုက်(၅၀)၊ ကိုက် (၃၀)မှာ နေထိုင်သူတွေ မဆိုထားနဲ့ ကိုက်(၅၀၀)ပတ်ဝန်းကျင်မှာ နေထိုင်တဲ့သူတွေက အနီးက ဖြတ်သွားတဲ့အခါ မော်တော်ကား တွေက မှန်တွေကွဲလောက်အောင် တုန်ခါသွားပါတယ်။ ကားပေါ်ထိုင်လိုက်လာတဲ့သူတွေရဲ့ နှလုံးအိမ်ကို လက်နဲ့တည့်တည့် ဆောင့်ရိုက်ခံရသလို တုန်ခါသွားပြီးတော့ အသက်ရှူရပ်သွားလောက်အောင် ခံစား နေရတဲ့ အပိုင်းလေးတွေ ရှိပါတယ်။ အဲဒီတော့ ဒီလိုကျယ်ပြန့် ထုရိုက်သံပြင်းတဲ့ မြေကိုတုန်ဟီးလောက်အောင်ကို ရိုက်နှက်ချက် ပြင်းပြတဲ့ ဒီတုန်ခါနှုန်းများပြားတဲ့ Sound Box တွေကို ကျွန်တော်တို့က စည်းမဲ့ကမ်းမဲ့ အသုံးပြု လာ ခြင်းအားဖြင့် သက်ကြီးရွယ်အိုတွေနဲ့ နှလုံးရောဂါအခံရှိတဲ့သူဟာ မိမိတို့ရဲ့ ရပ်ကွက်ပတ်ဝန်းကျင်မှာ ဘုရားပွဲတွေ၊ ဆွမ်းကျွေး၊ ရှင်ပြု၊ ကလေးကင်ပွန်းတပ်ပါမကျန် ဒါတွေကို သုံးစွဲနေတဲ့ဒဏ်ကို မခံနိုင်တဲ့ အခါကျတော့ ပွဲဖြစ်တော့မယ်ဆိုရင် အရပ်တစ်ပါးကို ယာယီအားဖြင့် ပြောင်းရွှေ့သွားပြီး နေထိုင်ရတဲ့ အဆင့်အထိ ဒုက္ခပေးနေတဲ့ စက်ကိရိယာလည်း ဖြစ်ပါတယ်။ အဲဒီတော့ ဒါတွေဟာ တစ်ဖက်နိုင်ငံက လာပြီးတော့ အခွန်အကောက်မဲ့ဝင်လာတဲ့ ပစ္စည်းဖြစ်တဲ့အတွက်ကြောင့် ဒီအပေါ်မှာ နိုင်ငံတော်ကလည်း အခွန်အကောက်က မရဘူး။ တစ်ဖက်ကလည်း ဒါကိုထိန်းသိမ်းလိုက်မယ်ဆိုလို့ရှိရင် သူတို့ရဲ့စီးပွားရေး ပျက်သွားပါလိမ့်မယ်။ အဲဒီတော့ ကျွန်တော်တို့အနေနဲ့က သူတို့ရဲ့ စီးပွားရေးလုပ်ငန်းအပေါ်မှာ အတိုင်းအတာတစ်ခုအထိကို ခွင့်ပြုပြီးတော့ ဒီအတိုင်းအတာဘောင်က မကျော်လွန်ရမယ့် ကန့်သတ်တဲ့ ထိထိရောက်ရောက် ကန့်သတ်နှိပ်ကွပ်နိုင်တဲ့ စည်းကမ်းဥပဒေထုတ်ပြန်ပေးဖို့ အထူးလိုအပ်နေပြီ ဖြစ်ပါတယ်။ အခုကျွန်တော်တို့ စည်ပင်ရိပ်သာ (၂)အနီး ပတ်ဝန်းကျင် ရွှေကြာပင်ရပ်ကွက်မှာ ပြီးခဲ့တဲ့ အပတ်ကပဲ ကျွန်တော်တို့ နားမခံနိုင်အောင် ထုနှက်နေတဲ့ ဒီ Sound Box တွေကြောင့် အဆောင်မှာ နေထိုင်တဲ့ နှလုံးရောဂါရှိတဲ့ ကိုယ်စားလှယ်တွေဟာ တော်တော်များများ ဝေဒနာခံစားခဲ့ရတာ﻿ လတ်တလော အခြေအနေဖြစ်ပါတယ်ခင်ဗျား။ အဲဒီတော့ ဒီလောက်အထိ တုန်ခါနှုန်းမြင့်ပြီးတော့ ဈေးကြီး ပေးပြီး ဝယ်ထားရတဲ့ ဒီစပီကာတွေကို ကျွန်တော်တို့ သုံးစွဲခြင်းအတိုင်းအတာ တစ်ခုအထိတော့ တိတိကျကျ သတ်မှတ်ပေးဖို့ လိုအပ်တဲ့အတွက်ကြောင့်တစ်ကြောင်း၊ နောက်တစ်ခုက ကျွန်တော်တို့ ဒီကိစ္စကို သက်ဆိုင်ရာ အောက်ခြေမှာရှိတဲ့ ဌာနဆိုင်ရာအဖွဲ့အစည်းတွေက ကန့်သတ်တဲ့ ထုတ်ပြန်ချက် တွေ လုပ်ပေးပေမယ့် ကန့်သတ်ထားတဲ့အခိုက်အတန့်မှာသာ နားထောင်ပြီးတော့ နောက်ပိုင်းကျတော့ လည်း ထိုနည်းလည်းကောင်းအတိုင်း ဖြစ်နေတဲ့အတွက်ကြောင့် ထိရောက်မှု မရှိလှပါဘူးခင်ဗျား။ ဒီအတွက်ကြောင့် ဒီ နှလုံးရောဂါအခံနဲ့ တိုင်းပြည်အတွင်းမှာ မှီတင်းနေထိုင်ကြတဲ့ ပြည်သူပြည်သားတွေ စိတ်နှလုံးချမ်းမြေ့စွာနဲ့ သက်တောင့်သက်သာ နားဝင်ပီယံဖြစ်စေမယ့် နှုန်းထားလောက်ကိုပဲ ဖွင့်ခွင့် ပေးပြီးတော့ တစ်ဖက်ကလည်း နိုင်ငံတော် အခွန်အတုတ်ရဖို့ရယ် စည်းကမ်းဘောင်သစ်တစ်ရပ် ထိရောက်စူးရှတဲ့ အာနိသင်တစ်ရပ် ပြဋ္ဌာန်းပေးဖို့ လိုအပ်တဲ့အတွက်ကြောင့် ဒီမေးခွန်းကို ဥက္ကဋ္ဌကြီးမှ တစ်ဆင့် တင်ပြမေးမြန်းရခြင်း ဖြစ်ပါတယ်ခင်ဗျား။ ကျေးဇူးအထူးတင်ပါတယ်။ (ဩဘာသံများ)
</speech>
<title>
ရခိုင်ပြည်နယ်၊ မေယုမြစ် အနောက်ဘက်ခြမ်းနှင့် နတ်မြစ်အရှေ့ဘက်ခြမ်း နယ်မြေအတွင်း အတည် တကျ နေထိုင်လျက်ရှိကြသော ရခိုင်၊ ခမွီး၊ ဒိုင်းနက်၊ မြို၊ သက်၊ မရမာကြီး၊ ကမန် စသည့် ရခိုင်မျိုးနွယ်စု တိုင်းရင်းသားလူနည်းစုများအား ပြည်ထဲရေးဝန်ကြီးဌာန၊ ပြည်သူ့ရဲတပ်ဖွဲ့မှ ရပ်ရွာ လူ့အဖွဲ့အစည်း လုံခြုံရေး (Community Security) ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့် မေးခွန်း
</title>
<speech type='speaker'>
ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၇)မှ ဦးကျော်သိန်း က ရခိုင် ပြည်နယ်၊ မေယုမြစ် အနောက်ဘက်ခြမ်းနှင့် နတ်မြစ်အရှေ့ဘက်ခြမ်း နယ်မြေအတွင်း အတည်တကျ နေထိုင်လျက်ရှိကြသော ရခိုင်၊ ခမွီး၊ ဒိုင်းနက်၊ မြို၊ သက်၊ မရမာကြီး၊ ကမန် စသည့် ရခိုင်မျိုးနွယ်စု တိုင်းရင်းသား လူနည်းစုများအား ပြည်ထဲရေးဝန်ကြီးဌာန၊ ပြည်သူ့ရဲတပ်ဖွဲ့မှ ရပ်ရွာလူ့အဖွဲ့အစည်း﻿ လုံခြုံရေး (Community Security) ဆောင်ရွက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်။
</speech>
<speech>
<mp id='1315'>ဦးကျော်သိန်း၊ ရခိုင်ပြည်နယ် မဲဆန္ဒနယ်အမှတ်(၇)</mp>
လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စု ဒုတိယဝန်ကြီး၊ အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါလို့ နှုတ်ခွန်းဆက်သလိုပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ် (၇) မောင်တောဒေသမှ အမျိုးသားလွှတ်တော်ကိုယ်စားလှယ် ဦးကျော်သိန်း ဖြစ်ပါတယ်။ ကျွန်တော့် အနေနဲ့ ဒီမေးခွန်းကို တင်ခဲ့တာဟာ (၂)လနီးပါးလောက်ရှိပြီ ဖြစ်ပါတယ်။ ယခုလက်ရှိ အခြေအနေနဲ့တော့ နည်းနည်းကွာဟချက်တွေရှိကြောင်း ပဏာမတင်ပြလိုပါတယ်။ ဒီမေးခွန်းကို မေးမြန်းရခြင်းနဲ့ ပတ်သက်လို့ တင်ပြရရင် ကျွန်တော်တို့ ရခိုင်ပြည်နယ်၊ အနောက်မြောက်ဒေသ၊ မေယုမြစ်အနောက်ဘက်ကမ်း အထူးသဖြင့် ကုလားပန်ဇင်ချောင်း၊ ကြိမ်ချောင်း နဲ့ နယ်ချင်းစပ်နယ်မြေတွင် ဗန္ဓုလကျေးရွာ၊ အောင်သပြေကျေးရွာ၊ သမန်းသားကျေးရွာ၊ ငါးခူရ ကျေးရွာ၊ တောင်ပြို ကျေးရွာ၊ ငကျည်တောက်ကျေးရွာစသည့် ဒေသများတွင် ဘိုးဘွားဘီဘင်လက်ထက် ကတည်းက နေထိုင်လျက်ရှိကြသော ရခိုင်၊ ခမွီး၊ ဒိုင်းနက်၊ မြို၊ သက်၊ မရမာကြီး၊ ကမန် စသည့် ရခိုင် မျိုးနွယ်စုတိုင်းရင်းသား လူနည်းစုများ၏ ရပ်ရွာလူမှုအဖွဲ့အစည်း လုံခြုံရေး (Community Security) သည် တစ်စတစ်စ စိုးရိမ်ဖွယ် အခြေအနေရှိသဖြင့် မိမိပိုင် နိုင်ငံအတွင်း မိမိတို့ စိတ်အေးလက်အေး အသက်မွေးဝမ်းကျောင်းပြုနိုင်ရန် ကာကွယ်ပေးရေးကို ပြည်နယ်အစိုးရအင်အားဖြင့် လုံလောက်စွာ ဆောင်ရွက်ပေးနိုင်ခြင်း မရှိပါသဖြင့် ပြည်ထဲရေးဝန်ကြီးဌာနမှ အစီအမံများ ချမှတ်အကောင်အထည် ဖော်ဆောင်ရွက်ပေးရန် ပြည်သူတွေက လိုလားလျက်ရှိပါတယ်။ ဥက္ကဋ္ဌကြီးခင်ဗျား။ Power Point သုံးစွဲခွင့်ပြုပါရန် တင်ပြအပ်ပါတယ်ခင်ဗျား။ ဒါကတော့ ကျွန်တော်တို့ ရခိုင်ပြည်နယ်၊ မောင်တောခရိုင်အတွင်းမှာရှိတဲ့ မောင်တောမြို့နယ်၊ ဘူးသီးတောင်မြို့ နယ်နဲ့ တောင်ပြိုလက်ဝဲမြို့နယ်တွေမှာရှိတဲ့ လူဦးရေ အချိုးအစားဖြစ်ပါတယ်။ ဒီပုံကတော့ ကျွန်တော်တို့ ရခိုင်ပြည်နယ်၊ မောင်တောခရိုင် နယ်မြေပြမြေပုံ ဖြစ်ပါတယ်။ သို့ဖြစ်ပါ၍ ရခိုင်ပြည်နယ်၊ မေယုမြစ် အနောက်ဘက်ခြမ်းနဲ့ နတ်မြစ်အရှေ့ဘက်ခြမ်း နယ်မြေအတွင်း အတည်တကျ နေထိုင်လျက်ရှိသော ရခိုင်၊ ခမွီး၊ ဒိုင်းနက်၊ မြို၊ သက်၊ မရမာကြီး၊ ကမန် စသည့် ရခိုင်မျိုးနွယ်စု တိုင်းရင်းသား လူနည်းစုများအား ပြည်ထဲရေးဝန်ကြီးဌာန၊ ပြည်သူ့ရဲတပ်ဖွဲ့မှ ရပ်ရွာလူ့အဖွဲ့အစည်း လုံခြုံရေး (Community Security) ဆောင်ရွက်ပေးရန် အစီအစဉ် ရှိ/မရှိ သိရှိလို၍ ပြည်သူကိုယ်စား မေးမြန်းရခြင်း ဖြစ်ပါတယ်။ အားလုံး ကျေးဇူးတင်ပါတယ်။ (ဩဘာသံများ)
</speech>
<title>
﻿ပြည်ထောင်စုသမ္မတ မြန်မာနိုင်ငံတော် လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည် စိစစ်ရေးဗဟိုကော်မတီ၏ ရည်ရွယ်ချက်၊ မူဝါဒ၊ လုပ်ထုံးလုပ်နည်း၊ အမိန့်၊ ညွှန်ကြားချက်များကို အဆင့်ဆင့်သော ပြည်နယ်/တိုင်းဒေသကြီး၊ ခရိုင်၊ မြို့နယ်၊ ရပ်/ကျေး လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည်စိစစ်ရေးကော်မတီ အဖွဲ့ဝင်များ တိတိကျကျ သိရှိနားလည်သဘောပေါက် ပြီး လက်တွေ့လိုက်နာကျင့်သုံး ဆောင်ရွက်နိုင်စေရန်အတွက် ထိရောက်သော လမ်းညွှန်သင်တန်းများ စီစဉ်ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့် မေးခွန်း
</title>
<speech type='speaker'>
ဆက်လက်ပြီး မွန်ပြည်နယ် မဲဆန္ဒနယ်အမှတ်(၅)မှ ဒေါ်မြတ်သီတာထွန်း က ပြည်ထောင်စုသမ္မတမြန်မာနိုင်ငံတော် လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည် စိစစ်ရေးဗဟိုကော်မတီ၏ ရည်ရွယ်ချက်၊ မူဝါဒ၊ လုပ်ထုံးလုပ်နည်း၊ အမိန့်၊ ညွှန်ကြားချက်များကို အဆင့်ဆင့်သော ပြည်နယ်/တိုင်းဒေသကြီး၊ ခရိုင်၊ မြို့နယ်၊ ရပ်/ကျေး လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည်စိစစ်ရေးကော်မတီအဖွဲ့ဝင်များ တိတိကျကျ သိရှိနားလည်သဘောပေါက် ပြီး လက်တွေ့လိုက်နာကျင့်သုံး ဆောင်ရွက်နိုင်စေရန်အတွက် ထိရောက်သော လမ်းညွှန်သင်တန်းများ စီစဉ်ဆောင်ရွက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်း မေးမြန်းဖို့ ဖြစ်ပါတယ်
</speech>
<speech>
<mp id='1301'>ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)</mp>
မင်္ဂလာပါရှင်။ ကျွန်မက မွန်ပြည်နယ် မဲဆန္ဒနယ်အမှတ်(၅)က အမျိုးသားလွှတ်တော်ကိုယ်စားလှယ် ဒေါ်မြတ်သီတာထွန်း ဖြစ်ပါ တယ်။ လေးစားရသောဥက္ကဌကြီးရှင်။ ကျွန်မအနေနဲ့ ဒီမေးခွန်းကိုမေးရတဲ့ ရည်ရွယ်ချက်က နိုင်ငံတော် ရဲ့ မူဝါဒတွေကို အဆင့်ဆင့်သော တာဝန်ရှိသူတွေဟာ အလေးထားလိုက်နာ အကောင်အထည်ဖော်ကြ စေဖို့ မြို့နယ်၊ ရပ်/ကျေးအဆင့် အဖွဲ့ဝင်တွေရဲ့ တာဝန်သိမှု၊ တာဝန်ယူမှု စိတ်ဓာတ်စွမ်းရည်တွေ တိုးတက်လာစေဖို့နဲ့ နိုင်ငံတော်မှာ ဝန်ထုပ်ဝန်ပိုးသဖွယ်ဖြစ်နေတဲ့ သိမ်းဆည်းခံ မြေယာပြဿနာများ လျော့နည်းသက်သာပြီး သိမ်းဆည်းခံ မူလမြေပိုင်ရှင်များ အကျိုးရှိစေဖို့အတွက် ဖြစ်ပါတယ်။ လေးစားရပါသော ဥက္ကဋ္ဌကြီးရှင်။ မြန်မာနိုင်ငံမှာ ပြည်သူများ၊ တောင်သူလယ်သမားများ ပိုင်ဆိုင်တဲ့ မြေတွေကို အစိုးရအာဏာသုံးပြီး ဝန်ကြီးဌာနတွေနဲ့ ပုဂ္ဂလိက အဖွဲ့အစည်းတချို့ဟာ တည်ဆဲ ဥပဒေ၊ လုပ်ထုံးလုပ်နည်းများနဲ့ ညီညွှတ်မှုမရှိဘဲ စီမံကိန်းခေါင်းစဉ် အမျိုးမျိုးနဲ့ သိမ်းဆည်းမှုတွေ ရှိခဲ့ ပါတယ်။ မူလပိုင်ရှင်တွေကလည်း မိမိတို့ပိုင် မြေတွေကို ပြန်လည်ရရှိဖို့ ကြိုးစားရင်း သိမ်းဆည်းသူ ဘက်ကလည်း လက်မလွတ်ရင်းနဲ့ ထိပ်တိုက်တွေ့ကြပြီး တရားတဘောင်တွေဖြစ်ကြ၊ ထောင်ကျကြနဲ့ တချို့ဆိုရင် ဘိုးဘွားပိုင်မြေအတွက် အသက်ပေးခဲ့ရတာတွေတောင် ရှိပါတယ်။ အခု NLD အစိုးရ လက်ထက်မှာ အရင်က သိမ်းဆည်းမြေ ပြဿနာတွေကို ဖြေရှင်းနိုင်ဖို့အတွက် မတရားသိမ်းဆည်းခံ ခဲ့ကြရပြီးတော့ နစ်နာခဲ့ကြတဲ့ မူလပိုင်ရှင် ပြည်သူတွေအတွက် တရားမျှတမှုရှိတဲ့ ကုစားချက် သို့မဟုတ် မူလအခွင့်အရေး ပြန်လည်ရပိုင်ခွင့်တွေကို ဥပဒေနဲ့အညီ ပြန်လည်ပေးအပ်နိုင်ဖို့အတွက် မူဝါဒတွေ ချမှတ်ဆောင်ရွက်နေတာကို တွေ့ရပါတယ်။﻿ ဒုတိယသမ္မတ(၂)ကို ဥက္ကဋ္ဌအဖြစ် တာဝန်ယူစေတဲ့ လယ်ယာမြေနှင့် အခြားမြေများ သိမ်းဆည်း ခံရမှုများ ပြန်လည်စိစစ်ရေး ဗဟိုကော်မတီကို နိုင်ငံတော်သမ္မတရုံးရဲ့ အမိန့်ကြော်ငြာစာအမှတ် (၁၄/ ၂၀၁၆)နဲ့ ၂၀၁၆ ခုနှစ်၊ မေလ ၅ ရက်နေ့မှာ ဖွဲ့စည်းခဲ့ပါတယ်။ နေပြည်တော်ကောင်စီ၊ ပြည်နယ်နဲ့ တိုင်းဒေသကြီး၊ ခရိုင်၊ မြို့နယ်၊ ရပ်/ကျေး လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည် စိစစ်ရေး ကော်မတီတွေကိုလည်း အဆင့်ဆင့် ဖွဲ့စည်းခဲ့ပြီးတော့ လုပ်ငန်းတာဝန်တွေကို သတ်မှတ်ပေး ထားတာ တွေ့ရပါတယ်။ သိမ်းဆည်းခံမြေများနဲ့စပ်လျဉ်းပြီး လိုက်နာရမယ့် မူဝါဒ(၅)ချက်၊ တပ်မြေ သိမ်းဆည်းမှုနဲ့ စပ်လျဉ်းပြီးတော့ မူဝါဒ(၃)ချက်၊ သိမ်းဆည်းခဲ့သည့် စွန့်လွတ်မြေများအား သက်ဆိုင် သူများ လက်ဝယ်သို့ အမြန်ဆုံးရောက်ရှိစေရေး လုပ်ငန်းစဉ်(၈)ရပ်၊ သိမ်းဆည်းထားသည့် မြေများနှင့် စပ်လျဉ်းပြီး စိစစ်ရမယ့် အချက်(၆)ချက်၊ စွန့်လွှတ်သည့်မြေများနှင့် စပ်လျဉ်းပြီးစိစစ်ရမယ့် အချက်(၅) ချက်၊ စွန့်လွှတ်ခြင်းမရှိသည့် သိမ်းဆည်းမြေများနဲ့ စပ်လျဉ်းပြီး စိစစ်ရမယ့် အချက်(၇)ချက်ဆိုပြီးတော့ ချမှတ်ထားတာကို တွေ့ရပါတယ်။ ဒါ့အပြင် လယ်ယာမြေများ၊ အခြားမြေများ သိမ်းဆည်းခံရမှုများ ပြန်လည်စိစစ်ရေးကော်မတီများ လုပ်ငန်းများဆောင်ရွက်ရာမှာ အလေးထားဆောင်ရွက်သွားရန် အချက် (၁၅)ချက်လည်း ရှိပါတယ်။ ပြီးတော့ သိမ်းဆည်းမြေများအပေါ် ပြန်လည်စွန့်လွှတ်ခြင်း၊ လွှဲပြောင်းခြင်း ဆိုင်ရာ လုပ်ထုံးလုပ်နည်းများကို ချမှတ်ထားတဲ့အပြင် သိမ်းဆည်းမြေ တိုင်ကြားစာများနဲ့ ပတ်သက်၍ လျင်မြန်စွာ စိစစ်ဖြေရှင်းနိုင်ရန် လမ်းညွှန်ချက်(၈)ချက်ကိုလည်း ချမှတ်ထားပါတယ်။ ဒီလိုကောင်းမွန်တဲ့ မူဝါဒလမ်းညွှန်ချက်၊ လုပ်ထုံးလုပ်နည်းတွေကို ကြည့်ခြင်းအားဖြင့် အစိုးရအနေနဲ့ မြေသိမ်းဆည်းခံ ပြည်သူများအတွက် ဘယ်လောက်အရေးထားသလဲ၊ အရေးတယူ ဆောင်ရွက်ပေးနေလဲဆိုတာကို မြင်သာပါတယ်။ သို့သော်လည်းပဲ အစိုးရရဲ့ မူဝါဒ၊ လုပ်ငန်းစဉ်တွေကို လက်တွေ့အကောင်အထည်ဖော် ဆောင်ရွက်ရမယ့် မြေစစ်အဖွဲ့ အဆင့်ဆင့်ဟာ အားနည်းချက်တွေ ရှိနေပါတယ်။ ပြည်နယ်၊ တိုင်းဒေသကြီး၊ ခရိုင်၊ မြို့နယ်၊ ရပ်/ကျေးအဆင့် အဖွဲ့တွေမှာ လွှတ်တော် ကိုယ်စားလှယ်တွေ ပါဝင်ဖွဲ့စည်းရမယ်လို့ အတိအလင်း ပြောထားတာတောင်မှ လွှတ်တော် ကိုယ်စားလှယ်တွေကို ထည့်ဖွဲ့တာမျိုးတွေ သိပ်မရှိခဲ့ပါဘူး။ ထည့်ဖွဲ့ရင်တောင်မှ ထည့်ချင်တဲ့သူကို ထည့်ပြီး ချန်ချင်တဲ့သူကို ချန်ထားတာမျိုး၊ နောက် မြေစစ်အဖွဲ့အစည်းတွေကို မဖိတ်တာမျိုး ရှိပါတယ်။ ကျွန်မအနေနဲ့ကတော့ ကျွန်မမြို့နယ်မှာ မြေစစ်ဥက္ကဋ္ဌကို စာနဲ့အကြောင်းကြားထားပြီးဖြစ်လို့ ဒီလို အခက်အခဲတွေတော့ မရှိပါဘူး။ ဒါပေမဲ့ တခြားပြည်နယ်နဲ့ တိုင်းတွေမှာ ဆိုလို့ရှိရင် ဒီလိုမျိုး အခြေအနေ မျိုးတွေ ရှိနေပါတယ်။ ဒါ့အပြင် သိမ်းဆည်းမြေတွေကို မြေစစ်အဖွဲ့နဲ့ စစ်ရမယ့်အစား ၂၀၁၂ ခုနှစ်၊ လယ်ယာမြေ ဥပဒေပါ လယ်/စီအဖွဲ့နဲ့ စစ်လိုစစ် ဒါမျိုးတွေလည်း တွေ့ရပါတယ်။ အထူးသဖြင့် အခြေခံအကျဆုံးဖြစ်တဲ့ မြို့နယ်၊ ရပ်/ကျေး မြေစစ်အဖွဲ့ဝင် အများစုဟာ မူဝါဒ၊ လုပ်ထုံးလုပ်နည်း တွေနဲ့ လမ်းညွှန်ချက်တွေ နားမလည်ကြပါဘူး။ ဒီအဖွဲ့တွေကို စဖွဲ့ကတည်းက ဌာနဆိုင်ရာကလွဲရင် ကျန်တာတွေ နီးစပ်ရာဆွဲထည့်ပြီးတော့ ဖွဲ့ကြတာတွေများပါတယ်။ ဒီလုပ်ငန်းတွေအပေါ်မှာ စိတ်ဝင်စားမှု ရှိချင်မှရှိမယ်။ ဒါပေမဲ့ ခေါ်ထည့်လို့ ဝင်ပါလိုက်ရတယ်ဆိုတဲ့ သဘောတွေက များပါတယ်။ လေးစားရပါသော ဥက္ကဌကြီးရှင်။ ကျွန်မလက်တွေ့ပါပဲ။ ကျွန်မပထမဆုံး မြေစစ် အစည်း အဝေးထိုင်ပါတယ်။ အဖွဲ့ဝင်တွေကို မေးကြည့်ပါတယ်။ လမ်းညွှန်ချက်တွေကို သိပါသလား၊ ဘယ်လို﻿ အချက်တွေနဲ့ စိစစ်ရမလဲဆိုတာကို သိပြီးပြီလားဆိုတော့ အများစုက မသိကြပါဘူး။ မြို့နယ်အဆင့်မှာ ဒီလောက်ဆိုတော့ ရပ်/ကျေးအဆင့်ကို ထပ်စုံစမ်းကြည့်တော့ ပိုတောင်ဆိုးပါသေးတယ်။ သူတို့ကိုယ် သူတို့ လယ်/စီအဖွဲ့ဝင်တွေလား၊ မြေစစ်အဖွဲ့ဝင်တွေလား မသိကြတာများပါတယ်။ ဒီကြားထဲမှာ တချို့ ပြည်နယ်နဲ့ တိုင်း၊ မြို့နယ်၊ ရပ်/ကျေးတွေမှာ မြေသိမ်းဆည်းခဲ့စဉ်က ပါဝင်ပတ်သက်ခဲ့သူတွေဟာ အခု မြေစစ်အဖွဲ့ရဲ့ ခေါင်းဆောင်၊ အုပ်ချုပ်ရေးမှူးတွေ ဖြစ်နေတဲ့အခါမှာကျတော့ လျော့တိလျော့ရဲ လုပ်နေ တာမျိုးတွေတောင် ရှိပါတယ်။ ဗဟိုကော်မတီရဲ့ လုပ်ငန်းတာဝန်တွေထဲမှာ လယ်ယာမြေနဲ့ အခြားမြေ များ သိမ်းဆည်းခံရမှုများ ပြန်လည်စိစစ်ရေးကော်မတီအဆင့်ဆင့်က ဥပဒေ၊ လုပ်ထုံးလုပ်နည်းများနဲ့ အညီ ဖြေရှင်းဆောင်ရွက်နိုင်ဖို့အတွက် ဆောင်ရွက်ပေးခြင်းဆိုတာ ပါ ပါတယ်။ မြို့နယ်မှာလည်း ဒီ တာဝန်ရှိပါတယ်။ ဒါကြောင့်မို့လို့ ကျွန်မက အထက်ပါမေးခွန်းကို မေးမြန်းရခြင်း ဖြစ်ပါတယ်ရှင်။ ကျေးဇူးတင်ပါတယ်။ (ဩဘာသံများ)
</speech>
<title>
စစ်ကိုင်းတိုင်းဒေသကြီး၊ တမူးမြို့နယ်ရှိ တမူးမြို့ ကို မြို့မြေ ပြန်တိုင်းခြင်းလုပ်ငန်း ဆောင်ရွက်ပေးနိုင်ခြင်း ရှိ/မရှိနှင့် စပ်လျဉ်းသည့် မေးခွန်း။
</title>
<speech type='speaker'>
ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ ဦးမောင်မောင်လတ် က စစ်ကိုင်းတိုင်းဒေသကြီး၊ တမူးမြို့နယ်ရှိ တမူးမြို့ကို မြို့မြေ ပြန်တိုင်းခြင်းလုပ်ငန်း ဆောင်ရွက်ပေး နိုင်ခြင်း ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်
</speech>
<speech>
<mp id='1249'>
ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)
</mp>
လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးမင်္ဂလာပါလို့ နှုတ်ခွန်းဆက်သ ဂါရဝပြု ပါတယ်။ စစ်ကိုင်းတိုင်းဒေသကြီး၊ တမူးမြို့နယ်မှာရှိတဲ့ တမူးမြို့ အား မြို့မြေပြန်တိုင်းခြင်း လုပ်ငန်း ဆောင်ရွက်ပေးနိုင်ခြင်း ရှိ/မရှိနဲ့ ပတ်သက်တဲ့ မေးခွန်းကို မေးမြန်းသွားမှာ ဖြစ်ပါတယ်။ မေးမြန်းရတဲ့ အကြောင်းအရင်းကို တင်ပြပါမယ်ခင်ဗျား။ စစ်ကိုင်းတိုင်းဒေသကြီး၊ တမူးမြို့နယ်မှာရှိတဲ့ တမူးမြို့ဟာ မူလရပ်ကွက်ကြီး(၂)ခုမှာ ရပ်ကွက်ကြီး(၄)ခုဖြင့် ဧရိယာ (၄၈၉၆.၁၅၅)ဧကအဖြစ် ၁၉၉၈ ခုနှစ်မှာ ပြင်ဆင်တိုးချဲ့ဖွဲ့စည်း ခဲ့ပါ တယ်။ ၁၉၇၀-၁၉၇၁ ခုနှစ် တမူးမြို့မြေ တိုင်းတာဆောင်ရွက်ခဲ့စဉ် အကွက်ကျဲ အကွက်ပေါင်း (၆၃) ကွက်ကို တိုင်းတာဆောင်ရွက်ခဲ့ပြီး ကွက်စိတ်မြေတိုင်းတာခြင်း၊ အိမ်ကွက်တစ်ကွက်ချင်းစီကို တိုင်းတာ ခြင်းကို ဆောင်ရွက်နိုင်ခဲ့ခြင်း မရှိပါဘူး။ ယခုအခါ တမူးမြို့နယ်ဟာ လူဦးရေနဲ့အိမ်ခြေများ တိုးပွားလာ ခြင်းကြောင့်လည်းကောင်း၊ နယ်စပ်မြို့ ဖြစ်ခြင်းကြောင့်လည်းကောင်း၊ နိုင်ငံခြားသားများ တရားမဝင်မြေ ပိုင်ဆိုင်မှုမရှိစေရေး ဒေသခံပြည်သူများ၏ လူမှုစီးပွားအခြေအနေများ တိုးတက်အောင် ဆောင်ရွက် ရာမှာ မြေယာစီမံခန့်ခွဲမှု စနစ်တကျရှိစေရေးတို့မှာ အလွန်အရေးကြီးပါတယ်။ ဥက္ကဋ္ဌကြီးခင်ဗျား။ မြေပုံနဲ့ မြေပြင် ကွဲပြားခြားနားမှုကြောင့် စီမံကိန်းများ ဆောင်ရွက်ရာမှာ ပြည်သူများ၏ မြေယာအိမ်ခြံဝင်းများ ဆုံးရှုံးခဲ့ရခြင်းကြောင့် မြေယာပြဿနာများ ယခုအထိ ဖြေရှင်းလို့﻿ မရနိုင်သေးဘူး ဖြစ်နေပါတယ်။ အဆိုပါ ပြဿနာများ စနစ်တကျ ဖြေရှင်းနိုင်ရေး အလားတူ ပြဿနာများ ထပ်မံ မပေါ်ပေါက်စေရေးတို့အတွက် မြို့မြေဧရိယာအတွင်း မြို့ကွက်အလိုက်စာရင်း မြေပုံမှတ်တမ်းများ ပြည့်စုံမှန်ကန်ရန် အရေးတကြီးလိုအပ်နေပါတယ်။ အများပြည်သူ အကျိုးငှာ ဒေသခံပြည်သူများတစ်ဦးချင်း ပိုင်ဆိုင်မှုအထောက်အထား တရားဝင် မြေငှားဂရန် ရရှိရေး၊ နိုင်ငံတော် အတွက် သင့်တင့်သော မြေငှားရမ်းခမြို့မြေခွန် အပြည့်အဝ စည်းကြပ်ကောက်ခံ ရရှိရေးတို့အတွက် မြို့မြေဧရိယာအားလုံးကို တိုင်းတာပြီးတော့ မြေပုံမှတ်ပုံတင်စာရင်းများ ပြည့်စုံမှန်ကန်စွာ ရရှိစေရေး ထူထောင်နိုင်ရန်အတွက် တမူးမြို့အား မြို့မြေပြန်တိုင်းခြင်းလုပ်ငန်း ဆောင်ရွက်ပေးနိုင်ခြင်း ရှိ/မရှိ ဥက္ကဋ္ဌကြီးမှတစ်ဆင့် လွှတ်တော်သို့ တင်ပြမေးမြန်းအပ်ပါတယ်ခင်ဗျား။
</speech>
<speech type='speaker'>
မေးခွန်းများနဲ့ ပတ်သက်ပြီး ပြည်ထဲရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။
</speech>
<speech>
<agency id='21'>
ဗိုလ်ချုပ်အောင်စိုး (ဒုတိယဝန်ကြီး၊ ပြည်ထဲရေးဝန်ကြီးဌာန)
</agency>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံပါစေလို့ နှုတ်ခွန်းဆက်သပါတယ်။ ကျွန်တော်ကတော့ ပြည်ထဲရေးဝန်ကြီးဌာနမှ ဒုတိယဝန်ကြီး ဗိုလ်ချုပ်အောင်စိုး ဖြစ်ပါတယ်။ ပထမဦးစွာ မွန်ပြည်နယ် အမှတ်(၆)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးဖေတင် မေးမြန်းခဲ့တဲ့ ကြယ်ပွင့်ပြမေးခွန်းအပေါ်မှာ ပြည်ထဲရေးဝန်ကြီးဌာနကိုယ်စား ပြန်လည်ရှင်းလင်းဖြေကြားသွားပါမယ်။ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေကို ၂၀၁၂ ခုနှစ် ဖေဖော်ဝါရီလ ၂၄ ရက်နေ့မှာ ပြည်ထောင်စုလွှတ်တော် ဥပဒေအမှတ် (၁) ဖြင့် ပြဋ္ဌာန်းခဲ့ပါတယ်။ ဒီပြဋ္ဌာန်းခဲ့တဲ့ ဥပဒေအမှတ် (၁) ကို ပြည်ထောင်စုလွှတ်တော် ဥပဒေအမှတ် (၇)၊ ပြည်ထောင်စုလွှတ်တော် ဥပဒေအမှတ် (၁၃)၊ ပြည်ထောင်စုလွှတ်တော် ဥပဒေအမှတ် (၄၁) တို့ဖြင့် (၃) ကြိမ်ပြင်ဆင်ပြဋ္ဌာန်းခဲ့ပြီး ဖြစ်ပါတယ်။ တိုင်းဒေသကြီး၊ ပြည်နယ်၊ ခရိုင်၊ မြို့နယ်များမှာ အသံချဲ့စက် ဖွင့်လှစ်ခွင့်ပြုခြင်းနှင့် ပတ်သက်ပြီး ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေပုဒ်မ ၁၈ အရ အသံချဲ့စက် ဖွင့်လှစ်ရန် ခွင့်ပြုမိန့်ရယူဆောင်ရွက်သွားရန်၊ အသံချဲ့စက် ဖွင့်လှစ်မည်ဆိုပါက ရပ်ကွက် သို့မဟုတ် ကျေးရွာအုပ်စု အုပ်ချုပ်ရေး နည်းဥပဒေပုဒ်မ ၁၄၊ ပုဒ်မခွဲ(ဂ)အရ အသံချဲ့စက်ဖွင့်မည့် သက်ဆိုင်ရာ ကာယကံရှင်ကဖြစ်စေ၊ အဖွဲ့အစည်းကဖြစ်စေ၊ အသံချဲ့စက်ငှားရမ်းသူ ပိုင်ရှင်ကဖြစ်စေ အကျိုး အကြောင်းနှင့် အသံချဲ့စက်ဖွင့်လိုသည့် ရက်နဲ့အချိန်ကိုဖော်ပြပြီး အနည်းဆုံး(၃)ရက် ကြို တင်ပြီး ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးရုံးကို လျှောက်ထားရမည်။ အသံချဲ့စက်﻿ ဖွင့်လှစ်ခွင့်ပြုမိန့်နှင့်ပတ်သက်ပြီး ရပ်ကွက် သို့မဟုတ် ကျေးရွာအုပ်စု နည်းဥပဒေပုဒ်မ ၁၄၊ ပုဒ်မခွဲ (ဂ)ပါ စည်းကမ်းချက်များကို လိုက်နာဆောင်ရွက်ရန် ပြဋ္ဌာန်းထားရှိပါတယ်။ အသံချဲ့စက် ဖွင့်လှစ်ခွင့်ရရှိသူဟာ အများပြည်သူ အနှောင့်အယှက် မဖြစ်စေရေးအတွက် ခွင့်ပြုသည့် ဥပစာအတွင်း အများပြည်သူ ကြားသိရုံသာ ဖွင့်လှစ်ခြင်း၊ ယေဘုယျအားဖြင့် အသံဖိအားကို ကျင်းပသည့် အခမ်းအနားပေါ်မူတည်ပြီး Sound level သတ်မှတ်ထိန်းချုပ်ဖွင့်လှစ်ရန်နှင့် အသံချဲ့စက် ဖွင့်ရန် သတ်မှတ်ထားသော စည်းမျဉ်းစည်းကမ်း၊ ညွှန်ကြားချက်နှင့်အညီ ဆောင်ရွက်ခြင်းမပြုပါက ဥပဒေပုဒ်မ ၂၇ ဖြင့် သက်ဆိုင်ရာ တရားရုံးများမှာ တရားစွဲတင် ဆောင်ရွက်နိုင်ပြီး ကျပ် (၅၀၀၀)ထက် မပိုသော ငွေဒဏ် ချမှတ်ရမည်။ ငွေဒဏ်ပေးဆောင်ရန် ပျက်ကွက်ပါက (၇)ရက်ထက် မပိုသော ထောင်ဒဏ် ချမှတ်ရမည်ဟု ပြဋ္ဌာန်းထားရှိပြီး ဖြစ်ပါတယ်။ သို့ပါ၍ ရပ်ကွက် သို့မဟုတ် ကျေးရွာအုပ်စုများတွင် အသံချဲ့စက် ဖွင့်လှစ်ခြင်းနှင့် ပတ်သက်၍ ပြည်သူများ၏ ကိုယ်စိတ်ကျန်းမာရေးကို ထိခိုက်စေသည့် လုပ်ဆောင်ချက်များ မဖြစ် ပေါ်စေရေး ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ၊ နည်းဥပဒေများမှာ ထည့်သွင်း ပြဋ္ဌာန်းထားပြီး ဖြစ်တဲ့အတွက် ဥပဒေတစ်ခု သီးခြားထုတ်ပြန်ရန် အစီအစဉ် မရှိပါကြောင်း ပြန်လည် ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များခင်ဗျား။ ဆက်လက်ပြီး ကျွန်တော့်အနေနဲ့ ရခိုင်ပြည်နယ် အမှတ်(၇)မဲဆန္ဒနယ် အမျိုးသားလွှတ်တော်ကိုယ်စားလှယ် ဦးကျော်သိန်း မေးမြန်းတဲ့ ကြယ်ပွင့်ပြမေးခွန်းမှာ ပြည်ထဲရေး ဝန်ကြီးဌာနကိုယ်စား ပြန်လည်ရှင်းလင်း ဖြေကြားသွားပါမယ်။ ဘင်္ဂလားဒေ့ရှ်နိုင်ငံနဲ့ ထိစပ်လျက်ရှိတဲ့ ရခိုင်ပြည်နယ်မြောက်ပိုင်း မောင်တောခရိုင်၊ ဘူးသီးတောင်မြို့နယ်နဲ့ မောင်တောမြို့နယ် နယ်စပ်ဒေသတွေမှာ ဘင်္ဂါလီများနဲ့ ပဋိပက္ခများ ဖြစ်ပွား လာမှုကို ဖြေရှင်းနိုင်ရန်နဲ့ ရခိုင်ပြည်နယ် လုံခြုံရေး၊ တည်ငြိမ်အေးချမ်းရေးနဲ့ တရားဥပဒေစိုးမိုးရေး၊ ဒေသဖွံ့ဖြိုးရေးကို ဟန်ချက်ညီ ဆောင်ရွက်နိုင်ဖို့အတွက် ပြည်ထောင်စုအစိုးရအဖွဲ့နဲ့ ရခိုင်ပြည်နယ် အစိုးရအဖွဲ့တို့ဟာ ကော်မတီများ အသီးသီးဖွဲ့စည်းပြီး ကြီးကြပ်အကောင်အထည်ဖော် ဆောင်ရွက် လျက်ရှိပါတယ်။ ရခိုင်ပြည်နယ်မှာရှိတဲ့ မောင်တောမြို့နယ်၊ ဘူးသီးတောင်မြို့နယ်၊ ရသေ့တောင် မြို့နယ်များကို ပြည်ထောင်စုဝန်ကြီးများ၊ ရခိုင်ပြည်နယ်အစိုးရအဖွဲ့မှ တာဝန်ရှိသူများလည်း စဉ်ဆက် မပြတ်သွားရောက်ပြီး ဒေသလုံခြုံရေးနဲ့ ဖွံ့ဖြိုးတိုးတက်ရေးလုပ်ငန်းများကိုလည်း အလေးထား စီစဉ် ဆောင်ရွက်လျက်ရှိပါတယ်။ ရခိုင်ပြည်နယ် ဖွံ့ဖြိုးတိုးတက်ရေးအတွက် လမ်းပန်းဆက်သွယ်ရေး ကောင်းမွန်အောင် ရေရှည်အစီအမံများ ချမှတ်ဆောင်ရွက်နေသကဲ့သို့ ဒေသအတွင်း လက်ရှိအခြေအနေများအရ လုံခြုံရေးနဲ့ တရားဥပဒေစိုးမိုးရေး လုပ်ငန်းစဉ်များအား ထိရောက်စွာ ဆောင်ရွက်နိုင်ရေးအတွက် စစ်တွေခရိုင်၊ မောင်တောခရိုင်အတွင်းမှာရှိတဲ့ ဆက်စပ်သော လမ်း၊ တံတားများနဲ့ မေယုတောင်ကြော﻿ အရှေ့အနောက် ဆက်သွယ်တဲ့ တောင်ကျော်လမ်းများ လမ်းကွန်ရက်များကိုလည်း ဦးစားပေး ဖောက်လုပ်လျက်ရှိကြောင်း တင်ပြအပ်ပါတယ်။ နိုင်ငံတော်အနေနဲ့ ရခိုင်ပြည်နယ်အတွင်း အုပ်ချုပ်ရေးယန္တရား ကောင်းမွန်စွာ လည်ပတ်နိုင် ဖို့နဲ့ ဒေသဖွံ့ဖြိုးတိုးတက်ရေးအတွက်ကို ရေတိုရေရှည်စီမံကိန်းများဖြင့် ဖြေရှင်းကြိုးပမ်း ဆောင်ရွက် လျက်ရှိကြောင်း တင်ပြအပ်ပါတယ်။ ရခိုင်ပြည်နယ်မြောက်ပိုင်းမှာရှိတဲ့ မောင်တောမြို့နယ်၊ ဘူးသီးတောင် မြို့နယ်၊ ရသေ့တောင်မြို့နယ်များသို့ နယ်စပ်မှ တရားမဝင် ဝင်ရောက်မှုများ မရှိစေရေးအတွက် နယ်စပ်ဒေသလုံခြုံ ရေး၊ တည်ငြိမ်အေးချမ်းရေးနဲ့ တရားဥပဒေစိုးမိုးရေးတို့အတွက် ပြည်ထဲရေးဝန်ကြီး ဌာန မြန်မာနိုင်ငံရဲတပ်ဖွဲ့ဟာ အမှတ်(၁) နယ်ခြားစောင့် ရဲကွပ်ကဲမှုအဖွဲ့ကို ဖွဲ့စည်းပြီး အမျိုးသား မှတ်ပုံတင်နဲ့ နိုင်ငံသားဦးစီးဌာန၊ အကောက်ခွန်ဦးစီးဌာနတို့ဖြင့် ပေါင်းစပ်ဖွဲ့စည်း ဆောင်ရွက်လျက် ရှိပါတယ်။ အမှတ်(၁)နယ်ခြားစောင့် ကွပ်ကဲမှုအဖွဲ့ဟာ မေယုမြစ်အနောက်ဘက်ခြမ်းနှင့် နတ်မြစ် အရှေ့ဘက်ခြမ်းဖြစ်သော မောင်တောမြို့နယ်၊ ဘူးသီးတောင်မြို့နယ်နဲ့ ရသေ့တောင်မြို့နယ်တို့မှာ ဒေသ(၄)ခု၊ နယ်မြေ(၁၁)ခု သတ်မှတ်ပြီး နယ်မြေရုံး(၁၁)ရုံး၊ နယ်မြေရဲစခန်း (၁၂)ခု၊ ကင်းစခန်း(၉၅)ခု၊ ချောင်းဝ ကင်းစခန်း (၂၇)ခု၊ နယ်စပ်ခြံစည်းရိုး ကင်းစခန်း (၁၂)ခု စုစုပေါင်း(၁၅၇)နေရာ ဖြန့်ကျက်ပြီး လုံခြုံရေးနဲ့ တည်ငြိမ်အေးချမ်းရေးတာဝန်များ ဆောင်ရွက်လျက်ရှိပါတယ်။ ၂၀၁၆ ခုနှစ်၊ အောက်တိုဘာလ ၉ ရက် အကြမ်းဖက်တိုက်ခိုက်မှုဖြစ်စဉ် ဖြစ်ပွားပြီးတဲ့ နောက်မှာ လိုအပ်တဲ့နေရာတွေမှာ ကင်းစခန်း(၃၄)ခုကိုလည်း ထပ်မံတိုးချဲ့ဖွင့်လှစ်ခြင်းနဲ့ ပြည်မမှာ တာဝန်ထမ်းဆောင်လျက်ရှိတဲ့ လုံခြုံရေးတပ်ဖွဲ့ခွဲ (၃)ခုကိုလည်း ထပ်မံအင်အား ဖြည့်တင်းဆောင်ရွက် ပေးလျက်ရှိပါတယ်။ သို့ပါ၍ အမှတ်(၁)နယ်ခြားစောင့် ကွပ်ကဲမှုအဖွဲ့ တာဝန်ယူရတဲ့ နယ်မြေအတွင်း မှာရှိတဲ့ တိုင်းရင်းသားကျေးရွာ(၃၄၉)ရွာအနက် တိုင်းရင်းသားကျေးရွာ (၈၀)မှာ နယ်မြေရုံး၊ ရဲစခန်း၊ ရဲကင်းများ အသီးသီးဖွင့်လှစ်ပြီး လုံခြုံရေးတာဝန်များ ထမ်းဆောင်လျက်ရှိပါတယ်။ ဒါ့အပြင် ၂၀၁၇ ခုနှစ်၊ သြဂုတ်လ ၃ ရက်နေ့မှာ ကိုင်းကြီး(မြို့)ကျေးရွာမှာ ဖြစ်ခဲ့တဲ့ ဖြစ်စဉ် ဖြစ်ပွားပြီးတဲ့နောက် ရဲကင်းစခန်းများ ထပ်မံတိုးချဲ့ဖွင့်လှစ်ပြီး အခင်းဖြစ်ကျေးရွာ ပတ်ဝန်းကျင်ရှိ တိုင်းရင်းသားကျေးရွာများ အနီးတစ်ဝိုက်မှာ အမှတ်(၂၅)လုံခြုံရေးရဲတပ်ဖွဲ့ခွဲမှူးမှ ဦးစီးတဲ့ ရဲတပ်ဖွဲ့ဝင် များကို တပ်မတော်နှင့်ပူးပေါင်းပြီး နယ်မြေရှင်းလင်းရေးလုပ်ငန်းများကိုလည်း ဆောင်ရွက်ပေးလျက် ရှိပါတယ်။ ရခိုင်ပြည်နယ် ရဲတပ်ဖွဲ့အနေနဲ့လည်း မောင်တောမြို့နယ်၊ ဘူးသီးတောင်မြို့နယ်နဲ့ ရသေ့တောင်မြို့နယ်တွေမှာ ရဲတပ်ဖွဲ့ အင်အားများ ထပ်မံတိုးချဲ့ဖြည့်တင်းပေးထားပါတယ်။ မောင်တော ဒေသမှာ ဖြစ်ပွားခဲ့တဲ့ အကြမ်းဖက်ဖြစ်စဉ်နဲ့ ဆက်စပ်ဖြစ်စဉ်များ စပ်လျဉ်းပြီး တရားဥပဒေစိုးမိုးရေးနဲ့ ထိရောက်တဲ့ပြစ်ဒဏ် ရရှိစေရေးအတွက်ကို ၂၀၁၆ ခုနှစ်၊ အောက်တိုဘာလ ၉ ရက်နေ့မှ ၂၀၁၇ ခုနှစ်၊ သြဂုတ်လ ၁၆ ရက်နေ့အထိ စုစုပေါင်း (၄၆၆)မှု ဖမ်းဆီးအမှုဖွင့် အရေးယူခဲ့တဲ့အခါမှာ တရားရုံး အသီးသီးမှ ပြစ်ဒဏ်ချမှတ်ပြီးသော ပြစ်ဒဏ် (၁၁၆)မှု၊ တရားရုံး စစ်ဆေးဆဲ(၁၄၇)မှု၊ ရဲစစ်ဆေးဆဲ (၁၈၀)မှုနဲ့ ပိတ်သိမ်းမှု (၂၃)မှု ဆောင်ရွက်ထားရှိကြောင်း တင်ပြအပ်ပါတယ်။﻿ အမှတ်(၁)နယ်ခြားစောင့် ရဲကွပ်ကဲမှုအောက်မှာရှိတဲ့ တိုင်းရင်းသားကျေးရွာများနဲ့ အစွန်အဖျား ကျေးရွာများမှာရှိတဲ့ ကျေးရွာများကို အကြမ်းဖက်တိုက်ခိုက်မှု မခံရစေရေးအတွက် ရွာအနီးပတ်ဝန်းကျင်တွေမှာ ကင်းပုန်းဝပ်ခြင်းနဲ့ သတင်းစုံစမ်းထောက်လှမ်းခြင်း၊ တိုင်းရင်းသားကျေးရွာ များနဲ့ နီးတဲ့ကင်းစခန်းတွေမှာ လုံလောက်သော လူ၊ လက်နက်အင်အားများ ဖြည့်တင်းခြင်း၊ ရဲစခန်း မရှိသေးတဲ့ တိုင်းရင်းသားကျေးရွာတွေမှာ အကြမ်းဖက်တိုက်ခိုက်မှု မခံရစေရေးအတွက်ကို လှည့်ကင်း၊ ဝပ်ကင်းများနဲ့ စဉ်ဆက်မပြတ် ဆောင်ရွက်ပေးလျက်ရှိပါတယ်။ ဒါ့အပြင် ထူးခြားသတင်း ရရှိပါကလည်း ချက်ချင်းသွားရောက်၍ နယ်မြေရှင်းလင်း အရေးယူဆောင်ရွက်မှုများကိုလည်း ဆောင်ရွက်ပေးလျက် ရှိပါတယ်။ ဒါ့အပြင် သက်ဆိုင်ရာနယ်မြေအလိုက် တရားခံပြေးများနဲ့ အကြမ်းဖက်သမားများရဲ့ ကိုယ်ရေးအချက်အလက်များနဲ့ လိပ်စာများရယူပြီး စုံစမ်းဖော်ထုတ်ကာ အကြမ်းဖက်သတင်းများ ရရှိပါက မည်သည့်နေရာဒေသမဆို ချက်ချင်းသွားရောက်၍ နယ်မြေရှင်းလင်းခြင်း၊ စုံစမ်းဖော်ထုတ် ဖမ်းဆီးအရေးယူခြင်းများကိုလည်း ဆောင်ရွက်လျက်ရှိပါတယ်။ နိုင်ငံတော်အစိုးရအနေဖြင့် တည်ဆဲဥပဒေ၊ စည်းမျဉ်း၊ စည်းကမ်းများနှင့်အညီ သတိထား၍ ဆောင်ရွက်နေသူကို အခွင့်ကောင်းယူကာ အစွန်းရောက် အကြမ်းဖက်သမားများက အကြမ်းဖက် လုပ်ရပ်များအား တိုးမြှင့်ဆောင်ရွက်လာခြင်းကို ဥပဒေနဲ့အညီ ထိထိရောက်ရောက် နှိမ်နင်းသွားမည် ဖြစ်ကြောင်း၊ အပြစ်မဲ့ အရပ်သားပြည်သူများကို အကာအကွယ်ပေးနိုင်ရေးအတွက် လုံခြုံရေး တိုးမြှင့် ဆောင်ရွက်သွားမည်ဖြစ်ကြောင်း၊ အစွန်းရောက်အကြမ်းဖက်သမားများနှင့် အားပေးကူညီသူများကို လည်း ဥပဒေနဲ့အညီ အရေးယူဆောင်ရွက်သွားမည်ဖြစ်ကြောင်း၊ ဒေသအတွင်း တိုးမြင့်လာသည့် အကြမ်းဖက်ဖြစ်စဉ်များ ရပ်တန့်ချုပ်ငြိမ်းစေရေးနှင့် လုံခြုံ တည်ငြိမ်အေးချမ်းရေးအတွက် တပ်မတော် တပ်ရင်းတပ်ဖွဲ့များနှင့်အတူ ပူးပေါင်း၍ နယ်မြေရှင်းလင်းဆောင်ရွက်လျက်ရှိကြောင်းနဲ့ လိုအပ်သည့် ဒေသများတွင် ရာဇဝတ်ကျင့်ထုံး ဥပဒေ ပုဒ်မ ၁၄၄ ထုတ်ပြန်ဆောင်ရွက်သွားမည်ဖြစ်ကြောင်းကို ၂၀၁၇ ခုနှစ်၊ သြဂုတ်လ ၁၁ ရက်နေ့မှာ နိုင်ငံတော်အတိုင်ပင်ခံရုံးဝန်ကြီးဌာနမှ သတင်းထုတ်ပြန် ကြေညာခဲ့ပြီး မြေပြင်မှာလည်း အကောင်အထည်ဖော် ဆောင်ရွက်လျက်ရှိပါတယ်။ သို့ပါ၍ ပြည်ထဲရေးဝန်ကြီးဌာနအနေဖြင့် ရခိုင်ပြည်နယ်မြောက်ပိုင်း မေယုမြစ် အနောက် ဘက်ခြမ်းနှင့် နတ်မြစ်အရှေ့ဘက်ခြမ်း နယ်မြေအတွင်းရှိသော မောင်တောမြို့နယ်၊ ဘူးသီးတောင် မြို့နယ်နဲ့ ရသေ့တောင်မြို့နယ်တွေမှာ အတည်တကျနေထိုင်လျက်ရှိသည့် ရခိုင်မျိုးနွယ်စုများ အပါအဝင် ရခိုင်ပြည်နယ် နယ်စပ်ဒေသလုံခြုံရေးနဲ့ အချုပ်အခြာအာဏာတည်တံ့ခိုင်မြဲရေးအတွက် ပြည်ထောင်စု အစိုးရအဖွဲ့၏ လမ်းညွှန်ချက်ဖြင့် ရခိုင်ပြည်နယ်အစိုးရအဖွဲ့နှင့် ပေါင်းစပ်ပြီး ရဲကင်း၊ ရဲစခန်းများ တိုးမြှင့်ခြင်း၊ လုံခြုံ ရေးအင်အားများ တိုးမြင့်ခြင်း၊ ကြို တင်ကာကွယ်ခြင်းနှင့် ဖြစ်ပေါ်လာသော မှုခင်း များအား ဖော်ထုတ်နိုင်ရေး အလေးထားဆောင်ရွက်လျက်ရှိတဲ့အပြင် အကြမ်းဖက်တိုက်ခိုက်မှုများ ထပ်မံမဖြစ်ပေါ်စေရေးအတွက် တပ်မတော်နှင့်ပူးပေါင်းကာ နယ်မြေရှင်းလင်းမှုများ ဆောင်ရွက်လျက် ရှိပါကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များခင်ဗျား။ ကျွန်တော့်အနေနဲ့ ဆက်လက်ပြီး မွန်ပြည်နယ် အမှတ်(၅)မဲဆန္ဒနယ်﻿ အမျိုးသားလွှတ်တော်ကိုယ်စားလှယ် ဒေါ်မြတ်သီတာထွန်း မေးမြန်းတဲ့ ကြယ်ပွင့်ပြမေးခွန်းအပေါ်မှာ ပြည်ထဲရေးဝန်ကြီးဌာနကိုယ်စား ပြန်လည်ရှင်းလင်းဖြေကြားသွားပါမယ်။ နိုင်ငံတော်သမ္မတရုံးရဲ့ ၂၀၁၆ ခုနှစ်၊ မေလ ၅ ရက်နေ့ အမိန့်ကြော်ငြာစာဖြင့် ဒုတိယသမ္မတ ဦးဟင်နရီဗန်ထီးယူ ဦးဆောင်သော လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည် စိစစ်ရေးဗဟိုကော်မတီကို ဖွဲ့စည်း တာဝန်ပေးအပ်ခဲ့တဲ့အတွက် ဗဟိုကော်မတီအနေနဲ့ နေပြည်တော်၊ တိုင်းဒေသကြီး၊ ပြည်နယ်၊ ခရိုင်၊ မြို့နယ်နဲ့ ရပ်ကွက်၊ ကျေးရွာအုပ်စု လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည်စိစစ်ရေးကော်မတီအဆင့်ဆင့်ကို ဖွဲ့စည်းတာဝန်ပေးအပ်ခဲ့ပါတယ်။ လယ်ယာမြေနှင့် အခြားမြေများ သိမ်းဆည်းခြင်းခံရမှုများ ပြန်လည်စိစစ်ရေးဗဟိုကော်မတီမှ ကော်မတီ အဆင့်ဆင့်ရဲ့ လုပ်ငန်းများ ဆောင်ရွက်ရာမှာ လွယ်ကူအဆင်ပြေစေရန် လုပ်ထုံးလုပ်နည်းများနဲ့အညီ ဖြစ်စေရေးတို့အတွက် ၂၀၁၆ ခုနှစ်၊ ဇွန်လ ၁၀ ရက်နေ့မှာ မူဝါဒလုပ်ငန်းစဉ်များ အလေးထား ဆောင်ရွက်မယ့်အချက်များကိုလည်း ညွှန်ကြားချက်များ ထုတ်ပြန်ဆောင်ရွက်ခဲ့ပါတယ်။ အဆိုပါ ညွှန်ကြားချက်တွေထဲမှာ ကော်မတီဝင်များနဲ့ ဝန်ထမ်းများ စွမ်းဆောင်ရည်မြှင့်တင် နိုင်ဖို့အတွက် ဥပဒေ၊ လုပ်ထုံးလုပ်နည်း ကျွမ်းကျင်စေရေး သင်တန်းပို့ချခြင်း၊ အလုပ်ရုံဆွေးနွေးပွဲ ကျင်းပခြင်းများ ဆောင်ရွက်သွားရန်လည်း ထည့်သွင်းပါရှိပါတယ်။ အဆိုပါ ညွှန်ကြားချက်နဲ့အညီ နေပြည်တော်ကောင်စီနယ်မြေနဲ့ တိုင်းဒေသကြီး၊ ပြည်နယ်အစိုးရအဖွဲ့များရဲ့ ကြီးကြပ်မှုနဲ့ သင်တန်းများ ဖွင့်လှစ်နိုင်ခဲ့မှုမှာ (၇၂)ကြိမ် ဖွင့်လှစ်နိုင်ခဲ့ပြီး တက်ရောက်သူ စုစုပေါင်း (၅၁၁၉)ဦး အလုပ်ရုံဆွေးနွေးပွဲ (၁၅) ကြိမ်မှာ တက်ရောက်သူ (၉၈၃)ဦးတို့ကို မူဝါဒ၊ လုပ်ငန်းစဉ်များ၊ လမ်းညွှန်ချက်များအပြင် မြေယာကိစ္စနှင့်စပ်လျဉ်းသော ဥပဒေ၊ နည်းဥပဒေ၊ လုပ်ထုံးလုပ်နည်းများကို ရှင်းလင်းဆွေးနွေးနိုင်ခဲ့ ကြောင်းလည်း နေပြည်တော်ကောင်စီ တိုင်းဒေသကြီး၊ ပြည်နယ်အစိုးရအဖွဲ့များရဲ့ ပေါင်းစပ်ဖြေကြား ချက်အရ သိရှိရပါတယ်။ သို့ရာတွင် အချို့သော တိုင်းဒေသကြီး၊ ပြည်နယ်များမှာ သင်တန်းများ ဖွင့်လှစ်ရန် ကျန်ရှိနေ သေးကြောင်း တွေ့ရှိရတဲ့အတွက် လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည် စိစစ်ရေး ဗဟိုကော်မတီအနေနဲ့လည်း သင်တန်းများနဲ့ အလုပ်ရုံဆွေးနွေးပွဲများ အလေးထား ဆောင်ရွက် သွားရန် ထပ်မံအကြောင်းကြားထားရှိပြီး ဖြစ်ပါတယ်။ ဒါ့အပြင် မြေစာရင်း ဗဟိုအဆင့်ဆင့်မှာ ပါဝင်တဲ့ အထွေထွေအုပ်ချုပ်ရေးဦးစီးဌာနနဲ့ မြေယာဝန်ထမ်းများ လုပ်ငန်းစွမ်းဆောင်ရည် မြင့်မားစေရေး အတွက်ကိုလည်း သက်ဆိုင်ရာဝန်ကြီးဌာနအလိုက် သင်တန်းကျောင်းများ ဖွင့်လှစ်ကာ မြေယာဥပဒေ၊ နည်းဥပဒေ၊ လုပ်ထုံးလုပ်နည်းများကို သင်တန်းများမှာ အလေးထား ပို့ချဆွေးနွေးပေးလျက် ရှိပါတယ်။ ဒါ့အပြင် ခရိုင်၊ မြို့နယ်များမှာ ပြုလုပ်ပေးလျက်ရှိတဲ့ ရပ်ကျေးအုပ်ချုပ်ရေးမှူးများ စွမ်းဆောင်ရည်မြှင့်သင်တန်းများမှာလည်း မြေယာဥပဒေ၊ နည်းဥပဒေ၊ လုပ်ထုံးလုပ်နည်းနဲ့ ညွှန်ကြားချက် များကိုလည်း ထည့်သွင်းသင်ကြားပို့ချပေးလျက်ရှိပါတယ်။ သို့ပါ၍ လယ်ယာမြေနှင့် အခြားမြေများ သိမ်းဆည်းခံရမှု ပြန်လည်စိစစ်ရေးကော်မတီအဆင့်ဆင့် ဥက္ကဋ္ဌများရဲ့ ကြီးကြပ်မှုအောက်မှာ အဖွဲ့ဝင် များအနေဖြင့် သတ်မှတ်ထားသော လုပ်ငန်းတာဝန်၊ လုပ်ထုံးလုပ်နည်း၊ အမိန့်၊ ညွှန်ကြားချက်များနဲ့﻿ သြဂုတ်လ ၂၄ ရက် အညီ လက်တွေ့ကျင့်သုံးဆောင်ရွက်ရာမှာ ပိုမိုထိရောက်သော သင်တန်းများကို နေပြည်တော်ကောင်စီ၊ တိုင်းဒေသကြီး၊ ပြည်နယ်များမှာ ခရိုင်၊ မြို့နယ်အလိုက် သင်တန်းများပို့ချ ဆောင်ရွက်လျက်ရှိပါ ကြောင်း ပြန်လည်ရှင်းလင်းဖြေကြားအပ်ပါတယ်။ အားလုံး ကျေးဇူးတင်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များခင်ဗျား။ ကျွန်တော့်အနေနဲ့ ဆက်လက်ပြီး စစ်ကိုင်းတိုင်းဒေသကြီး အမှတ်(၉) မဲဆန္ဒနယ် အမျိုးသားလွှတ်တော်ကိုယ်စားလှယ် ဦးမောင်မောင်လတ် မေးမြန်းတဲ့ ကြယ်ပွင့်ပြမေးခွန်း အပေါ်မှာ ပြန်လည်ရှင်းလင်းဖြေကြားသွားပါမယ်။ စစ်ကိုင်းတိုင်းဒေသကြီး၊ တမူးခရိုင်၊ တမူးမြို့နယ်မှာ မူလက ရပ်ကွက် (၂)ရပ်ကွက် ရှိခဲ့ပြီး ယခုလက်ရှိမှာ ရပ်ကွက် (၄)ရပ်ကွက် ရှိပါတယ်။ မြို့မြေဧရိယာ (၄၈၉၆. ၁၅၅) ဧကရှိပြီး ၁၉၇၀၁၉၇၁ ခုနှစ်မှာ အကွက်ကျဲ အကွက်ပေါင်း(၆၃)ကွက်ကို တိုင်းတာ နိုင်ခဲ့သော်လည်းပဲ ထိုအချိန်က လူနေထိုင်မှုကျဲပါး၍ မြေအသုံးချမှု နည်းပါးတဲ့အတွက် ယခုအချိန်ထိ ကွက်စိပ်တိုင်းတာခြင်း လုပ်ငန်း ကို ဆောင်ရွက်နိုင်ခဲ့ခြင်းမရှိကြောင်း ပုံနှိပ်မြေပုံမရှိခြင်း၊ ၁(က) စာရင်းထူထောင်နိုင်ခြင်း မရှိခြင်း တို့ကိုလည်း စိစစ်တွေ့ရှိရပါတယ်။ တမူးမြို့ပေါ်မှာ အိမ်ခြေ (၁၀၂၀၅) အိမ်နဲ့ လူဦးရေ (၅၅၈၈၉)ဦး နေထိုင်လျက်ရှိပြီး လက်ရှိလူနေထိုင်တဲ့ ဧရိယာ(၃၂၉၉)ဧကအနက်မှ မြေငှားစာချုပ် ထုတ်ပေးထားပြီး မြေခွန်ကောက်ခံနိုင်မှုမှာ ကွက်စိပ်တိုင်းတာထားခြင်း မရှိတဲ့အတွက် (၃)ရာခိုင်နှုန်းသာ ကောက်ခံ ရရှိပါတယ်။ စစ်ကိုင်းတိုင်းဒေသကြီးအတွင်းမှာ မြို့မြေတိုင်းတာခြင်း လုပ်ငန်းတွေနဲ့ ပတ်သက်ပြီး ၂၀၁၆-၂၀၁၇ ဘဏ္ဍာရေးနှစ်မှာ မုံရွာမြို့နယ် မြေတိုင်းတာရေးလုပ်ငန်းများ ဆောင်ရွက်ဖို့အတွက် တိုင်းဒေသကြီးအစိုးရအဖွဲ့ရဲ့ ဘဏ္ဍာငွေမှ ကျပ်ငွေ သန်း(၁၀၀)ခွင့်ပြုခဲ့ပြီး မြို့ကွက်ပေါင်း (၂၆၆)ကွက်ကို တိုင်းတာဆောင်ရွက်နိုင်ခဲ့ပါတယ်။ ဒါ့အပြင် ၂၀၁၇-၂၀၁၈ ဘဏ္ဍာနှစ်မှာတော့ မုံရွာခရိုင်အတွင်းရှိတဲ့ မြို့နယ်များ၌ မြို့မြေတိုင်းတာရေးလုပ်ငန်းများ ဆောင်ရွက်ရန် မုံရွာမြို့နယ်အတွက် ငွေကျပ် (၂၃၈.၉၅၂) သန်း၊ အရာတော်မြို့နယ်အတွက် ငွေကျပ်(၁၆.၃၁၈)သန်း၊ ဘုတလင်မြို့နယ်အတွက် ငွေကျပ်(၅.၁၄၇) သန်း၊ ချောင်းဦးမြို့နယ်အတွက် ငွေကျပ်(၁၂.၄၂၃)သန်းကို တိုင်းဒေသကြီး ဘဏ္ဍာရန်ပုံငွေမှ အသီးသီး ခွင့်ပြု ချထားပေးခဲ့ပြီးဖြစ်တဲ့အတွက် မြို့မြေတိုင်းတာရေးလုပ်ငန်းများကိုလည်း ဆောင်ရွက်လျက်ရှိ ကြောင်း သိရှိရပါတယ်။ ၂၀၁၇-၂၀၁၈ ဘဏ္ဍာနှစ်မှာ စစ်ကိုင်းတိုင်းဒေသကြီးအတွင်း မြို့မြေ တိုင်းတာ ခြင်းအတွက် ရန်ပုံငွေရရှိမှုဟာ မုံရွာမြို့၊ အရာတော်မြို့၊ ဘုတလင်မြို့၊ ချောင်းဦးမြို့တွေမှာပါရှိပြီး တမူးမြို့နယ်အတွက် ပါရှိခြင်း မရှိသေးကြောင်း သိရှိရပါတယ်။ သို့ပါ၍ တမူးမြို့နယ် နယ်နိမိတ်အား အကွက်ပေါင်း(၁၅၂)ကွက်ဖြင့် ပြန်လည်တိုင်းတာနိုင် ရေးအတွက် ခန့်မှန်းတွက်ချက်မှုအရ ငွေကျပ် (၅၅.၁၉၂)သန်း ကုန်ကျမှာ ဖြစ်တဲ့အတွက် ၂၀၁၈-၂၀၁၉ ဘဏ္ဍာရေးနှစ်မှာ ရန်ပုံငွေ လျာထားတင်ပြ တောင်းခံသွားမည်ဖြစ်ကြောင်း စစ်ကိုင်းတိုင်းဒေသကြီး အစိုးရအဖွဲ့၏ ပေါင်းစပ်ဖြေကြားချက်အရ ပြန်လည်ရှင်းလင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။﻿
</speech>
<speech type='speaker'> လိုရင်းမေး။ ခွင့်ပြုလိုက်မယ်။</speech>
<speech>
<mp id='1301'>ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)</mp>
။လယ်ယာမြေနှင့် အခြား မြေများ သိမ်းဆည်းခံရမှုများ ပြန်လည်စိစစ်ရေးကော်မတီ အလုပ်ရုံဆွေးနွေးပွဲများကို ဆောင်ရွက်ခဲ့ သည် ဆိုရာ၌ ကျွန်မတို့ မွန်ပြည်နယ်မှာ ဘယ်နှစ်ကြိမ် လုပ်ပြီးပြီလဲဆိုတာ ထပ်ဆင့်မေးချင်ပါတယ်။ ကျေးဇူးတင်ပါတယ်ရှင်။
</speech>
<speech>
<agency id='21'>
ဗိုလ်ချုပ်အောင်စိုး (ဒုတိယဝန်ကြီး၊ ပြည်ထဲရေးဝန်ကြီးဌာန)
</agency>
လေးစားအပ်ပါသော ဥက္ကဌကြီးခင်ဗျား။ ကျွန်တော်တို့ တိုင်းနဲ့ပြည်နယ် နေပြည်တော်ကောင်စီနယ်မြေ သင်တန်းဖွင့်လှစ် မှုများကို ကျွန်တော်တို့ စာရင်းဇယားများ မနေ့ကအထိ နောက်ဆုံး ကောက်ယူခဲ့တဲ့အခါတော့ ကျွန်တော်တို့ မွန်ပြည်နယ်အတွင်းမှာတော့ သင်တန်းဖွင့်လှစ်နိုင်မှုနဲ့ အလုပ်ရုံဆွေးနွေးပွဲ ပြုလုပ်နိုင်မှု မရှိသေးကြောင်း တွေ့ရှိရပါတယ်။ ဒါကြောင့် မနေ့က တိုင်းဒေသကြီးအစိုးရအဖွဲ့၊ ပြည်နယ်အစိုးရ အဖွဲ့ အတွင်းရေးမှူးနဲ့ မြေယာစိစစ်ရေးကော်မတီ အတွင်းရေးမှူးတို့နဲ့ ကျွန်တော်တို့ အစည်းအဝေး ပြုလုပ်တဲ့အခါမှာလည်း သင်တန်းတွေနဲ့ အလုပ်ရုံဆွေးနွေးပွဲတွေ အလေးထားပြီး ဆောင်ရွက်သွား ဖို့နဲ့ ထပ်မံညှိနှိုင်း ပြောကြားထားပြီးဖြစ်ကြောင်း တင်ပြအပ်ပါတယ်။ ကျေးဇူးတင်ပါတယ်။
</speech>
<speech type='speaker'>
မေးခွန်းလာရောက်ဖြေကြားပေးတဲ့ ပြည်ထဲရေးဝန်ကြီးဌာန၊ ဒုတိယ ဝန်ကြီး မိမိအစီအစဉ်ပြီးဆုံးလျှင် ပြန်လည်ထွက်ခွာနိုင်ပါတယ်။
</speech>
</section>
<section value = 'Bill'>
<title>
အမျိုးသားလွှတ်တော်ဥက္ကဋ္ဌကအမျိုးသားလွှတ်တော်က အတည်ပြုပြီး ပေးပို့ထားသော ဆက်သွယ်ရေး ဥပဒေကို ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည် ပေးပို့လာ ခြင်းနှင့် စပ်လျဉ်း၍ ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်၏ အဆုံးအဖြတ်ရယူခြင်း
</title>
<speech type='speaker'>
အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်က အတည်ပြုပြီး ပေးပို့ထားသော ဆက်သွယ်ရေးဥပဒေကို ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး အမျိုးသားလွှတ်တော်သို့ ပြန်လည် ပေးပို့လာပါတယ်
</speech>
<speech type='speaker'>
ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပြန်လည်ပေးပို့လာခြင်းကို အမျိုးသား လွှတ်တော်သို့ အသိပေး တင်ပြခဲ့ပြီး ဖြစ်ပါတယ်။ ပြည်သူ့လွှတ်တော်၏ ပြင်ဆင်ချက်ကို ဆွေးနွေးလိုတဲ့ လွှတ်တော်ကိုယ်စားလှယ်များရှိပါက အမည်စာရင်း တင်သွင်းနိုင်ကြောင်း ကြေညာခဲ့သော်လည်း ဆွေးနွေး ရန် အမည်စာရင်း တင်သွင်းထားတဲ့ လွှတ်တော်ကိုယ်စားလှယ်မရှိတဲ့အတွက် ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်ရဲ့ သဘောထား ရယူပါမယ်။ ပြည်သူ့လွှတ်တော်၏ ပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။﻿ လွှတ်တော်က သဘောတူပါသလားခင်ဗျား။
</speech>
<p>
သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'>သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type='speaker'>
သဘောမတူတဲ့သူ မရှိတဲ့အတွက် ပြည်သူ့လွှတ်တော်၏ ပြင်ဆင်ချက် အတည် ဖြစ်သည်။ (ဩဘာသံများ)
</speech>
</section>
<section value = 'Motion'>
<title>
ဒေါက်တာဝင်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၁၁) (အတွင်းရေးမှူး၊ စိုက်ပျိုးရေး၊ မွေးမြူရေး နှင့် ရေလုပ်ငန်းဖွံ့ဖြိုးတိုးတက်ရေးကော်မတီ)၏ မြန်မာနိုင်ငံ၏ ငါးနှင့်ရေလုပ်ငန်း ရေရှည်ဖွံ့ဖြိုး တိုးတက်ရေး၊ ငါးနှင့်ရေသယံဇာတများ ထိန်းသိမ်းကာကွယ်ရေး၊ ပြည်တွင်းစားသုံးမှုဖူလုံပြီး နိုင်ငံခြား ဝင်ငွေတိုးတက်ရရှိရေး၊ အလုပ်အကိုင်အခွင့်အလမ်းများ ပိုမိုရရှိရေး၊ ကျေးလက်စီးပွားဖွံ့ဖြိုးပြီး ဆင်းရဲမှုလျှော့ချရေး၊ ငါးလုပ်ငန်းဆိုင်ရာသုတေသနများ၊ ပညာပေးလုပ်ငန်းများနှင့် လူသားအရင်းအမြစ် များ ဖွံ့ဖြိုးတိုးတက်ရေးတို့အတွက် ပြီးပြည့်စုံသော ငါးလုပ်ငန်းဆိုင်ရာ တက္ကသိုလ်ကြီးတစ်ခု (Fishery University) ဖွင့်လှစ်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော် ကိုယ်စားလှယ်များက ဆက်လက်ဆွေးနွေးခြင်း
</title>
<speech type='speaker'>
အစီအစဉ်(၇) ဖြစ်ပါတယ်။အမျိုးသားလွှတ်တော်ကိုယ်စားလှယ်များ ခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ်(၁၁)မှ ဒေါက်တာဝင်းမြင့် (အတွင်းရေးမှူး၊ စိုက်ပျိုးရေး၊ မွေးမြူရေး နှင့်ရေလုပ်ငန်းဖွံ့ဖြိုးတိုးတက်ရေးကော်မတီ) အဆိုတင်သွင်းထားတဲ့ မြန်မာနိုင်ငံ၏ ငါးနှင့်ရေလုပ်ငန်း ရေရှည်ဖွံ့ဖြိုးတိုးတက်ရေး၊ ငါးနှင့်ရေသယံဇာတများ ထိန်းသိမ်းကာကွယ်ရေး၊ ပြည်တွင်းစားသုံးမှု ဖူလုံပြီး နိုင်ငံခြားဝင်ငွေ တိုးတက်ရရှိရေး၊ အလုပ်အကိုင်အခွင့်အလမ်းများ ပိုမိုရရှိရေး၊ ကျေးလက် စီးပွားဖွံ့ဖြိုးပြီး ဆင်းရဲမှုလျှော့ချရေး၊ ငါးလုပ်ငန်းဆိုင်ရာ သုတေသနများ၊ ပညာပေးလုပ်ငန်းများနှင့် လူသားအရင်းအမြစ်များ ဖွံ့ဖြိုးတိုးတက်ရေးတို့အတွက် ပြီးပြည့်စုံသော ငါးလုပ်ငန်းဆိုင်ရာ တက္ကသိုလ်ကြီးတစ်ခု (Fishery University) ဖွင့်လှစ်ပေးပါရန် ပြည်ထောင်စုအစိုးရအား တိုက်တွန်း ကြောင်း အဆိုကို ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ ဆက်လက်ဆွေးနွေးဖို့ ဖြစ်ပါတယ်။
</speech>
<speech type='speaker'>
ပထမဦးစွာ မကွေးတိုင်းဒေသကြီး မဲဆန္ဒနယ်အမှတ်(၁)မှ ဦးလှဆန်း ဆွေးနွေး နိုင်ပါပြီ
</speech>
<speech>
<mp id='1276'>ဦးလှဆန်း၊ မကွေးတိုင်းဒေသကြီး မဲဆန္ဒနယ်အမှတ်(၁)</mp>
အမျိုးသားလွှတ်တော် ဥက္ကဋ္ဌကြီးနှင့်တကွ အားလုံး မင်္ဂလာပါ။ မကွေးတိုင်းဒေသကြီး မဲဆန္ဒနယ်အမှတ်(၁) အမျိုးသား﻿ လွှတ်တော်ကိုယ်စားလှယ် ကျွန်တော် ဦးလှဆန်း မှ ပဲခူးတိုင်းဒေသကြီး မဲဆန္ဒနယ်အမှတ်(၁၁) အမျိုးသားလွှတ်တော် ကိုယ်စားလှယ် ဒေါက်တာဝင်းမြင့် ၏ အဆိုသည် အဆို တင်သွင်းစဉ်ကတည်း က ပြီးပြည့်စုံအောင် တင်ပြပြီးဖြစ်သလို ကျွန်တော်တို့ မြန်မာနိုင်ငံ ဖွံ့ဖြိုးစေရန် တစ်နည်းအားဖြင့် အကြွေးနွံက လွတ်မြောက်နိုင်စေရန် ဝင်ငွေအမြောက်အမြား ရရှိစေနိုင်ပြီး ငါးထုတ်လုပ်မှုလုပ်ငန်း တိုးတက်စေရန် ရည်ရွယ်ပြီး ငါးလုပ်ငန်းဆိုင်ရာ တက္ကသိုလ်ကြီး (Fishery University) တစ်ခု ဖွင့်လှစ်ပေးရန် အဆိုအား လေးလေးနက်နက် ထောက်ခံဆွေးနွေးသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ပြီးခဲ့တဲ့ စနေ၊ တနင်္ဂနွေ နားရက် မိမိမဲဆန္ဒနယ်မြေ သွားရောက်သည့် အခါမှာ တူတော်မောင်တစ်ယောက်က မေးလိုက်တဲ့စကား၊ ကျွန်တော်တို့ လွှတ်တော် ရုပ်/သံကို အမြဲ တမ်း TV မှာ ကြည့်ဖြစ်ပါတယ်တဲ့။ ဦးတို့ လွှတ်တော်မှာ လမ်း၊ ကျောင်း၊ တံတား၊ တောင်းခံတဲ့ ကိစ္စပဲလား ယခု ကျွန်တော်တို့ စီးပွားရေးလုပ် မကောင်းကြဘူး။ သီးနှံဈေးနှုန်းတွေကလည်း မကောင်း၊ ဘဏ်အတိုးနှုန်းကလည်း နိုင်ငံတကာထက် မြင့်နေပါတယ်။ အိန္ဒိယကလည်း ပဲမျိုးစုံအဝယ်ရပ်တော့ ကျွန်တော်တို့ တောင်သူတွေ အခက်အခဲတွေ့နေရပြီ ဆိုပြီးတော့ ကျွန်တော်တို့ ဆောင်ရွက်ရသည့် လုပ်ငန်းတာဝန်များကိုလည်း ရှင်းပြပြီးတော့ စိုက်ပျိုးရေးသည် ကျွဲ၊ နွား၊ ဆိတ် မွေးမြူရေး၊ ငါး၊ ပုစွန် မွေးမြူရေးတွေနဲ့ ဆက်စပ်နေတော့ မွေးမြူရေးနဲ့တွဲလုပ်ဖို့ ပြောကြားရင်း ဒေါက်တာဝင်းမြင့် ၏ အဆို ကိုလည်း သတိရလိုက်မိပါတယ်။ မနှစ်က နိုင်ငံခြားဝင်ငွေ ဒေါ်လာသန်း (၆၀၀)ရလို့ (၁၀)ဆလောက် ကြိုးစားပါက ဒေါ်လာသန်း(၆၀၀၀)များ ရခဲ့ရင်ဆိုပြီး တွေးတောကာ ဖြစ်နိုင်မှန်းတော့ သိပါတယ်။ မဖြစ်သေးတဲ့ကိစ္စ ဖြစ်အောင် ဘယ်လိုဆောင်ရွက်ကြမလဲ။ နည်းပညာ၊ အသိပညာတွေ ပထမ ရှာရပါ မယ်။ ၁၉၅၂ ခုနှစ်ကစခဲ့တဲ့ ငါးမွေးမြူရေး၊ ၁၉၇၂ ခုနှစ်ကျမှ ငါးမွေးသားပေါက် နည်းစနစ် တတ်ခဲ့ကြ ပါတယ်။ ဒီထက်လည်း မတိုးတက်တော့ပါဘူး။ ဒီတော့ ငါးမွေးမြူရေး၊ ပုစွန်မွေးမြူရေး ပညာရပ် ဆိုင်ရာအတွက် အဆင့်ဆင့်ကစပြီး ငါးလုပ်ငန်းဆိုင်ရာတက္ကသိုလ် (Fishery University) တစ်ခုတော့ လိုအပ်နေပါပြီ။ လေးစားရပါသော ဥက္ကဌကြီးခင်ဗျား။ ငါးထုတ်လုပ်မှုနှင့်ပတ်သက်၍ ကျွန်တော်တို့နိုင်ငံမှာ ကဏ္ဍကြီး (၃) ရပ်ရှိပါတယ်။ နံပါတ်တစ်ကဏ္ဍအနေနဲ့ကတော့ ရေချိုငါးလုပ်ငန်း ဖြစ်ပါတယ်။ Inland Fishery ပါ။ မြစ်ချောင်း၊ အင်းအိုင်၊ ရေကန်များတွင် သဘာဝအတိုင်း ထုတ်လုပ်မှုပါ။ ဒီကဏ္ဍမှာလည်း အသိဉာဏ်ပညာနည်းပါးသော ပြည်သူအချို့၏လုပ်ရပ်များကြောင့် အဆိပ်ချမှု၊ ရှော့တိုက်မှု၊ မိုင်းခွဲမှု၊ ငါးရစ်ငါးသန်တက်တဲ့အချိန်မှာ ဖမ်းဆီးမှုတွေကြောင့် ငါးသယံဇာတတွေ ပျက်စီးကုန်ပါတယ်။ ဥပဒေ အတိုင်း ဖော်ဆောင်နိုင်ဖို့လည်း လိုပါတယ်။ နံပါတ်နှစ်ကဏ္ဍကတော့ ပင်လယ်ပြင် ရေငန်ငါး ဖမ်းဆီးထုတ်လုပ်တဲ့ကဏ္ဍပါ။ Marine Fishery ဆိုတဲ့ ပင်လယ်ပြင် ကမ်းနီး၊ ကမ်းဝေး ငါးဖမ်းခြင်းဖြစ်ပါတယ်။ ဒီကဏ္ဍမှာ ကျွန်တော်တို့ ဧရာဝတီ ရေချိုမြစ် မြစ်ရေတက်ပြီး ပြန်ကျစဉ် ကမ်းနားတစ်လျှောက်မှာ ဒိုက်ချီများချပြီး စောင် သို့မဟုတ် ပိုက်နှင့် နှစ်ယောက် ယက်သယ်ထိုးတယ် ဆိုတဲ့ငါးဖမ်းနည်းရဲ့ ဒိုက်ချီအောက်ဝင် ဒိုက်ချီ မမပြီး ငါးဖမ်း ရပါတယ်။ လူက ဒိုက်ချုံဖန်တီးပြီး ဖမ်းဆီးတာလိုမျိုးပါ။ ရခိုင်၊ မြိတ်ကျွန်းစုတွေမှာ ဥပမာ မြိတ်ကျွန်းစုတွင် ကျွန်းပေါင်း(၈၀၀)ကျော် ဒိုက်ချီ ကြီးပေါင်း(၈၀၀)ကျော် သဘာဝကကို ဖန်တီးပေး﻿ သြဂုတ်လ ၂၄ ရက် ထားတာ။ ပင်လယ်ပြင် ရေအောက်သယံဇာတတွေ ထိန်းသိမ်းစောင့်ရှောက်ဖို့ လိုနေပါပြီ။ ကမ်းဝေး ဖမ်းရမည့် လူက ကမ်းနီးလာပြီး ဖမ်းတဲ့ကိစ္စ၊ ကျွန်းစုတွေရှိလို့ ကျွန်းနှင့် ကမ်းနီးဒေသများမှာသာ ငါး၊ ပုစွန်တွေက ခိုအောင်း ပေါက်ဖွားကြီးပြင်းရတာပါ။ ကျွန်တော်တို့နိုင်ငံက တရားမဝင်သောငါးကို တစ်ဖက်က တရားဝင်အနေနဲ့ လက်ခံပြီး ကျွန်တော်တို့ မြန်မာတွေကိုလည်း လုပ်သားအဖြစ် ခိုင်းစေခံနေရတာတွေဟာ မိမိနိုင်ငံ၏ သယံဇာတ အရင်းအမြစ်များကို မထိန်းသိမ်းနိုင်လို့၊ မစောင့်ရှောက်နိုင်လို့၊ စောင့်ရှောက်နိုင်တဲ့အင်အား ငွေ၊ ပစ္စည်း၊ ပစ္စည်း ဆိုတာမှာ အဆင့်မြင့်ရေယာဉ်များရှိမှသာ နိုင်ငံတွင်းမှာရော၊ နိုင်ငံပြင်ပကပါ မသမာမှု၊ မမှန်မကန်ဖြင့် ငါးဖမ်းဆီးသောသူများအား ဖမ်းဆီးနိုင်မှာ ဖြစ်ပါတယ်။ နည်းပညာ၊ အသိပညာဉာဏ် အမြော်အမြင်ဖြင့် မသုံးစွဲ၊ မထိန်းသိမ်းပါက၊ မစောင့်ရှောက်ပါက တစ်သက်လုံးစားရမည်ထင်ပြီး ပင်လယ်ထဲမျောနေသော ဆင်သေပေါ် နားခိုလိုက်ပါသွားသည့် ကျီးမိုက်ငှက်ကဲ့သို့ ကျွန်တော်တို့ ကြုံတွေ့ရနိုင်ပါလိမ့်မယ်။ နံပါတ်သုံးကဏ္ဍအနေနဲ့တော့ Aquaculture ဖြစ်တဲ့ မွေးမြူရေးငါးထုတ်လုပ်မှု ကဏ္ဍ ဖြစ်ပါတယ်။ ကိုယ်ပိုင်မွေးမြူရေးကဏ္ဍမှာလည်း သားပေါက် ဖောက်တတ်သော နည်းပညာလည်း မရှိပါဘူး။ သားပေါက်ကို နိုင်ငံခြားက မှာရပါတယ်။ အသေအပျောက် များပါတယ်။ စရိတ်စကကြီးပါ တယ်။ ပုစွန်သားပေါက်ကို နိုင်ငံခြားကမှာရတာ ကျွန်တော်တို့ ကွင်းဆင်းဆောင်ရွက်စဉ် လက်တွေ့ သိခဲ့ရတာပါ။ လက်တွေ့မွေးမြူနေသော လုပ်ငန်းရှင်များ၊ အတွေ့အကြုံ ရင့်ကျက်သော မြန်မာနိုင်ငံ ပညာရှင်ကြီးများမှာလည်း ငါး၊ ပုစွန်မွေးမြူရေးနှင့် ပတ်သက်သော တက္ကသိုလ်ကြီးတစ်ခု ပေါ်ပေါက် စေလိုကြောင်းလည်း ကျွန်တော်တို့ သိရှိခဲ့ရပါတယ်။ ဥက္ကဋ္ဌကြီးခင်ဗျား။ ၂၁-၆-၂၀၁၇ ဒုတိယအကြိမ်၊ ပြည်သူ့လွှတ်တော်၊ ပဉ္စမပုံမှန် အစည်း အဝေး (၁၈)ရက်မြောက်နေ့မှာ လယ်ဝေးမဲဆန္ဒနယ် ဦးမျိုးဇော်ဦး တင်သွင်းတဲ့ သီးနှံအာမခံစနစ် အကောင်အထည်ဖော်ရေးအဆို အောင်မြင်ပါတယ်။ သီးနှံအာမခံအတွက် ကျွန်တော့်မိတ်ဆွေ Global World Insurance Co.,Ltd Global World အာမခံကုမ္ပဏီက ဘယ်လိုဆောင်ရွက်မှာလဲ မေးကြည့်တော့ တိုင်း(၃)တိုင်းကို ရန်ကုန်၊ ဧရာဝတီ၊ မကွေးတိုင်း၊ တစ်တိုင်းမှာ ဧက(၂၀၀)စီလောက် စမ်းသပ်ပါမယ်။ အများကြီးမလုပ်ပါဘူး။ ဒီနေ့ ရာသီဥတု၊ ပိုးမွှား၊ သဘာဝအန္တရာယ်များကြောင့် မူလသတ်မှတ်ထားသော အထွက်နှုန်းမရှိရင် အာမခံကုမ္ပဏီက အလျော်ပေးရပါတယ်။ လွယ်ကူတဲ့ ကိစ္စတော့ မဟုတ်ပါဘူး။ ဒါပေမဲ့ သူစမ်းသပ်ကြည့်ပါမယ်။ ဒီလိုပါပဲ။ ယခု ငါးတက္ကသိုလ်ဖွင့်မယ်ဆိုတာ လွယ်ကူတဲ့ကိစ္စတော့ မဟုတ်ပေမယ့် ပထမခြေလှမ်းမလှမ်းဘဲနဲ့ ခရီးမရောက်နိုင်ပါဘူး။ စီမံချက်ချ ဆောင်ရွက်နိုင်ဖို့ပဲ လိုအပ်တာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ အမျိုးသားလွှတ်တော်၊ ပဉ္စမပုံမှန်အစည်းအဝေး (၁၅)ရက် မြောက်နေ့ ၁၆-၆-၂၀၁၇ ရက်နေ့မှာ တနင်္သာရီတိုင်းဒေသကြီး အမှတ်(၈)မဲဆန္ဒနယ် အမျိုးသား လွှတ်တော်ကိုယ်စားလှယ် ဦးဥက္ကာမင်း က ဂြိုလ်တုစနစ် အသုံးပြုပြီးတော့ ငါးဖမ်းရေယာဉ်များအား စောင့်ကြည့်ထိန်းချုပ်တဲ့စနစ် Vessel Monitored System (VMS)ကို နိုင်ငံတကာစံနှုန်းများနှင့်အညီ﻿ တပ်ဆင်အသုံးပြု အမိန့်ညွှန်ကြားချက်များနှင့်အညီ ထုတ်ပြန်ဆောင်ရွက်ပေးနိုင်မည့် အစီအစဉ် ရှိ/မရှိ ကို စမ်းသပ်ဆောင်ရွက်နေပြီဖြစ်ကြောင်း၊ ဆက်လက်၍ စီမံကိန်းတစ်ခုအနေဖြင့် ဆောင်ရွက်သွားမှာ ဖြစ်ကြောင်း ဖြေကြားခဲ့ပါတယ်။ ယခင် ပြီးခဲ့တဲ့အစိုးရလက်ထက် စတုတ္ထအကြိမ် ပုံမှန်အစည်းအဝေး ၃၁-၈-၂၀၁၂ ရက်နေ့မှာလည်း အဆိုတင်သွင်းပြီးတော့ ပုံမှန်အစည်းအဝေး၊ တတိယနေ့မှာ မွေးမြူရေး၊ ရေလုပ်ငန်းဝန်ကြီးဌာန၊ ဒုတိယဝန်ကြီးအဆို အဖြေမှာလည်း (VMS) စနစ် အသုံးပြုရန် စီမံဆောင်ရွက် လျက်ရှိပါတယ်ဟု ဖြေကြားခဲ့ကြောင်း မှတ်တမ်းများအရ သိရပါတယ်။ ဥက္ကဋ္ဌကြီးခင်ဗျား။ ပထမအကြိမ်၊ ဒုတိယအကြိမ် လွှတ်တော် ဆွေးနွေးချက်များအရ နှိုင်းယှဉ်ပြီး သက်ဆိုင်ရာဝန်ကြီးဌာနများ၏ လုပ်ဆောင်ချက်များကို သိရှိမှတ်သားနိုင်ပါတယ်။ နိဂုံးချုပ် အနေဖြင့် ပဲခူးတိုင်းဒေသကြီး မဲဆန္ဒနယ်အမှတ်(၁၁) ဒေါက်တာဝင်းမြင့် ၏ ငါးလုပ်ငန်းဆိုင်ရာ တက္ကသိုလ်ကြီး (Fishery University) ဖွင့်လှစ်ဆောင်ရွက်နိုင်ပါစေကြောင်းနှင့် ကျွန်တော်သည် ထိုနည်းလည်းကောင်း မဖြစ်ပါစေကြောင်း ဆုတောင်းမေတ္တာပို့သရင်း နိဂုံးချုပ်အပ်ပါတယ်။ အားလုံး ကို ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
ဆက်လက်ပြီး မွန်ပြည်နယ် မဲဆန္ဒနယ်အမှတ်(၁)မှ ဦးအေးမင်းဟန် ဆွေးနွေး နိုင်ပါပြီ
</speech>
<speech>
<mp id='1297'>ဦးအေးမင်းဟန်၊ မွန်ပြည်နယ် မဲဆန္ဒနယ်အမှတ်(၁)</mp>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါ။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၁)က အမျိုးသားလွှတ်တော်ကိုယ်စားလှယ် ဦးအေးမင်းဟန် ဖြစ်ပါတယ်။ ကျွန်တော့်အနေဖြင့် ပဲခူးတိုင်းဒေသကြီး မဲဆန္ဒနယ်အမှတ်(၁၁) အမျိုးသားလွှတ်တော်ကိုယ်စားလှယ် ဒေါက်တာဝင်းမြင့် ၏ ငါးလုပ်ငန်းဆိုင်ရာတက္ကသိုလ် (Fishery University) တစ်ခု ဖွင့်လှစ်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို ထောက်ခံ အကြံပြု ဆွေးနွေးသွားမှာ ဖြစ်ပါတယ်။ အဆိုရှင် ပြောသွားသလိုပါပဲ။ (Fishery University) တစ်ခု တည်ထောင်လိုက်ခြင်းအားဖြင့် မြန်မာနိုင်ငံ၏ ငါး၊ ရေလုပ်ငန်း ရေရှည်ဖွံ့ဖြိုးတိုးတက်ရေး၊ ငါးနှင့် ရေသယံဇာတများ ထိန်းသိမ်း ကာကွယ်ရေး၊ ပြည်တွင်းစားသုံးမှုဖူလုံပြီး နိုင်ငံခြားဝင်ငွေတိုးတက်ရရှိရေး၊ အလုပ်အကိုင်အခွင့်အလမ်း များ ပိုမိုရရှိရေး၊ ကျေးလက်စီးပွားဖွံ့ဖြိုးပြီး ဆင်းရဲမှုလျှော့ချရေး၊ ငါးလုပ်ငန်းဆိုင်ရာ သုတေသနများ၊ ပညာပေးလုပ်ငန်းများနှင့် လူသားအရင်းအမြစ်များ ဖွံ့ဖြိုးတိုးတက်ရေးတို့အတွက် အမှန်တကယ် အကျိုး သက်ရောက်မှုရှိသွားမှာ ဖြစ်ပါတယ်။ လေးစားရပါသော အမျိုးသားလွှတ်တော်ဥက္ကဋ္ဌကြီးခင်ဗျား။ နိုင်ငံတစ်နိုင်ငံ ဖွံ့ဖြိုးတိုးတက် ဖို့ဆိုရင် ထိုနိုင်ငံမှာနေထိုင်တဲ့ နိုင်ငံသူ၊ နိုင်ငံသားများ၏ လူသားအရင်းအမြစ် ဖွံ့ဖြိုးခြင်းသည် အဓိက ကျပါတယ်။ လူသားအရင်းအမြစ် ဖွံ့ဖြိုးခြင်းဆိုသည်မှာ နိုင်ငံ၏ အသက်မွေးဝမ်းကျောင်းမှု ပညာရပ်﻿ အစိုးရလိမ့်မယ်။ သူနည်းနဲ့ တက်သိမ်းပြောသွားတဲ့စကားလည်း အလိုလို မတတ် ရသည် အသက်ခဲ့တာတွေ ယခုရာမလိုပါဘူး။ ပညာတစ်ခွန်း ရှိပါတယ် နယ်ပယ်တွင် ပညာတတ်လူဦးရေများ များပြားခြင်းကို ဆိုလိုပါတယ်။ နိုင်ငံတစ်နိုင်ငံမှာ ပညာတတ် လူဦးရေ တိုးတက်များပြားလာပြီဆိုရင် ထိုနိုင်ငံ၏ ဖွံ့ဖြိုးတိုးတက်မှုကလည်း အလိုလို မြင့်မားလာ ပါတယ်။ စင်ကာပူဝန်ကြီးချုပ်ဟောင်း လီကွမ်ယု ပြောသွားတဲ့စကားတစ်ခွန်း ရှိပါတယ်။ နိုင်ငံ တစ်နိုင်ငံကို စစ်လက်နက်ပစ္စည်းနဲ့ တက်သိမ်းစရာမလိုပါဘူး။ ပညာတတ်အောင်လုပ်၊ သူ့ဟာသူ ကျွန်လာခံလိမ့်မယ်။ သူပြောခဲ့တာတွေ ယခုမျက်မှောက်ကာလမှာ တကယ်ဖြစ်နေပါပြီ။ စင်ကာပူနိုင်ငံ အစိုးရသည် အသက်မွေးဝမ်းကျောင်း တက္ကသိုလ်များထူထောင်၍ ပညာရှင်များကို မွေးထုတ်ခဲ့သော ကြောင့် လုပ်ငန်းအသီးသီးတွင် စင်ကာပူနိုင်ငံသားများက ဦးဆောင်၍ လုပ်ကိုင်လျက်ရှိပြီး မြန်မာနိုင်ငံ အပါအဝင် အရှေ့တောင်အာရှနိုင်ငံ တော်တော်များများမှ နိုင်ငံသားများသည် စင်ကာပူနိုင်ငံမှာ နည်းမျိုးစုံဖြင့် အောက်ခြေသိမ်းအလုပ်များ သွားရောက်လုပ်ကိုင်နေကြတာကို တွေ့မြင်ကြရပါတယ်။ မြန်မာနိုင်ငံသူ၊ နိုင်ငံသားများအနေဖြင့် ပညာမတတ်သဖြင့် ယခုလို ပြည်ပထွက် အောက်ခြေ သိမ်းအလုပ်များ လုပ်ကိုင်နေရခြင်းသည် ခေတ်အဆက်ဆက်သော အစိုးရများ၏ ပညာရေးကို ကန့်သတ် ဖိနှိပ်ချုပ်ခြယ်ခဲ့ခြင်းနှင့် ပညာရေး၌ ရင်းနှီးမြှုပ်နှံခြင်းသည် ပြန်မရနိုင်သော အရင်းအနှီးဟု မှတ်ယူ သော အချို့သော ခေါင်းဆောင်များကြောင့်ဟုဆိုလျှင် မှားမယ်ဟု မထင်ပေ။ သို့ဖြစ်ပါ၍ ယခုပြည်သူ့အစိုးရလက်ထက်တွင် ပညာရေးကို အစွမ်းကုန်မြှင့်တင်ဆောင်ရွက် ရန် အထူးလိုအပ်လှပါတယ်။ သို့မှသာ နိုင်ငံ၏ လူသားအရင်းအမြစ် ဖွံ့ဖြိုးလာမှာဖြစ်ပါတယ်။ ယခု လက်ရှိ မြန်မာနိုင်ငံ၏တက္ကသိုလ်များ၌ သတ္တဗေဒဘာသာရပ်ကို သင်ကြားခြင်း၊ မော်လမြိုင်တက္ကသိုလ် တွင် အဏ္ဏဝါသိပ္ပံဘာသာရပ်ကို သင်ကြားနေသော်လည်း ငါးလုပ်ငန်းနှင့် တိုက်ရိုက် သက်ဆိုင်သော ဘာသာရပ်များ မဟုတ်ပါ။ နိုင်ငံအတွက် ထိရောက်စွာအကျိုးပြုနိုင်မည့် ငါးလုပ်ငန်းနှင့် သက်ဆိုင်သော ပညာရှင်များ မွေးထုတ်ပေးနိုင်ဖို့ အစိုးရအနေဖြင့် ငါးလုပ်ငန်းဆိုင်ရာ (Fishery University) တစ်ခုကို တည်ထောင်ပေးခြင်း၊ ငါးလုပ်ငန်းနှင့်သက်ဆိုင်သည့် ဘာသာရပ်များကို သင်ကြားပေးမည့် (Fishery Department)များကို တက္ကသိုလ်များတွင်ထားရှိပြီး ငါးလုပ်ငန်းနှင့်သက်ဆိုင်သော ဘာသာရပ်များကို သင်ကြားပေးရန် လိုအပ်လှပါတယ်။ သို့မှသာ နိုင်ငံအတွက် အကျိုးပြုနိုင်မည့် ငါးလုပ်ငန်းနှင့် သက်ဆိုင်သောပညာရှင်များ ပေါ်ထွန်းလာမှာ ဖြစ်ပါတယ်ခင်ဗျား။ လေးစားရပါသော ဥက္ကဌကြီးခင်ဗျား။ Power Point သုံးစွဲခွင့်ပြုဖို့ ရိုသေစွာ တင်ပြ တောင်းခံအပ်ပါတယ်။ ဒါဟာ ဂျပန်မှာရှိတဲ့ ငါးလုပ်ငန်းဆိုင်ရာ တက္ကသိုလ်တစ်ခုပါ။ ဒါက ကိုရီးယား နိုင်ငံမှာရှိတဲ့ ငါးလုပ်ငန်းနဲ့ ပတ်သက်တဲ့ နည်းပညာတက္ကသိုလ်တစ်ခုပါ။ ဒါက အိန္ဒိယနိုင်ငံက ငါး လုပ်ငန်းဆိုင်ရာ တက္ကသိုလ်တစ်ခုပါ။ ဒါက ရှန်ဟိုင်း-အိုးရှင်းယူနီဗာဆယ်ပါ။ တရုတ်မှာ ရှိတာပါ။ ဒါက ဗီယက်နမ်က တက္ကသိုလ်တစ်ခုဖြစ်ပြီး အဲဒီမှာ ငါးလုပ်ငန်း Department တစ်ခု တည်ထောင်ပြီးတော့ ငါးလုပ်ငန်းဘာသာရပ်ကို သင်ကြားပေးနေတာဖြစ်ပါတယ်။ ဒါက ထိုင်းနိုင်ငံက တက္ကသိုလ်ပါ။ အဲဒီမှာ လည်း ငါးလုပ်ငန်း Department တစ်ခုရှိပြီးတော့ ငါးလုပ်ငန်းရဲ့ ဘာသာရပ်ကို သင်ကြားနေတာပါ။ ထိုင်းနိုင်ငံရှိ တက္ကသိုလ်မှာရှိတဲ့ ငါးလုပ်ငန်းနဲ့ ပတ်သက်တဲ့ဘာသာရပ်တွေကို သင်ကြားတဲ့ဌာနတွေ ဖြစ်ပါတယ်။ ဒါကတော့ အာရှပစိဖိတ်နိုင်ငံတွေမှာရှိတဲ့ ငါးလုပ်ငန်း၊ ငါးနဲ့ ရေထွက်ပစ္စည်း ပို့ကုန်တွေနဲ့ သွင်းကုန်တန်ဖိုးတွေကို ဒေါ်လာနဲ့ ဖော်ပြထားခြင်းဖြစ်ပါတယ်။﻿ အထက်တွင် ဖော်ပြခဲ့သော အာရှနိုင်ငံက ငါးလုပ်ငန်းဆိုင်ရာ တက္ကသိုလ်များ တည်ထောင်ပြီး ငါးလုပ်ငန်းနှင့် သက်ဆိုင်သောဘာသာရပ်များကို သင်ကြားပို့ချခြင်းဖြင့် ပညာရှင်များကို မွေးထုတ်၍ နိုင်ငံ၏ငါးလုပ်ငန်းကဏ္ဍ ဖွံ့ဖြိုးတိုးတက်အောင် ဆောင်ရွက်လျက်ရှိပါတယ်။ ငါးလုပ်ငန်းကဏ္ဍ ဖွံ့ဖြိုး လာသည်နှင့်အမျှ ပြည်သူလူထုအတွက် အလုပ်အကိုင်အခွင့်အလမ်း များပြားလာခြင်း၊ ရရှိလာသော ငါး၊ ပုစွန်ထွက်ကုန်များကို နိုင်ငံရပ်ခြားကို တင်ပို့ရောင်းချခြင်းတို့ကြောင့် နိုင်ငံခြားဝင်ငွေ တိုးတက် များပြားလာပါတယ်။ ကျွန်တော်တို့ မြန်မာနိုင်ငံကို လေ့လာကြည့်မယ်ဆိုရင် အဓိကမြစ်ကြီး(၄)ခုနှင့် ကျယ်ပြန့်သော ပင်လယ်သမုဒ္ဒရာနှင့် ရေသယံဇာတများစွာ ပိုင်ဆိုင်ထားပါသော်လည်း ငါးလုပ်ငန်း ကဏ္ဍမှာ ပြည်ပဝင်ငွေ ထင်သလောက်မရရှိပေ။ ထိုသို့ဖြစ်ရခြင်းမှာ မြန်မာနိုင်ငံအနေဖြင့် ပင်လယ်ထဲ မှ ငါးများကို လွယ်လွယ်ဖမ်းပြီး လွယ်လွယ်ရောင်းချ ရုံလောက်သာ လုပ်ဆောင်ခဲ့ခြင်းတို့ကြောင့် ဖြစ်ပါတယ်။ အခြားနိုင်ငံများကဲ့သို့ ငါးဖမ်းခြင်းလုပ်ငန်း၊ ငါးမွေးမြူခြင်းလုပ်ငန်းနှင့် သက်ဆိုင်သည့် နည်းပညာများ ထင်သလောက် တိုးတက်ခေတ်မီမှုမရှိခြင်း၊ ငါးလုပ်ငန်းဆိုင်ရာ သုတေသနပြုမှု အားနည်းခြင်း၊ ပင်လယ်သမုဒ္ဒရာနှင့် ရေသယံဇာတများကို ရေရှည်တည်တံ့ရန် မည်ကဲ့သို့ ထိန်းသိမ်း ရမည်ကို မသိရှိခြင်းတို့ကြောင့် ဖြစ်ပါတယ်။ သို့ဖြစ်ပါ၍ ငါးလုပ်ငန်းနှင့် သက်ဆိုင်သည့် တက္ကသိုလ်တစ်ခု ဖွင့်လှစ်လိုက်မည်ဆိုပါက အဆိုပါကိစ္စရပ်များကို သိရှိနားလည်သည့် ပညာရှင်များ ပေါ်ထွက်လာခြင်းဖြင့် မြန်မာနိုင်ငံ၏ ငါးလုပ်ငန်းကဏ္ဍဖွံ့ဖြိုးတိုးတက်ရေးကို ထိရောက်စွာ အကျိုးပြုမှာဖြစ်ပါတယ်။ သို့ဖြစ်ပါ၍ ဦးဝင်းမြင့် ၏ (Fishery University) တည်ထောင်ခြင်းဖြင့် နိုင်ငံ၏ ပညာရေးကဏ္ဍ၊ ငါးလုပ်ငန်းကဏ္ဍ၊ သဘာဝ ပတ်ဝန်းကျင်ကဏ္ဍ၊ စီးပွားရေးကဏ္ဍများ ဖွံ့ဖြိုးတိုးတက်စေရန် တိုက်ရိုက်အကျိုးပြုနိုင်မည်ဖြစ်သဖြင့် နိုင်ငံ၏ဘဏ္ဍာငွေ လုံလောက်မှုမရှိခဲ့လျှင် ကမ္ဘာ့ဘဏ်နှင့် နိုင်ငံတကာမှ ချေးငွေများရယူခြင်းဖြင့် တက္ကသိုလ်တည်ထောင်ခြင်းကို လုပ်ဆောင်သင့်ပါကြောင်း ပြည်ထောင်စုအစိုးရအား အကြံပြုရင်း အဆိုကို လေးလေးနက်နက် ထောက်ခံပါကြောင်း တင်ပြအပ်ပါတယ်။ (ဩဘာသံများ)
</speech>
<speech type='speaker'>
ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း ဆွေးနွေးနိုင်ပါပြီ
</speech>
<speech>
<mp id='9၀8'>ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)</mp>
လေစားအပ်ပါသော ဥက္ကဋ္ဌကြီးနှင့်တကွ အားလုံး မင်္ဂလာပါလို့ ကျွန်တော် နှုတ်ခွန်းဆက်သအပ်ပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၁၁)က ဦးဝင်းမြင့် ရဲ့ အဆိုကို ထောက်ခံဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ဒီအဆိုကို ပြီးခဲ့တဲ့ ပထမအကြိမ် လွှတ်တော်မှာလည်း ငွေရှိတဲ့အချိန် လုပ်ပေးပါမယ် ဆိုပြီးတော့ မှတ်တမ်းတင်ခဲ့ရဖူးပါတယ်။ ကျွန်တော် ဒီအဆိုကို ဘာလို့ထောက်ခံရတာလဲ ဆိုရင် တိုင်းပြည်နဲ့ နောင်လာမယ့်မျိုးဆက်တွေ မျက်နှာမငယ်စေချင်လို့ ကျွန်တော် ဒါကို ဆွေးနွေးသွား﻿ မှာပါ။ ဒီပညာဟာ ဘယ်လောက်အရေးကြီးတယ်၊ ဘယ်လောက်အရေးကြီးတယ်ဆိုတာကို မသိခဲ့လို့၊ မရှိခဲ့လို့ ယနေ့ ကျွန်တော်တို့ ပြောနေကြရတာပါ။ ကျွန်တော်တို့ ပတ်ဝန်းကျင်နိုင်ငံတွေကို စဉ်းစား ကြည့်မယ်ဆိုရင် အိန္ဒိယနိုင်ငံဟာ ငါးတက္ကသိုလ်ကောလိပ်(၈)ခု ရှိပါတယ်။ ထိုင်းနိုင်ငံဟာ ၁၉၄၃ ခုနှစ် ကစပြီး ငါးလုပ်ငန်းတက္ကသိုလ် ကိုင်တီဆပ် တက္ကသိုလ်ရဲ့ အစိတ်အပိုင်းတစ်ခုအဖြစ် ဖွင့်လှစ်ခဲ့ပါတယ်။ တရုတ်နိုင်ငံဟာ ၁၉၂၁ ခုနှစ်က ရှန်ဟိုင်းတက္ကသိုလ်မှာ ဖွင့်လှစ်ခဲ့ပါတယ်။ ဒီနေ့ ကျွန်တော်တို့ ကမ္ဘောဒီးယားနိုင်ငံမှာလည်း ဖွင့်နေပါပြီ။ ဘေးကရှိတဲ့ နိုင်ငံအားလုံးမှာ ငါးတက္ကသိုလ်တွေ ရှိနေပါတယ်။ ကျွန်တော်တို့ဆီမှာသာ မရှိသေးခဲ့တာပါ။ အဲဒီမှာ ကျွန်တော်တို့က ပြီးခဲ့တဲ့ ၂၀၁၆ ခုနှစ်၊ ၆ လပိုင်းက ဒီ တောင်ကိုရီးယားနိုင်ငံ ပတ်ရှောင် Internationd University က ပါရဂူနှစ်ယောက် ကျွန်တော်တို့ ရေလုပ်ငန်း၊ စိုက်ပျိုး မွေးမြူရေး ရေလုပ်ငန်းကို လာပြီးဆွေးနွေးသွားပါတယ်။ သူတို့ကလည်း အကူအညီတွေ ပေးနိုင်ပါတယ်။ ဂျပန်လည်း ကျွန်တော်တို့ကော်မတီကို ခဏခဏလာဆွေးနွေးတယ်။ ကျွန်တော်တို့နိုင်ငံမှာ ဘာတွေ လိုနေတယ်ဆိုတာကို သူတို့က အဝေးကနေပြီးတော့ မျက်စိထဲမြင်နေပြီ ဖြစ်ပါတယ်။ ကျွန်တော်တို့ ဘယ်လောက်အချိန်တွေ ကုန်နေပြီလဲ။ ဘယ်လောက် ကျွန်တော်တို့ နောက်ကျနေပြီလဲဆိုတာကို သူတို့ သိနေတယ်။ ဒီနေရာမှာ ကျွန်တော် တစ်ခုပြောချင်ပါတယ်။ ပြီးခဲ့တဲ့ ဇူလိုင်လ ၂၀ ရက်နေ့က ရန်ကုန်တိုင်း ဝန်ကြီးချုပ် ဦးဖြိုးမင်းသိန်း က ငါး၊ ပုစွန် လုပ်ငန်းကဏ္ဍသည် နိုင်ငံ့စီးပွားရေး GDP ကို အမြန်ဆုံး မြှင့် တင်နိုင်ရန်အတွက် ချက်ချင်းအကျိုးဖြစ်ထွန်းနိုင်တဲ့ လုပ်ငန်းတစ်ခုဖြစ်သဖြင့် (၃)နှစ်အတွင်း မြန်မာနိုင်ငံ စီးပွားရေး GDP (၂၀)ရာခိုင်နှုန်းအထိ ဆွဲတင်နိုင်အောင် လုပ်ဆောင်သွားမယ်။ ရန်ကုန်တိုင်းအတွက် Pilot Project တစ်ခု အမြန်လုပ်ဆောင်သွားမယ်လို့ ပြောသွားပါတယ်။ ဒါ သူမြင်နေပါပြီ၊ ဒီကိစ္စ။ ဒါကို ပြည်ထောင်စုအစိုးရအနေဖြင့် မျက်ခြေမပြတ်သင့်ပါဘူး။ မည်ကဲ့သို့ ကူညီအားပေး လုပ်ဆောင်ပေးမယ် ဆိုတာ ကျွန်တော်တို့ စဉ်းစားသင့်နေပါပြီ။ ငါးလုပ်ငန်းဆိုရာမှာလည်း ရေချိုငါးလုပ်ငန်း၊ ရေငန်ငါး လုပ်ငန်း၊ ငါးသားဖောက်လုပ်ငန်းဆိုပြီး (၃)မျိုးရှိတဲ့အထဲမှာ ငါးဖမ်းခြင်း၊ စုဆောင်းခြင်း၊ မွေးမြူခြင်း၊ ရှာဖွေခြင်း၊ သုတေသနပြုခြင်း၊ မျိုးစိတ်ထည့်ခြင်း၊ ပြန့်ပွားစေခြင်း၊ ပြုပြင်မွမ်းမံခြင်း၊ သယ်ယူပို့ဆောင် ခြင်း၊ သိုလှောင်ခြင်း၊ ရောင်းချခြင်းစတဲ့ ပညာရပ်တွေ အကျုံးဝင်ပါတယ်။ ငါးဆိုရာမှာလည်း ခရု၊ ကမာ၊ ဂုံး၊ ယောက်သွား၊ လိပ်၊ မိကျောင်း၊ ရေနေနို့တိုက်သတ္တဝါ၊ သန္တာ၊ ရေညှိ၊ ရေမှော်၊ ပျော့လေးများ အကျုံးဝင် ပါတယ်။ ငါးလုပ်ငန်းတက္ကသိုလ် ဆိုရာမှာလည်း ငါးလုပ်ငန်းဥပဒေများ၊ ငါးနှင့်ငါးလုပ်ငန်းဆိုင်ရာ ပညာရပ်များကို ကျယ်ကျယ်ပြန့်ပြန့် သင်ကြားပေးရမည့် တက္ကသိုလ်တစ်ခုကို ကျွန်တော် ပြောတာပါ။ ဥက္ကဋ္ဌကြီးခင်ဗျား။ မြန်မာနိုင်ငံ အမြန်ဆုံး ဖွံ့ဖြိုးတိုးတက်ဖို့ဆိုရင် ရေချို၊ ရေငန် ငါး၊ ပုစွန် မွေးမြူရေးလုပ်ငန်းတွေကို ဖွံ့ဖြိုးတိုးတက်အောင် လုပ်ရပါမယ်။ ရေလုပ်ငန်းဆိုင်ရာ မွေးမြူရေးလုပ်ငန်း များ ဖွံ့ဖြိုးတိုးတက်စေရန် ဘက်စုံ၊ အရွယ်စုံ သားဖောက်လုပ်ငန်းများကိုလည်းကောင်း၊ မျိုးငါး၊ မျိုးပုစွန် များ ပြုစုထိန်းသိမ်းခြင်းကိုလည်းကောင်း အကောင်အထည်ဖော်ဆောင်ရွက်ရပါမယ်။ ရေထွက်ပစ္စည်း ထုတ်ကုန်များကို ကုန်ထုတ်လုပ်တင်ပို့ ရောင်းချခြင်း၊ ဝင်ငွေတိုးတက်ရေး၊ ဆင်းရဲနွမ်းပါးမှု လျှော့ချရေးနှင့် ကျေးလက်ဖွံ့ဖြိုးရေးကို ဖော်ဆောင်နိုင်မှာဖြစ်ပါတယ်။ ဒီလုပ်ငန်းတွေ အောင်မြင်ဖို့အတွက်ဆိုရင် ရေချို﻿ လုပ်ငန်းဆိုင်ရာ သုတေသနတွေ၊ ရေငန်လုပ်ငန်းဆိုင်ရာ သုတေသနတွေ၊ မူဝါဒပိုင်းဆိုင်ရာသုတေသန တွေ ယှဉ်တွဲ အကောင်အထည်ဖော်ရပါလိမ့်မယ်။ ဒီလိုဖော်ဆောင်နိုင်ဖို့အတွက်လည်း သက်ဆိုင်ရာ ကဏ္ဍ အလိုက် လူသားအရင်းအမြစ် အရည်အသွေး စွမ်းဆောင်ရည်နဲ့ အသိပညာ၊ အတတ်ပညာများ လိုအပ်ပါတယ်။ အရည်အချင်းမြင့်လူသားများအဖြစ် မွေးထုတ်ပေးရန် ရေလုပ်ငန်းဆိုင်ရာ ဘက်စုံ တက္ကသိုလ်တစ်ခု မဖြစ်မနေ လိုအပ်ကြောင်းကိုလည်း ဒါဟာ ပြနေပါတယ်။ ခေတ်အဆက်ဆက် မသိခဲ့လို့၊ မရှိခဲ့လို့ ခုလို ထောက်ပြရတာ ကျွန်တော် တိုင်းပြည်အတွက် တာဝန်တစ်ခု ကျေတယ်လို့ ပြောရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။ (ဩဘာသံများ)
</speech>
<speech type='speaker'>
ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၈)မှ ဦးဥက္ကာမင်း ဆွေးနွေးနိုင်ပါပြီ
</speech>
<speech>
<mp id='1260'>
ဦးဥက္ကာမင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၈)
</mp>
လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကြီးတစ်ရပ်လုံးကို မင်္ဂလာပါ ဆိုပြီးတော့ နှုတ်ခွန်းဆက်သပါရစေ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၈)မှ ဦးဥက္ကာမင်း ဖြစ်ပါတယ်။ ဥက္ကဌကြီးခင်ဗျား။ ကျွန်တော်ရဲ့ ဆွေးနွေးမှုကို Power Point ဖြင့် တင်ပြခွင့်ပြုပါရန် လေးစားစွာ ခွင့်တောင်းခံအပ်ပါတယ်။ ကျွန်တော်တို့ အဆိုနဲ့ ပတ်သက်ပြီးတော့ အဆိုရှင် တင်သွင်းတဲ့အချိန်မှာ ကျွန်တော်တို့ ကျိုးကြောင်းဖော်ပြချက် အချက်(၂၀) ပါ ပါတယ်။ အဲဒီတော့ ပြောချင်တဲ့အဓိပ္ပာယ်က အဆိုရှင် ကိုယ်တိုင်က ပြီးပြည့်စုံအောင် အဆိုကို တင်သွားပြီး ဖြစ်ပါတယ်။ ဒါပေမဲ့ ကျွန်တော်တို့ လိုအပ်ချက် တချို့နေရာမှာ ဒီ Fishery University နဲ့ပတ်သက်ပြီးတော့ နိုင်ငံအတွက် ဘာဖြစ်လို့ အရေးတကြီး လိုအပ်သလဲဆိုတဲ့ကဏ္ဍကနေ ကျွန်တော်ထောက်ခံပြီး ဆွေးနွေးသွားမှာဖြစ်ပါတယ်။ ကျွန်တော်တို့ မြန်မာနိုင်ငံဟာ အဆိုရှင် တင်သွင်းတဲ့အထဲမှာ ပါ ပါတယ်။ ကမ္ဘာ့ရေပိုင်နက် (၇၁)ရာခိုင်နှုန်း ရှိပြီးတော့ မြန်မာ့ရေပိုင်နက်(၆၇၇၀၀၀)စတုရန်းကီလိုမီတာ ရှိပါတယ်။ ဧရာဝတီမြစ်၊ သံလွင်မြစ်၊ စစ်တောင်းမြစ်၊ ချင်းတွင်းမြစ်နဲ့ ဒီ ကျွန်တော်တို့ မြစ်ငယ်၊ ချောင်းငယ်အင်းအိုင်တွေ ပေါများပါတယ်။ အဲဒီတော့ ၂၀၁၆၂၀၁၇ မှာ ကျွန်တော်တို့ ငါးတန်ချိန်(၄.၃)သန်း တင်ပို့နိုင်ခဲ့ပြီးတော့ US ဒေါ်လာ(၆၀၅.၈၂)သန်း ရရှိတယ် ဆိုပြီးတော့ အဆိုရှင်ရဲ့ အဆိုမှာ ပါ ပါတယ်။ ထုတ်လုပ်မှုပမာဏရဲ့ (၁၀)ရာခိုင်နှုန်းသာ ရှိပါ သေးတယ်။ ဒါကတော့ ကျွန်တော်တို့ Export ပို့တဲ့ ကဏန်းတို့၊ ငါးတို့၊ ပုစွန်တို့ ဖြစ်ပါတယ်။ အဲဒီတော့ ကျွန်တော်တို့က Export ကို ဘယ်လိုပို့နေလဲဆိုတာ ကျွန်တော့်မဲဆန္ဒနယ်မြေကို အခြေခံပြီးတော့၊ ကျွန်တော့်ရဲ့ တနင်္သာရီတိုင်းဒေသကြီးကို အခြေခံပြီးတော့ တင်ပြသွားမှာဖြစ်ပါတယ်။ ကျွန်တော် တို့တွေဟာ ပင်လယ်ပြင်ကနေ ငါးကို ပိုက်နဲ့ဖမ်းတယ်။ လှေနဲ့တင်တယ်။ ရေခဲနဲ့ရိုက်တယ်။ အခြားနိုင်ငံကို ပုံမှာပြထားတဲ့ စက်လှေနဲ့ ကျွန်တော်တို့ တင်ပို့ရောင်းချပါတယ်။ အဲဒါကတော့ ထိုင်းနိုင်ငံ၊ ရနောင်း ဆိုတာဟာ ကျွန်တော်တို့ တနင်္သာရီတိုင်း၊ ကော့သောင်းမြို့နဲ့ အနီးစပ်ဆုံးမှာရှိတဲ့﻿ ထိုင်းနိုင်ငံ၊ ရနောင်းမြို့ ဖြစ်ပါတယ်။ အဲဒီ ရနောင်းမှာရှိတဲ့ ငါးလေလံဈေးမှာ မြန်မာ့ငါးတွေ ဘယ်လို ရောင်းချနေလဲ ဆိုတဲ့ဟာကို ပုံမှာမြင်တဲ့အတိုင်း တွေ့မြင်ရမှာဖြစ်ပါတယ်။ ကျွန်တော်တို့ အကောင် လိုက်ကို ဒီအတိုင်း တင်ပြီးရောင်းပါတယ်။ ဘယ်လိုနည်းပညာမှ ကျွန်တော်တို့ မသုံးစွဲဘဲနဲ့ ကုန်ကြမ်း သက်သက်သာလျှင် ကျွန်တော်တို့ ရောင်းနေတာကို ကျွန်တော်တို့ တွေ့ရမှာဖြစ်ပါတယ်။ အဲဒီတော့ ထိုင်းနိုင်ငံ၊ ရနောင်းမြို့မှာ ဆိုတာကလည်း ကျွန်တော်တို့ မြန်မာနိုင်ငံမှာလည်း မြန်မာနိုင်ငံရဲ့ ရွှေ့ပြောင်းလုပ်သားတွေ အများစုနေထိုင်တဲ့ ထိုင်းနိုင်ငံမှာ ကျွန်တော်တို့နိုင်ငံရဲ့ လုပ်သားအင်အားနဲ့ ကျွန်တော်တို့ နိုင်ငံရဲ့ ကုန်ကြမ်းနဲ့၊ သယံဇာတနဲ့ သူတို့နိုင်ငံ ထိုင်းနိုင်ငံက ဘယ်လို ရရှိနေတယ် ဆိုတာကတော့ Next slide ပြပါ။ ထိုင်းနိုင်ငံရဲ့ ရေထွက်ပစ္စည်း တင်ပို့မှုဟာ အမေရိကန် ဒေါ်လာသန်း(၇၀၀၀)ကနေ (၇၅၀၀)ကြား ရှိပါတယ်။ စာရင်းဇယားအရ မြန်မာနိုင်ငံရဲ့ ရေထွက် ပစ္စည်း(၃၀)ရာခိုင်နှုန်းကို မှီခိုတယ်လို့ ပြောပေမယ့်လည်း ကျွန်တော့်အနေနဲ့တော့ အနည်းဆုံး (၅၀) ရာခိုင်နှုန်းကို မှီခိုတယ်ဆိုပြီးတော့ ကျွန်တော်ယူဆပါတယ်။ အဲဒီတော့ ထိုင်းနိုင်ငံရဲ့ Export တင်ပို့မှုကို ပြန်ပြီးတော့ လေ့လာကြည့်မယ်ဆိုလျှင် ကျွန်တော်တို့လို ကုန်ကြမ်းကို ခေါင်းမဖြတ်၊ ဗိုက်မပေါက်ဘဲနဲ့ ကုန်ကြမ်းသက်သက်ရောင်းလိုက်တာ မဟုတ်ဘဲနဲ့ ရရှိလာတဲ့ ရေသယံဇာတပစ္စည်းတွေကို ဘယ်လိုမျိုး နည်းပညာသုံးပြီးတော့ နိုင်ငံတကာကို ဖြန့်ချိရမလဲဆိုတဲ့ နည်းပညာ သူတို့မှာရှိနေပါတယ်။ ကျွန်တော်တို့ မြန်မာနိုင်ငံက ထွက်သွားတဲ့ငါးတွေ အကောင်လိုက် ထွက်သွားပြီးတော့ အနံ့ သက်သက်သာလျှင် ပြန်ပါလာတဲ့ ငါးအရသာနဲ့ ကျွန်တော်တို့ ready made အသင့်စားသုံးနိုင်တဲ့ ပစ္စည်းတွေ မြန်မာပြည်ကို ပြန်ပြီးတော့ ဝင်လာပါတယ်။ အဲဒီလိုပဲ နိုင်ငံတကာကိုလည်း ဝင်နေပါတယ်။ ပြောချင်တဲ့ အဓိပ္ပာယ်ကတော့ ကျွန်တော်တို့ ဘယ်လောက်အထိ ဆုံးရှုံးနေသလဲ။ ဘယ်လောက်ထိကို ကျွန်တော်တို့ နည်းပညာတွေ နောက်ကျနေသလဲ ဆိုတဲ့ဟာကို ကျွန်တော်တို့ မြင်တွေ့နိုင်ပါတယ်။ အလွယ်ဆုံး ကျွန်တော်ပေးထားတဲ့ ဥပမာဖြစ်ပါတယ်။ ကျွန်တော်တို့ လမ်းဘေးမှာ အလွယ်တကူ ဝယ် စားနိုင်တဲ့ ကိုရီးယားတုတ်ထိုး ဆိုတဲ့ဟာက ကျွန်တော်တို့ ဒီကနေ ဖြစ်လာတာပါ။ မြန်မာနိုင်ငံရဲ့ ငါးလုပ်ငန်းအခြေအနေကို ကြည့်မယ်ဆိုရင်လည်း MSY ဆိုတာ Maximum Sustainable Yield ခေါ်ပါတယ်။ အလွန်ဆုံး ဖမ်းဆီးနိုင်တဲ့ ငါးပမာဏဟာ ၁၉၇၈-၁၉၇၉ မှာ (၁၀.၅)သန်းရှိပါတယ်။ ၂၀၁၃-၂၀၁၄ မှာ ကျွန်တော်တို့ (၁)သိန်းသာရှိတဲ့အတွက် (၉၀)ရာခိုင်နှုန်း လျော့နည်းသွားပြီ ဆိုပြီးတော့ ကျွန်တော်တို့ သတ်မှတ်ထားပါတယ်။ ဒါပေမယ့်လည်း (၉၀)ရာခိုင်နှုန်း လျော့နည်းသွားပေမယ့်လည်း ငါးဖမ်းလှေတွေက ပိုပြီးတော့ တိုးလာတာကို ကျွန်တော်တို့ သိရပါတယ်။ ပြီးတော့ ကျွန်တော်ခုနကတင်ပြခဲ့သလို ကုန်ကြမ်းတင်ပို့မှုများနေပြီးတော့ ကုန်ချောထုတ်လုပ်မှုအပိုင်းမှာ အားနည်းနေပါတယ်။ အဲဒီတော့ပြီးတော့ သက်ဆိုင်ရာ ကျွန်တော်တို့ဝန်ကြီးဌာန အဆင့်ဆင့်တွေ အရင်က အခုရော၊ ကျွန်တော် အခုရောဆိုတဲ့စကားပါ ထည့်ပြောပါတယ်။ ငါးကဏ္ဍရဲ့ အရေးပါမှုကို အလေးထားမှုက အရမ်းကိုအားနည်းနေပါတယ်။ ပြီးတော့ နောက်ထပ် ကျွန်တော်တို့ ငါးနဲ့ပတ်သက်တဲ့ မွေးမြူခြင်းတွေ၊ ထုတ်လုပ်ခြင်းတွေအတွက် နည်းပညာတွေ အားနည်းတယ်။ နောက်ဆုံးတစ်ခုက ကျွန်တော်တို့ ငါးလုပ်ငန်းဆိုင်ရာ သီးသန့်ပညာပေးတဲ့တက္ကသိုလ် မရှိပါဘူး။﻿ ဒါကတော့ နိုင်ငံတကာမှာရှိတဲ့ ငါးလုပ်ငန်းဆိုင်ရာတက္ကသိုလ်ကောလိပ် တွေဖြစ်ပါတယ်။ အများအပြားရှိပါတယ်။ ရှေ့က ကိုယ်စားလှယ်ကြီးလည်း တင်ပြပြီးဖြစ်ပါတယ်။ အဲဒီတော့ ဒီ ငါးလုပ်ငန်း ဆိုင်ရာတက္ကသိုလ်တစ်ခု ရှိလာမယ်ဆိုရင် ကျွန်တော်တို့ မြန်မာနိုင်ငံအတွက် ဘာတွေအကျိုးဖြစ်လာ နိုင်မလဲ။ အဲဒါတော့ မြန်မာနိုင်ငံမှာ အဆိုရှင်တင်ပြခဲ့သလို တက္ကသိုလ်ကောလိပ်ပေါင်း (၁၇၃)ခုရှိပြီး တော့ ငါးလုပ်ငန်းဆိုင်ရာ သီးသန့်တက္ကသိုလ်မရှိဘူး။ Marine Science ဆိုတဲ့ဘာသာရပ်တော့ ရှိပါ တယ်။ ဒါပေမဲ့ သဘောသဘာဝ တူသယောင် ဖြစ်ပေမယ့် တကယ့်တကယ် ငါးလုပ်ငန်းကို အဓိက ထားတဲ့ Mdjor မဟုတ်ပါဘူး။ အဲဒီတော့ ငါးတက္ကသိုလ်ရှိခြင်းအားဖြင့် မြန်မာနိုင်ငံရဲ့ငါးကဏ္ဍ ရေရှည်ဖွံ့ဖြိုးတိုးတက်လာနိုင်တယ်။ မြန်မာ့ငါးသယံဇာတနဲ့ ရေနေသယံဇာတကို စနစ်တကျထုတ်ယူ သုံးစွဲလာနိုင်မှာ ဖြစ်ပါတယ်။ ပြည်တွင်းစားသုံးမှု ဖူလုံလာပြီးတော့ နိုင်ငံခြားဝင်ငွေ တိုးတက်ရရှိလာ နိုင်မှာဖြစ်ပါတယ်။ ရေလုပ်ငန်းနဲ့ အသက်မွေးဝမ်းကျောင်းပြုနေတဲ့ ရေလုပ်သားများထံကို ငါးဖမ်းဆီး ခြင်းတွေ၊ မွေးမြူခြင်းတွေ၊ ပြုပြင်စီမံထုတ်လုပ်ခြင်းတွေကို စနစ်တကျ ကျွန်တော်တို့ ပညာပေးဖြန့်ဝေ လာနိုင်မှာဖြစ်ပါတယ်။ ရေလုပ်ငန်းဆိုင်ရာ ကုန်ထုတ်လုပ်မှုများကိုလည်း နိုင်ငံတကာဈေးကွက်နှင့် အညီ ဆောင်ရွက်လာနိုင်မှာဖြစ်ပါတယ်။ အလုပ်အကိုင်အခွင့်အလမ်းကတော့ ပြောစရာမလိုဘဲ၊ ကျွန်တော်တို့ အခြားနိုင်ငံမှာ ရောက်ရှိနေတဲ့ ကျွန်တော်တို့ မြန်မာနိုင်ငံသားတွေ ပြန်လည်ခေါ်ယူ ပြီးတော့ အလုပ်အကိုင် အခွင့်အလမ်းများကိုလည်း ကျွန်တော်တို့ ဖန်တီးပေးလာနိုင်မှာ ဖြစ်ပါတယ်။ နောက်ဆုံးအဆင့်က ကျွန်တော်တို့ ကျေးလက်ဒေသမှာရှိတဲ့ ဆင်းရဲမွဲတေမှုကိုလည်း ကျွန်တော်တို့ တစ်နိုင်တစ်ပိုင် လျှော့ချနိုင်မှာ ဖြစ်ပါတယ်။ ဒါကြောင့်မို့လို့ စိုက်ပျိုးရေး၊ မွေးမြူရေးနှင့် ရေလုပ်ငန်းကော်မတီက အတွင်းရေးမှူး တင်သွင်းတဲ့ ဒီ ကျွန်တော်တို့ မြန်မာနိုင်ငံမှာ ပြီးပြည့်စုံတဲ့ ငါးလုပ်ငန်းဆိုင်ရာတက္ကသိုလ်တစ်ခု ပေါ်ပေါက်လာဖို့အတွက်ကို ကျွန်တော့်အနေနဲ့ ထောက်ပြဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ရှိပါတယ်ခင်ဗျား။ (ဩဘာသံများ)
</speech>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ အဆိုနှင့်စပ်လျဉ်း၍ ဆွေးနွေးရန် ကျန်ရှိသော လွှတ်တော်ကိုယ်စားလှယ်များက ဆက်လက်ဆွေးနွေးခြင်း၊ ပြည်ထောင်စု အဆင့် အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်းကို ၅၀ ရက်မြောက်နေ့ ၂၈-၈-၂၀၁၇ (တနင်္လာနေ့) အစည်းအဝေးတွင် ဆက်လက် ဆောင်ရွက်သွားမှာ ဖြစ်ပါတယ်။
</speech>
</section>
</discussion><postface>
<title>
အမျိုးသားလွှတ်တော်ဥက္ကဋ္ဌကဒုတိယအကြိမ် အမျိုးသားလွှတ်တော် ပဉ္စမပုံမှန်အစည်းအဝေး (၄၉)ရက်မြောက်နေ့ ရပ်နားကြောင်းနှင့် (၅ဝ)ရက်မြောက်နေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း
</title>
<speech type='speaker'>
အစီအစဉ်(၈)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် ပဉ္စမပုံမှန်အစည်းအဝေး (၄၉)ရက်မြောက်နေ့ကို ရပ်နား ပါမယ်။ ဒုတိယအကြိမ် အမျိုးသားလွှတ်တော် ပဉ္စမပုံမှန်အစည်းအဝေး (၅၀)ရက်မြောက်နေ့ကို ၂၀၁၇ ခုနှစ်၊ သြဂုတ်လ ၂၈ ရက် (တနင်္လာနေ့) နံနက် ၁၀း၀၀ နာရီအချိန်မှာ ဆက်လက်ကျင်းပမည် ဖြစ်ကြောင်း ကြေညာပါတယ်။ (ဩဘာသံများ)
</speech>
<speech type='mc'>
အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။
</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။</speech>
<p>
ဒုတိယအကြိမ် အမျိုးသားလွှတ်တော် ပဉ္စမပုံမှန်အစည်းအဝေး (၄၉)ရက်မြောက်နေ့ကို ၁၁း၀၀ နာရီအချိန်တွင် ရပ်နားပါသည်။
</p>
</postface>
</transcript>
</doc>
