<doc>
<docinfo>
<docno>02-08-04.xml</docno>
<pdf>02-08-04.pdf</pdf>
<term value='02'>ဒုတိယအကြိမ်</term>
<session value='08'/>
<sittingday value='04'> </sittingday>
<legislature value='upper'>အမျိုးသားလွှတ်တော်</legislature>

<title>
ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေး စတုတ္ထနေ့မှတ်တမ်း
</title>
<date value='17-05-2018'>၁၃၈၀ ပြည့်နှစ်၊ နယုန်လဆန်း ၃ ရက် (၂၀၁၈ ခုနှစ်၊ မေလ ၁၇ ရက် ) ကြာသပတေးနေ့</date>
</docinfo>
<transcript>
<preface>
<p>
နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် အဋ္ဌမပုံမှန်အစည်းအဝေး စတုတ္ထနေ့ အစီအစဉ်ကို ၁၀း၀၀ နာရီအချိန်၌ စတင်ကျင်းပ ပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။
</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type='mc'>
အမျိုးသားလွှတ်တော် ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် အဋ္ဌမပုံမှန် အစည်းအဝေးရဲ့ စတုတ္ထနေ့ အစီအစဉ် စတင်ပါတော့မယ်
</speech>
<speech type='mc'>အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type='speaker'>အားလုံး မင်္ဂလာပါ။</speech>
<p>
အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်
</p>
<speech type='mc'>အားလုံးထိုင်နိုင်ကြပါပြီခင်ဗျား။﻿</speech>
<swearing-in>
<title>
ကတိသစ္စာ မပြုရသေးသော တပ်မတော်သား အမျိုးသားလွှတ်တော် ကိုယ်စားလှယ်လောင်းများက ကတိသစ္စာပြုခြင်းနှင့် ကတိသစ္စာပြုလွှာပေါ်တွင် လက်မှတ်ရေးထိုးခြင်း
</title>
<speech type='speaker'>
အမျိုးသားလွှတ်တော် ကိုယ်စားလှယ်များခင်ဗျား။ ယခု ၂၀၁၂ ခုနှစ်၊ အမျိုးသားလွှတ်တော်ဆိုင်ရာ ဥပဒေ ပုဒ်မ ၈၊ ပုဒ်မခွဲ (ခ) အရ ကတိသစ္စာမပြု ရသေးတဲ့ တပ်မတော်သား အမျိုးသားလွှတ်တော် ကိုယ်စားလှယ်လောင်းများက ဥက္ကဋ္ဌ ရှေ့မှောက်မှာ ကတိသစ္စာပြုပြီး လက်မှတ် ရေးထိုးရမှာ ဖြစ်ပါတယ်။ ဒါ့ကြောင့် တပ်မတော်သား အမျိုးသားလွှတ်တော်ကိုယ်စားလှယ်လောင်း များက စင်မြင့်ရှေ့မှာ နေရာယူပေးဖို့ ဖြစ်ပါတယ် ကတိသစ္စာကိုတိုင်ပေးတဲ့အခါ တပ်မတော်သား အမျိုးသားလွှတ်တော် ကိုယ်စားလှယ်လောင်း များက လိုက်ဆိုဖို့ ဖြစ်ပါတယ်။ ယခု ကတိသစ္စာပြုပါမယ်။ အစည်းအဝေးခန်းမအတွင်းမှာရှိတဲ့ ပုဂ္ဂိုလ်အားလုံး မတ်တတ် ရပ်ပေးကြဖို့ ဖြစ်ပါတယ်။ ကတိသစ္စာ တိုင်ပေးတဲ့အခါမှာ ကျွန်ုပ် ဆိုပြီးတဲ့နောက် မိမိအမည်ကို ထည့်သွင်း ရွတ်ဆိုဖို့ ဖြစ်ပါတယ်။ (လိုက်ဆိုပါ)
</speech>
“ကျွန်ုပ် - - - - - - - - - - - - - - သည် အမျိုးသားလွှတ်တော်ကိုယ်စားလှယ်အဖြစ် ရွေးချယ်ခံရပြီးဖြစ်သဖြင့် နိုင်ငံတော်ဖွဲ့စည်းပုံ အခြေခံဥပဒေကို ထိန်းသိမ်းကာကွယ် စောင့်ရှောက်ပြီး နိုင်ငံတော်၏ ဥပဒေများကိုလည်း လိုက်နာပါမည်။ ပြည်ထောင်စုသမ္မတမြန်မာနိုင်ငံတော်နှင့် နိုင်ငံသားများအပေါ် သစ္စာစောင့်သိ ရိုသေပါမည်။ ပြည်ထောင်စု မပြိုကွဲရေး၊ တိုင်းရင်းသားစည်းလုံး ညီညွတ်မှု မပြိုကွဲရေး၊ အချုပ်အခြာအာဏာတည်တံ့ခိုင်မြဲရေးတို့ကို ထာဝစဉ် ဦးထိပ်ပန်ဆင် ဆောင်ရွက် ပါမည်။ ထို့အပြင် ယခု ကျွန်ုပ် ထမ်းဆောင်မည်ဖြစ်သော တာဝန်ဝတ္တရားများကို ဖြောင့်မတ်မှန်ကန်စွာ ဆောင်ရွက်မည်ဟု လေးနက်တည်ကြည်စွာ ကတိသစ္စာ ပြုပါသည်။”
<speech type='speaker'>အားလုံး ထိုင်နိုင်ကြပါပြီ။</speech>
</swearing-in>
<title>
အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း
</title>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် အမျိုးသားလွှတ်တော် အဋ္ဌမပုံမှန်အစည်းအဝေး စတုတ္ထနေ့မှာ လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၃) ဦး ရှိပြီး ဒီကနေ့ အစည်းအဝေးကို (၁၉၈) ဦး တက်ရောက်ပါတယ်။﻿ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း ရဲ့ (၈၈.၇၉)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေးအထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)
</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေးရဲ့ စတုတ္ထနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်
</speech>
<leave>
<title>
အမျိုးသားလွှတ်တော် ကိုယ်စားလှယ်များ ခွင့်ပန်ကြားခြင်း
</title>
<speech type='speaker'>
အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်
</speech>
<speech type='speaker'>
ဒီကနေ့ အစည်းအဝေးမတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များရှိလျှင် ခွင့်ပန်ကြားဖို့ ဖြစ်ပါတယ်။
</speech>
<speech>
<mp id='1283'>ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေး စတုတ္ထနေ့ ၁၇-၅-၂၀၁၈ ရက်နေ့တွင် အစည်းအဝေးသို့ တက်ရောက်နိုင်ခြင်း မရှိသော အမျိုးသားလွှတ်တော် ကိုယ်စားလှယ်များကိုယ်စား မကွေးတိုင်းဒေသကြီး မဲဆန္ဒနယ်အမှတ် (၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်တော် ဦးမြမင်းဆွေ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးဇော်မင်းလတ်(ခ) ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဒေါက်တာစိုင်းဆိုင်ကျောက်ဆမ်၊ ရှမ်းပြည်နယ် မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဒေါ်နန်းနီနီအေး၊ ကရင်ပြည်နယ် မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်နှင့် ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)၊ ကိုယ်တိုင်ဆောင်ရွက်ရန်တို့ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြု ထားသူ(၂၁)ဦးနှင့် ယနေ့ ခွင့်ပန်ကြားသူ (၄)ဦးဖြစ်ပြီး စုစုပေါင်း ခွင့်ပန်ကြားသူ(၂၅)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော် ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြု ပေးနိုင်ပါရန် အမျိုးသားလွှတ်တော် ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြအပ်ပါတယ်ခင်ဗျား။﻿
</speech>
<speech type='speaker'>
ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။
</p>
<speech type='speaker'>
သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာ ပါတယ်။ (ဩဘာသံများ)
</speech>
<title>
အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း
</title>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေး စတုတ္ထနေ့ကို တက်ရောက်ခွင့်ရှိတဲ့ အမျိုးသား လွှတ်တော် ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ(၂၁)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ(၄)ဦးဖြစ်၍ အမျိုးသားလွှတ်တော်က စုစုပေါင်းခွင့်ပြု ထားသူ (၂၅) ဦး ဖြစ်ပြီး ခွင့်မဲ့ ပျက်ကွက်သူ မရှိပါ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလား ခင်ဗျား။
</speech>
<p>
သုံးကြိမ်တိုင်တိုင်မေးမြန်းပါသည်။ လွှတ်တော်ကအတည်ပြုပါသည်။
</p>
<speech type='speaker'>
လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)﻿
</speech>
</leave>
</preface><discussion>
<section value = 'QA'>
<title>
ကြယ်ပွင့်ပြထားသည့် မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များကမေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ဖြေကြားခြင်း
</title>
<speech type='speaker'>
အစီအစဉ်(၆)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်
</speech>
<speech type='speaker'>
ယခု လွှတ်တော်ကိုယ်စားလှယ်ငါးဦး မေးမြန်းမယ့် မေးခွန်းများဟာ ဆောက်လုပ်ရေး ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမည့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။
</speech>
<title>
ကရင်ပြည်နယ်၊ ကြာအင်းဆိပ်ကြီးမြို့နယ်၊ ကွမ်ကသောင်ကျေးရွာအုပ်စု၊ တံခွန်တိုင်ကျေးရွာအုပ်စုရှိ ထီမန်ထိုနှင့် ဖားတလယ် ကျေးရွာချင်းဆက်လမ်းပေါ်ရှိ ဝင်းရော်ချောင်းကူး တံတားအကျယ်(၁၀)ပေ။ အရှည်(၃၀၀)ပေ၊ အမြင့်(၅၀)ပေကို ပြည်ထောင်စုဘတ်ဂျက်ဖြင့် ဆောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းသည့် မေးခွန်း
</title>
<speech type='speaker'>
ပထမဦးစွာ ကရင်ပြည်နယ် မဲဆန္ဒနယ်အမှတ်(၁၁)မှ ဒေါ်နော်ဆာမူထူး က ကရင်ပြည်နယ်၊ ကြာအင်းဆိပ်ကြီးမြို့နယ်၊ ကွမ်ကသောင်ကျေးရွာအုပ်စု၊ တံခွန်တိုင်ကျေးရွာအုပ်စုရှိ ထီမန်ထို နှင့် ဖားတလယ် ကျေးရွာချင်းဆက်လမ်းပေါ်ရှိ ဝင်းချောင်းကူး တံတား အကျယ်(၁၀)ပေ။ အရှည်(၃၀၀)ပေ၊ အမြင့် (၅၀)ပေကို ပြည်ထောင်စုဘတ်ဂျက်ဖြင့် ဆောက်လုပ်ပေးရန် အစီအစဉ် ရှိ/ မရှိနှင့် စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်
</speech>
<speech>
<mp id='1228'>ဒေါ်နော်ဆာမူထူး၊ ကရင်ပြည်နယ် မဲဆန္ဒနယ်အမှတ်(၁၁)</mp>
ဟုတ်ကဲ့။ အားလုံးကို မင်္ဂလာပါလို့ နှုတ်ဆက်ပါရစေရှင်။ ကျွန်မမေးမြန်းမယ့် မေးခွန်းကတော့ ဥက္ကဋ္ဌ တင်ပြသွားသည့် အတိုင်း အောက်ပါအချက်အလက်များနဲ့ ဖော်ပြပြီးတော့ မေးသွားမှာဖြစ်ပါတယ်ရှင်။ ကျိုးကြောင်းဖော်ပြချက်မှာကတော့ ကွမ်ကသောင်ကျေးရွာအုပ်စုနေ လူထုများသည် ကျန်းမာရေး၊ ပညာရေး၊ ကုန်စည်ကူးသန်းရောင်းဝယ်ရေး၊ အုပ်စု(၂)ခု၏ ကူးလူးဆက်ဆံရေး လွယ်ကူ စေရန် အုပ်စု(၂)ခုကြားမှ စီးဆင်းနေသော ဝင်းရော်ချောင်းကို ဖြတ်သန်းရာ ချောင်းကူးတံတား တစ်စင်း အထူးလိုအပ်ကြောင်း တွေ့ရှိရပါသည်။ ယခင်နှစ်ပေါင်းများစွာ ဤချောင်းကို လှေအားဖြင့် လည်းကောင်း၊ ဖောင်အားဖြင့်လည်းကောင်း ဖြတ်သွားဖြတ်လာခဲ့ပါသည်။ မိုးတွင်း ရေစီးသန်၍ ရေပြင်လည်းကျယ်သောကြောင့် သွားလာရေး ခက်ခဲကြန့်ကြာနေပါသည်။ သွားရေး၊ လာရေးကြန့်ကြာမှု﻿ ကြောင့် ပိုးထိလူနာ၊ မွေးလူနာများ အသက်ဆုံးရှုံးခြင်းကို ကြုံတွေ့ခဲ့ရပါသည်ဟု ဒေသခံများထံမှ သိရှိရပါသည်။ ဥက္ကဋ္ဌကြီးရှင်။ Power Point အသုံးပြုခွင့်ပြုပါ။ ဒါကတော့ ဖားတလယ်နယ်မြေရဲ့ မြေပုံ ပေါ့နော်။ အဲဒီအစိမ်းလေးကတော့ ဝင်းရော်ချောင်းဖြစ်ပါတယ်။ ဒီမှာတော့ တံတားကိုတည်ဆောက်ဖို့ နေရာဖြစ်ပါတယ်။ ဝင်းရော်ချောင်းကြီးဖြစ်ပါတယ်။ ဒါကတော့ ဖားတလယ်နှင့် ထီမန်ထို ကျေးရွာချင်း ဆက်လမ်းဖြစ်ပါတယ်။ ဒါ ချောင်ကူးတံတား။ ဒါကတော့ လူထု၊ ကျေးရွာသားတွေက သစ်မဖြစ်ခင် ဝါးဆိုတဲ့အတိုင်းပေါ့နော်။ အခင်းဝါး၊ အကာဝါး အားလုံးက ဝါးဖြစ်ပါတယ်လို့။ ဒီနေရာမှာ ရေစီးသန်တဲ့ အတွက်ကြောင့် ဒီချောင်းက မိုးတွင်းကျလို့ရှိရင်တော့ သူ့တို့ရဲ့ ဘဝကိုတော့ မစဉ်းစားရဲပါဘူး။ ပြိုပျက် သွားမှာဖြစ်ပါတယ်။ ဒါကတော့ ကိုယ်စားလှယ်ကိုယ်တိုင်ရောက်ရှိကြောင်း လူထုနဲ့တွေ့တဲ့အချိန် ဓာတ်ပုံ ဖြစ်ပါတယ်။ ဒါကတော့ ဒီကနေရှိတဲ့ဆရာတော်နဲ့ သွားရောက်ပြီး ဂါရဝပြု တွေ့ဆုံတဲ့ ဓာတ်ပုံဖြစ်ပါတယ်။ မှတ်တမ်းတင်ဓာတ်ပုံ ဖြစ်ပါတယ်။ ကျေးဇူးတင်ပါတယ်။ ယခုဒေသခံများရွေးချယ်ထားသောလမ်းကြောင်းသည် တိုတောင်း၍ဖြောင့်ဖြူးသော လမ်း တစ်ကြောင်းဖြစ်ပါသည်။ ဤမြစ်ကူးတံတားကို တည်ဆောက်ပေးပါက ရွာပေါင်း(၂၀)၊ လူဦးရေ သောင်း ချီပြီး ကြုံတွေ့ရသော အခက်အခဲများ ဖြေရှင်းနိုင်မှာဖြစ်ပါသည်။ ဒေသထွက်ကုန်များလည်း မွန် ပြည်နယ်သို့ ကုန်စည်ကူးသန်းရ လွယ်ကူသွားမှာဖြစ်ပါသည်။ ထို့ကြောင့် လေးစားအပ်ပါသော ဥက္ကဌကြီး မှတစ်ဆင့် ပြည်ထောင်စုဝန်ကြီးအား မေးမြန်းလိုသည်ကတော့ လူထုတင်ပြတောင်းဆိုလာသော ဤချောင်းကူးတံတားသည် ၂၀၁၈ - ၂၀၁၉ ခုနှစ် ပြည်ထောင်စုလျာထား ဘတ်ဂျက်ဖြင့် တည်ဆောက် ပေးရန် အစီအစဉ် ရှိ/မရှိ ဒေသခံပြည်သူလူထုကိုယ်စား ရိုသေစွာမေးမြန်းရခြင်း ဖြစ်ပါသည်။ ကျေးဇူးတင်ပါသည်။
</speech>
<title>
တနင်္သာရီတိုင်းဒေသကြီး၊ ကျွန်းစုမြို့နယ်အတွင်း ဒေသခံပြည်သူများ အဆင်ပြေစွာ သွားလာနိုင်ရေး အတွက် ကျေးရွာချင်းဆက် မြေသားလမ်းများကို ရာသီမရွေး သွားလာနိုင်သော ကွန်ကရစ်လမ်းများအဖြစ် နိုင်ငံတော်မှ ဘဏ္ဍာငွေ လျာထားသတ်မှတ်ကာ ပြုလုပ်ပေးရန် အစီအစဉ် ရှိ/မရှိနှင့် စပ်လျဉ်းသည့် မေးခွန်း
</title>
<speech type='speaker'>
ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ ဦးဇော်ဟိန်း က တနင်္သာရီတိုင်းဒေသကြီး၊ ကျွန်းစုမြို့နယ်အတွင်း ဒေသခံပြည်သူများ အဆင်ပြေစွာသွားလာနိုင်ရေး အတွက် ကျေးရွာချင်းဆက် မြေသားလမ်းများကို ရာသီမရွေးသွားလာနိုင်သော ကွန်ကရစ်လမ်းများ အဖြစ် နိုင်ငံတော်မှ ဘဏ္ဍာငွေ လျာထားသတ်မှတ်ကာ ပြုလုပ်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်
</speech>
<speech>
<mp id='1259'>
ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)
</mp>
လေးစားအပ်ပါသော အမျိုးသားလွှတ်တော်ဥက္ကဌကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ အမျိုးသား လွှတ်တော်ကိုယ်စားလှယ် ဦးဇော်ဟိန်း ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်းစုမြို့နယ်ဟာ ကျေးရွာ အုပ်စုပေါင်း(၂၄)အုပ်စုရှိပြီးတော့ ကျေးရွာပေါင်း(၁၆၈)ရွာရှိပါတယ်။ ကျေးရွာချင်းဆက်လမ်း မဖောက်နိုင် သေးသော ကျေးရွာများနှင့် ကျေးရွာချင်းဆက် မြေသားလမ်းဖောက်ပြီးသော ကျေးရွာများလည်း ရှိပါတယ်။ ကျွန်းစုမြို့နယ်ရဲ့ ကတန်ကျွန်းပတ်လမ်း (၄၄)မိုင်၊ (၅)ဖာလုံ အနက်မှ (၂၃)မိုင်၊ (၄)ဖာလုံသာ ကတ္တရာလမ်းအဆင့်သာရှိပြီး ကျန်တဲ့ (၂၁)မိုင်၊ (၁)ဖာလုံမှာ ကျောက်ကြမ်းလမ်းအဆင့်သာ ရှိနေ ပါသေးတယ်။ ကျွန်းစုမြို့နယ်မှာ တောင်တန်း၊ လျှို၊ မြောင် ပေါများခြင်း၊ မိုးရေချိန်များခြင်းတို့ကြောင့် တောင်များပြိုခြင်း၊ ရေမြောင်းများ ရေစီးရေလာကြမ်းသောကြောင့် ကတ္တရာလမ်းများမှာ တစ်နှစ်ပင် မပြည့်ဘဲ အရည်အသွေးလျော့ခြင်း၊ ပေါက်ပြဲခြင်းများ ဖြစ်ပေါ်လျက်ရှိပါတယ်။ နောက်ထပ် မြေသား လမ်းမှ လမ်းအဆင့်မြှင့်ပြီးတော့ ကွန်ကရစ်လမ်းနဲ့ အဆင့်မြှင့်တင်ခြင်းမှာ အထူးသင့်လျော်ပါတယ်။ ယခုအခါ တနင်္သာရီတိုင်းရဲ့ ပြည်ထောင်စုလမ်းမကြီးအပါအဝင် ထားဝယ်မြို့၊ မြိတ်မြို့တို့ရဲ့ မြို့တွင်း၊ မြို့ပြင်တို့မှာ ရိုးရိုးကတ္တရာမှ ကွန်ကရစ်လမ်းခင်းခြင်းဖြင့်လည်းကောင်း နိုင်ငံတော်မှ ပြုလုပ်ပေးတဲ့ အတွက် ပြည်သူများမှာ များစွာ ကျေနပ်နှစ်သက်ကြပါတယ်။ Power Point သုံးစွဲခွင့်ပြုပါရန် ခွင့်တောင်းခံအပ်ပါတယ်။ ဒါကတော့ ကျွန်တော်တို့ ကျွန်းစုမြို့နယ်ရဲ့ လမ်းပိုင်းတစ်ခုဖြစ်တဲ့ လယ်သစ် - ဝါရစ် - ဂျိုးတောင် ဂရိတ်ဖြေရမယ့်အပိုင်း ဖြစ်ပါတယ်။ ဒါကတော့ ကျွန်တော်တို့ ကျွန်းစုမြို့နယ်မှာ မိုးရာသီအချိန်မှာ ကျေးရွာဒေသခံပြည်သူများ ခက်ခဲစွာ သွားလာနေရတဲ့ ပုံဖြစ်ပါတယ်။ မင်းဂုတ်ကျေးရွာက ဖြစ်ပါတယ်။ ဒီဘက်ပုံကတော့ ကျွန်တော်တို့﻿ ကွန်ကရစ်လမ်းကနေ ကွန်ကရစ်ထပ်ပိုးလွှာခင်းနေတဲ့ မြိတ်မြို့ စန္ဒာဝတ်ကျေးရွာက လမ်းပုံဖြစ်ပြီးတော့ တစ်ဖက် မှာလည်းကျတော့ ကျွန်တော်တို့ ကျွန်းစုမြို့နယ်ရဲ့ ပြည်သူများ မိုးရာသီအချိန်မှာ ခက်ခဲစွာ သွားလာနေရတဲ့ပုံ ဖြစ်ပါတယ်။ ဆိုလိုတာကတော့ မလိုအပ်တဲ့နေရာမှာ နိုင်ငံတော်ဘတ်ဂျက် ပိုကုန်ကျနေပြီးတော့ လိုအပ်တဲ့အပိုင်းမှာ မလုပ်ဆောင်ရတဲ့အပိုင်းကို တင်ပြခြင်းဖြစ်ပါတယ်။ ကျေးဇူးတင်ပါတယ်။ ဥက္ကဋ္ဌကြီးခင်ဗျား။ ကျွန်းစုမြို့နယ်အတွင်းမှာ မြေသားလမ်းမှ ရာသီမရွေးသွားလာနိုင်သော ကွန်ကရစ်လမ်းအဖြစ် အဆင့်မြှင့်တင်ရန် လိုအပ်သောလမ်းပိုင်းမှာ ကျွန်းစုမြို့နယ်နှင့် တနင်္သာရီ မြို့နယ်ချင်းဆက် လမ်းပိုင်းဖြစ်သော လယ်သစ် - ဝါရစ် - ဂျိုးတောင် - မင်းဂုတ် - ရတောင် - မောင်လွန် - ဇေကမိ - ညောင်ဘီး - ပဲယာ - အညင်း(၂၈)မိုင်၊ မင်းဂုတ် - ပြင်ဝန်းလမ်း(၃)မိုင်၊ သဇင် - သင်္ကန်းရှောင် - ပဲ့တိုင်လမ်း(၁၂)မိုင်၊ ကဒ်-ကဒွတ် - လင်မလိုကြီး - စလွန်အော်ကြီး လမ်း(၁၁)မိုင်၊ (၃)ဖာလုံ၊ ကဘင်းချောင်း - မော်တုံးကြီး လမ်း(၅)မိုင်၊ ကပခြံ(၆)လမ်း (၁)မိုင်၊ (၃)ဖာလုံ၊ ကံမော် ကျွန်းပေါ်မှာရှိတဲ့ တောကာရေချောင်းကြီးမှ မော်ခေါင်းတုံးကျေးရွာသို့ (၈)မိုင်၊ ချောင်းကြီးကျေးရွာမှ အုတ်ဖိုမော်ကျေးရွာသို့ (၁)မိုင်၊ (၆)ဖာလုံတို့ဖြစ်ပါတယ်။ အထက်ဖော်ပြပါလမ်းပိုင်းအား မြေသားလမ်း မှ ရာသီမရွေးသွားလာနိုင်သော ကွန်ကရစ်လမ်းအဖြစ် အဆင့်မြှင့်တင်ပေးမည်ဆိုပါက မြို့နယ်အတွင်း မှာရှိတဲ့ ဒေသခံပြည်သူများရဲ့ အခြေခံလိုအပ်ချက်များကို ဖြည့်ဆည်းပေးရာရောက်မှာဖြစ်ပြီးတော့ ဒေသတွင်း ကုန်စည်စီးဆင်းမှုများကို ပိုမိုလျင်မြန်စွာ တိုးတက်လာမှာဖြစ်ပါတယ်။ အမျိုးသားလွှတ်တော်ဥက္ကဋ္ဌမှတစ်ဆင့် သက်ဆိုင်ရာဝန်ကြီးဌာနသို့ မေးမြန်းလိုတာကတော့ တနင်္သာရီတိုင်းဒေသကြီး၊ ကျွန်းစုမြို့နယ်အတွင်း ဒေသခံပြည်သူများ အဆင်ပြေစွာသွားလာနိုင်ရေး အတွက် ကျေးရွာချင်းဆက်မြေသားလမ်းများကို ရာသီမရွေးသွားလာနိုင်သော ကွန်ကရစ်လမ်းအဖြစ် နိုင်ငံတော်မှ နှစ်စဉ်ဘဏ္ဍာငွေ လျာထားသတ်မှတ်ကာ ပြုလုပ်ပေးနိုင်ခြင်းအစီအစဉ် ရှိ/မရှိ လေးစားစွာ မေးမြန်းအပ်ပါတယ်။ အားလုံးကျေးဇူးတင်ပါတယ်။
</speech>
<title>
မြန်မာတစ်နိုင်ငံလုံးရှိ အများပြည်သူအသုံးပြုမြဲဖြစ်သော လမ်းဌာန၊ စည်ပင်သာယာဌာန၊ ဆောက်လုပ်ရေး ဌာနတို့နှင့် လွှဲအပ်သော တင်ဒါရ ကုမ္ပဏီအသီးသီးတို့ တာဝန်ယူပြုလုပ်ကြသော ကတ္တရာခင်းလမ်း အသီးသီးတို့သည် အသုံးပြု ကာလမကြာမီမှာပင် လမ်းနှုတ်ခမ်းသားများ ပဲ့ခြင်း၊ လမ်းမျက်နှာပြင် ပေါက်ခြင်းစသည့် ပျက်စီးခြင်းမျိုး မဖြစ်စေရန်အတွက် နိုင်ငံတကာ လမ်းခင်းသော နည်းပညာများဖြင့် အသုံးပြုဆောင်ရွက်ကြရန်နှင့် အရည်အသွေး ပြည့်မီစွာ လုပ်ဆောင်ကြရန် ပြည်ထောင်စုအဆင့်မှ ညွှန်ကြားထားခြင်း ရှိ/မရှိ သိရှိလိုခြင်းနှင့် စပ်လျဉ်းသည့် မေးခွန်း
</title>
<speech type='speaker'>
ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ ဦးလှဦး က မြန်မာတစ်နိုင်ငံလုံးရှိ အများပြည်သူ အသုံးပြုမြဲဖြစ်သောလမ်းဌာန၊ စည်ပင်သာယာဌာန၊ ဆောက်လုပ်ရေး ဌာနတို့နှင့် လွှဲအပ်သော တင်ဒါရ ကုမ္ပဏီအသီးသီးတို့ တာဝန်ယူပြုလုပ်ကြသော ကတ္တရာခင်းလမ်း အသီးသီးတို့သည် အသုံးပြု ကာလ မကြာမီမှာပင် လမ်းနှုတ်ခမ်းသားများ ပဲ့ခြင်း၊ လမ်းမျက်နှာပြင်﻿ပေါက်ခြင်းစသည့် ပျက်စီးခြင်းမျိုး မဖြစ်စေရန်အတွက် နိုင်ငံတကာ လမ်းခင်းသော နည်းပညာများဖြင့် အသုံးပြု ဆောင်ရွက်ကြရန်နှင့် အရည်အသွေးပြည့်မီစွာ လုပ်ဆောင်ကြရန် ပြည်ထောင်စုအဆင့်မှ ညွှန်ကြားထားခြင်း ရှိ/မရှိ သိရှိလိုခြင်းနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်။
</speech>
<speech>
<mp id='1244'>ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)</mp>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါ ခင်ဗျား။ ကျွန်တော်က စစ်ကိုင်းတိုင်းဒေသကြီး မဲဆန္ဒနယ်အမှတ်(၄)က အမျိုးသားလွှတ်တော် ကိုယ်စားလှယ် ဦးလှဦး ဖြစ်ပါတယ်။ ကျွန်တော့်အနေနဲ့ ဥက္ကဌကြီးမှတစ်ဆင့် မေးခွန်းတစ်ရပ်ကို မေးမြန်းလိုပါတယ်။ မြန်မာနိုင်ငံတစ်ဝန်းလုံးမှာရှိတဲ့ အများပြည်သူအသုံးပြုမြဲဖြစ်တဲ့ လမ်းဌာန၊ စည်ပင်သာယာ ဌာနနှင့် ဆောက်လုပ်ရေးဌာနတို့နှင့် လွှဲအပ်သော တင်ဒါရကုမ္ပဏီအသီးသီးတို့ တာဝန်ယူပြု လုပ်ကြတဲ့ ကတ္တရာခင်းလမ်းအသီးသီးတို့သည် အသုံးပြု ကာလမကြာမီမှာပင် လမ်းနှုတ်ခမ်းသားများပဲ့ခြင်း၊ လမ်း မျက်နှာပြင်များ ပေါက်ခြင်းစတဲ့ ပျက်စီးခြင်းမျိုး မဖြစ်စေရန်အတွက် နိုင်ငံတကာလမ်းခင်းသော နည်းပညာ များဖြင့် အသုံးပြု ဆောင်ရွက်ကြရန်နှင့် အရည်အသွေးပြည့်မီစွာ လုပ်ဆောင်ကြရန် ပြည်ထောင်စုအဆင့်မှ ညွှန်ကြားထားခြင်း ရှိ/မရှိ စပ်လျဉ်းတဲ့မေးခွန်း မေးမြန်းမှာဖြစ်ပါတယ်။ ဒီမေးခွန်းမေးမြန်းရတဲ့ အဓိကရည်ရွယ်ချက်က မြန်မာနိုင်ငံဟာ ဆင်းရဲတဲ့နိုင်ငံ တစ်နိုင်ငံ ဖြစ်ပါတယ်။ သယံဇာတပေါများသော်လည်းပဲ နည်းပညာ၊ စေတနာနည်းပါးကြလို့ ပြည်သူအများ မခံ စားရဘဲ လူနည်းစုကသာ ခံစားကြရပါတယ်။ နိုင်ငံတော်မှဖွဲ့စည်းထားတဲ့ ဌာနဆိုင်ရာအားလုံးသည်လည်း နှစ်ကာလရှည်ကြာစွာ အရိုးစွဲတဲ့ မူဝါဒများနဲ့ ကျင့်သုံးနေကြလို့ ယခုအချိန်တိုင် ပြုပြင်ပြောင်းလဲမှု အားနည်းနေကြပါတယ်။ မြန်မာနိုင်ငံတွင်ရှိသော ကတ္တရာလမ်းအသီးသီးဟာ လမ်းခင်းပြီး မကြာမီမှာပင် အကြောင်းအမျိုးမျိုးကြောင့် ပျက်စီးပေါက်ပြဲခဲ့ရသဖြင့် ထပ်မံပြင်ဆင်ရ၍ ပြည်သူများ ပြည်သူ့ဘဏ္ဍာ မဆုံးရှုံးသင့်ဘဲ ဆုံးရှုံးနေပါတယ်။ လက်တွေ့မှာ ပြည်သူများအတွက် ကောင်းကျိုးမခံစားရဘဲ ပြည်သူ့ ငွေကြေးများ ကုန်ဆုံးတာပဲ အဖတ်တင်ပါတယ်။ ဌာနဆိုင်ရာအဖွဲ့အစည်း အဆင့်ဆင့်ရဲ့ ထိရောက်သော ညွှန်ကြားချက်၊ အမိန့်၊ လမ်းညွှန်ချက်များအပြင် အရည်အသွေးမပြည့်မီလျှင် ထိရောက်သော အရေးယူ လုပ်ဆောင်မည့်အဖွဲ့ ဖွဲ့စည်းပြီးတော့ တာဝန်ပေးခြင်း၊ ကြပ်မတ်ခြင်းတို့ ပြုလုပ်ဖို့ လိုအပ်နေပါပြီ။ အဲဒါကြောင့် မြန်မာနိုင်ငံမှာရှိတဲ့ ပြည်သူအများ အကျိုးအတွက် ပြည်သူ့ဘဏ္ဍာငွေအား အလေအလွင့် မရှိစေဘဲနဲ့ ကောင်းမွန်တဲ့လမ်းများဖြစ်စေဖို့ ပြည်ထောင်စုအဆင့်မှာ ကြပ်မတ်ပေးစေလို၍ ဒီမေးခွန်းကို မေးမြန်းရခြင်းဖြစ်ပါတယ်။ လေးစားအပ်ပါသော ဥက္ကဌကြီးခင်ဗျား။ အဲဒီလမ်းတွေ ပျက်စီးရခြင်းဟာ သတ်မှတ်ထားတဲ့ အရည်အသွေး မပြည့်မီလို့ဖြစ်ပါတယ်။ ကတ္တရာလမ်းဆိုရင် အောက်ခံကျောက်ခင်းလမ်းက အရည် အသွေးမမီတဲ့ ကျောက်ခဲတွေ၊ လက်မ၊ ပေမပြည့်မီတဲ့ ကျောက်ခဲတွေ၊ မြေခဲသာသာ ကိုက်ဖဲ့ရနိုင်တဲ့ ကျောက်ခဲတွေစတဲ့ မူမမှန်တဲ့ကျောက်ခဲတွေကို ဈေးနှုန်းချိုချိုနဲ့ ဝယ်ယူသုံးစွဲကြပါတယ်။ ထုထည်﻿ မပြည့်တဲ့ ကျောက်ကြမ်းလမ်းနဲ့ ကတ္တရာဖျော်ရည်ပါးပါးဖြန်းထားတဲ့၊ အဆင့်မမီတဲ့ လမ်းတွေက များပါ တယ်။ ကိုယ့်အတွက်များများ ကျန်အောင်ဆိုတဲ့ ကိုယ်ကျိုးကြည့် အဆင့်မမီတဲ့လမ်းက များနေပါတယ်။ အခုအချိန်မှာ QC လို့ခေါ်တဲ့ အရည်အသွေးစစ်ဆေးတဲ့ ကြီးကြပ်အဖွဲ့တွေ ဖွဲ့ထားပေမယ့် လက်တွေ့ စစ်ဆေးတဲ့အခါ လမ်းကို တွေးကြည့် စစ်ဆေးခဲ့ပါတယ်။ ဒါပေမဲ့ လမ်းအားလုံး၊ နေရာအားလုံး မစစ်ဆေးနိုင်ပါဘူး။ တစ်ဖက်နှင့်တစ်ဖက် သံသယအမြင်နဲ့ ပြောရ၊ စစ်ဆေးရတာတွေဟာ ရေရှည် လုပ်ငန်းမှာ အမြဲမကောင်းပါဘူး။ ယုံကြည်မှုကင်းမဲ့ခြင်းဟာ တန်ဖိုးမဲ့စေပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လမ်းခင်းဖို့ တာဝန်ယူ ကြတဲ့ ဌာန၊ ကုမ္ပဏီ၊ အင်ဂျင်နီယာ၊ တာဝန်ရှိတဲ့ ပုဂ္ဂိုလ်အဖွဲ့ အစည်းတွေကို အရည်အသွေးပြည့်မီတဲ့ လမ်းဖြစ်ဖို့ ပြည်ထောင်စုအဆင့်မှ တိုက်ရိုက်ကြပ်မတ်သင့်ပါပြီ။ ထိရောက်ပြတ်သားတဲ့ ညွှန်ကြားချက်တွေ၊ အမိန့် တွေ၊ ဥပဒေတွေနဲ့ မမှန်မကန် မရိုးသားတဲ့၊ အဆင့်မမီတဲ့ လမ်းဖြစ်ရင် ပြည်ထောင်စုအဆင့်က အရေး ယူသင့်ပါတယ်။ ဘာဖြစ်လို့လဲဆိုရင် ပြည်သူ့ဘဏ္ဍာငွေ ဆုံးရှုံးခဲ့တာ နှစ်ကာလများနေလို့ပါပဲ။ ယနေ့ သက်ဆိုင်ရာ ပြည်နယ်၊ တိုင်းဒေသကြီး အစိုးရများကလည်း ဌာနဆိုင်ရာများနဲ့ ပူးပေါင်းလျက်သား ဖြစ်နေတာ များနေလို့ ဒီနေ့ကာလမှာ လက်တွေ့အကျိုးမဖြစ်နိုင်ပါဘူး။ လေးစားအပ်ပါသော ဥက္ကဋ္ဌကြီးခင်ဗျား။ ပြောင်းလဲနေပြီဖြစ်တဲ့ ဒီလိုကာလမျိုးမှာ ခင်းထားတဲ့ လမ်းကို QC အဖွဲ့ တင်မကဘဲနဲ့ မည်သူမဆိုတို့ က တိုင်ကြားနိုင်တယ်ဆိုတဲ့ ပွင့်လင်းမြင်သာ ပိုမိုထင်ရှားအောင်လုပ်ပြီးတော့ တိုင်ကြားလို့ရှိရင် ပြည်ထောင်စုအဆင့်မှ တိုက်ရိုက်အရေးယူသင့် ပါတယ်။ မြန်မာနိုင်ငံမှာ ထင်ရှားတဲ့ လမ်းမကြီးများကလွဲရင် ခင်းထားတဲ့ ကတ္တရာလမ်းတွေဟာ လမ်းခင်းစရိတ်ထက် ပြင်ဆင်စရိတ်က ပိုများနေပါတယ်။ ရိုးရိုးသားသား မှန်မှန်ကန်ကန် တွက်ချက်ဖို့ တိတိကျကျ စေတနာပါပါ နှစ်ရှည်အာမခံပေးနိုင်တဲ့ ကတ္တရာလမ်းများ တစ်နိုင်ငံလုံးမှာ ဖြစ်သင့်ပါပြီ။ အဲဒါကြောင့် ကတ္တရာလမ်းများခင်းတဲ့အခါမှာ မကြာမီ လမ်းနှုတ်ခမ်းသားများ ပွဲခြင်း၊ လမ်းမျက်နှာပြင်များ ပေါက်ခြင်းစတဲ့ မြန်ဆန်စွာ ပျက်စီးခြင်းမျိုးမဖြစ်ဖို့ အထက်မှာ ကျွန်တော် တင်ပြ ခဲ့တဲ့အတိုင်း နိုင်ငံတကာခင်းသော နည်းပညာများနဲ့ အသုံးပြု နိုင်ရန် ဘဏ္ဍာငွေ လွယ်ကူစွာ မဆုံးရှုံးစေဖို့ အရည်အသွေးပြည့်မီတဲ့ ကတ္တရာလမ်းများ ဖြစ်မြောက်အောင် ပြည်ထောင်စုအဆင့်မှ ညွှန်ကြား ထားခြင်း ရှိ/မရှိ ညွှန်ကြားချက်အတိုင်း မလိုက်နာဘူးဆိုရင် ဘယ်လိုအရေးယူမလဲ အစီအစဉ် ရှိ/မရှိကို သိရှိလိုပါကြောင်း ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။﻿
</speech>
<title>
မွန်ပြည်နယ်၊ ရေးမြို့နယ်၊ လမိုင်းမြို့နှင့် သောင်ပြင်ကျေးရွာတို့ကို ဆက်သွယ်ထားသော အရှည် (၃)မိုင် (၄)ဖာလုံရှိ ကျေးရွာချင်းဆက် မြေနီလမ်း၊ တောင်ဘုံကျေးရွာနှင့် သောင်ပြင်ကျေးရွာတို့ကို ဆက်သွယ် ထားသော အရှည် (၂)မိုင် (၆)ဖာလုံရှိ ကျေးရွာချင်းဆက် မြေနီလမ်းတို့ကို ရာသီမရွေး သွားလာနိုင်သော ကတ္တရာလမ်းများအဖြစ် ၂၀၁၈ - ၂၀၁၉ ဘဏ္ဍာရေးနှစ်တွင် လျာထားဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့် မေးခွန်း။
</title>
<speech type='speaker'>
ဆက်လက်ပြီး မွန်ပြည်နယ် မဲဆန္ဒနယ်အမှတ်(၇)မှ ဦးနိုင်သီဟ က မွန်ပြည်နယ်၊ ရေးမြို့နယ်၊ လမိုင်းမြို့နှင့် သောင်ပြင်ကျေးရွာတို့ကို ဆက်သွယ်ထားသော အရှည် (၃)မိုင်၊ (၄)ဖာလုံရှိ ကျေးရွာချင်းဆက် မြေနီလမ်း၊ တောင်ဘုံကျေးရွာနှင့် သောင်ပြင်ကျေးရွာတို့ကို ဆက်သွယ်ထားသော အရှည် (၂)မိုင်၊ (၆)ဖာလုံရှိ ကျေးရွာချင်းဆက် မြေနီလမ်းတို့ကို ရာသီမရွေး သွားလာနိုင်သော ကတ္တရာ လမ်းများအဖြစ် ၂၀၁၈ - ၂၀၁၉ ဘဏ္ဍာရေးနှစ်တွင် လျာထားဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်
</speech>
<speech>
<mp id='1303'>ဦးနိုင်သီဟ၊ မွန်ပြည်နယ် မဲဆန္ဒနယ်အမှတ်(၇)</mp>
မင်္ဂလာပါခင်ဗျား။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီး၊ ဒုတိယဥက္ကဋ္ဌ၊ ပြည်ထောင်စု ဒုတိယဝန်ကြီး၊ အမျိုးသားလွှတ်တော် ကိုယ်စားလှယ်တော်ကြီးများ၊ နိုင်ငံသူ၊ နိုင်ငံသား၊ တိုင်းရင်းသားပြည်သူအပေါင်း စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်ဝပါစေကြောင်း ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးနိုင်သီဟ ဖြစ်ပါတယ်။ ကျွန်တော် ဒီနေ့ မေးမြန်းလိုတဲ့ ကြယ်ပွင့်ပြမေးခွန်းကတော့ မွန်ပြည်နယ်၊ ရေးမြို့နယ်၊ လမိုင်းမြို့နှင့် သောင်ပြင်ကျေးရွာတို့ကို ဆက်သွယ်ထားသော အရှည် (၃)မိုင်၊ (၄)ဖာလုံရှိ ကျေးရွာချင်းဆက်လမ်းအား မြေနီလမ်း၊ တောင်ဘုံကျေးရွာနှင့် သောင်ပြင်ကျေးရွာတို့ကို ဆက်သွယ် ထားသော အရှည်(၂)မိုင်၊ (၆)ဖာလုံရှိ ကျေးရွာချင်းဆက် မြေနီလမ်းတို့ကို ရာသီမရွေးသွားလာနိုင်သော ကတ္တရာလမ်းများအဖြစ် ၂၀၁၈ - ၂၀၁၉ ဘဏ္ဍာရေးနှစ်တွင် လျာထားဆောင်ရွက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်း မေးမြန်းမှာဖြစ်ပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ မွန်ပြည်နယ်၊ ရေးမြို့နယ်၊ လမိုင်း မြို့နှင့် သောင်ပြင်ကျေးရွာတို့ကို ဆက်သွယ်ထားသော ကျေးရွာချင်းဆက်လမ်း အရှည် (၅)မိုင်ခန့်ရှိ သော မြေနီလမ်းကို ပြီးခဲ့သည့် ဘဏ္ဍာရေးနှစ်၌ အရှည် (၁/၄)မိုင်အား ကတ္တရာလမ်း ခင်းပေးခဲ့ပြီး ဖြစ်ပါတယ်။ ကျန်ရှိနေသေးတဲ့ အရှည် (၃/၄) မိုင်ကို ကတ္တရာလမ်းများအဖြစ် ဆက်လက် ခင်းပေးစေ လိုပါတယ်။ အဆိုပါ မြေနီလမ်း (၃/၄) မိုင်ကို ကတ္တရာလမ်းခင်းပေးနိုင်ပါက ကျေးရွာ(၂)ရွာ၊ အိမ်ခြေ (၁၁၆၆)အိမ်နှင့် လူဦးရေ(၅၂၄၇) ဦးတို့ကို အကျိုးပြုနိုင်မှာ ဖြစ်ပါတယ်။ ထို့အပြင် မွန်ပြည်နယ်၊ ရေးမြို့နယ်၊ သောင်ပြင်ကျေးရွာနှင့် တောင်ဘုံကျေးရွာတို့ကို ဆက်သွယ်ထားသော အရှည်(၂/၆) မိုင်ရှိ မြေနီလမ်းကို ရာသီမရွေးသွားလာနိုင်သော ကတ္တရာလမ်းများအဖြစ် လျာထားဆောင်ရွက်ပေးစေလို﻿ ပါသည်။ အဆိုပါလမ်းကို ကတ္တရာလမ်းအဖြစ် ဆောင်ရွက်ပေးနိုင်ပါက ကျေးရွာ(၂)ရွာ၊ အိမ်ခြေ (၂၂၇၅)အိမ်နှင့် လူဦးရေ(၁၀၂၃၈)ဦးတို့ကို အကျိုးပြုနိုင်မှာဖြစ်ပါတယ်။ အဆိုပါ ကျေးရွာချင်းဆက် လမ်းတို့ဟာ မြေနီလမ်းများဖြစ်တဲ့အတွက် မိုးရာသီမှာရွာသွန်းတဲ့ မိုးရေတို့နဲ့အတူ ရေအိုင်များ၊ ချိုင့်များ၊ ရွှံ့ဗွက်များ ဖြစ်ပေါ်လာခြင်းတို့ကြောင့် လမ်းအသုံးပြုသူ ကျေးရွာသူ၊ ကျေးရွာသားများ အတွက် ကြီးစွာသောအခက်အခဲများ ဖြစ်ပေါ်လျက်ရှိပါတယ်။ ထို့ကြောင့် အဆိုပါ ကျေးရွာချင်းဆက်လမ်းတို့ကို ကတ္တရာလမ်းများအဖြစ် ဆောင်ရွက် ပေးနိုင်ပါက တိုင်းရင်းသားပြည်သူအပေါင်းတို့၏ ပညာရေး၊ ကျန်းမာရေး၊ စီးပွားရေး၊ လမ်းပန်း ဆက်သွယ်ရေး စသည်တို့ပါဝင်တဲ့ လူမှုစီးပွား ဖွံ့ဖြိုးတိုးတက်ရေးကို များစွာအထောက်အကူပြုနိုင်မှာ ဖြစ်ပါတယ်။ ထို့ကြောင့် မွန်ပြည်နယ်၊ ရေးမြို့နယ်၊ လမိုင်းမြို့နှင့် သောင်ပြင်ကျေးရွာတို့ကို ဆက်သွယ် ထားသော ကျေးရွာချင်းဆက်လမ်း(၃/၄)မိုင်နှင့် တောင်ဘုံကျေးရွာနှင့် သောင်ပြင်တို့ကို ဆက်သွယ်ထား သော ကျေးရွာချင်းဆက်လမ်း (၂/၆) မိုင်တို့ကို ရာသီမရွေးသွားလာနိုင်သော ကတ္တရာလမ်းများအဖြစ် လာမည့် ၂၀၁၈ - ၂၀၁၉ ဘဏ္ဍာရေးနှစ်တွင်သော်လည်းကောင်း၊ မည်သည့်ဘဏ္ဍာရေးနှစ်များတွင် လျာထားဆောင်ရွက်ပေးနိုင်မည်ကို သိရှိလိုပါ၍ အမျိုးသားလွှတ်တော် ဥက္ကဋ္ဌကြီးမှတစ်ဆင့် ပြည်သူများ ကိုယ်စား လေးစားစွာ မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။
</speech>
<title>
ရခိုင်ပြည်နယ်၊ ပေါက်တောမြို့နယ်၊ အဝကံ၊ ကြိမ်ခွေမော်၊ တပ်မော်၊ မနော်သီရိရွာချင်းဆက် လမ်းပေါ်တွင် ဖြတ်သန်းစီးဝင်နေသော ငပြီကြီးချောင်းအား သံကူကွန်ကရစ်တံတား တည်ဆောက်ပေးရန် အစီအစဉ် ရှိ/မရှိ နှင့် စပ်လျဉ်းသည့် မေးခွန်း
</title>
<speech type='speaker'>
ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၂)မှ ဦးတက်ထွန်းအောင် က ရခိုင်ပြည်နယ်၊ ပေါက်တောမြို့နယ်၊ အဝကံ၊ ကြိမ်ခွေမော်၊ တပ်မော်၊ မနော်သီရိ ရွာချင်းဆက် လမ်းပေါ်တွင် ဖြတ်သန်းစီးဝင်နေသော ငပြီကြီးချောင်းအား သံကူကွန်ကရစ်တံတား တည်ဆောက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်
</speech>
<speech>
<mp id='880'>ဦးတက်ထွန်းအောင်၊ ရခိုင်ပြည်နယ် မဲဆန္ဒနယ်အမှတ်(၂)</mp>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စု ဒုတိယဝန်ကြီး၊ အမျိုးသားလွှတ်တော်ကိုယ်စားလှယ် များအားလုံး မင်္ဂလာပါလို့ နှုတ်ခွန်းဆက်ပါတယ်။ လေးစားအပ်ပါသော အမျိုးသားလွှတ်တော် ဥက္ကဌကြီးခင်ဗျား။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဦးတက်ထွန်းအောင် ဖြစ်ပါတယ်။ ကျွန်တော်မေးမယ့် မေးခွန်းကတော့ ကျွန်တော်တို့ ပေါက်တောမြို့နယ်မှာ တည်ရှိတဲ့ အဝကံ၊ ကြိမ်ခွေမော်၊ တပ်မော်၊ မနော်သီရိ ရွာချင်းဆက် လမ်းပေါ်တွင် ဖြတ်သန်းစီးဝင်နေတဲ့ ငပြီကြီးချောင်းအား သံကူကွန်ကရစ်တံတား တည်ဆောက်ပေးရန် ပြည်ထောင်စုအစိုးရတွင် အစီအစဉ် ရှိ/မရှိနဲ့ ပတ်သက်ပြီး မေးမြန်းသွားမှာ ဖြစ်ပါတယ်။﻿ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ ကျွန်တော်တို့ ပေါက်တောမြို့နယ်ဟာ မြန်မာနိုင်ငံရဲ့ အနောက်ဘက်တွင် တည်ရှိပြီး ရခိုင်ပြည်နယ်၊ စစ်တွေခရိုင်တွင် တည်ရှိပါတယ်။ ပေါက်တောမြို့နယ်ဟာ မြောက်လတ္တီတွဒ် (၁၉)ဒီဂရီ (၄၆)မိနစ်နှင့် (၂၀)ဒီဂရီ (၂၂)မိနစ်၊ အရှေ့ လောင်ဂျီတွဒ် (၉၂)ဒီဂရီ (၅၃)မိနစ်အကြားတွင် တည်ရှိတဲ့ မြို့နယ်တစ်မြို့နယ် ဖြစ်ပါတယ်။ အရှေ့မှ အနောက်သို့ (၁၉)မိုင်နှင့် တောင်မှမြောက်သို့ (၄၀)မိုင် ရှည်လျားပြီး မြို့နယ်ဧရိယာမှာလည်း စတုရန်း မိုင်ပေါင်း (၄၁၃.၇၄) ကျယ်ဝန်းသော မြို့နယ်တစ်မြို့နယ်လည်း ဖြစ်ပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ ပေါက်တော၊ တောင်ဖူး ကားလမ်းပေါ် သို့ အဝကံ ရွာချင်းဆက်လမ်းကိုလည်း မြေသားလမ်းအဖြစ် ဖောက်လုပ်ပြီးလည်း ဖြစ်ပါတယ်။ အဝကံ ကျေးရွာအနီးတွင်ရှိသော ငကြီးချောင်းကို သံကူကွန်ကရစ်တံတား တည်ဆောက်ပေးပါက ကြိမ်ခွေမော်၊ တပ်မော်၊ မနော်သီရိ ကျေးရွာများသို့လည်း သွားလာနိုင်မည် ဖြစ်ပါတယ်။ ယခုအခါ အဝကံကျေးရွာမှ ကျောင်းသူ၊ ကျောင်းသားများမှာ အ.လ.က(ခွဲ) ကြိမ်ခွေမော်စာသင်ကျောင်းသို့ ငပြီကြီးချောင်းကို ကူးတို့လှေဖြင့် နေ့စဉ်နေ့တိုင်း ကျောင်းသားလူငယ်များ သွားလာကျောင်းတက် နေရပါတယ်။ အဆိုပါ ဧပြီကြီးချောင်းကို တံတားတည်ဆောက်ပေးမယ်ဆိုပါက ပေါက်တောမြို့ ကို ဗဟိုပြုပြီး ကျွန်းပတ်လမ်း တစ်လမ်းအဖြစ် အသုံးဝင်လာမယ့် အနေအထားရှိပါတယ်။ ပညာရေး၊ ကျန်းမာရေး၊ စီးပွားရေး ကိစ္စရပ်များကို ပိုမိုဖွံ့ဖြိုးတိုးတက်အောင် ဆောင်ရွက်နိုင်မည်လည်း ဖြစ်ပါတယ်။ သို့ဖြစ်ပါ၍ ကျွန်တော်တို့ ရခိုင်ပြည်နယ် အလွန်တရာနိမ့်ကျနေတဲ့ လူမှုဘဝဖွံ့ဖြိုးတိုးတက် ဖို့အတွက်၊ ကျေးလက်နေပြည်သူများ ဖွံ့ဖြိုးတိုးတက်ဖို့အတွက် အဝကံနှင့် ကြိမ်ခွေမော်ကြားရှိ ဧပြီကြီး ချောင်းအား သံကူကွန်ကရစ်တံတား တည်ဆောက်ပေးရန် ပြည်ထောင်စုအစိုးရတွင် အစီအစဉ် ရှိ/မရှိ လွှတ်တော်ဥက္ကဋ္ဌကြီးမှတစ်ဆင့် မေးမြန်းလိုပါတယ်။ အားလုံးကျေးဇူးတင်ပါတယ်။
</speech>
<speech type='speaker'>
မေးခွန်းများနဲ့ ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။
</speech>
<speech>
<agency id='14'>ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်း ဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့်အနေဖြင့် ကရင်ပြည်နယ်၊ မဲဆန္ဒနယ်အမှတ်(၁၁)၊ အမျိုးသားလွှတ်တော် ကိုယ်စားလှယ် ဒေါ်နော်ဆာမူထူး မေးမြန်းထားတဲ့ ကရင်ပြည်နယ်၊ ကြာအင်းဆိပ်ကြီးမြို့နယ်၊﻿ ကွမ်ကသောင်ကျေးရွာအုပ်စု၊ တံခွန်တိုင်ကျေးရွာအုပ်စုရှိ ထီမန်ထိုနှင့် ဖားတလယ် ကျေးရွာချင်းဆက် လမ်းပေါ်ရှိ ဝင်းရော်ချောင်းကူးတံတား အကျယ်(၁၀)ပေ၊ အရှည်(၃၀၀)ပေ၊ အမြင့် (၅၀)ပေကို ပြည်ထောင်စုဘတ်ဂျက်ဖြင့် ဆောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်းအား ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကြာအင်းဆိပ်ကြီးမြို့နယ်အတွင်းရှိ ဝင်းရော် ချောင်းကူးတံတားသည် ကွမ်ကသောင်ကျေးရွာအုပ်စုနှင့် တံခွန်တိုင်ကျေးရွာအုပ်စုတို့ရှိ ထီမန်ထိုရွာ နှင့် ဖားတလယ်ကျေးရွာတို့၏ ရွာချင်းဆက်လမ်းပေါ်တွင်တည်ရှိပြီး အဆိုပါ တံတားတည်ဆောက် ပြီးစီးပါက ကျေးရွာပေါင်း(၄၀)၊ အိမ်ခြေ(၅၂၁၆)အိမ်နှင့် လူဦးရေ(၃၆၅၀၀)ခန့်အား တိုက်ရိုက် အကျိုးပြုမှာ ဖြစ်ပါတယ်။ အဆိုပါ ဝင်းရော်ချောင်းကူးတံတား တည်ဆောက်နိုင်ရန်အတွက် ၂၀၁၈၂၀၁၉ ဘဏ္ဍာရေးနှစ် ပြည်ထောင်စုရန်ပုံငွေတွင် ထည့်သွင်းလျာထားပြီး ဖြစ်ပါသဖြင့် ရန်ပုံငွေ ခွဲဝေရရှိမှုအပေါ် မူတည်၍ အကောင်အထည်ဖော် ဆောင်ရွက်ပေးသွားမှာ ဖြစ်ပါကြောင်း ရှင်းလင်း ဖြေကြားအပ်ပါတယ်။ လေးစားအပ်ပါသော ဥက္ကဌကြီးခင်ဗျား။ ဆက်လက်ပြီးတော့ တနင်္သာရီတိုင်းဒေသကြီး မဲဆန္ဒနယ်အမှတ်(၇) အမျိုးသားလွှတ်တော်ကိုယ်စားလှယ် ဦးဇော်ဟိန်း မေးမြန်းထားတဲ့ တနင်္သာရီတိုင်း ဒေသကြီး၊ ကျွန်းစုမြို့နယ်အတွင်း ဒေသခံပြည်သူများ အဆင်ပြေစွာ သွားလာနိုင်ရေးအတွက် ကျေးရွာချင်းဆက် မြေသားလမ်းများကို ရာသီမရွေးသွားလာနိုင်သော ကွန်ကရစ်လမ်းများအဖြစ် နိုင်ငံတော်မှ ဘဏ္ဍာငွေ လျာထားသတ်မှတ်ကာ ပြု လုပ်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်းအား ရှင်းလင်းဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ တနင်္သာရီတိုင်းဒေသကြီး၊ ကျွန်းစုမြို့နယ်နှင့် တနင်္သာရီမြို့နယ်တို့ကို ဆက်သွယ်ထားသည့် လမ်းများအား ၂၀၁၈-၂၀၁၉ ဘဏ္ဍာရေးနှစ်တွင် ရန်ပုံငွေ လျာထားပြီး ရန်ပုံငွေ ရရှိမှုအပေါ်မူတည်၍ ဆောင်ရွက်ပေးသွားမယ့် လမ်းပိုင်းများကတော့ လယ်သစ် - ဝါရစ် - ဂျိုးတောင် - မင်းဂုတ် - ရတောင် - မောင်းလှော် - ဇေကမိလမ်း - ညောင်ဘီး - ပဲယာ - အညင်း(၂၈)မိုင်မှ ဝါရစ် - စန်းသစ်လမ်း(၃/၅)မိုင် ကျောက်ချောလမ်းခင်းခြင်းလုပ်ငန်း၊ မင်းဂုတ် - ရတောင်လမ်း(၂)မိုင် ကွန်ကရစ်ခင်းခြင်းလုပ်ငန်း၊ ဇေကမိ - မောင်းလှော်တိုက်နယ်လမ်း(၆)မိုင် (၄)ဖာလုံ မြေသားလမ်းချဲ့ခြင်းလုပ်ငန်း၊ မင်းဂုတ် - ပြင်ဝန်းလမ်း(၃)မိုင် (၃)ဖာလုံ ကွန်ကရစ်လမ်းခင်းခြင်းလုပ်ငန်း၊ သဇင် - သင်္ကန်းရှောင် - ပဲ့တိုင်လမ်း(၁၂)မိုင်မှ သဇင်ရွာမှ ကျွဲခရံရွာအထိ ကွန်ကရစ်လမ်း(၂)မိုင်နှင့် ကျွဲခရံ-ဘုရားထွက် ကွန်ကရစ်လမ်း(၁)မိုင်၊ ဘုရားထွက် - သင်္ကန်းရှောင်ကျေးရွာ ရေဆိပ်အထိကွန်ကရစ် လမ်း (၁)မိုင်၊ ယမုံ - ပဲ့တိုင်ကျေးရွာအထိ (၅)မိုင် ကွန်ကရစ်ခင်းခြင်းလုပ်ငန်း၊ ကဒ်-ကဒွတ် - လင်မလိုကြီး လမ်း(၅)မိုင် ကွန်ကရစ်ခင်းခြင်းနှင့် စလွန်အော်ကြီး - စလွန်ငယ် ကျေးရွာချင်းဆက်လမ်း(၂)မိုင် ကွန်ကရစ်ခင်းခြင်း၊ ကံမော်ကျွန်းပေါ်ရှိ တောကာရေ ချောင်းကြီးမှ မော်ခေါင်းတုံးရွာအထိ (၈)မိုင် ကွန်ကရစ်လမ်းခင်းခြင်း၊ ချောင်းကြီးဝရွာ - အုပ်ဖိုမော်ရွာ(၂/၅)မိုင် ကွန်ကရစ်လမ်းခင်းခြင်းလုပ်ငန်း တို့ဖြစ်ပါတယ်။ ၎င်းအပြင် ၂၀၁၈-၂၀၁၉-၂၀၂၀ ဘဏ္ဍာရေးနှစ် ရန်ပုံငွေမှာ ကဘင်းချောင်း﻿ မော်တုံးကြီးလမ်း (၅)မိုင်နှင့် ကပရွာမှ ခြံ(၆)ခြံ ကျေးရွာလမ်း(၁)မိုင်၊ (၃)ဖာလုံတို့ကိုလည်း ဆက်လက် ပြီးတော့ ထည့်သွင်းလျာထားသွားမှာ ဖြစ်ပါတယ်။ လေးစားအပ်ပါသော ဥက္ကဌကြီးခင်ဗျား။ ကျွန်းစုမြို့နယ်နှင့် တနင်္သာရီမြို့နယ်ချင်းဆက် လမ်းများနှင့် ကျေးရွာချင်းဆက်လမ်းများအား ၂၀၁၈-၂၀၁၉ ဘဏ္ဍာနှစ်နှင့် ၂၀၁၉-၂၀၂၀ ဘဏ္ဍာရေး နှစ်တို့တွင် လမ်းအပိုင်းအလိုက် ဘဏ္ဍာရေးနှစ်အလိုက် ရန်ပုံငွေများ ထည့်သွင်းလျာထားသွားမှာ ဖြစ်ပြီးတော့ ရန်ပုံငွေ ရရှိမှုအပေါ်မူတည်ပြီးတော့ ရာသီမရွေးသွားလာနိုင်တဲ့ လမ်းများအဖြစ် အကောင်အထည်ဖော် ဆောင်ရွက်ပေးသွားမှာ ဖြစ်ပါကြောင်း ရှင်းလင်းဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ စစ်ကိုင်းတိုင်းဒေသကြီး အမှတ်(၄)မဲဆန္ဒနယ် အမျိုးသားလွှတ်တော်ကိုယ်စားလှယ် ဦးလှဦး မှ မေးမြန်းထားတဲ့ မြန်မာတစ်နိုင်ငံ လုံးရှိ အများပြည်သူ အသုံးပြုမြဲဖြစ်သော လမ်းဌာန၊ စည်ပင်သာယာဌာန၊ ဆောက်လုပ်ရေးဌာနတို့နှင့် လွှဲအပ်ရ၊ တင်ဒါရ ကုမ္ပဏီအသီးသီးတို့ တာဝန်ယူပြုလုပ်ကြသော ကတ္တရာခင်းလမ်း အသီးသီးတို့ သည် အသုံးပြု ကာလ မကြာမီမှာပင် လမ်းနှုတ်ခမ်းသားများ ပဲ့ခြင်း၊ လမ်းမျက်နှာပြင် ပေါက်ခြင်းစသည့် ပျက်စီးခြင်းမျိုး မဖြစ်စေရန်အတွက် နိုင်ငံတကာ လမ်းခင်းသော နည်းပညာများဖြင့် အသုံးပြု ဆောင်ရွက် ကြရန်နှင့် အရည်အသွေးပြည့်မီစွာ လုပ်ဆောင်ကြရန် ပြည်ထောင်စုအဆင့်မှ ညွှန်ကြားထားခြင်း ရှိ/မရှိနဲ့ စပ်လျဉ်းတဲ့မေးခွန်းအား ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဌကြီးခင်ဗျား။ Power Point ဖြင့် ရှင်းလင်းခွင့်ပြုပါရန် တင်ပြ အပ်ပါတယ်။ လမ်းတည်ဆောက်မှု နည်းပညာသည် ကမ္ဘာ့နိုင်ငံအသီးသီးတွင် American Association of State Highway and Transportation Officials (AASHTO) American Society for Testing and Materials (ASTM)oşôi British Standards (BS)Korean Standardsı Japanese Industrial Standards (JIS). Indian Standards obiilge Standards to gulosofi သို့သော်လည်းပဲ လမ်းတည်ဆောက်မှုသည် အခြေခံအားဖြင့် တူညီပြီးတော့ Sub Grade, Subbase, Bases. Wearing Course of Ospscom@8:009 geclosus. မြန်မာနိုင်ငံမှာ လက်ရှိအသုံးပြုနေတဲ့ တည်ဆောက်တဲ့စနစ်သည် Penetration Macadam ဖြစ်ပြီးတော့ ၎င်းစနစ်ကို (၉၅)ရာခိုင်နှုန်းအထိ အသုံးပြုလျက်ရှိပါတယ်။ အင်္ဂလန်နိုင်ငံသား Macadam လို့ခေါ်တဲ့ ပုဂ္ဂိုလ်ကြီးတစ်ယောက်က စတင်တီထွင်ခဲ့တဲ့ Penetrction Macadam စနစ်သည် ကမ္ဘာ ပေါ်မှာ ၁၈၂၀ ပြည့်နှစ်ကတည်းက စတင်ပေါ်ပေါက်ခဲ့ပြီးတော့ နှစ်ပေါင်း(၂၀၀)နီးပါးခန့် ကြာမြင့်ခဲ့သော် လည်း ယနေ့အချိန်ထိ တချို့နေရာတွေမှာ အသုံးပြု နေဆဲ ဖြစ်ပါတယ်။ ဒီ Penetration Macadam စနစ်ကတော့ ကတ္တရာအသုံးပြုမှု အနည်းဆုံးဖြစ်ပြီးတော့ ကျောက်ကြီးတွေကြားထဲမှာ ကျောက်သေး လေးတွေ ညှပ်ပြီးတော့ ကတ္တရာလောင်း၊ အပေါ်ကနေ ကျောက်မှုန့်၊ Chipping ဖြူးတဲ့စနစ်ဖြစ်ပါ တယ်။ လမ်းတစ်လမ်းကို ကုန်ကျစရိတ် အသက်သာဆုံးခင်းတဲ့ နည်းစနစ်ဖြစ်ပြီးတော့ Penetration Macadam စနစ်ကို Main လမ်းမကြီးတွေမှာ ဆက်လက်အသုံးပြုနေတာ၊ လက်ရှိယနေ့ထိအသုံးပြု နေတာ ကမ္ဘာပေါ်မှာ မြန်မာတစ်နိုင်ငံထဲပဲ ရှိပါတော့တယ်။ ကမ္ဘာ့နိုင်ငံအသီးသီးမှာတော့ ပြည်ထောင်စု﻿ လမ်းတွေအားလုံးက Asphat Concrete နည်းပညာကို အသုံးပြုနေပြီဖြစ်ပါတယ်။ ဖွံ့ဖြိုးပြီး şaccozy?60)? Wearing Course ondzoo wopodcosmose Base Course mol Asphalt Concrete ကို အသုံးပြုနေကြပြီ ဖြစ်ပြီးတော့ Sub Gradeနဲ့ Sub-base ကိုသာလျှင် ဒေသထွက် ပစ္စည်းများကို ဆောင်ရွက်ကြတာဖြစ်ပါတယ်။ လေးစားအပ်ပါသော ဥက္ကဌကြီးခင်ဗျား။ မြန်မာနိုင်ငံအနေနဲ့ Penetration Macadam အဆင့်ကနေ ဘာကြောင့် မတက်သေးရတဲ့ အကြောင်းအရာကို ရှင်းပြရမယ်ဆိုရင်တော့ အဓိက အချက်(၂)ချက် ရှိပါတယ်။ နံပါတ်(၁)အချက်ကတော့ Lack of Finance ဖြစ်ပြီးတော့ တစ်နိုင်ငံလုံး အတိုင်းအတာအရ ပေးထားတဲ့ ဘတ်ဂျက်သည် Penetration Macadam အဆင့်နဲ့ပဲ ဆောင်ရွက် နိုင်တဲ့ ဘတ်ဂျက်ပဲ ရှိပါသေးတယ်။ နံပါတ်(၂)အချက်ကတော့ Lack of Equipments ဖြစ်ပါတယ်။ Asphalt Concrete əê:wwfooqê PSƏSon AC Planti Paveri Rolleri Tipper owgę wnios ပစ္စည်းအစုံအလင်ရှိရမှာ ဖြစ်ပါတယ်။ သို့သော်လည်း မြန်မာတစ်နိုင်ငံလုံး အတိုင်းအတာအရမြို့နယ် ပေါင်း(၃၃၀)ကို AC Plant တွေ၊ AC Pover တွေ ပေးနိုင်တဲ့ အခြေအနေမရှိသေးဘဲနဲ့ တိုင်းဒေသကြီး၊ ပြည်နယ်တစ်ခုကို AC ခင်းစက် (၁)စုံစီသာလျှင် ဖြန့်ခွဲပေးနိုင်တဲ့ အနေအထားပဲ ရှိနေပါသေးတယ်။ ငွေကြေးအားဖြင့် ပြောရမယ်ဆိုရင်လည်း နိုင်ငံတကာမှာ (၂၄)ပေအကျယ် ကတ္တရာလမ်း AC လမ်း (၁)မိုင်ခင်းမယ်ဆိုရင် ကျပ်သိန်းပေါင်း (၃၀၀၀၀)ခန့် အသုံးပြုကြပြီးတော့ မြန်မာနိုင်ငံ အနေနဲ့ကတော့ (၂၄)ပေအကျယ် ကတ္တရာလမ်း(၁)မိုင်ကို ကျပ်သိန်း(၃၀၀၀)ခန့်သာ သုံးနိုင်တဲ့အတွက် ငွေကြေးကန့်သတ်မှုအရလည်း Penetration Macadam စနစ်ကိုသာလျှင် ဆက်လက်ပြီးတော့ ခြိုးခြံချွေတာ ဆောင်ရွက်နေတဲ့ အဆင့်ပဲဖြစ်ပါတယ်။ ဒီနေရာမှာ နီးနီးစပ်စပ် ဥပမာပေးရမယ်ဆိုရင် မြဝတီနဲ့ ကော့ကရိတ်ကို ဆက်သွယ်ထားတဲ့ စုစုပေါင်းကီလိုမီတာ(၄၀)ခန့်ရှိတဲ့ လမ်းမကြီးဟာ ထိုင်း အကူအညီနဲ့ ဖောက်လုပ်ပေးတာဖြစ်ပြီးတော့ တစ်မိုင်ကို ကျပ်သိန်းပေါင်း (၃၀၀၀၀)လောက် ကုန်ကျခဲ့ ပါတယ်။ အဆိုပါ (၂၄)ပေအကျယ် ကတ္တရာလမ်းတစ်လမ်းကို တိုင်းဒေသကြီးနဲ့ ပြည်နယ်များမှာ အသုံးပြုမယ်ဆိုရင် ကျပ်သိန်းပေါင်း(၃၀၀၀)လောက်သာလျှင် သုံးစွဲနိုင်တဲ့အတွက် လတ်တလောမှာတော့ Penetration Macadam စနစ်ကိုပဲ ဆက်လက်စွဲကိုင်ပြီး သုံးစွဲနေရခြင်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယခုအခါမှာတော့ World Bank က အကူအညီ ပေးမယ့် AC Plant (၂၉)စုံ ထပ်မံရောက်ရှိလာရင် တိုင်းဒေသကြီးနဲ့ ပြည်နယ်တွေကို ဖြန့်ခွဲပေးပို့ပြီး တတ်နိုင်သလောက် မြို့ကြီးများနဲ့ ဦးစားပေးလမ်းများမှာ AC လမ်းများ တိုးတက်လာဖို့ ကြိုးစား ဆောင်ရွက်သွားမှာဖြစ်ပါတယ်။ ထို့အပြင် မိုးများတဲ့ ဒေသတွေမှာလည်း ကွန်ကရစ်လမ်း ဖောက်လုပ်ဖို့ အစီအစဉ်တွေ လျာထားစီမံထားပြီး ဖြစ်ပါတယ်။ ကွန်ကရစ်လမ်း ဖောက်လုပ်မယ်ဆိုရင်တော့ ကွန်ကရစ် လမ်းရဲ့ အောက်ခံအမာခံ ရရှိဖို့အတွက် သိပ်သည်းပြီး (၆)လက်မထုကို ဒေသထွက် လမ်းခင်းပစ္စည်း (၂၄) ခွဲကျောက် သို့မဟုတ် Leon ကွန်ကရစ်ဖြင့် ဆောင်ရွက်ရပြီးတော့ အဆိုပါ လမ်းပေါ်မှာမှ ကွန်ကရစ်ခင်းရတာဖြစ်ပါတယ်။ (၂၄)ပေ ကွန်ကရစ်လမ်းတစ်လမ်းရဲ့ (၁)မိုင်ကုန်ကျစရိတ်ဟာ ကျပ်သိန်း (၆၀၀၀)ခန့်ဖြစ်ပြီးတော့ ကတ္တရာလမ်းခင်းတာထက် ပိုမိုကုန်ကျမှုများပါတယ်။ သို့သော်လည်းပဲ ရေရှည်ပိုခိုင်ခံ့တဲ့အတွက် ယခုနောက်ပိုင်းမှာတော့ ချင်းပြည်နယ်၊ စစ်ကိုင်းတိုင်းအထက်ပိုင်း၊ ရခိုင်﻿ပြည်နယ်၊ ကချင်ပြည်နယ်၊ တနင်္သာရီတိုင်းဒေသကြီး အစရှိတဲ့ မိုးများတဲ့ ဒေသတွေမှာ ကွန်ကရစ် လမ်းကို ပြောင်းလဲဆောင်ရွက်ဖို့ ညွှန်ကြားချက်များ ထုတ်ပြန်ပေးပို့ထားပြီးဖြစ်ပါတယ်။ ကတ္တရာလမ်း နှုတ်ခမ်း ပဲ့ခြင်း၊ လမ်းမျက်နှာပြင် ပေါက်ပြဲခြင်းစတဲ့ ကိစ္စတွေအတွက် တစ်ကွက်ပေါက်လျှင် တစ်ကွက်ပြင်စနစ်နဲ့ အချိန်နဲ့တစ်ပြေးညီ ပြုပြင်သွားဖို့ကိုလည်း ညွှန်ကြားချက်များ ပေးပို့ဆောင်ရွက် လျက်ရှိပါတယ်။ ကိုယ်စားလှယ်တော်ကြီး တင်ပြလာတဲ့ မြန်မာနိုင်ငံတစ်ဝန်းလုံးမှာရှိတဲ့ လမ်းတွေနဲ့ ပတ်သက်ပြီး နည်းပညာအဆင့်မြှင့်တင် ဆောင်ရွက်နိုင်ရန်အတွက် စီမံချက်များချမှတ်ပြီး ဆောင်ရွက် လျက်ရှိသလိုပဲ၊ ပေါ်ထွက်လာတဲ့ နည်းပညာအသစ်တွေကိုလည်း မြန်မာနိုင်ငံရဲ့ ရာသီဥတုနဲ့ ကိုက်ညီ မှု ရှိ/မရှိ စိစစ်လေ့လာသုံးသပ်မှုများကို Research ပြုလုပ်လျက်ရှိပါတယ်။ ယခုအခါ နိုင်ငံတကာ နည်းပညာဖြစ်တဲ့ Porous Asphalt Concrete နည်းပညာကို ဂျပန်နိုင်ငံ၊ အမေရိကန်နိုင်ငံ၊ ဂျာမနီ နိုင်ငံအစရှိတဲ့ နိုင်ငံကြီးတွေမှာက စတင်အသုံးပြုနေပြီဖြစ်ပါတယ်။ Porous Asphalt Concrete နည်းပညာရဲ့ အားသာချက်က မော်တော်ကား ဖြတ်မောင်းသွားတဲ့အချိန်မှာ လမ်းမျက်နှာပြင်ကို တာယာနဲ့ ပွတ်တိုက်တဲ့အသံကို မကြားရခြင်းနှင့် မိုးရွာလာရင်လည်း လမ်းပေါ်ရှိ မိုးရေအားလုံးကို Porous Asphalt ရဲ့ ကြားထဲက အပေါက်လေးတွေထဲကနေ စီးဝင်သွားတာပြီး အောက်မှာခံထားတဲ့ ရေတားလွှာမှတစ်ဆင့် Drdin ထဲသို့ စီးဝင်သွားတဲ့ နည်းစနစ်ဖြစ်ပါတယ်။ မြန်မာနိုင်ငံမှာ ရန်ကုန်မန္တလေး အမြန်လမ်းရဲ့ မိုင်တိုင်(၇၂)နှင့် (၇၃)ကြားမှာ Test Section အနေနဲ့ Research ပြုလုပ် ဆောင်ရွက်ထားရှိပြီးတော့ မြန်မာနိုင်ငံရဲ့ ရာသီဥတုအခြေအနေနဲ့ ကိုက်ညီမှု ရှိ/မရှိ Research ဆောင်ရွက်လျက်ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အောက်ခံမြေလွှာအင်အား ညံ့တဲ့နေရာများမှာ ဒေသထွက် လမ်းခင်းပစ္စည်းများကို အသုံးပြုရမည်ဆိုပါက သတ်မှတ်လမ်းလွှာ၏ အင်အားရရှိရန် saops Bode seguros oo: gę səêsə:2238:6oz Cement / Lime Stabilized Method ဖြင့် လိုအပ်သော အင်အားရရှိအောင် ဆောင်ရွက်ခြင်းများကိုလည်း စမ်းသပ်ဆောင်ရွက်လျက်ရှိပါတယ်။ သံမဏိထုတ်လုပ်တဲ့နေရာမှ ထွက်လာတဲ့ By Product ဖြစ်တဲ့ Steel Slug တွေနဲ့ လမ်းခင်းတဲ့စနစ် ကို နိုင်ငံတချို့မှာ ကျင့်သုံးနေတဲ့အတွက် မြန်မာနိုင်ငံအခြေအနေနဲ့ ကိုက်ညီမှု ရှိ/မရှိကို ကြိမ်ပင်ဆည်စက္ခု-ဇလွန်လမ်း မိုင်တိုင်(၄/၃)နဲ့ (၄/၅) ကြားမှာ စမ်းသပ်ဆောင်ရွက်ခဲ့ပါတယ်။ ဖွံ့ဖြိုးဆဲနိုင်ငံများမှ အသုံးပြုလျက်ရှိတဲ့ Con Aid ဓာတ်ဆေးရည်ဖြန်းတဲ့ လမ်းခင်းစနစ်ကို မြန်မာနိုင်ငံမှာ ၁၉၉၈ ခုနှစ်၊ ၂၀၀၁ ခုနှစ်များမှာ စမ်းသပ်ခဲ့ပြီးဖြစ်ပါတယ်။ အဲဒီစနစ်က မြေကြီးကို ဓာတ်ဆေးရည် ဖြန်းအသုံးပြုပြီး ခံနိုင်ရည်တိုးအောင် ဆောင်ရွက်ခြင်းဖြစ်ပြီး စမ်းသပ်ခဲ့တဲ့ ရလဒ်များအရ အဆိုပါ နည်းပညာသည် မြန်မာနိုင်ငံနဲ့ ကိုက်ညီမှုမရှိကြောင်း ထုတ်ပြန်ကြေညာထားပြီး ဖြစ်ပါတယ်။ ဆောက်လုပ်ရေးဝန်ကြီး ဌာနအပြင် ရန်ကုန်မြို့တော်စည်ပင်သာယာရေးကော်မတီမှလည်း ဓာတ်ဆေးရည်ဖြန်းလမ်းကို စမ်းသပ် ခဲ့ပြီး အဆိုပါနည်းပညာ အသုံးပြုထားတဲ့လမ်းတွေဟာ မြန်မာနိုင်ငံရဲ့ ရာသီဥတုနဲ့ လုံးဝမသင့်တော်တဲ့ အတွက် အသုံးပြုရန်မသင့်ကြောင်း ကြေညာထားတာကိုလည်း တွေ့ရှိရပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိဂုံးချုပ်အနေနဲ့ တင်ပြရမယ်ဆိုလျှင် ဆောက်လုပ်ရေးဝန်ကြီးဌာန၊ လမ်းဦးစီးဌာနရဲ့ ညွှန်ကြားချက်များအတိုင်း တည်ဆောက်ခြင်း၊ ထိန်းသိမ်း ခြင်းများ ဆောင်ရွက်မည်ဆိုပါက သတ်မှတ်ကာလအတွင်း လမ်းပျက်စီးမှုများ နည်းပါးမှာဖြစ်ပြီးတော့ ကုမ္ပဏီများ သို့မဟုတ် ဝန်ထမ်းများရဲ့ ကိုယ်ကျိုးရှာမှုများကြောင့် အရည်အသွေးပြည့်မီစွာ ဆောင်ရွက် နိုင်ခြင်းမရှိဘဲ စာချုပ်ပါ စည်းကမ်းချက်များကို ချိုးဖောက်၍ သတ်မှတ်ကာလအတွင်း ပျက်စီးခဲ့မည် ဆိုပါက တည်ဆဲဥပဒေများနှင့်အညီ စိစစ်အရေးယူ ဆောင်ရွက်သွားမည့်အပြင် တာဝန်ပျက်ကွက် သည့် ကုမ္ပဏီအား အမည်ပျက်စာရင်းတင်သွင်း၍ အရေးယူမှုများကိုလည်း လုပ်ထုံးလုပ်နည်းနှင့်အညီ ဆက်လက်ဆောင်ရွက်သွားမှာ ဖြစ်ပါကြောင်း ရှင်းလင်းဖြေကြားအပ်ပါတယ်။ လေးစားအပ်ပါသော ဥက္ကဌကြီးခင်ဗျား။ ဆက်လက်ပြီးတော့ မွန်ပြည်နယ် မဲဆန္ဒနယ် အမှတ်(၇)၊ အမျိုးသားလွှတ်တော်ကိုယ်စားလှယ် ဦးနိုင်သီဟ မေးမြန်းထားတဲ့ မွန်ပြည်နယ်၊ ရေးမြို့ နယ်၊ လမိုင်းမြို့နှင့် သောင်ပြင်ကျေးရွာတို့ကို ဆက်သွယ်ထားသော အရှည်(၃)မိုင်၊ (၄)ဖာလုံရှိ ကျေးရွာ ချင်းဆက် မြေနီလမ်း၊ တောင်ဘုံကျေးရွာနှင့် သောင်ပြင်ကျေးရွာတို့ကို ဆက်သွယ်ထားသော အရှည် (၁)မိုင်၊ (၆)ဖာလုံရှိ ကျေးရွာချင်းဆက် မြေနီလမ်းတို့ကို ရာသီမရွေး သွားလာနိုင်သော ကတ္တရာလမ်း အဖြစ် ၂၀၁၈ - ၂၀၁၉ ဘဏ္ဍာရေးနှစ်တွင် လျာထားဆောင်ရွက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်းအား ရှင်းလင်းဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရေးမြို့နယ်၊ လမိုင်းမြို့နှင့် သောင်ပြင်ကျေးရွာ တို့ကို ဆက်သွယ်ထားသော အရှည် (၃)မိုင်၊ (၄)ဖာလုံရှိ ကျေးရွာချင်းဆက် မြေနီလမ်းနှင့် သောင်ပြင် ကျေးရွာနှင့် တောင်ဘုံကျေးရွာတို့ကို ဆက်သွယ်ထားသော အရှည်(၂)မိုင်၊ (၆)ဖာလုံရှိ ကျေးရွာချင်း ဆက် မြေနီလမ်းတို့မှာ စုစုပေါင်းလမ်းအရှည်(၆)မိုင်၊ (၂)ဖာလုံရှိပြီး လမ်းအဆင့်မြှင့်တင်ဆောင်ရွက် ပြီးပါက ကျေးရွာ(၄)ရွာ၊ အိမ်ခြေ(၃၄၄၁)နှင့် လူဦးရေ(၁၅၅၀၀)ခန့်တို့အား တိုက်ရိုက်အကျိုးပြုမှာ ဖြစ်ပါတယ်။ လမိုင်းမြို့နှင့် သောင်ပြင်ကျေးရွာကို ဆက်သွယ်ထားသော လမ်းအရှည်(၃)မိုင်၊ (၄)ဖာလုံ အား ၂၀၁၈-၂၀၁၉ ဘဏ္ဍာရေးနှစ်၊ ပြည်ထောင်စုရန်ပုံငွေတွင်လည်းကောင်း၊ သောင်ပြင်ကျေးရွာနှင့် တောင်ဘုံကျေးရွာတို့ကို ဆက်သွယ်ထားသော လမ်းအရှည် (၂)မိုင်၊ (၆)ဖာလုံအား ၂၀၁၈-၂၀၁၉ ဘဏ္ဍာရေးနှစ်၊ မွန်ပြည်နယ်အစိုးရအဖွဲ့ ရန်ပုံငွေတွင်လည်းကောင်း ထည့်သွင်းလျာထားပြီး ဖြစ်ပါသဖြင့် ရန်ပုံငွေ ခွဲဝေရရှိမှုအပေါ်မှာ မူတည်၍ အကောင်အထည်ဖော် ဆောင်ရွက်ပေးသွားမှာ ဖြစ်ပါကြောင်း ရှင်းလင်းဖြေကြားအပ်ပါတယ်။ လေးစားအပ်ပါသော ဥက္ကဌကြီးခင်ဗျား။ ဆက်လက်ပြီးတော့ ရခိုင်ပြည်နယ် မဲဆန္ဒနယ် အမှတ်(၂)၊ အမျိုးသားလွှတ်တော် ကိုယ်စားလှယ် ဦးတက်ထွန်းအောင် မေးမြန်းထားတဲ့ ရခိုင်ပြည်နယ်၊ ပေါက်တောမြို့နယ်၊ အဝကံ၊ ကြိမ်ခွေမော်၊ တပ်မော်၊ မနော်သီရိ ရွာချင်းဆက်လမ်းပေါ်တွင် ဖြတ်သန်း စီးဝင်နေသော ငပြီကြီးချောင်းအား သံကူကွန်ကရစ်တံတား တည်ဆောက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်းအား ရှင်းလင်းဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ငပြီကြီးချောင်းကူးတံတားသည် ပေါက်တောမြို့နယ်၊ မနော်သီရိ၊ တပ်မော်၊ ကြိမ်ခွေမော်၊﻿ အစီရင်ခံစာ ဖတ်ကြားရှင်းလင်းခြင်း အဝကံ၊ တောင်ညို ကျေးရွာချင်းဆက်သွယ်သည့် ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ဖြိုးရေး ဦးစီးဌာနမှ စီမံခန့်ခွဲသော လမ်းပေါ်တွင်တည်ရှိသော တံတားဖြစ်ပါတယ်။ အဆိုပါ တံတားမှာ အရှည်(၆)မိုင်၊ (၃)ဖာလုံရှိပြီး တံတားတည်ဆောက်ပြီးပါက ကျေးရွာ (၄)ရွာ၊ အိမ်ခြေ(၇၄၈)အိမ်နှင့် လူဦးရေ(၃၆၀၀)ခန့်တို့အား အကျိုးပြုမှာ ဖြစ်ပါတယ်။ ငပြီကြီးချောင်း ကူးတံတားတည်ဆောက်သော လမ်းသည် လမ်းအဆင့်သတ်မှတ်ချက်အရ Class A ဦးစားပေးအဆင့် (၂)ရှိသော လမ်းပေါ်တွင်တည်ရှိသဖြင့် ၂၀၁၉-၂၀၂၀ ဘဏ္ဍာရေးနှစ်မှ စတင်၍ ပြည်ထောင်စုရန်ပုံငွေ တင်ပြတောင်းခံပြီး ရန်ပုံငွေရရှိမှု အပေါ်မူတည်၍ အကောင်အထည်ဖော် ဆောင်ရွက်ပေးသွားမှာ ဖြစ်ပါကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။
</speech>
<speech type='speaker'>
မေးခွန်းလာရောက် ဖြေကြားပေးတဲ့ ဆောက်လုပ်ရေးဝန်ကြီးဌာန၊ ဒုတိယ ဝန်ကြီး မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။
</speech>
</section>
<section value = 'Bill'>
<title>
အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က အလုပ်သမားရေးရာ အငြင်းပွားမှုဖြေရှင်းရေး ဥပဒေကို ဒုတိယအကြိမ် ပြင်ဆင်သည့်ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဖတ်ကြား ရှင်းလင်းခြင်း
</title>
<speech type='speaker'>
အစီအစဉ်(၇)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၈၇၊ နည်းဥပဒေခွဲ(ခ)အရ အလုပ်သမား ရေးရာ အငြင်းပွားမှုဖြေရှင်းရေး ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ စိစစ်တင်ပြခြင်း အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်
</speech>
<speech>
<mp id='1227'>ဒေါက်တာမျိုးအောင်(အဖွဲ့ဝင်၊ ဥပဒေကြမ်းကော်မတီ)</mp>
လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီး၊ အမျိုးသားလွှတ်တော် ဒုတိယဥက္ကဋ္ဌနှင့် အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် ဥပဒေကြမ်း ကော်မတီဝင် ဒေါက်တာမျိုးအောင် ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီ၏ တာဝန်ပေးချက်အရ အမျိုးသားလွှတ်တော် ဥပဒေကြမ်းကော်မတီ၏ အလုပ်သမားရေးရာ အငြင်းပွားမှု ဖြေရှင်းရေး ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။﻿ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အမျိုးသားလွှတ်တော်၊ ဥပဒေကြမ်းကော်မတီ၏ အလုပ်သမားရေးရာအငြင်းပွားမှုဖြေရှင်းရေးဥပဒေကို ဒုတိယအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၈ -၂၅၂ ရက်စွဲ ၊ ၂၀၁၈ ခုနှစ် ၊ မေလ ၁၅ ရက် ၁။ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကျော်ထွေး က အလုပ်သမားရေးရာ အငြင်းပွားမှုဖြေရှင်းရေး ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းအား အမျိုးသားလွှတ်တော် သို့ ၂၀၁၇ ခုနှစ်၊ နိုဝင်ဘာလ ၁ ရက်နေ့တွင် တင်သွင်းခဲ့ပါတယ်။ အမျိုးသားလွှတ်တော်၊ ဥပဒေကြမ်းကော်မတီသည် ယင်းဥပဒေကြမ်းနှင့်စပ်လျဉ်း၍ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ ပြည်တွင်းပြည်ပ အလုပ်သမားဆိုင်ရာကော်မတီ၊ ပြည်ထောင်စုသမ္မတမြန်မာနိုင်ငံကုန်သည်များနှင့် စက်မှုလက်မှုလုပ်ငန်းရှင်များ အသင်းချုပ်၊ အပြည် ပြည်ဆိုင်ရာ အလုပ်သမားရေးရာအဖွဲ့ (ILO) မြန်မာနိုင်ငံရုံးခွဲ၊ မြန်မာနိုင်ငံလုံးဆိုင်ရာ အလုပ်သမား သမဂ္ဂများ အဖွဲ့ချုပ်(CTUM)၊ မြန်မာနိုင်ငံ တောင်သူလယ်သမား၊ စိုက်ပျိုးရေးနှင့် စားသောက်ကုန် ထုတ်လုပ်ငန်းပေါင်းစုံ အလုပ်သမားသမဂ္ဂများအဖွဲ့ချုပ်၊ မြန်မာနိုင်ငံစက်မှု၊ လက်မှုနှင့်ဝန်ဆောင်မှု လုပ်ငန်းပေါင်းစုံ အလုပ်သမားသမဂ္ဂများအဖွဲ့ချုပ်၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော်၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှ ပညာရှင်များနှင့် ၂၀၁၈ ခုနှစ်၊ မေလ ၇ ရက်နေ့နှင့် ၂၀၁၈ ခုနှစ်၊ မေလ ၈ ရက်နေ့ တို့တွင် ဆွေးနွေးညှိနှိုင်းခဲ့ပါသည်။ အမျိုးသားလွှတ်တော်ဥက္ကဋ္ဌကြီးခင်ဗျား။ လေ့လာတွေ့ရှိချက်များကတော့ ၂။ အမျိုးသားလွှတ်တော်၊ ဥပဒေကြမ်းကော်မတီသည် အလုပ်သမားရေးရာ အငြင်းပွားမှု ဖြေရှင်းရေး ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းကို လေ့လာစိစစ်ရာ အောက်ပါအတိုင်း လေ့လာတွေ့ရှိရပါသည်(က) အဓိပ္ပာယ်ပိုမိုပြည့်စုံမှုရှိစေရန်အတွက် မူလဥပဒေပုဒ်မ ၂၊ ပုဒ်မခွဲ(ဈ)တွင် ပါရှိသော အလုပ်သမားအချို့က ဖြစ်စေ၊ အားလုံးက ဖြစ်စေ ဆုံးဖြတ်၍ အလုပ်ရပ်ဆိုင်းခြင်း ဆိုသည့်စကားရပ်ကို အလုပ်သမားအချို့က ဖြစ်စေ၊ အားလုံးက ဖြစ်စေ၊ လုပ်ငန်းခွင် နှင့် သက်ဆိုင်သည့် အလုပ်သမားအဖွဲ့အစည်းများက ဖြစ်စေ ဆုံးဖြတ်၍ အလုပ် ရပ်ဆိုင်းခြင်း ဆိုသည့်စကားရပ်ဖြင့် အစားထိုး ပြင်ဆင်သင့်ကြောင်းနှင့် အဆိုပြု ပြဋ္ဌာန်းထားသည့် အပိုဒ် ၄၁ ကို အောက်ပါအတိုင်း အစားထိုး ပြင်ဆင်ဖြည့်စွက် သင့်ကြောင်း လေ့လာတွေ့ရှိရပါသည်။﻿ အစီရင်ခံစာ ဖတ်ကြားရှင်းလင်းခြင်း ၄၁။ အလုပ်သမားရေးရာ အငြင်းပွားမှု ဖြေရှင်းရေးဥပဒေ ပုဒ်မ ၄၉ ၏ နောက်တွင် ပုဒ်မ ၄၉-က နှင့် ပုဒ်မ ၄၉-ခ တို့အဖြစ် အောက်ပါအတိုင်း ဖြည့်စွက်ရမည်။ ၄၉-က။ သက်ဆိုင်ရာ ခုံသမာဓိအဖွဲ့တွင် ပါဝင်သော အဖွဲ့ဝင်တစ်ဦးဦး သည် သတ်မှတ်ထားသော အရည်အချင်း ပျက်ယွင်းကြောင်း စစ်ဆေးတွေ့ရှိပါက အဖွဲ့ဝင်အဖြစ်မှ ရပ်စဲခြင်းခံရမည်။ ၄၉-ခ။ နိုင်ငံ့ဝန်ထမ်းများသည် အလုပ်သမားအငြင်းပွားမှု ဖြေရှင်းရေး ဆိုင်ရာကိစ္စရပ်များကို ဤဥပဒေ၊ နိုင်ငံ့ဝန်ထမ်းဥပဒေတို့နှင့်အညီ လိုက်နာ ဆောင်ရွက်ရမည်။ (ခ) အဆိုပြုပြဋ္ဌာန်းထားသည့် အပိုဒ် ၄၅၊ ပုဒ်မ ၅၁-က တွင် ပါရှိသော သက်ဆိုင်ရာ ဦးစီးဌာန သို့မဟုတ် ဝန်ကြီးဌာနမှ တာဝန်ပေးသောအရာရှိက တရားစွဲဆိုရမည် ဆိုသည့် စကားရပ်ကို သက်ဆိုင်ရာဦးစီးဌာန သို့မဟုတ် ဝန်ကြီးဌာနမှ တာဝန် ပေးသော အရာရှိက ဖြစ်စေ၊ နစ်နာသူကဖြစ်စေ တရားစွဲဆိုရမည် ဆိုသည့် စကားရပ်ဖြင့် အစားထိုး ပြင်ဆင်သင့်ကြောင်း လေ့လာတွေ့ရှိရပါသည်။ ကော်မတီ၏သဘောထားမှတ်ချက် ၃။ အမျိုးသားလွှတ်တော်၊ ဥပဒေကြမ်းကော်မတီသည် အလုပ်သမားရေးရာ အငြင်းပွားမှု ဖြေရှင်းရေး ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ သက်ဆိုင်ရာ ဝန်ကြီးဌာန၊ ပြည်တွင်းပြည်ပ အလုပ်သမားဆိုင်ရာကော်မတီ၊ ပြည်ထောင်စုသမ္မတ မြန်မာနိုင်ငံ ကုန်သည်များနှင့် စက်မှုလက်မှုလုပ်ငန်းရှင်များ အသင်းချုပ်၊ အပြည်ပြည်ဆိုင်ရာ အလုပ်သမား ရေးရာအဖွဲ့ (ILO) မြန်မာနိုင်ငံရုံးခွဲ၊ မြန်မာနိုင်ငံလုံးဆိုင်ရာ အလုပ်သမားသမဂ္ဂများအဖွဲ့ချုပ် (CTUM)၊ မြန်မာနိုင်ငံ တောင်သူလယ်သမား၊ စိုက်ပျိုးရေးနှင့် စားသောက်ကုန်ထုတ်လုပ်ငန်းပေါင်းစုံ အလုပ်သမား သမဂ္ဂများ အဖွဲ့ချုပ်၊ မြန်မာနိုင်ငံစက်မှု၊ လက်မှုနှင့်ဝန်ဆောင်မှု လုပ်ငန်းပေါင်းစုံ အလုပ်သမား သမဂ္ဂများ အဖွဲ့ချုပ်၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ၊ ပြည်ထောင်စုလွှတ်တော်၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်မှ ပညာရှင်များနှင့် အသေးစိတ်ဆွေးနွေး ညှိနှိုင်းခဲ့ပြီးဖြစ်ပါသဖြင့် အမျိုးသားလွှတ်တော်က အတည်ပြု ဆောင်ရွက်နိုင်ပါရန် အစီရင်ခံ တင်ပြအပ်ပါသည်။ အားလုံးကို ကျေးဇူးတင်ပါတယ်။﻿
</speech>
<title>
အမျိုးသားလွှတ်တော်ဥက္ကဋ္ဌကအလုပ်သမားရေးရာ အငြင်းပွားမှု ဖြေရှင်းရေး ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းအား ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ကြေညာခြင်း
</title>
<speech type='speaker'>
အစီအစဉ်(၈) ဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ အလုပ်သမားရေးရာ အငြင်းပွားမှု ဖြေရှင်းရေး ဥပဒေကို ဒုတိယအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ပြင်ဆင်ချက် အဆိုတင်သွင်းလိုသည့် လွှတ်တော်ကိုယ်စားလှယ်များရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ် ဖော်ပြလက်မှတ်ရေးထိုးပြီး ၂၂-၅-၂၀၁၈ (အင်္ဂါနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။
</speech>
</section>
</discussion><postface>
<title>
အမျိုးသားလွှတ်တော်ဥက္ကဋ္ဌကဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေး စတုတ္ထနေ့ ရပ်နားကြောင်းနှင့် ပဉ္စမနေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို ကြေညာခြင်း
</title>
<speech type='speaker'>
အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေး စတုတ္ထနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေး ပဉ္စမနေ့ကို ၂၀၁၈ ခုနှစ်၊ မေလ ၂၁ ရက် (တနင်္လာနေ့) နံနက် ၁၀း၀၀ နာရီ အချိန်မှာ ဆက်လက်ကျင်းပမည်ဖြစ်ကြောင်း ကြေညာပါတယ်
</speech>
အကြိမ် အမျိုးသားအဋ္ဌမပုံမှန်အစည်းအမည်ဖြစ်ကြောင်း
<speech type='mc'>
အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။
</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။</speech>
<p>
ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေး စတုတ္ထနေ့ကို ၁၀၅၀ နာရီအချိန်တွင် ရပ်နားပါသည်။
</p>
</postface>
</transcript>
</doc>
