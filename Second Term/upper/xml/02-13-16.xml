<doc>
<docinfo>
<docno>02-13-16.xml</docno>
<pdf>02-13-16.pdf</pdf>
<term value="02">ဒုတိယအကြိမ်</term>
<session value="13" />
<sittingday value="16" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ တော်သလင်းလဆန်း ၅ ရက် (၂၀၁၉ ခုနှစ်၊ စက်တင်ဘာလ ၃ ရက်)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ အစီအစဉ်ကို ၁၀:ဝဝ နာရီ င်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ (၁၆)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၉၄)ဦး တက်ရောက် ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၆.၆၁) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေးရဲ့ (၁၆)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါ့မယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="915">ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ ၃ - ၉ - ၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များရဲ့ ကိုယ်စား မကွေးတိုင်း ဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်တော် ဦးမြမင်းဆွေ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးစိုင်းသာစိန်၊ ကယားပြည်နယ် မဲဆန္ဒနယ်အမှတ်(၁၀)၊ ကျန်းမာရေး။ ဒေါ်သန်းသန်းအေး၊ မကွေးတိုင်းဒေသကြီး၊ မဲဆန္ဒနယ်အမှတ်(၇)၊ မိခင်၏ နာရေးကိစ္စ။ ဦးဌေးဦး၊ ရန်ကုန်တိုင်းဒေသကြီး၊ မဲဆန္ဒနယ်အမှတ်(၂)၊ ကျန်းမာရေး။ ဦးစိုးသိန်း၊ ကယားပြည်နယ် မဲဆန္ဒနယ်အမှတ်(၉)၊ ကိုယ်တိုင် ဆောင်ရွက်ရန်။ ဦးစိုင်းဝမ်းလှိုင်းခမ်း၊ ရှမ်းပြည်နယ် မဲဆန္ဒနယ်အမှတ်(၃)၊ ဒေသဖွံ့ဖြိုးရေး။ ဦးခွန်သိန်းဖေ ရှမ်းပြည်နယ် မဲဆန္ဒနယ်အမှတ်(၉)၊ ဒေသဖွံ့ဖြိုးရေး။ ဦးကြည်ဝင်း၊ ဧရာဝတီတိုင်းဒေသကြီး၊ မဲဆန္ဒနယ်အမှတ်(၁၂)၊ ကျန်းမာရေး၊ ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ် (၁၁)၊ ပြည်ပခရီးစဉ်။ ဦးဝှေ့တင်း၊ ချင်းပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဦးကျော်သီဟ၊ မန္တလေးတိုင်းဒေသကြီး မဲဆန္ဒနယ်အမှတ်(၁၂)၊ ၎င်းအတိုင်း။ ဒေါက်တာစိုင်းဆိုင်ကျောက်ဆမ်၊ ရှမ်းပြည်နယ် မဲဆန္ဒနယ်အမှတ်(၆)၊ ပြည်သူ့ငွေစာရင်း ပူးပေါင်းကော်မတီအစည်းအဝေး။ ဦးစောသန်းထွဋ်၊ ကရင်ပြည်နယ် မဲဆန္ဒနယ်အမှတ်(၂)၊ ၎င်းအတိုင်း။ ဦးရှေးရယ်ရှုမောင်၊ ကယားပြည်နယ် မဲဆန္ဒနယ် အမှတ်(၂)၊ ကျန်းမာရေး။ ဦးနိုင်သီဟ၊ မွန်ပြည်နယ် မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဦးမောင်မောင်ဆွေ၊ မန္တလေးတိုင်းဒေသကြီး မဲဆန္ဒနယ်အမှတ်(၉)၊ ကျန်းမာရေး။ ဒေါက်တာ မိုးမြင့်အောင်၊ ပဲခူးတိုင်းဒေသကြီး မဲဆန္ဒနယ်အမှတ်(၂)၊ ကျန်းမာရေး။ ဦးဥက္ကာမင်း၊ တနင်္သာရီတိုင်း ဒေသကြီး မဲဆန္ဒနယ်အမှတ်(၈)၊ ရေဘေးသင့်ဒေသ ပြန်လည်ထူထောင်ရေးဆောင်ရွက်ရန်။ ဦးဇော်မင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၆)၊ ဥပဒေဆိုင်ရာ အထောက်အကူပေးရေးအဖွဲ့ ဆွေးနွေးပွဲ တက်ရောက်ရန်၊ ဒေါ်နော်မြစေး၊ ကယားပြည်နယ် မဲဆန္ဒနယ်အမှတ်(၁၁)၊ ဒေသဖွံ့ဖြိုးရေး။ ဒေါက်တာ ဌေးကြွယ်၊ ရန်ကုန်တိုင်းဒေသကြီး၊ မဲဆန္ဒနယ်အမှတ်(၁)၊ ဆေးရုံတက်ရောက်ရန်။ ဗိုလ်မှူးချုပ် အောင်ဆန်းချစ်၊ တပ်မတော်သားကိုယ်စားလှယ်၊ ကော်မတီတာဝန်ထမ်းဆောင်ရန်။ ဗိုလ်မှူးကြီးစိုးရွှေ၊ တပ်မတော်သားကိုယ်စားလှယ်၊ တာဝန်ထမ်းဆောင်ရန်။ ဗိုလ်မှူးပြည့်ဖြိုးဟန်၊ တပ်မတော်သား ကိုယ်စားလှယ်၊ တာဝန်ထမ်းဆောင်ရန်။ ဦးယောနာ၊ ကချင်ပြည်နယ် မဲဆန္ဒနယ်အမှတ်(၅)၊ ဒေသ ဖွံ့ဖြိုးရေး။ ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)၊ ပြည်သူ့ငွေစာရင်းပူးပေါင်း ကော်မတီအစည်းအဝေး။ ဦးလင်းတင်ဌေး၊ မွန်ပြည်နယ် မဲဆန္ဒနယ်အမှတ်(၄)၊ ကိုယ်တိုင် ဆောင်ရွက်ရန်။ ဒေါက်တာဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)၊ ကိုယ်တိုင်ဆောင်ရွက်ရန်။ ဦးစိုးသီဟ(ခ)မောင်တူး၊ မွန်ပြည်နယ် မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်နှင့် ဦးသန်းစိုး (ခ)သန်းစိုး(ဘောဂဗေဒ)၊ ရန်ကုန်တိုင်းဒေသကြီး မဲဆန္ဒနယ်အမှတ်(၄)၊ ကိုယ်တိုင်ဆောင်ရွက်ရန်တို့ပဲ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၁)ဦးနဲ့ ယနေ့ ခွင့်ပန်ကြားသူ (၂၉)ဦးဖြစ်ပြီး စုစုပေါင်း ခွင့်ပန်ကြားသူ(၃၀)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ ပန်ကြားတင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<title>သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၁)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၂၉)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထား သူ(၃၀)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်း တွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာနည်းဥပဒေ ၁၃၉ အရ လွှတ်တော် အစည်းအဝေးများတွင် ပထမတစ်နာရီသည် မေးခွန်းများ မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်ရန်ဖြစ်သော်လည်း သတ်မှတ်ထားသည့် ်း မေးခွန်း မေးမြန်းခြင်းနှင့် ဖြေကြားခြင်း မပြီးဆုံးခဲ့ပါက အစီအစဉ်ကို ဆက်လက်ဆောင်ရွက်သွားမည်ဖြစ်ကြောင်း လွှတ်တော်ကို ကြိုတင်အသိပေးပါတယ်။ ယခု လွှတ်တော်ကိုယ်စားလှယ်နှစ်ဦး မေးမြန်းသည့်မေးခွန်းများသည် ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ပြည်ထောင်စုဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>မြန်မာ့မီးရထားပိုင် (ရေး-ချောင်းတောင်) မီးရထားနှင့် ကားလမ်း တံတားအသုံးပြုခ ကောက်ခံခြင်း လုပ်ငန်းအား သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ မွန်ပြည်နယ် မဲဆန္ဒနယ်အမှတ်(၈)မှ ဦးမျိုးဝင်း က မြန်မာ့ မီးရထားပိုင် (ရေး - ချောင်းတောင်) မီးရထားနှင့် ကားလမ်း တံတားအသုံးပြုခ ကောက်ခံခြင်း လုပ်ငန်းအား သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="938">ဦးမျိုးဝင်း၊ မွန်ပြည်နယ် မဲဆန္ဒနယ်အမှတ်(၈)</mp>လေးစားရတဲ့ အမျိုးသားလွှတ်တော် ဥက္ကဋ္ဌကြီးနှင့်တကွ အားလုံး မင်္ဂလာပါ။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၈)မှ ဦးမျိုးဝင်း ဖြစ်ပါတယ်။ ရေး - ထားဝယ်ရထားလမ်းပိုင်းကို ဖြတ်သန်းသွားတဲ့ ရေး - ချောင်းတောင် တံတားဖြတ်သန်းခ ကောက်ခံနေခြင်းနှင့် ပတ်သက်ပြီးတော့ မေးမြန်းသွားမှာ ဖြစ်ပါတယ်။ ဒီရထားလမ်းကို ၁၉၉၄ ခုနှစ်က ဖောက်လုပ်ခဲ့ပြီးတော့ ၁၉၉၈ ခုနှစ်မှာ ပြီးစီးခဲ့ပါတယ်။ ဒါပေမဲ့ ရေး - ချောင်းတောင် တံတားက မပြီးတဲ့အတွက်ကြောင့် အဲဒီတံတားပြီးတဲ့ ၂၀၀၃ ခုနှစ်ကျမှ ရေး - ထားဝယ် ရထား စတင်ပြေးဆွဲပါတယ်။ အရင်က ချောင်းတောင်ကျေးရွာနှင့် ရေးတောင်ပိုင်း မှာရှိတဲ့ ကလော့၊ ဟံဂံ၊ ကော့လှိုင်ရွာ၊ ခေါဇာမြို့တို့ ချိတ်ဆက်ထားတဲ့ကားလမ်းက မကောင်း တာကြောင့် အဲဒီ တံတားကို အသုံးပြုမှုနည်းနေတဲ့အတွက် နောက်ပိုင်းမှာ ကားလမ်းကွေ့သွားတဲ့ ၂၀၁ရ ခုနှစ်လောက်က စပြီး ဒီတံတားကို ဖြတ်သန်းသွားလာတဲ့ ယာဉ်တွေများခဲ့ပါတယ်။ အဲဒီ အခါမှာ တံတားဖြတ်သန်းခအတွက် လေလံအောင်ထားတဲ့လူတွေဟာ တံတားဖြတ်သန်းခကို ထင်သလို ကောက်ကြပါတယ်။ အခု ဒီမေးခွန်းကို မေးရတာကလည်းပဲ အဲဒီအတွက်ကြောင့်ဖြစ်ပါတယ်။ ဒီမေးခွန်း မေးစဉ်အခါတုန်းက ဆိုင်ကယ်ကအစ ဖြတ်သန်းတဲ့ယာဉ်အကုန်လုံး မလွတ်ပါဘူး။ ဆိုင်းဘုတ် မထောင်ဘူး။ ဖြတ်ပိုင်းလည်းမပေးဘူး။ ကောက်ချင်သလို ကောက်တဲ့အခါကျတော့ ဖြတ်သွားတဲ့ သူတွေက ကျွန်တော့်ကို တိုင်ကြပါတယ်။ ပေ(၅၀၀)လောက်ပဲ ရှည်တဲ့တံတားကို ဆိုင်ကယ်တစ်စီး ဖြတ်ရင် (၂၀၀) ကျပ် ကောက်ပါတယ်။ Honda Fit တို့လို ကားအသေးတွေဆိုရင် (၅၀၀) ကျပ်၊ Light Truck တို့ဆိုရင် (၁၀၀၀) ကျပ်၊ (၂၀၀၀) ကျပ် အဲဒီလိုမျိုး ကောက်တဲ့အခါကျတော့ ရွာကတက်လာတဲ့လူတွေက မကြည်မသာနဲ့ပေးကြရပါတယ်။ ကျွန်တော်က ဆိုင်းဘုတ်ထောင်ပြီး ဖြတ်ပိုင်းနဲ့ ကောက်ဖို့ပြောပါတယ်။ အခု ကျွန်တော်ပြောတဲ့ လေလံအောင်တဲ့လူကလည်း သက်တမ်းကုန်သွားတော့ နောက်တစ်ယောက် ထပ်ပြောင်းသွားပါတယ်။ ပြောင်းတဲ့အခါ အခု ထပ်ပြောပါတယ်။ ထပ်ပြောလည်း ဒီအတိုင်းပဲ ကောက်ပါတယ်။ အခုက ဆိုင်ကယ်တွေကိုတော့ မကောက်ဘူးလို့ကြားပါတယ်။ တံတားလေလံကို မြန်မာ့မီးရထားကနေပြီးတော့ စီမံခန့်ခွဲတယ်လို့ ဒီတံတားပြီးကတည်းက လမ်းကိုပါပြုပြင်မှုလည်း မရှိပါဘူး။ ဒီအတိုင်းပဲဖြစ်တဲ့အတွက်ကြောင့် ဆိုင်ကယ်တွေ ခဏခဏမှောက်ကြပါတယ်။ မြို့ကိုအလည်လာတဲ့ ဧည့်သည်တွေဆိုရင် တံတားဖြတ်သန်းခက ဈေးကြီး၊ တံတားနှင့် လမ်းကလည်း စုတ်ပြတ်သပ်နေတာပဲလို့ ဝေဖန်ကြတဲ့အခါကျ ကျွန်တော်တို့ မြို့ခံတွေအနေနဲ့လည်း အင်မတန်ခံရခက်ပါတယ်။ ကျွန်တော် လေလံအောင်တဲ့လူကိုလည်းပဲ ပြောပါတယ်။ စည်ပင်ကိုလည်း ဘယ်သူ့ကိုပြောပြော ဒီအတိုင်းပဲဖြစ်နေလို့ ဒီမေးခွန်းကို မေးမြန်းရခြင်း ဖြစ်ပါတယ်။ Power Point သုံးစွဲခွင့်ပြုပါ။ ဒါကတော့ ရေး - ထားဝယ် ရထားလမ်းပေါ်မှာရှိတဲ့ ချောင်းတောင် တံတားရဲ့အခြေအနေဖြစ်ပါတယ်။ တံတားက မြင်တဲ့အတိုင်း နိမ့်နေပါတယ်။ ဒါက အကူလမ်းနှင့် ရထားလမ်းဖြစ်ပါတယ်။ အဲဒီတော့ အကူလမ်းက မြင့်နေပြီး ရထားလမ်းက နိမ့်နေတဲ့အခါကျတော့ အဲဒီကြားထဲကို ဆိုင်ကယ်ဘီးတွေဝင်ပြီးတော့ ခဏခဏမှောက်ပါတယ်။ ဒါပေမယ့်လည်းပဲ ပြင်ဆင်မှု မရှိပါဘူး။ ဒီအပတ်ရေကြီးလို့ ကျွန်တော် ပြန်သွားတဲ့ရိုက်ထားတဲ့ လမ်းအခြေအနေ ဖြစ်ပါတယ်။ ဒါက ရထားလမ်းမှာချိုင့်ခွက်တွေ ဒီတိုင်းဖြစ်နေတာ (၂)နှစ်၊ (၃)နှစ် ရှိပါပြီ။ ဒါလည်းပဲ ဒီအတိုင်းပါပဲ။ ကား(၂)စီးရှောင်ရင် အင်မတန်ရှောင်ရခက်ပါတယ်။ ဒါက တံတားအခြေအနေ ဖြစ်ပါတယ်။ တံတားလက်ရန်းတွေပြီးကတည်းက ဒီအတိုင်းပဲဆိုတော့ သံချေးတွေတက်နေတာ မြင်တဲ့အတိုင်းပါပဲ။ ရထားသံလမ်းမှာ ချိုင့်နေတဲ့အခါကျတော့ တံတားတွေရဲ့ ကြံ့ခိုင်မှုကိုလည်းပဲ ကြာလာလေ စိုးရိမ်ရလေ ဖြစ်ပါတယ်။ အခု ရေကြီးပြီးတဲ့အခါကျတော့ တံတားချဉ်းကပ်လမ်းပါ ပြိုကျပျက်စီးသွားပါပြီ။ ဒီဟာတွေကိုလည်းပဲ လုပ်ဖို့လိုနေပါပြီ။ ဒါကတော့ မြို့ အဝင် ရထားလမ်းနှင့် ကားလမ်းခွဲနေရာဖြစ်ပါတယ်။ တံတားဖြတ်သန်းခ ကောက်တဲ့နေရာပါ။ ဒီမှာ မြင်တဲ့အတိုင်းပဲ တံတားဖြတ်သန်းခကောက်တဲ့နေရာမှာ ဘာဆိုင်းဘုတ် မှလည်း ကျွန်တော်တို့ မမြင်ရပါဘူး။ ဒါပေမဲ့ ဆိုင်းဘုတ်တော့ ရှိပါတယ်။ အဲဒီ ရှိတဲ့ဆိုင်းဘုတ်က အဝတ်နဲ့အုပ်ထားပါတယ်။ ဒါ ကျွန်တော် အောက်မှာ Date ပါ ထည့်ထားပါတယ်။ သြဂုတ်လ ၂၃ ရက်နေ့ကမှ ရိုက်ထားတဲ့ပုံ ဖြစ်ပါတယ်။ ကျွန်တော်က အဲဒါကို ပြောတယ်။ အဝတ်ဖယ်ခိုင်းတယ်။ ဖယ်ခိုင်းတဲ့အခါကျတော့ အဲဒီလိုမျိုး ဖြစ်နေတယ်။ (၁၀)ကျပ်တို့ဆိုတာ ဒီခေတ်မှာ အင်မတန် ကောက်ရခက်ပါတယ်။ ဒါကြောင့် ဒီဟာတွေကိုလည်းပဲ ခေတ်နဲ့လျော်ညီအောင် လုပ်ဖို့လိုပါတယ်။ ဒါကြောင့် ကျွန်တော် မေးမြန်းချင်တဲ့မေးခွန်းကတော့ ဒီတံတားရဲ့ ဖြတ်သန်းခအတွက် လေလံဆွဲစဉ်က သတ်မှတ်ထားတဲ့ ဈေးနှုန်းနှင့် ယာဉ်အမျိုးအစားအလိုက် ဖြတ်သန်းခနှုန်းထား တွေကို ပွင့်လင်းမြင်သာအောင် ကြော်ငြာ ဆိုင်းဘုတ်ထူပြီးတော့ ဖြတ်ပိုင်းတွေနဲ့ ကောက်ခံအောင် ဝန်ကြီးဌာနအနေနဲ့ ကြပ်မတ်ကွပ်ကဲဖို့ အစီအစဉ်ရှိ/မရှိနှင့် ဒုတိယအချက်က လေလံအောင်သူရဲ့ လုပ်ဆောင်ရမယ့်တာဝန်တွေ၊ အခြားသိသင့်သိထိုက်တဲ့ အချက်အလက်တွေကို ပြည်သူတွေက ကျွန်တော့်ကို မေးမြန်းလာတဲ့အခါမှာ ပြန်လည်ဖြေကြားနိုင်အောင် အဲဒီ စာချုပ်မိတ္တူနှင့် သက်ဆိုင်ရာ ကိုယ်စားလှယ်များကို ဖြန့်ဝေပေးဖို့ အစီအစဉ် ရှိ/မရှိဆိုတာ မေးမြန်းလိုခြင်းဖြစ်ပါတယ်။ ကျေးဇူး တင်ပါတယ်။</speech>
<title>စစ်တောင်းတံတားဟောင်းကြီးအား ရေရှည်အသုံးပြုနိုင်ရန် မည်သို့ထိန်းသိမ်း ဆောင်ရွက်လျက် ရှိသည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၁၁)မှ ဦးလှမြင့်(ခ) ဦးလှမြင့်သန်း က စစ်တောင်းတံတားဟောင်းကြီးအား ရေရှည်အသုံးပြုနိုင်ရန် မည်သို့ထိန်းသိမ်း ဆောင်ရွက်လျက်ရှိသည်ကို သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="930">ဦးလှမြင့်(ခ)ဦးလှမြင့်သန်း၊ မွန်ပြည်နယ် မဲဆန္ဒနယ်အမှတ်(၁၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဖွဲ့အစည်းဝင်များနှင့် လွှတ်တော်ကြီး တစ်ရပ်လုံးကို မင်္ဂလာပါလို့ နှုတ်ခွန်းဆက်သဂါရဝပြုပါတယ်။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးလှမြင့်(ခ)ဦးလှမြင့်သန်း ဖြစ်ပါတယ်။ ကျွန်တော်မေးလိုတဲ့ ကြယ်ပွင့်ပြမေးခွန်းက မကွေးတိုင်းဒေသကြီးနှင့် မွန်ပြည်နယ်ကို ဆက်သွယ် ထားတဲ့ စစ်တောင်းမြစ်ကိုဖြတ်ပြီး တည်ဆောက်ထားသော စစ်တောင်းတံတားဟောင်းကြီးအား ရေရှည်အသုံးပြုနိုင်ရန် မည်သို့ထိန်းသိမ်း ဆောင်ရွက်လျက်ရှိသည်ကို သိရှိလိုခြင်းနှင့် စပ်လျဉ်းတဲ့ မေးခွန်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဆိုပါ တံတားကြီးကို ၁၉၆၃ ခုနှစ်က စပြီးတော့ အသုံးပြုခဲ့ရာ ယခုဆိုလျှင် သက်တမ်း (၅၀)ကျော် (၆၀)နှစ်အတွင်း ရောက်ရှိနေပြီဖြစ်ပါတယ်။ တံတားအရှည်မှာ (၂၃၁၁)ပေရှိပြီး အလယ်တွင် မီးရထားလမ်းနှင့် ဘေးတစ်ဖက် တစ်ချက်စီမှာ လူသွားလမ်းပါ မော်တော်ကားလမ်းများ ရှိပါတယ်။ တံတားအသုံးပြုမှုမှာ ယခင်က မွန်ပြည်နယ်၊ ကရင်ပြည်နယ်၊ တနင်္သာရီတိုင်းဒေသကြီး၊ ပဲခူးတိုင်းဒေသကြီးနှင့် ရန်ကုန်တိုင်းဒေသကြီး စသည့် ဒေသများမှ ယာဉ်အများဆုံး ဖြတ်သန်းသွားလာအသုံးပြုခဲ့ကြပါတယ်။ ၂၀၀၄ ခုနှစ်မှ ၂၀၀၇-၂၀၀၈ ခုနှစ်အထိ (၃)နှစ်ကျော်ခန့်မှာ စစ်တောင်းတံတားဟောင်းကြီးရှိ ကားလမ်းများကို (တံတားကြံ့ခိုင်မှု စိတ်မချရတော့သဖြင့်) အသုံးပြုခွင့်ပိတ်ထားခဲ့ပြီး တံတားအလယ်ကြောတွင် ကြံဖန်တည်ဆောက် ထားသည့် ရထားလမ်းပေါ်မှသာကားများကို ဖြတ်သန်းစေခဲ့ပါတယ်။ မုပ္ပလင် တံတားသစ်ဖွင့်ပြီး နောက် ဟိုင်းလပ်(ပစ်ကပ်)လူစီးယာဉ်များကိုသာ ပြေးဆွဲခွင့်ပြုစေခဲ့ပါတယ်။ ကျန် ကုန်တင်ယာဉ်၊ မော်တော်ယာဉ်အားလုံးကို တံတားပေါ်မှ မဖြတ်သန်းဖို့ ပိတ်ပင်ထားခဲ့ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ စစ်တောင်းစက္ကူစက်မှာရှိတဲ့ ဝန်ထမ်းတွေနှင့် ဒေသခံပြည်သူတွေရဲ့ တောင်းဆိုမှုကြောင့် ကျိုက်ထို - ရန်ကုန် ပြေးဆွဲတဲ့ မှန်လုံအမြန် ယာဉ်ကိုသာ ဖြတ်သန်းခွင့် ပြုခဲ့ပါတယ်။ အခုအခါမှာ ကုန်တင်မော်တော်ယာဉ် အုတ်၊ သဲ၊ ကျောက်၊ မြေကြီး၊ ကျောက်စရစ်၊ သစ်ခွဲသားစတဲ့ ကုန်များကိုတင်တဲ့ (၁၅)တန်ထက်ကျော်တဲ့ မော်တော်ယာဉ်များ စစ်တောင်းတံတားဟောင်းကားလမ်းအပေါ်မှ ဖြတ်သန်းနေတာကြောင့် တံတားကြီး ပျက်စီးပါက သွားရေးလာရေးခက်ခဲပြီး ရထားလမ်းပါ ဆုံးရှုံးမည်ဆိုပါက ပြည်သူများအတွက် ပြဿနာဖြစ်နိုင် တာကို စိုးရိမ်နေကြပါတယ်။ စစ်တောင်းတံတားကြီးပေါ်မှ ဖြတ်သန်းပြေးဆွဲနေတဲ့ ကုန်တင်ယာဉ် အချို့ကို Power Point နဲ့ တင်ပြခွင့်ပြုပါခင်ဗျား။ Power Point မှာ မြင်ရတဲ့အတိုင်း ကားများဟာ ၂၄-၂-၂၀၁၉ ရက်နေ့ကနေ ၂၅-၂-၂၀၁၉ ရက်နေ့အထိ ကျွန်တော်တို့ (၁၂)နာရီခန့် စိစစ်ပြီးတော့ စာရင်းကောက်ကြည့်တဲ့အခါမှာတွေ့ရတဲ့ အတိုင်းဖြစ်ပါတယ်။ အခု Slide မှာ မြင်ရတာကတော့ စစ်တောင်းတံတားကြီးရဲ့ အောက်ပိုင်း အခြေအနေဖြစ်ပါတယ်။ ကုန်တင်မော်တော်ယာဉ်များ စိတ်ချလုံခြုံစွာ ဖြတ်သန်းသွားလာနိုင်တဲ့ စစ်တောင်းမြစ်ကူးတံတားကြီးရှိနေပါလျက်နှင့် သက်တမ်းလွန် စစ်တောင်းတံတားဟောင်း ကြီးပေါ်မှာ (၁၅)တန်ထက်ကျော်တဲ့ ကုန်တင်ယာဉ်အမျိုးမျိုး နေ့စဉ် အစီးရေ(၂၉၀)ခန့် ဖြတ်သန်းသွားလာနေမှု ကြောင့် စစ်တောင်းတံတားဟောင်းကြီး ပျက်စီးသွားခဲ့ရင် မွန်ပြည်နယ်နဲ့ ပြင်ပဆက်ထားတဲ့ ရထားလမ်း ပြတ်တောက်သွားနိုင်ပြီးတော့ အခု သိမ်ဇရပ်မြို့ အပါအဝင် ကန်းနီ၊ သထုံစု၊ မုက္ခမော့၊ ခရွဲ၊ ဝင်းကံ၊ ဇီးပြောင်း စတဲ့ ကျေးရွာများမှ ပြည်သူများ သွားရေးလာရေးအခက်အခဲရှိတော့မှာ ဖြစ်ပါတယ်။ ဒါ့အပြင် မကြာမီ စစ်တောင်းစက္ကူစက်ဟောင်းနေရာမှာ စက်ရုံများ တည်ဆောက်ဖို့ MoU ထိုးထားပြီးဖြစ်လို့ စက်ရုံများ ပေါ်လာတော့မည်ဖြစ်ရာ စစ်တောင်းတံတားဟောင်းကြီးအား ရေရှည် အသုံးပြုနိုင်ဖို့ မည်ကဲ့သို့ ထိန်းသိမ်းဆောင်ရွက်လျက်ရှိသည်ကို ဒေသခံပြည်သူများက သိရှိလိုသဖြင့် ဒေသခံပြည်သူများကိုယ်စား လေးစားစွာဖြင့် မေးမြန်းခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ပို့ဆောင်ရေးနှင့် ဆက်သွယ်ရေးဝန်ကြီး ဌာန၊ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="31">ဦးသန့်စင်မောင် (ပြည်ထောင်စုဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီးများ အားလုံး ပြည်ထောင်စုအဆင့်အဖွဲ့အစည်းဝင်များ၊ ဧည့်သည်တော်များ အားလုံး မင်္ဂလာအပေါင်းနှင့် ပြည့်စုံကြပါစေကြောင်း ဆုတောင်းမေတ္တာပို့သအပ်ပါတယ်ခင်ဗျား။ မွန်ပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးမျိုးဝင်း ရဲ့ မြန်မာ့မီးရထားပိုင် (ရေး-ချောင်းတောင်) မီးရထားနှင့် ကားလမ်း တံတားအသုံးပြုခ ကောက်ခံခြင်း လုပ်ငန်းအား သိရှိလိုခြင်းနှင့် စပ်လျဉ်းတဲ့ မေးခွန်းအပေါ် မွန်ပြည်နယ်အစိုးရအဖွဲ့နှင့် ပေါင်းစပ် ညှိနှိုင်းပြီးတော့ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ပြည်ထောင်စုဝန်ကြီး ကျွန်တော် ဦးသန့်စင်မောင် က ပြန်လည်ဖြေကြားမှာ ဖြစ်ပါတယ်။ ရေး - ထားဝယ် ရထားလမ်းပိုင်း၏ ရေး - ချောင်းတောင် မြစ်ကူးတံတားကို ကိုယ်စားလှယ်တော်ကြီး ပြောတဲ့အတိုင်းပဲ ၁၉၉၈-၁၉၉၉ ခုနှစ်က စတင်တည်ဆောက်ခဲ့ပြီး ၂၀၀၃ ခုနှစ်၊ နိုဝင်ဘာလမှာ ဖွင့်လှစ်ခဲ့ပါတယ်။ တံတားရဲ့ အရှည်ဟာ (၈၅၇)ပေ(၆)လက်မဖြစ်ပြီး ယာဉ်နှင့်ကုန် စုစုပေါင်းဝန်ချိန် တန်(၆၀) သတ်မှတ်ခွင့်ပြုထားပါတယ်။ ရေး - ချောင်းတောင် မီးရထားလမ်းနှင့် ကားလမ်းတံတား အသုံးပြုခကောက်ခံခြင်း လုပ်ငန်းကို တောက်လျှောက် (၃)နှစ်တစ်ကြိမ် တင်ဒါခေါ်ယူပြီးတော့ ဆောင်ရွက်ခဲ့တဲ့နေရာမှာ နောက်ဆုံးအကြိမ်ကတော့ ၂၄-၄-၂၀၁၉ ရက်နေ့မှာ မွန်ပြည်နယ်အစိုးရအဖွဲ့ရဲ့ ကြီးကြပ်မှုနှင့် အိတ်ဖွင့်တင်ဒါ ခေါ်ယူခဲ့ပြီးတော့ တင်ဒါယှဉ်ပြိုင်သူ (၅)ဦးအနက်မှ တစ်ဦးဖြစ်တဲ့ ဦးဝင်းတင့်ကို ငှားရမ်းခငွေကျပ်(၃၁၅)သိန်းနဲ့ ခွင့်ပြုခဲ့တာဖြစ်ပါတယ်။ အဲဒီမှာ ၃၀-၄-၂၀၁၉ ရက်နေ့မှာ စာချုပ် ချုပ်ဆိုခဲ့ပြီးတော့ ၁-၅-၂၀၁၉ ရက်နေ့မှ ၃၀-၄-၂၀၂၂ ရက်နေ့အထိ လုပ်ကိုင်ခွင့် (၃)နှစ် ပေးထား တာဖြစ်ပါတယ်။ ဆောက်လုပ်ရေးဝန်ကြီးဌာနက သတ်မှတ်ထားတဲ့နှုန်းထားအတိုင်း ဝန်ကြီးဌာန (၂)ခုအတူတူဖြစ်အောင် ဆောက်လုပ်ရေးဝန်ကြီးဌာနရဲ့ တံတားအဆင့်အတန်းအလိုက် သတ်မှတ် ပေးထားတဲ့နှုန်းထားတွေအတိုင်း ကောက်ခံခဲ့ရတာဖြစ်ပါတယ်။ ဒီနေရာမှာ ခုနတုန်းက ကိုယ်စားလှယ်တော်ကြီး ပြောပြတဲ့အတိုင်းပဲ ဆိုင်ကယ် ဖြတ်သန်းခနှုန်းထား ကျပ်(၁၀)ပဲဖြစ်တော့ လက်တွေ့မှာ (၁၀)ကျပ်တန်လည်း အခက်အခဲရှိတဲ့ အတွက် ကောက်ခံဖို့ကလည်း မဖြစ်နိုင်တဲ့အတွက်ကြောင့် ကန်ထရိုက်တာက ကောက်ခံခြင်း မရှိ တော့တဲ့အကြောင်း သိရှိရပါတယ်။ ဒါကြောင့် ပထမမေးခွန်းဖြစ်တဲ့ မော်တော်ဆိုင်ကယ်များ ဖြတ်သန်းခကောက်ခံခြင်းကို ရပ်တန့်ပေးရန်ဆိုတဲ့ကိစ္စက ရပ်တန့်ပြီးဖြစ်ကြောင်း ၂၀၁၉ ခုနှစ်၊ ဇွန်လ ကနေစပြီး ဆိုင်းဘုတ်တပ်ပြီးကြော်ငြာထားတဲ့အကြောင်း သိရှိရပါတယ်။ ကိုယ်စားလှယ်တော်ကြီးရဲ့ ဒီ ရေး-ချောင်းတောင်တံတား လေလံဆွဲတဲ့ဈေးနှုန်းတွေ၊ ယာဉ်အမျိုးအစားအလိုက် ဖြတ်သန်းခနှုန်းထားတွေကို ပွင့်လင်းမြင်သာစွာ ကြော်ငြာဆိုင်းဘုတ် စိုက်ပြီးတော့ ဖြတ်ပိုင်းတွေနဲ့ကောက်ခံရန် အစီအစဉ်ရှိ/မရှိဆိုတဲ့ကိစ္စကိုလည်းပဲ လုပ်ငန်းလုပ် ဆောင်သူအနေနဲ့ စာချုပ်ပါစည်းကမ်းချက်များအတိုင်း ယာဉ်အမျိုးအစားအလိုက် ဖြတ်သန်းခ နှုန်းထားတွေကို ပွင့်လင်းမြင်သာစွာ အများပြည်သူသိသာဖို့ ကြော်ငြာဆိုင်းဘုတ်စိုက်ထူပြီး ဖြစ်တယ်လို့ သိရပါတယ်။ ခုနတုန်းက ဩဂုတ်လအထိ ကိုယ်စားလှယ်တော်ကြီးက အသေးစိတ်လုပ်ထားပြီးသား ဖြစ်တဲ့အတွက်ကြောင့် ကျွန်တော် မပြောပြတော့ပါဘူး။ တံတားဖြတ်သန်းခနှုန်းထားကို သတ်မှတ် နှုန်းထားထက်ပိုပြီးကောက်ခံပါက လုပ်ငန်းခွင့်ပြုမိန့်ကို ပြန်လည်ရုပ်သိမ်းပြီး ပေးသွင်းထားတဲ့ အာမခံစပေါ်ငွေကို နိုင်ငံတော်ဘဏ္ဍာအဖြစ်နဲ့ သိမ်းယူမည်ဖြစ်တဲ့အကြောင်း စာချုပ်မှာထည့်သွင်း ချုပ်ဆိုထားပါတယ်။ ကျွန်တော်တို့ အလားတူပဲ မြန်မာ့မီးရထားပိုင် ဆင်ဖြူရှင်တံတား ဖြတ်သန်းခ ကောက်ခံခြင်းကို တင်ဒါအောင်မြင်သူက စာချုပ်ပါစည်းကမ်းတွေဖောက်ဖျက်သဖြင့် ၂၀၁ရ ခုနှစ်၊ အောက်တိုဘာလတုန်းက နိုင်ငံတော်ဘဏ္ဍာအဖြစ်နဲ့သိမ်းဆည်းပြီး တင်ဒါအသစ် ပြန်လည် ခေါ်ယူခဲ့တဲ့ သာဓကတွေရှိပါတယ်။ ဒီ ပိုမိုကောက်ခံတဲ့ကိစ္စကို ကျွန်တော်တို့ ဆောင်ရွက်သွားမှာဖြစ်တဲ့အကြောင်း ရှင်းလင်း တင်ပြအပ်ပါတယ်။ ခုနတုန်းက ကိုယ်စားလှယ်တော်ကြီးတင်ပြတဲ့အထဲမှာ လမ်းများ ချို့ယွင်း ပျက်စီးနေခြင်း၊ တံတားလမ်းများပေါက်နေခြင်း၊ လုပ်ငန်းတွေအားလုံးကို အမြန်ဆုံးဆောင်ရွက် ပေးဖို့ ကျွန်တော်တို့ မြန်မာ့မီးရထားကို ညွှန်ကြားသွားမှာဖြစ်ပါတယ်။ တံတားအပေါက်အားလုံး ပြင်ပေးဖို့ ရထားနှင့်တံတား ဆက်သွယ်တဲ့ လမ်းကြောင်းတွေမှာ ကောင်းမွန်ဖို့ရာအတွက် ကျွန်တော် တွန်းအားပေးညွှန်ကြားဆောင်ရွက်သွားမှာဖြစ်တဲ့အကြောင်း ဖြေရှင်းတင်ပြအပ်ပါတယ်။ သိသင့်သိထိုက်တဲ့ တံတားဖြတ်သန်းခ ကောက်ခံခြင်းလုပ်ငန်းဆိုင်ရာ အချက်အလက် တွေကို မဲဆန္ဒရှင်က မေးမြန်းတဲ့အခါမှာ ပြန်လည်ဖြေကြားနိုင်ဖို့ရာအတွက် သက်ဆိုင်ရာ လွှတ်တော် ကိုယ်စားလှယ်တွေအနေနှင့် စာချုပ်မိတ္တူတွေကို တောင်းခံကြည့်ရှုနိုင်ပါတယ်။ တောင်းခံပါက ပေးပို့မည်ဖြစ်ကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။ နောက် ဒုတိယမေးခွန်းဖြစ်တဲ့ မွန်ပြည်နယ် မဲဆန္ဒနယ်အမှတ်(၁၁)မှ အမျိုးသား လွှတ်တော်ကိုယ်စားလှယ် ဦးလှမြင့်(ခ)ဦးလှမြင့်သန်း ရဲ့ ပဲခူးတိုင်းဒေသကြီးနှင့် မွန်ပြည်နယ်ကို ဆက်သွယ်ထားသော စစ်တောင်းမြစ်ကိုဖြတ်၍ တည်ဆောက်ထားတဲ့ စစ်တောင်းတံတားဟောင်း ကြီးကို ရေရှည်အသုံးပြုနိုင်ရန် ဘယ်လိုထိန်းသိမ်းဆောင်ရွက်လျက်ရှိသည်ကို သိရှိလိုခြင်းနှင့် ပတ်သက်တဲ့ မေးခွန်းအပေါ် ပို့ဆောင်ရေးနှင့်ဆက်သွယ်ရေးဝန်ကြီးဌာန ပြည်ထောင်စုဝန်ကြီး ကျွန်တော် ဦးသန့်စင်မောင် က ပြန်လည်ဖြေကြားမှာဖြစ်ပါတယ်။ ကိုယ်စားလှယ်တော်ကြီး တင်ပြသွားတဲ့အတိုင်းဘဲ စစ်တောင်းတံတားကြီးကို ၁၉၅၉ ခုနှစ်မှာ စတင်တည်ဆောက်တယ်။ ၂၃-၃-၁၉၆၃ ရက်နေ့မှာ ဖွင့်လှစ်ခဲ့တဲ့အတွက်ကြောင့် တံတား ရဲ့သက်တမ်းဟာ (၅၆)နှစ်ကျော်ပြီဖြစ်ပါတယ်။ တံတားပေအရှည် (၂၂၀၀)ပေရှိပြီး (ဂ)အဆင့် အတန်းအစားဖြစ်တယ်။ ခွင့်ပြုဝန်ချိန်က မော်တော်ကားတွေအတွက် ယာဉ်+ ကုန် (၁၃)တန်အထိသာ သတ်မှတ်ခွင့်ပြုထားတာဖြစ်ပါတယ်။ တံတားကြီးကို ရေရှည်အသုံးပြုနိုင်ရေးအတွက် နှစ်စဉ် စစ်ဆေး မွမ်းမံပြုပြင်ထိန်းသိမ်းတာကို မြန်မာ့မီးရထား၊ မြို့ပြအင်ဂျင်နီယာဌာနမှာ ဒုတိယအထွေထွေမန်နေဂျာ တစ်ဦးထားရှိပြီး တံတားအင်ဂျင်နီယာအဖွဲ့များနှင့် နှစ်စဉ်ပြုပြင်ထိန်းသိမ်းလျက်ရှိပါတယ်။ မိတ်ဖက် အဖွဲ့ အစည်းတွေဖြစ်တဲ့ JICA ၊ ADB ပညာရှင်တွေ လာရောက်တဲ့အခါမှာလည်း ပူးပေါင်းပြီး စစ်ဆေးမှု တွေလုပ်ခဲ့ပါတယ်။ ၆-၈-၂၀၁၅ ခုနှစ်၊ ၇-၈-၂၀၁၅ ခုနှစ်၊ ၇-၁၁-၂၀၁၆ ခုနှစ် မှာ JICA၊ ADB နဲ့ ပူးပေါင်း စစ်ဆေးတဲ့ရက်တွေရှိခဲ့ပါတယ်။ အဲဒီမှာ သူတို့ရဲ့ စစ်ဆေးတွေ့ရှိချက်တွေအထဲမှာ ကမ်းကပ်ခုံတွေ၊ ရေလယ်တိုင်တွေ၊ သံထည်အစိတ်အပိုင်းတွေ ကောင်းမွန်တယ်ဆိုပြီး စစ်ဆေးတွေ့ရှိရပါကြောင်း JICA နဲ့ ADB က အစီရင်ခံခဲ့ပါတယ်။ နောက်တစ်ခါ တံတားတိုင်အမှတ်(၄)နှင့်(၅)မှာ သံယက်မကွေးညွတ်မှုက (၁၃)မီလီမီတာ၊ ယိမ်းယိုင်မှုက (၂)မီလီမီတာ ဖြစ်တဲ့အတွက်ကြောင့်မို့လို့ Deflection အများဆုံးဖြစ်တဲ့ နေရာမှာပင် ခွင့်ပြုချက်အတိုင်း ရှိနေသေးတယ်ဆိုပြီး အစီရင်ခံထားပါတယ်။ အဲဒီလိုပဲ Pier (၃)နဲ့ (9)@3:43 Cross Grider qpse. Stress ogsoosaalgo Stress Usb 60 MPa(Megapascals) သာရှိပြီးတော့ ခွင့်ပြုတာ (၁၂၅) ဖြစ်တဲ့အတွက်ကြောင့်မို့လို့ အက်ကွဲမှုမဖြစ်နိုင်ဘူးဆိုပြီး ဖိအားပေး ဒီဟာကို တွေ့ရှိရပါတယ်။ တံတားသံပေါင် Bearing များတွင်ရေဝပ်တယ်၊ အမှိုက်တွေစုပုံနေတယ်၊ သံထည်တွေ သံချေးစားနိုင်တဲ့အတွက်ကြောင့် ပုံမှန်သန့်ရှင်းရေးပြုလုပ်ဖို့ ဆေးသုတ်ဖို့ဆိုတဲ့ အကြံပြုချက် တွေပါဝင်ပါတယ်။ သံပေါင်ရဲ့ Rivet များ ချောင်နေခြင်း၊ ပုံပျက်နေခြင်းတို့ တွေ့ရှိတဲ့အတွက်ကြောင့် Rivet တွေကို ပြန်လည်စစ်ဆေးလဲလှယ်ပေးပါဆိုပြီးတော့ JICA ၊ ADB ၊ Team (၂)ခုက နေပြီးတော့လုပ်ခဲ့ပါတယ်။ ခုနတုန်းကပြောတဲ့အတိုင်း တံတားကြီးရဲ့ ကားလမ်းဘက်ခြမ်းမှာ ကွန်ကရစ် မျက်နှာပြင်အချို့နေရာမှာ အက်ကွဲကြောင်းတွေ တွေ့ရှိရတဲ့အတွက်ကြောင့် ဘိလပ်မြေဖျော်စပ်ပြီး ဖာထေးခြင်းပြုလုပ်ပါဆိုပြီးမှာကြားခဲ့ပါတယ်။ အဲဒီမှာ ကိုယ်စားလှယ်တော်ကြီး တင်ပြသွားတဲ့အတိုင်းဘဲ ၂၀၀၂ ခုနှစ်တုန်းက အလွယ် တကူဆောင်ရွက်ခဲ့ပါတယ်။ ရထားလမ်းကပြဿနာမရှိဘူး တိုင်တွေရဲ့ အလယ် တည့်တည့်ကနေပြီး ဖောက်လုပ်ထားတာဖြစ်တယ်။ မော်တော်ကားလမ်းကတော့ Cantilever ဖြစ်တယ်။ Cantilever ဖြစ်တဲ့အတွက်ကြောင့် သူက အပြင်ဘက်မှာကားလမ်းဖြစ်နေတော့ အလေးချိန်ဟာ ယာဉ်+ကုန် (၁၃)တန်ပဲ ခွင့်ပြုနိုင်တာဖြစ်တယ်။ ဒါ့ကြောင့် ပိုပြီးခွင့်ပြုနိုင်အောင်ဆိုပြီး ၂၀၀၁-၂၀၀၂ခုနှစ်က အလွယ်တကူဘဲ အလယ်လမ်းကြောင်းမှာ သစ်သား ဇလီဖားတွေကိုပူးပြီး ကားလမ်းတွေဖြတ်သန်း နိုင်ဖို့ (၃၆) တန်ခွင့်ပြုခဲ့တာ ၂၀၀၂-၂၀၀၃ခုနှစ်က ခွင့်ပြုခဲ့တာဖြစ်ပါတယ်။ အဲဒါကိုလည်း ကျွန်တော်တို့ အကုန်လုံးဖယ်ရှားပြီးဖြစ်ပါတယ်။ ဖယ်ရှားဖို့လည်းပဲ ဒီကိစ္စမှာ JICA၊ ADB က မလိုအပ်တဲ့ဇလီဖားတွေကို ဖယ်ထုတ်ပြီးတော့ တံတားဇလီဖားတွေကို ပုံမှန်အကွာအဝေးအတိုင်းဘဲ ပြန်လည်ထားရှိပါဆိုပြီးတော့ ခိုင်းခဲ့ပါတယ်။ ကျွန်တော်တို့ အလုပ် လုပ်ပြီးဖြစ်ပါတယ်။ တစ်ခါ ရထားလမ်းတွေ အညစ်အကြေးစွန့်တဲ့ လမ်းတစ်လျှောက်မှာ အညစ် saela:qp:emoệ Cross Girder 003:097602 0cq:05ddo gazod såsepooza Cover Plate တွေကာရံပြီး သံချေးစားခြင်းမှ ကာကွယ်ရန်ဆိုပြီး အကြံပြုခဲ့ပါတယ်။ ဒါက ပြည်ပ ပညာရှင်များနဲ့ ပူးပေါင်းစစ်ဆေးတဲ့ တွေ့ရှိချက်တွေဖြစ်ပါတယ်။ ဒီ နှစ်စဉ်လုပ်တဲ့အခါမှာ ဆောက်လုပ်ရေးဝန်ကြီးဌာန၊ တံတားအင်ဂျင်နီယာချုပ်နဲ့ မီးရထားအင်ဂျင်နီယာမှူး(တံတား)နဲ့ ပူးပေါင်းပြီးတော့ တံတားကြံ့ခိုင်မှုကို ၄-၁၀-၂၀၁၈ ရက်နေ့ မှာ စစ်ဆေးခဲ့ပါတယ်။ ၂၅-၅-၂၀၁၉ ရက်မှာတော့ သူတို့ရဲ့ စစ်ဆေးမှုတွေကို ရှင်းပြနိုင်အောင်လို့ ကျွန်တော်တောင်းခံခဲ့တာဖြစ်ပါတယ်။ သူတို့ တံတားတုံးကနေစပြီး ရေပါတယ်။ တံတားဇလီဖားတုံး (၁၆၅၁)တုံးမှာ (၈) တုံးဆွေးမြည့်နေတယ်ဆိုတာကို တွေ့ရှိရကြောင်း ခုနကပြောတဲ့ Brick Hook Bolt တွေဟာ ကောင်းမွန်ကြောင်း ကျွန်တော်တို့ တွေ့ရှိရပါတယ်။ တံတားသံထည်အစိတ်အပိုင်းတွေ ကောင်းမွန်တဲ့အကြောင်း တွေ့ရှိပြီးတော့ တံတားများကို ရေဆေး၊ ချေးချွတ်၊ သန့်ရှင်းရေးပြုလုပ်ပြီး တော့ ဆေးသုတ်လုပ်ငန်းတွေ ဆောင်ရွက်လျက်ရှိကြောင်း ဆောက်လုပ်ရေးဝန်ကြီးဌာနနဲ့ ပူးပေါင်းတဲ့ အဖွဲ့ကနေပြီးတော့ အစီရင်ခံထားတာဖြစ်ပါတယ်။ အဲဒီမှာလည်းပဲ ဒီ Holding Down Bolt တွေ ကောင်းတယ်ဆိုတာကိုလည်းပဲ သူစစ်ဆေးအစီရင်ခံထားပါတယ်။ ကျွန်တော်တို့အနေနဲ့ နောက်ထပ်ဘာတွေလုပ်သလဲ အဲဒီမှာ JICA ရော ADB ရောလည်းပြောတယ်။ ကျွန်တော်တို့လည်း နှစ်စဉ် ဘဏ္ဍာငွေရရှိသလို သုံးစွဲရပါတယ်။ ခုံးပေါင်း(၆)ခုံးရှိတယ်။ ခုံတစ်ခုံးကိုဆေးသုတ်လို့ရှိရင် တင်ဒါအောင်မြင်တဲ့ဈေးဟာ ကျပ်(၅၂)သန်း Gongolosuli sa isaaloocope: UPG Zinc- Rich Primer (HPE-81138) UPG Epoxy Primer (HPE-811389)၊ UPG Polyurethane (HPU-90293) တို့ဆိုတဲ့ ဒီဆားငန်ဒဏ်ကို ကာကွယ် ပေးနိုင်တဲ့ ဆေးအမျိုးအစားပါတဲ့ ဆေးသုတ်တာကို ကျွန်တော်တို့ လုပ်ခဲ့ပါတယ်။ အဲဒါ ၂၀၁၆၂၀၁ရ ခုနှစ်တုန်းက ခုံးနံပါတ်(၃)ကိုသုတ်တယ်။ ၂၀၁၈-၂၀၁၉ မှာ ခုံနံပါတ် (၁)နဲ့(၂) ကို သုတ်တယ်။ နောက်ထပ်(၃)ခုံးကျန်ပါတယ်။ ဒီ ၂၀၁၉-၂၀၂၀ ခုနှစ်မှာ သာမန်ထဲကနေ သုတ်မယ်ဆိုပြီးတော့ တင်ဒါခေါ်ယူဆောင်ရွက် သွားမယ်ဆိုတာကို ဒါ ADB၊ JICA တို့နဲ့တင်မကပါဘူး။ ကျွန်တော်တို့ ဒီအတိုင်းတောက်လျှောက် ဆောင်ရွက်ခဲ့တာဖြစ်ပါတယ်။ ခုနတုန်းက တချို့သော ကွဲအက်မှုတွေဟာ ရိုးရိုးတန်းတန်းအုပ်လို့ ရသော်လည်းပဲ တချို့ အထဲထဲက အောက်ကသံချောင်းအထိပေါ်တဲ့ဟာမျိုးကျတော့ သန့်ရှင်း ရေးလုပ်ရတယ်။ သံချောင်းပေါ်မှာသံဆေးခံဆေးသုတ်ရတယ်။ Epoxy Primer လို့ခေါ်တဲ့ ဆေးနဲ့လုပ်ရပါတယ်။ အဲဒါတွေကိုထပ်ပြီး စစ်ဆေးပြီးတော့ ဆောင်ရွက်သွားမယ်ဆိုတဲ့အကြောင်း အင်ဂျင်နီယာဌာနကနေပြီး အစီရင်ခံထားတာဖြစ်ပါတယ်။ အညစ်အကြေးစွန့်တဲ့သံများ Cover Plate တွေကိုလည်းပဲ ဒီဘဏ္ဍာရေးနှစ် ပွင့်လင်း ရာသီမှာ အပြီးဆောင်ရွက်သွားမယ်ဆိုတဲ့အကြောင်း ပြောကြားလိုပါတယ်။ ခုလောလောဆယ် လုပ်ထားတဲ့ (၁၆၅၁)တုံးမှာ (၈)တုံးဆွေးတယ်။ သစ်သားဇလီဖား Special Size (၈)လက်မ ပတ်လည်(၈)ပေရှိတဲ့ ပျဉ်းကတိုးသားကိုလုပ်ရတာဖြစ်ပါတယ်။ အဲဒီတစ်တုံးဟာ တကယ်တမ်း ကျတော့ (၁၂၀၀၀၀)ကျပ်နီးပါးလောက်ကျပါတယ်။ လက်ရှိ အဲဒါဟာ တကယ်တမ်းကျတော့ (၁၀)နှစ် ကျော်ပဲခံပါတယ်။ ကျွန်တော်တို့ နောက်ပိုင်း ဒီဟာကိုထိန်းနိုင်အောင် Fiber Synthetic ဇလီဖားကို ဝယ်ဖို့ ကျွန်တော်တို့ တင်ဒါခေါ်ယူဆောင်ရွက်သွားမှာဖြစ်ပါတယ်။ သစ်သားလည်းရှားလာပြီ။ အဲဒီ အခါကျရင်တော့ သူက နှစ်(၅၀)ခံပါတယ်။ သို့သော် တစ်တုံးကို (၃၀၀၀၀၀)ကျပ် နီးပါးကျတာ ဖြစ်ပါတယ်။ နိုင်ငံခြားကမှာရမှာဖြစ်ပါတယ်။ ဒါက ရေရှည်ခံအောင် တံတားပေါ်မှာဆောင်ရွက်ခြင်း အကြောင်းပြောတာပါ။ ဒုတိယပြောတဲ့အထဲမှာ တန်ပိုယာဉ်တွေဖြတ်သန်းတဲ့ကိစ္စ တကယ်တမ်းက Cantilever ဖြစ်တဲ့အတွက်ကြောင့် တံတားအလယ်မှာ ရထားလမ်းက ပြဿနာမရှိသော်လည်း ဘေးကကားလမ်းနှစ်ခုက တန်ချိန်ကန့်သတ်ချက်ရှိတယ်။ အဲဒီကန့်သတ်ချက်ကို လိုက်နာကြဖို့ လိုပါတယ်။ အဲဒီမှာလည်း ဖြစ်ရတဲ့ပြဿနာက သိမ်ဇရပ်နောက်ဖေးနဲ့ မုပ္ပလင်ပတ်ဝန်းကျင်မှာ ရှိသော လမ်းခင်းကျောက်တွေကို သယ်တဲ့အခါမှာ များသောအားဖြင့် ကားကြီးတွေက ညောင်ခါးရှည် တံတားအသစ်ပေါ်မှာ သူဟာ ဖြတ်သန်းတာ ဖြစ်ပါတယ်။ (သူက တန်(၆၀)အထိ ခွင့်ပြုတဲ့အတွက်ကြောင့် ဒီကားတွေအတွက် ဘာပြဿနာမှမရှိဘူး။ ခုဟာက သိမ်ဇရပ်အနီးအနားတစ်ဝိုက်က ထုတ်တဲ့ကျောက်မိုင်းတွေက Forland ဆိုတဲ့ကားလေး တွေက (၁၅)တန်လောက်နိုင်ပါတယ်။ အဲဒီနေ့က ကျွန်တော်တို့ စစ်တဲ့အခါမှာ (၁၄.၆)တန် (၁၄.၈) တန် တကယ်တမ်းက (၁၃)တန်ဘဲခွင့်ပြုတာ အဲဒါမျိုးတွေဖြစ်တဲ့အတွက်ကြောင့် ကျွန်တော်တို့ တောက်လျှောက် အဲဒီလိုမဖြတ်သန်းဖို့ ကျောက်တင်တဲ့ကန်ထရိုက်တွေရော ဒီဘက်က တံတား ကန်ထရိုက်တွေရော စီစဉ်ညွှန်ကြားပြီး ဖြစ်ပါတယ်။ နောက်ထပ် ကျွန်တော်တို့ CCTV တပ်ဆင်ခြင်း၊ ကြီးကြပ်ရေးဝန်ထမ်းတွေကို အလှည့်ကျစေလွှတ်ခြင်းဖြင့် ကျွန်တော်တို့ဟာ ကာကွယ်စောင့်ရှောက် သွားရမှာဖြစ်ပါတယ်။ သူတို့သွားချင်တာက တံတားအသစ်မှာ ဖြတ်သန်းခက (၂၃၀၀)ကျပ်၊ ခဝါချောင်းတံတားက (၁၆၀၀)ကျပ် ဆိုတော့ တံတားရဲ့ ဖြတ်သန်းခသည် (၃၉၀၀)ကျပ်ကျပါတယ်။ ဒီတံတားဟောင်းက ဖြတ်ရင် (၇၀၀)ကျပ်ပဲကျတယ်။ နီးကလည်းနီးသေးတယ်ဆိုတော့ ဒီပြဿနာကြောင့် ကျွန်တော်တို့ ကာကွယ်နေရတာဖြစ်ပါတယ်။ ဒါကြောင့် ကန်ထရိုက်ကိုရော ဒီဘက်က CCTV အပါအဝင် ကြီးကြပ်ရေးဝန်ထမ်းများရော ပူးပေါင်းအဖွဲ့တွေနဲ့ တောက်လျှောက်အမြဲတမ်း ကြီးကြပ်နေမှသာ ဖြစ်မယ်ဆိုတဲ့အကြောင်း ဒီနေရာမှာလည်းပဲ ဒီတံတားကြီးကို ဒါ နိုင်ငံပိုင် တံတားကြီးဖြစ်တယ်။ ဒီဟာကို အားလုံးဖြတ်သန်းနိုင်ဖို့အလို့ငှာ ရေရှည်ထိန်းသိမ်းဖို့လိုတယ်။ (၅၆)နှစ်ကျော်သက်တမ်းကို ပိုပြီးကြာရှည်သုံးစွဲနိုင်အောင် ပြည်သူလူထုရော ခုနကပြောတဲ့ သယ်ယူပို့ဆောင်ရေးဆောင်ရွက် နေကြတဲ့ ကျောက်ကန်ထရိုက်တွေရော တံတားတင်ဒါအောင်တဲ့ ကန်ထရိုက်ရော အားလုံးညီညီ ညွတ်ညွတ်ပူးပေါင်းဆောင်ရွက်ကြမှသာ အောင်မြင်မယ် ရေရှည်ပိုမိုပြီးတော့ ထိန်းသိမ်းနိုင်မယ် ကျွန်တော်တို့ဘက်ကလည်း အစွမ်းကုန်ကြိုးစား ဆောင်ရွက်သွားမယ်ဖြစ်ကြောင်း၊ ခုလို ထိန်းကျောင်း ကြပ်မတ်ပေးပါသော လွှတ်တော်ကိုယ်စားလှယ်တော်များကိုလည်းပဲ ကျေးဇူးတင်ပါကြောင်း ပြောကြားရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech><mp id="938">ဦးမျိုးဝင်း၊ မွန်ပြည်နယ် မဲဆန္ဒနယ်အမှတ်(၈)</mp>ဟုတ်ကဲ့။ အခုလို ဖြေကြားပေးတဲ့ ဝန်ကြီးကို အထူးပဲကျေးဇူးတင်ပါတယ်။ ကျွန်တော် ခုနက Power Point မှာပြထားတဲ့ ဒီဆိုင်းဘုတ် လေးဟာ အဲဒီ တံတားဂိတ် တဲရဲ့ အနောက်ဘက်မှာ စိုက်ထားတဲ့ဆိုင်းဘုတ်ဖြစ်ပါတယ်။ ကျွန်တော် အဲဒါကိုရိုက်ဖို့အတွက်က ကားပေါ်ကဆင်းပြီးရိုက်မှရပါတယ်။ အပြင်ကနေပြီး ဘယ်လိုမှ ကြည့်လို့ မမြင်ပါဘူး။ နောက် Point ကလည်း အင်မတန်သေးပါတယ်။ ဒီမှာမြင်ရတဲ့ဥစ္စာက ကျွန်တော် Zoom ချဲ့ထားလို့ မြင်ရတာဖြစ်ပါတယ်။ ဖြတ်သွားတဲ့လူတွေက အဲဒါကို ကြည့်လို့မရအောင်ကို ကျွန်တော် ပထမသွားကတည်းက အဲဒီအဝတ်ကြီးနဲ့အုပ်ထားပါတယ်။ ဒီအပတ်သွားလည်းပဲ အုပ်ထားတဲ့အတွက်ကြောင့် အခုသွားပြီးတော့ ဖယ်ခိုင်းတဲ့အခါ ကျမှ ဖယ်ပြီးတော့ရိုက်ရတာဖြစ်ပါတယ်။ ဒီဟာကို အများပြည်သူမြင်အောင် တဲရဲ့ အရှေ့ဘက်ကို ထုတ်ပြီးတော့ လမ်းဘေးမှာစိုက်ထူပေးဖို့ အစီအစဉ်ရှိ/မရှိ နဲ့ နောက်တစ်ခုက ကျွန်တော် ခုန ပြထားတဲ့ပုံမှာပါတဲ့ တံတားလက်ရန်းတွေဟာ အခုဆိုလို့ရှိရင် သံချေးတွေတက်ပြီးတော့ တချို့ အချောင်းတွေဟာ ပြတ်ထွက်နေပါပြီ။ ဆေးလည်းမသုတ်တဲ့အတွက် တံတားရဲ့ ကြံ့ခိုင်မှုကို ကြာလာ ရင်ထိခိုက်လာမှာဖြစ်ပါတယ်။ တချို့ကလည်း အဲဒီတံတားလက်ရန်းကနေပြီး ဖြတ်ပြီးတော့လမ်း လျှောက်တဲ့ လူတွေလည်းရှိပါတယ်။ ရှိတဲ့အခါကျတော့ ဒီသံချောင်းတွေဟာ ဒီအတိုင်းဘဲပစ်ထား မယ်ဆိုလို့ရှိရင် နောက်(၂)နှစ် ----------</speech>
<speech type="speaker">လိုရင်းကိုပြောပါ။ လိုရင်းလေးကိုပဲပြောပါ။</speech>
<speech><mp id="938">ဦးမျိုးဝင်း၊ မွန်ပြည်နယ် မဲဆန္ဒနယ်အမှတ်(၈)</mp>ပိုပြီးတော့ပြတ်လာမှာဖြစ်တဲ့အတွက် ကြောင့် ဆေးသုတ်ပြီးထိန်းသိမ်းဖို့ အစီအစဉ်ရှိ/မရှိကိုလည်းပဲ ကျွန်တော်ထပ်ဆင့် မေးခွန်းနှစ်ခု အနေနဲ့ မေးမြန်းလိုပါတယ်။ ကျေးဇူးတင်ပါတယ်။</speech>
<speech><agency id="31">ဦးသန့်စင်မောင် (ပြည်ထောင်စုဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>ကျေးဇူးတင်ပါတယ်။ လွှတ်တော်ကိုယ်စားလှယ်ကြီး ဦးမျိုးဝင်း ပြောပြတဲ့အတိုင်းဘဲ ဆိုင်းဘုတ် နေရာရွှေ့စိုက်ဖို့ တံတားနဲ့မီးရထားလမ်း ပိုမိုပြီးကောင်းအောင်ဆောင်ရွက်ဖို့ အဲဒါတွေကိုလည်း ကျွန်တော် လွှတ်တော်ကိုယ်စားလှယ်တော်ကြီး အကြံပြုတဲ့အတိုင်း ဆောင်ရွက်သွားမှာဖြစ်တဲ့ အကြောင်း ဖြေကြားရင်းနိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်း ဝင်များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်လေးဦး မေးမြန်းသည့်မေးခွန်းများသည် ကျန်းမာရေးနှင့် အားကစားဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ကယားပြည်နယ်၊ ဘောလခဲခရိုင်၊ မြို့နယ် အားကစားနှင့် ကာယပညာဦးစီးဌာနတွင် လိုအပ်လျက် ရှိသော ဝန်ထမ်းအိမ်ရာ ဆောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ကယားပြည်နယ် မဲဆန္ဒနယ်အမှတ်(၈)မှ ဦးကျော်သန်း က ကယားပြည်နယ်၊ ဘောလခဲခရိုင်၊ မြို့နယ် အားကစားနှင့် ကာယပညာဦးစီးဌာနတွင် လိုအပ်လျက် ရှိသော ဝန်ထမ်းအိမ်ရာ ဆောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းမေးမြန်းဖို့ဖြစ်ပါတယ်။</speech>
<speech><mp id="890">ဦးကျော်သန်း၊ ကယားပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ၊ ဒုတိယဝန်ကြီးများ အားလုံးမင်္ဂလာ ပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ ကယားပြည်နယ် မဲဆန္ဒနယ်အမှတ် (၈)မှ အမျိုးသားလွှတ်တော်ကိုယ်စားလှယ် ဦးကျော်သန်း ဖြစ်ပါတယ်။ ကျွန်တော့်အနေနဲ့ အားကစားနှင့်ကာယပညာဦးစီးဌာန ဝန်ထမ်းအိမ်ရာနဲ့ပတ်သက်တဲ့မေးခွန်းကို မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ဘောလခဲခရိုင်၊ မြို့နယ်အားကစားနှင့် ကာယပညာဦးစီးဌာနမှာ ခွင့်ပြု ဝန်ထမ်းအင်အား(၁၃)ဦးရှိပြီးတော့ (၁၀)ဦး ခန့်ထားပြီးဖြစ်ပါတယ်။ ၎င်း (၁၀)ဦးအနက် ရပ်ဝေးမှ ဝန်ထမ်းများဟာ (၆)ဦးရှိပြီးတော့ ကျန်တာကတော့ ဒေသခံများဖြစ်ပါတယ်။ အဲဒီ ရပ်ဝေးမှဝန်ထမ်း တွေဟာ ပွဲကြည့်စင်အောက်မှာဘဲ နေထိုင်လျက်ရှိပြီးတော့ ရုံးလုပ်ငန်းတွေဆောင်ရွက်ခြင်း၊ ချက်ပြုတ် စားသောက်ခြင်းနှင့် ကျဉ်းကျဉ်းကျပ်ကျပ် ဆောင်ရွက်နေရပါတယ်။ ဒါကြောင့် ရုံးဝန်ထမ်းများနေထိုင်ရန် အတွက် အိမ်ရာလိုအပ်လျက်ရှိပါတယ်။ အကယ်၍ ဆောက်လုပ်ပေးမည်ဆိုပါက မြေနေရာရှိပြီးဖြစ်ပါတယ်။ သို့ဖြစ်ပါ၍ ဘောလခဲ ခရိုင်၊ မြို့နယ်အားကစားနှင့် ကာယပညာဦးစီးဌာနတွင် လိုအပ်လျက်ရှိသော ဝန်ထမ်းအိမ်ရာအား ဆောက်လုပ်ပေးရန် အစီအစဉ်ရှိ/မရှိ ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ ဦးစီးဌာနတွင် လို အစီအစဉ်ရှိ/မရှိ အားလုံး ကျေး ဦးမင်းနိုင်၊ စစ်နှင့် ဒုတိယဝန်ကြီး၊ အတိုင်းတိုင်းဒေသကြီး မဲ</speech>
<title>စစ်ကိုင်းတိုင်းဒေသကြီး၊ နာဂကိုယ်ပိုင်အုပ်ချုပ်ခွင့်ရဒေသ၊ နန်းယွန်းမြို့နယ်တွင် လမ်းပန်း ဆက်သွယ်ရေးခက်ခဲသော ဒေသများအား ကျန်းမာရေးဌာနတစ်ခုနှင့် ကျန်းမာရေးဌာန(ခွဲ)ငါးခု ချပေးနိုင်ရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၁၂)မှ ဦးမင်းနိုင် က စစ်ကိုင်းတိုင်းဒေသကြီး၊ နာဂကိုယ်ပိုင်အုပ်ချုပ်ခွင့်ရဒေသ၊ နန်းယွန်းမြို့နယ်တွင် လမ်းပန်း ဆက်သွယ်ရေးခက်ခဲသောဒေသများအား ကျန်းမာရေးဌာနတစ်ခုနှင့် ကျန်းမာရေးဌာန(ခွဲ)ငါးခု ချပေး နိုင်ရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="955">ဦးမင်းနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၂)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့် ဒုတိယဝန်ကြီး၊ အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါလို့နှုတ်ခွန်းဆက်လိုက်ပါတယ်။ ကျွန်တော်က စစ်ကိုင်းတိုင်းဒေသကြီး မဲဆန္ဒနယ်အမှတ်(၁၂) နာဂကိုယ်ပိုင်အုပ်ချုပ်ခွင့်ရဒေသမှ ဦးမင်းနိုင် ဖြစ်ပါတယ်။ လေးစားရပါသော ဥက္ကဋ္ဌကြီးခင်ဗျား။ နန်းယွန်းမြို့နယ် လမ်းပန်းဆက်သွယ်ရေးခက်ခဲသော ကျေးရွာများအား ကျေးလက်ကျန်းမာရေး ဌာနခွဲနှင့် ကျေးလက်ကျန်းမာရေးဌာန ချပေးနိုင်ရန်မေးခွန်းကို မေးမြန်းသွားမှာဖြစ်ပါတယ်။ ကျွန်တော့အား Power Point ဖြင့်တင်ပြခွင့်တောင်းခံလိုပါတယ်။ ဒါတွေကတော့ နန်းယွန်းဒေသမှာ လမ်းပန်းဆက်သွယ်ရေးခက်ခဲတဲ့ အခြေအနေကိုတင်ပြခြင်းဖြစ်ပါတယ်။ ဒါကတော့ လူနေမှု အခြေအနေကိုတင်ပြခြင်းဖြစ်ပါတယ်။ ဒါကတော့ ကျွန်တော်အခုတင်ပြထားတဲ့ ကျေးရွာရဲ့ အခြေအနေ ဖြစ်ပါတယ်။ ဒါလည်း သူတို့ဒေသမှာ အခြေခံပညာရေးကျောင်းတွေဖြစ်ပါတယ်။ ဒါကတော့ ဒီ ဝပ်ထမ်းကျေးရွာက ကျန်းမာရေးဌာနဖြစ်ပါတယ်။ ဒါကတော့ ကျွန်တော်တို့ တစ်ချောင်းထိုးထိုးပြီးတော့မှ သွားလို့မရတဲ့လမ်းတွေဖြစ်ပါတယ်။ ဒါကလည်း ကဲဆန်ဆာလင်၊ ကဲဆန်လောင်ကျန် မူလတန်းကျောင်းရဲ့အခြေအနေဖြစ်ပါတယ်။ ဒါကလည်း လမ်းပန်းဆက်သွယ်ရေး အခြေအနေဖြစ်ပါတယ်။ ဒါကလည်း လမ်းအခြေအနေကိုတင်ပြခြင်းဖြစ်ပါတယ်။ ကျေးဇူးတင်ပါတယ်။ နန်းယွန်းမြို့နယ် လမ်းပန်းမာရေးဌာန ချပေးနိုင်ရန် ဒါတွေကတော့ နန်းယွန်း ဌာနခွဲနှင့် Me, Point ဖြင့်တင်ပြခွင့် တင်ပြခြင်းဖြစ်ပါတယ်။ လေးစားရပါသောဥက္ကဋ္ဌကြီးခင်ဗျား။ ပြည်ထောင်စုလွှတ်တော် (၁၀)ကြိမ်မြောက် လွှတ်တော်ရပ်နားတဲ့ းဆင်းတဲ့အခါမှာ ဒေသခံများရဲ့ တင်ပြချက်အရ ခက်ခဲလှတဲ့ နန်းယွန်းမြို့နယ်ရဲ့ ဒေသမှာ လုံလောင်းကျေးရွာ ကျန်းမာရေးဌာန(ခွဲ)ကို ကျန်းမာရေးဌာနအဖြစ် ချထားပေးနိုင်ရန်နှင့် ကဲဆန်လောင်ကျန်အုပ်စုအား ကျန်းမာရေးဌာန(ခွဲ)၊ ကဲဆန်ဆာလင်အုပ်စုအား ကျန်းမာရေးဌာန(ခွဲ)၊ ရှိတ်ညု အုပ်စု ကျန်းမာရေးဌာန(ခွဲ)၊ ခံခီအုပ်စုအား ကျန်းမာရေးဌာန(ခွဲ)၊ တကုံး (နော်ဆိုင်)အုပ်စု ကျန်းမာရေးဌာန(ခွဲ)တို့မှာ အလွန်ခက်ခဲသောဒေသများဖြစ်ပါသဖြင့် ၂၀၁၉-၂၀၂၀ ခုနှစ်တွင် ခန့်ထား ပေးနိုင်ရန် အစီအစဉ်ရှိ/မရှိနှင့် ဥက္ကဋ္ဌကြီးမှတစ်ဆင့် သက်ဆိုင်ရာဝန်ကြီးဌာနကို လေးစားစွာမေးမြန်း လိုပါတယ်။</speech>
<title>သံတောင်ကြီးမြို့ မိုးလုံလေလုံ အားကစားခန်းမအား အခြေခံပညာအထက်တန်းကျောင်းပိုင်အဖြစ် ပြန်လည်လွှဲပြောင်းပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္ဆထွန်း (ခ)ဒေါက်တာအားကာမိုး က သံတောင်ကြီးမြို့ မိုးလုံလေလုံ အားကစားခန်းမအား အခြေခံပညာ အထက်တန်းကျောင်းပိုင်အဖြစ် ပြန်လည်လွှဲပြောင်းပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်းမေးမြန်းဖို့ဖြစ်ပါတယ်။</speech>
<speech><mp id="901">နော်ခရစ္စထွန်း(ခ)ဒေါက်တာအာကာမိုး၊ ကရင်ပြည်နယ် မဲဆန္ဒနယ်အမှတ်(၇)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ပြည်ထောင်စုအဆင့်အဖွဲ့ဝင်များအားလုံး မင်္ဂလာပါ။ ကျွန်မကတော့ ကရင်ပြည်နယ် မဲဆန္ဒနယ် အမှတ်(၇)မှ နော်ခရစ္စထွန်း(ခ)ဒေါက်တာအာကာမိုး ဖြစ်ပါတယ်။ ကျွန်မအနေနဲ့ သံတောင်ကြီးမြို့ အထက်တန်းကျောင်းဝင်းအတွင်းမှာ ဆောက်လုပ်ထားတဲ့ အားကစားနှင့် ကာယပညာဦးစီးဌာန ပိုင်တဲ့ မိုးလုံလေလုံခန်းမကို ပြန်လည်လွှဲပြောင်းပေးနိုင်ဖို့ မေးခွန်း မေးမြန်းသွားမှာဖြစ်ပါတယ်။ မေးခွန်းနဲ့ ပတ်သက်လို့ Power Point အသုံးပြုခွင့်ပေးဖို့ မေတ္တာရပ်ခံပါတယ်။ ဒါကတော့ ပင်လယ်ရေမျက်နှာပြင်အထက် ပေ(၅၀၀၀)ရှိတဲ့ သံတောင်ကြီးမြို့ ဖြစ်ပါတယ်။ တောင်ပေါ်ဒေသ ဖြစ်တဲ့အတွက်ကြောင့် မြေနေရာအခက်အခဲရှိပါတယ်။ ဒါကတော့ သံတောင်ကြီးမြို့ရဲ့ တစ်ခုတည်း သော အထက်တန်းကျောင်းရဲ့ (၁၀၅)မြေပုံ ဖြစ်ပါတယ်။ ပုံမှာပါတဲ့အတိုင်းပါပဲ။ ကျောင်းဝင်းရဲ့ ဧရိယာကို အကျယ်အဝန်း (၁၂၀ x ၉၀)ပေ ရှိတဲ့ မိုးလုံလေလုံ အားကစားခန်းမက အဓိက နေရာယူထားတာ တွေ့ရပါတယ်။ အဲဒီအတွက် ကျောင်းတိုးချဲ့ဖို့အတွက် မြေနေရာမရှိပါဘူး။ ဒါကတော့ ကျောင်းနဲ့ ပတ်သက်တဲ့ Activity တွေ လုပ်ဆောင်နေတာပါ။ မိုးလုံလေလုံ ခန်းမအတွင်းမှာ စာသင်တာ၊ ကျောင်းတွင်းပြိုင်ပွဲတွေ ဟောပြောပွဲတွေ လုပ်ဆောင်တာ ဖြစ်ပါတယ်။ ဒါကတော့ ဒေသအကျိုးအတွက် လူထုစကားဝိုင်းတွေ၊ ဆွေးနွေးပွဲတွေ၊ သင်တန်းတွေကို ဒီမိုးလုံလေလုံခန်းမထဲမှာပဲ လုပ်ဆောင်နေခြင်းဖြစ်ပါတယ်။ ဒါကတော့ မိုးလုံလေလုံ အားကစား ခန်းမထဲမှာ အားကစားလှုပ်ရှားမှုတွေ ဆောင်ရွက်နေတာ ဖြစ်ပါတယ်။ ကျေးဇူးတင်ပါတယ်။ တကယ်တော့ မိုးလုံလေလုံ အားကစားခန်းမမှာ အားကစားအတွက်ကော၊ ဒေသအတွက် ကော၊ ကျောင်းအတွက်ပါ သုံးနေရပါတယ်။ ဒီ မိုးလုံလေလုံ အားကစားခန်းမကို ၂၀၁၄-၂၀၁၅ ခုနှစ်မှာ အားကစားဝန်ကြီးဌာနရဲ့ ခွင့်ပြုချက်နဲ့ ကောင်းမြတ်အောင်ကျော် ကုမ္ပဏီကမြေနေရာ အခက်အခဲ ကြောင့် ကျောင်းဧရိယာအတွင်းမှာပဲ ဆောက်လုပ်ခဲ့တာဖြစ်ပါတယ်။ ဒါပေမဲ့ ကျောင်းဆောင်တိုးချဲ့ဖို့ မြေနေရာမရှိတာက တစ်ကြောင်း၊ ကျောင်းအတွက် အသုံးပြုဖို့ လိုအပ်နေတာက တစ်ကြောင်း အဲဒီအတွက်ကြောင့်မို့လို့ ကျောင်းအတွက် ပြန်လည်လွှဲ အပ်နိုင်ဖို့ ဒေသရဲ့ ကိုယ်စားတောင်းဆို မေးမြန်းရခြင်းဖြစ်ပါတယ်။ တစ်ဖက်ကလည်း ကိုယ်လက် လှုပ်ရှားဆေးတစ်ပါးဖြစ်တဲ့ ကျန်းမာရေးနှင့် အားကစားဝန်ကြီးဌာနရဲ့ ဆောင်ပုဒ်အတိုင်းပဲ အားကစား အတွက်ဒေသက မြေနေရာရှာဖွေထားပြီး အားကစားကွင်းတစ်ခုကို တင်ပြတောင်းခံ ထားပြီးဖြစ်ပါတယ်။ ဒီအားကစားကွင်းတစ်ခုရရှိရေးနှင့် မိုးလုံလေလုံ အားကစားခန်းမကို သံတောင်ကြီးမြို့ အထက်တန်းကျောင်းသို့ ပြန်လည်လွှဲပြောင်းနိုင်ဖို့အတွက် အမျိုးသားလွှတ်တော် ဥက္ကဋ္ဌကနေ တစ်ဆင့် ဒေသရဲ့ ကိုယ်စား တောင်းဆိုမေးမြန်းရခြင်းဖြစ်ပါတယ်။ ကျေးဇူးတင်ပါတယ်။ </speech>
<title>ချင်းပြည်နယ်၊ မတူပီမြို့နယ်၊ တန်ကူကျေးလက်ကျန်းမာရေးဌာနအား တိုက်နယ်ဆေးရုံအဖြစ် တိုးမြှင့်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၁၀)မှ ဦးလားလ်မင်းထန် က ချင်းပြည်နယ်၊ မတူပီမြို့နယ်၊ တန်ကူ ကျေးလက်ကျန်းမာရေးဌာနအား တိုက်နယ်ဆေးရုံအဖြစ် တိုးမြှင့်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="857">ဦးလားလ်မင်းထန်၊ ချင်းပြည်နယ် မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့်အဖွဲ့အစည်းဝင်များ၊ အမျိုးသား လွှတ်တော်ကိုယ်စားလှယ်များနှင့် ဧည့်သည်တော်များအားလုံးကို ကျွန်တော်က ကိုယ်စိတ်နှစ်ဖြာ ကျန်းမာ၊ ချမ်းသာကြပါစေကြောင်း ရှေးဦးစွာ နှုတ်ခွန်းဆက်သပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးလားလ်မင်းထန် ဖြစ်ပါတယ်။ ဥက္ကဋ္ဌကြီးမှတစ်ဆင့် မေးမြန်းလိုတာကတော့ မတူပီမြို့နယ်၊ တန်ကူကျေးလက် ကျန်းမာရေး ဌာနအား တိုက်နယ်ဆေးရုံအဖြစ် အဆင့်တိုးမြှင့်ပေးရန် အစီအစဉ် ရှိ/မရှိနှင့် ပတ်သက်တဲ့ မေးခွန်းကို မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ချင်းပြည်နယ်၊ မတူပီမြို့နယ်သည် ဧရိယာအကျယ်အဝန်း (၂၃၁၆.၈)စတုရန်းမိုင်ရှိပြီး ရပ်ကွက်၊ ကျေးရွာအုပ်စုပေါင်း(၇၂)ခုနဲ့ ကျေးရွာ ပေါင်း (၁၅၀)ရှိပါတယ်။ ပထဝီအနေအထားအရ တန်ကူကျေးရွာဟာ မတူပီမြို့နယ်ရဲ့ အလယ်ဗဟို တွင်ရှိပါတယ်။ ချင်းပြည်နယ်၊ မတူပီမြို့နယ်ရဲ့ တန်ကူကျေးလက်ကျန်းမာရေးဌာနသည် ၁၉၆၈ ခုနှစ်တွင် ကျေးလက်ကျန်းမာရေးဌာန စတင်ရရှိခဲ့သည်မှာ ယနေ့ဆိုလို့ရှိရင် နှစ်ပေါင်း(၅၀)ကျော် ကြာမြင့်နေပြီးဖြစ်ပါတယ်။ ဧရိယာအကုန်ပါတယ်။ ပထဝီအနေနယ်ရဲ့ တန်ကူကျေးလလို့ရှိရင် နှစ်ပေါင်း တန်ကူကျေးရွာသည် အခြေခံပညာအထက်တန်းကျောင်း(ခွဲ)၊ အခြေခံ ပညာမူလတန်း ကျောင်း(ခွဲ)ရှိတဲ့ ကျေးရွာလည်း ဖြစ်ပါတယ်။ တန်ကူကျေးလက်ကျန်းမာရေး ဌာနအား တိုက်နယ် ဆေးရုံအဖြစ် တိုးမြှင့်ပေးမည်ဆိုပါက ပတ်ဝန်းကျင်ကျေးရွာအုပ်စု(၂၄)အုပ်စုမှ ကျေးရွာပေါင်း (၄၆)ရွာ နှင့် အိမ်ခြေ(၃၁၃၅) အိမ်မှ လူဦးရေ (၁၆၅၆၉)ဦး အကျိုးပြုမှာဖြစ်ပါတယ်။ ဆေးရုံအဆင့် တိုးမြှင့်ပေးမယ်ဆိုပါက မြေဧကလည်း (၅)ဧက ရှိပြီးသားဖြစ်ပါတယ်။ ဒေသခံများရဲ့ တန်ကူကျေးလက်ကျန်းမာရေးဌာနအား တိုက်နယ်ဆေးရုံအဖြစ် အမှုတွဲတင်ပြထားတဲ့ မိတ္တူ ကို လည်း ကျွန်တော် မေးခွန်းတင်တဲ့တစ်ပါတည်း ပူးတွဲတင်ပြထားပြီး ဖြစ်ပါတယ်။ ဥက္ကဋ္ဌကြီးခင်ဗျား။ Power Point သုံးစွဲခွင့်ပြုပါရန် တောင်းခံအပ်ပါတယ်ခင်ဗျာ။ ဒီဘယ်ဘက်ခြမ်းက ချင်းပြည်နယ်ရဲ့ မြေပုံဖြစ်ပါတယ်။ အစိမ်းရောင်မြေပုံရဲ့ အောက်ပိုင်း အစိမ်း ရောင်ကို စတုရန်းပုံနေရာက တန်ကူကျေးလက်ကျန်းမာရေးဌာန တည်နေရာ ဖြစ်ပါတယ်။ ဒီညာဘက်ခြမ်းက ပုံကတော့ ဒီ တန်ကူကျေးလက်ကျန်းမာရေးဌာနနဲ့ တိုက်နယ်ဆေးရုံ၊ လိုင်လင်း ဆိုလို့ရှိရင် မိုင်(၃၀)ဝေးပါတယ်။ ရေဆိုလို့ရှိရင် မိုင်(၄၀)ကျော် ဝေးပါတယ်။ မတူပီမြို့နယ် ပြည်သူ့ဆေးရုံဆိုလို့ရှိရင် (၃၅) မိုင်ဝေးပါတယ်။ ဘယ်ဘက်ခြမ်းက မြေပုံက ကျွန်တော်တို့ မတူပီမြို့နယ် မြေပုံဖြစ်ပါတယ်။ အစိမ်းရောင်ခြယ်ထားတဲ့နေရာက တန်ကူကျေးလက်ကျန်းမာရေးဌာနကို တိုက်နယ်ဆေးရုံအဖြစ် တိုးမြှင့်ပေးမယ်ဆိုပါက အကျိုးပြုမယ့်ဧရိယာကို ပြထားတဲ့ပုံ ဖြစ်ပါတယ်။ ဒီညာဘက်ခြမ်းကပုံက သီးသန့်ခွဲထုတ်ထားတဲ့နေရာဖြစ်ပါတယ်။ အကျိုးပြုမယ့် ဧရိယာပုံဖြစ်ပါတယ်။ ကျေးဇူးတင်ပါတယ်။ သို့ဖြစ်တဲ့အတွက်ကြောင့်မို့လို့ ချင်းပြည်နယ်၊ မတူပီမြို့နယ်၊ တန်ကူ ကျေးလက်ကျန်းမာရေးဌာနအား တိုက်နယ်ဆေးရုံအဖြစ်သို့ အဆင့်တိုးမြှင့်ပေးရန် အစီအစဉ် ရှိ/မရှိ နှင့် ဥက္ကဋ္ဌကြီးမှတစ်ဆင့် သက်ဆိုင်ရာဝန်ကြီးဌာနသို့ လေးစားစွာမေးမြန်းရခြင်း ဖြစ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ကျန်းမာရေးနှင့် အားကစားဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="20">ဒေါက်တာမြလေးစိန် (ဒုတိယဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စား လှယ်တော်များအားလုံး၊ ပြည်ထောင်စုအဆင့် ပုဂ္ဂိုလ်များအားလုံး၊ ကိုယ်၏ ကျန်းမာခြင်း၊ စိတ်၏ ချမ်းသာခြင်းနှင့် ပြည့်စုံကြပါစေကြောင်း ဦးစွာပထမ ဆုမွန်ကောင်းတောင်းအပ်ပါတယ်။ ကျွန်မ ကတော့ ကျန်းမာရေးနှင့် အားကစားဝန်ကြီးဌာနမှ ဒုတိယဝန်ကြီး ဒေါက်တာမြလေးစိန် ဖြစ်ပါတယ်။ ပထမဦးစွာ ကယားပြည်နယ် မဲဆန္ဒနယ်အမှတ်(၈)မှ ဦးကျော်သန်း က ကယားပြည်နယ်၊ ဘောလခဲခရိုင်၊ မြို့နယ်အားကစားနှင့် ကာယပညာဦးစီးဌာနတွင် လိုအပ်လျက်ရှိသော ဝန်ထမ်းအိမ်ရာ ဆောက်လုပ်ပေးရန် အစီအစဉ် ရှိ/မရှိနှင့် ပတ်သက်၍ ကယားပြည်နယ်၊ မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကျော်သန်း ၏ ကြယ်ပွင့်ပြမေးခွန်းအား ပြန်လည်ဖြေကြား သွားမှာဖြစ်ပါတယ်။ ကယားပြည်နယ်၊ ဘောလခဲခရိုင်တွင် ကျန်းမာရေးနှင့် အားကစားဝန်ကြီးဌာန၊ အားကစားနှင့် ကာယပညာဦးစီးဌာန၊ ဝန်ထမ်းဖွဲ့စည်းပုံအရ ဝန်ထမ်းစုစုပေါင်း (၇)ဦး ခန့်အပ်ထား ရမည်ဖြစ်သော်လည်း လက်ရှိတွင် လက်ထောက်ညွှန်ကြားရေးမှူး(၁)ဦး၊ နည်းပြ နည်းစနစ်(၁)ဦး၊ အငယ်တန်းစာရေး(၁)ဦး၊ ရုံးအကူ(၁)ဦး၊ စုစုပေါင်း (၄)ဦး ခန့်အပ်ထားပြီး ဖြစ်ပါတယ်။ ဘောလခဲ မြို့နယ်တွင် အားကစားနှင့် ကာယပညာဦးစီးဌာန၊ ဝန်ထမ်းဖွဲ့စည်းပုံအရ စုစုပေါင်း ဝန်ထမ်း(၆) ဦးခန့်အပ်မည်ဖြစ်သော်လည်း လက်ရှိမှာ အားကစားမှူး(၁)ဦး၊ နည်းပြနှင့် နည်းစနစ် (၁)ဦး၊ ဒုတိယ လက်ထောက်ကြီးကြပ်ရေးမှူး(၁)ဦး၊ ရုံးအကူ(၁)ဦး၊ လုပ်သား(၁)ဦး၊ စုစုပေါင်း(၅)ဦး ခန့်အပ်ထားပြီး ဖြစ်ပါတယ်။ ဘောလခဲမြို့နယ်၊ အားကစားနှင့် ကာယပညာဦးစီးဌာနရုံးတွင် တာဝန်ထမ်းဆောင် လျက်ရှိတဲ့ နည်းပြ နည်းစနစ်(၁)ဦးနှင့် ဒုတိယလက်ထောက်ကြီးကြပ်ရေးမှူးတို့အား လုပ်ငန်း လိုအပ်ချက်အရ အားကစားနှင့် ကာယပညာဦးစီးဌာန၊ ကယားပြည်နယ်၊ အားကစားနှင့် ကာယ ပညာဦးစီးဌာနရုံးတွင် တွဲဖက်တာဝန်ထမ်းဆောင်စေခဲ့ပါတယ်။ ဘောလခဲခရိုင်၊ မြို့နယ်အားကစား နှင့် ကာယပညာဦးစီးဌာနတွင် စုစုပေါင်းဝန်ထမ်း(၉)ဦးရှိသည့်အနက် ခရိုင်လက်ထောက်ညွှန်ကြားရေးမှူး (၁)ဦးမှာ မြို့နယ်အားကစားကွင်းအတွင်းရှိ နှစ်ထပ်ပွဲကြည့်စင်အောက်ထပ်နဲ့ မြို့နယ်အားကစား မိသားစုများမှာ အားကစားပြိုင်ပွဲရုံ၏ရုံးခန်းတွင် နေထိုင်လျက်ရှိပြီး ကျန်ဝန်ထမ်းများမှာ ဒေသခံများ ဖြစ်သည့်အတွက် မိမိတို့အိမ်တွင် နေထိုင်လျက်ရှိကြောင်း သိရှိရပါတယ်။ ၂၀၁၉-၂၀၂၀ ဘဏ္ဍာရေးနှစ်တွင် ပြည်ထောင်စု ခွင့်ပြုရန်ပုံငွေစာရင်းတွင် ဘောလခဲ ခရိုင်၊ လက်ထောက်ညွှန်ကြားရေးမှူးနေအိမ်၊ (၃၀ x ၃၄)ပေ RC တစ်ထပ် ဆောက်လုပ်ခြင်း လုပ်ငန်းအတွက် ကျပ်သန်း (၃၁.၅၅၀)အား ထည့်သွင်းလျာထားဆောင်ရွက်ထားပြီးဖြစ်ပါတယ်။ အဆိုပါ လက်ထောက်ညွှန်ကြားရေးမှူး နေအိမ်ဆောက်လုပ်မည့် (၁၀၀ x ၁၀၈)ပေ မြေအား ဘောလခဲခရိုင် အုပ်ချုပ်ရေးမှူးမှ ရှမ်းပိုင်းရပ်ကွက်တွင် မြေနေရာချထားပေးပြီး ဖြစ်ပါတယ်။ ကယားပြည်နယ် ဘောလခဲခရိုင်၊ မြို့နယ်အားကစားနှင့် ကာယပညာဦးစီးဌာနတွင် လိုအပ်လျက် ရှိသော ဝန်ထမ်းအိမ်ရာ ဆောက်လုပ်ရန်အစီအစဉ်နှင့်ပတ်သက်၍ ဘောလခဲမြို့နယ်၊ အားကစားရုံ၏ အရှေ့မြောက်ဘက်တွင် (၁၉၀ x ၁၃၀)ပေ မြေကွက်လပ်ပေါ်၌ လေးခန်းတွဲ (၃)ထပ် ဝန်ထမ်းအိမ်ရာ၊ (၁၀၂ x ၂၉)ပေ တည်ဆောက်ခြင်းလုပ်ငန်းအား ၂၀၂၀-၂၀၂၁ ဘဏ္ဍာရေးနှစ်၊ ပြည်ထောင်စုငွေလုံး ငွေရင်း ရန်ပုံငွေစာရင်းတွင် ထည့်သွင်းလျာထား အဆိုပြုသွားမည်ဖြစ်ပါကြောင်းနှင့် ခွင့်ပြုချက် ရရှိပါက တည်ဆောက်ပေးမည်ဖြစ်ပါကြောင်း ဥက္ကဋ္ဌကြီးမှတစ်ဆင့် ရှင်းလင်းဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များရှင်။ ဆက်လက်၍ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၂)မှအမျိုးသား လွှတ်တော်ကိုယ်စားလှယ် ဦးမင်းနိုင် ၏ နာဂကိုယ်ပိုင်အုပ်ချုပ်ခွင့်ရဒေသဖြစ်သော နန်းယွန်းမြို့နယ်၊ လုံလောင်းအုပ်စု၊ ကျေးလက်ကျန်းမာရေးဌာန(ခွဲ)အား ကျေးလက်ကျန်းမာရေးဌာနအဖြစ်သို့ အဆင့် တိုးမြှင့်ဖွင့်လှစ်ရန်နှင့် ကဲဆန်လောင်ကျန်အုပ်စု၊ ကဲဆန်ဆာလင်အုပ်စု၊ ရှိတ်ညုအုပ်စု၊ ခံခီအုပ်စု၊ တကုံး(နော်ဆိုင်)အုပ်စုတို့တွင် ကျေးလက်ကျန်းမာရေးဌာန(ခွဲ)များအဖြစ် အသစ်တိုးချဲ့ ဖွင့်လှစ်ခွင့်ပြု ပါရန် အစီအစဉ်ရှိ/မရှိနှင့် ပတ်သက်သည့်မေးခွန်းအား ပြန်လည်ဖြေကြားသွားမှာ ဖြစ်ပါတယ်။ စစ်ကိုင်းတိုင်းဒေသကြီး၊ နန်းယွန်းမြို့နယ်တွင် ကျေးလက်ကျန်းမာရေးဌာန(၅)ခု၊ ကျေးလက် သွားလာနိုင်ပါသည်။ ၎င်းကျေးလက်ရေးဌာန(ခွဲ)သည် ပခန RHC သို့ ကျန်းမာရေးဌာနခွဲ(၂၄)ခုနှင့် မိခင်နှင့်ကလေးကျန်းမာရေးဌာန(၁)ခုဖွင့်လှစ်ပြီး လူဦးရေ(၆၀၈၉၉) ဦးအား လွှမ်းခြုံ၍ ပြည်သူ့ကျန်းမာရေးလုပ်ငန်းများ ဆောင်ရွက်ပေးလျက်ရှိပါတယ်။ ဥက္ကဋ္ဌကြီးရှင်။ လွှတ်တော်ကိုယ်စားလှယ်ကြီး တင်ပြထားသည့်ကျေးရွာ အုပ်စု(၆)စုတွင် ကျန်းမာရေးဌာနနှင့် ကျန်းမာရေးဌာန(ခွဲ)များ ချပေးနိုင်ခြင်းရှိ/မရှိအား စတင်ဖြေကြားမှာ ဖြစ်ပါတယ်။ နန်းယွန်းမြို့နယ်၊ လုံလောင်းကျေးလက်ကျန်းမာရေးဌာန(ခွဲ)သည် ကျန်းမာရေးဌာန RHC သို့ တိုးမြှင့်ပေးရန် တင်ပြထားပါတယ်။ ၎င်းကျေးလက်ကျန်းမာရေးဌာန(ခွဲ)သည် ဝပ်ထမ်းလက် ကျန်းမာရေးဌာနအောက်တွင်ရှိသည်။ ၎င်းကျေးလက်ကျန်းမာရေးဌာနနှင့် (၄)မိုင်သာကွာဝေးပြီး ဆိုင်ကယ်ဖြင့် သွားလာနိုင်ပါတယ်။ လုံလောင်းကျေးလက်ကျန်းမာရေးဌာန(ခွဲ)အား ကျေးလက် ကျန်းမာရေးဌာနအဖြစ်သို့ အဆင့်တိုးမြှင့်ဖွင့်လှစ်ခွင့်ရရှိပါက ကျေးရွာ(၂)ရွာ၊ အိမ်ခြေ(၂၉၂) အိမ်၊ လူဦးရေ(၂၁၄၁)ဦးကို ကျန်းမာရေးစောင့်ရှောက်မှု လွှမ်းခြုံပေးနိုင်မှာဖြစ်ပါတယ်။ လက်ရှိ သားဖွားဆရာမ မှ ကျန်းမာရေးစောင့်ရှောက်မှုလုပ်ငန်းများကို ဆောင်ရွက် ပေးလျက်ရှိပါတယ်။ ဆေးရုံများနှင့် ကျန်းမာရေးဌာနများ၊ ခုတင်အဆင့်မြှင့်တင်ခြင်းနှင့် အသစ် တိုးချဲ့ဖွင့်လှစ်ပေးဖို့အတွက် ကျွန်မတို့မှာ အခြေခံမူများရှိပါတယ်။ အခြေခံမူ(၆)ချက်အနက်မှ (၁)ချက် သာကိုက်ညီမှုရှိခြင်း၊ လက်ရှိဖွင့်လှစ်ထားသော ကျေးလက်ကျန်းမာရေးဌာန(ခွဲ)၏ အဆောက်အအုံ မှာ ယာယီဆေးခန်းဖြစ်ပြီး မြေပိုင်ဆိုင်မှုအတွက် မြေစာရင်းဦးစီးဌာနသို့ တင်ပြဆောင်ရွက်ဆဲဖြစ် ပါကြောင်း တိုင်းဒေသကြီးပြည်သူ့ကျန်းမာရေးဦးစီးဌာနမှလည်း လတ်တလော ကျေးလက်ကျန်းမာရေး ဌာနအဖြစ်သို့ တိုးမြှင့်ဖွင့်လှစ်ရန် လိုအပ်မှုမရှိသေးပါကြောင်း တင်ပြထားပါတယ်။ ကဲဆန်လောင်ကျန်ကျေးရွာသည် ကြုံယန်းကျေးလက်ကျန်းမာရေးဌာန လက်အောက် တွင်ရှိပြီး ၎င်းကျေးလက်ကျန်းမာရေးဌာနနဲ့ (၄၅)မိုင်ကွာဝေးပြီး ဆိုင်ကယ်၊ ခြေကျင်ဖြင့် (၇)နာရီခန့် သွားရပါတယ်။ ကဲဆန်လောင်ကျန်ကျေးရွာတွင် ကျေးလက်ကျန်းမာရေးဌာန(ခွဲ) ဖွင့်လှစ်ရန် မြေနေရာ အကျယ်အဝန်းနှင့် မြေပိုင်ဆိုင်မှုအတွက် မြေစာရင်းဦးစီးဌာနတွင် တင်ပြထားပါသည်။ ဖွင့်လှစ်ခွင့်ရရှိပါက ကျေးရွာ(၃)ရွာ၊ အိမ်ခြေ(၂၁၇)အိမ်၊ လူဦးရေ(၂၁၇၉)ဦးတို့ကို ကျန်းမာရေး စောင့်ရှောက်မှုလွှမ်းခြုံပေးနိုင်မှာ ဖြစ်ပါတယ်။ အခြေခံမူ(၆)ချက်အနက် (၃)ချက်နဲ့ ကိုက်ညီမှုရှိပြီး တိုင်းဒေသကြီး ပြည်သူ့ကျန်းမာရေးဦးစီးဌာနမှလည်း ဖွင့်လှစ်သင့်ကြောင်း တင်ပြထားပါတယ်။ ကဲဆန်ဆာလင်ကျေးရွာသည် ကဲဆန်နုတ်ညိုကျေးလက်ကျန်းမာရေးဌာန(ခွဲ) လက်အောက် တွင်ရှိပြီး ၎င်းကျေးလက်ကျန်းမာရေးဌာန(ခွဲ)နှင့်(၄၃)မိုင်ကွာဝေးပြီး ဆိုင်ကယ်၊ ခြေကျင်ဖြင့် (၅)နာရီခန့်သွားရပါတယ်။ ကဲဆန်ဆာလင်ကျေးရွာအုပ်စုတွင် ကျေးလက်ကျန်းမာရေးဌာန(ခွဲ) ဖွင့်လှစ်ရန် မြေနေရာအကျယ်အဝန်း မြေပိုင်ဆိုင်မှုအတွက် မြေစာရင်းဦးစီးဌာနတွင် တင်ပြတောင်းခံ ထားပါသည်။ ဖွင့်လှစ်ခွင့်ရရှိပါက ကျေးရွာ(၂)ရွာ၊ အိမ်ခြေ(၁၇၈)အိမ်၊ လူဦးရေ (၁၁၉၀)ဦးကို ကျန်းမာရေး စောင့်ရှောက်မှု လွှမ်းခြုံပေးနိုင်မှာ ဖြစ်ပါတယ်။ အခြေခံမူ(၆)ချက် အနက်(၂)ချက်နဲ့ ကိုက်ညီမှုရှိပြီး တိုင်းဒေသကြီး ပြည်သူ့ကျန်းမာရေးဦးစီးဌာနမှ ဖွင့်လှစ်သင့်ကြောင်း တင်ပြထား ပါတယ်။ ရှိတ်ညုကျေးရွာသည် ရော်ကွန်ကျေးလက်ကျန်းမာရေးဌာနအောက်တွင်ရှိပြီး အနီးဆုံး ကျန်းမာရေးဌာနဖြစ်သော ကျုံယန်းကျေးလက်ကျန်းမာရေးဌာနနှင့် (၄၅)မိုင်ကွာဝေးပြီး ဆိုင်ကယ်၊ ခြေကျင်ဖြင့် (၇)နာရီခန့်သွားရပါတယ်။ ရှိတ်ညု ကျေးရွာတွင် ကျေးလက်ကျန်းမာရေးဌာန(ခွဲ) ဖွင့်လှစ်ရန် မြေနေရာအကျယ်အဝန်းနှင့် မြေပိုင်ဆိုင်မှုအတွက် မြေစာရင်းဦးစီဌာနတွင် တင်ပြ တောင်းခံထားပါတယ်။ ဖွင့်လှစ်ခွင့်ရရှိပါက ကျေးရွာ(၂)ရွာ၊ အိမ်ခြေ(၁၃၀)အိမ်၊ လူဦးရေ (၈၈၀)ဦးကို ကျန်းမာရေးလွှမ်းခြုံမှု ပေးနိုင်မှာဖြစ်ပါတယ်။ အခြေခံမူ(၆) ချက်အနက်(၂)ချက်နဲ့ ကိုက်ညီမှုရှိပြီး တိုင်းဒေသကြီး ပြည်သူ့ကျန်းမာရေးဦးစီးဌာနမှ ဖွင့်လှစ်သင့်ကြောင်း တင်ပြထား ပါတယ်။ ခံဓိကျေးရွာသည် လုံလောင်းကျေးလက်ကျန်းမာရေးဌာန(ခွဲ)အောက်တွင်ရှိပြီး ၎င်း ကျေးလက်ကျန်းမာရေးဌာန(ခွဲ)သည် (၂)မိုင်သာကွာဝေးပြီး ဆိုင်ကယ်ဖြင့် နာရီဝက်ခန့်သာ သွားရ ပါတယ်။ ခံခဲကျေးရွာတွင် ကျေးလက်ကျန်းမာရေးဌာန(ခွဲ) ဖွင့်လှစ်ခွင့်ရရှိပါက ကျေးရွာ(၁)ရွာ၊ အိမ်ခြေ(၁၂၃)အိမ်၊ လူဦးရေ(၇၉၁)ဦးကို ကျန်းမာရေးစောင့်ရှောက်မှုလွှမ်းခြုံပေးနိုင်မှာဖြစ်ပါတယ်။ အခြေခံမူ(၆) ချက်အနက်(၁)ချက်နဲ့သာ ကိုက်ညီမှုရှိပြီး တိုင်းဒေသကြီး ပြည်သူ့ကျန်းမာရေးဦးစီး ဌာနမှလည်း လတ်တလောဖွင့်လှစ်ရန် မသင့်သေးပါကြောင်း တင်ပြထားပါတယ်။ တကုံးကျေးရွာသည် နောင်ယမ်းကျေးလက်ကျန်းမာရေးဌာန(ခွဲ)အောက်တွင်ရှိပြီး ၎င်း Sub Center နှင့် (၃)မိုင်သာကွာဝေးပြီး ဆိုင်ကယ်ဖြင့် နာရီဝက်ခန့်သွားရပါတယ်။ တကုံးကျေးရွာ တွင် ကျေးလက်ကျန်းမာရေးဌာန(ခွဲ) ဖွင့်လှစ်ခွင့်ရရှိပါက ကျေးရွာ(၂)ရွာ၊ အိမ်ခြေ(၁၆၄)အိမ်၊ လူဦးရေ(၁၀၉၁)ဦးကို ကျန်းမာရေးစောင့်ရှောက်မှု လွှမ်းခြုံပေးနိုင်မှာဖြစ်ပါတယ်။ အခြေခံမူ(၆)ချက် အနက်(၁)ချက်နဲ့ ကိုက်ညီမှုရှိပြီး တိုင်းဒေသကြီးပြည်သူ့ကျန်းမာရေးဦးစီးဌာနမှ လတ်တလော ဖွင့်လှစ်ပေးရန် မသင့်သေးပါကြောင်း တင်ပြထားပါတယ်။ သို့ဖြစ်ပါ၍ နန်းယွန်းမြို့နယ် ကဲဆန်လောင်ကျန်ကျေးရွာ၊ ကဲဆန်ဆာလင်ကျေးရွာ၊ ရှိတ်ညု ကျေးရွာများတွင် ကျန်းမာရေးစောင့်ရှောက်မှု လွှမ်းခြုံပေးနိုင်မည့် လူဦးရေ(၂၁၉၇)ဦးရှိပြီး လမ်းပန်းဆက်သွယ်ရေးခက်ခဲသော ဒေသများဖြစ်ပါသဖြင့် မြေပုံစာရင်း(၁၀၅)(၁၀၆) ရရှိပါက ၂၀၂၀-၂၀၂၁ ခုနှစ်တွင် ကျေးလက်ကျန်းမာရေးဌာန(ခွဲ)များ ဖွဲ့စည်းဖွင့်လှစ်ခွင့်ရရှိရေးအတွက် ပြည်ထောင်စုအစိုးရအဖွဲ့ရုံး၏ ၆-၆-၂၀၁၉ ရက်စွဲပါစာဖြင့် ပြည်ထောင်စုအဖွဲ့အစည်းများ၊ ပြည်ထောင်စုဝန်ကြီးဌာနများက နိုင်ငံ့ဝန်ထမ်းဖွဲ့စည်းပုံ တိုးချဲ့ပြင်ဆင်ဖွဲ့စည်းခြင်းနှင့် စပ်လျဉ်း၍ လိုက်နာဆောင်ရွက်ရမည့် မူဝါဒများကိုထုတ်ပြန်ခဲ့ပါသဖြင့် အဆိုပါ မူဝါဒများနှင့်အညီ စိစစ်ဆောင်ရွက် သွားမည်ဖြစ်ပါတယ်။ လုံလောင်းကျေးရွာ ကျေးလက်ကျန်းမာရေးဌာန(ခွဲ)သည် လွှမ်းခြုံနိုင်မည့် လူဦးရေ နည်းပါးခြင်း၊ ၎င်းကျေးလက်ကျန်းမာရေးဌာန(ခွဲ)မှ ကျန်းမာရေးစောင့်ရှောက်မှု ပေးနိုင်နေပါသဖြင့် ကျေးလက်ကျန်းမာရေးဌာနအဖြစ်သို့ တိုးမြှင့်ဖွင့်လှစ်ပေးနိုင်ခြင်းမရှိသေးကြောင်း ဖြေကြားလိုပါတယ်။ ခံဓိကျေးရွာနှင့် တကုံးကျေးရွာသည် လွှမ်းခြုံပေးနိုင်မည့် လူဦးရေနည်းပါးခြင်း၊ ၎င်းတို့အပိုင် ကျေးလက်ကျန်းမာရေးဌာန(ခွဲ)များမှ ကျန်းမာရေးစောင့်ရှောက်မှု လွှမ်းခြုံပေးနိုင်ပါသဖြင့် ကျေးလက် ကျန်းမာရေးဌာနအဖြစ်သို့ ဖွင့်လှစ်ပေးရန် အစီအစဉ်မရှိပါကြောင်း ပြန်လည်တင်ပြအပ်ပါတယ်။ တစ်ဆက်တည်းမှာပဲ နာဂကိုယ်ပိုင်အုပ်ချုပ်ခွင့်ရဒေသတွင် ၂၀၁၉-၂၀၂၀ ဘဏ္ဍာရေးနှစ် တွင် အထူးကိစ္စရပ်ဖြင့် သင်တန်းတက်ရောက်ပြီးစီးမည့် သားဖွားဆရာမ(၁၄)ဦးရှိပါတယ်။ ပြည်သူ့ ကျန်းမာရေးဦးစီးဌာန၏ ၁-၈-၂၀၁၉ ရက်နေ့တွင် ကျင်းပပြုလုပ်သည့် စီမံခန့်ခွဲရေးကော်မတီ အစည်းအဝေးဆုံးဖြတ်ချက်အရ သားဖွား(သစ်လွင်) (၈၃၉)ဦး ခန့်ထားခွင့်ပြုခဲ့ရာ နာဂကိုယ်ပိုင် အုပ်ချုပ်ခွင့်ရဒေသ(အထူး)ဖြင့် သင်တန်းတက်ရောက်အောင်မြင်သည့် သားဖွား(သစ်လွင်) (၇)ဦးပါရှိ သဖြင့် ၎င်းတို့အား တိုင်းဒေသကြီး ပြည်သူ့ကျန်းမာရေးဦးစီးဌာနအစီအစဉ်ဖြင့် နာဂကိုယ်ပိုင် အုပ်ချုပ်ခွင့်ရဒေသသို့ ခန့်အပ်သွားမည်ဖြစ်ပါကြောင်း ဖြေကြားအပ်ပါတယ်။ တစ်ဆက်တည်းမှာပဲ ၂၀၁၉-၂၀၂၀ ဘဏ္ဍာရေးနှစ်တွင် လွှတ်တော်ကိုယ်စားလှယ်များနှင့် တိုင်းဒေသကြီး ပြည်နယ်အသီးသီးတို့မှ ဒေသလိုအပ်ချက်အရ တင်ပြတောင်းခံထားသော ကျေးလက်ကျန်းမာရေးဌာန(၅၀)ခု၊ ကျေးလက်ကျန်းမာရေးဌာန(ခွဲ)(၁၉၃)ခုတို့အား ဖွဲ့စည်းပုံခွင့်ပြု မိန့်ရရှိရေးအတွက် ဆောင်ရွက်ရမည်ဖြစ်ပါသဖြင့် ယခုတောင်းခံထားသော ဖွဲ့စည်းပုံများအား ၂၀၂၀-၂၀၂၁ ဘဏ္ဍာရေးနှစ်တွင် ဆောင်ရွက်ပေးမှာဖြစ်ပါကြောင်း ဥက္ကဋ္ဌကြီးမှတစ်ဆင့် ရှင်းလင်း ဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များရှင်။ သံတောင်ကြီးမြို့နယ်၊ အခြေခံပညာအထက်တန်း ကျောင်းဝင်းအတွင်း ဆောက်လုပ်ထားသော အားကစားနှင့်ကာယပညာဦးစီးဌာနပိုင် မိုးလုံလေလုံခန်းမအား အခြေခံ ပညာအထက်တန်းကျောင်းပိုင်အဖြစ် ပြန်လည်လွှဲပြောင်းပေးအပ်ရန် အစီအစဉ်ရှိ/မရှိနှင့် စပ်လျဉ်းပြီး ကရင်ပြည်နယ်၊ မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် နော်ခရစ္စထွန်း(ခ) ဒေါက်တာအားကာမိုး၏ ကြယ်ပွင့်ပြမေးခွန်းအား ပြန်လည် ဖြေကြားသွားမှာဖြစ်ပါတယ်။ သံတောင်ကြီးမြို့နယ်တွင် ကျန်းမာရေးနှင့် အားကစားဝန်ကြီးဌာန၊ အားကစားနှင့် ကာယပညာဦးစီးဌာန အနေဖြင့်(အလျားပေ ၁၂၀ x အနံပေ ၉၀)ရှိ မိုးလုံလေလုံ အားကစားခန်းမ တည်ဆောက်ရန်အတွက် ၂၀၁၄-၂၀၁၅ ဘဏ္ဍာရေးနှစ်၊ ကရင်ပြည်နယ်အစိုးရအဖွဲ့ ငွေလုံးငွေရင်း အသုံးစရိတ်မှ ကျပ်(၂၅၆)သိန်းအား ကရင်ပြည်နယ်အစိုးရအဖွဲ့၊ ဘဏ္ဍာရေးဝန်ကြီးဌာန၊ ရသုံးမှန်းခြေ ငွေစာရင်းဦးစီးဌာန၏ ၂-၄-၂၀၁၄ ရက်စွဲပါ စာအရ ခွင့်ပြုချက်ရရှိခဲ့ပါတယ်။ သံတောင်ကြီးမြို့နယ်သည် တောင်ပေါ်ဒေသဖြစ်၍ မြေနေရာအကျယ်အဝန်း အခက်အခဲ ရှိပါသဖြင့် မိုးလုံလေလုံ အားကစားခန်းမအား သံတောင်ကြီးမြို့နယ်၊ အခြေခံပညာအထက်တန်း ကျောင်းပိုင်မြေ၊ ဦးပိုင်အမှတ်(၄၁) အခြေခံပညာအထက်တန်းကျောင်းဝင်းအတွင်း ၂၀-၆-၂၀၁၄ ရက်နေ့မှ စတင်၍ တည်ဆောက်ခဲ့ရာ ၁၀-၂-၂၀၁၅ ရက်နေ့တွင် တည်ဆောက်ပြီးစီးခဲ့ပါတယ်။ အဆိုပါ မိုးလုံလေလုံ အားကစားခန်းမအား သံတောင်ကြီးမြို့နယ်၊ အားကစားနှင့် ကာယပညာဦးစီး ဌာနမှ တာဝန်ယူထိန်းသိမ်း၍ မြို့နယ်အားကစားကဏ္ဍ ဖွံ့ဖြိုးတိုးတက်ရေး အစီအစဉ်ဖြင့် အောက်ဖော်ပြပါ အားကစားပြိုင်ပွဲများအား စဉ်ဆက်မပြတ် ကျင်းပပေးလျက်ရှိပါကြောင်း ညွှန်ကြားရေးမှူး၊ ကရင်ပြည်နယ်၊ အားကစားနှင့် ကာယပညာဦးစီးဌာနမှ ၂-၉-၂၀၁၉ ရက်နေ့တွင် ကြားလာပါတယ်။ ၂၀၁၅-၂၀၁၆ ခုနှစ်တွင် မြို့နယ်အားကစားဖွံ့ဖြိုးတိုးတက်ရေး TSDP အစီအစဉ်ဖြင့် ဖူဆယ်ပြိုင်ပွဲ၊ ဘော်လီဘောပြိုင်ပွဲ၊ ပိုက်ကျော်ခြင်းပြိုင်ပွဲနှင့် မြို့နယ် ဖိတ်ခေါ်ဘော်လီဘောပြိုင်ပွဲ များကျင်းပခြင်း၊ ၂၀၁၆-၂၀၁ရ ခုနှစ်တွင် မြို့နယ်အားကစားဖွံ့ ဖြိုးတိုးတက်ရေးအစီအစဉ်အရ ဖူဆယ်ပြိုင်ပွဲ၊ ဘော်လီဘောပြိုင်ပွဲ၊ ပိုက်ကျော်ခြင်းပြိုင်ပွဲ၊ နှစ်သစ်ကူးအထိမ်းအမှတ် ဘော်လီဘော ပြိုင်ပွဲ၊ ပိုက်ကျော်ခြင်းပြိုင်ပွဲများကို ကျင်းပပေးခဲ့ပါတယ်။ ၂၀၁၇-၂၀၁၈ ခုနှစ်တွင် လွတ်လပ်ရေးနေ့ အထိမ်းအမှတ်အားကစားပြိုင်ပွဲ၊ နွေရာသီသိုင်းသင်တန်း၊ ၂၀၁၈-၂၀၁၉ ခုနှစ်တွင် လွတ်လပ်ရေးနေ့ အထိမ်းအမှတ်အားကစားပြိုင်ပွဲ၊ ဖူဆယ်ပြိုင်ပွဲ၊ ဘော်လီဘောပြိုင်ပွဲ၊ ထုတ်စီးတိုးပြိုင်ပွဲ၊ လက်ဝှေ့ ပြိုင်ပွဲ၊ ပိုက်ကျော်ခြင်းပြိုင်ပွဲ၊ သံတောင်ကြီးမြို့နယ်၊ မြို့တည်နှစ်(၁၀၀)ပြည့် အထိမ်းအမှတ်ဘော်လီ ဘောပြိုင်ပွဲ၊ ပိုက်ကျော်ခြင်း ပြိုင်ပွဲများအား စဉ်ဆက်မပြတ် ကျင်းပပြုလုပ်ပေးခဲ့ပါတယ်။ ထို့အပြင် မြို့နယ်အတွင်းရှိ ကျောင်းသား၊ ကျောင်းသူများ ဝါသနာရှင်အားကစားသမား များမှလည်း ဘော်လီဘော အားကစားနည်းနှင့် ပိုက်ကျော်ခြင်း အားကစားနည်းကို လေ့ကျင့်ခြင်းများ စဉ်ဆက်မပြတ်ပြုလုပ်လျက်ရှိပါတယ်။ မြို့နယ်အားကစားဖွံ့ဖြိုးတိုးတက်ရေး TSDP အစီအစဉ်အရ ပြိုင်ပွဲများ ဆက်လက်ကျင်းပနိုင်ရေးအတွက် ဒေသဆိုင်ရာတာဝန်ခံများနှင့် တင်ပြစီစဉ်ဆောင်ရွက် ထားပါကြောင်းလည်း တင်ပြထားပါတယ်။ သို့ဖြစ်ပါ၍ ပညာရေးနှင့် အားကစားကို ထိထိမိမိ ပေါင်းစပ်ဆောင်ရွက်နိုင်ရေး၊ မြို့နယ် အားကစားဖွံ့ဖြိုးတိုးတက်ရေးအစီအစဉ်များ ဆက်လက်အကောင်အထည်ဖော် ဆောက်ရွက်နိုင်ရေး အတွက် မြေနေရာအခက်အခဲရှိနေပါသဖြင့်၊ သံတောင်ကြီးမြို့နယ် အခြေခံပညာအထက်တန်း ကျောင်းဝင်းအတွင်း ဆောက်လုပ်ထားသော အားကစားနှင့်ကာယပညာဦးစီးဌာနပိုင် မိုးလုံလေလုံ အားကစားခန်းမအား အခြေခံပညာအထက်တန်းကျောင်းပိုင်အဖြစ် ပြန်လည်လွှဲပြောင်းပေးရန် အခက်အခဲရှိနေပါကြောင်း ရှင်းလင်းတင်ပြအပ်ပါတယ်။ ကိုယ်စားလှယ်တော်ကြီး တင်ပြသွားခဲ့ သော မြေနေရာရရှိပါက ဆက်လက်ဆောင်ရွက်နိုင်ရေးအတွက် ဝန်ကြီးဌာနနှင့်ပြည်နယ် အစိုးရတို့ ညှိနှိုင်းဆောင်ရွက်သွားမည်ဖြစ်ပါကြောင်း ဥက္ကဋ္ဌကြီးမှတစ်ဆင့် ဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ် များရှင်။ ဆက်လက်၍ ချင်းပြည်နယ်၊ မတူပီမြို့နယ် တန်ကူကျေးလက်ကျန်းမာရေးဌာနအား တိုက်နယ်ဆေးရုံအဖြစ်တိုးမြှင့်ပေးရန် အစီအစဉ်ရှိ/မရှိ သိလိုခြင်းနှင့်စပ်လျဉ်း၍ ချင်းပြည်နယ်၊ မတူပီမြို့နယ်၊ မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးလားလ်မင်းထန် ၏ ကြယ်ပွင့်ပြမေးခွန်းနဲ့ ပတ်သက်၍ဖြေကြားသွားမှာဖြစ်ပါတယ်။ မတူပီမြို့နယ်၊ တန်ကူ ကျေးလက်ကျန်းမာရေးဌာနအောက်တွင် အမ်လိုင်း၊ ကစဲ၊ လွီဗန်း၊ တီဘိန်း စုစုပေါင်း ကျေးလက်ကျန်းမာရေးဌာန(ခွဲ)(၄)ခုရှိပြီး ကျေးရွာပေါင်း(၁၆)ရွာ၊ အိမ်ခြေ (၅၅၆)အိမ်၊ လူဦးရေ(၂၈၆၈)ဦးကို လွှမ်းခြုံပေးလျက်ရှိပါတယ်။ တန်ကူကျေးလက်ကျန်းမာရေး ဌာန၏ ကျန်းမာရေးစောင့်ရှောက်မှုမှာ အထွေထွေ ဆေးခန်းလာ လူနာအသစ်၊ အဟောင်းပေါင်း ၂၀၁ရ ခုနှစ်တွင် (၁၅၁၉)ဦးနှင့် ၂၀၁၈ ခုနှစ်တွင် (၈၁၁)ဦးရှိပါတယ်။ အထက်အဆင့်သို့ လွှဲပြောင်း ပေးသည့် လူနာဦးရေမှာ ၂၀၁ရ ခုနှစ်တွင် (၂၆)ဦးရှိပြီး ၂၀၁၈ ခုနှစ်တွင် (၁၉)ဦး ရှိပါတယ်။ အထွေထွေ ဆေးခန်းလာ လူနာပေါင်းမှာ ၂၀၁၈ ခုနှစ်မှာ လျော့ကျနေတာကို တွေ့ရှိရပါတယ်။ မတူပီမြို့နယ်တွင် ကျန်းမာရေးစောင့်ရှောက်မှုအနေဖြင့် ခုတင်(၅၀)ဆံ့ ပြည်သူ့ဆေးရုံ(၁)ရုံ၊ ရေတိုက်နယ်ဆေးရုံ၊ လိုင်လင်းပီတိုက်နယ်ဆေးရုံ၊ လုံဒိုး တိုက်နယ်ဆေးရုံ၊ စုစုပေါင်း ဆေးရုံ(၄)ရုံ ရှိပြီး ကျေးလက်ကျန်းမာရေးဌာန(၁၀)ခု၊ ကျေးလက်ကျန်းမာရေးဌာန(ခွဲ)(၄၀) ဖွင့်လှစ်ထားရှိပြီး လူဦးရေ(၆၁၁၇၁)ဦးတို့အား ကျန်းမာရေးစောင့်ရှောက်မှုပေးလျက်ရှိပါတယ်။ ပြည်နယ်ကျန်းမာရေးဦးစီးဌာနမှ မားဒူးကျေးရွာတွင် တိုက်နယ်ဆေးရုံဖွင့်လှစ်ရန် တင်ပြ ခဲ့ပြီးဖြစ်ပါသဖြင့် လတ်တလောအခြေအနေတွင် တန်ကူကျေးလက်ကျန်းမာရေးဌာနအား တိုက်နယ် ဆေးရုံသို့ တိုးမြှင့်ပေးရန် မသင့်သေးပါကြောင်း တင်ပြထားပါတယ်။ တန်ကူကျေးလက်ကျန်းမာရေး ဌာနပိုင်မြေရှိ လူဦးရေမှာ (၂၈၆၁)ဦးရှိပြီး တိုက်နယ်ဆေးရုံဖွင့်လှစ်ရန် ၂၀၁၉ ခုနှစ် မူနှင့်လည်း ကိုက်ညီမှုရှိရန် လိုအပ်ပါတယ်။ တိုက်နယ်ဆေးရုံအဖြစ် တိုးမြှင့်ဖွင့်လှစ်ပေးရန် မသင့်သေးသော် လည်း လက်ရှိကျေးလက်ကျန်းမာရေးဌာနတွင် အရေးပေါ် ကျန်းမာရေးစောင့်ရှောက်မှုများ ပေးနိုင် ရန်အတွက် လိုအပ်သော လူနာခုတင်ထပ်တိုးခြင်း၊ Bedside Locker ထပ်တိုးခြင်း၊ Drip Stand များ ထပ်တိုးခြင်း၊ Manual Suctionများ ပို့ပေးခြင်း၊ အရေးပေါ်သုံးဆေးနှင့်ဆေးပစ္စည်းကိရိယာများ ထောက်ပံ့ပေးခြင်းကို အားဖြည့်ပေးနိုင်ရန်အလို့ငှာ ပြည်နယ်ကျန်းမာရေးဦးစီးဌာနနှင့် ကျွန်မတို့ ကျန်းမာရေးနှင့် အားကစားဝန်ကြီးဌာနတို့ ညှိနှိုင်းထားပြီးဖြစ်ပါသဖြင့် ဆက်လက်ထောက်ပံ့ပေးပြီး ဆောင်ရွက်သွားမည်ဖြစ်ပါကြောင်း ဥက္ကဋ္ဌကြီးမှတစ်ဆင့် ဖြေကြားအပ်ပါတယ်။ အားလုံးကို ကျေးဇူး တင်ပါတယ်ရှင်။</speech>
<title>စစ်ကိုင်းတိုင်းဒေသကြီး ရှေးဟောင်းနယ်မြေ ဖိုလ်ဝင်တောင် ရှေးဟောင်းဘုရားများကို ရှေးဟောင်း သုတေသနမှ ထိန်းသိမ်းစောင့်ရှောက်မှု မည်သို့စီမံထားသည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ ဦးလှဦး က စစ်ကိုင်းတိုင်းဒေသကြီး ရှေးဟောင်းနယ်မြေ ဖိုလ်ဝင်တောင် ရှေးဟောင်းဘုရားများကို ရှေးဟောင်းသုတေသနမှ ထိန်းသိမ်းစောင့်ရှောက်မှု မည်သို့စီမံထားသည်ကို သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="958">ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)</mp>အားလုံးမင်္ဂလာပါခင်ဗျား။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဦးလှဦး ဖြစ်ပါတယ်။ ကျွန်တော့်အနေနဲ့ ရှေးဟောင်းသမိုင်းဝင် ဖိုလ်ဝင်တောင်နဲ့ ပတ်သက်ပြီးတော့ မေးခွန်းကို ဥက္ကဋ္ဌကြီးမှတစ်ဆင့် မေးမြန်းမှာ ဖြစ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ရှေးဟောင်းသမိုင်းဝင်ပစ္စည်းဆိုတာ ကမ္ဘာပေါ်မှာ ရှိကြတဲ့ နိုင်ငံတိုင်း၊ လူမျိုးတိုင်းရဲ့ အဓိကအလေးထား ထိန်းသိမ်းကြရတဲ့ပစ္စည်း ဖြစ်ပါတယ်။ ကမ္ဘာပေါ်မှာ ရှေးဟောင်းယဉ်ကျေးမှုမှာထင်ရှားခဲ့တဲ့ အီဂျစ်ပိရမစ်ကြီးတွေဟာ ယနေ့အထိ ယဉ်ကျေးမှုအဆင့်အတန်း မြင့်မားနေဆဲပါပဲ။ လေးစားအပ်တဲ့ဥက္ကဋ္ဌကြီးခင်ဗျား။ မြန်မာနိုင်ငံမှာရှိကြတဲ့ ရှေးဟောင်းယဉ်ကျေးမှုအမွေ ပစ္စည်းများကို ထိန်းသိမ်းတဲ့နေရာမှာ အားနည်းလှပါတယ်။ ပုဂံငလျင်ကြီး လှုပ်ခတ်လို့ ပုဂံဘုရားများ အကြီးအကျယ်ပျက်စီးတဲ့အခါမှာ မဖြစ်မနေ ပြင်ဆင်ထိန်းသိမ်းခဲ့ရတာ သာဓကရှိပါတယ်။ ပုဂံ ရာဇဝင်နဲ့အတူ စတင်ဖြစ်ထွန်းခဲ့တဲ့ ဖိုလ်ဝင်တောင်ဟာ မဟာဗန္ဓဝမင်းကြီးက ကျောက်သား၊ ကျောက်ထု၊ ကျောက်တောင်တွေကို ခဲရာခဲဆစ် ထွင်းထုဖောက်လုပ်ပြီးတော့ ဗုဒ္ဓဘာသာနဲ့ စပ်လျဉ်းတဲ့ ပုံတော်များနှင့် သာသနာပြုခဲ့ရာမှာ ပုဂံဘုရင် အနော်ရထာရဲ့ အုတ်ချပ်များနဲ့ ဘုရား တည်တာကို သာသနာနှစ် (၅၀၀၀)အထိ ခိုင်မာ မဟုတ်ဘူးဆိုပြီးတော့ နှစ်(၅၀၀၀) တည်တံ့ ခိုင်မာဖို့ ရည်ရွယ်ချက်နဲ့ ကျောက်သားဘုရားများ တည်ထားခဲ့တာဖြစ်ပါတယ်။ အကြီးတွေ စတင်ဖြစ်ထွန်းတွေကို ခဲရာခဲဆရင် အနော်ရထာ နှစ်(၅၀၀၀) တ ဥက္ကဋ္ဌကြီးခင်ဗျား။ Power Point သုံးစွဲခွင့်ပြုဖို့ တင်ပြတောင်းခံအပ်ပါတယ်။ ကျောက်သား ဘုရားရုပ်ထုတော်များဟာ သာသနာနှစ်(၅၀၀၀) မတိုင်မီ ခုကတည်းက ပျက်စီးယိုယွင်းနေပါပြီ။ ဝမ်းနည်းစရာကောင်းလှအောင် သွားရောက်ဖူးမြော်လျှင် တွေ့ရပါလိမ့်မယ်။ ှသွား လျှင်တော့ ဘုရားဖူးစရာရှိမှာမဟုတ်ပါဘူး။ ဖိုလ်ဝင်တောင်နေရာလို့ပဲ ပြောစမှတ်ကျန်ခဲ့ပါလိမ့်မယ်။ လေးစားအပ်တဲ့ ဥက္ကဋ္ဌကြီးခင်ဗျား။ ဒါပေမဲ့ ရှေးဟောင်းသုတေသနနှင့် အမျိုးသားပြတိုက် ဦးစီးဌာနမှ ၂၈-၃-၂၀၁၄ ရက်နေ့မှာ ထိန်းသိမ်းပြုပြင်ပြီးစီးသည်လို့တော့ ဆိုင်းဘုတ် အပြာရောင် များ ချိတ်ဆွဲထားပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ သဘာဝအလျောက် ဖြစ်တည်နေတဲ့ ကျောက်တုံး ကျောက်သားတို့အား ထွင်းထု၍ မုဒ်ပေါက်များ၊ အတွင်းလိုဏ်ခေါင်းများ၊ ဘုရားပုံတော်များနှင့် ပလ္လင်တော်များ၊ နတ်သိကြားပုံတော်များ စတဲ့ ပုံတော်အသီးသီးဟာ ရုပ်ပျက် ဆင်းပျက် ကျောက်ပိုး ထိုးနေပါပြီ။ ကျောက်ဆားပေါက်အမှုန့်တွေကြောင့် လိုဏ်ဂူအတွင်းမှာ ပေပွနေပါပြီ။ ကျောက်တောင်ကြီး တွေကလည်း ကျောက်မှုန့်များ လျောကျနေလို့ ဂူပေါက်ဝတွေမှာ ပိတ်ဆို့နေပါပြီ။ ဘယ်တာဝန်ရှိသူ ကမှ မလုပ်ကြပါဘူး။ ရှေးဟောင်းသမိုင်းဝင်မို့ မလုပ်ရဘူးလို့ပြောနေကြလို့ ဒါဆိုရင် ရှေးဟောင်း သမိုင်းဝင်ပစ္စည်းဆိုရင် ပျက်စီး၊ ပျောက်ပျက်ဆုံးရှုံးနေတာကို ထိုင်ကြည့်နေရမှာလားလို့ မေးစရာ တွေဖြစ်နေပါပြီ။ လေးစားအပ်တဲ့ ဥက္ကဋ္ဌကြီးခင်ဗျား။ မြင့်မိုရ်တောင်အဖြစ် ပူဇော်ထုလုပ်ထားတဲ့ ကျောက်သား ပုံတော်ကြီးဟာ ရေညှိများနဲ့ပေပွနေလို့ စောင်းတန်းသုံးသွယ်နဲ့ကြွလာတဲ့ ဘုရားရှင်ကိုယ်တော်မြတ် ကြီးပုံတော်ကိုတောင် မမြင်ရပါဘူး။ လျောင်းတော်မူပုံတော် ကျောက်သားဘုရားမှာလည်းပဲ မိုးမလုံ ပါဘူး။ ညောင်ပင်အောက်က ချမ်းသာကြီးဘုရားမှာလည်း ပြိုကျတော့မယ့်အခြေအနေရှိနေပါတယ်။ ဂူပေါက်ဝတွေမှာ မလိုအပ်ဘဲ သံတံခါးတွေတပ်ဆင်ထားလို့ ဘုရားဝင်ဖူးတဲ့လူ တော်တော်များများ ဟာ ခေါင်းကိုတိုက်မိလို့ ဆေးကုရတာလည်း မနည်းလှပါဘူး။ ကျောက်လှေခါးထစ်များ၊ စောင်းတန်း များ၊ ဘုရားဆင်းတုတော်များဟာ ထက်ပိုင်းကျိုးကျေပျက်စီးနေလို့ စုပုံထားရပါတယ်။ ရွှေသာလျောင်း ဘုရား မြေထိန်းနံရံပျက်နေတာလည်း မျက်မြင်ကိုယ်တွေ့ပါပဲ။ လေးစားအပ်တဲ့ ဥက္ကဋ္ဌကြီးခင်ဗျား။ ဖိုလ်ဝင်တောင်ရဲ့ အဝင်မှာ အမြဲတမ်းရာသီမရွေး စိမ်းစိုပင်များ စိုက်ပျိုးသင့်ပါတယ်။ ဖိုလ်ဝင်တောင်ဒေသဟာ မိုးနည်းရပ်ဝန်းဖြစ်လို့ အပင်ခြောက် များချည်း အမြဲတမ်း တွေ့နေရပါတယ်။ အဝင်ဝက သချိုင်းဟောင်းကလည်း မြင်မကောင်းပါဘူး။ စီမံသင့်ပါတယ်။ စိမ်းစိုရုံလို့ အမည်တပ်ထားတဲ့ ပရဆေးမျိုးစုံ အဆောက်အအုံကလည်းပဲ ယိုင်တိ ယိုင်တိုင်နဲ့ ဘာပရဆေးပင်မှလည်း ဟုတ်တိပတ်တိ မရှိပါဘူး။ လေးစားအပ်တဲ့ ဥက္ကဋ္ဌကြီးခင်ဗျား။ ဒီနေရာဟာ အရေးကြီးတဲ့ ရှေးဟောင်းသမိုင်းဝင် နေရာဖြစ်ပါတယ်။ မြန်မာတွေရဲ့ ထင်ရှားတဲ့ ယဉ်ကျေးမှုကို နိုင်ငံခြားသားများရဲ့ အမြင်မှာ မြန်မာ့ ယဉ်ကျေးမှုရဲ့ အဆင့်အတန်းကို သိက္ခာရှိစွာ ပြရမှာဖြစ်ပါတယ်။ လိုဏ်ဂူတွေတိုင်းမှာ ကျောက်ပိုး စားအမှုန့်များကြောင့် နိုင်ငံခြားသားများဟာ ဖိနပ်မချွတ်ဘဲ ဝင်ကြည့်တာတွေ၊ ဖိနပ်ချွတ်ရင် ကျောက်မှုန့်တွေပေမှာဆိုးလို့ မဝင်ဘဲ အပြင်က ငဲ့စောင်းကြည့်နေတာတွေ ဒါတွေဟာ အဆင်ပြေအောင် စီမံပေးသင့်ပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ တာဝန်ရှိသူများက ရှေးဟောင်းပစ္စည်းများကို နိုင်ငံ့ ဘဏ္ဍာငွေ အကုန်ကျခံ ဆောင်ရွက်တဲ့နေရာမှာ အမြဲတမ်းထိတွေ့နေတဲ့ ဒေသခံပြည်သူများနဲ့ တိုင်ပင်ပြီးမှ ဆောင်ရွက်သင့်ပါတယ်။ လက်တွေ့နဲ့ စားပွဲပေါ်စီမံတာ ကွာခြားပါတယ်။ ကွာခြားချက် ကြီးမားတာမို့ ရှေးဟောင်းပစ္စည်းများအပေါ် အဓိပ္ပာယ်မဲ့ မသက်ရောက်စေချင်ပါဘူး။ ငဲ့သည့်အတွက် ဒီမျှသာ တင်ပြရခြင်းဖြစ်ပါတယ်။ ဖိုလ်ဝင်တောင် တစ်ခုလုံးတောင် သမိုင်းဝင် ပစ္စည်းများ မြင်မကောင်းအောင် ပျက်စီးနေတာဟာ ယဉ်ကျေးမှုအဆင့်အတန်းနဲ့ တိုက်ရိုက် သက်ဆိုင်နေလို့ ဒီမေးခွန်းကို ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး သာသနာရေးနှင့် ယဉ်ကျေးမှုဝန်ကြီးဌာန၊ ဒုတိယ ဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id="29">ဦးကြည်မင်း (ဒုတိယဝန်ကြီး၊ သာသနာရေးနှင့် ယဉ်ကျေးမှုဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး ကိုယ်၏ ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံကြပါစေလို့ နှုတ်ခွန်းဆက်သအပ်ပါတယ်။ စစ်ကိုင်း တိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးလှဦး ရဲ့ ကြယ်ပွင့်ပြ မေးခွန်းနဲ့ စပ်လျဉ်း၍ သာသနာရေးနှင့် ယဉ်ကျေးမှုဝန်ကြီးဌာနမှ ဒုတိယဝန်ကြီး ကျွန်တော် ဦးကြည်မင်း က ဖြေကြားသွားမှာဖြစ်ပါတယ်။ စစ်ကိုင်းတိုင်းဒေသကြီး၊ ယင်းမာပင်ခရိုင်၊ ယင်းမာပင်မြို့နယ်ရှိ ဖိုလ်ဝင်တောင်တွင် သဲကျောက်နံရံများကို ဗိသုကာလက်ရာမြောက်စွာ ထွင်းဖောက်တည်ဆောက်ထားသော ကျောက် လိုဏ်ဂူများနဲ့ ၎င်းတို့အတွင်းပိုင်းမှာ ထုဆစ်ပူဇော်ထားတဲ့ သဲကျောက်ဆင်းတုတော်များ၊ နံရံ ဆေးရေးပန်းချီများရှိကြပါတယ်။ စုစုပေါင်းသဲကျောက်လိုဏ်ဂူပေါင်း (၃၉၂)ခုရှိပြီး ၎င်းတို့အနက်မှ (၅၈)ခုမှာ နံရံဆေးရေးပန်းချီကားများ ရေးဆွဲထားတာကို တွေ့ရှိရပါတယ်။ နံရံဆေးရေးပန်းချီ များမှာ ဒုတိယအင်းဝခေတ်(အေဒီ ၁၆ ရာစုမှ ၁ရ ရာစု) အထိ လက်ရာများဖြစ်ကြပါတယ်။ တောင်ရှိ သဲကျောက်အဆောက်အဦများအား သာသနာရေးနှင့်ယဉ်ကျေးမှုဝန်ကြီးဌာန၊ ရှေးဟောင်း သုတေသနနှင့် အမျိုးသားပြတိုက်ဦးစီးဌာနက ရှေးဟောင်းအဆောက်အဦများအဖြစ် ထိန်းသိမ်း စောင့်ရှောက်လျက်ရှိပါတယ်။ ထို့အပြင် ဂေါပကအဖွဲ့ကလည်း အနီးကပ်ထိန်းသိမ်းစောင့်ရှောက် လျက်ရှိကြောင်း သိရှိရပါတယ်။ ဖိုလ်ဝင်တောင်ရှိ ကျောက်လိုဏ်ဂူများအနီးတွင် ပေါက်ရောက်နေတဲ့ သစ်ပင်များရဲ့ အမြစ်ထိုးခြင်း၊ အတွင်းပိုင်းသို့ ရေများစိမ့်ဝင်ခြင်းများကြောင့် နှစ်ကာလကြာမြင့်မှုနှင့် သဘာဝ ဘေးအန္တရာယ်တို့ကြောင့်လည်းကောင်း၊ လူနဲ့တိရစ္ဆာန်များကြောင့်လည်းကောင်း၊ လိုဏ်ဂူများ၊ နံရံ ဆေးရေးပန်းချီများ၊ ကျောက်ဆစ်လက်ရာများ ယိုယွင်းပျက်စီးရခြင်းဖြစ်ကြောင်း သိရှိရပါတယ်။ သာသနာရေးနှင့် ယဉ်ကျေးမှုဝန်ကြီးဌာန၊ ရှေးဟောင်းသုတေသနနှင့် အမျိုးသားပြတိုက်ဦးစီးဌာန အနေနဲ့ ကျောက်လိုဏ်ဂူများ ရေရှည်တည်တံ့ကြံ့ခိုင်စေရန် အတွင်းပိုင်းရှိ နံရံဆေးရေးပန်းချီများ၊ ကျောက်ဆစ်လက်ရာများ ယိုယွင်းပျက်စီးမှုမရှိစေရေးအတွက် ကာကွယ်ထိန်းသိမ်းခြင်းလုပ်ငန်း များကို အောက်ပါအတိုင်း ဆောင်ရွက်ခဲ့ပါတယ်။ (၁) ဂူများအတွင်း မျောက်များဝင်ရောက်နားခိုဖျက်ဆီးခြင်းမှ ကာကွယ်နိုင်ရန် ၂၀၀၀၂၀၀၁ ခုနှစ် ဘဏ္ဍာရေးနှစ်တွင် ဖိုလ်ဝင်တောင်ဒေသရှိ လိုဏ်ဂူပေါင်း(၄၀)အား သံပန်း၊ သံတံခါးများ တပ်ဆင်ခြင်း၊ (၂) ၂၀၀၉-၂၀၁၀ ဘဏ္ဍာရေးနှစ်တွင် မိုးရေစိမ့်ဝင်နိုင်သော လိုဏ်ဂူအမိုးပေါက် အက်ကွဲ ကြောင်းများအား ဖာထေးပြုပြင်ခြင်း၊ လိုဏ်ဂူအတွင်းပေါက်နေသော အပင်များကို ဓာတုဗေဒ ဆေးဖြင့်သတ်ခြင်း၊ နံရံဆေးရေးပန်းချီများ သန့်စင်ထိန်းသိမ်းခြင်း၊ (၃) ၂၀၁၂-၂၀၁၃ ဘဏ္ဍာရေးနှစ် တွင် လိုဏ်ဂူ(၁၂)ခုရှိ နံရံပန်းချီများအား Digitalization နည်းဖြင့် မှတ်တမ်းတင်ခြင်း၊ (၄) ၂၀၁၃-၂၀၁၄ ဘဏ္ဍာရေးနှစ်တွင် လိုဏ်ဂူများအတွင်းရှိ နံရံဆေးရေးပန်းချီများ သန့်စင်ထိန်းသိမ်းခြင်း၊ အဆောက် အဦ ကြံ့ခိုင်မှုရှိစေရန် ပြုပြင်ထိန်းသိမ်းပြီး ဂူအမှတ် ၄၄၊ ၉၇၊ ၁၀၀၊ မိဖုရားဂူနှင့် ရွှေသာလျောင်း ဂူတို့တွင် မျောက်များ ဝင်ရောက်မှုမရှိနိုင်စေရန် သံပန်းတံခါးတပ်ဆင်ခြင်း၊ (၅) ၂၀၁၆-၂၀၁ရ ဘဏ္ဍာရေးနှစ်တွင် ဖိုလ်ဝင်တောင်ရှိကျောက်လိုဏ်ဂူများနှင့် ဆင်းတုတော်များ စာရင်းကောက်ယူ ကူညီပေးပဒေနှင့်အညီ မှတ်တမ်းတင်ခြင်း၊ ဂူပတ်ဝန်းကျင် ရေစီးရေလာကောင်းမွန်အောင်ဆောင်ရွက်ခြင်း၊ သံပန်းတံခါး ပျက်စီးနေသော ဂူအချို့ရှိသံပန်းတံခါးများအား ပြန်လည်ပြုပြင်ခြင်းများကို ဆောင်ရွက်ပေး ခဲ့ပါတယ်။ သာသနာရေးနှင့်ယဉ်ကျေးမှုဝန်ကြီးဌာန၊ ရှေးဟောင်းသုတေသနနှင့် အမျိုးသားပြတိုက် ဦးစီးဌာနအနေနဲ့ ရှေးဟောင်းအဆောက်အဦများ ပြုပြင်ထိန်းသိမ်းရာတွင် နှစ်စဉ်ရန်ပုံငွေခွဲဝေရရှိ မှုပေါ်မူတည်၍ ဆောင်ရွက်လျက်ရှိပါတယ်။ ယဉ်ကျေးမှုအမွေအနှစ် ရှေးဟောင်းအဆောက်အဦများ၊ နံရံပန်းချီများ၊ ကျောက်ဆစ်လက်ရာများ ရေရှည်တည်တံ့ကြံ့ခိုင်စေရေးအတွက် ဂေါပကအဖွဲ့အား လိုအပ်သော အကြံဉာဏ်များပေးခြင်း၊ ဂေါပကအနေဖြင့်လည်းကောင်း၊ အလှူရှင်များအနေဖြင့် လည်းကောင်း ပြုပြင်ထိန်းသိမ်းခွင့် တင်ပြလာပါက ရှေးဟောင်းအဆောက်အဦများ ကာကွယ် ထိန်းသိမ်းရေးဥပဒေနှင့်အညီ ခွင့်ပြုပေးသွားမှာဖြစ်ပြီး လိုအပ်သောနည်းပညာများလည်း ပံ့ပိုး ကူညီပေးသွားမှာဖြစ်ပါတယ်။ သို့ဖြစ်ပါ၍ ဖိုလ်ဝင်တောင်ဒေသရှိ ရှေးဟောင်းအဆောက်အဦများ ပြုပြင်ထိန်းသိမ်းခြင်း လုပ်ငန်းအတွက် ဘဏ္ဍာငွေခွဲဝေရရှိပါက စစ်ကိုင်းတိုင်းဒေသကြီး အစိုးရအဖွဲ့၏ အနီးကပ် ကြီးကြပ် မှုဖြင့် ပူးပေါင်းဆောင်ရွက်ပေးသွားမည်ဖြစ်ပါကြောင်း ပြန်လည် ဖြေကြားအပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ အစည်းအဝေးကို ၁၁:၁၆ နာရီ ခေတ္တရပ်နားပြီး ၁၁:၄ရ နာရီ ပြန်လည်ကျင်းပပါသည်။</speech>
</section>
<section value="Bill">
<bill>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့ လာသော မြန်မာနိုင်ငံဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းကို အမျိုးသားလွှတ်တော်က ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ဖတ်ကြား ရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ မြန်မာနိုင်ငံ ဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းကို ပြည်သူ့လွှတ်တော်တွင် စတင်ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ်။ အဆိုပါ ဥပဒေကြမ်းကို အမျိုးသားလွှတ်တော်ကိုယ်စားလှယ်များထံ ကြိုတင် ဖြန့်ဝေထားပြီး ဖြစ်ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံ ဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းကို အမျိုးသားလွှတ်တော်တွင် ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id="950">ဦးကျော်ကျော် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသား လွှတ်တော် ဥက္ကဋ္ဌကြီးနှင့် ဒုတိယဝန်ကြီး၊ အမျိုးသားလွှတ်တော်ကိုယ်စားလှယ်များ အားလုံးကို မင်္ဂလာပါလို့ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ကတော့ အမျိုးသားလွှတ်တော်၊ ဥပဒေကြမ်းကော်မတီဝင် ဦးကျော်ကျော် ဖြစ်ပါတယ်။ လွှတ်တော်သို့ အမျိုးသားလွှတ်တော် ဥပဒေကြမ်းကော်မတီရဲ့ အစီရင်ခံစာကို ဖတ်ကြားတင်သွင်းပေးပါမယ်။ အမျိုးသားလွှတ်တော်၊ ဥပဒေကြမ်းကော်မတီ၏ မြန်မာနိုင်ငံ ဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၉ - ၄၂၆ ရက်စွဲ၊ ၂၀၁၉ ခုနှစ် ၊ ဩဂုတ်လ ၂ရ ရက် ၁။ ပြည်သူ့လွှတ်တော်က မြန်မာနိုင်ငံဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ် များ ဥပဒေကြမ်းကို ၈-၈-၂၀၁၉ ရက်နေ့မှာ ပြင်ဆင်ချက်များနှင့် ဥပဒေကို အတည်ပြုပြီး အမျိုးသားလွှတ်တော်တွင် ဆွေးနွေးနိုင်ရန်အတွက် ပေးပို့လာပါတယ်။ ဒီ ဥပဒေကြမ်းနှင့် စပ်လျဉ်း ပြီးတော့ အမျိုးသားလွှတ်တော်က ဥပဒေကြမ်းကော်မတီ၊ ကျန်းမာရေးနှင့် အားကစားဝန်ကြီးဌာန၊ ကာကွယ်ရေးဝန်ကြီးဌာန၊ အမျိုးသားလွှတ်တော်၊ ကျန်းမာရေး၊ အားကစားနှင့် ယဉ်ကျေးမှုဆိုင်ရာ ကော်မတီ၊ ပြည်သူ့လွှတ်တော်၊ ကျန်းမာရေးနှင့် အားကစားဖွံ့ဖြိုးတိုးတက်ရေးကော်မတီ၊ မြန်မာ နိုင်ငံ ဆေးကောင်စီ၊ မြန်မာနိုင်ငံဆေးပညာရှင်အဖွဲ့၊ မြန်မာနိုင်ငံ သွားနှင့် ခံတွင်းဆိုင်ရာ ဆေးကောင်စီ၊ မြန်မာနိုင်ငံသူနာပြုနှင့်သားဖွားကောင်စီ၊ မြန်မာနိုင်ငံ ကျန်းမာရေးမှူးများအသင်းနှင့် ပြည်ထောင်စု ရှေ့နေချုပ်ရုံးမှ တာဝန်ရှိ ပုဂ္ဂိုလ်များနှင့် ၂၂-၈-၂၀၁၉ ရက်နေ့မှာ တွေ့ဆုံညှိနှိုင်း ဆွေးနွေးခဲ့ ကြပါတယ်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် မြန်မာနိုင်ငံ ဆေးပညာရပ်များ ဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းကို လေ့လာစိစစ်ရာတွင်(က) ဥပဒေရေးထုံးမှန်ကန်မှုရှိစေရန်အတွက် ပြည်သူ့လွှတ်တော်က အတည်ပြုသည့် ဥပဒေကြမ်း အပိုဒ် ၃၊ အပိုဒ်ခွဲ(ခ)တွင် ဖော်ပြထားသော ဆေးပညာရပ်ဆိုင်ရာ တက္ကသိုလ်၊ ကောလိပ်နှင့် သင်တန်းကျောင်းများ ဆိုသည့်စကားရပ်ကို တက္ကသိုလ်၊ ကောလိပ်နှင့်သင်တန်းကျောင်းများ ဆိုသည့်စကားရပ်ဖြင့်လည်းကောင်း၊ သက်ဆိုင်ရာ ပညာရပ်နယ်ပယ်မှ ပညာရှင်များ၏ အကြံဉာဏ်ကို ရယူညှိနှိုင်း စိစစ်ဆောင်ရွက် နိုင်ရန်အတွက် အပိုဒ် ၆၊ အပိုဒ်ခွဲ (ဂ)၊ အပိုဒ်ခွဲငယ် (၂)ကို အောက်ပါအတိုင်း ပြင်ဆင် ဖြည့်စွက်သင့်ပါကြောင်း လေ့လာတွေ့ရှိရပါတယ်၆။ (ဂ)(၂) ဤဥပဒေအရ ဆေးပညာရပ်ဆိုင်ရာ ဘွဲ့၊ ဒီပလိုမာနှင့် လက်မှတ် များ အပ်နှင်းပိုင်ခွင့်ရှိသည့် တက္ကသိုလ်၊ ကောလိပ်နှင့် သင်တန်း ကျောင်းများ၏ ဘွဲ့၊ ဒီပလိုမာနှင့် လက်မှတ်များ အပ်နှင်းမှု အခြေအနေကို (ကက) စိစစ်၍ ကြီးကြပ်ရေးကော်မတီသို့ တင်ပြလမ်းညွှန်မှု ခံယူခြင်း၊ (ခခ) လိုအပ်ပါက သက်ဆိုင်ရာပညာရှင်များရဲ့ အကြံဉာဏ်ကိုရယူ ညှိနှိုင်းစိစစ်၍ ကြီးကြပ်ရေးကော်မတီသို့ တင်ပြ လမ်းညွှန်မှုခံယူခြင်း၊ (ခ) မြန်မာစာအရေးအသားမှန်ကန်မှုရှိစေရန်အတွက် ပြင်ဆင်ထားပြီး ဖြစ်ပါသဖြင့် ပြင်ဆင်ဖြည့်စွက်ချက် အပြည့်အစုံကို နောက်ဆက်တွဲ ကန့်လန့်ဖြတ်ဇယားဖြင့် ပူးတွဲတင်ပြအပ်ပါတယ်။ ကော်မတီ၏သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် မြန်မာနိုင်ငံဆေးပညာရပ်များ ဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းနှင့် စပ်လျဉ်း၍ သက်ဆိုင်ရာဝန်ကြီးဌာနများ၊ အမျိုးသားလွှတ်တော်၊ ကျန်းမာရေး၊ အားကစားနှင့် ယဉ်ကျေးမှုဆိုင်ရာကော်မတီ၊ ပြည်သူ့လွှတ်တော်၊ ကျန်းမာရေးနှင့် အားကစားဖွံ့ဖြိုးတိုးတက်ရေးကော်မတီ၊ သက်ဆိုင်ရာအဖွဲ့အစည်းများ၊ ပြည်ထောင်စု ရှေ့နေချုပ်ရုံးမှ တာဝန်ရှိပုဂ္ဂိုလ်များနှင့် အသေးစိတ် ညှိနှိုင်းဆွေးနွေးခဲ့ပြီး ဖြစ်ပါသဖြင့် အမျိုးသား လွှတ်တော်က အတည်ပြုဆောင်ရွက်ပေးနိုင်ပါရန် အစီရင်ခံတင်ပြအပ်ပါသည်။</speech>
<title>အမျိုးသားလွှတ်တော်၊ ဥပဒေကြမ်းကော်မတီ အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီးပေးပို့လာသော မြန်မာနိုင်ငံဆေးပညာရပ်များဆိုင်ရာ ဘွဲ့၊ ဒီပလိုမာနှင့်လက်မှတ်များ ဥပဒေကြမ်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံ ဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းနှင့် စပ်လျဉ်း၍ ပြင်ဆင်ချက်အဆို တင်သွင်းလိုတဲ့ လွှတ်တော်ကိုယ်စားလှယ်များရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ် ဖော်ပြ လက်မှတ်ရေးထိုးပြီး ၆-၉-၂၀၁၉ (သောကြာနေ့) ထက်နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
</section>
<section value="Motion">
<motion>
<title>ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)၏ အသက်မွေးဝမ်းကျောင်း တက္ကသိုလ်များ အပါအဝင် အစိုးရတက္ကသိုလ် အသီးသီးတွင် အဆင့်မြင့်ပညာရပ်များ တက်ရောက်သင်ကြားမည့် ကျောင်းသား၊ ကျောင်းသူများအတွက် အတိုးနည်းပါးသည့် ပညာရေးဆိုင်ရာ ချေးငွေအစီအစဉ်များ ရေးဆွဲအကောင်အထည်ဖော်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ရခိုင်ပြည်နယ် မဲဆန္ဒနယ်အမှတ်(၁၁)မှ ဒေါ်ထုမေ တင်သွင်းထားတဲ့ အသက်မွေး ဝမ်းကျောင်းတက္ကသိုလ်များ အပါအဝင် အစိုးရတက္ကသိုလ် အသီးသီးတွင် အဆင့်မြင့်ပညာရပ်များ တက်ရောက်သင်ကြားမည့် ကျောင်းသား၊ ကျောင်းသူများအတွက် အတိုးနည်းပါးသည့် ပညာရေး ဆိုင်ရာ ချေးငွေအစီအစဉ်များ ရေးဆွဲ အကောင်အထည်ဖော်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးဖို့ လွှတ်တော်ကိုယ်စားလှယ်(၉)ဦး အမည်စာရင်း တင်သွင်း ထားပါတယ်။ ဆွေးနွေးမယ့် ကိုယ်စားလှယ်များ တစ်ဦးလျှင် (၈)မိနစ်ထက်မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ မန္တလေးတိုင်းဒေသကြီး မဲဆန္ဒနယ်အမှတ်(၆)မှ ဒေါက်တာဦးကြွယ်ကြွယ် ဆွေးနွေးနိုင်ပါပြီ။</speech>
<speech><mp id="924">ဒေါက်တာဦးကြွယ်ကြွယ်၊ မန္တလေးတိုင်းဒေသကြီး မဲဆန္ဒနယ်အမှတ်(၆)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စု အဖွဲ့အစည်းဝင် ပုဂ္ဂိုလ်များနှင့် ကြွရောက်လာကြသော ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာပို့သ ဂါရဝပြုပါတယ်ခင်ဗျား။ ကျွန်တော် ကတော့ မန္တလေးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဒေါက်တာဦးကြွယ်ကြွယ် ဖြစ်ပါတယ်။ ရခိုင်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဒေါ်ထုမေ ရဲ့ အသက်မွေးဝမ်းကျောင်းတက္ကသိုလ်များ အပါအဝင် အစိုးရတက္ကသိုလ် အသီးသီးတွင် အဆင့်မြင့်ပညာရပ်များ တက်ရောက်သင်ကြားမည့် ကျောင်းသား၊ ကျောင်းသူများ အတွက် အတိုးနည်းပါးသည့် ပညာရေးဆိုင်ရာ ချေးငွေအစီအစဉ်များ အကောင်အထည်ဖော်ပေး ပါရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးမှာဖြစ်ပါတယ်။ ဒေါ်ထုမေ ရဲ့ အဆိုဟာ ကျောင်းသားချေးငွေကို အစိုးရကစီစဉ်ပေးဖို့ တိုက်တွန်းတဲ့အဆို ဖြစ်ပါတယ်။ ဒေါ်ထုမေရဲ့ ရည်ရွယ်ချက်နဲ့ စေတနာကို အထူးလေးစားပါတယ်။ ဒီအဆိုဟာ ထူးခြား သစ်လွင်တဲ့ အဆိုတစ်ခုလည်း ဖြစ်ပါတယ်။ ပညာရေးဝန်ကြီးဌာနကိုလည်း အကြံကောင်း၊ အတွေး ကောင်း၊ ရည်မှန်းချက်ကောင်းများ ဖြစ်စေမယ်လို့ ယူဆပါတယ်။ ဥက္ကဋ္ဌကြီးခင်ဗျား။ လိုအပ်သော နေရာများမှာ အင်္ဂလိပ်ဘာသာ အသုံးအနှုန်းများ အသုံးပြုခွင့်ပြုပါရန်နှင့် Slide များ ပြသခွင့်ပြုပါရန် ခွင့်တောင်းခံအပ်ပါတယ်။ ပညာရေးဆိုင်ရာ ချေးငွေအစီအစဉ်ဟာ နိုင်ငံတော်တော်များများမှာ ရှိပါတယ်။ အထူးသဖြင့် ဖွံ့ဖြိုးတိုးတက်ပြီး နိုင်ငံရေး၊ စီးပွားရေး၊ လူမှုရေးတည်ငြိမ်ပြီးနိုင်ငံများ ဖြစ်ပါတယ်။ အမေရိကန်ပြည်ထောင်စု၊ ဗြိတိန်၊ သြစတြေးလျ၊ ကိုရီးယား၊ အိန္ဒိယနဲ့ အရှေ့တောင် အာရှနိုင်ငံများမှာဆိုရင် စင်ကာပူ၊ မလေးရှား၊ ထိုင်းနိုင်ငံတို့မှာလည်း ဒီလိုအစီအစဉ်တွေရှိတယ်လို့ qulosum Student Loan, College Loan, Education Loan owlę 3əcəsəcot အသီးသီးရှိကြပြီး စည်းကမ်း၊ စည်းမျဉ်းများလည်း အနည်းနဲ့အများခြားနားကြပါတယ်။ အဓိကကတော့ ကျောင်းသားများ တက္ကသိုလ်တက်ဖို့အတွက် ကျောင်းလခ၊ စာအုပ် စာတမ်းနဲ့ နေထိုင်စားသောက်စရိတ်များအတွက် ငွေချေးပေးပြီး အဲဒီကျောင်းသားများ အလုပ်ရတဲ့ အခါ ပြန်ဆပ်ရတဲ့ချေးငွေအစီအစဉ် ဖြစ်ပါတယ်။ အတိုးနှုန်း အနည်းဆုံးဖြစ်ပြီး ပြန်ဆပ်ရတဲ့ကာလ၊ အရစ်ကျပမာဏတွေကတော့ တစ်နိုင်ငံနဲ့တစ်နိုင်ငံ ငွေချေးပေးတဲ့အဖွဲ့အစည်း တစ်ခုနဲ့တစ်ခု မတူ ညီပါဘူး။ ဝင်ငွေနည်း မိဘများရဲ့ သားသမီးများနဲ့ မိမိကိုယ် မိမိအားကို မိမိစရိတ်နဲ့ မိမိ တက္ကသိုလ်တက် ပညာရှာ၊ မိမိခြေထောက်ပေါ် မိမိရပ်တည်လိုတဲ့ လူငယ်ကျောင်းသားများအတွက် အထောက်အကူ များစွာပေးတဲ့အစီအစဉ် ဖြစ်ပါတယ်။ ပညာထူးချွန်တဲ့ ကျောင်းသား၊ ကျောင်းသူ များဟာ ပညာဆက်လက်သင်ယူခွင့် မဆုံးရှုံးသင့်ပါဘူး။ အထူးသဖြင့် ငွေကြေးအကြောင်းကြောင်း ကြောင့် မဆုံးရှုံးသင့်ပါဘူး။ သင်ယူနိုင်သမျှ ဆက်လက်သင်ယူခွင့်ကို မြန်မာနိုင်ငံရဲ့ လူငယ်လူရွယ် တိုင်း ရရှိရမှာပါ။ ဒါဟာ မပြောင်းလဲနိုင်တဲ့ ပညာရေးမူဝါဒ ဖြစ်ပါတယ်။ ဥက္ကဋ္ဌကြီးခင်ဗျာ။ ဒါပေမဲ့ ပညာရေးချေးငွေကတော့ သီးခြား စဉ်းစားရမယ့် အကြောင်း samposda Goulosafn Student Loan, College Loan, Education Loan oswaçò calcat ဒီချေးငွေအကြောင်းအရာဟာ လွယ်ကူရိုးရှင်းတဲ့ အချင်းအရာတစ်ခု မဟုတ်ဘူးလို့ ကျွန်တော် ယူဆမိပါတယ်။ ကမ္ဘာ့စီးပွားရေးအင်အားအကြီးဆုံး၊ ဘဏ္ဍာရေးအင်အား အတောင့်တင်းဆုံး ဘဏ္ဍာရေးလုပ်ငန်းများ အခြေကျအတည်ငြိမ်ဆုံးနိုင်ငံကြီးဖြစ်တဲ့ အမေရိကန်နိုင်ငံမှာပင် ဒီကိစ္စဟာ ခေါင်းခဲစရာကိစ္စ ဖြစ်နေပါတယ်။ အစိုးရအတွက်။ ကျောင်းသားချေးငွေဟာ အမေရိကန်နိုင်ငံမှာ (၁.၅)ထရီလီယံ ရှိနေပါတယ်။ ဘီလီယံ (၁၅၀၀)ဖြစ်ပါတယ်။ အဲဒီတော့ အမေရိကန်ရဲ့ GDP ဟာ လည်း အများကြီးဖြစ်ပါတယ်။ ဒါပေမဲ့ ဒီချေးငွေကိစ္စဟာ သူတို့အတွက် ခေါင်းခဲစရာဖြစ်နေပါတယ်။ မြန်မာနိုင်ငံရဲ့ GDP နဲ့ယှဉ်လို့ရှိရင် အဆများစွာ ကွာပါတယ်။ မြန်မာနိုင်ငံရဲ့ GDP ဟာ ခုတွေ့ရတဲ့ အတိုင်း (၇၉)ဘီလီယံပဲရှိတာဖြစ်ပါတယ်။ ဘတ်ဂျက်လိုငွေကလည်း ဘီလီယံ (၇၀၀၀)ကျော်ဖြစ်နေ ပါတယ်။ အဲဒီတော့ အမေရိကန်မှာတောင်မှ ဒီချေးငွေကိစ္စဟာ တော်တော်ပြဿနာဖြစ်နေတဲ့ကိစ္စ အဲဒီချေးငွေကိစ္စနဲ့ပဲ သမ္မတလောင်းဝင်ပြိုင်မယ့် ဆီးနိတ်လွှတ်တော်အမတ်ကြီး တစ်ယောက်က ဒီအကြွေးတွေ လျော်ပစ်ပေးမယ်ဆိုပြီး စည်းရုံးနေတယ်။ ဒါဟာ မဲဆွယ်စည်းရုံးစရာ အချက်အလက်တစ်ခု ဖြစ်နေပါတယ်။ အမေရိကန်သမ္မတကလည်း ဒီကျောင်းသားအကြွေး တချို့တစ်ဝက်ကို စည်းမျဉ်းတွေသတ်မှတ်ပြီး လျော်ပစ်ပေးပါတယ်။ ကျွန်တော်တို့နိုင်ငံမှာတော့ ဒီလိုတွေဖြစ်လာ၊ ကြုံလာလို့ရှိရင် ဒါ အလွန်ကြီးမားတဲ့ ပြဿနာဖြစ်လာမှာပါ။ ကျွန်တော်တို့နိုင်ငံရဲ့ လက်ရှိစီးပွားရေးအင်အားနဲ့ ဘတ်ဂျက်အခြေအနေအရ ဆိုလို့ရှိရင် ဒီလိုပြဿနာတွေကို ဖြေရှင်းပေးဖို့မလွယ်ပါဘူး။ နိုင်ငံရေး၊ စီးပွားရေး မတည်ငြိမ်မှုတွေ ဖြစ်လာနိုင်ပါတယ်။ ဒါကတော့ အမေရိကန်ကျောင်းသားတွေရဲ့ (၁၁)ရာခိုင်နှုန်းဟာ တော်တော် ဆိုးဆိုးရွားရွား ချေးငွေတွေပြန်မဆပ်နိုင်ဘဲနဲ့ ပြဿနာတွေဖြစ်နေပါတယ်။ သူတို့ အမှုတွေရင်ဆိုင် နေရပါတယ်။ တချို့ကျောင်းသားတွေ အချုပ်ထဲ၊ ထောင်ထဲရောက်တာတွေ ရှိခဲ့ပါတယ်။ ကျွန်တော်တို့ အရှေ့တောင်အာရှနိုင်ငံတစ်ခုဖြစ်တဲ့ မလေးရှားနိုင်ငံမှာလည်း ဒီလို ပြဿနာရှိပါတယ်။ မလေးရှားရင်းဂစ်ငွေ (၃၉)ဘီလီယံ၊ အမေရိကန်ဒေါ်လာနဲ့ဆိုရင် (၉.၅)ဘီလီယံ D 0600.p:33o:qm National Higher Education Fund Cooperation calor cq:68 အစီအစဉ်တွေ ဆောင်ရွက်ပေးနေတဲ့ ကော်ပိုရေးရှင်းအဖွဲ့အစည်းကို အကြွေးပေးစရာ ရှိနေပါတယ်။ အဲဒီကိစ္စက ဝန်ကြီးချုပ်မဟာသီအစိုးရရဲ့ ဘဏ္ဍာရေးအားနည်းချက်ကို ဖြစ်စေနိုင်ပါတယ်။ အစိုးရက ဖြေရှင်းနိုင်ရင် ဒီကျောင်းသားအကြွေးကြောင့် မလေးရှားစီးပွားရေးဟာ ဒရွတ်ဆွဲနေမယ် ဆိုပြီးတော့ ဝေဖန်သုံးသပ်နေကြပါတယ်။ သုတေသနအဖွဲ့အစည်းတွေက ဒီလို သုတေသနပြုထား ပါတယ်။ ဒါကတော့ ကျွန်တော်တို့ အနီးဆုံးဥပမာနှစ်ခုကို တင်ပြခြင်းဖြစ်ပါတယ်။ ဒီကျောင်းသား အကြွေးဟာ အာရှတိုက်တစ်ခုလုံးမှာ အထူးသဖြင့် ဖွံ့ဖြိုးဆဲနိုင်ငံတွေမှာ တော်တော် ဆိုးဆိုးရွားရွား ဖြစ်နေပါတယ်။ ဒါကတော့ ကျောင်းသားအကြွေးနဲ့ပတ်သက်ပြီး ဖွံ့ဖြိုးဆဲနိုင်ငံတွေမှာ ဖြစ်နေတဲ့ ပြဿနာတွေကိုရေးထားတဲ့ ဆောင်းပါးတစ်ပုဒ် ဖြစ်ပါတယ်။ အဲဒီဆောင်းပါးထဲမှာ ဖွံ့ဖြိုးဆဲနိုင်ငံ (၅၀)လောက်မှာ ဒီ အကြွေးပြဿနာတွေကြောင့် တော်တော်လေး အစိုးရကို ထိခိုက်နေတယ်။ တော်တော်လေး ပြဿနာတွေ ဖြစ်နေတယ်။ ဒီ အကြွေးတွေဟာ တကယ်တမ်း ဒီကျောင်းသားချေးငွေကိစ္စတွေ အတော်များများဟာ တကယ် အလုပ်မဖြစ်ဘူးဆိုတာလည်း ဒီဆောင်းပါးကနေ ဖော်ပြထားတာဖြစ်ပါတယ်။ ဥက္ကဋ္ဌကြီးခင်ဗျာ။ ကျွန်တော်တို့နိုင်ငံမှာ ခုချိန်ဟာ တောရောမြို့ပါ ဖွံ့ဖြိုးရေးလုပ်ငန်း များ ပြည်သူလူထုရဲ့ အခြေခံလိုအပ်ချက်များကို ဆောင်ရွက်နေရချိန်ဖြစ်ပါတယ်။ အဲဒီတော့ အခြေခံ ပညာရေးကဏ္ဍမှာဆိုရင်လည်း ကျောင်းအဆင့် တိုးမြှင့်ခြင်း၊ ကျောင်းဆောင်များ ဆောက်လုပ်ခြင်း၊ ဆရာ၊ ဆရာမများ တိုးမြှင့်ခန့်ထားခြင်းများ ပြုလုပ်နေရပါတယ်။ ဒီရည်မှန်းချက်ပြီးမြောက်ဖို့ အများကြီးယူရဦးမှာ ဖြစ်ပါတယ်။ တက္ကသိုလ်၊ ကောလိပ်ကျောင်းသားများအတွက် ပညာသင်စရိတ်ကို အစိုးရရဲ့ ဘတ်ဂျက်က စိုက်ထုတ်ချေးပေးဖို့ဆိုရင် ကျွန်တော်တို့ နိုင်ငံရဲ့ စီးပွားရေး ဖွံ့ဖြိုးတိုးတက် အခြေခံခိုင်မာလာပြီး အစိုးရဘတ်ဂျက် လုံလောက်ရုံမျှမကဘူး။ ပိုလျှံလာမယ်လို့ ယူဆပါတယ်။ င်းအတာတစ်ခုယူဖို့လိုမယ်လို့ ကျွန်တော် ယူဆပါတယ်။ ဥက္ကဋ္ဌကြီးခင်ဗျား။ မြန်မာနိုင်ငံတစ်ဝန်း ဝင်ငွေနည်းမိသားစုရဲ့ သားသမီးများ၊ အထူး သဖြင့် တောင်သူလယ်သမားများရဲ့ သားသမီးများ တက္ကသိုလ်ဝင်တန်းတွေမှာ ဂုဏ်ထူး (၅)ခု၊ (၆)ခု တွေရကြပါတယ်။ အမှတ်တွေလည်း (၅၀၀)ကျော် ရကြပါတယ်။ ထူးထူးချွန်ချွန်အောင်မြင်ကြပါ တယ်။ သူတို့ဟာ ခက်ခက်ခဲခဲ အခြေအနေများကြားမှာ အောင်မြင်ကြလို့ အင်မတန်ကို ဂုဏ်ပြု ချီးကျူးထိုက်တဲ့လူတွေဖြစ်ပါတယ်။ ဒါပေမဲ့ သူတို့ဟာ တက်လိုတဲ့ ဆေးတက္ကသိုလ်တွေ၊ စက်မှု တက္ကသိုလ်တွေကို တက်ရောက်ဖို့ ပရဟိတဖောင်ဒေးရှင်းတွေ၊ ပုဂ္ဂလိကကုသိုလ်ရှင်တွေကို အထောက်အပံ့ရှာဖွေ မျှော်လင့်နေကြရပါတယ်။ ဒါလည်း ဝမ်းနည်းစရာ တွေ့ရှိနေရပါတယ်။ အစိုးရကလက်ရှိစီစဉ်ထားတဲ့ ပညာသင်ဆု Scholarship ဟာ တက္ကသိုလ်ဝင်တန်း အမှတ်အများဆုံး ကျောင်းသား၊ ကျောင်းသူ(၁၀၀)ကိုသာပေးလို့။ အဲဒီ(၁၀၀)ထဲမှာ ဒီ တောနေကလေးတွေဟာ မပါဝင်နိုင်ပါဘူး။ မြို့ကြီးက ကျောင်းကောင်းကောင်း၊ ကျူရှင်ကောင်းကောင်းတက်ခွင့်ရရှိသူများ သာ ဒီအမှတ်အများဆုံးလူ (၁၀၀)ထဲကို ပါဝင်နိုင်ကြတာဖြစ်ပါတယ်။ အဲဒါကြောင့် ဝင်ငွေနည်း မိသားစုများရဲ့ သားသမီးများ တက္ကသိုလ်ပညာ ထောက်ပံ့ ကြေးကို အထူးအစီအစဉ်တစ်ခုအနေနဲ့ စဉ်းစားသင့်ကြောင်း ကျွန်တော်က အကြံပြုလိုပါတယ်။ အဲဒီ Scholarship ကလည်း တစ်နှစ်ကို ပညာသင်လ (၁၀) လအတွက် တစ်လကို တစ်သိန်းသာ ချီးမြှင့် တဲ့အတွက် အခုလက်ရှိ ငွေကြေးတန်ဖိုးအရဆို အလွန်နည်းပါးနေပြီး တိုးမြှင့်ချီးမြှင့်ပေးရန်လည်း ကျွန်တော် အကြံပြုလိုပါတယ်။ ဥက္ကဋ္ဌကြီးခင်ဗျား။ ဒေါ်ထုမေ တင်ပြတဲ့ ကျောင်းသားချေးငွေ၊ ပညာရေးချေးငွေ အစီအစဉ်များကို အကောင်အထည်မဖော်နိုင်မီ နိုင်ငံတော်အစိုးရအနေဖြင့် အဆင့်မြင့်တက္ကသိုလ် များသို့ တက်ရောက်မယ့် ငွေကြေးချို့တဲ့ခက်ခဲသော ကျောင်းသားများအတွက် လက်ရှိ ပညာသင်ဆု Scholarship နှင့် ပညာသင်ထောက်ပံ့ကြေး Stipend တို့ကို အရေအတွက် တိုးမြှင့်ပေးခြင်း၊ ဆုကြေးပမာဏမြှင့်ပေးခြင်းတို့ ဆောင်ရွက်ခြင်းဖြင့် နိုင်ငံရဲ့ ပညာရေးကို လက်တွေ့ကျကျနဲ့ မြန်မြန် အထောက်အကူပြုမှာဖြစ်တယ်လို့ ကျွန်တော် အကြံပြုရင်းနဲ့ နိဂုံးချုပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၅)မှ ဦးစိုင်းသန်းနိုင် ဆွေးနွေးနိုင်ပါပြီ။</speech>
<speech><mp id="899">ဦးစိုင်းသန်းနိုင်၊ ကရင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး ကျက်သရေမင်္ဂလာ အပေါင်းနှင့် ပြည့်စုံပါစေ။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၅)မှ ဦးစိုင်းသန်းနိုင် ဖြစ်ပါတယ်။ ကျွန်တော့်အနေနဲ့ ၂၄-၅-၂၀၁၉ ရက်နေ့က အမျိုးသားလွှတ်တော်မှာ ရခိုင်ပြည်နယ် မဲဆန္ဒနယ်အမှတ်(၁၁)မှ ဒေါ်ထုမေ တင်သွင်းသွားတဲ့ အသက်မွေးဝမ်းကျောင်းတက္ကသိုလ်များ အပါအဝင် အစိုးရတက္ကသိုလ် အသီးသီးတွင် အဆင့်မြင့်ပညာရပ်များ တက်ရောက်သင်ကြားမည့် ကျောင်းသား၊ ကျောင်းသူများအတွက် အတိုးနည်းပါးသော ပညာရေးဆိုင်ရာ ချေးငွေအစီအစဉ်များ ရေးဆွဲ အကောင်အထည်ဖော်ပေးပါရန် ပြည်ထောင်စုအစိုးရအား တိုက်တွန်းကြောင်းအဆိုနဲ့ ပတ်သက်ပြီး ဝေဖန်အကြံပြု ဆွေးနွေးသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိုင်ငံတစ်ခုရဲ့ တည်ငြိမ်အေးချမ်းမှု ရှိခြင်း၊ မရှိ ခြင်း၊ ဖွံ့ဖြိုးတိုးတက်မှု မြန်ဆန်ခြင်း၊ နှေးကွေးခြင်းဟာ အဲဒီနိုင်ငံရဲ့ ပညာရေးအခြေအနေအဆင့် အတန်းနဲ့ တိုက်ရိုက်သက်ဆိုင်နေပါတယ်။ ဒါကြောင့် မိမိတို့နိုင်ငံအနေနဲ့ အခုအခါမှာ နိုင်ငံတကာ ပညာရေးနဲ့ ရင်ပေါင်တန်းနိုင်ဖို့ ပညာရေးပြုပြင်ပြောင်းလဲမှုတွေ တစ်ဆင့်ပြီးတစ်ဆင့် ဆောင်ရွက် နေသလို ပညာရေးအတွက် ရင်းနှီးမြှုပ်နှံမှုတွေ၊ အသုံးစရိတ်တွေ တစ်နှစ်ထက်တစ်နှစ် တိုးမြှင့်သုံးစွဲ လျက်ရှိနေပါတယ်။ အခြေခံပညာအဆင့်မှာဆိုရင်ပဲ ကျောင်းအဆောက်အအုံ၊ ပရိဘောဂ၊ သင်ထောက်ကူ ပစ္စည်း လိုအပ်ချက်တွေ ဖြည့်ဆည်းပေးနေရသကဲ့သို့ စနစ်သစ်ပညာရေး သင်ရိုး ညွှန်းတမ်းနဲ့အညီ စာအုပ်များ ပုံနှိပ်ထုတ်ဝေရေး၊ ဆရာ၊ ဆရာမ အင်အားလိုအပ်ချက် ဖြည့်ဆည်း ပေးရေး၊ ဆရာ၊ ဆရာမများအား သင်တန်းပေးရေး အစရှိသဖြင့် ဖြည့်ဆည်း ဆောင်ရွက်ပေးနေရ လျက်ရှိပါတယ်။ နိုင်ငံတော် ဘဏ္ဍာရန်ပုံငွေအပြင် နိုင်ငံတကာက အဖွဲ့ အစည်းတွေရဲ့ ကူညီ ထောက်ပံ့ငွေတွေနဲ့ ကျခံသုံးစွဲလျက်ရှိနေပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဆိုရှင်က အမေရိကန်၊ အင်္ဂလန် အပါအဝင် စီးပွားရေးကောင်းမွန်တဲ့ ဖွံ့ဖြိုးပြီးနိုင်ငံတွေမှာ ဒီလိုချေးငွေအစီအစဉ်ရှိကြောင်း တင်ပြသွားပါတယ်။ ဖွံ့ဖြိုးတဲ့၊ ချမ်းသာတဲ့နိုင်ငံတွေမှာသာ ကျင့်သုံးတယ်ဆိုတဲ့သဘော ဖြစ်ပါတယ်။ ကျွန်တော်တို့နဲ့ GDP မတိမ်းမယိမ်းရှိတဲ့ နိုင်ငံတွေ၊ အိမ်နီးချင်းနိုင်ငံက တက္ကသိုလ်တွေမှာရော ဒီအစီအစဉ်မျိုးကို ကျင့်သုံးမှု ရှိ/မရှိနဲ့ ကျင့်သုံးခဲ့တယ်ဆိုရင်လည်း ဘယ်လိုစီမံဆောင်ရွက်ထားတယ် ဆိုတာကို ထည့်သွင်းဆွေးနွေးပေးဖို့ လိုအပ်မှာဖြစ်ပါတယ်။ အမေရိကန်နိုင်ငံမှာတော့ Citizen နဲ့ Green Card ရထားတဲ့သူတွေကို ချေးငွေပေးကြောင်း သိရပါတယ်။ ကျောင်းသားတိုင်းကို ထုတ်မပေးပါဘူး။ Under Graduate, Post Graduate, Doctorate spogəlę samoệcoz :00ɔ:(8: ca:eg နှုန်းထားတွေလည်း ကွာခြားကြောင်း သိရှိရပါတယ် ။ တက္ကသိုလ် တာဝန်ရှိသူတွေက ကျူရှင် Fees စာရွက်စာတမ်းဖိုးတွေ ထုတ်နုတ်ပြီး ကျန်တဲ့ငွေတွေကိုသာ ထုတ်ပေးကြပါတယ်။ အဲဒီလို ဖွံ့ဖြိုးပြီး နိုင်ငံတွေရဲ့ တက္ကသိုလ်တွေမှာ တက္ကသိုလ်ကောင်စီ၊ ဘုတ်အဖွဲ့တွေနဲ့ စီမံကွပ်ကဲမှု ပြုကြတယ်လို့ သိရပါတယ်။ ဒါပေမယ့်လည်း အခက်အခဲပြဿနာတွေ ရှိနေကြောင်းလည်း ကြားသိရပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဖွံ့ဖြိုးပြီးနိုင်ငံမှာ အလုပ်သမားတစ်ယောက်ဟာ အလုပ်သမားမှတ်ပုံတင်ရှိရသလို အလုပ်အကိုင်မရှိရင်လည်း အလုပ်လက်မဲ့ဖြစ်ကြောင်း လက်မှတ် ရှိရပါတယ်။ အလုပ်လက်မဲ့တစ်ယောက်ဟာ အလုပ်တစ်ခု ရသွားပြီဆိုတာနဲ့ အလုပ်လက်မဲ့ စာရင်းက ချက်ချင်းပယ်ဖျက်ပေးပါတယ်။ ဆိုလိုတာက အဲဒီနိုင်ငံတွေမှာ နိုင်ငံသားတွေနဲ့ ပတ်သက်ပြီး စာရင်းဇယား၊ ကိန်းဂဏန်းအချက်အလက်တွေ စနစ်တကျ ပြုစုထားရှိတယ်ဆိုတဲ့ သဘောဖြစ်ပါတယ်။ ကျွန်တော်တို့နိုင်ငံမှာ ဒီလိုအဆင့် အခြေအနေမျိုးအထိ ဆောင်ရွက်ထားနိုင်ပါ ပြီလားဆိုတာကိုလည်း ထည့်သွင်းစဉ်းစားရမယ့်အချက် ဖြစ်နေပါတယ်။ အစိုးရအပြင် ပုဂ္ဂလိက ဘဏ်များ အနေနဲ့ ဒီချေးငွေအစီအစဉ်ကို အကောင်အထည်ဖော်ဖို့ရာ စွန့်စားရမယ့် Risk တွေ ရှိနေ ပါတယ်။ လောလောဆယ်မှာ စီးပွားရေးလုပ်ငန်းရှင်တွေကို ထုတ်ချေးထားတဲ့ငွေတွေတောင် ပြန်မဆပ်နိုင်ကြလို့ ဘဏ်တွေအနေနဲ့ အခက်အခဲကြုံတွေ့နေရတဲ့သတင်းတွေ ကြားသိနေရပါ တယ်။ ငွေရလွယ်မှုနဲ့ ယနေ့ လူငယ်ကြားမှာ ကြီးထွားနေတဲ့ မူးယစ်ဆေးဝါးပြဿနာ၊ ကျောင်းပြီး၊ ဘွဲ့ရပြီးတဲ့နောက် နိုင်ငံတော်ရဲ့ အလုပ်အကိုင်အခွင့်အလမ်း ဖန်တီးပေးနိုင်မှုအခြေအနေ၊ ချေးငွေ ရယူပြီးမှ အကြောင်းအမျိုးမျိုးကြောင့် ကျောင်းပြီးအောင် မတက်ရောက်နိုင်ခဲ့တဲ့ ကျောင်းသားတွေ ရှိနေခဲ့ရင် ဒါတွေဟာ ဘဏ်တွေအတွက် Risk တွေဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်အနေနဲ့ ဒီလိုဆွေးနွေးနေရခြင်းဟာ ဒီ ချေးငွေအစီအစဉ်ကို ဘယ်သောအခါမှ မဆောင်ရွက်သင့်ဘူးလို့ ဆိုလိုတာ မဟုတ်ပါဘူး။ ဘယ်အလုပ်မျိုးမဆို အခြေအနေနဲ့ ို ကြည့်ရပါလိမ့်မယ်။ အဆင်သင့်ဖြစ်မှု ရှိ/မရှိကိုလည်း ထည့်သွင်း စဉ်းစားရမှာဖြစ်ပါတယ်။ လက်ရှိကာလမှာ ပညာရေးဝန်ကြီးဌာနအနေနဲ့ ဆင်းရဲသား မိသားစုက ကျောင်းသား၊ ကျောင်းသူအတွက် လစဉ်ထောက်ပံ့ကြေး Stipend (၃၀၀၀၀)ကျပ်၊ ထူးချွန် ကျောင်းသား၊ ကျောင်းသူအတွက် Scholarship အနေနဲ့ လစဉ် (၁၀၀၀၀၀)ကျပ် ထောက်ပံ့ပေးနေ ကြောင်း သိရပါတယ်။ သစ် မရခင် ဝါး ပေါင်းကွပ်တဲ့သဘော ဖြစ်ပါတယ်။ အဲဒီနှုန်းထားတွေကို ပြင်ဆင်တိုးမြှင့်ပေးခြင်းကသာလျှင် လောလောဆယ်မှာ ပိုမိုသင့်လျော်မယ်လို့ ထင်ပါတယ်။ အချုပ် အားဖြင့်ဆိုရရင် အဆိုရှင်ရဲ့ ရည်ရွယ်ချက်နဲ့ စေတနာကို အသိအမှတ်ပြုရမှာဖြစ်ပါသော်လည်း နိုင်ငံတော်ရဲ့ လက်ရှိ ပကတိအခြေအနေတွေအရ ဒီချေးငွေအစီအစဉ်ကို အကောင်အထည်ဖော် ဆောင်ရွက်ရန်မှာ အဆင်သင့်မဖြစ်သေးခြင်း၊ အခြားအရေးကြီး ဆောင်ရွက်စရာ လုပ်ငန်း များစွာ ရှိနေခြင်းတို့ကြောင့် အဆိုရှင်ရဲ့ အဆိုကို မှတ်တမ်းအဖြစ်သာ ထားရှိသင့်ပါကြောင်း တင်ပြဆွေးနွေးရင်း နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၆)မှ ဒေါက်တာ မောင်မောင် ဆွေးနွေးနိုင်ပါပြီ။</speech>
<speech><mp id="1133">ဒေါက်တာမောင်မောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီး၊ ဒုတိယဥက္ကဋ္ဌကြီး၊ ပြည်ထောင်စုဝန်ကြီးများ၊ ဒုတိယ ဝန်ကြီးများနှင့် လွှတ်တော်ကိုယ်စားလှယ်များ အားလုံးကို မင်္ဂလာပါလို့ ဂါရဝပြု နှုတ်ခွန်းဆက်သ အပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဒေါက်တာမောင်မောင် ဖြစ်ပါတယ်။ ယခု ကျွန်တော် တင်ပြမှာကတော့ ရခိုင် ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါ်ထုမေ ၏ အဆိုကို ဆွေးနွေးသွားမှာဖြစ်ပါတယ်။ အင်္ဂလိပ်စာ အနည်းငယ်ထည့်သွင်း ပြောဆိုခွင့်ပြုပါခင်ဗျား။ ဥက္ကဋ္ဌကြီးခင်ဗျာ။ ကျွန်တော်တို့နိုင်ငံမှာ Natural Resources ခေါ် သဘာဝသယံဇာတ များ ပေါကြွယ်ဝသော်လည်း Human Resources ခေါ် လူသားအရင်းအမြစ်ဖွံ့ဖြိုးမှုမှာ အားနည်းနေ ပါတယ်။ အစိုးရအနေနဲ့ အားနည်းချက်ကိုသိလို့ အသက်မွေးဝမ်းကျောင်းပညာရပ်များကို သင်ကြား ကြဖို့ နှိုးဆော်တိုက်တွန်းအားပေးနေပါတယ်။ တိုင်းပြည်ရဲ့ အနာဂတ်အတွက် အကောင်းဆုံးရင်းနှီး မြှုပ်နှံမှုဟာ ပညာရေးပဲဖြစ်ပါတယ်။ ပညာရေးဟာ လူငယ်တွေရဲ့ အသက်သွေးခဲ၊ ပညာရေးဟာ တိုင်းပြည်ရဲ့ အနာဂတ်။ ပညာရေးကို သတ်လိုက်ပြီဆိုရင် လူငယ်တွေရဲ့ဘဝကို သတ်လိုက်တာ။ တိုင်းပြည်ရဲ့ အနာဂတ်ကို အမှောင်ချလိုက်တာပါပဲ။ ပညာတတ်ဖြစ်မှ ပညာကို တန်ဖိုးထားမှာပါ။ bogom:SSƏDƏŠv: Molypoclosušli The most powerful weapon in the world is Education that can change the world polooulosušli mgocolos gå:3əĉsalgęsɔ:aộ: လက်နက်ဟာ ကမ္ဘာကြီးကို ပြုပြင်ပြောင်းလဲပစ်နိုင်တဲ့ ပညာရေးပါပဲ။ တောင်အာဖရိကနိုင်ငံ တက္ကသိုလ်တစ်ခုရဲ့ ဝင်ပေါက်မှာလည်း စဉ်းစားတွေးခေါ်ဖို့ စာတမ်းတစ်ခု ရေးထားပါတယ်။ Destroying any national or country doesn't require to use the atomic bomb or long range of missile, it only requires to lower the qualification of Education လို့ရေးထားပါတယ်။ တိုင်းပြည်တစ်ခုကိုဖျက်ဆီးဖို့ အဏုမြူဗုံး၊ တာဝေးပစ်ဒုံးကျည်တို့ကို သုံးစရာ လိုအပ်တာတစ်ခုတည်းရှိပါတယ်။ အဲဒီနိုင်ငံရဲ့ ပညာရေးအရည်အသွေး အဆင့်အတန်းကို နှိမ့်ချပစ်လိုက်ရုံပါပဲလို့ ဒီလိုရေးသားထားပါတယ်။ ကွယ်လွန်ရှာပြီဖြစ်တဲ့ ကျောင်းဆရာကြီး တစ်ယောက်ရဲ့ ဩဝါဒတစ်ခုမှာလည်း ခုလိုပြောခဲ့ပါတယ်။ မောင်ကျောင်းသားတို့ မိမိနိုင်ငံတော်ကို ကာကွယ်ပေးနိုင်တာ ဒီစာသင်ခန်းတွေပဲ။ ဒီစာသင်ခန်းတွေကသာ အတတ်ပညာရှင်၊ အသိပညာရှင် တွေကို မွေးထုတ်ပေးနိုင်တာလို့ ပြောခဲ့ပါတယ်။ ဥက္ကဋ္ဌကြီးခင်ဗျား။ ကျွန်တော်တို့နိုင်ငံမှာ ပညာပြည့်ဝ နှလုံးလှတဲ့ လူငယ်တွေ များစွာ လိုအပ်နေပါတယ်။ ဘဝပေး ကုသိုလ်ကံမကောင်းခဲ့ကြလို့ ကြိုးစားသင်ကြားလိုသော်လည်း ငွေကြေး ချို့တဲ့မှုကြောင့် ပြည့်ပြည့်ဝဝ သင်ကြားခွင့် မရကြတဲ့လူငယ်တွေလည်း များစွာရှိနေပါတယ်။ တက္ကသိုလ်ဆိုတာ သွားဖို့မလိုအပ်တော့တဲ့နေရာတစ်ခုလို့တောင် သတ်မှတ်လာကြတယ်လို့သာ ပြောချင်ပါတယ်။ ဘဝကို စတင်ရမယ့်အရွယ်မှာပဲ ဘဝဟာ အဆုံးသတ်သွားတယ်လို့ ပြောလို့ ရအောင် တက္ကသိုလ်တက်ရမယ့်ဲ ပညာရေး ဆုံးခန်းတိုင်သွားတဲ့လူတွေလည်း အများကြီး ရှိလို့နေပါတယ်။ ဒီလိုအခြေအနေဆိုးတွေကို ကုစားပေးဖို့ နိုင်ငံတော်မှာ တာဝန်ရှိပါတယ်လို့ တင်ပြလိုပါတယ်။ စနစ်တကျ ကုစားပေးနိုင်ရင် နိုင်ငံအတွက် အားထားရာ ရတနာလေးတွေ တိုးပွား လာနိုင်ပါတယ်။ ဦးနှောက်ယိုစီးမှုအန္တရာယ်ကိုလည်း ကာကွယ်ပြီးသားဖြစ်ပါတယ်။ အဆို တင်သွင်းသူရဲ့ အဆိုမှာ ပါရှိသလို လိုအပ်သူကို အတိုးနည်းပါးသည့် ပညာရေး ဆိုင်ရာ ချေးငွေအစီအစဉ် ဖော်ဆောင်မှုဟာ ပညာရေးအတွက်ရင်းနှီးခြင်းဖြစ်သော်လည်း လုပ်ငန်း ကျယ်ပြန့်သည့်အတွက် စည်းကမ်းတကျ လေလွင့်မှုမရှိစေရန် စီစဉ်ဖို့ လိုအပ်ပါတယ်။ ပေးကား ပေး၏ မရ။ ကားကျွေး၏ မဝ ဖြစ်မှာစိုးပါတယ်။ သို့ဖြစ်တဲ့အတွက်ကြောင့် စီမံကိန်း၊ စီမံချက်များကို အသေးစိတ်ရေးဆွဲပြီး ကောင်အထည်ဖော် ဆောင်ရွက်ပေးပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၃)မှ ဦးဆန်းမြင့် ဆွေးနွေးနိုင်ပါပြီ။</speech>
<speech><mp id="837">ဦးဆန်းမြင့်၊ ဧရာဝတီတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် ဦးဆန်းမြင့် ဖြစ်ပါတယ်။ ရခိုင်ပြည်နယ် မဲဆန္ဒနယ်အမှတ်(၁၁)မှ ဒေါ်ထုမေ ရဲ့ အဆိုကို အကြံပြုဆွေးနွေးသွားမှာဖြစ်ပါတယ်။ အဆိုရှင်ရဲ့ ရည်ရွယ်ချက်ဖြစ်တဲ့ မြန်မာနိုင်ငံတစ်ဝန်း နိုင်ငံများဟာ လူ တက်လာစေရန်အတွကရပ်များအတွက် သု ပြုစုရာတွင်လည်း လုံးမှာရှိတဲ့ တိုင်းရင်းသားလူငယ်များနဲ့ နိုင်ငံသားလူငယ်များ အဆင့်မြင့်ပညာရေးကို ပိုမိုသင်ကြား ခွင့်ရရှိစေရန်ဖြစ်သည့် မြန်မာနိုင်ငံ အနာဂတ် လူ့စွမ်းအားအရင်းအမြစ်ကို မြှင့်တင်ပေးဖို့ဖြစ်တဲ့ အတွက် ကောင်းမွန်တဲ့ရည်ရွယ်ချက်ဖြစ်ကြောင်း ဦးစွာ တင်ပြလိုပါတယ်။ ကျွန်တော်တို့ မြန်မာနိုင်ငံကို ဖွံ့ဖြိုးတိုးတက်စေရန်အတွက် လူ့စွမ်းအားအရင်းအမြစ် | Human Resources များစွာ လိုအပ်ပါတယ်။ စင်ကာပူနိုင်ငံ အပါအဝင် ကမ္ဘာမှာ ဖွံ့ဖြိုးတိုးတက်တဲ့ နိုင်ငံများဟာ လူ့စွမ်းအားအရင်းအမြစ် Human Resources ကြောင့်ပဲဖြစ်ပါတယ်။ လူ့စွမ်းအား အရင်းအမြစ် ဖွံ့ဖြိုးတိုးတက်လာစေရန်အတွက် အဆင့်မြင့်ပညာရေးကို သင်ယူနေကြတဲ့ ကျောင်းသူ၊ ကျောင်းသားများဟာ သက်ဆိုင်ရာ ဘာသာရပ်များအတွက် သုတေသနများ ဆောင်ရွက်ရာတွင် လည်းကောင်း၊ မဟာဘွဲ့ယူ ကျမ်းများ၊ ပါရဂူဘွဲ့ယူ ကျမ်းများ ပြုစုရာတွင်လည်းကောင်း အရည်အသွေးမြင့်မားပြီး ထူးချွန်ပြောင်မြောက်စွာ ဆောင်ရွက်ကြရပါတယ်။ ဒီလို အရည်အသွေးမြင့်မားတဲ့ အဆင့်မြင့်ပညာရေးကို ကျောင်းသူ၊ ကျောင်းသားများ အများစု လက်လှမ်းမီ သင်ကြားနိုင်ရန်အတွက် ချေးငွေအစီအစဉ်သည် အဓိကကျတဲ့နေရာမှာ ပါဝင်လျက်ရှိပါတယ်။ အတတ်နိုင်ဆုံး အတိုးနှုန်းနည်းပါးတဲ့ အသေးစား ရေရှည်ချေးငွေဖြစ်တည်ပြီး ၎င်းတို့ လုပ်ငန်းခွင်ဝင်ပြီး ဝင်ငွေများရရှိမှသာလျှင် အရစ်ကျ ပြန်လည်ပေးဆပ်မည်ဟုဆိုပါက အကောင်းဆုံးဖြစ်မယ်လို့ အဆိုရှင် ဒေါ်ထုမေ က တင်ပြထားတာ တွေ့ရပါတယ်။ ကျွန်တော်တို့ မြန်မာနိုင်ငံမှာ အခြေခံပညာရေး အထက်တန်းအောင်မြင်ပြီးတော့ ငွေရေး၊ ကြေးရေး အခက်အခဲကြောင့် အဆင့်မြင့်ပညာတက္ကသိုလ်များကို ဆက်လက်ပညာ မဆည်းပူးနိုင်တော့တဲ့ အတွက် လူသားအရင်းအမြစ်များ ခေတ်အဆက်ဆက်မှာ ဆုံးရှုံးခဲ့ရပါတယ်။ ငွေရေး၊ ကြေးရေး အခက်အခဲရှိတဲ့ ကျောင်းသူ၊ ကျောင်းသားများဟာ ပညာရေးကို စွန့်ခွာပြီး ပြည်တွင်းမှာ အလုပ်အကိုင် အခွင့်အလမ်းရှားပါးမှုကြောင့် တိုင်းတစ်ပါးမှာ အောက်ခြေသိမ်း အလုပ်တွေကို ပင်ပန်းကြီးစွာ လုပ်ကိုင်နေရပါတယ်။ ဒီအခြေအနေကို တစ်စိတ်တစ်ပိုင်း ထိန်းနိုင်ဖို့ ကျွန်တော်တို့နိုင်ငံမှာ အဝေးသင် ပညာရေးစနစ်ကို ဖော်ဆောင်ပေးခဲ့ရပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ကျွန်တော်တို့ မြန်မာနိုင်ငံဟာ LDC ဖွံ့ဖြိုးမှုနိမ့်ကျတဲ့ ဆင်းရဲတဲ့နိုင်ငံ ဖြစ်ပါတယ်။ နိုင်ငံတော်ရဲ့ အရေးကြီးတည်ဆောက်ရေးလုပ်ငန်းတွေကို နိုင်ငံတကာချေး ငွေ တွေနဲ့ လုပ်ဆောင်နိုင်ရေးအတွက် ပြည်ထောင်စုလွှတ်တော်ကြီးက အတည်ပြုပေးနေရတာကို အဆိုရှင် အမျိုးသားလွှတ်တော်ကိုယ်စားလှယ် ဒေါ်ထုမေ ကလည်း သိပြီးဖြစ်ပါတယ်။ ဒါပေမဲ့ ယခု နိုင်ငံတော်က ပညာရေးကဏ္ဍပြုပြင်ပြောင်းလဲမှုတွေ လုပ်ဆောင်နေတာဟာ အဆိုရှင် ဒေါ်ထုမေ ရဲ့ မွန်မြတ်တဲ့စေတနာကို ဖြည့်ဆည်းပေးသလိုပဲ ဖြစ်ပါတယ်။ လေးစားအပ်ပေးခဲ့ရပါတယ်။ တစ်ပိုင်း ထိန်းနိုင်ပြီး အလုပ်တွေကို” အမျိုးသားပညာရေးဥပဒေကို ပြင်ဆင်သည့် ဥပဒေ ၂၀၁၅ ခုနှစ်၊ ပုဒ်မ ၂၊ ပုဒ်မခွဲငယ်(ဆ)မှာ အမျိုးသားပညာရေးဆိုသည်မှာ နိုင်ငံတော်အတွင်းရှိ တိုင်းရင်းသားအားလုံး၊ ဘာသာစကား၊ စာပေ၊ ယဉ်ကျေးမှု၊ အနုပညာ၊ ရိုးရာဓလေ့နှင့် သမိုင်းအမွေအနှစ်များရဲ့ အနှစ်သာရများကို တန်ဖိုးထား ထိန်းသိမ်းမြှင့်တင်နိုင်သော ဘက်စုံအတွေးအခေါ် အယူအဆမှန်ကန်၍ လွတ်လပ်စွာ တွေးခေါ်နိုင် သည့် အကျင့်စာရိတ္တကောင်းမွန်သော လူ့စွမ်းအားအရင်းအမြစ်များကို ပြုစုပျိုးထောင်နိုင်ရန်ခေတ်စနစ် လိုအပ်ချက်နဲ့အညီ နိုင်ငံတော်ကို ခေတ်မီဖွံ့ဖြိုးတိုးတက်စေရေးသို့ ပို့ဆောင်နိုင်စွမ်းရှိပြီး ပညာရေးကို ဆိုသည်လို့ ပြဋ္ဌာန်းထားပါတယ်။ ပညာရေးဝန်ကြီးဌာနဟာ မည်သည့် ခွဲခြားမှုမရှိဘဲ ပညာသင်ယူခွင့်ရရှိရေး၊ မည်သူတစ်ဦး တစ်ယောက်မျှ မကျန်ရှိစေရေး၊ ကျောင်းနေမြဲ၍ ကျောင်းထွက်သူမရှိစေရေး၊ တစ်သက်တာ သင်ယူ နိုင်သော ပညာရေးအခွင့်အလမ်းများ ဖန်တီးနိုင်ရေးစတဲ့ မူဝါဒချမှတ်ပြီး ရလဒ်ကောင်းတွေရရှိအောင် ဖော်ဆောင်နေပြီဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ အစိုးရသစ်လက်ထက်မှာ ပညာရေးပြုပြင်ပြောင်းလဲမှု သည် အမျိုးသားမဟာဗျူဟာစီမံကိန်း KG+12 ကို ၂၀၁၆-၂၀၂၁ ခုနှစ် ပညာရေးစနစ်ကို အကောင် အထည်ဖော်နေပြီ ဖြစ်ပါတယ်။ ပညာရေးဝန်ကြီးဌာန ဘတ်ဂျက်ကို (၂)ရာခိုင်နှုန်းကနေ (၇)ရာခိုင်နှုန်း အထိ တိုးမြှင့်ပေးထားပါတယ်။ အမျိုးသားပညာရေးဥပဒေနဲ့အညီ လက်ရှိဖော်ဆောင်နေတဲ့ ပညာရေး စနစ်သစ်မှာ ဆရာ၊ ဆရာမ အင်အား(၅၀၀၀၀)ကျော် လိုအပ်နေပါတယ်။ စာသင်ကျောင်းဆောင် အဆောက်အဦ (၆၀ x ၃၀) ပေအရ (၄၅၉၉၃)ဆောင် လိုအပ်ပါတယ်။ သင်ထောက်ကူပစ္စည်း၊ သိပ္ပံခန်း၊ ကျောင်းစာကြည့်တိုက် အစရှိသည်တို့များစွာ လိုအပ်လျက် ရှိနေပါတယ်။ နိုင်ငံတော် အစိုးရအနေနဲ့ ပညာရေးကဏ္ဍသာမက ကဏ္ဍပေါင်းစုံ၊ ဘက်ပေါင်းစုံ၊ ဒေါင့်စုံဖွံ့ဖြိုးတိုးတက်မှုအတွက် ဘတ်ဂျက် လိုအပ်ချက်များစွာရှိနေကြောင်း အဆိုရှင် ဒေါ်ထုမေ လည်း သိပြီးဖြစ်ပါတယ်။ ဥက္ကဋ္ဌကြီးခင်ဗျား။ ချေးငွေကိစ္စနဲ့ပတ်သက်ပြီး အနည်းငယ်တင်ပြလိုပါတယ်။ ကျွန်တော်တို့ နိုင်ငံဟာ စိုက်ပျိုးရေးကို အခြေခံတဲ့နိုင်ငံဖြစ်လို့ တောင်သူလယ်သမားတွေကို လယ်ယာမြေလုပ်ပိုင်ခွင့် ပုံစံ(၇)ကို အခြေပြုပြီး ချေးငွေများ ထုတ်ပေးခဲ့ပါတယ်။ တောင်သူတွေဟာ အဆိုပါချေးငွေကို စိုက်ပျိုးရေးကဏ္ဍမှာ အသုံးမပြုဘဲ တလွဲအသုံးပြုမှုတွေကြောင့် နိုင်ငံတော်ကို ပြန်လည်ပေးဆပ် နိုင်ခြင်းမရှိတာ ငွေသိန်းပေါင်းများစွာ ရှိနေပါတယ်။ သက်ဆိုင်ရာ ဘဏ်များကလည်း ချေးငွေပြန်လည် ပေးဆပ်ခြင်းမပြုတဲ့ တောင်သူများကို ဥပဒေကြောင်းအရ အရေးယူဆောင်ရွက်ဖို့ စီစဉ်နေကြောင်း လည်း သိရပါတယ်။ အဆင့်မြင့်ပညာရေးကို အတိုးနည်းပါးတဲ့ နှစ်ရှည်ချေးငွေ အစီအစဉ်နဲ့ ပညာသင်ယူနေ ကြတဲ့ ကျောင်းသူ၊ ကျောင်းသားများဟာ သတ်မှတ်တဲ့ှာ ပြန်လည်ပေးဆပ်ခြင်း မပြုနိုင်ပါက ဥပဒေကြောင်းအရ အရေးယူခံရမှာဖြစ်တယ်။ ဒီလိုဘေးထွက်ဆိုးကျိုး Side Effect တွေမဖြစ်ဖို့လိုပါတယ်။ ဒါကြောင့် အဆိုရှင် ဒေါ်ထုမေ ရဲ့ မွန်မြတ်တဲ့ စေတနာနဲ့ အတိုးနည်းပါးတဲ့ ပညာရေးဆိုင်ရာ ချေးငွေအစီအစဉ်များ ရေးဆွဲအကောင်အထည်ဖော်ပေးပါရန် ပြည်ထောင်စုအစိုးရ အား တိုက်တွန်းကြောင်းအဆိုမှာ နိုင်ငံတော်ရဲ့ လက်ရှိအခြေအနေအရ အပြည့်အဝ အကောင်အထည် ဖော်နိုင်မှုမရှိနိုင်သေးတဲ့အတွက် လွှတ်တော်မှ မှတ်တမ်းအဖြစ်သာထားရှိရန် အကြံပြုတင်ပြအပ် ပါတယ်။ အားလုံး ကျေးဇူးတင်ပါတယ်။ ရန် ပြည်နည်းပါးတဲ့ ကျေးဇူးတင်ပါတယ်တော်မှ မှတ်အနေအရ</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အဆိုနှင့်စပ်လျဉ်း၍ ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များက ဆက်လက်ဆွေးနွေးခြင်း၊ ပြည်ထောင်စု အဆင့် အဖွဲ့ အစည်းဝင်က ပြန်လည်ဖြေရှင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်းတို့ကို (၁၇)ရက်မြောက်နေ့ အစည်းအဝေး ၅-၉-၂၀၁၉ (ကြာသပတေးနေ့)တွင် ဆက်လက် ဆောင်ရွက်သွားမှာ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက်နေ့ ရပ်နားကြောင်းနှင့် (၁၇)ရက်မြောက်နေ့အစည်းအဝေး ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၇)ရက်မြောက်နေ့ကို ၂၀၁၉ ခုနှစ်၊ စက်တင်ဘာလ ၅ ရက် (ကြာသပတေးနေ့) နံနက် ၁၀၀၀ နာရီဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၆)ရက်မြောက် နေ့ကို ၁၂:၁၉ နာရီ ရပ်နားပါသည်။</speech>
</postface>
</transcript>
</doc>
