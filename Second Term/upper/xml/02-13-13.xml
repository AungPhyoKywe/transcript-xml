<doc>
<docinfo>
<docno>02-13-13.xml</docno>
<pdf>02-13-13.pdf</pdf>
<term value="02">ဒုတိယအကြိမ်</term>
<session value="13" />
<sittingday value="13" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး(၁၃)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ ဝါခေါင်လပြည့်ကျော် ရ ရက် (၂၀၁၉ ခုနှစ်၊ သြဂုတ်လ ၂၂ ရက်)ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ အစီအစဉ်ကို ၁၀:ဝဝ နာရီ င်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ (၁၃)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း(၂၂၄)ဦးရှိပြီး ဒီကနေ့ အစည်းအဝေးကို (၂၀၀)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၉.၂၉)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ် မြောက်ပုံမှန်အစည်းအဝေးရဲ့ (၁၃)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ် များထံ ကြိုတင်ဖြန့်ဝေထားပြီးဖြစ်ပါတယ်။ အဲဒီအစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1308">ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ ၂၂-၈-၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များကိုယ်စား မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော် အခွင့်အရေးကော်မတီ အဖွဲ့ဝင်ဖြစ်သူ ကျွန်မ ဒေါ်သီရိရတနာ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဒေါ်နော်မြစေး၊ ကယားပြည်နယ် မဲဆန္ဒနယ်အမှတ်(၁၁)၊ ကိုယ်တိုင်ဆောင်ရွက်ရန်။ ဦးဌေးဦး၊ ရန်ကုန်တိုင်းဒေသကြီး မဲဆန္ဒနယ်အမှတ်(၂)၊ ၎င်းအတိုင်း။ ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)၊ ၎င်းအတိုင်း။ ဦးမျိုးထပ်(ခ)ဆလိုင်းမျိုးထိုက်၊ ချင်းပြည်နယ် မဲဆန္ဒနယ် အမှတ်(၁၂)၊ ၎င်းအတိုင်း။ ဒေါက်တာမိုးမြင့်အောင်၊ ပဲခူးတိုင်းဒေသကြီး မဲဆန္ဒနယ်အမှတ်(၂)၊ ၎င်းအတိုင်း။ ဒေါ်မေသန်းနွဲ့၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၁)၊ ကျန်းမာရေး။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)၊ ၎င်းအတိုင်း။ ဦးအေးဗိုလ်၊ ရန်ကုန်တိုင်း ဒေသကြီး မဲဆန္ဒနယ်အမှတ်(၁၁)၊ ဒေသဖွံ့ဖြိုးရေးဆောင်ရွက်ရန်။ ဦးဥက္ကာမင်း၊ တနင်္သာရီတိုင်း ဒေသကြီး မဲဆန္ဒနယ်အမှတ်(၈)၊ ရေဘေးကယ်ဆယ်ရေးဆောင်ရွက်ရန်။ ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)၊ ၎င်းအတိုင်း။ ဦးမာန်လောမောင်း၊ ချင်းပြည်နယ် မဲဆန္ဒနယ် အမှတ်(၈)၊ ဆေးရုံတက်ရောက်ကုသရန်တို့ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၁၃)ဦးနှင့် ယနေ့ ခွင့်ပန်ကြားသူ (၁၁)ဦးဖြစ်ပြီး စုစုပေါင်း ခွင့်ပန်ကြားသူ(၂၄)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ်ပါတယ်ရှင်။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ကို တက်ရောက် ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ(၁၃)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၁၁)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ(၂၄)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်း တွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၃၉ အရ လွှတ်တော် အစည်းအဝေးများတွင် ပထမတစ်နာရီသည် မေးခွန်းများ မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်ရန် ဖြစ်သော်လည်း သတ်မှတ်ထားသည့် ်း မေးခွန်း မေးမြန်းခြင်းနှင့် ဖြေကြားခြင်း မပြီးဆုံးခဲ့ပါက အစီအစဉ်ကို ဆက်လက်ဆောင်ရွက်သွားမည်ဖြစ်ကြောင်း လွှတ်တော် ကို ကြိုတင်အသိပေးအပ်ပါတယ်။ ယခု လွှတ်တော်ကိုယ်စားလှယ်သုံးဦး မေးမြန်းတဲ့ မေးခွန်းများဟာ နယ်စပ်ရေးရာ ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ချင်းပြည်နယ်၊ မတူပီမြို့မှ လိုင်လင်းမြို့သို့ ဆက်သွယ်ထားသော မတူပီ - လိုင်လင်းပီ လမ်းပိုင်းတွင် ဆက်လက်ဖောက်လုပ်ရန် ကျန်ရှိနေသော တန်ကူ - ဆုံဆင်း - တင်နမ် - အာရု (၂၆)မိုင်အား လာမည့် ဘဏ္ဍာရေးနှစ်တွင် ဖောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ချင်းပြည်နယ် မဲဆန္ဒနယ်အမှတ်(၁၀)မှ ဦးလားလ်မင်းထန် က ချင်းပြည်နယ်၊ မတူပီမြို့မှ လိုင်လင်းပီမြို့သို့ ဆက်သွယ်ထားသော မတူပီ - လိုင်လင်းပီလမ်းပိုင်းတွင် ဆက်လက်ဖောက်လုပ်ရန် ကျန်ရှိနေသော တန်ကူ - ဆုံဆင်း - တင်နမ် - အာရု (၂၆)မိုင်အား လာမည့်ဘဏ္ဍာရေးနှစ်တွင် ဖောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1238">ဦးလားလ်မင်းထန်၊ ချင်းပြည်နယ် မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့် အဖွဲ့အစည်းဝင်များ၊ အမျိုးသား လွှတ်တော်ကိုယ်စားလှယ်များနှင့် လေ့လာသူ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးလားလ်မင်းထန် ဖြစ်ပါတယ်။ ဒီကနေ့ ဥက္ကဋ္ဌကြီးမှတစ်ဆင့် မေးမြန်းလိုတာကတော့ ချင်းပြည်နယ်၊ မတူပီမြို့မှ လိုင်လင်းပီမြို့သို့ ဆက်သွယ်သော မတူပီ - လိုင်လင်းပီလမ်းပိုင်းတွင် ဆက်လက်ဖောက်လုပ်ရန် ကျန်ရှိသော တန်ကူ - ဆုံဆင်း - တင်နမ် - အာရု (၂၆)မိုင်အား လာမည့်ဘဏ္ဍာရေးနှစ်တွင် ဖောက်လုပ်ပေးရန် အစီအစဉ် ရှိ/မရှိနှင့် ပတ်သက်တဲ့ မေးခွန်းဖြစ်ပါတယ်။ ဥက္ကဋ္ဌကြီးခင်ဗျား။ ချင်းပြည်နယ်၊ မတူပီမြို့မှ လိုင်လင်းပီမြို့သို့ ဆက်သွယ်သော လမ်းဟာ စုစုပေါင်း (၆၈)မိုင်အနက် ၂၀၁၆-၂၀၁ရ ဘဏ္ဍာရေးနှစ်တွင် ကျေးလက်လမ်းဦးစီးဌာနမှ မိုင်(၃၀)အထိ ဖောက်လုပ်ခဲ့ပြီး မတူပီမြို့မှ တန်ကူကျေးရွာအထိ လမ်းပေါက်ခဲ့ပါတယ်။ ထိုနည်းတူစွာပဲ အဆိုပါ လမ်းပိုင်းမှာပဲ လိုင်လင်းပီမြို့ဘက်မှ ၂၀၁၆-၂၀၁ရ ဘဏ္ဍာရေးနှစ်မှာ နယ်စပ်ရေးရာဦးစီးဌာနက လိုင်လင်းပီမြို့မှ အာရုကျေးရွာအထိ (၁၂)မိုင်လမ်းကို ဖောက်လုပ်ခဲ့ပါတယ်။ ဤလမ်းပိုင်းကို ကြည့်မယ်ဆိုလို့ရှိရင် ဝန်ကြီးဌာန(၂)ခုမှ တာဝန်ယူဖောက်လုပ်ခဲ့သော လမ်းဖြစ်ပါတယ်။ ပြည့်စုံကြပါစေလို့ နှုတ်ခွန်းဆွယ် ဦးလားလ်မင်းထန် ဖြစ် ဆက်သွယ်သော မတူ မတူပီနဲ့ လိုင်လင်းမြို့ ချင်းဆက် လမ်းသက်သက်မဟုတ်ဘဲနဲ့ နောင်အနာဂတ်တွင် မြန်မာ - အိန္ဒိယ နယ်စပ်ကုန်သွယ်ရေးလမ်းအဖြစ် အလွန်အသုံးဝင်မယ့်လမ်းဖြစ်ပါတယ်။ ဤလမ်းကို အသုံးပြုတဲ့ မြို့ (၂)မြို့နှင့် ကျေးရွာပေါင်း(၁၀)ရွာမှ ဒေသခံပြည်သူ စုစုပေါင်း(၃၉၀၀၀)ဦးခန့် အကျိုးပြုမည့်လမ်း ဖြစ်ပါတယ်။ ယခုဆက်လက်ဖောက်လုပ်ရန် ကျန်ရှိသော (၂၆)မိုင်ကို ဘဏ္ဍာရေးနှစ် တစ်နှစ်အတွင်း ပြီးစီးအောင် မဖောက်လုပ်နိုင်ဘဲ ဘဏ္ဍာရေးနှစ်ကို ခွဲပြီးမှ ဖောက်လုပ်ပေးမယ်ဆိုပါက၊ အစိုးရရုံး စိုက်ရာ မတူပီမြို့ဘက်မှ ဖောက်လုပ်ပေးမယ်ဆိုပါက မတူပီမြို့သို့ လာရောက်သော ဒေသခံ ပြည်သူများအတွက် ပိုပြီးမှ အကျိုးထိရောက်မှာဖြစ်ပါတယ်။ ဥက္ကဋ္ဌကြီးခင်ဗျား။ Power Point တင်ပြခွင့်ပြုရန် တောင်းခံအပ်ပါတယ်ခင်ဗျား။ ဒီဘယ်ဘက်ခြမ်းကပုံကတော့ ၂၀၁၉-၂၀၂၀ ဘတ်ဂျက်အရ လျာထားချက်ထဲမှာ ကျွန်တော်တို့ မြို့နယ်စီမံခန့်ခွဲမှုကော်မတီနဲ့ လွှတ်တော်ကိုယ်စားလှယ်တွေ အစည်းအဝေးအပြီး ဒီစာအုပ်ထဲမှာ ထည့်ပေးမှာ ပြည်နယ်ကို ကျွန်တော်တို့ လျာထားချက် ပို့ထားတဲ့စာအုပ်ဖြစ်ပါတယ်။ ညာဘက် ခြမ်းကပုံက အောက်နားလေးမှာ ပန်းရောင်များနဲ့ထိုးပြထားတဲ့ အပြာရောင်နေရာက အခု ကျွန်တော် တင်ပြတဲ့ (၂၆)မိုင်ဆိုတဲ့ လမ်းပိုင်းဆက်လက်ဖောက်လုပ်ရန် ကျန်ရှိတဲ့လမ်းပိုင်းဖြစ်ပါတယ်။ အဝါရောင် နေရာကတော့ ဒီဘက် မတူပီဘက်ခြမ်းနဲ့ ကျေးလက်လမ်းဦးစီးဌာနက ကိုင်တွယ်ဖောက်လုပ်တာ မိုင်(၃၀)ဖြစ်ပါတယ်။ လိုင်လင်းပီဘက်ကလည်း နယ်စပ်ရေးရာဦးစီးဌာန က ဖောက်လုပ်တဲ့လမ်း ဖြစ်ပါတယ်။ ဒီဘယ်ဘက်ခြမ်းက ပုံက အဲဒီလမ်းပိုင်းကို နွေရာသီဧပြီလမှာ ကွင်းဆင်းကြည့်ရှုတဲ့ အနေအထားဖြစ်ပါတယ်။ ညာဘက်ခြမ်းက ဒီလမ်းပေါ်မှာခက်ခဲစွာနဲ့ ခရီးသွားလာနေတဲ့ လူတွေ ရဲ့ပုံဖြစ်ပါတယ်။ အဲဒီတော့ ဒီပုံ(၄)ပုံထဲမှာ ကြည့်မယ်ဆိုလို့ရှိရင် အဲဒီလမ်းပိုင်းပေါ်မှာ သွားလာနေရတဲ့ ခရီးသည်တွေရဲ့ ဒီလိုဒုက္ခတွေကို ရှောင်နေရတဲ့အနေအထားဖြစ်ပါတယ်။ ဒီပုံကို ကြည့်ခြင်းအားဖြင့် အသဲယားစရာ ဖြစ်နေပါတယ်။ ခရီးသွားတာနဲ့လည်း မတူဘူး။ Discovery လို စွန့်စားခန်းတစ်ခုလို သွားနေတဲ့အနေအထားကို တွေ့နေရတာဖြစ်တဲ့အတွက် ဒီလမ်းပိုင်း(၂၆)မိုင်ကို လာမယ့်ဘဏ္ဍာရေး နှစ်မှာ ဖောက်လုပ်ပေးရန် အစီအစဉ် ရှိ/မရှိ ဥက္ကဋ္ဌကြီးမှတစ်ဆင့် သက်ဆိုင်ရာဝန်ကြီးဌာနသို့ လေးစားစွာ မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>နာဂကိုယ်ပိုင်အုပ်ချုပ်ခွင့်ရဒေသ၊ လေရှီးမြို့နယ်နှင့် လဟယ်မြို့နယ်ကြား နန်းသလိတ် ချောင်းကူး တံတားအား မြို့နယ်ချင်းဆက် တံတားအဖြစ် ၂၀၁၉-၂၀၂၀ ဘဏ္ဍာရေးနှစ်တွင် ဆောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၁၂)မှ ဦးမင်းနိုင် က နာဂကိုယ်ပိုင်အုပ်ချုပ်ခွင့်ရဒေသ၊ လေရှီးမြို့နယ်နှင့် လဟယ်မြို့နယ်ကြား နန်းသလိတ် ချောင်းကူးတံတားအား မြို့နယ်ချင်းဆက်တံတားအဖြစ် ၂၀၁၉-၂၀၂၀ ဘဏ္ဍာရေးနှစ်တွင် ဆောက်လုပ် ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="1252">ဦးမင်းနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၂)</mp>လေးစားရပါသော အမျိုးသားလွှတ်တော်ဥက္ကဋ္ဌကြီး၊ ဒုတိယဥက္ကဋ္ဌ၊ ဒုတိယဝန်ကြီးနှင့် အမျိုးသားလွှတ်တော် ကိုယ်စားလှယ် များ၊ ဧည့်သည်တော်များ မင်္ဂလာပါလို့ နှုတ်ခွန်းဆက်သလိုက်ပါတယ်။ ကျွန်တော်ကတော့ စစ်ကိုင်း တိုင်းဒေသကြီး မဲဆန္ဒနယ်အမှတ်(၁၂) နာဂကိုယ်ပိုင်အုပ်ချုပ်ခွင့်ရဒေသမှ ဦးမင်းနိုင် ဖြစ်ပါတယ်။ လေရှီးမြို့နယ်နှင့် လဟယ်မြို့နယ်၊ နန်းယွန်းမြို့နယ်တို့ဟာ ယနေ့အထိ မြို့ချင်းဆက်လမ်း မရှိ သေးကြောင်း တင်ပြလိုပါတယ်။ လေရှီးမြို့နယ်နှင့် လဟယ်မြို့နယ်ချင်းဆက်လမ်း နန်းသလိတ် ချောင်းကူးတံတားကို တည်ဆောက်ပေးရန် အစီအစဉ် ရှိ/မရှိ မေးမြန်းလိုပါတယ်။ လေရှီးမြို့နယ်နှင့် လဟယ်မြို့နယ်သည် ယနေ့ ခရီးသွားမယ်ဆိုလို့ရှိရင် ခန္တီးဘက်က နေပြီးတော့မှ လှည့်ပြီးသွားလို့ရှိရင် မိုင်ပေါင်းအားဖြင့် (၁၆၀)မိုင်ရှိပြီး (၂)ရက်ခရီးသွားရပါတယ်။ လေရှီးမြို့နယ်နှင့် လဟယ်မြို့နယ်သွားတဲ့ ချောင်းကူးတံတားကို တည်ဆောက်ပေးမယ်ဆိုလို့ရှိရင် မိုင်အားဖြင့် (၁၀၀)မိုင်ခန့်ရှိပြီး ကျွန်တော်တို့ လူတစ်ဦးရဲ့ ကုန်ကျစရိတ်ဟာ (၅၀၀၀၀)ကျပ်တိတိ အထိကုန်ကျမှာဖြစ်ပါတယ်။ နေ့ချင်းပြန်လည်း သွားရောက်နိုင်မှာ ဖြစ်ပါတယ်။ ဒါကြောင့်မို့လို့ လေရှီးနဲ့ လဟယ်မြို့နယ်ကို မြို့ချင်းဆက်လမ်း နန်းသလိတ် ချောင်းကူးတံတားကို ဆောက်လုပ် ပေးရန် အစီအစဉ် ရှိ/မရှိ ဥက္ကဋ္ဌကြီးမှတစ်ဆင့် သက်ဆိုင်ရာဝန်ကြီးဌာနကို မေးမြန်းအပ်ပါတယ်။ အားလုံး ကျေးဇူးတင်ပါတယ်။</speech>
<title>ချင်းပြည်နယ်၊ ပလက်ဝမြို့နယ်၊ ရှင်းလက်ကျေးရွာအုပ်စု၊ ဆင်အိုးဝကျေးရွာအုပ်စုနှင့် ပတိန်တလန် ကျေးရွာအုပ်စုတို့ကြား ဖောက်လုပ်ထားသော မြေသားလမ်းအား ကျောက်ချောလမ်းအဖြစ် အဆင့် မြှင့်တင်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၁၁)မှ ဦးဝှေ့တင်း က ချင်းပြည်နယ်၊ ပလက်ဝမြို့နယ်၊ ရှင်းလက်ကျေးရွာအုပ်စု၊ ဆင်အိုးဝကျေးရွာအုပ်စုနှင့် ပတိန်တလန် ကျေးရွာအုပ်စုတို့ကြား ဖောက်လုပ်ထားသော မြေသားလမ်းအား ကျောက်ချောလမ်းအဖြစ် အဆင့် မြှင့်တင်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1239">ဦးဝှေ့တင်း၊ ချင်းပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့်ဝန်ကြီးများ၊ လွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ချင်းပြည် နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးဝှေ့တင်း ဖြစ်ပါတယ်။ လွှတ်တော်ဥက္ကဋ္ဌကြီးခင်ဗျား။ ကျွန်တော့်အနေဖြင့် ဒီကနေ့ အမျိုးသားလွှတ်တော်မှာ မိမိတို့ ပလက်ဝမြို့နယ်အတွင်းရှိ လမ်းပန်းဆက်သွယ်ရေး ကောင်းမွန်လာစေရေးအတွက် ကြယ်ပွင့်ပြမေးခွန်း မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ အခုကျွန်တော်မေးမြန်းသော လမ်းပိုင်းသည် ယခင်နှစ်များက နယ်စပ် ရေးရာဝန်ကြီးဌာနမှ ဖောက်လုပ်ပေးထားသော မြေသားလမ်းဖြစ်ပါတယ်။ ရှင်းလက်ဝ၊ ဆင်အိုးဝ၊ ပတိန်တလန်ကျေးရွာအုပ်စု၊ မြေစိုက်ဒေသကျေးရွာများဖြစ်သည်နှင့်အညီ ကျေးရွာချင်းဆက်သွယ် သော လမ်းပိုင်းလည်းဖြစ်ပါတယ်။ အဆိုပါလမ်းပိုင်းသည် ပလက်ဝမြို့မှ ရေမိုင်(၉၀) အကွာတွင်ရှိပြီး ကျေးရွာအချင်းချင်း ဆက်သွယ်ဖောက်လုပ်ထားသော လမ်းကြောင်းဖြစ်သည့်အပြင် ချင်းပြည်နယ် အတွင်းရှိ အခြားမြို့နယ်များသို့လည်း သွားလာရေးလွယ်ကူစေရန် ဖောက်လုပ်ပေးထားသော လမ်းကြောင်းပင် ဖြစ်ပါတယ်။ တင်ပြပါလမ်းကြောင်းသည် ပလက်ဝမြို့နယ်အတွင်း အရေးပါသော လမ်းပိုင်းတစ်ခုလည်းဖြစ်ပါကြောင်း တင်ပြလိုပါတယ်။ အဆိုပါ လမ်းပိုင်းသည် မြေသားလမ်းအဆင့်ဖြစ်ပြီးတော့ အထူးသဖြင့် မိုးရာသီတွင် သွားလာရေး အင်မတန်ခက်ခဲပါတယ်။ ဒီလမ်းကို ကျောက်ချောလမ်းအဖြစ် အဆင့်မြှင့်တင်ပေးနိုင် မည်ဆိုပါက ဒေသခံပြည်သူအများအပြားသည် စားဝတ်နေရေးအတွက်သော်လည်းကောင်း၊ ကျန်းမာရေး၊ ပညာရေးနှင့် အခြားလူမှုကိစ္စရပ် များအတွက်သော်လည်းကောင်း၊ တစ်ပိုင်တစ်နိုင် စီးပွားရေး လုပ်ငန်းများအတွက်သော်လည်းကောင်း အားလုံးအဆင်ပြေ ချောမွေ့ လာမည်ဖြစ်ပါတယ်။ ပြည်သူများကလည်း မိမိတို့ဒေသအတွက် အချက်အချာကျသော လမ်းကြောင်းဖြစ်သည့်အတွက် မကြာခဏဆိုသလို အဆိုပါလမ်းပိုင်းအား အဆင့်မြှင့်တင်ပေးရန် လိုလားလျက်ရှိပါတယ်။ သို့ဖြစ်ပါ၍ လွှတ်တော်ဥက္ကဋ္ဌကြီးမှတစ်ဆင့် မေးမြန်းလိုသည်မှာ ချင်းပြည်နယ်၊ ပလက်ဝ မြို့နယ်၊ ရှင်းလက်ဝကျေးရွာအုပ်စု၊ ဆင်အိုးဝကျေးရွာအုပ်စုနှင့် ပတိန်တလန်ကျေးရွာအုပ်စုတို့ကြား ဖောက်လုပ်ထားသော မြေသားလမ်းအား ကျောက်ချောလမ်းအဖြစ် အဆင့်မြှင့်တင်ပေးရန် အစီအစဉ် ရှိ/မရှိ သိရှိလိုပါကြောင်း မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး နယ်စပ်ရေးရာဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="30">ဗိုလ်ချုပ်သန်းထွဋ် (ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုအဆင့်ဝင်ပုဂ္ဂိုလ်များ၊ လွှတ်တော်ကိုယ်စားလှယ် များအားလုံး မင်္ဂလာပါ။ ကျွန်တော်ကတော့ နယ်စပ်ရေးရာဝန်ကြီးဌာန ဒုတိယဝန်ကြီး ဗိုလ်ချုပ်သန်းထွဋ် ဖြစ်ပါတယ်။ ချင်းပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် ဦးလားလ်မင်းထန် ရဲ့ ချင်းပြည်နယ်၊ မတူပီမြို့မှ လိုင်လင်းပီမြို့သို့ ဆက်သွယ် ထားတဲ့ မတူပီ၊ လိုင်လင်းပီလမ်းပိုင်းမှာ ဆက်လက်ဖောက်လုပ်ရန် ကျန်ရှိနေတဲ့ တန်ကူ - ဆုံဆင်း - တင်နမ် - အာရု (၂၆)မိုင်အား လာမည့်ဘဏ္ဍာရေးနှစ်တွင် ဖောက်လုပ်ပေးရန် အစီအစဉ် ရှိ/မရှိ မေးခွန်းနှင့်ပတ်သက်ပြီးတော့ ပြန်လည်ရှင်းလင်းဖြေကြားသွားမှာ ဖြစ်ပါတယ်။ မတူပီမြို့မှ လိုင်လင်းပီမြို့သို့ ဆက်သွယ်တဲ့လမ်းပိုင်းမှာ ပါဝင်တဲ့ တီဘော - အမ်လိုင်း - ရဲန်ခဲန်း - တန်ကူကြား မြေလမ်း(၁၀)မိုင်ကို ကျွန်တော်တို့ ၂၀၁၆ - ၂၀၁ရ ဘဏ္ဍာရေးနှစ်မှာ နယ်စပ် ဒေသဖွံ့ဖြိုးရေးပြည်နယ်ရန်ပုံငွေ ကျပ်(၁၈၆.၁၇)သန်းဖြင့် ဖောက်လုပ်ပေးခဲ့ပါတယ်။ ထို့အတူ ဖနိုင်လမ်းခွဲ-တန်ကူ-စရောင်းဗားချောင်းအထိ (၂၈)မိုင်ကို ၂၀၁၆-၂၀၁ရ ဘဏ္ဍာရေးနှစ်မှာ ကျေးလက် ဒေသဖွံ့ ဖြိုးတိုးတက်ရေးဦးစီးဌာနကနေပြီးတော့ ပြည်ထောင်စုရန်ပုံငွေ ကျပ်(၃၅၂.၅၇၀)သန်းဖြင့် လည်းကောင်း ဖောက်လုပ်ပေးခဲ့ပြီးဖြစ်ပါတယ်။ လွှတ်တော်ကိုယ်စားလှယ် မေးမြန်းထားတဲ့ မတူပီ - လိုင်လင်းပီလမ်းပိုင်းမှာ ဆက်လက် ဖောက်လုပ်ရန် ကျန်ရှိနေတဲ့ တန်ကူ - ဆုံဆင်း - တင်နမ် - အာရု (၂၆)မိုင်အား ဖောက်လုပ်ပေးရန်နဲ့ ပတ်သက်ပြီးတော့ ၂၀၁၉-၂၀၂၀ ဘဏ္ဍာရေးနှစ်မှာ တန်ကူ - ဆုံဆင်းကြားရှိ တန်ကူမှ စရောင်းဗား ချောင်းအထိ (၂)မိုင်အား လမ်းအူကြောင်းပြောင်း၍ လမ်းသစ်ဖောက်လုပ်ရန်အတွက် ၂၀၁၉-၂၀၂၀ ဘဏ္ဍာရေးနှစ်၊ ကျေးလက်လမ်းဖွံ့ဖြိုးရေးဦးစီးဌာနရဲ့ ပြည်နယ်ရန်ပုံငွေမှာ ငွေကျပ်(၃၀.၆၃)သန်း အား လျာထားပြီးဖြစ်ရာ ရန်ပုံငွေ ခွင့်ပြုချက်အပေါ်မူတည်၍ ဆောင်ရွက်ပေးသွားမည်ဖြစ်ပါတယ်။ ကျန်ရှိနေတဲ့ လမ်းပိုင်းကို ဆက်လက်ဖောက်လုပ်ပေးနိုင်ရေးနှင့် စပ်လျဉ်းပြီးတော့ ပြည်နယ်အစိုးရ အဖွဲ့ကို တင်ပြရန်လိုပါတယ်။ ပြည်နယ်အစိုးရအဖွဲ့ကနေပြီးတော့ ထောက်ခံတင်ပြလာမယ်ဆိုလို့ ရှိရင် ရန်ပုံငွေ ရရှိမှုအပေါ်မူတည်၍ တတိယ(၅)နှစ် စီမံကိန်းလျာထားချက်တွင် လုပ်ငန်းဦးစားပေး အစီအစဉ်ဖြင့် အပိုင်းလိုက် လျာထားဆောင်ရွက်ပေးမည်ဖြစ်ပါကြောင်း ရှင်းလင်းဖြေကြားအပ်ပါတယ်။ မေးခွန်း(၂) ဖြစ်ပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ် ဦးမင်းနိုင် ရဲ့ နာဂကိုယ်ပိုင်အုပ်ချုပ်ခွင့်ရဒေသ၊ လေရှီးမြို့နယ်နှင့် လဟယ်မြို့နယ်ကြား နန်းသလိတ်ချောင်းအား မြို့နယ်ချင်းဆက် တံတားအဖြစ် ၂၀၁၉-၂၀၂၀ ဘဏ္ဍာရေးနှစ်တွင် ဆောက်လုပ်ပေးရန် အစီအစဉ် ရှိ/မရှိ မေးခွန်းနှင့်ပတ်သက်ပြီး ကျွန်တော်တို့ နယ်စပ်ရေးရာဝန်ကြီးဌာနအနေနဲ့ ကတော့ ဝေးလံခေါင်ပါးတဲ့ဒေသများမှာ ဒေသဖွံ့ဖြိုးရေးလုပ်ငန်း ဖြစ်တဲ့ လမ်းပန်းဆက်သွယ်ရေး၊ ပညာရေး၊ ကျန်းမာရေး၊ မီးလင်းရေး၊ သောက်သုံးရေနှင့် စိုက်ပျိုးရေ ရရှိရေးလုပ်ငန်းများကို အကောင်အထည်ဖော် ဆောင်ရွက်ရာမှာ ဒေသများရှိ တိုင်းရင်းသား ပြည်သူများအတွက် လတ်တလော အရေးကြီးပြီး မဖြစ်မနေလိုအပ်တဲ့ ကိစ္စများကို ဦးစားပေး အကောင်အထည်ဖော်ဆောင်ရွက်လျက်ရှိပါတယ်။ ထိုသို့ဆောင်ရွက်လျက်ရှိရာ မိမိတို့ဌာနအတွင်းမှာ တည်ရှိတဲ့ နည်းပညာနဲ့ အရင်းအမြစ် များအပေါ် အခြေခံ၍ ဆောင်ရွက်ရခြင်းဖြစ်ပါတယ်။ လွှတ်တော်ကိုယ်စားလှယ် မေးမြန်းထားတဲ့ နန်းသလိတ်ချောင်းကူးတံတားအား မြေပြင်ကွင်းဆင်း တိုင်းတာချက်အရ အရှည်ပေ(၄၀၀)ခန့် ဆောင်ရွက်ရမည်ဖြစ်ပါတယ်။ ကျွန်တော်တို့ နယ်စပ်ရေးရာဝန်ကြီးဌာနအနေနဲ့ကတော့ နည်းပညာ ဆိုင်ရာ အခြေအနေအရ ပေ(၁၈၀)နှင့်အထက် ကွန်ကရစ်တံတားများကို ဆောင်ရွက်ပေးနိုင်ခြင်း မရှိပါကြောင်း ရှင်းလင်းဖြေကြားအပ်ပါတယ်။ မေးခွန်း(၃) ဖြစ်ပါတယ်။ ချင်းပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဦးဝှေ့တင်း ရဲ့ ချင်းပြည်နယ်၊ ပလက်ဝမြို့နယ်၊ ရှင်းလက်ဝကျေးရွာအုပ်စု၊ ဆင်အိုးဝ ကျေးရွာအုပ်စုနှင့် ပတိန်တလန်ကျေးရွာအုပ်စုကြား ဖောက်လုပ်ထားတဲ့ မြေသားလမ်းအား ကျောက်ချောလမ်းအဖြစ် အဆင့်မြှင့်တင်ပေးရန် အစီအစဉ် ရှိ/မရှိ မေးခွန်းနှင့် ပတ်သက်ပြီးတော့ ချင်းပြည်နယ် ပလက်ဝမြို့နယ်၊ ရှင်းလက်ကျေးရွာအုပ်စု၊ ဆင်အိုးဝကျေးရွာအုပ်စုနှင့် ပတိန်တလန် ကျေးရွာအုပ်စုတို့ ဆက်သွယ်ထားတဲ့ မြေသားလမ်းဟာ (၂၂)မိုင်ခန့် ရှည်လျားပါတယ်။ ၂၀၁၄-၂၀၁၅ ဘဏ္ဍာရေးနှစ်မှာ ကျွန်တော်တို့ ကျေးလက်ဒေသဖွံ့ဖြိုးရေးပြည်ထောင်စုရန်ပုံငွေဖြင့် (၁၈)ပေအကျယ် လမ်းတာချဲ့ခြင်း၊ ၂၀၁၇-၂၀၁၈ ဘဏ္ဍာရေးနှစ်မှာ နယ်စပ်ဒေသဖွံ့ဖြိုးရေး ပြည်နယ်ရန်ပုံငွေဖြင့် ရှင်းလက်ဝ - ပတိန်တလန် (၃)မိုင် (၁၂)ပေ အကျယ်ကျောက်ခင်းခြင်းနှင့် ကျွန်တော်တို့ ၂၀၁၈-၂၀၁၉ ဘဏ္ဍာရေးနှစ် ပထမ(၆)လပတ်တွင် နယ်စပ်ဒေသဖွံ့ဖြိုးရေး ပြည်နယ်ရန်ပုံငွေဖြင့် ရှင်းလက်ဝ - ပတိန်တလန် (၂၂)မိုင်အနက် (၄)မိုင် လမ်းတာချဲ့ခြင်းလုပ်ငန်းများကို ဆောင်ရွက်ခဲ့ပြီး ဖြစ်ပါတယ်။ ၂၀၁၉-၂၀၂၀ ဘဏ္ဍာရေးနှစ် ချင်းပြည်နယ်အစိုးရရဲ့ နယ်စပ်ဒေသဖွံ့ဖြိုးရေးရန်ပုံငွေမှာ ကျွန်တော်တို့ ပတိန်တလန် - ဆင်အိုးဝကြား မတ်စောက်ပြီး အကွေ့အကောက်ကျဉ်းမြောင်းတဲ့ နေရာများကို (၂၁)ပေအကျယ် လမ်းတာချဲ့ခြင်းလုပ်ငန်းကို ဆောင်ရွက်ခဲ့ပါတယ်။ ပတိန်တလန် - ဆိုက်ဟား - မအူ - ဆလန်ပီလမ်းပိုင်းတွင် (၄)မိုင်အား (၂၁)ပေအကျယ် လမ်းသစ်ဆက်လက် ဖောက်လုပ်ခြင်းလုပ်ငန်း၊ လိုင်လင်းပီ- ရှင်းလက်ဝ လမ်းမပေါ်မှာရှိတဲ့ ကွန်ကရစ်တံတား (၃၀ x ၁၈)ပေ (၁)စင်း ဆောက်လုပ်ခြင်းလုပ်ငန်း၊ ရှင်းလက်ဝကျေးရွာမှာ လူကူးကြိုးတံတား (၃၇၀ x ၆) ပေ (၁) စင်း ဆောက်လုပ်ခြင်းလုပ်ငန်း၊ ပတိန်တလန် - လိုင်လင်းပီ - ရှင်းလက်ဝ လမ်းပေါ်မှာ ကွန်ကရစ်ရေပြွန် (၅)စင်း တည်ဆောက်ခြင်းလုပ်ငန်းနှင့် ဆမီး - ပတိန်တလန် - လိုင်လင်း မြေသားလမ်းပေါ်မှာ ကွန်ကရစ်ရေပြွန်(၇)စင်း တည်ဆောက်ခြင်းလုပ်ငန်းများအတွက် ရန်ပုံငွေလျာ ထားပြီးဖြစ်ရာ ရန်ပုံငွေရရှိမှုအပေါ်မူတည်၍ ဆောင်ရွက်ပေးသွားမည်ဖြစ်ပါတယ်။ လွှတ်တော်ကိုယ်စားလှယ် မေးမြန်းထားတဲ့ ချင်းပြည်နယ်၊ ပလက်ဝ၊ ရှင်းလက်ကျေး ရွာအုပ်စု၊ ဆင်အိုးဝကျေးရွာအုပ်စုနှင့် ပတိန်တလန် ကျေးရွာအုပ်စုတို့ကြား ဖောက်လုပ်နိုင်တဲ့ မြေသားလမ်းကို ကျွန်တော်တို့ ကျောက်ချောလမ်းအဆင့်မြှင့်တင်ပေးရန်နှင့် စပ်လျဉ်းပြီးတော့ ၎င်းလမ်း ပိုင်းကို ကြိုတင်စစ်ဆေးပြီး လမ်းတာချဲ့ခြင်း၊ မိုးရာသီ မြေပြိုမှုများအား ဖယ်ရှားရှင်းလင်းခြင်း လုပ်ငန်းများကို ဆောင်ရွက်ပြီးမှသာ ကျောက်ချောလမ်းအဆင့် မြှင့်တင်ဆောင်ရွက်နိုင်ရန် ရန်ပုံငွေ လျာထားရမည်ဖြစ်ပါတယ်။ ဒါကြောင့်မို့ လတ်တလောတွင် ကျောက်ချောလမ်းအဖြစ် အဆင့်မြှင့် တင်ဆောင်ရွက်ပေးရန် အစီအစဉ် မရှိသေးပါကြောင်းနှင့် သက်ဆိုင်ရာဒေသမှတာဝန်ရှိသူများမှ ကွင်းဆင်းစစ်ဆေး၍ ဒေသအတွက် အမှန်တကယ်လိုအပ်ပြီး အကျိုးဖြစ်ထွန်းစေမည်ဖြစ်ကြောင်း စိစစ်ထောက်ခံ တင်ပြလာပါက ဘဏ္ဍာငွေရရှိမှုအပေါ် မူတည်ပြီး ပြည်နယ်အစိုးရအဖွဲ့ ရန်ပုံငွေဖြင့် နီးစပ်ရာဘဏ္ဍာရေးနှစ်များတွင် လမ်းအပိုင်းအလိုက် ကုန်ကျမည့် ရန်ပုံငွေများကို ထည့်သွင်းလျာထား ဆောင်ရွက်ပေးသွားမည်ဖြစ်ပါကြောင်း ချင်းပြည်နယ်အစိုးရအဖွဲ့၏ ဖြေရှင်းချက်အရ ရှင်းလင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့်အဖွဲ့အစည်း ဝင်များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်သုံးဦး မေးမြန်းတဲ့ မေးခွန်းများဟာ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>စစ်ကိုင်းတိုင်းဒေသကြီး၊ မုံရွာခရိုင်၊ အရာတော်မြို့နယ်ရှိ ကျေးရွာများအတွက် သဖန်းဆိပ် (ကင်းတားဆည်)မှ လွှတ်ပေးသော လက်ျာတူးမြောင်းကြီးသည် (၁၄)နှစ်ကြာသည် အထိ မြောင်းရေ မလာသောကြောင့် မည်သို့ကူညီဆောင်ရွက် ပေးမည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ ဦးလှဦး က စစ်ကိုင်းတိုင်းဒေသကြီး၊ မုံရွာခရိုင်၊ အရာတော်မြို့နယ်ရှိ ကျေးရွာများအတွက် သဖန်းဆိပ် (ကင်းတားဆည်)မှ လွှတ်ပေးသော လက်ျာတူးမြောင်းကြီးသည် (၁၄)နှစ်ကြာသည်အထိ မြောင်းရေ မလာသောကြောင့် မည်သို့ ကူညီဆောင်ရွက်ပေးမည်ကို သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1244">ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ပြည်ထောင်စု ဝန်ကြီးများ၊ ဧည့်သည်တော်များ အားလုံး မင်္ဂလာအပေါင်းနှင့် ပြည့်စုံကြပါစေကြောင်း ဂါရဝပြုနှုတ်ခွန်း ဆက်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ အမျိုးသား လွှတ်တော်ကိုယ်စားလှယ် ဦးလှဦး ဖြစ်ပါတယ်။ ကျွန်တော့်အနေနဲ့ စစ်ကိုင်းတိုင်းဒေသကြီး၊ မုံရွာခရိုင်၊ အရာတော်မြို့နယ်မှာရှိတဲ့ ကျေးရွာ များအတွက် သဖန်းဆိပ်(ကင်းတားဆည်)မှ လွှတ်ပေးတဲ့ လက်ျာတူးမြောင်းကြီးဟာ (၁၄)နှစ်ကြာ သည်အထိ မြောင်းရေမလာသောကြောင့် မည်သို့ ကူညီဆောင်ရွက်ပေးမည်ကို ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အရာတော်မြို့နယ်ဟာ ယခင်က ရေရှားပါးတဲ့ မြို့နယ်တစ်ခု ဖြစ်ခဲ့ဖူးပါတယ်။ ယခုဖွံ့ဖြိုးဆဲကာလ ဖြစ်ပါတယ်။ ကျေးလက်နေ ပြည်သူများဟာ လယ်ယာလုပ်ငန်းနဲ့ အသက်မွေးကြပါတယ်။ ယခု ကျွန်တော် တင်ပြပြောဆိုတဲ့ လာတူးမြောင်းကြီးကို အရာတော်မြို့နယ်မှာရှိကြတဲ့ အိမ်ယာရွာ၊ ရင်းရဲရွာ၊ သပိတ်လှဲရွာ၊ ဆည်ကြီးတောရွာ၊ သပြေပင်ရွာ၊ ရွာသစ်ရွာ၊ ရွှေတောင်ရွာ၊ ဟင်္သာမရွာ၊ ငှက်ပျောခြံရွာ၊ ကံသာရွာ၊ မှန်သာရွာ၊ ထန်းတောကုန်းရွာ၊ အိုးဘိုကုန်းရွာ၊ ရွှေတွင်းကုန်းရွာ၊ ဥသျှစ်ကုန်းရွာ၊ ဥသျှစ်ကျေးရွာနှင့် စက်ရွာ၊ သစ်ချိုရွာ စတဲ့ မြောင်းဘေးမှာရှိကြတဲ့ ရွာအသီးသီးတို့ရဲ့ လယ်မြေဧက(၁၅၀၀၀)ကျော်တို့ ဟာ သဖန်းဆိပ်(ကင်းတားဆည်)က လွှတ်တဲ့ လက်ျာတူးမြောင်းကြီးမှလာတဲ့ရေဖြင့် စိုက်ပျိုးကြရ ပါတယ်။ ဥက္ကဋ္ဌကြီးခင်ဗျား။ ကျေးဇူးပြုပြီးတော့ Power Point သုံးစွဲခွင့်ပြုဖို့ ခွင့်တောင်းခံ အပ်ပါတယ်။ အဲဒီ တူးမြောင်းကြီးဟာ ၁၉၉ရ ခုနှစ်က စတင်တူးဖော်ခဲ့တဲ့နေရာမှာ ၂၀၀၄ ခုနှစ်အထိ မြောင်းရေ ကောင်းကောင်းရရှိခဲ့ပါတယ်။ မြောင်းဘေးမှ ကျေးရွာအားလုံးဟာ လယ်ယာ စိုက်ပျိုးရေးနဲ့ မွေးမြူရေးမှာ များစွာ အဆင်ပြေခဲ့ကြပါတယ်။ ဒါပေမဲ့ ၂၀၀၅ ခုနှစ်ကစပြီးတော့ ဆက်တိုက် ယနေ့အထိ မြောင်းရေမလာတာ ကြာခဲ့ပါပြီ။ လယ်သမားတွေဟာ ရေကို တမျှော်မျှော်နဲ့ နေကြရပါတယ်။ မြောင်းဘေးမှာရှိကြတဲ့ ယာခင်းတွေထဲမှာ ရေလျှံတွင်းတူးပြီးတော့ မြောင်းထဲကို ထည့်ပေးပေမယ့်လည်းပဲ လုံလောက်တဲ့ရေ မရပါဘူး။ ရာသီဥတုမိုးကို စောင့်မျှော်ပြီးတော့ စိုက်ပျိုးရ တာ အဆင်မပြေပါဘူး။ အဲဒီလိုနေကြရတဲ့ကာလကလည်း ကြာမြင့်ခဲ့ပါပြီ။ လက်ျာတူးမြောင်း ရေ ဆက်တိုက်မလာသည်မှာ (၁၄)နှစ်ကြာပြီ ဖြစ်ပါတယ်။ ယခင်နှစ်များက သက်ဆိုင်ရာဌာန တို့ကို တင်ပြပြောဆိုခဲ့ပေမယ့်လို့ မြောင်းရေလာအောင် ဆောင်ရွက်မပေးကြပါဘူး။ ယခုအခါမှာ ပြည်သူ များကိုယ်စားပြုတဲ့ ပြည်သူ့အစိုးရဖြစ်နေသည့်အတွက် သက်ဆိုင်ရာစိုက်ပျိုးရေးနှင့် မွေးမြူရေး ဌာနမှ ပြည်သူများအတွက် အကူအညီကောင်းစွာပေးမယ်လို့ မျှော်လင့်ပါသောကြောင့် ဥက္ကဋ္ဌကြီးမှ တစ်ဆင့် ဤမေးခွန်းကို မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>စစ်ကိုင်းတိုင်းဒေသကြီး၊ တမူးခရိုင်၊ ခါမ်းပါတ်မြို့၊ အမှတ်(၁)ရပ်ကွက်အတွက် စိမ့်စမ်းရေ သွယ်ယူ ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ ဦးမောင်မောင်လတ် က စစ်ကိုင်းတိုင်းဒေသကြီး၊ တမူးခရိုင်၊ ခါမ်းပါတ်မြို့၊ အမှတ်(၁)ရပ်ကွက် အတွက် စိမ့်စမ်းရေ သွယ်ယူပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1249">ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ မေးခွန်းမေးမြန်းရတဲ့အကြောင်းအရင်းကို တင်ပြပါမယ်။ ၂၀၁၉ ခုနှစ်၊ ဧပြီလ လွှတ်တော်အစည်းအဝေးများ ရပ်နားထားချိန် တမူးခရိုင်၊ ခါမ်းပါတ်မြို့၊ အမှတ်(၁)ရပ်ကွက်ရှိ ရပ်ကွက်အုပ်ချုပ်ရေးမှူး၊ ဒေသခံပြည်သူများ၊ ရပ်မိရပ်ဖများနှင့် တွေ့ဆုံချိန် သောက်သုံးရေ လုံလောက်စွာ ရရှိလိုပါကြောင်း ဆွေးနွေးပြောကြားလာပါတယ်။ ယခုလက်ရှိ အသုံးပြုနေသော စိမ့်စမ်းရေကို လိုင်းခွဲ(၆)ခုဖြင့် အလှည့်ကျခွဲဝေအသုံးပြု နေရပါတယ်။ အဓိကအားဖြင့် အမှတ်(၁)ရပ်ကွက်အတွင်းမှာရှိတဲ့ တိုက်နယ်ဆေးရုံအတွက် သုံးရေ လုံလောက်စွာ မရရှိခြင်းမှာ ပြည်သူများ၏ ကျန်းမာရေးနှင့် ဆေးဝါးကုသရေးကို ဆိုးရွားစွာ ထိခိုက် လာစေကြောင်းလည်း ပြောဆိုလာကြပါတယ်။ ယခုလက်ရှိအသုံးပြုနေသော စိမ့်စမ်းရေသွယ်တန်း မှုထက် ရေရရှိနိုင်မှုပိုသော စိမ့်စမ်းရေသွယ်တန်းမှုအသစ် ဆောင်ရွက်လိုပါကြောင်းနှင့် ပြည်သူများ၏ ထည့်ဝင်ငွေဖြင့် နှစ်လက်မခွဲပိုက် ကျပ်သိန်း(၅၀)ဖိုးခန့် ဝယ်ယူစုဆောင်းထားပြီးဖြစ်ကြောင်းလည်း လက်တွေ့ပြသ ပြောဆိုလာကြပါတယ်။ အဆိုပါ စိမ့်စမ်းရေသွယ်တန်းမှုအသစ် ဆောင်ရွက်နိုင်ရန် ဂါလန်(၅၀၀၀)ဆံ့ ရေစုကန်ကို တည်ဆောက်အသုံးပြုပါက ဆေးရုံနှင့် စာသင်ကျောင်း အပါအဝင် လူနေအိမ်ခြေ အားလုံးနီးပါးသို့ သောက်သုံးရေများ လုံလောက်စွာ ဖြန့်ဖြူးပေးနိုင်မှာဖြစ်ပါတယ်။ နိုင်ငံတော်အစိုးရမှ ဆောင်ရွက်ပေးနိုင်ရန် ဒေသခံတိုင်းရင်းသားများက တင်ပြ တောင်းခံ လာကြတာဖြစ်ပါတယ်။ သို့ဖြစ်ပါ၍ စစ်ကိုင်းတိုင်းဒေသကြီး၊ တမူးခရိုင်၊ ခါမ်းပါတ်မြို့၊ အမှတ်(၁) ရပ်ကွက်အတွက် စိမ့်စမ်းရေသွယ်ယူပေးနိုင်ခြင်း ရှိ/မရှိ ဒေသခံတိုင်းရင်းသားများ ကိုယ်စား အမျိုးသားလွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာသို့ ရိုသေစွာ မေးမြန်းအပ်ပါတယ်ခင်ဗျား။</speech>
<title>ဆည်မြောင်းနှင့်ရေအသုံးချမှု စီမံခန့်ခွဲရေးဦးစီးဌာနနှင့် ရေအားလျှပ်စစ် အကောင်အထည်ဖော်ရေး ဦးစီးဌာနတို့မှ ထိန်းသိမ်းစောင့်ရှောက်လျက်ရှိသော တမံကြီးများကို အန္တရာယ်ကင်း လုံခြုံစိတ်ချရ စေရေး မည်ကဲ့သို့ စနစ်တကျ ထိန်းသိမ်းစောင့်ရှောက်နေသည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၂)မှ ဦးထွန်းထွန်းဦး က ဆည်မြောင်းနှင့် ရေအသုံးချမှုစီမံခန့်ခွဲရေးဦးစီးဌာနနှင့် ရေအားလျှပ်စစ်အကောင် အထည်ဖော်ရေးဦးစီးဌာနတို့မှ ထိန်းသိမ်းစောင့်ရှောက်လျက်ရှိသော တမံကြီးများကို အန္တရာယ်ကင်း လုံခြုံစိတ်ချရစေရေး မည်ကဲ့သို့ စနစ်တကျ ထိန်းသိမ်းစောင့်ရှောက်နေသည်ကို သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1288">ဦးထွန်းထွန်းဦး၊ မန္တလေးတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျား။ မန္တလေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ကျွန်တော် ဦးထွန်းထွန်းဦး က ဆည် တမံကြီးများ ထိန်းသိမ်းစောင့်ရှောက်မှုများနှင့် ပက်သက်တဲ့ကိစ္စကို မေးမြန်းသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ စီးဆင်းနေသော မြစ်၊ ချောင်းများရဲ့ စီးဆင်းရေ အစိတ်အပိုင်းအချို့ကို သိုလှောင်ထားပြီး ရာသီမလပ် သောက်သုံးရေနှင့် စိုက်ပျိုးရေရရှိရေး၊ ရေစီး ရေလျှံမှု ကာကွယ်တားဆီးရေးနှင့် လျှပ်စစ်ဓာတ်အား ထုတ်ယူနိုင်ရေးတို့အတွက် ဆည်တမံများကို တည်ဆောက်ကြရပါတယ်။ တည်ဆောက်တဲ့အခါမှာလည်း ရေလှောင်မည့်ပမာဏ၊ ရေအမြင့်၊ တမံရဲ့ အမြင့်၊ တမံရဲ့ ဒီဇိုင်း၊ ဘူမိဗေဒအခြေအနေ၊ ဇလဗေဒအခြေအနေ၊ တမံတည်ဆောက်မယ့်ဒေသရဲ့ သဘာဝပတ်ဝန်းကျင်နဲ့ ဒေသခံများရဲ့ လူမှုဘဝတွေကို ထိခိုက်နိုင်တဲ့အခြေအနေ အစရှိတဲ့ အချက် များစွာကို ရှုထောင့်ပေါင်းစုံက ထည့်သွင်းတွက်ချက် စနစ်တကျ စီမံတည်ဆောက်ကြရပါတယ်။ တာတမံနဲ့ဆက်စပ်အဆောက်အအုံများကို အရည်အသွေးပြည့်မီ ခိုင်ခံ့အောင် စနစ်တကျ ဂရုတစိုက် တည်ဆောက်ရသလို တည်ဆောက်ပြီး ဆည်တမံဆိုင်ရာလုပ်ငန်းများကို စနစ်တကျ ထိန်းသိမ်း စောင့်ရှောက်နိုင်ဖို့လည်း အထူးလိုအပ်ပါတယ်။ ဆည်တမံ ဒီဇိုင်းပုံထုတ်လုပ်မှုနှင့် တည်ဆောက်မှု များ မည်မျှပင် ကောင်းမွန်စေကာမူ စနစ်တကျ ထိန်းသိမ်းစောင့်ရှောက်ရေးကို မလုပ်ဆောင်နိုင် ပါက ကြီးမားသောဘေးအန္တရာယ်နှင့် ထိခိုက်နစ်နာဆုံးရှုံးမှုတွေ ကြုံတွေ့ရနိုင်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မြန်မာနိုင်ငံမှာ ဆည်မြောင်း(၂၄၂)ခုရှိသည့် အနက် အဓိက ဖိဖိစီးစီး ဂရုစိုက်ထိန်းသိမ်းစောင့်ရှောက်ရန်လိုအပ်သောတမံကြီးများမှာ ဆည်မြောင်း နှင့်ရေအသုံးချမှုဦးစီးဌာနတွင် (၃၅)ခုခန့်နှင့် ရေအားလျှပ်စစ်အကောင်အထည်ဖော်ရေးဦးစီးဌာန တွင် (၇)ခုခန့်သာရှိကြောင်း သိရှိရပါတယ်။ အထူးသဖြင့် အခုလို မိုးရာသီကာလ ရောက်ပြီဆိုရင် အဆိုပါ တမံကြီးများရဲ့ အောက်ဖက်မှာ နေထိုင်ကြရတဲ့ ဒေသခံပြည်သူများဟာ အလွန်စိုးရိမ်ပူပန် ကြရပါတယ်။ ယမန်နှစ်က ထွာဆည်ရဲ့ ရေလွှဲကျိုးပဲ့ကာ ဒေသခံပြည်သူများစွာ ဆုံးရှုံးနစ်နာ ဘေးဒုက္ခရောက်ခဲ့ကြရပြီး တောင်နဝင်းဆည်ကြီးရဲ့ တမံထိပ်မျက်နှာပြင်မှ အက်ကွဲကြောင်းများ ပေါ်လာလို့ ဒေသခံများ အထိတ်တလန့်ဖြစ်ခဲ့ကြရခြင်းများကြောင့် ပို၍ စိုးရိမ်ပူပန်နေကြပါတယ်။ ကြိုတင်ကာကွယ်ခြင်းဟာ ကုသခြင်းထက် ပိုကောင်းတယ်ဆိုတဲ့ စကားလိုပဲ မဖြစ်ခင် ကတည်းက ကြိုတင်ကာကွယ် စီမံဆောင်ရွက် လုပ်ကိုင်ထားရမှာဖြစ်ပါတယ်။ အထူးသဖြင့် မိုးရာသီကာလမှာ တမံကြီးများကို စောင့်ကြပ်စစ်ဆေးမှုများ ဆောင်ရွက်နိုင်ရန်အတွက် အရေးပေါ် အခြေအနေကြုံတွေ့ပါက ဖြေရှင်းစီမံလုပ်ကိုင်နိုင်တဲ့ တမံအတွေ့အကြုံရှိ ကျွမ်းကျင်ဝန်ထမ်းများ လုံလောက်အောင် တာဝန်ချထားဖို့လိုအပ်သလို ဆက်သွယ်ရေးကိရိယာ၊ ယာဉ်၊ ယန္တရား၊ စက်သုံးဆီ၊ စားရေရိက္ခာ၊ အထောက်အကူပြု ဆက်စပ်ပစ္စည်းကိရိယာများနှင့် လုံလောက်သော တမံ ထိန်းသိမ်း စရိတ်များကို ကြိုတင်စုဆောင်း စီမံဆောင်ရွက်ထားဖို့လည်း လိုအပ်မှာဖြစ်ပါတယ်။ အထက်ပါ ပစ္စည်းများနှင့် လုပ်ငန်းများကို အုပ်ချုပ်နိုင်ရန် တမံအတွေ့အကြုံရှိ အရာရှိအဆင့်များကိုလည်း ခုလို မိုးရာသီကာလမှာ ဆည်တမံနေရာတွင် နေ့၊ ညမပြတ် တာဝန်ချထားပေးသင့်ပါတယ်။ သို့မှသာ တစ်စုံတစ်ရာ ဖြစ်ပွားပေါ်ပေါက်ခဲ့ပါက ချက်ချင်းဆုံးဖြတ် ဖြေရှင်းပေးနိုင်သလို သက်ဆိုင်ရာ ဒေသ အာဏာပိုင်များနှင့်လည်း အလျင်အမြန် ညှိနှိုင်းဆောင်ရွက်နိုင်မှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မိုးရာသီကာလတစ်လျှောက်မှာတော့ ဆည် တမံကြီးတွေတည်ရှိတဲ့ ဒေသနေ ပြည်သူများကိုလည်း မြစ်ချောင်းများရဲ့ ရေအတက်အကျ၊ ရာသီ ဥတုအခြေအနေ၊ တမံကြီးများရဲ့ အခြေအနေနဲ့ ဒေသအလိုက် ရေကြီးနိုင်တဲ့အခြေအနေသတင်းများ ကိုလည်း ်တစ်ပြေးညီသိရှိအောင် နည်းလမ်းပေါင်းစုံ အသုံးပြုပြီ ကြိုတင်သတင်းထုတ်ပြန် ပေးနိုင်အောင်လည်း စီမံဆောင်ရွက်ပေးရမှာ ဖြစ်ပါတယ်။ ယခုခေတ် ရာသီဥတုဟာ ဘာမှမဖြစ်နိုင် ဘူးဆိုတာ ဘာမှမရှိတော့ပါ၍ နိုင်ငံတော်နှင့် ပြည်သူများ၏အကျိုးငှာ ဥက္ကဋ္ဌကြီးမှတစ်ဆင့် မေးမြန်း လိုသည်မှာ ဆည်မြောင်းနှင့် ရေအသုံးချမှုစီမံခန့်ခွဲရေးဦးစီးဌာနနှင့် ရေအားလျှပ်စစ် အကောင် အထည်ဖော်ရေးဦးစီးဌာနများမှ ထိန်းသိမ်းစောင့်ရှောက်လျက်ရှိသော တမံကြီးများကို အန္တရာယ်ကင်း လုံခြုံစိတ်ချရစေရန် မည်ကဲ့သို့ စနစ်တကျ ထိန်းသိမ်းစောင့်ရှောက် စီမံဆောင်ရွက်နေသည်ကို သိရှိ လိုပါကြောင်း မေးမြန်းအပ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြား ပေးဖို့ ဖြစ်ပါတယ်။</speech>
<speech><agency id="11">ဦးလှကျော် (ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ ခင်ဗျား။ ဦးစွာ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးလှဦး ရဲ့ စစ်ကိုင်းတိုင်းဒေသကြီး၊ အရာတော်မြို့နယ်မှာရှိတဲ့ ကျေးရွာများအတွက် သဖန်းဆိပ် (ကင်းတားဆည်)ကနေ လက်ျာတူးမြောင်းကြီးအနေနဲ့ (၁၄)နှစ်ကြာသည်အထိ မြောင်းရေမလာ သောကြောင့် မည်ကဲ့သို့ ကူညီဆောင်ရွက်ပေးမည်ဆိုတဲ့ သိရှိလိုခြင်းမေးခွန်းအပေါ်မှာ စစ်ကိုင်း တိုင်းဒေသကြီးအစိုးရအဖွဲ့ရဲ့ ဖြေကြားချက်နှင့်အတူ ညှိနှိုင်းပေါင်းစပ် ဖြေကြားပါမယ်။ ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး၊ တန့်ဆည်၊ ရေဦး၊ ဒီပဲယင်းမြို့နယ်များမှာရှိတဲ့ (ကင်းတား)လက်ျားမြောင်းမကြီးဟာ စုစုပေါင်းအလျား(၅၅)မိုင် ရှည်လျားပါတယ်။ လယ်မြေဧက (၁၅၀၀၀၀)ခန့်ကို စိုက်ပျိုးရေပေးဝေလျက်ရှိပါတယ်။ လွှတ်တော်ကိုယ်စားလှယ်ကြီးရဲ့ မေးခွန်းမှာ ပါတဲ့ ဒီပဲယင်းမြို့နယ်အတွင်းရှိ ကျေးရွာများရဲ့ လယ်ယာမြေတွေဟာ (ကင်းတား) လာမြောင်းမ ကြီးရဲ့ အဖျားပိုင်းမှာတည်ရှိပါတယ်။ အရာတော်တိုးချဲ့ မြောင်းရဲ့ လက်တံမြောင်း (၃)၊ (၄)၊ (၆)၊ (၇)နဲ့ တိုက်ရိုက်မိုင်နာမြောင်း (၄)၊(၅)၊(၆)၊(၇) မြောင်းတွေကနေ ရေပေးဝေတဲ့ဧရိယာများ ဖြစ်ကြပါတယ်။ အဆိုပါ (ကင်းတား)လက်ျားမြောင်းမကြီးနဲ့ စိုက်ပျိုးရေပေးဝေရတဲ့ လယ်ယာမြေတွေဟာ မိုးရေကို အဓိကထား စိုက်ပျိုးကြရပါတယ်။ ဆည်ရေ တစ်စိတ်တစ်ပိုင်းကို ဖြည့်စွက်ပေးဝေရတဲ့ စိုက်ပျိုး ဧရိယာများဖြစ်ကြပါတယ်။ သဖန်းဆိပ်ဆည်ရေကို အရာတော်တိုးချဲ့မြောင်းအဆုံးမှာရှိတဲ့ ကျေးရွာတွေက လယ်မြေ တွေကို ရေပေးဝေရာမှာ အလျား(၅၅)မိုင်ကျော် ရှည်လျားတဲ့ (ကင်းတား)လက်ျားမြောင်းမကြီးက တစ်ဆင့် ခွဲထွက်တဲ့ အလျား(၁၄)မိုင်ရှည်လျားတဲ့ အရာတော်တိုးချဲ့မြောင်းကနေပြီးတော့ စိုက်ပျိုး ရေ ဖြည့်စွက်ပေးဝေရခြင်းဖြစ်ပါတယ်။ မိုးရွာသွန်းမှုမရှိလို့ ရေလိုအပ်တဲ့မြောင်းအရင်း ပိုင်းနဲ့ အလယ်ပိုင်းမှာရှိတဲ့ တောင်သူတွေက ဆည်ရေကို ဦးစွာရယူကြတဲ့အတွက် မြောင်းအဖျားပိုင်း ဧရိယာတွေမှာ စိုက်ပျိုးရေအခက်အခဲများ ဖြစ်ပေါ်လျက်ရှိပါတယ်။ ဒါ့အပြင် ဆည်မြောင်းနှင့် ရေအသုံးချမှုစီမံခန့်ခွဲရေးဦးစီးဌာနအနေနဲ့ ဆည်ရေသောက် စနစ်အတွင်း သတ်မှတ်ရေးဆွဲထားတဲ့ ရေလှည့်ဇယားအတိုင်း ရေပေးဝေမယ့်စနစ်ကို တောင်သူတွေ သိရှိနားလည်ပြီး လိုက်နာဆောင်ရွက်နိုင်စေဖို့၊ လယ်ကြားမြောင်းတွေတူးပြီး ရေရယူဖို့၊ ရှင်းလင်း ဆွေးနွေး အသိပေးခြင်းတွေကိုလည်းပဲ နှစ်စဉ် ရေပေးရာသီမှာ ပုံမှန်ဆောင်ရွက်နေတဲ့အခြေအနေ ဖြစ်ပါတယ်။ သို့သော်လည်းပဲ တောင်သူများအပိုင်းက တာဝန်ယူ တူးဖော်ဆောင်ရွက်ရမယ့် လယ်ကြားမြောင်းတွေကို တူးဖော်ခြင်းမပြုဘဲ ကွက်ဆင့်သောက်စနစ်နဲ့သာ ရေရယူစိုက်ပျိုးလျက် ရှိတဲ့အခြေအနေဖြစ်ပါတယ်။ ဒါကြောင့် ရေလှည့်ဇယားရဲ့ သတ်မှတ်ရက်များအတိုင်း သတ်မှတ်ရေသောက်ဧရိယာတွေမှာ ရေပြည့်စုံဖူလုံစွာ ရရှိခြင်းမရှိဘဲနဲ့ မြောင်းအရင်းပိုင်းနဲ့ အဖျားပိုင်းက တောင်သူတွေကြား ရေပေး၊ ရေယူ အခက်အခဲများ ဖြစ်ပေါ်စေလျက်ရှိတဲ့အတွက် မိမိတို့ သက်ဆိုင်ရာဝန်ထမ်းတွေကလည်းပဲ အစဉ်အမြဲ ဖြေရှင်းဆောင်ရွက်ပေးရတာရှိပါတယ်။ ဥက္ကဋ္ဌကြီးခင်ဗျား။ (ကင်းတား)လက်ျားမြောင်းမကြီးဟာ တည်ဆောက်ပြီးစီးခဲ့တာ နှစ် ကာလကြာမြင့်လာပြီဖြစ်ပါတယ်။ လက်ရှိအခြေအနေမှာ မူလဒီဇိုင်းပုံစံအတိုင်း မရတော့တဲ့ အခြေ အနေဖြစ်ပါတယ်။ အရာတော်တိုးချဲ့မြောင်းနဲ့ ဘုတလင်တိုးချဲ့မြောင်းတွေကို ထပ်မံတိုးချဲ့ပြီး စိုက်ပျိုးရေပေးဝေရတဲ့အတွက်ကြောင့်လည်း လိုအပ်တဲ့ရေထုရဲ့ စီးနှုန်း ပြည့်မီအောင် ပေးဝေနိုင် ခြင်းမရှိတဲ့အတွက် အချို့နှစ်တွေမှာ စိုက်ပျိုးရေအခက်အခဲများ ဖြစ်ပေါ်လျက်ရှိပါတယ်။ သို့ဖြစ်တဲ့ အတွက် ဆည်ရေကိုလျင်မြန်စွာပေးဝေနိုင်ဖို့ (ကင်းတား)လာမြောင်းမကြီးတစ်လျှောက် ပုံစံကျ ပြုပြင်ခြင်း၊ လိုအပ်တဲ့ရေပေးအဆောက်အအုံတွေ ပြုပြင်တည်ဆောက်ခြင်း စတဲ့အဆင့်မြှင့်တင်ခြင်း လုပ်ငန်းတွေကို ဆောင်ရွက်ပေးဖို့ လိုအပ်လာပါတယ်။ အဲဒီလုပ်ငန်းတွေ အကောင်အထည်ဖော်ဖို့ ၂၀၁၉-၂၀၂၀ ခုနှစ် ကနေ ၂၀၂၄-၂၀၂၅ ခုနှစ် အတွင်းမှာ ဂျပန်နိုင်ငံ ODA ချေးငွေနဲ့ဆောင်ရွက်မယ့် စိုက်ပျိုးဝင်ငွေ တိုးတက်မှုစီမံကိန်းကို ထည့်သွင်းလျာထားဆောင်ရွက်သွားဖို့ အစီအမံများ ချမှတ်ထားပြီး ဖြစ်ပါတယ်။ အဆိုပါစီမံကိန်း မဆောင်ရွက်နိုင်ခင်မှာတော့ စိုက်ပျိုးရေအခက်အခဲ မဖြစ်ပေါ်စေဖို့အတွက် လတ်တလောမှာ သာမန် ပြင်ဆင်ထိန်းသိမ်းခြင်းလုပ်ငန်းများနဲ့ စီမံဆောင်ရွက်ပေးလျက်ရှိကြောင်းကို Power Point ဖြင့် ရှင်းလင်းတင်ပြခွင့်ပြုနိုင်ပါရန် တင်ပြအပ်ပါတယ်။ သို့ဖြစ်တဲ့အတွက် (ကင်းတား)လင်္ကျားမြောင်းမကြီးရဲ့ အရာတော်တိုးချဲ့မြောင်းအဆုံးရှိ ကျေးရွာတွေက လယ်မြေများ စိုက်ပျိုးရေအခက်အခဲမရှိစေဖို့ မြောင်းအရင်းပိုင်းမှာရှိတဲ့ တောင်သူ တွေကလည်းပဲ သတ်မှတ်ထားတဲ့ ရေလှည့်ဇယားအတိုင်း တိကျစွာလိုက်နာပြီး ညီညွတ်မျှတစွာ စိုက်ပျိုးရေရယူရန် လိုအပ်ပါတယ်။ တောင်သူများအနေနဲ့ ကွက်ဆင့်သောက်စနစ် ရေယူခြင်း မပြုဘဲနဲ့ လယ်ကြားမြောင်းတွေဖောက်ပြီး စနစ်တကျ စိုက်ပျိုးရေရယူဖို့ လိုအပ်ပါတယ်။ မိမိ တို့ဝန်ထမ်းများအနေနဲ့ တောင်သူတွေကို စည်းရုံးဆွေးနွေးပြီး အထူးအလေးထား စီမံဆောင်ရွက် ပေးသွားမည်ဖြစ်ပါကြောင်းနှင့် (ကင်းတား) လ မြောင်းမကြီးနဲ့ အရာတော်တိုးချဲ့မြောင်း အဆင့် မြှင့်တင်ပြုပြင်ခြင်းလုပ်ငန်းကို ၂၀၁၉-၂၀၂၀ ခုနှစ်မှ ၂၀၂၄-၂၀၂၅ ခုနှစ်အတွင်း ဂျပန် ODA ချေးငွေနဲ့ ဆောင်ရွက်မယ့် စိုက်ပျိုးရေးဖွံ့ဖြိုးတိုးတက်မှုစီမံကိန်းမှာ ထည့်သွင်း လျာထားပြီးဖြစ်တဲ့အတွက် နှစ်အလိုက်လုပ်ငန်းများ စီမံအကောင်အထည်ဖော် ဆောင်ရွက်ပေးသွားမည်ဖြစ်ပါကြောင်း စစ်ကိုင်း တိုင်းဒေသကြီး အစိုးရအဖွဲ့ရဲ့ ဖြေကြားချက်နှင့်အတူ ပေါင်းစပ်ရှင်းလင်း ဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ ခင်ဗျား။ ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးမောင်မောင်လတ် ရဲ့ တမူးခရိုင်၊ ခါမ်းပါတ်မြို့၊ အမှတ်(၁)ရပ်ကွက်အတွက် စိမ့်စမ်းရေ သွယ်ယူပေးနိုင်ခြင်း ရှိ/မရှိ သိလိုတဲ့မေးခွန်းကို စစ်ကိုင်းတိုင်းဒေသကြီး အစိုးရအဖွဲ့ရဲ့ ဖြေကြားချက်နှင့်အတူ ပေါင်းစပ်ဖြေကြားပေးပါမယ်။ ဥက္ကဋ္ဌကြီးခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုးရေးဦးစီးဌာနအနေနဲ့ ကျေးလက်နေပြည်သူတွေ သန့်ရှင်းသော သောက်သုံးရေရဖို့ ကျေးလက်ရေရရှိရေးလုပ်ငန်းတွေကိုလည်း အကောင်အထည် ဖော်ဆောင်ရွက်ပေးလျက်ရှိပါတယ်။ တမူးမြို့နယ်အတွင်းမှာဆိုရင် လွန်ခဲ့တဲ့ ၂၀၁၈-၂၀၁၉ ဘဏ္ဍာရေးနှစ်၊ (၂၀၁၈ ခုနှစ်၊ အောက်တိုဘာလ မှ ၂၀၁၉ ခုနှစ်၊ စက်တင်ဘာလအထိ) Mini ဘတ်ဂျက်မှာ ခွင့်ပြုရန်ပုံငွေနဲ့ ကျေးရွာ (၁)ရွာမှာ တွင်းနက်(၁)တွင်း၊ မွမ်းမံရန်ပုံငွေနဲ့ ကျေးရွာ(၂)ရွာမှာ လက်တွင်း(၁)တွင်းတူးခြင်း အခြားရေရရှိရေးလုပ်ငန်းတို့ကို ဆောင်ရွက်ပေးလျက်ရှိပါတယ်။ ၂၀၁၉-၂၀၂၀ ဘဏ္ဍာရေးနှစ်မှာတော့ မူလခွင့်ပြုရန်ပုံငွေနဲ့ ကျေးရွာ(၃)ရွာမှာ ရေရရှိရေးလုပ်ငန်း(၃)ခု ဆောင်ရွက်ဖို့အတွက် လျာထားပြီး ဖြစ်ပါတယ်။ ကျေးလက်ဒေသဖွံ့ဖြိုးတိုးတက်ရေးဦးစီးဌာနအနေနဲ့ ကျေးလက်ဒေသ သောက်သုံးရေ ရရှိရေးလုပ်ငန်းတွေအပြင် မြို့ရေရရှိရေးလုပ်ငန်းတွေနဲ့ ပတ်သက်ပြီး လုပ်ငန်းတွေကို ကြီးကြပ် အကောင်အထည်ဖော်ဆောင်ရွက်ရတဲ့ ဦးစီးဌာန Executing Agency ဖြင့် တာဝန်ယူထားပါတယ်။ JICA ODA Loan ချေးငွေနဲ့ရယူပြီးတော့မှ ၂၀၁၃-၂၀၁၄ ဘဏ္ဍာရေးနှစ်ကစပြီး မြို့နယ်စည်ပင် သာယာရေးအဖွဲ့တွေက မြို့ရေပေးရေးလုပ်ငန်းတွေကို ကြီးကြပ်အကောင်အထည်ဖော် ဆောင်ရွက် လျက်ရှိပါတယ်။ မြို့ရေရရှိရေးလုပ်ငန်းတွေအတွက် JICA ODA Loan ချေးငွေနဲ့ ဆင်းရဲမှုလျှော့ချရေး ဆိုင်ရာ ဒေသတွင်းဖွံ့ဖြိုးမှုစီမံကိန်း အဆင့်- ၁ ဖြင့် မြို့နယ်ပေါင်း(၂၃)မြို့နယ်မှာ အကောင်အထည်ဖော် ဆောင်ရွက်နိုင်ခဲ့ပါတယ်။ ဆင်းရဲမှုလျှော့ချရေးဆိုင်ရာ ဒေသတွင်းဖွံ့ဖြိုးမှုစီမံကိန်း အဆင့်- ၂ ဖြင့် မြို့နယ်ပေါင်း (၂၂)မြို့နယ်မှာ ဆောင်ရွက်လျက်ရှိပါတယ်။ ဒေသတွင်းအခြေခံအဆောက်အအုံ မြှင့်တင်ရေး စီမံကိန်းအဆင့်- ၃ မှာလည်းပဲ မြို့နယ်ပေါင်း(၁၀)မြို့နယ်မှာ အကောင်အထည်ဖော် ဆောင်ရွက်သွားမှာဖြစ်ပါတယ်။ JICA ODA Loan အနေနဲ့ စုစုပေါင်းမြို့နယ် (၅၅)မြို့နယ်မှာ မြို့ရေ ပေးရေးလုပ်ငန်းများကို ဆောင်ရွက်လျက်ရှိသော်လည်းပဲ တမူးမြို့နယ်၊ ခါမ်းပါတ်မြို့ရေပေးရေး လုပ်ငန်းဟာ အဆိုပါ စီမံကိန်းလျာထားချက်မှာ ပါဝင်ခြင်းမရှိကြောင်း စိစစ်တွေ့ရှိရပါတယ်။ လွှတ်တော်ကိုယ်စားလှယ်ကြီး မေးမြန်းထားတဲ့ စစ်ကိုင်းတိုင်းဒေသကြီး၊ တမူးမြို့နယ်၊ ခါမ်းပါတ်မြို့၊ အမှတ်(၁)ရပ်ကွက်အတွင်း စိမ့်စမ်းရေ သွယ်ယူပေးနိုင်ခြင်း အခြေအနေနှင့် စပ်လျဉ်းပြီး ခါမ်းပါတ်မြို့၊ အမှတ်(၁)ရပ်ကွက် သောက်သုံးရေရရှိရေးဟာ မြို့ရေပေးရေးလုပ်ငန်း ဖြစ်တဲ့အတွက် တည်ဆောက်ရေးကုန်ကျစရိတ်များကို သက်ဆိုင်ရာ တိုင်းဒေသကြီးအစိုးရအဖွဲ့ ရန်ပုံငွေနဲ့ မြို့နယ် စည်ပင်သာယာရေးအဖွဲ့ ရန်ပုံငွေများမှ ကျခံဆောင်ရွက်ဖို့ လိုအပ်မည်ဖြစ်ကြောင်း တင်ပြအပ်ပါတယ်။ မိမိတို့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက်ဒေသဖွံ့ဖြိုး တိုးတက်ရေးဦးစီးဌာနအနေနဲ့ လုပ်ငန်းများ စီမံဆောင်ရွက်ရာမှာ ဖြစ်နိုင်ခြေ ရှိ/မရှိ Feasibility Survey တိုင်းတာပေးခြင်း၊ နည်းပညာအကူအညီပေးခြင်းများကို ကူညီဆောင်ရွက်ပေးသွားမှာ ဖြစ်ပါကြောင်း စစ်ကိုင်းတိုင်းဒေသကြီးအစိုးရအဖွဲ့ အနေနဲ့လည်းပဲ ၂၀၁၈-၂၀၁၉ ဘဏ္ဍာရေးနှစ်မှာ ဆောင်ရွက်ပေးဖို့ ရန်ပုံငွေ လုံလောက်မှုမရှိတဲ့အတွက် လျာထားနိုင်ခြင်း မရှိခဲ့တဲ့အလျောက် ၂၀၁၉၂၀၂၀ ဘဏ္ဍာနှစ်မှာ ရန်ပုံငွေ တင်ပြတောင်းခံပြီး ခွင့်ပြုချက်ရရှိပါက ဆက်လက်အကောင်အထည် ဖော်ဆောင်ရွက်ပေးသွားမည်ဖြစ်ပါကြောင်း လွှတ်တော်ကိုယ်စားလှယ်ကြီးရဲ့ မေးခွန်းကို ပြန်လည် ဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ် များခင်ဗျား။ မန္တလေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးထွန်းထွန်းဦး ရဲ့ မေးခွန်းအပေါ်မှာ လျှပ်စစ်နှင့်စွမ်းအင်ဝန်ကြီးဌာနနှင့် ညှိနှိုင်းပေါင်းစပ်ပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ဆက်လက်ဖြေကြားသွားမှာ ဖြစ်ပါတယ်။ မေးခွန်းလုပ်ငန်းစဉ်များ ကျယ်ပြန့်တဲ့အလျောက် ဲ့ညှာသောအားဖြင့် အကျဉ်းချုပ် ရှင်းလင်း တင်ပြခွင့်ပြုနိုင်ပါရန် တင်ပြအပ်ပါတယ်။ ဥက္ကဋ္ဌကြီးခင်ဗျား။ Power Point သုံးစွဲခွင့်ပြုပါရန် တင်ပြအပ်ပါတယ်။ စိုက်ပျိုးရေး၊ မွေးမြူရေး နှင့် ဆည်မြောင်းဝန်ကြီးဌာန၊ ဆည်မြောင်းနှင့်ရေအသုံးချမှု စီမံခန့်ခွဲရေးဦးစီးဌာနအနေနဲ့ တည်ဆောက် ထိန်းသိမ်းထားတဲ့ ရေလှောင်တမံတွေ ကြံ့ခိုင်မှုနဲ့ ဘေးကင်းလုံခြုံမှု၊ ရှေးယခင်ကတည်းက သတ်မှတ် ပြဋ္ဌာန်းထားတဲ့ လုပ်ထုံးလုပ်နည်း ညွှန်ကြားချက်တွေနှင့်အညီ ရေလှောင်တမံတစ်ခုချင်းအလိုက် မိုးရာသီ ရေးဘေးကြိုတင်ကာကွယ်ရေးစီမံချက်များ ရေးဆွဲပြီး စောင့်ကြည့် စစ်ဆေးခြင်းနဲ့ ပြုပြင် ထိန်းသိမ်းလည်ပတ်ခြင်းလုပ်ငန်းတို့ကို ရေလှောင်တမံအားလုံးမှာ တစ်ပြေးညီပုံမှန် ဆောင်ရွက် လျက်ရှိကြောင်း တင်ပြအပ်ပါတယ်။ အထူးသဖြင့် တမံနဲ့ ဆက်စပ်ရေအား အဆောက်အအုံတွေကို နေ့စဉ်မျက်မြင် စစ်ဆေး ခြင်း၊ အစီရင်ခံစာပါ လုပ်ငန်းစဉ်များအတိုင်း နေ့စဉ်ပုံမှန်စစ်ဆေးပြီးတော့ အစီရင်ခံစာအား ရုံးချုပ်ကို ပုံမှန်တင်ပြဆောင်ရွက်စေလျက်ရှိပါတယ်။ ရေလှောင်တမံတွေအများစုဟာ မြေသားတမံများဖြစ်တဲ့ အတွက်ကြောင့် တမံနှင့်ဆက်စပ် ရေအားအဆောက်အအုံတွေမှာ မူလအခြေအနေကနေ ထူးခြားတဲ့ ပြောင်းလဲမှုတွေဖြစ်ပေါ်နေမှု ရှိ/မရှိ ပုံမှန်လှည့်လည်စစ်ဆေးခြင်း၊ ရေထိန်းမျှော်စင်မှာရှိတဲ့ ရေတံခါး ဖွင့်/ပိတ်ခြင်း လုပ်ငန်းတွေကို ပုံမှန်စစ်ဆေးခြင်း၊ မိုးရာသီကာလအတွင်း ရေပိုလွှဲရဲ့ ရေဝင်လမ်း ကြောင်းနှင့် ရေစီးထွက်ရာလမ်းကြောင်းတွေမှာ ပိတ်ဆို့မှု မရှိစေရေးဆောင်ရွက်ခြင်းနှင့် တမံမှာ ထည့်သွင်းတည်ဆောက်ထားတဲ့ ရေမြောင်းတွေ ပိတ်ဆို့ခြင်းမရှိရအောင် ရှင်းလင်းခြင်း၊ မိုးရေတိုက် စားပြီး ဖြစ်ပေါ်လာတဲ့ ရေစားချောက်တွေကိုလည်း ်တစ်ပြေးညီ ပြန်လည်မြေဖို့ခြင်း၊ တမံဝင်/ထွက်လမ်းတွေ ကောင်းမွန်အောင် ထိန်းသိမ်းပြုပြင်ခြင်း၊ နေ့စဉ်မိုးရေချိန်နှင့် ရေမှတ် များကို စောင့်ကြည့်မှတ်တမ်းတင်ပြီး အထက်အဆင့်ဆင့်သို့ တင်ပြအစီရင်ခံ စီမံဆောင်ရွက်ခြင်း လုပ်ငန်းစဉ်ကို ဌာနမှာရှိတဲ့ တာဝန်ခံအင်ဂျင်နီယာတွေဟာ အနီးကပ်ကြီးကြပ်ပြီး အထူးသဖြင့် မိုးရာသီကာလမှာ အလေးထား စီမံဆောင်ရွက်လျက်ရှိပါတယ်။ ဒါ့အပြင် လိုအပ်တဲ့ ကြိုတင်ကာကွယ်မှုလုပ်ငန်းတွေကို ်တစ်ပြေးညီဆောင်ရွက် သွားနိုင်ဖို့ အရေးပေါ်ကာကွယ်ရေးပစ္စည်းတွေဖြစ်တဲ့ ကျောက်ကြီး၊ သဲ၊ ဝါး၊ မျော၊ ပီနံအိတ် စတာ တွေကို ကြိုတင်စုဆောင်းထားခြင်းနှင့်အတူ စက်ယန္တရား၊ ယာဉ်နဲ့ လုပ်သားအင်အားများကိုလည်းပဲ အရံသင့် စုဖွဲ့ထားခြင်းတို့ကို စီမံဆောင်ရွက်ထားရှိပါတယ်။ ၎င်းအပြင် ရေလှောင်တမံ၊ ရေလှောင် ပမာဏများပြားတဲ့ တမံတွေနဲ့ သက်တမ်းရင့် တမံတွေ ဘေးကင်းလုံခြုံစွာ ရေရှည်ကြံ့ခိုင်နိုင်ရန် ရည်ရွယ်ပြီးတော့ လက်ရှိအခြေအနေအရပ်ရပ်အပေါ် မူတည်သုံးသပ်မှုနဲ့အတူ ဖြည့်စွက်စီမံဖို့ လိုအပ်နေတဲ့ လုပ်ငန်းစဉ်ကို သိရှိဆောင်ရွက်နိုင်ဖို့ မိမိတို့ မြန်မာနိုင်ငံ တမံကြီးများဆိုင်ရာ အမျိုးသားကော်မတီနဲ့ ဆည်မြောင်းဝန်ထမ်းဟောင်းများအသင်းတို့က အင်ဂျင်နီယာပညာရှင်များ အနေနဲ့ ဌာနမှ ကွင်းဆင်းစစ်ဆေးရေးအဖွဲ့တွေနဲ့ ပူးပေါင်းဖွဲ့စည်းပြီး ကွင်းဆင်းစစ်ဆေး ဆောင်ရွက် ထားခဲ့ပြီး ဖြစ်ပါတယ်။ အဆိုပါအဖွဲ့တွေရဲ့ ကွင်းဆင်းစစ်ဆေးတွေ့ရှိချက်တွေအပေါ် ချက်ချင်းဆောင်ရွက်သင့်တဲ့ လုပ်ငန်းတွေကို ချက်ချင်းစီမံဆောင်ရွက်မှုနဲ့ ရေရှည်ဆောင်ရွက်ရမယ့် လုပ်ငန်းတွေကိုလည်းပဲ စူးစမ်းလေ့လာ ာင်ရွက်ရမယ့်လုပ်ငန်းအဖြစ် သတ်မှတ်ပြီး လိုအပ်သလို ညှိနှိုင်းစီမံ ထားရှိပြီးဖြစ်ပါကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ ရေလှောင်တမံအချို့ ရေပိုလွှဲတွေဟာ အောက်ခံအုတ်မြစ် ရေယို စိမ့်မှုလျော့နည်းစေဖို့နဲ့ အောက်ခံအုတ်မြစ်ခံနိုင်ဝန်အား ပိုမိုကောင်းမွန်စေဖို့အတွက် ဘိလပ်မြေ သရွတ်မှုတ်သွင်းခြင်းလုပ်ငန်းတွေကို ဆောင်ရွက်ခြင်းနဲ့အတူ တမံအချို့မှာ တမံကြံ့ခိုင်မှုစောင့်ကြည့် စစ်ဆေးတဲ့ ကိရိယာများ တပ်ဆင်ခြင်းလုပ်ငန်းတွေကိုလည်း ချက်ချင်းစီမံဆောင်ရွက်နေသလို ရေရှည်အတွက်လည်း လိုအပ်သလို လျာထားစီမံသွားမှာဖြစ်ပါတယ်။ ဒါ့အပြင် ရေစီးဝင်မှု ပမာဏ များပြားတဲ့ ရေလှောင်တမံတွေဟာ အခုရေပိုလွှဲများ ထပ်မံထည့်သွင်းတည်ဆောက်မှုနဲ့ ရေလှောင် တမံကြံ့ခိုင်မှုနဲ့ ဘေးကင်းလုံခြုံဖို့အတွက် စောင့်ကြည့်စစ်ဆေးတိုင်းတာတဲ့ Monitoring System များ တပ်ဆင်ခြင်းလုပ်ငန်းကိုလည်းပဲ ရေရှည်လုပ်ငန်းအစီအစဉ်မှာ ထည့်သွင်းလျာထားဆောင်ရွက် သွားဖို့ရှိမှာဖြစ်ပါတယ်။ ယခုအခါ ကမ္ဘာ့ဘဏ်က ကျွမ်းကျင်ပညာရှင်များမှနေပြီးတော့ Dam Safety သင်တန်း တွေနဲ့ အလုပ်ရုံဆွေးနွေးပွဲတွေကိုလည်းပဲ စီမံပို့ချဆောင်ရွက်နေတဲ့အလျောက် ယင်းက ရရှိလာတဲ့ နည်းပညာ၊ ဗဟုသုတတွေကို အခြေခံပြီးတော့ ရေလှောင်တမံ သဘာဝဘေးအန္တရာယ်တစ်ရပ်ကြောင့် ကျိုးပေါက်ပျက်စီးမှု မဖြစ်ပေါ်စေဖို့အတွက် သတ်မှတ်ထားတဲ့ လုပ်ထုံးလုပ်နည်း ပြဋ္ဌာန်းချက် များနှင့်အညီ တိကျစွာလိုက်နာဆောင်ရွက်သွားဖို့ အရေးပေါ်အခြေအနေတစ်ရပ် ဖြစ်ပေါ်လာပါက လည်း တမံအောက်ရှိ ပြည်သူတွေရဲ့ အသက်အိုးအိမ်စည်းစိမ်တွေ ထိခိုက်ပျက်စီးမှု လျော့ပါးသွား စေဖို့အတွက် ဒေသဆိုင်ရာ အုပ်ချုပ်ရေးအဖွဲ့အစည်းများနှင့် ပတ်သက်ဆက်စပ်တဲ့ဌာနဆိုင်ရာများ ပူးပေါင်းပြီး ကြိုတင်စီမံ ခန့်ခွဲဆောင်ရွက်နိုင်ဖို့အတွက် ရေလှောင်တမံတစ်ခုချင်းအလိုက် အရေးပေါ် အခြေအနေ ကြိုတင်စီမံခန့်ခွဲမှု စီမံချက်ဖြစ်တဲ့ Emergency Preparedness Plan - EPP များကို စနစ်တကျ ရေးဆွဲဆောင်ရွက်ထားပြီး ဖြစ်ပါတယ်။ ဤစီမံချက်မှာ ဌာနကနေ ပုံမှန်စောင့်ကြည့်စစ်ဆေးတဲ့ လုပ်ငန်းစဉ်တွေ၊ ကြိုတင်ကာကွယ် ဆောင်ရွက်ရမယ့် အစီအမံတွေ၊ ဒေသဆိုင်ရာ အုပ်ချုပ်ရေးအဖွဲ့အစည်းတွေ၊ ယင်းတို့နှင့်ဆက်စပ်တဲ့ ဌာနဆိုင်ရာများနှင့်အတူ ပေါင်းစပ်ညှိနှိုင်းဆောင်ရွက်ရမယ့် လုပ်ငန်းစဉ်တွေ၊ အရေးပေါ်အခြေအနေ တစ်ရပ်ရပ်မှာ တမံအောက်မှာရှိတဲ့ ရပ်ကွက်ကျေးရွာ အုပ်ချုပ်ရေးမှူးတွေကတစ်ဆင့် ပြည်သူ တွေကို ဆက်သွယ်အကြောင်းကြားရမယ့် အစီအမံတွေ၊ အရေးပေါ်အခြေအနေတွေ တုံ့ပြန် ဆောင်ရွက်ရမယ့် လုပ်ငန်းစဉ်တွေကို အဆင့်(၁)(၂)(၃)ဖြင့် ပိုင်းခြားသတ်မှတ်ထားခြင်းတို့ကိုလည်း ဖော်ပြထားရှိပြီး ဖြစ်ပါတယ်။ အရေးပေါ်အခြေအနေ၊ ကြိုတင်စီမံခန့်ခွဲမှု စီမံချက်ပါလုပ်ငန်းစဉ်တွေကို ပြည်သူများ Awareness ရဖို့အတွက်ကိုလည်းပဲ အလွယ်တကူ သိရှိနိုင်စေဖို့ နိုင်ငံတော်ပိုင်သတင်းစာများနှင့် လူမှုကွန်ရက်စာမျက်နှာတွေကနေ အသိပေးဖော်ပြထားလျက်ရှိပါတယ်။ မိမိတို့ဝန်ကြီးဌာနနဲ့ အလားတူ လျှပ်စစ်နှင့်စွမ်းအင်ဝန်ကြီးဌာန၊ ရေအားလျှပ်စစ်အကောင်အထည်ဖော်ရေးဦးစီးဌာနက လည်း တည်ဆောက်ထိန်းသိမ်းထားတဲ့ ရေလှောင်တမံတွေမှာ မိုးရာသီ ရေဘေးကြိုတင်ကာကွယ် ရေးစီမံချက်များ ရေးဆွဲပြီး နေ့/ည တာဝန်ကျဝန်ထမ်းများ ဖွဲ့စည်းမှုနှင့် အနီးကပ်စောင့်ကြည့် စစ်ဆေးခြင်းနှင့် တမံစောင့်ကြည့်စစ်ဆေးတဲ့ ကိရိယာများတပ်ဆင်စစ်ဆေးခြင်း၊ နေ့စဉ် မိုးရေချိန် နှင့် ရေအမှတ်တွေ စောင့်ကြည့်မှတ်တမ်းတင်ပြီး အထက်အဆင့်ဆင့်သို့ တင်ပြအစီရင်ခံခြင်းနှင့် တမံအတွင်းကနေ သိုလှောင်ရေကို ရေအားလျှပ်စစ်ထုတ်လုပ်ခြင်းနဲ့အတူ လိုအပ်သလို ထိန်းညှိ ထုတ်လုပ်ခြင်းစတဲ့ ထိန်းသိမ်းလည်ပတ်ခြင်းလုပ်ငန်းစဉ်တွေ ဆောင်ရွက်လျက်ရှိတဲ့အပြင် မိမိ အထက်မှာ တင်ပြခဲ့သလို အရေးပေါ်ကာကွယ်ရေးပစ္စည်းများ ကြိုတင်စုဆောင်းခြင်းနှင့် လိုအပ်မယ့် လုပ်သားအင်အားများ အရံသင့်စုဖွဲ့ ထားခြင်းဖြင့် စီမံဆောင်ရွက်လျက်ရှိပါတယ်။ သို့ဖြစ်တဲ့အတွက် ဆည်မြောင်းနှင့် ရေအသုံးချမှုစီမံခန့်ခွဲရေးဦးစီးဌာနနဲ့အတူ ရေအား လျှပ်စစ်အကောင်အထည်ဖော်ရေးဦးစီးဌာနတို့အနေနဲ့ တည်ဆောက်ထိန်းသိမ်းထားတဲ့ ရေလှောင် တမံတွေဟာ လက်ရှိပြောင်းလဲလာတဲ့ သဘာဝကြီးရဲ့ ဖြစ်စဉ်နဲ့အတူ ပြန်လည်စိစစ်သုံးသပ်ပြီး ဒါ့အပြင် ရေလှောင်တမံတွေ ကြံ့ခိုင်မှုအခြေအနေကို ထိခိုက်စေနိုင်တဲ့ အကြောင်းအရာ များ ဖြစ်ပေါ်နိုင်ဖွယ်ရှိတဲ့ အားနည်းချက်တွေကို လေ့လာဖော်ထုတ်ပြီး ရေတို၊ ရေရှည်လုပ်ငန်း စဉ်များ ပိုင်းခြားသတ်မှတ် လျာထားစီမံဆောင်ရွက်လျက်ရှိပါကြောင်းနှင့် အရေးပေါ်အခြေအနေ စီမံခန့်ခွဲမှု စီမံချက်ပါလုပ်ငန်းစဉ်တွေကို ဒေသဆိုင်ရာ အုပ်ချုပ်ရေးအဖွဲ့အစည်းတွေနှင့် ပတ်သက် ဆက်နွယ်တဲ့ ဌာနဆိုင်ရာများနဲ့ ပေါင်းစပ်ပြီး ကြိုတင်ဆောင်ရွက်ထားမှုရှိပါကြောင်း လျှပ်စစ်နှင့် စွမ်းအင်ဝန်ကြီးဌာနရဲ့ ဖြေကြားချက်နှင့်အတူ လွှတ်တော်ကိုယ်စားလှယ်ကြီးရဲ့ မေးခွန်းကို ပေါင်းစပ် ရှင်းလင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
</section>
<section value="Bill">
<bill>
<title>အမျိုးသားလွှတ်တော်က အတည်ပြုပြီး ပေးပို့ထားသော ၂၀၁၉ ခုနှစ်၊ အပင်မျိုးသစ် အကာအကွယ် ပေးရေးဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းနှင့် စပ်လျဉ်း၍ လွှတ်တော်ကိုယ်စားလှယ်က ဆွေးနွေးခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၉ ခုနှစ်၊ အပင်မျိုးသစ် အကာအကွယ်ပေးရေး ဥပဒေကြမ်းကို ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး နဝမနေ့ ၂၂-၅-၂၀၁၉ ရက်နေ့တွင် ပြင်ဆင်ချက်ဖြင့် အတည်ပြု၍ ပြည်သူ့လွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်က ပြင်ဆင်ချက်ဖြင့် အတည်ပြုပြီး ပေးပို့ထားသော ၂၀၁၉ ခုနှစ်၊ အပင်မျိုးသစ် အကာအကွယ်ပေးရေး ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြည်သူ့ လွှတ်တော်က ပြန်လည်ပေးပို့လာသော ပြင်ဆင်ချက်ကို ဆွေးနွေးရန် အမည်စာရင်း တင်သွင်းထားတဲ့ ဧရာဝတီတိုင်းဒေသကြီး မဲဆန္ဒနယ်အမှတ်(၃)မှ ဦးဆန်းမြင့် ဆွေးနွေးဖို့ဖြစ်ပါတယ်။</speech>
<speech><mp id="1339">ဦးဆန်းမြင့်၊ ဧရာဝတီတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီး၊ အမျိုးသားလွှတ်တော်ကိုယ်စားလှယ်များနှင့်တကွ ဧည့်သည်တော် များအားလုံး မင်္ဂလာပါ။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၃)မှ အမျိုးသား လွှတ်တော်ကိုယ်စားလှယ် ဦးဆန်းမြင့် ဖြစ်ပါတယ်။ ၂၀၁၉ ခုနှစ်၊ အပင်မျိုးသစ် အကာအကွယ် ပေးရေး ဥပဒေကြမ်းနှင့် စပ်လျဉ်းလို့ အခန်း(၁)၊ အပိုဒ် ၂(က)ကို ပြည်သူ့လွှတ်တော်က အဆိုပြုချက် အတိုင်း အတည်ပြုထားပါတယ်။ အဆိုပြုပြဋ္ဌာန်းချက်မှာ (က) အပင်ဆိုသည်မှာ အဏုဇီဝ သက်ရှိများမှလွဲ၍ အပင် လောကအတွင်းရှိ မည်သည့်အပင်ကိုမဆို ဆိုသည်လို့ ဖော်ပြချက်ကို ပြင်ဆင်သင့်ကြောင်း ဆွေးနွေး လိုပါတယ်။ ကျိုးကြောင်းဖော်ပြချက်ကတော့ အဏုဆိုတာ သေးငယ်သောလို့ အဓိပ္ပာယ်ရပါတယ်။ ဇီဝဆိုတာကတော့ သက်ရှိလို့ အဓိပ္ပာယ်ရပါတယ်။ ဒါပေမဲ့ အဏုဇီဝဗေဒ Micro Biology မှာ အလွန်သေးငယ်တဲ့ အဏုဇီဝမှိုဟာ Fungus Plant မှိုအပင်ဖြစ်ပါတယ်။ ဒါကြောင့် အခန်း(၁)၊ အပိုဒ် ၂(က)ကို အပင်ဆိုသည်မှာ အပင်လောကတွင်းရှိ အဏုဇီဝများ အပါအဝင် မည်သည့်အပင်ကိုမဆို ဆိုသည် ဆိုတဲ့ အမျိုးသားလွှတ်တော်ရဲ့ အတည်ပြုချက်အတိုင်းဖြစ်သင့်ပါကြောင်း အကြံပြုတင်ပြ အပ်ပါတယ်။ ဥက္ကဋ္ဌကြီးခင်ဗျား။ အခန်း(၁)၊ အသစ်ဖြည့်စွက်ချက် အပိုဒ်(ဂ)ကို ပြည်သူ့လွှတ်တော်က အပင်မျိုးသစ် ဆိုသည်မှာ လက်ရှိအပင်မျိုးနှင့် မျိုးရင်း၊ မျိုးစိတ် တူညီပြီး ဤဥပဒေပုဒ်မ ရ မှ ၁၁ အထိပါ ပြဋ္ဌာန်းချက်များနှင့် ကိုက်ညီတဲ့ ပုဒ်မ ၁၂ နဲ့ ၁၃ တို့နှင့်အညီ အမည်ပေးထားသော အပင်မျိုးကို ဆိုသည်လို့ အတည်ပြုပြဋ္ဌာန်းချက်ကို ပြင်ဆင်သင့်ပါကြောင်း ဆွေးနွေးလိုပါတယ်။ ကျိုးကြောင်းဖော်ပြချက်ကတော့ ၂၀၁၁ ခုနှစ်၊ မျိုးစေ့ဥပဒေ အခန်း(၁)၊ ပုဒ်မ ၂၊ ပုဒ်မခွဲငယ်(င)မှာ အပင်မျိုးသစ် ဆိုသည်မှာ လက်ရှိအပင်မျိုးနှင့် အနည်းဆုံး လက္ခဏာတစ်ရပ်ရပ် တွင် ထူးခြားစွာ ဆန်းသစ်မှုရှိရမည့်အပြင် စိုက်ပျိုးသည့်အခါ ယင်း၏ လက္ခဏာရပ်များမှာ ညီညာမှု ရှိပြီး ထပ်ဆင့်မျိုးပွားရာတွင်လည်း ယင်း၏လက္ခဏာရပ်များ ပြောင်းလဲမှုမရှိသော အပင်မျိုးကို ဆိုသည်လို့ ပြဋ္ဌာန်းထားပါတယ်။ ဒါ့ကြောင့် အမျိုးသားလွှတ်တော်ရဲ့ အတည်ပြုချက် အခန်း(၁)၊ အသစ်ဖြည့်စွက်ချက် အပေါ် အပိုဒ်(ဂ) အပင်မျိုးသစ် ဆိုသည်မှာ လက်ရှိအပင်မျိုးများနှင့် လက္ခဏာတစ်ရပ်ရပ်တွင် သိသာစွာကွဲလွဲမှုရှိပြီး စိုက်ပျိုးသည့်အခါ ယင်း၏လက္ခဏာရပ်များမှာ ညီညာမှုရှိ၍ ထပ်ပြီးမျိုးပွား ရာတွင်လည်း ယင်း၏လက္ခဏာရပ်များ ပြောင်းလဲမှုမရှိဘဲ ဤဥပဒေပုဒ်မ ၈ ပါအတိုင်း အပင် မျိုးသစ်ဖြစ်ရန်နှင့် ပုဒ်မ ၁၂၊ ပုဒ်မ ၁၃ တို့နှင့်အညီ အမည်ပေးထားသော အပင်မျိုးကိုဆိုသည် ဟူသော အတည်ပြုချက်မှာ ၂၀၁၁ ခုနှစ်၊ မျိုးစေ့ဥပဒေ အခန်း(၁)၊ ပုဒ်မ ၂၊ ပုဒ်မခွဲငယ်(င)ရှိ ပြဋ္ဌာန်း ချက်နှင့် ကိုက်ညီမှုရှိသည့်အတွက် အမျိုးသားလွှတ်တော်ရဲ့ အတည်ပြုချက်အတိုင်းဖြစ်သင့်ပါကြောင်း အကြံပြုတင်ပြအပ်ပါတယ်။ ဥက္ကဋ္ဌကြီးခင်ဗျား။ အခန်း(၁)မှာ အပိုဒ်(င)အဖြစ် အပင်မျိုးသစ် ကာကွယ်သည့် အပင် အရေးဆိုသည်မှာ အပင်မျိုးမွေးမြူသူများက မွေးမြူထုတ်လုပ်လိုက်သည့် အပင်မျိုးသစ်ကို ဤဥပဒေ ပုဒ်မ ၂၃ ပါ လုပ်ငန်းများ ဆောင်ရွက်ရာတွင် ယင်းမွေးမြူသူ၏ ခွင့်ပြုချက်ဖြင့် ဆောင်ရွက်ရန် ကာကွယ်နိုင်သည့် အခွင့်အရေးကို ဆိုသည်လို့ အသစ်ဖြည့်စွက်ချက် ထည့်သွင်းလိုပါတယ်။ ကျိုးကြောင်းဖော်ပြချက်ကတော့ အခန်း(၁)၊ အပိုဒ် ၂(င)မှာ အပင်မျိုးမွေးမြူသူရဲ့ ရပိုင်ခွင့် အခွင့်အရေးဆိုသည်မှာ ကာကွယ်ခွင့်ရရှိထားသည့် အပင်မျိုးသစ်ကို အခြားသူတစ်ဦးဦးက ဤဥပဒေ ပုဒ်မ ၂၃၊ ၂၄ နှင့် ၂၅ ပါ လုပ်ငန်းများအား လုပ်ကိုင်ဆောင်ရွက်ပါက အပင်မျိုး မွေးမြူသူမှ တောင်းဆိုနိုင်သည့် ရပိုင်ခွင့်၊ အခွင့်အရေးကို ဆိုသည်လို့ အဓိပ္ပာယ်ဖွင့်ဆိုချက်အရ ကာကွယ်ခွင့် ရရှိထားတဲ့ အပင်မျိုးသစ်နှင့်ပတ်သက်၍ ဤဥပဒေ ပုဒ်မ ၂၃ ပါ လုပ်ငန်းများ ဆောင်ရွက်ရာတွင် ယင်းမွေးမြူသူ၏ ခွင့်ပြုချက်ဖြင့်ဆောင်ရွက်ရန်၊ ခွင့်မပြုပါက ဆောင်ရွက်ခွင့်မရှိကြောင်း ကာကွယ် နိုင်သည့်အခွင့်အရေးကို ရှင်းလင်းတိကျစွာ ဖော်ပြပေးရန် လိုအပ်ပါတယ်။ ဒါ့ကြောင့် ကျွန်တော့် အနေနဲ့ အခန်း(၁) မှ အပိုဒ်(င)အဖြစ် အပင်မျိုးသစ်ကာကွယ်သည့် အခွင့်အရေး အဓိပ္ပာယ် ဖွင့်ဆိုချက်ကို အသစ်ဖြည့်စွက်ချက်အဖြစ် ထည့်သွင်းသင့်ပါကြောင်း အကြံပြုတင်ပြအပ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ဒါ့ကြောင့် အမျိုးသားလွှတ်တော်ရဲ့ အတည်ပြုချက် ဖြစ်တဲ့ အပိုဒ် ၂၊ အပိုဒ် ၃(က)ကို အပင်မျိုးသစ်မွေးမြူသူများ ရရှိလာပြီး စိုက်ပျိုးထုတ်လုပ်ခြင်းဖြင့် စိုက်ပျိုးရေးကဏ္ဍဖွံ့ဖြိုးတိုးတက်မှုကို အကောင်အထည်ဖြစ်စေရန်ဟူသော အတည်ပြုချက်အတိုင်း ဖြစ်သင့်ပါကြောင်း အကြံပြုတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ကိုယ်စားလှယ် ဦးဆန်းမြင့် ရဲ့ ဆွေးနွေးချက်နဲ့ ပတ်သက်ပြီး အမျိုးသားလွှတ်တော် ဥပဒေကြမ်း ကော်မတီက ပြန်လည်ကြားနာ ဆောင်ရွက်ဖို့ ဆုံးဖြတ်ပါတယ်။</speech>
</bill>
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က သွင်းကုန်ပမာဏ မြင့်တက်ခြင်းမှ ကာကွယ်ပေးမှုဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြား ရှင်းလင်းခြင်း</title>
<speech type="speaker">အစီအစဉ်(၇)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းနှင့်စပ်လျဉ်း၍ ဥပဒေကြမ်း ကော်မတီ၏ အစီရင်ခံစာကို ကော်မတီက ပြန်လည်ဖတ်ကြား ရှင်းလင်းဖို့ ဖြစ်ပါတယ်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ်များ၊ ခန်းမအတွင်းမှာ ရှိကြတဲ့ လေ့လာသူများအားလုံး မင်္ဂလာပါလို့ ဦးစွာ နှုတ်ခွန်းဆက်သပါတယ်။ ကျွန်တော်ကတော့ အမျိုးသားလွှတ်တော် တည်ဆောက်မတီအဖွဲ့ဝင် ဝလာဝတီတိုင်း ပဲက ဇယ်ကမက်(၁) မှ အမျိုးသား အမျိုးသားလွှတ်တော် ဩဂုတ်လ ၂၂ ရက် အမျိုးသားလွှတ်တော် ဥပဒေကြမ်းကော်မတီ၏ သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းအပေါ် စိစစ်တင်ပြခြင်း အစီရင်ခံစာကို လွှတ်တော်ကို ရှင်းလင်းတင်ပြသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၉ - ၃၉၇ ရက်စွဲ ၊ ၂၀၁၉ ခုနှစ် ၊ ဩဂုတ်လ ၁၆ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် သွင်းကုန်ပမာဏမြင့်တက်ခြင်းမှ ကာကွယ်ပေးမှုဥပဒေကြမ်းနှင့် စပ်လျဉ်းသည့် အစီရင်ခံစာကို ၅-၆-၂၀၁၉ ရက်နေ့တွင် အမျိုးသား လွှတ်တော်သို့ တင်သွင်းခဲ့ပါတယ်။ ယင်းဥပဒေကြမ်းနှင့်စပ်လျဉ်း၍ အမျိုးသားလွှတ်တော်ကိုယ်စားလှယ် ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)၊ ဦးကျော်တုတ်၊ မန္တလေးတိုင်း ဒေသကြီး မဲဆန္ဒနယ်အမှတ်(၇)၊ ဗိုလ်မှူးရဲတင့်အောင်၊ တပ်မတော်သားကိုယ်စားလှယ်၊ ဒေါက်တာ ပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)၊ ဦးစိုးသိန်း(ခ)ဦးမောင်စိုး၊ တနင်္သာရီတိုင်း ဒေသကြီး မဲဆန္ဒနယ်အမှတ်(၁၀)တို့မှ ၃၁-၇-၂၀၁၉ ရက်နေ့တွင် အကြံပြုဆွေးနွေးခဲ့ကြပါတယ်။ အမျိုးသားလွှတ်တော်၊ ဥပဒေကြမ်းကော်မတီသည် အကြံပြုဆွေးနွေးခဲ့သည့် အမျိုးသားလွှတ်တော် ကိုယ်စားလှယ်များ၊ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ စီမံကိန်းနှင့် ဘဏ္ဍာရေး ဝန်ကြီးဌာန၊ ရင်းနှီးမြှုပ်နှံမှုနှင့် နိုင်ငံခြားစီးပွားဆက်သွယ်ရေးဝန်ကြီးဌာန၊ ပြည်ထောင်စုသမ္မတ မြန်မာနိုင်ငံကုန်သည်များနှင့် စက်မှုလက်မှုလုပ်ငန်းရှင်များအသင်းချုပ်၊ ပြည်ထောင်စုရှေ့နေချုပ်ရုံး တို့မှ တာဝန်ရှိပုဂ္ဂိုလ်များနှင့် ၈-၈-၂၀၁၉ ရက်နေ့တွင် တွေ့ဆုံညှိနှိုင်းဆွေးနွေးခဲ့ကြပါတယ်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းကို လေ့လာစိစစ်ရာတွင် - (က) သွင်းကုန်ပမာဏမြင့်တက်ခြင်းမှ ကာကွယ်ပေးမှုကော်မတီဖွဲ့စည်းရာတွင် ပြည့်စုံမှု ရှိစေရန်အတွက် ဥပဒေကြမ်းကော်မတီက ပြင်ဆင်ထားသည့် ဥပဒေကြမ်း အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ်(၃) တွင်ဖော်ပြထားသော စကားရပ်များအစား နိုင်ငံ ခြားရေး၊ ကုန်သွယ်ရေး၊ စီးပွားရေး၊ ဘဏ္ဍာရေး၊ စိုက်ပျိုးရေး၊ ရင်းနှီးမြှုပ်နှံမှုနှင့် နိုင်ငံခြား စီးပွားဆက်သွယ်ရေး၊ စက်မှုကဏ္ဍ၊ အလုပ်သမားရေးရာနှင့် ကုန်သွယ်မှု စာရင်းအင်းဆိုင်ရာတို့နှင့် ဆက်စပ်သော ပြည်ထောင်စုအဆင့်အစိုးရဌာန၊ အစိုးရ အဖွဲ့အစည်းများ၏ အကြီးအကဲများမှ တာဝန်ပေးအပ်သည့် ညွှန်ကြားရေးမှူးချုပ် ရာထူးအောက်မနိမ့်သော ကိုယ်စားလှယ်များ၊ အဖွဲ့ဝင်များ ဆိုသည့် စကားရပ်ဖြင့် လည်းကောင်း၊ သွင်းကုန်ပမာဏမြင့်တက်ခြင်းမှ ကာကွယ်ပေးခြင်းသည် အရေးကြီး သည့် အခန်းကဏ္ဍဖြစ်သည့်အတွက် ဥပဒေပညာရှင်နှင့် စီးပွားရေးပညာရှင်များ ကိုလည်း ထည့်သွင်းဖွဲ့စည်းသင့်ကြောင်း သဘောထားရရှိသည့်အတွက် အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ်(၃)၏နောက်တွင် အပိုဒ်ခွဲငယ်(၄) နှင့် (၅)တို့ကို အောက်ပါအတိုင်း ဖြည့်စွက်သင့်ကြောင်း ညှိနှိုင်းသဘောတူညီခဲ့ပါသည်(၄) သင့်လျော်သော နိုင်ငံတကာကုန်သွယ်မှုဆိုင်ရာ အဖွဲ့ဝင် စီးပွားရေးပညာရှင်တစ်ဦး (၅) သင့်လျော်သော နိုင်ငံတကာကုန်သွယ်မှုဆိုင်ရာ အဖွဲ့ဝင် ဥပဒေပညာရှင်တစ်ဦး ၊ သွင်းကုန်ပမာဏမြင့်တက်ခြင်းကာကွယ်ပေးမှု အစီအစဉ်များ ကြန့်ကြာမှုမရှိစေရန် အတွက် ဥပဒေကြမ်းကော်မတီမှ ပြင်ဆင်ထားသည့် ဥပဒေကြမ်း အပိုဒ် ၅၊ အပိုဒ်ခွဲ(ဃ)၏ နောက်တွင် အပိုဒ်ခွဲ(င)အဖြစ် သွင်းကုန်ပမာဏမြင့်တက်ခြင်းမှ ကာကွယ်ပေးမှု အစီအမံများကို နှောင့်နှေးကြန့်ကြာမှုမရှိစေဘဲ ဆောင်ရွက်ခြင်း ဆိုသည့် စကားရပ်ဖြင့် အသစ်ဖြည့်စွက်၍လည်းကောင်း၊ ကော်မတီအဖွဲ့ဝင်များ၏ ချီးမြှင့်ငွေနှင့်စရိတ်များကို တိတိကျကျ သတ်မှတ်နိုင်ရန်အတွက် ဥပဒေကြမ်း အပိုဒ် ၆၀ ၏နောက်တွင် အပိုဒ် ၆၁ အဖြစ် ဝန်ကြီးဌာနသည် နိုင်ငံ့ဝန်ထမ်းမဟုတ် သည့် ကော်မတီအဖွဲ့ဝင်များ၏ ချီးမြှင့်ငွေနှင့် စရိတ်များကို ပြည်ထောင်စုအစိုးရ အဖွဲ့၏ သဘောတူညီချက်ဖြင့် သတ်မှတ်ပေးရမည် ဆိုသည့် စကားရပ်ကို အသစ်ဖြည့်စွက်၍လည်းကောင်း၊ အဆိုပြုပြဋ္ဌာန်းချက် အပိုဒ် ၅၃ ကို အပိုဒ် ၆၂ အဖြစ် ပြောင်းလဲအမှတ်စဉ်ပြီး အပိုဒ်ခွဲ(ခ)တွင် ဖော်ပြထားသော ဝန်ကြီးဌာနနှင့် ကော်မတီတို့သည် ဆိုသည့် စကားရပ်ကို ဝန်ကြီးဌာန၊ စီမံကိန်းနှင့် ဘဏ္ဍာရေး ဝန်ကြီးဌာနနှင့် ကော်မတီတို့သည် ဆိုသည့် စကားရပ်ဖြင့် အသီးသီး ပြင်ဆင် ဖြည့်စွက်သင့်ကြောင်း ညှိနှိုင်း သဘောတူညီခဲ့ပါသည်။ (ဂ) မြန်မာနိုင်ငံသည် အပြည်ပြည်ဆိုင်ရာ အဖွဲ့ အစည်းတစ်ရပ်၏ အဖွဲ့ဝင်ဖြစ်သဖြင့် ယင်းအဖွဲ့အစည်း၏ စည်းကမ်းကို လိုက်နာခြင်းသည် အပြည်ပြည်ဆိုင်ရာ သတ်မှတ်ချက်ကို လိုက်နာခြင်းဖြစ်သော်လည်း ပြည်တွင်းဥပဒေတွင် နိုင်ငံတကာ နှင့် ပတ်သက်၍ လိုက်နာရမည့် တာဝန်များကို ဥပဒေတစ်ရပ်အဖြစ် ထည့်သွင်း ပြဋ္ဌာန်းရန် မသင့်လျော်သည့်အတွက် အဆိုပြုထားသည့် ဥပဒေကြမ်း၏ အခန်း(၁၁) ကို ပယ်ဖျက်သင့်ကြောင်း ညှိနှိုင်းသဘောတူညီမှုရရှိခဲ့ပါတယ်။ (ဃ) ဒေါက်တာပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)မှ အမျိုးသား လွှတ်တော်၊ ဥပဒေကြမ်းကော်မတီက အသစ်ဖြည့်စွက်ထားသည့် ဥပဒေကြမ်း အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ်(၆) နှင့်စပ်လျဉ်း၍ သွင်းကုန်ပမာဏမြင့်တက် ခြင်းမှ ကာကွယ်ပေးမှုကော်မတီ ဖွဲ့စည်းရာတွင် ကော်မတီဝင်အဖြစ် ပြည်ထောင်စု သမ္မတမြန်မာနိုင်ငံ ကုန်သည်များနှင့် စက်မှုလက်မှုလုပ်ငန်းရှင်များ အသင်းချုပ်မှ ဥက္ကဋ္ဌ အစား စိုက်ပျိုးရေးနှင့် မွေးမြူရေးကို အခြေခံ၍ ပြည်တွင်းထုတ်လုပ်မှု မြှင့်တင်ဆောင်ရွက်နေသော လုပ်ငန်းရှင်တစ်ဦး ဆိုသည့်စကားရပ်ကို ထည့်သွင်း သင့်ကြောင်း ဆွေးနွေးတင်ပြခဲ့ပါတယ်။ အမျိုးသားလွှတ်တော် ဥပဒေကြမ်း ကော်မတီအနေဖြင့် စိုက်ပျိုးရေးနှင့် မွေးမြူရေးကို အခြေခံသော လုပ်ငန်းရှင်ကို ထည့်သွင်း မည်ဆိုပါက မည်သည့် အဖွဲ့ အစည်းမှ မည်သည့် ပုဂ္ဂိုလ်ကို မည်သို့ ရွေးချယ်မှုပြုမည် ဆိုသည့် ရွေးချယ်ရေးဆိုင်ရာ အခက်အခဲများ ပေါ်ပေါက်လာနိုင် ကြောင်း လေ့လာသုံးသပ်ရရှိပါတယ်။ တစ်နိုင်ငံလုံးမှ စက်မှု၊ လက်မှုလုပ်ငန်းရှင် ညီနောင်အသင်းအဖွဲ့များအားလုံးက ယင်းတို့၏ ဖွဲ့စည်းပုံစည်းမျဉ်းနှင့်အညီ အဆင့်ဆင့် ရွေးကောက်တင်မြှောက်ထားသည့် မြန်မာနိုင်ငံ စက်မှုလက်မှု လုပ်ငန်းရှင်များ အသင်းချုပ်မှ ဥက္ကဋ္ဌကို အဖွဲ့ဝင်အဖြစ်ထားရှိမှသာ ရာထူးတာဝန် အရ သတ်မှတ်ဖွဲ့စည်းခြင်းဖြစ်၍ သင့်လျော်မှုရှိကြောင်း သဘောထားရရှိခဲ့ ပါတယ်။ (င) ပိုမိုပြည့်စုံမှုရှိစေရန်အတွက်လည်းကောင်း၊ မြန်မာစာအရေးအသား မှန်ကန်မှုရှိ စေရန်အတွက်လည်းကောင်း၊ ဥပဒေရေးထုံး မှန်ကန်မှုရှိစေရန်တို့အတွက် ပြင်ဆင် ခဲ့ပြီး ပြောင်းလဲသွားသည့် အပိုဒ်၊ အပိုဒ်ခွဲများကိုလည်း တစ်ပါတည်း ပြင်ဆင် ထားပြီးဖြစ်ပါသဖြင့် ပြင်ဆင်ဖြည့်စွက်ချက် အပြည့်အစုံကို နောက်ဆက်တွဲ ဇယားဖြင့် ပူးတွဲတင်ပြအပ်ပါသည်။ ကော်မတီ၏ သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် သွင်းကုန်ပမာဏ မြင့်တက်ခြင်းမှ ကာကွယ်ပေးမှုဥပဒေကြမ်းအပေါ် အကြံပြု ဆွေးနွေးခဲ့သည့် အမျိုးသားလွှတ်တော် ကိုယ်စားလှယ်များ၊ သက်ဆိုင်ရာဝန်ကြီးဌာနများ၊ ပြည်ထောင်စုသမ္မတမြန်မာနိုင်ငံ ကုန်သည်များ နှင့် စက်မှုလက်မှုလုပ်ငန်းရှင်များအသင်းချုပ်၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ နှင့် အသေးစိတ်ညှိနှိုင်းဆွေးနွေးခဲ့ပြီးဖြစ်ပါသဖြင့် ဥပဒေကြမ်းကော်မတီ၏ မူလတင်ပြထားသည့် ပြင်ဆင်ချက်များနှင့် ယခုထပ်မံပြင်ဆင်ချက်များကို အမျိုးသားလွှတ်တော်က အတည်ပြုဆောင်ရွက် နိုင်ပါရန်နှင့် ဒေါက်တာပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)၏ တင်ပြချက်များကို လွှတ်တော်၏ အဆုံးအဖြတ်ရယူ ဆောင်ရွက်သင့်ပါကြောင်း အစီရင်ခံတင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ အစည်းအဝေးကို ၁၁:ဝ၁ နာရီ ခေတ္တရပ်နားပြီး ၁၁:၃၁ နာရီ ပြန်လည်ကျင်းပပါသည်။</speech>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော်ဥက္ကဋ္ဌက သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းကို တစ်ပိုဒ်ချင်းစီအလိုက် အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းကို တစ်ပိုဒ်ချင်းစီအလိုက် အတည်ပြုရန် ၊ အမျိုးသားလွှတ်တော် ဩဂုတ်လ ၂၂ ရက် အမျိုးသားလွှတ်တော် ဥပဒေကြမ်းကော်မတီက အဆုံးအဖြတ် ရယူလိုသည့် ဥပဒေကြမ်းပါ အပိုဒ်၊ အပိုဒ်ခွဲများကို တစ်ပိုဒ်ချင်းစီအလိုက် ဖတ်ကြားတင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျား။ ကော်မတီကိုယ်စား ကော်မတီအတွင်းရေးမှူး ကျွန်တော် ဒေါက်တာမြတ်ဉာဏစိုး ကနေ တင်ပြ သွားမှာ ဖြစ်ပါတယ်။ ကျွန်တော်တို့ ကော်မတီရဲ့ ပြင်ဆင်ချက်များဖြစ်တဲ့ ဥပဒေကြမ်း အခန်း(၁) ရဲ့ အခန်းခေါင်းစဉ် အဓိပ္ပာယ်ဖွင့်ဆိုချက်များဖြစ်တဲ့ အပိုဒ် ၂၊ အပိုဒ်ခွဲ(ဂ)(င)(စ)(ဆ) (ဇ)(ဈ)(ည)(ဌ) (၃)(ပ)(ဏ)(တ)၊ ဥပဒေကြမ်းရဲ့ အပိုဒ် ၃(က)(ခ)(ဂ) ပြင်ဆင်ချက်များကို လွှတ်တော်က အတည်ပြု ပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည် ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၁)၊ အခန်းခေါင်းစဉ်၊ အပိုဒ်၂ အပိုဒ်ခွဲ(ဂ)(င) (စ)(ဆ)(ဇ)(ဈ)(ည)(ဌ)(၃)(ပ)(ဏ)(တ)၊ အပိုဒ် ၃၊ အပိုဒ်ခွဲ(က)(ခ)(ဂ) သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းရဲ့ အပိုဒ် ၄၊ အပိုဒ်ခွဲ(က)ရဲ့ ခြေဆင်းနှင့် အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ်(၃)(၄)(၅) ဖြစ်တဲ့ ဥပဒေကြမ်းကော်မတီ၏ ပြင်ဆင်ဖြည့်စွက်ချက်များကို လွှတ်တော်က အတည်ပြုပေးနိုင် ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၄၊ အပိုဒ်ခွဲ(က) ခြေဆင်း၊ အပိုဒ် ၄ အပိုဒ်ခွဲ(က)၊ အပိုဒ်ခွဲငယ်(၃)(၄)(၅) သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ်(၆)မှာ ဖော်ပြထားတဲ့ ဖော်ပြချက်မှာကတော့ ခုနက ကျွန်တော်တို့ အစီရင်ခံစာ တင်သွင်းတဲ့အခါမှာလည်း ပါ ပါတယ်။ ရွေးချယ်မှုဆိုင်ရာ အခက်အခဲများ ရှိနိုင်တဲ့အတွက်ကြောင့်မို့လို့ ညီနောင်အသင်းအဖွဲ့များ အားလုံးက ဖွဲ့စည်းပုံစည်းမျဉ်းနဲ့ အညီ တစ်စုတစ်စည်းတည်း ရွေးကောက်တင်မြှောက်ထားတဲ့ မြန်မာနိုင်ငံ ကုန်သည်များနှင့် စက်မှုလက်မှုလုပ်ငန်းရှင်များအသင်း ဥက္ကဋ္ဌ ကိုသာ ရာထူးအလျောက် တာဝန် ပေးအပ်ဖို့ ဖြစ်ပါတယ်။ ဒီအချက်ကိုတော့ လွှတ်တော်ရဲ့ အဆုံးအဖြတ် ရယူဆောင်ရွက်ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီ ရဲ့ ဖြည့်စွက်ချက်ကို သဘောမတူတဲ့ အမျိုးသားလွှတ်တော် ကိုယ်စားလှယ် ဒေါက်တာပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)ရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော် ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁) အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့်နည်းလမ်းဖြင့် လွှတ်တော်ရဲ့ ဆန္ဒရယူဆောင်ရွက်မှာ ဖြစ်ပါတယ်။ ဒါ့ကြောင့် ဥပဒေကြမ်းကော်မတီ၏ ဖြည့်စွက်ချက်ကို သဘောတူတဲ့ လွှတ်တော် ကိုယ်စားလှယ်များက အစိမ်းရောင် အပေါင်း(+) သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-) သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ ဖြည့်စွက်ချက်ကို မူတည်ပြီး စက်ခလုတ်အသုံးပြု၍ မဲခွဲ ဆုံးဖြတ်မှာဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ ဖြည့်စွက်ချက်အတိုင်း အတည်ပြုမှာဖြစ်ပြီး ကန့်ကွက်မဲများလျှင် ဒေါက်တာပြည့်ဖြိုး၏ ဖြည့်စွက်ချက်အတိုင်း အတည် ပြုမှာဖြစ်ပါတယ်။ အမျိုးသားလွှတ်တော် ဩဂုတ်လ ၂၂ ရက် ယ ------- --3-LTI----- ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၅၃)မဲ၊ ကန့်ကွက်မဲ (၁၈)မဲ၊ ကြားနေမဲ (၂)မဲ ဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ ဖြည့်စွက်ချက်သည် ဤဥပဒေကြမ်း၏ အစိတ်အပိုင်းဖြစ်သည်။ ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)။ ဥက္ကဋ္ဌကြီးခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၅၊ အပိုဒ်ခွဲ(က)(ဂ)(ဃ)(င)(ဇ)(ဈ)၊ အခန်း(၄)၊ အခန်း ခေါင်းစဉ်၊ အပိုဒ် ၆ ရဲ့ အစုခေါင်းစဉ်၊ အပိုဒ် ရ ရဲ့ အစုခေါင်းစဉ်၊ အပိုဒ် ရ ရဲ့ခြေဆင်း၊ အပိုဒ် ရ အပိုဒ်ခွဲ(က)(ဃ)(ဆ)ဖြစ်တဲ့ ဥပဒေကြမ်းကော်မတီ၏ ပြင်ဆင်ဖြည့်စွက်ချက်ကို လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၅၊ အပိုဒ်ခွဲ(က)(ဂ)(ဃ)(c)(ဇ)(ဈ)၊ အခန်း(၄)၊ အခန်းခေါင်းစဉ်၊ အပိုဒ် ၆ အစုခေါင်းစဉ်၊ အပိုဒ် ရ အစုခေါင်းစဉ်၊ အပိုဒ် ရ ခြေဆင်း၊ အပိုဒ် ရ အပိုဒ်ခွဲ (က)(ဃ)(ဆ)သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော်တို့ ကော်မတီရဲ့ ပြင်ဆင်ဖြည့်စွက်ချက်များဖြစ်တဲ့ အခန်း(၅)၊ အခန်း ခေါင်းစဉ်၊ ဥပဒေကြမ်းရဲ့ အပိုဒ် ၈၊ အပိုဒ် ၉၊ အပိုဒ် ၁၀ ရဲ့ ခြေဆင်း၊ အပိုဒ် ၁၀၊ အပိုဒ်ခွဲ(က)နဲ့(ခ)၊ ဂ ဂ ဂ ဂ ဂ ်ပါတယ် ၂၀၁၉ ခုနှစ်)</speech>
<speech type="speaker">ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။ ။သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည် ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၅)၊ အခန်းခေါင်းစဉ်၊ အပိုဒ် ၈၊ အပိုဒ် ၉၊ အပိုဒ် ၁၀ ခြေဆင်း၊ အပိုဒ် ၁၀၊ အပိုဒ်ခွဲ(က)(ခ)၊ အပိုဒ် ၁၁၊ အပိုဒ် ၁၂ သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဥပဒေကြမ်းကော်မတီရဲ့ ပြင်ဆင်ဖြည့်စွက်ချက်များဖြစ်တဲ့ အခန်း(၆) ရဲ့ အခန်းခေါင်းစဉ်၊ အပိုဒ် ၁၃၊ ၁၄၊ ၁၅၊ ၁၆၊ ၁၇၊ ၁၈၊ ၁၉၊ ၂၀ နဲ့ ၂၁ ပြင်ဆင်ဖြည့်စွက်ချက်များကိုလည်း လွှတ်တော်က အတည်ပြုပေးနိုင်ပါရန် လေးစားစွာ အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည် ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၆)၊ အခန်းခေါင်းစဉ်၊ အပိုဒ် ၁၃၊ အပိုဒ် ၁၄၊ အပိုဒ် ၁၅၊ အပိုဒ် ၁၆၊ အပိုဒ် ၁၇၊ အပိုဒ် ၁၈၊ အပိုဒ် ၁၉၊ အပိုဒ် ၂၀၊ အပိုဒ် ၂၁ သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>လေးစားအပ် ပါသော ဥက္ကဋ္ဌကြီးခင်ဗျား။ အခန်း(၇) ရဲ့ အခန်းခေါင်းစဉ်၊ အပိုဒ် ၂၂ ရဲ့ ခြေဆင်း၊ အပိုဒ် ၂၃၊ အပိုဒ် ၂၄၊ အပိုဒ် ၂၅၊ အပိုဒ် ၂၆၊ အပိုဒ်ခွဲ(က) ဥပဒေကြမ်းကော်မတီရဲ့ ပြင်ဆင်ချက်များကို လွှတ်တော်က ဆက်လက်အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည် ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၇)၊ အခန်းခေါင်းစဉ်၊ အပိုဒ် ၂၂ ခြေဆင်း၊ အပိုဒ် ၂၃၊ အပိုဒ် ၂၄၊ အပိုဒ် ၂၅၊ အပိုဒ် ၂၆ အပိုဒ်ခွဲ(က) သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ အခန်း(၈)ရဲ့ အခန်းခေါင်းစဉ်၊ အပိုဒ် ၂ရ ရဲ့ အစုခေါင်းစဉ်၊ အပိုဒ် ၂၇၊ အပိုဒ် ၂၈၊ အပိုဒ် ၂၉ ရဲ့ ခြေဆင်း၊ အပိုဒ် ၃၀၊ ၃၁၊ ၃၂၊ ၃၃၊ ၃၄၊ ၃၅၊ ၃၆ ပြင်ဆင်ဖြည့်စွက်ချက်များကိုလည်း လွှတ်တော်က အတည်ပြု ပေးနိုင်ပါရန် တင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၈)၊ အခန်းခေါင်းစဉ်၊ အပိုဒ် ၂ရ အပိုဒ် ၃၃၊ - --- - -- --- " ------------</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ကျွန်တော်တို့ ကော်မတီရဲ့ ပြင်ဆင်ဖြည့်စွက်ချက်များဖြစ်တဲ့ ဥပဒေကြမ်းရဲ့ အပိုဒ် ၃၇၊ ၃၈၊ ၃၉၊ ၄၀၊ အပိုဒ် ၄၁ ပြင်ဆင်ဖြည့်စွက်ချက်များကိုလည်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည် ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၃၇၊ အပိုဒ် ၃၈၊ အပိုဒ် ၃၉၊ အပိုဒ် ၄၀၊ အပိုဒ် ၄၁ သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းရဲ့ အပိုဒ် ၄၂၊ အပိုဒ် ၄၃ အပိုဒ်ခွဲ(က)(ဂ)၊ အပိုဒ် ၄၄ ရဲ့ အစုခေါင်းစဉ်၊ အပိုဒ် ၄၄၊ ၄၅၊ ၄၆၊ အပိုဒ် ၄ရ ရဲ့ အစုခေါင်းစဉ်၊ အပိုဒ် ၄၇၊ အပိုဒ် ၄၈၊ အပိုဒ် ၄၉၊ ၅၀၊ ၅၁ ပြင်ဆင်ဖြည့်စွက်ချက် များကိုလည်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သင်မကသ မရှိပါ။ အမျိုးသားလွှတ်တော် ဆန္ဒမဲပေးနိုင်ကြပါပြီ။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၄၂၊ အပိုဒ် ၄၃၊ အပိုဒ်ခွဲ(က)(ဂ)၊ အပိုဒ် ၄၄ အစုခေါင်းစဉ်၊ အပိုဒ် ၄၄၊ အပိုဒ် ၄၅၊ အပိုဒ် ၄၆၊ အပိုဒ် ၄ရ အစုခေါင်းစဉ်၊ အပိုဒ် ၄၇။ အပိုဒ် ၄၈၊ အပိုဒ် ၄၉၊ အပိုဒ် ၅၀၊ အပိုဒ် ၅၁ သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၅၂၊ ၅၃၊ ၅၄၊ ၅၅၊ ၅၆၊ ၅၇၊ ၅၈၊ ၅၉၊ ၆၀၊ ၆၁၊ အပိုဒ် ၆၂၊ အပိုဒ်ခွဲ(က)နဲ့(ခ) ပြင်ဆင်ဖြည့်စွက်ချက်များကိုလည်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည် ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၅၂၊ အပိုဒ် ၅၃၊ အပိုဒ် ၅၄၊ အပိုဒ် ၅၅၊ အပိုဒ် ၅၆၊ အပိုဒ် ၅၇၊ အပိုဒ် ၅၈၊ အပိုဒ် ၅၉၊ အပိုဒ် ၆၀၊ အပိုဒ် ၆၁၊ အပိုဒ် ၆၂ အပိုဒ်ခွဲ(က)(ခ) သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ကျွန်တော်တို့ အမျိုးသားလွှတ်တော်ကို တင်သွင်းထားတဲ့ ဥပဒေကြမ်းရဲ့ အဆိုပြု ပြဋ္ဌာန်းချက်တွေဖြစ်တဲ့ အပိုဒ် ၂ အပိုဒ်ခွဲ(င)၊ အခန်း(၅)၊ အပိုဒ် ၁၀ ရဲ့ အစုခေါင်းစဉ်၊ အပိုဒ် ၁၂ အပိုဒ်ခွဲ (ဂ)၊ အပိုဒ် ၁၃၊ အစုခေါင်းစဉ်နှင့် အခန်း(၁၁)၊ အခန်းတစ်ခုလုံးကိုတော့ လိုအပ်ခြင်း မရှိတဲ့အတွက် ကြောင့်မို့လို့ လွှတ်တော်က ပယ်ဖျက်အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ဒီပယ်ဖျက်ချက်ကို သဘောတူလျှင်တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ ၂၀၁၉ ခုနှစ် အဆုံးအဖြတ်ရယူခြင်း- LG L O၊ C ပ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပယ်ဖျက်ချက် အတည် ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>လေးစားအပ် ပါသော ဥက္ကဋ္ဌကြီးခင်ဗျား။ ကျွန်တော်တို့ ဒီနေ့ အမျိုးသားလွှတ်တော်ကြီးက ပြင်ဆင်ချက်တွေနဲ့ အတည်ပြုလိုက်တဲ့ အပိုဒ်၊ အပိုဒ်ခွဲများမှအပ ကျန်ရှိတဲ့ အပိုဒ်၊ အပိုဒ်ခွဲများ အားလုံးကိုတော့ အဆိုပြု ပြဋ္ဌာန်းချက်အတိုင်း အမျိုးသားလွှတ်တော်မှ ဆက်လက်အတည်ပြုပေးနိုင်ပါရန် အဆိုပြုတင်ပြအပ် ပါတယ်ခင်ဗျား။</speech>
<speech type="speaker">ဒီတင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူမရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။ ယခုအဆိုမှာ ဤဥပဒေကြမ်း အပိုဒ် ၁ မှ ၆၂ တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သ မထလ မဒိပါ။ အမျိုးသားလွှတ်တော် ထောက်ခံမဲ (၁၅၃)မဲ၊ ကန့်ကွက်မဲ (၁၈)မဲ၊ ကြားနေမဲ (၂)မဲ ဖြစ်ပါတယ်။ အဆိုအတည်ဖြစ်တဲ့အတွက် အပိုဒ် ၁ မှ ၆၂ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ ယခုအဆိုမှာ ဤဥပဒေကြမ်းအမည်သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆိုအတည်ဖြစ်သည်။ အဆို အတည်ဖြစ်တဲ့အတွက် ဤဥပဒေကြမ်း အမည်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<title>စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ ပြည်ထောင်စုဝန်ကြီးက သွင်းကုန်ပမာဏ မြင့်တက် ခြင်းမှ ကာကွယ်ပေးမှုဥပဒေကြမ်းကို အတည်ပြုရန် အဆိုတင်သွင်းခြင်းနှင့် လွှတ်တော်ကိုယ်စားလှယ် တစ်ဦးက ထောက်ခံခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၁၊ နည်းဥပဒေခွဲ(ခ)အရ ၂၀၁၉ ခုနှစ်၊ သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းကို ပြင်ဆင်ထားသည့်အတိုင်း အမျိုးသားလွှတ်တော်က အတည်ပြုပေးဖို့ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ ဒုတိယ ဝန်ကြီးက အဆိုတင်သွင်းရန် ဖြစ်ပါတယ်။</speech>
<speech><agency id="13">ဦးအောင်ထူး (ဒုတိယဝန်ကြီး၊ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် အစည်းအဝေးကို တက်ရောက်လာကြတဲ့ လွှတ်တော် ကိုယ်စားလှယ်များ၊ ဧည့်သည်တော်ကြီးများ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံ ကြပါစေလို့ ဆုတောင်းမေတ္တာပို့သအပ်ပါတယ်။ ပြည်ထောင်စုအစိုးရအဖွဲ့ရဲ့ ကိုယ်စား ကျွန်တော် စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ ဒုတိယဝန်ကြီး ဦးအောင်ထူး က သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းကို ပြဋ္ဌာန်းနိုင်ရန်အတွက် အတည်ပြုပေးနိုင်ပါရန် ဥက္ကဋ္ဌကြီးမှတစ်ဆင့် အမျိုးသားလွှတ်တော်သို့ အဆိုပြု တင်သွင်းသွားမှာဖြစ်ပါတယ်။ သွင်းကုန်ပမာဏ မြင့်တက်ခြင်းမှ ကာကွယ်ပေးမှုဥပဒေကို ရေးဆွဲမှုဖြစ်စဉ်မှာ အားလုံး ပါဝင်နိုင်တဲ့ အပြန်အလှန်ဆွေးနွေးမှုများကို ပြုလုပ်ခဲ့ပြီး အများစုက သဘောတူနိုင်တဲ့ ဥပဒေ မူကြမ်းကို ရရှိခဲ့တဲ့အတွက် အားလုံးကို ကျေးဇူးတင်ရှိပါကြောင်း တင်ပြအပ်ပါတယ်။ အဆိုပါ မူကြမ်းကို ဤလွှတ်တော်ကြီးသို့ တင်သွင်းအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မြန်မာနိုင်ငံအတွင်းသို့ တင်သွင်းလာသည့် ကုန်စည်တစ်မျိုးမျိုး၏ သွင်းကုန်ပမာဏ မြင့်တက်ခြင်းကြောင့် ပြည်တွင်း အသေးစား၊ အငယ်စားနှင့် အလတ်စားလုပ်ငန်းများ ထိခိုက်နစ်နာမှုကို ကာကွယ်ပေးနိုင်ရန်နှင့် ကုစားနိုင်ရန်အတွက် သွင်းကုန်ပမာဏမြင့်တက်ခြင်းမှ ကာကွယ်ပေးမှုဥပဒေကြမ်းကို ဤလွှတ်တော် ကြီးက အတည်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ရှိပါတယ်။</speech>
<speech type="speaker">အဆိုကို ထောက်ခံမယ့် လွှတ်တော်ကိုယ်စားလှယ်ကို ဖိတ်ခေါ်ပါတယ်။</speech>
<speech><mp id="1248">ဦးကိုကိုနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)</mp>အားလုံးပဲ မင်္ဂလာပါ။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျွန်တော်တို့ရဲ့ အမျိုးသား လွှတ်တော်မှာ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ ဒုတိယဝန်ကြီးက သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းကို အတည်ပြုပေးဖို့အတွက် အဆိုတင်သွင်းခြင်းကို စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ကျွန်တော် ဦးကိုကိုနိုင် က အလေးအနက် ထောက်ခံပါကြောင်းတင်ပြအပ်ပါတယ်ခင်ဗျား။ ကျေးဇူးတင်ပါတယ်။ အမျိုးသားလွှတ်တော်ဥက္ကဋ္ဌက သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းကို အစီအစဉ်(၈) ဖြစ်ပါတယ်။</speech>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခုအဆိုမှာ သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းကို ပြင်ဆင် ထားသည့်အတိုင်း အတည်ပြုရန် ဖြစ်ပါတယ်။ အမျိုးသားလွှတ်တော် ဩဂုတ်လ ၂၂ ရက် သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆို အတည် ဖြစ်သည်။ အဆို အတည်ဖြစ်တဲ့အတွက် သွင်းကုန်ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းသည် ပြင်ဆင်ထားသည့်အတိုင်း အတည်ဖြစ်သည်။</speech>
</bill>
</section>
<section value="Motion">
<motion>
<title>ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)၏ ရှေးအစဉ်အဆက် အသုံးပြုခဲ့သော ကျေးလက်နေပြည်သူများ ထိန်းသိမ်းသည့် မိုးရေကန်များ၊ သောက်သုံးရေကန်များ၊ ဆည်ငယ်/တမံ ငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ်တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန်အတွက် ကန်တူးပေး ခြင်း၊ ကန်ပေါင်ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် အသစ် တိုးချဲ့တည်ဆောက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၁) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း တင်သွင်းထားတဲ့ ရှေးအစဉ် အဆက်အသုံးပြုခဲ့သော ကျေးလက်နေပြည်သူများ ထိန်းသိမ်းသည့် မိုးရေကန်များ၊ သောက်သုံးရေ ကန်များ၊ ဆည်ငယ်၊ တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ်တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန်အတွက် ကန်တူးပေးခြင်း၊ ကန်ပေါင်ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် အသစ်တိုးချဲ့ တည်ဆောက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးရန်ကျန်ရှိတဲ့ လွှတ်တော်ကိုယ်စားလှယ်များ ဆက်လက် ဆွေးနွေးဖို့ဖြစ်ပါတယ်။ ဆွေးနွေးမယ့် ကိုယ်စားလှယ်များ တစ်ဦးလျှင် (၈)မိနစ်ထက်မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ စစ်ကိုင်းတိုင်းဒေသကြီး မဲဆန္ဒနယ်အမှတ်(၇)မှ ဦးခင်မောင်ဝင်း ဆွေးနွေး</speech>
<speech><mp id="1247">ဦးခင်မောင်ဝင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာပါခင်ဗျား။ ကျွန်တော်ကတော့ စစ်ကိုင်းတိုင်း ဒေသကြီး မဲဆန္ဒနယ်အမှတ်(၇)မှ ဦးခင်မောင်ဝင်း ဖြစ်ပါတယ်။ ဥက္ကဋ္ဌကြီးခင်ဗျား။ မကွေးတိုင်း ဒေသကြီး မဲဆန္ဒနယ်အမှတ်(၂)မှ ဦးခင်ဝင်း ရဲ့ အဆိုဟာ ရည်ရွယ်ချက်တိကျပြီး ရိုးရှင်းတဲ့ အဆို တစ်ခုဖြစ်ပါတယ်။ လက်တွေ့ပကတိအနေအထားကို ထင်ဟပ်ပေါ်လွင်စေတဲ့ အဆိုတစ်ခုလည်း ဖြစ်ပါတယ်။ ရေကိုထိန်းသိမ်းပြီး အကျိုးရှိရှိအသုံးပြုနိုင်ရန် တိုက်တွန်းထားသည့် အဆိုဖြစ်တာ ကြောင့် ထောက်ခံဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ယနေ့ ကျွန်တော်တို့နိုင်ငံမှာ ရာသီဥတုပြောင်းလဲမှုဖြစ်စဉ်ဟာ လွန်ကဲ လွန်းတာကြောင့် အပူလွန်ကဲခြင်း၊ ရေများပြတ်လပ်ခြင်း၊ မိုးခေါင်ခြင်း၊ ရေကြီးရေလျှံဖြစ်ခြင်းစတဲ့ သဘာဝဘေးအန္တရာယ်များ ကျရောက်လျက်ရှိပါတယ်။ ယခုနှစ် နွေရာသီမှာဆိုရင် နိုင်ငံတစ်ဝန်း အပူချိန်အလွန်အမင်းမြင့်တက်ခဲ့မှုကြောင့် သောက်သုံးရေပြတ်လပ်မှုများ နေရာအနှံ့ဖြစ်ပေါ်ခဲ့ပါတယ်။ ပခုက္ကူမြို့နယ်၊ ညောင်ဦးမြို့နယ်ဒေသများမှာဆိုရင် လွန်ခဲ့တဲ့လအထိ သောက်သုံးရေပြတ်လပ်မှု ကြောင့် အလှူရှင်များက ရေပေးဝေရေးလုပ်ငန်းများ လုပ်ဆောင်ခဲ့ကြရပါတယ်။ စစ်ကိုင်းတိုင်း ဒေသကြီး၊ မန္တလေးတိုင်းဒေသကြီး၊ မကွေးတိုင်းဒေသကြီးတို့ဟာ ရေပြတ်လပ်မှုအများဆုံး တိုင်း ဒေသကြီးများပဲ ဖြစ်ပါတယ်။ ဥက္ကဋ္ဌကြီးခင်ဗျား။ ရေဟာ ကျွန်တော်တို့ရဲ့ နေ့စဉ်လူမှုဘဝမှာ မရှိမဖြစ်တဲ့ အရာတစ်ခု ဖြစ်ပါတယ်။ ထမင်းအသက်(၇)ရက်၊ ရေအသက်(၁)မနက်ဆိုတဲ့ ဆိုရိုးစကားဟာလည်း မြန်မာ့လူ့ အဖွဲ့အစည်းမှာ ရှိပြီးဖြစ်ပါတယ်။ ကျွန်တော်တို့ လူသားများအပါအဝင် တိရစ္ဆာန်များ၊ အပင်များ ဟာလည်း ရေမရှိဘဲ အသက်မရှင်နိုင်ကြပါ။ ဒါကြောင့် ရေကို ထိန်းသိမ်းရန်၊ သောက်သုံးရေကန်များ၊ ဆည်ငယ်၊ တမံငယ်များ ပြုပြင်ထိန်းသိမ်းရန်နှင့် အသစ်တိုးချဲ့တည်ဆောက်ရန်အဆိုကို ထောက်ခံ ရခြင်းပဲဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့နိုင်ငံသာမက ကမ္ဘာ့နိုင်ငံအနှံ့အပြားမှာလည်း ရာသီဥတု ပြောင်းလဲမှုဒဏ်ကို ခံစားနေကြရပါတယ်။ မုတ်သုံရာသီဥတု ဝင်ရောက်မှုနောက်ကျခြင်း၊ အထွက် စောခြင်း၊ မိုးရွာသွန်းမှု လျော့နည်းကျဆင်းလာခြင်းတို့ကြောင့် သောက်သုံးရေ ရှားပါးပြတ်လပ် မှုများ၊ စိုက်ပျိုးရေ အလုံအလောက်မရှိမှုများဟာ ပိုမိုများပြားလာတဲ့အခြေအနေကို ရောက်ရှိနေ ပါတယ်။ မိုးလေဝသပညာရှင်များကလည်း ပြောင်းလဲလာတဲ့ ရာသီဥတုနှင့် လိုက်လျောညီထွေ ဖြစ်မယ့် စိုက်ပျိုးရေးစနစ်ကို ပြောင်းလဲဖို့ အကြံပြုတိုက်တွန်းတာတွေလည်း ရှိနေပါပြီ။ ဒါကြောင့် ရေကိုထိန်းသိမ်းဖို့ နည်းလမ်းပေါင်းစုံ လိုအပ်နေပြီဖြစ်ပါတယ်။ အိမ်နီးချင်း အိန္ဒိယနိုင်ငံမှာဆိုရင် ဝန်ကြီးချုပ် မိုဒီ က ဝန်ကြီးဌာနများက ဦးဆောင်ပြီးတော့မှ သောက်သုံးရေပြတ်လပ်မှုများ၊ စိုက်ပျိုးရေ မလုံလောက်မှုများကို ဖြေရှင်းနိုင်ရန်အတွက် စီမံချက်ချ ကြိုးပမ်းဆောင်ရွက်နေပါပြီ။ ကျွန်တော်တို့ နိုင်ငံမှာလည်း အရှိန်အဟုန်နဲ့ တိုးချဲ့ဆောင်ရွက်ဖို့ လိုအပ်နေပါပြီ။ ဥက္ကဋ္ဌကြီးခင်ဗျား။ ငွေကုန်ကြေးကျများမယ့် ဆည်ကြီးကြီးတွေ တည်ဆောက်ဖို့ တိုက်တွန်း ထားတာမဟုတ်ဘဲ ကန်ငယ်၊ တမံငယ်လေးကိုသာ တိုးချဲ့တည်ဆောက်ဖို့ တိုက်တွန်းထားတဲ့အဆို ဖြစ်ပါတယ်။ ကျေးလက်နေပြည်သူများအတွက် အမှန်တကယ် လက်တွေ့ကျကျ အကျိုးရှိမယ့် အဆို တစ်ခုလည်းဖြစ်ပါတယ်။ ဆည်ကြီးကြီးတွေဟာ အကျိုးကျေးဇူးများပေမယ့် အန္တရာယ်ဆိုးကျိုးများ များလှပါတယ်။ ကျွန်တော်တို့နိုင်ငံမှာ မကြာမီကဖြစ်သွားတဲ့ ဖြူးမြို့ ဆွာချောင်းတမံ ရေပိုလွှဲကျိုး ပေါက်မှု၊ အိမ်နီးချင်း လာအိုနိုင်ငံမှာ တရုတ်ကတည်ဆောက်ပေးတဲ့ ဆည်ကြီးတစ်ခု မမျှော်လင့်ဘဲ ကျိုးပေါက်ပျက်စီးမှုတို့က လူဦးရေအများအပြားကို အတိဒုက္ခရောက်စေခဲ့ပါတယ်။ ဆိုးကျိုးအလွန် များလှပါတယ်။ ကန်ငယ်၊ တမံငယ် တည်ဆောက်ခြင်းဟာ အထက်ပါဆိုးကျိုးများကို ရှောင်ရှား စေနိုင်မှာဖြစ်ပါတယ်။ ဥက္ကဋ္ဌကြီးခင်ဗျား။ အဆိုရှင်ရဲ့ အဆိုဟာ အပူပိုင်းဒေသ စိုက်ပျိုးရေးလုပ်ငန်းများ ဖွံ့ဖြိုး တိုးတက်ရေးအတွက် လိုအပ်နေတဲ့ ရေအရင်းအမြစ်အသုံးချမှုနှင့် စီမံခန့်ခွဲမှုတို့အတွက် အထောက်အကူ ဖြစ်စေတဲ့ အဆိုလည်းပဲဖြစ်ပါတယ်။ မြန်မာနိုင်ငံမှာ ကမ်းရိုးတန်းဒေသ၊ အပူပိုင်းဒေသ၊ တောင်တန်း ဒေသစတဲ့ ဂေဟစနစ်ဆိုင်ရာ အဓိက စိုက်ပျိုးရေးဒေသကြီး (၃)ခုထဲမှာ အပူပိုင်းဒေသဟာ မိုးရေချိန် ပြောင်းလဲမှုအများဆုံးနှင့် ခြောက်သွေ့မှုအများဆုံးဒေသဖြစ်ပါတယ်။ ရေနဲ့ပတ်သက်သော ရာသီဥတု ပြောင်းလဲမှုဒဏ်ကို အခံရဆုံးဒေသကြီးများလည်း ဖြစ်ပါတယ်။ ခြောက်သွေ့ဇုန်အပိုင်းဖြစ်သော်လည်းပဲ နှမ်း၊ မြေပဲ၊ နေကြာ၊ ပဲစဉ်းငုံ၊ ကုလားပဲ၊ ပဲစိမ်း၊ ဝါ စတဲ့ စိုက်ပျိုးရေးထွက်ကုန်ပမာဏများစွာကို ထုတ်လုပ်ပေးတဲ့ဒေသကြီးလည်း ဖြစ်ပါတယ်။ မိုးရေချိန်ပြောင်းလဲခြင်း၊ စိုက်ပျိုးရေ ပြတ်လပ်ခြင်း တို့ကြောင့် သီးနှံဆုံးရှုံးမှု အများဆုံးဖြစ်တဲ့ ဒေသတစ်ခုလည်းဖြစ်ပါတယ်။ တစ်ခါတစ်ရံမှာ မြေဆီလွှာ တိုက်စားမှုကြောင့် မိုးအလွန်သည်းထန်တဲ့အခါ ရေကြီးရေလျှံဘေးအန္တရာယ်များ ကြုံတွေ့ရပါတယ်။ တောင်သူများ၏ စားဝတ်နေရေးကို အခက်အခဲများ ဖြစ်ပေါ်စေလျက်ရှိပါတယ်။ ဒါကြောင့် ကန်ငယ်၊ တမံငယ်များကို တိုးချဲ့ပြုပြင်ပြီး စီမံခန့်ခွဲမှုစနစ် ကောင်းကောင်းရအောင် ပြုပြင်ရပါမယ်။ သို့မှသာ ရေရှည်တည်တံ့သော စိုက်ပျိုးရေးသီးနှံများကို ထုတ်လုပ်လာနိုင်မှာဖြစ်ပါတယ်။ ဥက္ကဋ္ဌကြီးခင်ဗျား။ ယခုအခါ ကျွန်တော်၏ မဲဆန္ဒနယ်မှာပါဝင်တဲ့ စစ်ကိုင်းတိုင်းဒေသကြီး အထက်ပိုင်းမှာ မိုးခေါင်မှုဘေးအန္တရာယ်နှင့် ကြုံတွေ့နေရပါတယ်။ စိုက်ပျိုးရေ မရရှိတာကြောင့် တောင်သူများ အခက်အခဲများ ကြုံတွေ့နေကြရပါတယ်။ လွန်ဆွဲပွဲများ၊ ပရိတ်ရွတ်ဖတ်ပွဲများ ကျင်းပကာ မိုးခေါ်နေကြရပါတယ်။ သို့သော်လည်း မကြာသေးမီနှစ်များက ကန်ငယ်၊ ဆည်ငယ်၊ တမံငယ်အချို့ တည်ဆောက်ပေးနိုင်ခဲ့မှုကြောင့် စိုက်ပျိုးရေကို အထိုက်အလျောက်ရရှိကာ အခက်အခဲ များကို ကျော်လွှားနိုင်ခဲ့ကြပါတယ်။ ကန်ငယ်၊ တမံငယ်များဟာ အမှန်တကယ် တောင်သူများ အတွက် အကျိုးရှိတယ်ဆိုတဲ့ သက်သေသာဓကပဲဖြစ်ပါတယ်။ ဒါကြောင့် မိုးရေ၊ မြေပေါ်ရေ၊ မြေအောက်ရေတို့၊ ရေကန်ငယ်များ၊ အသေးစား ဆည်မြောင်းများ ဆောက်လုပ်တူးဖော်ခြင်းဖြင့် သိုလှောင်ထားပြီး အသုံးပြုရန်အတွက် အထူး လိုအပ်နေပြီဖြစ်ပါတယ်။ ကန်ငယ်၊ တမံငယ်များဟာ စိုက်ပျိုးရေရရှိခြင်း၊ မြေအောက်ရေဖြည့်တင်း ပေးခြင်းတို့သာမက ကျွဲ၊ နွား၊ သိုး၊ ဆိတ်များနှင့် တိရစ္ဆာန်များအတွက် အလွန်အကျိုးဖြစ်ထွန်း ပါတယ်။ ရာသီဥတုပြောင်းလဲမှု လိုက်လျောညီထွေရှိမယ့် ရေရှည်တည်တံ့တဲ့ စိုက်ပျိုးသီးနှံများ ထုတ်လုပ်နိုင်ဖို့အတွက် ကန်ငယ်၊ ဆည်ငယ်၊ တမံငယ်များကို တိုးချဲ့တည်ဆောက်ပေးရန် တိုက်တွန်းထားတဲ့ မကွေးတိုင်းဒေသကြီးမှ ဦးခင်ဝင်း ရဲ့ အဆိုကို ထောက်ခံဆွေးနွေးအပ်ပါတယ်။ အားလုံးကို ကျေးဇူးတင်ပါတယ်။ ဆက်လက်ပြီး မွန်ပြည်နယ် မဲဆန္ဒနယ်အမှတ်(၉)မှ ဒေါက်တာဇော်လင်းထွဋ် ဆွေးနွေးနိုင်ပါပြီ။</speech>
<speech><mp id="1305">ဒေါက်တာဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံး မင်္ဂလာပါလို့ နှုတ်ခွန်းဆက်သအပ် ပါတယ်။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဒေါက်တာဇော်လင်းထွဋ် ဖြစ်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း ၏ အဆိုကို အကြံပြုဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ရေသည် လူအပါအဝင် သက်ရှိများ၏ အသက်ရှင်နေထိုင်မှု၊ အစားအစာ ဖူလုံမှု၊ လူ့အဖွဲ့အစည်း၏ ရေရှည်တည်တံ့သော ဖွံ့ဖြိုးတိုးတက်မှု၊ လူသားတို့၏ ဂုဏ်သိက္ခာနှင့် ယဉ်ကျေးမှုတို့ တည်တံ့နိုင်ရေးအတွက် အခြေခံအကျဆုံး သဘာဝအရင်းအမြစ်တစ်ခုဖြစ်ပါတယ်။ ဂြိုလ်တုဓာတ်ပုံများအရ ကမ္ဘာကြီး၏ (၇၀)ရာခိုင်နှုန်းကို ရေမျက်နှာပြင်က ဖုံးလွှမ်းထားတာကို မြင်ရမှာဖြစ်ပါတယ်။ ဒါကြောင့် ကမ္ဘာကြီးကို ရေပေါများသော ဂြိုဟ်ကြီးတစ်လုံးအဖြစ် ထင်မြင် နေရမှာဖြစ်ပါတယ်။ အဆိုရှင်အနေဖြင့် ရှေးအစဉ်အဆက်အသုံးပြုခဲ့သော ကျေးလက်ပြည်သူများ ထိန်းသိမ်းသည့် မိုးရေကန်များ၊ သောက်သုံးရေကန်များ၊ ဆည်ငယ်၊ တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက်ရေဖြည့်ဆည်းရန်၊ လုပ်ကွက်ငယ် တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန်အတွက် ကန်တူးပေးခြင်း၊ ကန်ပေါင် ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် တိုးချဲ့တည်ဆောက် ပေးရန် တိုက်တွန်းထားပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပေးပါရန် တောင်းခံအပ်ပါတယ်။ ဖော်ပြပါ ပုံမှာ ကျွန်တော်၏ မဲဆန္ဒနယ် သထုံမြို့နယ်ရှိ ဝါးပါးရေလှောင်တမံဖြစ်ပါတယ်။ သထုံမြို့နယ် အတွင်းသို့ ရေချိုမိုးရေ စုဆောင်းသိုလှောင်ရန်၊ သောက်သုံးရေပေးဝေရန်၊ သီးထပ် နွေစပါးများ စိုက်ပျိုးရန် ရည်ရွယ်ချက်ဖြင့် ၁၉၉၄ ခုနှစ်တွင် စတင်ဖွင့်လှစ်ခဲ့ပါတယ်။ ဆည်ရေပေးဝေနိုင်သည့် စီမံကိန်းဧရိယာ (၂၄၀၀)ဧကရှိပြီး ယခင်က တစ်ရက်လျှင် ရေပမာဏ(၀.၅၆)သန်းပေါင်း ပေးဝေနိုင် ခဲ့ပါတယ်။ ဖော်ပြပါပုံမှာ ဝါးပါးဆည်ရေဖြင့် နွေစပါးစိုက်ပျိုးထားသောပုံဖြစ်ပါတယ်။ သို့သော် ယခု အခါတွင် ဆည်မြောင်းနှင့် ပတ်သက်သော အဆောက်အအုံများကို လုံလောက်သော ပြုပြင် ထိန်းသိမ်းမှုမလုပ်နိုင်ခြင်း၊ ရေလှောင်တမံ၏သက်တမ်း အိုမင်းလာခြင်းကြောင့် ဘေးကင်းလုံခြုံမှု ကျဆင်းလာခြင်းနှင့် ဆည်များတွင် နှစ်ရှည်သဲနုန်းပို့ချ အနည်ထိုင်မှုတို့ကြောင့် ရေလှောင်နိုင်သော ပမာဏနည်းပါးလာခြင်းတို့သည် စိတ်ပူစရာကိစ္စများဖြစ်ပါတယ်။ ယခုအခါ နွေစပါးစိုက်ပျိုးရာတွင် ဧက (၅၀၀)ခန့်သာ အသုံးပြုနိုင်ကြောင်း တွေ့ရှိရပါတယ်။ ဥက္ကဋ္ဌကြီးခင်ဗျား။ အဆိုရှင်မှာ ကမ္ဘာ့ရေထု ရေလွှမ်းခြုံမှု (၇၀)ရာခိုင်နှုန်းအနက် အများဆုံးမှာ မြေအောက်ရေပဲဖြစ်ပါတယ်လို့ဆိုပါတယ်။ ယနေ့ မြန်မာနိုင်ငံအပါအဝင် ကမ္ဘာပေါ်ရှိ ဖွံ့ဖြိုးတိုးတက်မှု နောက်ကျနေသော နိုင်ငံအများစုသည် မြေပေါ်၊ မြေအောက်ရေနှင့်ပတ်သက်၍ နေ့စဉ်နှင့်အမျှ တိုးတက်ထုတ်ယူ သုံးစွဲမှုသာရှိပြီး သယံဇာတ စဉ်ဆက်မပြတ် ဖွံ့ဖြိုးတိုးတက်နေ စေရေး အစီအမံများကို ချမှတ်အကောင်အထည်ဖော်ဆောင်ရွက်ရာတွင် အားနည်းနေကြောင်း တွေ့ရှိရပါတယ်။ ထိုအချက်ကို မကြာသေးမီန်ပြည်နယ်တွင်ဖြစ်ပွားခဲ့သည့် သဘာဝ ဘေးအန္တရာယ်ကျရောက်ပုံများကို ကြည့်ခြင်းဖြင့်သိရှိနိုင်ပါတယ်။ ဖော်ပြပါပုံမှာ သထုံခရိုင်၊ ပေါင်မြို့နယ်၊ သဲဖြူကုန်းကျေးရွာ မြေမပြိုမီ တွေ့ရှိရသောပုံဖြစ်ပါတယ်။ ဥက္ကဋ္ဌကြီးခင်ဗျား။ ပေါင်မြို့နယ်တွင် ကျောက်မိုင်းလုပ်ငန်းများ၊ ကုမ္ပဏီများမှ စက် ယန္တရားများဖြင့် ပုံသဏ္ဍာန်ပျက်ယွင်းသွားအောင် တူးဖော်နေကြပုံများဖြစ်ပါတယ်။ တရားဝင် ကုမ္ပဏီ(၃)ခုခန့်သာရှိပြီးတော့ ကျန်တဲ့ကုမ္ပဏီပေါင်း (၂၀)ကျော်မှာ တရားမဝင် ဝင်ရောက်လုပ်ကိုင် လျက်ရှိကြောင်း တွေ့ရှိရပါတယ်။ ဥက္ကဋ္ဌကြီးခင်ဗျား။ ဩဂုတ်လ ၉ ရက်နေ့တွင် မလတ်တောင် မြေပြိုမှုဖြစ်စဉ်တွေ့ရှိ ရပုံဖြစ်ပါတယ်။ ထိုဖြစ်စဉ်တွင် ယခု နောက်ဆုံးစာရင်းဇယားများအရ လူဦးရေ (၇၀)ဦး သေဆုံးသွား ခဲ့ပြီး နေအိမ် (၂၇)လုံးပြိုကျပျက်စီးသွားခဲ့ပါတယ်။ လူ(၂၉)ဦးခန့်မှာ ယခြုအောက်တွင် ပျောက်ဆုံးနေဆဲဖြစ်ပါတယ်။ ထိုသို့ သဘာဝဘေးအန္တရာယ်ကြုံတွေ့ခြင်းမှာ တောင်များပေါ်တွင် သစ်တောများကို အတိုင်းအဆမဲ့ ခုတ်ယူကြခြင်း၊ ကျောက်မိုင်းများမှ တောင်နံရံများကို ဖြိုချခြင်းတို့ ကြောင့် မြေအောက်ရေများ လမ်းကြောင်းပြောင်းလဲသွားပြီး သက်တမ်းရင့်ကျောက်များမှာ ကျောက် ဂုဏ်သတ္တိမရှိတော့ဘဲ မြေဆီလွှာဘဝသို့ ရောက်ရှိသွားကာ အတွင်းလှိုက်စားသွားခြင်းကြောင့် ပြိုကျခဲ့သည်ဟု ပညာရှင်များက ဆိုခဲ့ပါတယ်။ မြေပြိုကျပြီး ဘေးတိုက်တွေ့ရှိရပုံဖြစ်ပါတယ်။ မြေပြိုကျပြီး ကယ်ဆယ်ရေးလုပ်ငန်း များကို ်တစ်ပြေးညီ ဆောင်ရွက်နေကြပုံများဖြစ်ပါတယ်။ မြန်မာနိုင်ငံသည် ယေဘုယျအား ဖြင့် ရေသယံဇာတပေါကြွယ်ဝသောနိုင်ငံဖြစ်သော်လည်း နေရာဒေသအလိုက် မိုးရေချိန် မတူညီမှု၊ မိုးရွာသွန်းမှုပုံစံကွာခြားမှု၊ ပင်လယ်ရေငန်များ တိုးဝင်မှုတို့ကြောင့် မြန်မာနိုင်ငံနေရာဒေသ အများ အပြားတွင် ရေကြီးမှုများ၊ ရေရှားပါးမှုများကို နှစ်စဉ်တွေ့ကြုံနေရပါတယ်။ မြို့ပြဒေသများနှင့် ကျေးလက်ဒေသများတွင် လူဦးရေတိုးတက်မှုနှင့် စီးပွားရေးလုပ်ငန်းများကြောင့် ရေလိုအပ်မှုပမာဏ တိုးတက်မြင့်မားလာပြီဖြစ်ပါသဖြင့် အဆိုရှင်တင်ပြလာတဲ့ ရေအရင်းအမြစ်များ ဘက်စုံ စီမံခန့်ခွဲမှု စနစ်ကို လက်တွေ့လုပ်ဆောင်ရာတွင် သက်ဆိုင်ရာဝန်ကြီးဌာနများအနေဖြင့် ဝိုင်းဝန်း ပူးပေါင်း ဆောင်ရွက်သွားရန် လိုအပ်လှပါတယ်။ ဥက္ကဋ္ဌကြီးခင်ဗျား။ ရေအရင်းအမြစ်ညစ်ညမ်းမှု ပိုမိုများပြားလာခြင်း၊ အထူးသဖြင့် စက်မှု လုပ်ငန်းများမှ စွန့်ပစ်သော ရေဆိုးများ၊ ရွှေတူးဖော်ခြင်း၊ အခြားသတ္တုထုတ်လုပ်ရေးလုပ်ငန်းများ၊ ငါး၊ ပုစွန်နှင့် အခြားစိုက်ပျိုးမွေးမြူရေးလုပ်ငန်းများအစရှိသော စီးပွားရေးလုပ်ငန်းများစွာတို့မှ စွန့်ပစ်လိုက်သော ရေဆိုးများ၊ အညစ်အကြေးများကြောင့် ပတ်ဝန်းကျင်တွင် သန့်ရှင်းမှုမရှိဘဲ ယခုအခါ ပြည်သူလူထု၏ ကျန်းမာရေးကို အန္တရာယ်ရှိလာပြီဖြစ်ပါတယ်။ ထို့ကြောင့် ရေနှင့် ဆိုင်သောပြဿနာများကို ဖြေရှင်းရန်အတွက် ပညာရပ်နယ်ပယ်မှ စနစ်တကျ စုပေါင်းပါဝင်နိုင်သော နည်းလမ်းများ လိုအပ်လျက်ရှိပါတယ်။ သို့ဖြစ်ပါ၍ အဖိုးထိုက်တန်လှသော သဘာဝရေမြေများကို ထိန်းသိမ်းကာကွယ်နိုင်ရန် မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း၏ အဆိုကို လေးနက်စာကလက်ခံလိုက်ပါတယ်။</speech>
<speech><mp id="1242">ဆွေးနွေးခြင်း-uT: -၂"--- ဦးအောင်မျိုး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဝန်ကြီးများ၊ ကိုယ်စားလှယ်တော်ကြီးများ အားလုံးကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ် အမှတ်(၂)မှ ဦးအောင်မျိုး ဖြစ်ပါတယ်။ ကျွန်တော့်အနေနဲ့ မကွေးတိုင်းဒေသကြီး မဲဆန္ဒနယ် အမှတ်(၂)မှ ဦးခင်ဝင်း ၏ အဆိုကို စိုက်ပျိုးမြေနဲ့ပတ်သက်ပြီး လိုအပ်ချက်ရှိနေတဲ့ ရေအရင်းအမြစ်နဲ့ သက်ဆိုင်တဲ့ကိစ္စရပ်တွေကို ဆွေးနွေးသွားမှာဖြစ်ပါတယ်။ ဥက္ကဋ္ဌကြီးခင်ဗျား။ လယ်ယာစိုက်ပျိုးရေးနှင့်ပတ်သက်ပြီး ရေမြေသဘာဝကို ခွဲခြားကြည့် မယ်ဆိုရင် အပိုင်း(၃)ပိုင်း ခွဲခြားရှုမြင်နိုင်ပါတယ်။ မြစ်၊ ချောင်း၊ အင်း၊ အိုင်အနီးအနားမှာ စိုက်ပျိုး လုပ်ကိုင်ကြတဲ့ လယ်မြေ၊ ယာမြေတွေရှိတယ်။ ဆည်၊ မြောင်း၊ တာတမံတွေကို အမှီသဟဲပြု ပြီးတော့ ဆည်ရေသောက်ဧရိယာဆိုတဲ့ လယ်မြေ၊ ယာမြေတွေရှိပါတယ်။ နောက်တစ်ခါ မိုးလေဝသ မှန်ပါမှ၊ မိုးရွာမှ စိုက်ပျိုးလုပ်ကိုင်ကြတဲ့ မိုးကောင်းသောဒေသရယ်လို့ သုံးမျိုးသုံးစားခွဲခြားရှုမြင် ထားပါတယ်။ မြစ်၊ ချောင်း၊ အင်း၊ အိုင် အနီးမှာ စိုက်ပျိုးလုပ်ကိုင်ကြတဲ့ တောင်သူတွေအနေနဲ့ သောက်ရေသုံးရေ၊ မြစ်ရေကတစ်ဆင့် စိုက်ပျိုးရေရဖို့ ခဲယဉ်းမှုမရှိသလို ဆည်၊ မြောင်း၊ တာတမံ တွေကို အမှီသဟဲပြုပြီးစိုက်ပျိုးကြတဲ့ တောင်သူတွေအနေနဲ့လည်း သောက်ရေ၊ သုံးရေ၊ စိုက်ပျိုးရေ ရရှိဖို့ ခဲယဉ်းမှုသိပ်မရှိလှပါဘူး။ ဒါပေမယ်လို့ ရာသီဥတုကောင်းပါမှ၊ မိုးရွာပါမှ၊ ပြောင်းလဲလာတဲ့ ရာသီဥတုအောက်မှာ မိုးကောင်းမှ စိုက်ပျိုးလုပ်ကိုင်ရတဲ့ တောင်သူတွေအနေနဲ့ကတော့ စိုက်ပျိုးရေ " အင်မတန်ခက်ခဲနေပါမှ စိုက်ပျိုးလုပ်ကိုင်တုကောင်းပါမှ မိုးက သုံးရေ၊ စိုက်ပျိုးရေး စိုက်ပျိုးရေ ပြတ်လပ်မှုတွေလည်း များစွာကြုံတွေ့နေရပါတယ်။ စောစောက ကိုယ်စားလှယ် တော်ကြီးဆွေးနွေးသလို မုတ်သုံလေ အဝင်နောက်ကျပြီးတော့ အထွက်စောလို့ မိုးရာသီ မိုးရွာသွန်းမှု ကာလ တိုတောင်းသွားတာ၊ တစ်ခါ တစ်နှစ်ပတ်လုံး ပျမ်းမျှမိုးရေချိန်ပြည့်မီသော်လည်း မိုးရွာသွန်းမှု ပုံသဏ္ဌာန်သည် ပြောင်းလဲသွားတာ ဆိုလိုတာကတော့ မျှတတဲ့အခြေအနေနဲ့ မိုးရွာသွန်းမှုမဟုတ်ဘဲ ရွာချင်လျှင်အတိုင်းအဆမရှိရွာ၊ အလွန်အကျွံရွာသွန်းပြီး မရွာတော့ဘူးဆိုရင်လည်း ကာလကြာရှည်စွာ မိုးမရွာသွန်းမှုဖြစ်နေတဲ့အခြေအနေကို ဆိုလိုခြင်းဖြစ်ပါတယ်ခင်ဗျား။ ဒီလိုရာသီဥတုပြောင်းလဲမှုတွေ ကြောင့် မိုးကောင်းသောဒေသမှ တောင်သူတွေဟာ သောက်သုံးရေ၊ စိုက်ပျိုးရေရရှိဖို့အတွက် မြေ အောက်ရေကို တူးဖော်စိုက်ပျိုးဖို့ ကြိုးစားကြတာပါပဲ။ ဒါပေမယ်လို့ မြေအောက်ရေပါ ခန်းခြောက်မှုတွေ ကြုံတွေ့နေရပါတယ်။ တချို့ မြေအောက် ရေတွင်းတွေဟာ အရင်က ပေ ၃၀၀ - ၄၀၀ လောက်တူးရင် ရေတွေ့ရှိပေမယ်လို့ အခုဆိုရင် ပေ ၄၀၀-၅၀၀-၆၀၀ ထိအောင်တူးမှ ရေတွေ့ရမယ့် အနေအထားဖြစ်နေပါတယ်။ တူးပြီးတဲ့ ရေတွင်း ကလည်း ------------ --- -- -- - -- -- -- -- - - - - အမျိုးသားလွှတ်တော် ဩဂုတ်လ ၂၂ ရက် တွေနဲ့ ကြုံတွေ့ ၊ ပ .. . . . . . . ။ ဒေသက တောင်သူတွေရဲ့ စိုက်ပျိုးလုပ်ကိုင်မှုကို စာဖွဲ့ကြတာရှိပါတယ်။ မြေနီကြပ်ကုန်း ဖူးခွာတုံး နှစ်တင်းလုပ် တစ်ရှင်းပြုတ် နှစ်တင်းကြဲ တစ်တင်းရတယ်လို့ ဒီလိုစာဖွဲ့ကြတာရှိပါတယ်။ ဥက္ကဋ္ဌကြီးခင်ဗျား။ မိုးကောင်းသောဒေသမှာ စိုက်ပျိုးလုပ်ကိုင်ဖို့ ခက်ခဲလာတာကြောင့် ဒီဒေသခံလူငယ်လူရွယ်တွေ လုပ်နိုင်ကိုင်နိုင်တဲ့လူတွေဟာ ဒေသမှာမနေကြဘဲ အပြင်ထွက်ပြီး အလုပ်လုပ်ကြလို့ တချို့က ရွှေတော၊ ကျောက်တော၊ ရွှေမှော်၊ ကျောက်မှော်တွေမှာ သွားကြပါ တယ်။ အမျိုးသမီးတွေဆိုလို့ရှိရင် အထည်ချုပ်စက်ရုံနဲ့ မြို့ပြမှာရှိတဲ့ အလုပ်ရုံတွေမှာသွားတဲ့အတွက် လုပ်သားရှားပါးမှု ပြဿနာတွေလည်း များစွာ ကြုံတွေ့နေရပါတယ်။ အခုလို ရာသီဥတုဆိုးရွား ဖောက်ပြန်လို့ မိုးခေါင်တဲ့အခြေအနေဟာ ဟိုးယခင်ကလည်း ကြုံတွေ့ခဲ့ရဘူးတယ်လို့ ဒေသခံ ရှေ့မီ၊ နောက်မီတောင်သူကြီးတွေက ကျွန်တော့်ကို ပြောပြပါတယ်။ အဲဒီလိုဆိုးရွားတဲ့ ရာသီဥတုတွေကို အံတုနိုင်ဖို့အတွက် မိမိတို့ဒေသတွေမှာ ရေကန်ငယ်လေး တွေ၊ တစ်ဖက်ဆည်လေးတွေ၊ ချောင်းလေးတွေ၊ မြောင်းလေးတွေကို တူးဖော်ပြီးတော့ တိရစ္ဆာန်တွေ သောက်သုံးဖို့ စိုက်ပျိုးရေရရှိဖို့ လုပ်ခဲ့တဲ့ အထောက်အထားလေးတွေကိုလည်း ကျွန်တော်တို့ တွေ့ရှိခဲ့ရပါတယ်။ လက်ရှိအခြေအနေမှာ ဒီလိုရေကန်ငယ်လေးတွေ တစ်ဖက်ဆည်လေးတွေဟာ လည်း တိမ်ကောပျောက်ကွယ်လုနီးပါးဖြစ်နေပါပြီ ဥက္ကဋ္ဌကြီးခင်ဗျား။ ဒီနေရာမှာ ကျွန်တော် အနည်းငယ် ဖြည့်စွက်ပြီးတင်ပြလိုတာကတော့ စိုက်ပျိုးရေအခက်အခဲဖြစ်ကြတဲ့တောင်သူတွေနဲ့ မိုးများလို့၊ ရေကြီးလို့၊ မိုးသီးကြွေလို့ သီးနှံပျက်စီးကြတဲ့တောင်သူတွေနဲ့ ကွာဟချက်ကို မိုးများလို့၊ ရေကြီးလို့၊ မိုးသီးကြွေလို့ သီးနှံပျက်စီးကြတဲ့တောင်သူတွေကို နိုင်ငံတော်ကနေမှ နှစ်စဉ်သီးနှံ ပျက်စီးလို့ဆိုပြီးတော့ ဓာတ်မြေဩဇာတွေ ထောက်ပံ့ကြေးတွေ ထောက်ပံ့ပါတယ်။ ဒါပေမယ်လို့ မိုးခေါင်လို့ မြေပဲဥမထိုး၊ ပဲစိမ်းငုံ အပင်မပေါက်၊ ပြောင်းအညွန့်မထိုးလို့ ဘယ်တောင်သူမှ ထောက်ပံ့ကြေး နစ်နာကြေးမရဖူးပါဘူး။ ဒါ့ကြောင့် ဒီကိစ္စတွေကလည်း သဘာဝ ဘေးဒဏ်ဖြစ်တဲ့အတွက် ဒီတောင်သူတွေကို ထောက်ပံ့ဖို့အစီအစဉ်များလည်း နိုင်ငံတော်အနေနဲ့ စဉ်းစားပေးဖို့ အကြံပြုလိုပါတယ်။ ဥက္ကဋ္ဌကြီးခင်ဗျား။ ကျွန်တော်တို့ နိုင်ငံရဲ့ လယ်ယာစိုက်ပျိုးတဲ့ ဓလေ့ဟာ မိုးကိုစောင့်မျှော်ပြီးတော့မှ စိုက်ပျိုးတဲ့ဓလေ့ဖြစ်ပါတယ်။ နိုင်ငံတကာမှာတော့ မိုးကို မျှော်ပြီး စိုက်ပျိုးတဲ့ဓလေ့ မရှိသလောက်ဖြစ်သွားပါပြီ။ ဆည်မြောင်း တမံတွေ၊ ရေကန်တွေ တူးဖော်ပြီး မြစ်ရေ၊ ချောင်းရေကို စနစ်တကျ စီမံခန့်ခွဲပြီး စိုက်ပျိုးတဲ့စနစ်နဲ့ စိုက်ပျိုးလုပ်ကိုင်နေကြ ပါပြီ။ မြန်မာနိုင်ငံရဲ့ တစ်နိုင်ငံလုံးအတိုင်းအတာနဲ့ တွက်ချက်ကြည့်ကြတော့ မိုးရွာသွန်းမှု ပမာဏက များတယ်လို့ဆိုကြပြန်ပါတယ်။ ဒါပေမဲ့ ရွာသွန်းတဲ့မိုးဟာ မြောင်းထဲ၊ ချောင်းထဲ၊ မြစ်ထဲ၊ ပင်လယ်ထဲကို အလဟဿစီးဆင်းသွားတာ များပါတယ်။ ဒါကြောင့် ရေအရင်းအမြစ်အသုံးချမှုနဲ့ စီမံခန့်ခွဲမှု ဖွံ့ဖြိုးတိုးတက်မှု များစွာလိုအပ်နေပါတယ်ခင်ဗျား။ တစ်နိုင်ငံလုံးရှိတဲ့ ဆည်မြောင်းနဲ့ ရေနုတ်မြောင်းစနစ်တွေကို စနစ်တကျစီမံခန့်ခွဲရမယ်။ ဒီအတွက်လည်း ၂၀၁ရ ခုနှစ်မှာ ဆည်မြောင်း ဥပဒေကိုကျွန်တော်တို့ပြဋ္ဌာန်းခဲ့ပြီးဖြစ်ပါတယ်။ တစ်ခါ ၂၀၂၀ ပြည့်နှစ် ရေရှည်တည်တံ့သော ရေအရင်းအမြစ် သုံးစွဲရေးပန်းတိုင်ကို အကောင်အထည်ဖော်ဆောင်ရွက်နိုင်ရန် မြန်မာ့ရေအရင်း အမြစ်ကော်မတီက ဘက်စုံအမျိုးသားရေးမူဝါဒကိုလည်း ၂၀၁၄ ခုနှစ်မှာ ရေးဆွဲပြဋ္ဌာန်းပြီး ဖြစ်ပါတယ် ဥက္ကဋ္ဌကြီးခင်ဗျား။ ဒါကြောင့် စိုက်ပျိုးရေးကဏ္ဍအပါအဝင် ကဏ္ဍပေါင်းစုံအတွက် လိုအပ်နေတဲ့ ရေအရင်းအမြစ် စီမံခန့်ခွဲမှုအတွက် ဆည်မြောင်းအဆောက်အဦများကိုတိုးချဲ့ဆောက်လုပ်ရန်၊ ရေသုံးစွဲခြင်းနည်းပညာ တွေကို တောင်သူလယ်သမားတွေကိုဖြန့်ဝေရန်၊ နည်းပညာကျွမ်းကျင်တဲ့ ဆည်မြောင်းဝန်ထမ်းတွေ မွေးထုတ်ပေးနိုင်ရေးကို ရှေးရှုပြီး အမျိုးသားရေအရင်းအမြစ်ဥပဒေတစ်ရပ် အမြန်ဆုံးပြဋ္ဌာန်းရေး ဝိုင်းဝန်းကြိုးစားကြပါလို့ တိုက်တွန်းရင်း မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း ရဲ့ အဆိုကို လေးလေးနက်နက် ထောက်ခံလိုက်ရပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၆)မှ ဒေါက်တာဦးကြွယ်ကြွယ် ဆွေးနွေးနိုင်ပါပြီ။</speech>
<speech><mp id="1292">ဒေါက်တာဦးကြွယ်ကြွယ်၊ မန္တလေးတိုင်းဒေသကြီး မဲဆန္ဒနယ်အမှတ်(၆)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ပြည်ထောင်စု ဝန်ကြီး၊ ဒုတိယဝန်ကြီးများ၊ ကြွရောက်လာကြသော ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း နှုတ်ခွန်းဆက်သ ဂါရဝပြုပါတယ်ခင်ဗျား။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၆)မှ ဒေါက်တာဦးကြွယ်ကြွယ် ဖြစ်ပါတယ်။ မကွေးတိုင်း ဒေသကြီး မဲဆန္ဒနယ်အမှတ်(၂)မှ ဦးခင်ဝင်း တင်သွင်းတဲ့ ရှေးအစဉ်အဆက် အသုံးပြုခဲ့သော ကျေးလက်နေပြည်သူများ ထိန်းသိမ်းသည့် မိုးရေကန်များ၊ ဆည်ငယ်/တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ် တောင်သူများ စိုက်ပျိုးရေရှိရန်၊ သဘာဝဂေဟစနစ်မပျက်စေရန်အတွက် ကန်တူးပေးခြင်း၊ ကန်ပေါင် ဆယ်ပေးခြင်း၊ ကန်ငယ်၊ ဆည်ငယ်များ၊ တမံငယ်များကို ပြုပြင်ထိန်းသိမ်းရန်နှင့် အသစ်တိုးချဲ့ တည်ဆောက် ဂ ဂ ဂ ဂ ဂ ဂ ဂ ဂ ဂ ဂ ဂ ဂ ဩဂုတ်လ ၂၂ ရက် ဖြစ်ပါတယ်။ ဥက္ကဋ္ဌကြီးခင်ဗျား။ Power Point နှင့် အင်္ဂလိပ်စာအသုံးအနှုန်းများ သုံးခွင့်ပြုပါရန် ခွင့်တောင်းခံအပ်ပါတယ်။ ရေဟာ သဘာဝတရားအားလုံးရဲ့ မောင်းနှင်အားဖြစ်ပါတယ်။ ရေဟာ အသက်ဖြစ်ပါတယ်။ သန့်ရှင်းသောရေဟာ ကျန်းမာခြင်းပဲ ဖြစ်ပါတယ်။ လူထောင်သောင်းဟာ ချစ်ခြင်းမရှိဘဲ အသက်ရှင်သန်လို့ရနိုင်ပေမယ့် ဘယ်သူတစ်ဦးတစ်ယောက်မှတော့ ရေမရှိဘဲ အသက် မရှင်နိုင်ပါဘူးလို့ ရှေးပညာရှိများစွာက မိန့်ဆိုခဲ့ကြပါတယ်။ ရေဟာ လောကဘဝရဲ့ အရေးအကြီးဆုံး အရာဖြစ်ပါတယ်။ သိပ္ပံပညာရှင်များက သက်ရှိဘဝရဲ့ အစဟာ ရေမှာ စတင်တယ်လို့ ဆိုပါတယ်။ ရေမရှိဘဲ သက်ရှိလောကဘဝ မရှိနိုင်ပါဘူး။ အမျိုးသားလွှတ်တော် က ဂ ဂ ဂ ဥက္ကဋ္ဌကြီးခင်ဗျား။ ကံကောင်းထောက်မစွာဖြင့် ကျွန်တော်တို့ မြန်မာနိုင်ငံတော်ကြီးဟာ ရေအရင်းအမြစ်ပေါကြွယ်ဝတဲ့ နိုင်ငံတော်ကြီးဖြစ်ပါတယ်။ ရေအရင်းအမြစ်ပေါကြွယ်ဝတဲ့ သဘာဝ ပထဝီနယ်မြေကြီးကို ပိုင်ဆိုင်ထားပါတယ်။ မြန်မာနိုင်ငံသားတစ်ဦးစီရဲ့ ရေအရင်းအမြစ်ပိုင်ဆိုင်မှု ဟာ တရုတ်နိုင်ငံသားတစ်ဦးပိုင်ဆိုင်တာထက် (၉)ဆပိုများပါတယ်။ အိန္ဒိယနိုင်ငံသားတစ်ဦးပိုင်ဆိုင် တာထက် (၁၆)ဆ ပိုများပြီး ဗီယက်နမ်နိုင်ငံသားတစ်ဦးပိုင်တာထက် (၅)ဆပိုများပါတယ်။ ပိုပြီး ကံကောင်းတာကတော့ နိုင်ငံရဲ့ ရေသယံဇာတတွေအားလုံးရဲ့ အရင်းအမြစ်၊ မြစ်၊ ချောင်း၊ အင်း၊ အိုင် တွေ၊ တောတောင် ရေဝေရေလဲဒေသတွေအားလုံးဟာ မြန်မာနိုင်ငံတော်ရဲ့ နယ်နမိတ်အတွင်း မြန်မာ နိုင်ငံတော်အစိုးရရဲ့ အချုပ်အခြာအာဏာပိုင်အတွင်းမှာ အားလုံးရှိနေတာ ဖြစ်ပါတယ်။ မြန်မာနိုင်ငံတော်အနေနဲ့ ရာနှုန်းပြည့် စီမံအုပ်ချုပ်ခွင့်ရရှိနေတာဖြစ်ပါတယ်။ အခြားနိုင်ငံ များနဲ့လည်း ခွဲဝေသုံးစွဲနေရတဲ့ ရေအရင်းအမြစ်မရှိသလောက်ဖြစ်ပါတယ်။ မဲခေါင်မြစ်တစ်ခုသာလျှင် နိုင်ငံပေါင်း (၃)နိုင်ငံ စီမံခန့်ခွဲနေရတဲ့ ရေအရင်းအမြစ်ဖြစ်ပါတယ်။ ဒါဟာလည်း မပြောပလောက်တဲ့ အစိတ်အပိုင်းတစ်ခုသာဖြစ်ပါတယ်။ ကျွန်တော်တို့နိုင်ငံတော်ဟာ ရေသဘာဝ အရင်းအမြစ်အားလုံးကို ရာခိုင်နှုန်းပြည့်နီးပါး စီမံအုပ်ချုပ်ခွင့်ရတဲ့ နိုင်ငံတော်ဖြစ်ပါတယ်။ ဒါပေမဲ့ ကံအကြောင်းမလှတာ ကတော့ ဒီအဖိုးတန်လှတဲ့ ရေသယံဇာတအရင်းအမြစ်တွေကို စနစ်တကျစီမံခန့်ခွဲပြီး တိုင်းပြည် အကျိုး၊ ပြည်သူလူထုအကျိုး တိုင်းပြည်အနာဂတ်အတွက် စနစ်တကျစီမံကိန်းချ သိပ္ပံနည်းကျ စီမံခန့်ခွဲအုပ်ချုပ်မှုများ နှစ်ပေါင်းများစွာကင်းမဲ့ခဲ့တာပဲ ဖြစ်ပါတယ်။ ဥက္ကဋ္ဌကြီးခင်ဗျား။ ဒါကြောင့်လည်း မကွေးတိုင်းဒေသကြီး မဲဆန္ဒနယ်အမှတ်(၂)က ဦးခင်ဝင်း ရဲ့ အဆို ပေါ်ပေါက်လာရတာ ဖြစ်ပါတယ်။ ဦးခင်ဝင်း ရဲ့ မဲဆန္ဒနယ်ဖြစ်တဲ့ ရေနံချောင်း မြို့နယ်နှင့် ချောက်မြို့နယ်လိုပဲ ကျွန်တော်ရဲ့ မဲဆန္ဒနယ်ဖြစ်တဲ့ တောင်သာမြို့နယ်နဲ့ နွားထိုးကြီး မြို့နယ်တို့ဟာ မြန်မာနိုင်ငံအလယ်ပိုင်း မိုးခေါင်ရေရှားရပ်ဝန်းဒေသလို့ခေါ်တဲ့ Dry Zone ထဲမှာရှိတာ ဖြစ်ပါတယ်။ အဲဒါကြောင့်မို့ ဦးခင်ဝင်း ရဲ့ တွေ့ကြုံခံစားမှုတွေနဲ့ စေတနာတွေကို အပြည့်အဝ ၂၀၁၉ ခုနှစ် ဆွေးနွေးခြင်းအနက် -- ---- ------------ ဒါကတော့ တောင်သာမြို့နယ်၊ တမံကြီးကျေးရွာက တမံကြီးရေကန်ဖြစ်ပါတယ်။ ဒီနေ့ အခြေအနေဖြစ်ပါတယ်။ နှစ်တိုင်းတော့ ရေပြည့်ပါတယ်။ ဒီနှစ်တော့ ရေခန်းသွားတာ ဖြစ်ပါတယ်။ တမံကြီးကျေးရွာပြည်သူတွေက ဘက်စုံအားကိုးနေရတဲ့ ရေကန်ကြီးဖြစ်ပါတယ်။ ဒီကန်ကြီးပြုပြင် တိုးချဲ့ဖို့ ရေပိုမိုသိုလှောင်နိုင်ရေးအတွက် ဖုန်းများ ဆယ်ဖို့၊ တူးဖို့ ကျေးရွာသားများက လိုလားကြ ပါတယ်။ ကျွန်တော့်ကိုလည်း ကြိမ်ဖန်များစွာ တောင်းဆိုကြပါတယ်။ ကျွန်တော်ကလည်း ဌာန ဆိုင်ရာကို ဆွေးနွေးညှိနှိုင်းတဲ့အခါမှာ ဒီကန်ကြီးဟာ ကျေးရွာပိုင်ဖြစ်တယ်။ ဌာနရဲ့ စီမံအုပ်ချုပ်မှု အောက်မှာမရှိတဲ့အတွက် ဘဏ္ဍာငွေခွဲဝေချထားပေးဖို့ မရဘူးလို့ဘဲ သူတို့ ဒီလိုပဲ ဆွေးနွေးကြပါတယ်။ ကျေးရွာသားများအနေနဲ့လည်း သူတို့က စိုက်ထုတ်ပြီးတော့ ဒါကို ပြုပြင် တိုးချဲ့ပြီး တူးဖို့၊ ဖော်ဖို့၊ ဆယ်ဖို့ကို သူတို့မတတ်နိုင်ကြပါဘူး။ အဲဒီတော့ ဒီလိုကန်မျိုးတွေကလည်း ကျွန်တော်တို့ အပူပိုင်းဒေသရှိ ရွာတွေမှာ၊ မြို့တွေမှာ များစွာရှိနေမှာဖြစ်ပါတယ်။ ဒီလိုကန်တွေကို ပြုပြင် တူးဖော်ပြီးတော့ တိုးချဲ့နိုင်လို့ရှိရင် ကျေးရွာအများအပြား စိုက်ပျိုးရေ၊ သုံးရေတွေ များစွာ အထောက်အကူပြုပြီးတော့ ကျေးရွာသားတွေရဲ့ စီးပွားရေး၊ လူမှုရေး ဖွံ့ဖြိုးတိုးတက်လာမှာ ဖြစ်ပါတယ်။ ပတ်ဝန်းကျင်လည်း စိမ်းလန်းစိုပြည်ပြီးတော့ သဘာဝပတ်ဝန်းကျင်ကိုလည်း ထိန်းသိမ်းရာ လည်းရောက်မှာပါ။ အဲဒီတော့ ဦးခင်ဝင်း ရဲ့ အဆိုဟာ ကန်ငယ်၊ ဆည်ငယ်၊ တမံငယ်များအတွက် အဆိုပြုတာဖြစ်လို့ အခုလို နိုင်ငံတော်က အဖက်ဖက်က တည်ဆောက်နေတဲ့နိုင်ငံတော်ကို ဘဏ္ဍာငွေ ဝန်ထုပ်ဝန်ပိုး အလွန်အမင်းဖြစ်စေမှာ မဟုတ်ပါဘူး။ ဒါကြောင့် ဦးခင်ဝင်း ရဲ့ အဆိုဟာ အလွန်သင့်မြတ်လှပါတယ်။ အရင်းနည်းနည်းနဲ့ အကျိုး အမြတ်များများရစေမယ့် အဆိုပြုချက်ဖြစ်ပါတယ်။ ဒီနေရာမှာ အကြံပြုလိုတာကတော့ ဒီအဆိုကို လွှတ်တော်ကြီးက ထောက်ခံလို့အောင်မြင်ခဲ့ရင် လုပ်ငန်းများ အကောင်အထည်ဖော်ရာမှာ ကျေးလက် ဒေသဖွံ့ဖြိုးတိုးတက်ရေးဦးစီးဌာနနှင့် ကမ္ဘာ့ဘဏ်တို့ ပူးပေါင်းအကောင်အထည်ဖော်နေတဲ့ CDD၊ လူထုဗဟိုပြုစီမံကိန်းရဲ့ လုပ်နည်းလုပ်ဟန်စနစ်တွေအတိုင်း ဆောင်ရွက်မယ်ဆိုလို့ရှိရင် အကုန်အကျ နည်းပြီးတော့ အကျိုးရလဒ်တွေ များများရရှိမှာဖြစ်တဲ့အတွက် အဲဒီစနစ်တွေ၊ နည်းနာတွေကို လိုက်နာပြီးတော့ အကောင်အထည်ဖော်ဆောင်ရွက်သင့်ကြောင်း အကြံပြုလိုပါတယ်။ ဥက္ကဋ္ဌကြီးခင်ဗျား။ ရေဟာ အသက်ဖြစ်ပါတယ်။ ရေဟာ ဖွံ့ဖြိုးတိုးတက်မှု ဖြစ်ပါတယ်။ ရေဟာ ဘဝရဲ့ အရည်အသွေးလည်းဖြစ်ပါတယ်။ ရေဟာ ငြိမ်းချမ်းရေးလည်း ဖြစ်ပါတယ်။ ဦးခင်ဝင်း ရဲ့ အဆိုကို အလေးအနက် ထောက်ခံပါတယ်။ ကျွန်တော်တို့ အတိတ်က ဘယ်လိုပဲဖြစ်စေ၊ ရာသီ ဥတုပြောင်းလဲမှုကြောင့် ဘယ်လောက်ပဲ ထိခိုက်ခဲ့သည်ဖြစ်စေ၊ ယခြီုးတော့ ကျွန်တော်တို့ နိုင်ငံသားတွေဟာ ကောင်းမွန်တဲ့ စီမံခန့်ခွဲအုပ်ချုပ်မှု၊ သိပ္ပံပညာ၊ နည်းပညာများကို အသုံးပြုပြီးတော့ စနစ်တကျ ရင် " " ဂ ဂဂ ” အမျိုးသားလွှတ်တော် ဩဂုတ်လ ၂၂ ရက် ဦးခင်ဝင်း ရဲ့ -- ------ - -- ရေ၏ အရေးပါမှုအား ပြသသည့် စာသားပုံ (ဆဆ) ရဲ့ အဆိုကို အလေးအားလည်းဖြစ်ပါတယ်။</speech>
<speech><mp id="1264">ရေဟာ ရေဟာ ဖွံ့ဖြိုးတိုးတက်မှု ၉ ဦးခင်မျိုးဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးခင်မျိုးဝင်း ဖြစ်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း တင်သွင်းသော အဆိုအား ထောက်ခံဆွေးနွေးသွားမှာဖြစ်ပါတယ်။ မြန်မာနိုင်ငံဟာ ကမ္ဘာပေါ်တွင် ရာသီဥတုပြောင်းလဲမှုအားအမြင့်ဆုံး၊ ထိခိုက်လွယ်မှု အများဆုံးရှိသည့် နိုင်ငံများအနက် တစ်နိုင်ငံဖြစ်ပါတယ်။ တစ်ကမ္ဘာလုံးဆိုင်ရာ အန္တရာယ်ဖြစ်မှု အညွှန်းကိန်းအရ တစ်ကမ္ဘာလုံးတွင် မြန်မာနိုင်ငံသည် ၁၉၉၁ ခုနှစ်မှ ၂၀၁၃ ခုနှစ်အတွင်း ရာသီဥတု ပြောင်းလဲခြင်းနှင့်ဆက်စပ်သော ထူးကဲသည့် မိုးလေဝသဖြစ်သောကြောင့် ထိခိုက်လွယ်မှုအဆင့်တွင် အဆင့်(၂) နေရာ၌ နေရာယူထားပါတယ်။ မြန်မာနိုင်ငံ၏ မြေပြင်ပထဝီအနေအထားနှင့် ကမ္ဘာ့ရေ မျက်နှာသွင်ပြင်တို့အရ ဆိုးကျိုးများဖြစ်ပေါ်နိုင်သည့် အလားအလာရှိသော သဘာဝအဖြစ်အပျက် များအား စစ်တိုက်သဖွယ် ပုံမှန်ကြုံတွေ့နိုင်ပါတယ်။ မြန်မာနိုင်ငံ၏ လူဦးရေအများစုဟာ ရာသီဥတုပြောင်းလဲမှုကြောင့် ထိခိုက်တွေ့ကြုံနိုင် သည့် ဒေသများဖြစ်သော ကမ်းရိုးတန်းဒေသ၊ မြစ်ဝကျွန်းပေါ်ဒေသများ၊ အပူပိုင်းဒေသများတွင် နေထိုင်ကြသောကြောင့် အပူပိုင်းမုန်တိုင်းများ ဆိုင်ကလုန်းမုန်တိုင်းများနှင့် ရေကြီးမှုများ၊ ပင်လယ် ရေလှိုင်းမြင့်တက်မှုများ၊ မြေဆီလွှာတိုက်စားမှုများနှင့်ကြုံတွေ့နိုင်ပြီး ကာလရှည်လျားသော မိုးခေါင်မှု များနှင့်လည်း ကြုံတွေ့နိုင်ပါတယ်။ အဆိုပါ အခြေအနေများဟာ မြန်မာနိုင်ငံရေရှည်တည်တံ့ဖွံ့ဖြိုး တိုးတက်မှုအား ကြီးမားစွာခြိမ်းခြောက်လျက်ရှိပါတယ်။ ယင်းအခြေအနေများကြောင့် သဘာဝ သယံဇာတအရင်းအမြစ်များ၊ ရာသီဥတုဆိုင်ရာအခြေအနေများ၊ စိုက်ပျိုးရေ၊ ရေသယံဇာတသန့်ရှင်းမှုနှင့် အရည်အသွေးကောင်းမွန်မှု၊ ဇီဝမျိုးစုံမျိုးကွဲများ သို့မဟုတ် ဂေဟစနစ်ကို ပိုမိုဆိုးဝါးစေပါတယ်။ မြန်မာနိုင်ငံဟာ ရေအရင်းအမြစ်ပေါကြွယ်ဝသောနိုင်ငံဖြစ်ပေမယ့် ရေချိုရှားပါးမှုပြဿနာများ နှစ်စဉ် ကြုံတွေ့နေရပါတယ်။ နွေရောက်ပြီဆိုရင် မီးဘေးသာမက၊ ရေပြတ်လပ်မှုများကိုလည်း ပူပင်ရသောအကြောင်း များလည်း တစ်ခုအပါအဝင် ဖြစ်ပါတယ်။ တန်ခူးရေကုန် ကဆုန်ရေခန်းဟူသော စကားတိုင်း မြန်မာနိုင်ငံအလယ်ပိုင်းဒေသများတွင် ရေတွင်းရေကန်များသည် စောစီးစွာ ရေခန်းခြောက်လေ့ ရှိပါတယ်။ ရေသည် လူသားတို့အတွက်သာမက သက်ရှိလောကတခုလုံး မရှိမဖြစ်လိုအပ်ပါတယ်။ ရေကိုသောက်သုံးရန်အတွက်သာမက သုံးရေအဖြစ်လည်း သုံးစွဲနေကြရပါတယ်။ အပင်နှင့် ကျွဲ၊ နွား၊ တိရစ္ဆာန်များအတွက်ကိုလည်း သုံးစွဲနေရပါတယ်။ အပူချိန်တဖြည်းဖြည်း တိုးလာသည်နှင့်အမျှ ရေသုံးစွဲ မှုများလည်း တိုးလာမည်ဖြစ်ပါတယ်။ ၎င်းအခြေအနေများကြောင့် အနာဂတ်ရေရှားပါးမှုအခက်အခဲကို ဖြေရှင်းနိုင်ရေးအတွက် ကြိုတင်မျှော်မှန်းပြီး နိုင်ငံအနှံ့အပြားတွင် ရရှိနိုင်မည့် ရေအရင်းအမြစ်များ ဖော်ထုတ်အသုံးချကာ ရေလှောင်တမံများတည်ဆောက်ခြင်း၊ ဆည်ငယ်၊ ကန်ငယ်များ ပြုပြင်တူးဖော်ခြင်း၊ ရေပြတ်လပ်မှု အခက်အခဲများကို လျော့ပါးသက်သာစေရေးအတွက် မိုးတွင်းကာလတွင် ရွာသွန်းသော မိုးရေများကို ကောင်းစွာသိုလှောင်ထိန်းသိမ်းထားနိုင်ရန် ရေလှောင်တမံ၊ ရေလွှဲဆည်ကန် တည်ဆောက်ထိန်းသိမ်း ထားခြင်း၊ ရရှိနိုင်မည့် ရေအရင်းအမြစ်အခြေအနေနှင့် ဒေသလိုအပ်ချက်ပေါ်မူတည်ပြီး ဒေသနေ ပြည်သူများအတွက် သောက်သုံးရေရရှိနိုင်ရေးအတွက် မြစ်ရေတင်ခြင်း၊ စက်ရေတွင်းများ တူးဖော် ပေးခြင်းများကို နိုင်ငံတော်မှ စီမံချက်ချကာ ဆောင်ရွက်ရန်လိုအပ်ပါတယ်။ ရခိုင်ပြည်နယ်နှင့် တနင်္သာရီတိုင်းဒေသကြီးတို့ဟာ မိုးရေချိန်များသည့်ဒေသဖြစ်သော်လည်း နွေရာသီရေရှားပါးမှုကို ရင်ဆိုင်နေကြရသည်မှာ မိုးရာသီတွင် မိုးရွာသွန်းခဲ့သည့်မိုးရေများအား လုံလောက်စွာသိုလှောင်ထား နိုင်သည့် ရေကန်ကြီးများတူးဖော်မှုနည်းပါးခြင်းကြောင့် ဖြစ်ပါတယ်။ ထို့ကြောင့် ရေကို စနစ်တကျစီမံခန့်ခွဲထိန်းသိမ်းပြီးသုံးစွဲရန်လည်း အရေးကြီးပါတယ်။ တနင်္သာရီတိုင်းဒေသကြီးနှင့် ဆက်စပ်လျက်ရှိသော ထိုင်းနိုင်ငံတောင်ပိုင်းတွင် ရရှိနိုင်မည့် ရေအရင်း အမြစ်များဖော်ထုတ်ပြီး သုံးစွဲနေတာကို သိရှိရပါတယ်။ ရေချို အရင်းအမြစ်များရရှိမည့် စမ်းချောင်း များကို အဆင့်ဆင့်ပိတ်ပြီး ဆည်ငယ်၊ တမံငယ်များ တည်ဆောက်ပြီး စိုက်ပျိုးရေအတွက်လည်းကောင်း၊ သောက်သုံးရန်အတွက်လည်းကောင်း၊ ကျွဲ၊ နွားတိရစ္ဆာန်များအတွက်လည်းကောင်း အသုံးပြု ကြပါတယ်။ ရေကို အကျိုးရှိစွာစီမံခန့်ခွဲပြီး အသုံးပြုကြသဖြင့် ၎င်းတို့၏ စိုက်ပျိုးရေးခြံများဟာ တစ်နှစ်ပတ်လုံး ရေကို အသုံးပြုနိုင်ကြသဖြင့် တစ်နှစ်ပတ်လုံး သီးနှံထွက်ရှိပြီး မြေ(၁)ဧကရှိရုံဖြင့် မိသားစုစားသုံးရန် ဖူလုံရုံမျှမက အပိုဝင်ငွေပါ စုဆောင်းနိုင်ပါတယ်။ မြန်မာဘက်ခြမ်းမှာရှိတဲ့ စိုက်ပျိုးရေးခြံများဟာ တစ်နှစ်တစ်ခါသာသီးနှံရသဖြင့် မြေ(၁၀)ဧကနှင့်အထက် စိုက်ပျိုးထုတ်လုပ် သော်လည်း မိသားစုစားသုံးရန် လုံလောက်ရုံသာ ရရှိပါတယ်။ ဒါကြောင့် သုံးရေနှင့် ဆက်စပ်လျက်ရှိသာ တနင်္သာရီတိုင်းဒေသကြီးတွင်လည်း ရေအရင်း အမြစ်များရရှိမည့် စမ်းချောင်းများကို အလဟသရေချိုများ ပင်လယ်ထဲသို့ မစီးဆင်းသွားစေဘဲ အဆင့်ဆင့်ပိတ်ပြီး ဆည်ငယ်၊ တမံငယ်များ ဆောက်လုပ်ပေးခြင်းဖြင့် စိုက်ပျိုးရေရရှိရန်နှင့် နွေအခါ ရေရှားပါးမှုပြဿနာကို ဖြေရှင်းပေးနိုင်မည်ဖြစ်ပါတယ်။ ၎င်းအပြင် ပင်လယ်တောကျေးရွာများတွင် လည်း ရေအရင်းအမြစ်များဖြစ်သော စိမ့်စမ်းရေ၊ မြေအောက်ရေ၊ အဝီစိတွင်းများ တူးဖော်၍မရသော --...-- -- -- -- -- -- -- -- -- -- - -- - .cs. ---- 1 --- --- မင်း ၂၀၁၉ ခုနှစ် ၊ ဆွေးနွေးခြင်း၊ သို့ဖြစ်ပါ၍ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း တင်သွင်းသော ရှေးအစဉ်အဆက်အသုံးပြုခဲ့သော ကျေးလက်နေပြည်သူများ ထိန်းသိမ်းသည့် မိုးရေကန်များ၊ သောက်သုံးရေကန်ငယ်များ၊ ဆည်ငယ်၊ တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံး ရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ်တောင်သူများ စိုက်ပျိုးရေရရှိရန်၊ သဘာဝ ဂေဟစနစ် မပျက်ရန်အတွက် ကန်တူးပေးခြင်း၊ ကန်ပေါင်ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် အသစ်တိုးချဲ့ တည်ဆောက်ပေးရန် ပြည်ထောင်စုအစိုးရ အား တိုက်တွန်းကြောင်း အဆိုကို လေးလေးနက်နက် ထောက်ခံအပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၇)မှ ဦးဇော်ဟိန်း ဆွေးနွေးနိုင်ပါပြီ။ ချိန်၊ ၁၂:၂၉။</speech>
<speech><mp id="1259">ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံး၊ မင်္ဂလာအပေါင်းနှင့် ပြည့်စုံ ကြပါစေလို့ ဦးစွာပထမ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ တနင်္သာရီတိုင်း ဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးဇော်ဟိန်း ဖြစ်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးခင်ဝင်း တင်သွင်းထားတဲ့ ရှေးအစဉ်အဆက်အသုံးပြုခဲ့သော ကျေးလက်နေပြည်သူများ ထိန်းသိမ်းသည့် မိုး ရေကန်များ၊ သောက်သုံးရေကန်ငယ်များ၊ ဆည်ငယ်၊ တမံငယ်များကို ရေချိုမိုးရေ စုဆောင်း သိုလှောင်ရန်၊ သောက်သုံးရေရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ်တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်စီးစေရန်အတွက် ကန်တူးပေးခြင်း၊ ကန်ပေါင် ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် အသစ်တိုးချဲ့ တည်ဆောက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးသွားမှာ ဖြစ်ပါတယ်။ ကျွန်တော့်အနေဖြင့် တနင်္သာရီတိုင်းဒေသကြီးကို အခြေခံပြီးတော့ ဆွေးနွေးသွားမှာ ဖြစ်ပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ် ကြီးများခင်ဗျား။ မြန်မာနိုင်ငံဟာ လွတ်လပ်ရေးရတာ နှစ်ပေါင်း(၇၀)ကြာပြီ ဖြစ်ပါတယ်။ မြန်မာ နိုင်ငံလွတ်လပ်ရေးအတွက် နိုင်ငံအတွင်းမှာရှိတဲ့ တိုင်းရင်းသားပေါင်းစုံ စုပေါင်းပြီးတော့ ကြိုးပမ်း ခဲ့ကြတာဖြစ်ပါတယ်။ တနင်္သာရီတိုင်းဒေသကြီးမှ တိုင်းရင်းသားများဖြစ်တဲ့ လောင်းလုံမြို့နယ်မှ ဗိုလ်မှူးကြီးဗထူး၊ မြိတ်မြို့က မြိတ်ဖိုးစိန်၊ ဦးအောင်ကြွယ် တို့အပါအဝင် မထင်မရှားနဲ့ လွတ်လပ်ရေး အတွက် တိုက်ပွဲဝင်ခဲ့ကြတဲ့ သူရဲကောင်းတွေ အများကြီးရှိခဲ့ပါတယ်။ မကွေးတိုင်းဒေသကြီး၊ မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ်တော်ကြီး ဦးခင်ဝင်း တင်သွင်းခဲ့သလို ရှေးအစဉ်အဆက်က အသုံးပြုခဲ့ကြတဲ့ ရေကန်တွေကို ပြန်လည်တူးဖော် နိုင်တဲ့ မိုးရေကန်တွေ၊ မြို့အတွက်၊ ကျေးရွာအတွက် အသုံးပြုမယ့် ရေကန်ငယ်တွေ၊ ဆည်ငယ်တွေ၊ စိုက်ပျိုးရေးအတွက် တမံငယ်တွေ အများအပြား တည်ဆောက်ပေးရန် တနင်္သာရီတိုင်းဒေသကြီးမှာ လိုအပ်ပါတယ်။ ကျွန်တော် အစောက တင်ပြခဲ့သလို မြန်မာနိုင်ငံလွတ်လပ်ရေးအတွက် ကျွန်တော်တို့ တနင်္သာရီတိုင်းဒေသကြီးတွေ အပါအဝင် တိုင်းရင်းသားပေါင်းစုံ စုပေါင်းပြီးတော့ ကြိုးပမ်းခဲ့ကြပါတယ်။ လွတ်လပ်ရေးရပြီးလို့ နှစ်(၇၀)ကျော်ကြာသည့်တိုင်အောင် အုပ်ချုပ်သူအစိုးရအဆင့်ဆင့်ဟာ တနင်္သာရီတိုင်းဒေသကြီးမှ ပြည်သူများသောက်သုံးရေသာရပြီး စိုက်ပျိုးရေရရှိရေးအတွက် နိုင်ငံတော်မှ ဘဏ္ဍာငွေလျာထား သတ်မှတ်ပြီးတော့ အကောင်အထည်ဖော်ဆောင်ရွက်ခဲ့တဲ့ ရေလှောင်တမံဆည် တစ်ခုမှ မရှိခဲ့သလို တိုင်းဒေသကြီးအတွင်းမှာရှိတဲ့ ပြည်သူများအတွက် နိုင်ငံတော်မှ မဖြစ်မနေ ဆောင်ရွက်ပေးရမယ့် လျှပ်စစ်ကဏ္ဍများအတွက် နိုင်ငံတော်ရဲ့ အမျိုးသားလျှပ်စစ်ဓာတ်အားလိုင်း ခွဲဝေပေးတဲ့ မဟာဓာတ်အားလိုင်း လျှပ်စစ်မီးဟာ ယနေ့ကျွန်တော်တို့ တနင်္သာရီတိုင်း ဒေသကြီးအတွင်းမှာ မီးတစ်ပွင့်မှ မရောက်နိုင် ----------</speech>
<speech type="speaker">ကိုယ်စားလှယ်ကြီး အဆိုနှင့် ပတ်သက်တာပဲပြောပါ။ အခုဟာ လျှပ်စစ် တွေ၊ ဘာတွေရောက်သွားပြီနော်၊ အခုဟာက မဟုတ်ဘူး။ အဆိုကိုပြော။</speech>
<speech><mp id="1259">ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)</mp>အခုဟာက တိုင်းဒေသကြီးကို အခြေခံပြီးဆွေးနွေးတာပါ။</speech>
<speech type="speaker">မဟုတ်ဘူး၊ အဆိုကို ပြောရမှာ ခင်ဗျားက အဆိုကို ဆွေးနွေးတာလေ။</speech>
<speech><mp id="1259">ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)</mp>ဟုတ်ကဲ့ပါ၊ ကျေးဇူး တင်ပါတယ်။</speech>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၁၁)မှ ဒေါက်တာ ဝင်းမြင့် ဆွေးနွေးနိုင်ပါပြီ။ ၂၀၁၉ ခုနှစ် သဘောမတူသူ မရှိပါ။</speech>
<speech><mp id="1274">ဒေါက်တာဝင်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၁၁)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါ။ ကျွန်တော်ကတော့ ပဲခူးတိုင်းဒေသ ကြီး မဲဆန္ဒနယ်အမှတ်(၁၁) မင်းလှ၊ မင်းညို။ အုတ်ဖိုမြို့တို့ရဲ့ အမျိုးသားလွှတ်တော်ကိုယ်စားလှယ် ဒေါက်တာဝင်းမြင့် ဖြစ်ပါတယ်။ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးခင်ဝင်း တင်သွင်း သွားတဲ့ အဆိုနှင့် ပတ်သက်ပြီးတော့ ထောက်ခံဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ကမ္ဘာပေါ်မှာ လူသားတွေနဲ့ သက်ရှိတွေ၊ အပင်တွေ အတွက် ရေဟာ မရှိမဖြစ်တဲ့အရာဖြစ်သလို၊ ရေဟာ ကျွန်တော်တို့ သက်ရှိတွေ၊ အပင်တွေထဲမှာ (၈၀)ရာခိုင်နှုန်း ပါဝင်ဖွဲ့စည်းထားပါတယ်။ ထမင်းအသက်(၇)ရက်၊ ရေအသက် တစ်မနက်၊ လေ အသက်တစ်မိနစ် ဆိုသလို ရေဟာ သက်ရှိတွေအတွက် ဒုတိယအရေးအကြီးဆုံးဖြစ်သလို သဘာဝ တရားကြီးဟာလည်း ဒုတိယအများဆုံး ပေးစွမ်းထားပါတယ်။ ရေကနေပြီး လူတွေ သောက်သုံးရေ ရသလို တိရစ္ဆာန်တွေအတွက် သုံးရေ၊ သောက်ရေ၊ အပင်တွေစိုက်ဖို့၊ စွမ်းအင်နဲ့ လျှပ်စစ်တွေ ထုတ်လုပ်ဖို့၊ သယ်ယူပို့ဆောင်ရေးအတွက် ရရှိဖို့စတာတွေအတွက် အသုံးဝင်တဲ့အတွက်ကြောင့် ကျွန်တော်တို့ စာရေးဆရာတွေဟာအစရှိတဲ့ သီချင်းတွေ၊ ကဗျာတွေ၊ စကားပုံတွေစပ်ပြီးတော့ ဆိုတဲ့အထိ ရှိခဲ့ရပါတယ်။ အဲဒီလို ရေဟာ ကမ္ဘာပေါ်မှာ ဒုတိယအရင်းအနှီးရှိပေမယ့်လည်း အခု ော့ ကျွန်တော်တို့ ရေသယံဇာတတွေဟာ လျော့ပါးသွားပါပြီ။ စက်ရုံ၊ အလုပ်ရုံတွေ များလာခြင်း၊ လူနေထူထပ်လာခြင်း၊ ရေကို မဆင်မခြင်သုံးတဲ့အတွက်ကြောင့် ကမ္ဘာ့ရေကြီးဟာ ညစ်ညမ်းပြီးတော့ ရေနည်းပါးလာတာကို တွေ့ရှိရပါတယ်။ ဥက္ကဋ္ဌကြီးခင်ဗျား။ ကျွန်တော်တို့ မြန်မာနိုင်ငံအပါအဝင် ကမ္ဘာ့နိုင်ငံတွေမှာ ဒီကုလသမဂ္ဂ ရဲ့ အဆိုအရ ကမ္ဘာ့လူဦးရေ(၁၀)ယောက်မှာ (၃)ယောက်နှုန်း၊ တစ်နည်းအားဖြင့် (၂.၁)ဘီလီယံဟာ ကောင်းမွန်တဲ့ ရေချိုကို မရရှိဘူးလို့ ဆိုပါတယ်။ ၂၀၂၅ ခုနှစ်မှာ ဆိုလို့ရှိရင် ကျွန်တော်တို့ ကမ္ဘာ့ လူဦးရေရဲ့ တစ်ဝက်ဟာ ရေကောင်းရေသန့်မရတဲ့နေရာမှာ နေထိုင်ရမယ်လို့လည်း တွက်ဆထားပါ တယ်။ တစ်ခါ ၂၀၅၀ ပြည့်နှစ်မှာ ယခုလက်ရှိ ကမ္ဘာ့လူဦးရေ(၇.၇)ဘီလီယံကနေပြီး (၉.၇)ဘီလီယံ ရှိလာတဲ့အခါမှာ မြို့ပြတွေမှာ လူဦးရေဟာ (၂)ဆ တိုးတက်လာပြီးတော့ လူဦးရေရဲ့ (၄၀)ရာခိုင်နှုန်း တစ်နည်းအားဖြင့် (၃.၉)ဘီလီယံ ဆိုလို့ရှိရင် ရေကောင်းရေသန့်ရရှိမှုနဲ့ အခက်အခဲ ကြုံတွေ့ရ မယ်လို့ ဆိုပါတယ်။ ကျွန်တော်တို့ ကမ္ဘာ့လူဦးရေဟာ (၁.၆)သန်းလောက်သာ ရေနဲ့ပတ်သက်တဲ့ ရေမသန့်ရှင်းပါး သင်္ကေတယ်လည်း ထိပါတယ်။ နောက်တစ်ခါ အဝီစိတွင်း ရေတွေဟာလ အမျိုးသားလွှတ်တော် ဩဂုတ်လ ၂၂ ရက် ဒါကြောင့်မို့လို့ ကမ္ဘာ့ကုလသမဂ္ဂကြီးက နှစ်စဉ် မတ်လ(၂၂)ရက်နေ့မှာ ကမ္ဘာသူ၊ ကမ္ဘာသား တွေက ရေအရင်းအမြစ်တွေနဲ့ ရေကောင်းရေသန့်တွေကို ဂရုပြုလာဖို့နဲ့ ထိန်းသိမ်းစောင့်ရှောက်ဖို့ ဆိုပြီးတော့ ကမ္ဘာ့ရေနေ့ကို သတ်မှတ်ခဲ့ပါတယ်။ မြန်မာနိုင်ငံကတော့ ၂၀၁၄ ခုနှစ်မှာ ကမ္ဘာ့ရေနေ့ကို နေထိုင်ရမယ် ရှိလာတဲ့အခါမှာ မြို့ပြည့်နှစ်မှာ ယခုလက်ရှိ ကမ္ဘာ စတင်ကျင်းပပြီးတော့ အမျိုးသားအဆင့် ရေအရင်းအမြစ်ကော်မတီကို ဖွဲ့စည်းခဲ့ပါတယ်။ ဒီနှစ် ကမ္ဘာ့ရေနေ့ရဲ့ ဆောင်ပုဒ်ကတော့ Leaving No One Behind ဆိုပြီး မည်သူမျှနောက်မချန်စေရေး ဆိုပြီးတော့ သတ်မှတ်ထားပါတယ်။ အဲဒီသတ်မှတ်ချက်နဲ့ညီအောင်ဆိုလို့ရှိရင် ဒီအဆိုရှင် တင်သွင်း ထားတဲ့အတိုင်း လုပ်ကိုင်ဖို့ လိုအပ်ပါတယ်။ ဥက္ကဋ္ဌကြီးခင်ဗျာ။ ကျွန်တော်တို့မြန်မာနိုင်ငံဟာ ကမ္ဘာ့နိုင်ငံတွေ၊ အာဆီယံနိုင်ငံတွေနဲ့ ယှဉ်ရင် ရေအရင်းအမြစ်တွေနဲ့၊ ရေသယံဇာတတွေ ပေါကြွယ်လျက်ရှိပါတယ်။ အာဆီယံနိုင်ငံထဲမှာ ထူးခြားတာကတော့ ကျွန်တော်တို့နိုင်ငံဟာ ရေ(၃)မျိုးဖြစ်တဲ့ အအေးပိုင်းရယ်၊ အပူပိုင်းရယ်၊ သမ ပိုင်းရယ်၊ ရေ(၃)မျိုးလည်းရှိတဲ့ နိုင်ငံဖြစ်ပါတယ်။ ဆည်တွေအနေနဲ့ လည်းပဲ ဆောက်ထားတာ အခုဆိုလို့ရှိရင် (၂၀၀)ကျော်ရှိပြီးတော့ ဒီဆည်တွေနဲ့ ပတ်သက်ပြီးတော့ ကျွန်တော်တို့ သီရိဓမ္မာသောကမင်းကြီး လက်ထက်ကတည်းက အိန္ဒိယနိုင်ငံမှာ ရေကန်ပေါင်းက (၈၄၀၀၀)၊ ရေတွင်းပေါင်းက (၈၄၀၀၀) အဆိုရှိခဲ့သလိုပဲ ကျွန်တော်တို့ မြန်မာနိုင်ငံလည်း အေဒီ(၁၀၄၄-၁၀၇၇)၊ ပထမမြန်မာနိုင်ငံကို အုပ်ချုပ်သွားတဲ့ အနော်ရထာမင်းကြီးလက်ထက်နဲ့ အေဒီ(၁၇၅၂ - ၁၇၆၀) တတိယမြန်မာနိုင်ငံကို အုပ်ချုပ်သွားတဲ့ အလောင်းဘုရားမင်း လက်ထက်တို့မှာလည်း ဆည်တွေ၊ ကန်တွေကို တူးဖော်ပြီးတော့ ပြည်သူတွေ သောက်သုံးနိုင်အောင်၊ စိုက်ပျိုးနိုင်အောင် လုပ်ခဲ့ပါတယ်။ တစ်ချိန်တည်းမှာပဲ ပြည်သူတွေအတွက် ရှေးမင်းအဆက်ဆက်နဲ့ ပြည်သူတွေကလည်းပဲ ကန်ငယ်၊ ဆည်ငယ်တွေ လုပ်ပြီးတော့ ရှေးလူတွေကနေ အစဉ်အဆက်၊ ကန်ငယ်၊ ဆည်ငယ်တွေက ရေကိုပဲ သုံးခဲ့ရပါတယ်။ ဒါပေမဲ့ အခုကန်ငယ်၊ ဆည်ငယ်တွေဟာ အကြောင်းအမျိုးမျိုးကြောင့် တိမ်ကော လာခဲ့ပါတယ်။ တချို့ဒေသတွေမှာ ရေတွင်းတို့၊ အဝီစိတွင်းတို့ တူးတဲ့အခါမှာ ကျောက်လွှာတွေ ခံနေတာ ကြောင့်သော်လည်းကောင်း၊ တချို့နေရာတွေကျတော့ ရေတွင်းတွေ၊ အဝီစိတွင်းတွေ တူးလို့ရ ပေမယ့်လည်း ရေငန်တွေဖြစ်နေတဲ့အတွက် သောက်သုံးလို့မရတဲ့အတွက်ကြောင့် ဆည်ငယ်၊ ကန်ငယ်တွေကိုလည်းပဲ အားကိုးနေရပါတယ်။ ဒါကြောင့်မို့လို့ အဆိုရှင်ပြောသလိုပဲ ဒီဆည်ငယ်၊ ကန်ငယ်တွေကို ပြုပြင်မွမ်းမံပြီးတော့ လိုအပ်လို့ရှိရင် အသစ်တွေလည်း တူးဖော်ပေးသင့်ပါတယ်။ အခှုာ ရေတွေက သန့်ရှင်းမှုလျော့နည်းလာပါတယ်။ ဟိုတုန်းကတော့ ရေတစ်ပိဿာ ရှိရင် သန့်တယ်လို့ ဆိုပါတယ်။ အခုဆိုရင် မသန့်တော့ပါဘူး။ ကျွန်တော်တို့ ရေချမ်းစင်တွေ၊ ရေကုသိုလ်တွေဟာလည်း ပပျောက်လို့သွားပါပြီ။ ရေသန့်ဘူးတွေဆိုတာလည်းပဲ တချို့နေရာတွေမှာ pH 7 ရှိသော်လည်းပဲ ပါဝင်သင့်တဲ့ Mineral မပါဝင်ဘဲနဲ့၊ မပါဝင်သင့်တဲ့ ပိုးမွှားတွေ ပါတာတွေလည်း ရှိပါတယ်။ အဝီစိတွင်းထဲမှာ ကျတော့လည်း ကျယ်ပြန့်တဲ့အတွက်ကြောင့် မြေအောက်ရေဟာ Arsenic လို စိန်ဖြူတွေပါလို့ရှိရင် သောက်သုံးရေဟာ အခက်အခဲရှိသလို အန္တရာယ်လည်းရှိပါတယ်။ ဒါကြောင့်မို့လို့ ကျွန်တော်တို့ ရေတွင်း၊ ရေကန်ငယ်တွေကို ကျွန်တော်တို့ ပြန်လည်ပြုပြင် ပေးစေလိုပါတယ်။ မြန်မာနိုင်ငံရဲ့ ရေလွှမ်းခြုံမှုကိုကြည့်လို့ရှိရင် ကျေးရွာပေါင်း (၆၃၈၈၉)ရွာရှိတဲ့ အထဲမှာမှ လူဦးရေ(၃၄)သန်းဟာ တောဘက်မှာရှိပြီးတော့ အိမ်ထောင်စုပေါင်း (၇.၈)သန်းရှိတဲ့ အထဲမှ(၄.၈)သန်းပဲ ရေကောင်းရေသန့်ကိုသုံးပြီးတော့ (၃)သန်းလောက်က မရပါဘူး။ ဒါကြောင့်မို့လို့ (၆၀.၆)ရာခိုင်နှုန်းလောက်ပဲ ရေကောင်းရေသန့်ကို သုံးနေရပါတယ်။ မြန်မာနိုင်ငံ Sustainable Development ဗဟိုအမှတ်စဉ် (၆)မှာလည်း ရေကောင်းရေသန့်ရရှိဖို့နဲ့ ကျွန်တော်တို့ မိလ္လာတွေ သန့်ရှင်းဖို့လိုတဲ့အတွက်ကြောင့် အဆိုရှင်ရဲ့ အဆိုကိုလည်း လုပ်ကိုင်ပေးခြင်းအားဖြင့် ထောက်ခံအပ် ပါတယ်။ နောက်ပြီးတော့ ကျွန်တော်တို့မြန်မာနိုင်ငံမှာ သဘာဝဘေးအန္တရာယ် ကျရောက်လာလို့ ရှိရင် ကမ္ဘာပေါ်မှာ အထိခိုက်ဆုံးခံရမယ့်နိုင်ငံ(၁၀)နိုင်ငံထဲမှာ ကျွန်တော်တို့က အဆင့်(၃-၄)လောက် မှာ ရှိပါတယ်။ အဲဒီအထဲမှာမှ သဘာဝဘေးအန္တရာယ်(၉)မျိုးလောက်ရှိတဲ့အထဲမှာ (၇)မျိုးလောက်က ကျွန်တော်တို့က ရေနဲ့ ပတ်သက်တာတွေ ရှိနေပါတယ်။ ဥပမာအားဖြင့် ပင်လယ်ရေမျက်နှာပြင် မြင့်တက်လာတဲ့အခါ ဆားငန်ရေတက်ပြီးတော့ မြေအောက်ရေတွေမှာ ဆားငန်ရေများလို့ နေပါတယ်။ အဲဒီအခါမှာ ခုနက အဆိုရှင်ပြောတဲ့ ဆည်ငယ်၊ ကန်ငယ်လေးတွေကို အားကိုးရမှာ ဖြစ်ပါတယ်။ ဒါကြောင့်မို့လို့ ကျွန်တော်တို့ဟာ မိုးတွင်းအခါမှာ ဆည်ငယ်၊ ကန်ငယ်တွေကို ပြုပြင်ပြီး တော့၊ ရေကိုရသလောက် ထိန်းသိမ်းစောင့်ရှောက်ပြီးတော့ အဲဒီရေတွေကို ရေရှားတဲ့ ှာ စနစ်တကျသုံးစွဲဖို့ လိုအပ်ပါတယ်။ နောက်တစ်ခါ မြေအောက်ရေတွေကိုလည်း ထိန်းသိမ်းဖို့ လိုအပ် ပါတယ်။ အဆိုရှင်ပြောသွားတဲ့အတိုင်းပဲ ကျွန်တော်တို့လုပ်ငန်းတွေကို လုပ်မယ်ဆိုလို့ရှိရင် သောက်သုံး ရေတွေ၊ စိုက်ပျိုးရေတွေ၊ မြေအောက်ရေတွေ၊ ဂေဟစနစ်တွေကောင်းသလို အဆိုတွင်မပါတဲ့ အချက် တစ်ချက်ဖြစ်တဲ့ ကျွန်တော်တို့ မီးဘေးအန္တရာယ်အတွက် မီးသတ်ကန်တွေ အနေနဲ့လည်း သုံးစွဲနိုင်မှာ ဖြစ်ပါတယ်။ နောက်ဆုံးအနေနဲ့ ပြောချင်တာကတော့ ကျွန်တော်တို့ အဆိုရှင်ရဲ့ အဆိုကို ကျွန်တော်တို့ Stakeholder တွေ အားလုံးပါဝင်ပြီး လုပ်ဆောင်မယ်ဆိုလို့ရှိရင် ဒီလုပ်ဆောင်တဲ့ လူတွေဟာ ရေအကျိုး(၁၀)ပါးဖြစ်တဲ့ သက်ရှည်၊ ဆင်းလှ၊ ချမ်းသာရ၊ ဗလ၊ ဉာဏ်ပညာ၊ စင်ကြယ် သန့်ရှင်း၊ ကျော်ဇောသတင်း၊ ဆောင်းပါ၊ သင်ပြင်၊ ခံ၇၈၊ (၁၀)ပါး အပါအိတွဲ အမျိုးသားလွှတ်တော် ဩဂုတ်လ ၂၂ ရက် ဦးခင်ဝင်း တင်သွင်းသွားတဲ့ အဆိုနဲ့ပတ်သက်ပြီး လေးနက်စွာထောက်ခံအပ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျာ။ အဆိုနှင့်စပ်လျဉ်း၍ ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ (၁၄)ရက်မြောက်နေ့ အစည်းအဝေး ၂၇-၈-၂၀၁၉ (အင်္ဂါနေ့) တွင် ဆက်လက်ဆွေးနွေးသွားမှာ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက်နေ့ ရပ်နားကြောင်းနှင့် (၁၄)ရက်မြောက်နေ့အစည်းအဝေး ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၂) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး (၁၄)ရက်မြောက်နေ့ကို ၂၀၁၉ ခုနှစ်၊ သြဂုတ်လ ၂ရ ရက် (အင်္ဂါနေ့) နံနက် ၁၀၀၀ နာရီဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၃)ရက်မြောက် နေ့ကို ၁၂:၄၁ နာရီ ရပ်နားပါသည်။</speech>
</postface>
</transcript>
</doc>
