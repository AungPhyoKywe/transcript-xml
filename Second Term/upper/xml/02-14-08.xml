<doc>
<docinfo>
<docno>02-14-08.xml</docno>
<pdf>02-14-08.pdf</pdf>
<term value="02">ဒုတိယအကြိမ်</term>
<session value="14" />
<sittingday value="08" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး အဋ္ဌမနေ့မှတ်တမ်း</title>
<date>၁၃၈၁ ခုနှစ်၊ နတ်တော်လဆန်း ၁ ရက် (၂၀၁၉ ခုနှစ်၊ နိုဝင်ဘာလ ၂ရ ရက်)ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး အဋ္ဌမနေ့ အစီအစဉ်ကို ၁၀:ဝဝ နာရီ င်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခုင်ပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ အဋ္ဌမနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျာ။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title> ကြေညာခြင်း
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး အဋ္ဌမနေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ် ဦးရေ စုစုပေါင်း (၂၂၃)ဦးရှိပြီး ဒီကနေ့ အစည်းအဝေးကို (၁၈၁)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၁.၁၇)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေးရဲ့ အဋ္ဌမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင် ဖြန့်ဝေထားပြီးဖြစ်ပါတယ်။ အဲဒီအစီအစဉ်တိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျာ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1308">ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးရှင်။ ယနေ့ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး အဋ္ဌမနေ့ ၂၇-၁၁-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များကိုယ်စား မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော် အခွင့်အရေးကော်မတီ အဖွဲ့ဝင်ဖြစ်သူ ကျွန်မ ဒေါ်သီရိရတနာက ခွင့်ပန်ကြားသွားမှာဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးသိမ်းဆွေ၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၀)၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ လုပ်ငန်းညှိနှိုင်းအစည်းအဝေး တက်ရောက်ရန် ရှိပါသဖြင့်။ ဦးမင်းဆွေနိုင်၊ ကချင်ပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဒေါ်လွီဇာ၊ ကယား ပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဦးစောချစ်ဦး၊ ကရင်ပြည်နယ် မဲဆန္ဒနယ်အမှတ်(၃)၊ ၎င်းအတိုင်း။ ဦးဇွန်ဟေး၊ ချင်းပြည်နယ် မဲဆန္ဒနယ်အမှတ်(၁)၊ ၎င်းအတိုင်း။ ဦးအောင်ဝင်း၊ တနင်္သာရီ တိုင်းဒေသကြီး မဲဆန္ဒနယ်အမှတ်(၁)၊ ၎င်းအတိုင်း။ ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဦးပြူးလွင်၊ မကွေးတိုင်းဒေသကြီး မဲဆန္ဒနယ်အမှတ်(၁၂)၊ ၎င်းအတိုင်း။ ဦးကျော်မြင့်ဦး၊ မန္တလေးတိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း။ ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)၊ ၎င်းအတိုင်း။ ဦးခင်မောင်လတ်၊ ရခိုင် ပြည်နယ် မဲဆန္ဒနယ်အမှတ်(၃)၊ ၎င်းအတိုင်း။ ဗိုလ်မှူးချုပ်တင်ဆွေ၊ တပ်မတော်သားကိုယ်စားလှယ်၊ ၎င်းအတိုင်း။ ဦးကျော်နီနိုင်၊ ရှမ်းပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဦးခင်မောင်မြင့်၊ ကချင်ပြည်နယ် မဲဆန္ဒနယ်အမှတ်(၉)၊ ၎င်းအတိုင်း။ ဦးစောမိုးမြင့်(ခ)ဆင်မြူရယ်၊ ကရင်ပြည်နယ် မဲဆန္ဒနယ်အမှတ်(၁)၊ ၎င်းအတိုင်း။ ဒေါ်နန်းမိုးမိုးထွေး၊ ကရင်ပြည်နယ် မဲဆန္ဒနယ်အမှတ်(၄)၊ ၎င်းအတိုင်း။ စောမှားဖောင်ခွာ၊ ကရင်ပြည်နယ် မဲဆန္ဒနယ်အမှတ်(၁၂)၊ ၎င်းအတိုင်း။ ဦးဘွဲ့ခန်း၊ ချင်းပြည်နယ် မဲဆန္ဒနယ်အမှတ်(၃)၊ ၎င်းအတိုင်း။ ဦးခင်မျိုးဝင်း၊ တနင်္သာရီတိုင်းဒေသကြီး မဲဆန္ဒနယ် အမှတ်(၁၂)၊ ၎င်းအတိုင်း။ ဦးမောင်ကျော်ဇံ၊ ရခိုင်ပြည်နယ် မဲဆန္ဒနယ်အမှတ်(၉)၊ ၎င်းအတိုင်း။ ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)၊ ၎င်းအတိုင်း။ ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)၊ မြန်မာ့ဒီမိုကရေစီဖွံ့ဖြိုးတိုးတက်မှု ဆွေးနွေးပွဲ တက်ရောက်ရန်။ ဒေါ်မေသန်းနွဲ့၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၁)၊ ၎င်းအတိုင်း။ ဦးခင်အောင်မြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၈)၊ ကျန်းမာရေး။ ဒေါ်နန်းနီနီအေး၊ ကရင်ပြည်နယ် မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဦးဇော်မင်းလတ်(ခ)ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ဒေသဖွံ့ဖြိုးရေးဆောင်ရွက်ရန်။ ဒေါ်စန်းစန်းမြင့်၊ ပဲခူးတိုင်း မဲဆန္ဒနယ်အမှတ်နယ်အမှတ်(၅)၊ ၎င်းအတိုင်း၉၊ ၎င်းအတိုင်း။ တက်ရောက်ရန် ဒေသကြီး မဲဆန္ဒနယ်အမှတ်(၄)၊ ကျန်းမာရေး။ ဒေါက်တာမိုးမြင့်အောင်၊ ပဲခူးတိုင်းဒေသကြီး မဲဆန္ဒနယ်အမှတ်(၂)၊ ကိုယ်တိုင်ဆောင်ရွက်ရန်။ ဒေါက်တာဌေးကြွယ်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁)၊ ဆေးရုံတက်ရောက်ကုသနေရပါသဖြင့်။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်။ ဦးဂျေယောဝူ၊ ကချင်ပြည်နယ် မဲဆန္ဒနယ်အမှတ်(၁)၊ ပါတီအစည်းအဝေးတက်ရောက်ရန်။ ဦးဌေးဦး၊ ရန်ကုန်တိုင်းဒေသကြီး မဲဆန္ဒနယ်အမှတ်(၂)၊ ကိုယ်တိုင်ဆောင်ရွက်ရန်။ ဦးမောင်မောင်ဆွေ၊ မန္တလေးတိုင်းဒေသကြီး မဲဆန္ဒနယ်အမှတ်(၉)၊ ရေဆင်းစိုက်ပျိုးရေးတက္ကသိုလ်တွင် တင်ဒါအစည်းအဝေးတက်ရောက်ရန်ရှိပါသဖြင့်တို့ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ (၉)ဦး နဲ့ ယနေ့ ခွင့်ပန်ကြားသူ (၃၃)ဦးဖြစ်ပြီး စုစုပေါင်းခွင့်ပန်ကြားသူ (၄၂)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ်ပါတယ်ရှင်။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး အဋ္ဌမနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ(၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၉)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၃၃)ဦးဖြစ်၍ အမျိုးသားလွှတ်တော်က စုစုပေါင်းခွင့်ပြုထားသူ (၄၂)ဦးဖြစ်ပြီး ခွင့်မဲ့ပျက်ကွက်သူမရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်က ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ်ငါးဦး မေးမြန်းသည့်မေးခွန်းများသည် ဆောက်လုပ်ရေး ဝန်ကြီးဌာန၊ ဒုတိယဝန်ကြီးတစ်ဦးတည်းက ဖြေကြားမည့် မေးခွန်းများဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်းမေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရန်ကုန်-ပုသိမ် ကားလမ်း အဆင့်မြှင့်တင်ခြင်းလုပ်ငန်းအား မည်ကဲ့သို့ စီမံဆောင်ရွက်ပြီး မည်သည့် ပြီးစီးမည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ဧရာဝတီတိုင်းဒေသကြီး မဲဆန္ဒနယ်အမှတ်(၁)မှ ဦးစိုးမိုး မေးမြန်းဖို့ဖြစ်ပါတယ်။</speech>
<speech><mp id="1337">ဦးစိုးမိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၁)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဝန်ကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာနှုတ်ခွန်းဆက်သပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ် အမှတ်(၁)မှ အမျိုးသားလွှတ်တော်ကိုယ်စားလှယ် ဦးစိုးမိုး ဖြစ်ပါတယ်။ ကျွန်တော့်အနေနဲ့ ပုသိမ်ရန်ကုန် လမ်းအဆင့်မြှင့်တင်ခြင်းလုပ်ငန်းအား မည်ကဲ့သို့စီမံဆောင်ရွက်ပြီး မည်သည့် ပြီးစီးမည်ကို သိရှိလိုခြင်းနှင့် စပ်လျဉ်းတဲ့မေးခွန်းကို မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ဒုတိယအကြိမ် ပြည်ထောင်စုလွှတ်တော် သတ္တမပုံမှန်အစည်းအဝေး (၁၉)ရက်မြောက်နေ့ ၂၆-၃-၂၀၁၈ ရက်နေ့မှာ ပြည်ထောင်စုလွှတ်တော်က အတည်ပြုပေးခဲ့တဲ့ နိုင်ငံတော်သမ္မတထံမှ ပေးပို့ထားသော ဆောက်လုပ်ရေးဝန်ကြီးဌာန၊ မဟာမဲခေါင်ဒေသအတွင်းရှိ လမ်းမများ ဖွံ့ဖြိုးတိုးတက်ရေးစီမံကိန်းအတွက် အာရှဖွံ့ဖြိုးရေးဘဏ်နှင့် အာဆီယံအခြေခံ အဆောက်အအုံရန်ပုံငွေတို့မှ အမေရိကန်ဒေါ်လာ(၃၆၀)သန်းဖြင့် ဆောင်ရွက်မယ့် လမ်း(၃)လမ်းမှာ ယခုမေးမြန်းတဲ့ ရန်ကုန်-ပုသိမ်လမ်းလည်း ပါဝင်ခဲ့ပါတယ်။ သို့သော် လက်တွေ့အခြေအနေမှာ ADB နဲ့ သက်ဆိုင်ရာဝန်ကြီးဌာနတို့ ညှိနှိုင်းဆောင်ရွက်ရာမှာ ကြန့်ကြာမှုများရှိနေပြီး ယနေ့စတင်ဆောင်ရွက်နိုင်ခြင်း မရှိခဲ့ပါဘူး။ ယခုအခါ ၂၀၁၉-၂၀၂၀ ဘဏ္ဍာရေးနှစ်မှာ လမ်းဦးစီးဌာနက တာဝန်ယူဆောင်ရွက်မယ့်လမ်းပိုင်းမှာ ရန်ကုန်-ပုသိမ် လမ်းပိုင်းကို ရန်ကုန်တိုင်း နယ်စပ်ကနေပြီး ဗိုလ်မြတ်ထွန်းတံတားထိပ်အထိ (၄၀.၆၃၆)ကီလိုမီတာ (၂၈.၁၆၃)ကီလိုမီတာကနေပြီး (၇၁.၄၁၅) ကီလိုမီတာအထိအား (၉.၁၄)မီတာအကျယ် ကွန်ကရစ်လမ်း အဆင့်မြှင့်တင်ရန်နှင့် လမ်းတာပေါင် (၁၂.၁၉)မီတာ အကျယ်ရရှိစေရန် လိုအပ်တဲ့နေရာများမှာ မြေသားတာပေါင်ခင်းခြင်း ဆောင်ရွက်မယ် ဆိုပြီး သိရှိရပါတယ်။ လက်တွေ့မြေပြင်မှာလည်း အဆိုပါလမ်းပိုင်းနဲ့ပတ်သက်ပြီး တင်ဒါခေါ်ယူခြင်းလုပ်ငန်း များကို ဆောင်ရွက်ပြီး လမ်းလုပ်ငန်းများ စတင်နေပြီလည်းဖြစ်ပါတယ်။ ပြည်ထောင်စုလွှတ်တော်က မူလကခွင့်ပြုပေးလိုက်တဲ့ ချေးငွေအစီအစဉ်နဲ့ဆောင်ရွက်မဲ့ ရန်ကုန်-ပုသိမ်လမ်းအရှည်က ကီလိုမီတာ (၁၈၀)ရှိပါတယ်။ ဒါကြောင့်မို့လို့ ကျန်ရှိနေတဲ့ ရန်ကုန်တိုင်းဘက်အခြမ်း လမ်းအပိုင်းနဲ့ ဗိုလ်မြတ်ထွန်း တံတားကနေပြီး ပုသိမ်အထိ လမ်းအပိုင်းတို့ကို ဘယ်လိုဆက်လက်ပြီး ဆောင်ရွက်မှာလဲ ဥပမာ မူလချေးငွေအစီအစဉ်နဲ့ပဲ ဆက်လက်ဆောင်ရွက်မှာလား။ ဒါမှမဟုတ် နိုင်ငံတော်ဘတ်ဂျက်ကပဲ ကျခံဆောင်ရွက်မှာလားဆိုတာကို မည်သည့်အစီအစဉ်နဲ့ ဆောင်ရွက်ပြီးတော့ မည်သည့်ပြီးစီးမည်ကိုလည်း တိတိကျကျ ကျယ်ကျယ်ပြန့်ပြန့် သိရှိလိုပါသဖြင့် ဒေသခံပြည်သူများကိုယ်စား ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>စစ်ကိုင်းမြို့နယ်အတွင်းရှိ စစ်ကိုင်း-ဝက်လက်-ရွှေဘို ခရိုင်ချင်းဆက်လမ်းအားတိုးချဲ့၍ အဆင့်မြှင့်တင် ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ ဦးကျော်သောင်း မေးမြန်းဖို့ဖြစ်ပါတယ်။</speech>
<speech><mp id="1241">ဦးကျော်သောင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ဒုတိယဥက္ကဋ္ဌ၊ ဒုတိယ ဝန်ကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝ ပြုအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ အမျိုးသား လွှတ်တော်ကိုယ်စားလှယ် ဦးကျော်သောင်း ဖြစ်ပါတယ်။ ကျွန်တော်မေးလိုတဲ့ မေးခွန်းကတော့ စစ်ကိုင်းမြို့နယ်အတွင်းရှိ စစ်ကိုင်း-ဝက်လက်-ရွှေဘို ခရိုင်ချင်းဆက်လမ်းအားတိုးချဲ့၍ အဆင့် မြှင့်တင်ဆောင်ရွက်ပေးရန် အစီအစဉ် ရှိ/မရှိ သက်ဆိုင်ရာဝန်ကြီးဌာနသို့ အမျိုးသားလွှတ်တော် ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ မေးခွန်းမေးမြန်းရတဲ့ အကြောင်းရင်းကတော့ စစ်ကိုင်းမြို့နယ်နဲ့ ဆက်စပ်လျက်ရှိတဲ့ ဝက်လက်မြို့၊ ရွှေဘိုမြို့များကို သွားရောက်နိုင်တဲ့ ခရိုင်ချင်းဆက်လမ်းရှိပါတယ်။ အဲဒီလမ်းဟာ စစ်ကိုင်းမြို့နယ်အတွင်း ဝက်လက်မြို့နယ် နယ်နိမိတ်အထိ (၂၁)မိုင်(၃)ဖာလုံ ရှည်လျားပါတယ်။ ၎င်းလမ်းဟာ စစ်ကိုင်းမြို့နယ်အတွင်းမှ ကျေးရွာပေါင်း (၂၀)ကျော်နှင့် ထိစပ်အသုံးပြုလျက်ရှိပါတယ်။ ဒါ့အပြင် ဝက်လက်မြို့နဲ့ ရွှေဘိုမြို့များသို့ ၎င်းလမ်းမှ အလွယ်တကူသွားရောက်နိုင်တဲ့ လမ်းလည်း ဖြစ်ပါတယ်။ သို့သော် ဒီလမ်းဟာ လမ်းအကျယ် (၁၂)ပေသာရှိပြီး လမ်းအရည်အသွေးမှာလည်း အင်မတန်ညံ့ဖျင်းပါတယ်။ ဒါကြောင့်မို့ လမ်းအကျယ်ပေတိုးချဲ့ခြင်း နောက်ပြီး လမ်းမှာရှိတဲ့ သစ်သား တံတားတွေအစား ကွန်ကရစ်တံတားတွေ တည်ဆောက်ပေးခြင်း၊ လမ်းအဆင့်ကောင်းမွန်အောင် မြှင့်တင်ပေးခြင်းဖြင့် ၎င်းလမ်းနဲ့ထိစပ်နေတဲ့ ကျေးရွာသူ၊ ကျေးရွာသားများ၊ အခြားမြို့သူ၊ မြို့သား များအတွက် သွားရေးလာရေး ကောင်းမွန်လာမယ့်အပြင် နယ်သူနယ်သားများ ရွာသူရွာသားများဟာ ထွက်ရှိတဲ့ လယ်ယာထွက်သီးနှံများ ရောင်းဝယ်ဖောက်ကားရေးအတွက် များစွာအကျိုးပြုမည် ဖြစ်ပါတယ်။ ထို့အတူ နိုင်ငံတော်အစိုးရအနေဖြင့် ပြည်သူများ သွားရေးလာရေးအတွက် လမ်း၊ တံတား၊ သောက်သုံးရေ၊ လျှပ်စစ်မီးတို့ကို အထူးအလေးဂရုပြု၍ ဆောင်ရွက်ပေးနေတဲ့ ည်း ဖြစ်ပါတယ်။ ဒါကြောင့်မို့ ကျွန်တော်တို့ စစ်ကိုင်းမြို့နယ် ခရိုင်ချင်းဆက်လမ်းအား လမ်းအကျယ် တိုးချဲ့ခြင်း၊ လမ်းအဆင့်မြှင့်တင်ခြင်း၊ လမ်းပေါ်ရှိ သစ်သားတံတားများအစား ကွန်ကရစ်တံတားများ တည်ဆောက်ပေးခြင်းဖြင့် လမ်းကိုအဆင့်မြှင့်တင်ဆောင်ရွက်ပေးရန် အစီအစဉ်ရှိ/မရှိ သက်ဆိုင်ရာ ဝန်ကြီးဌာနအား အမျိုးသားလွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ ကျေးဇူးတင်ပါတယ်။</speech>
<title>စစ်ကိုင်းတိုင်းဒေသကြီး၊ ရွှေဘိုခရိုင်၊ ရေဦးမြို့နယ်နှင့် တန့်ဆည်မြို့နယ်အတွင်း ဖြတ်သန်းသွားသော မုံရွာ - ရေဦး - ကလေးဝ ပြည်ထောင်စုလမ်းမကြီးပေါ်ရှိ ပျက်စီးနေသော လမ်းပိုင်းများအား (၁၂)ပေအကျယ်မှ (၁၈)ပေအကျယ် ကတ္တရာလမ်းတာချဲ့ခြင်း ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၃) မှ ဦးဝင်းအောင် မေးမြန်းဖို့ဖြစ်ပါတယ်။</speech>
<speech><mp id="1243">ဦးဝင်းအောင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်တဲ့ ဥက္ကဋ္ဌကြီးနှင့်တကွ အားလုံးပဲ မင်္ဂလာပါ။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ် အမှတ်(၃)မှ အမျိုးသားလွှတ်တော်ကိုယ်စားလှယ် ဦးဝင်းအောင် ဖြစ်ပါတယ်။ ကျွန်တော်မေးမယ့် မေးခွန်းကတော့ အစီအစဉ်(၅) မေးခွန်းနံပါတ်(ဂ) ဖြစ်ပါတယ်။ ဥက္ကဋ္ဌကြီးခင်ဗျား။ ရေဦး - ကလေးဝ လမ်းဟာ စုစုပေါင်း(၁၀၅)မိုင်ရှည်လျားပြီးတော့ ရွှေဘိုခရိုင်အတွင်း ရေဦးမြို့နယ်အပိုင်းမှာ (၈)မိုင်နဲ့ တန့်ဆည်မြို့နယ်အပိုင်းမှာ (၃၂)မိုင်ကို ဖြတ်သန်း သွားပါတယ်။ အိန္ဒိယနိုင်ငံကို ကုန်စည်တွေ တင်ပို့ခြင်းနှင့် အိန္ဒိယနိုင်ငံကနေပြီး ကုန်စည်တွေ တင်သွင်းတဲ့အခါမှာ ဒီလမ်းကို အသုံးပြုကြပါတယ်။ အထက်ချင်းတွင်းဒေသတစ်ခုလုံးနဲ့ ချင်းတွင်း မြစ်ရဲ့ အနောက်ဘက်ပိုင်းဒေသက လမ်းတွေ ပေါင်းဆုံသွားလာရာ လမ်းလည်းဖြစ်ပါတယ်။ ဒါ့အပြင် ဒေသခံတွေရဲ့ ဒေသထွက်ကုန်တွေ တင်ပို့ရာ ပညာရေး၊ လူမှုရေး၊ ကျန်းမာရေးအတွက် သွားလာရာ လမ်းမကြီးလည်း ဖြစ်ပါတယ်။ အထူးသဖြင့် နိုင်ငံတော်လုံခြုံရေးအတွက်ပါ အလွန်အရေးပါတဲ့ ပြည်ထောင်စုလမ်းမကြီး ဖြစ်ပါတယ်။ ယခုအခါမှာ ယာဉ်သွားလာမှု တိုးတက်များပြားလာခြင်းနဲ့ ယာဉ်အန္တရာယ်ကင်းရှင်းစွာ သွားလာနိုင်ရေးအတွက် မိုင်တိုင် (၃)မိုင်(၄)ဖာလုံကနေပြီးတော့ (၂၃)မိုင်အတွင်း (၁၆)မိုင်(၂)ဖာလုံ အား (၁၂)ပေမှ (၁၈)ပေအကျယ် ကတ္တရာလမ်းချဲ့ခြင်း (Flexible Pavement) ဆောင်ရွက်ရန် အရေးကြီးလိုအပ်နေပါတယ်။ ဒါ့အပြင် ရေဦးမြို့နယ်အတွင်း (၃)မိုင်(၄)ဖာလုံသာ (၁၈)ပေအကျယ် ကတ္တရာလမ်းချဲ့နိုင်ပြီးတော့ ကျန်ရှိတဲ့လမ်းပိုင်း (၁၂)ပေအကျယ် ကတ္တရာလမ်းမှာလည်း ရာသီဥတု ဒဏ်၊ ကျောက်မီးသွေးတန်ပို သယ်တဲ့ယာဉ်တွေရဲ့ ဒဏ်၊ ယာဉ်သွားယာဉ်လာများပြားမှုရဲ့ ဒဏ်ကြောင့် ပျက်စီးပေါက်ပြဲပြဲထွက်ပြီး ချိုင့်ကျင်းများဖြစ်နေပါပြီ။ ယာဉ်တစ်စီးနှင့်တစ်စီး တိမ်းရှောင်ရန်လည်း ခက်ခဲနေတဲ့အတွက်ကြောင့် လမ်းအကျယ်ချဲ့ပြီး ပြုပြင်ပေးရန်လည်း အရေးတကြီးလိုအပ်နေ ပါတယ်။ ဒါကြောင့်မို့လို့ ရေဦးမြို့နယ်၊ ရေဦးမြို့နှင့် တန့်ဆည်မြို့ကြားမှာ ပျက်စီးနေတဲ့ မိုင်တိုင် (၃)မိုင်(၄)ဖာလုံအား (၁၀)မိုင်(၇)ဖာလုံအထိ (၇)မိုင်(၃)ဖာလုံကို တန့်ဆည်မြို့နဲ့ ကံထူးမရွာကြား မိုင်တိုင် (၁၄)မိုင်(၄)ဖာလုံနဲ့ (၁၆)မိုင်အတွင်း (၂)မိုင် ကျန်ရှိနေတဲ့အပိုင်း စုစုပေါင်း (၃၂)မိုင်(၇)ဖာလုံ အထိ (၁၂)ပေအကျယ်မှ (၁၈)ပေအကျယ် ကတ္တရာလမ်းချဲ့ခြင်း ဆောင်ရွက်ပေးရန် အစီအစဉ် ရှိ/မရှိ အမျိုးသားလွှတ်တော်ဥက္ကဋ္ဌကြီးမှတစ်ဆင့် ပြည်ထောင်စုဝန်ကြီးအား လေးစားစွာနဲ့ မေးမြန်းရခြင်း ဖြစ်ပါတယ်။ အားလုံး ကျေးဇူးတင်ပါတယ်။</speech>
<title>ဧရာဝတီတိုင်းဒေသကြီး၊ ဇလွန်မြို့နယ်၊ ပြင်ရွာကျေးရွာနှင့် ဓနုဖြူမြို့နယ်၊ နှဲကြိုးကျေးရွာတို့ကို ဆက်သွယ်ထားသည့် ပေ(၄၃၀)အရှည် ကျေးရွာချင်းဆက် ချောင်းကူးဝါးတံတားအား ခိုင်မာသည့် တံတားတစ်စင်းအဖြစ် ဆောက်လုပ်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၄)မှ ဦးထိန်ဝင်း မေးမြန်းဖို့ဖြစ်ပါတယ်။</speech>
<speech><mp id="1340">ဦးထိန်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်ပါသော ဥက္ကဋ္ဌကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သဂါရဝပြုပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးထိန်ဝင်း ဖြစ်ပါတယ်ခင်ဗျား။ ဥက္ကဋ္ဌကြီးခင်ဗျာ။ ကျွန်တော့်ရဲ့ မဲဆန္ဒနယ်ဖြစ်တဲ့ ဧရာဝတီတိုင်းဒေသကြီး၊ ဇလွန်မြို့နယ်၊ ပြင်ရွာကျေးရွာအုပ်စုနဲ့ ဓနုဖြူမြို့နယ်၊ နှဲကြိုးကျေးရွာတို့ကြားမှာ အကျယ်(၄၃၀)ပေခန့်၊ အနက်ပေ(၃၀)ခန့်ရှိတဲ့ နှဲကြိုးချောင်းတစ်ခု တည်ရှိနေပါတယ်။ ဇလွန်မြို့နယ်ဘက်ခြမ်းမှာ ပြင်ရွာ၊ ပေါက်ကုန်း၊ ဆင်လမ်း၊ ပြစ်ဆယ်၊ ကျုံပတုတ် စသည်ဖြင့် ရွာပေါင်း(၃၀)ကျော်ရှိပြီး ဓနုဖြူမြို့နယ် ဘက်ခြမ်းမှာ နှဲကြိုး၊ ကျုံအိပ်၊ ဝါးပတော၊ စပါယ်ကုန်း၊ ဝါးရုံးကောက်၊ ကျောင်းစု စသည်ဖြင့် ရွာပေါင်း (၃၅)ရွာခန့်ရှိနေပါတယ်။ တစ်ဖက်နှင့်တစ်ဖက် စီးပွားရေး၊ လူမှုရေးအရသော်လည်းကောင်း၊ ပညာရေး နှင့် ကျန်းမာရေးအရသော်လည်းကောင်း လူဦးရေထောင်နှင့်ချီပြီးတော့ နေ့စဉ်နှင့်အမျှ ကူးလူး ဆက်ဆံသွားလာနေကြရပါတယ်။ နှဲကြိုးဘက်ခြမ်းမှာ အထက်တန်းကျောင်းရှိနေတဲ့အတွက် ပြင်ရွာဘက်ခြမ်းမှ ကျောင်းသား၊ ကျောင်းသူများ ချောင်းကိုကူးပြီး ကျောင်းတက်နေရသလို ပြင်ရွာဘက်ခြမ်းမှာ ကော့ကပ်တိုက်နယ် ဆေးရုံရှိနေတဲ့အတွက် နှဲကြိုးဘက်ခြမ်းမှ အရေးတကြီးလူနာများ ဆေးဝါးကုသမှုခံယူရန် သွားလာ နေကြရပါတယ်။ ကျေးရွာနေပြည်သူများအနေနဲ့ မိမိတို့ရဲ့ လုပ်အားတို့၊ ငွေကြေးတို့ စိုက်ထုတ်ပြီး တော့ အဆိုပါချောင်းအား လူသွားလာ၍ရအောင် ဝါးကြမ်းခင်းတံတားတစ်ခုကို ကြံဖန်ဆောက်လုပ်ကာ သွားလာနေကြရပါတယ်။ ဥက္ကဋ္ဌကြီးခင်ဗျား။ Power Point သုံးစွဲခွင့် ပြုပါရန် တင်ပြအပ်ပါတယ်။ ဒါကတော့ ကျွန်တော်တို့ ဟိုဘက်ကမ်းက နှဲကြိုးကျေးရွာနဲ့ ဒီဘက်ကမ်းက ပြင်ရွာကျေးရွာကို ခြားနေတဲ့ နှဲကြိုးချောင်းဖြစ်ပါတယ်။ ဒါကတော့ ကျွန်တော်တို့ အရင်တုန်းက ယခုလိုပဲဖြစ်သလို တံတားထိုးပြီး သွားလာနေရတဲ့ပုံ ပြထားခြင်းဖြစ်ပါတယ်။ ဒါကတော့ နှဲကြိုးဘက်ခြမ်းကို ပြသထားတဲ့ပုံဖြစ်ပါတယ်။ ပြင်ရွာဘက်ခြမ်းကို ရိုက်ကူးပြသတဲ့ပုံ ဖြစ်ပါတယ်။ လက်ရှိအခြေအနေမှာ ဒီဝါးတံတားက ဒီလိုမျိုးဖြစ်သွားတယ်၊ ပျက်စီးချို့ယွင်းသွားတဲ့ အနေအထားမျိုးဖြစ်ပါတယ်။ အဲဒီလို ပျက်စီးချို့ယွင်း သွားတဲ့အတွက် မကြာခဏပြန်ပြင်ပြီး လုပ်နေရတဲ့အတွက် နှစ်စဉ်ငွေကျပ် (၁၀)သိန်းလောက် ကုန်ကျခံလုပ်နေရတဲ့အတွက် ပြည်သူတွေမှာ ဝန်ထုပ်ဝန်ပိုးဖြစ်နေရပါတယ်။ ဒါပေမဲ့ ဒီတံတား ပေါ်ကနေ စက်ဘီးတွေ စီးနင်းသွားလာ၍ မရလောက်အောင်ဖြစ်နေတဲ့အတွက် နိုင်ငံတော်က တောင့်တင်းခိုင်မာတဲ့ တံတားတစ်စင်း တစ်ခုတည်ဆောက်ပေးဖို့ ဒေသခံပြည်သူတွေကနေ လိုလား နေကြပါတယ်။ ပြင်ရွာဘက်ခြမ်းမှာကော၊ နှဲကြိုးဘက်ခြမ်းမှာကော ကျောက်ချောလမ်းများ ခင်းထား ပြီဖြစ်တဲ့အတွက် ခိုင်မာတဲ့ တံတားတည်ဆောက်ပြီးသွားပါက တစ်ဖက်နဲ့တစ်ဖက် ဆိုင်ကယ်၊ စက်ဘီး၊ မော်တော်ယာဉ်များ လွယ်ကူစွာ ဖြတ်သန်းသွားလာနိုင်မှာဖြစ်တဲ့အတွက် ဒေသဖွံ့ဖြိုးမှုကို များစွာ အထောက်အကူပြုနိုင်မှာဖြစ်ပါတယ်။ ဒါကြောင့်မို့လို့ ကျွန်တော် မေးခွန်းမေးလိုတာက ဧရာဝတီတိုင်းဒေသကြီး၊ ဇလွန်မြို့နယ်၊ ပြင်ရွာကျေးရွာနှင့် ဓနုဖြူမြို့နယ်၊ နှဲကြိုးကျေးရွာတို့အကြား ပေ(၄၃၀)အကျယ် ချောင်းရိုးအား နိုင်ငံတော်မှ ခိုင်မာတဲ့ တံတားတစ်စင်းအဖြစ် တည်ဆောက်ပေးနိုင်ခြင်း ရှိ/မရှိ ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>ဧရာဝတီတိုင်းဒေသကြီး၊ ကျောင်းကုန်းမြို့နယ်၊ အမှတ်(၂)ရပ်ကွက်နှင့် အမှတ်(၃)ရပ်ကွက်သို့ ဆက်သွယ်ပေးမည့် မြစ်ကူးကြိုးတံတားတစ်စင်းအား ၂၀၂၀ - ၂၀၂၁ ဘဏ္ဍာရေးနှစ်တွင် ဆောက်လုပ် ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၂)မှ ဦးစခင်ဇော်လင်း မေးမြန်းဖို့ဖြစ်ပါတယ်။</speech>
<speech><mp id="1338">ဦးစခင်ဇော်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဝန်ကြီးနှင့် အမျိုးသားလွှတ်တော်ကိုယ်စားလှယ် များအားလုံးကို မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးစခင်ဇော်လင်း ဖြစ်ပါတယ်။ ဒီကနေ့ ကျင်းပတဲ့ အမျိုးသားလွှတ်တော် အစည်းအဝေးမှာ ကျောင်းကုန်းမြို့နယ်၊ အမှတ်(၂)ရပ်ကွက်နှင့် ကျောင်းကုန်းမြစ်ရဲ့ အနောက်ဘက်ကမ်းမှာရှိတဲ့ အမှတ်(၃)ရပ်ကွက်သို့ ဆက်သွယ်ပေးထားတဲ့ အရှည် (၆၀၀)ပေအကျယ် (၁၂)ပေရှိတဲ့ စက်ဘီး၊ ဆိုက်ကား၊ မော်တော်ဆိုင်ကယ်နှင့် အများ ပြည်သူ များ သွားလာအပန်းဖြေနိုင်သော မြစ်ကူးကြိုးတံတားငယ် တစ်စင်းအားလာမည့် ၂၀၂၀ - ၂၀၂၁ ဘဏ္ဍာနှစ်တွင် ပြည်ထောင်စုအစိုးရအဖွဲ့မှ ဆောက်လုပ်ပေးရန် အစီအစဉ် ရှိ/မရှိ သိရှိလိုခြင်း နှင့် စပ်လျဉ်းတဲ့ ကြယ်ပွင့်ပြမေးခွန်း မေးမြန်းသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျောင်းကုန်းမြို့နယ်ဟာ ဧရိယာအကျယ်အဝန်း (၁၆၈၁၈၅)ဧကရှိပြီးတော့ မြစ်ရဲ့ အရှေ့ဘက်ခြမ်းမှာ မြို့ပေါ်ရပ်ကွက်၊ အမှတ်(၁)၊ အမှတ်(၂)ရပ်ကွက်ရှိပြီးတော့ မြစ်ရဲ့ အနောက်ဘက်ခြမ်းမှာ အမှတ်(၃) တာဦးရပ်ကွက် ရှိပါတယ်။ မြစ်ရဲ့ အရှေ့ဘက်ခြမ်းမှာရှိတဲ့ အမှတ်(၁)နဲ့ အမှတ်(၂)ရပ်ကွက်များမှာတော့ မီးသတ်၊ မိုးလုံလေလုံခန်းမ၊ မြို့နယ်ဆေးရုံ၊ အ.ထ.က၊ အားကစားကွင်း၊ ဈေး အစရှိတဲ့အစိုးရ ရုံးဌာနဆိုင်ရာ အဆောက်အဦများရှိပြီးတော့ မြို့ရဲ့ အနောက်ဘက်ခြမ်း အမှတ်(၃)ရပ်ကွက်မှာ မည်သည့်ရုံးဌာနမှ မရှိဘဲ ပိုမိုပြီးတော့ ဖွံ့ဖြိုးမှုနောက်ကျကျန်ခဲ့နေပါတယ်။ အနောက်ဘက်ကမ်းမှ ပြည်သူများရဲ့ ပညာရေး၊ ကျန်းမာရေး၊ စီးပွားရေး၊ လူမှုရေးကိစ္စများအတွက်ဆိုရင် (၁)မိုင်ကျော်အကွာအဝေးရှိတဲ့ ရန်ကုန် - ပုသိမ် အဝေးပြေးကားလမ်းမပေါ်ရှိ တံတားကြီးဘက်ကို ကွေ့ပတ်ပြီး ခံ သွားလာနေကြရတာ ဖြစ်ပါတယ်။ အရေးပေါ်ကိစ္စရပ်များရှိလာပါက အင်မတန်မှ အခက်အခဲ ရှိပါတယ်။ မြို့အင်္ဂါရပ်နှင့် ညီညွတ်ဖို့အတွက်လည်း မြို့တော်ခန်းမနှင့် မြစ်ကူးကြိုးတံတားငယ် တစ်စင်းစတဲ့အထင်ကရ အဆောက်အဦများရှိရန် လိုအပ်နေပါတယ်။ ပြည်ထောင်စုအစိုးရအဖွဲ့မှ ၎င်းကြိုးတံတားငယ်တစ်စင်းအား တည်ဆောက်ပေးမည် ဆိုပါက အနောက်ဘက်ခြမ်းရှိ အမှတ်(၃)ရပ်ကွက်အတွင်းရှိ ပြည်သူများသာမက အနီးအနားရှိ ကျေးရွာများမှ ပြည်သူများကပါ ရန်ကုန်-ပုသိမ် အဝေးပြေးကားလမ်းမပေါ်ရှိ တံတားကြီးဘက်ဆီသို့ ခံပြီး ကွေ့ပတ်သွားစရာမလိုတော့ဘဲ တွင်းမှာပဲ ၎င်းကြိုးတံတားငယ်တစ်စင်းနဲ့ ဆက်သွယ်သွားလာနိုင်ကြမှာ ဖြစ်ပါတယ်။ ၎င်းကြိုးတံတားငယ်ကိစ္စနှင့် ပတ်သက်ပြီး ပြည်ထောင်စု အစိုးရအဖွဲ့မှ တည်ဆောက်ပေးမှသာ အဆင်ပြေမည်ဖြစ်ပါတယ်။ ဘာဖြစ်လို့လဲဆိုတော့ ၂၀၁၈၂၀၁၉ ဘဏ္ဍာနှစ်မှာ ဆောက်လုပ်ပေးရန် အစီအစဉ် ရှိ/မရှိ ကျွန်တော်မှ ကြယ်ပွင့်မပြမေးခွန်း မေးမြန်းခဲ့ရာ ပြည်ထောင်စုအစိုးရအဖွဲ့မှ သက်ဆိုင်ရာ လွှတ်တော်ကိုယ်စားလှယ်များပါဝင်သော စီမံကိန်းရေးဆွဲရေးနှင့် အကောင်အထည်ဖော်ရေးကော်မတီတွင် စီမံကိန်းလျာထားချက်လုပ်ငန်းဖြင့် ဦးစားပေးအစီအစဉ်အလိုက် ထည့်သွင်းရေးဆွဲဆောင်ရွက်သင့်ကြောင်း ပြန်လည်ဖြေကြားခဲ့ပါတယ်။ အဆိုပါ ဖြေကြားချက်အတိုင်း ၎င်းဘဏ္ဍာနှစ်မှစ၍ ကျောင်းကုန်းမြို့ရဲ့ သက်ဆိုင်ရာ လွှတ်တော်ကိုယ်စားလှယ်များပါဝင်သော စီမံကိန်းရေးဆွဲရေးနှင့် အကောင်အထည်ဖော်ရေးကော်မတီ မှာ စတင်ထည့်သွင်းလျာထားခဲ့ပါတယ်။ သို့သော် ခရိုင်/တိုင်းဒေသကြီး အဆင့်ဆင့်က ၎င်းဘတ်ဂျက် အား အဆင့်ဆင့်ပယ်ချခဲ့ပါတယ်။ သက်ဆိုင်ရာ ဧရာဝတီတိုင်းဒေသကြီးအစိုးရအဖွဲ့နှင့် ဧရာဝတီတိုင်း ဒေသကြီးလွှတ်တော်ဥက္ကဋ္ဌတို့ကလည်း ၎င်းကိစ္စအား ထပ်မံတင်ပြခဲ့ရာ ပြည်ထောင်စုအစိုးရအဖွဲ့ ကသာ လုပ်ဆောင်ပေးနိုင်မည်ဟု ကျွန်တော့်အား အကြံပြုခဲ့ပါတယ်။ ၎င်းကြိုးတံတား တည်ဆောက်မည့်နေရာကို ဧရာဝတီတိုင်းဒေသကြီး အစိုးရအဖွဲ့နှင့်လမ်း၊ တံတား တာဝန်ရှိသူများကလည်း နှစ်ကြိမ်တိတိ လာရောက်ပြီးတော့ Survey တိုင်းတာမှုများ လုပ်ဆောင်ခဲ့ပြီးလည်း ဖြစ်ပါတယ်။ ကြိုးတံတားငယ်ဖြစ်တဲ့အတွက်လည်း ဒေသခံပြည်သူများရဲ့ စီးပွားရေး၊ လူမှုရေးနှင့် ပတ်ဝန်းကျင်ဆိုင်ရာထိခိုက်မှုများ မရှိသလောက်နည်းပါးမှာ ဖြစ်ပါတယ်။ ကျောင်းကုန်းမြို့သည် ဧရာဝတီတိုင်းဒေသကြီးမှာ ဖွံ့ဖြိုးမှုအားအနည်းဆုံးဖြစ်တဲ့ မြို့ဖြစ်တဲ့အတွက် မြို့ခံပြည်သူများရဲ့ သွားရေးလာရေးအတွက်ပါမက မနက်ခင်းနှင့် ညနေခင်းများမှာ ကျန်းမာရေး အတွက် အနားယူအပန်းဖြေနိုင်ရန်၊ မြို့အင်္ဂါရပ်နှင့် ပိုမိုညီညွတ်လှပစေရန် ပြည်ထောင်စု ဆောက်လုပ်ရေးဝန်ကြီးဌာနနှင့် ပြည်ထောင်စုအစိုးရအဖွဲ့မှ နားလည်စာနာပေးပြီး ဦးစားပေး လုပ်ဆောင်ပေးစေလိုပါတယ်။ အဲဒီအတွက်ကြောင့်မို့လို့ ဧရာဝတီတိုင်းဒေသကြီး၊ ကျောင်းကုန်းမြို့နယ် အမှတ်(၂)ရပ်ကွက် နှင့် ကျောင်းကုန်းမြို့၏ အနောက်ဘက်ခြမ်းရှိ အမှတ်(၃)ရပ်ကွက်သို့ ဆက်သွယ်သော အရှည် (၆၀၀)ပေ၊ အကျယ်(၁၂)ပေရှိသော စက်ဘီး၊ ဆိုက်ကား၊ မော်တော်ဆိုင်ကယ်နှင့် အများပြည်သူများ သွားလာ အပန်းဖြေနိုင်သော မြစ်ကူးကြိုးတံတားငယ်တစ်စင်းအား လာမည့် ၂၀၂၀-၂၀၂၁ ဘဏ္ဍာရေး နှစ်တွင် ဆောက်လုပ်ပေးရန် အစီအစဉ် ရှိ/မရှိ သိရှိလိုခြင်းနှင့် စပ်လျဉ်းသည့် ကြယ်ပွင့်ပြမေးခွန်းအား ဒေသခံပြည်သူများ အားလုံး၏ကိုယ်စား အမျိုးသားလွှတ်တော်ဥက္ကဋ္ဌကြီးမှတစ်ဆင့် ရိုသေ လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">မေးခွန်းများနဲ့ ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="14">ဦးကျော်လင်း(ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယ ဝန်ကြီး ဦးကျော်လင်း ဖြစ်ပါတယ်။ ကျွန်တော့်အနေဖြင့် ဧရာဝတီတိုင်းဒေသကြီး မဲဆန္ဒနယ် အမှတ်(၁)မှ အမျိုးသားလွှတ်တော်ကိုယ်စားလှယ် ဦးစိုးမိုး မေးမြန်းထားတဲ့ ရန်ကုန် - ပုသိမ် ကားလမ်း အဆင့်မြှင့်တင်ခြင်းလုပ်ငန်းအား မည်ကဲ့သို့စီမံဆောင်ရွက်ပြီး မည်သည့် ပြီးစီး မည်ကို သိရှိလိုခြင်းနှင့် စပ်လျဉ်းတဲ့မေးခွန်းအား ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ Power Point ဖြင့် ရှင်းလင်းခွင့်ပြုပါရန် တင်ပြ အပ်ပါတယ်။ ရန်ကုန်တိုင်းဒေသကြီးနှင့် ဧရာဝတီတိုင်းဒေသကြီးအတွင်းရှိ ရန်ကုန်-ပုသိမ်လမ်း (၁၁၃)မိုင်အား ၁-၄-၂၀၀၈ ရက်နေ့မှစ၍ Oriental Highway Co.,Ltd သို့ BOT စနစ်ဖြင့် ဆောင်ရွက်ခွင့်ပြုခဲ့ပြီး ၂၅-၇-၂၀၁၀ ရက်နေ့တွင် BOT ပဋိညာဉ်စာချုပ် ချုပ်ဆိုခဲ့ပါတယ်။ အဆိုပါ လမ်းမှာ ၂၀၀၈ ခုနှစ်မတိုင်မီက တစ်နေ့လျှင် ယာဉ်အစီးရေ (၁၀၀၀)ခန့်သာ ဖြတ်သန်းသွားလာနေ သော လမ်းဖြစ်ပြီး ၂၀၀၈ ခုနှစ်နောက်ပိုင်းမှစ၍ ယာဉ်အစီးရေတိုးတက်လာကာ ယခု အချို့နေရာများမှာ ယာဉ်အစီးရေ(၄၀၀၀)ကျော်အထိ များပြားလာတဲ့ လမ်းပိုင်းတစ်ခုဖြစ်ပါတယ်။ အဆိုပါ လမ်းအပိုင်းသည် ဧရာဝတီတိုင်းဒေသကြီးတစ်တိုင်းလုံးရဲ့ အဓိက ဝင်ပေါက်ဖြစ်ပြီး ငွေဆောင်၊ ချောင်းသာ အစရှိသော ပင်လယ်ဆိပ်ကမ်းမြို့များသို့ အပန်းဖြေခရီးသွားမည့်သူများနှင့် ရခိုင်ပြည်နယ် ဂွ-သံတွဲနှင့် ငပလီမြို့များသို့ သွားလာမည့်ယာဉ်များအတွက် ရန်ကုန်- ပုသိမ် လမ်းမကြီးသည် အဓိကလမ်းမကြီး ဖြစ်ပါတယ်။ ရန်ကုန်-ပုသိမ် လမ်းမကြီးက ADB မှ ပဏာမ အနေနဲ့ ဒေါ်လာသန်း(၁၂၀) အကုန်အကျခံပြီး အဆင့်မြှင့်တင်ဆောင်ရွက်တဲ့ စီမံကိန်းတစ်ခုကို အဆိုပြုလာခဲ့ပါတယ်။ ADB အနေနဲ့ BOT စနစ်ဖြင့် ပုဂ္ဂလိက အကောင်အထည်ဖော်နေသော စီမံကိန်းများသည် ချေးငွေအား သတ်မှတ်ထားသည့် နှစ်ကာလအတွင်း ပြန်လည်ပေးဆပ်စေပြီး ဒေသနှင့် နိုင်ငံ့အတွက် 86:09:09060c Bónss:qp:08 Step in - Step out Method 39698. ADB aệ World Bank တို့ကနေပြီး ဖိလစ်ပိုင်၊ အဘိုင်ဇာဂျန်၊ ဩစတြေးလျ၊ နယူးဇီလန်၊ UK ကနေဒါ၊ အိန္ဒိယ အစရှိတဲ့ နိုင်ငံတွေမှာ အဆင့်မြှင့်တင်ဆောင်ရွက်ပေးခဲ့တဲ့ စီမံကိန်းများ နမူနာအနေနဲ့ရှိခဲ့ပြီး ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဆိုပါစီမံကိန်းနမူနာများအတိုင်း ရန်ကုန်ပုသိမ်လမ်းမကြီးကို Step in - Step out Method ဖြင့် အဆင့်မြှင့်တင်ပြီး (၂၄)နှစ်အတွင်းမှာတော့ ကောက်ခံရရှိတဲ့ငွေတွေကို ADB ချေးငွေသို့ ပြန်လည်အကျေအလည် ပေးဆပ်ရမှာဖြစ်ပါတယ်။ ချေးငွေပေးဆပ်ပြီးချိန်မှ Concession Period နောက်ဆုံးကျန်သည့် (၉)နှစ်ကို ကုမ္ပဏီအနေဖြင့် ရရှိမှာဖြစ်ပြီး Step in - Step out program (၁)ခုကို ADB မှ တင်ပြလာတဲ့ အဆိုပါ အဆိုပြု စီမံကိန်းကို ပြည်ထောင်စုအစိုးရအဖွဲ့ အစည်းအဝေးသို့ တင်ပြအတည်ပြုချက်ရယူပြီး ၂၆-၃-၂၀၁၈ ရက်နေ့တွင် ကျင်းပသည့် ပြည်ထောင်စုလွှတ်တော်၊ ဒုတိယအကြိမ်၊ သတ္တမပုံမှန်အစည်းအဝေးတွင် အတည်ပြုပေးခဲ့ပြီး ဖြစ်ပါတယ်။ အဆိုပါ စီမံကိန်းအား စတင်ဆောင်ရွက်ရန် ADB ၏ အစီအစဉ်ဖြင့် ဆောက်လုပ်ရေးဝန်ကြီးဌာနနှင့် လုပ်ငန်းဆောင်ရွက်တဲ့ Oriental Highway Co.,Ltd တို့အကြားမှာ Temporary Transfer Agreement (TTA)စာချုပ်ကို ၆-၉-၂၀၁၈ ရက်နေ့မှာ ချုပ်ဆိုခဲ့ပါတယ်။ အဆိုပါ စာချုပ် ချုပ်ဆိုပြီးနောက်ပိုင်းမှာ (TTA)ရဲ့ စာချုပ်အရ လမ်းတစ်လမ်းလုံးကို ADB ရဲ့ အစီအစဉ်ဖြင့် အကောင်အထည်ဖော်ဆောင်ရွက်သွားရမှာ ဖြစ်ပါတယ်။ ADB ၏ အစီအစဉ်အရ Consultant ရွေးချယ်ခြင်း၊ Feasibility Study ကို Detail ဆောင်ရွက်ခြင်းနှင့် Environmental Resettlement နှင့် ပတ်သက်တဲ့ ဖြေရှင်းရမယ့်ကိစ္စတွေကို ဆောင်ရွက်မှာဖြစ်ပါတယ်။ Consultant က သတ်မှတ်ပေးတဲ့ပုံစံအတိုင်း Contractor တင်ဒါခေါ်ယူရွေးချယ်ရမှာဖြစ်ပြီး အဆိုပါ အဆင့်တွင် ဆောင်ရွက်ဖို့အတွက်က (၂)နှစ်မှ (၃)နှစ်ခန့် ကြာမြင့်မှာဖြစ်ပါတယ်။ အဆိုပါလမ်းပိုင်းနဲ့ ပတ်သက်ပြီး တော့လည်း နိုင်ငံတော်အကြီးအကဲက စိတ်ဝင်စားတဲ့လမ်းပိုင်းဖြစ်ပြီးတော့ ကျွန်တော်တို့ ပြည်သူ တွေ အခက်အခဲဖြစ်နေတာတွေကို အမြန်ဆုံးပြေလည်အောင် ဖြေရှင်းပေးဖို့အတွက် အမြန်ဆုံး စနိုင်ဖို့အတွက် ကျွန်တော်တို့ တိုက်တွန်းခဲ့ပါတယ်။ လုပ်ငန်းစဉ်တွေဆောင်ရွက်တဲ့ ်းမှာလည်း ရန်ကုန် - ပုသိမ်လမ်းမကြီးဟာ ယာဉ်အစီးရေ တိုးတက်များပြားလာတာဖြစ်တဲ့အတွက် ဒီရန်ကုန်တိုင်းဝန်ကြီးချုပ်ကနေ ပြီးတော့ ရန်ကုန်တိုင်းဒေသကြီးအစိုးရအဖွဲ့ အစီအစဉ်နဲ့ ရန်ကုန်တိုင်းဒေသကြီးအတွင်းမှာရှိတဲ့ မိုင်တိုင်အမှတ်(၅/၄)မှ (၁၇/၄)အထိ (၁၂)မိုင်ကို မူလ B.O.T စနစ်ဖြင့် အကောင်အထည်ဖော်ခဲ့သော Oriental Highway Co.,Ltd ကို တိုက်ရိုက်တာဝန်ပေးအပ်ပြီး (၄၆)ပေနှင့် (၃၆)ပေအကျယ် ကွန်ကရစ်လမ်းများအဖြစ် အဆင့်မြှင့်တင်ခြင်းလုပ်ငန်းများကို ယခုစတင်ဆောင်ရွက်နေပြီ ဖြစ်ပါတယ်။ အဆိုပါ အခြေအနေမှာ ဆောက်လုပ်ရေးဝန်ကြီးဌာနအနေဖြင့် ရန်ကုန်တိုင်းဒေသကြီး အပိုင်းအဆုံး မိုင်တိုင်အမှတ်(၁၇/၄)ကနေပြီး ဗိုလ်မြတ်ထွန်းတံတား မိုင်တိုင်(၄၁/၄)အထိ စုစုပေါင်း (၂၄)မိုင်ကို ဆောက်လုပ်ရေးဝန်ကြီးဌာနကနေပြီး အကျယ်(၃၀)ပေ ကွန်ကရစ်လမ်းအဖြစ် အဆင့် မြှင့်တင်ဖို့ နိုင်ငံတော်ဘဏ္ဍာရန်ပုံငွေ တင်ပြတောင်းခံခဲ့တဲ့နေရာမှာ ပြည်ထောင်စုလွှတ်တော်က အတည်ပြုပေးခဲ့သည့်အတွက် ယခုလမ်းအထူးအဖွဲ့ (၃)ဖွဲ့၊ ခရိုင်အဖွဲ့ (၂)ဖွဲ့၊ စုစုပေါင်းအဖွဲ့ (၅)ဖွဲ့ဖြင့် လုပ်ငန်းများ ဆောင်ရွက်နေပြီဖြစ်ပါတယ်။ အဆိုပါ ဆောင်ရွက်နေတဲ့ ရန်ကုန်တိုင်းဒေသကြီးလမ်းအပိုင်း (၁၂)မိုင်ရော၊ ဆောက်လုပ်ရေး ဝန်ကြီးဌာနက ဆောင်ရွက်နေတဲ့ (၂၄)မိုင်ကော၊ ဗိုလ်မြတ်ထွန်းတံတားအထိ လုပ်ငန်းတွေအားလုံး ၂၀၂၀ ပြည့်နှစ် ဇွန်လမှာ အပြီးဆောင်ရွက်သွားမည်ဖြစ်ပါကြောင်းလည်း ဒီနေရာကနေ တင်ပြအပ် ပါတယ်။ ပထမဦးဆုံးအနေနဲ့ လမ်းဧရိယာအတွင်းမှာတည်ရှိနေတဲ့ ဓာတ်တိုင်တွေ ရွှေ့ပြောင်းခြင်း၊ ကျွန်းပင်၊ သစ်ပင်များခုတ်ထွင်ရှင်းလင်းခြင်း၊ Gas ပိုက်လိုင်းများ ရွှေ့ပြောင်းခြင်းလုပ်ငန်းများကို လျှပ်စစ်နှင့် စွမ်းအင်ဝန်ကြီးဌာန၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန တို့နှင့်ညှိနှိုင်းပြီး တောင်းဆိုထားသည့် လျော်ကြေးစုစုပေါင်း (၂၄.၄၆၃)ဘီလီယံအား ပေးလျော်ပြီး ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပုသိမ်-ရန်ကုန်လမ်း တစ်လမ်းလုံးကို လျော်ကြေးငွေ ပေးထားပြီးဖြစ်သဖြင့် လျှပ်စစ်နှင့်စွမ်းအင်ဝန်ကြီးဌာနမှ ဓာတ်တိုင်များ ဖယ်ရှားပြီးသည့်အချိန်မှာ ဆောက်လုပ်ရေးဝန်ကြီးဌာနအနေဖြင့် ချက်ချင်းဝင်ရောက် လမ်းခင်းသည့်စနစ်ဖြင့် ဆောင်ရွက်မှာ ဖြစ်ပါတယ်။ အဆိုပါကိစ္စကလည်းပဲ ကျွန်တော်တို့ ဝန်ကြီးဌာန(၃)ဖွဲ့ ပူးပေါင်းဆောင်ရွက်တာ ဖြစ်ပါတယ်။ ကျွန်တော်တို့ လျှပ်စစ်နှင့်စွမ်းအင်ဝန်ကြီးဌာနကအစ အကုန်လုံး ဓာတ်တိုင်တွေဖယ်ပြီးမှ စလမ်းခင်းမယ်ဆိုလို့ရှိရင် ဒီမိုးတွင်းရောက်သွားမှာဖြစ်တဲ့အတွက် သူတို့က ဓာတ်တိုင် (၁၀)တိုင်ဖယ်ပြီးရင် အဲဒီ(၁၀)တိုင်စလုပ်တဲ့စနစ်မျိုးနဲ့ ဝန်ကြီးဌာန(၂)ခု ကျွန်တော်တို့ ပေါင်းစပ်ညှိနှိုင်း ဆောင်ရွက်နေပါတယ်။ တစ်ဆက်တည်းမှာပဲ Gas ပိုက်လိုင်းကိုလည်း ကျွန်တော်တို့ အမြန်ဆုံး ဖယ်ရှားဖို့ (၂)ဌာန ညှိနှိုင်းထားပါတယ်။ တစ်ပြိုင်နက်တည်းမှာဘဲ သစ်ပင်တွေကိုလည်းပဲ ဓာတ်တိုင်တွေ (၁၀)တိုင် ဖယ်ရှားပေးတဲ့အဲဒီမှာရှိတဲ့ သစ်ပင်တွေကို ချက်ချင်းခုတ်ထွင်ဖို့ ကျွန်တော်တို့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနတို့နှင့် ညှိနှိုင်းထားပြီး ဖြစ်ပါတယ်။ ဆောက်လုပ်ရေးဝန်ကြီးဌာနအနေဖြင့် ကဇန်းလမ်းမကြီးကို အကျယ် (၃၀)ပေအကျယ် ကွန်ကရစ်လမ်းအဖြစ် လာမယ့်ဇွန်လတွင် အပြီးဆောင်ရွက်မှာဖြစ်ပြီး လမ်းပုခုံးအနေဖြင့် တစ်ဖက်လျှင် (၃)ပေစီ ပါဝင်မှာဖြစ်ပါတယ်။ လမ်းပိုင်းအား ကွန်ကရစ်ခင်းမည့် လမ်းလွှဲအနေဖြင့် ညောင်တုန်းမှ ပတ်ပြီးသွားလာနိုင်ရေး ဆောင်ရွက်သွားမှာ ဖြစ်ပါတယ်။ ဆိုလိုတာကတော့ အလွယ်ကူဆုံးအပိုင်းက ကဇန်းကနေပြီး ဆားမလောက်အပိုင်းသည် လမ်းလွှဲကို ကျွန်တော်တို့ ညောင်တုန်းထဲကနေပြီး ပတ်ပေးလိုက်လို့ရှိရင် အဲဒီလမ်းတစ်လမ်းလုံး အမြန်ဆုံး ဆောင်ရွက် သွားလို့ရမှာဖြစ်တဲ့အတွက် အဲဒီအပိုင်းလမ်းလွှဲကို ညောင်တုန်းဘက်က ပတ်သွားပြီးတော့မှ အဲဒီ အဝါနှင့်ပြထားတဲ့လမ်းပိုင်းကို ကျွန်တော်တို့ ဒီ ပေ(၃၀) ကွန်ကရစ်နဲ့ တစ်ဖက်ကို (၃)ပေစီ Paved Shoulder တွေကို ကျွန်တော်တို့ ဒီ အမြန်ဆုံးပြီးစီးရေးအတွက် ဆောင်ရွက်သွားမှာ ဖြစ်ပါတယ်။ ဗိုလ်မြတ်ထွန်းတံတားဆုံးသည့်နေရာမှ ပုသိမ်အထိ စုစုပေါင်း (၇၀)မိုင်(၁)ဖာလုံ အဲဒီ တုန်းက ကျန်တာရှိပါတယ်။ အဲဒီတော့ ကျွန်တော်တို့က ADB နှင့် ညှိပါတယ်။ ADB ကနေပြီးတော့ မူလက တစ်လမ်းလုံး လုပ်မယ်ဆိုလို့ရှိရင် သူကလုပ်နိုင်မယ့် ပမာဏ Capacity နည်းပါတယ်။ အခု အတိုင်းမှာတော့ ကျွန်တော်တို့က သူကလုပ်မယ့်ပမာဏသည် ယာဉ်သွားလမ်းအကျယ် (၃.၅)မီတာ (၂)လမ်းနှင့် တစ်ဖက်ကို (၂.၅)မီတာ (၂)လမ်း၊ Paved Shoulder (၂)လမ်း၊ စုစုပေါင်းဆိုလို့ရှိရင် ကျွန်တော်တို့က (၃.၅)မီတာအကျယ် (၂)လမ်းနဲ့ (၂.၅)မီတာ အကျယ်(၂)လမ်း၊ စုစုပေါင်း (၄)လမ်း သွားရမယ့် လမ်းအပြည့်အဝ ဒါ ကျွန်တော်တို့ ဟိုဖက်တစ်ခြမ်းမှာ ဗိုလ်မြတ်ထွန်းတံတား ပုသိမ်ကြား၊ မှာ အပြည့်အဝဆောင်ရွက်နိုင်ပြီး ပုံမှာဖော်ပြထားတဲ့ပုံစံအတိုင်း ကျွန်တော်တို့ ဆောင်ရွက်ပေး နိုင်မှာ ဖြစ်ပါတယ်။ အဆိုပါ စီမံကိန်းလုပ်ငန်းကို ၂၀၂၀ ပြည့်နှစ်မှာ ကျွန်တော်တို့ အခု Consultant ရွေးထားပြီး Goulosufll Consultant m69 Detailed Design GOZ GƏogmộulos ufi Detailed Design 8:33:q?cos? Jojo G adcògə qalecossos. Contractor International Interbidding gi ရွေးချယ်ပြီးတော့ ကျွန်တော်တို့ လုပ်ငန်းတွေကို (၂)နှစ်ကျော်ကာလနှင့် ပြီးစီးရေးအတွက် ဆောင်ရွက် သွားမှာဖြစ်ကြောင်း တင်ပြအပ်ပါတယ်။ အဲဒါက ဗိုလ်မြတ်ထွန်းတံတားကနေ ပုသိမ်အပိုင်း ဖြစ်ပါတယ်။ ဒီဘက်အခြမ်းကတော့ ဗိုလ်မြတ်ထွန်းတံတားအထိကတော့ လာမည့် ၂၀၂၀ ပြည့်နှစ် ဇွန်လမှာ ကျွန်တော်တို့ အပြီးတည်ဆောက်သွားမှာ ဖြစ်ပါတယ်။ အဆိုပါလမ်းမကြီး ပြီးစီးသွားရင် တော့ TTA စာချုပ်ပါအတိုင်း ADB ကို ကျွန်တော်တို့က (၂၄)နှစ်အကြာ ကောက်ခံရရှိတဲ့ ငွေတွေထဲ ကနေ အကျေပေးချေသွားမှာဖြစ်ပြီးတော့ ဆောင်ရွက်သွားရမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျာ။ ကျွန်တော့်အနေဖြင့် ရန်ကုန်-ပုသိမ်လမ်း ဆောင်ရွက်သွားရမည့် ကျွန်တော်တို့ ဒီအဆင့်တွေကို ကျွန်တော့်အနေနဲ့ ပြန်လည်တင်ပြ ခွင့်ပြုပါ ခင်ဗျာ။ ကျွန်တော်တို့ ရန်ကုန် - ပုသိမ်လမ်းမှာ လက်ရှိအခြေအနေဖြစ်ပါတယ်။ လက်ရှိ အခြေအနေ ကနေ ကျွန်တော်တို့ ပထမတစ်ဖက်မှာ ကျွန်တော်တို့ မြေကြီးစတူးပါမယ်။ ပြီးတော့ gravelmission ခင်းကြိတ်ခြင်းနှင့် ဘင်းကွန်ကရစ်လောင်းခြင်းလုပ်ငန်းကို ဆောင်ရွက်မှာဖြစ်ပါတယ်။ အဲဒါပြီးသွား လို့ရှိရင် အဲဒီဖက်တစ်ဖက်ကို မော်တော်ယာဉ်တွေ ပေးဖြတ်ပြီး တစ်ဖက်ကို ကျွန်တော်တို့က ပိတ်လိုက်ပါမယ်။ မော်တော်ယာဉ်တွေကို အဲဒီဖက်မှာ ကျွန်တော်တို့ Deversion မျိုးပေးပြီးရင် ကျန်တဲ့တစ်ဖက်ကို ပြန်စပြီး ကျန်တဲ့တစ်ဖက်မှာ ကျွန်တော်တို့က မြေကြီးလုပ်ငန်းတွေစပါမယ်။ မြေဖို့ခြင်းလုပ်ငန်း၊ မြေတူးခြင်းလုပ်ငန်း၊ ပြီးရင် gravelmission ခင်းကြိတ်ပါမယ်။ ပြီးရင် ဘင်းကွန်ကရစ်လောင်းပြီးတော့ အဲဒီအပေါ်မှာ တစ်ခါတည်း ကွန်ကရစ်အပြီး တစ်ခါတည်း ကျွန်တော်တို့ လောင်းခဲ့မှာဖြစ်ပြီးတော့ ကွန်ကရစ်လောင်းပြီးတဲ့ကွန်ကရစ်လမ်းပေါ်က မော်တော်ယာဉ်တွေ ပေးဖြတ်တဲ့တစ်ဖက်က တစ်ဖက်တစ်ခြမ်းကို ကျွန်တော်တို့က ကွန်ကရစ်လမ်း ပြန်ခင်းမှာဖြစ်ပါတယ်။ ကွန်ကရစ်လမ်းခင်းပြီးသွားလို့ရှိရင်တော့ စုစုပေါင်း ပုံပြပါ အတိုင်း (၂)လမ်းလုံးကို ကျွန်တော်တို့ မော်တော်ယာဉ်တွေ ပေးဖြတ်သွားမှာဖြစ်ပါကြောင်း တင်ပြ အပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယခုလို ရန်ကုန်-ပုသိမ်လမ်းမကြီးကို လာမည့် ဇွန်လမှာ အပြီးဆောင်ရွက်နိုင်ရေးအတွက် ကျွန်တော်တို့ ယခုနေ့ရောညပါ ဆောင်ရွက် လျက်ရှိပါတယ်။ အဆိုပါ ဆောင်ရွက်နေတဲ့ော့ ခရီးသွားပြည်သူတွေအနေနဲ့ အခက်အခဲ တွေ၊ အဆင်မပြေမှုတွေရှိရင်လည်းပဲ ခရီးသည်များအနေနဲ့ ဧရာဝတီတိုင်းဒေသကြီးမှာရှိတဲ့ ပြည်သူ လူထုအနေနဲ့ ခေတ္တသည်းခံ ခွင့်လွှတ်ပေးကြဖို့ ဒီနေရာကနေ မေတ္တာရပ်ခံအပ်ပါတယ်။ လာမယ့် ဇွန်လမှာ ပြီးမှာဖြစ်ပါတယ်။ ကျေးဇူးတင်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေဖြင့် စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးကျော်သောင်း မေးမြန်းထားတဲ့ စစ်ကိုင်းမြို့နယ်အတွင်းရှိ စစ်ကိုင်း - ဝက်လက် - ရွှေဘို ခရိုင်ချင်းဆက်လမ်းအား တိုးချဲ့၍ အဆင့်မြှင့်တင်ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းအား စစ်ကိုင်း တိုင်းဒေသကြီးအစိုးရအဖွဲ့မှ ပေးပို့လာတဲ့အချက်အလက်များနှင့် ပေါင်းစပ်ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ စစ်ကိုင်းမြို့နယ်အတွင်းရှိ အမှတ်(၃) ခရိုင်ချင်း ဆက်လမ်းဖြစ်သည့် စစ်ကိုင်း - ဝက်လက် - ရွှေဘိုလမ်းပိုင်းအား ၂၀၁၆-၂၀၁ရ ဘဏ္ဍာရေးနှစ်တွင် ကတ္တရာထပ်ပိုးလွှာခင်းခြင်း (၇)မိုင်(၅)ဖာလုံနှင့် တံတားရေကျော် ရေဆင်းကြမ်းခင်း (၄)စင်း ပြုပြင် ခြင်းတို့ကို ဆောင်ရွက်ခဲ့ပါတယ်။ ဆက်လက်ပြီးတော့ ၂၀၁၇-၂၀၁၈ ဘဏ္ဍာရေးနှစ်မှာ ကတ္တရာ ထပ်ပိုးလွှာခင်းခြင်း (၂)မိုင်(၄)ဖာလုံ နှင့် Box Culvert (၂)စင်း တည်ဆောက်ခြင်းတို့အပြင် ၂၀၁၈ Mini Budget မှာ တံတား(၃)စင်း ပြုပြင်ခြင်းတို့ကို ဆောင်ရွက်ပေးခဲ့ပါတယ်။ ၂၀၁၈-၂၀၁၉ ဘဏ္ဍာရေးနှစ်မှာတော့ လမ်းပေါက်ဖာခြင်းလုပ်ငန်းနှင့် တံတား(၃)စင်း ပြုပြင်ခြင်းလုပ်ငန်းတို့ကို ဆောင်ရွက်ခဲ့ပြီးတော့ ခရိုင်ချင်းဆက်လမ်းတစ်လျှောက်မှာရှိတဲ့ လမ်းပြုပြင် ခြင်းနှင့် တံတားပြုပြင်ခြင်းလုပ်ငန်းတွေကို နှစ်အလိုက်ရန်ပုံငွေခွဲဝေရရှိမှုအပေါ်မူတည်၍ ဆောင်ရွက် ခြင်း ဖြစ်ပါတယ်။ လက်ရှိအခြေအနေမှာတော့ (၂၁)မိုင်(၃)ဖာလုံမှာ ကတ္တရာလမ်းဖြစ်ပြီးတော့ ကျေးရွာ (၁၀)ရွာ၊ အိမ်ခြေ(၆၀၀၀၀)ကျော်၊ လူဦးရေ(၃၂၀၀၀၀)ကျော်တို့ကို အကျိုးပြုလျက်ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဆိုပါ အမှတ်(၃) ခရိုင်ချင်းဆက်လမ်းမကြီးဟာ နောင်တစ်ချိန်မှာ ဖြစ်ပေါ်လာမယ့် ရွှေလီ- မူဆယ် - ထီးချိုင့် - စစ်ကိုင်း - မန္တလေး - နေပြည်တော် - ကျောက်ဖြူ လမ်းမကြီးရဲ့ အစိတ်အပိုင်းတစ်ရပ်မှာ ပါဝင်ပြီးဖြစ်ပါတယ်။ အဆိုပါ လမ်းမကြီးကို Express Way sa yo 336053200 pcu caovègodq8 8:60)? One Belt One Road စီမံကိန်း အစိတ်အပိုင်းတစ်ရပ်ဖြစ်ပါတယ်။ အဆိုပါလမ်းပိုင်းကို နိုင်ငံတကာအဆင့်မီ အဝေးပြေးလမ်းမကြီးဖြစ်လာမည့် Early Hervest Project (g)ago copezzê:003: 8:Gclosurill balcossosEccosso Project Plan ထဲမှာလည်း ပါဝင်ပြီးဖြစ်သလို ကျွန်တော်တို့ One Belt One Roadမှာ ပါတဲ့ Early Hervest (၄)ခု မှာလည်းပါဝင်ပြီးဖြစ်ပြီး အဲဒီလမ်းနာမည်ကိုတော့ ရှိန်းမကားလမ်းဆိုပြီးတော့ အတိုကောက် သိထားတဲ့ လမ်းဖြစ်တဲ့အတွက် ဒီလမ်းကြီးဟာ Project ကြီးဖြစ်တဲ့ ိုရင်တော့ ကျွန်တော်တို့ နိုင်ငံတကာအဆင့်မီ Highway လမ်းမကြီးတစ်လမ်း ဖြစ်လာမည်ဖြစ်ကြောင်း တင်ပြအပ်ပါတယ်။ လောလောဆယ် ခရိုင်ချင်းဆက်လမ်းကို တိုးချဲ့ အဆင့်မြှင့်တင်ခြင်းလုပ်ငန်းတွေ ဆောင်ရွက်ခြင်း မပြုနိုင်သေးချိန်မှာတော့ ပျက်စီးမှုတွေကို ပြင်ဆင်ထိန်းသိမ်းခြင်းလုပ်ငန်းတွေကို ကျွန်တော်တို့ ဆောင်ရွက်ပေးသွားမည်ဖြစ်ပါကြောင်း စစ်ကိုင်းတိုင်းဒေသကြီးအစိုးရအဖွဲ့မှ ပေးပို့ လာတဲ့ အချက်အလက်များဖြင့် ပေါင်းစပ်ကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးဝင်းအောင် မေးမြန်းထားတဲ့ စစ်ကိုင်း တိုင်းဒေသကြီး၊ ရွှေဘိုခရိုင်၊ ရေဦးမြို့နယ်နှင့် တန့်ဆည်မြို့နယ်အတွင်း ဖြတ်သန်းသွားသော မုံရွာ - ရေဦး - ကလေးဝ ပြည်ထောင်စုလမ်းမကြီးပေါ်ရှိ ပျက်စီးနေသော လမ်းပိုင်းများဟာ (၁၂)ပေ အကျယ်မှ (၁၈)ပေအကျယ် ကတ္တရာလမ်းတာချဲ့ခြင်း ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းအား စစ်ကိုင်းတိုင်းဒေသကြီးအစိုးရအဖွဲ့မှ ပေးပို့လာသော အချက်အလက် များဖြင့် ပေါင်းစပ်ပြီး ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရွှေဘိုခရိုင်၊ ရေဦးမြို့နယ်နှင့် တန့်ဆည်မြို့နယ် တို့ကို ဖြတ်သန်းသွားတဲ့ ရေဦး-ကလေးဝ လမ်းပိုင်းသည် ရေဦးမြို့နယ်အပိုင်းမှာ (၈)မိုင် ရှည်လျားပြီး ကတ္တရာကွန်ကရစ်လမ်း(၁)မိုင် (၂)ဖာလုံ၊ (၁၂)ပေအကျယ် ကတ္တရာလမ်း (၄)မိုင်၊ (၄)ဖာလုံ၊ (၁၈)ပေ အကျယ် ကတ္တရာလမ်း (၂)မိုင်(၂)ဖာလုံတို့ရှိပါတယ်။ တန့်ဆည်မြို့နယ်အပိုင်းမှာတော့ (၃၂)မိုင် ရှည်လျားပြီး (၁၈)ပေအကျယ်ကွန်ကရစ်လမ်း (၁)မိုင်၊ (၁.၂၉)ဖာလုံ၊ (၁၂)ပေအကျယ် ကတ္တရာလမ်း (၂၈)မိုင်(၆)ဖာလုံနဲ့ (၁၈)ပေအကျယ် ကတ္တရာလမ်း (၂)မိုင်တို့ဖြစ်ပါတယ်။ တန့်ဆည်မြို့နယ်အပိုင်း မှာ ပျက်စီးနေတဲ့ မိုင်တိုင်(၁၀)မှ (၁၂)အတွင်းမှာရှိတဲ့ (၁)မိုင်၊ (၁.၅) ဖာလုံအား မူလ(၁၂)ပေ အကျယ်မှ (၁၈)ပေအကျယ် ကတ္တရာလမ်းချဲ့ခြင်းလုပ်ငန်းများကို ၂၀၁၉ - ၂၀၂၀ ဘဏ္ဍာရေးနှစ် တိုင်းဒေသကြီး ငွေလုံးငွေရင်းရန်ပုံငွေဖြင့်လည်းကောင်း၊ မိုင်တိုင် (၁၆)မှ (၃၈/၄)အတွင်း (၁)မိုင်၊ (၀.၇၅)ဖာလုံကို ကတ္တရာထပ်ပိုးလွှာခင်းခြင်းလုပ်ငန်းများကို တိုင်းဒေသကြီး သာမန်ရန်ပုံငွေဖြင့် လည်းကောင်း ယခုအခါ ဆောင်ရွက်လျက်ရှိပါတယ်။ ဆက်လက်ပြီးတော့ ရေဦးမြို့နယ်အတွင်းမှာ ပျက်စီးနေတဲ့ မိုင်တိုင်အမှတ်(၃/၄)မှ(၈)အတွင်း စတုရန်းပေ(၁၀၀၀၀)ကျော်ရှိတဲ့ ကတ္တရာလမ်းပျက် နေရာတွေကိုတော့ ကတ္တရာဖြင့် ဖာထေးပြင်ဆင် ဆောင်ရွက်ပေးသွားမည်ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကိုယ်စားလှယ်တော်ကြီးမေးမြန်းထားတဲ့ ရေဦး မြို့နယ်နှင့် တန့်ဆည်မြို့နယ်အကြား ပျက်စီးနေတဲ့ မိုင်တိုင် (၃/၄)မှ (၁၀/၇)အထိ (၇)မိုင်၊ (၃)ဖာလုံ၊ တန့်ဆည်နှင့် ကံထူးမရွာအကြား ပျက်စီးနေတဲ့ မိုင်တိုင်(၁၄)မှ (၁၆)အတွင်း (၂)မိုင်နဲ့ ကျန်အပိုင်း တွေကို (၁၂)ပေမှ (၁၈)ပေအကျယ် ကတ္တရာလမ်းနှင့် ကွန်ကရစ်လမ်းများအဖြစ် ဆောင်ရွက်ခြင်း လုပ်ငန်းများ ဆောင်ရွက်ဖို့အတွက် လာမည့် ၂၀၂၀-၂၀၂၁ ဘဏ္ဍာရေးနှစ်ကစပြီးတော့ ရန်ပုံငွေ တင်ပြတောင်းခံသွားမှာဖြစ်ပြီး ရန်ပုံငွေရရှိမှုအပေါ်မူတည်၍ ဆောင်ရွက်ပေးသွားမည်ဖြစ်ပါကြောင်း စစ်ကိုင်းတိုင်းဒေသကြီးအစိုးရအဖွဲ့မှ ပေးပို့လာတဲ့အချက်အလက်များဖြင့် ပေါင်းစပ်ကြားအပ် ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေနဲ့ ဧရာဝတီတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ် ဦးထိန်ဝင်း မေးမြန်း ထားတဲ့ ဧရာဝတီတိုင်းဒေသကြီး၊ ဇလွန်မြို့နယ်၊ ပြင်ရွာကျေးရွာနှင့် ဓနုဖြူမြို့နယ်၊ နှဲကြိုးကျေးရွာ တို့ကို ဆက်သွယ်ထားသည့် ပေ(၄၃၀)အရှည် ကျေးရွာချင်းဆက် ချောင်းကူးဝါးတံတားအား ခိုင်မာသည့် တံတားတစ်စင်းအဖြစ် ဆောင်ရွက်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်းအား ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဇလွန်မြို့နယ်၊ ကော့ကပ်တိုက်နယ်၊ ပြင်ရွာနှင့် ဓနုဖြူမြို့နယ်၊ နှဲကြိုးကျေးရွာတို့ကို ဆက်သွယ်မည့် ကျေးရွာချင်းဆက် ချောင်းကူးတံတားသည် ဆောက်လုပ်ရေးဝန်ကြီးဌာန၊ ကျေးလက်လမ်းဖွံ့ ဖြိုးရေးဦးစီးဌာနမှ စီမံခန့်ခွဲသော တံတားဖြစ်ပြီး လမ်းအဆင့် သတ်မှတ်ချက်အရ Class(A) မှာလည်းရှိပါတယ်။ ဦးစားပေးအဆင့်(၁)လမ်းလည်း ဖြစ်ပါတယ်။ အဆိုပါလမ်းရဲ့ လက်ရှိအခြေအနေကတော့ ကျေးရွာမှ ဆောက်လုပ်ထားတဲ့ ဝါးတံတား လေးဖြစ်ပြီး အဆင့်မြှင့်တင်တည်ဆောက်ဖို့ လိုအပ်လျက်ရှိပါတယ်။ ဒီတံတားလေးကို ကျွန်တော်တို့ ကွန်ကရစ်တံတားအဖြစ် တည်ဆောက်လိုက်လို့ရှိရင် ကျေးရွာပေါင်း (၃၅)ရွာမှာနေထိုင်ကြတဲ့ ပြည်သူလူထုအတွက် ပညာရေး၊ ကျန်းမာရေး၊ လူမှုစီးပွားဘဝတွေ ဖွံ့ဖြိုးတိုးတက်လာမှာ ဖြစ်ပါတယ်။ ဒါကြောင့်မို့လို့ လွှတ်တော်ကိုယ်စားလှယ်တော်ကြီး မေးမြန်းထားတဲ့ ကျေးရွာချင်းဆက် ချောင်းကူး တံတားကို ၂၀၂၀-၂၀၂၁ ဘဏ္ဍာရေးနှစ်မှာ ရန်ပုံငွေများ တင်ပြတောင်းခံပြီး ရန်ပုံငွေရရှိမှုအပေါ် မူတည်၍ ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီး ကျွန်တော့်အနေဖြင့် ဧရာဝတီ တိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးစခင်ဇော်လင်း မေးမြန်းထားတဲ့ ဧရာဝတီတိုင်းဒေသကြီး၊ ကျောင်းကုန်းမြို့နယ်၊ အမှတ်(၂)ရပ်ကွက်နှင့် အမှတ်(၃) ရပ်ကွက်သို့ ဆက်သွယ်ပေးမည့် မြစ်ကူးကြိုးတံတားတစ်စင်းအား ၂၀၂၀-၂၀၂၁ ဘဏ္ဍာရေးနှစ်တွင် ဆောက်လုပ်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်းအား ဧရာဝတီတိုင်းဒေသကြီးအစိုးရ အဖွဲ့မှ ပေးပို့လာသော အချက်အလက်များဖြင့် ပေါင်းစပ်ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး၊ ကျောင်းကုန်းမြို့နယ်၊ အမှတ်(၂)ရပ်ကွက်နှင့် အမှတ်(၃)ရပ်ကွက်တို့ကို ဆက်သွယ်မည့် မြစ်ကူးကြိုးတံတားတစ်စင်း တည်ဆောက်ရန် အဆိုပြုတင်ပြထားသည့်နေရာသည် မြစ်အကျယ် ပေ(၆၀၀)လောက်ရှိပါတယ်။ ကျောင်းကုန်းမြစ် ဖြစ်ပါတယ်။ အဆိုပါမြစ်သည် ငဝန်မြစ်ရဲ့ မြစ်လက်တက်၊ ကျောင်းကုန်းမြစ်ရဲ့ မြစ်လက်တက်ဖြစ်ပြီးတော့ ကျောင်းကုန်းမြို့ကြီးကို ဟိုဘက်ခြမ်း၊ ဒီဘက်ခြမ်း ခွဲခြားထားတဲ့ မြစ်ကြီးလိုဖြစ်နေပါတယ်။ ဆောက်လုပ်ရေးဝန်ကြီးဌာန၊ လမ်းဦးစီးဌာနပိုင် ဧရာဝတီတိုင်းဒေသကြီး အစိုးရအဖွဲ့မှ စီမံခန့်ခွဲတဲ့လမ်းများဖြစ်တဲ့ တစ်ဘက်ခြမ်းမှာ ဟင်္သာတ-အသုတ်-ကျောင်းကုန်းလမ်း (တာဦးဘက်ကမ်း)ရှိပြီး တစ်ဘက်ကမ်းမှာတော့ ကျောင်းကုန်း-ပန်းတနော်လမ်း (ကျောင်းကုန်းမြို့) ဘက်ကမ်း၊ အဲဒီလမ်းရှိပြီး အဲဒီလမ်းနှစ်လမ်းကို ဆက်သွယ်ဖို့ အဆိုပြုတင်ပြထားတဲ့ တံတားနေရာ ဖြစ်ပါတယ်။ အဆိုပါရပ်ကွက် တံတားသည် မြို့ပေါ်ရပ်ကွက်(၂)ခုကို ဆက်သွယ်ပေးဖို့အတွက် တင်ပြလာတဲ့ တံတားဖြစ်ပြီးတော့ အဲဒီတံတား ဆောက်လိုက်လို့ရှိရင်တော့ ဟိုဘက်ခြမ်း၊ ဒီဘက်ခြမ်း ကွဲနေတဲ့ ကျောင်းကုန်းမြို့ကြီး သွားလာရေး အဆင်ပြေမှာဖြစ်ပါတယ်။ အဲဒီမြစ်အတွင်းမှာတော့ တစ်နေ့တစ်နေ့ကို ဒီလိုင်းသင်္ဘောတွေ၊ သင်္ဘောငယ်တွေ အစီး(၃၀)လောက် ဖြတ်သန်းသွားလာ ကြောင်း ကျွန်တော်တို့ pre feasibility study အရ တွေ့ရှိပါတယ်။ အဲဒါနဲ့ပတ်သက်ပြီး ဥက္ကဋ္ဌကြီးခင်ဗျား။ ကျွန်တော့်တို့အနေနဲ့ ဧရာဝတီတိုင်းဒေသကြီး အစိုးရအဖွဲ့နဲ့ ကျွန်တော်တို့ ကွင်းဆင်းကြည့်ပါတယ်။ အစိုးရအဖွဲ့နဲ့ ညှိနှိုင်းပါတယ်။ ညှိနှိုင်းတဲ့ အခါကျတော့ လွှတ်တော်ကိုယ်စားလှယ်ကြီး မေးမြန်းထားတဲ့ အမှတ်(၂)ရပ်ကွက်နှင့် အမှတ်(၃) ရပ်ကွက်တို့ ဆက်သွယ်မည့် လူကူးကြိုးတံတား တည်ဆောက်နိုင်ဖို့အတွက် သက်ဆိုင်ရာ လွှတ်တော် ကိုယ်စားလှယ်တွေပါဝင်တဲ့ မြို့နယ်စီမံကိန်းရေးဆွဲရေးနှင့် အကောင်အထည်ဖော်ရေးကော်မတီ ဆိုတာ အဲဒါလေးက တိုင်းဒေသကြီးအစိုးရအဖွဲ့က ဖွဲ့စည်းပေးထားပါတယ်။ သက်ဆိုင်ရာ မြို့နယ် စီမံကိန်းရေးဆွဲရေးနှင့် အကောင်အထည်ဖော်ရေးကော်မတီဆိုတာ လွှတ်တော်ကိုယ်စားလှယ်တွေနဲ့ မြို့မိမြို့ဖတွေ ပါ ပါတယ်။ အဲဒီကော်မတီကနေပြီး တင်ပြဖို့ လိုအပ်ပါတယ်ဆိုပြီး ပြောလာပါတယ်။ အဲဒီလိုတင်ပြရင်တော့ လာမည့် ၂၀၂၀-၂၀၂၁ ဘဏ္ဍာရေးနှစ်မှာ ဧရာဝတီတိုင်းဒေသကြီး အစိုးရအဖွဲ့ရန်ပုံငွေမှာ လျာထားတည်ဆောက်ပေးမယ်ဆိုပြီးတော့ ဒါက ဧရာဝတီတိုင်းအစိုးရအဖွဲ့က၊ အကြောင်းအရာကတော့ ဒီလိုမျိုးမြို့ပေါ်မှာ ဟိုဘက်ဒီဘက် တံတားထိုးမယ်ဆိုလို့ရှိရင် သူက issue က ဒီနေရာမှာ ထိုးချင်တယ်၊ တချို့က ဟိုဘက်ခြမ်းမှာ ထိုးချင်တယ်၊ တချို့က ဟိုနဲ့တည့်တည့်မှာ ထိုးချင်တယ်။ စသည်ဖြင့် ဒီလိုမျိုး issue လေးတွေရှိတဲ့အတွက် အရင်ဆုံးဆောင်ရွက်မယ့်ကိစ္စက ကိုယ်စားလှယ်တော်ကြီးအနေနဲ့ ကျွန်တော်တို့ မြို့နယ်စီမံကိန်းရေးဆွဲရေး အကောင်အထည်ဖော်ရေး ကော်မတီဆိုပြီးတော့ အဲဒီအစည်းအဝေးလေးမှာ ကျွန်တော်တို့ ဆုံးဖြတ်ချက်တစ်ရပ် ဒီနေရာမှာ ထိုးချင်ပါတယ်ဆိုတဲ့ Alignment တစ်ခု အတည်ပြုပြီးတော့ အဆိုပါ Alignment နှင့် ထိုးလိုတဲ့ စီမံကိန်းကို ကျွန်တော်တို့က ဧရာဝတီတိုင်းဒေသကြီးအစိုးရအဖွဲ့ကို တင်ပြသွားရမည်ဖြစ်ပါကြောင်း ရှင်းလင်းတင်ပြအပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">မေးခွန်းလာရောက် ဖြေကြားပေးတဲ့ ဆောက်လုပ်ရေးဝန်ကြီးဌာန၊ ဒုတိယ ဝန်ကြီး မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
</section>
<section value="Bill">
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော သွင်းကုန် ပမာဏ မြင့်တက်ခြင်းမှ ကာကွယ်ပေးမှု ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းနှင့် စပ်လျဉ်း၍ ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၆)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျာ။ အမျိုးသားလွှတ်တော်က အတည်ပြုပြီး ပေးပို့ထားသော သွင်းကုန်ပမာဏ မြင့်တက်ခြင်းမှ ကာကွယ်ပေးမှုဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး အမျိုးသား လွှတ်တော်သို့ ပြန်လည်ပေးပို့လာပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပြန်လည်ပေးပို့လာခြင်းကို အမျိုးသား လွှတ်တော်သို့ အသိပေးတင်ပြခဲ့ပြီး ဖြစ်ပါတယ်။ ပြည်သူ့လွှတ်တော်၏ ပြင်ဆင်ချက်ကို ဆွေးနွေး လိုတဲ့ လွှတ်တော်ကိုယ်စားလှယ်များရှိပါက အမည်စာရင်းတင်သွင်းနိုင်ကြောင်း ကြေညာခဲ့သော် လည်း ဆွေးနွေးရန် အမည်စာရင်း တင်သွင်းထားတဲ့ လွှတ်တော်ကိုယ်စားလှယ်မရှိတဲ့အတွက် ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်ရဲ့ သဘောထားရယူပါမယ်။ ပြည်သူ့လွှတ်တော်၏ ပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြည်သူ့လွှတ်တော်၏ ပြင်ဆင်ချက် အတည်ဖြစ်သည်။</speech>
</bill>
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန်ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော တိရစ္ဆာန်ကျန်းမာရေးနှင့် မွေးမြူရေးလုပ်ငန်း ဖွံ့ဖြိုးတိုးတက်ရေး ဥပဒေကြမ်းကို အမျိုးသားလွှတ်တော်က ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ဖတ်ကြား ရှင်းလင်းခြင်း</title>
<speech type="speaker">အစီအစဉ်(၇)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ တိရစ္ဆာန်ကျန်းမာရေးနှင့် မွေးမြူရေးလုပ်ငန်း ဖွံ့ဖြိုးတိုးတက်ရေး ဥပဒေကြမ်းကို ပြည်သူ့လွှတ်တော် တွင် စတင်ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ်။ အဆိုပါ ဥပဒေကြမ်းကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီးဖြစ်ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော တိရစ္ဆာန် ကျန်းမာရေးနှင့် မွေးမြူရေးလုပ်ငန်း ဖွံ့ဖြိုးတိုးတက်ရေး ဥပဒေကြမ်းကို အမျိုးသားလွှတ်တော်တွင် ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id="1584">ဦးစိုင်းထွန်းအောင် (အဖွဲ့ဝင်၊ ဥပဒေကြမ်းကော်မတီ)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဥပဒေကြမ်းကော်မတီ အဖွဲ့ဝင် စိုင်းထွန်းအောင် ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီရဲ့ တာဝန်ပေးချက်အရ တိရစ္ဆာန်ကျန်းမာရေးနှင့် မွေးမြူရေးလုပ်ငန်းဖွံ့ဖြိုး တိုးတက်ရေး ဥပဒေကြမ်းအပေါ် စိစစ်တင်ပြခြင်း အစီရင်ခံစာကို ဖတ်ကြားတင်ပြမှာဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ တိရစ္ဆာန်ကျန်းမာရေးနှင့် မွေးမြူရေးလုပ်ငန်းဖွံ့ဖြိုးတိုးတက်ရေးဥပဒေကြမ်းအပေါ် စိစစ်တင်ပြခြင်း စာအမှတ်၊ ၁/ အမ(ကော်မတီ-၁)၁/၂၀၁၉- ၅၃၅ ရက်စွဲ ၊ ၂၀၁၉ ခုနှစ် ၊ နိုဝင်ဘာလ ၈ ရက် ၁။ ပြည်သူ့လွှတ်တော်က တိရစ္ဆာန်ကျန်းမာရေးနှင့် မွေးမြူရေးလုပ်ငန်းဖွံ့ဖြိုးတိုးတက်ရေး ဥပဒေကြမ်းကို ၂၀-၈-၂၀၁၉ ရက်နေ့တွင် ပြင်ဆင်ချက်များဖြင့် အတည်ပြုပြီး အမျိုးသားလွှတ်တော် တွင် ဆွေးနွေးနိုင်ရန်အတွက် ပေးပို့လာပါသည်။ ယင်းဥပဒေကြမ်းနှင့် စပ်လျဉ်း၍ အမျိုးသား လွှတ်တော်၊ ဥပဒေကြမ်းကော်မတီသည် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ အမျိုးသားလွှတ်တော်၊ စိုက်ပျိုးရေး၊ မွေးမြူရေးနှင့် ရေလုပ်ငန်းဖွံ့ဖြိုးတိုးတက်ရေးကော်မတီ၊ ပြည်သူ့ လွှတ်တော်၊ စိုက်ပျိုးရေး၊ မွေးမြူရေးနှင့် ကျေးလက်လူမှုဘဝဖွံ့ဖြိုးတိုးတက်ရေးကော်မတီ၊ တောင်သူ လယ်သမားရေးရာကော်မတီ၊ မြန်မာနိုင်ငံငါးလုပ်ငန်းအဖွဲ့ချုပ်၊ မြန်မာနိုင်ငံမွေးမြူရေးလုပ်ငန်း အဖွဲ့ချုပ်၊ မြန်မာနိုင်ငံတိရစ္ဆာန်ဆေးပညာကောင်စီ၊ မြန်မာနိုင်ငံ တိရစ္ဆာန်ဆေးကုဆရာဝန်များအသင်း၊ ပြည်ထောင်စုရှေ့နေချုပ်ရုံးတို့မှ တာဝန်ရှိ ပုဂ္ဂိုလ်များနှင့် ၂၉-၈-၂၀၁၉ ရက်နေ့နှင့် ၁၁-၉-၂၀၁၉ ရက်နေ့တို့တွင် တွေ့ဆုံညှိနှိုင်းဆွေးနွေးခဲ့ပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် တိရစ္ဆာန်ကျန်းမာရေးနှင့် မွေးမြူရေး လုပ်ငန်း ဖွံ့ဖြိုးတိုးတက်ရေးဥပဒေကြမ်းကို လေ့လာစိစစ်ရာတွင် - (က) ဦးစီးဌာနနှစ်ခု၏ လုပ်ပိုင်ခွင့်ရောထွေးမှုမရှိစေရန်နှင့် လုပ်ငန်းလုပ်ကိုင်ဆောင်ရွက် ရာတွင် ပိုမိုထိရောက်မှုရှိစေရန်အတွက် ပြည်သူ့လွှတ်တော်က အတည်ပြုထား သည့် ဥပဒေကြမ်း အပိုဒ် ၂၊ အပိုဒ်ခွဲ(ခ)တွင် ဖော်ပြထားသော မွေးမြူရေးလုပ်ငန်း ဆိုသည်မှာ ရေလုပ်ငန်းနှင့် ရေထွက်ပစ္စည်းထုတ်လုပ်ခြင်းလုပ်ငန်းများ လုပ်ကိုင် ခြင်းမှအပ ဆိုသည့်စကားရပ်ကို မွေးမြူရေးလုပ်ငန်းဆိုသည်မှာ ငါးလုပ်ငန်းနှင့် ရေထွက်ပစ္စည်း ထုတ်လုပ်ခြင်းလုပ်ငန်းများ လုပ်ကိုင်ခြင်းမှအပ ဆိုသည့် စကားရပ် ဖြင့် ပြင်ဆင်ပြီး အပိုဒ် ၂၊ အပိုဒ်ခွဲ(ည)တွင် ဖော်ပြထားသော စကားရပ်များအစား အောက်ပါအတိုင်း အစားထိုးသင့်ကြောင်း လေ့လာတွေ့ရှိရပါသည် ၂။ (ည) ငါးလုပ်ငန်း ဆိုသည်မှာ ငါးနှင့်ပတ်သက်သော လုပ်ငန်းများကို စနစ်တကျ စီမံခန့်ခွဲရန်၊ စီးပွားဖြစ်လုပ်ကိုင်ရန်၊ မျိုးထိန်းသိမ်းရန်၊ ဖွံ့ဖြိုးတိုးတက် စေရန် ဆောင်ရွက်ခြင်းတို့ကို ဆိုသည်။ ယင်းစကားရပ်တွင် ငါးဖမ်းဆီး ခြင်း၊ သားဖောက်ခြင်း၊ မွေးမြူခြင်း၊ စူးစမ်းရှာဖွေခြင်း၊ သုတေသန ပြုခြင်း၊ မျိုးစိုက်ထည့်ပေးခြင်း၊ မျိုးပြန့်ပွားစေခြင်း၊ ပြုပြင်မွမ်းမံခြင်း၊ သယ်ယူပို့ဆောင်ခြင်း၊ သိုလှောင်ခြင်း၊ ရောင်းဝယ်ခြင်း စသည့် လုပ်ငန်း များလည်း ပါဝင်သည်။ (ခ) ဗဟိုကော်မတီဖွဲ့စည်းခြင်းအား ပိုမိုပြည့်စုံထိရောက်မှုရှိစေရန်အတွက် ပြည်သူ့လွှတ်တော်က အတည်ပြုထားသည့် ဥပဒေကြမ်း အပိုဒ် ၄၊ အပိုဒ်ခွဲ (က)၊ အပိုဒ်ခွဲငယ် (၇)၏နောက်တွင် အပိုဒ်ခွဲငယ် (၈)အဖြစ် ညွှန်ကြားရေးမှူးချုပ်၊ ငါးလုပ်ငန်းဦးစီးဌာန အဖွဲ့ဝင် ဆိုသည့် စကားရပ်ဖြင့်လည်းကောင်း၊ အပိုဒ် ၈၊ အပိုဒ်ခွဲ(ဃ)တွင် ဖော်ပြထားသော စကားရပ်များအစား မိမိနိုင်ငံနှင့် နိုင်ငံခြား တိုင်းပြည်များအကြား အပြန်အလှန် ထောက်ခံချက်လက်မှတ် ထုတ်ပေးခြင်းနှင့် လိုအပ်ပါက ယင်းကိစ္စကို သက်ဆိုင်ရာအစိုးရဌာန၊ အစိုးရအဖွဲ့ အစည်းတစ်ခုခုသို့ တာဝန်ပေးလွှဲအပ် ဆောင်ရွက်စေနိုင်ခြင်း ဆိုသည့်စကားရပ်ဖြင့်လည်းကောင်း အသီးသီး အစားထိုးသင့်ကြောင်း လေ့လာတွေ့ရှိရပါသည်။ ။ပြည်သူ့လွှတ်တော်က အတည်ပြုထားသည့် ဥပဒေကြမ်း အပိုဒ် ၁၃၊ အပိုဒ်ခွဲ (က)၊ အပိုဒ်ခွဲငယ်(၃)၊ အပိုဒ်၂၃ နှင့် အပိုဒ် ၄၂၊ အပိုဒ်ခွဲ(ဃ)တို့တွင်ပါရှိသော ရေလုပ်ငန်း နှင့် မသက်ဆိုင်သော ဆိုသည့်စကားရပ်အစား ငါးလုပ်ငန်းနှင့် သက်ဆိုင်ခြင်း မရှိသော ဆိုသည့် စကားရပ်ဖြင့် ပြင်ဆင်၍လည်းကောင်း၊ ဥပဒေကြမ်း အပိုဒ် ၁၁။ အပိုဒ်ခွဲ(၃)၊ အပိုဒ် ၁၃၊ အပိုဒ်ခွဲ (ခ) တို့တွင် ပါရှိသော ရေလုပ်ငန်းတွင် အသုံးပြု သော ဆိုသည့် စကားရပ်နှင့် ဥပဒေကြမ်းတစ်ခုလုံးတွင် ပါရှိသော ရေလုပ်ငန်းတွင် အသုံးပြုသည့် တိရစ္ဆာန်သုံးဆေးဝါးများ ဆိုသည့်စကားရပ်ကို ပယ်ဖျက်သင့်ကြောင်း လေ့လာတွေ့ရှိရပါသည်။ ။(ဃ) ပိုမိုပြည့်စုံမှုရှိစေရန်အတွက်လည်းကောင်း၊ ဥပဒေရေးထုံးမှန်ကန်မှုရှိစေရန်အတွက် လည်းကောင်း ပြောင်းလဲသွားသည့် အပိုဒ်၊ အပိုဒ်ခွဲများကိုလည်း ပြင်ဆင်ခဲ့ပြီး ဖြစ်ပါသဖြင့် ပြင်ဆင်ဖြည့်စွက်ချက် အပြည့်အစုံကို နောက်ဆက်တွဲ ကန့်လန့်ဖြတ် ဇယားဖြင့် ပူးတွဲတင်ပြအပ်ပါသည်။ ကော်မတီ၏ သဘောထားမှတ်ချက် ။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် တိရစ္ဆာန်ကျန်းမာရေးနှင့် မွေးမြူရေးလုပ်ငန်းဖွံ့ဖြိုးတိုးတက်ရေးဥပဒေကြမ်းနှင့် စပ်လျဉ်း၍ သက်ဆိုင်ရာဝန်ကြီးဌာန၊ သက်ဆိုင်ရာ ကော်မတီများ၊ သက်ဆိုင်ရာအဖွဲ့အစည်းများ၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များ နှင့် အသေးစိတ် ဆွေးနွေးညှိနှိုင်းခဲ့ပြီးဖြစ်ပါသဖြင့် အမျိုးသားလွှတ်တော်က အတည်ပြုဆောင်ရွက် နိုင်ပါရန် အစီရင်ခံတင်ပြအပ်ပါသည်။</speech>
<title>အမျိုးသားလွှတ်တော်၊ ဥပဒေကြမ်းကော်မတီ အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော တိရစ္ဆာန်ကျန်းမာရေးနှင့် မွေးမြူရေးလုပ်ငန်း ဖွံ့ဖြိုးတိုးတက်ရေး ဥပဒေကြမ်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော တိရစ္ဆာန်ကျန်းမာရေးနှင့် မွေးမြူရေးလုပ်ငန်း ဖွံ့ဖြိုးတိုးတက်ရေး ဥပဒေကြမ်းနှင့်စပ်လျဉ်း၍ ပြင်ဆင်ချက်အဆို တင်သွင်းလို သည့် လွှတ်တော်ကိုယ်စားလှယ်များရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ် ဖော်ပြလက်မှတ်ရေးထိုးပြီး ၂-၁၂-၂၀၁၉ (တနင်္လာနေ့)ထက်နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော်(၁၄)ကြိမ်မြောက်ပုံမှန် အစည်းအဝေး အဋ္ဌမနေ့ ရပ်နားကြောင်းနှင့် နဝမနေ့ အစည်းအဝေး ဆက်လက်ကျင်းပမည့် နေ့ရက်နှင့် ကြေညာခြင်း</title>
<speech type="speaker">အစီအစဉ်(၉)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး အဋ္ဌမနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော်(၁၄)ကြိမ်မြောက်ပုံမှန်အစည်းအဝေး နဝမနေ့ကို ၂၀၁၉ ခုနှစ်၊ နိုဝင်ဘာလ ၂၉ ရက် (သောကြာနေ့) နံနက် ၁၀းဝဝ နာရီဆက်လက်ကျင်းပ မည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည် ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး အဋ္ဌမနေ့ကို ၁၀:၅၁နာရီ ရပ်နားပါသည်။</speech>
</postface>
</transcript>
</doc>
