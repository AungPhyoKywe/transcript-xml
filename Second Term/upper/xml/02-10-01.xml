<doc>
<docinfo>
<docno>02-10-01.xml</docno>
<pdf>02-10-01.pdf</pdf>
<term value='02'>ဒုတိယအကြိမ်</term>
<session value='10' />
<sittingday value='01' />
<legislature value='upper'>အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပထမနေ့မှတ်တမ်း</title>
<date value='12-11-2018'>၁၃၈၀ ပြည့်နှစ်၊ တန်ဆောင်မုန်းလဆန်း ၅ ရက် (၂၀၁၈ ခုနှစ်၊ နိုဝင်ဘာလ ၁၂ ရက်)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် ဒသမပုံမှန်အစည်းအဝေး ပထမနေ့ အစီအစဉ်ကို ၁၀းဝဝ နာရီင်ကျင်းပ ပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type='mc'>အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန် အစည်းအဝေးရဲ့ ပထမနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type='speaker'>အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
<title>ကတိသစ္စာ မပြုရသေးသော အမျိုးသားလွှတ်တော် ကိုယ်စားလှယ်လောင်းများက ကတိသစ္စာပြုခြင်းနှင့် ကတိသစ္စာပြုလွှာပေါ်တွင် လက်မှတ်ရေးထိုးခြင်း</title>
<speech type='speaker'>အမျိုးသားလွှတ်တော် ကိုယ်စားလှယ်များခင်ဗျား။ ယခု ၂၀၁၂ ခုနှစ်၊ အမျိုးသားလွှတ်တော်ဆိုင်ရာ ဥပဒေ ပုဒ်မ ၈၊ ပုဒ်မခွဲ (ခ) အရ ကတိသစ္စာမပြု ရသေးတဲ့ တပ်မတော်သား အမျိုးသားလွှတ်တော် ကိုယ်စားလှယ်လောင်းများက ဥက္ကဋ္ဌ ရှေ့မှောက်မှာ ကတိသစ္စာပြုပြီး လက်မှတ် ရေးထိုးရမှာ ဖြစ်ပါတယ်။ ဒါကြောင့် အမျိုးသားလွှတ်တော် ကိုယ်စားလှယ်လောင်းများ စင်မြင့်ရှေ့မှာ နေရာယူပေးဖို့ ဖြစ်ပါတယ်။ ကတိသစ္စာကို တိုင်ပေးတဲ့အခါ အမျိုးသားလွှတ်တော် ကိုယ်စားလှယ်လောင်းများက လိုက်ဆိုဖို့ ဖြစ်ပါတယ်။ ယခု ကတိသစ္စာပြု ပါမယ်။ အစည်းအဝေးခန်းမအတွင်းမှာရှိတဲ့ ပုဂ္ဂိုလ်အားလုံး မတ်တတ် ရပ်ပေးကြဖို့ ဖြစ်ပါတယ်။ ကတိသစ္စာ တိုင်ပေးတဲ့အခါမှာ ကျွန်ုပ် ဆိုပြီးတဲ့နောက် မိမိအမည်ကို ထည့်သွင်းရွတ်ဆိုဖို့ ဖြစ်ပါတယ်။ (လိုက်ဆိုပါ) “ကျွန်ုပ် - - - - - - - - - - - - - - သည် အမျိုးသားလွှတ်တော်ကိုယ်စားလှယ်အဖြစ် ရွေးချယ်ခံရပြီးဖြစ်သဖြင့် နိုင်ငံတော်ဖွဲ့စည်းပုံအခြေခံဥပဒေကို ထိန်းသိမ်းကာကွယ်စောင့်ရှောက်ပြီး နိုင်ငံတော်၏ ဥပဒေများကိုလည်း လိုက်နာပါမည်။ ပြည်ထောင်စုသမ္မတမြန်မာနိုင်ငံတော်နှင့် နိုင်ငံသား များအပေါ် သစ္စာစောင့်သိ ရိုသေပါမည်။ ပြည်ထောင်စု မပြိုကွဲရေး၊ တိုင်းရင်းသားစည်းလုံးညီညွတ်မှု မပြိုကွဲရေး၊ အချုပ်အခြာအာဏာတည်တံ့ခိုင်မြဲရေးတို့ကို ထာဝစဉ် ဦးထိပ်ပန်ဆင် ဆောင်ရွက်ပါမည်။ ထို့အပြင် ယခု ကျွန်ုပ် ထမ်းဆောင်မည်ဖြစ်သော တာဝန်ဝတ္တရားများကို ဖြောင့်မတ်မှန်ကန်စွာ ဆောင်ရွက် မည်ဟု လေးနက်တည်ကြည်စွာ ကတိသစ္စာပြု ပါသည်။ အားလုံး ထိုင်နိုင်ကြပါပြီ။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် အမျိုးသားလွှတ်တော် ဒသမပုံမှန်အစည်းအဝေး ပထမနေ့မှာ လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၉၀)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း ရဲ့ (၈၄.၈၂)ရာခိုင်နှုန်းရှိပြီး ထက်ဝက်ကျော်ဦးရေ တက်ရောက်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၁ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေးရဲ့ ပထမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင်ဖြန့်ဝေထားပြီးဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော် ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ်(၅)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id='1249'>ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသား လွှတ်တော် ဒသမပုံမှန်အစည်းအဝေး ပထမနေ့ ၁၂-၁၁-၂၀၁၈ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များရဲ့ ကိုယ်စား စစ်ကိုင်းတိုင်း ဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ် က ခွင့်ပန် ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးဆန်းမြင့်၊ ဧရာဝတီတိုင်းဒေသကြီး မဲဆန္ဒနယ်အမှတ်(၃)၊ ကွင်းဆင်းလေ့လာရေးဆောင်ရွက်ရန်။ ဦးဝေစိန်အောင်၊ ရခိုင်ပြည်နယ် မဲဆန္ဒနယ်အမှတ်(၁)၊ ၎င်းအတိုင်း။ ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)၊ ၎င်းအတိုင်း။ ဦးသိမ်းဆွေ၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း။ ဦးမင်းဆွေနိုင်၊ ကချင်ပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဦးစောချစ်ဦး၊ ကရင်ပြည်နယ် မဲဆန္ဒနယ်အမှတ်(၃)၊ ၎င်းအတိုင်း။ ဦးဝင်းအောင်၊ စစ်ကိုင်းတိုင်းဒေသကြီး မဲဆန္ဒနယ် အမှတ်(၃)၊ ၎င်းအတိုင်း။ ဦးအောင်ဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁)၊ ၎င်းအတိုင်း။ ဦးလှမြင့်(ခ)ဦးလှမြင့်သန်း၊ မွန်ပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဦးကျော်နီနိုင်၊ ရှမ်း ပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဦးကျော်သန်း၊ ရခိုင်ပြည်နယ် မဲဆန္ဒနယ်အမှတ်(၁၀)၊ ဒေသဖွံ့ဖြိုးရေး။ စောမွှာဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)၊ အမျိုးသားအဆင့် မဟာ ဗျူဟာစီမံချက်ရေးဆွဲရေး အစည်းအဝေးတက်ရောက်ရန်။ ဦးမောင်မောင်ဆွေ၊ မန္တလေးတိုင်းဒေသကြီး မဲဆန္ဒနယ်အမှတ်(၉)၊ နေပြည်တော်တွင် ပြန်စစ်အစည်းအဝေးတက်ရောက်ရန်။ ဦးဂင်ကမ်းလျန်၊ ချင်းပြည်နယ် မဲဆန္ဒနယ်အမှတ်(၅)၊ ဒေသဖွံ့ဖြိုးရေး ဦးစောမိုးမြင့်(ခ)ဆင်မြူရယ်၊ ကရင်ပြည်နယ် မဲဆန္ဒနယ်အမှတ်(၁)၊ ပြည်ပခရီးစဉ်။ ဦးဇော်မင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၆)၊ ဆေးဝါးကုသမှု ခံယူနေပါသည်။ ဦးတင်မောင်ဝင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း၊ နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)၊ ကျန်းမာရေး။ ဦးနောင်နဂျာတန်၊ ကချင်ပြည်နယ် မဲဆန္ဒနယ်အမှတ်(၄)၊ ဒေသဖွံ့ဖြိုးရေး ဦးစိုင်းပန်ဖ၊ ကယား ပြည်နယ် မဲဆန္ဒနယ်အမှတ်(၁၂)၊ ၎င်းအတိုင်း။ ဦးဇယ်ခေါင်၊ ကချင်ပြည်နယ် မဲဆန္ဒနယ်အမှတ်(၃)၊ ကိုယ်တိုင်ဆောင်ရွက်ရန်။ ဦးဗွန်ဟေး၊ ချင်းပြည်နယ် မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဒေါ်အိအိပြုံး၊ ဧရာဝတီတိုင်းဒေသကြီး မဲဆန္ဒနယ်အမှတ်(၈)၊ ဒေသဖွံ့ဖြိုးရေး။ ဒေါက်တာမိုးမြင့်အောင်၊ ပဲခူးတိုင်းဒေသကြီး မဲဆန္ဒနယ်အမှတ်(၂)၊ ကျန်းမာရေး။ ဦးမောင်ကျော်ဇံ၊ ရခိုင်ပြည်နယ် မဲဆန္ဒနယ် အမှတ်(၉)၊ ဒေသဖွံ့ဖြိုးရေး။ ဦးဝှေ့တင်း၊ ချင်းပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဦးခွန်သိန်းဖေ၊ ရှမ်းပြည်နယ် မဲဆန္ဒနယ်အမှတ်(၉)၊ ၎င်းအတိုင်း။ ဦးမျိုးထပ်(ခ)ဆလိုင်းမျိုးထိုက်၊ ချင်းပြည်နယ် မဲဆန္ဒနယ်အမှတ်(၁၂)၊ ၎င်းအတိုင်း။ ဦးစိုင်းဝင်းလှိုင်းခမ်း၊ ရှမ်းပြည်နယ် မဲဆန္ဒနယ် အမှတ်(၃)၊ ၎င်းအတိုင်း။ ဦးစိုင်းထွန်းအောင်၊ ရှမ်းပြည်နယ် မဲဆန္ဒနယ်အမှတ်(၂)၊ ပြည်ပခရီးစဉ်။ ဦးမိုင်းအုဏ်းခိုင်၊ ရှမ်းပြည်နယ် မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဒေါ်နွယ်နွယ်အောင်၊ မွန်ပြည်နယ် မဲဆန္ဒနယ်အမှတ်(၂)၊ ပြည်ပခရီးစဉ်။ ဒေါက်တာခင်မောင်ဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၁)၊ ကျန်းမာရေးနှင့် ဒေါ်ကျိန်ငိုက်မန်၊ ချင်းပြည်နယ် မဲဆန္ဒနယ်အမှတ်(၇)၊ ဒေသ ဖွံ့ဖြိုးရေးဆောင်ရွက်ရန်တို့ပဲ ဖြစ်ကြပါတယ်။ ယနေ့ ခွင့်ပန်ကြားသူ (၃၄)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြု ပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ်ပါတယ် ခင်ဗျား။</speech>
<speech type='speaker'>ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပထမနေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ (၂၂၄)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ(၃၄)ဦးဖြစ်ပြီး ခွင့်မဲ့ ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type='speaker'>လွှတ်တော်က အတည်ပြု တဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value = 'Order'>
<title>အမျိုးသားလွှတ်တော်ဥက္ကဋ္ဌက နှုတ်ခွန်းဆက်စကား ပြောကြားခြင်း</title>
<speech type='speaker'>အစီအစဉ်(၆)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်ကိုယ်စားလှယ်များအနေနဲ့ မိမိတို့ရဲ့ မဲဆန္ဒနယ်မြေအသီးသီးမှာ ပြည်သူတွေရဲ့ အသံ၊ ပြည်သူတွေရဲ့ ဆန္ဒကို နားထောင်ခဲ့ကြ၊ ကွင်းဆင်းလေ့လာခဲ့ကြပြီး ဖြစ်လိမ့်မယ်လို့ ယုံကြည် ပါတယ်။ အဲဒီလို ပြည်သူတွေရဲ့ လိုလားချက်ဆန္ဒနဲ့ အခက်အခဲတွေကို အကောင်အထည်ဖော် နိုင်ရေးအတွက် လွှတ်တော်အတွင်းမှာ မေးခွန်းမေးမြန်းခြင်း၊ အဆိုတင်သွင်းခြင်း၊ ဥပဒေပြုခြင်း လုပ်ငန်း များအပြင် သက်ဆိုင်ရာ ကော်မတီများအလိုက် ဆောင်ရွက်ရမယ့် ကော်မတီလုပ်ငန်းများနဲ့ ဆက်စပ် ဆောင်ရွက်ရာမှာ ချမှတ်ထားတဲ့ ဥပဒေ၊ နည်းဥပဒေ၊ စည်းမျဉ်းစည်းကမ်း၊ လုပ်ထုံးလုပ်နည်းများ နှင့်အညီ ဆောင်ရွက်ကြရမှာဖြစ်တဲ့အကြောင်း ပြောကြားရင်း ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေးကို တက်ရောက်လာတဲ့ လွှတ်တော်ကိုယ်စားလှယ်များအားလုံး ကိုယ်၏ ကျန်းမာခြင်း၊ စိတ်၏ ချမ်းသာခြင်းတို့နဲ့ ပြည့်စုံပြီး မဲဆန္ဒရှင် ပြည်သူများအကျိုး၊ နိုင်ငံ့အကျိုးအတွက် သယ်ပိုးဆောင်ရွက်နိုင်ကြပါစေကြောင်း ဆုမွန်ကောင်းတောင်း နှုတ်ခွန်းဆက်သအပ်ပါတယ်။</speech>
</section>
<section value = 'QA'>
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ဖြေကြားခြင်း</title>
<speech type='speaker'>အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ်(၅)ဦး မေးမြန်းမယ့် မေးခွန်းများဟာ ဆောက်လုပ်ရေး ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမယ့် မေးခွန်းများဖြစ်ပါတယ်။</speech>
<title>လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်းမေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ဖြစ်ပါတယ်။ ။ရခိုင်ပြည်နယ်၊ မောင်တောမြို့နယ်အတွင်းရှိ ကျီးကန်းပြင် - ကြိမ်ချောင်း - အောင်သပြေ - ဗန္ဓုလ လမ်း ကြား၌ ဝက်ကျိန်းတံတား၊ တမန်းသားတံတား၊ လာချောင်းတံတား၊ လောင်းဘုတ်တံတား၊ ဟာလာတပ်ဖာတံတား၊ အာဇဘော်တံတား၊ မာဇီးတံတား၊ ပဒကားဒေဝါနလီတံတား၊ ကြောင်းနဘေ တံတား၊ တံတားအမှတ် (1/1) တံတားများအား ဦးစားပေးကဏ္ဍအလိုက် တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ပထမဦးစွာ ရခိုင်ပြည်နယ် မဲဆန္ဒနယ်အမှတ်(၈)မှ ဦးကျော်ကျော်ဝင်း က ရခိုင်ပြည်နယ်၊ မောင်တောမြို့နယ်အတွင်းရှိ ကျီးကန်းပြင် - ကြိမ်ချောင်း - အောင်သပြေ - ဗန္ဓုလ လမ်းကြား၌ ဝက်ကျိန်းတံတား၊ တမန်းသားတံတား၊ လက်ျာချောင်းတံတား၊ လောင်းဘုတ်တံတား၊ ဟာလာတပ်ဖာတံတား၊ အာဇဘော်တံတား၊ မာဇီးတံတား၊ ပဒကားဒေဝါနလီတံတား၊ ကြောင်းနဘေ တံတား၊ တံတားအမှတ် (1/1) တံတားများအား ဦးစားပေးကဏ္ဍအလိုက် တည်ဆောက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1313'>ဦးကျော်ကျော်ဝင်း၊ ရခိုင်ပြည်နယ် မဲဆန္ဒနယ်အမှတ်(၈)</mp>အားလုံး မင်္ဂလာပါ။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကျော်ကျော်ဝင်း ဖြစ်ပါတယ်။ မောင်တောမြို့နယ်အတွင်း တံတားများတည်ဆောက်ရန် လိုအပ်နေ သည့် နေရာများမှာ မောင်တောမြို့မှ ကျီးကန်းပြင် - ကြိမ်ချောင်း - အောင်သပြေ - ဗန္ဓုလ လမ်းကြားရှိ တံတားများ တည်ဆောက်ပေးရန် လိုအပ်နေပါတယ်။ ဆက်သွယ်သွားလာရာတွင် အရေးပါသော တံတားများမှာ ဝက်ကျိန်းတံတား၊ တမန်းသားတံတား၊ လက်ျာချောင်းတံတား၊ လောင်းဘုတ်တံတား၊ ဟာလာတပ်ဖာတံတား၊ အာဇဘော်တံတား၊ မာဇီးတံတား၊ ပဒကားဒေဝါနလီတံတား၊ ကြောင်းနဘေ တံတား၊ တံတားအမှတ်(171)တံတားများအား ဦးစားပေးကဏ္ဍအလိုက် တည်ဆောက်ပေးရန် လိုအပ် သည့် အကြောင်းအရင်းကတော့ ၂၅-၈-၂၀၁ရ ရက် ARSA အကြမ်းဖက်သမားများက ဆက်သွယ်ရေး ပြတ်တောက်စေရန် သစ်သားတံတားများအား ဖျက်ဆီးခဲ့သောကြောင့် လုံခြုံရေးဆောင်ရွက်ရန် နှောင့်နှေးမှုများ ဖြစ်ပေါ်ခဲ့ပါသည်။ အကြမ်းဖက်ဖြစ်စဉ်မှာ ပျက်စီးခဲ့ရသော အဆိုပါ သစ်သားတံတား များအား သစ်သားအစိတ်အပိုင်းများ လဲလှယ်ရေး ဆက်လက်သွားလာနိုင်ရန် ပြုပြင်တည်ဆောက်ရ သည်ကို တွေ့ရှိရပါသည်။ မောင်တော - ကျီးကန်းပြင် - ဗန္ဒုလလမ်းတွင် အဆိုပါ တံတားများမှာ နယ်မြေလုံခြုံရေးအရသော်လည်းကောင်း၊ ဒေသခံတိုင်းရင်းသားများ သွားလာရေးအဆင်ပြေရန် အတွက်သော်လည်းကောင်း၊ ်တစ်ပြေးညီ ဆောင်ရွက်နိုင်ရန် သံကူကွန်ကရစ် RC တံတားများ အဖြစ် တိုးမြှင့်တည်ဆောက်ပေးရန် မဖြစ်မနေ လိုအပ်နေပါသည်။ အားလုံး ကျေးဇူးတင်ပါတယ်။</speech>
<title>ရခိုင်ပြည်နယ်၊ ကျောက်ဖြူခရိုင် မြို့နယ်များ အပါအဝင် ရန်ကုန် - စစ်တွေ အဝေးပြေး လမ်းမကြီးကို ဆက်သွယ်ပေးမည့် ရမ်းဗြဲမြို့နယ်အတွင်းရှိ ရမ်းဗြဲ - လေးတောင် - သပြေဆိပ် လမ်းပိုင်းအား ပြည်ထောင်စုအစိုးရအနေဖြင့် လမ်းအဆင့်(A)အဖြစ် သတ်မှတ်ပြီး ကုန်တင်ကားများ၊ လူစီးကားများ ရာသီမရွေးသွားလာနိုင်သော အဆင့်မီကုန်ထုတ်လမ်းဖြစ်သည့် ကတ္တရာလမ်း သို့မဟုတ် ကွန်ကရစ် လမ်းအဖြစ် အဆင့်မြှင့်တင်ဆောင်ရွက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၁၁)မှ ဒေါ်ထုမေ က ရခိုင်ပြည်နယ်၊ ကျောက်ဖြူခရိုင် မြို့နယ်များ အပါအဝင် ရန်ကုန် - စစ်တွေ အဝေးပြေး လမ်းမကြီးကို ဆက်သွယ်ပေးမည့် ရမ်းဗြဲမြို့နယ်အတွင်းရှိ ရမ်းဗြဲ - လေးတောင် - သပြေဆိပ် လမ်းပိုင်းအား ပြည်ထောင်စုအစိုးရအနေဖြင့် လမ်းအဆင့်(A)အဖြစ် သတ်မှတ်ပြီး ကုန်တင်ကားများ၊ လူစီးကားများ ရာသီမရွေး သွားလာနိုင်သော အဆင့်မီကုန်ထုတ်လမ်းဖြစ်သည့် ကတ္တရာလမ်း သို့မဟုတ် ကွန်ကရစ် လမ်းအဖြစ် အဆင့်မြှင့်တင်ဆောင်ရွက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1316'>ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါ။ ဥက္ကဋ္ဌကြီးရှင်။ Power Point ဖြင့် တင်ပြခွင့် ပြုပါရန် လေးစားစွာ ခွင့်တောင်းခံအပ်ပါတယ်။ ကျွန်မရဲ့ ကြယ်ပွင့်ပြမေးခွန်းဖြစ်တဲ့ ရခိုင်ပြည်နယ်၊ ကျောက်ဖြူခရိုင်၊ ရမ်းဗြဲမြို့နယ်မှာရှိတဲ့ ရန်ကုန် - စစ်တွေ အဝေးပြေးလမ်းမကြီးကို ဆက်သွယ်ထားတဲ့ ရမ်းဗြဲ - လေးတောင် - သပြေဆိပ် လမ်းနဲ့ပတ်သက်ပြီးတော့ လမ်းသမိုင်းကြောင်းကို အနည်းငယ် ရှင်းပြလိုပါတယ်။ ဒီလမ်းကို ၁၉၇၄ ခုနှစ်က ဂျပန်လမ်းဟောင်းကို မြန်မာ့ရေနံမြေမှ မြေသားလမ်းအဖြစ် စတင်ဖောက်လုပ်ခဲ့ကြောင်း လေ့လာသိရှိရပါတယ်။ ၁၉၈၄ ခုနှစ်မှာတော့ ကျောက်ခင်းလမ်း ပြီးစီးခဲ့ ကြောင်းနှင့် ကြားကာလတွေမှာတော့ ဒေသခံပြည်သူလူထုက ကိုယ်ထူကိုယ်ထ ဆောင်ရွက်ခဲ့ကြပါ တယ်။ ၂၀၀၆ ခုနှစ် ရောက်တဲ့အခါမှာတော့ ပြီးခဲ့တဲ့ Slide ပြန်ပြပေးပါ။ ၂၀၀၆ ခုနှစ်မှာတော့ နယ်စပ်စည်ပင်က ကျောက်ခင်းလမ်းအဖြစ် ဆက်လက်ဆောင်ရွက်ခဲ့ကြောင်း သိရှိရပါတယ်။ ရမ်းဗြဲ - လေးတောင်လမ်းဟာ စုစုပေါင်း (၁၆)မိုင်(၆)ဖာလုံရှိပါတယ်။ ဒီလမ်းကို ပြည်နယ်အစိုးရကနေပြီးတော့ စီမံခန့်ခွဲတဲ့လမ်း ဖြစ်တဲ့အတွက်ကြောင့်မို့လို့ ပြည်နယ်ရန်ပုံငွေက နှစ်စဉ်နှစ်တိုင်းပဲ ပြင်ထိန်း၊ ကျန်တဲ့ ကိစ္စတွေကို ယနေ့ောင်ရွက်နေပေမယ့်လည်း အမာခံလမ်းလို့သာပြောတယ် မြေပေါ်မှာ မြေသားလမ်းအတိုင်းသာ ရှိနေဆဲ ဖြစ်ပါတယ်။ အထူးသဖြင့် မိုးရာသီမှာဆိုလို့ရှိရင် လမ်းပန်း ဆက်သွယ်ရေးဟာ အင်မတန်ဆိုးရွားပါတယ်။ ဒါကြောင့်မို့လို့ ပြည်သူတွေ ဒုက္ခရောက်နေကြရပြီးတော့ မှတ်တမ်းတွေကို ပြည်သူတွေဆီက တစ်ဆင့်ရော၊ ကျွန်မကိုယ်တိုင်ရော သွားရောက်ပြီးတော့ ရယူခဲ့ ပါတယ်။ မိုးကျပြီး ဇွန်လဆိုတာနဲ့ ဒီလိုမျိုးစရောက်နေပါပြီ။ အခုကတော့ ပြည်နယ် ဘတ်ဂျက် ပြင်ထိန်းရန်ပုံငွေနဲ့ လမ်းကိုချဲ့ တယ်။ လိုအပ်တဲ့နေရာမှာ ဖြောင့်တယ်။ ဒါတွေ လုပ်နေပါတယ်။ ဒီနှစ်မှာ မိုးတွင်းမှာလုပ်လို့ ပိုပြီးတော့ ဆိုးရွားပါတယ်။ ဒါလည်း စီမံခန့်ခွဲမှု လွဲမှားနေတာဖြစ်ပါတယ်။ ပြည်သူလူထုက လမ်းဆိုးတဲ့ ကြားထဲကမှ မိုးတွင်းမှာ လမ်းလုပ်တယ်ဆိုလို့ရှိရင် ပြပေးပါ။ ဒါဆိုလို့ရှိရင် ဩဂုတ်လကနေပြီးတော့ ကျွန်မရဲ့ မဲဆန္ဒနယ်မှာရှိကြတဲ့ ပညာရေးဝန်ထမ်းများ မြို့ပေါ်ကိုသွားပြီးတော့ သင်တန်းတက်ရတဲ့ အခြေအနေဖြစ်ပါတယ်။ သင်တန်းတက်ဖို့ကို မဆိုထားနဲ့ သွားရတဲ့လမ်းကိုသာ ကြည့်ကြပါ။ ဒါကြောင့်မို့လို့ ဒါကို ပြည်ထောင်စုက တာဝန်ယူသင့်ကြောင်း ထင်တဲ့အတွက်ကြောင့်မို့လို့ ဒီမေးခွန်းကို မေးရခြင်းဖြစ်ပါတယ်။ ဒါဆိုလို့ရှိရင် လူမှုကွန်ရက်မှာရော Printed Media တွေမှာ အင်မတန် နာမည်ကြီးခဲ့တဲ့ပုံပါ။ ပြီးခဲ့တဲ့ လွှတ်တော်တုန်းကလည်း ကျွန်မ ဒီပုံကို ပြခဲ့ပါတယ်။ ဒါကနေပြီးတော့ ပညာရေးဝန်ထမ်းတွေ သင်တန်းသွားတဲ့တစ်ချိန်မှာတောင် ဒီလိုမျိုးအခြေအနေ ကြုံရခြင်းကို ပြည်ထောင်စုက သိဖို့လိုအပ် ပါတယ်။ ဆရာ၊ ဆရာမတွေ သွားတဲ့အခြေအနေဖြစ်ပါတယ်။ ဒါကြောင့်မို့လို့ မိုးအရမ်းများတဲ့ ရမ်းဗြဲလို နေရာမျိုးမှာ ဒီလိုမျိုး မိုးရာသီမှာ လမ်းလုပ်တယ်ဆိုတာ အင်မတန်မှ စီမံခန့်ခွဲမှု လွဲမှားတာကိုလည်း ပြည်ထောင်စုက တည့်မတ်ဖို့ လိုပါတယ်။ ကျွန်မရဲ့ မွေးဖွားရာဒေသဖြစ်တဲ့ လေးတောင်တိုက်နယ်ဟာ ဆိုလို့ရှိရင် ရွာကြီးတွေ အတော်များများရှိပါတယ်။ အခုလည်း သူတို့ မြို့အဆင့်ကို တင်ထားပြီးဖြစ်ပါတယ်။ အခု ကျွန်မမွေးကတည်းကနေလာတာ (၁၅) နှစ်နေခဲ့ပါတယ်။ အခု နှစ်ပေါင်း(၃၀)ကျော်ပါပြီ။ ဒီလမ်းဟာ ပြည်နယ်ရန်ပုံငွေနဲ့ တိုင်းတာထိန်းသိမ်း ဆက်လက်ပြီးတော့ သွားမယ်ဆိုလို့ရှိရင် ဘယ်တော့မှ အဆိုးသံသရာက ကျွတ်မှာမဟုတ်ပါဘူး။ ဒါပြည်သူ့ဘဏ္ဍာကို လေလွင့်ပျက်စီးနေအောင် ဆောင်ရွက် ခြင်းလည်းဖြစ်ပါတယ်။ ဒီမေးခွန်းကို အမျိုးသားလွှတ်တော်မှာ ဘာကြောင့်မေးရသလဲဆိုတော့ ပြီးခဲ့တဲ့ ကျွန်မတို့ ပြည်ထောင်စုလွှတ်တော်မှာ သြစတြီးယား Unicredit Bank က ယူရိုငွေ(၅)သန်းကို မြန်မာနိုင်ငံ က ချေးထားပြီး ဖြစ်ပါတယ်။ ကင်းချောင်းတံတားဟာ ဆိုလို့ရှိရင် ၂၀၁၉ ခုနှစ်မှာ ပြီးမှာဖြစ်ပါတယ်။ ကင်းချောင်းတံတားကို ကျွန်မတို့ ကုန်ထုတ်လမ်းအဖြစ်သာ သတ်မှတ်မယ်၊ ရန်ကုန် - စစ်တွေ လမ်းမကြီး အထိ သတ်မှတ်မယ်ဆိုလို့ရှိရင် ဒီလမ်းကို မဖြစ်မနေအဆင့်မြှင့်ဖို့ လိုအပ်ပါကြောင်း အမျိုးသားလွှတ်တော် ဥက္ကဋ္ဌကြီးမှတစ်ဆင့် ကျွန်မရဲ့ မဲဆန္ဒရှင် ပြည်သူလူထုကိုယ်စား ဒီမေးခွန်းကို မေးရခြင်းဖြစ်ပါတယ်။ ဒါကတော့ ကင်းချောင်းအခြေအနေ ဖြစ်ပါတယ်။ ဒါဒီဘက်ကနေပြီးတော့ ကျောက်ဖြူ ခရိုင်နဲ့ ကျွန်မရဲ့ မဲဆန္ဒနယ် ရမ်းဗြဲမြို့နယ်ကို ဆက်သွယ်ထားတဲ့ ကင်းချောင်းတံတား ဖြစ်ပါတယ်။ ကင်းချောင်းတံတားကနေပြီးတော့ သွားလို့ရှိရင် လမ်းမကနေ၊ ကျွန်မရဲ့ မေးခွန်းမှာပါတဲ့ သပြေဆိပ် ဆိုတဲ့နေရာကို ရောက်ပါမယ်။ ဒါမှသာလျှင် ဒီကမှတစ်ဆင့် လေးတောင် - ရမ်းဗြဲ ဒီအခြေအနေကို နေပြီးတော့ ဒါကျွန်မရဲ့ မြို့ပေါ်နဲ့ ခရိုင်၊ နောက်တစ်ခုက ရန်ကုန်လမ်းမပေါ်ကို ဆက်သွယ်မယ့် တံတား မှာရှိတဲ့ ပင်မလမ်းလို့ သတ်မှတ်သင့်ပါတယ်။ ဒါကြောင့်မို့လို့နေပြီးတော့ ကျွန်မရဲ့ မဲဆန္ဒနယ် ရမ်းဗြဲမြို့ ဟာဆိုလို့ရှိရင် စုစုပေါင်း(၈၅)မိုင် ရှည်ပါတယ်။ အစအဆုံး သွားလို့ရတဲ့လမ်းရယ်လို့ တစ်လမ်းမှမရှိပါဘူး။ ဒါကြောင့်မို့လို့ ဒါကို ကုန်ထုတ်လမ်းအဖြစ် ရမ်းဗြဲမြို့နယ် လေးတောင်တိုက်နယ်မှာရှိတဲ့ ဒီလမ်းကို ကျောက်ဖြူခရိုင်၊ ရန်ကုန်တိုင်းဒေသကြီးနဲ့ဆက်သွယ်လာမယ့် ဒီလမ်းမပေါ်မှာနေပြီးတော့ ပြည်သူတွေ အကျိုးဖြစ်ထွန်းစေတဲ့ ဒီမေးခွန်းကို ဥက္ကဋ္ဌကြီးမှတစ်ဆင့် လေးစားစွာ မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>မွန်ပြည်နယ်၊ သထုံခရိုင်၊ ဘီးလင်းမြို့နယ်ရှိ ဘီးလင်းမြစ်ကူးတံတားကို အသစ်ပြန်လည် တိုးချဲ့ တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး မွန်ပြည်နယ် မဲဆန္ဒနယ်အမှတ်(၁၂)မှ ဒေါ်သီရိရတနာ က မွန်ပြည်နယ်၊ သထုံခရိုင်၊ ဘီးလင်းမြို့နယ်ရှိ ဘီးလင်းမြစ်ကူးတံတားကို အသစ်ပြန်လည် တိုးချဲ့ တည်ဆောက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1308'>ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>မင်္ဂလာပါရှင်။ လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များနဲ့ ကျွန်မတို့ရဲ့ မဲဆန္ဒရှင် ပြည်သူများအားလုံး စိတ်၏ ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေလို့ ဆုတောင်းမေတ္တာပို့သအပ်ပါတယ်။ ကျွန်မ ကတော့ မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဒေါ်သီရိရတနာ ဖြစ်ပါတယ်။ ဒီနေ့ ကျွန်မ မေးမြန်းမယ့် မေးခွန်းကတော့ ကျွန်မတို့ မွန်ပြည်နယ်၊ သထုံခရိုင်၊ ဘီးလင်း မြို့နယ်အတွင်းမှာရှိတဲ့ ဘီးလင်းမြစ်ကူးတံတားကို အသစ်ပြန်လည်တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်းကို မေးမြန်းသွားမှာဖြစ်ပါတယ်။ ဒီတံတားကို တည်ဆောက်ပေးလိုက်လို့ ရှိရင် ကျွန်မတို့ရဲ့ မဲဆန္ဒရှင်ပြည်သူများသာမက တစ်နိုင်ငံလုံးက ခရီးသွားပြည်သူများအတွက်ပါ အကျိုး ရှိမယ့်အတွက်ကြောင့်မို့လို့ ဒီမေးခွန်းကို မေးမြန်းရခြင်းဖြစ်ပါတယ်။ လေးစားအပ်ပါသော ဥက္ကဋ္ဌကြီးရှင်။ မွန်ပြည်နယ်၊ သထုံခရိုင်အတွင်းက ကျွန်မရဲ့ မဲဆန္ဒနယ် ဖြစ်တဲ့ ဘီးလင်းမြို့နယ်မှာရှိတဲ့ ဘီးလင်းမြစ်ကို ဖြတ်သန်းတည်ဆောက်ထားတဲ့ ဘီးလင်း မြစ်ကူးတံတား ဟာဆိုရင် ရန်ကုန် - မော်လမြိုင် အဝေးပြေးကားလမ်းမကြီးပေါ်မှာ တည်ရှိပြီးတော့ အထက်မြန်မာပြည်နဲ့ တောင်ပိုင်းကမ်းရိုးတန်းတစ်ခုလုံးကို ဆက်သွယ်ပေးတဲ့ အရေးပါတဲ့ တံတားတစ်စင်း ဖြစ်ပါတယ်။ ၁၉၇၉ ခုနှစ်ကနေပြီးတော့ စတင်တည်ဆောက်ခဲ့ပြီးတော့ ၁၉၈၃ ခုနှစ်မှာ ဖွင့်လှစ်ခဲ့တဲ့ (၆၄၈)ပေရှည်တဲ့ တံတားတစ်စင်းဖြစ်ပါတယ်။ ဒီရဲ့ တံတားသက်တမ်းကဆိုရင် နှစ်ပေါင်း(၄၀)လောက် ကြာတဲ့အတွက် ကြောင့်မို့လို့ တံတားရဲ့ကြံ့ခိုင်မှုအနေအထားက ကျဆင်းနေတာဖြစ်တဲ့အပြင်ကို နောက်ပြီးတော့ ကျွန်မတို့ ဒီလမ်းပိုင်းနဲ့ ဆက်သွယ်လိုက်လို့ရှိရင်လည်း ကျွန်မတို့တံတားက ကျဉ်းနေတာဖြစ်တယ်။ ပြီးတော့ ကျွန်မတို့ မွန်ပြည်နယ်၊ ဘီးလင်းမြို့မှာရှိတဲ့ မြစ်အထက်ပိုင်းမှာရှိတဲ့၊ ရွှေတူးတဲ့ လုပ်ငန်းတွေကနေ စွန့်ပစ် တဲ့မြေစာတွေကို ဒီဘီးလင်းမြစ်ထဲကို စွန့်ပစ်တဲ့အတွက်ကြောင့်မို့လို့ မြစ်ကြမ်းပြင် မြင့်လာပြီးတော့ ဒီတံတားနဲ့ မြစ်ကြမ်းပြင်နဲ့က အရမ်းနီးကပ်နေတဲ့အနေအထားဖြစ်တဲ့အတွက် မြစ်ရေကြီးချိန်မှာ ဒီမြစ် ရေတွေက တံတားကို ရိုက်ခတ်တဲ့အနေအထားတွေရှိတယ်။ သာမန်ှာတောင်မှ တံတားနဲ့ မြစ်ကြမ်းပြင်နဲ့ အနေအထားက ဘယ်လိုအခြေအနေရှိလဲဆိုတာကို ကျွန်မ Power Point နဲ့ ပြသချင် ပါတယ်။ Power Point အသုံးပြုခွင့်ပြုပါရှင်။ ဒါ ကျွန်မတို့ ဘီးလင်းမြစ်ကူးတံတား ဖြစ်ပါတယ်။ ဒါမြစ်ကြမ်းပြင်နဲ့ တံတား အရမ်းနီးကပ် နေတဲ့အနေအထား ဖြစ်ပါတယ်။ ဒါ ကျွန်မတို့ စိုးရိမ်ဖွယ်အနေအထားဖြစ်ပါတယ်။ ရေကြီး လာလို့ရှိရင် ကျွန်မတို့မြစ်ဘက် တံတားကိုပါ သွားပြီးတော့ ရိုက်ခတ်ပြီးတော့ မြစ်အတွင်းကနေ မျောပါလာတဲ့ သစ်တုံးတွေကလည်း မြစ်တံတားကို ဖျက်ဆီးတဲ့အနေအထားတွေ ကြုံတွေ့နေရတာဖြစ်ပါတယ်။ လေးစားအပ်ပါသော ဥက္ကဋ္ဌကြီးရှင်။ အခုလို လမ်းပန်းဆက်သွယ်ရေးတွေကို တိုးချဲ့ တည်ဆောက်နေတဲ့ ဒီလိုကာလမှာကျရင် ကျွန်မတို့ရဲ့ ဘီးလင်းလမ်းပိုင်းမှာပါတဲ့ ရန်ကုန် - မော်လမြိုင် အဝေးပြေးလမ်းကြီးကိုလည်း (၄)လမ်းသွားအဖြစ် အဆင့်မြှင့်တင်နေတဲ့ကျွန်မတို့ ဒီ တံတားက ကျဉ်းမြောင်းနိမ့်ဆင်းနေတဲ့ အန္တရာယ်ရှိအနေအထားကိုလည်း ကြုံတွေ့နေရတဲ့အတွက်ကြောင့်မို့လို့ ကျွန်မတို့က ဒီမေးခွန်းကို တင်ပြီးတော့ မေးမြန်းရခြင်းဖြစ်ပါတယ်။ အဲဒီလိုမျိုး တကယ်လို့ ဘီးလင်း တံတားကို ပြန်လည်တည်ဆောက်တဲ့အခါမှာ အစီအစဉ်ရှိတဲ့အခါမှာ ကျွန်မအနေနဲ့ အကြံတစ်ခုပြုလို ချင်တာက ဘီးလင်းမြစ်ကူးတံတားရဲ့ ချဉ်းကပ်လမ်းနေရာမှာရှိတဲ့၊ ပြီးခဲ့တဲ့ ဘီးလင်း ရေကြီးမှုဖြစ်စဉ်မှာ (၄)ရက်လောက် ကျွန်မတို့ ဒီလမ်းပိုင်းကို ပိတ်လိုက်ရတဲ့အနေအထားရှိခဲ့ပါတယ်။ အဲဒါ ဘာလို့လဲ ဆိုတော့ ဒီချဉ်းကပ်လမ်းရဲ့လမ်းမှာ ကျွန်မတို့ အရပ်အခေါ် ပတ္တလားချိုင့်လို့ခေါ်တဲ့နေရာမှာ ရေဝင် လွှမ်းသွားတဲ့အတွက်ကြောင့်မို့လို့ ဘီးလင်းမြစ်ကူးတံတား ပြန်လည်တည်ဆောက်တဲ့အခါမှာလည်း အဲဒီရဲ့ လမ်းပိုင်းကိုပါ နည်းနည်းအဆင့်မြှင့်တင်ပေးဖို့အတွက်ကိုလည်း ကျွန်မအနေနဲ့ တစ်ပါတည်း အကြံပြု လိုပါတယ်။ ဒါကြောင့် ဒီလိုမျိုး ကျဉ်းမြောင်းပြီးတော့ အန္တရာယ်ရှိနေတဲ့ ဘီးလင်းမြစ်ကူး တံတားကို အဆင့်မီတံတားတစ်စင်းအဖြစ်နဲ့ ပြန်လည်တည်ဆောက်ပေးနိုင်ဖို့အတွက်ကို ကျွန်မအနေနဲ့ ပြည်သူများရဲ့ ကိုယ်စား မေးမြန်းရခြင်းဖြစ်ပါတယ်။ သက်ဆိုင်ရာ ဝန်ကြီးဌာနအနေနဲ့ ဘယ်လိုမျိုး အစီအစဉ်တွေနဲ့၊ ဘယ်လိုဘဏ္ဍာရေးနှစ်မှာ တည်ဆောက်ပေးမလဲဆိုတာကို ကျွန်မ လွှတ်တော်ဥက္ကဋ္ဌကြီး မှတစ်ဆင့် လေးစားစွာ မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်ရှင်။</speech>
<title>ရခိုင်ပြည်နယ်၊ မြောက်ဦးမြို့နယ်ရှိ ခမောင်းတက်- ကန့်သရီ ကျေးရွာချင်းဆက် ချောင်းကူးတံတားအား ကွမ်းသီးပင် တံတားအဆင့်မှ သံကူကွန်ကရစ်တံတားအဖြစ် တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၄)မှ ဦးကျော်ကျော် က ရခိုင်ပြည်နယ်၊ မြောက်ဦးမြို့နယ်ရှိ ခမောင်းတက် - ကန့်သရီ ကျေးရွာချင်းဆက် ချောင်းကူးတံတားအား ကွမ်းသီးပင် တံတားအဆင့်မှ သံကူကွန်ကရစ်တံတားအဖြစ် တည်ဆောက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='122'>ဦးကျော်ကျော်၊ ရခိုင်ပြည်နယ် မဲဆန္ဒနယ်အမှတ်(၄)</mp>အားလုံးကို မင်္ဂလာပါလို့ နှုတ်ဆက်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဦးကျော်ကျော် ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မေးခွန်းမေးရတဲ့ အကြောင်းနဲ့ပတ်သက်လို့ တင်ပြ ပါမယ်။ ရခိုင်ပြည်နယ်၊ မြောက်ဦးမြို့နယ်ရှိ ခမောင်းတက်ကျေးရွာနှင့် ကန့်သရီကျေးရွာကြားမှာရှိတဲ့ ချောင်းကူးတံတားကို ဒေသခံများက ၂၀၁၃ ခုနှစ်မှာ ကွမ်းသီးပင်တွေနဲ့ တည်ဆောက်ပြုလုပ်ခဲ့ကြ ပါတယ်။ အခုတော့ ပျက်စီးနေပြီဖြစ်ပါတယ်။ အဲဒီတံတားကို နှစ်စဉ်ပြုပြင်ထားသော်လည်း ကွမ်းသီး ပင်များကို အသုံးပြု ထားတဲ့အတွက်ကြောင့် ပျက်စီးလာခြင်းဖြစ်ပါတယ်။ ဒီတံတားကို ဒေသခံကျေးရွာ ပေါင်း(၂၀)ကျော်မှ လူဦးရေပေါင်း(၄၀၀၀၀)ကျော်ခန့် အသုံးပြုဖြတ်သန်းသွားလာလျက်ရှိကြပါတယ်။ ကွမ်းသီးပင်ဖြင့်ပြုလုပ်ထားတဲ့ ယာယီတံတား မရှိမီကဆိုလို့ရှိရင် ကူးတို့လှေနဲ့ ဖြတ်ကူးသွားလာခဲ့ ကြပါတယ်။ ဒေသတွင်းမှာနေထိုင်ကြတဲ့ ကျေးရွာသူ၊ ကျေးရွာသားများဟာ ကျန်းမာရေးအတွက် မြောင်းတွေ၊ မြောက်ဦး၊ မင်းပြားစတဲ့ ဆေးရုံ၊ ဆေးခန်းများသို့သွားရန် အသုံးပြု နေကြရတဲ့ တံတားတစ်ခု လည်းဖြစ်ပါတယ်။ ဒါ့အပြင် ဒီဒေသရှိ ကျေးရွာများမှ ကျောင်းသား၊ ကျောင်းသူများ (၁၀၀)ကျော်ခန့် ဒီတံတားကိုဖြတ်သန်းပြီး ကျွဲတဲ(အ.ထ.က)နှင့် မြောင်းတွေ (အ.ထ.က)များသို့ နေ့စဉ် ကျောင်းသွား၊ ကျောင်းလာ ပြုလုပ်နေကြရပါတယ်။ လွှတ်တော်အတွေ့အကြုံရှင်းလင်းရန် သွားရောက်ခဲ့စဉ်က ဒေသခံကျေးရွာများက ဤခမောင်းတက်၊ ကန့်သရီ ရွာချင်းဆက်လမ်းပေါ်ရှိ ချောင်းကူးတံတားတစ်ခုကို မဖြစ်မနေရရှိရေးကို အဓိကထားပြီး တင်ပြတောင်းဆိုပေးပါလို့ ကျွန်တော့်ကို တောင်းဆိုကြပါတယ်။ ဒါကြောင့် ဒေသ အတွင်းမှာ သွားရေး၊ လာရေး လွယ်ကူအဆင်ပြေ ချောမွေ့စေဖို့အတွက် ခမောင်းတက် - ကန့်သရီ ကျေးရွာချင်းဆက်လမ်း ချောင်းကူးတံတားကို ကွမ်းသီးပင်တံတားအဆင့်မှ သံကူကွန်ကရစ်တံတား အဖြစ် တည်ဆောက်ပေးပါရန် အစီအစဉ်ရှိ/မရှိကို ဥက္ကဋ္ဌကြီးမှတစ်ဆင့် လေးစားစွာဖြင့် မေးမြန်းအပ် ပါတယ်။</speech>
<title>မကွေးတိုင်းဒေသကြီး၊ မင်းဘူးခရိုင်၊ ပွင့်ဖြူမြို့နယ်၊ မုန်းဇလဲကျေးရွာရှိ ထန်းသားဖြင့် ပြုလုပ်ထားသော ချောင်းကူးတံတားနေရာတွင် အရည်အသွေးပြည့်မီသည့် ကွန်ကရစ်တံတားအသစ် တည်ဆောက် ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၅)မှ ဦးတင်အောင်ထွန်း က မကွေးတိုင်းဒေသကြီး၊ မင်းဘူးခရိုင်၊ ပွင့်ဖြူမြို့နယ်၊ မုန်းဇလဲကျေးရွာရှိ ထန်းသားဖြင့် ပြုလုပ် ထားသော ချောင်းကူးတံတားနေရာတွင် အရည်အသွေးပြည့်မီသည့် ကွန်ကရစ်တံတားအသစ် တည်ဆောက်ပေးနိုင်ခြင်း ရှိ/မရှိ သိရှိလိုခြင်းနဲ့ စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1279'>ဦးတင်အောင်ထွန်း၊ မကွေးတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌ၊ အမျိုးသားလွှတ်တော်ကိုယ်စားလှယ်များနဲ့ ဧည့်သည်များအားလုံး မင်္ဂလာပါ ခင်ဗျား။ ကျွန်တော်က မင်းဘူး၊ စကုမြို့နယ်နဲ့ ပွင့်ဖြူမြို့နယ်တို့ပါဝင်တဲ့ မကွေးတိုင်းဒေသကြီး မဲဆန္ဒနယ် အမှတ်(၅)မှ အမျိုးသားလွှတ်တော်ကိုယ်စားလှယ် ဦးတင်အောင်ထွန်း ပါ။ အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော့်ရဲ့ မဲဆန္ဒနယ်တစ်ခုဖြစ်တဲ့ ပွင့်ဖြူမြို့နယ်၊ မုန်းဇလဲ၊ ညောင်ပင်စောက် လမ်းပေါ်မှာရှိတဲ့ ချောင်းကူးတံတားဟာ အရှည်(၈၅)ပေ၊ အကျယ်(၁၂)ပေ၊ အမြင့်(၁၅)ပေ ရှိပြီးတော့ ထန်းသားခြမ်းတိုင်၊ ထန်းသားယင်းမ၊ ထန်းသားအခင်းနဲ့ တည်ဆောက်ထားတဲ့ တံတားတစ်စင်းလည်း ဖြစ်ပါတယ်။ လွန်ခဲ့တဲ့(၂၅)နှစ်ခန့်က ပျဉ်း၊ အင်ကြင်း၊ ပိတောက်၊ သစ်မာတွေနဲ့ အခိုင်အမာတည်ဆောက်နိုင်ခဲ့ပေမယ့် မိုးတွင်းချောင်းရေတိုက်စားတဲ့ ျားလာတော့ သစ်မာနဲ့ ထပ်မံမပြုပြင်နိုင်တော့ဘဲနဲ့ ကျေးရွာမှာရှိတဲ့ ထန်းပင်တွေကို ခုတ်လှဲ၊ ခွဲစိပ်ပြီး ထန်းသားဖြင့်သာ အဖြစ်တည်ဆောက်ထားရတာကို တွေ့မြင်ရပါတယ်။ ဒီတံတားကို ထိန်အိုင်၊ သစ်ပုတီးကုန်း၊ မလွှကုန်း ရွာမ/ရွာသစ်၊ ပေတော၊ ကျောင်းကုန်း၊ အင်းနက်၊ ညောင်ပင်စောက်၊ မုန်းဇလဲစတဲ့ ရွာ(၈)ရွာမှ အိမ်ထောင်စုပေါင်း (၁၅၀၀)နဲ့ လူဦးရေ (၆၀၀၀) ကျော်တို့က ပွင့်ဖြူမြို့၊ သမန်းရင်း၊ သမုန်းကုန်း၊ သရက်ကုန်းကို သွားလာရာမှာ အသုံးပြု ကြရပြီးတော့ မုန်းဇလဲကျေးရွာရဲ့ အဓိက ယာထွက်သီးနှံ ကုန်ထုတ်လမ်းပေါ်မှာရှိတဲ့ ချောင်းကူးတံတားလည်း ဖြစ်ပါတယ်။ လယ်ထွန်စက်များ ဖြတ်သန်းမရလို့ ကျောင်းကုန်းကြီးကျေးရွာဘက်ကပတ်ပြီး သွားလာရတဲ့ အတွက် ်ကြာခြင်း၊ ကုန်ကျစရိတ်ပိုများခြင်းတို့နဲ့ တောင်သူတွေ ကြုံ တွေ့နေရပါတယ်။ နွားလှည်းများ တစ်စီးချင်း ဖြည်းဖြည်းမောင်းနှင်ရပြီး ချောင်းရေကျပြီး တံတားပျက်စီးတိုင်း ချက်ချင်း မပြုပြင်နိုင်တဲ့အတွက် ချောင်းထဲမှာ လှည်းမောင်းကြရပြီး လှည်းမှောက်တာ၊ တင်ဆောင်လာတဲ့ ကောက်ပဲသီးနှံတွေ ရေစိုပျက်စီးတာတွေနဲ့လည်း ကြုံတွေ့ရပါတယ်။ ယခုနှစ် မိုးသည်းထန်စွာ ရွာသွန်းပြီး တံတားပျက်စီးသွားလို့ ကျေးရွာလူထုက ထန်းသားခြမ်း များနဲ့ ပြင်ဆင်ထားရပါတယ်။ ဒါကြောင့် မကွေးတိုင်းဒေသကြီး၊ မင်းဘူးခရိုင်၊ ပွင့်ဖြူမြို့နယ်၊ မုန်းဇလဲ ကျေးရွာရှိ ထန်းသားဖြင့်ပြုလုပ်ထားသော ချောင်းကူးတံတားနေရာတွင် အရည်အသွေးပြည့်မီသည့် ကွန်ကရစ်တံတားအသစ်တစ်စင်း တည်ဆောက်ပေးနိုင်ခြင်းရှိ/မရှိနဲ့ တည်ဆောက်ပေးပါက မည်သည့် တည်ဆောက်ပေးမည်ကို သိရှိလိုပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type='speaker'>မေးခွန်းများနဲ့ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id='14'>ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဖိတ်ကြားထား သော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့်အနေဖြင့် ရခိုင်ပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကျော်ကျော်ဝင်း မေးမြန်းထားတဲ့ ရခိုင်ပြည်နယ် မောင်တောမြို့နယ်အတွင်းရှိ ကျီးကန်းပြင် - ကြိမ်ချောင်း - အောင်သပြေ - ဗန္ဓုလ လမ်းကြား၌ ဝက်ကျိန်းတံတား၊ တမန်းသားတံတား၊ လကျော် ချောင်းတံတား၊ လောင်းဘုတ်တံတား၊ ဟာလာတပ်ဖာတံတား၊ အာဇဘော်တံတား၊ မာဇီးတံတား၊ ပဒကားဒေဝါနလီတံတား၊ ကြောင်နဘေတံတား၊ တံတားအမှတ်(171) တံတားများအား ဦးစားပေး ကဏ္ဍအလိုက် တည်ဆောက်ပေးရန် အစီအစဉ်ရှိ/မရှိနဲ့ စပ်လျဉ်းတဲ့မေးခွန်းအား ရှင်းလင်းဖြေကြား သွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရခိုင်ပြည်နယ်၊ မောင်တောမြို့နယ်အတွင်းရှိ မောင်တော - ကျီးကန်းပြင် - ကြိမ်ချောင်း - အောင်သပြေ - ဗန္ဓုလလမ်းမှာ ရခိုင်ပြည်နယ်အစိုးရအဖွဲ့မှ စီမံခန့်ခွဲသောလမ်းဖြစ်ပြီး အဆိုပါလမ်းပေါ်ရှိ သစ်သားတံတားများဖြစ်တဲ့ ဝက်ကျိန်းတံတား၊ တမန်းသား တံတား၊ လကျော်ချောင်းတံတား၊ လောင်းဘုတ်တံတား၊ ဟာလာတပ်ဖာတံတား၊ အာဇဘော်တံတား၊ မာဇီးတံတားနှင့် ဘေလီတံတားများဖြစ်တဲ့ ပဒကားဒေဝါနလီတံတား၊ ကြောင်းနဘေတံတား၊ တံတား အမှတ်(171) တံတားတို့ကို ARSA အကြမ်းဖက်သမားများက မိုင်းခွဲဖျက်ဆီးခဲ့ခြင်းကြောင့် အချို့ တံတား များ ပျက်စီးသွားခဲ့ပါသဖြင့် ၂၀၁၇-၂၀၁၈ ဘဏ္ဍာနှစ် ပြည်နယ်ပြင်ထိန်းရန်ပုံငွေဖြင့် ပြန်လည်ပြုပြင်ခဲ့ပြီး ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မောင်တော - ကျီးကန်းပြင် - ကြိမ်ချောင်း - အောင်သပြေ - ဗန္ဓုလလမ်းပေါ်ရှိ တံတားများကို နှစ်လမ်းသွားသံကူကွန်ကရစ် တံတားအသစ်များအဖြစ် တည်ဆောက်နိုင်ရန်အတွက် ၂၀၁၉-၂၀၂၀ ဘဏ္ဍာနှစ်မှ စတင်ပြီးတော့ ဦးစားပေးကဏ္ဍအလိုက် ပြည်ထောင်စုနှင့် ရခိုင်ပြည်နယ် ငွေလုံးငွေရင်းရန်ပုံငွေများတွင် လျာထားတင်ပြပြီး ရန်ပုံငွေရရှိမှုအပေါ် မူတည်၍ ဆောင်ရွက်ပေးသွားမှာဖြစ်ပါကြောင်း ရှင်းလင်းဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ရခိုင်ပြည်နယ် မဲဆန္ဒနယ် အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါ်ထုမေ မေးမြန်းထားတဲ့ ရခိုင်ပြည်နယ်၊ ကျောက်ဖြူခရိုင် မြို့နယ်များ အပါအဝင် ရန်ကုန် - စစ်တွေ အဝေးပြေးလမ်းမကြီးကို ဆက်သွယ် ပေးမယ့် ရမ်းဗြဲမြို့နယ်အတွင်းရှိ ရမ်းဗြဲ - လေးတောင် - သပြေဆိပ် လမ်းပိုင်းအား ပြည်ထောင်စုအစိုးရ အနေဖြင့် လမ်းအဆင့်(A)အဖြစ် သတ်မှတ်ပြီး ကုန်တင်ကားများ၊ လူစီးကားများ ရာသီမရွေး သွားလာ နိုင်သော အဆင့်မီကုန်ထုတ်လမ်းဖြစ်သည့် ကတ္တရာလမ်း သို့မဟုတ် ကွန်ကရစ်လမ်းအဖြစ် အဆင့်မြှင့်တင် ဆောင်ရွက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်းအား ရှင်းလင်းဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရခိုင်ပြည်နယ်၊ ကျောက်ဖြူခရိုင်၊ ရမ်းဗြဲမြို့နယ် အတွင်းရှိ ရမ်းဗြဲ - လေးတောင် - သပြေဆိပ်လမ်း (၁၆)မိုင် (၆)ဖာလုံမှာ ဆောက်လုပ်ရေးဝန်ကြီးဌာနပိုင် ရခိုင်ပြည်နယ်အစိုးရအဖွဲ့မှ စီမံခန့်ခွဲသောလမ်းဖြစ်ပြီး ၂၀၁၂-၂၀၁၃ ဘဏ္ဍာရေးနှစ်မှ စတင်ပြီးတော့ နယ်စပ်ဒေသနှင့် တိုင်းရင်းသားလူမျိုးများဖွံ့ဖြိုးတိုးတက်ရေး ဦးစီးဌာနကနေပြီးတော့ ဆောက်လုပ်ရေး ဝန်ကြီးဌာနကို မြေသားလမ်းအဖြစ် လွှဲပြောင်းပေးအပ်ခဲ့ခြင်းဖြစ်ပါတယ်။ အဆိုပါလမ်းကို စတင်လက်ခံခဲ့တဲ့ ၂၀၁၂-၂၀၁၃ ဘဏ္ဍာရေးနှစ်မှစတင်ပြီးတော့ ၂၀၁၇၂၀၁၈ ဘဏ္ဍာရေးနှစ်ကုန်အထိ (၆)နှစ်တာကာလအတွင်းမှာ ပြည်ထောင်စုနဲ့ ပြည်နယ်ရန်ပုံငွေ ရရှိမှု အလိုက် အကောင်အထည်ဖော် ဆောင်ရွက်ပေးခဲ့သဖြင့် လက်ရှိအခြေအနေမှာတော့ RCC Pipe Culvert (၆)စင်း၊ ပေ(၁၈၀)အောက် RCC တံတား (၅၄)စင်း၊ သစ်သားတံတား(၄)စင်းနဲ့ ဘေလီ တံတား(၃)စင်းတို့ကို တည်ဆောက်ပေးထားခဲ့ပြီးတော့ ၃၁-၃-၂၀၁၈ ရက်နေ့ရှိ လမ်းအခြေအနေ မှာတော့ ကျောက်ချောလမ်း (၃)မိုင် (၃)ဖာလုံနဲ့ အမာခံမြေလမ်း (၁၃)မိုင် (၃)ဖာလုံ ရှိပါတယ်။ ၎င်းလမ်းပေါ်ရှိ တည်ဆောက်ဆဲ ကင်းချောင်းတံတားကို ၂၀၁၈ ခုနှစ်၊ ဧပြီလမှ စက်တင်ဘာလ အထိ(၆)လ၊ ပြည်ထောင်စုနှင့် ပြည်နယ်ရန်ပုံငွေဖြင့် ဆက်လက်ဆောင်ရွက်ခြင်း၊ (၃၄)ပေအကျယ် မြေသားတာပေါင်တည်ဆောက်ခြင်း (၁)မိုင် (၇)ဖာလုံ၊ ဒု-အခြေခံလွှာခင်းခြင်း (၁)မိုင် (၇)ဖာလုံ၊ ကျောက်စီ မြေထိန်းနံရံတည်ဆောက်ခြင်း (၄၅၀)ပေနှင့် ပေ(၅၀)အောက် သံကူကွန်ကရစ်တံတား (၅)စင်း တည်ဆောက် ခြင်းတို့ကို အကောင်အထည်ဖော် ဆောင်ရွက်ပြီးဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ၂၀၁၈-၂၀၁၉ ဘဏ္ဍာရေးနှစ်မှာ တည်ဆောက်ဆဲ ကင်းချောင်းတံတားကို ဆက်လက်ဆောင်ရွက်ရန်အတွက် ပြည်ထောင်စုငွေလုံးငွေရင်း ရန်ပုံငွေကျပ် သန်း(၃၀၀၀)ဖြင့်လည်းကောင်း၊ (၃၄)ပေအကျယ် မြေသားတာပေါင်တည်ဆောက်ခြင်း (၃)မိုင် (၁)ဖာလုံ၊ ဒု-အခြေခံလွှာချဲ့ခြင်း (၃)မိုင် (၁)ဖာလုံတို့ကို ပြည်နယ်ငွေလုံးငွေရင်းရန်ပုံငွေ ကျပ်(၅၁၄)သန်းဖြင့် လည်းကောင်း လျာထားဆောင်ရွက်သွားမှာဖြစ်ပြီးတော့ လုပ်ငန်းခွင်သုံးပစ္စည်းများကို တင်ဒါခေါ်ယူ ဆောင်ရွက်လျက်ရှိပါတယ်။ ပြည်ထောင်စုရန်ပုံငွေဖြင့် ရခိုင်ပြည်နယ်အတွင်း အဓိကလမ်းမကြီးများဖြစ်တဲ့ မင်းဘူး - အမ်းစစ်တွေလမ်း၊ မောင်တောဒေသ လမ်းကွန်ရက်များ၊ မေယုတောင်ကျော်လမ်းများ အသစ်ဖောက်လုပ်ခြင်း စတဲ့လုပ်ငန်းများကို ဦးစားပေးဆောင်ရွက်လျက်ရှိသည့်အပြင် ရမ်းဗြဲ - လေးတောင် - သပြေဆိပ် လမ်းပေါ်မှာရှိတဲ့ ကင်းချောင်းတံတားကိုလည်း တည်ဆောက်ပေးလျက်ရှိပါသဖြင့် ကွန်ကရစ်လမ်း သို့မဟုတ် ကတ္တရာလမ်းအဖြစ် အဆင့်မြှင့်တင် ဆောင်ရွက်ပေးနိုင်ခဲ့ခြင်း လောလောဆယ် မရှိသေးတာပဲ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဆိုပါလမ်းမှာ ပြည်နယ်အစိုးရအဖွဲ့မှ စီမံ ခန့်ခွဲသောလမ်းဖြစ်သော်လည်းပဲ ကျွန်တော်တို့ ပြည်ထောင်စုနဲ့ ပေါင်းစပ်ညှိနှိုင်းပြီးတော့ ဆောင်ရွက် ပေးသွားပါမယ်။ လက်ရှိမှာ ရာသီမရွေးသွားလာနိုင်တဲ့အတွက် ကျောက်ချောလမ်းအဆင့်၊ အခုက ကျောက်ချောလမ်းအဆင့်ကို မရောက်သေးပါဘူး။ မြေသားလမ်းတွေ များနေပါတယ်။ ဒါကို ပထမ ဦးစားပေးအနေနဲ့ ကျောက်ချောလမ်းအဆင့်ကို ဦးစားပေးဆောင်ရွက်ပေးသွားမှာဖြစ်ပြီးတော့ ပြည်နယ် ရန်ပုံငွေ ခွဲဝေရရှိမှုအပေါ်မူတည်ပြီးတော့ ကွန်ကရစ်လမ်း သို့မဟုတ် ကတ္တရာလမ်းအဖြစ် ဆက်လက် ပြီးတော့ အဆင့်မြှင့်တင်ခြင်းလုပ်ငန်းများကို ဆက်လက်အကောင်အထည်ဖော် ဆောင်ရွက်ပေးသွားမည် ဖြစ်ပါကြောင်း ရှင်းလင်းဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မွန်ပြည်နယ် မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ် ဒေါ်သီရိရတနာ မေးမြန်းထားတဲ့ မွန်ပြည်နယ်၊ သထုံခရိုင်၊ ဘီးလင်းမြို့နယ်ရှိ ဘီးလင်းမြစ်ကူးတံတားကို အသစ်ပြန်လည် တိုးချဲ့ တည်ဆောက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်းအား ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မွန်ပြည်နယ်၊ သထုံခရိုင်၊ ဘီးလင်းမြို့နယ်ရှိ ပြည်ထောင်စုလမ်းမကြီးဖြစ်သော ရန်ကုန် - မြိတ် လမ်းပေါ်ရှိ မိုင်တိုင်အမှတ်(၁၂၇/ဝ)တွင် အရှည် (၆၄၈)ပေရှိ တံတားအမှတ်(၃/၁၂၇) ဘီးလင်းတံတား တည်ရှိပြီးတော့ (၁၀၀)ပေ P.C Girder x (၅)ခန်း နှင့် (၇၄)ပေ (၂)ခန်းဖြင့် တည်ဆောက်ထားပါတယ်။ အဆိုပါတံတားပေါ်မှ တစ်နေ့တာ ဖြတ်သန်းသွားတဲ့ ယာဉ်အစီးရေမှာ (၄၄၀၀)စီးခန့် ရှိပြီးတော့ နှစ်ကာလ ကြာမြင့်နေသော်လည်းပဲ ကြံ့ခိုင်မှု ကောင်းမွန်သဖြင့် ပြင်ဆင်ထိန်းသိမ်းမှုတွေ ပြုလုပ်ပြီးတော့ အဆိုပါတံတားကို ဆက်လက်၍ အသုံးပြုမှာဖြစ်ပါတယ်။ တိုးတက်လာတဲ့ ယာဉ်အစီးရေ အရ ဘီးလင်းတံတားကို မော်တော်ယာဉ်တွေ ဖြတ်သန်းသွားလာရာမှာ အဆင်ပြေချောမွေ့စေရန် အတွက် တံတားဟောင်းနှင့် ယှဉ်တွဲပြီးတော့ တံတားအသစ်တစ်စင်း ဆောက်လုပ်ပေးဖို့ လက်ရှိ စီစဉ်လျက် ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဘီးလင်းမြစ်ကူးတံတားအသစ် တည်ဆောက် €69:330pos Regional Infrastructure Improvement Project op clo2003:: Goulosusil JICA ODA LOAN Phase III gs loEB:Gooodga ozes saaộul lui goe wassalopeos? Feasibility Study နဲ့ အသေးစိတ် တိုင်းတာဆောင်ရွက်မှုများကို ဆောင်ရွက်လျက်ရှိပြီးတော့ ၂၀၂၀-၂၀၂၁ ဘဏ္ဍာနှစ်မှစတင် အကောင်အထည်ဖော် ဆောင်ရွက်ပေးသွားမည်ဖြစ်ပါကြောင်း ရှင်းလင်းဖြေကြား အပ်ပါတယ်ခင်ဗျား။ ကိုယ်စားလှယ်တော်ကြီး ဆက်လက်မေးမြန်းထားတဲ့ ဒီဘီးလင်းတံတား ချဉ်းကပ်လမ်းမှာ ရန်ကုန် - မော်လမြိုင်လမ်းပေါ်မှာ ရေကျော်နေတဲ့ကိစ္စ၊ (၄)ရက်ခန့် မော်တော်ကားတွေ စောင့်ဆိုင်းနေတဲ့ ကိစ္စနဲ့ပတ်သက်ပြီးတော့လည်း ကျွန်တော်တို့ စုစုပေါင်း(၄)နေရာမှာ၊ စုစုပေါင်းကျော်နေတဲ့၊ ရေကျော် နေတဲ့နေရာ အနက်(၁)မိုင်ခန့်ရှိတာ ဖြစ်ပါတယ်။ ဒါကိုလည်းပဲ အခု ကျွန်တော်တို့ Feasibility Study အသေးစိတ်ကို မွန်ပြည်နယ်၊ လမ်းဦးစီးဌာနက ဆောင်ရွက်လျက်ရှိပြီးတော့ ဒါကို ကျွန်တော်တို့ ပြည်နယ် အစိုးရနဲ့ ပေါင်းစပ်ဆောင်ရွက်ပေးသွားမည်ဖြစ်ပါကြောင်း ရှင်းလင်းဖြေကြားအပ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ရခိုင်ပြည်နယ် မဲဆန္ဒနယ်အမှတ်(၄)မှ အမျိုးသား လွှတ်တော်ကိုယ်စားလှယ် ဦးကျော်ကျော် မေးမြန်းထားတဲ့ ရခိုင်ပြည်နယ်၊ မြောက်ဦးမြို့နယ်ရှိ ခမောင်းတက် - ကန့်သရီ ကျေးရွာချင်းဆက် ချောင်းကူးတံတားအား ကွမ်းသီးပင် တံတားအဆင့်မှ သံကူကွန်ကရစ်တံတားအဖြစ် တည်ဆောက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်းအား ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရခိုင်ပြည်နယ်၊ မြောက်ဦးမြို့နယ်ရှိ ခမောင်းတက် - ကန့်သရီ ကျေးရွာချင်းဆက် ချောင်းကူးတံတားမှာ ပီပင်ရင်း - နန်းတက်၊ ဘူးတလုံး - နန်းတက်နှင့် ခမောင်းတက် - ကန့်သရီ - သရက်တော - မုချောလမ်းပေါ် ဆက်သွယ်တဲ့လမ်းပေါ်တွင် ရှိပြီးတော့ တံတားအရှည်မှာ ခန့်မှန်း ပေ(၁၈၀)ခန့် တည်ဆောက်ရမှာဖြစ်ပြီးတော့ လက်ရှိအခြေအနေမှာ ယာယီ သွားလာနိုင်ဖို့အတွက် ရွာသူ၊ ရွာသားများက ယာယီသစ်သားတံတားအဖြစ် ဆောင်ရွက်ထားခြင်း ဖြစ်ပါတယ်။ တံတားတည်ဆောက်ပြီးစီးပါက ကျေးရွာ(၂၃)ရွာ၊ အိမ်ထောင်စု(၈၀၀၀)ကျော်၊ လူဦးရေ (၄၀၀၀၀)ကျော်ကို အကျိုးပြုမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ခမောင်းတက် - ကန့်သရီ ကျေးရွာချင်းဆက် ချောင်းကူးတံတားအား ၂၀၁၉-၂၀၂၀ ဘဏ္ဍာရေးနှစ်တွင် ထည့်သွင်းလျာထားမည်ဖြစ်ပြီးတော့ ရန်ပုံငွေ ခွဲဝေရရှိမှုအပေါ် မူတည်၍ အကောင်အထည်ဖော် ဆောင်ရွက်ပေးသွားမှာဖြစ်ပါကြောင်း ရှင်းလင်း ဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ မကွေးတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးတင်အောင်ထွန်း မေးမြန်းထားတဲ့ မကွေးတိုင်းဒေသကြီး၊ မင်းဘူးခရိုင်၊ ပွင့်ဖြူမြို့နယ်၊ မုန်းဇလဲကျေးရွာရှိ ထန်းသားဖြင့် ပြုလုပ်ထား သော ချောင်းကူးတံတားနေရာတွင် အရည်အသွေးပြည့်မီသည့် ကွန်ကရစ်တံတားအသစ် တည်ဆောက် ပေးနိုင်ခြင်း ရှိ/မရှိနဲ့ စပ်လျဉ်းတဲ့မေးခွန်းအား ရှင်းလင်းဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မုန်းဇလဲချောင်းကူးတံတားမှာ မုန်းဇလဲ - ညောင်ပင်စောင့်လမ်းပေါ်တွင်တည်ရှိပြီးတော့ အရှည်(၈၅)ပေ၊ အကျယ်(၁၂)ပေ၊ အမြင့်(၁၅)ပေရှိတဲ့ ထန်းသားများဖြင့် ဒေသခံများမှ ကိုယ်ထူကိုယ်ထ တည်ဆောက်ထားတဲ့ တံတားဖြစ်ပါတယ်။ အဆိုပါ တံတားကို ပေ(၁၀၀) ကွန်ကရစ်တံတားအဖြစ် အဆင့်မြှင့်တင်တည်ဆောက်ပြီးသွားမယ်ဆိုရင် ကျေးရွာ (၈)ရွာ၊ အိမ်ထောင်စုပေါင်း(၁၅၀၀)ကျော်၊ လူဦးရေ(၆၀၀၀)ကျော်ကို တိုက်ရိုက်အကျိုးပြုမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မုန်းဇလဲချောင်းကူးတံတားမှာ လမ်းအဆင့် သတ်မှတ်ချက်အရ Class(C) ဦးစားပေးအဆင့်(၁)တွင် ပါဝင်သောလမ်းပေါ်တွင် တည်ရှိသဖြင့် ၂၀၁၉ - ၂၀၂၀ ဘဏ္ဍာရေးနှစ် ပြည်ထောင်စုရန်ပုံငွေတွင် ထည့်သွင်းလျာထားပြီး ရန်ပုံငွေရရှိမှုအပေါ်မူတည်၍ အကောင်အထည်ဖော် ဆောင်ရွက်ပေးသွားမှာဖြစ်ပါကြောင်း ရှင်းလင်းဖြေကြားအပ်ပါတယ်။ ကျေးဇူး တင်ပါတယ်။</speech>
<speech type='speaker'>လိုရင်းမေး။ ဖြေတာတော့ တော်တော်လေးစုံသွားပြီ။</speech>
<speech><mp id='1316'>ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)</mp>ရမ်းဗြဲ - လေးတောင်လမ်းကို (၆)နှစ်တာမှာ ပြည်ထောင်စုနှင့် ပြည်နယ် ပူးပေါင်းဆောင်ရွက်တယ်ဆိုတာ သိရပါတယ်။ ဒါပေမဲ့ ပြင်/ထိန်း ဘတ်ဂျက်ကနေပြီးတော့ လုံလောက်တဲ့ဘတ်ဂျက်မဟုတ်တဲ့အခါ ပြင်လိုက်၊ ပျက်လိုက်။ ပိုပြီးတော့တောင် ပျက်သွားနေပါတယ်။ ဒါကြောင့်မို့လို့ ဒီ ရမ်းဗြဲ - လေးတောင်လမ်းကို သေချာတာ ကတော့ ပြည်နယ်ဘတ်ဂျက်နဲ့ ဘယ်လိုမှ နှစ်စဉ်နှစ်တိုင်း ဆောင်ရွက်သည်ဖြစ်စေ ဘယ်လိုမှ ကောင်းလာ နိုင်စရာအကြောင်း မရှိလာပါဘူး။</speech>
ဒါကြောင့်မို့လို့ ဒီ လမ်းကို ပြည်နယ်က စီမံခန့်ခွဲတာထက်စာလို့ရှိရင် ပြည်ထောင်စုက စီမံခန့်ခွဲလို့ရှိရင် ဒီလမ်းအတွက်ကောင်း ----- 
<speech type='speaker'>အစောနက ရှင်းသွားတာ ပြည်နယ်နဲ့ အစိုးရနဲ့ ပေါင်းစပ်လုပ်မယ် ပြောထား တာပဲ။ ပြည်နယ်နဲ့ လုပ်တာမှမဟုတ်တာ။ ဘတ်ဂျက်ရတဲ့အပေါ်မှာ ပြည်နယ်နဲ့ ပေါင်းစပ်ဆောင်ရွက် သွားပေးမယ် ပြောထားတာ။</speech>
<speech><mp id='1316'>ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)</mp>ပြည်ထောင်စုကတော့ တိုက်ရိုက် စီမံဆောင်ရွက်လို့ရှိရင်တော့ ပိုသင့်တော်ပါမယ်လို့ ဒါကြောင့်မို့လို့ တိုက်ရိုက် စီမံဆောင်ရွက်ပေးရန် အစီအစဉ် ရှိ/မရှိ ဥက္ကဋ္ဌကြီးမှတစ်ဆင့် ------------------ </speech>
<speech type='speaker'>အဲဒါကျတော့ မေးခွန်းအသစ်ဖြစ်သွားပြီ။ ခုနက နဂိုက ဖြေထားတာ။ သူဖြေ ထားတာ ရှင်းရှင်းလေးပဲ။ ပြည်ထောင်စုနဲ့ ပြည်နယ်နဲ့ ပေါင်းစပ်လုပ်သွားပေးမယ်ပြောတာလေ။ လုပ်ထုံးလုပ်နည်းတွေ ရှိသေးတယ်။ သူတို့ လုပ်ထုံးလုပ်နည်းနဲ့ သူတို့လုပ်မှာပေါ့။ ဖြေကြားလို့ရရင် ဖြေကြားလိုက်။</speech>
<speech><agency id='14'>ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>ဥက္ကဋ္ဌကြီးခင်ဗျား။ ကိုယ်စားလှယ်တော်ကြီးက သူစိတ်ပူလို့ မေးတယ်လို့ပဲ ကျွန်တော် ယုံကြည်ပါတယ်ခင်ဗျား။ သူ့အနေနဲ့ မြန်မြန်ပြီးချင်တယ်လို့ မြန်မြန်ပြီးချင်တဲ့အတွက် ပြည်ထောင်စု အခုက ပြည်နယ်လမ်းဖြစ်နေတဲ့အခါ ကျတော့ ပြည်နယ်လမ်းဆိုတော့ အဲဒါကို စိုးရိမ်တဲ့အတွက် ဒါကို ပြည်ထောင်စုကဆိုတော့ စိတ်ချပါ ခင်ဗျား။ ပြည်ထောင်စုနဲ့က အမြဲကို အမြဲမပြတ် ပေါင်းစပ်ပြီးတော့မှ လစဉ်သွားရောက်ပြီးတော့ စစ်ဆေး ခိုင်းပါမယ်။ အဲဒီမှာရှိတဲ့ ကင်းချောင်းတံတားဆိုတာလည်း ပြည်ထောင်စုဘတ်ဂျက် ကျပ်(၃)ဘီလီယံနဲ့ ဆောက်နေတာဖြစ်ပါတယ်။ ဒါကြောင့်မို့လို့ ဒီလမ်းလည်း အရေးကြီးတဲ့လမ်းဖြစ်တဲ့အတွက် ကျွန်တော်တို့ ပြည်ထောင်စုက အမြဲမပြတ် စောင့်ကြပ်တိုးမြင့်အောင် ဆောင်ရွက်ပေးသွားမည်ဖြစ်ပါကြောင်း ရှင်းလင်း ဖြေကြားအပ်ပါတယ်ခင်ဗျား။</speech>
<speech type='speaker'>မေးခွန်းလာရောက် ဖြေကြားပေးတဲ့ ဆောက်လုပ်ရေးဝန်ကြီးဌာန၊ ဒုတိယ ဝန်ကြီး မိမိအစီအစဉ်ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
</section>
<section value = 'Bill'>	
	<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၈ ခုနှစ်၊ လောင်းကစား ဥပဒေကြမ်းကို အမျိုးသားလွှတ်တော်က ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type='speaker'>အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၈ ခုနှစ်၊ လောင်းကစား ဥပဒေကြမ်းကို ပြည်သူ့လွှတ်တော်တွင် စတင်ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ်။ အဆိုပါ ဥပဒေကြမ်းကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီးဖြစ်ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၈ ခုနှစ်၊ လောင်းကစား ဥပဒေကြမ်းကို အမျိုးသားလွှတ်တော်တွင် ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id='1337'>ဦးစိုးမိုး (အဖွဲ့ဝင် ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၁)က အမျိုးသားလွှတ်တော် ကိုယ်စားလှယ်၊ ဥပဒေကြမ်းကော်မတီအဖွဲ့ဝင်ဖြစ်တဲ့ ဦးစိုးမိုး ဖြစ်ပါတယ်။ ကော်မတီရဲ့ တာဝန်ပေးချက် အရ အမျိုးသားလွှတ်တော်၊ ဥပဒေကြမ်းကော်မတီ၏ ၂၀၁၈ ခုနှစ်၊ လောင်းကစား ဥပဒေကြမ်းအပေါ် စိစစ်တင်ပြခြင်း အစီရင်ခံစာကို ဖတ်ကြားတင်သွင်းသွားမှာဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ ၂၀၁၈ ခုနှစ်၊ လောင်းကစားဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ ၁)၁/၂၀၁၈-၅၇၂ ရက်စွဲ ၊ ၂၀၁၈ ခုနှစ်၊ နိုဝင်ဘာလ ၈ ရက် ၁။ ပြည်သူ့လွှတ်တော်က ၂၀၁၈ ခုနှစ်၊ လောင်းကစားဥပဒေကြမ်းကို ၁၂-၉-၂၀၁၈ ရက်နေ့ တွင် ပြင်ဆင်ချက်များဖြင့် အတည်ပြုပြီး အမျိုးသားလွှတ်တော်တွင် ဆွေးနွေးနိုင်ရန်အတွက် ပေးပို့ လာပါတယ်။ ယင်းဥပဒေကြမ်းနှင့်စပ်လျဉ်း၍ အမျိုးသားလွှတ်တော်၊ ဥပဒေကြမ်းကော်မတီသည် ပြည်ထဲရေးဝန်ကြီးဌာန၊ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုတရားလွှတ်တော်ချုပ်၊ ပြည်ထောင်စုရှေ့နေချုပ်ရုံး၊ ပြည်သူ့လွှတ်တော်၊ ပြည်သူ့ရေးရာစီမံခန့်ခွဲမှုကော်မတီ၊ ပြည်ထောင်စု လွှတ်တော်၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှ ပညာရှင် တို့နှင့် ၆-၁၁-၂၀၁၈ ရက်နေ့တွင် တွေ့ဆုံညှိနှိုင်း ဆွေးနွေးခဲ့ပါတယ်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် ၂၀၁၈ ခုနှစ်၊ လောင်းကစား ဥပဒေကြမ်းကို လေ့လာစိစစ်ရာတွင် - (က) လေးကောင်ဂျင်ကစားနည်းသည် ကစားခုံ၊ ကစားခွက်၊ ဇယားကားချပ်များကို အသုံးပြုရခြင်းဖြစ်၍ အဓိပ္ပာယ်ဖွင့်ဆိုချက်တွင် အကျုံးဝင်ပြီးဖြစ်သဖြင့် ပြည်သူ့ လွှတ်တော်က အတည်ပြု သည့် ဥပဒေကြမ်း အပိုဒ် ၂၊ အပိုဒ်ခွဲ(ဃ) တွင် ဖော်ပြထား သော ဖဲ၊ လေးကောင်ဂျင်၊ အန်စာ ဆိုသည့်စကားရပ်ကို ဖဲ၊ အန်စာ ဆိုသည့် စကားရပ် ဖြင့်လည်းကောင်း၊ ပထမအကြိမ် ကျူးလွန်သူနှင့် အကြိမ်ကြိမ် ထပ်မံကျူးလွန်သူများ အတွက် ပြစ်မှုပြစ်ဒဏ် ခွဲခြားသတ်မှတ်ရန် လိုအပ်သဖြင့် အပိုဒ် ၁၅၊ အပိုဒ်ခွဲ(က) တွင် ဖော်ပြထားသော ထိုသူကို အနည်းဆုံးတစ်လမှ အများဆုံး ခြောက်လအထိ ထောင်ဒဏ် ဆိုသည့်စကားရပ်ကို ထိုသူကို ခြောက်လအထိ ထောင်ဒဏ် ဆိုသည့် စကားရပ်ဖြင့်လည်းကောင်း၊ အဓိပ္ပာယ်ဖွင့်ဆိုချက်နှင့် ကိုက်ညီမှုရှိစေရန် ပုဒ်မ ၂၂ တွင် ဖော်ပြထားသော အောင်ဘာလေထီကို ဆိုသည့် စကားရပ်ကို ထီကို ဆိုသည့် စကားရပ်ဖြင့် အသီးသီး အစားထိုး ပြင်ဆင်သင့်ကြောင်း လေ့လာတွေ့ရှိရပါတယ်။ ဥပဒေရေးထုံးနှင့် ညီညွတ်မှုရှိစေရန် ပြည်သူ့လွှတ်တော်က အတည်ပြု သည့် ဥပဒေကြမ်း အပိုဒ် ၄၊ အပိုဒ်ခွဲ (က)အား အဆိုပြုပြဋ္ဌာန်းချက်အတိုင်းသာ ပြန်လည် ထားရှိသင့်ပါကြောင်းနှင့် အပိုဒ် ၂၅ ကို အောက်ပါအတိုင်း အစားထိုး ပြင်ဆင် ဖြည့်စွက်သင့်ကြောင်း လေ့လာတွေ့ရှိရပါသည်၂၅။ (က) ဤဥပဒေပါ ပြစ်မှုတစ်ရပ်ရပ်နှင့် သက်ဆိုင်သည့် ငွေကြေး၊ ရွှေ့ပြောင်း နိုင်သောပစ္စည်း သို့မဟုတ် မရွှေ့ပြောင်းနိုင်သောပစ္စည်းများကို ပြည်သူ့ ဘဏ္ဍာအဖြစ် သိမ်းဆည်း၍ ပြည်ထောင်စုဘဏ္ဍာရန်ပုံငွေသို့ ပေးသွင်း ရမည်။ ဝန်ကြီးဌာနသည် ပြည်ထောင်စုအစိုးရအဖွဲ့၏ သဘောတူညီချက်ဖြင့် ပုဒ်မခွဲ(က)အရ ပေးသွင်းခဲ့သည့် ဘဏ္ဍာရန်ပုံငွေ၏ ရာခိုင်နှုန်း တစ်ရပ်ကို သတင်းပေးသူနှင့် ဖမ်းဆီးရာတွင် ပါဝင်သူတို့အား ဆုကြေး အဖြစ် သတ်မှတ်ချက်များနှင့်အညီ ချီးမြှင့်ပေးအပ်ရမည်။ ကော်မတီ၏သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် ၂၀၁၈ ခုနှစ်၊ လောင်းကစား ဥပဒေကြမ်းအပေါ် ပြည်ထဲရေးဝန်ကြီးဌာန၊ စီမံကိန်းနှင့်ဘဏ္ဍာရေးဝန်ကြီးဌာန၊ ပြည်ထောင်စုတရား လွှတ်တော်ချုပ်၊ ပြည်ထောင်စုရှေ့နေချုပ်ရုံး၊ ပြည်သူ့လွှတ်တော်၊ ပြည်သူ့ရေးရာစီမံခန့်ခွဲမှုကော်မတီ၊ ပြည်ထောင်စုလွှတ်တော်၊ ဥပဒေရေးရာနှင့် အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်မှ ပညာရှင်တို့နှင့် အသေးစိတ် ညှိနှိုင်းဆွေးနွေးခဲ့ပြီးဖြစ်ပါသဖြင့် အမျိုးသားလွှတ်တော်မှ အတည်ပြု ဆောင်ရွက်နိုင်ပါရန် အစီရင်ခံ တင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၈ ခုနှစ်၊ လောင်းကစား ဥပဒေကြမ်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type='speaker'>အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၈ ခုနှစ်၊ လောင်းကစား ဥပဒေကြမ်းနှင့် စပ်လျဉ်း၍ ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ် ဖော်ပြလက်မှတ်ရေးထိုးပြီး ၁၅-၁၁-၂၀၁၈ ရက် (ကြာသပတေးနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
<bill>
<title>ဦးစိုးမိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၁)ကတင်သွင်းသည့် တရားလွှတ်တော် ရှေ့နေများကောင်စီ အက်ဥပဒေကိုပြင်ဆင်သည့် ဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်က ဆွေးနွေးခြင်း</title>
<speech type='speaker'>အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ်(၁)မှ ဦးစိုးမိုး တင်သွင်းသည့် တရားလွှတ်တော် ရှေ့နေများ ကောင်စီအက်ဥပဒေကို ပြင်ဆင်သည့် ဥပဒေကြမ်းနှင့်စပ်လျဉ်း၍ ဆွေးနွေးရန် အမည်စာရင်း တင်သွင်း ထားတဲ့ ရန်ကုန်တိုင်းဒေသကြီး မဲဆန္ဒနယ်အမှတ်(၂)မှ ဦးဌေးဦး ဆွေးနွေးဖို့ဖြစ်ပါတယ်။</speech>
<speech><mp id='1319'>ဦးဌေးဦး၊ ရန်ကုန်တိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များအားလုံး မင်္ဂလာပါခင်ဗျား။ ကိုယ်ကျန်းမာပြီး စိတ်ချမ်းသာကြပါစေကြောင်း ဆုမွန်ကောင်းတောင်းရင်း ဂါရဝပြုနှုတ်ဆက်ပါတယ်။ ကျွန်တော့်အနေနဲ့ ဒီ ရန်ကုန်တိုင်းဒေသကြီး မဲဆန္ဒနယ်အမှတ်(၂)က အမျိုးသားလွှတ်တော်ကိုယ်စားလှယ် ဦးဌေးဦး ဖြစ်ပါတယ်။ ကျွန်တော် ၁၉၂၉ ခုနှစ်က ပြဋ္ဌာန်းကျင့်သုံးခဲ့တဲ့ The Bar Council Act ကို ပြင်ဆင်တဲ့ ဥပဒေကြမ်းဟာ ပြဋ္ဌာန်းထားတဲ့ ကျွန်တော်တို့ ၁၉၈၉ ခုနှစ်က ပြင်ဆင်ခဲ့တဲ့ ပုဒ်မ ၄ ကို နဂိုမူလ ပြဋ္ဌာန်းချက်အတိုင်း ၏၊ သည် မရွေး အတိအကျ ပြန်လည်ပြဋ္ဌာန်းရန်နဲ့ ၁၉၈၉ ခုနှစ်က လုံးဝပယ်ဖျက် ခဲ့တဲ့ ပုဒ်မ ၆ ကိုလည်း နဂိုမူလပြဋ္ဌာန်းချက်တွေအတိုင်း ၏၊ သည် မရွေး ပြန်လည်ပြဋ္ဌာန်းကျင့်သုံးရန် ပြင်ဆင်ပြဋ္ဌာန်းတဲ့ ဥပဒေကြမ်းနဲ့ စပ်လျဉ်းပြီးတော့ ဆွေးနွေးသွားမှာဖြစ်ပါတယ်။ အဓိကအားဖြင့် ကျွန်တော်တို့ ပုဒ်မ ၄ ဟာ The Bar Council ကို ဘယ်သူတွေနဲ့ ဘယ်လိုဖွဲ့စည်းရမယ်ဆိုတဲ့ ပြဋ္ဌာန်းချက် ဖြစ်ပြီးတော့ ပုဒ်မ ၆ ကတော့ Bar Council အဖွဲ့ဝင် (၁၀)ဦးကို ကျွန်တော်တို့ ဘယ်လိုရွေးကောက် တင်မြှောက်ရမယ်။ လစ်လပ်ရင် ဘယ်လိုပြန်ရွေးရမယ်ဆိုတာ စသဖြင့် ပြဋ္ဌာန်းချက်များသာ ဖြစ်ပါတယ်။ ဥပဒေကြမ်းတင်သွင်းသူက ကျွန်တော်တို့ Bar Council ကို ရှေးယခင်ကလို ဒီမိုကရေစီ နည်းလမ်းကျကျ ဖွဲ့စည်းနိုင်ဖို့ ခေတ်စနစ်နဲ့ညီအောင် ပြင်ဆင်ဖို့လိုကြောင်း ရည်ရွယ်ချက်ဟာ အမှန်တကယ် ခေတ်စနစ်နဲ့ ကျွန်တော်တို့ ညီညွတ်မှုမရှိနေတဲ့အတွက် ဥပဒေကြမ်းကို ဖြည့်စွက် ပြင်ဆင်နိုင်ဖို့ ဆွေးနွေးရခြင်းဖြစ်ပါတယ်။ ဒီနေ့ ကျွန်တော်တို့နိုင်ငံဟာ ဒီမိုကရေစီလမ်းကြောင်း ဆိုတာထက် ဒီမိုကရေစီ ဖက်ဒရယ်လမ်းကြောင်းပေါ်ကို ဦးတည်ပြီးတော့ ကြိုးပမ်းသွား၊ လျှောက်လှမ်း နေတာဖြစ်ပါတယ်။ နိုင်ငံငြိမ်းချမ်းဖို့ ညီညွတ်ဖို့၊ တိုးတက်ဖို့၊ ဒီမိုကရေစီနဲ့ မလုံလောက်ပါဘူး။ ဖက်ဒရယ် မဖြစ်မနေပါရပါမယ်။ ဒါကြောင့်မို့လို့ ပုဒ်မ ၄ ဟာ ကျွန်တော်တို့ Bar Council ဖွဲ့စည်းပုံကို ဖက်ဒရယ်ဒေသဆိုင်ရာ Bar Council များ ဖွဲ့စည်းမှုများမှတစ်ဆင့် ပြည်ထောင်စု Bar Council ကို ဖွဲ့စည်းရမယ့် ပြဋ္ဌာန်းချက်များ၊ ဖြည့်စွက်ရမှာဖြစ်လို့ ပုဒ်မ ၄ ကို အကျယ်တဝင့် အစအဆုံး ပြင်ဆင်ဖို့လိုပါတယ်။ ပြည်ထောင်စုရှေ့နေချုပ်ရုံးက ရေးဆွဲထားတဲ့ ရှေ့နေများကောင်စီဆိုင်ရာ ဥပဒေမူကြမ်းနဲ့ ILAMIndependent Lawyers Association Myanmar caros $opę ĉi qoSw860769.5$ များအဖွဲ့ကရေးထားတဲ့ Bar Council ဥပဒေမူကြမ်းတွေမှာ ဖက်ဒရယ်ပုံစံ ဖွဲ့စည်းပုံများပါရှိတဲ့ အတွက် ပေါင်းစပ်ညှိနှိုင်းပြီး ဥပဒေကြမ်းကို ပြင်ဆင်ဖို့လိုပါတယ်။ ဒါမှသာ တိုင်းရင်းသားဒေသခံ ရှေ့နေရှေ့ရပ်များဟာ ရှေ့နေရှေ့ရပ် ပြဿနာများကို မိမိတို့ လူမျိုး၊ စရိုက်၊ ယဉ်ကျေးမှု၊ ဓလေ့ထုံးစံ များနဲ့အညီ မိမိတို့ ဒေသဆိုင်ရာ ရှေ့နေကောင်စီများမှ ဖြေရှင်းခွင့်ရကြမှာဖြစ်ပြီး ပြဿနာကို ပိုမိုနားလည်ပြီးတော့ အပြည့်အဝ ကျွန်တော်တို့ တရားမျှတစွာ ဖြေရှင်းခွင့်ရမှာဖြစ်ပါတယ်။ နိုင်ငံဒရယ်လမ်း ဒီနေ့ ကနေတဲ့အတွက်ကြောင်း ရည် နောက်တစ်ခါ ဒုတိယအချက်အနေနဲ့ ဒေသဆိုင်ရာရှေ့နေ Bar Council များရဲ့ ဆုံးဖြတ်ချက် ကို ရယူနိုင်တဲ့ ပြဿနာကို မြန်မြန်ဆန်ဆန်နဲ့ အဆင်ပြေစွာ ဖြေရှင်းရနိုင်မှာဖြစ်ပါတယ်။ ဒေသဆိုင်ရာ Bor Council op: 2003:3 Scoobeqoséący:soozos Bar Council ovozo comigousa qe ဝေးလံတဲ့ ပြည်နယ်၊ တိုင်းက ရှေ့နေများဟာ ပြည်ထောင်စုအထိ လာရောက်ဖြေရှင်းရတော့မှာမို့လို့ စရိတ်စကတွေကအစ အခက်အခဲများ ကြုံတွေ့ပြီး နစ်နာဆုံးရှုံးစရာများ တွေ့ရှိလာနိုင်မှာ ဖြစ်ပါတယ်။ ဒေသဆိုင်ရာ ရှေ့နေကောင်စီရဲ့ ဆုံးဖြတ်ချက်ဟာ ဆုံးဖြတ်ချက်အမိန့်ကို နေပြည်တော် Bar Council မှာ အယူခံဝင်ခွင့် ရနိုင်မှာဖြစ်ပါတယ်။ နေပြည်တော်မှာပဲ Bar Council တစ်ခုတည်းပဲရှိရင် အယူခံဝင်ခွင့် လည်း ဆုံးရှုံးသွားနိုင်ဖွယ်ရာရှိပါတယ်။ ရှေ့နေရှေ့ရပ်တို့ရဲ့ ကံကြမ္မာနဲ့သက်ဆိုင်တဲ့ Bar Council ဥပဒေကို ယနေ့တည်ရှိနေတဲ့ အဖွဲ့အစည်းတွေဖြစ်တဲ့ ILAM လွတ်လပ်တဲ့ပြည်ထောင်စု၊ လွတ်လပ်တဲ့ မြန်မာနိုင်ငံ၊ ရှေ့နေ အဖွဲ့အစည်းတွေ၊ ပြည်ထောင်စု ကျွန်တော်တို့ ဥပဒေအထောက်အကူပေးရေး ရှေ့နေအဖွဲ့တွေ၊ နောက်တစ်ခါ မြို့နယ်အသီးသီးမှ ရှေ့နေအသင်းတွေ၊ ပြီးရင် ဥပဒေဆိုင်ရာ အထောက်အကူပေးရေး အဖွဲ့က ရှေ့နေရှေ့ရပ်တွေ ပြည်ထောင်စုရှေ့နေချုပ်ရုံး စတဲ့ ရှေ့နေရှေ့ရပ် အဖွဲ့အစည်းများနဲ့ ညှိနှိုင်းဖို့ လိုအပ်ပါတယ်။ ရှေ့နေရှေ့ရပ်လုပ်ငန်းများမှာလည်း ဝါရင့်သဘာရင့် ရှေ့နေကြီးများ၊ ပြည်ထောင်စု တစ်ခုလုံးအပေါ်မှာ ကျယ်ဝန်းတဲ့အမြင်ရှိတဲ့ ရှေ့နေကြီးများကိုလည်း ဖိတ်ကြားပြီးတော့ ကျွန်တော်တို့ ညှိနှိုင်းဆောင်ရွက်သင့်ပါတယ်။ ဒါကြောင့်မို့လို့ ကျွန်တော်တို့ ခံယူထားတဲ့ ဒီမိုကရေစီဖက်ဒရယ် နိုင်ငံတော်ကို အမှန်တကယ် ပြောင်းလဲတည်ဆောက်နိုင်ဖို့အတွက် Bar Council ကိုလည်း ဖက်ဒရယ်ပုံစံ ဝိုင်းဝန်းဖြည့်ဆည်းပြီးတော့ ပုဒ်မ ၄ ကို ပြင်ဆင်ဖို့ အကြံပြု တင်ပြအပ်ပါတယ်။ အားလုံး ကျေးဇူး တင်ပါတယ်။</speech>
<speech type='speaker'>အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ကိုယ်စားလှယ် ဦးဌေးဦးရဲ့ ဆွေးနွေးချက်နဲ့ ပတ်သက်ပြီး အမျိုးသားလွှတ်တော် ဥပဒေကြမ်း ကော်မတီက ပြန်လည်ကြားနာဆောင်ရွက်ဖို့ ဆုံးဖြတ်ပါတယ်။</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပထမနေ့ ရပ်နားကြောင်းနှင့် ဒုတိယနေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို</title>
<speech type='speaker'>အစီအစဉ်(၁၁)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပထမနေ့ကို ရပ်နား ပါမယ်။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ဒုတိယနေ့ကို ၂၀၁၈ ခုနှစ်၊ နိုဝင်ဘာလ ၁၃ ရက်(အင်္ဂါနေ့) နံနက် ၁၀းဝဝ နာရီဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type='mc'>အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပထမနေ့ကို ၁၀၅၄ နာရီ ရပ်နားပါသည်။</speech>
</postface>
</transcript>
</doc>
 
