<doc>
<docinfo>
<docno>02-10-05.xml</docno>
<pdf>02-10-05.pdf</pdf>
<term value='02'>ဒုတိယအကြိမ်</term>
<session value='10' />
<sittingday value='05' />
<legislature value='upper'>အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပဉ္စမနေ့မှတ်တမ်း</title>
<date value='20-11-2018'>၁၃၈၀ ပြည့်နှစ်၊ တန်ဆောင်မုန်းလဆန်း ၁၃ ရက် (၂၀၁၈ ခုနှစ်၊ နိုဝင်ဘာလ ၂၀ ရက်)အင်္ဂါနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် ဒသမပုံမှန်အစည်းအဝေး ပဉ္စမနေ့ အစီအစဉ်ကို ၁၀းဝဝ နာရီင်ကျင်းပ ပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type='mc'>အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန် အစည်းအဝေးရဲ့ ပဉ္စမနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type='speaker'>အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type='mc'>အားလုံးထိုင်နိုင်ကြပါပြီခင်ဗျား။ အကြိမ် အင်ပြချက်အရ အစည်း (၁၉)ဦးတက်ရောက်တော်ကိုယ်စားလှယ်မြောက်ရန် အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း</speech>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် အမျိုးသားလွှတ်တော် ဒသမပုံမှန်အစည်းအဝေး ပဉ္စမနေ့မှာ လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၉၅) ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း ရဲ့ (၈၇.၀၅)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေးအထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေးရဲ့ ပဉ္စမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော် ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ်(၄)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id='1301'>ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပဉ္စမနေ့ ၂၀-၁၁-၂၀၁၈ ရက်နေ့မှာ အစည်းအဝေးသို့ တက်ရောက်နိုင် ခြင်းမရှိတဲ့ အမျိုးသားလွှတ်တော် ကိုယ်စားလှယ်များရဲ့ ကိုယ်စား မွန်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီဝင် ဖြစ်သူ ကျွန်မ ဒေါ်မြတ်သီတာထွန်း က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်း မရှိသော အမျိုးသားလွှတ်တော်ကိုယ်စားလှယ် များကတော့ ဦးအေးသာအောင်၊ ရခိုင်ပြည်နယ် မဲဆန္ဒနယ်အမှတ်(၆)၊ ဂွမြို့နယ် ကျောက်ချွန်တံတား ဖွင့်ပွဲတက်ရောက်။ ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)၊ ဥပဒေကြမ်း ပူးပေါင်းကော်မတီ အစည်းအဝေးတက်ရောက်။ ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ် အမှတ်(၄)၊ ၎င်းအတိုင်း။ ဒေါ်ကျိန်ငိုက်မန်၊ ချင်းပြည်နယ် မဲဆန္ဒနယ်အမှတ်(၇)၊ ၎င်းအတိုင်း။ ဦးသိန်းလွင်၊ ကချင်ပြည်နယ် မဲဆန္ဒနယ်အမှတ်(၁၀)၊ ၎င်းအတိုင်း။ ဦးဇယ်ခေါင်၊ ကချင်ပြည်နယ် မဲဆန္ဒနယ် အမှတ်(၃)၊ ကိုယ်တိုင်ဆောင်ရွက်ရန်။ ဦးစိုင်းသာစိန်၊ ကယားပြည်နယ် မဲဆန္ဒနယ်အမှတ်(၁၀)၊ ဒေသ ဖွံ့ဖြိုးရေး။ ဒေါက်တာမြသောင်း၊ ပဲခူးတိုင်းဒေသကြီး မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)၊ ကိုယ်တိုင်ဆောင်ရွက်ရန်။ ဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)၊ ခရိုင်မြေစစ် အစည်းအဝေးတက်ရောက်။ ဦးတင်မောင်ဝင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၀)၊ ကျန်းမာရေး။ ဒေါက်တာဦးကြွယ်ကြွယ်၊ မန္တလေးတိုင်းဒေသကြီး မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၄)၊ ကိုယ်တိုင်ဆောင်ရွက်ရန်။ ဦးနောင်နဂျာတန်၊ ကချင်ပြည်နယ် မဲဆန္ဒနယ် အမှတ်(၄)၊ ကိုယ်တိုင်ဆောင်ရွက်ရန်၊ ဦးဝင်းအောင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၃)၊ ကိုယ်တိုင်ဆောင်ရွက်ရန်။ ဦးစောချစ်ဦး၊ ကရင်ပြည်နယ် မဲဆန္ဒနယ်အမှတ်(၃)၊ ဒေသဖွံ့ဖြိုးရေး။ ဦးလားလ်မင်းထန်၊ ချင်းပြည်နယ် မဲဆန္ဒနယ်အမှတ်(၁၀)၊ ဆေးရုံတက်ရောက်။ ဒေါက်တာခင်မောင်ဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၁)၊ ဆေးကုသမှုခံယူနေပါသည်။ ဦးရှေးရယ်ရှုမောင်၊ ကယားပြည်နယ် မဲဆန္ဒနယ်အမှတ်(၂)၊ ကျန်းမာရေး။ ဦးမောင်ကျော်ဇံ၊ ရခိုင်ပြည်နယ် မဲဆန္ဒနယ် အမှတ်(၉)၊ ဒေသဖွံ့ဖြိုးရေး။ ဦးစိုင်းထွန်းအောင်၊ ရှမ်းပြည်နယ် မဲဆန္ဒနယ်အမှတ်(၂)၊ ကိုယ်တိုင် ဆောင်ရွက်ရန်။ ဦးခင်အောင်မြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၈)၊ ကျန်းမာရေးဆေးစစ်ရန်။ ဦးစိုးဝင်း၊ ရခိုင်ပြည်နယ် မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်။ ဦးမိုင်းအုဏ်းခိုင်၊ ရှမ်းပြည်နယ် မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်နှင့် ဒေါက်တာဌေးကြွယ်၊ ရန်ကုန်တိုင်း ဒေသကြီး မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန် တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြု ထားသူ(၄)ဦးနှင့် ယနေ့ ခွင့်ပန်ကြားသူ (၂၅) ဦးဖြစ်ပြီး စုစုပေါင်း ခွင့်ပန်ကြားသူ(၂၉)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြ အပ်ပါတယ်ရှင်။</speech>
<speech type='speaker'>ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပဉ္စမနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၄)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ (၂၅)ဦးဖြစ်၍ အမျိုးသားလွှတ်တော်က စုစုပေါင်းခွင့်ပြုထားသူ (၂၉)ဦးဖြစ်ပြီး ခွင့်မဲ့ ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type='speaker'>လွှတ်တော်က အတည်ပြု တဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value = 'QA'>
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type='speaker'>အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။</speech>
<title>နိုင်ငံပိုင်ငွေကြေး ပိုမိုခိုင်မာလာစေရန်နှင့် တရားမဝင် ငွေကြေးသုံးစွဲမှုများကို ထိန်းချုပ်နိုင်ရန် နိုင်ငံခြားသုံးငွေအား မြန်မာနိုင်ငံတစ်ဝန်းလုံးတွင် ပြည်တွင်း၌ ကျပ်ငွေအဖြစ် လဲလှယ်သုံးစွဲစေရန် တွန်းအားပေးမည့် အစီအမံများ ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type='speaker'>ယခု ကယားပြည်နယ် မဲဆန္ဒနယ်အမှတ်(၉)မှ ဦးစိုးသိန်း က နိုင်ငံပိုင် ငွေကြေး ပိုမိုခိုင်မာလာစေရန်နှင့် တရားမဝင် ငွေကြေးသုံးစွဲမှုများကို ထိန်းချုပ်နိုင်ရန် နိုင်ငံခြားသုံးငွေ အား မြန်မာနိုင်ငံတစ်ဝန်းလုံးတွင် ပြည်တွင်း၌ ကျပ်ငွေအဖြစ် လဲလှယ်သုံးစွဲစေရန် တွန်းအားပေးမည့် အစီအမံများ ရှိ/မရှိ သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='252'>ဦးစိုးသိန်း၊ ကယားပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ဖိတ်ကြားထားသည့် ဧည့်သည် တော်များ မင်္ဂလာပါလို့ ဦးစွာနှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ကယား ပြည်နယ်မှ အမျိုးသားလွှတ်တော်ကိုယ်စားလှယ် ဦးစိုးသိန်း ဖြစ်ပါတယ်။ ဥက္ကဋ္ဌကြီးခင်ဗျား။ တိုင်းပြည်ရဲ့ ငွေကြေးကဏ္ဍမှာ အထောက်အကူဖြစ်စေဖို့ ယခုမေးခွန်း ကိုမေးမြန်းရခြင်း ဖြစ်ပါတယ်။ မေးခွန်းကိုတော့ သြဂုတ်လတည်းက မေးမြန်းခဲ့တဲ့အတွက်ကြောင့် ယခု အခါမှာတော့ တိုင်ပင်နည်းနည်းလွဲသွားနိုင်ပါတယ်။ သို့သော်လည်းပဲ အစိုးရအနေနဲ့ လုပ်သင့်လုပ် ထိုက်သာ လုပ်နေပြီလို့လည်း တွေ့ရှိမျှော်လင့်ရပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိုင်ငံတော်တော်များများမှာ ၎င်းတို့ရဲ့ ပြည်တွင်း သုံးငွေကိုသာ တရားဝင်လက်ခံအသုံးပြုလျက်ရှိကြသည်ကို တွေ့ရပါတယ်။ နိုင်ငံခြားသားများအနေနဲ့ သုံးစွဲရန်လိုအပ်တဲ့ပမာဏကို Money Changer တွေမှာ လဲလှယ်သုံးစွဲကြရပါတယ်။ သို့သော်လည်း 09:0zC_009:08 Visa card, Master card copmeos? 28: qulosofi valộcossos နိုင်ငံမှာ ကားအရောင်းအဝယ် ကားဈေးတွေ၊ အိမ်ခန်းငှားတာတွေ၊ အိမ်ခန်းရောင်းတာတွေ၊ ဟိုတယ် ငှားခတွေနဲ့ လက်ဝတ်ရတနာရောင်းတာတွေ အပါအဝင် နေရာတော်တော်များများမှာ အမေရိကန် ဒေါ်လာနဲ့ ဈေးနှုန်းတွေ တွေ့နိုင်ပြီး မသိမသာရော၊ သိသိသာသာပါ အမေရိကန်ဒေါ်လာကို သုံးစွဲ နေတာ တွေ့နိုင်ပါတယ်။ အိမ်နီးချင်းနိုင်ငံများရော၊ အာရှ၊ ဥရောပ နိုင်ငံတွေမှာပဲဖြစ်ဖြစ် သုံးစွဲရမယ့် ငွေကို မဖြစ်မနေ လဲလှယ်ကြရတယ်ဆိုတာ အားလုံးသိရှိပြီး ဖြစ်ပါတယ်။ ပြည်တွင်းသုံးငွေကို ပိုမိုလှည့်ပတ်သုံးစွဲစေရန် တွန်းအားပေးသင့်ပါတယ်။ Money Changer များအနေနဲ့လည်း ဝန်ဆောင်မှုပိုမိုရရှိလာမှာ ဖြစ်သလို အမေရိကန်ဒေါ်လာ အပါအဝင် နိုင်ငံခြားငွေ တရားမဝင် ဝင်ရောက်စီးဆင်းမှုကိုလည်း သိရှိနိုင်မှာ ဖြစ်ပါတယ်။ သို့ပါ၍ နိုင်ငံပိုင် ငွေကြေး ပိုမိုခိုင်မာလာစေရန်နှင့် တရားမဝင်ငွေကြေးသုံးစွဲမှု ထိန်းချုပ်နိုင်ရန် နိုင်ငံခြားသုံးငွေအား မြန်မာနိုင်ငံတစ်ဝန်းလုံးတွင် ပြည်တွင်း၌ ကျပ်ငွေဖြင့် လဲလှယ်သုံးစွဲစေရန် တွန်းအားပေးမည့် အစီအစဉ်များ ရှိ/မရှိ အမျိုးသားလွှတ်တော် ဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>မေးခွန်းနဲ့ ပတ်သက်ပြီး မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ က ဖြေကြားပေးဖို့ ဖြစ်ပါတယ်။</speech>
ဦးဘိုဘိုငယ် (ဒုတိယဥက္ကဋ္ဌ၊ မြန်မာနိုင်ငံတော်ဗဟိုဘဏ်)။ ။လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာပါစေလို့ ကျွန်တော် ဆုမွန်ကောင်းတောင်းရင်း နှုတ်ခွန်းဆက်သ ဂါရဝပြု အပ်ပါတယ် ခင်ဗျား။ ကျွန်တော်ကတော့ မြန်မာနိုင်ငံတော်ဗဟိုဘဏ် ဒုတိယဥက္ကဋ္ဌ ဦးဘိုဘိုငယ် ဖြစ်ပါတယ်။ ကယားပြည်နယ် မဲဆန္ဒနယ်အမှတ်(၉)၊ အမျိုးသားလွှတ်တော်ကိုယ်စားလှယ် ဦးစိုးသိန်း ရဲ့ ကြယ်ပွင့်ပြ မေးခွန်းဖြစ်တဲ့ နိုင်ငံပိုင်ငွေကြေး ပိုမိုခိုင်မာလာစေရန်နှင့် တရားမဝင် ငွေကြေးသုံးစွဲမှုများကို ထိန်းချုပ် နိုင်ရန် နိုင်ငံခြားသုံးငွေအား မြန်မာနိုင်ငံတစ်ဝန်းလုံးတွင် ပြည်တွင်း၌ ကျပ်ငွေအဖြစ် လဲလှယ်သုံးစွဲ စေရန် တွန်းအားပေးမည့် အစီအမံများ ရှိ/မရှိ သိရှိလိုခြင်းနှင့် စပ်လျဉ်းတဲ့မေးခွန်းကို ဖြေကြားမှာ ဖြစ်ပါတယ်။ လွှတ်တော်ကိုယ်စားလှယ်ကြီးရဲ့ မေးခွန်းကိုဖြေကြားရာမှာ ကျွန်တော်တို့အနေနဲ့ မြန်မာ နိုင်ငံတော်ဗဟိုဘဏ်အနေနဲ့ ပြည်တွင်းသုံးကျပ်ငွေရဲ့ အခန်းကဏ္ဍမလျော့ကျစေဖို့ တစ်နည်းအားဖြင့် ဆိုရင် ပြည်တွင်းမှာ အမေရိကန်ဒေါ်လာသုံးတာများလာတဲ့ Dollarization မဖြစ်လာစေဖို့အတွက်၊ နိုင်ငံအတွင်းမှာ ငွေကြေးတည်ငြိမ်မှုရှိစေဖို့အတွက်၊ နိုင်ငံခြားငွေကြေး လိုအပ်ချက် ပမာဏလျော့ကျ စေဖို့အတွက် နိုင်ငံသားများနဲ့ နိုင်ငံခြားသားတွေရဲ့ ဝယ်ယူသုံးစွဲမှုနဲ့ ပေးချေမှုများအတွက် ဝန်ဆောင်ခ တွေ၊ အခကြေးငွေကောက်ခံမှုတွေ ဒီဟာတွေကို နိုင်ငံတကာနည်းတူ ပြည်တွင်းသုံး ကျပ်ငွေနဲ့သာ ပေးချေပါဆိုပြီးတော့ နိုင်ငံတော်သမ္မတရုံးကို ကျွန်တော်တို့ တင်ပြခွင့်ပြုချက်ရယူပြီးတော့ ၂၈-၅၂၀၁၅ မှာ စာအမှတ် မဗဘ-၁/၁၁၁ (FEMD)/(၉၀၄/၂၀၁၅) နှင့် ပြည်ထောင်စု ဝန်ကြီးဌာနများ အားလုံးနဲ့ တိုင်းဒေသကြီး၊ ပြည်နယ်အစိုးရအဖွဲ့အားလုံးကို ညှိနှိုင်းအကြောင်းကြားခဲ့ပါတယ်။ အဲဒီအခါမှာ ပြည်တွင်းငွေပေးချေမှုများ ဆောင်ရွက်ရာမှာ မြန်မာကျပ်ငွေဖြင့်သာ ဆောင်ရွက်ရန်ကိစ္စနှင့်ပတ်သက်၍ ပိုမိုထိရောက်စွာလိုက်နာနိုင်ဖို့အတွက် ၆-၁၂-၂၀၁၆ မှာလည်း စာအမှတ် ၁၈၄၄/၂၀၁၆ ကို ထုတ်ပြန်ပြီးတော့ ပြည်ထောင်စုဝန်ကြီးဌာနများအားလုံး၊ တိုင်းဒေသကြီး နှင့် ပြည်နယ်အစိုးရများအားလုံးကို ၎င်းတို့ရဲ့ ဆက်စပ်လက်အောက်ခံအဖွဲ့အစည်းများ၊ ဆက်စပ် ဆောင်ရွက်လျက်ရှိတဲ့ အစိုးရနှင့် ပုဂ္ဂလိကလုပ်ငန်းများ၊ အဖွဲ့အစည်းများအတွင်းမှာ ကုန်ပစ္စည်းများ ဝယ်ယူခြင်း၊ ရောင်းချခြင်း၊ ဝန်ဆောင်မှုဆောင်ရွက်ချက်များအတွက် ငွေပေးချေခြင်း၊ ဈေးနှုန်းဖော်ပြ ခြင်း၊ ကျွန်တော်တို့ Location ကိစ္စတွေ၊ အဲဒါတွေကို နိုင်ငံခြားသုံးငွေနဲ့ သတ်မှတ်ဖို့ နိုင်ငံခြားသုံးငွေနဲ့ တောင်းခံ သုံးစွဲခြင်းမပြုဘဲ ပြည်တွင်းသုံးကျပ်ငွေနဲ့သာ ဆောင်ရွက်သွားဖို့ နောက်တစ်ကြိမ် ထပ်မံ ညှိနှိုင်း အကြောင်းကြားခဲ့ပါတယ်။ အဲဒီလိုအခုနက ကိုယ်စားလှယ်ကြီးတင်ပြသွားသလိုပဲ။ ကျွန်တော်တို့ ဗဟိုဘဏ်အနေနဲ့ တော့ မြန်မာနိုင်ငံရဲ့ ငွေကြေးတန်ဖိုး မြင့်မားလာစေရေးနဲ့ ပြည်တွင်းမှာ ဒေါ်လာကို ကျယ်ပြန့်စွာ အသုံးပြုခြင်းကြောင့် ဖြစ်လာနိုင်တဲ့ Dollarization မဖြစ်စေရေးကို အဓိက ရည်ရွယ်ပြီးတော့ ပြည်သူ လူထုလက်ဝယ်မှာရှိတဲ့ အမေရိကန်ဒေါ်လာတွေကို ကျပ်ငွေတွေကို လွယ်လွယ်ကူကူလွှဲပြောင်းနိုင်ဖို့ လဲလှယ်နိုင်ဖို့အတွက် နိုင်ငံခြားသုံးငွေ ဝယ်ယူရောင်းချပေးတဲ့ ငွေလဲကောင်တာ၊ (Money Changer Counter) တွေကို တိုင်းဒေသကြီးများနဲ့ ပြည်နယ်များမှာ ဖွင့်လှစ်ခွင့်ပြု ထားပါတယ်။ ကျွန်တော်တို့ ၃၁-၇-၂၀၁၈ မှာဆိုရင် နိုင်ငံတစ်ဝန်းလုံးမှာ ငွေလဲကောင်တာ (၁၄၃၇)ခု ဖွင့်လှစ်ခွင့်ပြုထားပြီးတော့ အဲဒီ ငွေလဲကောင်တာဘက်မှာ အမေရိကန်ဒေါ်လာ၊ စင်ကာပူဒေါ်လာ၊ ယူရို၊ ထိုင်းဘတ်နှင့် မလေးရှား ရင်းဂစ်တို့ကို လဲလှယ်ခွင့်ပြု ထားပါတယ်။ မြန်မာနိုင်ငံတော် ဗဟိုဘဏ်အနေနဲ့ အခုလို ညွှန်ကြားချက်တွေ ထုတ်ပြန်ထားသော်လည်း၊ စီစဉ်မှုတွေပြုလုပ်ပေးထားသော်လည်း လိုက်နာမှုအားနည်းလျက်ရှိကြောင်း ကျွန်တော် သတိပြုမိ ပါတယ်။ လက်ရှိအခြေအနေမှာ ဟိုတယ်များ၊ စားသောက်ဆိုင်အချို့၊ ပြည်တွင်းမှာ လာရောက်ဖွင့်လှစ် တဲ့ နိုင်ငံခြားရင်းနှီးမြုပ်နှံမှုနဲ့ လာရောက်ဖွင့်လှစ်တဲ့ကျောင်းတွေ၊ နိုင်ငံခြားသားတွေကို တိုက်ခန်းငှား တာတွေ၊ အမှတ်တရပစ္စည်းဆိုင်တွေ၊ အဲဒီ စတဲ့နေရာတွေမှာ ကျပ်ငွေအစား အမေရိကန်ဒေါ်လာနဲ့ ပေးချေဆောင်ရွက်နေသကဲ့သို့ ဝန်ကြီးဌာနများအနေနဲ့ကလည်း မြေငှားရမ်းတဲ့ကိစ္စတွေ၊ နိုင်ငံခြားနဲ့ ဖက်စပ်ရင်းနှီးမြုပ်နှံမှုမှာလည်း မိမိတို့ရရှိမယ့်လုပ်ငန်းဆောင်ရွက်မှု ဝင်ငွေတွေကို နိုင်ငံခြားငွေနဲ့ လက်ခံ ကောက်ခံဆောင်ရွက်နေတာကိုလည်း တွေ့ရှိရပါတယ်။ အဲဒီတော့ ကျွန်တော်တို့ ၇-၈-၂၀၁၈ ရက်နေ့မှာ ကျွန်တော်တို့ စာအမှတ် ၁/၂၀၁၈ နဲ့ ပြည်ထောင်စုဝန်ကြီးဌာနတွေ၊ တိုင်းဒေသကြီး၊ ပြည်နယ်အစိုးရတွေ၊ နေပြည်တော်၊ ရန်ကုန်၊ မန္တလေး စည်ပင်သာယာရေးကော်မတီတွေနဲ့ သူတို့တွေကို စာတွေခွဲဝေပေးပြီးတော့ မိမိရဲ့ လက်အောက်ခံအဖွဲ့အစည်းများကို လိုအပ်သလို ထပ်ဆင့်ညွှန်ကြား ပေးပါရန် အမှာစာ ထပ်မံထုတ်ခဲ့ပါတယ်။ မြန်မာနိုင်ငံတော်ဗဟိုဘဏ် ဥပဒေပုဒ်မ ၆၃ ပါ ပြဋ္ဌာန်းချက်အရလည်းကောင်း၊ ကျွန်တော်တို့ နိုင်ငံခြားစီမံခန့်ခွဲမှု ဥပဒေပုဒ်မ ၈ ပါ ပြဋ္ဌာန်းချက်အရလည်းကောင်း၊ နိုင်ငံတော်အတွင်းမှာ နိုင်ငံခြား ငွေနဲ့ ငွေပေးချေခြင်း၊ လွှဲပြောင်းခြင်းကို သာမန်အားဖြင့် ဆောင်ရွက်ခွင့်မရှိပါဘူး။ ငွေကြေးဖြင့် ပေးချေခြင်း၊ လက်ခံခြင်း၊ လွှဲပြောင်းခြင်းကို ကျပ်ငွေနဲ့သာဆောင်ရွက်ရမည်ဖြစ်ပြီး ဒီလို မဖြစ်မနေ နိုင်ငံခြားငွေဖြင့် ပေးချေခြင်း၊ လွှဲပြောင်းခြင်းများကို ဆောင်ရွက်ရန်လိုအပ်ပါက မြန်မာနိုင်ငံတော် ဗဟိုဘဏ်ရဲ့ ခွင့်ပြုချက်ကို တောင်းခံဆောင်ရွက်သွားရမှာ ဖြစ်ပါတယ်။ တကယ်လို့ မြန်မာနိုင်ငံတော် ဗဟိုဘဏ် နိုင်ငံခြားငွေဖြင့်လွှဲပြောင်းတဲ့အခါမှာ လိုအပ်တဲ့ကိစ္စရပ်များအတွက်ဆိုရင် စာရင်း ပြောင်းနည်းနဲ့သာ အသုံးပြုဖို့ ကျွန်တော်တို့ အဓိကပြောပါတယ်။ (Account Transfer) နည်းနဲ့ ဒီလိုမျိုး Function Note တွေ၊ Cush တွေပေးတာနဲ့စာရင် စာရင်းပြောင်းနည်းနဲ့သာ လုပ်ဆောင်ဖို့ ခွင့်ပြုထားတာ ဖြစ်ပါတယ်။ ပြည်တွင်းသုံးကျပ်ငွေနဲ့ ဆောင်ရွက်ရမှာ တွေ့ရှိရတဲ့ အားနည်းချက်တစ်ခုနဲ့ အခက်အခဲ တစ်ခုက ဘာလဲဆိုတော့ ဟိုတယ်တွေ၊ မြန်မာနိုင်ငံကိုလာရောက်ဖွင့်လှစ်တဲ့ ကျောင်းတွေ၊ လေကြောင်း လိုင်းတွေ၊ ကျောက်မျက်ရတနာအရောင်းဆိုင်တွေက ငွေလဲလှယ်နှုန်းအတက်အကျကြောင့် သူတို့ရဲ့ ဝန်ဆောင်ခတွေ၊ ပစ္စည်းဈေးနှုန်းတွေကို နိုင်ငံခြားငွေဖြင့် ပုံသေသတ်မှတ်ထားပြီးတော့ မြန်မာငွေနဲ့ သတ်မှတ်တာ မကြာခဏပြောင်းလဲရတဲ့အတွက် အနေအထားကို တွေ့မြင်ရပါတယ်။ အဲဒီတော့ နိုင်ငံခြားငွေနဲ့ သတ်မှတ်ထားပြီးတော့ တစ်ခါ မြန်မာငွေနဲ့ ပြန်ပြီးလွှဲပြောင်းယူတဲ့ သူတို့က သူတို့ရဲ့ ငွေလဲလှယ်နှုန်းဟာ ကာမိအောင်ဆိုပြီး ပိုယူထားကြလေ့ရှိတဲ့အတွက် ပြင်ပ ဈေးက မြင့်တက်နေတဲ့အတွက် သုံးစွဲသူတွေ၊ ဝယ်ယူသူတွေကပဲ ဒီဟာကို ဒေါ်လာနဲ့ပဲ ပေးလိုက်တာ ကတော့ ပိုပြီးသက်သာတယ်ဆိုပြီးတော့ ဒေါ်လာနဲ့ပေးချေတာကို တွေ့မြင်ရပါတယ်။ အဲဒီတော့ ကျွန်တော်တို့က နိုင်ငံခြားငွေနဲ့ ဈေးနှုန်းသတ်မှတ်ပြီးတော့ ပေါက်ဈေးထက်ပိုမိုသော နှုန်းထားနဲ့ တွက်ချက်ယူတဲ့လုပ်ငန်းတွေ နိုင်ငံခြားငွေနဲ့ လက်ခံရယူလျက်ရှိတဲ့ ဟိုတယ်တွေ၊ ကျောင်းတွေ၊ ကျောက်မျက်ရတနာဆိုင်တွေ ကြပ်မတ်ကွပ်ကဲဖို့ရာ တိုင်းဒေသကြီးနဲ့ ပြည်နယ်အစိုးရများနှင့် ပူးပေါင်း ပြီးတော့ ဆောင်ရွက်မှသာ အဆင်ပြေမှာ ဖြစ်ပါတယ်။ ဒါကြောင့်မို့လို့ ပြည်တွင်းမှာ ကျပ်ငွေနဲ့သာ သုံးစွဲရန်သာ ညွှန်ကြားချက်ကို လိုက်နာဆောင်ရွက်ခြင်းမရှိလို့ရှိရင် မည်သို့အရေးယူခြင်းကို မည်သည့် ကာလမှ စတင်ခြင်းတို့ကို ပြည်သူလူထုကို ကျွန်တော်တို့ အသိပေးပြီးတော့ ပညာပေးကာလတစ်ခု သတ်မှတ်ပြီးတော့ နောက်ပိုင်းမှာ တင်းတင်းကြပ်ကြပ် အကောင်အထည်ဖော် ဆောင်ရွက်သွားဖို့ စီစဉ် လျက်ရှိပါကြောင်း ကျွန်တော် ဖြေကြားပါတယ်။ အမျိုးသားလွှတ်တော် ဥက္ကဋ္ဌကြီးနှင့်တကွ တက်ရောက် လာကြတဲ့ လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုတောင်းပါတယ်။ ကျေးဇူးတင်ပါတယ်ခင်ဗျား။
<speech type='speaker'>မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်းဝင် များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်လေးဦး မေးမြန်းမယ့် မေးခွန်းများဟာ ပညာရေး ဝန်ကြီးဌာန၊ ပြည်ထောင်စုဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ပြည်ထောင်စု ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
ရခိုင်ပြည်နယ်၊ စစ်တွေတက္ကသိုလ်တွင် အင်္ဂလိပ်စာ မဟာဘွဲ့သင်တန်း M.A (English) ဖွင့်လှစ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း 
<speech type='speaker'>ပထမဦးစွာ ရခိုင်ပြည်နယ် မဲဆန္ဒနယ်အမှတ်(၁)မှ ဦးစိန်အောင် က ရခိုင်ပြည်နယ်၊ စစ်တွေတက္ကသိုလ်တွင် အင်္ဂလိပ်စာ မဟာဘွဲ့ သင်တန်း M.A (English) ဖွင့်လှစ်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1309'>ဦးစိန်အောင်၊ ရခိုင်ပြည်နယ် မဲဆန္ဒနယ်အမှတ်(၁)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများအားလုံး မင်္ဂလာပါခင်ဗျား။ ကတော့ ရခိုင်ပြည်နယ် မဲဆန္ဒနယ်အမှတ်(၁)က အမျိုးသားလွှတ်တော်ကိုယ်စားလှယ် ဦးဝေစိန်အောင် ဖြစ်ပါတယ်။ ကျွန်တော် မေးလိုတာကတော့ စစ်တွေတက္ကသိုလ်တွင် အင်္ဂလိပ်စာ မဟာဘွဲ့သင်တန်း M.A (English) သင်တန်းဖွင့်လှစ်ပေးရန် အစီအစဉ် ရှိ/မရှိ ဆိုတဲ့မေးခွန်း ဖြစ်ပါတယ်။ ရခိုင်ပြည်နယ်၊ စစ်တွေမြို့တွင် ဥပစာကောလိပ်တစ်ခုကို ၁၉၇၃ ခုနှစ်က ဖွင့်လှစ်ခဲ့ပါတယ်။ ၁၉ရရ ခုနှစ်၊ မတ်လတွင် ရခိုင်ပြည်နယ် ဒေသကောလိပ်အဖြစ်သို့ ပုံစံပြောင်းလဲဖွင့်လှစ်ခဲ့ပြီး ၁၉၈၀ ပြည့်နှစ်၊ ဧပြီလတွင် စစ်တွေဒီဂရီကောလိပ်အဖြစ်သို့ တိုးမြှင့်ခဲ့၍ ၁၉၉၆ ခုနှစ်၊ စက်တင်ဘာလတွင် စစ်တွေတက္ကသိုလ်အဖြစ်သို့ တိုးမြှင့်ဖွင့်လှစ်ခဲ့ရာ (၂၂)နှစ်တိုင်တိုင်ရှိခဲ့ပါပြီ ဖြစ်ပါတယ်။ စစ်တွေ တက္ကသိုလ်ကို စစ်တွေမြို့ပြင်အနီးအနား အနောက်ဘက်ရှိ (၃၀၉)ဧကကျော်ရှိတဲ့ မြေကွက်ပေါ်တွင် တည်ဆောက်ထားခြင်းဖြစ်ပြီး ကျယ်ကျယ်ဝန်းဝန်းရှိလှပါတယ်။ ဆရာ၊ ဆရာမ အဆောင်များလည်း အတော်အသင့်ရှိ၍ ဘွဲ့နှင်းသဘင်ခန်းမလည်း ရှိပြီးဖြစ်ပါတယ်။ ၂၀၁၀ ပြည့်နှစ်တွင် ဘွဲ့ကြို၊ ဘွဲ့လွန် ကျောင်းသားပေါင်း (၄၇၈၇)ဦး၊ အဝေးသင်တက္ကသိုလ်ကျောင်းသားပေါင်း (၁၀၀၀၀)ကျော်ခန့် သင်ကြား ခဲ့ပါတယ်။ စစ်တွေတက္ကသိုလ်နှစ်ပတ်လည်မဂ္ဂဇင်းနှင့် စစ်တွေသုတေသန၊ တက္ကသိုလ်သုတေသန ဂျာနယ်တို့ကိုလည်း ထုတ်ဝေလျက်ရှိပါတယ်။ ဥက္ကဋ္ဌကြီးခင်ဗျား။ စစ်တွေတက္ကသိုလ်တွင် အထူးပြု ဘာသာ (၁၈)မျိုးထက်မနည်း သင်ကြား လျက်ရှိပြီး ဓာတုဗေဒ၊ ရူပဗေဒ၊ သင်္ချာ၊ သတ္တဗေဒ၊ ရုက္ခဗေဒ၊ သမိုင်း၊ မြန်မာစာ၊ ဘူမိဗေဒ စသည်ဖြင့် (၈)ခုထက်မနည်းသော ဘာသာရပ်များအတွက် မဟာဘွဲ့ သင်တန်းများ ဖွင့်လှစ်သင်ကြားပေးလျက် ရှိပါတယ်။ စစ်တွေတက္ကသိုလ်တွင် ပါမောက္ခချုပ်၊ ဒုတိယပါမောက္ခချုပ်များ၊ ပါမောက္ခဌာနမှူးများ အပါအဝင် ကထိက၊ လက်ထောက်ကထိက၊ နည်းပြ၊ သရုပ်ပြ၊ ဆရာ၊ ဆရာမများ စုစုပေါင်း (၂၀၀) ကျော်ခန့် ခန့်ထားပြီးဖြစ်ပါတယ်။ သို့သော် အထူးလိုအပ်လျက်ရှိသော ဘွဲ့လွန်မဟာသင်တန်းတစ်ခုမှာ အင်္ဂလိပ်စာ မဟာဘွဲ့ သင်တန်း ဖြစ်ပါတယ်။ အင်္ဂလိပ်စာ မဟာဘွဲ့သင်တန်းကို ဖွင့်လှစ်နိုင်ပါက ရခိုင်ပြည်နယ်မှ တက်ရောက်မည့် ကျောင်းသူ၊ ကျောင်းသားများ အများအပြားရှိနေမှာ ဖြစ်ပါတယ်။ Power Point သုံးခွင့်ပြုပါခင်ဗျား။ ဒါ စစ်တွေတက္ကသိုလ်ကြီးဖြစ်ပါတယ်။ ဒါ ပါမောက္ခချုပ်နဲ့ ကျွန်တော်တို့ ပညာရေးကော်မတီနဲ့ ဆွေးနွေးခဲ့တာ ရိုက်ထားတဲ့ဓာတ်ပုံ ဖြစ်ပါတယ်။ ပိတ်လို့ရပါပြီ ခင်ဗျား။ ဥက္ကဋ္ဌကြီးခင်ဗျား။ ရန်ကုန်တက္ကသိုလ်များသို့ သွားရောက်သင်ကြားရာ၌ သွားရေးလာရေး အခက်အခဲရှိခြင်း၊ နေထိုင်တည်းခိုရေး အခက်အခဲရှိခြင်း၊ ငွေကြေး အလွန်အမင်းကုန်ကျခြင်းတို့ကြောင့် စိန်ခေါ်မှုများစွာနဲ့ ရင်ဆိုင်နေရပါတယ်။ ယခုနှစ် မိုးဦးပိုင်းကဆိုလျှင် စစ်တွေမြို့မှ ဆရာမတစ်ဦးက အင်္ဂလိပ်စာ မဟာဘွဲ့သင်တန်းဝင်ခွင့်စာမေးပွဲဖြေဆိုရန် ရန်ကုန်သို့ သွားရောက်ရာ၌ အခက်အခဲများ ရှိသည်သာမက နစ်နာဆုံးရှုံးမှုများလည်း ကြုံတွေ့ခဲ့ရပါတယ်။ သူမသည် ဝင်ခွင့်ရေးဖြေစာမေးပွဲကို ဖြေဆိုခဲ့ပြီးနောက် (၁၀)ရက်အကြာတွင် စစ်ဆေးမည့် လူတွေ့စာမေးပွဲဖြေဆိုရန် ရန်ကုန်မြို့ သို့ သွားရာတွင် မုန်တိုင်းကာလနှင့်ကြုံနေရ၍ စစ်တွေလေဆိပ်သို့ (၃) ကြိမ်၊ (၃)ခါ ဆင်းခဲ့ရပြီး လေယာဉ် ခရီးစဉ်များ ဖျက်သိမ်းမှုကြောင့် (၃)ရက် ကြို သွားခဲ့သည့် ခရီးစဉ်တွင် လူတွေ့စစ်ဆေးမည့် နေ့လယ် တွင်မှ ရန်ကုန်သို့ ရောက်ရှိခဲ့ရပါတယ်။ ပင်ပန်းနွမ်းနယ်မှုကြောင့် နာမကျန်းဖြစ်သွားပြီး ကောင်းစွာ မဖြေနိုင်ခဲ့၍ သင်တန်းနှင့်လွဲခဲ့ရပါတယ်။ ထိုသို့ ဆုံးရှုံးမှုများမဖြစ်ရအောင် ရခိုင်ပြည်နယ်မှ ကျောင်းသူ၊ ကျောင်းသားများအတွက် စစ်တွေတက္ကသိုလ်တွင် အင်္ဂလိပ်စာ မဟာဘွဲ့ သင်တန်းတစ်ခု ဖွင့်လှစ်ရန် မဖြစ်မနေလိုအပ်နေပါတယ်။ ဥက္ကဋ္ဌကြီးခင်ဗျား။ ရခိုင်ပြည်နယ်တွင် ဖ.ဆ.ပ.လခေတ် ၁၉၅၄ ခုနှစ်ကတည်းက ကျောက်ဖြူ မြို့နယ်၌ ဥပစာကောလိပ်တစ်ခု ဖွင့်လှစ်ခဲ့သော်လည်း ၁၉၆၃ ခုနှစ်တွင် ပိတ်သိမ်းခံခဲ့ရပါတယ်။ ထို့နောက် (၁၀)နှစ်အကြာ၊ စစ်တွေမြို့တွင် ကောလိပ်၊ တက္ကသိုလ်များ ဖွင့်လှစ်ပေးခဲ့သော်လည်း မိမိ သင်ယူလိုသော ဘာသာရပ်များကို တခြား တိုင်းဒေသကြီး၊ ပြည်နယ်များသို့ သွားရောက်ပညာသင်ကြား နေရသည်မှာ လွန်စွာ စိတ်မချမ်းမြေ့ဖွယ်ဖြစ်နေရပါတယ်။ ထို့ကြောင့် ရခိုင်ပြည်နယ်မှ ကျောင်းသူ၊ ကျောင်းသားများ၊ ဘွဲ့လွန်အင်္ဂလိပ်စာသင်တန်းကို ကိုယ့်ဒေသတွင် တက်ရောက်သင်ကြားနိုင်ရေးအတွက် စစ်တွေတက္ကသိုလ်တွင် အင်္ဂလိပ်စာ မဟာဘွဲ့ သင်တန်းတစ်ခု ဖွင့်လှစ်ပေးရန် အစီအစဉ် ရှိ/မရှိကို မေးမြန်းအပ်ပါတယ်ခင်ဗျား။ အားလုံး ကျေးဇူးတင် ပါတယ်။ စစ်တွေတက္ကသိုလ် မြင်ကွင်းပုံ (C) ပါမောက္ခချုပ်၊ ပညာရေးကော်မတီနှင့် ဆွေးနွေးခြင်းမှ အမှတ်တရဓာတ်ပုံ (င-၁)</speech>
<title>ရှမ်းပြည်နယ်၊ ကျိုင်းတုံမြို့၊ အမှတ်(၁)အခြေခံပညာအထက်တန်းကျောင်းတွင် ပျက်စီးယိုယွင်းနေသည့် ဟောခန်းမကိုဖျက်ပြီး အသစ်တည်ဆောက်ပေးရန်နှင့် လိုအပ်နေသည့် သန့်စင်ခန်းများကို ထပ်မံ တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၆)မှ ဒေါက်တာစိုင်းဆိုင်ကျောက်ဆမ် က ရှမ်းပြည်နယ်၊ ကျိုင်းတုံမြို့၊ အမှတ်(၁) အခြေခံပညာအထက်တန်းကျောင်းတွင် ပျက်စီးယိုယွင်း နေသည့် ဟောခန်းမကိုဖျက်ပြီး အသစ်တည်ဆောက်ပေးရန်နှင့် လိုအပ်နေသည့် သန့်စင်ခန်းများကို ထပ်မံတည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='150'>ဒေါက်တာစိုင်းဆိုင်ကျောက်ဆမ်၊ ရှမ်းပြည်နယ် မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီး၊ အမျိုးသားလွှတ်တော် ကိုယ်စားလှယ်ကြီးများကို မင်္ဂလာပါလို့ ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်း ပြည်နယ် မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဒေါက်တာစိုင်းဆိုင်ကျောက်ဆမ် ဖြစ်ပါတယ်။ ဥက္ကဋ္ဌကြီးရဲ့ ခွင့်ပြုချက်အရ ရှမ်းပြည်နယ်၊ ကျိုင်းတုံမြို့၊ အမှတ်(၁) အခြေခံပညာ အထက်တန်းကျောင်းမှာ ပျက်စီးယိုယွင်းနေတဲ့ ဟောခန်းမကိုဖျက်ပြီး အသစ်တည်ဆောက်ပေးရန်နှင့် လိုအပ်တဲ့သန့်စင်ခန်းများကို ထပ်မံတည်ဆောက်ပေးရန် အစီအစဉ်နှင့် စပ်လျဉ်းပြီး မေးမြန်းသွားမှာ ဖြစ်ပါတယ်ခင်ဗျား။ လေးစားအပ်တဲ့ ဥက္ကဋ္ဌကြီးခင်ဗျား။ အမှတ်(၁) အခြေခံပညာအထက်တန်းကျောင်းဟာ ယခင်ကျောင်းများ ပြည်သူပိုင်မသိမ်းခင်ကတည်းက တည်ရှိနေတဲ့ အစိုးရအထက်တန်းကျောင်းဖြစ်ပါတယ်။ စော်ဘွားများရဲ့ Stute High School ဖြစ်ပါတယ်။ သက်တမ်းကြာမြင့်ပြီ ဖြစ်တဲ့အတွက်ကြောင့် အဆောက်အအုံများ ဟောင်းနွမ်းယိုယွင်းပျက်စီးလျက်ရှိပါတယ်။ ဟောခန်းမကြီးကတော့ လိုအပ်ချက်အရ ထပ်မံတည်ဆောက်တဲ့ အဆောက်အအုံဖြစ်ပါတယ်။ ကျောင်းတွင်းဟောပြောပွဲများ ပြုလုပ်ရန်၊ အခမ်းအနားများပြုလုပ်ရန်နဲ့ ကျောင်းသားများအတွက် မိုးလုံလေလုံအားကစားကွင်း လိုအပ်သဖြင့် ၁၉၇၉ ခုနှစ်မှာ မိဘများရဲ့ ထည့်ဝင်ငွေနဲ့ ထပ်မံတည်ဆောက်တဲ့ အဆောက်အအုံ ဖြစ်ပါတယ်။ (၃၀ x ၁၀၀ x ၁၂)ပေ သစ်သားတိုင် အုတ်ညှပ်အဆောက်အအုံ ဖြစ်ပါတယ်။ ၁၉၇၉ ခုနှစ်ကတည်းက တည်ဆောက်ထားသဖြင့် သက်တမ်း နှစ်(၄၀)ရှိပြီ ဖြစ်ပါတယ်။ ဒေသမှာထွက်တဲ့ သစ်များဖြင့်သာ ဆောက်လုပ်ထားသဖြင့် သစ်သားတိုင်များ၊ တံခါးပေါင်များ၊ ပြတင်းပေါက် ကျည်းခွေ၊ ပေါင်ခွေများ ခြစားထားပါတယ်။ တချို့ နေရာများ တိုင်လုံးပင်မရှိတော့ပါ။ အမိုးနှင့် ထုပ်၊ ဒိုင်းများလည်း အလားတူ ခြစားထားပြီး အချို့နေရာများမှာ ကျိုးပဲ့လျက်ရှိပါတယ်ခင်ဗျား။ ဟောခန်းမကြီး ပျက်စီးနေပုံများကို Power Point ဖြင့် ပြသခွင့်ပြုပါရန် တောင်းခံအပ်ပါ တယ်ခင်ဗျား။ ဒါ ထုပ်၊ ဒိုင်းများ ပျက်စီးနေတဲ့ပုံဖြစ်ပါတယ်။ ထုပ်၊ ဒိုင်းများ ခြစားနေသဖြင့် ကျိုးကျ နေပါတယ်ခင်ဗျား။ အဲဒါ ထုပ်၊ ဒိုင်း ကျိုးကျနေတဲ့ပုံ ဖြစ်ပါတယ်ခင်ဗျား။ အဲဒါ ခြစားထားတဲ့တိုင်များ ဖြစ်ပါတယ်ခင်ဗျား။ ဒါလည်း သစ်သား တော်တော်များများ ခြစားထားပါတယ်ခင်ဗျား။ တချို့ နေရာမှာ တိုင်လုံးတွေမရှိတော့ဘူး။ တိုင်လုံးပါ ခြစားလို့ ကုန်သွားပါတယ်ခင်ဗျား။ အဲဒါ ပြတင်းပေါက် ကျည်းပေါင်ခွေများ ဖြစ်ပါတယ်ခင်ဗျား။ ဒါက မိုးရေကြောင့် ပျက်စီးသွားလို့ တက်မယ့်လူလည်း မရှိတော့ပါဘူးခင်ဗျား။ တံခါးရွက်တွေလည်း မရှိတော့ဘူး။ အဲဒါ ကျောင်းအုပ်ကြီးမှာလည်း ၎င်း အန္တရာယ်ရှိတဲ့ ဟောခန်းအနီးသို့ သွားလာခြင်း၊ ဖြတ်သန်းသွားလာခြင်းမပြုအောင် ကြိုးတန်းများဖြင့် ကာရံထားတာကို တွေ့ရှိရပါတယ်။ သတိပေးစာတန်းများလည်း ချိတ်ဆွဲထားတာကို တွေ့ရှိရပါတယ်။ ကျောင်းသားများအတွက် အန္တရာယ်ဆောင်ဖြစ်နေသဖြင့် ဟောခန်းမကြီးကို ဆောလျင်စွာ ဖျက်ပစ်ပြီး ဖျက်ရန်လိုအပ်ပါတယ်။ အ.ထ.က(၁)ဟာ မြို့ရဲ့ အထင်ကရကျောင်း တစ်ကျောင်းဖြစ်ခြင်း၊ ကျောင်းသားဦးရေ များပြားခြင်း၊ ဟောပြောပွဲများ ပြုလုပ်ရန်လိုအပ်ခြင်း၊ ကျောင်းသားများအတွက်လည်း မိုးလုံလေလုံ အားကစားခန်းမ လိုအပ်နေတဲ့အတွက်ကြောင့် ဟောခန်းမကြီးကို အသစ်တည်ဆောက်ပေးရန် လိုအပ် လျက်ရှိပါတယ်။ သန့်စင်ခန်းအချို့မှာလည်း ကြမ်းခင်းများ ကွဲအက်နေပြီး ကျွံကျနေနိုင်တဲ့ အခြေအနေမှာ ဖြစ်ပါတယ်။ ကျောင်းသားများအတွက် အန္တရာယ်ရှိနေသဖြင့် ကျောင်းအုပ်ကြီးမှ ထိုအန္တရာယ်ရှိတဲ့ သန့်စင်ခန်းများ (၁၀)ခန်းကျော်ကို အသုံးမပြုနိုင်အောင် အသေပိတ်ထားတာကို တွေ့ရှိရပါတယ်။ သန့်စင်ခန်း လုံလောက်မှုမရှိတဲ့အတွက် အသစ်ထပ်မံတည်ဆောက်ပေးရန် လိုအပ်လျက် ရှိပါတယ်။ သို့ဖြစ်ပါသဖြင့် ကျိုင်းတုံမြို့၊ အမှတ်(၁)အခြေခံပညာ အထက်တန်းကျောင်းမှာ ပျက်စီး ယိုယွင်းနေပြီးဖြစ်တဲ့ အန္တရာယ်ရှိ ဟောခန်းမကိုဖျက်ပြီး အသစ်ပြန်လည်တည်ဆောက်ပေးရန်နှင့် လိုအပ်နေတဲ့သန့်စင်ခန်းများကို ထပ်မံတည်ဆောက်ပေးရန် အစီအစဉ်များကို မြို့လူထုကိုယ်စား လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။ အန္တရာယ်ရှိကြောင်း ဆိုင်းဘုတ် ပြပုံ (စ-၂) ဟောခန်းအန္တရာယ်ဆောင် ဤအဆောင်အနီးအနားတွင် မည်သူမှ နားခြင်း၊ရပ်ခြင်း၊ ထိုင်ခြင်း၊အော့ကစားခြင်းမပြုရ။ ကျောင်းအုပ်ကြီး အမှတ်(၁)အခြေခံပညာအထက်တန်းကျောင်း ကျိုင်းတုံမြို့ မြန်မာပြည်တစ်ပြည်လုံး အခြေခံပညာအထက်တန်းကျောင်းတွင် (ဓာတုဗေဒ၊ ရူပဗေဒ၊ ဇီဝဗေဒ) သိပ္ပံ ဘာသာရပ်များကို သိပ္ပံခန်းတွင် လက်တွေ့သင်ကြားခြင်းများကို ပြန်လည်၍ အလေးပေး ဆောင်ရွက် ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း ၆။</speech>
<speech type='speaker'>ဆက်လက်ပြီး ချင်းပြည်နယ် မဲဆန္ဒနယ်အမှတ်(၈)မှ ဦးမာန်လောမောင်း က မြန်မာပြည်တစ်ပြည်လုံး အခြေခံပညာအထက်တန်းကျောင်းတွင် (ဓာတုဗေဒ၊ ရူပဗေဒ၊ ဇီဝဗေဒ) သိပ္ပံဘာသာရပ်များကို သိပ္ပံခန်းတွင် လက်တွေ့သင်ကြားခြင်းများကို ပြန်လည်၍ အလေးပေး ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1236'>ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော လွှတ်တော်ဥက္ကဋ္ဌနှင့်တကွ အားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သ ဂါရဝပြု အပ် ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၈) မင်းတပ်မြို့မှ အမျိုးသားလွှတ်တော် ကိုယ်စားလှယ် ဦးမာန်လောမောင်း ဖြစ်ပါတယ်။ ဥက္ကဋ္ဌကြီးခင်ဗျား။ မြန်မာပြည်တစ်ပြည်လုံး အခြေခံပညာဦးစီးဌာန လက်အောက် အခြေခံ ပညာအထက်တန်းကျောင်း၊ အခြေခံပညာအထက်တန်းကျောင်း(ခွဲ)များတွင် သိပ္ပံခန်းလက်တွေ့ (ဓာတု ဗေဒ၊ ရူပဗေဒ၊ ဇီဝဗေဒ) ဘာသာများကို အလေးပေးသင်ကြားခြင်း မရှိသည်ကို တွေ့ရှိရပါတယ်။ ကျွန်တော်တို့ ချင်းပြည်နယ်၊ မင်းတပ်မြို့ပေါ်မှ အ.ထ.က များကိုလည်း မေးတဲ့အခါ သိပ္ပံပစ္စည်းမပြည့်စုံ သဖြင့် မသင်ကြားကြကြောင်း ပြောကြားပါတယ်။ ကမ္ဘာမှာ တီထွင်ကြသူများဖြစ်တဲ့ သိပ္ပံပညာရှင် များသည် ဟိုတုန်းက တက္ကသိုလ်၊ ကောလိပ်မရှိသေးသဖြင့် ရေးတတ်၊ ဖတ်တတ် သင်ယူကြရာမှာ မိမိတို့ရဲ့ အိမ်တွင် ဓာတ်ခွဲခန်း၊ သိပ္ပံလက်တွေ့ခန်းပြုလုပ်ကာ ဓာတ်ခွဲခန်းများမှ Critical Thinking လို့ခေါ်တဲ့ တီထွင်ကြံဆလိုသည့် အတွေးအခေါ်များရရှိကာ ထိုမှတစ်ဆင့် ကမ္ဘာကျော်တီထွင်သူများ ဖြစ်လာကြသလို သူတို့၏ ကိုယ်ရေးမှတ်တမ်းကို လေ့လာခြင်းအားဖြင့်သိရှိရပါတယ်။ အခြေခံပညာအထက်တန်းကျောင်း၊ အခြေခံပညာအထက်တန်းကျောင်း(ခွဲ)များတွင် သိပ္ပံခန်း လက်တွေ့သင်ကြားရန် များလည်း ရေးဆွဲပေးထားပြီးဖြစ်ပါတယ်။ သို့သော်လည်း သိပ္ပံဆရာ များသည် သိပ္ပံလက်တွေ့ကို သင်ကြားခြင်းမပြုဘဲ သိပ္ပံလက်တွေ့သင်ကြားသည်ဟု အစီရင်ခံတင်ပြ တာတွေကိုလည်း တွေ့ရှိရပါတယ်။ သိပ္ပံလက်တွေ့များဖြစ်သည့် (ဓာတုဗေဒ၊ ရူပဗေဒ၊ ဇီဝဗေဒ) သင်ကြားပေးပါတဲ့ ကလေးများရဲ့ ပေါင်းစပ်ညှိနှိုင်းတတ်မှု၊ တွေးခေါ်တီထွင်ကြံဆမှု အတွေးအခေါ် များကိုရရှိကာ နောင်အနာဂတ်တွင် အခုပညာသင်ယူနေသောကလေးများသည် တည်ထောင်သူများ ဖြစ်လာနိုင်ပါတယ်။ သိပ္ပံလက်တွေ့ သင်ကြားမပေးခြင်းသည် ကလေးများ၏ တွေးခေါ်ကြံဆတီထွင် လိုသည့် စိတ်ကူးစိတ်သန်းများကို ပိတ်ပင်ရာရောက်သည်ဟု ယူဆပါသည်။ အခြေခံပညာဦးစီးဌာနမှ ပညာရေးစိစစ်ရေးအဖွဲ့မှလည်းပဲ မသိကျိုးကျွန်ပြု နေသည်ကို တွေ့ရှိရပါတယ်။ သို့ဖြစ်၍ မြန်မာတစ်ပြည်လုံး အခြေခံပညာဦးစီးဌာနအောက် အခြေခံပညာအထက်တန်း ကျောင်းနှင့် အခြေခံပညာအထက်တန်းကျောင်း(ခွဲ)များတွင် သင်ယူနေကြသောကလေးများ တွေးခေါ် ကြံဆတီထွင်လိုသည့် အတွေးအခေါ်များရရှိစေရန် သိပ္ပံလက်တွေ့ (ဓာတုဗေဒ၊ ရူပဗေဒ၊ ဇီဝဗေဒ) များကို ပြန်လည်၍ အလေးပေး သင်ကြားပေးရန် အစီအစဉ် ရှိ/မရှိ မေးခွန်းကို မေးမြန်းလိုပါတယ်။ အားလုံးကို ကျေးဇူးတင်ပါတယ်။</speech>
<title>ပညာရပ်ဝေါဟာရများ (Scientific and Technicd Terms) အတွဲများကို ပြန်လည်ဆန်းစစ်ခြင်း၊ ပြန်လည် တည်းဖြတ်ခြင်းနှင့် ဖြည့်စွက်ခြင်းများပြု ကာ ပိုမိုခေတ်မီ ပြည့်စုံသော ပညာရပ်ဝေါဟာရ အဘိဓာန်အဖြစ် ထုတ်ဝေဖြန့်ချိပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ချင်းပြည်နယ် မဲဆန္ဒနယ်အမှတ်(၂)မှ ဦးရန်အောရ် က ပညာရပ်ဝေါဟာရများ (Scientific and Technicd Terms) အတွဲများကို ပြန်လည်ဆန်းစစ်ခြင်း၊ ပြန်လည်တည်းဖြတ်ခြင်းနှင့် ဖြည့်စွက်ခြင်းများပြု ကာ ပိုမိုခေတ်မီ ပြည့်စုံသော ပညာရပ်ဝေါဟာရ အဘိဓာန်အဖြစ် ထုတ်ဝေဖြန့်ချိပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1231'>ဦးရန်အောရ်၊ ချင်းပြည်နယ် မဲဆန္ဒနယ်အမှတ်(၂)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနှင့်တကွ ကြွရောက်လာတဲ့ ပညာရေးဝန်ကြီးဌာန၊ ပြည်ထောင်စုဝန်ကြီး၊ လွှတ်တော် ကိုယ်စားလှယ်များ၊ လေ့လာသူများအားလုံးကို မင်္ဂလာပါလို့ ကြိုဆိုနှုတ်ခွန်းဆက်သအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးရန်အောရ် ဖြစ်ပါတယ်။ ကျွန်တော် မေးချင်တဲ့မေးခွန်းကတော့ ပညာရပ်ဝေါဟာရများ၊ ပညာရပ် ဆိုင်ရာဝေါဟာရများ (Scientific and Technical Terms) အတွဲများကို ပြန်လည်ဆန်းစစ်ခြင်း၊ ပြန်လည်တည်းဖြတ်ခြင်းနှင့် ဖြည့်စွက်ခြင်းများပြုလုပ်ကာ ပိုမိုခေတ်မီပြည့်စုံတဲ့ ပညာရပ်ဝေါဟာရ အဘိဓာန်အဖြစ် ထုတ်ဝေဖြန့်ချိပေးရန် အစီအစဉ် ရှိ/မရှိကို သိရှိလိုခြင်းပဲ ဖြစ်ပါတယ်။ အကျိုးအကြောင်းတင်ပြချက်အနေနဲ့ကတော့ တက္ကသိုလ်အသီးသီးမှ ပညာရှင်များ၊ အစိုးရ ဌာနအသီးသီးမှ ပညာရှင်များနှင့် ပြင်ပပညာရှင်များ စုဝေးညှိနှိုင်းပြီး ပြုစုထားတဲ့ ပညာရပ်ဝေါဟာရများ သို့မဟုတ် ပညာရပ်ဆိုင်ရာဝေါဟာရများ (Scientific and Technical Terms) အတွဲပေါင်း(၈)တွဲကို ပညာရေးဝန်ကြီးဌာန၊ အဆင့်မြင့်ပညာဦးစီးဌာနက တာဝန်ယူပြီးတော့ ၁၉၇၁ ခုနှစ်၊ အောက်တိုဘာလ မှစတင်ပြီးတော့ တက္ကသိုလ်များ ပုံနှိပ်တိုက်ကနေပြီးတော့ ထုတ်ဝေခဲ့ပါတယ်။ ပညာရပ်ဝေါဟာရများ အတွဲလိုက်ထုတ်ဝေမှုကတော့ အောက်ပါအတိုင်းဖြစ်ပါတယ်။ (က)အနေနဲ့ကတော့ A နှင့် B ၊ A နှင့် B အတွဲကို ၁၉၇၁ ခုနှစ်၊ အောက်တိုဘာလမှာ အုပ်ရေ(၅၀၀၀) ထုတ်ဝေပါတယ်။ စာမျက်နှာ ၁၅၈ ရှိပါ တယ်။ (ခ)အနေနဲ့ကတော့ C ၊ C အက္ခရာကို ၁၉၇၂ ခုနှစ်၊ မေလမှာ အုပ်ရေ(၅၀၀၀) ထုတ်ပြီးတော့ စာမျက်နှာ ၁၃၆ ရှိပါတယ်။ နောက်တစ်ခါ (ဂ)အနေနဲ့ D နဲ့ E, F ဒီအတွဲကို ၁၉၇၂ ခုနှစ်၊ ဇူလိုင်လမှာ အုပ်ရေ(၅၀၀၀) ထုတ်ပြီးတော့ စာမျက်နှာအားဖြင့် ၁၉၆ မျက်နှာ ရှိပါတယ်။ နောက်အခါ (ဃ)အနေနဲ့ကတော့ G, H, I, J, K အဲဒီအတွဲကို ၁၉၇၃ ခုနှစ်၊ မေလမှာ အုပ်ရေ (၅၀၀၀) ထုတ်ပြီးတော့ ၁၄၂ မျက်နှာ ရှိပါတယ်။ (င)အနေနဲ့ကတော့ L, M, N ဒီအက္ခရာ အတွဲကို ၁၉၇၃ ခုနှစ်၊ ဇူလိုင်လမှာ အုပ်ရေ(၅၀၀၀) ထုတ်ပြီးတော့ စာမျက်နှာအားဖြင့် ၁၅၂ မျက်နှာ ရှိပါတယ်။ နောက် (စ)အနေနဲ့ O, P, Q ကို ၁၉၇၃ ခုနှစ်၊ စက်တင်ဘာလမှာ အုပ်ရေ (၅၀၀၀) ထုတ်ပြီးတော့ စာမျက်နှာအားဖြင့် ၁၃၆ ရှိပါတယ်။ နောက်အခါ (ဆ)အနေနဲ့ကတော့ R, S အတွဲ ကိုတော့ ၁၉၇၄ ခုနှစ်၊ ဖေဖော်ဝါရီလမှာ အုပ်ရေ(၅၀၀၀) ထုတ်ပြီးတော့ စာမျက်နှာအားဖြင့် ၁၆၅ မျက်နှာရှိတယ်။ နောက် (ဇ)အနေနဲ့ကတော့ T, U, V, W, X, Y, Z အဲဒီစာလုံးတွဲတွေကို ၁၉၇၄ ခုနှစ်၊ အောက်တိုဘာလမှာ အုပ်ရေ(၅၀၀၀) ထုတ်ပြီးတော့ စာမျက်နှာအားဖြင့် ၁၁၆ မျက်နှာ ရှိပါတယ်။ ဒီပညာရပ်ဝေါဟာရများသည် တက္ကသိုလ်ဘာသာရပ်များအတွက်ဖြစ်စေ၊ ဘာသာပြန်သူများ အတွက်ဖြစ်စေ၊ မြန်မာစာ၊ မြန်မာစကားအတွက်ဖြစ်စေ မရှိမဖြစ်လိုအပ်တဲ့ ဝေါဟာရများဖြစ်ပါတယ်။ ယခုအခါ နှစ်ပေါင်း(၅၀)နီးပါး ကြာမြင့်ပြီဖြစ်တဲ့အတွက် ဤကာလအတွင်း တက္ကသိုလ်ဘာသာရပ် အသစ် အမြောက်အမြားလည်း ပေါ်ထွက်လာလျက်ရှိပါတယ်။ ဗုဒ္ဓဘာသာ၊ ခရစ်ယာန်ဘာသာ စတဲ့ ဘာသာတရား ဝေါဟာရများကိုလည်း ထည့်သွင်းပေးနိုင်မယ်ဆိုပါက အကျိုးများစွာ ဖြစ်ထွန်းမှာဖြစ်ပါတယ်။ ဒါကြောင့်မို့လို့ ပညာရပ်ဝေါဟာရများကို အတွဲလိုက်ပြန်လည် ထုတ်ဝေပေးနိုင်ပါရန် ဥက္ကဋ္ဌကြီး မှတစ်ဆင့် သက်ဆိုင်ရာသို့ မေးမြန်းခြင်းဖြစ်ပါတယ်။ ကျေးဇူးတင်ပါတယ်။</speech>
<speech type='speaker'>မေးခွန်းများနဲ့ ပတ်သက်ပြီး ပညာရေးဝန်ကြီးဌာန၊ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id='16'>ဒေါက်တာမျိုးသိမ်းကြီး (ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ဧည့်သည် တော်များအားလုံးကို မင်္ဂလာပါလို့ ပထမဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ပညာရေးဝန်ကြီးဌာန ပြည်ထောင်စုဝန်ကြီး ဒေါက်တာမျိုးသိမ်းကြီး ဖြစ်ပါတယ်။ အမျိုးသားလွှတ်တော် ကိုယ်စားလှယ်(၄)ဦး မေးမြန်းသွားတဲ့ မေးခွန်းတွေနဲ့ပတ်သက်ပြီးတော့မှ ပြန်လည်ရှင်းလင်း ဆွေးနွေး တင်ပြသွားမှာဖြစ်ပါတယ်။ ပထမဦးစွာ ရခိုင်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးဝေစိန်အောင် ၏ ရခိုင်ပြည်နယ်၊ စစ်တွေတက္ကသိုလ်တွင် အင်္ဂလိပ်စာ မဟာဘွဲ့ သင်တန်း M.A (English) ဖွင့်လှစ်ပေးရန် အစီအစဉ် ရှိ/မရှိ မေးခွန်းအပေါ် ပြန်လည်ရှင်းလင်း တင်ပြခွင့်ပြုဖို့လို့ အတွက် တင်ပြအပ်ပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပြုဖို့လို့အတွက် လေးစားစွာ တင်ပြအပ်ပါ တယ်ခင်ဗျား။ ၂၀၁ရ - ၂၀၁၈ ပညာသင်နှစ် ယမန်နှစ်က ၂၀၁ရ ခုနှစ်၊ ဒီဇင်ဘာလက စတင်ပြီးတော့ စက်တင်ဘာလအထိ ဖွင့်လှစ်ခဲ့တဲ့ နေ့သင်တန်း စစ်တွေတက္ကသိုလ်မှာ အင်္ဂလိပ်စာဘာသာရပ် ကျောင်းသား၊ ကျောင်းသူများ စာရင်းဖြစ်ပါတယ်။ အင်္ဂလိပ်စာဘာသာရပ်မှာ ပထမနှစ် ကျား(၂၅) ဦး၊ မ(၅၂)ဦး၊ စုစုပေါင်း (၇၇)ဦး ပညာသင်ယူခဲ့ပါတယ်။ ဒုတိယနှစ်က စုစုပေါင်း(၄၄)ဦး ရှိပါတယ်။ တတိယနှစ်က (၄၆)ဦး ရှိပါတယ်။ စတုတ္ထနှစ်က ကျွန်တော်တို့ (၈၅) ဦး ရှိပါတယ်ခင်ဗျား။ ဥက္ကဋ္ဌကြီးခင်ဗျား။ မဟာဘွဲ့သင်တန်းတက်ဖို့လို့ဆိုလို့ရှိရင် ကျွန်တော်တို့ ဒုတိယနှစ် ကျောင်းသား၊ ကျောင်းသူတွေဟာဆိုလို့ရှိရင် စာမေးပွဲဖြေဆိုပြီးတဲ့အခါမှာ သူတို့တတွေဟာ ဂုဏ်ထူးတန်း ဝင်ခွင့်ရရှိဖို့လို့အတွက် အရေးကြီးပါတယ်။ ဂုဏ်ထူးတန်းဝင်ခွင့် ရရှိတော့မှသာ သူတို့သည် ဒုတိယနှစ် ပြီးသွားရင် ပထမနှစ် ဂုဏ်ထူးတန်း ဆက်တက်မယ်။ ဒုတိယနှစ် ဂုဏ်ထူးတန်းဆက်တက်မယ်။ တတိယနှစ် ဂုဏ်ထူးတန်း ဆက်လက်ပြီး တက်ရောက်ပြီးတော့မှသာ ပထမအဆင့် ဒါမှမဟုတ်ရင် ဒုတိယအဆင့် အောင်မြင်သူများသာ၊ သူဟာ မဟာဘွဲ့သင်တန်းကို ဆက်လက်ပြီးတော့ ပညာသင်ယူ ရတာဖြစ်ပါတယ်။ သင်ယူမှုအခွင့်အလမ်း ရရှိတာဖြစ်ပါတယ်။ အခုဆိုလို့ရှိရင် စစ်တွေတက္ကသိုလ်မှာ ကျွန်တော်တို့ ဒီ ၁၅-၁၁-၂၀၁၈ ရက်နေ့မှာ ကျွန်တော်တို့ ပထမနှစ်၊ ဒုတိယနှစ်၊ တတိယနှစ်၊ စတုတ္ထနှစ် အောင်စာရင်းများ ထုတ်ပြန်ပြီး ဖြစ်ပါတယ်။ အောင်စာရင်းထုတ်ပြန်ပြီးတဲ့အခါမှာ ဒုတိယနှစ် ကျောင်းသား၊ ကျောင်းသူတွေထဲကနေ ပြီးတော့မှ ဂုဏ်ထူးတန်းတက်ရောက်ရန် အဆင့်မီသူဟာ ကျွန်တော်တို့ မရှိပါဘူး။ မရှိတဲ့အတွက် ကြောင့်မို့လို့ ကျွန်တော်တို့ ဒီ ပထမနှစ် ဂုဏ်ထူးတန်းတက်မယ့်သူလည်းမရှိဘူး။ ဒုတိယနှစ် ဂုဏ်ထူးတန်း တက်မယ့်သူလည်း မရှိဘူး။ တတိယနှစ် ဂုဏ်ထူးတန်းလည်းပဲ စစ်တွေတက္ကသိုလ် အင်္ဂလိပ်စာ ဘာသာရပ်မှာ သင်ယူသူမရှိဘူးဆိုတာကို ကျွန်တော် လေးစားစွာတင်ပြလိုပါတယ်။ သို့သော် စတုတ္ထနှစ် အောင်မြင်သူများဟာလည်းပဲ မဟာဘွဲ့သင်တန်းကို တက်ရောက်ဖို့လို့အတွက် သူတို့ကလည်း အခွင့်အလမ်း ရှိပါတယ်။ စတုတ္ထနှစ် သင်တန်းတက်ရောက်ပြီးတော့မှ ထူးချွန်စွာ အောင်မြင်တဲ့ ကျောင်းသား၊ ကျောင်းသူတွေဟာဆိုလို့ရှိရင် မဟာဘွဲ့သင်တန်းမတက်ခင်မှာ မဟာ အရည်အချင်းစစ် သင်တန်းတက်ရောက်ရန်အတွက် အဆင့်မီသူများဖြစ်ရမှာ ဖြစ်ပါတယ်။ ၂၀၁၈ ခုနှစ်၊ နိုဝင်ဘာလက ထုတ်ပြန်လိုက်တဲ့ အောင်စာရင်းအရ စတုတ္ထနှစ် အောင်မြင်တဲ့ ဘွဲ့ရတဲ့သူတွေထဲမှာ မဟာ အရည်အချင်းစစ်သင်တန်း တက်ရောက်ရန် အဆင့်မီသူတွေသည် အင်္ဂလိပ်စာဘာသာရပ်မှာ ကျား(၁)ဦး၊ မ(၂)ဦး၊ စုစုပေါင်း(၃)ဦးသာရှိကြောင်း လေးစားစွာ တင်ပြလိုပါတယ်။ ဒါကြောင့်မို့လို့ ဒီ (၃)ဦးဟာဆိုရင် ၂၀၁၈ ခုနှစ်၊ ဒီဇင်ဘာလမှာ ဖွင့်လှစ်မယ့် မဟာ အရည်အချင်းစစ်သင်တန်းကို တက်ရောက်ရမှာ ဖြစ်ပါတယ်။ သူတို့တတွေဟာ နောက်နှစ်မှာ (၁)နှစ် သင်တန်းတက်ရောက်ပြီးရင် ၂၀၁၉ ခုနှစ်၊ စက်တင်ဘာလမှာ စာမေးပွဲဖြေဆိုရမှာ ဖြစ်ပါတယ်။ စာမေးပွဲ ဖြေဆိုအောင်မြင်မှသာ သူတို့တတွေသည် မဟာဘွဲ့သင်တန်းကို တက်ရောက်ခွင့်ရရှိမယ်ဆိုတာလေးကို ဒါကတော့ ကျွန်တော်တို့ မဟာဘွဲ့သင်တန်း တက်ရောက်ဖို့လို့အတွက် အခွင့်အလမ်းရှိတဲ့ အခြေအနေ လေးကို တင်ပြခြင်းဖြစ်ပါတယ်။ စစ်တွေတက္ကသိုလ်ဟာ အင်္ဂလိပ်စာဘာသာရပ်မှာ ဌာနမှာရှိတဲ့ ဆရာ၊ ဆရာမများစာရင်းက တော့ ကျွန်တော်တို့ ယခုလောလောဆယ်မှာ ပါမောက္ခတစ်ဦးမှမရှိပါဘူး။ ဘာဖြစ်လို့လဲဆိုတော့ ကျွန်တော်တို့ ပါမောက္ခသည် တွဲဖက်ပါမောက္ခကနေပြီးတော့မှ ကျွန်တော်တို့ ဒါရာထူးတိုးမြှင့်ပေးတာ ဖြစ်ပါတယ်။ တွဲဖက်ပါမောက္ခဖြစ်ဖို့ဆိုတာကလည်းပဲ ကထိက က ပါရဂူဘွဲ့ရရှိသူများ ဖြစ်ရမယ်။ ပြီးလို့ရှိရင် ကထိကဟာလည်းပဲ သူ့သတ်မှတ်ထားတဲ့လုပ်သက်ကို ကျွန်တော်တို့ ဒါပြည့်မီရမှာ ဖြစ်ပါတယ်။ အင်္ဂလိပ်စာဘာသာရပ်မှာတော့ လောလောဆယ် ကျွန်တော်တို့ တွဲဖက်ပါမောက္ခတွေထဲမှာ တစ်နိုင်ငံလုံးမှာ လုံလောက်စွာမရှိတဲ့အတွက်ကြောင့်မို့လို့ ကျွန်တော်တို့ စစ်တွေတက္ကသိုလ်မှာကတော့ တွဲဖက်ပါမောက္ခ ကျား(၁)ဦးထဲပဲ ရှိပါတယ်။ ကျား(၁)ဦးကလည်း ကျွန်တော်တို့ ဒေသခံမဟုတ်တဲ့ အတွက် စစ်တွေတက္ကသိုလ်မှာ နေပြီးတဲ့အခါမှာဆိုလို့ရှိရင် သူကလည်းပဲ တခြားတက္ကသိုလ်တွေကို အပြောင်းလျှောက်ပြီးတော့ ပြောင်းလေ့ရှိတာကို တွေ့ရပါတယ်။ ပြောင်းလေ့ရှိတဲ့အတွက် ကျွန်တော်တို့က သူ့နေရာမှာ နောက်တစ်ယောက်ကို ကျွန်တော်တို့က အလှည့်ကျတာဝန်ပေးရတာ ဖြစ်ပါတယ်။ ကထိက မှာလည်း ကြည့်မယ်ဆိုလို့ရှိရင် ကျား(၁)ဦး၊ မ(၆)ဦးရှိပြီး စုစုပေါင်း(၇)ဦး ရှိပြီးတော့ ဒေသခံက(၃)ဦး ထဲပဲရှိပါတယ်။ ဒေသခံမဟုတ်တဲ့ ကထိကဆရာ၊ ဆရာမသည် (၄)ဦး ရှိပါတယ်။ ဒါကြောင့်မို့လို့ ကျွန်တော် ဒီနှစ် ၂၀၁၈ ခုနှစ်၊ မေလက စစ်တွေတက္ကသိုလ်ကို ရောက်တဲ့အခါမှာ မဟာဘွဲ့သင်တန်း ဖွင့်လှစ်လိုကြောင်း တင်ပြကြပါတယ်။ ဆရာ၊ ဆရာမတွေထဲက။ ဒါ တခြားတက္ကသိုလ်က ဆရာ၊ ဆရာမ တွေကလည်း တင်ပြကြပါတယ်။ တင်ပြတဲ့အတွက်ကြောင့်မို့လို့ မေးတဲ့အခါမှာ ဒီဒေသခံ ကထိကဆရာ၊ ဆရာမ(၃)ဦးဟာ မဟာဘွဲ့သင်တန်းမှာ တစ်ခါမှပို့ချဖူးတဲ့ အတွေ့အကြုံ လုံးဝမရှိတဲ့သူတွေဆိုတာကို ကျွန်တော်တို့ သိရပါတယ်။ ဒါကြောင့်မို့လို့ (၄)ဦးထဲနဲ့ ကျွန်တော်တို့က လုပ်ဖို့လို့ဆိုလို့ရှိရင် စစ်တွေတက္ကသိုလ်သည် (၁)နှစ်တာဝန်ထမ်းဆောင်ပြီးတော့မှ (၁)နှစ်ပြည့်ပြီးရင် သူတို့က အပြောင်းလျှောက်တယ်ဆိုရင် ကျွန်တော်တို့က တခြားသူတို့ပြောင်းလိုတဲ့တက္ကသိုလ်တွေကို ပြန်လည်ပြောင်းရွှေ့ပေးရတာ ဖြစ်တဲ့ အတွက်ကြောင့်မို့လို့ ဒီဝါရင့်ဆရာ၊ ဆရာမတွေသည် ဒေသခံ ဆရာ၊ ဆရာမတွေက မဟာဘွဲ့ သင်တန်း ပို့ချနိုင်တဲ့အရည်အချင်းနဲ့ရှိမှ ကျွန်တော်တို့က ဖွင့်လှစ် ဆောင်ရွက်ပေးလို့ရမယ်ဆိုတာကို တင်ပြလိုပါ တယ်။ လက်ထောက်ကထိကနေရာမှာတော့ (၁၀)ဦး ရှိပါတယ်။ ဒီမှာကတော့ ဒေသခံ(၈)ဦးရှိပါတယ်။ ဒါကြောင့်မို့လို့ ကထိကနဲ့ လက်ထောက်ကထိက စုစုပေါင်း၊ ဒေသခံကို ပေါင်းရင်တော့(၁၁)ဦး ရှိ ပါတယ်။ သို့သော် သူတို့တစ်တွေဟာ မဟာဘွဲ့ သင်တန်းအတွက် ပို့ချနိုင်တဲ့ အတွေ့အကြုံ ရှိသူများ မဟုတ်ဘူးဆိုတာကို တင်ပြလိုပါတယ်။ နည်းပြဆရာ၊ ဆရာမကတော့ (၆)ဦး ရှိပါတယ်။ အဲဒီ (၆)ဦးစလုံးကတော့ ဒေသခံတွေ ဖြစ်ပါတယ်။ ဒါကြောင့်မို့လို့ စစ်တွေတက္ကသိုလ်မှာ အင်္ဂလိပ်စာမဟာဘွဲ့သင်တန်း ဖွင့်လှစ်မယ်ဆိုလို့ ရှိရင် သင်ကြားနိုင်တဲ့ဆရာ၊ ဆရာမဦးရေ၊ တက်ရောက်မယ့် ကျောင်းသား၊ ကျောင်းသူဦးရေ၊ စာသင်ခန်း လုံလောက်မှု ရှိ/မရှိ၊ သင်ရိုးညွှန်းတမ်း စီစဉ်ဆောင်ရွက်ထားရှိမှု၊ စစ်တွေတက္ကသိုလ် ပညာရေးအဖွဲ့ (Sengte) ရဲ့ သဘောထားမှတ်ချက်၊ အတည်ပြုချက်၊ ထောက်ခံချက်၊ ဘာသာရပ်ဆိုင်ရာ သင်ကြားရေး အဖွဲ့၊ Board of Studies တွေရဲ့ အစည်းအဝေးရဲ့ သဘောထားမှတ်ချက်၊ ပါမောက္ခချုပ်များကော်မတီ (Rector ကော်မတီ)ရဲ့ ထောက်ခံချက်၊ အမျိုးသားပညာရေးမူဝါဒ ကော်မရှင်ရဲ့ ထောက်ခံချက်တွေနဲ့ အညီ ပညာရေးဝန်ကြီးဌာနရဲ့ စီမံခန့်ခွဲရေးကော်မတီကနေပြီးတော့မှ အတည်ပြု ဖွင့်လှစ်ဆောင်ရွက် ပေးရပါတယ်။ ဒါကြောင့်မို့လို့ မဟာဝိဇ္ဇာတန်း ဖွင့်လှစ်နိုင်ရန်အတွက် ၂၀၁၈-၂၀၁၉ ပညာသင်နှစ်မှာ မဟာအရည်အချင်းစစ်သင်တန်း တက်ရောက်မယ့် ကျောင်းသား၊ ကျောင်းသူ စုစုပေါင်း(၃)ဦးပဲ ရှိတဲ့အတွက် ဒီ(၃)ဦးကို ကျွန်တော်တို့ မဟာအရည်အချင်းစစ်သင်တန်းဖွင့်ပေးမှာ ဖြစ်ပါတယ်။ ဒါကြောင့်မို့လို့ သူတို့အောင်မြင်လာရင်တော့ မဟာဝိဇ္ဇာတန်း ပို့ချဖို့လို့အတွက်ကို ဆက်လက် ပညာသင်ယူရမှာဖြစ်ပါတယ်။ ၂၀၁၉-၂၀၂၀ ပညာသင်နှစ်မှသာ ကျွန်တော်တို့ မဟာဝိဇ္ဇာတန်းကို စစ်တွေတက္ကသိုလ်က ဖွင့်လှစ်နိုင်မှာဖြစ်ပါတယ်။ ဒီကြားကာလ(၁)နှစ်မှာတော့ ဒေသခံ ဆရာ၊ ဆရာမ တွေကို ကျွန်တော်တို့ ရန်ကုန်တက္ကသိုလ်မှာ တွဲဖက်ပြီးတော့မှ အင်္ဂလိပ်စာ အရည်အသွေး မြင့်မားရေး အတွက်ကို တွဲဖက်တာဝန် ချထားပြီးတော့မှ သူတို့ကို ကျွန်တော်တို့က လေ့ကျင့်ပေးရမှာ ဖြစ်ပါတယ်။ အဲဒီလိုပဲ ကျောင်းသား၊ ကျောင်းသူတွေထဲကနေပြီးတော့မှ မဟာဘွဲ့ သင်တန်းတက်ဖို့လို့ အတွက်ရှိနိုင်သလို စစ်တွေမြို့ပေါ်မှာရှိတဲ့ နည်းပညာတက္ကသိုလ်တွေ၊ ကွန်ပျူတာတက္ကသိုလ်တွေ၊ တခြား သူတွေကလည်းပဲ မဟာဘွဲ့ သင်တန်း တက်ရောက်တဲ့သူတွေ ရှိကောင်းရှိနိုင်ပါတယ်။ ရှိကောင်း ရှိနိုင်တဲ့အတွက်ကြောင့်မို့လို့ ဒီဟာတွေကိုတော့ ဖွင့်လှစ်ပေးဖို့ဆိုရင်တော့ အမျိုးသားပညာရေးဥပဒေအရ ကျွန်တော်တို့ အမျိုးသားပညာရေးမူဝါဒကော်မရှင်ရဲ့ ထောက်ခံအတည်ပြုချက်နဲ့သာ ကျွန်တော်တို့က ဆောင်ရွက်လို့ရမှာ ဖြစ်ပါတယ်။ ဒါကြောင့်မို့လို့ ၂၀၁၈-၂၀၁၉ ပညာသင်နှစ်မှာတော့ စစ်တွေ တက္ကသိုလ်ဟာ အင်္ဂလိပ်စာဘာသာရပ် မဟာတန်းဖွင့်လှစ်ရန် တက်ရောက်မယ့် ကျောင်းသား၊ ကျောင်းသူ မရှိသေးပါကြောင်း လေးစားစွာ တင်ပြအပ်ပါတယ်။ ဆက်လက်ပြီး ဒုတိယမေးခွန်းဖြစ်တဲ့ ရှမ်းပြည်နယ် မဲဆန္ဒနယ်အမှတ်(၆)မှ အမျိုးသား လွှတ်တော်ကိုယ်စားလှယ် ဒေါက်တာစိုင်းဆိုင်ကျောက်ဆမ် ၏ မေးခွန်းနှင့်ပတ်သက်၍ ပြန်လည် ရှင်းလင်း တင်ပြခွင့်ပြုပါရန် လေးစားစွာ တင်ပြအပ်ပါတယ်။ ပညာရေးဝန်ကြီးဌာန၊ အခြေခံပညာဦးစီးဌာနအနေနဲ့ ရှမ်းပြည်နယ်၊ ကျိုင်းတုံမြို့နယ်မှာ ၂၀၁၈-၂၀၁၉ ဘဏ္ဍာရေးနှစ် ငွေလုံးငွေရင်းတည်ဆောက်ရေးမှာ အခြေခံပညာ ကျောင်းဆောင်များ တည်ဆောက်ရေးအပါအဝင် လုပ်ငန်း(၁၁)ခု ကျွန်တော်တို့ ထည့်သွင်းလျာထားပေးခဲ့ပါတယ်။ အဲဒီ အ.ထ.က(၁) ကျိုင်းတုံမှာဆိုလို့ရှိရင် ကျောင်းသား၊ ကျောင်းသူဦးရေ မူလတန်းအဆင့်မှာ (၃၃၃)ဦး၊ အလယ်တန်းအဆင့်မှာ (၄၄၈)ဦး၊ အထက်တန်းအဆင့်မှာ (၂၁၆)ဦး၊ စုစုပေါင်း (၉၉၇)ဦး ရှိပါတယ်။ ကျောင်းဆောင်တွေကတော့ (၁၈၀ x ၃၀) ပေ သွပ်မိုး၊ အုတ်ညှပ်နှစ်ထပ် စာသင်ဆောင်၊ သပြေဆောင်၊ (၆၀ x ၃၀) ပေ သွပ်မိုး၊ အုတ်ညှပ် တစ်ထပ် ချယ်ရီဆောင်၊ (၆၀ x ၃၀) ပေ သွပ်မိုး၊ အုတ်ညှပ် တစ်ထပ် ကံ့ကော်ဆောင်၊ (၃၀ x ၃၀) ပေ သွပ်မိုး၊ အုတ်ညှပ် စံပယ်ဆောင်၊ (၉၀ x ၃၀) ပေ သွပ်မိုး၊ အုတ်ညှပ် တစ်ထပ် ငုဝါဆောင်၊ (၁၂၀ x ၃၀) ပေ RC တစ်ထပ် ပိတောက်ဆောင်၊ (၁၂၀ x ၃၀) ပေ RC တစ်ထပ် ခရေဆောင်နဲ့ (၁၂၀ x ၃၀) ပေ RC နှစ်ထပ် ခေမရဋ်ဆောင် ဆိုပြီးတော့ ကျွန်တော်တို့ ကျောင်းဆောင် (၈)ဆောင်နဲ့ ခန်းမ(၁)ဆောင်ရှိတာကို ကျွန်တော်တို့ စိစစ်တွေ့ရှိရပါတယ်။ ဒါကတော့ ကျောင်းရဲ့ Master Plan ပုံစံ ဖြစ်ပါတယ်။ ဒါကတော့ ကျွန်တော်တို့ သပြေ ဆောင်ရဲ့ ပုံဖြစ်ပါတယ်။ ဒါကတော့ ချယ်ရီဆောင်ဖြစ်ပါတယ်။ ဒါကတော့ ကံ့ကော်ဆောင်ဖြစ်ပါတယ်။ ဒါကတော့ စံပယ်ဆောင်ဖြစ်ပါတယ်။ ကျွန်တော်တို့ ယိုယွင်းပျက်စီးနေတာဖြစ်ပါတယ်။ ငုဝါဆောင် ဖြစ်ပါတယ်။ ပိတောက်ဆောင်ဖြစ်ပါတယ်။ ခရေဆောင်ဖြစ်ပါတယ်။ ဒါကတော့ ခေမရဋ်ဆောင် ဖြစ်ပါတယ်။ ဒါကတော့ ကျွန်တော်တို့ ခန်းမဆောင်သည် ခုနတုန်းက လွှတ်တော်ကိုယ်စားလှယ်ကြီး တင်ပြသွားတဲ့အတိုင်းပဲ အမိုးတွေပျက်စီးနေတယ်။ ထုပ်တန်းတွေပျက်စီးနေတယ်။ ပြတင်းပေါက် ပေါင်တွေ ပျက်စီးနေတဲ့ပုံ ဖြစ်ပါတယ်။ ဒါကတော့ Toilet တွေဖြစ်ပါတယ်။ Toilet တွေကတော့ အသုံးပြု၍ရတဲ့ Toilet တွေဖြစ်ပါတယ်။ ဒါကတော့ အသုံးပြု၍မရတဲ့ Toilet (သန့်စင်ခန်း)များ ဖြစ်ပါတယ်။ ဒါကြောင့်မို့လို့ ပညာရေးဝန်ကြီးဌာနအနေနဲ့ အခြေခံပညာဦးစီးဌာနမှ ရှမ်းပြည်နယ်၊ ကျိုင်းတုံမြို့နယ် အမှတ်(၁)အခြေခံပညာ အထက်တန်းကျောင်းမှာရှိတဲ့ ပျက်စီးယိုယွင်းနေသော ခန်းမဆောင် ဖျက်သိမ်းခွင့်ကို လုပ်ထုံးလုပ်နည်းနဲ့အညီ ကျွန်တော်တို့က ရှမ်းပြည်နယ်အစိုးရအဖွဲ့ရဲ့ သဘောထားမှတ်ချက်ရယူပြီးတော့ ဆောင်ရွက်ရမှာဖြစ်ပါတယ်။ ခန်းမဆောင်အသစ် ဆောက်လုပ်ဖို့လို့အတွက် လိုအပ်တဲ့ရန်ပုံငွေကိုတော့ ၂၀၁၉-၂၀၂၀ ဘဏ္ဍာရေးနှစ် ရောက်တဲ့အခါမှသာ ငွေလုံးငွေရင်းရန်ပုံငွေ ခေါင်းစဉ်အောက်မှ ခွဲဝေရရှိမယ့် ရန်ပုံငွေ အခြေအနေပေါ်မှာ မူတည်ပြီးတော့ ဦးစားပေးအဆင့်အလိုက် ခွဲခြားသတ်မှတ်ပြီး ထည့်သွင်းလျာထား ဆောင်ရွက်သွားမှာဖြစ်ပါတယ်။ ခွင့်ပြုရန်ပုံငွေရရှိမှသာ ဆောင်ရွက်ပေးသွားနိုင်မည်ဖြစ်ပါကြောင်းနှင့် ထပ်မံလိုအပ်တဲ့ သန့်စင်ခန်း(၂)ခန်းတွဲ(၅)လုံး ဆောက်လုပ်ရန်အတွက်ကိုတော့ ငွေကျပ်သိန်း(၈၀)အား ၂၀၁၈ ခုနှစ်၊ သြဂုတ်လ ၂၀ ရက်နေ့မှာ ရှမ်းပြည်နယ်အရှေ့ပိုင်း ပညာရေးမှူးရုံးကို ခွဲဝေပြီးတော့ ဆောင်ရွက်ဖို့လို့အတွက် ခွဲဝေဆောင်ရွက်ထားပါကြောင်း လေးစားစွာ တင်ပြအပ်ပါတယ်။ ဆက်လက်ပြီး တတိယမေးခွန်းဖြစ်တဲ့ ချင်းပြည်နယ် မဲဆန္ဒနယ်အမှတ်(၈)မှ အမျိုးသား လွှတ်တော်ကိုယ်စားလှယ် ဦးမာန်လောမောင်း ၏ မေးခွန်းနှင့်ပတ်သက်၍ ပြန်လည်ရှင်းလင်း တင်ပြ ခွင့်ပြုပါရန် လေးစားစွာ တင်ပြအပ်ပါတယ်။ အခြေခံပညာကဏ္ဍမှာ အခြေခံပညာအရည်အသွေးမြင့်မားရေးအတွက် သတ်မှတ်ပြဋ္ဌာန်း ခဲ့တဲ့ အခြေခံပညာအဆင့်အလိုက် သိပ္ပံဘာသာရပ်တွေအား စာတွေ့သာမက လက်တွေ့စမ်းသပ် ချက်များ၊ သရုပ်ပြမှုများ ဆောင်ရွက်နိုင်ရန်အတွက် လက်တွေ့သိပ္ပံခန်းများကို မဖြစ်မနေအသုံးပြုစေပြီး သိပ္ပံပစ္စည်းနဲ့ ဓာတ်ဆေးအချို့ကို အခြေခံပညာကျောင်းတွေကို ပညာရေးဝန်ကြီးဌာနအနေနဲ့ နှစ်စဉ် ဖြည့်ဆည်းဆောင်ရွက်ပေးလျက်ရှိပါတယ်။ အခြေခံပညာအထက်တန်းကျောင်းတိုင်းမှာ အထက်တန်းအဆင့် သိပ္ပံဘာသာရပ်များ အထူး သဖြင့် ဓာတုဗေဒ၊ ရူပဗေဒ၊ ဇီဝဗေဒ ဘာသာရပ်များအပြင် ပထဝီဝင် ဘာသာရပ် ဒီလိုဘာသာရပ် တွေကိုလည်း ဖြည့်ဆည်းပေးပါတယ်။ သိပ္ပံခန်းတွေမှာ လက်တွေ့သင်ကြားရန် သင်ခန်းစာခေါင်းစဉ်များ သတ်မှတ်ထားရှိခြင်း၊ သိပ္ပံပစ္စည်းကိရိယာနှင့် ဓာတ်ဆေးပစ္စည်းများ စနစ်တကျထားရှိခြင်း၊ လက်တွေ့ လုပ်ဆောင်နိုင်ရန်အတွက် များဖြင့် ဆောင်ရွက်ဖို့လို့အတွက်ကိုတော့ မှာကြားထားပါတယ်။ အထက်တန်းအဆင့်ဖြစ်သော နဝမတန်းကျောင်းသား၊ ကျောင်းသူများအတွက် ရူပဗေဒလက်တွေ့ စမ်းသပ်ချက် (၁၄)ခုရှိပြီးတော့ အနည်းဆုံး(၁၀)ခုကို ဆောင်ရွက်ဖို့လို့အတွက် မှာကြားထားပါတယ်။ ဓာတုဗေဒ လက်တွေ့စမ်းသပ်ချက် (၉)ခုရှိပြီးတော့ အနည်းဆုံး(၆)ခု ဆောင်ရွက်ဖို့လို့နဲ့ ဇီဝဗေဒ လက်တွေ့စမ်းသပ်ချက် အခန်း(၄)ခန်းရှိပြီးတော့ လက်တွေ့လုပ်ဆောင်ရန် ဒသမတန်းကျောင်းသူ၊ ကျောင်းသားများအတွက် ရူပဗေဒ လက်တွေ့စမ်းသပ်ချက် (၁၆)ခုရှိပြီး အနည်းဆုံး(၁၂)ခု၊ ဓာတုဗေဒ လက်တွေ့စမ်းသပ်ချက်(၈)ခုရှိပြီး အနည်းဆုံး (၆)ခု၊ ဇီဝဗေဒ လက်တွေ့စမ်းသပ်ချက် အခန်း(၉)ခန်းကို လက်တွေ့လုပ်ဆောင်ဖို့လို့အတွက်၊ သင်ကြားဖို့လို့အတွက် ပညာသင်နှစ်အလိုက် ကျွန်တော်တို့ သိပ္ပံခန်း စမ်းသပ်ချက်တွေကို ဆရာ၊ ဆရာမတွေက လက်တွေ့လုပ်ဆောင်ဖို့လို့အတွက်ကိုတော့ မှာကြား သင်တန်းပေးလျက်ရှိပါတယ်။ ပညာရေးဝန်ကြီးဌာနမှာရှိတဲ့ ကျွန်တော်တို့ အခြေခံပညာ အထက်တန်းကျောင်းတွေ အတွက်ကို ထိုင်းနိုင်ငံ ကျွန်တော်တို့ Chemicd Society of Thailand အဖွဲ့ကလည်းပဲ လှူဒါန်းတဲ့ Small Scale Labıl Small Scale Lab oops mişcondos Pipette on Burette o အကြီးကြီးတွေ မလိုတော့ဘဲနဲ့ ဒါလေးတွေကို အစက်ချတဲ့စနစ်လေးနဲ့ ကျွန်တော်တို့ သိပ္ပံလက်တွေ့ လုပ်တဲ့အခါမှာ Small Scdle ပေါ့။ ကျွန်တော်တို့ လက်တွေ့လုပ်ဆောင်တဲ့အခါမှာ ပစ္စည်းအသေး လေးတွေနဲ့ ဆောင်ရွက်တာကို ထိုင်းနိုင်ငံ Chemicd Society of Thailand ကနေပြီးတော့ ကျွန်တော်တို့ ပညာရေးဝန်ကြီးဌာနကို မိတ်ဆက်တဲ့အနေနဲ့ နမူနာပစ္စည်း (၂၅၄)စုံကို လှူဒါန်းပေးခဲ့ တာကို တိုင်းဒေသကြီးနဲ့ ပြည်နယ်တွေမှာရှိတဲ့ အထက်တန်းကျောင်းတွေကို ဖြန့်ဝေခဲ့ပါတယ်။ ဦးစီးဌာနကဝယ်ယူခဲ့တဲ့ ဓာတုဗေဒ၊ ဇီဝဗေဒ၊ ရူပဗေဒ၊ ပထဝီဝင် ကျွန်တော်တို့ ကမ္ဘာကြီးမှာ နေ နဲ့ ကမ္ဘာကြီး နဲ့ လည်တာတွေကို ဒါလေးတွေကို လေ့လာလို့ရတဲ့ဟာတွေကို Small Scdle lub ပစ္စည်း (၄၀၀)စုံကိုလည်းပဲ တိုင်းဒေသကြီး၊ ပြည်နယ်တွေမှာရှိတဲ့ အထက်တန်းကျောင်း(၄၀၀)ကို ဖြန့်ဝေပေးခဲ့ပါတယ်။ အာကာသနှင့် စကြာဝဠာကုမ္ပဏီကလည်းပဲ လှူဒါန်းတဲ့ ဓာတုဗေဒ ဓာတ်ခွဲခန်းသုံး ပစ္စည်းအစုံ(၂၀၀)ကို နေပြည်တော်နဲ့ ရန်ကုန်မှာရှိတဲ့ အထက်တန်းအဆင့်သင် ကျောင်းတွေကို ထောက်ပံ့ခဲ့ပါတယ်။ အဲဒီကျောင်းတွေမှာရှိတဲ့ အထက်တန်းပြဆရာ၊ ဆရာမ(၂)ဦးကိုလည်း သင်တန်းပေး လေ့ကျင့်ခဲ့ပါတယ်။ ထူးချွန်တဲ့ဆရာ၊ ဆရာမ(၁၀)ဦးကိုလည်းပဲ ကျွန်တော်တို့ ထိုင်းနိုင်ငံကို စေလွှတ် ပြီးတော့ သင်တန်းတက်ရောက်စေခဲ့ပါတယ်။ ပညာရေးဝန်ကြီးဌာနမှာရှိတဲ့ အစိုးရအထက်တန်းကျောင်းနဲ့ အစိုးရအထက်တန်းကျောင်း(ခွဲ) စုစုပေါင်း(၄၀၀၀)ကျော်ရှိပါကြောင်း လေးစားစွာတင်ပြပါတယ်။ အဲဒီ (၄၀၀၀)ကျော်ထဲမှာ သိပ္ပံခန်းရှိ သော ကျောင်းဦးရေသည် (၁၅၂၇)ကျောင်းမှာပဲ ရှိပါတယ်။ အဲဒီ (၁၅၂၇)ကျောင်းမှာ သိပ္ပံ ပစ္စည်း ပြည့်စုံသော ကျောင်းဦးရေသည် (၄၅၅)ကျောင်းသာရှိပါကြောင်း လေးစားစွာ တင်ပြအပ်ပါတယ်။ အစိုးရအထက်တန်းကျောင်းတွေ၊ အစိုးရအထက်တန်းကျောင်း(ခွဲ)တွေ စုစုပေါင်း ကျောင်းပေါင်း (၄၀၀၀)ကျော်မှာ တက်ရောက်ပညာသင်ယူနေတဲ့ အထက်တန်းအဆင့် Grade - 10 နဲ့ Grade - 11 ကျောင်းသား၊ ကျောင်းသူစုစုပေါင်းသည် တစ်နိုင်ငံလုံးမှာ (၁.၁)သန်းကျော်ရှိကြောင်း လေးစားစွာ တင်ပြအပ်ပါတယ်။ ဒါကြောင့်မို့လို့ အစိုးရအခြေခံပညာအထက်တန်းကျောင်းနဲ့ အခြေခံပညာအထက်တန်း ကျောင်း(ခွဲ)များရဲ့ သိပ္ပံလက်တွေ့သင်ကြားမှု အခြေအနေတွေကို တိုင်းဒေသကြီး၊ ပြည်နယ်ကြီးကြပ် အကဲဖြတ်အဖွဲ့ဝင်များအား ကြီးကြပ်စေပြီးတော့မှ အစီရင်ခံမှုတွေကိုလည်း ဆောင်ရွက် လျက်ရှိပါတယ်။ သို့သော် အချို့သော အခြေခံပညာအထက်တန်းကျောင်းနဲ့ အခြေခံပညာအထက်တန်းကျောင်း(ခွဲ) တွေမှာ ခုနတုန်းကတင်ပြခဲ့တဲ့အတိုင်း သိပ္ပံပစ္စည်းပြည့်စုံတဲ့ကျောင်း(၄၅၅)ကျောင်းပဲ ရှိတဲ့အတွက် ကြောင့်မို့လို့ လက်တွေ့စမ်းသပ်ပြုလုပ်နိုင်မယ့်ဆရာ၊ ဆရာမတွေ လုံလောက်ဖို့အတွက် အရေးကြီး ပါတယ်။ သူတို့ကို သိပ္ပံပစ္စည်းတွေ ဖြည့်ဆည်းပေးဖို့လိုသလို သူတို့တစ်တွေကိုလည်းပဲ ကျွန်တော်တို့ အရည်အချင်းမြှင့်တဲ့ သင်တန်းတွေပေးပြီးတော့ ဆောင်ရွက်သွားရမှာဖြစ်ပါတယ်။ ဒါကြောင့်မို့လို့ ဘဏ္ဍာရေးနှစ်အလိုက် ခွဲဝေရရှိမယ့်ရန်ပုံငွေပေါ်မှာ မူတည်ပြီးတော့မှ ဆက်လက်ဖြည့်ဆည်း ဆောင်ရွက် ပေးသွားရမှာ ဖြစ်ပါတယ်။ ကျွန်တော်တို့ သိပ္ပံပစ္စည်းတွေကိုလည်း ဖြည့်ဆည်းရမယ်။ ဆရာ၊ ဆရာမ တွေကိုလည်းပဲ ကျွန်တော်တို့က သင်တန်းပေးပြီးတော့ ဆောင်ရွက်သွားဖို့လို့အတွက် စီစဉ်သွားမည် ဖြစ်ပါကြောင်း လေးစားစွာ တင်ပြအပ်ပါတယ်။ ဒါကတော့ ကျွန်တော်တို့ သိပ္ပံခန်းရှိတဲ့ ကျောင်းရဲ့ ဓာတ်ပုံ ဖြစ်ပါတယ်။ ဒါကတော့ သိပ္ပံခန်း ပစ္စည်းသုံးတွေဖြစ်ပါတယ်။ ဒါကလည်း သိပ္ပံခန်းပစ္စည်းတွေဖြစ်ပါတယ်။ သိပ္ပံခန်းပစ္စည်းရှိတဲ့ကျောင်း ကို တင်ပြခြင်း ဖြစ်ပါတယ်။ ဒါကလည်း သိပ္ပံခန်းပစ္စည်းတွေ ကျွန်တော်တို့ ဖြန့်ဝေပေးထားတာ ဖြစ်ပါတယ်။ ဒါတွေကို သုံးနေတာဖြစ်ပါတယ်။ ဒါကတော့ ထိုင်းနိုင်ငံက လှူဒါန်းတဲ့ Small Scdle Lab ပစ္စည်းဆိုတာ။ ခုနတုန်းက အကြီးကြီးတွေမလိုတော့ဘဲနဲ့ Pipette တို့၊ Burette တို့သည် သေးသေးနဲ့။ ဒါကတော့ တရုတ်နိုင်ငံက လှူဒါန်းတဲ့ လက်တွေ့သုံးသိပ္ပံပစ္စည်းတွေ ဖြစ်ပါတယ်။ ဒါကတော့ အ.ထ.က (၆)နေပြည်တော်မှာ ကျွန်တော်တို့ ထားရှိပါတယ်။ ကျောင်းသား၊ ကျောင်းသူတွေကို ကျွန်တော်တို့ဒါ ပြသတာဖြစ်ပါတယ်။ လက်တွေ့သုံးပစ္စည်းတွေဖြစ်ပါတယ်။ ဒါကတော့ ကျွန်တော်တို့ တရုတ်က လှူဒါန်းထားတဲ့ လက်တွေ့သုံးပစ္စည်းတွေ ဖြစ်ပါတယ်။ ဒါကတော့ သူ့လက်တွေ့ကို ကျွန်တော်တို့ ဒါ drone ဖြစ်ပါတယ်။ ကျောင်းသား၊ ကျောင်းသူနဲ့ ဆရာ၊ ဆရာမ(၁၀)ဦး။ ဒီထဲကနေပြီးတော့မှ ဒါ အမိုးပေါ်မှာ သူတို့တစ်တွေ ပြသတာကို ကြည့်လို့ရတဲ့ drone ဖြစ်ပါတယ်။ ဒါကတော့ သိပ္ပံလက်တွေ့ ဆောင်ရွက်နေတဲ့ပုံ ဖြစ်ပါတယ်။ ဒါကတော့ သိပ္ပံလက်တွေ့ ဆိုင်ရာ သင်ထောက်ကူပစ္စည်း ဖြစ်ပါတယ်။ ဒါကတော့ ဒီသင်ထောက်ကူပစ္စည်းကို ကျောင်းသား၊ ကျောင်းသူတွေ လက်တွေ့လုပ်ဆောင်နေတဲ့ပုံ ဖြစ်ပါတယ်။ ကျောင်းသား၊ ကျောင်းသူတွေ လက်တွေ့ လုပ်ဆောင်နေပုံ ဖြစ်ပါတယ်။ သိပ္ပံလက်တွေ့စမ်းသပ်ချက် ဆောင်ရွက်နေပုံဖြစ်ပါတယ်။ ဒါကတော့ ဆရာ၊ ဆရာမက သင်ပြနေပုံ ဖြစ်ပါတယ်။ ကျောင်းသား၊ ကျောင်းသူတွေ သိပ္ပံလက်တွေ့ ဆောင်ရွက် နေတဲ့ပုံ ဖြစ်ပါတယ်။ ဒါကတော့ ဇီဝဗေဒ လက်တွေ့စမ်းသပ် ဆောင်ရွက်နေတဲ့ပုံ ဖြစ်ပါတယ်။ ဒါကတော့ သိပ္ပံပစ္စည်းတွေကို ကျောင်းသား၊ ကျောင်းသူတွေက Chemistry နဲ့ ပတ်သက်ပြီးတော့မှ Physics နဲ့ပတ်သက်ပြီးတော့မှ လက်တွေ့လုပ်ဆောင်နေတဲ့ပုံ ဖြစ်ပါတယ်။ ဒါကတော့ သိပ္ပံလက်တွေ့ စမ်းသပ်မှုကို ဆရာ၊ ဆရာမက ပြသနေတဲ့ပုံ ဖြစ်ပါတယ်။ ဆရာ၊ ဆရာမက ကြီးကြပ်ပြီးတော့ ကျောင်းသား၊ ကျောင်းသူက လုပ်ဆောင်နေတဲ့ပုံ ဖြစ်ပါတယ်။ ဒါကတော့ Electronic Kit ဖြစ်ပါတယ်။ ဒါတွေကိုလည်းပဲ ကျွန်တော်တို့က နောင်နှစ်တွေမှာဆိုလို့ရှိရင် Small Scdle Ldb Equipment တွေ၊ လိုအပ်နေတဲ့ Electronic Kit တွေ၊ ပြီးရင် Biology နဲ့ပတ်သက်တာတွေ၊ ပြီးရင် ပထဝီဝင် ဘာသာရပ်နဲ့ ပတ်သက်တာတွေကို ကျွန်တော်တို့ အခြေခံပညာအထက်တန်းကျောင်းများ၊ အထက်တန်း ကျောင်း(ခွဲ)များကို ခွဲဝေဖြန့်ဝေနိုင်ဖို့နဲ့ ဆရာ၊ ဆရာမတွေကို သင်တန်းပေးဖို့အတွက် ဆက်လက် စီစဉ်ဆောင်ရွက်သွားမည်ဖြစ်ပါကြောင်း လေးစားစွာ တင်ပြအပ်ပါတယ်။ စတုတ္ထမေးခွန်းနဲ့ပတ်သက်ပြီး ချင်းပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော် masooyos S:9$coai s o2qdcolosoqop: (Scientific and Technical Terms) အတွဲများကို ပြန်လည်ဆန်းစစ်ခြင်း၊ ပြန်လည်တည်းဖြတ်ခြင်းနှင့် ဖြည့်စွက်ခြင်းများ ပြုလုပ်ကာ ပိုမိုခေတ်မီ ပြည့်စုံသော ပညာရပ်ဝေါဟာရ အဘိဓာန်အဖြစ် ထုတ်ဝေဖြန့်ချိပေးရန် အစီအစဉ် ရှိ/မရှိ စပ်လျဉ်းတဲ့မေးခွန်းအပေါ် ပြန်လည်ရှင်းလင်း တင်ပြခွင့်ပြုဖို့အတွက် လေးစားစွာ တင်ပြအပ်ပါတယ်။ ပညာရပ်ဝေါဟာရများ (Scientific and Technical Terms) အတွဲ(၈)တွဲဟာ ယခင် အထက်တန်းပညာဦးစီးဌာန၊ ယခု အဆင့်မြင့်ပညာဦးစီးဌာန၊ တက္ကသိုလ် ဘာသာပြန်နှင့် စာအုပ် ထုတ်ဝေရေးဌာနက ဝိဇ္ဇာ၊ သိပ္ပံဆိုင်ရာ အသိပညာရှင်၊ အတတ်ပညာရှင်များနှင့်အတူ ၁၉၇၁ ခုနှစ်၊ အောက်တိုဘာလမှ ၁၉၇၄ ခုနှစ်၊ ဇူလိုင်လအထိ ပြုစုတည်းဖြတ်ပြီးတော့မှ တက္ကသိုလ်ပုံနှိပ်တိုက်ကနေ ပြီးတော့မှ ထုတ်ဝေခဲ့တဲ့စာအုပ်များ ဖြစ်ပါတယ်။ အတွဲများဖြစ်ပါတယ်။ မူလ ပညာရပ်ဝေါဟာရ(၈)တွဲမှာ စာမျက်နှာစုစုပေါင်း (၁၂၀၁)မျက်နှာ ပါရှိပါတယ်။ ဒါကြောင့်မို့လို့ အဆင့်မြင့်ပညာဦးစီးဌာန၊ တက္ကသိုလ် ဘာသာပြန်နှင့် စာအုပ်ထုတ်ဝေရေးဌာနအနေနဲ့ မူလပညာရပ်ဝေါဟာရ(၈)တွဲကို လက်လှမ်းမီစွာ အကိုးအကား၊ အထောက်အကူပြုမယ့်စာအုပ်များ ထွက်ပေါ်လာနိုင်ဖို့လို့အတွက် မူလထုတ်ဝေခဲ့ပြီးတဲ့ မူရင်းစာအုပ်(၈)အုပ်ပါ ဝေါဟာရများ (Scientific and Technicd Terms) အတွဲတွေကို ပြန်လည် ဆန်းစစ်ခြင်း၊ ပြန်လည်တည်းဖြတ်ခြင်းနှင့် ဖြည့်စွက်ခြင်း၊ ခေတ်မီဝေါဟာရများ ကျွန်တော်တို့ဖြစ်အောင် ပြန်လည်အတည်ပြု ဆောင်ရွက်ခြင်းတွေကို ကျွန်တော်တို့ ဒါ ဆောင်ရွက်ရမှာဖြစ်တဲ့အတွက်ကြောင့်မို့လို့ အဘိဓာန်အဖြစ် ထုတ်ဝေဖြန့်ချိပေးဖို့လို့အတွက် ဒါသည် နည်းပညာတက္ကသိုလ်တွေမှာရှိတဲ့ ပညာရှင်တွေ၊ ကွန်ပျူတာတက္ကသိုလ်တွေမှာရှိတဲ့ ပညာရှင်တွေ၊ ဝိဇ္ဇာ၊ သိပ္ပံ ဘာသာရပ်ဌာနတွေမှာရှိတဲ့ ပညာရှင်တွေ၊ အင်ဂျင်နီယာကောင်စီတွေ၊ အင်ဂျင်နီယာအသင်းတွေ၊ ပညာရှင်တွေနဲ့ ကျွန်တော်တို့ ညှိနှိုင်းပေါင်းစပ် ပြီးတော့မှ လိုအပ်တဲ့အဖွဲ့တွေ ဖွဲ့စည်းပြီး ပူးပေါင်းစီစဉ်ဆောင်ရွက်ရမှာ ဖြစ်ပါတယ်။ weşacaqê sə:00:VODSƏo E:Ò Technical Revolution 4.0i Artificial Intelligence ğ Biss Data caos péeşulosuến 31empeệco malecosion, 31 výsolosqbozap ခေတ်နဲ့လိုက်လျောညီထွေ ဖြစ်ဖို့လို့အတွက်သည် အင်မတန်အရေးကြီးပါတယ်။ ဒါကြောင့်မို့လို့ လွှတ်တော်ကိုယ်စားလှယ်ကြီး တင်ပြတဲ့အတိုင်းပဲ ဒါတွေကို ကျွန်တော်တို့ ပြန်လည်ဆန်းစစ် တည်းဖြတ် ဖြည့်စွက်ပြီး ပိုမိုခေတ်မီပြည့်စုံသော ပညာရပ်ဝေါဟာရ အဘိဓာန်အဖြစ် ထုတ်ဝေဖြန့်ချိဖို့လို့အတွက် ပညာရှင်များနဲ့ ညှိနှိုင်းပူးပေါင်းပြီးတော့မှ စီစဉ်ဆောင်ရွက်သွားမည်ဖြစ်ပါကြောင်း ဥက္ကဋ္ဌကြီးအား လေးစားစွာ တင်ပြအပ်ပါတယ်။ အားလုံးကို အထူးကျေးဇူးတင်ရှိပါတယ်။</speech>
</section>
<section value = 'Bill'>	
<bill>
<title>အမျိုးသားလွှတ်တော်က အတည်ပြုပြီး ပေးပို့ထားသော စာပေနှင့်အနုပညာ မူပိုင်ခွင့် ဥပဒေကြမ်းကို ပြည်သူ့လွှတ်တော်ကပြင်ဆင်ချက်ဖြင့် ပြန်လည်ပေးပို့လာခြင်းနှင့် စပ်လျဉ်း၍လွှတ်တော်ကိုယ်စားလှယ်များက ဆွေးနွေးခြင်း</title>
<speech type='speaker'>အစီအစဉ်(၆)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ စာပေနှင့်အနုပညာ မူပိုင်ခွင့် ဥပဒေကြမ်းကို ဒုတိယအကြိမ် အမျိုးသားလွှတ်တော် သတ္တမပုံမှန် အစည်းအဝေး(၁၈)ရက်မြောက် ၁၅ - ၂ -၂၀၁၈ ရက်နေ့တွင် ပြင်ဆင်ချက်ဖြင့် အတည်ပြုပြီး ပြည်သူ့ လွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်က ပြင်ဆင်ချက်ဖြင့် အတည်ပြုပြီး ပေးပို့ထား သော စာပေနှင့်အနုပညာ မူပိုင်ခွင့် ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည် ပေးပို့လာပါတယ်။ ပြည်သူ့လွှတ်တော်က ပြန်လည်ပေးပို့လာသော ပြင်ဆင်ချက်ကို ဆွေးနွေးရန် လွှတ်တော်ကိုယ်စားလှယ်(၂) ဦး အမည်စာရင်း တင်သွင်းထားပါတယ်။ တစ်ဦးလျှင် (၆)မိနစ်အတွင်း ဆွေးနွေးဖို့ဖြစ်ပါတယ်။ ပထမဦးစွာ ဧရာဝတီတိုင်းဒေသကြီး မဲဆန္ဒနယ်အမှတ်(၈)မှ ဒေါ်အိအိပြီး ဆွေးနွေးနိုင်ပါပြီ။</speech>
<speech><mp id='1344'>ဒေါ်အိအိပြီး၊ ဧရာဝတီတိုင်းဒေသကြီး မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဒေါ်အိအိပြီး ဖြစ်ပါတယ်ရှင်။ ကျွန်မအနေဖြင့် စာပေနှင့်အနုပညာ ဥပဒေကြမ်းနှင့် စပ်လျဉ်းပြီးတော့ ပြည်သူ့လွှတ်တော်၏ အတည်ပြုချက်များအပေါ်တွင် ပြင်ဆင်ဖြည့်စွက် ဆွေးနွေးသွားမှာပါရှင်။ အခန်း(၁)၊ ပုဒ်မ ၂(ဃဃ)မှာ စုပေါင်းစီမံခန့်ခွဲသည့် အဖွဲ့အစည်းဟာ အမြတ်အစွန်း အတွက်ရရှိဖို့ အဓိကမဟုတ်ဘဲနဲ့ ထိုက်သင့်သော ငွေကြေးကိုသာ ရယူပြီးတော့ အခြားသော မူပိုင်ခွင့် လုပ်ငန်းများနှင့် လုပ်ကိုင်နေသော Agency များနှင့် ရောထွေးမှုမရှိစေရန် ရည်ရွယ်ပြီးတော့ ကျွန်မအနေနဲ့ အခန်း(၁)၊ ပုဒ်မ ၂(ဃဃ)ရဲ့ အပိုဒ်ကို စာပေနှင့် အနုပညာ မူပိုင်ခွင့် သို့မဟုတ် ဆက်နွှယ်သည့် အခွင့်အရေးဆိုင်ရာ စုပေါင်းစီမံခန့်ခွဲသည့် အဖွဲ့အစည်းဆိုသည်မှာ စာပေနှင့် အနုပညာ မူပိုင်ခွင့်များ ဆက်နွှယ်သည့် အခွင့်အရေးကို ဤဥပဒေနှင့်အညီ အကာအကွယ်ပေးနိုင်ရန် မူလ လက်ရာရှင်များ စာပေနှင့်အနုပညာမူပိုင်ခွင့်ပိုင်ရှင်များ ဆက်နွှယ်သည့် အခွင့်အရေးပိုင်ရှင်များ၏ သဘောတူညီမှုပေါ်အခြေခံ၍ ယင်းတို့၏ အခွင့်အရေးများကို စီမံခန့်ခွဲပေးသည့် အမြတ်အစွန်း အတွက် မရည်ရွယ်သော အဖွဲ့အစည်းကိုဆိုသည် ဆိုပြီးတော့ ဖြည့်စွက်လိုပါတယ်။ ဒီနေရာမှာ အမြတ်အစွန်းအတွက် မရည်ရွယ်သော အဖွဲ့အစည်းလို့ ဖြည့်စွက်စေလိုတာ ဖြစ်ပါတယ်ရှင်။ ဆက်လက်ပြီး ကျွန်မတို့ ဖွံ့ဖြိုးဆဲနိုင်ငံမှာ ဖန်တီးသူများရဲ့ အခွင့်အရေးကို ကာကွယ်ပေး ရန်သာ လိုအပ်ပြီးတော့ ဒီ ၎င်းပစ္စည်းတွေကို သုံးစွဲနေသူတွေ အသုံးပြုနေသူတွေရဲ့ အခွင့်အရေးတွေ ကိုလည်း ကာကွယ်ပေးခြင်းဖြင့် ဖန်တီးမှုကဏ္ဍတွေကို ပိုမိုဖွံ့ဖြိုး တိုးတက်လာစေဖို့အတွက် ကျွန်မ အနေနဲ့ အခန်း(၃)၊ ပုဒ်မ ၅(င)တွင် မူပိုင်ခွင့်စနစ်နှင့် အသိဉာဏ်ပစ္စည်း မူပိုင်ခွင့်ဆိုင်ရာကဏ္ဍ ဖွံ့ဖြိုးတိုးတက်ရန်နှင့် စာပေနှင့်အနုပညာ တီထွင်ဖန်တီးမှုများကို ကူညီထောက်ပံ့ပေးရန်၊ ကောင်းစွာ ကျင့်သုံးဆောင်ရွက်နိုင်ရန်၊ သက်ဆိုင်ရာ အစိုးရဌာန၊ အဖွဲ့အစည်းများ၊ ပုဂ္ဂလိက လုပ်ငန်းရှင်များနှင့် ညှိနှိုင်းပေါင်းစပ်၊ ကြီးကြပ်၊ လမ်းညွှန်ပေးခြင်းဆိုပြီးတော့ ပြင်ဆင်စေလိုပါတယ်ရှင်။ ဆက်လက်ပြီး ကျောင်းတွင်း စာသင်ခန်း ပညာရေးသာမက ကျောင်းပြင်ပ အသက်မွေးဝမ်း ကျောင်းပညာရေးကိုပါ လွှမ်းခြုံ စေနိုင်ရန် အခန်း(၁၁)၊ ပုဒ်မ ၂၆(က)ကို ထုတ်ဝေပြီး (က)မှာ ထုတ်ဝေပြီး လက်ရာများ၏ တစ်စိတ်တစ်ဒေသကိုဖြစ်စေ၊ သတင်းစာ၊ မဂ္ဂဇင်း၊ ဂျာနယ်တို့တွင် ပါဝင်သော ဆောင်းပါးများ၏ တစ်စိတ်တစ်ဒေသကိုဖြစ်စေ၊ ပညာသင်ကြားရန် ရည်ရွယ်ချက်အတွက်သော်လည်း ကောင်း၊ နိုင်ငံသားတို့၏ ဘက်စုံပညာဖွံ့ဖြိုးတိုးတက်စေရန်လည်းကောင်း ဆိုပြီး ထပ်မံဖြည့်စွက်ပြီးတော့ အမျိုးသားလွှတ်တော်ရဲ့ စာအရေးအသား၊ အသံ သို့မဟုတ် မြင်နိုင်သည့် မှတ်တမ်းများဖြင့် မူပွားခြင်း ဆိုတာကို ထပ်မံ ကျွန်မအနေနဲ့ ဖြည့်စွက်ဆွေးနွေးလိုပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type='speaker'>ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၇)မှ ဒေါက်တာ ပြည့်ဖြိုး ဆွေးနွေးနိုင်ပါပြီ။</speech>
<speech><mp id='1343'>ဒေါက်တာပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်တော်များ၊ ဒီကနေ့ ကြွရောက်လာသော ဧည့်သည်တော်များအားလုံးပဲ မင်္ဂလာပါ။ ကျွန်တော်ကတော့ ဧရာဝတီတိုင်း ဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဒေါက်တာပြည့်ဖြိုး ဖြစ်ပါတယ်။ ပြည်သူ့လွှတ်တော်မှ ပြန်လည်ပေးပို့လာသော စာပေနှင့် အနုပညာ မူပိုင်ခွင့် ဥပဒေကြမ်းနှင့် စပ်လျဉ်း ပြီးတော့ ပြင်ဆင်၊ ပယ်ဖျက် ဆွေးနွေးသွားမှာ ဖြစ်ပါတယ်။ ပယ်ဖျက်လိုတဲ့၊ ပြင်ဆင်ဆွေးနွေးလိုတဲ့ အပိုဒ်တွေကတော့ ပြည်သူ့လွှတ်တော်ဘက်က ပို့လိုက်တဲ့ အစဉ်အတိုင်းပဲ ဖြစ်ပါတယ်။ အပိုဒ် ၂(၃)၊ အပိုဒ် ၂(ဃဃ)၊ အပိုဒ် ၃၃(က)၊ အပိုဒ် ၂(ထ)၊ အပိုဒ် ၁၆၊ အပိုဒ်ခွဲ(ခ)၊ အပိုဒ်ခွဲငယ်(၂)နဲ့ အသစ် ဖြည့်စွက်ချက် အပိုဒ် ၂၁၊ အပိုဒ်ခွဲ(ဂ)တို့နဲ့ ပတ်သက်ပြီး ဆွေးနွေးသွားမှာ ဖြစ်ပါတယ်။ ကျွန်တော့်အား Power Point အသုံးပြုခွင့် ပေးပါခင်ဗျား။ စာပေနှင့် အနုပညာ ကိစ္စရပ်တွေမှာဆိုလို့ရှိရင် စာပေ၊ ဂီတ၊ ဓာတ်ပုံ၊ ရုပ်ရှင် စတဲ့ ကဏ္ဍတွေမှာ ကိုယ်ကျင့်သိက္ခာဆိုင်ရာ အခွင့်အရေး၊ စီးပွားရေးဆိုင်ရာ အခွင့်အရေးတွေပါ ချိုးဖောက် ခြင်းခံရတာတွေကို ကာကွယ်ပေးဖို့အတွက် အဓိပ္ပာယ်ဖွင့်ဆိုချက်တွေ အပါအဝင် ဥပဒေပါအချက်များ ကို အမျိုးမျိုးကောက်ယူ၊ ဆွဲယူနိုင်တဲ့အနေအထားမဖြစ်ဖို့ အရေးကြီးပါတယ်။ လက်ရှိကာလမှာလည်း ကျွန်တော်တို့ မြန်မာနိုင်ငံ စာပေနှင့်အနုပညာဆိုင်ရာ မူပိုင်ခွင့်တွေနဲ့ ပတ်သက်ပြီး ပုံစံမျိုးစုံချိုးဖောက် ခံရတာတွေရှိနေပြီ။ မူပိုင်ခွင့်တွေနဲ့ ပတ်သက်တဲ့ အလေ့အကျင့်ကောင်းတွေရှိလာဖို့ လိုအပ်နေပါပြီ။ ဒီအပိုဒ်မှာဆိုလို့ရှိရင် မူပိုင်ခွင့်ပိုင်ရှင်နဲ့ ဆက်နွယ်တဲ့ အခွင့်အရေးပိုင်ရှင်ဆိုတာကိုရောပြီး အဓိပ္ပာယ် ဖွင့်ဆိုထားပါတယ်။ မူပိုင်ခွင့်ပိုင်ရှင်နဲ့ ဆက်နွယ်တဲ့ အခွင့်အရေးပိုင်ရှင်ဆိုတဲ့ စကားရပ်ဟာ အဓိပ္ပာယ်ကွဲပြား ပြီးတော့ အခွင့်အရေးတွေဟာလည်း မတူညီကြပါဘူး။ ဥပမာ သီချင်းတို့ကို ဖန်တီးရာမှာ မူလလက်ရာ ရှင်နဲ့ မူပိုင်ခွင့်ပိုင်ရှင်ဆိုတာဟာ သီချင်းရေးတဲ့ ပုဂ္ဂိုလ်ဖြစ်ပြီးတော့ ဆက်နွယ်တဲ့ အခွင့်အရေးပိုင်ရှင် ဆိုတာကတော့ ဖျော်ဖြေသူတွေ၊ (Phonogram) ထုတ်လုပ်သူတွေ၊ ထုတ်လွှင့်တဲ့ အဖွဲ့အစည်းတွေ ဖြစ်ပါတယ်။ ဥပဒေကြမ်းရဲ့ ရှေ့မှာပါတဲ့ အပိုဒ် ၂(ဈ) နဲ့ (ည)မှာလည်း အဓိပ္ပာယ်တွေကို ရှင်းရှင်း လင်းလင်း ဖွင့်ဆိုထားပြီး ဖြစ်ပါတယ်။ ဒီဆက်နွယ်တဲ့ အခွင့်အရေးတွေကို မူပိုင်ရှင်နဲ့ တစ်တန်းတည်း ထားလို့မရပါဘူး။ ဒါကြောင့် ဒီအပိုဒ် ၂၊ အပိုဒ်ခွဲ(၃)၊ အပိုဒ်ခွဲငယ်(၁)ကို အဆိုပြု ပြဋ္ဌာန်းချက်အတိုင်းသာ ထားရှိရမှာ ဖြစ်ပါတယ်။ ဒါကလည်း ဆက်စပ်တဲ့အချက်ဖြစ်ပါတယ်။ အခန်း(၁၃) စီးပွားရေးဆိုင်ရာ အခွင့်အရေးများကို လွှဲပြောင်းခြင်း၊ ဒီ အပိုဒ် ၃၃(က)မှာလည်းပဲ ဒီဆက်နွယ်တဲ့ အခွင့်အရေးပိုင်ရှင် ဆိုတဲ့စကားရပ်ကို ဖြုတ်ပြီးတော့ အဆိုပြုပြဋ္ဌာန်းချက်အတိုင်းသာ ထားရှိရမှာ ဖြစ်ပါတယ်။ ဒါလည်း ဆက်စပ်တဲ့ အချက် တွေ ဖြစ်ပါတယ်။ ဒါလည်းအတူတူပါပဲ။ နောက်တစ်ခုရွှေ့ပေးပါ။ ဥက္ကဋ္ဌကြီးခင်ဗျား။ ထုတ်လုပ်သူဆိုတဲ့ အဓိပ္ပာယ်ဖွင့်ဆိုချက်နဲ့ ပတ်သက်ပြီးတော့ ကျွန်တော့် အနေနဲ့ ပြင်ဆင်ဆွေးနွေးသွားမှာ ဖြစ်ပါတယ်။ ဥပမာအနေဖြင့် ဂီတနဲ့ပတ်သက်ပြီးတော့ Copyright (၂)မျိုးရှိပါတယ်။ ဒီမူလဖန်တီးရှင် မူပိုင်ရှင်နဲ့ င မူပိုင်ရှင်နဲ့ အသံသွင်းထုတ်လုပ်တဲ့ P ဆိုတဲ့ မူပိုင်ခွင့်ကို ရတဲ့သူတွေပဲ ဖြစ်ပါတယ်။ ဒီမူလ ဖန်တီးရှင် C ဟာ သီချင်းကို ရေးသားတဲ့သူဖြစ်ပြီး C အခွင့် အရေးကို ရရှိပါတယ်။ ထုတ်လုပ်တဲ့ ဒီဘက်က P ကတော့ အသံသွင်းထုတ်လုပ်တဲ့ အဖွဲ့အစည်းဖြစ်ပြီး တော့ P အခွင့်အရေးကို ရရှိပါတယ်။ သီချင်းတွေကို ဖျော်ဖြေတင်ဆက်တဲ့သူကတော့ C P အခွင့် အရေး ရမှာ မဟုတ်ပါဘူး။ ဒီမူပိုင်ခွင့် ဥပဒေတွေ (၄)ခုစလုံးဟာ ကျွန်တော်တို့ အနာဂတ်မှာ အရေးပါ လာမှာဖြစ်ပြီးတော့ နိုင်ငံတကာမှာရှိနေတဲ့ အလေ့အကျင့်ကောင်းတွေကို နမူနာယူပြီးတော့ စာပေနှင့် အနုပညာ နယ်ပယ်တွေမှာ အဆင့်အတန်းမြင့်မားလာစေဖို့ ဆောင်ရွက်နိုင်မယ့် ဥပဒေတွေ ဖြစ်ဖို့လိုပါ တယ်။ နောက်တစ်ခု ရွှေ့ပေးပါ။ ဒါကြောင့် ဒီထုတ်လုပ်သူဆိုတဲ့ အရာကို ပြည်သူ့လွှတ်တော် အတည်ပြုချက်ထဲမှာတော့ ပထမအကြိမ် ပြုလုပ်တဲ့ လူတွေလို့ပဲ အဓိပ္ပာယ် ဖွင့်ဆိုထားပါတယ်။ စာပေမှာပဲဖြစ်ဖြစ်၊ ဂီတမှာပဲ ဖြစ်ဖြစ်၊ ဒုတိယအကြိမ်၊ တတိယအကြိမ်တွေလည်း ရှိပါတယ်။ ဒါကြောင့် ကျွန်တော့်အနေနဲ့ ထုတ်လုပ် သူဆိုတဲ့နေရာမှာ ရုပ်သံလက်ရာကိုဖြစ်စေ၊ ရုပ်ရှင်ဖန်တီးမှု လက်ရာကိုဖြစ်စေ၊ Phonogram လက်ရာကို ဖြစ်စေ၊ ပြုလုပ်သည့် သို့မဟုတ် အသံ၊ အရုပ်၊ အသံ ထည့်သွင်းသည့် သို့မဟုတ် ထည့်သွင်းရန် ဦးဆောင်ပြုလုပ်သည့် လူပုဂ္ဂိုလ်ကိုသော်လည်းကောင်း၊ တရားဝင် တည်ထောင်ထားသော အဖွဲ့အစည်း ကိုလည်းကောင်း ဆိုသည်လို့ ပြင်ဆင်လိုပါတယ်။ ရွှေ့ပေးပါ။ အပိုဒ် ၂၊ အပိုဒ်ခွဲ(ဃဃ)နဲ့ ပတ်သက်ပြီးတော့ ရှေ့မှာလည်း ကိုယ်စားလှယ်တော်ကြီး ဆွေးနွေးသွားတာ ရှိပါတယ်။ ဒီ စာပေနှင့်အနုပညာ မူပိုင်ခွင့်ကို ဆက်နွှယ်သည့် အခွင့်အရေးဆိုင်ရာ စီမံခန့်ခွဲတဲ့ အဖွဲ့အစည်းဆိုတာ နိုင်ငံတကာမှာလည်း ရှိပါတယ်။ ကျွန်တော်တို့ နိုင်ငံမှာလည်း Golosusin per calcossom CMO OcaTolosari Collective Management Organizations ဒီအဖွဲ့အစည်းတွေဟာ မူပိုင်ခွင့်တွေနဲ့ ဆက်နွယ်ပြီးတော့ အမြတ်အစွန်းကို မယူဘဲနဲ့ လုပ်ကြရတဲ့အဖွဲ့အစည်းတွေ ဖြစ်ပါတယ်။ ဒါကြောင့် ကျွန်တော့်အနေနဲ့ ပြင်ဆင်လိုတာကတော့ ဒီအပိုဒ်ကို အမြတ်အစွန်းအတွက် မရည်ရွယ်သော ဆိုတဲ့ စကားရပ်ကို ထည့်သွင်းပြင်ဆင်လိုပါတယ်။ ဒါ နိုင်ငံတကာမှာရှိတဲ့ ကိုရီးယားနိုင်ငံတွေမှာရှိတဲ့ CMO အဖွဲ့အစည်းတွေ ဖြစ်ပါတယ်။ ကျွန်တော်တို့ နိုင်ငံမှာလည်း ဒီအဖွဲ့အစည်းတွေရှိပါတယ်။ နောက်တစ်ခုရွှေ့ပေးပါ။ ဒါ နိုင်ငံတကာရဲ့ အဖွဲ့အစည်းတွေ ဖြစ်ပါတယ်။ နောက်တစ်ခုရွှေ့ပေးပါ။ အမေရိကန်ပြည်ထောင်စုမှာ ရှိတဲ့ CMO အဖွဲ့အစည်းတွေပဲ ဖြစ်ပါတယ်။ နောက်တစ်ခုရွှေ့ပေးပါ။ ဒါကတော့ ကျွန်တော်တို့ မူလထဲမှာလည်း မပါ ပါဘူး။ ဒီ အမျိုးသားလွှတ်တော်ကလည်း ဒါလုပ်ထားတာမရှိပါဘူး။ ပြည်သူ့လွှတ်တော်ကနေ ပို့လိုက်တဲ့အထဲမှာ ပါတဲ့အချက်ပဲ ဖြစ်ပါတယ်။ ဒီအခန်းရဲ့ ခေါင်းစဉ်ကတော့ စာပေနဲ့အနုပညာ မူပိုင်ခွင့်သက်တမ်း ဖြစ်ပါတယ်။ ပြည်သူ့လွှတ်တော်ရဲ့ အသစ်ထည့်ထားတဲ့ အချက်ထဲမှာဆိုရင် မူလလက်ရာရှင်ရဲ့ ဂုဏ်သိက္ခာနဲ့ ထင်ရှားကျော်ကြားမှုကို ထိခိုက်စေတဲ့ တစ်နည်းနည်းနဲ့ လက်ရာကို ချို့ယွင်းစေခြင်း သို့မဟုတ် ပြုပြင်ခြင်း သို့မဟုတ် ပျက်စေခြင်းကိုသော်လည်းကောင်း၊ ယုတ်လျော့သေးသိမ်စေရန်၊ အခြားနည်းတစ်မျိုးမျိုးဖြင့်သော်လည်းကောင်း ကန့်ကွက်ပိုင်ခွင့် အခွင့်အရေးသည် မူလလက်ရာရှင် စီးပွားရေးဆိုင်ရာ အခွင့်အရေးများ ကုန်ဆုံးသည်အထိ ဖြစ်တယ်လို့ ပါရှိထားပါတယ်။ ဒီ အခန်းရဲ့ ရှေ့အခန်းပိုဒ်တွေမှာဆိုလို့ရှိရင် မူလလက်ရာရှင်ရဲ့ စီးပွားရေးဆိုင်ရာ အခွင့်အရေးများ သက်တမ်းကို ကွယ်လွန်ပြီးတဲ့နှစ်ကနေ နှစ်(၅၀)လို့ သတ်မှတ်ထားတာတော့ ရှိပါတယ်။ ဒီအချက်ကို ထည့်ထားမယ် ဆိုရင် မူလလက်ရာရှင်ရဲ့ လက်ရာတွေကို ချို့ယွင်းပျက်စီး ယုတ်လျော့တာတွေ ပြုလုပ်ခြင်းကို ကန့်ကွက်လာနိုင်တဲ့ အခွင့်အရေးဟာ ရှိတော့မှာမဟုတ်ပါဘူး။ ဥက္ကဋ္ဌကြီးခင်ဗျား။ မိနစ် အနည်းငယ်လောက် ခွင့်ပြုပေးပါခင်ဗျား။</speech>
<speech type='speaker'>(၁)မိနစ်တိုး ဆွေးနွေးပေး၊ ဆွေးနွေးပါ။ ပျက်စေခြင်းကို တစ်နည်းနည်းနဲ့ စီးပွားရေးတစ်မျိုးမျိုးဖြင့်</speech>
<speech><mp id='1343'>ဒေါက်တာပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)</mp>ဥပမာအနေနဲ့ ကျွန်တော်တို့ ရှေးယခင်က မြို့မငြိမ်းတို့ နန်းတော်ရှေ့ဆရာတင်တို့ရဲ့ ဂန္တဝင် လက်ရာတွေကို ထိန်းသိမ်းဖို့အတွက် လိုပါတယ်။ ဒါကြောင့် ကျွန်တော့်အနေနဲ့ ဒီတစ်ချက်ကို ပယ်ဖျက်လိုပါတယ်။ နောက်တစ်ခုပြပေးပါဦး။ အခန်း(၁၁)၊ စီးပွားရေးဆိုင်ရာ အခွင့်အရေးများကို မူလပိုင်ဆိုင်ခွင့်အဖြစ် ရရှိသူ ဒီအချက်ကို ကျော်လိုက်ပါခင်ဗျား။ ကျွန်တော်တို့ ဒီနောက်ဆုံးမှာ ဖြည့်စွက်ချက်အသစ်ကို ကျွန်တော့်အနေနဲ့ ဆွေးနွေးမှာ ဖြစ်ပါတယ်။ အရင်ကာလတွေမှာရော၊ လက်ရှိကာလတွေမှာရော စာပေနှင့် အနုပညာ နယ်ပယ်တွေမှာ မူပိုင်ခွင့်တွေ ချိုးဖောက်ပြီးတော့ မသမာတဲ့ စီးပွားရေး အကျိုး အမြတ်တွေ ရယူတာတွေဖြစ်ပါတယ်ခင်ဗျား။ စီးပွားရေးဆိုင်ရာ အခွင့်အရေးတွေနဲ့ ပတ်သက်ပြီး ရှင်းရှင်းလင်းလင်းရှိဖို့နဲ့ အနာဂတ်မှာ စာပေနှင့် အနုပညာနယ်ပယ် တိုးတက်မြင့်မားလာစေဖို့အတွက်နဲ့ ကျွန်တော့်အနေနဲ့ ဖြည့်စွက်လို တာက ဒီအခန်းခေါင်းစဉ်မှာ စီးပွားရေးဆိုင်ရာ အခွင့်အရေးများကို မူလပိုင်ရှင်အဖြစ်ရရှိသူ၊ အပိုဒ် ၂၁၊ အပိုဒ်ခွဲ(ဂ)၊ Phonogram ရုပ်သံလက်ရာ၊ သို့မဟုတ် ရုပ်ရှင်ဖန်တီးမှု အပါအဝင် စာပေနှင့် အနုပညာလက်ရာတို့ကို ထုတ်ဝေသူနှင့် ထုတ်လုပ်သူများသည် ဥပဒေနှင့်အညီဖြစ်စေ၊ မူလ လက်ရာရှင်နှင့် စီးပွားရေးဆိုင်ရာ သဘောတူညီထားရှိမှုဖြင့်ဖြစ်စေ ဆောင်ရွက်ထားမှသာ စီးပွားရေး ဆိုင်ရာ အခွင့်အရေးများ၏ မူလပိုင်ရှင်ဖြစ်ရမည်ဟု ဆိုလိုတဲ့ အသစ်ဖြည့်စွက်ချက်ကို ဖြည့်စွက် ဆွေးနွေးရင်း အားလုံးကို ကျေးဇူးတင်ပါတယ်။</speech>
<speech type='speaker'>အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ကိုယ်စားလှယ်များရဲ့ ဆွေးနွေးချက်များနဲ့ ပတ်သက်ပြီး အမျိုးသားလွှတ်တော် ဥပဒေကြမ်းကော်မတီ က ပြန်လည်ကြားနာဆောင်ရွက်ဖို့ ဆုံးဖြတ်ပါတယ်။</speech>
</bill>
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော လုပ်ငန်းခွင် ဘေးအန္တရာယ် ကင်းရှင်းရေးနှင့် ကျန်းမာရေးဥပဒေကြမ်းကို အမျိုးသားလွှတ်တော်က ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type='speaker'>အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လုပ်ငန်းခွင် ဘေးအန္တရာယ် ကင်းရှင်းရေးနှင့် ကျန်းမာရေး ဥပဒေကြမ်းကို ပြည်သူ့လွှတ်တော်တွင် စတင်ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ်။ အဆိုပါ ဥပဒေကြမ်းကို အမျိုးသားလွှတ်တော်ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော လုပ်ငန်းခွင် ဘေးအန္တရာယ် ကင်းရှင်းရေးနှင့် ကျန်းမာရေးဥပဒေကြမ်းကို အမျိုးသားလွှတ်တော်တွင် ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်။</speech>
ငန်းခွင် ဘေးအန္တရာယ်ဖြင့် အတည်ပြု၍ အဆာ ကြိုတင် ဖြန့်ဝေထာ ဒေါက်တာမျိုးအောင် (အဖွဲ့ဝင်၊ ဥပဒေကြမ်းကော်မတီ)။ ။လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီး၊ အမျိုးသားလွှတ်တော်ကိုယ်စားလှယ် များနှင့် ကြွရောက်လာကြတဲ့ ဧည့်သည်တော်များအားလုံး မင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၁၀)မှ အမျိုးသား လွှတ်တော်ကိုယ်စားလှယ် အမျိုးသားလွှတ်တော် ဥပဒေကြမ်းကော်မတီဝင် ဒေါက်တာမျိုးအောင် ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီ၏ တာဝန်ပေးချက်အရ အမျိုးသား လွှတ်တော် ဥပဒေကြမ်းကော်မတီ၏ လုပ်ငန်းခွင် ဘေးအန္တရာယ်ကင်းရှင်းရေးနှင့် ကျန်းမာရေး ဥပဒေကြမ်းအပေါ် စိစစ်တင်ပြခြင်း အစီရင်ခံစာကို ဖတ်ကြားသွားမှာ ဖြစ်ပါတယ်။ လေးစားအပ်ပါ သော ဥက္ကဋ္ဌကြီးခင်ဗျား။ အမျိုးသားလွှတ်တော် ဥပဒေကြမ်းကော်မတီ၏ လုပ်ငန်းခွင်ဘေးအန္တရာယ်ကင်းရှင်းရေးနှင့် ကျန်းမာရေးဥပဒေကြမ်းအပေါ် စိစစ်တင်ပြခြင်းအစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၈ - ၅၈၉ ရက်စွဲ၊ ၂၀၁၈ ခုနှစ်၊ နိုဝင်ဘာလ ရက် ၁။ ပြည်သူ့လွှတ်တော်က လုပ်ငန်းခွင်ဘေးအန္တရာယ်ကင်းရှင်းရေးနှင့် ကျန်းမာရေးဥပဒေကြမ်းကို ၁၂-၉-၂၀၁၈ ရက်နေ့တွင် ပြင်ဆင်ချက်များဖြင့် အတည်ပြုခဲ့ပြီး အမျိုးသားလွှတ်တော်တွင် ဆွေးနွေးနိုင်ရန်အတွက် ပေးပို့လာပါသည်။ ယင်းဥပဒေကြမ်းနှင့် စပ်လျဉ်း၍ အမျိုးသားလွှတ်တော်၊ ဥပဒေကြမ်းကော်မတီသည် ကျန်းမာရေးနှင့် အားကစားဝန်ကြီးဌာန၊ အလုပ်သမား၊ လူဝင်မှု ကြီးကြပ်ရေးနှင့် ပြည်သူ့အင်အားဝန်ကြီးဌာန၊ ပြည်ထောင်စုရှေ့နေချုပ်ရုံး၊ ကုန်သည်များနှင့် စက်မှု လက်မှုလုပ်ငန်းရှင်များအသင်းချုပ်၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်မှ ပညာရှင်တို့နှင့် ၈-၁၁-၂၀၁၈ ရက်နေ့တွင် တွေ့ဆုံ ညှိနှိုင်းဆွေးနွေးခဲ့ပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် လုပ်ငန်းခွင်ဘေးအန္တရာယ်ကင်းရှင်းရေးနှင့် ကျန်းမာရေးဥပဒေကြမ်းကို လေ့လာစိစစ်ရာတွင် - (က) အဓိပ္ပာယ်ဖွင့်ဆိုရာတွင် တိကျမှုရှိစေရန် ပြည်သူ့လွှတ်တော်က အတည်ပြု သည့် ဥပဒေကြမ်း အပိုဒ် ၂၊ အပိုဒ်ခွဲ(င) တွင် ဖော်ပြထားသော အမျိုးသားလုပ်ငန်းခွင် ဘေးအန္တရာယ် ကင်းရှင်းရေးနှင့် ကျန်းမာရေးကောင်စီကို ဆိုသည့် စကားရပ်ကို လုပ်ငန်းခွင် ဘေးအန္တရာယ်ကင်းရှင်းရေးနှင့် ကျန်းမာရေးကောင်စီကို ဆိုသည့် စကားရပ်ဖြင့်လည်းကောင်း၊ အပိုဒ်ခွဲ(တ)တွင် ဖော်ပြထားသော စကားရပ်များ အစား စစ်ဆေးရေးအရာရှိချုပ်ဆိုသည်မှာ ညွှန်ကြားရေးမှူးချုပ်ကို ဆိုသည် ဆိုသည့် စကားရပ်ဖြင့် အသီးသီး ပြင်ဆင်ဖြည့်စွက်သင့်ပါကြောင်းနှင့် အပိုဒ် ၂၊ အပိုဒ်ခွဲ(ဗ)၏ အောက်တွင် အပိုဒ်ခွဲ(ဘ)၊ (မ)၊ (ယ) အဖြစ် အောက်ပါအတိုင်း အသစ်ဖြည့်စွက်သင့်ပါကြောင်း လေ့လာတွေ့ရှိရပါသည်၂။ (ဘ) သင်တန်းကျောင်းတည်ထောင်သူဆိုသည်မှာ လုပ်ငန်းခွင်ဘေးအန္တရာယ် ကင်းရှင်းရေးနှင့် ကျန်းမာရေးဆိုင်ရာသင်တန်းများ ဖွင့်လှစ်သင်ကြားရန် ငွေကြေး၊ မြေနေရာ၊ အဆောက်အဦ၊ ပစ္စည်း၊ ပရိဘောဂ စသည့် အရင်းအနှီး စိုက်ထုတ်ထားသောသူကို ဆိုသည်။ (မ) | သင်တန်းကျောင်းဆိုသည်မှာ လုပ်ငန်းခွင်ဘေးအန္တရာယ်ကင်းရှင်းရေးနှင့် ကျန်းမာရေးဆိုင်ရာ သင်တန်းများဖွင့်လှစ်သင်ကြားရန် ညွှန်ကြားရေးမှူးချုပ် က သင်တန်းကျောင်းအဖြစ် မှတ်ပုံတင်လက်မှတ် ထုတ်ပေးထားသည့် ကျောင်းကို ဆိုသည်။ (ယ) မှတ်ပုံတင်လက်မှတ်ဆိုသည်မှာ သတ်မှတ်ချက်များနှင့် ကိုက်ညီသည့် သင်တန်းကျောင်းအား ညွှန်ကြားရေးမှူးချုပ်က အသိအမှတ်ပြု ထုတ်
ပေးသည့် လက်မှတ်ကို ဆိုသည်။ ။အကျုံးဝင်သက်ဆိုင်သည့် လုပ်ငန်းများသတ်မှတ်ရာတွင် ပိုမိုပြည့်စုံမှုရှိစေရန် အတွက် ပြည်သူ့လွှတ်တော်က အတည်ပြု သည့် ဥပဒေကြမ်း အပိုဒ် ၄၊ အပိုဒ်ခွဲ(ခ) ၏အောက်တွင် အပိုဒ်ခွဲ(ဂ)အဖြစ် စက်မှုလက်မှုလုပ်ငန်းဟု အသစ်ဖြည့်စွက်၍ လည်းကောင်း၊ အပိုဒ်ခွဲ(တ)ကို အပိုဒ်ခွဲ(ထ)ဟု ပြင်ဆင်ပြီး အပိုဒ်ခွဲ(ထ)တွင် ဖော်ပြထားသော ဝန်ကြီးဌာနသည် ဆိုသည့်စကားရပ်ကို ဝန်ကြီးဌာနက ဆိုသည့် စကားရပ်ဖြင့်လည်းကောင်း၊ အပိုဒ် ၆၊ အပိုဒ်ခွဲ(က)၊ အပိုဒ်ခွဲငယ်(၃)၏ အောက်တွင် အပိုဒ်ခွဲငယ်(၄)အဖြစ် ညွှန်ကြားရေးမှူးချုပ်၊ ကုသရေးဦးစီးဌာန၊ ကျန်းမာရေးနှင့် အားကစားဝန်ကြီးဌာန အဖွဲ့ဝင်ဟု အသစ်ဖြည့်စွက်၍လည်းကောင်း၊ အပိုဒ် ၁၇၊ အပိုဒ်ခွဲ(စ)တွင် ဖော်ပြထားသော သတင်းအချက်အလက်များ၊ ရင်ခွဲစမ်းသပ် စစ်ဆေးချက် အစီရင်ခံစာများကို ဆိုသည့် စကားရပ်ကို သတင်းအချက်အလက်များ၊ ရင်ခွဲစမ်းသပ်စစ်ဆေးချက် အစီရင်ခံစာမှ ဦးစီးဌာန၏ သတ်မှတ်ပုံစံဖြင့် တောင်းခံ သည့် အချက်အလက်များကို ဆိုသည့် စကားရပ်ဖြင့်လည်းကောင်း၊ အပိုဒ် ၃၅ တွင် ဖော်ပြထားသော သတ်မှတ်ချက်များနှင့်အညီ အကြောင်းကြားရမည် ဆိုသည့် စကားရပ်ကို သတ်မှတ်ချက်များနှင့်အညီ အကြောင်းကြားရမည့်အပြင် အစီရင်ခံစာ မိတ္တူကို ကျန်းမာရေးနှင့် အားကစားဝန်ကြီးဌာနသို့လည်း ပေးပို့ရမည် ဆိုသည့် စကားရပ်ဖြင့်လည်းကောင်း၊ အပိုဒ် ၃၉၊ အပိုဒ် ၄၀၊ အပိုဒ်ခွဲ(က)၊ အပိုဒ်ခွဲ(ခ)၊ အပိုဒ်ခွဲ(ဂ)၊ အပိုဒ် ၄၁၊ အပိုဒ်ခွဲ(က)၊ အပိုဒ်ခွဲ(ခ) တို့ကို အောက်ပါအတိုင်း အစားထိုးပြင်ဆင်သင့်ကြောင်း လေ့လာတွေ့ရှိရပါသည် - ၃၉။ စမ်းသပ်စစ်ဆေးပိုင်ခွင့်ရှိသူ၊ သင်တန်းပေးသူအဖြစ် လုပ်ကိုင်လိုသူသည် သတ်မှတ်ထားသည့် အရည်အချင်းများနှင့် ကိုက်ညီပါက အသိအမှတ်ပြု လက်မှတ်ရရှိရန်ဖြစ်စေ၊ သင်တန်းကျောင်းတည်ထောင်လိုသူသည် မှတ်ပုံတင် လက်မှတ်ရရှိရန်ဖြစ်စေ ညွှန်ကြားရေးမှူးချုပ်ထံ သတ်မှတ်ချက်များနှင့် အညီ လျှောက်ထားရမည်။ ) ၄၀။ (က) ပုဒ်မ ၃၉ အရ လျှောက်ထားချက်ကို သတ်မှတ်ချက်များနှင့်အညီ စိစစ်၍ စမ်းသပ်စစ်ဆေးပိုင်ခွင့်ရှိသူ၊ သင်တန်းပေးသူအဖြစ် အသိအမှတ်ပြု လက်မှတ်ကိုလည်းကောင်း၊ သင်တန်းကျောင်း တည်ထောင်သူအား မှတ်ပုံတင်လက်မှတ်ကိုလည်းကောင်း ထုတ်ပေးရန် ခွင့်ပြုခြင်း သို့မဟုတ် ငြင်းပယ်ခြင်းပြုနိုင်သည်။ (ခ) ပုဒ်မခွဲ(က)အရ ခွင့်ပြု သည့်အခါ ဝန်ကြီးဌာနက သတ်မှတ်ထားသည့် အခကြေးငွေပေးသွင်းစေပြီး လျှောက်ထားသူအား အသိအမှတ်ပြု လက်မှတ်၊ မှတ်ပုံတင်လက်မှတ်တို့၏ သက်တမ်းနှင့် စည်းကမ်းချက်များ သတ်မှတ်၍ စမ်းသပ်စစ်ဆေးပိုင်ခွင့်ရှိသူ၊ သင်တန်းပေးသူအား အသိ အမှတ်ပြု လက်မှတ်ကိုလည်းကောင်း၊ သင်တန်းကျောင်း တည်ထောင်သူ အား မှတ်ပုံတင်လက်မှတ်ကိုလည်းကောင်း အသီးသီးထုတ်ပေးရမည်။ (ဂ) ပုဒ်မခွဲ(ခ)အရ အသိအမှတ်ပြု လက်မှတ်ထုတ်ပေးထားသော စမ်းသပ် စစ်ဆေးပိုင်ခွင့်ရှိသူ၊ သင်တန်းပေးသူနှင့် မှတ်ပုံတင်လက်မှတ် ထုတ်ပေး ထားသော သင်တန်းကျောင်းများကို မှတ်ပုံတင်ထားရမည်။ ) ၄၁။ (က) ပုဒ်မ ၄၀၊ ပုဒ်မခွဲ(ခ)အရ အသိအမှတ်ပြု လက်မှတ်ရရှိသူသည်လည်း ကောင်း၊ မှတ်ပုံတင်လက်မှတ်ရရှိသူသည်လည်းကောင်း အသိအမှတ်ပြု လက်မှတ် သို့မဟုတ် မှတ်ပုံတင်လက်မှတ် သက်တမ်းမကုန်ဆုံးမီ ရက်ပေါင်း(၃၀)အတွင်း သတ်မှတ်ချက်များနှင့်အညီ အသိအမှတ်ပြု လက်မှတ် သို့မဟုတ် မှတ်ပုံတင်လက်မှတ် သက်တမ်းတိုးမြှင့်ပေးရန် ညွှန်ကြားရေးမှူးချုပ်ထံ လျှောက်ထားရမည်။ ညွှန်ကြားရေးမှူးချုပ်သည် ပုဒ်မခွဲ(က)အရ လျှောက်ထားချက်ကို သတ်မှတ်ချက်များနှင့်အညီ စိစစ်ပြီး အသိအမှတ်ပြု လက်မှတ် သို့မဟုတ် မှတ်ပုံတင်လက်မှတ် သက်တမ်းတိုးမြှင့်ပေးရန် ခွင့်ပြုခြင်း သို့မဟုတ် ငြင်းပယ်ခြင်းပြု နိုင်သည်။ ခွင့်ပြုပါက ဝန်ကြီးဌာနက သတ်မှတ် ထားသော သက်တမ်းတိုးမြှင့်ခ ပေးသွင်းစေပြီး လျှောက်ထားသူအား အသိ အမှတ်ပြု လက်မှတ် သို့မဟုတ် မှတ်ပုံတင်လက်မှတ် သက်တမ်းတိုးမြှင့် ပြည်သူ့လွှတ်တော်က အတည်ပြု သည့် ဥပဒေကြမ်း အပိုဒ် ၄၂၊ အပိုဒ်ခွဲ(ခ)တွင် ဖော်ပြ ထားသော စကားရပ်များအစား စမ်းသပ်စစ်ဆေးပိုင်ခွင့်ရှိသူ၊ သင်တန်းပေးသူ သို့မဟုတ် သင်တန်းကျောင်း တည်ထောင်သူသည် ဦးစီးဌာနက သတ်မှတ်ပေးသော စည်းကမ်းချက်များကို တိကျစွာ လိုက်နာရမည် ဆိုသည့်စကားရပ်များဖြင့် အစားထိုး ပြင်ဆင်ပါကြောင်းနှင့် စီမံခန့်ခွဲရေးနည်းလမ်းအရ အရေးယူဆောင်ရွက် ရာတွင် ပိုမိုပြည်စုံမှုရှိစေရန်အတွက် အပိုဒ် ၄၃ ကို အောက်ပါအတိုင်း အစားထိုး ပြင်ဆင်သင့်ပါကြောင်း လေ့လာတွေ့ရှိရပါသည် - ၄၃။ (က) စမ်းသပ်စစ်ဆေးပိုင်ခွင့်ရှိသူ၊ သင်တန်းပေးသူ သို့မဟုတ် သင်တန်းကျောင်း တည်ထောင်သူက အောက်ပါအချက် တစ်ရပ်ရပ်နှင့် ငြိစွန်းကြောင်း တွေ့ရှိလျှင် လုပ်ငန်းဆောင်ရွက်ခွင့် ယာယီရပ်ဆိုင်းကြောင်း အကြောင်း ကြားစာ ပေးပို့ရမည်(၁) စမ်းသပ်စစ်ဆေးပိုင်ခွင့်ရှိသူ သို့မဟုတ် သင်းတန်းပေးသူအဖြစ် ဆောင်ရွက်ခွင့်ရရှိရန် သို့မဟုတ် သင်တန်းကျောင်း တည်ထောင်သူက သင်တန်းကျောင်း တည်ထောင်ဖွင့်လှစ်ခွင့် ရရှိရန် လျှောက်ထား ရာတွင် မမှန်မကန် တင်ပြခဲ့ခြင်း၊ (၂) စမ်းသပ် စစ်ဆေးပိုင်ခွင့်ရှိသူ သို့မဟုတ် သင်တန်းပေးသူအဖြစ် ဆက်လက်လုပ်ကိုင်ရန် သို့မဟုတ် သင်တန်းကျောင်းအဖြစ် ဆက်လက်ဖွင့်လှစ်လုပ်ကိုင်ရန် သင့်လျော်မှုမရှိဟု စိစစ်တွေ့ရှိခြင်း၊ (ခ) ပုဒ်မခွဲ(က)ပါ ယာယီရပ်ဆိုင်းကြောင်း အကြောင်းကြားစာနှင့် စပ်လျဉ်း၍ စမ်းသပ် စစ်ဆေးပိုင်ခွင့်ရှိသူ၊ သင်တန်းပေးသူ သို့မဟုတ် သင်တန်းကျောင်း တည်ထောင်သူအား အကြောင်းကြားစာ လက်ခံရရှိပြီး သတ်မှတ်ရက် အတွင်း ဖြေရှင်း တင်ပြစေရမည်။ (ဂ) စမ်းသပ်စစ်ဆေးပိုင်ခွင့်ရှိသူ၊ သင်တန်းပေးသူ သို့မဟုတ် သင်တန်းကျောင်း တည်ထောင်သူ၏ ပုဒ်မခွဲ(ခ)ပါ ဖြေရှင်းချက်အပေါ် ခိုင်လုံသော အကြောင်း ပြချက်မရှိကြောင်း တွေ့ရှိလျှင် စီမံခန့်ခွဲရေးနည်းလမ်းအရ သတ်မှတ် ထားသောဒဏ်ကြေးကို ပေးဆောင်စေခြင်း သို့မဟုတ် ထုတ်ပေးထားသော အသိအမှတ်ပြု လက်မှတ် သို့မဟုတ် မှတ်ပုံတင်လက်မှတ်ကို ကာလ သတ်မှတ်၍ ရပ်ဆိုင်းခြင်း သို့မဟုတ် ပယ်ဖျက်ခြင်းပြုရမည်။ (ဃ) ပြည်သူ့လွှတ်တော်က အတည်ပြု သည့် ဥပဒေကြမ်း အပိုဒ် ၄ရ ကို အောက်ပါအတိုင်း အစားထိုး ပြင်ဆင်သင့်ကြောင်း လေ့လာတွေ့ရှိရပါသည်၄၇။ စမ်းသပ် စစ်ဆေးပိုင်ခွင့်ရှိသူ၊ သင်တန်းပေးသူ သို့မဟုတ် သင်တန်းကျောင်း တည်ထောင်သူသည် ပုဒ်မ ၄၃ အရ အသိအမှတ်ပြု လက်မှတ် သို့မဟုတ် မှတ်ပုံတင်လက်မှတ်ကို ရပ်ဆိုင်းသည့် သို့မဟုတ် ပယ်ဖျက်သည့် ဆုံးဖြတ် ချက်ကို အယူမခံလျှင် ရက်ပေါင်း(၃၀) ပြည့်ပြီးနောက် ခုနစ်ရက်အတွင်း သို့မဟုတ် အယူခံသော်လည်း အယူခံကော်မတီက ပုဒ်မ ၄၅၊ ပုဒ်မခွဲ(ခ) အရ ညွှန်ကြားရေးမှူးချုပ်၏ ဆုံးဖြတ်ချက်ကို အတည်ပြုလျှင် ထုတ်ပေးထားသည့် အသိအမှတ်ပြု လက်မှတ် သို့မဟုတ် မှတ်ပုံတင်လက်မှတ်ကို ဆုံးဖြတ်ချက် ချမှတ်သည့်နေ့ရက်မှ ခုနစ်ရက်အတွင်း ဦးစီးဌာနသို့ ပြန်လည်အပ်နှံရမည်။ ပြည်သူ့လွှတ်တော်က အတည်ပြု သည့် ဥပဒေကြမ်း အပိုဒ် ၄၈၊ အပိုဒ်ခွဲ(ဂ)တွင် ဖော်ပြထားသော စကားရပ်များအစား မည်သူမျှ ညွှန်ကြားရေးမှူးချုပ်က ထုတ် ပေးသော အသိအမှတ်ပြုလက်မှတ် မရှိဘဲ စမ်းသပ် စစ်ဆေးပိုင်ခွင့်ရှိသူ သို့မဟုတ် သင်တန်းပေးသူအဖြစ်လည်းကောင်း၊ မှတ်ပုံတင်လက်မှတ် မရှိဘဲ သင်တန်းကျောင်း တည်ထောင်သူအဖြစ်လည်းကောင်း ဆောင်ရွက်ခြင်းမပြုရ ဆိုသည့် စကားရပ်ဖြင့် လည်းကောင်း၊ အပိုဒ် ၅၉၊ အပိုဒ်ခွဲ(ခ)၏ အောက်တွင် အပိုဒ်ခွဲ(ဂ)အဖြစ် သင်တန်း ကျောင်းတည်ထောင်သူ မည်သူမဆို ပုဒ်မ ၄၂၊ ပုဒ်မခွဲ(ခ)ပါ ပြဋ္ဌာန်းချက်တစ်ရပ်ရပ်ကို လိုက်နာဆောင်ရွက်ရန် ပျက်ကွက်ကြောင်း ပြစ်မှုထင်ရှား စီရင်ခြင်းခံရလျှင် အနည်းဆုံး ကျပ်(၁၀)သိန်းမှ အများဆုံး ကျပ်သိန်း(၅၀)အထိ ငွေဒဏ် ချမှတ် ရမည်ဟု အသစ် ဖြည့်စွက်သင့်ပါကြောင်း လေ့လာတွေ့ရှိရပါသည်။ (စ) မြန်မာစာအရေးအသား မှန်ကန်မှုရှိစေရန်အတွက်လည်းကောင်း၊ ဥပဒေရေးထုံး မှန်ကန်မှုရှိစေရန်အတွက်လည်းကောင်း ပြင်ဆင်ထားပြီး ဖြစ်ပါသည်။ ပြောင်းလဲသွားသည့် အပိုဒ်၊ အပိုဒ်ခွဲများကိုလည်း ပြင်ဆင်ထားပြီးဖြစ်ပါသဖြင့် ပြင်ဆင်ချက် အပြည့်အစုံကို နောက်ဆက်တွဲ ကန့်လန့်ဖြတ်ဇယားဖြင့် ပူးတွဲတင်ပြ ကော်မတီ၏သဘောထားမှတ်ချက် ၃။ အမျိုးသားလွှတ်တော်၊ ဥပဒေကြမ်းကော်မတီသည် လုပ်ငန်းခွင်ဘေးအန္တရာယ်ကင်းရှင်း ရေးနှင့် ကျန်းမာရေးဥပဒေကြမ်းနှင့် စပ်လျဉ်း၍ ကျန်းမာရေးနှင့် အားကစားဝန်ကြီးဌာန၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ ပြည်ထောင်စုရှေ့နေချုပ်ရုံး၊ ကုန်သည်များနှင့် စက်မှုလက်မှုလုပ်ငန်းရှင်များအသင်းချုပ်၊ ပြည်ထောင်စုလွှတ်တော် ဥပဒေရေးရာနှင့် အထူးကိစ္စရပ်များ လေ့လာဆန်းစစ် သုံးသပ်ရေးကော်မရှင်အဖွဲ့ဝင် ပညာရှင်တို့နှင့် အသေးစိတ်ညှိနှိုင်း ဆွေးနွေးခဲ့ပြီး ဖြစ်ပါသဖြင့် အမျိုးသားလွှတ်တော်က အတည်ပြု ဆောင်ရွက်နိုင်ပါရန် အစီရင်ခံ တင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော လုပ်ငန်းခွင် ဘေးအန္တရာယ် ကင်းရှင်းရေးနှင့်ကျန်းမာရေး ဥပဒေကြမ်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type='speaker'>အစီအစဉ်(၈)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော လုပ်ငန်းခွင် ဘေးအန္တရာယ် ကင်းရှင်းရေးနှင့် ကျန်းမာရေး ဥပဒေကြမ်းနှင့် စပ်လျဉ်း၍ ပြင်ဆင်ချက်အဆို တင်သွင်းလိုတဲ့ လွှတ်တော်ကိုယ်စားလှယ်များရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ်ဖော်ပြ လက်မှတ်ရေးထိုးပြီး ၂၇-၁၁-၂၀၁၈ (အင်္ဂါနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပဉ္စမနေ့ ရပ်နားကြောင်းနှင့် ဆဋ္ဌမနေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို </title>
<speech type='speaker'>အစီအစဉ်(၉) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပဉ္စမနေ့ကို ရပ်နား ပါမယ်။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ဆဋ္ဌမနေ့ကို ၂၀၁၈ ခုနှစ်၊ နိုဝင်ဘာလ ၂ရ ရက် (အင်္ဂါနေ့)နံနက် ၁၀းဝဝ နာရီဆက်လက် ကျင်းပမည်ဖြစ်ကြောင်း ကြေညာပါတယ်။</speech>
<speech type='mc'>အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပဉ္စမနေ့ကို ၁၁း၂၃ နာရီ ရပ်နားပါသည်။</speech></postface>
</transcript>
</doc>
 
