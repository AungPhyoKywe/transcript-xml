<doc>
<docinfo>
<docno>02-13-21.xml</docno>
<pdf>02-13-21.pdf</pdf>
<term value="02">ဒုတိယအကြိမ်</term>
<session value="13" />
<sittingday value="21" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၁)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ တော်သလင်းလပြည့်ကျော် ၃ ရက် (၂၀၁၉ ခုနှစ်၊ စက်တင်ဘာလ ၁၆ ရက်)တနင်္င်္လာနေ့</date>
</docinfo>
<transcript>
<preface>
<p>တော်ရှိ အမျိုးသားအစည်းအဝေး (OP နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး (၂၁)ရက်မြောက်နေ့ အစီအစဉ်ကို ၁၀:ဝဝ နာရီ င်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ (၂၁)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော်(၁၃)ကြိမ်မြောက် ပုံမှန်အစည်းအဝေး (၂၁)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦး ရှိပြီး ဒီကနေ့ အစည်းအဝေးကို (၂၀၀)ဦး တက်ရောက် ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်း ရဲ့ (၈၉.၁၉)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေးရဲ့ (၂၁)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။</speech>
<speech><mp id="1249">ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး(၂၁)ရက်မြောက်နေ့ ၁၆ - ၉ - ၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များ ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသား လွှတ်တော် လွှတ်တော်အခွင့်အရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ် က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဒေါ်နန်းနီနီအေး၊ ကရင်ပြည်နယ် မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဒေါက်တာ ဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)၊ ကျန်းမာရေးဆွေးနွေးပွဲ အခမ်းအနားတက်ရောက် ရန်။ ဒေါက်တာစန်းမောင်မောင်၊ ပဲခူးတိုင်းဒေသကြီး မဲဆန္ဒနယ်အမှတ်(၁)၊ ၎င်းအတိုင်း။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)၊ ကျန်းမာရေး။ ဦးခင်မောင်ဝင်း၊ စစ်ကိုင်းတိုင်း ဒေသကြီး မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဦးဥက္ကာမင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၈)၊ ကိုယ်တိုင်ဆောင်ရွက်ရန်။ ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ် အမှတ်(၃)၊ ဒေသဖွံ့ဖြိုးရေး။ ဦးစိုင်းဝမ်းလှိုင်းခမ်း၊ ရှမ်းပြည်နယ် မဲဆန္ဒနယ်အမှတ်(၃)၊ ကိုယ်တိုင် ဆောင်ရွက်ရန်။ ဦးရယ်(ခ)ဦးမြင့်သန်းထွန်း၊ ကယားပြည်နယ် မဲဆန္ဒနယ်အမှတ်(၁)၊ ကိုယ်တိုင် ဆောင်ရွက်ရန်။ ဦးမောင်မောင်ဆွေ၊ မန္တလေးတိုင်းဒေသကြီး မဲဆန္ဒနယ်အမှတ်(၉)၊ ကိုယ်တိုင် ဆောင်ရွက်ရန်။ ဦးခင်အောင်မြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၈)၊ ကျန်းမာရေး။ ဦးဇော်မင်းလတ်(ခ)ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဦးလင်းတင်ဌေး၊ မွန်ပြည်နယ် မဲဆန္ဒနယ်အမှတ်(၄)၊ ကိုယ်တိုင်ဆောင်ရွက်ရန်။ ဦးကျော်သီဟ၊ မန္တလေးတိုင်းဒေသကြီး မဲဆန္ဒနယ်အမှတ်(၁၂)၊ မြန်မာ့ကျောက်မျက်ရတနာပြပွဲ အခမ်းအနား တက်ရောက်ရန်။ ဦးစခင်ဇော်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၂)၊ ၎င်းအတိုင်း။ ဦးစိုင်းသာစိန်၊ ကယားပြည်နယ် မဲဆန္ဒနယ်အမှတ်(၁၀)၊ ကမ္ဘာ့အိုဇုန်းလွှာထိန်းသိမ်းရေးနေ့ အခမ်းအနားတက်ရောက်ရန်။ ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)၊ ကိုယ်တိုင် ဆောင်ရွက်ရန်၊ ဒေါ်မေသန်းနွဲ့၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၁)၊ ကိုယ်တိုင်ဆောင်ရွက် ရန်။ ဗိုလ်မှူးကြီးခင်မောင်နိုင်၊ တပ်မတော်သားကိုယ်စားလှယ်၊ ကျန်းမာရေး။ ဗိုလ်မှူးကြီးစိုးရွှေ၊ တပ်မတော်သားကိုယ်စားလှယ်၊ တာဝန်ထမ်းဆောင်ရန်နှင့် ဗိုလ်မှူးပြည့်ဖြိုးဟန်၊ တပ်မတော်သား ကိုယ်စားလှယ်၊ တာဝန်ထမ်းဆောင်ရန် တို့ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၃)ဦးနဲ့ ယနေ့ ခွင့်ပန်ကြားသူ (၂၁)ဦးဖြစ်ပြီး စုစုပေါင်း ခွင့်ပန်ကြားသူ(၂၄)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၁)ရက်မြောက်နေ့ကို တက်ရောက် ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့်ခွင့်ပြုထား သူ(၃)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၂၁)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ(၂၄)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို လွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာပြည်ထောင်စုအဆင့် အဖွဲ့အစည်းဝင်က ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်း တွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ်နှစ်ဦး မေးမြန်းသည့်မေးခွန်းများဟာ နိုင်ငံခြားရေး ဝန်ကြီးဌာန၊ ပြည်ထောင်စုဝန်ကြီး ကိုယ်စား အပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီးဌာန၊ ပြည်ထောင်စုဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ပြည်ထောင်စု ဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>မြန်မာနိုင်ငံနှင့် ထိစပ်နေသော အိမ်နီးချင်းနိုင်ငံများအကြားရှိ နယ်နိမိတ်မှတ်တိုင်များ တိတိကျကျ သတ်မှတ်တိုင်းတာပြီးစီးမှု ရှိ/မရှိကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ချင်းပြည်နယ် မဲဆန္ဒနယ်အမှတ်(၃)မှ ဦးဘွဲ့ခန်း က မြန်မာ နိုင်ငံနှင့် ထိစပ်နေသော အိမ်နီးချင်းနိုင်ငံများအကြားရှိ နယ်နိမိတ်မှတ်တိုင်များ တိတိကျကျ သတ်မှတ်တိုင်းတာပြီးစီးမှု ရှိ/မရှိကို သိရှိလိုခြင်းနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="2226">ဦးဘွဲ့ခန်း၊ ချင်းပြည်နယ် မဲဆန္ဒနယ်အမှတ်(၃)</mp>ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဥက္ကဋ္ဌကြီး၊ ပြည်ထောင်စုအဆင့်ဝန်ကြီးများ၊ အမျိုးသားလွှတ်တော်ကိုယ်စားလှယ်တော်ကြီးများအားလုံး ကိုယ်၏ကျန်းမာခြင်း၊ စိတ်၏ ချမ်းသာခြင်းနှင့်အတူ မင်္ဂလာအပေါင်းနှင့် ပြည်စုံကြပါစေကြောင်း ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးဘွဲ့ခန်း ဖြစ်ပါတယ်။ ကျွန်တော့်အနေနဲ့ မြန်မာနိုင်ငံနှင့် ထိစပ်နေသော အိမ်နီးချင်းနိုင်ငံများ အကြား နယ်နိမိတ်မှတ်တိုင်များ တိတိကျကျ တိုင်းတာပြီးစီးမှု ရှိ/မရှိ သိလိုခြင်းနှင့် စပ်လျဉ်းတဲ့ မေးခွန်းကို မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ လိုအပ်တဲ့နေရာမှာ အင်္ဂလိပ်ဝေါဟာရ သုံးစွဲခွင့်ပြုပါရန် ကြိုတင် တောင်းခံအပ်ပါတယ်။ မြန်မာနိုင်ငံဟာ ပင်လယ်နယ်နိမိတ်အပါအဝင် မိုင်ပေါင်း(၅၂၀၀)ခန့် ရှည်လျားတဲ့ နယ်နိမိတ်ကို ပိုင်ဆိုင်ထားတဲ့ နိုင်ငံတစ်နိုင်ငံဖြစ်ပါတယ်။ တရုတ်နိုင်ငံနဲ့ (၁၃၂၃)မိုင်၊ အိန္ဒိယနိုင်ငံနဲ့ (၉၁၂)မိုင်၊ ဘင်္ဂလားဒေ့ရှ်နိုင်ငံနဲ့ (၁၆၈)မိုင်၊ လာအိုနိုင်ငံနဲ့ (၁၄၈)မိုင်၊ ထိုင်းနိုင်ငံနဲ့ (၁၅၀၁)မိုင် နယ်နိမိတ်ချင်း ထိစပ်နေပါတယ်။ အိမ်နီးချင်းနိုင်ငံ (၅)နိုင်ငံအနက် အကြောင်းအမျိုးမျိုးကြောင့် နယ်နိမိတ်မှတ်တိုင်များ အပြီးအစီး ဆက်သွယ်ခြင်းမရှိသေးသည့် နေရာများ ရှိနေသေးကြောင်း qulosušili 3a8e3som: uso Well-started is half the Battle, Well-begun is half done လို့ ဆိုထားပါတယ်။ မြန်မာလိုနဲ့ ဘာသာပြန်ဆိုပါက စစ်မတိုက်ခင် ကြိုတင်ပြင်ဆင်မှု စနစ်တကျ လုပ်ထားပါက တကယ်စစ်တိုက်တဲ့အခါ တစ်ဝက်ကိုနိုင်သွားပြီးဖြစ်သည်ဟု ဆိုပါတယ်။ တစ်နည်း အားဖြင့် မြန်မာစကားပုံမှာ ဆိုထားတာက အစကောင်းမှ အနှောင်းသေချာလို့ ဆိုထားပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ကျွန်တော်တို့ မြန်မာနိုင်ငံဟာ သမိုင်းစဉ်ဆက် ကိုယ့်ထီး ကိုယ်နန်း ကိုယ့်ကြငှန်းဖြင့် ကမ္ဘာ့အလယ်မှာ ယနေ့အထိတိုင် ဂုဏ်သိက္ခာရှိစွာ နေထိုင်တဲ့ ကုလသမဂ္ဂအဖွဲ့ဝင် နိုင်ငံတစ်နိုင်ငံဖြစ်ပါတယ်။ အိမ်နီးချင်းနိုင်ငံကြီးများဖြစ်သော တရုတ်နိုင်ငံနှင့် အိန္ဒိယ၊ အိန္ဒိယနှင့် ပါကစ္စတန်နိုင်ငံတို့ဟာ နယ်နိမိတ်ကိစ္စနှင့် ပြဿနာရှိခဲ့ကြသလို ကျွန်တော်တို့ နိုင်ငံဟာလည်း အိမ်နီးချင်း ဘင်္ဂလားဒေ့ရှ်နိုင်ငံနဲ့ ပင်လယ်ပိုင်နက်ကိစ္စနှင့် ပတ်သက်၍ အငြင်းပွား ခဲ့ဖူးတာကိုလည်း သိရှိရပါတယ်။ အဆိုတော် ဒေါ်မေလှမြိုင် နှင့် ရဲဘော်စိုးဝင်းသူတို့ သီဆိုခဲ့ကြတဲ့ တို့ပြည်ကို လာမထိနဲ့ မီးပွင့်သွားမယ်၊ တစ်လက်မမှ အထိမခံနိုင်ပါဘူးဟု သီဆိုခဲ့ကြတာကို သတိရ ကြမယ်လို့ ထင်ပါတယ်။ ဒါကြောင့် ကျွန်တော်တို့ အစိုးရအနေနဲ့ အိမ်နီးချင်းနိုင်ငံ ပြည်သူများအကြား ရင်းနှီး ချစ်ကြည်မှု၊ ဆက်ဆံမှုများနှင့် ယုံကြည်မှု ကောင်းမွန်နေသည့်ွင် မြန်မာနိုင်ငံအတွင်း မှီတင်းနေထိုင်ကြတဲ့ ပြည်သူများနှင့်တကွ နောင်လာနောက်သားများ၊ စိတ်ချလုံခြုံစွာ နေထိုင်နိုင် ရေးနှင့် အချုပ်အခြာအာဏာ တည်တံ့ခိုင်မြဲရေးတို့ကို ရှေးရှုလျက် အိမ်နီးချင်းနိုင်ငံများအကြား နယ်နိမိတ်မှတ်တိုင်များ တိတိကျကျ တိုင်းတာပြီးစီးမှု ရှိ/မရှိ၊ ပြီးစီးမှုမရှိပါက မည်သည့် ပြီးစီးအောင် ဆောင်ရွက်သွားမည်ကို သိရှိလိုကြောင်း အမျိုးသားလွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာ နိုင်ငံခြားရေးဝန်ကြီးဌာန၊ ပြည်ထောင်စုဝန်ကြီးအား လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>မြန်မာနိုင်ငံဆိုင်ရာ ကုလသမဂ္ဂ အမြဲတမ်း ကိုယ်စားလှယ်အနေဖြင့် UN Global Compact for safe, orderly and regular migration ovqlesacot consposer:op:puas sacsmpêssonning သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကယားပြည်နယ် မဲဆန္ဒနယ်အမှတ်(၉)မှ ဦးစိုးသိန်း က မြန်မာနိုင်ငံဆိုင်ရာ ကုလသမဂ္ဂ အမြဲတမ်း ကိုယ်စားလှယ်အနေဖြင့် UN Global Compact for safe, orderly and regular migration oqqulos360t wodpodc:co:puan səclopè:samaijzo သိရှိလိုခြင်းနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="252">ဦးစိုးသိန်း၊ ကယားပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီး၊ ပြည်ထောင်စုဝန်ကြီး၊ ဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါ။ ကျွန်တော်ကတော့ ကယားပြည်နယ် မဲဆန္ဒနယ်အမှတ်(၉)မှ အမျိုးသား လွှတ်တော်ကိုယ်စားလှယ် ဦးစိုးသိန်း ဖြစ်ပါတယ်။ ဥက္ကဋ္ဌကြီးခင်ဗျား။ လိုအပ်သည့်နေရာတွင် အင်္ဂလိပ်ဘာသာအသုံးအနှုန်း သုံးစွဲခွင့်ပြုပါရန် ပန်ကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ၁၉-၁၂-၂၀၁၈ ရက်နေ့ဟာ မြန်မာနိုင်ငံဆိုင်ရာ ကုလသမဂ္ဂ အမြဲတမ်းကိုယ်စားလှယ် (သို့မဟုတ်)နိုင်ငံတော်ကို ကိုယ်စားပြုသူက UN Global Compact for Safe, Orderly and Regular Migration samosdavę gowood First Average Global Compact For Migration (GCM)o Marrakesh Gl.comS Morocco ozę o qils လက်မှတ်ရေးထိုးခဲ့ကြောင်း သိရှိရပါတယ်။ ၂၀၁၆ ခုနှစ်၊ စက်တင်ဘာလတွင် New York Declaration for Refugees and Migration ၂၀၁ရ ခုနှစ်၊ ဧပြီလတွင် လည်းကောင်း၊ ၁၃-၇-၂၀၁၈ 90868.03€ Global Compact for Safe, Orderly and Regular Migration Gocolg: 30-9၂၀၁၈ ရက်နေ့တွင် Final Drafted ဖြစ်လာခဲ့ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ 23 Objective တွင်ပါရှိသလို အကျဉ်းချုပ်တွေကို လည်း အင်တာနက်တွင် ဖတ်ရှုနိုင်ပါတယ်။ (၅)နိုင်ငံဖြစ်တဲ့ အမေရိကန်ပြည်ထောင်စု၊ Hungary , The Crech Republic , Poland , Israel og against oqsoqolosušli 12 countries abstained 93 EU (g)ęćėgsod Austria , Bulgaria , Italy , Latvia , Romania ogʻ 8:60)? Slovakia ကတော့ did not vote ဖြစ်ခဲ့ပါတယ်။ ဒါကြောင့် EU (၉)နိုင်ငံက ဒီစာချုပ်နဲ့ ခပ်ဝေးဝေးနေခဲ့ ကြပါတယ်။ များမှာ တရုတသမတ်လ ပ် သည်ကိုလည်း မမေ့အပ်ပါဘူး။ ရှုပ်ထွေးနေတဲ့ မြန်မာနိုင်ငံရဲ့ နိုင်ငံရေး၊ လုံခြုံရေး အခြေအနေတို့ ကိုလည်း သိမ်မွေ့စွာ ကိုင်တွယ်ရမယ့် းလည်း ဖြစ်ပါတယ်။ ဒါကြောင့် ထိလွယ် ရှလွယ်တဲ့ ပြဿနာလို့လည်း တစ်ဖက်က သုံးသပ်ပါတယ်။ ဥက္ကဋ္ဌကြီးခင်ဗျား။ တစ်ဖက်ကလည်း စာချုပ်လက်မှတ်ရေးထိုးခဲ့တဲ့အကြောင်းဟာလည်း နိုင်ငံတော်နဲ့ နိုင်ငံသားတို့အကျိုးငှာ ဆောင်ရွက်ခဲ့တယ်လို့လည်း ခံယူပါတယ်။ ဒါကြောင့် ဒီစာချုပ် ချုပ်ဆိုတဲ့ အကျိုးအကြောင်းကို ပြည်သူအများ သိရှိစေလိုတဲ့အတွက်ကြောင့် ဥက္ကဋ္ဌကြီးမှတစ်ဆင့် လေးစားစွာ မေးမြန်းရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး အပြည်ပြည်ဆိုင်ရာပူးပေါင်းဆောင်ရွက်ရေး ဝန်ကြီးဌာန၊ ပြည်ထောင်စုဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="34">ဦးကျော်တင် (ပြည်ထောင်စုဝန်ကြီး၊ အပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီး ဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ် များ အားလုံး မင်္ဂလာပါ။ ကျွန်တော်ကတော့ အပြည်ပြည်ဆိုင်ရာ ပူးပေါင်းဆောင်ရွက်ရေးဝန်ကြီး ဌာန၊ ပြည်ထောင်စုဝန်ကြီး ဦးကျော်တင် ဖြစ်ပါတယ်။ နိုင်ငံခြားရေးဝန်ကြီးဌာန၊ ဝန်ကြီး ကိုယ်စား ဖြေကြားသွားမှာဖြစ်ပါတယ်။ ပထမဦးစွာ ထန်တလန်မြို့နယ်မှ အမျိုးသားလွှတ်တော်ကိုယ်စားလှယ် ဦးဘွဲ့ခန်း ရဲ့ မြန်မာနိုင်ငံနှင့် ထိစပ်နေသော အိမ်နီးချင်းနိုင်ငံများအကြားရှိ နယ်နိမိတ်မှတ်တိုင်များ တိတိကျကျ သတ်မှတ်တိုင်းတာပြီးစီးမှု ရှိ/မရှိကို သိလိုခြင်းနှင့် ပတ်သက်တဲ့ မေးခွန်းကို ရှင်းလင်း ဖြေကြားသွားမှာဖြစ်ပါတယ်။ အမျိုးသားလွှတ်တော်ဥက္ကဋ္ဌကြီးခင်ဗျား။ Power Point ဖြင့် ရှင်းလင်းခွင့်ပြုပါရန် တင်ပြ အပ်ပါတယ်။ မြန်မာနိုင်ငံနှင့် အိမ်နီးချင်း (၅)နိုင်ငံအကြား နယ်နိမိတ်တွေကို ဗြိတိသျှကိုလိုနီ လက်ထက်ကတည်းက စတင်ပြီးတော့ ပိုင်းခြားသတ်မှတ်ခဲ့ပါတယ်။ လွတ်လပ်ရေးရသည့်အခါ ယင်းနယ်နိမိတ်တွေကို အမွေခံဆက်ခံခွင့်ဥပဒေ Succession Law အရ အမွေဆက်ခံခဲ့ရပါတယ်။ ပြုလုပ်ခဲ့ပါတယ်။ ယခုပြန်လည်တိုင်းတာသတ်မှတ်ပြီးခဲ့တဲ့ နယ်နိမိတ်တွေကို Slide ပေါ်မှာ တင်ပြထားပါတယ်။ ဘင်္ဂလားဒေ့ရှ်နိုင်ငံနဲ့ (၁၆၉)မိုင်၊ အိန္ဒိယနိုင်ငံနဲ့ (၉၀၇)မိုင်၊ တရုတ် နိုင်ငံနဲ့ (၁၃၈၄)မိုင်၊ လာအိုနိုင်ငံနဲ့ (၁၄၉)မိုင်နှင့် ထိုင်းနိုင်ငံနဲ့ (၃၆)မိုင်ခန့် အသီးသီး တိုင်းတာ သတ်မှတ်ခဲ့ပြီးဖြစ်ပါတယ်။ လက်ရှိအစိုးရတာဝန်ယူခဲ့ပြီးနောက်မှာ မပြီးပြတ်သေးတဲ့ နယ်နိမိတ်ကိစ္စများကို ပြီးပြတ် အောင်ဆောင်ရွက်ပေးခြင်းဖြင့် နောင်လာနောက်သားတွေကို ကောင်းမွန်တဲ့ အမွေအနှစ်များပေးဖို့ နိုင်ငံတော်၏ အတိုင်ပင်ခံပုဂ္ဂိုလ်က လမ်းညွှန်မှုပေးခဲ့ပါတယ်။ လက်ရှိအစိုးရလက်ထက်မှာ အိန္ဒိယ၊ တရုတ်၊ ထိုင်း၊ လာအို စတဲ့ အိမ်နီးချင်းနိုင်ငံများနှင့် အင်မတန်ကောင်းမွန်တဲ့ ဆက်ဆံရေး ဖြစ်ထွန်း လျက်ရှိပါတယ်။ ဒါကြောင့် နယ်နိမိတ်ကိစ္စရပ်များကို ညှိနှိုင်းဆောင်ရွက်ရန် အသင့်တော်ဆုံး ောင်းလည်းဖြစ်ပါတယ်။ ဒါကြောင့်မို့လို့ ယခင်အငြင်းပွား နယ်နိမိတ်အစိတ်အပိုင်းတွေကို နယ်နိမိတ်ပြီးပြတ်သွား အောင် အိမ်နီးချင်းနိုင်ငံများနှင့် အရှိန်မြှင့်ပြီးတော့ ညှိနှိုင်းဆောင်ရွက်လျက်ရှိပါတယ်။ နယ်နိမိတ် တိုင်းတာသတ်မှတ်ရေးကိစ္စများအတွက် အိမ်နီးချင်းနိုင်ငံများနှင့် ညှိနှိုင်းဆွေးနွေးပွဲတွေကို နိုင်ငံခြား ရေးဌာနက ဦးဆောင်တာဝန်ယူ ညှိနှိုင်းပြီးတော့ မြေပြင်မှာ နယ်နိမိတ်တိုင်းတာခြင်းလုပ်ငန်းတွေ ကိုတော့ မြေတိုင်းဦးစီးဌာနက တာဝန်ယူဆောင်ရွက်ပါတယ်။ နယ်နိမိတ်တိုင်းတာသတ်မှတ်ပြီး တဲ့နောက် နယ်နိမိတ်မှတ်တိုင်တွေ ထိန်းသိမ်းစောင့်ရှောက်ခြင်းကိုတော့ အထွေထွေအုပ်ချုပ်ရေး ဦးစီးဌာနနှင့် ဒေသအာဏာပိုင်များက တာဝန်ယူဆောင်ရွက်လျက်ရှိတဲ့အကြောင်းကို တင်ပြလိုပါ တယ်။ ကျွန်တော်တို့ မြန်မာ - ဘင်္ဂလားဒေ့ရှ် နယ်နိမိတ်တိုင်းတာ သတ်မှတ်ထားမှု အခြေအနေကို ဦးစွာတင်ပြလိုပါတယ်။ (၁၆၉)မိုင် ရှည်လျားတဲ့ မြန်မာ-ဘင်္ဂလားဒေ့ရှ် နယ်နိမိတ်တစ်လျှောက်လုံး ကို ရာနှုန်းပြည့် တိုင်းတာသတ်မှတ်ထားခဲ့ပြီး ဖြစ်ပါတယ်။ နယ်နိမိတ်မှတ်တိုင်တွေကိုလည်း စိုက်ထူထားခဲ့ပြီးဖြစ်ပါတယ်။ မြန်မာ - ဘင်္ဂလားဒေ့ရှ် နယ်နိမိတ်မှာ နတ်မြစ် (၃၉.၈)မိုင်နှင့် နတ်မြစ်မြောက်ဘက် ကုန်းပိုင်း (၁၂၉.၂)မိုင်ဆိုပြီး အစိတ်အပိုင်း (၂)ခုရှိပါတယ်။ နတ်မြစ် နယ်နိမိတ်ပိုင်းဟာ (၃၈.၉၂)မိုင် ရှည်လျားပြီးတော့ ပုံသေနယ်နိမိတ် သတ်မှတ်ထားပြီးဖြစ်ပါတယ်။ နတ်မြစ် ပုံသေနယ်နိမိတ် သတ်မှတ်ထားခြင်း စာချုပ်ကိုတော့ ၉-၅-၁၉၆၆ ရက်နေ့ကတည်းက ချုပ်ဆိုခဲ့ပြီး ဖြစ်ပါတယ်။ နတ်မြစ်နယ်နိမိတ် ရည်ညွှန်းမှတ်တိုင်များ နောက်ဆုံးအကြိမ် အပြီးသတ် စစ်ဆေးပြုပြင်ခြင်းလုပ်ငန်း ကိုလည်း ၂၀၀၅ ခုနှစ်မှာ ဆောင်ရွက်ခဲ့ပြီးဖြစ်ပါတယ်။ နတ်မြစ်မြောက်ဘက် ကုန်းပိုင်းနယ်နိမိတ် မှာ (၁၂၉.၂)မိုင်ခန့်ရှည်လျားပြီးတော့ နယ်နိမိတ်မှတ်တိုင် (၅၃)တိုင် စိုက်ထူထားပြီး ဖြစ်ပါတယ်။ နတ်မြစ်မြောက်ဘက် ကုန်းပိုင်းနယ်နိမိတ်သတ်မှတ်ရေး သဘောတူစာချုပ်ကို ၁၂-၁၁-၁၉၉၈ ရက်နေ့မှာ လက်မှတ်ရေးထိုးခဲ့ပြီး ဖြစ်ပါတယ်။ အဲဒီတော့ ကုန်းပိုင်းနယ်နိမိတ်တွေ၊ နောက်ဆုံး အကြိမ် နှစ်နိုင်ငံပူးတွဲ ကွင်းဆင်းစစ်ဆေးပြုပြင်ခြင်းတွေကိုလည်း ၂၀၁၅ ခုနှစ်မှာ ဆောင်ရွက်ခဲ့ ပါတယ်။ ကျွန်တော်တို့ လက်ရှိအစိုးရလက်ထက်မှာ ဘာတွေဆောင်ရွက်သလဲဆိုတာ Slide-5 မှာ ပြထားပါတယ်။ လက်ရှိအစိုးရလက်ထက်မှာတော့ မြန်မာ-ဘင်္ဂလားဒေ့ရှ် နတ်မြစ်မြောက်ဘက် ကုန်းပိုင်း နယ်နိမိတ်စာချုပ် ၁၉၉၈ ခုနှစ်က လက်မှတ်ထိုးခဲ့တဲ့စာချုပ် ဖြစ်ပါတယ်။ အဲဒါကို ဘင်္ဂလားဒေ့ရ်ပြည်သူ့သမ္မတနိုင်ငံ၊ နိုင်ငံခြားရေးဝန်ကြီး မြန်မာနိုင်ငံကိုလာတဲ့ ၂၃-၁၁-၂၀၁ရ ရက်နေ့က နေပြည်တော်မှာ ကျွန်တော်တို့ အပြန်အလှန် လဲလှယ်ခဲ့ပါတယ်။ အရင်က အတည်ပြု လက်မှတ်ရေးထိုးပြီးသားကို အတည်ပြုတဲ့ စာချွန်လွှာကို ကျွန်တော်တို့ လက်မှတ်ရေးထိုး လဲလှယ် နိုင်ခဲ့ခြင်း ဖြစ်ပါတယ်။ နောက်တစ်ခုကတော့ အဲဒီနေ့မှာပဲ မြန်မာ-ဘင်္ဂလားဒေ့ရှ် နတ်မြစ် နယ်နိမိတ် ဖြည့်စွက်အတည်ပြုစာချုပ် ၂၀၀ရ ခုနှစ်ကိုလည်း ကျွန်တော်တို့ လက်မှတ်ရေးထိုး နိုင်ခဲ့ပါတယ်။ ဒါကြောင့် ဘင်္ဂလားဒေ့ရှ်နိုင်ငံ နယ်နိမိတ်နဲ့ ပတ်သက်ပြီးတော့ လုံးဝပြီးပြတ်သွားပြီဆိုတဲ့ အကြောင်းကို တင်ပြလိုပါတယ်။ မြန်မာ - အိန္ဒိယ နယ်နိမိတ်နှင့်ပတ်သက်ပြီး ဆက်လက်တင်ပြလို ပါတယ်။ မြန်မာ- အိန္ဒိယ နှစ်နိုင်ငံကြားနယ်နိမိတ် သဘောတူစာချုပ်ကို ၁၀-၃-၁၉၆ရ ရက်နေ့မှာ လက်မှတ်ရေးထိုးနိုင်ခဲ့ပြီးတော့ နယ်နိမိတ်အရှည် စုစုပေါင်း(၉၀၇)မိုင်ကို ၁၉၆၈ ခုနှစ်မှ ၁၉၇၅ ခုနှစ်အထိ ကာလအတွင်း တိုင်းတာပြီး သတ်မှတ်နိုင်ခဲ့ပါတယ်။ နယ်နိမိတ်မှတ်တိုင် စုစုပေါင်း (၂၃၈)တိုင် စိုက်ထူထားခဲ့ပြီး ဖြစ်ပါတယ်။ သို့ရာတွင် နှစ်နိုင်ငံကြား နယ်နိမိတ်တိုင်းတာမှု မပြီးပြတ် သေးတဲ့နေရာ (၂)နေရာရှိပါတယ်။ အဲဒီ(၂)နေရာကတော့ မြောက်ဘက်အစွန်းဆုံးမှာရှိတဲ့ မြန်မာတရုတ်-အိန္ဒိယ(၃)နိုင်ငံဆုံမှတ်နေရာ (၇၉)မိုင်ခန့်နှင့် စစ်ကိုင်းတိုင်းဒေသကြီး၊ ကဘော်ချိုင့်ဝှမ်း ဒေသရှိ နယ်နိမိတ်တိုင်းတာမှု မပြီးပြတ်သေးတဲ့ နယ်နိမိတ်မှတ်တိုင် (၉)တိုင်၊ အရှည်အားဖြင့် (၂၄)မိုင် တို့ ဖြစ်ပါတယ်။ အဲဒီတော့ လက်ရှိအစိုးရလက်ထက်မှာ အိန္ဒိယ-မြန်မာ နယ်နိမိတ်တိုင်းတာရေးနဲ့ ပတ်သက်လို့ ဆောင်ရွက်ချက်တွေ တင်ပြလိုပါတယ်။ နိုင်ငံတော်၏ အတိုင်ပင်ခံပုဂ္ဂိုလ်ဟာ ၂၀၁၆ ခုနှစ်က အိန္ဒိယနိုင်ငံကို ပထမအကြိမ် သွားရောက်ခဲ့တဲ့ခရီးစဉ်မှာ အိန္ဒိယဝန်ကြီးချုပ်နဲ့ တွေ့ဆုံစဉ် နယ်နိမိတ်တိုင်းတာသတ်မှတ်မှု မပြီးပြတ်သေးတဲ့ ကဘော်ချိုင့်ဝှမ်းဒေသမှာ နယ်နိမိတ် တိုင်းတာ သတ်မှတ်နိုင်ရေးအတွက် စတင်ပြီးတော့ ဆက်လက်ဆောင်ရွက်သွားဖို့ ဆွေးနွေးခဲ့ပါတယ်။ အဲဒီခရီးစဉ်ပြီးတဲ့နောက်မှာ နှစ်နိုင်ငံနိုင်ငံခြားရေးဝန်ကြီးဌာနများအကြား အစည်းအဝေး များ အကြိမ်ကြိမ် ကျင်းပပြုလုပ်ခဲ့ပြီးတော့ စစ်ကိုင်းတိုင်းဒေသကြီးရှိ ကဘော်ချိုင့်ဝှမ်း နယ်နိမိတ် တိုင်းတာသတ်မှတ်မှု ပြီးပြတ်ခြင်းမရှိသေးတဲ့ နယ်နိမိတ်မှတ်တိုင် (၉)တိုင်ကိစ္စကို ဖြေရှင်းရေး အတွက် ညှိနှိုင်းဆွေးနွေးခြင်းများ ဆောင်ရွက်ရာမှာ တိုးတက်မှုတွေ ရရှိနေပါတယ်။ အိန္ဒိယဘက် ကလည်း ဘယ်လိုဖြေရှင်းမယ်ဆိုတာ အဆိုပြုချက်ကို ကျွန်တော် ရထားပြီးဖြစ်ပါတယ်။ လက်ထက်မှာ ညှိနှိုင်းအစည်းအဝေး (၃)ကြိမ်တိုင် ကျင်းပခဲ့ပြီးဖြစ်ပါတယ်။ ကဘော်ချိုင့်ဝှမ်းရှိ နယ်နိမိတ်မှတ်တိုင် (၉)တိုင်နေရာအား နှစ်ဖက်ပူးတွဲ ကွင်းဆင်းပြီးတော့ အချက်အလက် ကောက်ယူ ခြင်းကို ၂၀၁၈ ခုနှစ်၊ မတ်လမှ ဇွန်လအထိ ဆောင်ရွက်ခဲ့ပြီးတော့ အဲဒီနေရာကို နိုင်ငံခြားရေး ဝန်ကြီးဌာနမှ ညွှန်ကြားရေးမှူးချုပ် ဦးဆောင်တဲ့အဖွဲ့က တဖက်သတ်ကွင်းဆင်းမှု (၂)ကြိမ်၊ အိန္ဒိယနိုင်ငံခြားရေးဝန်ကြီးဌာန၊ လက်ထောက်အတွင်းဝန် ဦးဆောင်တဲ့အဖွဲ့နဲ့ ပူးတွဲကွင်းဆင်း စစ်ဆေးခြင်း (၁)ကြိမ် ပြုလုပ်ခဲ့ပြီးဖြစ်ပါတယ်။ အဲဒီတော့ နယ်နိမိတ်မျဉ်း ရှင်းလင်းထင်ရှားစေရန် အတွက်လည်း နယ်နိမိတ်မှတ်တိုင် အမှတ်(၁၄၅)နဲ့ (၁၄၆)တို့အကြားမှာ ထပ်တိုးမှတ်တိုင် (၃၈)တိုင် စိုက်ထူခြင်းကို ၂၀၁ရ ခုနှစ်၊ မတ်လမှ ဇွန်လအထိလည်းကောင်း၊ နယ်နိမိတ်မှတ်တိုင် (၈၀)နှင့် (၈၂)ကြားမှာ ထပ်တိုးမှတ်တိုင် (၃၀)တိုင် စိုက်ထူခြင်းကို ၂၀၁၈ ခုနှစ်၊ မတ်လမှ ဇွန်လ အထိ လည်းကောင်း အသီးသီး ဆောင်ရွက်ခဲ့ပြီးဖြစ်ပါတယ်။ ကျွန်တော် ဆက်လက်ပြီးတော့ မြန်မာ-တရုတ် နယ်နိမိတ်တိုင်းတာ သတ်မှတ်မှုကို တင်ပြလိုပါတယ်။ မြန်မာ-တရုတ် နယ်နိမိတ်အရှည် (၁၃၈၄)မိုင်ကို ၁၉၆၀- ၁၉၆၁ ခုနှစ်တို့မှာ တိုင်းတာသတ်မှတ်ခဲ့ပြီးတော့ နယ်နိမိတ်မှတ်တိုင် စုစုပေါင်း (၄၉၈)တိုင်ကို စိုက်ထူထားခဲ့ပြီး ဖြစ်ပါတယ်။ မြန်မာ-တရုတ် နယ်နိမိတ်အခြေပြစာချုပ်ကို ၁၃-၁၀-၁၉၆၁ ရက်နေ့မှာ ချုပ်ဆိုခဲ့ပြီး ဖြစ်ပါတယ်။ ကုလသမဂ္ဂမှလည်း မှတ်ပုံတင်ထားရှိပြီးဖြစ်ပါတယ်။ မြန်မာ-တရုတ်နယ်နိမိတ် တစ်လျှောက် ပူးတွဲကွင်းဆင်း စစ်ဆေးတိုင်းတာခြင်းလုပ်ငန်းကို ၁၉၈၄-၁၉၈၆ ခုနှစ်မှာ ပထမအကြိမ် အဖြစ်လည်းကောင်း၊ ပူးတွဲကွင်းဆင်း စစ်ဆင်းခြင်းလုပ်ငန်းကို ၁၉၉၂ ခုနှစ်၊ ၁၉၉၅ ခုနှစ်များမှာ ဒုတိယအကြိမ်အဖြစ်လည်းကောင်း ဆောင်ရွက်ခဲ့ကြပါတယ်။ ယခုအစိုးရလက်ထက်မှာ တတိယအကြိမ် မြန်မာ-တရုတ် နယ်နိမိတ်တစ်လျှောက် ပူးတွဲ ကွင်းဆင်းခြင်းလုပ်ငန်း ဆောင်ရွက်နိုင်ရေးအတွက် နှစ်နိုင်ငံကြားမှာ ဆွေးနွေးမှုများ စတင်နိုင်ခဲ့တာ ဖြစ်ပါတယ်။ လက်ရှိအစိုးရလက်ထက် ဆောင်ရွက်ချက်များနဲ့ တိုးတက်မှုလေးကို ဆက်လက်ပြီးတော့ တင်ပြလိုပါတယ်။ တတိယအကြိမ် နယ်နိမိတ်တစ်လျှောက် ပူးတွဲစစ်ဆေးခြင်းအား ဆောင်ရွက်နိုင် ရန် နှစ်နိုင်ငံ နိုင်ငံခြားရေးဝန်ကြီးများအကြား ညှိနှိုင်းဆွေးနွေးပွဲများကို ၂၀၁ရ ခုနှစ်၊ ဇူလိုင်လမှာ (၁)ကြိမ်၊ ၂၀၁၉ ခုနှစ်၊ မတ်လ၊ မေလနဲ့ ဇူလိုင်လတို့မှာ (၄)ကြိမ်တိုင် ကျင်းပခဲ့ပြီးဖြစ်ပါတယ်။ နှစ်ဖက်အသေးစိတ် ဆွေးနွေးညှိနှိုင်းမှုတွေ ပြီးစီးသွားရင် ပူးတွဲစစ်ဆေးရေးလုပ်ငန်းအတွက် ကောင်းကင်ဓာတ်ပုံ ရိုက်ကူးထုတ်လုပ်ခြင်း၊ နယ်နိမိတ်တစ်လျှောက်လုံး ပူးတွဲစစ်ဆေးခြင်း၊ နယ်နိမိတ်မှတ်တိုင်များ ပြုပြင်ထိန်းသိမ်းခြင်း၊ မြေပုံရေးဆွဲထုတ်လုပ်ခြင်းနဲ့ နယ်နိမိတ်အခြေပြ စာချုပ် (Protocol) ကို ရေးဆွဲခြင်းတွေကို ဆက်လက်ဆောင်ရွက်သွားမှာဖြစ်ပါတယ်။ ပထမဆုံး အနေနဲ့ ကောင်းကင်ဓာတ်ပုံရိုက်ကူးခြင်းလုပ်ငန်းတွေကို ၂၀၂၀ ခုနှစ်၊ ဇန်နဝါရီလမှ ဧပြီလ အတွင်းမှာ ဆောင်ရွက်ဖို့ ကျွန်တော်တို့ စီစဉ်ဆောင်ရွက်လျက်ရှိပါတယ်။ အဲဒီတော့ နယ်နိမိတ် ပူးတွဲစစ်ဆေးရေးလုပ်ငန်းကို ဆောင်ရွက်ခဲ့ခြင်းမရှိတာ (၂၄)နှစ်တိုင် ရှိသွားပြီဖြစ်ပါတယ်။ စာချုပ်မှာတော့ (၅)နှစ်တစ်ကြိမ် ချုပ်ရမှာလို့ ဆိုထားပါတယ်။ ဒါပေမဲ့ ကျွန်တော်တို့ ဒီအစိုးရလက်ထက်မှာ (၂၄)နှစ်အကြာမှာ ပထမဆုံးအကြိမ်အဖြစ် ကျွန်တော်တို့ ပူးတွဲ စစ်ဆေးမှုတွေကို ပြုလုပ်ဖို့အတွက် စတင်ဆောင်ရွက်နေပြီဆိုတဲ့အကြောင်း တင်ပြလိုပါတယ်။ နောက် ကျွန်တော်တို့ ဆက်လက်ပြီးတော့ မြန်မာ-လာအို နယ်နိမိတ်နဲ့ ပတ်သက်လို့ တင်ပြသွား လိုပါတယ်။ မြန်မာ-လာအိုနယ်နိမိတ်ကတော့ (၁၄၉)မိုင်ရှည်လျားတဲ့ မဲခေါင်မြစ်ကြောင်းဖြစ်ပါတယ်။ ၁၉၉၁ ခုနှစ်မှ ၁၉၉၃ ခုနှစ်အတွင်း ရာနှုန်းပြည့် တိုင်းတာသတ်မှတ်ခဲ့ပြီးဖြစ်ပါတယ်။ နယ်နိမိတ် ရည်ညွှန်းမှတ်တိုင် စုစုပေါင်း (၈၆)တိုင်ကိုလည်း မြန်မာ-လာအိုကမ်းတစ်ဖက်တစ်ချက်စီမှာ အသီးသီး စိုက်ထူထားပြီး ဖြစ်ပါတယ်။ မြန်မာ-လာအို မဲခေါင်မြစ်ပုံသေနယ်နိမိတ် သတ်မှတ်ခြင်း ဆိုင်ရာ သဘောတူညီချက်ကို ၁၉၉၄ ခုနှစ်က လက်မှတ်ရေးထိုးခဲ့ပြီး ဖြစ်ပါတယ်။ လာအို-မြန်မာ နယ်နိမိတ်နဲ့ ပတ်သက်ပြီး လက်ရှိအစိုးရမှာ ဆက်လက်ဆောင်ရွက်မှုများကိုလည်း ကျွန်တော် တင်ပြလိုပါတယ်။ ၂၀၁၆ ခုနှစ်၊ စက်တင်ဘာလမှာ ကျွန်တော်တို့ မြန်မာ-လာအို ချစ်ကြည်ရေးတံတားပေါ် နယ်နိမိတ်မျဉ်း ဖြတ်သန်းသွားရာနေရာမှာ နယ်နိမိတ်အမှတ်အသား ကြေးပြား ပူးတွဲမြှုပ်နှံခြင်း လုပ်ငန်းကို ဆောင်ရွက်ခဲ့ပါတယ်။ မြန်မာ-လာအို ချစ်ကြည်ရေးတံတား တည်ဆောက်ပြီးတဲ့အခါမှာ ဘယ်တံတားပေါ်မှာ ဘယ်အပိုင်းသည် နယ်နိမိတ်ဖြစ်တယ်ဆိုတာ ပေါ်လွင်စေရန်အတွက် ကျွန်တော်တို့အနေနဲ့ ဒီမှာ ကြေးပြား သတ်မှတ်ခဲ့ခြင်းဖြစ်ပါတယ်။ အဲဒီတော့ မြန်မာ-လာအို မဲခေါင်မြစ် နယ်နိမိတ်တစ်လျှောက် နယ်နိမိတ် ရည်ညွှန်းမှတ်တိုင်တွေကိုလည်း ပဉ္စမအကြိမ် ပူးတွဲ စစ်ဆေးခြင်းနဲ့ ပြုပြင်ထိန်းသိမ်းရေးလုပ်ငန်းတွေကို ၂၀၁၈ ခုနှစ်၊ ဖေဖော်ဝါရီလမှ ဧပြီလအထိ ကျွန်တော်တို့ ဆောင်ရွက်ခဲ့ကြပါတယ်။ အဆိုပါ အသစ် ပေါ်ပေါက်လာတဲ့ မြန်မာ-လာအို ချစ်ကြည်ရေး တံတားရှိရာနေရာ အပါအဝင် ယင်းတံတားအနီးမှာရှိတဲ့ နယ်နိမိတ်မှတ်တိုင်များ၊ လမ်းများ၊ တံတားများ ကို နှစ်ဖက်ပူးတွဲ မှတ်တမ်းတင်ထားတဲ့ နယ်နိမိတ်ရေပုံအမှတ်(၁၂)ကို ကျွန်တော်တို့ ၁၆-၈-၂၀၁၈ ရက်နေ့မှာ လာအိုနိုင်ငံ၊ ဝမ်ပုံမြို့မှာ လက်မှတ်ရေးထိုးခဲ့ကြပြီး ဖြစ်ပါတယ်။ ဆက်လက်ပြီးတော့ မြန်မာ-ထိုင်း နယ်နိမိတ်နဲ့ပတ်သက်ပြီးတော့ တင်ပြသွားလိုပါတယ်။ မြန်မာ-ထိုင်း နယ်နိမိတ်အရှည် (၁၃၁၈)မိုင်ရှိပြီးတော့ အင်္ဂလိပ်အစိုးရနဲ့ ထိုင်းအစိုးရကြား ချုပ်ဆိုခဲ့တဲ့ ၁၈၆၈ ခုနှစ်၊ Convention ၊ ၁၈၈၃ ခုနှစ်၊ ပြစ်မှုကာကွယ်ရေးနှင့် ကုန်သွယ်မှု တိုးတက်ရေးဆိုင်ရာ စာချုပ်နဲ့ ၁၈၉၄ ခုနှစ်၊ အခြေပြစာချုပ်နဲ့ ပူးတွဲပါမြေပုံ (၃)ချပ်အရ ကျွန်တော်တို့ ပိုင်းခြားသတ်မှတ် ခဲ့ပြီးဖြစ်ပါတယ်။ သို့သော် လွတ်လပ်ရေးရရှိပြီးနောက် မြန်မာအစိုးရအဆက်ဆက်အနေဖြင့် အင်္ဂလိပ် လက်ထက်က သတ်မှတ်ပေးထားတဲ့ နှစ်နိုင်ငံနယ်နိမိတ်ကို ခေတ်မီနည်းပညာများဖြင့် ပြန်လည် သတ်မှတ်ရန် ဆောင်ရွက်ခဲ့ရာမှာ အရှည် (၃၆)မိုင်ရှိတဲ့ မဲဆိုင်-မဲဟောက်ချောင်း နယ်နိမိတ်ကိုသာ ၁၉၉၁ ခုနှစ်မှာ ပုံသေနယ်နိမိတ်အဖြစ် ပြန်လည်သတ်မှတ်နိုင်ခဲ့ပါတယ်။ နယ်နိမိတ်မှတ်တိုင်နဲ့ နယ်နိမိတ်ရည်ညွှန်းမှတ်တိုင် (၄၉၂)တိုင် စိုက်ထူထားပြီးဖြစ်ပါတယ်။ ကျန်အပိုင်းများအား စနစ်တကျ ပြန်လည်တိုင်းတာနိုင်ရန်အတွက် မြန်မာ-ထိုင်း ပူးတွဲနယ်နိမိတ်ကော်မတီ (Joint Boundary Committee -JBC) ကို ဖွဲ့စည်းပြီးတော့ နှစ်နိုင်ငံဆွေးနွေးမှုများကို ဆောင်ရွက်လျက်ရှိပါတယ်။ လက်ရှိအစိုးရလက်ထက် ဆောင်ရွက်နေတဲ့ တိုးတက်မှုများကို တင်ပြရမယ်ဆိုလို့ရှိရင် ကျွန်တော်တို့ နိုင်ငံတော်၏ အတိုင်ပင်ခံပုဂ္ဂိုလ်ဟာ ၂၀၁၆ ခုနှစ်၊ ဇွန်လအတွင်းက ထိုင်းနိုင်ငံသို့ သွားရောက်ခဲ့တဲ့ခရီးစဉ်အတွင်းမှာ မြန်မာ-ထိုင်း နယ်နိမိတ်တိုင်းတာရေးကိစ္စတွေကိုလည်း စတင် ဆောင်ရွက်ဖို့ ဆွေးနွေးခဲ့ပါတယ်။ အရင်က ဒီကိစ္စတွေက ကျွန်တော်တို့ ဆိုင်းငံ့နေတဲ့ အနေအထား မှာရှိပါတယ်။ အဲဒီတော့ အဆိုပါ ခရီးစဉ်အပြီးမှာ နှစ်နိုင်ငံအကြား ကာလအတန်ကြာ ကျင်းပနိုင်ခြင်း မရှိခဲ့တဲ့ နယ်နိမိတ်အစည်းအဝေးတွေ ပြန်လည်ကျင်းပမှု ပြုလုပ်နိုင်ခဲ့ပါတယ်။ နှစ်နိုင်ငံနယ်နိမိတ် များ ပြန်လည်တိုင်းတာရာမှာ ပထမအဆင့်အနေဖြင့် တောင်ပိုင်းနယ်နိမိတ်ဖြစ်တဲ့ ပတ်ချန်မြစ် တစ်လျှောက်နဲ့ ယင်း၏မြောက်ဘက် ရေဝေကြောအတိုင်း စုစုပေါင်း မိုင်(၂၀၀)ခန့်အား လေကြောင်း မှ ဓာတ်ပုံရိုက်ကူးခြင်းကို ၂၀၁ရ ခုနှစ်၊ ဖေဖော်ဝါရီလကနေပြီးတော့ မတ်လအထိ နှစ်နိုင်ငံ ပူးတွဲ ဆောင်ရွက်ခဲ့ပြီးဖြစ်ပါတယ်။ ထို့နောက် ကောင်းကင်ဓာတ်ပုံကနေပြီးတော့ ဓာတ်ပုံမြေပုံ ရေးဆွဲ ထုတ်လုပ်သွားဖို့အတွက် စီစဉ်ဆောင်ရွက်လျက်ရှိပါတယ်။ အဆိုပါ ကောင်းကင်ဓာတ်ပုံမှရလာတဲ့ မြေပုံနှင့် အင်္ဂလိပ်လက်ထက်က သဘောတူညီ ချက်များကို အခြေခံပြီးတော့ နယ်နိမိတ်အား ကွင်းဆင်းတိုင်းတာပြီးတော့ နယ်နိမိတ်မှတ်တိုင်များ စိုက်ထူခြင်းကို ပူးတွဲဆောင်ရွက်သွားရန် ကြိုးပမ်းဆောင်ရွက်လျက်ရှိပါတယ်။ နယ်နိမိတ်တိုင်းတာ သတ်မှတ်ရေးသဘောတူစာချုပ် လက်မှတ်ရေးထိုးနိုင်ရေးအတွက် နှစ်နိုင်ငံ နိုင်ငံခြားရေးဝန်ကြီးဌာန များအကြား ပုံမှန်တွေ့ဆုံဆွေးနွေးပွဲများ ပြုလုပ်လျက်ရှိပါတယ်။ နှစ်နိုင်ငံ နယ်နိမိတ်တိုင်းတာခြင်း မပြုလုပ်မီမှာ ဘယ်လိုတိုင်းတာရမယ်၊ ဘယ်လိုစာရွက်စာတမ်းတွေကို အခြေခံအသုံးပြုမယ်။ ဘယ်လိုအပိုင်းကို တစ်ပိုင်းပြီးတစ်ပိုင်း လက်မှတ်ထိုးမလား၊ အားလုံးပြီးမှ လက်မှတ်ထိုးမလား စသည့် လုပ်ထုံးလုပ်နည်းပိုင်းနဲ့ ပတ်သက်လို့ ကျွန်တော်တို့ နယ်နိမိတ်တိုင်းတာရေး သဘောတူ စာချုပ်ကို ပထမဦးစွာ ညှိနှိုင်းနေခြင်းဖြစ်ပါတယ်။ အဲဒီ နယ်နိမိတ်တိုင်းတာရေး သဘောတူစာချုပ် ကို လက်မှတ်ရေးထိုးပြီးပြီဆိုလို့ရှိရင် ပတ်ချန်မြစ်နဲ့ ပတ်ချန်မြစ် မြောက်ဘက်ရှိ ကုန်းနယ်နိမိတ် စုစုပေါင်း မိုင်(၂၀၀)ခန့်ကို တိုင်းတာသတ်မှတ်နိုင်တော့မှာဖြစ်ပြီးတော့ ကျန်အစိတ်အပိုင်းများကို လည်း အပိုင်းလိုက်၊ အပိုင်းလိုက် ဆက်လက်တိုင်းတာသွားမှာ ဖြစ်ပါတယ်။ နိဂုံးချုပ်အားဖြင့် တင်ပြရမယ်ဆိုလို့ရှိရင် မြန်မာနိုင်ငံအနေနဲ့ ဘင်္ဂလားဒေ့ရှ်နိုင်ငံ၊ လာအိုနိုင်ငံတို့နဲ့ နယ်နိမိတ်တိုင်းတာသတ်မှတ်ခြင်း ရာနှုန်းပြည့်ဆောင်ရွက်ပြီးဖြစ်ပါတယ်။ တရုတ်အိန္ဒိယ နယ်နိမိတ်ဆိုင်ရာ ပြဿနာကြောင့်မို့လို့ မြန်မာ-တရုတ်-အိန္ဒိယ သုံးပွင့်ဆိုင်နယ်နိမိတ် ချုပ်အားဖြင့် တင်ဆက်ခြင်း ရာနှုန်းပြည့် သုံးပွင့်ဆိုင်နယ်နေ မပြီးပြတ်သေးတဲ့နေရဆွေးနွေးလျက်ရှိပါတယ်နိမိတ်ကို အခြေခံပြီး နေရာမှာ မသတ်မှတ်နိုင်သေးတဲ့ မိုင်(၈၀)ခန့်မှအပ မြန်မာ-တရုတ် နယ်နိမိတ် အားလုံးကိုလည်း တိုင်းတာသတ်မှတ်ပြီးဖြစ်ပါတယ်။ အိန္ဒိယနိုင်ငံနဲ့ မူ စောစောပိုင်းက တင်ပြခဲ့တဲ့အတိုင်း နယ်နိမိတ် မပြီးပြတ်သေးတဲ့နေရာ (၂)နေရာရှိတဲ့အတွက် ကဘော်ချိုင့်ဝှမ်းဒေသကို မကြာမီ ပြီးပြတ်အောင် ဆောင်ရွက်နိုင်ဖို့အတွက် ဆွေးနွေးလျက်ရှိပါတယ်။ ထိုင်းနိုင်ငံနဲ့မူ ကျန်ရှိနေသေးတဲ့ နယ်နိမိတ်ကို အင်္ဂလိပ်လက်ထက်က တိုင်းတာသတ်မှတ်ခဲ့တဲ့ နယ်နိမိတ်ကို အခြေခံပြီးတော့ လက်ရှိမှာ စနစ်တကျ ပြန်လည်တိုင်းတာသတ်မှတ်ခြင်းများ ဆောင်ရွက်နိုင်ရန် ဆွေးနွေးညှိနှိုင်းမှုများ ဆောင်ရွက်လျက် ရှိကြောင်း လေးစားစွာဖြင့် တင်ပြအပ်ပါတယ်။ အားလုံးကို ကျေးဇူးတင်ပါတယ်။ အမျိုးသားလွှတ်တော်ဥက္ကဋ္ဌကြီးခင်ဗျား။ ဆက်လက်ပြီးတော့ အမျိုးသားလွှတ်တော် ကိုယ်စားလှယ် ဦးစိုးသိန်း မှ မေးမြန်းထားတဲ့ မေးခွန်းကို ဖြေကြားသွားမှာ ဖြစ်ပါတယ်။ အမျိုးသား လွှတ်တော်ကိုယ်စားလှယ် ဦးစိုးသိန်း မေးခွန်းထဲမှာ ဆိုလို့ရှိရင် ကုလသမဂ္ဂဆိုင်ရာ မြန်မာအမြဲတမ်း ကိုယ်စားလှယ်အနေဖြင့် ဘေးကင်းလုံခြုံ၍ စနစ်ကျသော ပုံမှန် ရွှေ့ပြောင်းသွားလာခြင်းအတွက် ကမ္ဘာလုံးဆိုင်ရာ သဘောတူညီချက်စာချုပ်အပေါ် လက်မှတ်ရေးထိုးရသည့် အကြောင်းအကျိုးကို သိရှိလိုကြောင်း မေးမြန်းထားပါတယ်။ အမျိုးသားလွှတ်တော်ကိုယ်စားလှယ်ကြီးရဲ့ မေးတဲ့မေးခွန်း ကို မ ကြာမီ ဒီဟာနဲ့ပတ်သက်လို့ အင်္ဂလိပ်လိုပြောရမယ် ဆိုလို့ရှိရင်တော့ Global Compact Migration ဒါကို ်မျှသော (GCM) လို့ပဲ အသုံးပြုခွင့် ပြုပါရန် တင်ပြအပ်ပါတယ်။ အဲဒီတော့ ဒီ GCM သဘောတူခြင်းနဲ့ပတ်သက်ပြီးတော့ အထင်အမြင် လွဲမှားပြောဆိုနေတဲ့အချက်များကို ဦးစွာတင်ပြလိုပါတယ်။ ပထမတစ်ချက်ကတော့ ဒီ (Global Compact on Migration) လို့ခေါ်တဲ့ GCM ဟာ သဘောတူစာချုပ်မဟုတ်ဘဲ ဥပဒေကြောင်းအရ စည်းနှောင်မှုမရှိတဲ့ (Non- legally binding) မူဘောင်သဘောတူညီချက်တစ်ရပ်သာ ဖြစ်တယ်ဆိုတဲ့အကြောင်းကို တင်ပြလိုပါတယ်။ ထပ်ပြောရ 78605? 3 Global Compact on Migration w28 şĉcosmɔ oquld treaty ouposolopa လက်မှတ်ရေးထိုးခဲ့တယ်ဆိုတာလည်း မဟုတ်တဲ့အကြောင်း ကျွန်တော့်အနေနဲ့ ရှင်းလင်းပြောကြား လိုပါတယ်။ ဒုတိယတစ်ချက်ကတော့ အဲဒီသဘောတူညီချက်ကို ကျွန်တော်တို့က မူဘောင်သဘော တူညီချက်လို့ပဲခေါ်ပါတယ်။ အချုပ်အခြာအာဏာနှင့်အညီ အကောင်အထည် ဖော်ခွင့်ရှိတယ်ဆိုတဲ့ အချက်ကိုလည်း အလေးပေး ဖော်ပြထားပါတယ်။ အဲဒီတော့ မိမိနိုင်ငံရဲ့ migration policy immigration policy ချမှတ်တဲ့အခါမှာ ကျွန်တော်တို့ အချုပ်အခြာအာဏာပိုင်အရ လုပ်ပိုင်ခွင့် ရှိတယ်ဆိုတဲ့အချက်ကို ဒီမှာ ထင်ထင်ရှားရှား ဖော်ပြထားပါတယ်။ အဲဒီတော့ ဒီသဘောတူညီ ချက်ကို အတည်ပြုဖို့အတွက် မော်ရိုကိုနိုင်ငံ၊ မာရာကက်ရှ်မြို့မှာ ၂၀၁၈ ခုနှစ်၊ ဒီဇင်ဘာလက ကျင်းပခဲ့တဲ့ အစည်းအဝေးကို အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီး ဌာနမှ အမြဲတမ်းအတွင်းဝန် ဦးဆောင်တဲ့ မြန်မာကိုယ်စားလှယ်အဖွဲ့ ပါဝင်တက်ရောက်ခဲ့ပါတယ်။ အစည်းအဝေးမှာ အဲဒီသဘောတူညီချက်ကို ကုလသမဂ္ဂအဖွဲ့ဝင် (၁၆၄)နိုင်ငံရဲ့ တူညီဆန္ဒဖြင့် အတည်ပြု ချမှတ်ခဲ့ခြင်းသာ ဖြစ်ပါတယ်။ အဲဒီသဘောတူညီချက်မှာ မြန်မာ ကိုယ်စားလှယ်အနေဖြင့် လက်မှတ်ရေးထိုး ပါဝင်ခဲ့ခြင်းမဟုတ်ပါကြောင်းကိုလည်း အလေးအနက်ထား ပြောကြားလိုပါတယ်။ နောက်တစ်ချက်ကတော့ ဒီ GCM ကို အတည်ပြုတဲ့ အဆိုမူကြမ်းကို ၁၉-၁၂-၂၀၁၈ ရက်နေ့မှာ ကျင်းပခဲ့တဲ့ ကုလသမဂ္ဂအထွေထွေညီလာခံ မျက်နှာစုံညီအစည်းအဝေးမှာ မဲခွဲဆုံးဖြတ်ခဲ့ စဉ်က မြန်မာနိုင်ငံအပါအဝင် အဖွဲ့ဝင်နိုင်ငံပေါင်း (၁၅၂)နိုင်ငံက ထောက်ခံမဲ ပေးခဲ့ကြပါတယ်။ မည်သည့်အာဆီယံနိုင်ငံကမှ ဒီသဘောတူညီချက်ကို အတည်ပြုတဲ့ အဆိုမူကြမ်းကို ကန့်ကွက် ဆန့်ကျင်ခြင်း မပြုခဲ့ကြပါဘူး။ ရွှေ့ပြောင်းလုပ်သားများစွာ လက်ခံထားတဲ့ စင်ကာပူနိုင်ငံကတော့ ကန့်ကွက်ခြင်းမပြုဘဲနဲ့ ကြားနေမဲ ပေးခဲ့ပါတယ်။ ဘရူနိုင်းနိုင်ငံကတော့ သူရဲ့ရပ်တည်ချက်ကို မဖော်ပြဘဲနဲ့ပါဝင်မဲပေးခဲ့ခြင်း မပြုကြောင်းကိုလည်း တင်ပြလိုပါတယ်။ ပြည်ပသို့ အလုပ်သမားများ စေလွှတ်မှုများပြားတဲ့ ဖိလစ်ပိုင်တို့လို နိုင်ငံတွေကတော့ ဒီသဘောတူညီချက်ကို တက်တက်ကြွကြွ ထောက်ခံအားပေးကြပြီးတော့ တရားဝင် ရွှေ့ပြောင်းအလုပ်သမား ဝင်ရောက်မှုများတဲ့ အနောက်နိုင်ငံ တစ်ချို့ကသာ ဒီသဘောတူညီချက်ကို အားပေးလိုခြင်း မရှိကြောင်းကို တွေ့ရှိရပါတယ်။ ကန့်ကွက်မဲ ပေးခဲ့တဲ့ နိုင်ငံတွေက ချက်သမ္မတနိုင်ငံ၊ ဟန်ဂေရီ၊ အစ္စရေး၊ ပိုလန်နှင့် အမေရိကန်နိုင်ငံတို့ ဖြစ်ပြီးတော့ အဖွဲ့ဝင် (၁၂)နိုင်ငံက ကြားနေမဲ ပေးခဲ့ကြပါတယ်။ အထွေထွေညီလာခံရဲ့ ဆုံးဖြတ်ချက် များဟာ ဥပဒေအရ စည်းနှောင်မှုမရှိကြောင်းကိုလည်း ဖြည့်စွက်တင်ပြ လိုပါတယ်။ ကျွန်တော်တို့ Global Compact ဆိုတဲ့အသုံးအနှုန်းကို google မှာကြည့်လိုက်လို့ရှိရင် Non-legally binding agreement ဆိုတာ ကျွန်တော်တို့ တွေ့ရှိရမှာဖြစ်ပါတယ်။ နောက်တစ်ချက်ကတော့ အဲဒီသဘောတူညီချက်ကို ကုလသမဂ္ဂ အထွေထွေညီလာခံမှာ မဲခွဲဆုံးဖြတ်ခဲ့စဉ်က မြန်မာနိုင်ငံအနေဖြင့် ထောက်ခံမဲပေးတဲ့အခါမှာလည်း မိမိတို့၏ရပ်တည်ချက်ကို ရှင်းလင်းပြောကြားချက် (Explanation of Vote-EOV) အရ ပြုလုပ်ခဲ့ပါတယ်။ ဒါ မိမိတို့ရဲ့ ဒီ Compact နဲ့ပတ်သက်ပြီးတော့ ဘယ်လိုသဘောထား ရပ်တည်တယ်ဆိုတာ ကျွန်တော်တို့ ခြွင်းချက် ပြောကြားခဲ့ခြင်းဖြစ်ပါတယ်။ ဘယ်အချက်ကို ပြောကြားခဲ့သလဲဆိုရင် မိမိတို့အနေနဲ့ ကမ္ဘာတစ်ဝန်း ရှိ တရားမဝင် ရွှေ့ပြောင်းသွားလာမှုများ လျှော့ချရေးနဲ့ တားဆီးရေးတို့ကို ဦးတည်တဲ့ မူဘောင် သဘောတူညီချက်ပါအချက်တွေကို ကြိုဆိုကြောင်း ယင်းတို့ကို အကောင်အထည်ဖော်ခြင်းအားဖြင့် လူကုန်ကူးမှုများ၊ လူမှောင်ခိုကူးမှုများ အပါအဝင် နိုင်ငံဖြတ်ကျော်မှုခင်းများကို ကာကွယ်တားဆီးနိုင် လိမ့်မယ်လို့ယုံကြည်ကြောင်း လူဝင်မှုကြီးကြပ်ရေးရာကိစ္စများကို စီမံခန့်ခွဲရာမှာ သက်ဆိုင်ရာ နိုင်ငံရဲ့ ထူးခြားတဲ့အခြေအနေများနဲ့ လုံခြုံရေးအခြေအနေပေါ် မူတည်ပြီးတော့ ယင်းနိုင်ငံရဲ့ ဦးဆောင်မှုနဲ့ ချဉ်းကပ်ဖြေရှင်းရန် အရေးကြီးကြောင်းနဲ့ ဒီ GCM သဘောတူညီချက်ကို အကောင် အထည်ဖော်ရာမှာ State-led and State-Owned ဒါ နိုင်ငံတော် သက်ဆိုင်ရာနိုင်ငံက ပြောကြားခဲ့ခြင်း ရွှေ့ပြောင်းသွား ကြိုဆို ဦးဆောင်ပြီးတော့ အကောင်အထည်ဖော်နိုင်ဖို့အတွက် သက်ဆိုင်ရာနိုင်ငံများရဲ့ ဦးဆောင်မှုကဏ္ဍနဲ့ ဆုံးဖြတ်ပိုင်ခွင့်ကို အပြည့်အဝရှိစေဖို့နဲ့ နိုင်ငံရဲ့ အချုပ်အခြာအာဏာပိုင်ခွင့်ကို အလေးထားရန် လိုအပ်တယ်ဆိုတဲ့အချက်တွေကို အလေးအနက် ထည့်သွင်းပြောကြားရပ်တည်ခဲ့ပါကြောင်းကိုလည်း ဖြည့်စွက်တင်ပြလိုပါတယ်။ နောက် ဆက်လက်ပြီးတော့ ဒီ GCM သဘောတူညီချက်ကို ထောက်ခံရခြင်းရဲ့ အကျိုး အကြောင်းကို ဆက်လက်ရှင်းလင်းတင်ပြသွားလိုပါတယ်။ စောစောက တင်ပြထားသလိုပါပဲ၊ GCM ဟာ ဥပဒေအရ စည်းနှောင်မှုမရှိတဲ့ Non-legally binding နိုင်ငံတကာ ပူးပေါင်းဆောင်ရွက်မှု မူဘောင်တစ်ရပ် cooperative framework တစ်ခုသာဖြစ်ပါတယ်။ နိုင်ငံရဲ့ အချုပ်အခြာအာဏာကို ထပ်လောင်းအတည်ပြုတဲ့ ပြဋ္ဌာန်းချက်များ ပါဝင်တဲ့အတွက် လူဝင်မှုကြီးကြပ်ရေးကဏ္ဍနှင့် ပတ်သက်လို့ မိမိတို့နိုင်ငံနှင့် ကိုက်ညီတဲ့ မူဘောင်တွေကိုသာ ဦးစားပေး အကောင်အထည်ဖော် ဆောင်ရွက်ခွင့်ရှိပါတယ်။ အချို့က စိုးရိမ်သလို တရားမဝင် ရွှေ့ပြောင်းနေထိုင်သူတွေကို အတားအဆီး မရှိ လက်ခံရန် တာဝန်ရှိတဲ့ ကတိကဝတ်ပြုချက်များ လုံးဝပါရှိခြင်းမရှိပါ။ ရွှေ့ပြောင်းသွားလာမှု ပုံစံအမျိုးမျိုးနဲ့ ပတ်သက်တဲ့ကိစ္စကို ကိုင်တွယ်ဆောင်ရွက်ရာမှာ မိမိတို့ရဲ့ ပြည်တွင်းမူဝါဒများကို အချုပ်အခြာအာဏာနှင့်အညီ ဆက်လက် ရေးဆွဲကျင့်သုံးခွင့် ပြုထားတယ်ဆိုတဲ့ အကြောင်းကို အလေးအနက် တင်ပြလိုပါတယ်။ နောက် GCM ကို ပြန်လည်သုံးသပ်တဲ့ International Migration Review Forum (IMRF)၊ ဒါကို သဘောတူထားတဲ့ သဘောတူညီချက်ကို ပြန်လည်သုံးသပ်တဲ့ Forum တစ်ခု ကိုလည်း ကျွန်တော်တို့ ၂၀၂၂ ခုနှစ်မှာ စတင်ပြီးတော့ (၄) နှစ်တစ်ကြိမ် ကျင်းပသွားဖို့ ရှိပါတယ်။ ဒီမူဘောင်တွေက နောက်တစ်ဆင့်တက်ပြီးတော့ legally binding ဖြစ်တဲ့ သဘောတူ စာချုပ်မျိုး တွေအသွင်ကို နောက်တစ်ဆင့် ကူးလာမယ်ဆိုရင်တော့ ကျွန်တော်တို့အနေနဲ့ လွှတ်တော်ကို တင်ပြပြီးတော့ ကျွန်တော်တို့ ဆက်လက်ပါဝင် သင့်/မသင့် ကျွန်တော်တို့အနေနဲ့ ဆောင်ရွက်သွားမှာ ဖြစ်ပါတယ်။ အခု မိမိတို့ ထောက်ခံမဲပေးခဲ့တဲ့ဟာသည် Non-legally binding ကျွန်တော်တို့ မူဘောင်သဘောတူညီချက် ဖြစ်ကြောင်းကိုလည်း ထပ်လောင်း ပြောကြားလိုပါတယ်။ အဲဒီတော့ ရွှေ့ပြောင်းသွားလာခြင်း Migration ဖြစ်စဉ်မှာ ပါဝင်ပတ်သက်ကြတဲ့ သက်ဆိုင်ရာအဖွဲ့အစည်းများအားလုံး လူသားချင်းစာနာစွာ စနစ်တကျ စီမံခန့်ခွဲခြင်းဖြင့် ရွှေ့ပြောင်း သွားလာသူများအပါအဝင် လူ့အသိုင်းအဝိုင်းတစ်ခုလုံးအတွက် အကျိုးဖြစ်ထွန်းစေနိုင်မှာ ဖြစ်ပါတယ်။ ကျွန်တော်တို့ တစ်ကမ္ဘာလုံးမှာ လောလောဆယ်အားဖြင့် ကျွန်တော်တို့ ၂၀၁ရ ခုနှစ်မှာ Migrants ပေါ့နော်၊ ဒီရွှေ့ပြောင်းသွားလာနေထိုင်တဲ့လူ စုစုပေါင်း (၂၅၈)သန်း ရှိပါတယ်။ ကမ္ဘာ့လူဦးရေ (၃၀)ဦးမှာ (၁)ဦးဟာ Migrant ဖြစ်ပါတယ်။ ဒါကြောင့် ဒီ Migration ရွှေ့ပြောင်း လုပ်သားတွေရဲ့ အခန်းကဏ္ဍကြောင့်မို့လို့ ကျွန်တော်တို့ ဆင်းရဲနွမ်းပါးမှုတွေ လျှော့ချနိုင်တယ်။ ဆကို ဖွံ့ဖြိုးပြီး ခေါ်လာရှိပြောင်းအလုပ်သည်။ အလုပ်လက်မဲ့ပြဿနာကို ဖြေရှင်းပေးနိုင်မယ်။ လွှဲပို့ငွေ remandment မိသားစုငွေ တိုးမြှင့် ရရှိခြင်းနဲ့ နိုင်ငံတော်ရဲ့ စီးပွားရေးဖွံ့ဖြိုးတိုးတက်မှုတွေကို အထောက်အကူပြုစေမှာဖြစ်ပါတယ်။ ၂၀၁ရ ခုနှစ် စာရင်းဇယားအရ ဆိုလို့ရှိရင် ကျွန်တော်တို့ တစ်ကမ္ဘာလုံးမှာ ရွှေ့ပြောင်းအလုပ်သမား တွေက နေပြီးတော့ ပြန်လည်လွှဲပို့တဲ့ငွေ စုစုပေါင်း (၄၅၀)ဘီလီယံဒေါ်လာရှိတယ်လို့ မှတ်တမ်းအရ သိရပါတယ်။ တစ်ကမ္ဘာလုံးမှာ ဖွံ့ဖြိုးဆဲနိုင်ငံတွေကို ဖွံ့ဖြိုးပြီးနိုင်ငံတွေက ပေးအပ်နေတဲ့ တစ်ကမ္ဘာ လုံးဆိုင်ရာ ဖွံ့ဖြိုးရေးအကူအညီထက် (၃)ဆခန့် များပြားတာကို တွေ့ရှိရပါတယ်။ အဲဒီတော့ ကျွန်တော်တို့ ဒီ မိသားစု လွှဲပို့ငွေတွေ တိုးမြှင့်ရရှိခြင်းနှင့် နိုင်ငံတော်ရဲ့ စီးပွား ဖွံ့ဖြိုးဖို့ အထောက်အကူပြုစေခြင်း၊ နောက်ပြီးတော့ ကျွမ်းကျင်မှုနဲ့အရင်းအနှီးများ စုဆောင်းနိုင်ခြင်း၊ နောက် တီထွင်ဖန်တီးမှုနဲ့ စွန့်စားလုပ်ကိုင်တတ်တဲ့အလေ့အထနဲ့ ကြိုးစားအားထုတ်တဲ့ လူမှု အသိုင်းအဝိုင်းဖြစ်လာရေးကို အထောက်အကူပြုမှာဖြစ်တဲ့အတွက် ကောင်းကျိုးများ ဖြစ်ထွန်းစေ နိုင်တဲ့ အကျိုးကျေးဇူးများ ရရှိမှာဖြစ်ပါတယ်။ အဲဒီတော့ ဒီ GCM သဘောတူညီချက်မှာ ပုံမှန် မဟုတ်တဲ့ ရွှေ့ပြောင်းသွားလာမှု၊ (irregular migration) လျှော့ချနိုင်ရေးနဲ့ ပတ်သက်တဲ့ မူဘောင် ပြဋ္ဌာန်းချက်များ ပါဝင်နေပါတယ်။ ဒါကြောင့်မို့လို့ မြန်မာနိုင်ငံမှာ ဖြစ်ပွားနေတဲ့ လူကုန်ကူးခြင်းနှင့် လူမှောင်ခိုကူးခြင်း စတဲ့ နိုင်ငံဖြတ်ကျော်မှုခင်းတွေ၊ တရားမဝင် ရွှေ့ပြောင်းနေထိုင်မှု ဖြေရှင်းရန်မှာ အထောက်အကူပြုနိုင်မှာဖြစ်ပါတယ်။ ဒါ့အပြင် နယ်စပ်ရေးရာစီမံခန့်ခွဲခြင်း၊ အိမ်နီးချင်းနိုင်ငံများနှင့် နှစ်နိုင်ငံဆိုင်ရာ နယ်နိမိတ် နယ်စပ်ဆိုင်ရာ သဘောတူညီချက်များ လက်မှတ်ရေးထိုးခြင်း၊ အလုပ်သမားနှင့် စီးပွားရေးဆိုင်ရာ မူဝါဒများ ရေးဆွဲအကောင်အထည်ဖော်ခြင်းတို့ဟာ ရွှေ့ပြောင်းသွားလာခြင်းနဲ့ ဆက်စပ်နေတဲ့ မူဝါဒများဖြစ်ရာ မြန်မာနိုင်ငံအနေနဲ့ ယင်းကိစ္စများမှာ ကုလသမဂ္ဂ၊ နိုင်ငံတကာဒေသတွင်း အဖွဲ့ အစည်းများရဲ့ အကူအညီနှင့် အပြုသဘော ပူးပေါင်းဆောင်ရွက်ခွင့်တွေလည်း ရရှိနိုင်မှာ ဖြစ်ပါတယ်။ ဒီ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနဟာ အစိုးရက နေပြီးတော့ ပြည်ပအလုပ်အကိုင် Agency တွေ အပါအဝင် ပြည်ပအလုပ်အကိုင် အကျိုးဆောင် လိုင်စင်ရ Agency များမှတစ်ဆင့် ၁၉၉၉ ခုနှစ်၊ ပြည်ပအလုပ်အကိုင်များဆိုင်ရာ ဥပဒေနှင့်အညီ ပြည်ပနိုင်ငံများသို့ မြန်မာအလုပ်သမားများကို စနစ်တကျ စေလွှတ်လျက်ရှိပါတယ်။ မြန်မာနိုင်ငံက နေပြီးတော့ ပြည်ပကို သွားရောက်အခြေချနေထိုင်တဲ့လူ၊ နောက်ပြီးတော့ ရွှေ့ပြောင်းအလုပ်သမား ဦးရေဟာ သန်းနဲ့ချီလို့ ရှိပါတယ်။ အဲဒီတော့ မြန်မာအလုပ်သမားတွေ စေလွှတ်လျက်ရှိတဲ့ နိုင်ငံတွေဖြစ်တဲ့ ထိုင်းနိုင်ငံ၊ မလေးရှားနိုင်ငံ၊ ကိုရီးယားသမ္မတနိုင်ငံ၊ ဂျပန်၊ UAE၊ ကာတာ၊ ဂျော်ဒန် စတဲ့ နိုင်ငံတွေဟာလည်း စောစောကပြောတဲ့ GCM သဘောတူညီချက်ကို အတည်ပြုရာမှာ သဘောတူ ထောက်ခံခဲ့ကြပါတယ်။ မြန်မာနိုင်ငံဟာ ဖွံ့ဖြိုးဆဲနိုင်ငံဖြစ်ပြီးတော့ ပြည်ပသို့ ရွှေ့ပြောင်းအလုပ်သမားများ သန်းနဲ့ ချီပြီးစေလွှတ်နေတဲ့ Country of Origin ရှုထောင့်က ကြည့်မယ်ဆိုရင် အကျိုးကျေးဇူးများ ရရှိနိုင်သကဲ့သို့ ရွှေ့ပြောင်းအလုပ်သမားများ၏ ရှုထောင့်က ကြည့်မယ်ဆိုလျှင်လည်း ၎င်းတို့အနေနဲ့ ကူးပြောင်းနိုင်ငံ၊ ဆိုက်ရောက်နိုင်ငံတို့မှာ ပိုမိုကောင်းမွန်တဲ့ အကာအကွယ်ပေးမှုများ၊ အခွင့်အရေး များ ရရှိစေမှာဖြစ်ပါတယ်။ တစ်ဖက်တစ်လမ်းကလည်း မြန်မာနိုင်ငံ၏အကျိုးစီးပွားကို ထိခိုက် စေမည့်အခြေအနေ နည်းပါးကြောင်း တွေ့ရှိရပါတယ်။ အဲဒီတော့ ဒီ GCM သဘောတူညီချက်ကို အကောင်အထည်ဖော်လိုက်မယ်ဆိုလို့ရှိရင် ဒီ Migration နဲ့ပတ်သက်ပြီး စီမံခန့်ခွဲရာမှာ လုံခြုံမှု၊ စနစ်ကျနမှု ဖြစ်ပေါ်စေခြင်း၊ စီးပွားရေးဖွံ့ဖြိုးတိုးတက်စေခြင်းနှင့် ရွှေ့ပြောင်းအလုပ်သမားတွေရဲ့ အခွင့်အရေးကို ကာကွယ်မြှင့်တင်ပေးနိုင်ခြင်းဆိုတဲ့ အကျိုးကျေးဇူးတွေ ရရှိလာမှာဖြစ်ပါတယ်။ အဲဒီတော့ ရွှေ့ပြောင်းသွားလာနေထိုင်ခြင်းဖြစ်စဉ်မှာ မူရင်းနိုင်ငံ၊ ကူးပြောင်းနိုင်ငံနဲ့ ဆိုက်ရောက်နိုင်ငံတို့ဟာ အခက်အခဲများနဲ့ ရင်ဆိုင်ကြုံတွေ့နေရတဲ့အခါ လိုအပ်သည်များ တုံ့ပြန် ဆောင်ရွက်ပေးရန် အချက်တွေပါရှိတဲ့အတွက် မြန်မာရွှေ့ပြောင်းအလုပ်သမားများအတွက် ပိုမို ကောင်းမွန်တဲ့ပတ်ဝန်းကျင်ကောင်း အကျိုးကျေးဇူးကောင်းတွေကိုလည်း ရရှိစေမှာဖြစ်ပါတယ်။ နိုင်ငံတကာ ရွှေ့ပြောင်းသွားလာခြင်းဟာ ဘက်ပေါင်းစုံမှ ကြည့်ရှုဖြေရှင်းရတဲ့ ရှုပ်ထွေးသော ပြဿနာဖြစ်တဲ့အတွက် တစ်နိုင်ငံတည်း ဖြေရှင်းလို့မရဘဲ အခြားနိုင်ငံများနဲ့ ပူးပေါင်းဖြေရှင်း ကြရမှာဖြစ်ပါတယ်။ နိုင်ငံတစ်နိုင်ငံအနေနဲ့ ပုံမှန်ရွှေ့ပြောင်းသွားလာခြင်းကိစ္စကို စဉ်းစားရာမှာ ပြည်တွင်းအခြေအနေကို ထည့်သွင်းစဉ်းစားရသကဲ့သို့ ကမ္ဘာပေါ်မှာ ဖြစ်ပေါ်နေတဲ့ အခြေအနေများ ကိုလည်း ထည့်သွင်း စဉ်းစားရမှာ ဖြစ်ပါတယ်။ ယခုအခါ နိုင်ငံတကာမျက်နှာစာမှာ မြန်မာနိုင်ငံအပေါ် လူ့အခွင့်အရေးနဲ့ ပတ်သက်လို့ စွပ်စွဲဝေဖန်မှုတွေ မြင့်မားနေတဲ့ကာလဖြစ်ရာ မြန်မာနိုင်ငံအနေနဲ့ နိုင်ငံရဲ့ အကျိုးစီးပွားကို ထိခိုက်စေ ခြင်းမရှိတဲ့ မြန်မာနိုင်ငံ ပြည်သူများရဲ့ အကျိုးကို အကာအကွယ်ပေးနိုင်တဲ့ကဏ္ဍများမှာ ကုလသမဂ္ဂနဲ့ ပူးပေါင်းဆောင်ရွက်မှုကို တိုးမြှင့်ဆောင်ရွက်သွားရန် လိုအပ်ပါတယ်။ အဲဒီတော့ နိဂုံးချုပ်အားဖြင့် ဒီ Global Compact on Migration (GCM) ကို ကုလသမဂ္ဂအထွေထွေညီလာခံမှာ အခြားနိုင်ငံ အများစုနဲ့ ထောက်ခံမဲပေးခဲ့ခြင်းဟာ လူဝင်မှုကြီးကြပ်ရေးဆိုင်ရာ မူဝါဒများ ချမှတ်ရေးနဲ့ GCM ပါ မူဘောင်များကို အကောင်အထည်ဖော်ရေးဟာ အချုပ်အခြာအာဏာပိုင်နိုင်ငံရဲ့ လုပ်ပိုင်ခွင့်ဖြစ်သည် ဟူသောအချက် ရှင်းလင်းစွာပါရှိခြင်း၊ မြန်မာနိုင်ငံက ပြည်ပသို့ ရွှေ့ပြောင်းနေထိုင်ကြသူများ၊ ရွှေ့ပြောင်း အလုပ်သမားများ အခွင့်အရေးနဲ့ အကျိုးစီးပွား ကာကွယ်မြှင့်တင်ရေးကို အထောက်အကူပြုစေမည် ဖြစ်ခြင်း စတဲ့အကြောင်းတွေကြောင့် မိမိတို့ဌာနအနေဖြင့် ကြောင်းကျိုးခိုင်လုံစွာ စဉ်းစားပြီးတော့ ဆောင်ရွက်ခဲ့ခြင်းဖြစ်ပါကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ် ခင်ဗျား။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်းဝင်များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
<speech type="speaker">ဆက်လက်ပြီး လွှတ်တော်ကိုယ်စားလှယ်နှစ်ဦး မေးမြန်းတဲ့ မေးခွန်းများဟာ နယ်စပ်ရေးရာဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရခိုင်ပြည်နယ်၊ ကျောက်တော်မြို့နယ်၊ လမ်းမတော် - ခေါင်းတုတ် - တင်းမလမ်းမှ ရန်ကုန် - စစ်တွေ အဝေးပြေးလမ်းသို့ ဆက်သွယ်ထားသည့် တပ်ရှောင်ဖြတ်လမ်းအား ကွန်ကရစ်လမ်းအဖြစ် ဆောင်ရွက် ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် က ရခိုင်ပြည်နယ်၊ ကျောက်တော်မြို့နယ်၊ လမ်းမတော် - ခေါင်းတုတ် - တင်းမလမ်းမှ ရန်ကုန် - စစ်တွေ အဝေးပြေး လမ်းသို့ ဆက်သွယ်ထားသည့် တပ်ရှောင် ဖြတ်လမ်းအား ကွန်ကရစ်လမ်းအဖြစ် ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1310">ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီး၊ ဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ်များ အားလုံးကို သာလီစွပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမြင့်နိုင် ဖြစ်ပါတယ်။ ကျွန်တော် ဒီနေ့ အမျိုးသားလွှတ်တော်မှာ ကျွန်တော်တို့ ကျေးလက်လမ်းနဲ့ ပတ်သက်တဲ့ မေးခွန်းတစ်ခုကို ကြယ်ပွင့်ပြမေးခွန်းအနေနဲ့ မေးမြန်းသွားမှာဖြစ်ပါတယ်။ လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျာ။ ကျွန်တော့် မဲဆန္ဒနယ် ကျောက်တော်မြို့နယ်တွင် ကျေးရွာပေါင်း (၂၈၃)ရွာ၊ ကျေးရွာအုပ်စု (၇၉)စုနှင့် လူဦးရေပေါင်း (၂၄၀၀၀၀) ဦးကျော်ခန့်နေထိုင်တဲ့ မြို့နယ်တစ်ခု ဖြစ်ပါတယ်။ မြို့နယ်အတွင်း ဒေသဖွံ့ဖြိုးတိုးတက် ရေးအတွက် ကျေးရွာချင်းဆက်လမ်းများ ဖောက်လုပ်ပေးရန် အထူးလိုအပ်နေပါသေးတယ်။ အတွင်း ကျေးရွာချင်းဆက်လမ်းများ လမ်းပေါင်း (၁၀)လမ်းကျော်ကို ရာသီမရွေး သွားလာ၍ရသော လမ်းများအဖြစ် အဆင့်မြှင့်တင်ပေးပြီး လုပ်ဆောင်ပေးရန် လိုအပ်နေပါသေးတယ်။ ယခုမေးခွန်းမှာ ပါဝင်တဲ့ လမ်းမတော် - ခေါင်းတုတ် - မျောက်တောင် - တင်းမလမ်းမှ ရန်ကုန် - စစ်တွေ အဝေးပြေးလမ်းကို ဆက်သွယ်ရန်အတွက် ဖြတ်ပြီးဖောက်လုပ်ထားတဲ့ လမ်း တစ်လမ်း ဖြစ်ပါတယ်။ အဆိုပါလမ်းမှ ခေါင်းတုတ်ကျေးရွာမှာ လမ်းအရှည် (၂)မိုင်နဲ့ (၄)ဖာလုံကို စစ်တွေ အဝေးပြေးလမ်းနဲ့ ချိတ်ဆက်ဖောက်လုပ်ပေးခြင်းဖြစ်ပါတယ်။ ဒီလမ်းကို နယ်စပ်ရေးရာ ဝန်ကြီးဌာနအနေဖြင့် ၂၀၁၆-၂၀၁ရ ခုနှစ်တွင် မြေသားလမ်းအဖြစ်လည်းကောင်း၊ ၂၀၁၇-၂၀၁၈ ခုနှစ်တွင် ကျောက်ချောလမ်း၊ ၂၀၁၈-၂၀၁၉ ခုနှစ်မှာ တံတားများကို လုပ်ဆောင်ပေးခဲ့ပြီးဖြစ်ပါတယ်။ ဒီလမ်းကို နယ်စပ်ရေးရာဝန်ကြီးဌာနအနေနဲ့ တာဝန်ယူအကောင်အထည်ဖော်ပြီး ဆောင်ရွက်နေတဲ့ လမ်းတစ်လမ်းလည်း ဖြစ်ပါတယ်။ အဆိုပါလမ်းမှာ ကျောက်တော်မြို့နယ်အတွက် အရေးပါတဲ့ အဓိက လိုအပ်နေတဲ့ ဖြတ်လမ်းတစ်ခုလည်းဖြစ်ပါတယ်။ ဒီလမ်းမရှိခင်က လမ်း(၂)လမ်းကို ဆက်ဖို့ အတွက် အမှတ်(၉)စစ်ဆင်ရေးကွပ်ကဲမှုဌာနချုပ်မှ တပ်နယ်မြေ စစ်တပ်ထဲမှဝင်ပြီး သွားလာရတဲ့ လမ်းတစ်လမ်းဖြစ်ပါတယ်။ ယခုကျောက်တော်မြို့နယ်အတွင်း တိုက်ပွဲများလည်း ဖြစ်ပွား နေတဲ့အတွက် တပ်တွင်းမှ သွားလာ၍ အဆင်ပြေမှုမရှိတော့တာကတစ်ကြောင်း၊ လုံခြုံရေးအရ စစ်ဆေးမှုများရှိ၍ အဆင်ပြေမှုမရှိတဲ့အတွက် ဖြတ်သန်းသွားလာ၍ မရတော့ပါ။ ယခုဒီ တပ်ရှောင်လမ်းကိုပဲ အားကိုးပြီး သွားလာနေကြရပါတယ်။ ခေါင်းတုတ်ကျေးရွာမှ အဝေးပြေးလမ်း ပေါ်သို့ တပ်ရှောင်လမ်းကိုဖြတ်ပြီး ရာသီမရွေး သွားလာ၍ရတဲ့ ကွန်ကရစ်လမ်းအဖြစ် ဆောင်ရွက် ပေးမည်ဆိုပါက အဆိုပါဒေသရှိ ကျေးရွာပေါင်း(၁၁)ရွာနဲ့ လူဦးရေ(၂၀၀၀၀) ဦးကျော်ခန့်ကို အကျိုး ပြုနိုင်မှာဖြစ်ပါတယ်။ ကျွန်တော်တို့ ကုလားတန်မြစ်ရဲ့ တစ်ဖက်ကမ်းမှာရှိတဲ့ ကျေးရွာများအတွက်လည်း ကျန်းမာရေး၊ ပညာရေး၊ လူမှုရေးကအစ အဆင်ပြေမှာဖြစ်တဲ့အတွက် ကျောက်တော်မြို့ပေါ်နဲ့လည်း ဒီလမ်းကိုပဲ အမြဲတမ်းအသုံးပြုပြီး အမြန်ဆုံးရောက်ရှိ သွားလာနိုင်မှာဖြစ်ပါတယ်။ အဆိုပါ ဖြတ်လမ်း(၂)မိုင်နဲ့ (၄)ဖာလုံကို ကွန်ကရစ်လမ်းအဖြစ် အဆင့်မြှင့်တင်ပြီး ရာသီမရွေး သွားလာ နိုင်ရေးအတွက် ဒေသခံ ပြည်သူများ၏ တောင်းဆိုမှုအရ အမျိုးသားလွှတ်တော်ဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါတယ်။ ကျောက်တော်မြို့နယ် လမ်းမတော် - ခေါင်းတုတ် - တင်းမလမ်းမှ ရန်ကုန် - စစ်တွေ အဝေးပြေးလမ်းသို့ ဆက်သွယ်ထားတဲ့ တပ်ရှောင်ဖြတ်လမ်းကို နယ်စပ်ရေးရာ ဝန်ကြီးဌာနအနေနှင့် ၂၀၂၀ - ၂၀၂၁ ဘဏ္ဍာရေးနှစ်တွင် ကွန်ကရစ်လမ်းအဖြစ် ဆောင်ရွက်ပေးရန် အစီအစဉ်ရှိ/မရှိ လေးစားစွာ မေးမြန်းအပ်ပါတယ်ခင်ဗျာ။ အားလုံး ကျေးဇူးတင်ပါတယ်။</speech>
<title>ချင်းပြည်နယ်၊ မင်းတပ်မြို့နယ်၊ မတူပီ - မင်းတပ် ကားလမ်းဘေးရှိ လေရှိကျေးရွာမှ ကြုတ်ကျေးရွာ သို့ လမ်းတာချဲ့ခြင်း (၁၂)မိုင်နှင့် မိုင်တိုင်(၆၈) မှ ဝေးလောင်းကျေးရွာသို့ (၁၃)မိုင် လမ်းတာချဲ့ခြင်း လုပ်ငန်းများအား မည်သည့်ဘဏ္ဍာရေးနှစ်တွင် ဆောင်ရွက်ပေးမည်ကို သိရှိလိုခြင်းနှင့် စပ်လျဉ်း သည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၈)မှ ဦးမာန်သောမောင်း က ချင်းပြည်နယ်၊ မင်းတပ်မြို့နယ်၊ မတူပီ - မင်းတပ် ကားလမ်းဘေးရှိ လေရှိကျေးရွာမှ ကြုတ်ကျေးရွာ သို့ လမ်းတာချဲ့ခြင်း (၁၂)မိုင်နှင့် မိုင်တိုင်(၆၈) မှ ဝေးလောင်းကျေးရွာသို့ (၁၃)မိုင် လမ်းတာချဲ့ခြင်း လုပ်ငန်းများအား မည်သည့်ဘဏ္ဍာရေးနှစ်တွင် ဆောင်ရွက်ပေးမည်ကို သိရှိလိုခြင်းနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="1236">ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်း ဆက်သ ဂါရဝပြုအပ်ပါတယ်ခင်ဗျား။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၈) မင်းတပ်မြို့နယ်မှ အမျိုးသားလွှတ်တော်ကိုယ်စားလှယ် ဦးမာန်လောမောင်း ဖြစ်ပါတယ်။ ဥက္ကဋ္ဌကြီး ခင်ဗျား။ ၂၀၁၈-၂၀၁၉ ဘဏ္ဍာရေးနှစ် နယ်စပ်ရေးရာဝန်ကြီးဌာန၏ အဆိုပြု လျာထားသည့်စာအုပ် စာမျက်နှာ ၁၈၅၊ အမှတ်စဉ် ၂၄ မှ ချင်းပြည်နယ်၊ မင်းတပ်မြို့နယ်မှ (၆၈)မိုင်မှာ ဝေးလောင်း - တလန်မှီ မြေသားလမ်း (၁၅)မိုင် (၃၀)ပေအကျယ် လမ်းတာချဲ့ခြင်း ကျပ်သန်း(၁၄၀)၊ အမှတ်စဉ် (၂၆)တွင် ကြုတ်ရွာရှိ မြေသားလမ်း (၁၆)မိုင်နဲ့ (၅)မိုင် လမ်းတာချဲ့ခြင်း ကျပ်သန်း(၄၀) ပါရှိ သော်လည်း ၂၀၁၈-၂၀၁၉ ဘဏ္ဍာရေးနှစ် တကယ်ချပေးရာတွင် ပါမလာသဖြင့် ကျွန်တော် ဦးမာန်လောမောင်း မှ ၂၈-၁၁-၂၀၁၈ ရက်နေ့တွင် နယ်စပ်ရေးရာဝန်ကြီးဌာနသို့ ပြန်လည်တင်ပြ ခဲ့ပါတယ်။ နယ်စပ်ရေးရာဝန်ကြီးဌာနရုံး၏ ၃-၁၂-၂၀၁၈ ရက်စွဲပါ စာအမှတ်၊ ၄၂၅၃(ခ)နစရ/ဝကရ၇၉၀ ဖြင့် လွှတ်တော်ကိုယ်စားလှယ် ဦးမာန်လောမောင်း ၏ တင်ပြချက်အရ ကွင်းဆင်းစစ်ဆေးရာ မင်းတပ်ခရိုင်၊ ဖွံ့ဖြိုးမှုကြီးကြပ်ရေးအဖွဲ့သို့ တင်ပြခဲ့ပါတယ်။ မင်းတပ်ခရိုင်၊ ဖွံ့ဖြိုးမှုကြီးကြပ်ရေးရုံး၏ ၈-၁၂-၂၀၁၈ ရက်စွဲပါ စာအမှတ်၊ ၂၁/ထွေ-၁(၆)/ခရဖဖရ(မတ)ဖြင့် (၁) ကွင်းဆင်းစစ်ဆေးချက် အစီရင်ခံစာ၊ (၂) လမ်းကြောင်းပြမြေပုံ၊ (၃) ကွင်းဆင်းစစ်ဆေးသည့် မှတ်တမ်းဓာတ်ပုံများဖြင့် နယ်စပ်ရေးရာဝန်ကြီးဌာနတွင် ပြန်လည်တင်ပြခဲ့သော်လည်း ၂၀၁၉ - ၂၀၂၀ ဘဏ္ဍာရေးနှစ်တွင် ပါလာခြင်းမရှိပါ။ ကွင်းဆင်းစစ်ဆေးပြီး မည်သည့်အကြောင်းကြောင့် ချမပေးသည်ကို နားမလည် ယခုတင်ပြသည့် ကြုတ်ရွာတွင် မင်းတပ်မြို့နယ်မှ (၈၆)မိုင်ကွာဝေးပြီး ဝေးလောင်းရွာသည် မင်းတပ်မြို့မှ (၇၆)မိုင်ကွာဝေးပြီး မင်းတပ်မြို့နှင့် မတူပီမြို့နယ်သည် နယ်စပ်ဖြစ်ပြီး တကယ် ခေါင်ပြီး၊ ချောင်ကျခက်ခဲသည့်ဒေသဖြစ်၍ လမ်းဖောက်ပေးသင့်ကြောင်း ၎င်းအပြင် ကြုတ်ရွာနှင့် ဝေးလောင်းရွာများတွင် အခြေခံပညာအထက်တန်းကျောင်း(ခွဲ)များလည်း ရှိပါသည်။ သို့ဖြစ်၍ မည်သည့်ဘဏ္ဍာရေးနှစ်တွင် လမ်းတာချဲ့ခြင်းများ ချထားမည်ကို သိရှိလိုပါကြောင်း ဥက္ကဋ္ဌကြီးမှ တစ်ဆင့် မေးမြန်းလိုပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး နယ်စပ်ရေးရာဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="30">ဗိုလ်ချုပ်သန်းထွဋ် (ဒုတိယဝန်ကြီး၊ နယ်စပ်ရေးရာဝန်ကြီးဌာန)</agency>လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုအဆင့်ပုဂ္ဂိုလ်များ၊ လွှတ်တော်ကိုယ်စားလှယ်များ အားလုံး မင်္ဂလာပါ။ ကျွန်တော်ကတော့ နယ်စပ်ရေးရာဝန်ကြီးဌာန၊ ဒုတိယဝန်ကြီး ဗိုလ်ချုပ် သန်းထွဋ် ဖြစ်ပါတယ်။ ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမြင့်နိုင် ရဲ့ ရခိုင်ပြည်နယ်၊ ကျောက်တော်မြို့နယ်၊ လမ်းမတော်-ခေါင်းတုတ်-တင်းမလမ်းမှ ရန်ကုန်-စစ်တွေ အဝေးပြေးလမ်းသို့ ဆက်သွယ်ထားတဲ့ တပ်ရှောင်ဖြတ်လမ်းအား ကွန်ကရစ်လမ်းအဖြစ် ဆောင်ရွက် ပေးရန် အစီအစဉ် ရှိ/မရှိ မေးခွန်းအပေါ်မှာ ပြန်လည်ဖြေကြားသွားမှာ ဖြစ်ပါတယ်။ လွှတ်တော် ကိုယ်စားလှယ် မေးမြန်းတဲ့လမ်းဟာ ကျွန်တော်တို့ ကျောက်တော်မြို့နယ်၊ ခေါင်းတုတ်ကျေးရွာ ကနေပြီးတော့ ရန်ကုန်-စစ်တွေ အဝေးပြေးလမ်းမကြီးသို့ ဆက်သွယ်တဲ့ လမ်းအရှည် (၂)မိုင်(၄) ဖာလုံကို ၂၀၁၆-၂၀၁ရ ဘဏ္ဍာရေးနှစ်မှာ မြေလမ်း (၁)မိုင် (၄)ဖာလုံနဲ့ Box Culvert (၁၂)စင်း၊ ၂၀၁၇-၂၀၁၈ ဘဏ္ဍာရေးနှစ်မှာ ကျောက်လမ်း(၁)မိုင် (၄)ဖာလုံနဲ့ ၂၀၁၈ ခုနှစ်၊ ဧပြီလမှ စက်တင်ဘာလအထိ ဘဏ္ဍာရေးနှစ်မှာ မြေလမ်း(၁)မိုင်နဲ့ ၂၀၁၈-၂၀၁၉ ဘဏ္ဍာရေးနှစ်မှာ (၁၀)ပေ Box Culvert (၁)စင်းနဲ့ (၅)ပေ Box Culvert (၆)စင်းတို့ကို နယ်စပ်ဒေသဖွံ့ဖြိုးရေး ရန်ပုံငွေဖြင့် ဆောင်ရွက်ခဲ့ပြီးဖြစ်ပါတယ်။ နယ်စပ်ရေးရာဝန်ကြီးဌာနအနေနဲ့ ယခုနှစ်ကနေစပြီးတော့ နယ်စပ်ဒေသဖွံ့ဖြိုးရေး ရန်ပုံငွေဖြင့် ဆောင်ရွက်လိုတဲ့ စီမံကိန်းလုပ်ငန်းများ တင်ပြတောင်းခံခြင်းနဲ့ ပတ်သက်လို့ ကျွန်တော် လုပ်ငန်းစီမံကိန်းများ၊ အဆိုပြုရမယ့် ပုံစံများကို တိုင်းဒေသကြီး/ပြည်နယ်အစိုးရအဖွဲ့များသို့ ဖြန့်ဝေ ပေးထားပြီးဖြစ်ပါတယ်။ ဒါကြောင့် လွှတ်တော်ကိုယ်စားလှယ် မေးမြန်းထားတဲ့ ကျောက်တော်မြို့ နယ်၊ ခေါင်းတုတ်ကျေးရွာမှ ရန်ကုန် - စစ်တွေ အဝေးပြေးကားလမ်းမကြီးကို ဆက်သွယ်သည့်လမ်း (၂)မိုင်(၄)ဖာလုံအား ကွန်ကရစ်လမ်းအဖြစ် အဆင့်မြှင့်တင်ပေးနိုင်ရေးနှင့် စပ်လျဉ်း၍ ရခိုင်ပြည်နယ် အစိုးရအဖွဲ့ကို တင်ပြပေးဖို့ လိုပါမယ်။ ရခိုင်ပြည်နယ်အစိုးရအဖွဲ့က တင်ပြလာမယ်ဆိုလို့ရှိရင် ကျွန်တော်တို့ ပြည်ထောင်စုရန်ပုံငွေမှာ လျာထားဆောင်ရွက်ပေးနိုင်ရေး မှတ်တမ်းထားရှိပါမယ်။ နှစ်စဉ် ထည့်သွင်းလျာထားတဲ့ လုပ်ငန်းများကလည်း ရန်ပုံငွေဝင်ဆံ့မှု အတိုင်းအတာအရသာ ဆောင်ရွက်နေရပါသဖြင့် ယခု မေးမြန်းတဲ့လုပ်ငန်းကို ကျွန်တော်တို့ တတိယ (၅)နှစ်စီမံကိန်းမှာ ထည့်သွင်းလျာထားပြီး လုပ်ငန်းဦးစားပေးအစီအစဉ်ဖြင့်သာ ဆောင်ရွက်ပေးသွားနိုင်မည်ဖြစ်ပါကြောင်း ရှင်းလင်းဖြေကြားအပ်ပါတယ်။ ဒုတိယမေးခွန်းဖြစ်တဲ့ ချင်းပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော် ကိုယ်စားလှယ် ဦးမာန်လောမောင်း ရဲ့ ချင်းပြည်နယ်၊ မင်းတပ်မြို့နယ်၊ မတူပီ-မင်းတပ် ကားလမ်း ဘေးရှိ လေရှိကျေးရွာမှ ကြုတ်ကျေးရွာသို့ လမ်းတာချဲ့ခြင်း (၁၂)မိုင်နဲ့ မိုင်တိုင်(၆၈)မှ ဝေးလောင်း ကျေးရွာသို့ (၁၃)မိုင် လမ်းတာချဲ့ခြင်း လုပ်ငန်းများအား မည်သည့်ဘဏ္ဍာရေးနှစ်တွင် ဆောင်ရွက် ပေးနိုင်ရန်နှင့် စပ်လျဉ်း၍ ပြန်လည်ဖြေကြားသွားပါမယ်။ ချင်းပြည်နယ်အတွင်းမှာရှိတဲ့ ခရိုင်၊ မြို့နယ်များ၌ နယ်စပ်ဒေသဖွံ့ဖြိုးရေးလုပ်ငန်းများကို အဆိုပြု လျာထားနိုင်ရေးအတွက် စီမံကိန်းများ ရေးဆွဲရာမှာ အကန့်အသတ်ဖြင့် ရရှိတဲ့ ဘတ်ဂျက် အတိုင်းအတာအတွင်း ပြည်သူများအတွက် အမှန်တကယ်အကျိုးပြုမည့်လုပ်ငန်းများ၊ ဒေသအတွက် မဖြစ်မနေဆောင်ရွက်ရမည့်လုပ်ငန်းများကို ကျွန်တော်တို့ ဝန်ကြီးဌာနအနေနဲ့ ဦးစားပေးအစီအစဉ် များအလိုက် စနစ်တကျ စိစစ်ရွေးချယ် အကောင်အထည်ဖော်လျက်ရှိပါတယ်။ လွှတ်တော်ကိုယ်စားလှယ် မေးမြန်းထားတဲ့ လမ်းနဲ့ ပတ်သက်ပြီးတော့ ကျွန်တော်တို့ ၂၀၁၉-၂၀၂၀ ဘဏ္ဍာရေးနှစ် နယ်စပ်ဒေသဖွံ့ဖြိုးရေး ဒေသန္တရစီမံကိန်းရေးဆွဲရာမှာ သက်ဆိုင်ရာ လွှတ်တော်ကိုယ်စားလှယ်များ၊ သက်ဆိုင်ရာဌာနများနဲ့ မြို့နယ်စီမံခန့်ခွဲမှုကော်မတီတို့မှာ ဒေသရဲ့ အခြားလိုအပ်ချက်များအရ ဦးစားပေး ထည့်သွင်းလျာထားခြင်း မရှိပါသဖြင့် လတ်တလော ဆောင်ရွက်ပေးနိုင်ခြင်းမရှိပါကြောင်းနှင့် အဆိုပါလုပ်ငန်း ဆောင်ရွက်ပေးနိုင်ခြင်းနှင့် စပ်လျဉ်း၍ ချင်းပြည်နယ် အစိုးရအဖွဲ့က သတ်မှတ်စီမံကိန်း အဆိုပြုလွှာပုံစံများဖြင့် စိစစ်ထောက်ခံတင်ပြလာ ပါက ဘဏ္ဍာငွေ ရရှိမှုအပေါ်မူတည်၍ တတိယ (၅)နှစ်စီမံကိန်းမှာ ကျွန်တော်တို့ အနီးစပ်ဆုံး ဘဏ္ဍာရေးနှစ်မှာ ဦးစားပေးအစီအစဉ်ဖြင့် အပိုင်းလိုက် လျာထားဆောင်ရွက်ပေးမည်ဖြစ်ပါကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<title>ကရင်ပြည်နယ်၊ သံတောင်ကြီးမြို့နယ်တွင် မြို့နယ် လယ်ယာဖွံ့ဖြိုးရေးဘဏ်ခွဲတစ်ခု အမြန်ဖွင့်လှစ် ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း(ခ) ဒေါက်တာအားကာမိုး က ကရင်ပြည်နယ်၊ သံတောင်ကြီးမြို့နယ်တွင် မြို့နယ်လယ်ယာဖွံ့ဖြိုးရေး ဘဏ်ခွဲတစ်ခု အမြန်ဖွင့်လှစ်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1224">နော်ခရစ္စထွန်း(ခ)ဒေါက်တာအာကာမိုး ၊ ကရင်ပြည်နယ် မဲဆန္ဒနယ်အမှတ် (၇)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုအဆင့် အဖွဲ့အစည်းဝင်များ၊ အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါ။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း(ခ)ဒေါက်တာအားကာမိုး ဖြစ်ပါတယ်။ ဥက္ကဋ္ဌကြီးရှင်။ မေးခွန်း နှင့်စပ်လျဉ်းပြီး Power point အသုံးပြုခွင့်ပေးဖို့ မေတ္တာရပ်ခံပါတယ်။ ဒါကတော့ သံတောင်ကြီးမြို့နယ်မြေပုံဖြစ်ပါတယ်။ အကျယ်အဝန်းက ဧက(၉)သိန်း လောက်ရှိပြီး လူဦးရေ (၂)သိန်းခန့် နေထိုင်ပါတယ်။ တောင်ပေါ်ဒေသဖြစ်တဲ့အတွက်ကြောင့်မို့လို့ လမ်းပန်းဆက်သွယ်ရေး ခက်ခဲပါတယ်။ လက်ရှိမှာလည်း ကရင်ပြည်နယ်ရဲ့ GDP အနိမ့်ဆုံးမြို့နယ် တစ်ခုဖြစ်ပါတယ်။ လူဦးရေရဲ့ (၉၀)ရာခိုင်နှုန်းကျော်ဟာ စိုက်ပျိုးရေးနဲ့ အသက်မွေးဝမ်းကျောင်း ပြုကြပြီး ဖာလာ၊ ကော်ဖီ၊ ရာဘာ၊ လက်ဖက်၊ ဒူးရင်း၊ မင်းကွတ်၊ ကွမ်းသီး၊ ဒညင်း၊ ငှက်ပျော၊ ဆနွင်း စတဲ့ သီးနှံမျိုးစုံကို စိုက်ပျိုးကြပါတယ်။ စိုက်ပျိုးမြေဧက (၆)သိန်းခန့်ရှိပါတယ်။ အဲဒီအတွက် စိုက်ပျိုးရာသီကနေပြီးတော့ သီးနှံရိတ်သိမ်းတဲ့စိုက်ပျိုးထုတ်လုပ်မှုစရိတ် လိုအပ်ပါတယ်။ အဲဒီလိုအပ်မှုတွေကို ဖြည့်ဆည်းပေးနိုင်မှသာ စိုက်ပျိုးထုတ်လုပ်မှု မြှင့်တင်လာနိုင်ခြင်း၊ ကုန်စည်များ ်ဆေးနိုင်ခြင်း၊ ဈေးကွက်ရရှိမှု မြှင့်တင်ပေးနိုင်ခြင်းတွေ ဖော်ဆောင်နိုင်မှာဖြစ်ပါတယ်။ ၂၀၁၈ ခုနှစ်မှာ ဒေသရဲ့ အဓိကသီးနှံဖြစ်တဲ့ ဖာလာသီးနှံအတွက် စိုက်ပျိုးစရိတ်ချေးငွေ ရရှိခဲ့ပေမယ့် ၂၀၁၇-၂၀၁၈ ခုနှစ် စာရင်းစစ်ချုပ်ရဲ့ အစီရင်ခံစာမှာ ပါတဲ့အတိုင်းပါပဲ။ ချေးငွေနဲ့ ပတ်သက်ပြီးတော့ ပြည်သူတွေရဲ့ နားလည်သိရှိမှု နည်းပါးသလို လယ်ယာဖွံ့ဖြိုးမှုဘဏ်ခွဲတစ်ခု မြို့နယ်မှာ မရှိတဲ့အတွက် ဆက်သွယ်ဆောင်ရွက်မှုအခက်အခဲတွေ၊ တခြားလိုအပ်ချက် အခက်အခဲ တွေကြောင့် ဒီနေ့အထိ ချေးငွေ ထုတ်ယူနိုင်ခြင်းမရှိခဲ့ပါဘူး။ လက်ရှိအခြေအနေမှာလည်း ကရင် ပြည်နယ်မှာ မြို့နယ်တိုင်းဟာ လယ်ယာဖွံ့ဖြိုးရေးဘဏ်မရှိတဲ့အတွက် မိုင်ပေါင်း (၂၀၀)ကျော်ဝေးတဲ့ ည်း ကရင်ပြနေနဲ့ အသက်က်ပျော၊ ခင် ဘားအံမြို့နယ်ရဲ့ လယ်ယာဖွံ့ ဖြိုးရေးဘဏ်ခွဲကနေတစ်ဆင့် မိုးစပါးချေးငွေကို ချေးပေးတဲ့အခါ နောက်ကျရရှိခဲ့တာ တွေဖြစ်ခဲ့ပါတယ်။ ဒါကြောင့် သံတောင်ကြီးမြို့နယ်ရဲ့ စိုက်ပျိုးရေးလုပ်ငန်း ဖွံ့ဖြိုးဖို့အတွက် လိုအပ်လျက် ရှိတဲ့ လယ်ယာဖွံ့ဖြိုးရေးဘဏ်တစ်ခုကို အမြန်ဆုံး ဖွင့်လှစ်ပေးနိုင်ဖို့ အမျိုးသားလွှတ်တော် ဥက္ကဋ္ဌကနေတစ်ဆင့် တောင်းဆိုမေးမြန်းရခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်။</speech>
<speech><agency id="27">ဦးမောင်မောင်ဝင်း (ဒုတိယဝန်ကြီး၊ စီမံကိန်းနှင့် ဘဏ္ဍာရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများ၊ ဖိတ်ကြားထား သော ဧည့်သည်တော်ကြီးများ အားလုံးကို မင်္ဂလာပါလို့ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ စီမံကိန်းနှင့် ဘဏ္ဍာရေးဝန်ကြီးဌာန၊ ဒုတိယဝန်ကြီး ဦးမောင်မောင်ဝင်း ဖြစ်ပါ ကရင်ပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် နော်ခရစ္စထွန်း(ခ)ဒေါက်တာအားကာမိုး ၏ ကရင်ပြည်နယ်၊ သံတောင်ကြီးမြို့နယ်တွင် မြို့နယ် လယ်ယာဖွံ့ဖြိုးရေးဘဏ်ခွဲတစ်ခု အမြန်ဖွင့်လှစ်ပေးရန် အစီအစဉ် ရှိ/မရှိ မေးခွန်းနှင့် စပ်လျဉ်းပြီး ပြန်လည်ရှင်းလင်း ဖြေကြားမှာဖြစ်ပါတယ်။ စီမံကိန်းနှင့် ဘဏ္ဍာရေးဝန်ကြီးဌာန မြန်မာ့ လယ်ယာ ၏ စိုက်ပျိုးစရိတ်တွင် ဘဏ်ရဲ့ဝန်ထမ်းများ၊ မြို့နယ်များ အဓိကသူဦးရေ၊ ချေးငွေများကို မြို့နယ်တရတယ်။ ဖွံ့ဖြိုးရေးဘဏ်သည် တစ်နိုင်ငံလုံးအတွက် ဘဏ်ခွဲပေါင်း (၂၀၈)ခုဖြင့် ဖြန့်ခွဲပြီးတော့ ဆောင်ရွက် လျက်ရှိပါတယ်။ ဘဏ်အနေဖြင့် အကျိုးအမြတ်သည် အဓိကမဟုတ်ဘဲ တောင်သူလယ်သမား များ၏ စိုက်ပျိုးစရိတ်ချေးငွေများ တ်ချေးရေး၊ ြန်လည်ကောက်ခံရေးတို့သည် အဓိကဖြစ်ပါတယ်။ သို့ရာတွင် ဘဏ်ရဲ့ ဝန်ထမ်းအင်အား ဖွဲ့စည်းပုံအနေအထား၊ မြို့နယ်ရဲ့ စပါးစိုက် ဧက၊ တောင်သူဦးရေ၊ ချေးငွေပမာဏ အရွယ်အစား၊ မြို့နယ်များရဲ့ တည်နေရာ အနေအထားတို့ကို ချင့်ချိန်ပြီးတော့ အချို့ဘဏ်ခွဲများကို မြို့နယ်တစ်ခုသာမက (၂)ခု၊ (၃)ခု ထပ်ဆောင်းပြီးတော့ နယ်မြေအလိုက် တာဝန်ယူဆောင်ရွက်ပေးလျက်ရှိပါတယ်။ ထို့ကြောင့် ဖွဲ့စည်းပုံတိုးချဲ့မှုများ၊ ဘဏ်ခွဲအသစ် ဆောက်လုပ်မှုများကို ပြည်ထောင်စု အစိုးရအဖွဲ့ရဲ့ မူဝါဒများနဲ့အညီ ဦးစားပေး အစီအစဉ်အလိုက်သာ ဆောင်ရွက်လျက်ရှိပါတယ်။ ကရင်ပြည်နယ်၊ သံတောင်ကြီးမြို့နယ်အတွက် ၎င်းကို ကွပ်ကဲရတဲ့ ပြည်နယ်ဘဏ်ခွဲဖြစ်တဲ့ ဘားအံ ဘဏ်ခွဲမှ တာဝန်ယူဆောင်ရွက်နေရသဖြင့် နယ်မြေအနေအထားအရ ခရီးကွာဝေးလျက်ရှိပါတယ်။ သို့ပါသော်လည်း သံတောင်ကြီးမြို့နယ်အတွက် ၂၀၁၉ ခုနှစ် မိုးရာသီ ဘဏ်ချေးငွေများကို ကျေးရွာ အုပ်စု (၁၄)အုပ်စုရှိ တောင်သူ(၁၈၅)ဦးအား စပါး (၆၃၈)ဧကအတွက် ချေးငွေ ကျပ်(၉၅၇)သိန်းကို ဘားအံ ဘဏ်ခွဲမှ ဝန်ထမ်းများမှ မြို့နယ်အရောက် သွားရောက်ပြီးတော့ ဆောင်ရွက်ပေးပြီးဖြစ်ပြီး ဆက်လက်ပြီးတော့လည်း ုတ်ချေးနိုင်ဖို့ ဆောင်ရွက်သွားမှာဖြစ်ပါတယ်။ မြန်မာ့လယ်ယာဖွံ့ဖြိုးရေးဘဏ်ရဲ့ လုပ်ငန်းများကို ပိုမိုပီပြင်စွာ ထမ်းဆောင်နိုင်စေရန် ဖွဲ့စည်းပုံအသစ်ဖွဲ့စည်းပြီးတော့ ပြည်ထောင်စုအစိုးရအဖွဲ့ရုံးသို့ တင်ပြခဲ့ရာမှာ ကရင်ပြည်နယ်၊ သံတောင်ကြီးမြို့နယ်မှာ ဘဏ်ခွဲအသစ်တစ်ခု ဖွင့်လှစ်နိုင်ရေးကိုလည်း ထည့်သွင်း တင်ပြထားရှိပြီး ဖြစ်ပါကြောင်းနဲ့ ပြည်ထောင်စုအစိုးရအဖွဲ့ ခွင့်ပြုချက်ရရှိပြီးမှ ဘဏ်ခွဲဖွင့်လှစ်နိုင်ရေး စီစဉ်ဆောင်ရွက် သွားမည်ဖြစ်ပါကြောင်း ဥက္ကဋ္ဌကြီးမှတစ်ဆင့် လေးစားစွာ ဖြေကြားအပ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျာ။ အစည်းအဝေးကို ၁၁:ဝဝ နာရီ ခေတ္တရပ်နားပြီး ၁၁:၃၀ နာရီ ပြန်လည်ကျင်းပပါသည်။</speech>
</section>
<section value="Bill">
<bill>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန်ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့ လာသော မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို အမျိုးသားလွှတ်တော်က ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ဖတ်ကြား ရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို ပြည်သူ့လွှတ်တော်တွင် စတင်ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ်။ အဆိုပါ ဥပဒေကြမ်းကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို အမျိုးသားလွှတ်တော်တွင် ဆွေးနွေးနိုင်ရန် ဥပဒေကြမ်းကော်မတီ၏ အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id="1235">ဒေါ်ကျိန်ငိုက်မန် (အဖွဲ့ဝင်၊ ဥပဒေကြမ်းကော်မတီ)</mp>လေးစားရပါသော အမျိုးသား လွှတ်တော်ဥက္ကဋ္ဌကြီး၊ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာ နှုတ်ခွန်း ဆက်သအပ်ပါတယ်ရှင်။ အမျိုးသားလွှတ်တော် ဥပဒေကြမ်းကော်မတီ၏ တာဝန်ပေးချက်အရ မြန်မာနိုင်ငံ ဘူမိသိပ္ပံကောင်စီ ဥပဒေကြမ်းအပေါ် စိစစ်တင်ပြခြင်း အစီရင်ခံစာကို ချင်းပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဥပဒေကြမ်းကော်မတီဝင်ဖြစ်သူ ကျွန်မ ဒေါ်ကျိန်ငိုက်မန် မှ ဖတ်ကြားတင်သွင်းသွားမှာ ဖြစ်ပါတယ်ရှင်။ အမျိုးသားလွှတ်တော်၊ ဥပဒေကြမ်းကော်မတီ၏ မြန်မာနိုင်ငံ ဘူမိသိပ္ပံကောင်စီ ဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၉ - ၄၇၃ ရက်စွဲ ၊ ၂၀၁၉ ခုနှစ် ၊ စက်တင်ဘာလ ၆ ရက် ၁။ ပြည်သူ့လွှတ်တော်က မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို ၂၅ - ရ -၂၀၁၉ ရက်နေ့တွင် ပြင်ဆင်ချက်များဖြင့် အတည်ပြုပြီး အမျိုးသားလွှတ်တော်တွင် ဆွေးနွေးနိုင်ရန်အတွက် ပေးပို့လာပါသည်။ ယင်းဥပဒေကြမ်းနှင့် စပ်လျဉ်း၍ အမျိုးသားလွှတ်တော်၊ ဥပဒေကြမ်းကော်မတီ သည် ပညာရေးဝန်ကြီးဌာန၊ လျှပ်စစ်နှင့် စွမ်းအင်ဝန်ကြီးဌာန၊ သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ ဆောက်လုပ်ရေးဝန်ကြီးဌာန၊ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန၊ ပြည်သူ့လွှတ်တော်၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဆိုင်ရာ ကော်မတီ၊ အမျိုးသားလွှတ်တော်၊ သယံဇာတနှင့် သဘာဝပတ်ဝန်းကျင် ထိန်းသိမ်းရေးဆိုင်ရာကော်မတီ၊ ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာကော်မတီ၊ မြန်မာနိုင်ငံအင်ဂျင်နီယာကောင်စီ၊ မြန်မာနိုင်ငံအင်ဂျင်နီယာအသင်းချုပ်၊ Group of Structural and Geotechnical Design Enginners နှင့် ပြည်ထောင်စုရှေ့နေချုပ်ရုံးမှ တာဝန်ရှိပုဂ္ဂိုလ်များနှင့် ၆ - ၈ - ၂၀၁၉ ရက်နေ့နှင့် ၃ - ၉ - ၂၀၁၉ ရက်နေ့တို့တွင် တွေ့ဆုံညှိနှိုင်း ဆွေးနွေးခဲ့ပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို လေ့လာစိစစ်ရာတွင် - (က) အသုံးချဘူမိသိပ္ပံအထူးပြု ပညာရပ်ဆိုင်ရာလုပ်ငန်းကို တာဝန်ခံ ဆောင်ရွက်မည့် သူသည် အဆိုပါပညာရပ်ဆိုင်ရာ ကျွမ်းကျင်သူဖြစ်စေရန်အတွက် ပြည်သူ့လွှတ်တော်က အတည်ပြုထားသည့် ဥပဒေကြမ်း အပိုဒ် ၂၈ တွင် ဖော်ပြထားသော ဘူမိသိပ္ပံ ပညာရပ်ဆိုင်ရာဘွဲ့ ရရှိထားသူ ဆိုသည့်စကားရပ်ကို ဘူမိသိပ္ပံပညာရပ်ဆိုင်ရာ ဘွဲ့ သို့မဟုတ် အသုံးချဘူမိသိပ္ပံအထူးပြု ပညာရပ်ဆိုင်ရာဘွဲ့ ရရှိထားသူ ဆိုသည့် စကားရပ်ဖြင့် အစားထိုးပြင်ဆင်သင့်ကြောင်း လေ့လာတွေ့ရှိရပါသည်။ (ခ) ဘူမိသိပ္ပံကောင်စီဥပဒေနှင့် အင်ဂျင်နီယာကောင်စီ ဥပဒေတို့တွင် ပြဋ္ဌာန်းထားသော လုပ်ပိုင်ခွင့်နှင့် တာဝန်များ ရောထွေးမှုမရှိစေရန်အတွက် ပြည်သူ့လွှတ်တော်က အတည်ပြုသည့် ဥပဒေကြမ်း အပိုဒ် ၅၈ ၏နောက်တွင် အပိုဒ် ၅၉ နှင့် အပိုဒ် ၅၉ ကို အပိုဒ် ၆၀ အဖြစ် ပြောင်းလဲအမှတ်စဉ်ပြီး အပိုဒ်ခွဲ(က)၏ နောက်တွင် အပိုဒ်ခွဲ(ခ) တို့ကို အောက်ပါအတိုင်း အသစ်ဖြည့်စွက်သင့်ကြောင်း လေ့လာတွေ့ရှိရပါတယ် - ဘူမိသိပ္ပံကောင်စီ ဥပဒေသည် မြန်မာနိုင်ငံ အင်ဂျင်နီယာကောင်စီ ဥပဒေပါ အင်ဂျင်နီယာပညာရှင်များအတွက် ပြဋ္ဌာန်းထားသော လုပ်ပိုင်ခွင့်နှင့် တာဝန်များကို ထိခိုက်မှုမရှိစေရ။ ၆၀။ (ခ) ဝန်ကြီးဌာန သို့မဟုတ် သက်ဆိုင်ရာဝန်ကြီးဌာနသည် အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများကို ထုတ်ပြန်နိုင်သည်။ ကော်မတီ၏သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် မြန်မာနိုင်ငံ ဘူမိသိပ္ပံ ကောင်စီဥပဒေကြမ်းကို သက်ဆိုင်ရာ ဝန်ကြီးဌာနများ၊ သက်ဆိုင်ရာ ကော်မတီများ၊ သက်ဆိုင်ရာ အဖွဲ့အစည်းများ၊ ပြည်ထောင်စုရှေ့နေချုပ်ရုံးမှ တာဝန်ရှိပုဂ္ဂိုလ်များနှင့် အသေးစိတ်ညှိနှိုင်းဆွေးနွေး ခဲ့ပြီးဖြစ်ပါသဖြင့် အမျိုးသားလွှတ်တော်က အတည်ပြုဆောင်ရွက်နိုင်ပါရန် အစီရင်ခံတင်ပြအပ် ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်ရှင်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့ လာသော မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို ဆွေးနွေးလိုသည့် လွှတ်တော်ကိုယ်စားလှယ် များရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံ ဘူမိ သိပ္ပံကောင်စီဥပဒေကြမ်းနှင့် စပ်လျဉ်း၍ ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ် များရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ် ဖော်ပြလက်မှတ်ရေးထိုးပြီး ၁၉-၉၂၀၁၉ (ကြာသပတေးနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
</section>
<section value="Report">
<report>
<title>အမျိုးသားလွှတ်တော် တိုင်းရင်းသားရေးရာကော်မတီ၏ ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေးကာလအတွင်း လုပ်ငန်းဆောင်ရွက်မှု အစီရင်ခံစာကို အမျိုးသားလွှတ်တော်သို့ ဖတ်ကြား တင်သွင်းခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် တိုင်းရင်းသားရေးရာကော်မတီ၏ ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေးကာလအတွင်း လုပ်ငန်းဆောင်ရွက်မှု အစီရင်ခံစာကို အမျိုးသားလွှတ်တော်သို့ ပေးပို့ထားပါတယ်။ ယခု တိုင်းရင်းသားရေးရာကော်မတီက အစီရင်ခံစာကို ဖတ်ကြားတင်သွင်းဖို့ ဖိတ်ခေါ် ပါတယ်။</speech>
<speech><mp id="1335">ဒေါ်မမလေး (အဖွဲ့ဝင်၊ တိုင်းရင်းသားရေးရာကော်မတီ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံးကို မင်္ဂလာပါလို့ နှုတ်ခွန်းဆက်သ အပ်ပါတယ်ရှင်။ ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေးမှ (၁၃)ကြိမ်မြောက် ပုံမှန်အစည်းအဝေးကာလအတွင်း တိုင်းရင်းသားရေးရာကော်မတီရဲ့ လုပ်ငန်းဆောင်ရွက်မှု အစီရင်ခံစာကို ကော်မတီအဖွဲ့ဝင်ဖြစ်တဲ့ ရှမ်းပြည်နယ် မဲဆန္ဒနယ်အမှတ်(၈) ဓနုကိုယ်ပိုင်အုပ်ချုပ် ခွင့်ရဒေသမှ အမျိုးသားလွှတ်တော်ကိုယ်စားလှယ် ကျွန်မ ဒေါ်မမလေး မှ ဖတ်ကြားမှာဖြစ်ပါတယ်ရှင်။ လေးစားအပ်ပါသော ဥက္ကဋ္ဌကြီးရှင်။ လိုအပ်တဲ့နေရာမှာ Power Point အသုံးပြုခွင့်ပေးပါရန် ခွင့် တောင်းခံအပ်ပါတယ်ရှင်။ ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေးကာလအတွင်း တိုင်းရင်းသားရေးရာကော်မတီ၏ လုပ်ငန်းဆောင်ရွက်မှုအစီရင်ခံစာ နိဒါန်း ၁။ အမျိုးသားလွှတ်တော် တိုင်းရင်းသားရေးရာကော်မတီကို ဥက္ကဋ္ဌအဖြစ် ကချင်ပြည်နယ် မဲဆန္ဒနယ်အမှတ်(၂)မှ (ဒေါ်ရီလာနန်တောင်(ခ)အမ်နန်တောင်) အစား မွန်ပြည်နယ် မဲဆန္ဒနယ် အမှတ်(၂)မှ ဒေါ်နွယ်နွယ်အောင် အားလည်းကောင်း၊ အဖွဲ့ဝင်အဖြစ် ချင်းပြည်နယ် မဲဆန္ဒနယ် အမှတ်(၁)မှ ဦးဗွန်ဟေး အစား စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ ဦးလှဦး အား လည်းကောင်း၊ မွန်ပြည်နယ် မဲဆန္ဒနယ်အမှတ်(၁၂)မှ ဒေါ်သီရိရတနာ အစား ချင်းပြည်နယ် မဲဆန္ဒနယ်အမှတ်(၁၁)မှ ဦးဝှေ့တင်း အား အဖွဲ့ဝင်အဖြစ် ပြန်လည်ပြင်ဆင် ဖွဲ့စည်းခဲ့ပါသည်။ ကော်မတီဖွဲ့စည်းခြင်း ၊ ၂။ ကော်မတီတွင် အဖွဲ့ဝင်များကို Slide တွင် ဖော်ပြထားပါတယ်ရှင်။ အောက်ပါပုဂ္ဂိုလ်များ ပါဝင်ပါသည်(က) ဒေါ်နွယ်နွယ်အောင် မွန်ပြည်နယ်၊ ဥက္ကဋ္ဌ မဲဆန္ဒနယ်အမှတ်(၂) (ခ) ဦးစောစိန်ထွန်း ကယားပြည်နယ်၊ မဲဆန္ဒနယ်အမှတ်(၄) (ဂ) ဦးစောဘီစံသိန်းမြင့် ကရင်ပြည်နယ်။ အဖွဲ့ဝင် မဲဆန္ဒနယ်အမှတ်(၉) (ဃ) ဦးလှဦး စစ်ကိုင်းတိုင်းဒေသကြီး၊ အဖွဲ့ဝင် မဲဆန္ဒနယ်အမှတ်(၄) (c) ဒေါက်တာခင်မောင်ဝင်း တနင်္င်္သာရီတိုင်းဒေသကြီး၊ မဲဆန္ဒနယ်အမှတ်(၁၁) (စ) ဦးမင်းနိုင် စစ်ကိုင်းတိုင်းဒေသကြီး၊ အဖွဲ့ဝင် မဲဆန္ဒနယ်အမှတ်(၁၂) (ဆ) ဦးခင်ဝင်း မကွေးတိုင်းဒေသကြီး၊ အဖွဲ့ဝင် မဲဆန္ဒနယ်အမှတ်(၂) (ဇ) ဦးဝှေ့တင်း ချင်းပြည်နယ်၊ အဖွဲ့ဝင် မဲဆန္ဒနယ်အမှတ်(၁၁) (ဈ) ဦးမောင်ကျော်ဇံ ရခိုင်ပြည်နယ်၊ အဖွဲ့ဝင် မဲဆန္ဒနယ်အမှတ်(၉) (ည) ဦးစိုင်းစံအောင် ရှမ်းပြည်နယ်၊ အဖွဲ့ဝင် မဲဆန္ဒနယ်အမှတ်(၁၂) (ဋ) ဒေါ်မမလေး ရှမ်းပြည်နယ်၊ အဖွဲ့ဝင် မဲဆန္ဒနယ်အမှတ်(၈) (ဌ) ဦးယောနာ ကချင်ပြည်နယ်၊ အဖွဲ့ဝင် မဲဆန္ဒနယ်အမှတ်(၅) () ဦးခွန်သိန်းဖေ ရှမ်းပြည်နယ်၊ အဖွဲ့ဝင် မဲဆန္ဒနယ်အမှတ်(၉) (ပ) ဗိုလ်မှူးချုပ်ကျော်ကျော်စိုး တပ်မတော်သား ကိုယ်စားလှယ် (ဏ) ဦးနိုင်သီဟ မွန်ပြည်နယ်၊ အတွင်းရေးမှူး မဲဆန္ဒနယ်အမှတ်(၇) ကော်မတီ၏တာဝန်များ ၃။ ကော်မတီ၏ တာဝန်များကိုလည်း Slide တွင် ဖော်ပြထားတဲ့အတိုင်း ဖြစ်ပါတယ်ရှင်။ ကော်မတီ၏ဆောင်ရွက်ချက်များ ၄။ ကော်မတီ၏ လုပ်ငန်းဆောင်ရွက်မှုများကတော့ ကော်မတီအစည်းအဝေးကို (၁၈)ကြိမ် ပြုလုပ်ခဲ့ပါတယ်။ (က) ကော်မတီအစည်းအဝေးများပြုလုပ်ခြင်း (၁) ကော်မတီအစည်းအဝေးကို (၁၈)ကြိမ် ကျင်းပပြုလုပ်ခဲ့ပါတယ်။ (၂) ၃၁ - ရ - ၂၀၁၈ ရက်နေ့မှ ၃၁ - ရ - ၂၀၁၉ ရက်နေ့အထိ စီမံကိန်း လုပ်ငန်းများနှင့် ရငွေသုံးငွေများ စိစစ်ရေးပူးပေါင်းအဖွဲ့ (၂၀)သည် ၂၀၁၈ - ၂၀၁၉ ဘဏ္ဍာရေးနှစ်နှင့် ၂၀၁၉ - ၂၀၂၀ ဘဏ္ဍာရေးနှစ် နိုင်ငံတော်၏ အမျိုးသားစီမံကိန်း ဥပဒေကြမ်းများ၌ ပါဝင်သည့် စီမံကိန်းလုပ်ငန်းများနှင့် ရငွေသုံးငွေများ စိစစ်ခြင်းနှင့် ဖြည့်စွက်ခွင့်ပြုငွေတောင်းခံခြင်း အကြိုညှိနှိုင်း အစည်းအဝေးများ၊ ဟိုတယ်နှင့် ခရီးသွားလာရေးဝန်ကြီးဌာန၊ တိုင်းရင်းသား လူမျိုးများရေးရာ ဝန်ကြီးဌာန ဘတ်ဂျက်တို့ကို စိစစ်ခဲ့ပါသည်။ (၃) တိုင်းရင်းသားရေးရာကော်မတီ အဖွဲ့ဝင်များသည် စီမံကိန်းလုပ်ငန်းများနှင့် ရငွေသုံးငွေများ စိစစ်ရေးပူးပေါင်းအဖွဲ့(၅)တွင်လည်းပါဝင်ပြီး နယ်စပ်ရေးရာ ဝန်ကြီးဌာန၏ ၂၀၁၈ - ၂၀၁၉ ဘဏ္ဍာရေးနှစ်နှင့် ၂၀၁၉ - ၂၀၂၀ ဘဏ္ဍာရေး နှစ် ဘတ်ဂျက်များကို စိစစ်ခဲ့ပါသည်။ (ခ) ဝန်ကြီးဌာနများနှင့်တွေ့ဆုံဆွေးနွေးသည့် အစည်းအဝေးများ (၁) တိုင်းရင်းသားရေးရာကော်မတီသည် ၁၂ - ၁၂ - ၂၀၁၈ ရက်နေ့တွင် တိုင်းရင်းသားအရေးဖြစ်သည့် အခြေခံပညာကျောင်းများတွင် တိုင်းရင်းသား 09600m3:6 69.00:0060:20921 aopoep: (Teaching Assistant) နှင့် တိုင်းရင်းသားဘာသာသင် (Language Teacher) များခေါ်ယူမည့်ကိစ္စ၊ တိုင်းရင်းသားများ မှတ်ပုံတင်ရရှိရေးကိစ္စများနှင့် စပ်လျဉ်း၍ ပညာရေး ဝန်ကြီးဌာန၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာနတို့နှင့် တွေ့ဆုံညှိနှိုင်းဆွေးနွေးခဲ့ပါသည်။ (၂) ၁၉ - ၁၂ - ၂၀၁၈ ရက်နေ့တွင် ကော်မတီသည် တိုင်းရင်းသားဒေသများတွင် နေ့စားလပေး ဆရာ/ဆရာမများ (Teaching Assistant) နှင့် တိုင်းရင်းသား ဘာသာသင် (Language Teacher) များ ခေါ်ယူမည့်ကိစ္စနှင့် စပ်လျဉ်း၍ တိုင်းရင်းသားလူမျိုးများရေးရာဝန်ကြီးဌာန လက်အောက်ရှိ တိုင်းရင်းသား စာပေနှင့် ယဉ်ကျေးမှုဦးစီးဌာနနှင့်လည်း တွေ့ဆုံညှိနှိုင်းဆွေးနွေးခဲ့ပါသည်။ (ဂ) တိုင်းရင်းသားလူမျိုးများ၏ တိုင်းရင်းသားစာပေ၊ ယဉ်ကျေးမှု၊ ရိုးရာဓလေ့ထုံး တမ်းများ၊ တိုင်းရင်းသားဒေသများ အပါအဝင် တစ်နိုင်ငံလုံးရှိ တိုင်းရင်းသားများ အားလုံး၏ လူမှုစီးပွားဘဝဖွံ့ဖြိုးတိုးတက်ရန် ပြည်ထောင်စုအစိုးရအား တိုက်တွန်း သည့် အဆိုတစ်ခုဖြစ်သည့် ကျေးလက်ဒေသ မြေအောက်ရေထိန်းသိမ်းခြင်းနှင့် ဆည်ငယ်၊ တမံငယ်များ ပြုပြင်ထိန်းသိမ်းခြင်းအဆိုကို အဖွဲ့ဝင်တစ်ဦးမှ တင်သွင်း၍ တိုင်းရင်းသားကိုယ်စားလှယ်များနှင့် စုပေါင်းဆွေးနွေး တိုက်တွန်း အတည်ပြု နိုင်ခဲ့ပါသည်။ (ဃ) ကော်မတီသည် တိုင်းရင်းသားလူမျိုးများ၏ အခွင့်အရေးကာကွယ်စောင့်ရှောက်သည့် ဥပဒေ၊ နည်းဥပဒေများ ရေးဆွဲရာတွင်လည်း တိုင်းရင်းသားလူမျိုးများရေးရာ ဝန်ကြီးဌာနနှင့် ပူးပေါင်းပါဝင် ဆောင်ရွက်လျက်ရှိပါသည်။ (c) Call G03.2¢GE:Call တွေ့ဆုံခြင်းများကို (၃) ကြိမ်ပြုလုပ်ခဲ့ပြီး ဆွေးနွေးပွဲများ၊ အစည်းအဝေးများ နှင့် အခမ်းအနားများသို့ တစ်ယောက်ချင်းကိုလည်း ကိုယ်စားလှယ်ကြီးများထံ ဖြန့်ဝေထားတဲ့ အတိုင်း ဖြစ်ပါတယ်ရှင်။ စာမျက်နှာ (၃)မှာ ရှိပါတယ်ရှင်။ (ဆ) ကချင်ပြည်နယ် ကွင်းဆင်းလေ့လာရေးနှင့် ဓနုအမျိုးသားနေ့ အခမ်းအနား တက်ရောက်ခြင်း ခရီးစဉ် (၁) ၂ရ - ၆ - ၂၀၁၈ ရက်နေ့မှ ၃ - ရ - ၂၀၁၈ ရက်နေ့အထိ တိုင်းရင်းသားရေးရာ ကော်မတီမှ ဥက္ကဋ္ဌနှင့်အဖွဲ့ဝင် (၄)ဦးတို့သည် ကချင်ပြည်နယ်အတွင်းရှိ မြစ်ကြီးနား၊ မြစ်ဆုံ၊ တနိုင်းမြို့နှင့် ဝိုင်းမော်မြို့များသို့ နေရပ်စွန့်ခွာ ပြောင်းရွှေ့ လာသည့် တိုက်ပွဲတိမ်းရှောင် တိုင်းရင်းသားများ၏ လူနေမှုဘဝအခြေအနေ အလုံးစုံတို့အား သိရှိနိုင်ရန်နှင့် တိုင်းရင်းသားများ၏ အခက်အခဲများကို ကော်မတီက အကူအညီများပေးနိုင်ရန် ကွင်းဆင်းလေ့လာရေးခရီး သွားရောက် ခဲ့ပါသည်။ (၂) ထိုသို့ သွားရောက်စဉ်ကာလအတွင်း မြစ်ကြီးနားမြို့ အောင်မြင်သာကျေးရွာ မြစ်ဆုံတိုက်ပွဲရှောင်စခန်း၊ တနိုင်းမြို့ တိုက်ပွဲရှောင်စခန်း၊ ဝိုင်းမော်မြို့၊ မိုင်းများ - အေဂျီ တိုက်ပွဲရှောင်စခန်းများသို့ ရောက်ရှိပြီး စခန်းရှိ အခက်အခဲ များစွာကို တွေ့ရှိခဲ့ရပါသည်။ စခန်းအတွင်းရှိ ယာယီတဲများနှင့် နေထိုင်သူ များ၏ အဓိက အခက်အခဲများမှာ လုံခြုံကောင်းမွန်စွာ နေထိုင်နိုင်ခြင်းမရှိ သည့် အခက်အခဲများ၊ ဝမ်းပျက်၊ ဝမ်းလျှောခြင်းကဲ့သို့သော ကူးစက်ရောဂါ များနှင့် ၎င်းတို့အတွက် လုံလောက်သော ဆေးအကာအကွယ်နှင့် ဆေး ဝန်ထမ်းနည်းပါးသော အခက်အခဲများ၊ သန့်ရှင်းသော သောက်သုံးရေ လုံလောက်စွာမရရှိသော အခက်အခဲများ၊ စခန်းအတွင်းရှိ ကလေးငယ်များ၏ ပညာသင်ကြားရေးဆိုင်ရာ အခက်အခဲများ၊ မှတ်ပုံတင်ကတ်ပြားဆိုင်ရာ ပျောက်ဆုံး၊ ပျက်စီး၊ မပြုလုပ်ရသေးသော အခက်အခဲများ၊ အိမ်ထောင်စု စာရင်းမရှိခြင်း အခက်အခဲများကို အများဆုံးတွေ့ရှိခဲ့ရပါသည်။ (၃) တိုက်ပွဲရှောင်စခန်းများသို့ အဖွဲ့ အစည်းများ၏ ကူညီထောက်ပံ့မှုဆိုင်ရာများ နှင့် ပတ်သက်၍ (Shalom UNHCR, KBC UNHCR, Shalom OXFam, ငြိမ်း GOĐÈ63:9€:şệ UNHCR, World Vision, KMSS, DCR) mascavo အဖွဲ့အစည်းများသည် အထိုက်အလျောက် အကူအညီပေးထားခြင်းများကို တွေ့ရှိရပြီး စားဝတ်နေရေး အထောက်အပံ့အချို့ရရှိသော်လည်း စခန်းတွင် နေထိုင်သောသူများသည် မိမိတို့စွန့်ခွာခဲ့ရသော နေရာဒေသတွင် စိုက်ပျိုး မြေများ ဆုံးရှုံးရမည်ကို စိုးရိမ်ခြင်း၊ မိမိတို့မသိရှိဘဲ အခြားသီးနှံများ ဝင်ရောက်စိုက်ပျိုးမှုများကို စိုးရိမ်လျက်ရှိကြပြီး မိမိတို့ဒေသသို့ ပြန်လည် သွားရောက် စိုက်ပျိုးလုပ်ကိုင်လိုကြောင်း သိရှိရပါသည်။ (၄) မြစ်ကြီးနားမြို့ အထွေထွေအုပ်ချုပ်ရေးဦးစီးဌာနတွင် ကချင်တိုင်းရင်းသား လူမျိုးများဖြစ်သည့် ဂျိမ်းဖော၊ လီဆူ၊ ရဝမ်၊ လာချိဒ်၊ လော်ဝေါ်၊ ဇိုင်ဝါး လူမျိုးများနှင့် ရှမ်းမျိုးနွယ်စုစာပေနှင့် ယဉ်ကျေးမှုကော်မတီများနှင့် တွေ့ဆုံ ခဲ့ပါသည်။ ထိုသို့ တွေ့ဆုံရာတွင် တိုင်းရင်းသားစာပေများကို ကျောင်းချိန် ပြင်ပ သင်ကြားသော ဆရာ/ဆရာမများသည်လည်းကောင်း၊ သင်ကြား သော ဘာသာရပ်စကားများသည်လည်းကောင်း၊ ြား ဆောင်ရွက်ရ သဖြင့် မသင့်လျော်သောကြောင့် ကျောင်းချိန်အတွင်း၌ ဘာသာရပ်တစ်ခု အဖြစ် သတ်မှတ်ပြီး သင်ကြားစေလိုကြောင်းနှင့် ငြိမ်းချမ်းရေးအကြောင်း စာပေသင်ကြားရေးတွင် ထည့်သွင်းရေးဆွဲပေးစေလိုကြောင်း တင်ပြချက်အရ သိရှိခဲ့ရပါသည်။ ရှမ်းစာပေ (၃)မျိုးအတွက် ကျောင်းသားများကို စာအုပ် မပေးနိုင်သဖြင့် သင်ကြားရေးတွင် အခက်အခဲများရှိခြင်းကိုလည်း သိရှိခဲ့ပါ သည်။ (၅) ၁၅ - ၁၂ - ၂၀၁၈ ရက်နေ့တွင် တိုင်းရင်းသားရေးရာကော်မတီဥက္ကဋ္ဌနှင့် အဖွဲ့ဝင်များသည် ဓနုအမျိုးသားနေ့ဟု သတ်မှတ်ထားသော နတ်တော် လဆန်း(၈)ရက်နေ့၌ ဓနုကိုယ်ပိုင်အုပ်ချုပ်ခွင့်ရဒေသ ရွာငံမြို့နယ်တွင် ဓနု အမျိုးသားနေ့ အခမ်းအနားသို့ တက်ရောက်ခဲ့ကြပြီး ဓနုတိုင်းရင်းသားရိုးရာ ယဉ်ကျေးမှုများ ပြသထားသော ပြခန်းများအား လေ့လာကြည့်ရှုခဲ့ပါသည်။ နေ့လယ်ပိုင်းတွင် ရွာငံမြို့နယ်အတွင်းရှိ ဓနုတိုင်းရင်းသားကျေးရွာများသို့ သွားရောက်၍ ကျေးရွာမှ ပြည်သူများနှင့် ရင်းနှီးနွေးထွေးစွာ တွေ့ဆုံခဲ့ ပါသည်။ ၁၆ - ၁၂ - ၂၀၁၈ ရက်နေ့တွင် ဓနုကိုယ်ပိုင်အုပ်ချုပ်ခွင့်ရဒေသ ပင်းတယမြို့သို့ရောက်ရှိပြီး ပလောင်တိုင်းရင်းသားများနေထိုင်သော ရစင်္ကျီ ကျေးရွာ၊ ပဋိ(ပ်)တိုင်းရင်းသားများ နေထိုင်သော မဲနယ်တောင်ကျေးရွာ၊ တောင်ရိုးတိုင်းရင်းသားများ နေထိုင်သော စာ်ကုန်းကျေးရွာများသို့ သွားရောက်၍ တိုင်းရင်းသားများ၏ ရိုးရာဓလေ့ ထုံးတမ်းစဉ်လာများ၊ စာပေ၊ ယဉ်ကျေးမှုများကို လေ့လာခဲ့ပါသည်။ ပင်းတယမြို့တွင် ဓနုတိုင်းရင်းသား ရေးရာအဖွဲ့နှင့်လည်း အမျိုးသားလွှတ်တော် တိုင်းရင်းသားရေးရာကော်မတီ အကြောင်း ရှင်းလင်းတင်ပြပြီး လေ့လာတွေ့ရှိမှုများကို အခြေခံ၍ ကူညီ ဆောင်ရွက်နိုင်သည်များကို ရင်းနှီးစွာ ဆွေးနွေးခဲ့ပါသည်။ (၆) အမျိုးသားလွှတ်တော်၊ တိုင်းရင်းသားရေးရာကော်မတီဝင်မှ တိုင်းရင်းသား | ဘာသာသင် ဆရာ၊ ဆရာမများ လစာတိုးမြှင့်ပေးရန် မေးခွန်းမေးမြန်းခြင်း နှင့် ဝိုင်းမော်မြို့မ IDP တိုက်ပွဲရှောင်စခန်းရှိ ပညာသင်ကြားရန် အခက်အခဲ ရှိသူ တစ်ဦးအား ပညာဆက်လက်သင်ကြားရန် ထောက်ပံ့ပေးမှုများကို ပြုလုပ်ပေးနိုင်ခဲ့ပါသည်။ (ဇ) ကွင်းဆင်းလေ့လာရေးခရီးစဉ်အပေါ်သုံးသပ်ချက် (၁) တိုက်ပွဲရှောင်တိုင်းရင်းသားများ၏ အခက်အခဲများကို ကိုယ်တိုင်ကိုယ်ကျ မြင်တွေ့ခဲ့ရပြီး ၎င်းတို့အားနှစ်သိမ့်ဆွေးနွေးပေးခြင်း၊ ၎င်းတို့တင်ပြလိုသည့် အချက်အလက်များကို နားထောင်ပေးခြင်း၊ တိုင်းရင်းသားရေးရာကော်မတီဝင် များစုပေါင်းပြီး ထောက်ပံ့လှူဒါန်းပေးခြင်းဖြင့် ရင်းနှီးနွေးထွေးမှုများပေး နိုင်ခဲ့ပါသည်။ (၂) မိမိတို့ ကော်မတီသို့ ပြန်လည်ရောက်ရှိသည့်အခါ တိုက်ပွဲရှောင် တိုင်းရင်းသားများ ကြုံတွေ့နေရသော မှတ်ပုံတင်မရရှိခြင်းနှင့် အိမ်ထောင်စု စာရင်းမရှိသော တိုင်းရင်းသားများအတွက် မှတ်ပုံတင်နှင့် အိမ်ထောင်စု စာရင်း အမြန်ဆုံးပြုလုပ်ပေးနိုင်ရန်အတွက် အလုပ်သမား၊ လူဝင်မှုကြီးကြပ် ရေးနှင့် ပြည်သူ့အင်အားဝန်ကြီးဌာနမှ တာဝန်ရှိသူများနှင့် တွေ့ဆုံညှိနှိုင်း မှုများ ပြုလုပ်ပေးနိုင်ခဲ့ပါသည်။ (၃) ဓနုတိုင်းရင်းသား အမျိုးသားနေ့အခမ်းအနား တက်ရောက်ရာတွင် သမိုင်း အစကတည်းက ထူးခြားစွာ အဖြူရောင်နယ်မြေအဖြစ်နှင့် ရိုးသားစွာ ယနေ့ ထက်တိုင် တစ်မျိုးသားလုံး စည်းလုံးညီညွတ်စွာနှင့် ရပ်တည်လာခဲ့သည့် တိုင်းရင်းသားများအဖြစ် ဂုဏ်ယူဖွယ်ရာ တွေ့မြင်ခဲ့ရပါသည်။ (၄) ဓနုတိုင်းရင်းသားများသည် အခက်အခဲ အမျိုးမျိုးကြားမှ ကြိုးစား၍ ပထမဆုံး အကြိမ်ကျင်းပသည့် ဓနုအမျိုးသားနေ့ အခမ်းအနားဖြစ်ကြောင်း သိရှိရ၍ကော်မတီက ဂုဏ်ယူဝမ်းမြောက်ရပါသည်။ ။(၅) ကချင်ပြည်နယ်ခရီးစဉ်နှင့် ဓနုကိုယ်ပိုင်အုပ်ချုပ်ခွင့်ရဒေသ ခရီးစဉ်တွင် တိုင်းရင်းသား စာပေသင်ကြားမှုနှင့်ပတ်သက်ပြီး ခွဲခြားဆက်ဆံခံရသည်ဟူ သော အမြင်များ ပပျောက်စေရန်နှင့် ကျောင်းချိန်အတွင်း ဘာသာရပ်တစ်ခု အနေဖြင့် သင်ကြားပေးနိုင်ရန်၊ ပညာရေးဝန်ကြီးဌာန၊ တိုင်းရင်းသား လူမျိုးများရေးရာဝန်ကြီးဌာနတို့မှ တာဝန်ရှိသူများနှင့် တွေ့ဆုံညှိနှိုင်းပေး ခြင်းဖြင့် ဆရာ၊ ဆရာမများ၏ လိုအပ်ချက်များကို အကြံပြုနိုင်ခဲ့ပါသည်။ (ဈ) တိုင်ကြားစာ တိုင်ကြားစာကိစ္စနှင့်ပတ်သက်ပြီး၍ တိုင်ကြားစာ(၃)စောင် ရောက်ရှိခဲ့ရာ ရခိုင် ပြည်နယ်မှ တိုင်ကြားစာအမှုတွဲတစ်စုံအား ရခိုင်ပြည်နယ်အစိုးရအဖွဲ့သို့ လွှဲပြောင်း ပေးပို့ခဲ့ပါသည်။ ကျန်အမှုတွဲ(၂၀)ကို ကာယကံရှင်များနှင့် သက်ဆိုင်ရာ ဝန်ကြီး ဌာနတို့ကို ခေါ်ယူတွေ့ဆုံ ပေါင်းစပ်ညှိနှိုင်းမှုများ ပြုလုပ်ခဲ့ပါသည်။ ပါသော ဥက္ကဋ္ဌကြီးရှင်။ ကော်မတီ၏အကြံပြုချက်များ ၅။ ကော်မတီရဲ့ အကြံပြုချက်များမှာ - (က) ကချင်ပြည်နယ်အတွင်း မိမိတို့ဒေသများ တည်ငြိမ်အေးချမ်းမှု တိုးတက်လာသည် နှင့်အမျှ တိုက်ပွဲရှောင်စခန်းများတွင် လာရောက်နေထိုင်ကြရသော တိုက်ပွဲရှောင် ပြည်သူများအား ၎င်းတို့မူလနေရပ်များတွင် ပြန်လည်နေထိုင်ခွင့်ရရှိရေး၊ မိမိတို့ ဒေသများ၌ လုံခြုံစိတ်ချစွာ နေထိုင်ရေး၊ တောင်ယာစိုက်ပျိုးနိုင်ရေး၊ ဒေသအတွင်း လွတ်လပ်စွာ သွားလာနိုင်ရေးတို့ကို စီစဉ်ဆောင်ရွက်ပေးသင့်ကြောင်း အကြံပြု တင်ပြအပ်ပါသည်။ (ခ) လွှတ်တော်နားသည့်အခါ ကော်မတီက တိုင်းရင်းသားများနေထိုင်ရာ ပြည်နယ် များသို့ သွားရောက်၍ တိုင်းရင်းသားများ၏ စာပေ၊ ယဉ်ကျေးမှု၊ ဓလေ့ထုံးတမ်း များကို လေ့လာဖော်ထုတ်ခြင်း၊ တိုင်းရင်းသားရေးရာကော်မတီ၏ ဆောင်ရွက် ချက်များကို ရှင်းပြခြင်း၊ တိုင်းရင်းသားများ၏ အသံတို့ကိုနားထောင်ခြင်းနှင့် ၎င်းတို့အခက်အခဲ လိုအပ်ချက်များကို သက်ဆိုင်ရာဝန်ကြီးဌာနများနှင့် တွေ့ဆုံ ညှိနှိုင်းဖြေရှင်းပေးခြင်းဖြင့် ပေးအပ်ထားသည့်တာဝန်များကို ထမ်းဆောင်ရာတွင် ထိရောက်မှုရှိနိုင်ကြောင်း အကြံပြုတင်ပြအပ်ပါသည်။ လေးစားအပ်ပါသော ဥက္ကဋ္ဌကြီးရှင်။ နိဂုံးချုပ်အနေနှင့် - အမျိုးသားလွှတ်တော် တိုင်းရင်းသားရေးရာကော်မတီသည် အမျိုးသားလွှတ်တော် ဥက္ကဋ္ဌ၏ လမ်းညွှန်မှုကို ခံယူ၍ တိုင်းရင်းသားများ၏ လူမှုဘဝမြင့်မားရေးအတွက် စာပေ၊ ယဉ်ကျေးမှု၊ ရိုးရာဓလေ့ထုံးတမ်းများ၊ ပညာရေး၊ ကျန်းမာရေး၊ စီးပွားရေးနှင့် လမ်းပန်းဆက်သွယ်ရေး စသည့် လုပ်ငန်းများ ဘက်စုံဖွံ့ဖြိုးတိုးတက်စေရန် ဆောင်ရွက်ပေးခြင်းနှင့် အမျိုးသားရင်ကြားစေ့ရေး၊ ပြည်တွင်း ငြိမ်းချမ်းရေးနှင့် အခွင့်အရေးများ ကာကွယ်စောင့်ရှောက်ပေးနိုင်ရန်၊ ဖွံ့ဖြိုးတိုးတက်မှုလုပ်ငန်းစဉ် ကိစ္စများကို မြှင့်တင်ဖော်ဆောင်ပေးနိုင်ရန်၊ တိုင်းရင်းသားများ၏ အခွင့်အရေးကို ဥပဒေနှင့်အညီ ထိရောက်စွာ အကာအကွယ်ပေးနိုင်မည့် ကော်မတီတစ်ရပ် ဖြစ်စေရန်အတွက် သက်ဆိုင်ရာဝန်ကြီး ဌာနများနှင့် ပူးပေါင်း၍ လွှတ်တော်ဆိုင်ရာ ဥပဒေ၊ နည်းဥပဒေ၊ စည်းမျဉ်းစည်းကမ်းများနှင့်အညီ ကော်မတီ၏လုပ်ငန်းတာဝန်များကို ကြိုးပမ်းထမ်းဆောင်လျက်ရှိပါကြောင်း တင်ပြအစီရင်ခံအပ်ပါသည်။ တိုင်းရင်းသားရေးရာကော်မတီ အားလုံးကို ကျေးဇူးတင်ပါတယ်ရှင်။</speech>
<title>အမျိုးသားလွှတ်တော် တိုင်းရင်းသားရေးရာကော်မတီ၏ အစီရင်ခံစာနှင့် စပ်လျဉ်း၍ ဆွေးနွေး လိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ဥက္ကဋ္ဌကကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် တိုင်းရင်းသားရေးရာကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးမယ့် လွှတ်တော်ကိုယ်စားလှယ်များရှိပါက အစည်းအဝေး ပြီးဆုံးသည့်အခါ အမျိုးသား လွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
</report>
<report>
<title>အမျိုးသားလွှတ်တော် ပညာရေးမြှင့်တင်မှုကော်မတီ၏ “မိမိတို့ လူ့ဘောင်အဖွဲ့ အစည်းနှင့် စီးပွားရေး၏ စိန်ခေါ်မှုများကို ရင်ဆိုင်နိုင်သော သင်ရိုးညွှန်းတမ်းများအား ပြုစုခြင်း၊ သင်ကြား လေ့ကျင့်အကဲဖြတ်ခြင်း” စုံစမ်းလေ့လာမှု အစီရင်ခံစာကို အမျိုးသားလွှတ်တော်သို့ ဖတ်ကြား တင်သွင်းခြင်းနှင့် လွှတ်တော်က မှတ်တမ်းတင်ကြောင်း ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ပညာရေးမြှင့်တင်မှုကော်မတီက “မိမိတို့လူ့ဘောင်အဖွဲ့ အစည်းနှင့် စီးပွားရေး၏ စိန်ခေါ်မှုများကို ရင်ဆိုင်နိုင်သော သင်ရိုးညွှန်းတမ်းများအား ပြုစုခြင်း၊ သင်ကြား လေ့ကျင့်အကဲဖြတ်ခြင်း” စုံစမ်းလေ့လာမှု အစီရင်ခံစာကို လွှတ်တော်သို့ ဖတ်ကြားတင်သွင်းဖို့ ဖြစ်ပါတယ်။</speech>
<speech><mp id="1293">ဦးကျော်တုတ် (အတွင်းရေးမှူး၊ ပညာရေးမြှင့်တင်မှုကော်မတီ)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ၊ ဧည့်သည်တော်များအားလုံး ကိုယ်စိတ် ကျန်းမာ၊ ချမ်းသာပါစေကြောင်း ဆုတောင်းဂါရဝပြု နှုတ်ခွန်း ဆက်သအပ်ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၇)မှ အမျိုးသား လွှတ်တော်ကိုယ်စားလှယ် ပညာရေးမြှင့်တင်မှုကော်မတီ၏ အတွင်းရေးမှူး ဦးကျော်တုတ် ဖြစ်ပါတယ်။ ကော်မတီ၏တာဝန်ပေးချက်အရ “မိမိတို့လူ့ဘောင်အဖွဲ့အစည်းနှင့် စီးပွားရေး၏ စိန်ခေါ်မှု များကို ရင်ဆိုင်နိုင်သော သင်ရိုးညွှန်းတမ်းများအား ပြုစုခြင်း၊ သင်ကြားလေ့ကျင့်အကဲဖြတ်ခြင်း” စုံစမ်းလေ့လာမှု အစီရင်ခံစာကို လွှတ်တော်သို့ ဖတ်ကြားတင်သွင်းသွားမှာ ဖြစ်ပါတယ်။ Power Point ဖြင့် ရှင်းလင်းခွင့်ပြုပါရန် တောင်းခံအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဖွံ့ဖြိုးဆဲနိုင်ငံတစ်နိုင်ငံ ဖွံ့ဖြိုးတိုးတက်လာစေဖို့ အတွက် အလေးထားဆောင်ရွက်ရမယ့်ကဏ္ဍများစွာရှိပါတယ်။ ထိုကဏ္ဍများစွာအနက်မှ ပညာရေး ကဏ္ဍ ဖွံ့ဖြိုးတိုးတက်အောင်ဆောင်ရွက်ခြင်းဟာ နိုင်ငံရဲ့ ဖွံ့ဖြိုးတိုးတက်မှုကို အရှိန်အဟုန် မြှင့်တင် နိုင်ပြီး စဉ်ဆက်မပြတ်ဖွံ့ဖြိုးတိုးတက်အောင်လည်း အထောက်အကူပြုနိုင်ပါတယ်။ အာရှတွင်းနိုင်ငံ များကို ဥပမာပေးရမည်ဆိုလျှင် စင်ကာပူနဲ့ ကိုရီးယားနိုင်ငံတွေဟာ ပညာရေးကဏ္ဍကို ဦးစားပေး ပြီး ရင်းနှီးမြှုပ်နှံခဲ့တဲ့အတွက် တစ်ဟုန်ထိုး တိုးတက်ခဲ့ကြပါတယ်။ မြန်မာနိုင်ငံမှာလည်း ပညာရေး ကဏ္ဍ ပိုမိုဖွံ့ဖြိုးတိုးတက်လာအောင် ပညာရေးစနစ် ပြုပြင်ပြောင်းလဲမှုအဖြစ် အမျိုးသားပညာရေး မဟာဗျူဟာစီမံကိန်းချမှတ်ပြီး ဆောင်ရွက်နေသည်မှာ ၂၀၁၆ ခုနှစ်ကတည်းက ဖြစ်ပါတယ်။ ထိုပြောင်းလဲမှုများကို လွှတ်တော်ဖက်ကလည်း ကူညီဆောင်ရွက်နိုင်တဲ့အပိုင်းကနေ ပူးပေါင်း ဆောင်ရွက်သွားမှာဖြစ်ပါတယ်။ ပညာရေးမြှင့်တင်မှုကော်မတီသည် KG , Grade 1, Grade 2 သင်ရိုးသစ်များ အကောင်အထည်ဖော် ဆောင်ရွက်နေမှုနှင့်ပတ်သက်တဲ့ အောင်မြင်မှုများနှင့် ပြည်သူတို့ရဲ့ အသံ ပဲ့တင်ထပ်တဲ့ ပကတိအခြေအနေများကိုသိရှိပြီး ပိုမိုကောင်းမွန်အောင် ဆောင်ရွက်နိုင်မည့်နည်းလမ်း များကို အကြံပြုပူးပေါင်းကူညီနိုင်ရန်အတွက် “မိမိတို့လူ့ဘောင်အဖွဲ့အစည်းနှင့် စီးပွားရေး၏ စိန်ခေါ်မှုများကို ရင်ဆိုင်နိုင်သော သင်ရိုးညွှန်းတမ်းများအား ပြုစုခြင်း၊ သင်ကြားလေ့ကျင့် အကဲဖြတ်ခြင်း” ခေါင်းစဉ်နဲ့ စုံစမ်းလေ့လာမှုကို ၂၀-၉-၂၀၁၈ ရက်နေ့မှာ အမျိုးသားလွှတ်တော် ဥက္ကဋ္ဌကြီး၏ ခွင့်ပြုချက်ဖြင့် စတင်ဆောင်ရွက်ခဲ့ပါတယ်။ စုံစမ်းလေ့လာမှုဆိုသည်မှာ လွှတ်တော်ကော်မတီများအနေနဲ့ သက်ဆိုင်ရာဝန်ကြီးဌာနများ က ဆောင်ရွက်နေသောလုပ်ငန်းများ၊ အကောင်အထည်ဖော်နေသော မူဝါဒများကို ပိုမိုကောင်းမွန်အောင် ဆောင်ရွက်သူများကို လွှတ်တော်ရွက်နေသည်မှာ မှ စ ရာအယူ က များများ ကတော့ အလေ့အကျင့်ကောင်းတစ်ခုဖြစ်ပြီး လွှတ်တော်၏ စောင့်ကြည့်ထိန်းညှိခြင်း အခန်းကဏ္ဍကို ပိုမို ထိရောက်စွာ ဆောင်ရွက်နိုင်တဲ့နည်းလမ်းလည်း ဖြစ်ပါတယ်။ ဒီစုံစမ်းလေ့လာမှုဟာဆိုရင် ပညာရေးစိတ်ဝင်စားသူများစွာ ပူးပေါင်းပါဝင်တဲ့ ပွင့်လင်း လွတ်လပ်တဲ့ ပထမဆုံး စုံစမ်းလေ့လာမှုအစီရင်ခံစာတစ်ခု ဖြစ်ပါတယ်။ ကော်မတီအနေဖြင့် စုံစမ်း လေ့လာမှုကို အဆင့်(၁၁)ဆင့်ဖြင့် ဆောင်ရွက်ခဲ့ပြီး လခန့် ကြာမြင့်ခဲ့ပါတယ်။ လုပ်ငန်းစဉ် အဆင့်(၁၁)ဆင့်ကို နောက်ဆက်တွဲ(က)မှာ ဖော်ပြထားပါတယ်။ ထို(၁၀)လတာ ကာလအတွင်း စုံစမ်း လေ့လာမှုကို အထောက်အကူပြုစေနိုင်ရန် ပညာရေးနှီးနှောဖလှယ်ပွဲ၊ မဲဆန္ဒနယ်များတွင် ကျောင်း များသို့ ကွင်းဆင်းလေ့လာခြင်းများနဲ့ တောင်အာဖရိကနိုင်ငံသို့ လေ့လာရေးခရီးများလည်း သွားရောက် ခဲ့ကြပါတယ်။ သတင်းအချက်အလက်များ စုဆောင်းခြင်းအတွက် ကော်မတီ ကိုယ်စားလှယ် များသည် လွှတ်တော်ရပ်နားချိန်အတွင်း မိမိတို့မဲဆန္ဒနယ်များရှိ အခြေခံပညာကျောင်းများသို့ ကိုယ်တိုင်သွားရောက်ပြီး မြို့နယ်ပညာရေးမှူးများ၊ ကျောင်းအုပ်များ၊ ဆရာ၊ ဆရာမများ၊ ကျောင်းသား၊ ကျောင်းသူများနှင့် တွေ့ဆုံပြီး စစ်တမ်းများကောက်ယူခဲ့ရာ ဆရာ၊ ဆရာမ(၃၁၇)ဦး၊ မိဘ(၁၇၂)ဦး၊ ကျောင်းအုပ်(၁၂၉)ဦး၊ ကျောင်းသား၊ ကျောင်းသူ (၂၄၄)ဦးတို့ကို တွေ့ဆုံပြီး podoodząp:qpoulosusil od:Gymc$:o 3303aao: Westminster Foundation of Democracy (WFD)က ကူညီပံ့ပိုးပေးခဲ့တာ ဖြစ်ပါတယ်။ စုံစမ်းလေ့လာမှုဆောင်ရွက်ရာမှာ အဓိက တွေ့ကြုံရတာကတော့ အထောက်အထား အရင်းအမြစ်များ လိုအပ်မှု ဖြစ်ပါတယ်။ ဒီစုံစမ်းလေ့လာမှုကို ကော်မတီက ပြီးပြည့်စုံအောင် ဆောင်ရွက်နေတဲ့အတွက် ောင်ရွက်ခဲ့ကြပါတယ်။ ထို့ကြောင့် လူအင်အား၊ ြေးနဲ့ စွမ်းဆောင်ရည်များစွာကို လိုသလို စိုက်ထုတ်လုပ်ဆောင်ခဲ့ပါတယ်။ စုံစမ်းလေ့လာမှု ဆောင်ရွက်ခြင်းမှရရှိတဲ့ အကျိုးကျေးဇူးတစ်ရပ်အနေနဲ့ အများပြည်သူနှင့် လွှတ်တော်အကြား ဆက်ဆံရေးများ ပိုမိုဖြစ်ထွန်းလာပြီး လူအများအပြားနှင့် ပြောဆိုမေးမြန်းရသောကြောင့် ပကတိ အခြေအနေများကို ပိုမိုသိရှိလာစေပါတယ်။ စုံစမ်းလေ့လာဆွေးနွေးမှုများအရ ကော်မတီသည် KG Grade-1၊ Grade-2 သင်ရိုးသစ်များ အကောင်အထည်ဖော် ဆောင်ရွက်နေမှုနဲ့ ပတ်သက်တဲ့ အောက်ပါအကြံပြုချက်များ ရရှိခဲ့ပါတယ်။ အကြံပြုချက်များမှာ(က) ပညာရေးဝန်ကြီးဌာနသည် ကျောင်းများအားလုံးအတွက် သင်ကြားရေး အထောက် အကူပြုပစ္စည်းများ အလုံအလောက်ရှိစေရန် ဆောင်ရွက်သင့်ကြောင်း၊ (ခ) သင်ရိုးသစ်အကောင်အထည်ဖော်ခြင်းနှင့် သင်ကြားခြင်း၏ အရည်အသွေးပြည့်မီမှု ကို စောင့်ကြည့်အကဲဖြတ်ရန် ဗဟိုအဆင့်တွင် ပညာရေးအဆင့်အတန်းနှင့် အရည်အသွေးအာမခံမှု အကဲဖြတ်ရေးကော်မတီ (NAQAC) ဖွဲ့စည်းထားရှိပြီး ဖြစ်သော်လည်း အောက်ခြေအဆင့်ဆင့်မှာ ထပ်မံဖွဲ့စည်းပြီး ကြပ်မတ်ပေးရန် လိုအပ်ကြောင်း၊ (ဂ) မူလတန်းအဆင့် Grade-5 နှင့် အလယ်တန်းအဆင့် Grade-9 တို့ကို နိုင်ငံတကာ အဆင့်မီမေးခွန်းလွှာပုံစံများအတိုင်း စစ်ဆေးသင့်ကြောင်း၊ (ဃ) သင့်တော်သော ကျောင်းသားနှင့် ဆရာအချိုး ရှိစေရန် လိုအပ်ခြင်း၊ စာသင်ခန်းနှင့် ကျောင်းသားအချိုးကိုလည်း KG တန်းတွင် (၂၀)ဦး၊ မူလတန်းအဆင့်တွင် (၃၀)ဦးနှင့် အလယ်တန်းအဆင့်တွင် (၄၀)ဦး သတ်မှတ်ရန် လိုအပ်ပါကြောင်း၊ (c) ဆရာများသည် ကျောင်းသားတစ်ဦးချင်းစီအတွက် Formative Assessment (တစ်လျှောက်လုံးအကဲဖြတ်ခြင်း) နည်းလမ်းများကို ရေးဆွဲအသုံးပြုရန်နှင့် Summative Assessment (စုပေါင်းအကဲဖြတ်ခြင်း) ရလဒ်များကိုလည်း ထည့်သွင်းစဉ်းစားရန် လိုအပ်ပါကြောင်း၊ (စ) ဘာသာစကားစိန်ခေါ်မှုကို ကျော်လွှားနိုင်ရန်အတွက် ဆရာ၊ ဆရာမ များက KG Grade-1၊ Grade-2 အင်္ဂလိပ်ဘာသာ သင်ကြားချိန်မှာ စာသင်ခန်းသုံး ဘာသာစကားကို အင်္ဂလိပ်ဘာသာစကားဖြင့်သာ ပြောဆိုသင်ကြားသင့်ကြောင်း၊ (ဆ) သင်ရိုးသစ်များ သင်ကြားခြင်းကို အထောက်အကူဖြစ်စေရန်အတွက် Child Center Approach (CCA) အပါအဝင် ခေတ်မီစာသင်ကြားနည်းများ၊ သင်တန်း များ ပေးသင့်ကြောင်း၊ (ဇ) ကလေးများ၏ပညာရေးတွင် မိဘများပါဝင်ခြင်းဟာ အိမ်တွင်းသင်ယူမှု၊ ကျောင်း ကို လေးစားမှုနှင့် ဘဝတစ်လျှောက် သင်ယူမှုများကို ပိုမိုဖြစ်ထွန်းစေပါတယ်။ ထို့ကြောင့် မိဘများကို ကျောင်းသို့ လာရောက်လည်ပတ်ရန် ဖိတ်ကြားပြီး ကျောင်းသားများအား သင်ကြားနေခြင်းများကို ပြသခြင်း၊ ကျောင်းတွင်း လှုပ်ရှား မှုများတွင် သားသမီးများရဲ့ စွမ်းဆောင်ရည်များ၊ အမူအကျင့်များကို မိဘများနှင့် တစ်ဦးချင်းစီ ဆွေးနွေးမှုများ ဆောင်ရွက်ရန် လိုအပ်ပါကြောင်း၊ (ဈ) ကျောင်းတိုင်းတွင် ဘာသာရပ်တစ်ခုချင်းစီအတွက် ဆရာကိုင် လမ်းညွှန်စာအုပ် များ အနည်းဆုံး နှစ်စုံစီ ထားရှိသင့်ပါကြောင်း၊ (ည) ကလေးများအားလုံး KG တန်းတွင် သင်ယူမှုအတွေ့အကြုံများကို ရရှိစေရန် စတင် တက်ရောက်သင့်ကြောင်း၊ (ဋ) ဂီတ၊ အနုပညာနှင့် ကာယဘာသာရပ်များကို အလေးအနက်ထား၍ စံနှုန်းမြင့်စွာ သင်ကြားနိုင်ရန်အတွက် အထူးပြု ဆရာ၊ ဆရာမများ ခန့်အပ်ရန်လိုအပ်ကြောင်း၊ (ဌ) သင်ရိုးသစ်များကို ကျောင်းအားလုံးရှိ အတန်းအားလုံးတွင် ပြီးပြည့်စုံစွာ သင်ကြား နေခြင်းကို စိစစ်ရန် မြို့နယ်၊ ခရိုင်နှင့် တိုင်းပညာရေးမှူးများကို တာဝန် ပေးသင့်ပြီး တပည့်များရဲ့ တိုးတက်မှုများကိုလည်း စောင့်ကြည့်သင့်ပါကြောင်း အကြံပြုအပ်ပါတယ်။ နိဂုံးချုပ်အနေဖြင့် ပညာရေးမြှင့်တင်မှုကော်မတီက ဒီဆောင်ရွက်ခဲ့တဲ့ စုံစမ်းလေ့လာမှု အတွက် ပညာရေးနှီးနှောဖလှယ်ပွဲ တက်ရောက်ခဲ့တဲ့ ပုဂ္ဂိုလ်များ၊ ကော်မတီသို့ လာရောက်ဆွေးနွေး တင်ပြခဲ့ကြသည့် ပုဂ္ဂိုလ်များ၊ ပညာရေးဝန်ကြီးဌာနမှ တာဝန်ရှိပုဂ္ဂိုလ်များ၊ အမျိုးသားပညာရေး မူဝါဒကော်မရှင်၊ အမျိုးသားသင်ရိုးညွှန်းတမ်းကော်မတီတို့မှ တာဝန်ရှိပုဂ္ဂိုလ်များ၊ အကြံပြုစာများ ပေးပို့ခဲ့ကြတဲ့ ပုဂ္ဂိုလ်များ၊ ကျောင်းသားမိဘများ၊ ဆရာ ကျောင်းသူများ/ဆရာမများ၊ ကျောင်းသား/ အားလုံးနှင့် စုံစမ်းလေ့လာမှု ဖြစ်မြောက်ရန်အတွက် အစအဆုံး ကူညီပေးခဲ့တဲ့ WFD တို့ကို ကျေးဇူး မှတ်တမ်းတင်ရှိပါကြောင်းနှင့် စုံစမ်းလေ့လာမှုမှာ တွေ့ရှိခဲ့ရတဲ့ အဓိက ကိစ္စရပ်များနှင့် ပြည်သူ တွေရဲ့ အကြံပြုချက်များ ပါဝင်တဲ့ ဒီအစီရင်ခံစာကို ပညာရေးဝန်ကြီးဌာန၊ အမျိုးသားပညာရေး မူဝါဒကော်မရှင်၊ အမျိုးသားသင်ရိုးညွှန်းတမ်းကော်မတီနှင့် အကောင်အထည်ဖော် ဆောင်ရွက်သူ များကို လွှတ်တော်မှတစ်ဆင့် ပေးပို့သွားမှာဖြစ်ပြီး ပညာရေးစနစ် ပြုပြင်ပြောင်းလဲမှုများတွင် လည်း ပူးပေါင်းဆောင်ရွက်သွားမည်ဖြစ်ပါကြောင်း အစီရင်ခံတင်ပြရင်း နိဂုံးချုပ်ပါတယ်။ အမျိုးသားလွှတ်တော် ပညာရေးမြှင့်တင်မှုကော်မတီ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ပညာရေးမြှင့်တင်မှုကော်မတီ၏ “မိမိတို့လူ့ဘောင်အဖွဲ့ အစည်းနှင့် စီးပွားရေး၏ စိန်ခေါ်မှုများကို ရင်ဆိုင်နိုင်သော သင်ရိုးညွှန်းတမ်းများအား ပြုစုခြင်း၊ သင်ကြားလေ့ကျင့်အကဲဖြတ်ခြင်း” စုံစမ်း လေ့လာမှု အစီရင်ခံစာကို လွှတ်တော်က မှတ်တမ်းတင်ကြောင်း ကြေညာပါတယ်။</speech>
</report>
</section>
</discussion>
<postface>
<speech type="speaker">အစီအစဉ်(၁၁) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၁)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန် အစည်းအဝေး (၂၂)ရက်မြောက်နေ့ကို ၂၀၁၉ ခုနှစ်၊ စက်တင်ဘာလ ၁၈ ရက် (ဗုဒ္ဓဟူးနေ့) နံနက် ၁၀၀၀ နာရီဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၁)ရက်မြောက် နေ့ကို ၁၂:ဝရ နာရီ ရပ်နားပါသည်။</speech>
</postface>
</transcript>
</doc>
