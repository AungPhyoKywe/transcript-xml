<doc>
<docinfo>
<docno>02-14-14.xml</docno>
<pdf>02-14-14.pdf</pdf>
<term value="02">ဒုတိယအကြိမ်</term>
<session value="14" />
<sittingday value="14" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ နတ်တော်လပြည့်ကျော် ၁ ရက် (၂၀၁၉ ခုနှစ်၊ ဒီဇင်ဘာလ ၁၂ ရက်)ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့ အစီအစဉ်ကို ၁၀:ဝဝ နာရီ င်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ (၁၄)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၃)ဦးရှိပြီး ဒီကနေ့အစည်းအဝေးကို (၁၇၃)ဦး တက်ရောက် ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၇၇.၅၈)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်သည့် ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့အတွက် ၂၀၁၂ ခုနှစ်၊ အမျိုးသားလွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နှင့် ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပ ကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေးရဲ့ (၁၄)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီးဖြစ်ပါတယ်။ အဲဒီအစီအစဉ်တိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1283">ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့ ၁၂-၁၂-၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များကိုယ်စား မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော်၊ လွှတ်တော် အခွင့်အရေးကော်မတီ အဖွဲ့ဝင်ဖြစ်သူ ကျွန်တော် ဦးမြမင်းဆွေ က ခွင့်ပန်ကြားသွားမှာဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဒေါက်တာဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)၊ မြန်မာတိုင်းရင်းဆေးသမားတော် များ ညီလာခံတက်ရောက်ရန်။ ဦးဝင်းဇော်၊ ကချင်ပြည်နယ် မဲဆန္ဒနယ်အမှတ်(၇)၊ Myanmar Agrobusiness Forum တက်ရောက်ရန်။ ဒေါက်တာကျော်ငွေ၊ မကွေးတိုင်းဒေသကြီး မဲဆန္ဒနယ် အမှတ်(၁၀)၊ ၎င်းအတိုင်း။ ဒေါက်တာဝင်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၁၁)၊ ၎င်းအတိုင်း။ ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)၊ ၎င်းအတိုင်း။ မန်းတိုးရွှေ၊ ဧရာဝတီတိုင်း ဒေသကြီး မဲဆန္ဒနယ်အမှတ်(၉)၊ ၎င်းအတိုင်း။ ဒေါ်မမလေး၊ ရှမ်းပြည်နယ် မဲဆန္ဒနယ်အမှတ်(၈)၊ ၎င်းအတိုင်း။ ဦးအေးမင်းဟန်၊ မွန်ပြည်နယ် မဲဆန္ဒနယ်အမှတ်(၁)၊ သင်ယူမှုအခွင့်အလမ်းဆိုင်ရာ ညှိနှိုင်းဆွေးနွေးပွဲ တက်ရောက်ရန်။ ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်။ ဦးကျော်နီနိုင်၊ ရှမ်းပြည်နယ် မဲဆန္ဒနယ်အမှတ်(၁၁)၊ ကိုယ်တိုင် ဆောင်ရွက်ရန်။ ဦးမျိုးထပ်(ခ) ဆလိုင်းမျိုးထိုက်၊ ချင်းပြည်နယ် မဲဆန္ဒနယ်အမှတ်(၁၂)၊ ကျားဖောင် လုပ်ငန်းများသို့ သွားရောက်လေ့လာရန်။ ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ် အမှတ်(၁၁)၊ ၎င်းအတိုင်း။ ဦးအောင်ကျော်စိုး၊ ကယားပြည်နယ် မဲဆန္ဒနယ်အမှတ်(၇)၊ ၎င်းအတိုင်း။ ဦးဝင်းကြိုင်၊ ပဲခူးတိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း။ ဦးကျော်သိန်း၊ ရခိုင်ပြည်နယ် မဲဆန္ဒနယ်အမှတ်(၇)၊ ၎င်းအတိုင်း။ ဒေါ်မေသန်းနွဲ့၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၁)၊ ၎င်းအတိုင်း။ ဦးကျော်သန်း၊ ရခိုင်ပြည်နယ် မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဦးစိုးသီဟ (ခ)မောင်တူး၊ မွန်ပြည်နယ် မဲဆန္ဒနယ်အမှတ်(၁၀)၊ သင်ယူမှုအခွင့်အလမ်းမြင့်မားရေး ဆွေးနွေးပွဲ တက်ရောက်ရန်။ ဦးကင်းရှိန်၊ တနင်္သာရီတိုင်းဒေသကြီး မဲဆန္ဒနယ်အမှတ်(၉)၊ ကိုယ်တိုင် ဆောင်ရွက်ရန်၊ ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဦးနောင်နဂျာတန်၊ ကချင်ပြည်နယ် မဲဆန္ဒနယ်အမှတ်(၄)၊ Myanmar Agrobusiness Forum အခမ်းအနားတက်ရောက်ရန်။ ဦးလင်းတင်ဌေး၊ မွန်ပြည်နယ် မဲဆန္ဒနယ်အမှတ်(၄)၊ ၎င်းအတိုင်း။ ဦးစောမိုးမြင့်(ခ) ဆင်မြူရယ်၊ ကရင်ပြည်နယ် မဲဆန္ဒနယ်အမှတ်(၁)၊ လျှပ်စစ်နှင့်စွမ်းအင်ဝန်ကြီး ဌာနမှ တစ်နိုင်ငံလုံး၏ (၅၀)ရာခိုင်နှုန်းပြည့်မြောက်သည့် အခမ်းအနားတက်ရောက်ရန်။ ကိုယ်က်ရန်။ ဦးမျိုးထပ်ဆိုရန်။ ဒေါက်တာခင်နယ် မဲဆန္ဒနယ်အ (ခ)ဦးကိုကိုလေး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)၊ ကျန်းမာရေး။ မောင်မောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၆)၊ ကျန်းမာရေး။ ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)၊ ကျန်းမာရေး။ ဦးရှေးရယ်ရှုမောင်၊ ကယားပြည်နယ် မဲဆန္ဒနယ် အမှတ်(၂)၊ ကျန်းမာရေး။ ဦးကျော်တုတ်၊ မန္တလေးတိုင်းဒေသကြီး မဲဆန္ဒနယ်အမှတ်(၇)၊ ကိုယ်တိုင် ဆောင်ရွက်ရန်။ ဦးဇော်မင်းလတ်(ခ) ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ကိုယ်တိုင် ဆောင်ရွက်ရန်။ ဒေါက်တာမိုးမြင့်အောင်၊ ပဲခူးတိုင်းဒေသကြီး မဲဆန္ဒနယ်အမှတ်(၂)၊ ကျန်းမာရေး။ နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)၊ ကျန်းမာရေးနှင့် ဦးစခင်ဇော်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၂)၊ ကိုယ်တိုင်ဆောင်ရွက်ရန်တို့ပဲ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၁၈)ဦးနှင့် ယနေ့ ခွင့်ပန်ကြားသူ (၃၂)ဦး ဖြစ်ပြီးစုစုပေါင်း ခွင့်ပန်ကြားသူ(၅၀)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြ အပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့ကို တက်ရောက် ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၁၈)ဦး ယနေ့ခွင့်ပန်ကြားသဖြင့် ခွင့်ပြုထားသူ (၃၂)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ(၅၀)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ် များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသည့်မေးခွန်းတွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။</speech>
<title>မြန်မာနိုင်ငံအတွင်း ပြည်တွင်းရွှေ့ပြောင်းမှု Internal Migration ပြဿနာအား မည်ကဲ့သို့သော အစီအမံများဖြင့် ဆောင်ရွက်နေသည်ကို သိရှိလိုခြင်း နှင့် စပ်လျဉ်းသည့်မေးခွန်း</title>
<speech type="speaker">ယခု ကယားပြည်နယ် မဲဆန္ဒနယ်အမှတ်(၉)မှ ဦးစိုးသိန်း မေးမြန်းဖို့ဖြစ်ပါတယ်။</speech>
<speech><mp id="252">ဦးစိုးသိန်း၊ ကယားပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီး၊ ပြည်ထောင်စုအဆင့် ဧည့်သည်တော်များ၊ လွှတ်တော်ကိုယ်စားလှယ်တော် များ အားလုံးမင်္ဂလာပါခင်ဗျား။ ကျွန်တော်က ကယားပြည်နယ် မဲဆန္ဒနယ်အမှတ်(၉)မှ အမျိုးသား လွှတ်တော်ကိုယ်စားလှယ် ဦးစိုးသိန်း ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မြန်မာနိုင်ငံမှာရှိသည့် မြို့ပြ၊ ကျေးလက်နေ လူငယ်လူရွယ် အမျိုးသား၊ အမျိုးသမီးအများစုဟာ အလုပ်အကိုင်ရှားပါးတဲ့ အတွက်ကြောင့် အလုပ်အကိုင်ရရှိနိုင်သည့် ရန်ကုန်တိုင်းဒေသကြီး၊ မန္တလေးတိုင်းဒေသကြီး ကဲ့သို့သော မြို့ကြီးများသို့ ရွှေ့ပြောင်းနေထိုင်လာကြတာကို တွေ့ရပါတယ်။ ဥက္ကဋ္ဌကြီးခင်ဗျား။ ကျွန်တော် နေထိုင်သည့် မင်္ဂလာဒုံမြို့နယ်၊ ရွှေနံ့သာကျေးရွာများအပါအဝင် ငွေနံ့သာကျေးရွာ၊ ကုန်းတလပေါင်ကျေးရွာ၊ သင်္ဃန်းကျွန်းကြီးကျေးရွာ၊ ပုလဲမြို့သစ်၊ ပတ္တမြားမြို့သစ်တို့မှာ ကရင် ပြည်နယ်၊ ရခိုင်ပြည်နယ်၊ မကွေးတိုင်းဒေသကြီးတို့မှ လူငယ်လူရွယ်အများစုသည် မင်္ဂလာဒုံ၊ လှိုင်သာယာ စက်မှုဇုန်များတွင် အလုပ်သမားများအဖြစ် သောင်းဂဏန်းမျှ တည်းခိုနေထိုင်ကြ ပါတယ်။ ဥက္ကဋ္ဌကြီးခင်ဗျား။ ဥပမာအားဖြင့် တရုတ်ပြည်သူ့သမ္မတနိုင်ငံ၏ မြို့ကြီးတွေမှာ မူလ သန္ဓေဝင်နေထိုင်သူ စာရင်းများရှိသလို၊ အလုပ်လာလုပ်သည့် ရွှေ့ပြောင်းလုပ်သားများ စာရင်းပြုစုပြီး ကတ်များ လုပ်ပေးထားသည်ကို တွေ့ရပါတယ်။ တစ်ဖက်မှာလည်း မြို့နယ်များမှာရှိသည့် အလုပ်သမားများစာရင်းကို ထိန်းသိမ်းထားရှိနိုင်မှာဖြစ်ပါတယ်။ ဒါကြောင့်မို့လို့ ပြည်တွင်းရွှေ့ပြောင်း 3398099:00@p:32: 099:cw9:003:06olg: 838bal Social Security  Community Security အစီအမံများကို သင့်တော်သည့်တစ်ချိန်ချိန်မှာ စီစဉ်ပေးရန် အစီအစဉ် ရှိ/မရှိ ဒေသနေ ရွှေ့ပြောင်းလုပ်သားများကိုယ်စား ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်။ ကျေးဇူးတင် ပါတယ်။</speech>
<speech type="speaker">မေးခွန်းနဲ့ပတ်သက်ပြီး အလုပ်သမား၊ လူဝင်မှုကြီးကြပ်ရေးနှင့် ပြည်သူ့ အင်အားဝန်ကြီးဌာန၊ ပြည်ထောင်စုဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id="25">ဦးသိန်းဆွေ(ပြည်ထောင်စုဝန်ကြီး၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ် ကြီးများ၊ တက်ရောက်လာကြသည့် ပြည်ထောင်စုအဆင့် ပုဂ္ဂိုလ်များအားလုံး မင်္ဂလာအပေါင်းနှင့် ပြည့်စုံပါစေ။ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေလို့ ဆုတောင်းမေတ္တာ ပို့သအပ်ပါတယ်။ ကျွန်တော်က အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာန၊ ပြည်ထောင်စုဝန်ကြီး ဦးသိန်းဆွေ ဖြစ်ပါတယ်။ ကယားပြည်နယ် မဲဆန္ဒနယ်အမှတ်(၉)မှ အမျိုးသား လွှတ်တော်ကိုယ်စားလှယ် ဦးစိုးသိန်း ၏ မေးခွန်းနှင့်ပတ်သက်ပြီး ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရွှေ့ပြောင်းသွားလာခြင်းဟာ (၂၁)ရာစု အစောပိုင်းကစပြီး ကမ္ဘာ့ပြဿနာတစ်ခုအဖြစ် ဖြစ်ပေါ်လာတာဖြစ်ပါတယ်။ ကမ္ဘာလုံးဆိုင်ရာ စိန်ခေါ်မှုတစ်ရပ်ပဲဖြစ်ပါတယ်။ ကိုယ်စားလှယ်ကြီးဆွေးနွေးသွားသလို မြန်မာနိုင်ငံမှာ ရင်ဆိုင် နေရတဲ့ ရွှေ့ပြောင်းလုပ်သားပြဿနာသည် ကမ္ဘာ့ပြဿနာအဖြစ် နိုင်ငံအားလုံး ရင်ဆိုင်နေရသည့် ပြဿနာတစ်ခုလည်းဖြစ်ပါတယ်။ သို့ရာတွင် ရွှေ့ပြောင်းသွားလာခြင်းဟာ ကမ္ဘာ့ရှေးအကျဆုံးနှင့် ဆင်းရဲနွမ်းပါးမှုလျော့ချရေး မဟာဗျူဟာတစ်ခုဖြစ်တယ်လို့ ပညာရှင်များက သတ်မှတ်ထားပါတယ်။ ကမ္ဘာပေါ်မှာ ဖွံ့ဖြိုးဆဲနိုင်ငံများကို ကြည့်မယ်ဆိုရင် Internal Migration ဖြစ်ပေါ်စေတဲ့နေရာမှာ ကျေးလက်မှ ကျေးလက်သို့ ပြောင်းရွှေ့ခြင်း၊ ကျေးလက်မှ မြို့ပြသို့ ပြောင်းရွှေ့ခြင်း၊ မြို့ပြမှ မြို့ပြသို့ ပြောင်းရွှေ့ခြင်းဆိုသည့်ဖြစ်စဉ်များဟာ ရောထွေးယှက်တင် ဖြစ်ပေါ်နေတာဖြစ်ပါတယ်။ အဲဒီလို ဖြစ်ပေါ်လာတဲ့ အကြောင်းအရင်းကို ပြန်ပြီး ခြုံငုံလေ့လာကြည့်မယ်ဆိုရင် သဘာဝဘေးအန္တရာယ် ကြုံတွေ့ရတဲ့အတွက် ပြောင်းရွှေ့ရခြင်းဖြစ်ပါတယ်။ စီးပွားရေးအရ အကျိုးသက်ရောက်မှုများ၊ ပတ်ဝန်းကျင်ဆိုင်ရာ အကျိုးသက်ရောက်မှုများ၊ ကျန်းမာရေးဆိုင်ရာ အကျိုးသက်ရောက်မှုများ အပါအဝင် ပြည်တွင်းရှိ လူတို့ဆောင်ရွက်သည့် ပဋိပက္ခများကြောင့်ဖြစ်တယ်ဆိုတာ တွေ့ရှိရမှာ ဖြစ်ပါတယ်။ ဒါ့အပြင် ကျေးလက်ဒေသများမှာ စိုက်ပျိုးမြေဧရိယာ နည်းပါးလာပြီး မြေဆီဩဇာ ခန်းခြောက် ပျက်စီးလာကာ၊ အရည်အသွေးနိမ့်ကျလာမှု၊ ဈေးကွက်အနေအထား ကောင်းမွန်မှုမရှိတဲ့ အချက်များကြောင့် ကျေးလက်ဒေသမှာနေသည့် ပြည်သူများအနေနှင့် မြို့ပြသို့ ပြောင်းရွှေ့ခြင်း အားဖြင့် အလုပ်အကိုင်အခွင့်အလမ်းကောင်းများ ပိုမိုများပြားခြင်း၊ ပညာရေးကောင်းမွန်ခြင်း၊ ကျန်းမာရေးစောင့်ရှောက်မှုနှင့် ဝန်ဆောင်မှုရရှိရန် လွယ်ကူခြင်း၊ လူနေမှုအဆင့်အတန်းမြင့်မားခြင်း၊ လမ်းပန်းဆက်သွယ်ရေး ပိုမိုကောင်းမွန်ခြင်း စတဲ့အချက်များကြောင့် ကျေးလက်မှမြို့ပြ၊ မြို့ပြမှ မြို့ကြီးပြကြီးများသို့ ပြောင်းရွှေ့လာသူများဖြစ်တာကို တွေ့ရပါတယ်။ မြန်မာနိုင်ငံမှာ ပြည်တွင်းသွားလာပြောင်းရွှေ့မှုဖြစ်ပေါ်စေသည့် အကြောင်းအရင်းများကို ကျွန်တော်တို့ ၂၀၁၄ ခုနှစ် သန်းခေါင်စာရင်းစစ်တမ်းများအရ စိစစ်ကြည့်သည့်အခါမှာ မိသားစု နောက်ကိုလိုက်ပြီး ပြောင်းရွှေ့ရခြင်း၊ အလုပ်အကိုင်ကြောင့် အလုပ်ရှာရန် ပြောင်းရွှေ့ရခြင်း၊ အိမ်ထောင်ကျ၍ ပြောင်းရွှေ့ရခြင်း၊ ပညာရေးကြောင့် ပြောင်းရွှေ့ရခြင်း၊ ပဋိပက္ခတိုက်ပွဲများကြောင့် ပြောင်းရွှေ့ရခြင်းနှင့် အခြားသော ပြောင်းရွှေ့ရခြင်းစသည့် ကိစ္စများကြောင့်ဆိုတာ ကျွန်တော်တို့ စာရင်းဇယား၊ ကိန်းဂဏန်းအချက်အလက်များနှင့် ဖော်ထုတ်ထားရှိပါတယ်။ ဒီပေါ်မှာ ပြည်ထောင်စု အစိုးရအဖွဲ့အနေနဲ့သိရှိပြီး ပြောင်းရွှေ့မှုများအပါအဝင် နိုင်ငံတော်ဖွံ့ဖြိုးတိုးတက်ရေးအတွက်ကို မူဝါဒများ ခိုင်မာစွာချမှတ်ပြီး ဆောင်ရွက်လျက်ရှိပါတယ်။ ပြည်ထောင်စုအစိုးရအဖွဲ့အနေနှင့် မြန်မာနိုင်ငံ၏ ရေရှည်တည်တံ့ခိုင်မြဲပြီး ဟန်ချက်ညီ သောဖွံ့ဖြိုးတိုးတက်မှုစီမံကိန်း (MSDP)မှာ ပြောင်းရွှေ့သူများအပါအဝင် ပြည်တွင်းမှာရှိသည့် ဘက်ပေါင်းစုံတိုးတက်ဖွံ့ဖြိုးရေးအတွက်ကို တိကျသည့်မဏ္ဍိုင်များ၊ ပန်းတိုင်များ၊ မဟာဗျူဟာများ ချမှတ်ပြီး လုပ်ငန်းစဉ်အစီအစဉ်များနှင့် ပေါင်းစပ်ပြီး ချမှတ်ထားတာဖြစ်ပါတယ်။ အဲဒီအချက် အားလုံးဟာ နိုင်ငံတော်၏စီးပွားရေးမူဝါဒ (၁၂)ချက်၊ စဉ်ဆက်မပြတ်ဖွံ့ဖြိုးမှုပန်းတိုင် (Sustainable Development Goals)(SDGs)များနှင့် မဲခေါင်ဒေသအတွင်း မဟာဗျူဟာမူဘောင်များ၊ အာဆီယံ အသိုက်အဝန်းနှင့် အခြားသောဒေသမှ ကတိကဝတ်များ၊ သဘောတူညီချက်များနှင့် ပတ်သက်ပြီး ကိုက်ညီအောင် ချမှတ်ထားတာဖြစ်ပါတယ်။ အကျဉ်းချုပ်အားဖြင့် ကျွန်တော် ဲ့ညှာပြီး တင်ပြရမယ်ဆိုရင် (MSDP) အမျိုးသား ဖွံ့ဖြိုးတိုးတက်ရေး အစီအစဉ်မှာ အလုပ်သမားရွှေ့ပြောင်းသွားလာမှုကို ထည့်သွင်းတွက်ချက်ထား ပါတယ်။ အထူးသဖြင့် အမျိုးသားအလုပ်အကိုင်ရရှိရေးမူဝါဒမှာ ဆင်းရဲနွမ်းပါးမှုလျော့ချရေးနှင့် ကျေးလက်ဒေသဖွံ့ဖြိုးတိုးတက်ရေး မဟာဗျူဟာများရေးဆွဲပြီး ဆောင်ရွက်လျက်ရှိပါတယ်။ ပြောင်းရွှေ့ လုပ်သားများကြောင့် မြို့ပြဖွံ့ဖြိုးတိုးတက်မှုများ ဖြစ်ပေါ်လာသလို တစ်ဖက်ကလည်း စိန်ခေါ်မှုများလည်း ရှိပါတယ်။ အစိုးရတစ်ရပ်အနေနှင့် စဉ်းစားသည့်အခါမှာ Internal Migration အပါအဝင် External Migration ကိုပါ ပေါင်းစပ်၊ သုံးသပ်၊ ဆောင်ရွက်ပြီး မူဝါဒများ ချမှတ် ဆောင်ရွက်ရတာဖြစ်ပါတယ်။ လက်ရှိ မြို့ပြတိုးတက်လာသည့်အပေါ်မှာ ကျွန်တော်တို့ မူဝါဒများချမှတ်ပြီး ဥပဒေ၊ နည်းဥပဒေများနှင့် စီမံခန့်ခွဲ၍ နည်းပညာအသုံးပြုပြီး စီမံခန့်ခွဲတာတွေ လုပ်ဆောင်လျက်ရှိပါတယ်။ အလားတူ ရွှေ့ပြောင်းသွားလာသူများအတွက်လည်း ရွှေ့ပြောင်းသွားလာခြင်းဆိုင်ရာ မူဝါဒများ ချမှတ်ပြီး ဆောင်ရွက်လျက်ရှိပါတယ်။ သင့်လျော်ကောင်းမွန်သည့် အလုပ်အကိုင်မူဝါဒများလည်း ချမှတ်ဆောင်ရွက်လျက်ရှိပါတယ်။ အဲဒီလို ဆောင်ရွက်သည့်အခါမှာလည်း အစိုးရအဖွဲ့ တစ်ခုတည်း နှင့် ဆောင်ရွက်လို့မရပါဘူး။ တိုင်းဒေသကြီးနှင့် ပြည်နယ်အစိုးရများ၊ အရပ်ဖက်အဖွဲ့ အစည်းများ၊ နိုင်ငံတကာအဖွဲ့ အစည်းများ၊ UN အဖွဲ့ အစည်းများ၊ ဖွံ့ဖြိုးရေးမိတ်ဖက်များ အကူအညီနှင့် ဆောင်ရွက်လျက်ရှိပါတယ်။ ဒီလို ဆောင်ရွက်သည့်အခါမှာလည်း မြို့ပြစီမံခန့်ခွဲမှု အစီအစဉ်များကို တိကျစွာ ဆောင်ရွက်လျက်ရှိပါတယ်။ အထူးအားဖြင့် ရန်ကုန်တိုင်းဒေသကြီးနှင့် မန္တလေးတိုင်းဒေသကြီးမြို့ကြီးများကို Green City, Equal City, Smart City, Digital City 3a30 g8c3əbê malscossos m od: ဆောင်ရွက်လျက်ရှိပါတယ်။ ဒီလိုဆောင်ရွက်သည့်အခါမှာလည်း တိုးတက်ပြောင်းလဲလာတဲ့ မြို့ပြ ဒေသမှာ ရောက်ရှိလာသည့် ပြည်သူများအတွက် ရေ၊ မီး၊ မိလ္လာ၊ အမှိုက်၊ လမ်းပန်းဆက်သွယ်ရေး၊ လျှပ်စစ်၊ ပညာရေး၊ ကျန်းမာရေး စသည့် ဘက်ပေါင်းစုံ ခြုံငုံစဉ်းစားပြီး ပြီးပြည့်စုံသည့် မူဝါဒများ ချမှတ်ပြီး ဆင်းရဲနွမ်းပါးမှုလျော့ချရေး မဟာဗျူဟာကို ဆောင်ရွက်လျက်ရှိပါတယ်။ ပြောင်းရွှေ့ လာသည့် လုပ်သားများကိုလည်း အလုပ်ဌာနအလိုက် မှတ်ပုံတင်ခြင်းများ၊ အလုပ်သမား ကတ်ထုတ်ပေးခြင်းများကိုလည်း ဆောင်ရွက်နေပါတယ်။ မကြာမီကာလအတွင်းမှာ မြန်မာနိုင်ငံ တစ်ဝန်းလုံးမှာ နည်းပညာ အသုံးပြု၍ e-ID လုပ်ငန်းစနစ်ကို အကောင်အထည်ဖော်၍ မြန်မာနိုင်ငံ အတွင်းမှာ နေထိုင်သည့်သူများအားလုံးကို နံပါတ်တစ်ခုစီထုတ်ပေးပြီး မှတ်ပုံတင်ခြင်းလုပ်ငန်းကို ဆောင်ရွက်သွားမှာဖြစ်ပါတယ်။ အဲဒီလို ဆောင်ရွက်နိုင်မယ်ဆိုရင် လွှတ်တော်ကိုယ်စားလှယ်ကြီး ဆွေးနွေးသည့် အလုပ်သမားများအတွက် ပြောင်းရွှေ့နေထိုင်ခြင်း၊ လုပ်ခလစာရရှိခြင်း စသည့်အချက်များကို ကျွန်တော်တို့ ပြီးပြည့်စုံအောင် စီမံခန့်ခွဲနိုင်မှာဖြစ်သလို နည်းပညာကို အသုံးပြုရမှာဖြစ်ပါတယ်။ ကျွန်တော်တို့ ဖွံ့ဖြိုးရေးမိတ်ဖက်များနှင့် အရပ်ဖက်အဖွဲ့အစည်းများ၏ အကူအညီကို ရယူဆောင်ရွက် ရမှာဖြစ်သလို ဆောင်ရွက်တဲ့အခါမှာလည်း ကျွန်တော်တို့ ချမှတ်ထားသည့် MSDP ပါ လုပ်ငန်းစဉ် များကို သက်ဆိုင်ရာ ဝန်ကြီးဌာနများက အကောင်အထည်ဖော် ဆောင်ရွက်ရမှာဖြစ်ပါတယ်။ မြို့ပြ ကွက်ကွက်လေးတင်ကြည့်ပြီး အကောင်အထည်ဖော်ဆောင်ရွက်လို့ မရဘဲနှင့် အထက်ကတင်ပြ သလို ကျေးလက်ဒေသဖွံ့ဖြိုးတိုးတက်ရေး မဟာဗျူဟာကိုပါ ချိတ်ဆက်ပြီး ဆောင်ရွက်သွားရမှာ ဖြစ်ပါတယ်။ လေးစားရပါသော အမျိုးသားလွှတ်တော်ဥက္ကဋ္ဌကြီးခင်ဗျား။ နိုင်ငံတကာမှာ လူမှုကာကွယ် စောင့်ရှောက်ရေးလုပ်ငန်းများ (Social Protection)ကို ဆောင်ရွက်သည့်အခါမှာ လူမှုရေးအာမခံ (Social Insurance)နှင့် လူမှုရေးအထောက်အပံ့(Social Assistance) စသည့် နည်းလမ်း(၂)မျိုးဖြင့် လုပ်ဆောင်နေပါတယ်။ အဲဒီလို ဆောင်ရွက်သည့်အခါမှာ မြန်မာနိုင်ငံတွင် လူမှုရေးအထောက်အပံ့ (Social Assistance)og fécondensazkosgondozgi q $:66@12:08 googcod:1 ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနမှ တာဝန်ယူပြီး ဆောင်ရွက်လျက်ရှိ ပါတယ်။ လူမှုရေးအာမခံ (Social Insurance)ကို အစိုးရ၊ အလုပ်ရှင်၊ အလုပ်သမားထည့်ဝင်ငွေကြေး များနှင့် လူမှုဖူလုံရေးစီမံကိန်းများအရ ကျွန်တော်တို့ အလုပ်သမား၊ လူဝင်မှုကြီးကြပ်ရေးနှင့် ပြည်သူ့ အင်အားဝန်ကြီးဌာနက ဆောင်ရွက်လျက်ရှိပါတယ်။ ဒီဆောင်ရွက်ချက်များကိုလည်း နိုင်ငံတကာဖွံ့ဖြိုးရေး မိတ်ဖက်များ၊ နိုင်ငံတကာ အကူအညီများနှင့် ပေါင်းစပ်ပြီး တိုးချဲ့ဆောင်ရွက်သွားဖို့၊ စနစ်တကျ မူဝါဒများချမှတ်ဆောင်ရွက်ပြီး ဖြစ်ပါတယ်ဟု တင်ပြလိုပါတယ်။ ပြည်တွင်းမှ ပြောင်းရွှေ့သွားလိုသူများရဲ့ Social Security  Community Security နှင့် ပတ်သက်ပြီး မြန်မာနိုင်ငံရဲတပ်ဖွဲ့အနေနဲ့ Community Policy စနစ်ကို ထူထောင်နေပါတယ်။ အဲဒီလို ထူထောင်သည့်အခါမှာလည်း ကြိုတင်ကာကွယ်မှု၊ ပညာပေးမှု၊ ထိရောက်စွာဖော်ထုတ်အရေးယူမှုနှင့် တရားဥပဒေစိုးမိုးရေးတို့ကို ကျွန်တော်တို့ တိကျသည့် ရည်မှန်းချက်များ ချမှတ်ပြီး ဆောင်ရွက်သွားမှာဖြစ်ပါတယ်။ အဲဒီလို ဆောင်ရွက်သည့်အခါမှာလည်း ပြည်သူကိုဗဟိုပြု၍ ဆောင်ရွက်သွားမှာဖြစ်ပါတယ်။ လေးစားရပါသော ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ အချုပ် အားဖြင့် တင်ပြချင်တာက ရွှေ့ပြောင်းသွားလာမှုကို စီမံခန့်ခွဲရာမှာ ပြီးပြည့်စုံသည့် အသေးစိတ် အစီအစဉ် မူဘောင်မရှိပါဘူး။ အမှန်ကန်ဆုံး ဒါမှမဟုတ်ရင် စံပြဖြေရှင်းနည်းလည်းမရှိပါဘူး။ မိမိတို့ ဖြစ်ပေါ်ပြောင်းလဲ တိုးတက်မှုများနှင့် မိမိတို့၏စွမ်းရည်၊ အရင်းအနှီး၊ နည်းပညာ၊ စွမ်းဆောင်နိုင်မှု များအပေါ်မူတည်ပြီး ချဉ်းကပ်သည့် နည်းလမ်းများပဲရှိပါတယ်။ အဲဒါကို ကျွန်တော်တို့ ပြည်ထောင်စု အစိုးရအဖွဲ့အနေနှင့် ရွှေ့ပြောင်းသွားလာခြင်း စီမံခန့်ခွဲမှုကို တိုးတက်ကောင်းမွန်ဖို့နှင့် ရွှေ့ပြောင်း အလုပ်သမားများ၏ အခွင့်အရေးများ တိုးတက်ကာကွယ်ပေးနိုင်ဖို့၊ နိုင်ငံတော်ဖွံ့ဖြိုးတိုးတက်ရေး အတွက် ရွှေ့ပြောင်းသွားလာမှုက ပေးအပ်သည့်အကျိုးကျေးဇူးများ မြှင့်တင်ပေးဖို့၊ တစ်နည်းအားဖြင့် ရွှေ့ပြောင်းသွားလာမှုကို နိုင်ငံတော်ရဲ့ ဖွံ့ဖြိုးတိုးတက်ရေးမဟာဗျူဟာများ၏ အစိတ်အပိုင်းအဖြစ် စနစ်တကျ ကြပ်မတ် စီမံဆောင်ရွက်လျက်ရှိပါကြောင်း လေးစားစွာ တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့်အဖွဲ့အစည်းဝင် များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
<title>ချင်းပြည်နယ်၊ မတူပီမြို့နယ်ရှိ လေရှီးပွိုင့်၊ ဘနိုင်တောင်ပြိုင် နှင့် ရေဇ္ဇာပွိုင့်တို့မှ MPT တာဝါတိုင်များ ကို Link အတွက်သာ သီးသန့်မသုံးဘဲ ဖုန်းလိုင်းလွှင့်ပေးသော ကိရိယာ ထပ်မံတပ်ဆင်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၁၀)မှ ဦးလားလ်မင်းထန် မေးမြန်းဖို့ဖြစ်ပါတယ်။</speech>
<speech><mp id="1238">ဦးလားလ်မင်းထန်၊ ချင်းပြည်နယ် မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့် အဖွဲ့ အစည်းဝင်များ၊ အမျိုးသား လွှတ်တော်ကိုယ်စားလှယ်များနှင့် ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာ ကြပါစေကြောင်း ရှေးဦးစွာ နှုတ်ခွန်းဆက်သအပ်ပါတယ်။ ကျွန်တော်က ချင်းပြည်နယ် မဲဆန္ဒနယ် အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးလားလ်မင်းထန် ဖြစ်ပါတယ်။ ဥက္ကဋ္ဌကြီးခင်ဗျား။ ချင်းပြည်နယ်၊ မတူပီခရိုင် မတူပီမြို့နယ်တွင် အကောင်အထည်ဖော် ဆောင်ရွက်နေသော MPT တာဝါတိုင်များဖြစ်သည့် လေရှီးပွိုင့်၊ ဘနိုင်တောင်ပွိုင့်၊ ရေဇ္ဇာပွိုင့်တို့မှ MPT တာဝါတိုင်များကို Link အတွက် သီးသန့်မသုံးဘဲ MPT တယ်လီဖုန်းလိုင်း လွှင့်ပေးသောကိရိယာ ထပ်မံတပ်ဆင်ပေးရန် အစီအစဉ် ရှိ/မရှိ နှင့်ပတ်သက်သည့်မေးခွန်းကို မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ချင်းပြည်နယ်၊ မတူပီခရိုင် မတူပီမြို့နယ်တွင် ဖုန်းလိုင်းဆက်သွယ်မှု ကောင်းမွန်စေရေးအတွက် အိန္ဒိယချေးငွေဖြင့် အကောင်အထည်ဖော်ဆောင်ရွက်နေသော MPT တာဝါတိုင် လေရှီးပွိုင့်၊ မတူပီပွိုင့်၊ ဘနိုင်တောင်ပွိုင့်၊ ရေပွိုင့်ဟူ၍ ပွိုင့်လေးခုတည်ဆောက်ခဲ့ ပါတယ်။ ၎င်း MPT တာဝါတိုင်များသည် ဆောက်လုပ်ပြီးစီးခဲ့တာ ယခုဆိုလို့ရှိရင် (၂)နှစ်ကျော် ကြာမြင့်နေပြီဖြစ်ပါတယ်။ ထို MPT တာဝါတိုင်များအနက် မတူပီပွိုင့်တစ်ခုတည်းကိုသာ ဖုန်းလိုင်း လွှင့်ပြီး ကျန်ရှိသော ပွိုင့်သုံးခုဖြစ်သည့် လေရှီးပွိုင့်၊ တနိုင်တောင်ပွိုင့်၊ ရေဇ္ဇာပွိုင့်တို့မှာ MPT ဖုန်းလိုင်းများ မလွှင့်ဘဲ Link အတွက် သီးသန့်အသုံးပြုခြင်းကြောင့် ပတ်ဝန်းကျင်ကျေးရွာများမှာ MPT ဖုန်းလိုင်းမမိခြင်းဖြစ်နေပါကြောင်း၊ မတူပီမြို့နယ် ဆက်သွယ်ရေးရုံး တာဝန်ရှိသူများထံမှ တစ်ဆင့် သိရှိရပါတယ်။ ဆက်သွယ်ရေးဆိုင်ရာ ကျွမ်းကျင်သူများ၏ ပြောကြားချက်အရ မတူပီ မြို့နယ်တွင် စိုက်ထူခဲ့သော MPT တာဝါတိုင်များပေါ်တွင် ဖုန်းလိုင်းလွှင့်ပေးသော ကိရိယာတစ်ခုကို ထပ်မံတပ်ဆင်ပေးပါက အနီးပတ်ဝန်းကျင်ကျေးရွာများသို့ လွယ်ကူစွာ ဖုန်းလိုင်းရရှိနိုင်တော့မယ်ဟု သိရှိရပါတယ်။ ၎င်းကိရိယာ၏ ဈေးနှုန်းတန်ဖိုးဟာလည်းမများပါဘူး။ တပ်ဆင်ခကုန်ကျစရိတ် လည်း သက်သာသည်ဟု ဆက်သွယ်ရေးဆိုင်ရာ ကျွမ်းကျင်သူများ၏ ပြောကြားချက်အရ သိရှိရ ပါတယ်။ အထက်ပါ ပွိုင့်သုံးခုကို MPT ဖုန်းလိုင်းဖွင့်ပေးမည်ဆိုပါက ပတ်ဝန်းကျင်ကျေးရွာ (၃၃)ရွာမှ ဒေသခံပြည်သူလူထု(၁၂၀၀၀)ကျော် ဖုန်းလိုင်းရရှိမည်ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်ကို Power Point ဖြင့် တင်ပြခွင့်ပြုရန် တောင်းခံအပ်ပါ တယ်ခင်ဗျား။ ဒီဘယ်ဖက်ခြမ်းက ပုံမှာ Google Map မှ ယူထားသည့်ပုံဖြစ်ပါတယ်။ အဖြူရောင်က MPT တာဝါတိုင်များ စိုက်ထူထားတဲ့နေရာဖြစ်ပါတယ်။ မင်းတပ် - ရိဒ် ကွန်ယက်ဆက်ကြောင်း ဖြစ်ပါတယ်။ အပြာရောင်မှာ ကျွန်တော် ခုနကတင်ပြသည့် ရေပွိုင့်၊ ဘနိုင်တောင်ပွိုင့်၊ လေရှီးပွိုင့် တို့ဖြစ်ပါတယ်။ ညာဖက်ခြမ်းပုံက ရေဇွာမြို့မှ အရှေ့ဘက်(၅)မိုင်အကွာတွင်ရှိသည့် ရေဇာပွိုင့် (၆၅၁၈)ပွိုင့်နံပါတ် ဖြစ်ပါတယ်။ ဒီဟာကိုလည်း ဖုန်းလိုင်းမလွှင့်ပါဘူး။ ပတ်ဝန်းကျင်ကျေးရွာ များတွင် ဖုန်းလိုင်းမရပါဘူး။ မတူပီမြို့နယ်နှင့် ရေဇွာမြို့ရှိ ဘနိုင်တောင်ပွိုင့် (၆၂၀၂)ပွိုင့် နံပါတ်ဖြစ်ပြီး အဝေးပြေးကားလမ်းမှ ရိုက်ထားသည့်ပုံဖြစ်ပါတယ်။ ညဆိုရင် တာဝါတိုင်ထဲမှာ မီးတွေ မှိတ်တုတ်မှိတ်တုတ် လင်းနေပြီး ပတ်ဝန်းကျင်ကျေးရွာများမှ ဖုန်းလိုင်းရရှိပြီလားဆိုပြီး ခဏခဏ စမ်းနေတဲ့အခါ ယခု (၂)နှစ်ကျော်ကြာကာလအထိ ဖုန်းလိုင်းမရရှိသေးတာကို တွေ့ရပါတယ်။ ဤပုံမှာ မင်းတပ်မြို့နယ်နှင့် မတူပီမြို့နယ်စပ်ရှိ လေရှီးပွိုင့် (၇၉၂၅)ပွိုင့်နံပါတ်ဖြစ်ပါတယ်။ ဒီဟာကိုလည်း Link အတွက်သာ သီးသန့်သုံးပြီးမှ MPT လိုင်းများမလွှင့်တာကို တွေ့ရှိရပါတယ်။ ဒါကြောင့်မို့လို့ ချင်းပြည်နယ်၊ မတူပီမြို့နယ်ရှိ အကောင်အထည်ဖော်ဆောင်ရွက်လျက်ရှိသော MPT တာဝါတိုင်များဖြစ်သည့် လေရှီးပွိုင့်၊ ဘနိုင်တောင်ပွိုင့်၊ ရေဇ္ဇာပွိုင့်များမှ MPT တာဝါတိုင်များကို Link အတွက် သီးသန့်မသုံးဘဲ MPT ဖုန်းလိုင်းများ လွှင့်သောကိရိယာများ ထပ်မံတပ်ဆင်ပေးရန် အစီအစဉ် ရှိ/မရှိ သိရှိလိုပါသဖြင့် ဥက္ကဋ္ဌကြီးမှတစ်ဆင့် သက်ဆိုင်ရာဝန်ကြီးဌာနသို့ လေးစားစွာ မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ဒုတိယ ဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id="31">ဦးသာဦး(ဒုတိယဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီးများ၊ ပြည်ထောင်စု အဆင့်အဖွဲ့အစည်းဝင်များအားလုံး မင်္ဂလာအပေါင်းနဲ့ပြည့်စုံကြပါစေကြောင်း ဆုမွန်ကောင်းတောင်း အပ်ပါတယ်ခင်ဗျား။ ချင်းပြည်နယ်၊ မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးလားလ်မင်းထန် ၏ ချင်းပြည်နယ်၊ မတူပီမြို့နယ်တွင် ၂၀၁၃ - ၂၀၁၄ ဘဏ္ဍာရေးနှစ်မှ အကောင်အထည်ဖော်ဆောင်ရွက်သော MPT တာဝါတိုင်များဖြစ်သည့် လေရှီးပွိုင့် (၇၉၂၅)၊ ဘနိုင် တောင်ပွိုင့် (၆၂၀၂)နှင့် ရောပွိုင့် (၆၅၁၈)တို့မှ MPT တာဝါတိုင်များကို Link အတွက်သာ သီးသန့် မသုံးဘဲ MPT ဖုန်းလိုင်းပါလွှင့်ပေးနိုင်ရေးအတွက် ဖုန်းလိုင်းလွှင့်ပေးသောကိရိယာ ထပ်မံတပ်ဆင် ပေးရန် အစီအစဉ် ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်းအပေါ် ပို့ဆောင်ရေးနှင့် ဆက်သွယ်ရေး ဝန်ကြီးဌာန၊ ဒုတိယဝန်ကြီး ကျွန်တော် ဦးသာဦး က ဖြေကြားမှာဖြစ်ပါတယ်။ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ မြန်မာ့ဆက်သွယ်ရေးလုပ်ငန်းအနေဖြင့် ချင်းပြည်နယ်၊ မတူပီမြို့နယ်အတွင်းရှိ မင်းတပ်-မတူပီလမ်းမကြီးဘေး လေရှီးပွိုင့်အနီး ရေဇ္ဇာ - မတူပီ လမ်းမကြီးဘေး၊ ရွာဟောင်းကျေးရွာအနီး ရေဇွာမြို့အမှတ်(၁၁၇)စန်ဘောင်ရပ်ကွက်၊ အမှတ် (၃၃၃)၊ ဗိုလ်ချုပ်လမ်း၊ မတူပီမြို့၊ အိုက်ကားကျေးရွာနှင့် ဖနိုင်ကျေးရွာများတွင် GSM စခန်းတစ်ခုစီ ဖြင့် စုစုပေါင်း GSM စခန်း(၇)ခုကို ဖွင့်လှစ်ထားရှိပြီး Mobile ဆက်သွယ်ရေးဝန်ဆောင်မှုလုပ်ငန်း များ ဆောင်ရွက်ပေးလျက် ရှိပါတယ်။ ထို့အတူ တယ်လီနောမြန်မာလီမိတက်(Telenor Myanmar)အနေဖြင့် ချင်းပြည်နယ်၊ မတူပီမြို့နယ်အတွင်းရှိ စန်ဘောင်ရပ်ကွက်၊ လောင်ဗန်းရပ်ကွက်၊ ဖနိုင်ကျေးရွာ ရောမြို့နယ်ခွဲ အတွင်းရှိ ခွာထွားကျေးရွာ၊ ရွာဗား( ရွာဟောင်း)ကျေးရွာ၊ ဒါရ်လိန်းကျေးရွာ၊ တိန်ဆီးကျေးရွာ၊ စာလ်ထောင်ကျေးရွာ၊ လုံငိုးကျေးရွာ၊ လမန်းကျေးရွာနှင့် အမှတ်(၁)ရပ်ကွက် လိုင်လင်းပီမြို့တို့တွင် GSM စခန်း(၁)ခုစီဖြင့် စုစုပေါင်းစခန်း (၁၂)ခုကိုဖွင့်လှစ်ပြီး Mobile ဆက်သွယ်ရေးဝန်ဆောင်မှု လုပ်ငန်းများ ဆောင်ရွက်ပေးလျက်ရှိပါတယ်။ အော်ရီဒူးမြန်မာလီမိတက် (Ooredoo Myanmar) အနေဖြင့် မတူပီမြို့နယ်အတွင်းရှိ စန်ဘောင်ရပ်ကွက်တွင် GSM စခန်း (၁)ခုကိုလည်းကောင်း၊ အလားတူ Telecom International Myanmar (Mytel)ကလည်း မတူပီမြို့နယ်အတွင်းရှိ စန်ဘောင် ရပ်ကွက်တွင် GSM စခန်း(၁)ခုနှင့် ရေဇွာမြို့၊ ဗုဒ္ဓဘာသာ ဘုရားကျောင်းဝန်းအတွင်းမှာ GSM စခန်း (၁)ခု စုစုပေါင်းGSM စခန်း(၂)ခု ဖွင့်လှစ်ထားရှိပြီး Mobile ဆက်သွယ်ရေး ဝန်ဆောင်မှုလုပ်ငန်း များကို ဆောင်ရွက်ပေးလျက်ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ Power Point ဖြင့် တင်ပြခွင့်ပြုပါခင်ဗျား။ တင်ပြပါပုံမှာ ချင်းပြည်နယ်၊ မတူပီမြို့နယ်အတွင်း MPT , Telenor , Ooredoo နှင့် Mytel တို့က ဆက်သွယ်ရေးဝန်ဆောင်မှုလုပ်ငန်းများ ဆောင်ရွက်ပေးလျက်ရှိသည့် GSM စခန်းစုစုပေါင်း(၂၂)ခု တို့၏ Google အခြေပြမြေပုံကြမ်းဖြစ်ပါတယ်။ ဖော်ပြပါပုံမှာ တြိဂံလေးတွေနှင့် ဖော်ပြထားတာက ကိုယ်စားလှယ်ကြီး မေးမြန်းထားသည့် လေရှီးပွိုင့်၊ ဘနိုင်တောင်ပွိုင့်နှင့် ရောပွိုင့်တို့၏ တည်နေရာ များ ဖော်ပြထားတာဖြစ်ပါတယ်။ လိုင်စင်ရ ပြည်တွင်း/ပြည်ပ ဆက်သွယ်ရေးအော်ပရေတာများ အနေဖြင့် မြန်မာနိုင်ငံတစ်ဝန်းလုံးရှိ မြို့ပြနှင့်ကျေးလက်ဒေသများပါမကျန် ဆက်သွယ်ရေးကဏ္ဍ ပိုမို ဖွံ့ဖြိုးတိုးတက် ကောင်းမွန်စေရန်အတွက်၊ Mobile Wave ဆက်သွယ်ရေးစခန်းများကို တိုးချဲ့ တည်ဆောက်ပေးလျက်ရှိသော်လည်း Mobile Wave စခန်းများ တည်ဆောက်ရာမှာ မြေနေရာရရှိ နိုင်မှုအခြေအနေ၊ အဝေးဆက်သွယ်ရေးဆက်ကြောင်း၊ ဆက်ကြောင်းဆိုတာ (မိုက္ကရိုဝေ့ဗ်/ဖိုင်ဘာ ဂြိုလ်တု)များ စသဖြင့် တည်ဆောက်ချိတ်ဆက် တပ်ဆင်နိုင်မှုအခြေအနေ၊ မြေပြင်အခြေအနေ၊ ရာသီဥတုအခြေအနေ၊ နယ်မြေဒေသ တည်ငြိမ်အေးချမ်းမှုအခြေအနေ၊ လျှပ်စစ်ဓာတ်အားရရှိနိုင်မှု အခြေအနေ၊ လူဦးရေသိပ်သည်းမှု၊ ရင်းနှီးမြှုပ်နှံမှုကုန်ကျစရိတ်နှင့် ပြန်လည်ရရှိနိုင်မည့် ဝင်ငွေ အခြေအနေ စသည်တို့အပေါ်တွင်မူတည်ပြီး ဆောင်ရွက်ကြခြင်းဖြစ်ပါတယ်။ လွှတ်တော်ကိုယ်စားလှယ်ကြီး မေးမြန်းသော မတူပီမြို့နယ်အတွင်း လေရှီးပွိုင့်(၇၉၂၅)၊ ဘနိုင်တောင်ပွိုင့်(၆၂၀၂)နှင့် ရေဇာပွိုင့်(၆၅၁၈)တို့မှ MPT တာဝါတိုင်များကို Link အတွက်သာ သီးသန့်မသုံးဘဲ MPT ဖုန်းလိုင်းပါ လွှင့်ပေးနိုင်ရေးအတွက် ဖုန်းလိုင်းလွှင့်ပေးသောကိရိယာ ထပ်မံ တပ်ဆင်ပေးရန် အစီအစဉ် ရှိ/မရှိ မေးမြန်းချက်နှင့်စပ်လျဉ်း၍ မြန်မာ့ဆက်သွယ်ရေးလုပ်ငန်း (MPT) အနေဖြင့် မေးမြန်းချက်ပါ လေရှီးပွိုင့် (၇၉၂၅)အနီးမှာ GSM စခန်း(၁)ခုကို တည်ဆောက်ထားရှိ ဝန်ဆောင်မှုပေးလျက်ရှိပါတယ်။ လက်ရှိ Micro Link အတွက်သာ သီးသန့်အသုံးပြုနေသည့် ဘနိုင် တောင်ပွိုင့်နှင့် ရေဇ္ဇာပွိုင့်တို့ရှိ Microwave စခန်းများ၏ တာဝါတိုင်များ၌ စက်ပစ္စည်းများ ထပ်မံ တပ်ဆင်၍ GSM Mobile စခန်းများ တည်ဆောက်ဖွင့်လှစ်ပေးရန်မှာ ရင်းနှီးမြှုပ်နှံမှုကြီးမားခြင်း၊ သုံးစွဲမည့်လူဦးရေနှင့် ပြန်လည်ရရှိနိုင်မည့် ဝင်ငွေနည်းပါးခြင်း (Return on Investment)တို့ ကြောင့် အဆိုပါ Microwave စခန်းများ၏ တာဝါတိုင်များ၌ GSM စက်ပစ္စည်းများ ထပ်မံတပ်ဆင်ပြီး GSM စခန်းများ ဖွင့်လှစ်ပေးနိုင်ရန် လောလောဆယ် အစီအစဉ်မရှိသေးကြောင်း သိရှိရပါတယ်။ သို့သော်လည်း ကျွန်တော်တို့ ပို့ဆောင်ရေးနှင့် ဆက်သွယ်ရေးဝန်ကြီးဌာနအနေဖြင့် မြန်မာနိုင်ငံအတွင်း အခြေခံဆက်သွယ်ရေး ဖွံ့ဖြိုးတိုးတက်မှုနိမ့်ကျနေသည့် နယ်မြေဒေသများ (Underserved/ Unserved area)) 3əc@saonda zu869:3əcədvodsazeyp: 03:21.038caovos နိုင်ရန်နှင့် ဆက်သွယ်ရေးဝန်ဆောင်မှုလုပ်ငန်းများ ပိုမိုကျယ်ပြန့်ကောင်းမွန်စေနိုင်မည့် အစီအစဉ် များ ချမှတ်ဆောင်ရွက်နိုင်ရန်အတွက် ဆက်သွယ်ရေးအော်ပရေတာများမှ အချိုးကျထည့်ဝင်သည့် အခြေခံဆက်သွယ်ရေး လိုအပ်ချက် ဖြည့်ဆည်းခြင်းဆိုင်ရာ ရန်ပုံငွေ Universal Service Fund (USF)၏ သတ်မှတ်စည်းမျဉ်းစည်းကမ်းများအရ ဘဏ္ဍာရေးနှစ်အလိုက် ဦးစားပေးအစီအစဉ်ဖြင့် ညှိနှိုင်းဆောင်ရွက်သွားမည်ဖြစ်ကြောင်း ရှင်းလင်းဖြေကြားအပ်ပါတယ်ခင်ဗျား။ ကျေးဇူးတင် ပါတယ်။</speech>
<speech type="speaker">ဆက်လက်ပြီး လွှတ်တော်ကိုယ်စားလှယ်သုံးဦး မေးမြန်းသည့်မေးခွန်းများ သည် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီးတစ်ဦးတည်းက ဖြေကြား မည့်မေးခွန်းများဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်းမေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ဖြစ်ပါတယ်။</speech>
<title>တနင်္သာရီတိုင်းဒေသကြီး၊ မြိတ်ခရိုင်၊ ကျွန်းစုမြို့နယ်အတွင်းရှိ တောင်တွင်းကြီး - မရမ်းချောင်း - ကတန် - ပသုတ်ကျွန်း ကျေးရွာများအား ကျေးရွာချင်းဆက် ရေသွယ်တန်းခြင်းလုပ်ငန်း ဆောင်ရွက် ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ တနင်္င်္သာရီတိုင်းဒေသကြီး မဲဆန္ဒနယ်အမှတ်(၈)မှ ဦးဥက္ကာမင်း မေးမြန်းဖို့ဖြစ်ပါတယ်။</speech>
<speech><mp id="1260">ဦးဥက္ကာမင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံးကို မင်္ဂလာပါဟု ဦးစွာပထမ နှုတ်ခွန်းဆက်သလိုပါတယ်။ ဒီနေ့ ကျွန်တော်မေးမြန်းသွားမယ့်မေးခွန်းက ကျွန်းစုမြို့နယ်အတွင်း မှာရှိသည့် ကျေးရွာတွေအပေါ်မှာ ရေရရှိရေးနှင့်ပတ်သက်ပြီး မေးမြန်းသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်တို့ ကျွန်းစုမြို့နယ်ဆိုတာ ကျွန်းတွေ ပေါ်မှာရွာတွေတည်ပြီး ပင်လယ်ပြင်အတွင်း တည်ရှိတာဖြစ်သည့်အတွက် သွားရေးလာရေးခက်ခဲပြီး၊ ကုန်စည်စီးဆင်းမှု နှောင့်နှေးကြန့်ကြာတယ်ဆိုတာ အားလုံးအသိဖြစ်ပါတယ်။ ဒီနေရာမှာ တချို့ ကျေးရွာတွေက ကျွန်းပေါ်မှာ တည်ထားတာဆိုပေမယ့်၊ တချို့ကျေးရွာတွေက မြေအောက်ရေ တူးဖော်ပြီး ရေရရှိတာဖြစ်သလို၊ တချို့ကျေးရွာတွေက မြေအောက်ရေတူးဖော်လို့ မရရှိနိုင်ဘဲ အနီးအနား စိမ့်စမ်းရေကနေပြီး ရေသွယ်တန်းရသည့် ဓလေ့လည်းရှိပါတယ်။ ဒီနေ့ကျွန်တော်မေးမယ့် ကျေးရွာတစ်ခုက ပသုတ်ကျွန်းကျေးရွာဖြစ်ပါတယ်။ ပသုတ်ကျွန်း ကျေးရွာဟာဆိုရင် မြေအောက်ရေ လုံးဝမရရှိနိုင်သည့် အခြေအနေဖြစ်ပါတယ်။ ဘာဖြစ်လို့လဲ ဆိုတော့ ၂၀၁၈ ခုနှစ်မှာ ကျေးလက်ဒေသဖွံ့ဖြိုးတိုးတက်ရေးဦးစီးဌာနမှ မြေအောက်ရေတိုင်းတာရေး အဖွဲ့လာရောက်ပြီး ကျွန်တော်တို့ ကျွန်းစုမြို့နယ်ကို တိုင်းတာသည့်တချို့ရွာတွေက မြေအောက်ရေရရှိနိုင်မှု (၅၀)ရာခိုင်နှုန်း၊ တချို့တွေက မြေအောက်ရေရရှိနိုင်မှု (၇၀)ရာခိုင်နှုန်း၊ တချို့ရွာတွေက Zero ပေါ့နော်။ ယခုလို သတ်မှတ်သည့်အထဲမှာ ကျွန်တော်မေးမယ့် ပသုတ်ကျွန်း ကျေးရွာက မြေအောက်ရေရရှိမှု Zero ဆိုသည့် အနေအထားတစ်ခုကို တိုင်းတာစစ်ဆေးပြီးသား ဖြစ်ပါတယ်။ သို့ဖြစ်ပါ၍ အနီးအနားမှာ စိမ့်စမ်းရေဆိုသည့်နေရာကလည်း မရှိသလောက်ဖြစ်ပါတယ်။ ဒီနေရာကို ကျွန်တော်တို့ သက်ဆိုင်ရာ၊ ဌာနဆိုင်ရာတွေရယ်၊ လွှတ်တော်ကိုယ်စားလှယ်တွေ၊ အုပ်ချုပ်ရေးမှူးတွေရယ် ကွင်းဆင်းပြီး ရာသီမရွေး ရေရရှိနိုင်မည့် နေရာတစ်ခုကို တွေ့ရှိခဲ့ပါတယ်။ ဒီလိုတွေ့ရှိခဲ့သော်လည်း တိုင်းဒေသကြီးဘတ်ဂျက်နှင့် ဆောင်ရွက်ရာမှာ အခက်အခဲရှိနေပါသော ကြောင့် ဒီမေးခွန်းကို ကျွန်တော် မေးမြန်းရခြင်းဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ပသုတ်ကျွန်းကျေးရွာကို ရေသွယ်တန်းမယ်ဆိုရင် တောင်တွင်းကြီးကျေးရွာကနေ သွယ်တန်းရမှာဖြစ်ပါတယ်။ တောင်တွင်းကြီးက ဖြတ်လာပြီး မရမ်းချောင်းရယ်၊ ကတန်ရယ် ပြီးမှ ပသုတ်ကျွန်းကို ရေရောက်ရှိမှာဖြစ်ပါတယ်။ အဲဒီရွာတွေနှင့် ပသုတ်ကျွန်းကျေးရွာ၏ အဓိကလိုအပ်ချက်က ရေရရှိရေးဖြစ်ပါတယ်။ ကျွန်တော်တို့ လွှတ်တော် ကိုယ်စားလှယ်တွေ နယ်မြေကွင်းဆင်းတိုင်း အဲဒီရွာကိုရောက်သည့်ရွာသားများ ပြောနေကျ စကားတစ်ခွန်း ရှိပါတယ်။ ဘယ်ဧည့်သည်ပဲလာလာ ကျွန်တော်တို့က ဒီရွာကိုလာရင် ထမင်းပဲ ကျွေးလိုက်ချင်ပါတယ်။ ရေတော့ မတိုက်ချင်ပါဘူး။ ဘာဖြစ်လို့လဲဆိုရင် သူတို့မှာ သောက်သုံးရေ၊ ချိုးရေတွေတောင်မှ စက်လှေနှင့် တကူးတက သွားခပ်နေရတာဖြစ်သည့်အတွက် ဒီနေရာလေးက တကယ်ကို ရေရရှိရေးအတွက် ဆောင်ရွက်ပေးသင့်သည့် နေရာတစ်ခုဖြစ်တယ်လို့ ဆိုလိုချင်ပါတယ်။ ဒါကြောင့်မို့လို့ သက်ဆိုင်ရာဝန်ကြီးဌာနနှင့် လက်ရှိအစိုးရက ပြည်သူများ၏ အခြေခံ လိုအပ်ချက်တွေကို ဖြည့်ဆည်းပေးတာဖြစ်သည့်အတွက် ဒီအခက်အခဲလေးကို နားလည်ပြီး ဆောင်ရွက်ပေးမည်လို့လည်း မျှော်လင့်ပါတယ်။ ဒါကြောင့်မို့လို့ ကျွန်တော် မေးချင်သည့်မေးခွန်းက မြိတ်ခရိုင်၊ ကျွန်းစုမြို့နယ်အတွင်းမှာရှိသည့် တောင်တွင်းကြီး-မရမ်းချောင်း-ကတန်-ပသုတ်ကျွန်း ကျေးရွာများအား ကျေးရွာချင်းဆက် ရေသွယ်တန်းခြင်းလုပ်ငန်း ဆောင်ရွက်ပေးရန် အစီအစဉ် ရှိ/မရှိနှင့် ပတ်သက်ပြီး မေးမြန်းအပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<title>မွန်ပြည်နယ်၊ ကျိုက်ထိုမြို့နယ်၊ သိမ်ဇရပ်မြို့မှ ဝန်ထမ်းအိမ်ရာပေါင်း(၉၉၄)အိမ်၊ အခြေစိုက် တပ်ရင်း(၂)ရင်းနှင့် အထက်တန်းကျောင်း(၂)ကျောင်းသို့ ရေပေးဝေနေသော ရေကန်အနီးတွင် ကျူးကျော်လုပ်ကိုင်နေသည့် စိုက်ပျိုးရေးခြံများနှင့် ပတ်သက်၍ မည်သို့အရေးယူဆောင်ရွက်မည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၁၁)မှ ဦးလှမြင့်(ခ)ဦးလှမြင့်သန်း မေးမြန်းဖို့ဖြစ်ပါတယ်။</speech>
<speech><mp id="1307">ဦးလှမြင့်(ခ)ဦးလှမြင့်သန်း၊ မွန်ပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကြီးတစ်ရပ်လုံးကို မင်္ဂလာပါလို့ နှုတ်ခွန်း ဆက်သဂါရဝပြုပါတယ်။ ကျွန်တော်က မွန်ပြည်နယ် မဲဆန္ဒနယ်အမှတ်(၁၁)မှ အမျိုးသား လွှတ်တော်ကိုယ်စားလှယ် ဦးလှမြင့်(ခ)ဦးလှမြင့်သန်း ဖြစ်ပါတယ်။ ကျွန်တော်မေးမြန်းလိုသည့်မေးခွန်းက မွန်ပြည်နယ်၊ ကျိုက်ထိုမြို့နယ်၊ သိမ်ဇရပ်မြို့မှ ဝန်ထမ်းအိမ်ရာပေါင်း (၉၉၄)အိမ်၊ အခြေစိုက်တပ်ရင်း (၂)ရင်းနှင့် အထက်တန်းကျောင်း(၂)ကျောင်းသို့ ရေပေးဝေနေသော ရေကန်အနီး တွင် ကျူးကျော်စိုက်ပျိုးလုပ်ကိုင်နေသည့် စိုက်ပျိုးရေးခြံများနှင့် ပတ်သက်၍ မည်ကဲ့သို့အရေးယူ ဆောင်ရွက်မည်ကို သိရှိလိုတဲ့မေးခွန်းဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယခင်သိမ်ဇရပ်မြို့မှ စစ်တောင်းစက္ကူစက်ကြီး လည်ပတ်စဉ်က အဆိုပါ ဧက(၂၀)ရှိသည့် ရေကန်ကို စစ်တောင်းစက္ကူစက်မှ ထိန်းသိမ်းပြီး ဝန်ထမ်း အိမ်ရာပေါင်း (၉၉၄)အိမ်နှင့် ဝန်ထမ်းမိသားစုများ၊ အထက်တန်းကျောင်း(၂)ကျောင်း၊ သိမ်ဇရပ် မြို့တွင် အခြေစိုက်သည့် တပ်ရင်း(၂)ခုမှ သုံးရေကို အဆိုပါရေကန်မှ ရေများပေးဝေခဲ့ပါတယ်။ ရွှေသံလွင်ကုမ္ပဏီမှ ဝယ်ယူခဲ့သော်လည်း Industrial complex အဖြစ် ဆောင်ရွက်နိုင်မှုမရှိဘဲ စက်ရုံမှ ပစ္စည်းအချို့ကိုရောင်းချပြီးနောက် မွန်ပြည်နယ်အစိုးရသို့ အပြီးအပိုင် ပြန်လည်လွှဲပြောင်း ပေးအပ်ခဲ့ရာတွင် စစ်တောင်းစက္ကူစက်ရုံဟောင်းပိုင် မြေဧရိယာ (၁၃၀)ဧကအပါအဝင် စက်ရုံပိုင် မြေပေါင်း ဧရိယာ(၉၂၆)ဧက ပြန်လည်ရရှိသည့်အထဲမှာ အဲဒီရေကန်နှင့် ပတ်ဝန်းကျင်ရှိမြေများ ပါဝင်ခဲ့လို့ အဲဒီမြေတွေဟာ အစိုးရစီမံခန့်ခွဲပိုင်ခွင့်ရှိသော မြေများဖြစ်ကြောင်း သိရှိရပါတယ်။ အဆိုပါ ရေကန်မှ ရေများကို မူလစက်ရုံကြီးရှိစဉ်ကကဲ့သို့ပင် ယခုလည်း ဝန်ထမ်း ရပ်ကွက် (၄)ခုမှာရှိသည့် ဝန်ထမ်းအိမ်ရာပေါင်း (၉၉၄)လုံးနေ မိသားစုများ၊ သိမ်ဇရပ်အခြေစိုက် စစ်တပ်(၂)တပ်မှ စစ်သည်များနှင့် အထက်တန်းကျောင်း(၂)ကျောင်းသို့ ရေများပေးဝေလျက်ရှိပါ တယ်။ စစ်တောင်းစက္ကူစက်ရုံကြီး လည်ပတ်စဉ်က မည်သူမှကျူးကျော်မှုမပြုသော်လည်း ယခု ရေကန်ကြီး၏ ပတ်ဝန်းကျင်၌ မည်သည့်အာဏာပိုင်ထံသို့မျှ လျှောက်ထားခြင်းလည်း မပြု၊ မည်သည့် တာဝန်ရှိဆိုင်ရာ အဖွဲ့အစည်းကမှလည်း ခွင့်ပြုချက်ပေးထားခြင်းမပြုသည့် ရေကန်ကြီး ပတ်ဝန်းကျင်ရှိ မြေလွတ်မြေလပ်များအတွင်း ဥပဒေကိုဖောက်ဖျက်၍ ကျူးကျော်စိုက်ပျိုးလုပ်ကိုင်လျက်ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်ကို Power Point ဖြင့် တင်ပြခွင့်ပြု ပါရန် ပန်ကြားအပ်ပါတယ်။ ယခုမြင်ရတာက ဧက(၂၀)ကျော်ကျယ်ဝန်းသည့် သိမ်ဇရပ်မြို့မှ လူဦးရေ (၁၀၀၀၀)ကျော် သောက်သုံးရေအဖြစ် သုံးနေတဲ့ရေကန်ကြီးဖြစ်ပါတယ်။ ဝန်ထမ်းရပ်ကွက် (၄)ခုရှိ ဝန်ထမ်းအိမ်ရာ (၉၉၄)လုံးနှင့် အထက်တန်းကျောင်း (၂)ကျောင်းကို ရေပို့နေသည့် ရေကန်နှင့် တွဲဆောက်ထားသည့် ရေသန့်စက်ရုံဖြစ်ပါတယ်။ အဆိုပါ ရေသန့်စက်ရုံအတွင်းက ရေသန့်နှင့် ဆက်စပ်သည့် ကိရိယာများဖြစ်ပါတယ်။ ခမရ(၂၀၇)နှင့် အမတ(၃၁၀) တပ်ရင်းမိသားစုများအတွက် ရေတင်ပေးနေတဲ့ ရေပန့်ရုံဖြစ်ပါတယ်။ ပုံပါ ကျူးကျော်စိုက်ပျိုးထားသည့် ခြံများဖြစ်ပါတယ်။ ပြဿနာက အဲဒီရေကန်အနီးကပ်လျက် ကျူးကျော်စိုက်ပျိုးနေသူများက မြက်သတ်ဆေး၊ ပေါင်းသတ် ဆေးများသုံးစွဲမှုကြောင့် ပြီးခဲ့တဲ့မိုးရာသီကာလမှာ အဆိုပါ စိုက်ပျိုးရေးခြံများမှရေများ ရေကန်ထဲကို စီးဝင်တာကြောင့်မို့လို့ ဒေသခံပြည်သူများက စိုးရိမ်သောက ရောက်ခဲ့ကြပါတယ်။ အများပြည်သူ သုံးစွဲသည့် ရေဝေရေလွဲဧရိယာနှင့် ကပ်လျက်ရှိသည့်မြေများကို မကျူးကျော်ကြစေဖို့ ပုဒ်မ(၁၄၄) ထုတ်ပြန်ပြီး ရေမညစ်ညမ်းစေရေး တားမြစ်လျက်ရှိကြောင်းလည်း သိရှိရပါတယ်။ ပဲခူးမြို့ကြီးကို ရေပေးဝေနေသည့် ကန်တော်ကြီးနှင့် ကပ်လျက်ရှိသော တရားဝင်ခွင့်ပြုချက်ရယူပြီး စိုက်ပျိုး အောင်မြင်ဖြစ်ထွန်းနေသော စိုက်ခင်းမြေများကိုပင်လျှင် ခွင့်ပြုချက် ပြန်လည်ရုပ်သိမ်းပယ်ဖျက်ခဲ့ပါ သဖြင့် ယခု သိမ်ဇရပ်မြို့ရှိ အများပြည်သူသို့ ရေပေးဝေနေသည့် ရေကန်ကြီးပတ်ဝန်းကျင် ကျူးကျော်လုပ်ကိုင်နေသည့် စိုက်ပျိုးရေးခြံများအား မည်ကဲ့သို့ အရေးယူဆောင်ရွက်ပေးမည်ကို သိရှိ လိုပါသဖြင့် ဥက္ကဋ္ဌကြီးမှတစ်ဆင့် အများပြည်သူအကျိုးအတွက် လေးစားစွာဖြင့် မေးမြန်းအပ် ပါတယ်။ အားလုံးကို ကျေးဇူးတင်ပါတယ်။</speech>
<title>ကရင်ပြည်နယ်၊ မြဝတီမြို့နယ်၊ မြဝတီမြို့ ကွင်းအမှတ် - OSS.၅၃.A မြဝတီအပြင်ကွင်း ဧရိယာ (၃၅.၅၇)ဧကရှိ ဦးစံသွင်အမည်ဖြင့် လုပ်ကိုင်ခွင့်ပြုထားသောမြေကို တိုင်းတာပေးပါရန် ကရင် ပြည်နယ်အစိုးရအဖွဲ့သို့ တင်ပြခဲ့သော်လည်း ဆောင်ရွက်ပေးမှုမရှိသည့်အပြင် ကရင်ပြည်နယ် အစိုးရ၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနဝန်ကြီးက အဖွဲ့အစည်းရုံးများနှင့် လူနေအိမ်ရာများ တည်ဆောက်ရန်အတွက် အမှုတွဲပြုလုပ်၍ မြေလွတ်၊ မြေလပ်နှင့် မြေရိုင်းများ စီမံခန့်ခွဲမှုဗဟိုကော်မတီသို့ လျှောက်ထားခြင်းသည် မူလပိုင်ရှင် ပြန်လည်ရရှိရေး နိုင်ငံတော်မှ ချမှတ်ထားသောမူများကို ဆန့်ကျင်ခြင်း ရှိ/မရှိ နှင့် ပြည်ထောင်စုအစိုးရက မည်ကဲ့သို့ ဆောင်ရွက် ပေးမည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၃)မှ ဦးဝင်းအောင် မေးမြန်းဖို့ဖြစ်ပါတယ်။</speech>
<speech><mp id="1243">ဦးဝင်းအောင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါသော ဥက္ကဋ္ဌကြီးနှင့်တကွ အားလုံးမင်္ဂလာပါ။ ကျွန်တော်က စစ်ကိုင်းတိုင်းဒေသကြီး မဲဆန္ဒနယ်မြေ အမှတ်(၃)မှ အမျိုးသားလွှတ်တော်ကိုယ်စားလှယ် ဦးဝင်းအောင် ဖြစ်ပြီး ပြည်သူတို့၏ တိုင်ကြားစာ ဆိုင်ရာ ကော်မတီကိုယ်စား ယခုမေးခွန်းကို မေးမြန်းမှာဖြစ်ပါတယ်။ ဥက္ကဋ္ဌကြီးခင်ဗျား။ ကရင် ပြည်နယ်၊ မြဝတီမြို့နယ်၊ မြဝတီမြို့မှာ ဧက(၆၀)ရှိသည့်မြေကို ဦးစံသွင် အမည်ဖြင့် မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဗဟိုကော်မတီမှ နှစ်(၃၀)လုပ်ပိုင်ခွင့် ချထားပေးခဲ့ပါတယ်။ ဦးစံသွင် မှ ယင်းမြေပေါ်မှာ ကျွန်း၊ သရက်၊ ကြက်ပေါင်စေး၊ ငှက်ပျော အစရှိသည့် သီးနှံပင်များ စိုက်ပျိုးပြီး ၂၀၁၃ ခုနှစ်မှာ လက်နက်ကိုင်အဖွဲ့အစည်းတစ်ခုက ဦးစံသွင် ကာရံထားတဲ့ ခြံစည်းရိုးကိုဖျက် သီးပင်စားပင်များကို ခုတ်လှဲပြီး လမ်းတွေဖောက်၊ မြေကွက်တွေရိုက်ပြီး ရောင်းစားခဲ့ပါတယ်။ အဲဒီ အတွက် ဦးစံသွင် ဟာ လက်နက်ကိုင်အဖွဲ့အစည်းက သိမ်းထားသည့်မြေနှင့် ဒီဖြစ်ရပ်အတွက် ဌာနဆိုင်ရာအသီးသီးကို အကြိမ်ကြိမ်တိုင်ကြားခဲ့သော်လည်း တစ်စုံတစ်ရာ ဆောင်ရွက်ပေးခြင်း မရှိခဲ့ပါဘူး။ ဒီဖြေရှင်းပေးမှုကို စောင့်စားရင်းနှင့် ဦးစံသွင် ဟာ ကွယ်လွန်သွားခဲ့ပြီး ၂၀၁၆ ခုနှစ်၊ ဒုတိယအကြိမ် အမျိုးသားလွှတ်တော်သက်တမ်းမှာ ဦးစံသွင် ရဲ့ ဇနီး ဒေါ်ခင်ဝင်း ကနေပြီး အမျိုးသား လွှတ်တော်ကို တိုင်ကြားခဲ့ပါတယ်။ အမျိုးသားလွှတ်တော်ဥက္ကဋ္ဌကြီးရဲ့ လမ်းညွှန်ချက်အရ ကျွန်တော်တို့ ပြည်သူတို့၏ တိုင်ကြားစာဆိုင်ရာကော်မတီမှ ကွင်းဆင်းစစ်ဆေးပြီး အစီရင်ခံစာတင်သွင်းခဲ့ပါတယ်။ အဲဒီ နောက်မှာ မြေလွတ်၊ မြေလပ်နှင့်မြေရိုင်းများ စီမံခန့်ခွဲမှုဗဟိုကော်မတီမှ မြေဧက(၆၀)အနက် (၃၅.၅၇)ဧကကို ပြန်လည်ချထားပေးခဲ့ပါတယ်။ Power Point တင်ပြခွင့် တောင်းခံအပ်ပါတယ်။ ဒါက ကော်မတီ၏ အစီရင်ခံစာဖြစ်ပါတယ်။ ဒါ ဒေါ်ခင်ဝင်း က အမျိုးသားလွှတ်တော်ဥက္ကဋ္ဌကြီး ထံကိုလိပ်မူပြီး တိုင်ကြားသည့် တိုင်ကြားစာဖြစ်ပါတယ်။ ကျေးဇူးတင်ပါတယ်။ အဲဒီလို ပြန်ပေးသည့် မြေ (၃၅.၅၇)ဧကကို ပြန်လည်တိုင်းတာပြီးပေးအပ်ပါရန် ကရင်ပြည်နယ် အစိုးရအဖွဲ့ကို တင်ပြခဲ့ပေ မယ့်လို့ ဆောင်ရွက်ပေးခဲ့ခြင်းမရှိပါဘူး။ အဲဒီနောက် ၂၇-၁-၂၀၁၉ ရက်နေ့မှာ ကရင်ပြည်နယ် မြေစာရင်းဦးစီးမှူးကနေပြီး ဒေါ်ခင်ဝင်း တို့ကို ခေါ်ယူတွေ့ဆုံပြီး မြေဧရိယာ (၃၅.၅၇)ဧကအနက်မှ (၄)ဧကပြန်ပေးမည်ဆိုပြီး လိုက်ပြခဲ့ပါတယ်။ ပြန်ပေးသည့်မြေနေရာဟာ အခြားခြံများက ခြံစည်းရိုး ခတ်မည်ဆိုလို့ရှိရင် ဝင်ပေါက်/ထွက်ပေါက် မရှိပါဘူး။ ဒါကြောင့်မို့လို့ လမ်းဘေးမြေနေရာလေးကို ပေးပါဟု ဒေါ်ခင်ဝင်း က သနားခံခဲ့ပေမယ့် လက်ခံခဲ့ခြင်းမရှိပါဘူး။ အဲဒီနောက်မှာ လက်နက်ကိုင်အဖွဲ့အစည်း ကသိမ်းယူထားသည့်မြေကို ဌာနဆိုင်ရာရုံး များ၊ အဖွဲ့အစည်းရုံးများနှင့် နေအိမ်များဆောက်လုပ်ရန်အတွက် အကြောင်းပြုပြီး ကရင်ပြည်နယ် အစိုးရ၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ဝန်ကြီးကနေပြီး မြေလွတ်၊ မြေလပ်၊ မြေရိုင်းများ စီမံခန့်ခွဲရေးဗဟိုကော်မတီကို လျှောက်ထားခဲ့ကြောင်း သိရပါတယ်။ ကရင်ပြည်နယ် အစိုးရ၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန ဝန်ကြီး၏ ဆောင်ရွက်ချက်သည် မြေသိမ်းဆည်းခံရသူ ပြည်သူကို မြေပြန်လည်ရရှိအောင် ဆောင်ရွက်ပေးခြင်း မရှိသည့်အပြင် မြေသိမ်းဆည်းသူအဖွဲ့အစည်းကို တရားဝင်ရရှိအောင် ဆောင်ရွက်ပေးနေခြင်းဖြစ်တဲ့အတွက် ကြောင့် နိုင်ငံတော်မှ သိမ်းဆည်းမြေများနှင့် ပတ်သက်လို့ ချမှတ်ထားသည့်မူဝါဒများကို ဆန့်ကျင် ချိုးဖောက်ရာ ရောက်နေပါတယ်။ ဥက္ကဋ္ဌကြီးခင်ဗျာ။ ဒါကြောင့်မို့လို့ မြေသိမ်းဆည်းခံရသူအား မြေပြန်လည်ရရှိရန်နှင့် မြေသိမ်းဆည်းခံရသူ မြေပြန်လည်ရရှိအောင် ဆောင်ရွက်ပေးခြင်းမရှိသည့်အပြင် မြေသိမ်းဆည်းသူ အဖွဲ့အစည်းကို တရားဝင်ရရှိအောင် ဆောင်ရွက်ပေးနေခြင်းကို မည်ကဲ့သို့အရေးယူ ဆောင်ရွက် ပေးခြင်းရှိ/မရှိနှင့် နိုင်ငံတော်မှချမှတ်ထားသော သိမ်းဆည်းမြေများနှင့် ပတ်သက်သည့်မူဝါဒများကို ဆန့်ကျင်ချိုးဖောက်ခြင်း ရှိ/မရှိ စိစစ်ပေးပါရန် ဥက္ကဋ္ဌကြီးမှတစ်ဆင့် သက်ဆိုင်ရာ ဝန်ကြီးဌာနကို လေးစားစွာဖြင့် မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီး ဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="11">ဦးလှကျော်(ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်ကြီးများခင်ဗျား။ ဦးစွာ တနင်္သာရီတိုင်းဒေသကြီး မဲဆန္ဒနယ်အမှတ်(၈)မှ အမျိုးသား လွှတ်တော်ကိုယ်စားလှယ် ဦးဥက္ကာမင်း ၏ မေးခွန်းအပေါ် ဖြေကြားမှာဖြစ်ပါတယ်။ ဥက္ကဋ္ဌကြီးခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ကျေးလက် ဒေသဖွံ့ဖြိုးရေးဦးစီးဌာနအနေနှင့် လွှတ်တော်ကိုယ်စားလှယ်ကြီးမေးမြန်းထားသည့် ကျွန်းစုမြို့နယ် အတွင်း ၂၀၁၈-၂၀၁၉ ဘဏ္ဍာရေးနှစ်မှ ခွင့်ပြုရန်ပုံငွေကျပ် (၆၉.၇၈)သန်းဖြင့် ကျေးရွာ (၂)ရွာမှာ တွင်းတိမ်တူးဖော်ခြင်းလုပ်ငန်း (၁)ခုနှင့် စိမ့်စမ်းရေသွယ်ယူခြင်းလုပ်ငန်း(၁)ခု ဆောင်ရွက်ခဲ့ပြီး ယခု ၂၀၁၉ - ၂၀၂၀ ဘဏ္ဍာရေးနှစ်မှာ ကျေးရွာ (၅)ရွာမှာ လုပ်ငန်းပေါင်း (၇)ခု ဆောင်ရွက်ရန် လျာထား အကောင်အထည်ဖော် ဆောင်ရွက်လျက်ရှိကြောင်း တင်ပြအပ်ပါတယ်။ ကျွန်းစုမြို့နယ်အတွင်းရှိ ကျေးရွာ (၄)ရွာ၏ ရေသုံးစွဲမှုအနေအထားကို ဆန်းစစ်ကြည့်မယ်ဆိုရင် တောင်တွင်းကြီးကျေးရွာမှာ အိမ်ခြေ (၈၁)အိမ်၊ လူဦးရေ (၄၁၅)ဦးရှိပြီး ယင်းအတွက် လက်တူးတွင်း (၅)တွင်းနှင့် စိမ့်စမ်း ရေထွက်မှ ရေရယူသုံးစွဲမှုရှိပါတယ်။ မရမ်းချောင်းကျေးရွာမှာ အိမ်ခြေ(၂၄၀)၊ လူဦးရေ (၁၂၁၈)ဦး ရှိပြီး လက်တူးတွင်း (၂၀)တွင်းကနေပြီး ရေရယူသုံးစွဲမှု ရှိပါတယ်။ အလားတူ ကတန်ကျေးရွာ အိမ်ခြေ (၁၉၃)အိမ်၊ လူဦးရေ (၁၁၀၄)ဦးအတွက် လက်တူးတွင်း(၂၀)တွင်း၊ ပသုတ်ကျွန်းကျေးရွာ အိမ်ခြေ (၁၁၂)အိမ်၊ လူဦးရေ (၆၇၃)ဦးအတွက် လက်တူးတွင်း (၂)တွင်း အဲဒီတွင်းတွေကနေပြီး ရေရယူသုံးစွဲသည့် အခြေအနေဖြစ်ကြောင်း သိရှိရပါတယ်။ နွေရာသီမှာ ရေထွက်ခန်းခြောက်သည့် အတွက် သောက်သုံးရေဟာ လုံလောက်မှုမရှိကြောင်း စိစစ်သိရှိရပါတယ်။ ဥက္ကဋ္ဌကြီးခင်ဗျား။ ပသုတ်ကျွန်းကျေးရွာဟာ ကျွန်းပေါ်မှာ တည်ရှိသည့် ကျေးရွာဖြစ်တဲ့ အလျောက် မိုးရာသီမှာ ဒီရေအမြင့် (၁၅)ပေခန့် ဝင်ရောက်လျက်ရှိကြောင်း သိရှိရပါတယ်။ ပိုက်လိုင်း သွယ်တန်းခြင်းလုပ်ငန်း ဆောင်ရွက်မယ်ဆိုရင် သွားလာရန် ခက်ခဲသည့်အပြင် ပေ(၅၁၀၀)ခန့်ကို ဖြတ်သန်းသွယ်တန်းရမှာ ဖြစ်ပါတယ်။ သို့ဖြစ်ပါသောကြောင့် အခြားရေရရှိနိုင်ရေး နည်းလမ်း ဆောင်ရွက်ပေးနိုင်ဖို့၊ မြေအောက်ရေရရှိနိုင်မှု အခြေအနေ ရှိ/မရှိ Geophysical Survey-GP ကို တိုင်းတာခဲ့ပါတယ်။ GP Result အရ မြေအောက်ရေ ရရှိနိုင်မှုမရှိကြောင်းနှင့် မြေသားရေကန် တူးဖော်ခြင်းလုပ်ငန်း ဆောင်ရွက်ရန်အတွက် မြေနေရာအခက်အခဲရှိကြောင်း ကွင်းဆင်းစစ်ဆေးချက် အရ သိရှိရပါတယ်။ သို့ဖြစ်တဲ့အတွက် တောင်တွင်းကြီး - မရမ်းချောင်း - ကတန် - ပသုတ်ကျွန်း ကျေးရွာများ ရေရရှိရေး၊ ပိုက်လိုင်းသွယ်တန်း ဆောင်ရွက်နိုင်မှုအတွက် ပသုတ်ကျွန်းကျေးရွာနှင့် (၆/၇)မိုင်ခန့် အကွာမှာရှိသည့် တောင်တွင်းကြီးကျေးရွာအနီးရှိ ငှက်သိုက်တောင် ရေထွက်မှ ရေရယူဆောင်ရွက်နိုင်မှု ရှိ/မရှိ ကွင်းဆင်းတိုင်းတာရန် လိုအပ်မှာဖြစ်ပါတယ်။ ပသုတ်ကျွန်းကျေးရွာ အနေနှင့် မိုးရာသီမှာ ကွင်းဆင်းတိုင်းတာရာမှာ အခက်အခဲရှိပါတယ်။ အဆိုပါကျေးရွာများ ရေရရှိရေး ဆောင်ရွက်နိုင်ဖို့အတွက် စိမ့်စမ်းရေထွက်၏ ရေထွက်နှုန်း တစ်နှစ်ပတ်လုံး ရေလုံလောက်မှု ရှိ/မရှိ၊ ဖြစ်နိုင်ခြေ ရှိ/မရှိ (Feasibility Survey) တိုင်းတာခြင်း လုပ်ငန်းတွေကို သက်ဆိုင်ရာ တိုင်းဒေသကြီး/ခရိုင်/မြို့နယ် ကျေးလက်ဒေသဖွံ့ဖြိုးတိုးတက်ရေး ဦးစီးဌာနများမှ ပွင့်လင်းရာသီမှာ (၁)ကြိမ်နှင့် နွေရာသီကာလ ဧပြီလ၊ မေလတို့မှာ (၁)ကြိမ် ကွင်းဆင်း တိုင်းတာပြီး နည်းပညာပိုင်းဆိုင်ရာ ရန်ပုံငွေစိစစ်ချက်ကို အကောင်အထည်ဖော်ဆောင်ရွက်သွားမှာ ဖြစ်ပါတယ်။ စိစစ်တွေ့ရှိချက်အရ ဖြစ်နိုင်ခြေရှိမယ်ဆိုရင် ၂၀၂၀ - ၂၀၂၁ ဘဏ္ဍာရေးနှစ်မှာ လျာထား တင်ပြ အကောင်အထည်ဖော် ဆောင်ရွက်ပေးသွားမှာဖြစ်ပါကြောင်း လွှတ်တော်ကိုယ်စားလှယ်ကြီး ၏ မေးခွန်းအပေါ် ပြန်လည်ဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီး မွန်ပြည်နယ် မဲဆန္ဒနယ် အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးလှမြင့်(ခ) ဦးလှမြင့်သန်း ၏ မေးခွန်းအပေါ် မွန်ပြည်နယ်အစိုးရအဖွဲ့ ၏ကိုယ်စား ဆက်လက်ဖြေကြားပေးပါမယ်။ ဥက္ကဋ္ဌကြီးခင်ဗျား။ ကျိုက်ထို မြို့နယ်၊ သိမ်ဇရပ်မြို့ အမှတ်(၄)ရပ်ကွက်အတွင်းရှိ စစ်တောင်းစက္ကူစက်ရုံဟောင်း မြေဧရိယာ (၉၂၆)ဧကကို ပြည်ထဲရေးဝန်ကြီးဌာနရဲ့ အမိန့်ကြော်ငြာစာအမှတ်၊ (၂၆၂/၂၀၁၄) ၂-၁၂-၂၀၁၄ ရက် ဖြင့် နိုင်ငံတော်က စီမံခန့်ခွဲပိုင်ခွင့်ရှိသော မြေအဖြစ် သတ်မှတ်ခဲ့ပါတယ်။ နိုင်ငံတော်မှ စီမံခန့်ခွဲ ပိုင်ခွင့်ရှိသောမြေအဖြစ် သတ်မှတ်ခဲ့သည့် အဆိုပါမြေ (၉၂၆)ဧကအနက်မှ ဝန်ထမ်းအိမ်ရာ ရပ်ကွက် များဖြစ်သည့် နဝရတ်ရပ်ကွက်၊ ရွှေလွှာမြိုင်ရပ်ကွက်၊ ရွှေလွှာဦးရပ်ကွက်တို့ကို ချန်လှပ်ပြီး မြေဧရိယာ (၆၉၈.၄၂)ဧကကို ရွှေသံလွင် High way Co., Ltd သို့ ၁၀-၉-၂၀၁၅ မှ ၉-၉-၂၀၄၅ ရက်နေ့အထိ နှစ်(၃၀) စက်မှုစီးပွားမြေငှားဂရန် ချထားခဲ့ပါတယ်။ သို့သော်လည်း ကုမ္ပဏီအနေဖြင့် လုပ်ငန်း အကောင်အထည်ဖော် ဆောင်ရွက်မှုမရှိဘဲ ပြန်လည်အပ်နှံခဲ့သည့်အတွက် အထွေထွေအုပ်ချုပ်ရေး ဦးစီးဌာန(ရုံးချုပ်) စီမံခန့်ခွဲရေးကော်မတီ အစည်းအဝေးအမှတ်စဉ် (၇/၂၀၁၈) ဆုံးဖြတ်ချက်အရ မွန်ပြည်နယ် အထွေထွေအုပ်ချုပ်ရေးဦးစီးဌာနမှ ၃၁ - ၈ - ၂၀၁၈ ရက်စွဲပါစာအမှတ်၊ ၄/၂-၄၂ (၁၄၅၅)/ဦး၁(အထဥ)အရ နိုင်ငံတော်က စီမံခန့်ခွဲပိုင်ခွင့်ရှိသည့် မြေအဖြစ် ပြန်လည်သတ်မှတ်ဖို့ စက်မှု စီးပွားမြေငှားဂရန် စာချုပ်အား ပယ်ဖျက်ခဲ့ပြီးဖြစ်ကြောင်း ဖြေကြားထားပါတယ်။ နိုင်ငံတော်မှ စီမံခန့်ခွဲပိုင်ခွင့်ရှိသည့်မြေပေါ်မှာ သိမ်ဇရပ်မြို့နေ ဦးပု မှ ဝန်ထမ်းအိမ်ရာ ရပ်ကွက်များသို့ ရေပေးဝေနေသည့် ရေကန်မှ (၁.၆)ဖာလုံခန့်အကွာ မြေဧရိယာ(၁.၂၁)ဧကခန့်ရှိ မြေကွက်ပေါ်မှာ ကန်စွန်းကြီး(ဥ)၊ ချဉ်ပေါင်၊ မုန်လာ၊ ငှက်ပျောပင်များ စိုက်ပျိုးလုပ်ကိုင်ထား ကြောင်းနှင့် ရေကန်အနီးတစ်ဝိုက်မှာ ဦးကုလား တစ်ဦးသာ ရေကန်သို့ ပိုက်လိုင်းသွယ်တန်းရာ၌ မြေဧရိယာ (၀.၆၉)ဧကခန့်ရှိ မြေကွက်ပေါ်မှာ နှမ်းနှင့် ငှက်ပျောပင်များ စိုက်ပျိုးထားကြောင်း၊ ရေကန်ပတ်လည်ရှိ ကျန်မြေများမှာ ချုံနွယ်များသာ ထူထပ်စွာ ပေါက်ရောက်နေသည်ကို စိစစ် တွေ့ရှိရကြောင်း ပြည်နယ်အစိုးရအဖွဲ့မှ ဖြေကြားထားပါတယ်။ ဥက္ကဋ္ဌကြီးခင်ဗျား။ အစိုးရ၏ စီမံခန့်ခွဲပိုင်ခွင့်ရှိသည့် မြေဧရိယာမှာ သီးနှံပင်စိုက်ပျိုး လုပ်ကိုင်ရန်အတွက် မြေနေရာ လက်ဦးမှုရယူထားသည့် ကျူးကျော် တောင်သူ ဦးကုလား နှင့် ဦးပု တို့ကို ရပ်ကွက် လယ်ယာမြေစီမံခန့်ခွဲမှုအဖွဲ့တို့မှ တွေ့ဆုံရှင်းလင်းခြင်း၊ ကျူးကျော်လုပ်ကိုင်မှုမရှိ စေရေးအတွက် တားမြစ်စာများ (၃)ကြိမ်တိုင်တိုင် ထုတ်ပြန်ဆောင်ရွက် ထားရှိပြီးဖြစ်ကြောင်း ဖြေကြားထားပါတယ်။ ၁၇-၉-၂၀၁၉ ရက်နေ့မှာ မြို့နယ်အုပ်ချုပ်ရေးမှူး၊ စိုက်ပျိုးရေးဦးစီးမှူး၊ ဆည်မြောင်းဦးစီးမှူးနှင့် ရပ်ကွက်အုပ်ချုပ်ရေးမှူးတို့ ပါဝင်သည့်အဖွဲ့နှင့် မြေပြင်ကွင်းဆင်းစစ်ဆေး ဆောင်ရွက်ရာမှာ အဆိုပါပုဂ္ဂိုလ်နှစ်ဦးမှ ဆက်လက်လုပ်ကိုင်ဆောင်ရွက်မှုမရှိတော့ကြောင်း စိစစ် တွေ့ရှိရသည့်အပြင် ရပ်ကွက်အုပ်ချုပ်ရေးမှူးအဖွဲ့မှလည်း အစိုးရမြေမကျူးကျော်ရ ဆိုင်းဘုတ်များ စိုက်ထူထားရှိပြီး စောင့်ကြပ်ထိန်းသိမ်းလျက်ရှိပါကြောင်းနှင့် ထပ်မံကျူးကျော်မှုများ ရှိခဲ့မည်ဆိုလို့ ရှိရင် ဥပဒေ၊ နည်းဥပဒေ၊ လုပ်ထုံးလုပ်နည်း၊ ညွှန်ကြားချက်များနှင့်အညီ တရားစွဲဆိုဆောင်ရွက် သွားမှာဖြစ်ကြောင်း မွန်ပြည်နယ်အစိုးရအဖွဲ့ ၏ ဖြေကြားချက်ကို ကိုယ်စားဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဆက်လက်ပြီး စစ်ကိုင်း တိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးဝင်းအောင် မြဝတီ မြို့နယ်၊ မြဝတီမြို့၊ ကွင်းအမှတ် - (OSS.၅၃.A)၊ မြဝတီ အပြင်ကွင်းဧရိယာ (၃၅.၅၇)ဧကမှာ ရှိသည့် ဦးစံသွင် အမည်ဖြင့် လုပ်ကိုင်ခွင့်ပြုထားသောမြေကို တိုင်းတာပေးပါရန်ကိစ္စနှင့် ကရင်ပြည်နယ် သိမ်းလျက်ရှိပါလည်း အစိုးရစက်မှုမရှိ စစ်ဆေး အစိုးရအဖွဲ့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနဝန်ကြီးမှ အဖွဲ့အစည်းရုံးများနှင့် နေအိမ်ငယ်များ တည်ဆောက်ရန်အတွက် အမှုတွဲပြုလုပ်ပြီး မြေလွတ်၊ မြေလပ်နှင့် မြေရိုင်းများ စီမံခန့်ခွဲမှုဗဟိုကော်မတီသို့ လျှောက်ထားခြင်းကိစ္စအပေါ် မေးမြန်းထားသည့်မေးခွန်းနှင့် စပ်လျဉ်းပြီး ကရင်ပြည်နယ်အစိုးရအဖွဲ့၏ ဖြေကြားချက်နှင့်အတူ မိမိတို့ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနမှ ပေါင်းစပ်ကြားပါမယ်။ ဥက္ကဋ္ဌကြီးခင်ဗျား။ ဦးစွာ အချင်းဖြစ်ခဲ့သည့် ဖြစ်စဉ်ကို တင်ပြပါမယ်။ ကရင်ပြည်နယ်၊ မြဝတီမြို့နယ်၊ မြဝတီမြို့၊ အမှတ်(၄)ရပ်ကွက် ကွင်းအမှတ် - (၅၃.A) မြဝတီ အပြင်ကွင်းရှိသည့် မြေလွတ်၊ မြေရိုင်းဧက (၆၀)ကို ၈-၉-၁၉၉၉ ရက်နေ့မှာ ယခင် မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဗဟိုအဖွဲ့မှ ဦးစံသွင် ကို ရော်ဘာ(ကြက်ပေါင်စေး) စိုက်ပျိုးရေးအတွက် ခွင့်ပြုခဲ့ကြောင်း သိရှိရပါတယ်။ ၂၀၁၃-၂၀၁၄ ခုနှစ်မှာ မြေကြီး၊ မြေပုံ မှန်ကန်ရေးအတွက် အဆိုပါ မြေနေရာတွေကို ပြန်လည်တိုင်းတာခြင်းလုပ်ငန်းများ ဆောင်ရွက်ခဲ့ရာမှာ ဗဟိုအဖွဲ့မှ ခွင့်ပြုခဲ့သည့် မြေဧက(၆၀)ကို မြေပြင်အမှန် တိုင်းတာရရှိမှုအရ ကွင်းအမှတ်(၅၃-အေ-၂)နှင့် မြေဧရိယာ(၃၆.၈)ဧကသာရှိကြောင်း စိစစ်သိရှိရပါတယ်။ အဆိုပါ မြေအတွင်းမှ ထိုင်း - မြန်မာ အမှတ်(၂)ချစ်ကြည်ရေးတံတား ချဉ်းကပ်လမ်းအတွက် (၁.၂၃)ဧက ပါဝင်ခဲ့သည့်အတွက် မြေပြင်မှာ (၃၅.၅၇)ဧကသာရှိပါတယ်။ ထိုင်း - မြန်မာ ချစ်ကြည်ရေးတံတား ချဉ်းကပ်လမ်းမှာ ပါဝင်သွားသည့် မြေဧရိယာ (၁.၂၃)ဧက အတွက် လျော်ကြေးငွေကျပ်သိန်း (၃၆၉၀၀၀၀)ကို ကာယကံရှင် ဦးစံသွင် အားပေးအပ်ခဲ့ပြီးဖြစ် ကြောင်းလည်း သိရှိရပါတယ်။ ၂၀၁ရ ခုနှစ်မှာ ၎င်းမြေ (၁.၂၃)ဧကကို ကာယကံရှင်မှလည်း ပြန်လည်အပ်နှံခဲ့သည့်အတွက် မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဗဟိုကော်မတီမှ ကျန်ရှိမြေ ဧရိယာ (၃၅.၅၇)ဧကအတွက် လုပ်ပိုင်ခွင့်ပြုမိန့် ပြင်ဆင်ထုတ်ပေးခဲ့ကြောင်း စိစစ်သိရှိ တင်ပြအပ်ပါတယ်။ ဥက္ကဋ္ဌကြီးခင်ဗျား။ ယင်းမြေပေါ်မှာ လွန်ခဲ့သည့် ၂၀၁၃ ခုနှစ်က ကလိုထူးဘောတပ်ဖွဲ့မှ ဆက်ဆံရေးရုံးမြေ (၃.၉၇)ဧကနှင့် လူနေအိမ်ကွက်များ ဖော်ထုတ်ခဲ့ပါတယ်။ မြေကို အုတ်၊ ခြံစည်းရိုး ခတ်ပြီး လူနေအိမ်အဆောက်အအုံ အလုံး (၅၀)ဝင်ရောက်ဆောက်လုပ် ကျူးကျော်မှုဖြစ်ခဲ့ပါတယ်။ အဲဒီလို စတင်ကျူးကျော်ဝင်ရောက်စဉ်က ကာယကံရှင်များအနေနှင့် အကြောင်းကြောင်းကြောင့် ဌာနသို့ တင်ပြခြင်း၊ သက်ဆိုင်ရာ နယ်မြေရဲစခန်းနှင့် တရားရုံးများသို့ တိုင်ကြားခြင်း ဆောင်ရွက်နိုင် ခဲ့မှုမရှိကြောင်း စိစစ်တင်ပြအပ်ပါတယ်။ ၂၀၁၆ ခုနှစ် ရောက်ရှိချိန်မှာ အခြေအနေအရပ်ရပ်ကို သုံးသပ်ပြီး ဦးစံသွင် ၏ ဇနီးဖြစ်သူ ဒေါ်ခင်ဝင်း မှ ဥပဒေနှင့်အညီ ဆောင်ရွက်ပေးနိုင်ဖို့၊ တင်ပြ တိုင်ကြားမှုရှိခဲ့သည့်အလျောက် အဲဒီတိုင်ကြားမှုနှင့် စပ်လျဉ်းပြီး ၂-၁၁-၂၀၁၆ ရက်နေ့မှာ ကျင်းပ ပြုလုပ်သည့် ကရင်ပြည်နယ်အစိုးရအဖွဲ့ အစည်းအဝေးဆုံးဖြတ်ချက်အရ ဒေါ်ခင်ဝင်း နှင့် ကလိုထူး ဘောတပ်ဖွဲ့မှ တာဝန်ရှိသူများကို ခေါ်ယူတွေ့ဆုံ ညှိနှိုင်းဆောင်ရွက်ပေးရန်နှင့် ညှိနှိုင်းမှုကို လက်မခံရင် မြေလွတ်၊ မြေလပ်နှင့် မြေရိုင်းများစီမံခန့်ခွဲရေး ဥပဒေပါအတိုင်း ဆက်လက်ဆောင်ရွက် သွားရန် ဆုံးဖြတ်ချက်ချခဲ့ကြောင်း သိရှိရပါတယ်။ အဲဒီဆုံးဖြတ်ချက်အပေါ် ကလိုထူးဘောတပ်ဖွဲ့မှ တာဝန်ရှိသူ တပ်ရင်းမှူးအဆင့်ရှိ ဦးစောဝှေ့ထူး နှင့် ဒေါ်ခင်ဝင်း တို့ကို ခေါ်ယူတွေ့ဆုံ ညှိနှိုင်းဆောင်ရွက် ခဲ့ပါတယ်။ နှစ်ဦးနှစ်ဘက် ညှိနှိုင်းမှုအပေါ် ပြေလည်မှုမရရှိသည့် အခြေအနေဖြစ်သည့်အလျောက် အဆိုပါမြေကို နိုင်ငံတော်မှ ပြန်လည်သိမ်းဆည်းနိုင်ကြောင်း ဒေါ်ခင်ဝင်း မှ ဆွေးနွေးခဲ့ပြီး ၎င်း အနေဖြင့် မြေပြင်အခြေအနေအရလည်း လုပ်ပိုင်ခွင့်၊ အသုံးပြုခွင့်ရရှိသူအနေဖြင့် လုပ်ငန်းများ အကောင်အထည်ဖော်ထားနိုင်မှု မရှိခဲ့တာဖြစ်ကြောင်း စိစစ်သိရှိခဲ့ရပါတယ်။ ဥက္ကဋ္ဌကြီးခင်ဗျား။ ကာယကံရှင်များအနေနှင့်လည်း လယ်ယာမြေနှင့်အခြားမြေများ သိမ်းဆည်းခြင်းခံရမှုများ ပြန်လည်စိစစ်ရေး ဗဟိုကော်မတီသို့ တင်ပြတိုင်ကြားမှု ရှိခဲ့ပါတယ်။ ယင်းနှင့်စပ်လျဉ်းပြီး ၁၃-၃-၂၀၁ရ ရက်နေ့ မှာ ကျင်းပပြုလုပ်သည့် ကရင်ပြည်နယ် လယ်ယာမြေနှင့် အခြားမြေများ သိမ်းဆည်းခြင်းခံရမှုများ ပြန်လည်စိစစ်ရေးကော်မတီ (၂/၂၀၁၇)အစည်းအဝေးမှာ သက်ဆိုင်ရာ ခရိုင်/မြို့နယ် လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည်စိစစ်ရေး ကော်မတီအဆင့်ဆင့်၏ တင်ပြချက်များအပေါ် ညှိနှိုင်းဆွေးနွေးပြီး လယ်ယာမြေနှင့် အခြားမြေများ သိမ်းဆည်းခံရမှုများ ပြန်လည်စိစစ်ရေးကော်မတီသို့ ၇-၄-၂၀၁ရ ရက်နေ့ ရက်စွဲဖြင့် တင်ပြခဲ့မှု ရှိပါတယ်။ ဗဟိုကော်မတီအနေနှင့် အချင်းဖြစ်မြေဟာ သိမ်းဆည်းမြေမဟုတ်ဘဲ မြေလွတ်၊ မြေလပ် နှင့် မြေရိုင်းများစီမံခန့်ခွဲရေးဥပဒေအရ ဆက်လက်ဆောင်ရွက်ရန်ဖြစ်ကြောင်း စိစစ်တွေ့ရှိရသည့် အပေါ် အမှုတွဲပိတ်သိမ်းရန်နှင့် မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေနှင့်အညီ ဆက်လက် ဖြေရှင်းဆောင်ရွက်သွားရန် ဆုံးဖြတ်ခဲ့မှုရှိပါတယ်။ ဥက္ကဋ္ဌကြီးခင်ဗျား။ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေအရ သတ်မှတ် ကာလ(၄)နှစ်အတွင်း လုပ်ငန်းများအကောင်အထည်ဖော် ဆောင်ရွက်ခြင်းမရှိသည့်မြေများကို ကရင် ပြည်နယ် အထူးအဖွဲ့များမှ ကွင်းဆင်းစိစစ်ပြီး မြေလွတ်၊ မြေလပ်နှင့် မြေရိုင်းများ ဥပဒေ ပုဒ်မ ၂၂ (က)(၄)နှင့်အညီ ပြန်လည်သိမ်းဆည်းရေး ဆောင်ရွက်ခဲ့ကြပါတယ်။ ဗဟိုကော်မတီမှလည်း ၁၇-၉၂၀၁၈ ရက်စွဲပါ အမိန့်ကြော်ငြာစာအမှတ်၊ (၁/၂၀၁၈)နှင့် ပြန်လည်သိမ်းဆည်းခဲ့ပြီး ဖြစ်ပါတယ်။ ဒီလို ပြန်လည်သိမ်းဆည်းခဲ့ပြီးဖြစ်လို့ မြေလွတ်၊ မြေလပ်နှင့် မြေရိုင်းများအဖြစ်သို့ ပြန်လည် ရောက်ရှိသွားသည့် မြေများကို ပြည်နယ်အစိုးရအဖွဲ့ အစည်းအဝေးဆုံးဖြတ်ချက်အရ စုစုပေါင်း မြေဧရိယာ (၄၆.၁)ဧကကို ကရင်ပြည်နယ်အစိုးရအဖွဲ့ အစီအစဉ်ဖြင့် အဖွဲ့အစည်းရုံးများနှင့် လူနေ အိမ်များ ဆောက်လုပ်အသုံးပြုရန် မြေလွတ်၊ မြေလပ်နှင့် မြေရိုင်းများ လုပ်ပိုင်ခွင့်၊ အသုံးပြုခွင့်ကို ဗဟိုကော်မတီသို့ လျှောက်ထားလာမှု ရှိခြင်းဖြစ်ပါတယ်။ လျှောက်ထားမှုအပေါ် ပြည်နယ်စီမံခန့်ခွဲရေး ကော်မတီက စိစစ်ဆောင်ရွက်ချိန်မှာ ဒေါ်ခင်ဝင်း အနေနှင့် ဥပဒေကြောင်းအရ ကန့်ကွက်တင်ပြ ခဲ့ပြီးကြောင်း သိရှိရပါတယ်။ ကန့်ကွက်လွှာမှာ လျော်ကြေးငွေကျပ်သိန်း(၂၀၀၀)နှင့် မြေ(၄)ဧက၊ (လမ်းဘေး ၂ ဧကနှင့် အတွင်း ၂ ဧက)တို့ကို ပြန်လည်ပေးအပ်မည်ဆိုပါက သဘောတူကျေနပ်မည် ဖြစ်ကြောင်း ထွက်ဆိုတင်ပြထားကြောင်း သိရှိရပါတယ်။ အဆိုပါ ကန့်ကွက်လွှာတင်ပြခဲ့သည့်အပေါ် ယခုအခါမှာ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေး ဥပဒေ ပုဒ်မ ၁ရ အရ သီးခြားအဖွဲ့ ဖွဲ့စည်းပြီး စိစစ်ပေးရန် ဆောင်ရွက်လျက်ရှိကြောင်း တင်ပြအပ်ပါတယ်။ သို့ဖြစ်သည့်အတွက် ဒေါ်ခင်ဝင်း ၏ တင်ပြချက်နှင့်စပ်လျဉ်းပြီး လုပ်ငန်းများအကောင်အထည် ဖော်မှုအဆင်ပြေချောမွေ့စေရေးအတွက် နှစ်ဦးနှစ်ဘက် ပြေလည်မှုရရှိစေရေး ကရင်ပြည်နယ် အစိုးရအဖွဲ့ အနေနှင့် ညှိနှိုင်းဆောင်ရွက်ပေးမည်ဖြစ်ကြောင်း လွှတ်တော်ကိုယ်စားလှယ်ကြီးရဲ့ မေးခွန်းအပေါ် ပြန်လည်ရှင်းလင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
</section>
<section value="Bill">
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန်ပေးအပ်သော ကော်မတီဝင်က ငါးမွေးမြူရေးဆိုင်ရာ ဥပဒေကြမ်းနှင့်စပ်လျဉ်း၍ ဥပဒေကြမ်း ကော်မတီ၏ အစီရင်ခံစာကို ပြန်လည်ဖတ်ကြားရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ငါးမွေးမြူရေးဆိုင်ရာ ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ပြန်လည်ဖတ်ကြား ရှင်းလင်းဖို့ဖြစ်ပါတယ်။</speech>
<speech><mp id="000">ဗိုလ်မှူးချုပ်တင့်လွင်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အားလုံးပဲ မင်္ဂလာပါခင်ဗျား။ ကျွန်တော်က တပ်မတော်သား ကိုယ်စားလှယ် အမျိုးသားလွှတ်တော် ဥပဒေကြမ်းကော်မတီဝင် ဗိုလ်မှူးချုပ်တင့်လွင် ဖြစ်ပါတယ်။ ကော်မတီ၏ တာဝန်ပေးချက်အရ ငါးမွေးမြူရေးဆိုင်ရာ ဥပဒေကြမ်းနှင့် ပတ်သက်သည့် အစီရင်ခံစာကို ပြန်လည်ဖတ် ရှင်းလင်းသွားမှာဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ ငါးမွေးမြူရေးဆိုင်ရာဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/ အမ (ကော်မတီ - ၁) ၁/၂၀၁၉ - ၆၁၄ ရက်စွဲ ၊ ၂၀၁၉ ခုနှစ် ၊ ဒီဇင်ဘာလ ၄ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် ငါးမွေးမြူရေးဆိုင်ရာဥပဒေကြမ်းနှင့် စပ်လျဉ်းသည့် အစီရင်ခံစာကို ၂၃ - ရ - ၂၀၁၉ ရက်နေ့တွင် အမျိုးသားလွှတ်တော်သို့ တင်သွင်းခဲ့ ပါသည်။ ယင်းဥပဒေကြမ်းနှင့် စပ်လျဉ်း၍ အမျိုးသားလွှတ်တော်ကိုယ်စားလှယ် (၉)ဦးတို့မှ ၁၄-၈-၂၀၁၉ ရက်နေ့နှင့် ၁၆-၈-၂၀၁၉ ရက်တို့တွင် အကြံပြုဆွေးနွေးခဲ့ကြပါသည်။ အမျိုးသားလွှတ်တော်၊ ဥပဒေကြမ်းကော်မတီသည် အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေး ဝန်ကြီး ဌာန၊ ပြည်ထောင်စုအစိုးရအဖွဲ့ရုံးဝန်ကြီးဌာန၊ အမျိုးသားလွှတ်တော် စိုက်ပျိုးရေး၊ မွေးမြူရေးနှင့် ရေလုပ်ငန်း ဖွံ့ဖြိုးတိုးတက်ရေးကော်မတီ၊ မြန်မာနိုင်ငံငါးလုပ်ငန်းအဖွဲ့ချုပ်၊ ပြည်ထောင်စု ရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် ၂၀-၈-၂၀၁၉၊ ၂၁-၈-၂၀၁၉၊ ၂၈-၈-၂၀၁၉၊ ၄-၉-၂၀၁၉ နှင့် ၂၇-၁၁-၂၀၁၉ ရက်နေ့တို့တွင် တွေ့ဆုံညှိနှိုင်းဆွေးနွေးခဲ့ပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် ငါးမွေးမြူရေးဆိုင်ရာဥပဒေကြမ်းကို လေ့လာစိစစ်ရာတွင် - (က) အဓိပ္ပာယ်ပိုမိုပြည့်စုံမှုရှိစေရန်အတွက် ဥပဒေကြမ်းကော်မတီမှ အသစ်ဖြည့်စွက် ထားသည့် အပိုဒ် ၂၊ အပိုဒ်ခွဲ (ဃ)တွင် ဖော်ပြထားသော ကိုယ်တိုင်လုပ်ကိုင်သူ သို့မဟုတ် ဆိုသည့် စကားရပ်၏နောက်တွင် အခစားလုပ်ကိုင်သူ ဆိုသည့် စကားရပ်ကို ဖြည့်စွက်၍လည်းကောင်း၊ အပိုဒ် ၂၊ အပိုဒ်ခွဲ(င)တွင် ဖော်ပြထား သော ငါးများနေထိုင် ကျက်စား ပေါက်ဖွားကြီးပြင်းရာ ရေပြင်၊ ရေကန် ဆိုသည့် စကားရပ်ကို ငါးများနေထိုင် ကျက်စားပေါက်ဖွားကြီးပြင်းရာ ရေပြင်၊ ရွှံ့ပြင်၊ ရေကန် ဆိုသည့် စကားရပ်ဖြင့်လည်းကောင်း၊ အပိုဒ် ၂၊ အပိုဒ်ခွဲ (တ)(ထ)နှင့် (ဒ)တို့ကို အောက်ပါအတိုင်း အသီးသီးအစားထိုး ပြင်ဆင်ဖြည့်စွက်သင့်ကြောင်း လေ့လာတွေ့ရှိရပါသည် - (တ) ငါးမွေးမြူရေး လုပ်ငန်းသုံးဆေးဝါး ဆိုသည်မှာ ငါးများနှင့်စပ်လျဉ်း၍ ရောဂါရှာဖွေရန်၊ ကာကွယ်ရန်၊ ကုသရန်၊ အာဟာရဖြည့်စွက်ရန်၊ လိင် ပြောင်းရန်၊ ငါးသားဖောက်ရန်၊ မျိုးအောင်နှုန်း မြှင့်တင်ရန်၊ ဇီဝကမ္မဖြစ်စဉ် မြှင့်တင်ရန်၊ သုတေသနပြုရန်နှင့် ငါးများအတွက် အကျိုးသက်ရောက်မှု တစ်ခုခုဖြစ်စေရန် အသုံးပြုသော ဆေးဝါးများကို ဆိုသည်။ ယင်းစကားရပ် တွင် ဦးစီးဌာနက အခါအားလျော်စွာ အမိန့်ကြော်ငြာစာ ထုတ်ပြန်၍ ငါးမွေးမြူရေးလုပ်ငန်းသုံး ဆေးဝါးအဖြစ် သတ်မှတ်သည့် ဆေးဝါးများ လည်းပါဝင်သည်။ (ထ) ငါးလုပ်ငန်းသုံး ဓာတ်ခွဲခန်း ဆိုသည်မှာ ငါးနှင့် ငါးအစာတို့တွင် ပါဝင်သော အဏုဇီဝဗေဒ၊ အာဟာရဗေဒ၊ ဓာတုဗေဒ၊ အဆိပ်တို့ကို ဓာတ်ခွဲစမ်းသပ်မှု နှင့် ငါးရောဂါ၊ ငါးမွေးမြူရေးလုပ်ငန်းသုံး ဆေးဝါး၊ ရေနှင့် မြေတို့ကို စမ်းသပ်စစ်ဆေးမှုများ ပြုလုပ်သော ဓာတ်ခွဲခန်းကိုဆိုသည်။ (ဒ) ငါးရောဂါ ဆိုသည်မှာ အာဟာရချို့တဲ့မှုကြောင့်သော်လည်းကောင်း၊ ကူးစက် ရောဂါကြောင့်သော်လည်းကောင်း၊ ပတ်ဝန်းကျင်ညစ်ညမ်းမှုကြောင့် သော်လည်းကောင်း၊ ရာသီဥတုဖောက်ပြန်မှုကြောင့်သော်လည်းကောင်း ငါး၏ခန္ဓာကိုယ် တည်ဆောက်မှု၊ လုပ်ငန်းဆောင်ရွက်မှု ပုံမှန်မဟုတ်ခြင်း နှင့် ဇီဝကမ္မဖြစ်စဉ် ပုံမှန်မဆောင်ရွက်နိုင်ခြင်းကို ဆိုသည်။ (ခ) ဥပဒေကြမ်းကော်မတီက အသစ်ဖြည့်စွက်ထားသည့် အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ် (၁၂)၊ (၁၃)တို့ကို အပိုဒ်ခွဲငယ် (၁၂)အဖြစ် ပြင်ဆင်ပြီး မြန်မာနိုင်ငံ ငါးလုပ်ငန်းအဖွဲ့ချုပ်မှ ငါးမွေးမြူရေးလုပ်ငန်းနှင့် သက်ဆိုင်သော ကိုယ်စားလှယ် (၂)ဦး--------အဖွဲ့ဝင်များ ဆိုသည့် စကားရပ်ဖြင့်လည်းကောင်း၊ ဗဟိုကော်မတီ ၏ သက်တမ်းသတ်မှတ်ရာတွင် ပိုမိုတိကျမှုရှိစေရန်အတွက် အပိုဒ် ၄၊ အပိုဒ်ခွဲ(ခ) ၏နောက်တွင် အပိုဒ်ခွဲ(ဂ)အဖြစ် ဗဟိုကော်မတီ၏ သက်တမ်းသည် အစိုးရအဖွဲ့၏ သက်တမ်းနှင့်အညီ ဖြစ်သည်ဆိုသည့် စကားရပ်ဖြင့်လည်းကောင်း၊ အပိုဒ် ၆။ အပိုဒ်ခွဲ(က)တွင် ဖော်ပြထားသော ဒေသဆိုင်ရာ ငါးလုပ်ငန်းအဖွဲ့ချုပ် ကိုယ်စားပြု ကိုယ်စားလှယ်များ ဆိုသည့်စကားရပ်ကို ဒေသဆိုင်ရာ ငါးလုပ်ငန်းအဖွဲ့ချုပ်မှ ငါးမွေးမြူရေးလုပ်ငန်းနှင့် သက်ဆိုင်သော ကိုယ်စားလှယ်များ ဆိုသည့်စကားရပ် ဖြင့် အသီးသီးပြင်ဆင် ဖြည့်စွက်ပြီး အပိုဒ် ၁၃ ကို အောက်ပါအတိုင်း အစားထိုး ပြင်ဆင်သင့်ကြောင်း လေ့လာတွေ့ရှိရပါသည်၁၃။ ဦးစီးဌာနသည် ပုဒ်မ ၁၂ အရ အငှားဂရန် လျှောက်ထားချက်ကို စိစစ်ပြီး ဝန်ကြီးဌာနက စီမံခန့်ခွဲပိုင်ခွင့်ရှိသော ငါးမွေးမြူရေးမြေနှင့် ငါးမွေးမြူရေး ရေပြင်တွင် ငါးမွေးမြူရန် လျှောက်ထားသူအား ဝန်ကြီးဌာန၏ ခွင့်ပြုချက် ဖြင့် ကနဦး တစ်ကြိမ်လျှင် နှစ် ၃၀ ထက်မပိုသော ကာလအတွက် စည်းကမ်းချက်များသတ်မှတ်၍ အငှားဂရန် ချပေးနိုင်သည်။ ပြည့်မြောက် ပြီးပါက တစ်ဆက်တည်း တစ်ကြိမ်လျှင် ၁၀ နှစ်ဖြင့် နှစ်ကြိမ်ဆက်လက် လုပ်ကိုင်ခွင့်ပြုနိုင်သည်။ ။(ဂ) ခေတ်ကာလနှင့် လိုက်လျောညီထွေမှု ရှိစေရန်အတွက် အဆိုပြု ပြဋ္ဌာန်းချက် အပိုဒ် ၃၄ တွင် ဖော်ပြထားသော အနည်းဆုံး သုံးလမှ အများဆုံး တစ်နှစ်အထိ ဆိုသည့်စကားရပ်ကို အနည်းဆုံး တစ်လ မှ အများဆုံး တစ်နှစ်ထိ ဆိုသည့်စကားရပ်ဖြင့် လည်းကောင်း၊ အပိုဒ် ၃၅ တွင် ဖော်ပြထားသော အနည်းဆုံး ခြောက်လမှ အများဆုံး သုံးနှစ်အထိ ဆိုသည့် စကားရပ်ကို အနည်းဆုံး သုံးလမှ အများဆုံး သုံးနှစ်ထိ ဆိုသည့်စကားရပ်ဖြင့်လည်းကောင်း၊ ဥပဒေကြမ်း ကော်မတီက အသစ်ဖြည့်စွက်ထားသည့် အပိုဒ် ၄၄ တွင် ဖော်ပြ ထားသော အနည်းဆုံး သုံးလမှ အများဆုံး တစ်နှစ်အထိ ဆိုသည့် စကားရပ်ကို အနည်းဆုံး တစ်လမှ အများဆုံး တစ်နှစ်ထိ ဆိုသည့် စကားရပ်ဖြင့်လည်းကောင်း၊ အဆိုပြု ပြဋ္ဌာန်းချက် အပိုဒ် ၃၈ တွင် ဖော်ပြထားသော မိသားစု တစ်အိမ်ထောင် စားသုံးရန်အလို့ငှာ ရေပြင်၏ အရွယ်အစား ၁၂၅၀ စတုရန်းပေ ဆိုသည့် စကားရပ်ကို မိသားစုတစ်အိမ်ထောင် စားသုံးရန်အလို့ငှာ ရေပြင်၏အရွယ်အစား ၂၅၀၀ စတုရန်းပေ ဆိုသည့်စကားရပ်ဖြင့်လည်းကောင်း အသီးသီး အစားထိုးပြင်ဆင်သင့်ကြောင်း လေ့လာတွေ့ရှိရပါသည်။ အမျိုးသားလွှတ်တော်ကိုယ်စားလှယ် နော်ခရစ္စထွန်း(ခ) ဒေါက်တာအားကာမိုး၊ ကရင် ပြည်နယ် မဲဆန္ဒနယ်အမှတ်(၇)နှင့် ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁) တို့က ဥပဒေကြမ်းခေါင်းစဉ်နှင့် ဥပဒေကြမ်း တစ်ရပ်လုံးတွင် ပြင်ဆင်ဖြည့်စွက်ထားသည့် ငါးမွေးမြူ ရေးလုပ်ငန်း ဖွံ့ဖြိုးတိုးတက်ရေး ဆိုသည့်စကားရပ်များကို မူလအဆိုပြုချက်အတိုင်းသာ ထားရှိလို ကြောင်း အကြံပြုခဲ့ကြပါသည်။ မြန်မာနိုင်ငံသည် စိုက်ပျိုးရေးနှင့်မွေးမြူရေးကို အခြေခံ၍ တိုင်းပြည်၏ စီးပွားဖွံ့ဖြိုး တိုးတက်ရေးကို အရှိန်အဟုန်မြှင့် တိုးတက်ဖော်ဆောင်ရန် လိုအပ်လျက်ရှိပါသည်။ အိမ်နီးချင်းအာဆီယံ နိုင်ငံများနည်းတူ ခိုင်မာသည့် ဈေးကွက်ဖြစ်ထွန်းပေါ်ပေါက်လာစေရန် ငါးသယံဇာတ ထုတ်ကုန် အရေအတွက် အရည်အသွေးနှင့် အဆင့်အတန်း မြင့်မားတိုးတက်ရေးအတွက် အထူးပံ့ပိုးကူညီ ဆောင်ရွက်ပေးရန် လိုအပ်ပါသဖြင့် ငါးမွေးမြူရေးလုပ်ငန်း ဖွံ့ဖြိုးတိုးတက်ရေးဟု ပြင်ဆင်သင့်ကြောင်း ဥပဒေကြမ်းကော်မတီက သဘောထားရရှိခဲ့ပါသည်။ ။၅။ အမျိုးသားလွှတ်တော်ကိုယ်စားလှယ် ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)က ဥပဒေကြမ်းအခန်း(၃)အဖြစ် ဗဟိုကော်မတီဖွဲ့စည်းခြင်းနှင့် လုပ်ငန်း တာဝန်များ အသစ်ဖြည့်စွက်ခြင်းကို ပယ်ဖျက်ရန်နှင့် ဦးဥက္ကာမင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၈)နှင့် ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)တို့က အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ် (၁၂)ကို ပယ်ဖျက်သင့်ကြောင်း အကြံပြုဆွေးနွေးခဲ့ကြပါသည်။ အထက်အပိုဒ်ခွဲမှာ တင်ပြခဲ့သည့်အတိုင်း မြန်မာနိုင်ငံ၏ ငါးသယံဇာတ ထုတ်ကုန်များကို မြှင့်တင်၍ နိုင်ငံတော်၏ စီးပွားဖွံ့ဖြိုးတိုးတက်ရေးကို ဖော်ဆောင်နိုင်ရန်နှင့် နိုင်ငံတော်က ထိရောက်စွာ ပံ့ပိုးကူညီ ထောက်ပံ့ဆောင်ရွက်ပေးနိုင်ရန်အတွက် ငါးမွေးမြူရေးလုပ်ငန်း ဖွံ့ဖြိုး တိုးတက်ရေးဗဟိုကော်မတီနှင့် လုပ်ငန်းကော်မတီများကို မဖြစ်မနေ ဖွဲ့စည်းဆောင်ရွက်သင့်ကြောင်း နှင့် ယင်းသို့ဖွဲ့စည်းရာတွင် အစိုးရမဟုတ်သော အဖွဲ့အစည်းများ၏ ပူးပေါင်းပါဝင်ဆောင်ရွက်မှုသည် လည်း အဓိကကျသည့်အခန်းကဏ္ဍမှ ပါဝင်သည့်အတွက် ရာထူးအလျောက်ပါဝင် ပတ်သက်ခြင်းမျိုး မဟုတ်ဘဲ ငါးမွေးမြူရေးလုပ်ငန်းကို အမှန်တကယ် လုပ်ကိုင်ဆောင်ရွက်နေသူများ ပါဝင်နိုင်စေရန် အတွက် မြန်မာနိုင်ငံ ငါးလုပ်ငန်းအဖွဲ့ချုပ်နှင့် ဒေသဆိုင်ရာ ငါးလုပ်ငန်းအဖွဲ့ချုပ်များမှ ငါးမွေးမြူရေး လုပ်ငန်းနှင့် သက်ဆိုင်သော ကိုယ်စားလှယ်များကို အဖွဲ့ဝင်အဖြစ် ပါဝင်ဖွဲ့စည်းသင့်ပါကြောင်း ဥပဒေကြမ်းကော်မတီက သဘောထားရရှိခဲ့ပါသည်။ ။၇။ မြန်မာစာစာလုံးပေါင်းသတ်ပုံနှင့် အရေးအသားအသုံးအနှုန်း မှန်ကန်မှုရှိစေရန်အတွက် လည်းကောင်း၊ ဥပဒေရေးထုံးမှန်ကန်မှုရှိစေရန်အတွက်လည်းကောင်း၊ ပြောင်းလဲသွားသည့် အခန်း၊ အပိုဒ်၊ အပိုဒ်ခွဲများကိုလည်း ပြင်ဆင်ထားပြီးဖြစ်ပါသည်။ ကျန်အပိုဒ်၊ အပိုဒ်ခွဲများ၏ ပြင်ဆင်ချက်၊ ဖြည့်စွက်ချက်နှင့် အသစ်ဖြည့်စွက်ချက် အပြည့်အစုံကို နောက်ဆက်တွဲ ကန့်လန့်ဖြတ်ဇယားဖြင့် ပူးတွဲတင်ပြအပ်ပါသည်။ ကော်မတီ၏ သဘောထားမှတ်ချက် ၈။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် ငါးမွေးမြူရေးဆိုင်ရာ ဥပဒေကြမ်းနှင့် စပ်လျဉ်း၍ အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ သက်ဆိုင်ရာ ဝန်ကြီးဌာနများ၊ အမျိုးသားလွှတ်တော်၊ စိုက်ပျိုးရေး၊ မွေးမြူရေးနှင့် ရေလုပ်ငန်း ဖွံ့ဖြိုးတိုးတက်ရေးကော်မတီ၊ မြန်မာနိုင်ငံငါးလုပ်ငန်းအဖွဲ့ချုပ်၊ ပြည်ထောင်စုရှေ့နေချုပ်ရုံးတို့နှင့် အသေးစိတ်ဆွေးနွေး ညှိနှိုင်းခဲ့ပြီးဖြစ်ပါသဖြင့် ဥပဒေကြမ်းကော်မတီ၏ မူလတင်ပြထားသည့် ပြင်ဆင်ချက်များနှင့် ယခုထပ်မံ ပြင်ဆင်ချက်များအတိုင်း ဆက်လက်အတည်ပြုသင့်ပါကြောင်းနှင့် နော်ခရစ္စထွန်း(ခ) ဒေါက်တာအားကာမိုး၊ ကရင်ပြည်နယ် မဲဆန္ဒနယ်အမှတ်(၇)၊ ဒေါက်တာ ခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)၊ ဦးဥက္ကာမင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၈)နှင့် ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)တို့၏ တင်ပြချက် များကို လွှတ်တော်၏ အဆုံးအဖြတ် ရယူဆောင်ရွက်သင့်ပါကြောင်း အစီရင်ခံတင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။ အစည်းအဝေးကို ၁၁၀၆ နာရီ ခေတ္တရပ်နားပြီး ၁၁:၄၀ နာရီ ပြန်လည်ကျင်းပပါသည်။</speech>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်(၂)ဆောင် ထမင်းစားခန်းမမှာ အမျိုးသားလွှတ်တော် အစည်းအဝေးပြီးစီးချိန် Landgold Group အဖွဲ့က ကျင်းပပြုလုပ်မယ့် အမျိုးသားမြေဥပဒေရေးဆွဲရေးတွင် ထည့်သွင်းအသုံးပြုသင့် သည့်အချက်များကို ဖော်ထုတ်နိုင်ရန် အမျိုးသား စားနပ်ရိက္ခာဖူလုံရေးကို အားကောင်းစေသည့် လယ်ယာ၊ သား၊ ငါး၊ သစ်တောများနှင့် သက်ဆိုင်သော လုပ်ပိုင်ခွင့်အား တာဝန်ခံသည့် စီမံခန့်ခွဲမှု အတွက် စေတနာဖြင့် တန်ဖိုးထား၍ လိုက်နာကျင့်သုံးသင့်သော လမ်းညွှန်ချက်များဆိုင်ရာ အမြင်ဖွင့် ဆွေးနွေးပွဲသို့ စိတ်ပါဝင်စားသော အမျိုးသားလွှတ်တော်ကိုယ်စားလှယ်များ တက်ရောက်ပေးနိုင် ပါရန် အသိပေးပန်ကြားအပ်ပါတယ်ခင်ဗျား။</speech>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျာ။</speech>
<title>အမျိုးသားလွှတ်တော်ဥက္ကဋ္ဌက ငါးမွေးမြူရေးဆိုင်ရာ ဥပဒေကြမ်းကို တစ်ပိုဒ်ချင်းစီအလိုက် အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ငါးမွေးမြူရေးဆိုင်ရာ ဥပဒေကြမ်းကို တစ်ပိုဒ်ချင်းစီအလိုက် အတည်ပြုရန် လွှတ်တော်ရဲ့ အဆုံးအဖြတ်ရယူမှာ ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီက အဆုံးအဖြတ် ရယူလိုသည့် ဥပဒေကြမ်းပါ အပိုဒ်၊ အပိုဒ်ခွဲများကို တစ်ပိုဒ်ချင်းစီအလိုက် ဖတ်ကြားတင်ပြဖို့ ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီးများ အားလုံး မင်္ဂလာပါခင်ဗျား။ ခုနကလည်း ကျွန်တော်တို့ ဥပဒေကြမ်းကော်မတီရဲ့ အစီရင်ခံစာကို ကော်မတီဝင် တပ်မတော်သားလွှတ်တော်ကိုယ်စားလှယ်ကြီးဖြစ်သည့် ဗိုလ်မှူးချုပ်တင့်လွင်က ဖတ်ကြားရှင်းလင်း သွားပြီး ဖြစ်ပါတယ်။ ကျွန်တော်တို့ မြန်မာနိုင်ငံဟာ စိုက်ပျိုးရေးနှင့်မွေးမြူရေးကို အခြေခံပြီး တိုင်းပြည်ရဲ့ စီးပွားဖွံ့ဖြိုးတိုးတက်ရေးကို အရှိန်အဟုန်မြှင့် တိုးတက်ဖော်ဆောင်ပေးဖို့ လိုအပ်နေပါတယ်။ အိမ်နီးချင်း အာဆီယံနိုင်ငံများနည်းတူ ခိုင်မာသည့်ဈေးကွက် ဖြစ်ထွန်းပေါ်ပေါက်လာစေဖို့ ငါး သယံဇာတ၊ ထုတ်ကုန်အရေအတွက် အရည်အသွေးနှင့် အဆင့်အတန်း မြင့်မားတိုးတက်ရေးကို အထူးပံ့ပိုး ကူညီဆောင်ရွက်ပေးရန် လိုအပ်ပါတယ်။ ဒါကြောင့်မို့လို့ ငါးမွေးမြူရေးလုပ်ငန်း ဖွံ့ဖြိုးတိုးတက်ရေးဆိုသည့် စကားရပ်ကို သုံးနှုန်းမှ သာလျှင် ကျွန်တော်တို့က ဒီဟာကို အထောက်အပံ့ပြုနိုင်မှာဖြစ်ပါတယ်။ ဒီအတွက်ကြောင့်မို့လို့ ဥပဒေကြမ်းကော်မတီရဲ့ ပြင်ဆင်ချက်ဖြစ်တဲ့ ဥပဒေကြမ်းခေါင်းစဉ်နှင့် အပိုဒ်(၁)တို့ကို လွှတ်တော်ရဲ့ အဆုံးအဖြတ်ရယူဆောင်ရွက် အတည်ပြုပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ ပြင်ဆင်ချက်ကို သဘောမတူတဲ့ အမျိုးသားလွှတ်တော်ကိုယ်စားလှယ် နော်ခရစ္စထွန်း(ခ) ဒေါက်တာ အားကာမိုး၊ ကရင်ပြည်နယ် မဲဆန္ဒနယ်အမှတ်(၇)နှင့် ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)တို့ရှိသည့်အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ (တ)၊ နည်းဥပဒေခွဲငယ် (၁) အရ စက်ခလုတ်အသုံးပြု၍ လျှို့ဝှက်စွာ ဆန္ဒပြုသည့် နည်းလမ်းဖြင့် လွှတ်တော်ရဲ့ ဆန္ဒရယူ ဆောင်ရွက်မှာဖြစ်ပါတယ်။ ဒါကြောင့် ဥပဒေကြမ်းကော်မတီ၏ တင်ပြချက်ကို သဘောတူတဲ့ လွှတ်တော်ကိုယ်စားလှယ် များက အစိမ်းရောင် အပေါင်း(+)သင်္ကေတကိုနှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-)သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ ပြင်ဆင်ချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီ၏ ပြင်ဆင်ချက်အတိုင်း အတည်ပြုမှာ ဖြစ်ပြီး ကန့်ကွက်မဲများလျှင် နော်ခရစ္စထွန်း (ခ) ဒေါက်တာအားကာမိုးနှင့် ဒေါက်တာခွန်ဝင်းသောင်း တို့ရဲ့ အဆိုပြု ပြဋ္ဌာန်းချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၃၁)မဲ၊ ကန့်ကွက်မဲ (၁၂)မဲ၊ ကြားနေမဲ (၄)မဲ ဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ ပြင်ဆင်ချက်သည် ဤဥပဒေကြမ်း ၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီး ဥပဒေကြမ်းကော်မတီရဲ့ ပြင်ဆင်ဖြည့်စွက်ချက်များဖြစ်တဲ့ ဥပဒေကြမ်းရဲ့ - အပိုဒ် ၂၊ အပိုဒ်ခွဲ(ခ)(ဂ)(ဃ)(င)(ဌ)(၃)(ပ)(ဏ)(တ)(ထ)(ဒ)(ခ)(န)(ပ)၊ အပိုဒ် ၃၊ အပိုဒ်ခွဲ (ခ)(ဂ)နဲ့ (င)တို့ကို လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၂၊ အပိုဒ်ခွဲ(ခ)၊ (ဂ)(ဃ)(င) (ဌ)(ဒု) (ပ)(ဏ)(တ)(ထ)(ဒ)(ခ)(န)(ပ)၊ အပိုဒ် ၃၊ အပိုဒ်ခွဲ(ခ)(ဂ)(င) သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီး ခင်ဗျား။ ဆက်လက်ပြီးတင်ပြလိုတာက မြန်မာနိုင်ငံရဲ့ ငါးသယံဇာတထုတ်ကုန်တွေကို မြှင့်တင်ပြီး နိုင်ငံတော်၏ စီးပွားဖွံ့ဖြိုးတိုးတက်ရေးကို ဖော်ဆောင်နိုင်ဖို့အတွက် နိုင်ငံတော်က ထိရောက်စွာ ပံ့ပိုးကူညီထောက်ပံ့ဆောင်ရွက်ပေးနိုင်ဖို့ လိုအပ်တယ်ဆိုတာကို ခုနက တင်ပြပြီးဖြစ်ပါတယ်။ ဒီလိုဆောင်ရွက်တဲ့နေရာမှာ ငါးမွေးမြူရေးလုပ်ငန်း ဖွံ့ဖြိုးတိုးတက်ရေးဗဟိုကော်မတီရဲ့ လုပ်ငန်းကော်မတီများမှာ အစိုးရမဟုတ်သည့် အဖွဲ့ အစည်းတွေရဲ့ ပူးပေါင်းပါဝင်ဆောင်ရွက်မှုက လည်း အဓိကကျတဲ့ အခန်းကဏ္ဍမှာ ပါဝင်ပါတယ်။ ရာထူးအလျောက် ပါဝင်ပတ်သက်ခြင်းမျိုး မဖြစ်စေရဘဲနှင့် ငါးမွေးမြူရေးလုပ်ငန်းကို အမှန်တကယ် လုပ်ကိုင်ဆောင်ရွက်နေသည့် လူတွေ ပါဝင်ကူညီပံ့ပိုးဆောင်ရွက်နိုင်ဖို့အတွက် ဥပဒေကြမ်းရဲ့ အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ် (၁၂)နဲ့ စပ်လျဉ်းပြီး ဥပဒေကြမ်းကော်မတီရဲ့ အသစ်ဖြည့်စွက်ချက်ကို လွှတ်တော်က အတည်ပြုပေးနိုင်ပါရန် လွှတ်တော်ရဲ့ အဆုံးအဖြတ်ရယူဆောင်ရွက်ပေးနိုင်ဖို့အတွက် လေးစားစွာ အဆိုပြုတင်ပြအပ်ပါတယ် ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ အသစ်ဖြည့်စွက်ချက်ကို သဘောမတူတဲ့ အမျိုးသားလွှတ်တော်ကိုယ်စားလှယ် ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)နှင့် ဦးဥက္ကာမင်း၊ တနင်္သာရီတိုင်းဒေသကြီး မဲဆန္ဒနယ် အမှတ်(၈)တို့ ရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ (တ)၊ နည်းဥပဒေခွဲငယ် (၁) အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့်နည်းလမ်းဖြင့် လွှတ်တော်ရဲ့ ဆန္ဒရယူ ဆောင်ရွက်မှာဖြစ်ပါတယ်။ ဒါ့ကြောင့် ဥပဒေကြမ်းကော်မတီ၏ အသစ်ဖြည့်စွက်ချက်ကို သဘောတူတဲ့ လွှတ်တော် ကိုယ်စားလှယ်များက အစိမ်းရောင် အပေါင်း(+) သင်္ကေတကိုနှိပ်၍ ထောက်ခံမဲပေးရန် ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-) သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ တင်ပြချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ အသစ်ဖြည့်စွက်ချက်အတိုင်း အတည်ပြုမှာဖြစ်ပြီး ကန့်ကွက်မဲများလျှင် ဦးဇော်ဟိန်း နှင့် ဦးဥက္ကာမင်းတို့၏ ပယ်ဖျက်ချက်အတိုင်း အတည်ပြုမှာဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၃ရ)မဲ၊ ကန့်ကွက်မဲ (၁၄)မဲ၊ ကြားနေမဲ (၂)မဲ ဖြစ်ပါတယ်။ ထောက်ခံမဲများတဲ့အတွက် ဥပဒေကြမ်းကော်မတီ၏ အသစ်ဖြည့်စွက်ချက်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီး ဥပဒေကြမ်းကော်မတီရဲ့ အသစ် ဖြည့်စွက်ချက်ဖြစ်တဲ့ အပိုဒ် ၆၊ အပိုဒ်ခွဲ(က)ကိုလည်း လွှတ်တော်ရဲ့ အဆုံးအဖြတ်ရယူ ဆောင်ရွက်ပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ အသစ်ဖြည့်စွက်ချက်ကို သဘောမတူတဲ့ အမျိုးသားလွှတ်တော်ကိုယ်စားလှယ် ဦးဥက္ကာမင်း၊ တနင်္သာရီ တိုင်းဒေသကြီး မဲဆန္ဒနယ်အမှတ်(၈) ရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ် (၁) အရ စက်ခလုတ်အသုံးပြု၍ လျှို့ဝှက်စွာ ဆန္ဒပြုသည့်နည်းလမ်းဖြင့် လွှတ်တော်ရဲ့ ဆန္ဒရယူ ဆောင်ရွက်မှာဖြစ်ပါတယ်။ ဒါကြောင့် ဥပဒေကြမ်းကော်မတီ၏ အသစ်ဖြည့်စွက်ချက်ကို သဘောတူတဲ့ လွှတ်တော် ကိုယ်စားလှယ်များက အစိမ်းရောင် အပေါင်း(+) သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-) သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ တင်ပြချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ အသစ်ဖြည့်စွက်ချက်အတိုင်း အတည် ပြုမှာဖြစ်ပြီး ကန့်ကွက်မဲများလျှင် ဦးဥက္ကာမင်း ၏ ပြင်ဆင်ချက်အတိုင်း အတည်ပြုမှာဖြစ်ပါတယ်။</speech>
<speech type="speaker">ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၃၆)မဲ၊ ကန့်ကွက်မဲ (၁၄)မဲ၊ ကြားနေမဲ (၃)မဲ ဖြစ်ပါတယ်။ ထောက်ခံမဲများတဲ့အတွက် ဥပဒေကြမ်းကော်မတီ၏ အသစ်ဖြည့်စွက်ချက်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီး အသစ်ဖြည့်စွက်ချက်ဖြစ်တဲ့ အခန်း(၃) အခန်းတစ်ခုလုံးအတွက်ကိုလည်း လွှတ်တော်ရဲ့ အဆုံးအဖြတ် ရယူဆောင်ရွက် ပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီရဲ့ အသစ်ဖြည့်စွက်ချက်ကို သဘောမတူတဲ့ အမျိုးသားလွှတ်တော်ကိုယ်စားလှယ် ဒေါက်တာ ခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁) ရှိတဲ့အတွက် ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့်နည်းလမ်းဖြင့် လွှတ်တော်ရဲ့ ဆန္ဒရယူ ဆောင်ရွက်မှာဖြစ်ပါတယ်။ ဒါ့ကြောင့် ဥပဒေကြမ်းကော်မတီ၏ အသစ်ဖြည့်စွက်ချက်ကို သဘောတူတဲ့ လွှတ်တော် ကိုယ်စားလှယ်များက အစိမ်းရောင် အပေါင်း(+) သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-) သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီ၏ တင်ပြချက်ကို မူတည်ပြီး စက်ခလုတ် အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ အသစ်ဖြည့်စွက်ချက်အတိုင်း အတည် ပြုမှာဖြစ်ပြီး ကန့်ကွက်မဲများလျှင် ဒေါက်တာခွန်ဝင်းသောင်း ၏ ပယ်ဖျက်ချက်အတိုင်း အတည် ပြုမှာဖြစ်ပါတယ်။</speech>
<speech type="speaker">ယခု လွှတ်တော်ရဲ့ ဆန္ဒ ရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၃၆)မဲ၊ ကန့်ကွက်မဲ (၁၀)မဲ၊ ကြားနေမဲ (၃)မဲ ဖြစ်ပါတယ်။ ထောက်ခံမဲများတဲ့အတွက် ဥပဒေကြမ်းကော်မတီ၏ အခန်း(၃) အသစ်ဖြည့်စွက်ချက် သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ ပြင်ဆင်ဖြည့်စွက်ချက်များဖြစ်တဲ့ - အပိုဒ် ၇၊ အပိုဒ်ခွဲ(က)နဲ့ (ဂ)၊ အပိုဒ် ၈၊ အပိုဒ်ခွဲ(ဂ)၊ အပိုဒ် ၉၊ အပိုဒ်ခွဲ(က)(ခ)၊ အပိုဒ် ၁၀၊ အပိုဒ်ခွဲ(က)(ဃ)(င)(စ)(ဆ)(ဇ)()(ည)(ဋ)၊ အပိုဒ် ၁၂၊ အပိုဒ် ၁၃၊ အပိုဒ် ၁၄ ရဲ့ခြေဆင်း၊ အပိုဒ် ၁၄၊ အပိုဒ်ခွဲ(က)(ခ)၊ အပိုဒ် ၁၅၊ အပိုဒ် ၁၆ ပြင်ဆင် ဖြည့်စွက်ချက်များကို လွှတ်တော်က အတည်ပြု ဆောင်ရွက်ပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၇၊ အပိုဒ်ခွဲ (က)(ဂ)၊ အပိုဒ် ၈၊ အပိုဒ်ခွဲ(ဂ)၊ အပိုဒ် ၉၊ အပိုဒ်ခွဲ(က)(ခ)၊ အပိုဒ် ၁၀၊ အပိုဒ်ခွဲ(က)(ဃ)(င)(စ)(ဆ)(ဇ)(ဈ)(ည)(ဋ)၊ အပိုဒ် ၁၂၊ အပိုဒ် ၁၃၊ အပိုဒ် ၁၄ ခြေဆင်း၊ အပိုဒ် ၁၄၊ အပိုဒ်ခွဲ(က)(ခ)၊ အပိုဒ် ၁၅၊ အပိုဒ် ၁၆ သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီး တင်ပြလိုတာက ဥပဒေကြမ်းကော်မတီရဲ့ ပြင်ဆင်ဖြည့်စွက်ချက်များဖြစ်တဲ့ - အပိုဒ် ၁ရ ရဲ့ခြေဆင်း၊ အပိုဒ် ၁၇၊ အပိုဒ်ခွဲ(က)(ခ)(ဂ)(ဃ)(င)(စ)၊ အပိုဒ် ၁၈၊ အပိုဒ်ခွဲ (က)၊ အပိုဒ် ၁၉၊ အပိုဒ်ခွဲ (ခ)နဲ့ (ဂ)၊ အခန်း(၈)ရဲ့ အခန်းခေါင်းစဉ်၊ အပိုဒ် ၂၀၊ အပိုဒ် ၂၁၊ အပိုဒ် ၂၂၊ အပိုဒ် ၂၃ တို့ကို လွှတ်တော်က အတည်ပြုပေးနိုင်ပါရန် လေးစားစွာ အဆိုပြုတင်ပြအပ်ပါတယ် ခင်ဗျား။</speech>
<speech type="speaker">ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၁ရ ခြေဆင်း၊ အပိုဒ် ၁၇၊ အပိုဒ်ခွဲ (က)(ခ)(ဂ)(ဃ)(င)(စ)၊ အပိုဒ် ၁၈၊ အပိုဒ်ခွဲ(က)၊ အပိုဒ် ၁၉၊ အပိုဒ်ခွဲ(ခ)(ဂ)၊ အခန်း(၈) အခန်း ခေါင်းစဉ်၊ အပိုဒ် ၂၀၊ အပိုဒ် ၂၁၊ အပိုဒ် ၂၂၊ အပိုဒ် ၂၃ သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ ပြင်ဆင်ဖြည့်စွက်ချက်များဖြစ်တဲ့ ဥပဒေကြမ်းရဲ့ - အပိုဒ် ၂၄၊ အပိုဒ် ၂၅၊ အပိုဒ် ၂၆၊ အပိုဒ် ၂၈၊ အပိုဒ်ခွဲ(က)နဲ့ (ခ)၊ အပိုဒ် ၂၉၊ အပိုဒ်ခွဲ(ဂ) (ဃ)(ဆ)(ဇ)၊ အပိုဒ် ၃၀၊ အပိုဒ်ခွဲ(က)(ခ)(ဃ)၊ အပိုဒ် ၃၁၊ အပိုဒ်ခွဲ(က)၊ အပိုဒ် ၃၃၊ အပိုဒ်ခွဲ(က)၊ အပိုဒ် ၃၅(ခ)၊ အပိုဒ် ၃ရ တို့ကိုလည်း လွှတ်တော်က အတည်ပြုပေးနိုင်ပါရန် အဆိုပြုတင်ပြအပ် ပါတယ်ခင်ဗျာ။</speech>
<speech type="speaker">ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၂၄၊ အပိုဒ် ၂၅၊ အပိုဒ် ၂၆၊ အပိုဒ် ၂၈၊ အပိုဒ်ခွဲ(က)(ခ)၊ အပိုဒ် ၂၉၊ အပိုဒ်ခွဲ(ဂ)(ဃ)(ဆ)(ဇ)၊ အပိုဒ် ၃၀၊ အပိုဒ်ခွဲ(က)(ခ)(ဃ)၊ အပိုဒ် ၃၁၊ အပိုဒ်ခွဲ(က)၊ အပိုဒ် ၃၃၊ အပိုဒ်ခွဲ(က)၊ အပိုဒ် ၃၅၊ အပိုဒ်ခွဲ(ခ)၊ အပိုဒ် ၃ရ သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ ပြင်ဆင်ဖြည့်စွက်ချက်များဖြစ်တဲ့ ဥပဒေကြမ်းရဲ့ -</speech>
<speech type="speaker">ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။</speech>
<speech type="speaker">ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၃၈၊ အပိုဒ် ၄၀၊ အပိုဒ်ခွဲ(ခ)၊ အပိုဒ် ၄၁၊ အပိုဒ် ၄၂၊ အပိုဒ် ၄၃၊ အပိုဒ် ၄၄၊ အပိုဒ် ၄၆၊ အပိုဒ် ၄၇၊ အပိုဒ် ၄၉၊ အပိုဒ်ခွဲ(ခ)၊ အပိုဒ် ၅၁၊ အပိုဒ် ၅၅၊ အပိုဒ်ခွဲ(က)(ခ)(ဂ)သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ အဆိုပြု ပြဋ္ဌာန်းထားချက် အပိုဒ် ၄၄ ကို လိုအပ်ခြင်းမရှိတဲ့အတွက်ကြောင့်မို့လို့ လွှတ်တော်က ပယ်ဖျက် အတည်ပြုပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျာ။</speech>
<speech type="speaker">ဒီပယ်ဖျက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပယ်ဖျက်ချက် အတည်ဖြစ်သည်။</speech>
<speech><mp id="136">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဒီနေ့ ကျွန်တော်တို့ အမျိုးသားလွှတ်တော်ကြီးက ပြင်ဆင်ချက်များနှင့် အတည်ပြုလိုက်တဲ့ အပိုဒ်၊ အပိုဒ်ခွဲများမှအပ ကျန်ရှိတဲ့ အပိုဒ်၊ အပိုဒ်ခွဲများကို အဆိုပြုပြဋ္ဌာန်းချက်အတိုင်း လွှတ်တော်က ဆက်လက်အတည်ပြုပေးနိုင်ပါရန် လေးစားစွာ အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီတင်ပြချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူမရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။ ယခုအဆိုမှာ ဤဥပဒေကြမ်း အပိုဒ် ၁ မှ ၅၆ တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီအဆိုကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆို အတည်ဖြစ်သည်။ အဆို အတည်ဖြစ်တဲ့အတွက် အပိုဒ် ၁ မှ ၅၆ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ ယခုအဆိုမှာ ဤဥပဒေကြမ်း၏ အမည်သည် ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျာ။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆို အတည်ဖြစ်သည်။ အဆို အတည်ဖြစ်တဲ့အတွက် ဤဥပဒေကြမ်း အမည်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<title>စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီးက ငါးမွေးမြူရေးဆိုင်ရာ ဥပဒေကြမ်းကို အတည်ပြုရန် အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၁၊ နည်းဥပဒေခွဲ(ခ)အရ ငါးမွေးမြူရေး ဆိုင်ရာ ဥပဒေကြမ်းကို ပြင်ဆင်ထားသည့်အတိုင်း အမျိုးသားလွှတ်တော်က အတည်ပြုပေးဖို့ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီးက အဆိုတင်သွင်းရန် ဖြစ်ပါတယ်။</speech>
<speech><agency id="11">ဦးလှကျော် (ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျာ။ စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနက တင်သွင်းခဲ့တဲ့ ငါးမွေးမြူရေးဆိုင်ရာ ဥပဒေကြမ်းနှင့် စပ်လျဉ်းပြီး တစ်ပိုဒ်ချင်းစီ အလိုက် အမျိုးသားလွှတ်တော် ဥပဒေကြမ်းကော်မတီမှ အမျိုးသားလွှတ်တော်ကို တင်ပြ အတည် ပြုချက်ရယူခဲ့ပြီး ဖြစ်ပါတယ်။ သို့ဖြစ်ပါ၍ ဥပဒေကြမ်းနှင့် စပ်လျဉ်းပြီး အမျိုးသားလွှတ်တော်မှ အတည်ပြုပေးနိုင်ပါရန် အဆိုပြုတင်ပြအပ်ပါတယ်။</speech>
<speech type="speaker">အဆိုကို ထောက်ခံမယ့် လွှတ်တော်ကိုယ်စားလှယ်ကို ဖိတ်ခေါ်ပါတယ်။</speech>
<speech><mp id="1283">ဦးမြမင်းဆွေ၊ မကွေးတိုင်းဒေသကြီး၊ မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ပြည်ထောင်စုဒုတိယဝန်ကြီးက ငါးမွေးမြူရေးဆိုင်ရာ ဥပဒေကြမ်းကို အတည်ပြုပေးပါရန် တင်သွင်း ခြင်းနှင့် ပတ်သက်၍ မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ကျွန်တော် ဦးမြမင်းဆွေမှ ထောက်ခံအပ်ပါတယ်ခင်ဗျား။</speech>
<title>အမျိုးသားလွှတ်တော်ဥက္ကဋ္ဌက ငါးမွေးမြူရေးဆိုင်ရာ ဥပဒေကြမ်းကို အတည်ပြုရန် အမျိုးသား လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခုအဆိုမှာ ငါးမွေးမြူရေးဆိုင်ရာ ဥပဒေကြမ်းကို ပြင်ဆင်ထားသည့်အတိုင်း အတည် ပြုရန် ဖြစ်ပါတယ်။ ဒီအဆိုကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆို အတည် ဖြစ်သည်။ အဆို အတည်ဖြစ်တဲ့အတွက် ငါးမွေးမြူရေးဆိုင်ရာ ဥပဒေကြမ်းသည် ပြင်ဆင်ထားသည့် အတိုင်း အတည်ဖြစ်သည်။</speech>
</bill>
</section>
<section value="Motion">
<motion>
<title>ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)၏ ကချင်ပြည်နယ်သာမက တခြားသောတိုင်းဒေသကြီးနှင့် ပြည်နယ်များ သို့တိုင် ဧကများစွာ ဆက်လက်စိုက်ပျိုးလျက်ရှိသော တရုတ် တစ်သျှူးငှက်ပျောစိုက်ပျိုးခြင်း ရင်းနှီးမြှုပ်နှံမှုလုပ်ငန်းများကို စည်းကမ်းတကျ ထိန်းသိမ်း ကွပ်ကဲနိုင်စေရန်၊ ရေရှည်တွင် ဖြစ်ပေါ်လာမည့် ဘေးထွက်ဆိုးကျိုးများအား ကြိုတင်တားမြစ် နိုင်ရန်နှင့် ရသင့်သော အခွန်ဘဏ္ဍာများ ရရှိနိုင်ရန်အလို့ငှာ သက်ဆိုင်သည့် ဌာနအသီးသီးတို့မှ ဟန်ချက်ညီညီ ပါဝင်လုပ်ဆောင်နိုင်မည့် ထိရောက်သည့် မူဝါဒလမ်းညွှန်မှု စီမံချက်တစ်ရပ်ရပ်ကို ချမှတ်၍ အဓိကကျသည့် ဝန်ကြီးဌာနအနေဖြင့် အကောင်အထည်ဖော် ဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ကချင်ပြည်နယ် မဲဆန္ဒနယ်အမှတ်(၁၁)မှ ဒေါက်တာခွန်ဝင်းသောင်း တင်သွင်းထားသည့် ကချင်ပြည်နယ်သာမက တခြားသော တိုင်းဒေသကြီးနှင့် ပြည်နယ်များသို့တိုင် ဧကများစွာ ဆက်လက် စိုက်ပျိုးလျက်ရှိသော တရုတ်တစ်သျှူး ငှက်ပျောစိုက်ပျိုးခြင်း ရင်းနှီးမြှုပ်နှံမှုလုပ်ငန်း များကို စည်းကမ်းတကျ ထိန်းသိမ်းကွပ်ကဲနိုင်စေရန်၊ ရေရှည်တွင်ဖြစ်ပေါ်လာမည့် ဘေးထွက် ဆိုးကျိုးများအား ကြိုတင်တားမြစ်နိုင်ရန်နှင့် ရသင့်သောအခွန်ဘဏ္ဍာများ ရရှိနိုင်ရန်အလို့ငှာ သက်ဆိုင်သည့် ဌာနအသီးသီးတို့မှ ဟန်ချက်ညီညီ ပါဝင်လုပ်ဆောင်နိုင်မည့် ထိရောက်သည့် မူဝါဒ လမ်းညွှန်မှု စီမံချက်တစ်ရပ်ရပ်ကို ချမှတ်၍ အဓိကကျသည့် ဝန်ကြီးဌာနအနေဖြင့် အကောင်အထည် ဖော်ဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးရန် လွှတ်တော်ကိုယ်စားလှယ် (၁၄)ဦး အမည်စာရင်းတင်သွင်းထားပါတယ်။ ဆွေးနွေးမယ့် ကိုယ်စားလှယ် များ တစ်ဦးလျှင် (၈)မိနစ်ထက်မပိုဘဲ ဆွေးနွေးခွင့်ပြုမှာဖြစ်ပါတယ်။ ပထမဦးစွာ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)မှ ဦးခင်မျိုးဝင်း ဆွေးနွေး နိုင်ပါပြီ။</speech>
<speech><mp id="1264">ဦးခင်မျိုးဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါ။ ကျွန်တော်က တနင်္သာရီတိုင်း ဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးခင်မျိုးဝင်း ဖြစ်ပါတယ်။ Power Point အသုံးပြုခွင့် တောင်းခံအပ်ပါတယ်။ ကချင်ပြည်နယ်သာမက တခြားတိုင်းဒေသကြီးနှင့် ပြည်နယ်များသို့တိုင် ဧကများစွာ ဆက်လက် စိုက်ပျိုးလျက်ရှိသော တရုတ်တစ်သျှူး ငှက်ပျောစိုက်ပျိုးခြင်း ရင်းနှီးမြှုပ်နှံမှုလုပ်ငန်းများ ကို စည်းကမ်းတကျ ထိန်းသိမ်းကွပ်ကဲနိုင်စေရန်၊ ရေရှည်တွင်ဖြစ်ပေါ်လာမည့် ဘေးထွက်ဆိုးကျိုး များအား ကြိုတင်တားမြစ်နိုင်ရန်နှင့် ရသင့်သောအခွန်ဘဏ္ဍာများ ရရှိစေရန်အလို့ငှာ သက်ဆိုင်ရာ ဌာန အသီးသီးတို့မှ ဟန်ချက်ညီညီ ပါဝင်ဆောင်ရွက်နိုင်မည့် ထိရောက်သည့် မူဝါဒလမ်းညွှန်မှု စီမံချက်တစ်ရပ်ရပ်ကို ချမှတ်၍ အဓိကကျသည့် ဝန်ကြီးဌာနအနေဖြင့် အကောင်အထည်ဖော် ဆောင်ရွက်ပေးပါရန် တိုက်တွန်းကြောင်းအဆိုကို ဆွေးနွေးသွားမှာဖြစ်ပါတယ်။ တစ်သျှူးငှက်ပျောစိုက်ပျိုးခြင်း ရင်းနှီးမြှုပ်နှံမှုနှင့် ပတ်သက်ပြီး လေ့လာသိရှိရသလောက် ထဲမှ တိုင်းပြည်ကရရှိမည့် အခွန်ဘဏ္ဍာနှင့်ပတ်သက်ပြီး အနည်းငယ် ဆွေးနွေးတင်ပြလိုပါတယ်။ လုပ်ငန်းရှင်တချို့၏ ပြောဆိုချက်များအရ တစ်သျှူးငှက်ပျောတင်မယ့် (၂၂)ဘီးလို့ခေါ်သည့် တရုတ် ကုန်တင်ကားကြီးတစ်စီး မြန်မာပြည်ဝင်လာတာနှင့် နယ်စပ်ကုန်သွယ်ရေးဂိတ်ရဲ့ ID ကြေးက ငွေကျပ်(၂၁၀၀၀)အရင်သွင်းရတာရယ်၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အား ဝန်ကြီးဌာနကို တရုတ်ယွမ်ငွေ (၈၀)အဖြစ် တရားဝင်(၅၀)ယွမ်နှင့် ဝန်ဆောင်ခ (၉၀)ယွမ် ဆောင်ရ တယ်ဆိုတာကို တရားဝင်ဝင်/ မဝင်ဝင် အရင်ရှင်းပေးရတယ်လို့ ကြားသိရပါတယ်။ မြန်မာပြည်ဘက် ကနေ တစ်သျှူးငှက်ပျောတွေတင်ပြီး တရုတ်ပြည်မကို ပြန်လည်ထွက်ခွာသည့်အခါ ကုန်တင် ကားကြီးတစ်စီးအတွက် ဝိုင်းမော်စည်ပင်သာယာရေးဦးစီးဌာနမှ ငွေကျပ်(၈၀၀၀၀)၊ Customs ကြေးက ငွေကျပ်(၃၀၀၀၀၀)၊ ပြည်နယ်အစိုးရအတွက် ငွေကျပ်(၆၀၀၀၀)နှင့် ဝန်ဆောင်ခ ငွေကျပ် (၂၀၀၀၀) ကုန်ကျရသလို နယ်စပ်ကုန်သည်ကြီးများအသင်းအတွက် ငွေကျပ်(၁၆၀၀၀) စိုက်ပျိုးရေး နှင့် ပိုးမွှားကင်းစင်ခြင်းအတွက် ငွေကျပ်(၅၀၀၀)၊ နယ်စပ်အတွက် ED က ငွေကျပ်(၁၀၀၀)၊ ကုန်းလမ်းပို့ဆောင်ရေးညွှန်ကြားမှုဦးစီးဌာနက ငွေကျပ်(၈၀၀၀)နှင့် ဘီးခွန်ငွေကျပ်(၃၀၀၀)ရယ် အထွေထွေအုပ်ချုပ်ရေးဦးစီးဌာနနှင့် စည်ပင်သာယာရေးဦးစီးဌာနကြေး ငွေကျပ်(၅၀၀၀)တို့ကို ပေးချေရတယ်လို့ ဆိုပါတယ်။ ဒါတွေအားလုံးပေါင်းကြည့်ရင် ခန့်မှန်းခြေအနည်းဆုံး တစ်သျှူးငှက်ပျောကားကြီး တစ်စီး အတွက် ငွေကျပ်(၅၂၀၀၀၀)နီးပါး ကုန်ကျကြောင်း တွက်လို့ရသလို သက်ဆိုင်ရာ ပြည်နယ်ဝန်ကြီး ဌာနကလည်း မီဒီယာတစ်ခုမှာ အဲဒီလောက်နီးပါးပမာဏ ကုန်ကျတယ်လို့ ဝန်ခံထားပါတယ်။ ဘယ်ဟာတွေက တရားဝင်လို့၊ ဘယ်အပိုင်းတွေ တရားမဝင်ဖြစ်နေတာကို မည်သူကမှ အတိအကျ မပြောနိုင်သေးသည့် အခြေအနေတစ်ရပ်ပါ။ တကယ်ဆိုရင် ကန်ပိုက်တီ လမ်းကြောတစ်ခုတည်းတောင် တစ်နှစ်လုံး၏ တစ်သျှူးငှက်ပျောသယ်ကား အစီးရေဟာ (၃၀၀၀၀)နဲ့(၄၀၀၀၀)ကြားမှာ ရှိနေတယ်လို့ မြေပြင်စာရင်းတွေအရ ခန့်မှန်းသိရှိနိုင်ပါတယ်။ ဒါပေမဲ့ နိုင်ငံတော်အနေနဲ့ တစ်သျှူးငှက်ပျောနှင့် ပတ်သက်ပြီး တရားဝင် အခွန်ရတာတွေကို လေ့လာကြည့်တဲ့အခါ တရုတ်နိုင်ငံက ပိုးမွှားကင်းစင်ကြောင်း လက်မှတ်ပါသည့် ပျိုးပင်တစ်ပင်ကို ပြည်တွင်းအခွန် US $(၀.၃၆)ဒေါ်လာနဲ့ညီတယ်။ မြန်မာငွေကျပ် (၅၀၀)သတ်မှတ်ပြီး ပျိုးပင် တစ်ပင်တန်ဖိုးရဲ့ (၂)ရာခိုင်နှုန်းကို ပြည်တွင်းအခွန်အဖြစ် ကောက်ခံကာ တစ်သျှူးငှက်ပျောကို ပို့ကုန်အဖြစ် ပြန်တွက်သည့်အခါမှာ ကားကြီးတစ်စီးကို ကုန်ချကွင်း ယာဉ်ဖြတ်သန်းခ ငွေကျပ် (၁၀၀၀)နှုန်းပဲ ကောက်ခံရရှိတယ်လို့ဆိုပါတယ်။ ကုန်သွယ်ရေးဦးစီးဌာနက လုပ်ထုံးလုပ်နည်းများ အရ ပို့ကုန်လိုင်စင် လျှောက်ထားရမည့်စာရင်းထဲမှာ မပါရှိလို့ ပို့ကုန်လိုင်စင်အတွက် ရရှိနိုင်သည့် လိုင်စင်ကြေးတွေ မရရှိနိုင်ဘူးလို့ သိရပါတယ်။ ဒါ့အပြင် ပြည်တွင်းအခွန်များဦးစီးဌာနကလည်း ကြိုတင်ဝင်ငွေခွန် (၂)ရာခိုင်နှုန်း ကောက်ခံရရှိတာကလွဲလို့ ထုတ်ကုန် Export အတွက် Customs Duty လုံးဝ ကောက်ခံမှုမရရှိတာကိုတွေ့လို့ နိုင်ငံတော်အတွက် တစ်သျှူးငှက်ပျော စိုက်ပျိုးခြင်း ရင်းနှီးမြှုပ်နှံမှုများကနေ တစ်နည်းတစ်ဖုံနှင့် အခွန်ဘဏ္ဍာတွေ နစ်နာနေတယ်လို့ ဆိုနိုင်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဆိုရဲ့ ဆိုလိုရင်းက တစ်သျှူးငှက်ပျော စိုက်ပျိုးခြင်းလုပ်ငန်းကို အတင်းအကျပ် တစ်ဖက်သတ် ပိတ်ပင်တားဆီးချင်တာ မဟုတ်ပါ။ အကျိုး နှင့်အပြစ်က အမြဲဒွန်တွဲနေတာပါ။ အကျိုးရလဒ်ရှိသလို ထိခိုက်မှုလည်း ရှိနိုင်ပါတယ်။ ဒါကြောင့် အကောင်းဆုံး အကျိုးရလဒ် များဖို့လိုပါတယ်။ အပြစ်ကိုလည်း အတတ်နိုင်ဆုံး နည်းအောင် ထိန်းချုပ်ပြီး မူနှင့်ဘောင်နဲ့ သွားချင်ပါတယ်။ တစ်သျှူးငှက်ပျော စိုက်ပျိုးလုပ်ကိုင်မယ်ဆိုရင် ရင်းနှီး မြှုပ်နှံမှုကော်မရှင်ဆိုတာမျိုးကို ပြည်နယ်နှင့် တိုင်းဒေသကြီးအလိုက် လုပ်ပိုင်ခွင့်တင်စေသင့်ပါတယ်။ တရုတ်ပြည်မဘက်က တိုက်ရိုက် ရင်းနှီးမြှုပ်နှံချင်တယ်ဆိုရင်လည်း ရင်းနှီးမြှုပ်နှံမှုကော်မရှင်ကို တရားဝင်လျှောက်ထားပြီး လုပ်ကိုင်ဆောင်ရွက်သင့်ပါတယ်။ ပြည်တွင်းကုမ္ပဏီနှင့် ဖက်စပ်လုပ်ကိုင် မည်ဆိုရင်လည်း ရင်းနှီးမြှုပ်နှံမှုကော်မရှင်ကို တိုက်ရိုက်လျှောက်ထားပြီး ခွင့်ပြုမိန့်ကျပါမှ တိုက်ရိုက် ဆောင်ရွက်စေသင့်ပါတယ်။ ယခုက ရင်းနှီးမြှုပ်နှံမှုကော်မရှင်ကို တိုက်ရိုက်လျှောက်ထားပြီး ခွင့်ပြုချက် ရမှ လုပ်တာမဟုတ်ဘဲ လယ်သမားတွေနှင့် တိုက်ရိုက်စာချုပ်တာတို့၊ အစိုးရထံမှ မြေယာလုပ်ပိုင်ခွင့် လျှောက်ထားဆဲပဲ ရှိရုံနှင့် အကောင်အထည်ဖော်ဆောင်ရွက်နေတာတွေ သိရှိရပါတယ်။ အဲဒီလို တွေကြောင့် အောက်ခြေမြေပြင်မှာ ဒေသခံတောင်သူတွေနှင့် လုပ်ငန်းရှင်တို့၏ ပဋိပက္ခများဟာ ယခုတရားရုံးတွေမှာ ပြဿနာများအဖြစ် ရင်ဆိုင်နေကြရဆဲလို့ ကြားသိရပါတယ်။ အကြံပြုချင်တာက ရင်းနှီးမြှုပ်နှံသူဟာ တစ်သျှူးငှက်ပျော ထုတ်ကုန်များကို သယ်ယူ ပို့ဆောင်ရာမှာ ပြည်ပကားများနှင့် သယ်ယူပို့ဆောင်မယ်ဆိုရင် စီမံကိန်း၊ ဘဏ္ဍာရေးနှင့် စက်မှု ဝန်ကြီးဌာနသို့ ခွင့်ပြုချက်လျှောက်ထားပြီး နယ်စပ်ဖြတ်ကျော် ကုန်သယ်ခွင့် လျှောက်ထားရာမှာ လည်း အောက်ပါအတိုင်း လုပ်ဆောင်သင့်ပါတယ်။ ကုမ္ပဏီအမည်၊ သီးနှံထုတ်ကုန်အမည်၊ ရင်းနှီး မြှုပ်နှံမှုပြုလုပ်ရာ တည်နေရာဒေသ၊ စိုက်ပျိုးဧရိယာ ဧကပေါင်း၊ တင်ပို့ရန် လျာထားသော ယာဉ် အစီးရေ၊ အသုံးပြုမည့် ယာဉ်အမျိုးအစား၊ တစ်ပတ်အတွင်း သယ်ယူပို့ဆောင်မည့် ယာဉ်အရေ အတွက်၊ တစ်ပတ်အတွင်း သယ်ယူပို့ဆောင်မည့် ရက်အပိုင်းအခြား၊ သယ်ယူပို့ဆောင်သည့် အကြိမ် အရေအတွက်၊ နယ်စပ်ဖြတ်ကျော် ဝင်ရောက်ခွင့် အခွန်ဆောင်ထားပြီးဖြစ်ကြောင်း အထောက် အထားကို စစ်ဆေးရေးဂိတ်များတွင် ပြသရမှာဖြစ်ပြီး၊ ကုန်သွယ်မှုပြုသည့် တစ်သျှူးငှက်ပျောပင်ဟာ အန္တရာယ်ရှိသော ဓာတ်ကြွင်းများမပါဝင်ကြောင်း အထောက်အထား လိုအပ်မှာဖြစ်ပါတယ်။ ဒါ့အပြင် တန်ပိုတင်ဆောင်ခြင်းကြောင့် တံတားများပျက်စီးပါက သတ်မှတ်တန်ဖိုး ပေးလျော်ရမယ်လို့ ထုတ်ပြန်ထားသင့်ပါတယ်။ ဒါကြောင့် ပတ်သက်နေသည့် လုပ်ငန်းအားလုံး မှန်မှန်ကန်ကန်ဖြစ်စေဖို့နှင့် ပဋိပက္ခ ပြဿနာများ၊ လုပ်ငန်းအခက်အခဲများ ယခုထက်ပိုမိုနည်းပါးစေဖို့ စိုက်ပျိုးရေးဆိုင်ရာ မြေဩဇာ ပြဿနာများ၊ နိုင်ငံခြားသားပညာရှင်နှင့် အလုပ်သမားဆိုင်ရာ ပဋိပက္ခ မူမမှန် ရင်းနှီးမြှုပ်နှံခြင်းတွေ လျော့ပါးစေဖို့ အခွန်အကောက် မှန်ကန်စွာရရှိစေရန် မြေယာကျူးကျော်ပိုင်ဆိုင်အငြင်းပွားမှုများနှင့် အခြားသော မလိုအပ်သည့်ပြဿနာများ ပပျောက် လျော့နည်းသွားစေရန် ရေရှည်တည်တံ့စေမည့် အစိုးရ လုပ်ငန်းရှင်နှင့် ဆိုင်ရာဒေသခံ ပြည်နယ်သူ၊ ပြည်နယ်သားတို့ စသည့်သုံးဦးသုံးဖလှယ် အခက်အခဲမရှိစေရန် ရည်ရွယ်ပြီး တစ်သျှူးငှက်ပျော လုံးဝပပျောက်စေရေးမှာလည်း လက်တွေ့တွင် မဖြစ်နိုင်သေးသည့်နည်းတူ မြေပြင်အခြေအနေတွင် စိုက်ဧကများ တိုးတက်ဖွယ်ရာသာရှိနေသည့် အတွက်ကြောင့် လက်ရှိအနေအထားအရ ထိန်းသိမ်းကြပ်မတ် လမ်းညွှန်မှုများ ပိုမိုထိရောက်စေဖို့ အတွက် ကချင်ပြည်နယ် မဲဆန္ဒနယ်အမှတ်(၁၁)မှ ဒေါက်တာခွန်ဝင်းသောင်း တင်သွင်းသော အဆိုကို လေးလေးနက်နက် ထောက်ခံတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၁)မှ ဒေါက်တာ စန်းမောင်မောင် ဆွေးနွေးနိုင်ပါပြီ။</speech>
<speech><mp id="1265">ဒေါက်တာစန်းမောင်မောင်၊ ပဲခူးတိုင်းဒေသကြီး မဲဆန္ဒနယ်အမှတ်(၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုအဆင့်ဝန်ကြီးများ၊ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်က ပဲခူးတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဒေါက်တာ စန်းမောင်မောင် ဖြစ်ပါတယ်။ ကျွန်တော့်အနေနဲ့ ကချင်ပြည်နယ် မဲဆန္ဒနယ်အမှတ်(၁၁)မှ ဒေါက်တာ ခွန်ဝင်းသောင်း ရဲ့ အဆိုကို အကြံပြုထောက်ခံဆွေးနွေးသွားမှာ ဖြစ်ပါတယ်။ ကချင်ပြည်နယ်ဟာ မြေဧရိယာစတုရန်း သိန်း(၂၂၀၂၆၈၈)ဧက အကျယ်အဝန်းရှိပါတယ်။ တစ်သျှူး ငှက်ပျောစိုက်ပျိုးခြင်း ဟာ ဘိန်းအစားထိုးသီးနှံအဖြစ် ၂၀၀၆ ခုနှစ်ကပင် စတင်ရောက်ရှိခဲ့ပါတယ်။ ဝိုင်းမော်၊ ဗန်းမော်နှင့် မိုးမောက်မြို့နယ်တွေမှာ တစ်သျှူးငှက်ပျော အများအပြား စိုက်ပျိုးထားပြီး ဝိုင်းမော်တွင် အများဆုံး စိုက်ပျိုးပါတယ်။ ဝိုင်းမော်မြို့နယ်ဟာ ကချင်ပြည်နယ်၏ (၅.၅)ရာခိုင်းနှုန်းရှိပါတယ်။ ဝိုင်းမော် မြို့နယ်ဟာ ဧရိယာစတုရန်း ဧက(၁၂၄၀၀၀၀)ခန့်ရှိတယ်။ စစ်တမ်းများအရ ဖော်ပြထားပါတယ်။ တစ်သျှူးငှက်ပျော စိုက်ပျိုးဧရိယာမှာ ဧက(၁၅၀၀၀၀) ရှိပါတယ်။ တစ်သျှူးငှက်ပျော စိုက်သော ကုမ္ပဏီ(၄၀)ကျော်ဟာ ရင်းနှီးမြှုပ်နှံမှုကော်မရှင် ခွင့်ပြုချက်မရှိဘဲ ဒေသခံတောင်သူများနှင့် တိုက်ရိုက်စာချုပ် ချုပ်ဆိုကာ စိုက်ပျိုးနေကြပါတယ်။ စိုက်ပျိုးရေးကုမ္ပဏီများကို တရုတ်နိုင်ငံသား လုပ်ငန်းရှင်များက ကျောထောက်နောက်ခံ ပေးထားကြပါတယ်။ ဒီကုမ္ပဏီတွေဟာ တစ်သျှူးငှက်ပျောခင်းအတွက် မြေနေရာယူတဲ့အခါမှာ ဖိအားပေး ခြိမ်းခြောက်ခြင်း၊ အတင်းအမယူခြင်း၊ ညှိနှိုင်းငှားရမ်းခြင်း၊ ညှိနှိုင်းဝယ်ယူခြင်း စသည့်ပုံစံများဖြင့် စိုက်ပျိုးမြေများကို ချဉ်းကပ်ရယူကြပါတယ်။ တစ်သျှူးငှက်ပျော စိုက်ပျိုးခြင်းလုပ်ငန်းကြောင့် ဒေသခံတောင်သူများ၏ စိုက်ပျိုးမြေ ပျက်စီးဆုံးရှုံးခြင်း၊ ရိုးရာဓလေ့ထုံးတမ်းစဉ်လာ မြေအသုံးချမှု စနစ်ပျောက်ကွယ်ခြင်း၊ မူလအသက်မွေးဝမ်းကျောင်းလုပ်ငန်းများကို ထိခိုက်နစ်နာစေခြင်း၊ သဘာဝ ပတ်ဝန်းကျင် အရင်းအမြစ်များ ထိခိုက်စေခြင်းနှင့် သစ်တောများပြုန်းတီးခြင်း၊ ဇီဝမျိုးစုံမျိုးကွဲများ ပျောက်ကွယ်ပျက်သုဉ်းခြင်း၊ သားရဲတိရစ္ဆာန်များနှင့် အိမ်မွေးတိရစ္ဆာန်များမှာ သေဆုံးပျောက်ကွယ်ခြင်း၊ လူမှုရေး၊ စီးပွားရေး၊ ကျန်းမာရေးစသော ထိခိုက်မှုများရှိသည်ကို တွေ့ရှိရပါတယ်။ ထိခိုက်နစ်နာမှုများကြောင့် ဒေသခံတောင်သူများ မြေမဲ့ယာမဲ့ဖြစ်လာခြင်း၊ မြေယာ ပိုင်ဆိုင်မှုနှင့် ပတ်သက်သော ပဋိပက္ခများ ပိုမိုရှုပ်ထွေးခြင်းတို့ ဦးတည်နေတာကိုလည်း တွေ့မြင်ရ ပါတယ်။ ဌာနေတိုင်းရင်းသားများနှင့် ဒေသခံအများစုမှာ လုပ်ခလစာနည်းသော နေ့စား ထမင်းချက်၊ ပိုးသတ်ဆေးဖြန်းခြင်း၊ ဓာတ်မြေဩဇာထည့်ခြင်း စသည့်အန္တရာယ်များသော အခြေခံလုပ်သား များအဖြစ် တစ်နေ့ ငွေကျပ်(၅၀၀၀)မှ ငှက်ပျောခိုင်ထမ်းချိန် ငွေကျပ်(၁၅၀၀၀)ရရှိပါတယ်။ လုပ်ခ လစာများသော လုပ်ငန်းများဖြစ်သည့် စကားပြန်၊ ကားမောင်း၊ အလုပ်သမားခေါင်းနှင့် စီမံအုပ်ချုပ်ဒီကုမ္ပဏီကနေဆက်ခံ ပေးထက်ပျိုးရေးကုမ္ပာင်သူများ ပျောက်ရင် အရင်းအမြစ်မသက်မွေးဝမ်းကျော်ခြင်း၊ ရိုးရာဓ အသမား အချင်းအတာကိုလည်း တိုင်းကြောင့် အောင် ပျက်စီးများနှင့် အခြား ရသောကဏ္ဍများကို နိုင်ငံခြားသား ကုမ္ပဏီဝန်ထမ်းများကသာ လုပ်ကိုင်ခွင့်ရရှိကြပါတယ်။ သော ဒေသခံများအနေဖြင့် တစ်သျှူးငှက်ပျောစိုက်ခင်းများမှ လတ်တလော ဝင်ငွေရရှိနေသော်လည်း ရေရှည်တည်တံ့ခိုင်မာသည့် အသက်မွေးဝမ်းကျောင်း အာမခံချက်မရှိခြင်းကို စိုးရိမ်နေရပါတယ်။ လူငယ်များဟာ တရုတ်ပြည်၊ ဖားကန့်ကျောက်စိမ်းတွင်း ဒေသများသို့ ပိုက်ဆံသွားရှာ ကြသည့်အတွက်ကြောင့် မြေငှားသူများလာပြီး ရွာထဲမှာ အလုပ်လက်မဲ့တွေများလာတယ်။ ကြုံရာ ကျပန်းနေ့စားအလုပ်နဲ့ ဈေးသည်တွေ ပိုများလာပါတယ်။ မူးယစ်ဆေးဝါး ရောင်းဝယ်သုံးစွဲမှု ကြီးစိုး လာတယ်၊ လောင်းကစားဒိုင်များ၊ လောင်းကစားပွဲများလည်း ပေါများလာပါတယ်။ ဒေသအတွင်း တစ်သျှူးငှက်ပျောတွင်ကျယ်စွာ စိုက်ပျိုးလာခြင်းကြောင့် အိမ်ထောင်ရေးပြဿနာများ၊ မြေနေရာ ငှားရမ်းပေးခြင်းနှင့် ရောင်းပေးခြင်းပြဿနာများ၊ လူငယ်များ အကျင့်စာရိတ္တပျက်ပြားလာခြင်းများ၊ လုပ်ငန်းများ ပြောင်းလဲလုပ်ကိုင်ရန် ခက်ခဲခြင်း၊ မိသားစုစားဝတ်နေရေး ပြေလည်မှုမရှိခြင်း၊ ကလေးငယ်များ ပညာရေးအထောက်အပံ့ပေးနိုင်မှု အားနည်းလာခြင်း၊ ဒေသခံအမျိုးသမီးများကို အချို့ တရုတ်ပြည်မမှ ကုမ္ပဏီလုပ်သားများက အငှားမယားအဖြစ်သော်လည်းကောင်း၊ ရွှေ့ပြောင်း အလုပ်သမား အချင်းချင်းသော်လည်းကောင်း၊ အခြားလိင်အကြမ်းဖက်မှုများကြောင့် အိမ်ထောင်ရေး ပဋိပက္ခများ ဖြစ်ပေါ်စေတာကိုလည်း တွေ့ရှိရပါတယ်။ တစ်သျှူးငှက်ပျော စိုက်ပျိုးခြင်းကြောင့် ရေထု၊ မြေထု၊ လေထုညစ်ညမ်းလာခြင်း၊ သစ်တောပြုန်းတီးမှုများဖြစ်လာခြင်းနှင့် သဘာဝပတ်ဝန်းကျင် ပျက်စီးဆုံးရှုံးမှုများ ဖြစ်ပေါ်နေ သည်ကို တွေ့ရှိရပါတယ်။ အကြောင်းရင်းမှာ စိုက်ပျိုးရေးတွင် ပလတ်စတစ်များနှင့် အခြားစိုက်ပျိုး ရေးသုံး ပစ္စည်းများဖြစ်သော ပိုးသတ်ဆေး၊ ပေါင်းသတ်ဆေး၊ ဓာတုဓာတ်မြေသြဇာများကို စနစ်တကျ အသုံးပြုမှုမရှိခြင်း၊ ယင်းပစ္စည်းများကို စနစ်တကျ သိမ်းဆည်းစွန့်ပြစ်မှုမရှိခြင်းတို့ကြောင့် ဖြစ်ပေါ်လာရပါတယ်။ ပလတ်စတစ်၊ အမှိုက်၊ ကြွပ်ကြွပ်အိတ်၊ ဖော့၊ စွန့်ပစ်ဓာတ်မြေဩဇာသုံး ပုလင်း၊ ဗူးခွံများသည် လူနေထိုင်ရာဒေသများ ဒေသခံများ၏ စိုက်ပျိုးမြေများ၊ အများအသုံးပြုနေသော မြစ်ချောင်း၊ အင်းအိုင်များနှင့် ငှက်ပျောစိုက်ပျိုးခြင်းဝန်းကျင်တွင် နေရာအနှံ့အပြား ပြန့်ကျဲနေတာကို လည်းတွေ့ရှိနိုင်ပါတယ်။ ထို့အပြင် စိုက်ပျိုးရေးသုံး အကြွင်းအကျန်များကို မီးရှို့ ဖျက်ဆီးခြင်းနှင့် စနစ်တကျသုံးစွဲမှု မပြုခြင်းကြောင့် အနံ့အသက်ဆိုးများဖြစ်ပေါ်ခြင်း၊ မြေအရောင်ပြောင်းလဲခြင်း၊ မြေဆီလွှာ ခန်းခြောက် ပျက်စီးခြင်း၊ မြေအောက်၊ ရေအောက် ရေနေသတ္တဝါများ ပျက်စီးသေဆုံးခြင်းများ ဖြစ်ပေါ်နေတာကို တွေ့ရှိရပါတယ်။ ပိုးသတ်ဆေး အသုံးပြုခြင်းကြောင့် မူလမြေပုံစံအနေအထားများ ပျက်စီးခြင်း၊ အပေါ်ယံမြေဆီလွှာပျက်စီး ခန်းခြောက်ခြင်းများလည်း ဖြစ်ပေါ်နေပါတယ်။ တစ်သျှူးငှက်ပျော စိုက်ပျိုးရေးတွင် အသုံးပြုသော ဓာတုဆေးပေါင်းစုံဖြစ်သည့် ပိုးသတ်ဆေး၊ ပေါင်းသတ်ဆေး၊ ရွက်ဖျန်းဆေး၊ မြက်သတ်ဆေး၊ ဓာတုဆေးများကို ချောင်းရေတွင် ဆေးကြောခြင်း၊ ငှက်ပျောဆေး စိမ်ရေများကို စနစ်တကျ စွန့်ပစ်မှုမရှိခြင်းများကြောင့် ချောင်းရေများတွင် စက်ကို Candar ဖြင့် အသုံးပြုမှုများကြောင့် အင်ဂျင်ဝိုင်၊ စက်သုံးဆီများ ချောင်းရေထဲစီးဝင်နေသဖြင့် ရေနောက်လာခြင်း၊ ရေအရောင်ပြောင်းလဲလာခြင်း၊ မြေအောက်ရေ အလွန်အကျွံသုံးစွဲမှုများကြောင့် မြေအောက်ရေများ လျော့နည်းလာခြင်း၊ သောက်သုံးရေရှားပါးလာခြင်း၊ ရေအရည်အသွေးကျဆင်းလာခြင်း၊ စိမ့်စမ်းရေ များ ခန်းခြောက်လာခြင်း၊ စိုက်ပျိုးရေ၊ သုံးရေလုံလောက်စွာမရရှိခြင်း၊ ရေနေမျိုးစိတ် သတ္တဝါများ ရှရှားပါး သေဆုံးပျောက်ကွယ်လာခြင်း၊ ရေစီးလမ်းကြောင်းများ ပြောင်းလဲသွားခြင်း၊ အိမ်မွေးတိရစ္ဆာန် များအတွက် သောက်ရေအဆိပ်သင့်ဖြစ်ပေါ်နေတာကိုလည်း တွေ့ရှိရပါတယ်။ ရေထုညစ်ညမ်းမှုဖြစ်ခြင်း၊ လေကောင်းလေသန့် မရရှိခြင်းတို့ကြောင့် ဒေသအတွင်း နေထိုင်သူများ၏ ကျန်းမာရေးကို ထိခိုက်ခြင်း၊ ခေါင်းမူးခြင်း၊ အရေပြားယားယံခြင်း၊ ကိုယ်ဝန် ပျက်ကျခြင်းနှင့် ကျွဲ၊ နွား၊ ဝက်တိရစ္ဆာန်များ သားပေါက်နှုန်း ကျဆင်းလာခြင်းများကိုလည်း တွေ့ရ ပါတယ်။ တစ်သျှူးငှက်ပျော စိုက်ပျိုးခြင်းလုပ်ငန်းတွင်ကျယ်စွာ လုပ်ကိုင်ထားတာကြောင့် ဒေသတွင်း သစ်တောဖုံးလွှမ်းမှုဧရိယာ လျော့နည်းလာခြင်း၊ သစ်တောအရည်အသွေး ကျဆင်းလာခြင်း၊ အသုံး ပြုသော ထင်းလောင်စာရရှိရန် ဝေးလံစွာ သွားရခြင်း၊ အိုးအိမ်ဆောက်လုပ်ရန် သစ်ရရှိမှု ခက်ခဲ လာခြင်း၊ ဝါးကို အစားထိုးအသုံးပြုရသောကြောင့် အိုးအိမ် မကြာခဏပြုပြင်ရခြင်း၊ ငွေကုန် ကြေးကျပိုများလာခြင်း၊ ေးရခြင်း၊ သစ်တောထွက် ဘယဆေးဝါးများ ရှားပါးလာခြင်း အန္တရာယ်များကိုလည်း တွေ့မြင်ရပါတယ်။ ရင်းနှီးမြှုပ်နှံသူဟာ အတည်ပြုမိန့်လျှောက်ထားခြင်းနှင့် ပတ်သက်၍လည်းကောင်း၊ မြေအသုံးပြုခွင့်လျှောက်ထားခြင်းနှင့် ပတ်သက်၍လည်းကောင်း၊ အတည်ပြုခွင့်ရရှိလာသော ရင်းနှီး မြှုပ်နှံသူသည် တစ်သျှူးငှက်ပျောစိုက်ပျိုးရေး ရင်းနှီးမြှုပ်နှံမှုလုပ်ငန်း စတင်အကောင်အထည် ဖော်ရာမှ လုပ်ငန်းပိတ်သိမ်းသည်အထိ တစ်လျှောက်လုံးတွင် စိုက်ပျိုးရေးလုပ်ငန်းဆိုင်ရာ စည်းမျဉ်း စည်းကမ်းသတ်မှတ်ချက်များကို တိတိကျကျ လိုက်နာကျင့်သုံးရမည်ကိုလည်းကောင်း၊ အလုပ်သမား အလုပ်ရှင်ဥပဒေကို လေးစားလိုက်နာရမည်ကိုလည်းကောင်း၊ လုပ်ငန်းအဆင့်ဆင့်တွင် နိုင်ငံတော်က ပေးဆောင်ရမည့်အခွန်များကို သတ်မှတ်ထားသော ဥပဒေ၊ စည်းမျဉ်းစည်းကမ်းများနှင့်အညီ လေးစား လိုက်နာရန်နှင့် ပေးဆောင်နိုင်ရန် သက်ဆိုင်ရာ ဝန်ကြီးဌာနများအနေဖြင့် ထိန်းကျောင်းပေးဖို့လိုအပ်မှာ ဖြစ်ပါတယ်။ ကချင်ပြည်နယ်သာမက တခြားတိုင်းဒေသကြီးနှင့် ပြည်နယ်များသို့တိုင် ဧကများစွာ ဆက်လက် စိုက်ပျိုးလျက်ရှိသော တရုတ်တစ်သျှူး ငှက်ပျောစိုက်ပျိုးခြင်း၊ ရင်းနှီးမြှုပ်နှံမှုလုပ်ငန်း များကို စည်းကမ်းတကျ ထိန်းသိမ်းကွပ်ကဲခိုင်းနိုင်စေရန်၊ ရေရှည်တွင်ဖြစ်ပေါ်လာမည့် ဘေးထွက် ဆိုးကျိုးများအား ကြိုတင်တားမြစ်နိုင်ရန်နှင့် ရသင့်တဲ့အခွန်ဘဏ္ဍာများ ရရှိနိုင်ရန်အလို့ငှာ သက်ဆိုင်ရာ ဌာနအသီးသီးတို့မှ ဟန်ချက်ညီညီ ပါဝင်လုပ်ဆောင်နိုင်မည့် ထိရောက်သည့် မူဝါဒလမ်းညွှန်မှု စီမံချက်တစ်ရပ်ရပ်ကို ချမှတ်၍ အဓိကကျသည့် ဝန်ကြီးဌာနအနေဖြင့် အကောင်အထည်ဖော် ဆောင်ရွက်ပေးပါရန် ပြည်ထောင်စုအစိုးရကို တိုက်တွန်းကြောင်းအဆိုအား လေးလေးနက်နက် ထောက်ခံအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၃)မှ ဦးဇယ်ခေါင် ဆွေးနွေးနိုင်ပါပြီ။</speech>
<speech><mp id="1201">ဦးဇယ်ခေါင်၊ ကချင်ပြည်နယ် မဲဆန္ဒနယ်အမှတ်(၃)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီး၊ ဒုတိယဝန်ကြီးနှင့် အားလုံးမင်္ဂလာပါ။ ကျွန်တော်က ကချင်ပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် ဦးဇယ်ခေါင် ဖြစ်ပါတယ်။ ဒုတိယ အကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး၏ (၁၁)ရက်မြောက်နေ့ ၄-၁၂-၂၀၁၉ ရက်နေ့မှာ အမျိုးသားလွှတ်တော်ကိုယ်စားလှယ် ဒေါက်တာခွန်ဝင်းသောင်း တင်သွင်းသော အဆိုအား ကျွန်တော်၏ မဲဆန္ဒနယ်မှ အခြေအနေများနှင့်ဆက်စပ်၍ ထောက်ခံဆွေးနွေးသွားမှာ ဖြစ်ပါတယ်။ ကျွန်တော်၏မဲဆန္ဒနယ် ဝိုင်းမော်မြို့နယ်တွင် တစ်သျှူးငှက်ပျောကို ဘိန်းအစားထိုးသီးနှံ အဖြစ် ၂၀၀၆-၂၀၀ရ ခုနှစ်ခန့်မှ စတင်စိုက်ပျိုးလာတာဖြစ်ပါတယ်။ အစပိုင်းတွင် ဧကသောင်း ဂဏန်းခန့်သာရှိသော်လည်း ယခု ဧကတစ်သိန်းကျော်ရှိလာပြီ ဖြစ်ပါတယ်။ ငှက်ပျော စိုက်ပျိုးရေးကုမ္ပဏီ(၃၀)ကျော်က ရင်းနှီးလုပ်ကိုင်နေပြီး၊ ရင်းနှီးမြှုပ်နှံမှုကော်မရှင်ရဲ့ ခွင့်ပြုချက်မရှိဘဲ ဒေသခံတောင်သူများနှင့် တိုက်ရိုက်ရောင်းဝယ်၊ ငှားရမ်းစာချုပ်ကာ စိုက်ပျိုးနေကြပါတယ်။ စိုက်ပျိုးရေးကုမ္ပဏီများကို တရုတ်နိုင်ငံသားလုပ်ငန်းရှင်များမှ ငွေကြေးထောက်နောက်ခံပြု ထားပြီး တရားမဝင် စိုက်ပျိုးလုပ်ကိုင်နေကြပါတယ်။ ယခုခွင့်ပြုမိန့်ရကုမ္ပဏီတစ်ခုသာ ရှိသေးကြောင်း ကြားသိရပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ Power Point အသုံးပြုခွင့် ပေးပါရန် တောင်းခံအပ်ပါတယ်။ တစ်သျှူးငှက်ပျောစိုက်ပျိုးခြင်းကြောင့် ဒေသခံဌာနေ တိုင်းရင်းသား များ ခံစားနေရသော ဆိုးကျိုးများကို ဦးစွာတင်ပြလိုပါတယ်။ ကုမ္ပဏီများမှ ငှက်ပျောစိုက်ခင်းများ အတွက် မြေနေရာရယူရာတွင် ပွဲစားများမှတစ်ဆင့် ညှိနှိုင်းငှားရမ်းခြင်း၊ ဝယ်ယူခြင်း၊ ခြိမ်းခြောက် ခြင်း၊ ဖိအားပေး၍ အတင်းအမရယူခြင်း၊ အခြားသော မသမာမှုနည်း အမျိုးမျိုးဖြင့်ရယူ၍ လုပ်ကိုင်နေတာ တွေ့ရှိရပါတယ်။ မြန်မာနိုင်ငံရင်းနှီးမြှုပ်နှံမှုဥပဒေတွင် ပြဋ္ဌာန်းထားသော ရင်းနှီး မြှုပ်နှံသူများ လိုက်နာရမည့် တာဝန်ဝတ္တရားများကို ပုဒ်မ ၆၅၊ ပုဒ်ခွဲ(က)မှ(ထ)အထိ ဖော်ပြထား သည့်အချက်များတွင် ရင်းနှီးမြှုပ်နှံသူများအနေဖြင့် တိုင်းရင်းသားလူမျိုးများ၏ ဓလေ့ထုံးတမ်းစဉ်လာ၊ ကျော်ရှိလာပြီ ဖြစ်ပါက ရင်းနှီးလုပ်ကိုင်နေပြီး စိုက်တောင်သူများနှင့် ခြင်းကိုင်နေတာ တွေ တာဝန်ဝတ္တရားဖြင့် တိုင်းရင်းသား ရိုးရာယဉ်ကျေးမှု အမွေအနှစ်များ ပျက်စီးမှုမရှိအောင် လေးစားလိုက်နာရန်၊ ကနဦး သဘာဝ ပတ်ဝန်းကျင်ဆန်းစစ်မှုများပြုလုပ်ရန်၊ ပတ်ဝန်းကျင်ပျက်စီးမှုမရှိစေရန် ဆောင်ရွက်မှုများပြုလုပ်ရန် လုပ်ငန်းခွင်တွင် အလုပ်သမားများ ထိခိုက်ဒဏ်ရာရရှိမှု၊ သေဆုံးမှု၊ ရောဂါရရှိမှုတို့ဖြစ်ပွားပါက တည်ဆဲဥပဒေများနှင့်အညီ ရသင့်ရထိုက်သည့် နစ်နာကြေး၊ လျော်ကြေးပေးဆောင်ရန်နှင့် တာဝန်ယူ ဖြေရှင်းဆောင်ရွက်ပေးရမည်ဟု ပါရှိပါတယ်။ သို့သော် ကျွန်တော်တို့ ဝိုင်းမော်မြို့နယ်ရှိ တစ်သျှူးငှက်ပျောစိုက်ပျိုးရေးလုပ်ငန်း ရင်းနှီး မြှုပ်နှံသူများမှာ ၎င်းဥပဒေတွင် ဖော်ပြထားသော တာဝန်ဝတ္တရားများကို လေးစားလိုက်နာမှုမရှိဘဲ ဒေသခံပြည်သူများ၏ ဓလေ့ထုံးတမ်းနှင့် ဓားမဦးချ လုပ်ကိုင်စားသောက်နေသော မြေယာများကို ညှိနှိုင်းဆွေးနွေးခွင့်ပြုချက်မရှိဘဲ စက်ယန္တရားကြီးများဖြင့် စိုက်ပျိုးသီးနှံနှစ်ရှည်ပင်များကို (တူးဖော်/ ဖယ်ရှား) ကျော်နင်းမီးရှို့ အကျိုးဖျက်ဆီးမှုများနှင့် တောင်သူများအား ရိုက်နှက်မှုများ ပြုလုပ်နေ သည်ကို တွေ့ရှိရပါတယ်။ လက်ရှိ တစ်သျှူးငှက်ပျော စိုက်ပျိုးမှုအခြေအနေအရ မြန်မာနိုင်ငံတွင် ပြဋ္ဌာန်းထားသော ရင်းနှီးမြှုပ်နှံမှု ဥပဒေအပြင် အခြားမည်သည့် ဥပဒေ၊ နည်းဥပဒေများအရ လုပ်ငန်း အကောင်အထည်ဖော်ဆောင်ရွက်နေသည်ကို ရှင်းလင်းစွာမသိရှိရဘဲ ဝိုင်းမော်မြို့နယ်တွင် ဧက တစ်သိန်း ကျော်ခန့် တစ်သျှူးငှက်ပျော စိုက်ပျိုးနေသည်ကို တွေ့ရှိရပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ တစ်သျှူးငှက်ပျောပိုမို ကျယ်ပြန့်စွာ တိုးချဲ့စိုက်ပျိုးလာခြင်းကြောင့် ရေထု၊ မြေထု၊ လေထု ညစ်ညမ်းလာခြင်း၊ သစ်တော ပြုန်းတီးခြင်းများ ပိုမိုဖြစ်ပေါ်လာတာကို တွေ့ရှိရပါတယ်။ ကျွန်တော်တို့ တစ်သျှူးငှက်ပျော စိုက်ပျိုးသည့်နေရာမှာ အသုံးပြုသည့် ပလတ်စတစ်၊ နောက်ပြီး ငှက်ပျောခိုင်မှာစွပ်သည့် ဖော့၊ ပိုးသတ်ဆေး၊ ပေါင်းသတ်ဆေး၊ ဓာတ်မြေဩဇာတွေလည်း သူတို့ စနစ်တကျ မသုံးသည့်အတွက် ပြည်သူတွေ ဒီ အနံ့အသက်တွေကို ခံရသည့်အတွက် အခက်အခဲရှိနေတာကို တွေ့ရပါတယ်။ နောက်ပြီး ဗူးခွံများ၊ စွန့်ပစ်မြေဩဇာ အိတ်ခွံများကလည်း ဒေသခံတောင်သူတွေရဲ့ စိုက်ပျိုးမြေ အတွက် မြစ်ချောင်း၊ အင်းအိုင်တွေမှာ မျောပါလာပြီး ပြည်သူတွေနေသည့်နေရာအထိ ပျံ့နှံ့နေတာကို တွေ့ရှိရပါတယ်။ ဒေသခံတောင်သူလယ်သမားတွေရဲ့ ကျေးလက်ဆည်မှာလည်း ရေကို ငှက်ပျောခင်းမှာ ရေထည့်ဖို့အတွက် စက်ကြီးများနှင့် စုပ်ယူနေသည့်အတွက်ကြောင့်မို့လို့ တောင်သူလယ်သမားများ စပါးအောင်ရေမရသည့် အခက်အခဲတွေ တွေ့ရှိနေတာကို တွေ့ရပါတယ်။ ထို့အပြင် စိုက်ခင်းမှ ထွက်ရှိလာသော ငှက်ပျောကို တရုတ်နိုင်ငံသို့ တင်ပို့ရောင်းချရာတွင်လည်း စိုက်ခင်းထဲအထိ တရုတ်နိုင်ငံသားပိုင် ကုန်တင်ကားများဖြင့်သာ တင်ဆောင်သွားသဖြင့် ပြည်တွင်းကုန်တင်ကားများ အလုပ်အကိုင်အခွင့်အလမ်းများ နစ်နာဆုံးရှုံးနေရပါသည်။ လွယ်ဂျယ်နှင့် မူဆယ်နယ်စပ်ကုန်သွယ်ရေး ဂိတ်စခန်းများသို့ ပြည်တွင်းကုန်တင်ကားများမှတစ်ဆင့် တင်ဆောင်ပြီး တရုတ်ပြည်မှ ကုန်တင် ကားများ သို့ ကုန်များဖလှယ်တင်ဆောင်သွားသည်ကို တွေ့ရှိရပါတယ်။ သို့ရာတွင် ကျွန်တော်တို့ ဝိုင်းမော်-ကန်ပိုက်တီ နယ်စပ်ကုန်သွယ်ရေးဂိတ်တွင် လွယ်ဂျယ် နှင့် မူဆယ်ကုန်သွယ်ရေးဂိတ်များနှင့် မတူဘဲ ခြားနားနေတာကို တွေ့ရှိရပါတယ်။ သို့ဖြစ်ပါ၍ ကချင် ပြည်နယ် မဲဆန္ဒနယ်အမှတ်(၁၁)မှ ဒေါက်တာခွန်ဝင်းသောင်း တင်သွင်းသည့် ကချင်ပြည်နယ် သာမက တခြားသော တိုင်းဒေသကြီးနှင့် ပြည်နယ်များသို့တိုင် ဧကများစွာ ဆက်လက်စိုက်ပျိုးလျက်ရှိသော တရုတ်တစ်သျှူးငှက်ပျောစိုက်ပျိုးခြင်း၊ ရင်းနှီးမြှုပ်နှံမှုလုပ်ငန်းများကို စည်းကမ်းတကျ ထိန်းသိမ်း ကွပ်ကဲနိုင်စေရန် ရေရှည်တွင်ဖြစ်ပေါ်လာမည့် ဘေးထွက်ဆိုးကျိုးများအား ကြိုတင်တားမြစ်နိုင်ရန် နှင့် ရသင့်သော အခွန်ဘဏ္ဍာများ ရရှိနိုင်ရန်အလို့ငှာ သက်ဆိုင်သည့် ဌာနအသီးသီးတို့မှ ဟန်ချက် ညီညီပါဝင်လုပ်ဆောင်နိုင်မည့် ထိရောက်သည့် မူဝါဒလမ်းညွှန်မှု စီမံချက်တစ်ရပ်ရပ်ကိုချမှတ်၍ အဓိကကျသည့် ဝန်ကြီးဌာနအနေဖြင့် အကောင်အထည်ဖော်ဆောင်ရွက်ပေးပါရန် ပြည်ထောင်စု အစိုးရအား တိုက်တွန်းကြောင်းအဆိုကို လေးလေးနက်နက် ထောက်ခံဆွေးနွေးလိုက်ရပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၆)မှ ဦးမင်းဆွေနိုင် ဆွေးနွေးနိုင်ပါပြီ။</speech>
<speech><mp id="1203">ဦးမင်းဆွေနိုင်၊ ကချင်ပြည်နယ် မဲဆန္ဒနယ်အမှတ်(၆)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုအဆင့်ပုဂ္ဂိုလ်များ၊ အမျိုးသားလွှတ်တော် ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံပါစေကြောင်း နှုတ်ခွန်းဆက်သပါတယ်။ ကျွန်တော်က ကချင်ပြည်နယ် မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဦးမင်းဆွေနိုင် ဖြစ်ပါတယ်။ ကချင်ပြည်နယ်သာမက တခြားသောတိုင်းဒေသကြီးနှင့် ပြည်နယ်များ သို့တိုင် ဧကများစွာ ဆက်လက်စိုက်ပျိုးလျက်ရှိသော တရုတ်တစ်သျှူး ငှက်ပျောစိုက်ပျိုးခြင်း ရင်းနှီး မြှုပ်နှံမှုလုပ်ငန်းများကို စည်းကမ်းတကျ ထိန်းသိမ်းကွပ်ကဲနိုင်စေရန်၊ ရေရှည်တွင်ဖြစ်ပေါ်လာမည့် ဘေးထွက်ဆိုးကျိုးများအား ကြိုတင်တားမြစ်နိုင်ရန်နှင့် ရသင့်သော အခွန်ဘဏ္ဍာများ ရရှိနိုင်ရန် အလို့ငှာ သက်ဆိုင်သည့် ဌာနအသီးသီးတို့မှ ဟန်ချက်ညီညီ ပါဝင်လုပ်ဆောင်နိုင်မည့် ထိရောက် သည့် မူဝါဒလမ်းညွှန်မှု စီမံချက်တစ်ရပ်ရပ်ကို ချမှတ်၍ အဓိကကျသည့် ဝန်ကြီးဌာနအနေဖြင့် အကောင်အထည်ဖော်ဆောင်ရွက်ပေးပါရန် ဆိုသည့် ကချင်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါက်တာခွန်ဝင်းသောင်း ၏ ပြည်ထောင်စုအစိုးရအား တိုက်တွန်းကြောင်း အဆိုနှင့်ပတ်သက်ပြီး တစ်သျှူးငှက်ပျောစိုက်ပျိုးရေးလုပ်ငန်း ရင်းနှီးမြှုပ်နှံမှုနှင့် ပတ်သက်ပြီး နိုင်ငံတော်အနေနှင့် မူဝါဒချမှတ်ဆောင်ရွက်ရမည့် လုပ်ငန်းစဉ်များကို အကြံပြုဦးစား ပေးပြီး တင်ပြထောက်ခံ ဆွေးနွေးသွားမှာဖြစ်ပါတယ်။ ကျွန်တော် လေ့လာထားခဲ့သည့် အချက်အနေဖြင့် တစ်သျှူးငှက်ပျော စိုက်ပျိုးရေး လုပ်ငန်း ရင်းနှီးမြှုပ်နှံမှုနှင့်ပတ်သက်၍ နိုင်ငံတော်အနေနှင့် မူဝါဒများ ချမှတ်ဆောင်ရွက်ရမည့် လုပ်ငန်းစဉ်များတွင် အောက်ပါအချက်များ ထည့်သွင်းရေးဆွဲသင့်ကြောင်း တင်ပြသွားမှာဖြစ်ပါတယ်။ နံပါတ်(၁)အနေဖြင့် ရင်းနှီးမြှုပ်နှံသူဟာ ပြည်ပပညာရှင်များ၊ ဝန်ထမ်းများအသုံးပြုခြင်းနှင့် ပတ်သက်ပြီး အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီးဌာနမှ သတ်မှတ်သော စည်းကမ်းချက် လုပ်ထုံးလုပ်နည်းများနှင့် လိုက်နာဆောင်ရွက်သင့်ကြောင်း၊ နံပါတ်(၂)အနေဖြင့် သီးနှံထွက်ကုန်များကို သယ်ယူပို့ဆောင်ရေး၊ ကုန်သွယ်ရေးနှင့်ပတ်သက်ပြီး ကုန်းလမ်းပို့ဆောင်ရေး ညွှန်ကြားမှုဦးစီးဌာနမှ သတ်မှတ်စည်းကမ်းချက်များနှင့်အညီ လိုက်နာဆောင်ရွက်သင့်သလို၊ နံပါတ် (၃)အနေနှင့် ရင်းနှီးမြှုပ်နှံသူဟာ တစ်သျှူးငှက်ပျော စိုက်ပျိုးရေးလုပ်ငန်း ရင်းနှီးမြှုပ်နှံဖို့အတွက် ပေးဆောင်ရမယ့် အခွန်အခများကို အပြည့်အဝပေးဆောင်ပေးရမည့်အပြင်၊ နံပါတ်(၄)အနေဖြင့် နိုင်ငံပိုင်မြေပေါ်တွင် အသုံးပြု၍ အကျိုးခံစားခွင့်ပြုသည့် လုပ်ငန်းဖြစ်သည့်အတွက်ကြောင့် စာရင်း မှတ်တမ်းများထားရှိခြင်းနှင့် စာရင်းများ စစ်ဆေးမှုခံယူခြင်း ရှိရမည့်အပြင် ဘဏ္ဍာရေးနှစ်အလိုက် ဘဏ္ဍာရေးရှင်းတမ်းများ စနစ်တကျ ထားရှိရန်လိုကြောင်းနှင့် လိုအပ်ပါက စာရင်းစစ်ချုပ်၏ သဘောထားမှတ်ချက်ဖြင့် စာရင်းစစ်ဆေးခံရမည်ဖြစ်ပါတယ်။ နံပါတ်(၅)အနေဖြင့် တစ်သျှူး ငှက်ပျော စိုက်ပျိုးရေးလုပ်ငန်းနှင့်ပတ်သက်ပြီး တည်ဆဲဥပဒေ၊ နည်းဥပဒေ၊ လုပ်ထုံးလုပ်နည်းများ၊ ညွှန်ကြားချက်များကို လိုက်နာခြင်းမရှိသည့် ကုမ္ပဏီ သို့မဟုတ် လုပ်ငန်းရှင်သည် ဥပဒေနှင့်အညီ အရေးယူခံရမည်ဟု ကြိုတင်သတ်မှတ် အတည်ပြုထားသင့်ပါတယ်။ အဆိုပါ ကျွန်တော်တင်ပြခဲ့သည့် အရေးကြီးသည့် ပထမအချက်ဖြစ်တဲ့ ရင်းနှီးမြှုပ်နှံသူဟာ ပြည်ပပညာရှင်များ၊ ဝန်ထမ်းများ အသုံးပြုခြင်းနှင့်ပတ်သက်ပြီး အလုပ်သမား၊ လူဝင်မှုကြီးကြပ်ရေး နှင့် ပြည်သူ့အင်အားဝန်ကြီးဌာနတို့မှ သတ်မှတ်ထားသည့် စည်းကမ်းချက်များ၊ လုပ်ထုံးလုပ်နည်း များနှင့်အညီ လိုက်နာဆောင်ရွက်သင့်ကြောင်းအချက်သည် အင်မတန်မှအရေးကြီးသည့် အချက်ဖြစ် ကြောင်း လေ့လာတွေ့ရှိရပါတယ်။ ၆-၁၂-၂၀၁၉ ရက်နေ့မှာ အစိုးရ၏ အာမခံချက်များ၊ ကတိများ နှင့် တာဝန်ခံချက်များ စိစစ်ရေးကော်မတီနှင့် အပြည်ပြည်ဆိုင်ရာ ပူးပေါင်းဆောင်ရွက်ရေး ဝန်ကြီး ဌာနတို့ တွေ့ဆုံရာမှာ တရားဝင် ပြည်ပသွားရောက်လုပ်ကိုင်နေသည့် လူဦးရေဟာ (၄)သိန်းကျော် ရှိပြီး ပြည်တွင်းရွှေ့ပြောင်းလုပ်ကိုင်သူမှာ (၉)သိန်းကျော်ရှိကြောင်း သိရှိရပေမယ့်လည်း ပကတိ မြေပြင်မှာ ဒီထက်မက များပြားနိုင်ပါတယ်။ ဘာလို့လဲဆိုတော့ တစ်သျှူးငှက်ပျော လုပ်ငန်းရှင်တစ်ဦး၏ ပြောပြချက်အရ တစ်သျှူး ငှက်ပျောတစ်ဧက စတင်မြေချစိုက်ပျိုးလို့ရှိရင် အနည်းဆုံး(၇)ဦးကနေ၊ အများဆုံး (၁၂)ဦးအထက် ထားရှိကြောင်း သိရှိရသည့်အတွက် အဆိုရှင်တင်ပြသည့် တစ်သျှူးငှက်ပျော စိုက်ဧက တစ်သိန်း ကျော်ရှိသည့်အတွက် အဆိုပါ တစ်သျှူးငှက်ပျောစိုက်ခင်းမှာ တစ်ခုတည်းမှာပဲ လယ်သမားဟာ တစ်သိန်းကျော် လည်ပတ်လျက်ရှိနေကြောင်း ခန့်မှန်းတွက်ချက်နိုင်ပါတယ်။ အဆိုရှင်တင်ပြခဲ့သည့် မူလနယ်မြေအေးချမ်းမှုမရှိတာကို အခွင့်ကောင်းယူပြီး ပတ်သက်သူတို့နှင့် ပူးပေါင်းကာ ဆယ်စုနှစ် တစ်ခုမက စတင်စိုက်ပျိုးခဲ့ကြပေမဲ့ မြင်တွေ့ ပါများတော့လည်း မဆိုချမ်းသလိုဖြစ်နေပေမယ့် အောက်ခြေမှာ မထင်ထားသည့်ပြဿနာ ဆိုးကျိုးတွေနှင့် အနာဂတ်ကာလမှာ မမျှော်လင့်နိုင်တဲ့ လူမှုဒုက္ခတွေ ဖြစ်လာလေမလား ကြိုတင်တွေးဆစိုးရိမ်ပြီး ကချင်ပြည်နယ်အတွင်းမှာရှိသည့် လူမှု အဖွဲ့အစည်းများ၊ ဒေသခံပြည်သူများပါမကျန် ဘာသာရေးဆိုင်ရာ ခေါင်းဆောင်များ၊ သံဃာတော် များအထိ တစ်သျှူးငှက်ပျောကိစ္စကို အကြိမ်ကြိမ် ဆွေးနွေးလာခဲ့သည်ကို ကြည့်ခြင်းအားဖြင့် လုပ်ငန်းရှင်များ၊ အလုပ်သမားများ၊ ဒေသခံတောင်သူများ၏ ပြဿနာများကို လျစ်လျူရှုထား၍ မရကြောင်း ကြိုတင်ပြင်ဆင်ထားကြဖို့လိုကြောင်း လေ့လာတွေ့ရှိရပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိဂုံးချုပ်အနေဖြင့် ကချင်ပြည်နယ် ဒေသခံတွေ ပါးစပ်ဖျားမှာ ပြောနေကြသည့် မနောမြေက တောတွေကို ငှက်ပျောတွေ မြို့နေပြီလား ဆိုသည့် စကားရပ်ကို မခံမရပ်နှင့် သံသယရှိစရာ အကြောင်းမရှိပါဘူး။ မြန်မာနိုင်ငံ၏ (၇၀)ရာခိုင်နှုန်းသော လူဦးရေဟာဆိုရင် တောင်သူများဖြစ်ပြီး တောင်သူများ၏ဘဝဟာ ဖောင်စီးရင်းရေငတ် ဆိုသလို လယ်လုပ်ရင်းနှင့် ထမင်းငတ်နေကြရတယ်။ ဘာလို့လဲဆိုရင် လယ်တစ်ဧက၏ စိုက်ပျိုးစရိတ်နှင့် ထွက်ရှိလာသည့် တစ်ဧကစပါးဟာ မြေပြင်ပေါက်ဈေးနှင့် ဘယ်လိုမှ အမြတ်ထွက်ရှိခြင်းမရှိဘဲ တစ်သျှူးငှက်ပျောထွက်ကုန်ကဲ့သို့ တိကျသေချာသည့် ဈေးကွက်မရှိသည့် အတွက်ကြောင့်မို့လို့ အမြဲ အရှုံးပေါ်နေကြပါတယ်။ ဒါကြောင့်မို့ ရေကြည်ရာ မြက်နုရာ အလုပ်အကိုင်အခွင့်အလမ်း၊ မိသားစုဝင်ငွေ တစ်ဖက် တစ်လမ်း အဆင်ပြေစေရေးအတွက် ရွှေ့ပြောင်းလုပ်ကိုင်နေကြရသည့် တစ်သျှူးငှက်ပျော စိုက်ပျိုးရေး ရင်းနှီးမြှုပ်နှံမှုလုပ်ငန်းတွင် လုပ်ကိုင်နေကြသည့် ပြည်သူများ၏ မှီခိုအားထားလာနေရ သည့် အဓိက အသက်မွေးလုပ်ငန်းဖြစ်သည့်အပြင် နိုင်ငံတော်၏ စီးပွားရေးအခန်းကဏ္ဍဖွံ့ဖြိုး တိုးတက်ရေးမှာလည်း အလွန်အရေးပါတဲ့ အခန်းကဏ္ဍတစ်ခုဖြစ်သည့်အတွက် ကချင်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါက်တာခွန်ဝင်းသောင်း ၏ အဆို အား ထောက်ခံဆွေးနွေးလိုက်ရပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး တပ်မတော်သားကိုယ်စားလှယ် ဗိုလ်မှူးဇဝန ဆွေးနွေးနိုင် ပါပြီ။</speech>
<speech><mp id="000">ဗိုလ်မှူးဇဝန(တပ်မတော်သားကိုယ်စားလှယ်)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီး၊ ဒုတိယဝန်ကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်က တပ်မတော်သားကိုယ်စားလှယ် ဗိုလ်မှူးဇဝန ဖြစ်ပါတယ်။ ကချင်ပြည်နယ် မဲဆန္ဒနယ် အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါက်တာခွန်ဝင်းသောင်း တင်သွင်းထားသော အဆိုအား အကြံပြုဆက်လက် ဆွေးနွေးသွားမှာဖြစ်ပါတယ်။ ငှက်ပျောစိုက်ပျိုးဖို့အတွက် ဦးစွာအဓိက လိုအပ်ချက်ဖြစ်သည့် စိုက်ပျိုးမြေတွေကို လိုအပ်ချက် ရှိသလောက်ပေးနိုင်မှာလား၊ ပေးတဲ့မြေပေါ်မှာလည်း တန်ဖိုးကြီးမြေပေါ်၊ မြေအောက် သယံဇာတတွေ ဘယ်လိုထိန်းသိမ်းကြမလဲ။ ဒါ့အပြင် ဒီမြေတွေကို ဘယ်သူတွေကို ပေးကြမှာလဲ။ တောင်သူ တစ်ဦးချင်းကိုလား။ ပြည်တွင်းလုပ်ငန်းရှင်တွေကိုလား။ ပြည်ပလုပ်ငန်းရှင်တွေကိုလား။ ဒါတင်မကသေးပါဘူး။ လယ်မြေတွေကိုလည်း ၎င်းတို့အစီအစဉ်နှင့်ဝယ်ပြီး စိုက်သွားခဲ့ရင် ဘယ်လို တားဆီးကြမှာလဲ။ ၎င်းတို့အစီအစဉ်နှင့် ထပ်ဝယ်ပြီး စိုက်ထုတ်ရမယ့် အရင်းအနှီးတွေကိုရော မိမိ တောင်သူတွေဆိုရင် နိုင်ငံတော်က ပေးမှာလား။ စိုက်ပျိုးမြေဧကတွေနှင့် လိုအပ်သော စိုက်ပျိုးရေ စက်ကိရိယာ သွင်းအားစုတွေကိုရော ဘယ်လိုပုံစံနှင့် ဆောင်ရွက်ပေးမည်ဆိုတာကိုလဲ အဓိက မဖြစ်မနေ စဉ်းစားရမယ့်အချက် ဖြစ်ပါတယ်။ ဒါတွေ ပြီးပြည့်စုံပြီဆိုမှ စိုက်ပျိုးဖို့အတွက် ခွင့်ပြုပေးမယ်ဆိုရင်လည်း စိုက်ပျိုးခြင်းနှင့် ရောင်းချခြင်းလုပ်ငန်းစဉ်များ အစမှအဆုံး ပြီးသည်အထိ သက်ဆိုင်ရာ တိုင်းဒေသကြီးနှင့် ပြည်နယ် အသီးသီးတို့မှာရှိတဲ့ ဌာနဆိုင်ရာများမှ လုပ်ထုံးလုပ်နည်းများနှင့်အညီ လုပ်ငန်းစဉ်အလိုက် အဆင့်ဆင့်ကို တင်ပြလျှောက်ထားကြရမှာဖြစ်ပါတယ်။ ဒီလိုလျှောက်ထားပြီးချိန်မှသာ စိုက်ပျိုးမည့် လုပ်ငန်းရှင်က စိုက်ခင်းတွေမှာ အသုံးပြုမယ့် မြေဩဇာတွေနှင့် ပတ်သက်ပြီး ဘယ်လို မြေဩဇာ တွေကို ဘယ်လိုသတ်မှတ်ပြီး သုံးမှာလဲ။ မြေဩဇာနှင့် ပတ်သက်ပြီး ဘယ်သူတွေက အကျိုးအမြတ် တွေ ရသွားကြသလဲ။ မြေဩဇာစက်ရုံကို နိုင်ငံအတွင်းမှာ တည်ဆောက်ပေးနိုင်မလား။ အလုပ်သမားတွေကို သုံးမလဲ။ ပြည်ပက အလုပ်သမားတွေလား၊ ပြည်တွင်းက အလုပ်သမား တွေလား။ အဲဒီအလုပ်သမားတွေရဲ့ နေ့တွက်စရိတ်၊ အလုပ်အကိုင်အခွင့်အလမ်းရရှိမှုနှင့် နစ်နာ ဆုံးရှုံးမှုရှိလာခဲ့မယ်ဆိုရင်ရော ဘယ်လိုတာဝန်ယူပြီး ကုစားပေးကြမလဲ၊ ဒါတွေကို ထပ်မံစဉ်းစားဖို့ လိုအပ်လာမှာ ဖြစ်ပါတယ်။ ယခုလို တစ်သျှူးပင်ပေါက် ပျိုးပင်များစွာရှိသည့်အထဲမှာ မိမိဒေသနှင့် ကိုက်ညီမည့် ဘယ်အမျိုးအစားကို သုံးမလဲ။ မျိုးတွေကရော ဘယ်နှစ်မျိုးရှိသလဲဆိုတာကို လေ့လာကြရမှာဖြစ်သလို ယခုလို တစ်သျှူးပင်ပေါက် ပျိုးပင်များ တင်သွင်းနေမယ့်အစား တစ်သျှူးပင်ပေါက် နည်းပညာ တွေရော၊ မိမိပြည်တွင်းမှာ လာရောက်လုပ်ကိုင်စေပြီး သင်ယူမည်ဆိုရင် မရနိုင်တော့ဘူးလား ဆိုတာ ဝိုင်းဝန်းစဉ်းစားကြဖို့ လိုအပ်မှာဖြစ်ပါတယ်။ ဘေးထွက်ဆိုးကျိုးများပြီး မအောင်မြင်ခဲ့ဘူး ဆိုရင်လည်း ဒါမှမဟုတ် ပျက်စီးသွားခဲ့ရင် ဘယ်လိုပြန်လည်ကုစားပေးမယ့် တစ်သျှူးမျိုးတွေကို စိုက်ပျိုးသူများ မနစ်နာအောင် အခမဲ့ပြန်လည်ရရှိရန်နှင့် အာမခံချက်ရှိဖို့လည်း လိုအပ်မှာဖြစ်ပါတယ်။ အောင်မြင်ခဲ့ရင်လည်း ဈေးကွက်ခိုင်မာမှုရှိရန် လိုအပ်မှာဖြစ်ပါတယ်။ တရုတ်နိုင်ငံဈေးကွက်တွေမှာ ရုတ်တရက်ကြီး အဝယ်ရပ်ခဲ့မယ်ဆိုရင်လည်း အခက်အခဲတွေ ဘယ်လိုဖြေရှင်းပေးမလဲဆိုတာ ကြုံတွေ့ကြရမှာ ဖြစ်ပါတယ်။ ယခုတင်ပို့နေသည့် တစ်ခုတည်းသော တရုတ်နိုင်ငံကိုမှ မဟုတ်ဘဲ အခြားနိုင်ငံများသို့လည်း ဈေးကွက်ထိုးဖောက်နိုင်ဖို့အတွက် ပေးပို့တင်သွင်းနိုင်ရေး ကြိုးစားကြရမှာ ဖြစ်ပါတယ်။ ဥက္ကဋ္ဌကြီးခင်ဗျား။ ပိုးသတ်ဆေး၊ ဓာတ်မြေဩဇာတွေ အလွန်အကျွံသုံး စိုက်ပျိုးနေသည့် စနစ်ကနေပြီး Organic စစ်စစ်စနစ်နှင့် အနာဂတ်မှာ ဘယ်လိုပုံစံ ဘယ်လိုစံနှုန်းတွေနဲ့ တိုင်းတာ စစ်ဆေးကြပ်မတ်ကြမလဲ၊ စံနှုန်းနှင့် မမီခဲ့ရင်ရော၊ စိုက်ခင်းကြီးတစ်ခုလုံးအတွက်ရော အဆုံးအရှုံး ခံရတော့မှာလား၊ ဒါ့အပြင် အသုံးပြုမည့် ပိုးသတ်ဆေးနှင့် ဓာတ်မြေဩဇာတွေ၏ ဘေးထွက်ဆိုးကျိုး တွေကြောင့် မြေထု၊ ရေထု၊ လေထုနှင့်ပတ်ဝန်းကျင်ရှိ လူပုဂ္ဂိုလ်အဖွဲ့ အစည်းများ အသုံးပြုခဲ့သည့် ဓာတ်မြေဩဇာတွေကြောင့် အမှန်တကယ် စားသုံးသူများအတွက်လည်း ဘေးထွက်ဆိုးကျိုးများ ရှိ/မရှိ ကိုလည်း အထူးအလေးပေး စဉ်းစားကြရမှာဖြစ်ပါတယ်။ မဖြစ်မနေ အသုံးပြု ကြရမည့် ပေါင်းသတ်ဆေးရဲ့ ဘေးထွက်ဆိုးကျိုးကိုလည်း ပတ်ဝန်းကျင်မှာရှိသည့် အခြားစိုက်ခင်းများအပေါ် မှာ သက်ရောက်မှု ရှိ/မရှိနှင့် သက်တမ်း(၉)လကြာမြင့်ပြီး သက်တမ်းတစ်ခု ကုန်ဆုံးသွားလို့ ကျန်ရှိခဲ့ မည့်မြေတွေပေါ်မှာ ပျက်စီးသွားမယ့် မြေဆီလွှာများနှင့် မြေဧကမြောက်မြားစွာ ရွှေ့ပြောင်းနည်း စနစ် စိုက်ပျိုးရမယ်ဆိုပါကလည်း နှစ်ကာလအလိုက် လိုအပ်မည့် မြေဧကတွေ၊ နောင်နှစ်ပေါင်း ဘယ်လောက်အကြာမှာ ပျက်စီးသွားနိုင်မယ့်မြေတွေ၊ အနာဂတ်အတွက်လည်း လိုအပ်လာမယ့် မြေတွေ စတဲ့ လိုအပ်ချက်တွေကိုပါ ထည့်သွင်းစဉ်းစားကြရမှာဖြစ်ပါတယ်။ အနှစ်ချုပ်အားဖြင့် တင်ပြရမယ်ဆိုပါက တရုတ်နိုင်ငံကိုပို့ရင် သူ့ရဲ့ ဈေးနှုန်း ကိုယ့်ရဲ့ ဈေးနှုန်းတွေကို ဘယ်လိုတွေ သတ်မှတ်ကြမလဲ တရုတ်နိုင်ငံ၏ သတ်မှတ်ဈေးနှုန်းကိုပဲ ရာသက်ပန် ကျွန်တော်တို့တွေ မှီခိုနေကြရတော့မှာလား၊ ရောင်းနေရင်းနှင့် တရုတ်နိုင်ငံက ရုတ်တရက်ကြီး ဈေးကွက်ကို ပိတ်ခဲ့ရင်ကော ဘယ်လိုတွေလုပ်ကြမလဲ၊ ဥပမာတစ်ခုအနေနှင့် သာဓကပြောရရင် ဖရဲသီးတွေ၊ နာနတ်သီးတွေ၊ နွားများ တင်သွင်းခွင့်တွေ အပိတ်ခံရတာတွေ ရှိပါတယ်။ ဒီလို(၂)နိုင်ငံ မဖြစ်ရလေအောင် တရုတ်နိုင်ငံစိုက်ပျိုးရေးဝန်ကြီးဌာနမှ တာဝန်ရှိသူများနှင့် ညှိနှိုင်းအတည်ပြုချက် ရယူထားဖို့လည်း လိုမှာဖြစ်ပါတယ်။ ဒါ့အပြင် သယ်ယူမည့် လမ်းကြောင်းတစ်လျှောက်မှာ သောင်းကျန်း သူများ၏ အဟန့်အတားရှိခဲ့ရင်ရော၊ ထွက်ကုန်အရည်အသွေး မမီခဲ့ရင်ရော ဒီကိစ္စရပ်တွေကို ဘယ်သူတွေ ဘယ်အဖွဲ့အစည်းတွေက မပုပ်မသိုး၊ မပျက်စီးအောင် ဘယ်လိုတာဝန်ယူကြမလဲ မိမိပို့မယ့် အသီးအရည်အသွေး ကောင်းပါလျက်နှင့် အကြောင်းအမျိုးမျိုးပြပြီး ပယ်ချခဲ့ရင်ရော ဘယ်လို ြန်ဖြေရှင်းပေးကြမလဲ၊ ဒါ့အပြင် နိုင်ငံတကာ FDA ကနေပြီး ကန့်ကွက်နိုင်မည့် အားနည်း ချက်တွေရော ရှိလာနိုင်မလားဆိုတာတွေကို အလေးထား ထည့်သွင်းစဉ်းစားကြရမှာဖြစ်ပါတယ်။ ဥက္ကဋ္ဌကြီးခင်ဗျား။ ဒီလို စိုက်ပျိုးလို့ စီးပွားရေးအရ အလေးသာမှုရှိတယ်ဆိုရင် ဘယ်သူ တွေ အသာစီးယူသွားနိုင်မလဲ၊ မြန်မာနိုင်ငံကပဲ အသာစီးရသွားမလား၊ တရုတ်နိုင်ငံကပဲ အသာစီး ရသွားမလား၊ တရုတ်နိုင်ငံက အကျိုးအမြတ်တွေမှာ အမြဲတမ်းသာနေတယ်ဆိုရင် ဆက်ပြီး စိုက်သင့် ပါသလား၊ မြန်မာနိုင်ငံက တရုတ်နိုင်ငံကို ရာသီတစ်ခုချင်းစီအလိုက် ပြည်ပလုပ်ငန်းရှင်များကိုပဲ မြေငှားရမ်းခွင့်ပြုခဲ့ရင်ရော ဟိုနိုင်ငံသားက သာနိုင်မလား၊ တခြားဘယ်လို အားသာချက်နှင့် အားနည်းချက်တွေ ရှိလာနိုင်မလဲဆိုတာ အဖက်ဖက်ကနေပြီး လိုအပ်ချက်မရှိအောင် သက်ဆိုင်ရာ ဌာနအသီးသီးက ဝိုင်းဝန်းစဉ်းစားပြီး ဆောင်ရွက်အဖြေထုတ်သွားနိုင်မှသာ လက်ရှိစိုက်ပျိုးလိုကြသည့် တရုတ်တစ်သျှူးငှက်ပျောစိုက်ပျိုးခြင်း၊ ရင်းနှီးမြှုပ်နှံမှုလုပ်ငန်းများကို စည်းကမ်းတကျ ထိန်းသိမ်း နိုင်မှာဖြစ်ပြီး ရေရှည်ဖြစ်ပေါ်လာမည့် ဘေးထွက်ဆိုးကျိုးများကိုလည်း ကြိုတင်တားမြစ်နိုင်ပြီး ရသင့်ရထိုက်သည့် အခွန်ဘဏ္ဍာများရရှိပြီး သက်ဆိုင်သည့်ဌာန အသီးသီးတို့မှလည်း ဟန်ချက်ညီညီ ပါဝင်လုပ်ဆောင်နိုင်ကြ၍ ထိရောက်သည့် မူဝါဒ၊ လမ်းညွှန်မှုများ စီမံချက်တစ်ရပ်ရပ်ကို အမြန်ဆုံး ဘက်ပေါင်းစုံ၊ ရှုထောင့်မျိုးစုံက အကောင်အထည်ဖော် ဆောင်ရွက်ကြစေလိုကြောင်း အကြံပြု ဆွေးနွေးရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ ဦးကျော်သောင်း ဆွေးနွေးနိုင်ပါပြီ။</speech>
<speech><mp id="1241">ဦးကျော်သောင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဝန်ကြီး၊ အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါလို့ ဦးစွာ ပထမနှုတ်ခွန်းဆက်သဂါရဝပြုအပ်ပါတယ်။ ကျွန်တော်က စစ်ကိုင်းတိုင်း ဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးကျော်သောင်း ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော့်အနေဖြင့် ကချင်ပြည်နယ် မဲဆန္ဒနယ်အမှတ်(၁၁)မှ ဒေါက်တာခွန်ဝင်းသောင်း ၏ တရုတ်တစ်သျှူးငှက်ပျော စိုက်ပျိုးခြင်း လုပ်ငန်းကို စည်းကမ်းတကျ ထိန်းသိမ်းကွပ်ကဲနိုင်စေရန်၊ ရေရှည်တွင်ဖြစ်ပေါ်လာမည့် ဘေးထွက် ဆိုးကျိုးများကို ကြိုတင်တားမြစ်ကာကွယ်နိုင်ရန်၊ ရသင့်သောအခွန်ဘဏ္ဍာများ ရရှိနိုင်ရန် သက်ဆိုင် သည့်ဌာနများမှ ဟန်ချက်ညီညီ ပါဝင်လုပ်ဆောင်နိုင်မည့် ထိရောက်သော မူဝါဒလမ်းညွှန်မှု စီမံချက် တစ်ရပ်ချမှတ်၍ အဓိကကျသည့် ဝန်ကြီးဌာနအနေဖြင့် အကောင်အထည်ဖော်ဆောင်ရွက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုနှင့်ပတ်သက်ပြီး ထောက်ခံအကြံပြုဆွေးနွေး သွားမှာ ဖြစ်ပါတယ်။ လေးစားရပါသော ဥက္ကဋ္ဌကြီးခင်ဗျား။ ကျွန်တော်တို့နိုင်ငံမှာ ၂၀၀၆-၂၀၀ရ ခုနှစ်ကစပြီး တရုတ်တစ်သျှူးငှက်ပျောကို ဘိန်းအစားထိုး သီးနှံအဖြစ် ကချင်ပြည်နယ် မိုးမောက်မြို့နယ်မှာ စတင်စိုက်ပျိုးခဲ့ကြောင်း သိရှိရပါတယ်။ အဲဒီာ်ဝင်မြေ၊ ငွေကြယ်ဖြူ၊ ငွေသင်းရနံ့ ကုမ္ပဏီ(၃)ခုက စတင်စိုက်ပျိုးခဲ့ကြောင်း သိရှိရပါတယ်။ ယခုအခါ ကချင်ပြည်နယ်မှာ တစ်သျှူး ငှက်ပျောစိုက် ကုမ္ပဏီပေါင်း(၄၀)ခန့်ရှိနေပြီဟု လေ့လာမှုစစ်တမ်းများအရ သိရှိရပါတယ်။ ကချင် ပြည်နယ် တစ်သျှူးငှက်ပျောစိုက်ဧက (၁၆၀၀၀၀)ကျော်ခန့်လည်းရှိနေပြီဟု ဒေသခံများ ပြောကြား ချက်အရ သိရှိရပါတယ်။ စိုက်ပျိုးမြေများနှင့်ပတ်သက်ပြီး ပိုင်ရှင်သဘောတူညီမှုနှင့် ရယူစိုက်ပျိုးမှုက (၄၁)ရာခိုင်နှုန်းရှိပြီး သဘောတူညီမှု မရရှိဘဲ ရယူစိုက်ပျိုးမှုက (၅၉)ရာခိုင်နှုန်း ရှိကြောင်းလည်း သိရှိ ရပါတယ်။ ဒါ့အပြင် အဲဒီလို ရယူမှု ပြုသည့်နေရာမှာ ဖိအားပေးနည်းလမ်းနှင့် ရယူမှုက (၁၅) ရာခိုင်နှုန်း၊ ခြိမ်းခြောက်ရယူမှုက (၁၄)ရာခိုင်နှုန်း၊ လိမ်လည်ရယူမှုက (၁၀)ရာခိုင်နှုန်း၊ အတင်းအဓမ ရယူမှုက (၂၀)ရာခိုင်နှုန်း၊ ညှိနှိုင်းငှားရမ်းမှုက (၂၅) ရာခိုင်နှုန်း၊ ညှိနှိုင်းဝယ်ယူမှုက (၁၆)ရာခိုင်နှုန်း ရှိကြောင်း ဝိုင်းမော်မြို့နယ်အတွင်းမှာ(၄)ရွာ၊ ဗန်းမော်မြို့နယ်အတွင်းမှာ(၂)ရွာရှိကြောင်း ကွင်းဆင်း သုတေသနပြုလုပ်ပြီး ရရှိလာသည့် စစ်တမ်းအရ သိရှိရခြင်းဖြစ်ပါတယ်။ အစိမ်းရောင်စီးပွားရေး ဝိရောဓိ အစီရင်ခံစာက တစ်သျှူးငှက်ပျောနှင့်ပတ်သက်ပြီး၊ ကနဦး သဘာဝပတ်ဝန်းကျင် ဆန်းစစ် လေ့လာခြင်းပြုလုပ်ရန် သဘာဝပတ်ဝန်းကျင် ရေရှည်တည်တံ့ဖို့ အစီအမံများထားရှိရန်၊ တည်ဆဲ ဥပဒေများအတိုင်း စနစ်တကျ အကောင်အထည်ဖော်ဆောင်ရွက်ရန်၊ စနစ်ကျသော မြေအသုံးကျမှု ပုံစံထားရှိရန်၊ တစ်သျှူးငှက်ပျော စိုက်ပျိုးထုတ်လုပ်မှု အခြေအနေများကို လေ့လာဆန်းစစ်ရန် စသည့်ကဏ္ဍများကို ပြုလုပ်ဆောင်ရွက်ဖို့လိုအပ်ကြောင်း အကြံပြုတိုက်တွန်းထားပါတယ်။ အစိုးရမှ ထိရောက်သည့် အရေးယူမှုများမရှိသေးမီ တစ်သျှူးငှက်ပျောခင်းများက အောက်ခြေမြေပြင်မှာ တစ်စ၊ တစ်စ တိုးပွားလျက်ရှိကြောင်းလည်း သိရှိရပါတယ်။ ဒါကြောင့် တရုတ်တစ်သျှူးငှက်ပျော စိုက်ပျိုးခြင်းလုပ်ငန်းကို မဖြစ်မနေ ခွင့်ပြုမယ်ဆိုရင် ပြည်ထောင်စုအစိုးရအနေနှင့် ဒီတစ်သျှူးငှက်ပျောစိုက်လုပ်ငန်းကို စည်းကမ်းတကျ ထိန်းသိမ်း ကွပ်ကဲဆောင်ရွက်ဖို့ လိုအပ်ကြောင်း အကြံပြုလိုပါတယ်။ ကျွန်တော့်အနေဖြင့် တရုတ်တစ်သျှူး ငှက်ပျောနိုင်ငံအတွင်း လာရောက်စိုက်ပျိုးမှုကို သဘောမကျပါဘူး။ ဘာဖြစ်လို့လဲဆိုတော့ ကျွန်တော်တို့ မြို့နယ်အတွင်းမှာ တရုတ်နိုင်ငံသားများ ဖရဲ၊ သခွားစိုက်ပျိုးရေးလုပ်ရန် တောင်သူတွေဆီက မြေငှားပြီး လာစိုက်ကြပါတယ်။ သူတို့ရဲ့ ဓာတ်မြေဩဇာသုံးစွဲမှုနှင့် ပိုးသတ်ဆေးသုံးစွဲမှုကြောင့် မြေယာပျက်စီးမှုနှင့် သဘာဝပတ်ဝန်းကျင် ထိခိုက်ပျက်စီးမှုတွေဟာ မြေငှားခရတာနှင့် မကာမိဘူးလို့ ပြောရမှာဖြစ်ပါတယ်။ ဒီလိုပဲ ကချင်ပြည်နယ်ထဲကို တရုတ်နိုင်ငံသားတွေ ကားတွေနှင့် ငှက်ပျောစိုက်တာကို အကြောင်းပြုပြီး အလွယ်တကူ ဝင်ရောက်နေတာကိုလည်း သဘောမကျပါဘူး။ ဒါ့အပြင် ငှက်ပျော ခြံတွေမှာ အသုံးပြုသည့် ဓာတ်မြေသြဇာများ၊ ပိုးသတ်ဆေးများကြောင့် ငှက်ပျောခြံကို ဖြတ်သန်း စီးဆင်းလာသည့် ရေများဟာ ချောင်းမြောင်းတွေထဲရောက်ရှိပြီး ငါးများသေဆုံးခြင်း ဖြစ်နေတာကို လည်း တွေ့ရှိရပါတယ်။ ထို့အပြင် ပိုးသတ်ဆေးများ သုံးစွဲခြင်းကြောင့် ကျွဲ၊ နွား သေဆုံးမှုများ ဖြစ်ပေါ်ခဲ့သလို ငှက်ပျောခြံလုပ်သားများလည်း ရောဂါဘယများဖြစ်ခဲ့ကြောင်း သိရှိရပါတယ်။ ဒါတွေဟာ ဘေးထွက်ဆိုးကျိုးများ ဖြစ်ပါတယ်။ ဒါကြောင့် လူနှင့်တကွ အိမ်မွေးတိရစ္ဆာန်များ အန္တရာယ်မဖြစ်အောင် ဘယ်လိုတားဆီးကာကွယ်မလဲဆိုတာကိုလည်း ထည့်သွင်းစဉ်းစားဖို့ လိုအပ် ပါတယ်။ တစ်ညူးငှက်ပျောစိုက်ပျိုးခြင်းကြောင့် သဘာဝပတ်ဝန်းကျင် လူမှုရေး၊ စီးပွားရေး၊ ကျန်းမာရေး ရပ်ရွာ၏ ရေရှည်တည်တံ့ဖွံ့ဖြိုးမှုအပေါ် သက်ရောက်စေသည့် ကောင်းကျိုး၊ ဆိုးကျိုး (၂)မျိုးရှိပါတယ်။ ကောင်းကျိုးအနေဖြင့် ပြောရမယ်ဆိုရင် လမ်းကို ကျောက်ခင်းပေးလို့ လမ်းပန်း ဆက်သွယ်ရေးကောင်းလာတယ်။ လတ်တလော အလုပ်အကိုင်အခွင့်အလမ်း ရှိလာတယ်။ မြေရောင်း၊ မြေငှားရသည့်အတွက် လတ်တလော ငွေရလာတယ်။ မြေမဲ့၊ အလုပ်လက်မဲ့ ဒေသခံများ အလုပ် ရရှိလာတယ်။ ကလေးများ၏ ပညာရေး၊ မိသားစု ကျန်းမာရေးနှင့် စားဝတ်နေရေးကို အနည်းငယ် ထောက်ပံ့ပေးနိုင်တယ်။ အသား၊ ငါး၊ ကုန်စိမ်းများ ရောင်းချရခြင်းမှ ဝင်ငွေရတယ်။ စမ်းချောင်း ရေများ ညစ်ညမ်းပြီး သောက်သုံးရန် မသင့်ခြင်းကြောင့် တချို့နေရာများမှာ ရေတွင်းတူးပေးတယ်။ အဲဒါတွေဟာ ကောင်းကျိုးတွေ ဖြစ်ပါတယ်။ ဆိုးကျိုးများနှင့် ပတ်သက်ပြီး ပြောလိုပါတယ်။ သဘာဝပတ်ဝန်းကျင်ဆိုးကျိုး၊ သဘာဝ ပတ်ဝန်းကျင် အဆိပ်သင့်ခြင်း၊ ရေ ၊လေ၊ မြေ၊ သစ်တော၊ သဘာဝပတ်ဝန်းကျင် ပျက်စီးမှုကြောင့် လူမှုရေး၊ စီးပွားရေး၊ ကျန်းမာရေး ရပ်ရွာ၏ ရေရှည် တည်တံ့ဖွံ့ ဖြိုးမှုများကို ထိခိုက်နစ်နာစေပါတယ်။ ရေရှားပါးလာခြင်းကြောင့် အိမ်မွေးတိရစ္ဆာန်များ ဖြစ်သည့် ကျွဲနွားများအတွက် သောက်သုံးရေ ရှားပါးလာတယ်၊ ရေညစ်ညမ်းမှုကြောင့် ငါးမျိုး ပြုန်းတီးခြင်း၊ ကျွဲနွားများ သေဆုံးခြင်း၊ ဒေသခံ များရဲ့ စိုက်ပျိုးမြေ ပြုန်းတီးခြင်းနှင့် ပျက်စီးခြင်း၊ ဒေသခံများရဲ့ စိုက်ခင်းများကို ပိုးမွှားများ ပိုမို ကျရောက်ဖျက်ဆီးလာခြင်း၊ ဟင်းသီးဟင်းရွက် ရှားပါးလာခြင်း၊ ထင်း၊ မီးသွေး၊ သစ် စသည်တို့ ရှားပါးလာခြင်း၊ ပိုးသတ်ဆေးများ အလွန်အကျွံ အသုံးပြုခြင်းကြောင့် တောတိရစ္ဆာန်များ စားသုံးမိ၍ သေဆုံးခြင်း၊ ဇီဝမျိုးစုံ မျိုးကွဲများ ပျောက်ကွယ်ပျက်သုန်းခြင်း၊ ဒေသခံများရဲ့ စိုက်ပျိုးရေးအတွက် ရေရှားပါးလာခြင်း၊ ဥပမာ စိုက်ခင်းအထက်မှာရှိသည့် ချောင်းရေကို ပိတ်ဆို့သိုလှောင်ပြီး လုပ်သည့် အတွက်ကြောင့် အောက်ဘက်မှာရှိသည့် စိုက်ခင်းတွေက ရေအလုံအလောက် မရရှိခြင်း၊ ရာသီဥတု အပြောင်းအလဲများဖြစ်ပေါ်ခြင်း၊ ဥပမာ ဟုတ် မိုးရွာခြင်း၊ နေအပူလွန်ကဲခြင်း၊ ညလွန်ကဲခြင်း၊ သီးနှံအောင်ရေ မရခြင်း စတာတွေဖြစ်လာပါတယ်။ မြေဆီလွှာပျက်စီးခြင်း၊ စားကျက်မြေများ ရှားပါးလာခြင်း၊ တစ်သျှူးငှက်ပျော စိုက်ပျိုးရေးသုံးစွန့်ပစ်ပစ္စည်းများ ပလတ်စတစ် အမှိုက်များ ပေါများလာခြင်း စသည့် အရာတွေဟာ သဘာဝပတ်ဝန်းကျင်ဆိုးကျိုးများ ဖြစ်ပါတယ်။ လူမှုရေးဆိုးကျိုးများက လမ်းပန်းဆက်သွယ်ရေး ပွင့်လာပေမယ့် မော်တော်ယာဉ်ကြီး များ အသွားအလာများသောကြောင့် လမ်းများ ပျက်စီးခြင်း၊ အိမ်ထောင်ရေးဖောက်ပြန်မှုများ ရှိလာ ခြင်း၊ မူးယစ်ဆေးဝါး သုံးစွဲသူများလာခြင်း၊ ကျွဲ၊ နွား၊ ဝက်၊ ကြက်၊ ဘဲ စသည့် အိမ်မွေးတိရစ္ဆာန်များ ခိုးယူသတ်ဖြတ် စားသောက်ခံရခြင်း၊ တိုက်ပွဲရှောင်ပြည်သူများရဲ့ ကျေးရွာမြေ စိုက်ပျိုးမြေများ တစ်သျှူးငှက်ပျောစိုက်ခင်း ဖြစ်သွားခြင်း၊ အကျင့်စရိုက်ပျက်ပြားလာခြင်း စတာတွေပဲဖြစ်ပါတယ်။ စီးပွားရေးဆိုးကျိုးများက သီးနှံအထွက်နှုန်း ကျဆင်းလာခြင်း၊ စပါးအထွက်နှုန်း လျော့ကျလာခြင်း၊ တောင်ယာ၊ လယ်ယာများသို့ သွားလာရန် ခက်ခဲခြင်း၊ လမ်းနေရာများပါမကျန် တိုးချဲ့စိုက်ပျိုး လာပါတယ်။ ကိုယ်ပိုင်လုပ်ငန်းများ ပျောက်ဆုံးလာခြင်း၊ ပုံမှန်အလုပ် မရှိခြင်းတို့ ဖြစ်ပါတယ်။ ကျန်းမာရေးဆိုးကျိုးများက ပိုးသတ်ဆေးဖျန်းခြင်းကြောင့် ကျန်းမာရေးထိခိုက်လာခြင်း၊ ခေါင်းမူး၊ ခေါင်းကိုက်၊ လေဖြတ်၊ မေ့လဲတာတွေ ဖြစ်ပါတယ်။ တစ်သျှူးငှက်ပျောရွက်များကို ကျွဲနွားများ စားမိလို့ ဝမ်းပျက်ဝမ်းလျှောတွေလည်း ဖြစ်ပါတယ်။ တစ်သျှူးငှက်ပျောစိုက်ခင်းများသို့ ဖြတ်သန်း သွားလာရင်းနှင့် လေကိုရှူရှိုက်မိရင် နာကျင်ကိုက်ခဲခြင်း၊ ထုံကျင်ခြင်း၊ မျက်လုံးစပ်ခြင်း၊ အရေပြား ယားယံခြင်း၊ မျက်စိကွယ်ခြင်း၊ အသက်သေဆုံးခြင်းများအထိ ဖြစ်လာပါတယ်။ ဒါတွေကို ကြည့်ခြင်းအားဖြင့် ဒေသခံပြည်သူများအတွက် ကောင်းကျိုးထက် ဆိုးကျိုးက ပိုများနေတာ တွေ့ရမှာဖြစ်ပါတယ်။ တစ်သျှူးငှက်ပျောစိုက်ပျိုးမှုကို ဆက်လက်ပြီး လက်ခံကျင့်သုံး ဆောင်ရွက်မယ်ဆိုရင် ဒေသခံပြည်သူများကို ဘယ်လိုကာကွယ်ပေးမလဲ၊ ဘယ်လိုစောင့်ရှောက်မလဲ ဆိုတာ ပြည်ထောင်စုအစိုးရအနေနှင့် စဉ်းစားဆောင်ရွက်ပေးဖို့ လိုအပ်ပါတယ်။ တစ်သျှူးငှက်ပျော စိုက်ပျိုးမှုလုပ်ငန်းနှင့် ပတ်သက်ပြီး ရသင့်ရထိုက်သော အခွန်ဘဏ္ဍာများကို နိုင်ငံတော်က အပြည့်အဝရရှိအောင် စည်းကမ်းတကျ လုပ်ကိုင်ဆောင်ရွက်ဖို့လည်း လိုအပ်ပါကြောင်း၊ ဒါကြောင့်မို့လို့ ဒေါက်တာခွန်ဝင်းသောင်း ရဲ့ အဆိုကို ကျွန်တော့်အနေနှင့် ထောက်ခံပါကြောင်း ပြောကြားရင်း နိဂုံးချုပ်အပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အဆိုနှင့်စပ်လျဉ်း၍ ဆွေးနွေးရန် ကျန်ရှိသည့် လွှတ်တော်ကိုယ်စားလှယ်များ မနက်ဖြန်ကျင်းပမယ့် အစည်းအဝေးတွင် ဆက်လက်ဆွေးနွေးသွားမှာ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၄)ရက်မြောက်နေ့ ရပ်နားကြောင်းနှင့် (၁၅)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့် ြေညာခြင်း</title>
<speech type="speaker">အစီအစဉ်(၁၁)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၄)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေး (၁၅)ရက်မြောက်နေ့ကို ၂၀၁၉ ခုနှစ်၊ ဒီဇင်ဘာလ ၁၃ ရက်(သောကြာနေ့) နံနက် ၁၀:ဝဝ နာရီဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၄)ရက် မြောက်နေ့ကို ၁၂:၄၄ နာရီ ရပ်နားပါသည်။</speech>
</postface>
</transcript>
</doc>
