<doc>
<docinfo>
<docno>02-13-11.xml</docno>
<pdf>02-13-11.pdf</pdf>
<term value="02">ဒုတိယအကြိမ်</term>
<session value="13" />
<sittingday value="11" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ ဝါခေါင်လပြည့်ကျော် ၁ ရက် (၂၀၁၉ ခုနှစ်၊ သြဂုတ်လ ၁၆ ရက်)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော်(၁၃)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ အစီအစဉ်ကို ၁၀:ဝဝ နာရီ င်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ (၁၁)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော်အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၇၅)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၇၈.၁၃)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ (၁၁)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါ့မယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="915">ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ ၁၆-၈-၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များကိုယ်စား မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော် အခွင့်အရေးကော်မတီ အဖွဲ့ဝင်ဖြစ်သူ ကျွန်တော် ဦးမြမင်းဆွေ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးသိမ်းဆွေ၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၀)၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီအစည်းအဝေး။ ဦးမင်းဆွေနိုင်၊ ကချင်ပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဒေါ်လွီဇာ၊ ကယားပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဦးစောချစ်ဦး၊ ကရင်ပြည်နယ် မဲဆန္ဒနယ်အမှတ်(၃)၊ ၎င်းအတိုင်း။ ဦးဗွန်ဟေး၊ ချင်းပြည်နယ် မဲဆန္ဒနယ် အမှတ်(၁)၊ ၎င်းအတိုင်း။ ဦးဝင်းအောင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၃)၊ ၎င်းအတိုင်း။ ဦးအောင်ဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁)၊ ၎င်းအတိုင်း။ ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဦးပြူးလွင်၊ မကွေးတိုင်းဒေသကြီး မဲဆန္ဒနယ် အမှတ်(၁၂)၊ ၎င်းအတိုင်း ဦးကျော်မြင့်ဦး၊ မန္တလေးတိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း။ ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)၊ ၎င်းအတိုင်း။ ဦးခင်မောင်လတ်၊ ရခိုင် ပြည်နယ် မဲဆန္ဒနယ်အမှတ်(၃)၊ ၎င်းအတိုင်း။ ဗိုလ်မှူးချုပ်တင်ဆွေ၊ တပ်မတော်သားကိုယ်စားလှယ်၊ ၎င်းအတိုင်း။ ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)၊ ၎င်းအတိုင်း။ ဦးဝင်းမောင်၊ မကွေးတိုင်းဒေသကြီး မဲဆန္ဒနယ်အမှတ်(၆)၊ ၎င်းအတိုင်း။ ဦးမာန်လောမောင်း၊ ချင်းပြည်နယ် မဲဆန္ဒနယ် အမှတ်(၈)၊ ကျန်းမာရေး။ ဒေါ်ခင်ဆွေလွင်၊ ချင်းပြည်နယ် မဲဆန္ဒနယ်အမှတ်(၉)၊ ကျန်းမာရေး။ ဦးဥက္ကာမင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၈)၊ ရေဘေးကယ်ဆယ်ရေး။ ဦးခင်မျိုးဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၂)၊ ကျန်းမာရေး။ ဒေါက်တာမိုးမြင့်အောင်၊ ပဲခူးတိုင်း ဒေသကြီး မဲဆန္ဒနယ်အမှတ်(၂)၊ ဒေသဖွံ့ဖြိုးရေး။ ဒေါ်စန်းစန်းမြင့်၊ ပဲခူးတိုင်းဒေသကြီး မဲဆန္ဒနယ် အမှတ်(၄)၊ ကျန်းမာရေး။ ဒေါက်တာမြသောင်း၊ ပဲခူးတိုင်းဒေသကြီး မဲဆန္ဒနယ်အမှတ်(၇)၊ ကိုယ်တိုင် ဆောင်ရွက်ရန်။ ဦးဝင်းကြိုင်၊ ပဲခူးတိုင်းဒေသကြီး မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်။ ဦးလှဆန်း၊ မကွေးတိုင်းဒေသကြီး မဲဆန္ဒနယ်အမှတ်(၁)၊ အလုပ်သမားများဆိုင်ရာ အာဆီယံအကြို လုပ်ငန်းညှိနှိုင်း အစည်းအဝေး။ ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ်အမှတ်(၄)၊ ကိုယ်တိုင် ဆောင်ရွက်ရန်။ ဦးခင်အောင်မြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၈)၊ ကျန်းမာရေး။ ဦးအေးသာအောင်၊ ရခိုင်ပြည်နယ် မဲဆန္ဒနယ်အမှတ်(၆)၊ ကျန်းမာရေး။ ဒေါ်အိအိပြီး၊ ဧရာဝတီတိုင်း ဒေသကြီး မဲဆန္ဒနယ်အမှတ်(၈)၊ အလုပ်သမားများဆိုင်ရာ အာဆီယံအစည်းအဝေး တက်ရောက်ရန်။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)၊ ကျန်းမာရေး။ ဗိုလ်ချုပ်ဝင်းသိန်း၊ တပ်မတော်သားကိုယ်စားလှယ်၊ ကျန်းမာရေး။ ဦးမောင်မောင်ဆွေ၊ မန္တလေးတိုင်းဒေသကြီး မဲဆန္ဒနယ်အမှတ်(၉)၊ ကိုယ်တိုင်ဆောင်ရွက်ရန်တို့ပဲ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၁၇)ဦးနဲ့ ယနေ့ ခွင့်ပန်ကြားသူ (၃၂)ဦးဖြစ်ပြီး စုစုပေါင်းခွင့်ပန်ကြားသူ (၄၉)ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြ အပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<title>သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ကို တက်ရောက် ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၁၇)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၃၂)ဦးဖြစ်၍ အမျိုးသားလွှတ်တော်က စုစုပေါင်းခွင့်ပြုထားသူ (၄၉)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျာ။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့ အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျာ။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနှင့် ဖြေကြားခြင်းအစီအစဉ် ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ်(၅)ဦး မေးမြန်းတဲ့ မေးခွန်းများဟာ လျှပ်စစ်နှင့်စွမ်းအင် ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများဖြစ်ပါတယ်။</speech>
<title>လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်းမေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။ ။ကရင်ပြည်နယ်၊ ကြာအင်းဆိပ်ကြီးမြို့နယ်၊ ဘုရားသုံးဆူမြို့နှင့် ကျိုက်ဒုံမြို့တို့ကို ၂၀၁၉ - ၂၀၂၀ ဘဏ္ဍာရေးနှစ်တွင် လျှပ်စစ်ဓာတ်အားလိုင်းများ အပြီးသတ် သွယ်တန်းပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ကရင်ပြည်နယ် မဲဆန္ဒနယ်အမှတ်(၁၂)မှ စောမှာဖောင်ကွာ က ကရင်ပြည်နယ်၊ ကြာအင်းဆိပ်ကြီးမြို့နယ်၊ ဘုရားသုံးဆူမြို့နှင့် ကျိုက်ဒုံမြို့တို့ကို ၂၀၁၉ - ၂၀၂၀ ဘဏ္ဍာရေးနှစ်တွင် လျှပ်စစ်ဓာတ်အားလိုင်းများ အပြီးသတ် သွယ်တန်းပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="895">စောမှာဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကြီးတစ်ရပ်လုံးကို မင်္ဂလာပါလို့ ဦးစွာ ပထမ နှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် စောမွှာဖောင်ကွာ ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းကတော့ ကရင်ပြည်နယ်၊ ကြာအင်းဆိပ်ကြီးမြို့နယ်၊ ဘုရားသုံးဆူမြို့နှင့် ကျိုက်ဒုံမြို့များသို့ ၂၀၁၉ - ၂၀၂၀ ဘဏ္ဍာရေးနှစ်တွင် ဓာတ်အားလိုင်းများ အပြီးသတ် သွယ်တန်းပေးရန် အစီအစဉ် ရှိ/မရှိနှင့် မည်ကဲ့သို့ စီမံဆောင်ရွက်ပေးသွားမည်ကို သိရှိလိုခြင်းနဲ့ စပ်လျဉ်းသော မေးခွန်း ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကရင်ပြည်နယ်၊ ကြာအင်းဆိပ်ကြီးမြို့နယ်တွင် ကျိုက်ဒုံမြို့နှင့် ဘုရားသုံးဆူမြို့တို့ပါဝင်ပါတယ်။ ကျိုက်ဒုံမြို့ဟာ ကြာအင်းဆိပ်ကြီးမြို့ရဲ့ အရှေ့ဘက်တွင် တည်ရှိပြီးတော့ ဘုရားသုံးဆူမြို့ဟာ ကြာအင်းဆိပ်ကြီး မြို့နယ်ရဲ့ တောင်ဘက်ခြမ်းမှာ တည်ရှိပါတယ်။ ကြာအင်းဆိပ်ကြီးဟာ လတ်တလောမှာ ကုမ္ပဏီမီး ဖြင့်သာ အသုံးပြုနေရပြီး မဟာဓာတ်အားလိုင်း သွယ်တန်းနေပြီလည်း ဖြစ်ပါတယ်။ ဒါပေမယ့်လို့ ကျိုက်ဒုံမြို့နဲ့ ဘုရားသုံးဆူမြို့များမှာ ကုမ္ပဏီမီးဖြင့်သာ အသုံးပြုနေကြရပါတယ်။ လတ်တလောမှာ လည်း ကြာအင်းဆိပ်ကြီးမြို့နယ်သည် ကုမ္ပဏီမီးဖြင့်သာ အသုံးပြုနေရပါတယ်။ ကုမ္ပဏီမီးနဲ့ အသုံးပြုနေရတဲ့အခါကျတော့ ကြာအင်းဆိပ်ကြီးမြို့မှာ တစ်ယူနစ်ကို ကျပ်(၃၈၀)နဲ့ အသုံးပြုနေရပြီး ကျိုက်ဒုံမြို့မှာ တစ်ယူနစ်ကို ကျပ်(၃၀၀)၊ ဘုရားသုံးဆူမြို့မှာတော့ ထိုင်းဘတ်ငွေ (၆)ဘတ်၊ (၈)ဘတ် တို့နဲ့ အသီးသီးအသုံးပြုနေရပါတယ်။ ကျိုက်ဒုံမြို့နဲ့ ဘုရားသုံးဆူမြို့များအတွက် ကောင်းမွန် သက်သာစွာ အသုံးပြုနိုင်ရန်နဲ့ ဒေသထွက်သီးနှံများ အဆင့်မြှင့်တင်ခြင်း၊ စက်မှုလုပ်ငန်းများ ကောင်းမွန်စွာ တည်ဆောက်နိုင်စေရန် လျှပ်စစ်မီး အထူးလိုအပ်လျက်ရှိပါတယ်။ ဘုရားသုံးဆူမြို့တွင် ရွှေ့ပြောင်းလုပ်သားများစွာရှိပြီး လတ်တလောတွင် နယ်စပ်ရှိစက်ရုံများတွင် သွားရောက်လုပ်ကိုင် နေကြရပါတယ်။ အကယ်၍ လျှပ်စစ်ဓာတ်အား လုံလောက်သက်သာစွာ ရရှိပါက ဒေသခံပြည်သူများ အတွက် အသေးစား၊ အလတ်စား စက်မှုလုပ်ငန်းများ လုပ်ကိုင်လာနိုင်မှာဖြစ်ပါတယ်။ ဘုရားသုံးဆူ မြို့တွင် အသေးစားလုပ်ငန်းများလည်း ရှိပါတယ်။ သို့သော် ဓာတ်အား ငှားရမ်းခ၊ အသုံးပြုခ မြင့်မား သောကြောင့် အခက်အခဲများစွာ ရှိနေပါတယ်။ သို့ပါသောကြောင့် ကြာအင်းဆိပ်ကြီးမြို့နယ်၊ ကျိုက်ဒုံမြို့နှင့် ဘုရားသုံးဆူမြို့များအတွက် ၂၀၁၉-၂၀၂၀ ဘဏ္ဍာရေးနှစ်များတွင် လျှပ်စစ်ဓာတ်အား ကောင်းမွန်သက်သာစွာ အသုံးပြုခွင့်ရရှိစေရန် အစီအမံများနှင့် စပ်လျဉ်း၍ သိရှိလိုပါသဖြင့် ပြည်သူ လူထုများရဲ့ ကိုယ်စား အမျိုးသားလွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>ကရင်ပြည်နယ်၊ လှိုင်းဘွဲ့မြို့နယ်၊ ရှမ်းရွာသစ်မြို့သို့ မဟာဓာတ်အားလိုင်း သွယ်တန်းပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၄)မှ ဒေါ်နန်းမိုးမိုးထွေး က ကရင်ပြည်နယ်၊ လှိုင်းဘွဲ့မြို့နယ်၊ ရှမ်းရွာသစ်မြို့သို့ မဟာဓာတ်အားလိုင်း သွယ်တန်းပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="898">ဒေါ်နန်းမိုးမိုးထွေး၊ ကရင်ပြည်နယ် မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဝန်ကြီးများ၊ လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သ ဂါရဝပြုပါတယ်ရှင်။ ကျွန်မကတော့ ကရင်ပြည်နယ် မဲဆန္ဒနယ် အမှတ်(၄)မှ အမျိုးသားလွှတ်တော်ကိုယ်စားလှယ် ဒေါ်နန်းမိုးမိုးထွေး ဖြစ်ပါတယ်။ ဒီကနေ့ ဥက္ကဋ္ဌကြီး ကနေတစ်ဆင့် ကျွန်မ မေးမြန်းလိုတဲ့ မေးခွန်းကတော့ ကရင်ပြည်နယ်၊ လှိုင်းဘွဲ့မြို့နယ်၊ ရှမ်းရွာ သစ်မြို့ကို လျှပ်စစ်မဟာဓာတ်အားလိုင်း သွယ်တန်းပေးဖို့ အစီအစဉ် ရှိ/မရှိ ဆိုတဲ့ မေးခွန်းပဲ ဖြစ်ပါတယ်။ ဥက္ကဋ္ဌကြီးရှင်။ ကျွန်မတို့ ကရင်ပြည်နယ်၊ လှိုင်းဘွဲ့မြို့နယ်၊ ရှမ်းရွာသစ်ကျေးရွာကို ၂၀၁၁ ခုနှစ်မှာ မြို့နယ်ခွဲအဖြစ် အဆင့်တိုးမြှင့်ပေးခဲ့ပြီးတော့ ယခုအခါမှာတော့ ရှမ်းရွာသစ်မြို့အဖြစ်နဲ့ တည်ရှိနေပါတယ်။ လှိုင်းဘွဲ့မြို့ကနေ (၂၅)မိုင်ကွာဝေးပြီးတော့ တိုက်နယ်ဆေးရုံ၊ အထက်တန်း ကျောင်းနဲ့ ဌာနအများစု ရုံးစိုက်ထားပြီးလည်း ဖြစ်ပါတယ်။ ယခု အစိုးရသစ်လက်ထက်မှာလည်း လှိုင်းဘွဲ့မြို့ကနေ ရှမ်းရွာသစ်မြို့အထိကို (၁၈)ပေအကျယ် ကတ္တရာလမ်း (၂၅)မိုင်ကိုလည်း ဖောက် လုပ်ပေးခဲ့ပြီးဖြစ်ပါတယ်။ အဲဒီလမ်းပေါ်မှာရှိတဲ့ ပိန္နဲတောကျေးရွာအထိကိုလည်း ၁၁ ကေဗွီလိုင်း ရောက်ရှိ နေပြီဖြစ်တယ်။ အဲဒါအပြင် ရှမ်းရွာသစ်မြို့ရဲ့အပိုင်ဖြစ်တဲ့ ကျီးလေးကျေးရွာအုပ်စုကိုလည်း ၁၁ ကေဗွီလိုင်း သွယ်တန်းပေးနေပြီဖြစ်ပါတယ်။ ကွီလေးကျေးရွာကနေ ရှမ်းရွာသစ်မြို့ကို သွားမယ်ဆိုလို့ရှိရင်တော့ (၁၂)မိုင် ကွာဝေး ပါတယ်။ ပိန္နဲတောကျေးရွာကနေပြီးတော့ (၁၄)မိုင် ကွာဝေးပါတယ်။ ရှမ်းရွာသစ်မြို့ကို မဟာဓာတ် အားလိုင်း လျှပ်စစ်ဓာတ်အားလိုင်း သွယ်တန်းပေးမယ်ဆိုလို့ရှိရင် အဲဒီလမ်းတစ်လျှောက်မှာရှိတဲ့ ကျေးရွာတွေကိုလည်း အကျိုးပြုမှာဖြစ်ပါတယ်။ မြို့ပေါ် (၄)ရပ်ကွက်၊ ကျေးရွာပေါင်း (၁၄)ရွာ၊ အိမ်ခြေ (၁၀၉၉)အိမ်၊ လူဦးရေ (၈၄၀၄)ဦး အကျိုးပြုမှာဖြစ်ပါတယ်။ ကျွန်မတို့ ရှမ်းရွာသစ်မြို့ကို ဆိုလာစနစ်နဲ့ မီးပေးဖို့ ကုမ္ပဏီတစ်ခုကလည်း သွားရောက်ပြီးတော့ ဆွေးနွေးထားတာရှိတယ်လို့ လည်း ကြားသိရပါတယ်။ ဥက္ကဋ္ဌကြီးရှင်။ လှိုင်းဘွဲ့မြို့နယ်၊ လှိုင်းဘွဲ့မြို့ အပိုင် ကျေးရွာအားလုံးနီးပါးက လျှပ်စစ်မီး ရရှိနေပြီဖြစ်ပေမယ့်လည်း အဲဒီမှာ လှိုင်းဘွဲ့မြို့နယ်အထဲမှာရှိတဲ့ ပိုင်ကျုံမြို့မှာကျတော့ ကျေးရွာ အုပ်စု(၂၇)အုပ်စုအနက်မှာ (၇)အုပ်စုပဲ လျှပ်စစ်မီး ရရှိပါသေးတယ်။ ရှမ်းရွာသစ်မြို့မှာ (၉)အုပ်စုရှိတဲ့ အထဲမှာမှ(၁)အုပ်စုပဲ ၁၁ ကေဗွီလိုင်း ရောက်ရှိတာဖြစ်ပါတယ်။ နောက်ပြီးတော့ လျှပ်စစ်ဝန်ကြီးဌာန ကနေ တစ်နိုင်ငံလုံးအတိုင်းအတာနဲ့ လျှပ်စစ်မီးလင်းဖို့အတွက် ၂၀၂၅ ခုနှစ်မှာ (၇၅)ရာခိုင်နှုန်းနဲ့ ၂၀၃၀ ပြည့်နှစ်မှာ(၁၀၀)ရာခိုင်နှုန်း မျှော်မှန်းထားကြောင်းလည်း သိရှိရပါတယ်။ ဒါကြောင့်မို့လို့ ကျွန်မတို့ရဲ့ ကရင်ပြည်နယ်၊ လှိုင်းဘွဲ့မြို့နယ်၊ ရှမ်းရွာသစ်မြို့ကိုလည်း လျှပ်စစ်မဟာဓာတ်အားလိုင်း သွယ်တန်းပေးဖို့ အစီအစဉ် ရှိ/မရှိကို ရှမ်းရွာသစ်မြို့မှာ တာဝန်ကျတဲ့ ဝန်ထမ်းများရဲ့ ကိုယ်စားနှင့် ဒေသခံပြည်သူများရဲ့ ကိုယ်စား သိရှိလို၍ ဒီမေးခွန်းကို မေးမြန်းလိုက်ရ ပါတယ်ရှင်။</speech>
<title>၂၀၃၀ ပြည့်နှစ်တွင် တစ်ပြည်လုံးမီးလင်းရေး ရည်မှန်းချက်နှင့်အညီ ဖလမ်းမြို့နယ်အတွင်းရှိ ကျေးရွာများ အားလုံး လျှပ်စစ်မီးရရှိနိုင်ရေး နှစ်အလိုက် မည်ကဲ့သို့ စီမံကိန်းရေးဆွဲထားသည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၄)မှ ဦးဇုန်လှယ်ထန်း က ၂၀၃၀ ပြည့်နှစ်တွင် တစ်ပြည်လုံး မီးလင်းရေး ရည်မှန်းချက်နှင့်အညီ ဖလမ်းမြို့နယ်အတွင်းရှိ ကျေးရွာများအားလုံး လျှပ်စစ်မီးရရှိနိုင်ရေး နှစ်အလိုက် မည်ကဲ့သို့ စီမံကိန်းရေးဆွဲထားသည်ကို သိရှိ လိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="862">ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၄)</mp>လေးစားအပ်တဲ့ လွှတ်တော် ဥက္ကဋ္ဌကြီးနှင့် ဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ်များအားလုံးကို မင်္ဂလာပါလို့ ဦးစွာ နှုတ်ခွန်းဆက်သပါတယ်။ ဥက္ကဋ္ဌကြီးခင်ဗျား။ ၂၀၃၀ ပြည့်နှစ်တွင် တစ်ပြည်လုံး မီးလင်းရေး ရည်မှန်းချက်နှင့်အညီ ဖလမ်းမြို့နယ်အတွင်းရှိ ကျေးရွာများအားလုံး လျှပ်စစ်မီးရရှိနိုင်ရေး နှစ်အလိုက် မည်ကဲ့သို့ စီမံကိန်းရေးဆွဲထားသည်ကို မေးမြန်းအပ်ပါတယ်။ ကျေးဇူးတင်ပါတယ်။</speech>
<title>စစ်ကိုင်းတိုင်းဒေသကြီး၊ကလေးဝမြို့နယ်အတွင်း (Clean Coal)နည်းပညာကိုအသုံးပြု၍ ကျောက်မီးသွေး ဓာတ်အားပေးစက်ရုံ အကောင်အထည်ဖော် တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးကိုကိုနိုင် က စစ်ကိုင်းတိုင်းဒေသကြီး၊ ကလေးဝမြို့နယ်အတွင်း (Clean Coal) နည်းပညာကို အသုံးပြု၍ ကျောက်မီးသွေး ဓာတ်အားပေးစက်ရုံ အကောင်အထည်ဖော် တည်ဆောက်ပေးရန် အစီအစဉ် ရှိ/မရှိ နှင့်စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="962">ဦးကိုကိုနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံးကို မင်္ဂလာပါလို့ ကျွန်တော် အမျိုးသားလွှတ်တော်ကိုယ်စားလှယ် ဦးကိုကိုနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ နှုတ်ခွန်းဆက်သ ဂါရဝပြုအပ်ပါတယ်။ ဒီနေ့ မေးမြန်းမယ့်မေးခွန်းကတော့ ကလေးဝမြို့နယ် အတွင်းမှာ(Clean Coal)နည်းပညာကို အသုံးပြုပြီးတော့မှ ကျောက်မီးသွေး လျှပ်စစ်ဓာတ်အား ပေးစက်ရုံ တည်ဆောက်အကောင်အထည်ဖော်သွားဖို့ အစီအစဉ် ရှိ/မရှိ မေးမြန်းသွားမှာဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်တို့နိုင်ငံအတွင်း ကျောက်မီးသွေးထွက်ရှိတဲ့ စစ်ကိုင်းတိုင်းဒေသကြီး၊ မကွေးတိုင်းဒေသကြီး၊ တနင်္သာရီတိုင်း ဒေသကြီး၊ ရှမ်းပြည်နယ်တို့နဲ့ စစ်ကိုင်းတိုင်းဒေသကြီး၊ ကလေးဝမြို့နယ်မှာထွက်ရှိတဲ့ ကျောက်မီး သွေးဟာ Sub B ကျူးမီးနပ်အမျိုးအစားဖြစ်ပြီး မီးလောင်မှုစွမ်းအား Btu (10000)အထက်မှာရှိပြီး ကျောက်မီးသွေးဓာတ်အားပေးစက်ရုံ အသုံးပြုရန်အတွက် သင့်လျော်တဲ့အမျိုးအစားဖြစ်ကြောင်း လေ့လာတွေ့ရှိရပါတယ်။ ယခု ရှမ်းပြည်နယ်အတွင်းရှိ ကျောက်မီးသွေးဓာတ်အားပေးစက်ရုံမှာ အသုံးပြုနေတဲ့ ကျောက်မီးသွေးအမျိုးအစားကတော့ လစ်နိုက် ကျောက်မီးသွေးအမျိုးအစားဖြစ်ပြီး Btu(5000)အောက်သာ ရှိပါတယ်။ ကျွန်တော်တို့နိုင်ငံရဲ့ ကျောက်မီးသွေးကို ဘိလပ်မြေစက်ရုံတွေ အရက်ချက်စက်ရုံတွေ၊ သံရည်ကျိုစက်ရုံတွေနဲ့ အုတ်စက်ရုံစတဲ့ လုပ်ငန်းများမှာ စက်မှုကုန်ကြမ်း လောင်စာအဖြစ် မရှိမဖြစ် အသုံးပြုလျက်ရှိပြီး နှစ်စဉ် ကျောက်မီးသွေးထုတ်လုပ်မှု ပမာဏတန်ချိန်ဟာ (၅၀၀၀၀၀)မှ (၈၀၀၀၀၀)အထိ ကျွန်တော်တို့ ကလေးဝမြို့နယ်အတွင်းမှာ တူးဖော်ထုတ်လုပ်လျက် ရှိပါတယ်။ ယခုအခါ မော်လိုက်မြို့နဲ့ တမူးမြို့နယ်တို့မှာလည်း Opencut စနစ်နဲ့ တူးဖော်နေကြပြီး ကလေးဝမြို့နယ်အတွင်းမှာ ကုမ္ပဏီကြီး(၈)ခုက Underground နည်းစနစ်နဲ့ တူးဖော်ထုတ်လုပ် လျက်ရှိပါတယ်။ လေးစားအပ်ပါသောကြောင်းတိုင်းဒေသကြီး၊ မကွေးမြို့နယ်မှာထွက်ရှိတဲ့ ကျောက်မီးသွေးတယ်။ ယခု ရှမ်းပြည်ကို လစ်နိုက် ကျောက်မလပ်မြေစက်ရုံတွေ ဟိုးယခင်က ကလေးဝမြို့နယ်၊ သစ်ချောက်ရွာမှာ ၁၉၇၀ ပြည့်နှစ်မှ ၁၉၉၀ ပြည့်နှစ် အထိ ကျောက်မီးသွေးဓာတ်အားပေးစက်ရုံကို နှစ်ပေါင်း(၂၀)နီးပါး တည်ဆောက်ပြီးတော့မှ အသုံးပြုခဲ့ကာ ကလေးမြို့၊ ကလေးဝမြို့၊ နတ်ချောင်းရွာနဲ့ သစ်ချောက်ရွာ တစ်ရွာလုံးကို လျှပ်စစ် ဓာတ်အား ပေးနိုင်ခဲ့ပါတယ်။ ထိုခေတ်က ကျောက်မီးသွေးကို တိုက်ရိုက်မီးရှို့ပြီးတော့ ရေနွေးငွေ့ ဘွိုင်လာ သမားရိုးကျနည်းနဲ့ အသုံးပြုခဲ့ကြပါတယ်။ ကလေးဝမြို့နယ်အတွင်းမှာရှိတဲ့ ဒေသခံလူထု အများစုဟာ ဟိုယခင်းက ကျောက်မီးသွေးနဲ့ ရင်းနှီးကျွမ်းဝင်သူများဖြစ်တဲ့အတွက် မိမိတို့ဒေသမှာ ကျောက်မီးသွေးဓာတ်အားပေးစက်ရုံ တည်ဆောက်လိုက်ရင် ဖြေရှင်း၍မရတဲ့ ပြဿနာ တစ်စုံတစ်ရာ ပေါ်လာနိုင်စရာမရှိဘူးလို့ ယုံကြည်မိပါတယ်။ မိမိတို့ဒေသခံ လူထုအများစု ကတော့ အလုပ်အကိုင် အခွင့်အလမ်းနဲ့ စက်ရုံကြီး ပြီးစီးပါက ကျေးရွာအများစု(၂၄)နာရီ မီးရရှိပြီ ဖြစ်ပါတယ်။ ယခုလက်ရှိတွင်လည်း မိမိတို့ဒေသရဲ့ ကျောက်မီးသွေး တူးဖော်ထုတ်လုပ်နေတဲ့ ကုမ္ပဏီများမှာ အလုပ်လုပ်နေတဲ့ လူအများမှာလည်း ဒေသခံလူထုအများစုသာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျောက်မီးသွေး လျှပ်စစ်ဓာတ်အားပေးစက်ရုံ အနက် ဒေသအတွင်းနိုင်ငံများဖြစ်ကြတဲ့ လာအိုနိုင်ငံမှာ (၄၉)ရာခိုင်နှုန်း၊ အင်ဒိုနီးရှားနိုင်ငံ နှင့် မလေးရှားနိုင်ငံမှာ (၄၁)ရာခိုင်နှုန်း၊ ထိုင်းနိုင်ငံမှာ (၂၀)ရာခိုင်နှုန်း၊ ကမ္ဘောဒီးယားနိုင်ငံမှာ (၄၅)ရာခိုင်နှုန်း ကျောက်မီးသွေးကို အသုံးပြုလျက်ရှိပြီး တိုးတက်တဲ့ကမ္ဘာ့နိုင်ငံကြီးများမှာလည်း ယနေ့ထက်တိုင် ကျောက်မီးသွေးကို အသုံးပြုနေဆဲဖြစ်ပါတယ်။ အိမ်နီးချင်းနိုင်ငံများက လျှပ်စစ်စွမ်းအင်နဲ့ နိုင်ငံဖွံ့ဖြိုး တိုးတက်မှုကို အရှိန်အဟုန်နဲ့ အများပြည်သူအတွက် လောကနိဗ္ဗာန် တည်ဆောက်ပေးနေချိန်မှာ (၃၅)ရာခိုင်နှုန်းသာ လျှပ်စစ်မီးရရှိပြီး အလင်းမဲ့မှုတွေ အများကြီးကျန်နေသေးတဲ့ ကျွန်တော်တို့ နိုင်ငံမှာ No Coal လို့ အော်ဟစ်နေရမယ့်ပါဘူး။ လျှပ်စစ်လိုအပ်ချက်အတွက် မြန်မြန် ဆန်ဆန် နည်းပညာကို စဉ်းစားရမယ့်ပါတယ်။ နိုင်ငံရဲ့ ပကတိအခြေအနေအရ ရေအား လျှပ်စစ်ကို အဓိက အသုံးပြုနေရလို့ နွေရာသီ ဆည်ရေပမာဏ နည်းသွားတဲ့အခါမှာ လျှပ်စစ် စွမ်းအင်ကို လုံလောက်စွာ မထုတ်နိုင်တာကိုလည်း သတိပြုရပါမယ်။ နိုင်ငံအတွင်း လျှပ်စစ်သုံးစွဲမှု နှစ်စဉ်မြင့်တက်လာတဲ့အတွက် ဒါကို အလျင်မီနိုင်ဖို့ စဉ်းစားရပါမယ်။ လျှပ်စစ်မီး မရရှိသေးတဲ့ အိမ်ထောင်စုပေါင်း(၆.၅)သန်းကျော်တည်ရှိပြီး ၎င်းတို့ အတွက် ဖြည့်ဆည်းပေးရန် လိုအပ်နေသလို နိုင်ငံခြားရင်းနှီးမြှုပ်နှံမှု ဖိတ်ခေါ်ရာမှာလည်း လျှပ်စစ်မီး က အခရာကျလာပါတယ်။ ကျန်တဲ့ လျှပ်စစ်စွမ်းအင်တွေကတော့ ကျွန်တော်တို့ စွာ ကုန်ပြီးတော့မှ ကုန်ကျစရိတ်လည်း များစွာကြီးလှပါတယ်။ ကျောက်မီးသွေး လျှပ်စစ်ဓာတ်အားပေး စက်ရုံက (၂)နှစ်ကျော် (၃)နှစ်ကာလအတွင်း လုံလောက်တဲ့ ကျောက်မီးသွေးပမာဏသာရှိလျှင် အမြန်ဆုံး အကောင်အထည်ဖော်နိုင်တဲ့လုပ်ငန်းတစ်ခု ဖြစ်ပါတယ်။ ကျွန်တော်တို့ သိပ်ကြေးများ နေလို့မရပါဘူး။ လားရာနဲ့ ရလဒ်ဟာ နိုင်ငံနဲ့ နိုင်ငံသူ၊ နိုင်ငံသားများအတွက် အကျိုးဖြစ်ထွန်းမယ် ဆိုရင် ရဲရဲဝံ့ဝံ့ လုပ်ရပါမယ်။ ကျောက်မီးသွေးဟာ နိုင်ငံအနှံ့အပြားမှာ ထွက်ရှိသော်လည်း ကျွန်တော်တို့ နိုင်ငံရေးလက်နက်အဖြစ် အသုံးချလို့မရပါဘူး။ Power Point apiga? Gulog cogzoq88 o $C032:33Solos ufli 31602M6os? Clean Coal နည်းပညာနဲ့ အဆင့်ဆင့်အသုံးပြုရတဲ့ ကျောက်မီးသွေးနည်းပညာများ ဖြစ်ပါတယ်။ အတိုး တက်ဆုံးနဲ့ အဖွံ့ဖြိုးဆုံးနိုင်ငံများမှာတောင် ကျောက်မီးသွေးကို လျစ်လျူရှု ပစ်ပယ်လို့ မရသေးတဲ့ ကျွန်တော်တို့နိုင်ငံအနေနဲ့ ဈေးနှုန်း သက်သောင့်သက်သာနဲ့ အများပြည်သူ သုံးစွဲခွင့် ရမယ့် နိုင်ငံ့စွမ်းအင်လိုအပ်ချက်ကို မြန်မြန်ဆန်ဆန်နဲ့ ဖြည့်ဆည်းပေးနိုင်မယ့် ကျောက်မီးသွေးသုံး လျှပ်စစ်ဓာတ်အားပေးစက်ရုံကို နိုင်ငံတော်အစိုးရအနေနဲ့ အကောင်းဆုံး အသင့်တော်ဆုံး နိုင်ငံများ ကို ဖိတ်ခေါ်ရွေးချယ်ပြီး အကောင်အထည်ဖော်သင့်ပြီလို့ ယူဆပါတယ်။ သို့ဖြစ်ပါ၍ ကျောက်မီးသွေး သတ္တုသိုက်ကြီးရှိရာ စစ်ကိုင်းတိုင်းဒေသကြီး၊ ကလေးဝ မြို့နယ်အတွင်း၌ သဘာဝပတ်ဝန်းကျင်ထိခိုက်မှု အနည်းဆုံးဖြစ်တဲ့ Clean Coal နည်းပညာကို အသုံးပြုပြီး ကျောက်မီးသွေးသုံး လျှပ်စစ်ဓာတ်အားပေးစက်ရုံ တည်ဆောက်သွားရန် အစီအစဉ် ရှိ/မရှိ အမျိုးသားလွှတ်တော်ဥက္ကဋ္ဌကြီးမှတစ်ဆင့် ရိုသေလေးစားစွာဖြင့် မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>လျှပ်စစ်ဝန်ထမ်းများ လုပ်ငန်းခွင်မတော်တဆ ထိခိုက်နစ်နာ အသက်ဆုံးရှုံးမှုများ မဖြစ်ပေါ်ရေး အတွက် ကြိုတင်ကာကွယ်မှုများ၊ အကာအကွယ်ပစ္စည်းများ အသုံးပြုရန်အတွက် အသိပညာပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ နော်လှလှစိုး က လျှပ်စစ်ဝန်ထမ်းများ လုပ်ငန်းခွင်မတော်တဆ ထိခိုက်နစ်နာ အသက်ဆုံးရှုံးမှုများ မဖြစ်ပေါ်ရေး အတွက် ကြိုတင်ကာကွယ်မှုများ၊ အကာအကွယ်ပစ္စည်းများ အသုံးပြုရန်အတွက် အသိပညာပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="988">နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ ဒုတိယဝန်ကြီးများနှင့် လွှတ်တော်ကိုယ်စားလှယ်များ အားလုံး မင်္ဂလာပါ။ ဥက္ကဋ္ဌကြီးရှင်။ မြန်မာနိုင်ငံမှာ လျှပ်စစ်ဝန်ထမ်းများ လုပ်ငန်းခွင်မတော်တဆ နစ်နာ ပြီးတော့ အသက်ဆုံးရှုံးမှုများ ဖြစ်နေတယ်ဆိုတာကို သတင်းမီဒီယာတွေမှာရော၊ နောက်ပြီးတော့ ကျွန်မရဲ့ မဲဆန္ဒနယ်မြေ အတွေ့ အကြုံအရ တွေ့နေရပါတယ်။ လျှပ်စစ်နှင့်စွမ်းအင်ဝန်ကြီးဌာနရဲ့ စာရင်းများအရ ၂၀၁၅ ခုနှစ်နဲ့ ၂၀၁၈ ခုနှစ်အတွင်းမှာ လျှပ်စစ်အန္တရာယ်ဖြစ်ပွားမှု(၈၆၅)မှု၊ သေဆုံးမှု (၇၆၈)မှု၊ ဒဏ်ရာရရှိသူ စုစုပေါင်း (၂၅၀)ဦးရှိတယ်လို့ သိရပါတယ်။ ၎င်းတို့ထဲမှာ လျှပ်စစ်ဝန်ထမ်းများ အသက်ဆုံးရှုံးမှုဖြစ်ပွားတာရှိသလို သာမန်ပြည်သူများ လည်း မတော်တဆဖြစ်ပွားခဲ့တာကို တွေ့ရပါတယ်။ ဓာတ်ကြိုးများ ပြတ်ကျတဲ့အတွက်ကြောင့် ပြည်သူတွေ ဓာတ်လိုက် သေဆုံးရသလို လျှပ်စစ်ဝန်ထမ်းများဟာလည်း မီးပြင်စဉ်မှာ ဓာတ်လိုက် သေဆုံးမှုများကို တွေ့ရှိရပါတယ်။ လျှပ်စစ်ဝန်ထမ်းတွေ လုပ်ငန်းခွင်မှာ မတော်တဆ ထိခိုက်နစ်နာ အသက်ဆုံးရှုံးမှုများ ကာကွယ်ရေးအတွက် ကြိုတင်ကာကွယ်မှုများ၊ အကာအကွယ်ပစ္စည်းများ အသုံးပြုခြင်း၊ လျှပ်စစ်ဝန်ထမ်းများရဲ့ လုပ်ငန်းဆိုင်ရာ အသိပညာ၊ ကျွမ်းကျင်မှုနှင့် သတင်းအချက် အလက်သိရှိမှုများဟာ အလွန်အရေးကြီးပါတယ်။ လျှပ်စစ်ဝန်ထမ်းများလုပ်ငန်းခွင်မှာ မတော်တဆ ထိခိုက်နစ်နာ အသက်ဆုံးရှုံးမှုများ ဖြစ်ပွားတဲ့အတွက်ကြောင့် နိုင်ငံတော်အတွက် လူ့စွမ်းအား အရင်းအမြစ်တွေ နစ်နာဆုံးရှုံးရခြင်း၊ အသက်ဆုံးရှုံးရခြင်းများ ဖြစ်ပေါ်တဲ့အတွက်ကြောင့် လျှပ်စစ် ဝန်ထမ်းတွေရဲ့ ကျန်ရစ်သူမိသားစုများ၊ ကလေးငယ်များရဲ့ ရုပ်ပိုင်းစိတ်ပိုင်းဆိုင်ရာ ထိခိုက်နစ်နာမှု များလည်း ဖြစ်မှာဖြစ်ပါတယ်။ အဲဒါကြောင့်မို့လို့ ဒီမေးခွန်းမှာ မေးချင်တာကတော့ လျှပ်စစ်ဝန်ထမ်းမည်သည့်အဆင့် သည် ဓာတ်တိုင်ပေါ်တက်ပြီးတော့ လျှပ်စစ်လုပ်ငန်းများ လုပ်ခွင့်ရှိပါသလဲ။ လျှပ်စစ်နေ့စားလိုင်း ဝန်ထမ်းများ ဓာတ်တိုင်ပေါ်တက်ပြီးတော့ လျှပ်စစ်လုပ်ငန်းများ လုပ်ပိုင်ခွင့်ရှိပါသလား။ လျှပ်စစ် နေ့စားလိုင်း ဝန်ထမ်းများအား ဓာတ်တိုင်ပေါ်တက်ပြီးတော့ လျှပ်စစ်လုပ်ငန်းများ လုပ်ပြီးတော့ အန္တရာယ်ဖြစ်ပေါ်ပါက မည်သူက တာဝန်ယူ၊ တာဝန်ခံမှာလဲ။ လျှပ်စစ်ဥပဒေမှ အရေးယူမှုများ ပြစ်မှု ပြစ်ဒဏ် အပြစ်ပေး အရေးယူမှုများ ရှိ/မရှိနဲ့ ရှိပါက ဘယ်လိုဆောင်ရွက်ထားသည်၊ မည်သူက တာဝန်ယူ တာဝန်ခံမှု အဆင့်ဆင့်ရှိသည်ကိုလည်း သိရှိလိုပါတယ်။ ဒီလိုဖြစ်စဉ်တွေကို ပေါ့ဆမှုဆိုပြီးတော့ ခေါင်းစဉ်တပ်ပြီးတော့ ဌာနအတွင်း ဖေးမအရေး ယူရုံလောက်၊ ရာထူးလျှော့ရုံ၊ ရာထူးတိုးရပ်ဆိုင်းရုံနဲ့ ပြီးသွားမယ်ဆိုရင် နောက်လူတွေလည်း ဒီလိုပဲ ခပ်ပေါ့ပေါ့ပဲ သဘောထားမှာကိုလည်း စိုးရိမ်မိပါတယ်။ ဒါ့အပြင် နောက်ထပ် အသက်များလည်း စတေးနေရဦးမှာ ဖြစ်ပါတယ်။ Power Point နဲ့ ဓာတ်ပုံများ ပြသခွင့်ပြုပါ။ ဒါကတော့ နေရာ တော်တော်များများမှာ ဓာတ်တိုင်ပေါ်မှာ အကာအကွယ်မဲ့ ဦးထုပ်လည်းမရှိဘူး၊ လက်မှာလည်း ဘာမှ လက်အိတ်တွေ စွပ်ထားခြင်းမရှိဘဲနဲ့ ဓာတ်တိုင်မီးကြိုးတွေကို တက်ရောက်ပြုပြင်နေတဲ့ပုံ ဖြစ်ပါတယ်။ ဒါကတော့ ကောင်းတဲ့အခြေအနေမျိုး ဖြစ်ပါတယ်။ ဦးထုပ်တွေ ပါဝင်တယ်။ ခါးမှာ လည်း သိုင်းကြိုးတွေ ဆွဲထားပြီးတော့မှ ဒါ အကာအကွယ် အပြည့်အစုံနဲ့ ပြင်ဆင်နေတဲ့ပုံ ဖြစ်ပါတယ်။ ဒါကတော့ မတော်တဆမှုတစ်ခု ဖြစ်နေတဲ့ပုံဖြစ်ပါတယ်။ ဓာတ်တိုင်ပေါ်မှာ ဖြစ်ပါတယ်။ ဒါလည်းပဲ မတော်တဆမှု ဖြစ်ပွားတဲ့ပုံ ဖြစ်ပါတယ်။ ဒါကတော့ လျှပ်စစ်အန္တရာယ်ဖြစ်ပွားမှုများကို ဖော်ပြထားတဲ့ Diagram ဖြစ်ပါတယ်။ ပုံတွေကို ကြည့်မယ်ဆိုလို့ရှိရင် မတော်တဆဖြစ်တဲ့ ဝန်ထမ်း တွေမှာ ဦးထုပ်တို့၊ လက်အိတ်တို့၊ ဖိနပ်တွေမပါဘဲနဲ့ တချို့ဆိုလို့ရှိရင် ဝန်ထမ်းရဲ့ ဝတ်စုံတောင်မှ ဝတ်ဆင်ထားတာကို မတွေ့ရပါဘူး။ ဥက္ကဋ္ဌကြီးရှင်။ မြန်မာနိုင်ငံမှာ ဘယ်ဝန်ထမ်းမဆို လူ့ဂုဏ်သိက္ခာနဲ့အညီ အလုပ်လုပ်ခွင့်၊ ဘေးအန္တရာယ်ကျရောက်မှုမှ ကာကွယ်ပိုင်ခွင့်ရှိရမှာ ဖြစ်ပါတယ်။ လျှပ်စစ်ဝန်ထမ်းများရဲ့ အသိပညာ၊ ဗဟုသုတ၊ ကျွမ်းကျင်မှုတိုးတက်မြင့်မားပြီးတော့ လုံခြုံ စိတ်ချရတဲ့ အကာအကွယ်ပစ္စည်းသုံးစွဲနိုင်မှု ရှိတာနဲ့အမျှ လုပ်ငန်းခွင် မတော်တဆ နစ်နာအသက်ဆုံးရှုံးမှုများ လျော့ကျသွားမှာ ဖြစ်ပါတယ်။ သို့ပါသောကြောင့် လျှပ်စစ်ဝန်ထမ်းများအတွက် လုပ်ငန်းခွင် မတော်တဆ နစ်နာထိခိုက်မှုများ မဖြစ် စေရန် ကြိုတင်ကာကွယ်မှုများ၊ အကာအကွယ်သုံးပစ္စည်းများ အသုံးပြုရန်၊ ပံ့ပိုးပေးရန် အစီအစဉ် ရှိ/မရှိနဲ့ ပေါ့လျော့သူများနဲ့ တာဝန်ရှိသူများကို ထိထိရောက်ရောက် အရေးယူပေးရန် မည်ကဲ့သို့ ဆောင်ရွက်ထားသည်၊ တာဝန်ယူမှု၊ တာဝန်ခံမှု အဆင့်ဆင့် မည်ကဲ့သို့ထားရှိထားသည်ကို အမျိုးသား လွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းလိုက်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး လျှပ်စစ်နှင့် စွမ်းအင်ဝန်ကြီးဌာန၊ ဒုတိယ ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="17">ဒေါက်တာထွန်းနိုင်(ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ တက်ရောက် လာတဲ့ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေလို့ နှုတ်ခွန်းဆက်သအပ်ပါတယ်။ ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် စောယားဖောင်ကွာ မေးမြန်းတဲ့ ကရင်ပြည်နယ်၊ ကြာအင်းဆိပ်ကြီးမြို့နယ်၊ ဘုရားသုံးဆူမြို့နှင့် ကျိုက်ဒုံမြို့များသို့ ၂၀၁၉-၂၀၂၀ ဘဏ္ဍာရေးနှစ်တွင် လျှပ်စစ်ဓာတ်အားလိုင်းများ အပြီးသတ် သွယ်တန်းပေးရန် အစီအစဉ် ရှိ/မရှိ ကြယ်ပွင့်ပြ မေးခွန်းနဲ့ ပတ်သက်ပြီး လျှပ်စစ်နှင့် စွမ်းအင်ဝန်ကြီးဌာနမှ ကျွန်တော် ဒုတိယဝန်ကြီး ဒေါက်တာထွန်းနိုင် က ဦးစွာ ရှင်းလင်းဖြေကြားသွားမှာ ဖြစ်ပါတယ်။ ကရင်ပြည်နယ်မှာရှိတဲ့ ကြာအင်းဆိပ်ကြီးမြို့နယ်ကို ဓာတ်အားစနစ်ကနေ လျှပ်စစ် ဓာတ်အားဖြန့်ဖြူးပေးနိုင်ဖို့အတွက် လက်ရှိလျှပ်စစ်ဓာတ်အား ရောက်ရှိနေပြီဖြစ်သော ကော့ကရိတ်မြို့ ကနေပြီးတော့ ကြာအင်းဆိပ်ကြီးမြို့သို့ ၆၆ ကေဗွီ ဓာတ်အားလိုင်း (၄၄)မိုင်နှင့် ကြာအင်းဆိပ်ကြီးမြို့ မှာ ၆၆/၁၁ ကေဗွီ၊ ၁၀ အမ်ဗွီအေ ဓာတ်အားခွဲရုံကို ၂၀၁၈-၂၀၁၉ ဘဏ္ဍာရေးနှစ်မှာ ပြည်ထောင်စု ဘဏ္ဍာရန်ပုံငွေဖြင့် တည်ဆောက်ဆောင်ရွက်လျက်ရှိပါတယ်။ ကိုယ်စားလှယ်ကြီး မေးမြန်းချက်မှာ ပါရှိသော ဘုရားသုံးဆူမြို့ကို ဓာတ်အားစနစ်က ဓာတ်အားပေးနိုင်ရန်အတွက် ယခုလက်ရှိ တည်ဆောက်နေဆဲဖြစ်သည့် ၆၆ ကေဗွီ ကြာအင်းဆိပ်ကြီး ဓာတ်အားခွဲရုံမှတစ်ဆင့် ကိုဒူကွဲကျေးရွာကို ၆၆ ကေဗွီ ဓာတ်အားလိုင်း (၃၉)မိုင်နဲ့ ကိုဒူကွဲကျေးရွာ မှာ ၆၆/၁၁ ကေဗွီ၊ ၁၀ အမ်ဗွီအေ ဓာတ်အားခွဲရုံ(၁)ရုံတည်ဆောက်ခြင်း၊ ၆၆ ကေဗွီ ကိုဒူကွဲ ဓာတ်အားခွဲရုံမှတစ်ဆင့် ထပ်ပြီးတော့ ဘုရားသုံးဆူမြို့ထံသို့ ၆၆ ကေဗွီ ဓာတ်အားလိုင်း နောက်ထပ် (၂၆)မိုင် တည်ဆောက်ခြင်း၊ ဘုရားသုံးဆူမြို့မှာ ၆၆/၁၁ ကေဗွီ၊ ၁၀ အမ်ဗွီအေ ဓာတ်အားခွဲရုံ(၁)ရုံ တည်ဆောက်ခြင်းလုပ်ငန်းများကို ဆက်လက်ဆောင်ရွက်ပေးသွားရမှာဖြစ်ပြီးတော့ အဆိုပါ လုပ်ငန်း များကို ၂၀၂၀-၂၀၂၁ ဘဏ္ဍာရေးနှစ်မှာ ပြည်ထောင်စုဘဏ္ဍာရန်ပုံငွေဖြင့် ဆောင်ရွက်ရန် စီမံလျာ ထားပြီး ဘဏ္ဍာငွေခွင့်ပြုချက်ရရှိရင် တည်ဆောက်ပေးသွားမှာ ဖြစ်ပါတယ်။ ထို့အပြင် ကျိုက်ဒုံမြို့ကို နိုင်ငံတော်ဓာတ်အားစနစ်နဲ့ ဓာတ်အားဖြန့်ဖြူးပေးနိုင်ရန် အတွက် လာမည့် ၂၀၁၉-၂၀၂၀ ဘဏ္ဍာရေးနှစ်မှာ ပြည်ထောင်စုဘဏ္ဍာရန်ပုံငွေဖြင့် ဆောင်ရွက်ရန် လျာထားသော ကော့ကရိတ်မြို့နယ်၊ ကိုးတိုင် ၆၆ ကေဗွီ ဓာတ်အားခွဲရုံမှတစ်ဆင့် ကျိုက်ဒုံမြို့သို့ ၆၆ ကေဗွီ ဓာတ်အားလိုင်း၊ နောက်ထပ် (၄၄)မိုင်နှင့် ကျိုက်ဒုံမြို့တွင် ၆၆/၁၁ ကေဗွီ၊ ၁၀ အမ်ဗွီအေ ဓာတ်အားခွဲရုံ (၁)ရုံတည်ဆောက်ခြင်း လုပ်ငန်းတို့ကို ၂၀၂၀-၂၀၂၁ ဘဏ္ဍာရေးနှစ် ပြည်ထောင်စု ဘဏ္ဍာရန်ပုံငွေမှာ ဆောင်ရွက်ရန် စီမံချက်ရေးဆွဲထားပြီးဖြစ်ပါတယ်။ ဘဏ္ဍာငွေရရှိပါက ဆက်လက် တည်ဆောက်ဆောင်ရွက်သွားမည်ဖြစ်ပါကြောင်း ရှင်းလင်းဖြေကြားအပ်ပါတယ်။ ဒုတိယမေးခွန်းဖြစ်သည့် ကရင်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဒေါ်နန်းမိုးမိုးထွေး မေးမြန်းသော ကရင်ပြည်နယ်၊ လှိုင်းဘွဲ့မြို့နယ်၊ ရှမ်းရွာသစ်မြို့သို့ မဟာဓာတ်အားလိုင်း သွယ်တန်းပေးရန် အစီအစဉ် ရှိ/မရှိ ကြယ်ပွင့်ပြမေးခွန်းအား ကျွန်တော် ဆက်လက်ရှင်းလင်းဖြေကြားသွားမှာဖြစ်ပါတယ်။ ကရင်ပြည်နယ် လှိုင်းဘွဲ့မြို့အတွင်းမှာ မဟာ ဓာတ်အားလိုင်းကနေ လက်ရှိလျှပ်စစ်ဓာတ်အားရရှိနေတဲ့ ပိန္နဲတောကျေးရွာမှတစ်ဆင့် ရှမ်းရွာသစ် ကျေးရွာကို ၁၁ ကေဗွီ ဓာတ်အားလိုင်း ထပ်ပြီးဆွဲမယ်ဆိုရင် (၁၄)မိုင်ကျော် ကွာဝေးနေပါတယ်။ အလားတူ ဓာတ်အားလိုင်း ရောက်ရှိပြီးသားဖြစ်တဲ့ ကျီးလေးကျေးရွာကနေပြီးတော့လည်း ရှမ်းရွာသစ် ကျေးရွာကို ၁၁ ကေဗွီလိုင်း ထပ်ဆွဲမယ်ဆိုရင် နောက်ထပ် (၁၂)မိုင်ကျော် ထပ်ပြီးဆွဲရမှာ ဖြစ်ပါတယ်။ လက်ရှိ ပိန္နဲတောတို့၊ ကျီးလေးကျေးရွာတို့ကို ၁၁ ကေဗွီလိုင်းဆွဲထားတဲ့ လက်ရှိ တည်ဆောက်ပြီး မိုင်ရယ်၊ ထပ်ပြီးဆွဲရမယ့် မိုင်တွေရယ် နည်းပညာအရ တွက်ချက်လိုက်ရင် ၁၁ ကေဗွီလိုင်းဖြင့် ရှမ်းရွာ သစ်ကျေးရွာကို ဆက်လက်တည်ဆောက်ရန် နည်းပညာအရ သင့်တော်မှုမရှိတဲ့အတွက်ကြောင့် နီးနေတယ်ဆိုသော်လည်းပဲ ဆက်လက်ဆောင်ရွက်ရန် မသင့်တော်ဘူးဖြစ်ပါတယ်။ ဒီအတွက်ကြောင့် ကရင်ပြည်နယ် လှိုင်းဘွဲ့မြို့နယ်၊ ရှမ်းရွာသစ်ကျေးရွာကို နိုင်ငံတော် ဓာတ်အားစနစ်က ဓာတ်အားဖြန့်ဖြူးပေးနိုင်ဖို့အလို့ငှာ လှိုင်းဘွဲ့မြို့မှာရှိတဲ့ ၆၆/၃၃ ကေဗွီ ၁၀ အမ်ဗွီအေ ဓာတ်အားခွဲရုံမှာ ခွဲရုံကို ထပ်မံတိုးချဲ့တည်ဆောက်ပြီးတော့ လှိုင်းဘွဲ့မှတစ်ဆင့် ရှမ်းရွာသစ် သို့ ၃၃ ကေဗွီလိုင်း(၂၇)မိုင် တည်ဆောက်ကာ ရှမ်းရွာသစ်မြို့မှာ ၃၃/၁၁ ကေဗွီ ၅ အမ်ဗွီအေ ဓာတ်အားခွဲရုံသစ်(၁)ရုံ တည်ဆောက်မှသာ နည်းပညာအရ သင့်တော်မှန်ကန်တဲ့ ဆောင်ရွက်မှုဖြစ်မှာ အဆိုပါလုပ်ငန်းများကို ၂၀၂၀-၂၀၂၁ ဘဏ္ဍာရေးနှစ်မှာ ပြည်ထောင်စုဘဏ္ဍာရန်ပုံငွေဖြင့် ဆောင်ရွက်ရန် စီစဉ်လျာထားရေးဆွဲပြီး ဘဏ္ဍာငွေခွင့်ပြုချက်ရရှိတဲ့အခါမှာ အကောင်အထည်ဖော် ဆောင်ရွက်ပေးသွားမှာ ဖြစ်ပါကြောင်း ရှင်းလင်းဖြေကြားအပ်ပါတယ်။ ဆက်လက်ပြီး ချင်းပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးဇုန်လှယ်ထန်း မေးမြန်းသည့် ကြယ်ပွင့်ပြမေးခွန်းအား ဆက်လက် ရှင်းလင်းဖြေကြားသွားမှာ ဖြစ်ပါတယ်။ ချင်းပြည်နယ်၊ ဖလမ်းမြို့နယ်အတွင်းမှာ ကျေးရွာပေါင်း(၁၆၇)ရွာ တည်ရှိပါတယ်။ လက်ရှိကာလမှာ ကျေးရွာပေါင်း(၁၅)ရွာကို ဓာတ်အားစနစ်ကနေ ဓာတ်အားဖြန့်ဖြူးပေးလျက် ရှိပါတယ်။ လက်ရှိ ၂၀၁၈-၂၀၁၉ ဘဏ္ဍာရေးနှစ်မှာ ချင်းပြည်နယ်အစိုးရရဲ့ ဘဏ္ဍာရန်ပုံငွေဖြင့် လျှပ်စစ်ဓာတ်အားရရှိရန် ဆောင်ရွက်နေတဲ့ ကျေးရွာ(၂)ရွာ ရှိပါတယ်။ ဒီအတွက်ကြောင့် ၂၀၁၈-၂၀၁၉ ဘဏ္ဍာရေးနှစ်အကုန်မှာတော့ ဓာတ်အားစနစ်ကနေ ဓာတ်အားရရှိမယ့်ကျေးရွာ(၁၇)ရွာ တည်ရှိ လာမှာဖြစ်ပါတယ်။ ဗားလုံကျေးရွာအပါအဝင် ပတ်ဝန်းကျင်မှာရှိတဲ့ ကျေးရွာပေါင်း(၂၇)ရွာ လျှပ်စစ်ဓာတ်အား ရရှိနိုင်ဖို့အလို့ငှာ ၆၆ ကေဗွီ ဖလမ်း-သိုင်းငင် တီးတိန်မြို့နယ်ဓာတ်အားလိုင်းကနေ ဗားလုံကျေးရွာသို့ ၆၆ ကေဗွီ အမ်ဗွီအေဓာတ်အားလိုင်း(၀.၅)မိုင်နဲ့ ဗားလုံတွင် ၆၆/၁၁ ကေဗွီ ၅ အမ်ဗွီအေ ဓာတ်အား ခွဲရုံ (၁)ရုံ တည်ဆောက်ခြင်းလုပ်ငန်းကို ၂၀၁၉ ခုနှစ်မှ ၂၀၂၂ ခုနှစ်အတွင်း JICA ချေးငွေဖြင့် 326m233002S CoSco?godope Regional Infrastructure Improvement Project ol လုပ်ငန်းများမှာ ထည့်သွင်းလျာထားပြီးဖြစ်ပါတယ်။ ဒီအတွက်ကြောင့် အဆိုပါ အစီအစဉ်ဖြင့် အကောင်အထည်ဖော်ဆောင်ရွက်ပေးသွားမှာ ဖြစ်ပါတယ်။ ထို့အပြင် တလန်းဇာရ်ကျေးရွာအပါအဝင် ပတ်ဝန်းကျင်ကျေးရွာ(၁၈)ရွာ လျှပ်စစ် ဓာတ်အားရရှိနိုင်ဖို့အတွက် ၆၆ ကေဗွီ ဟားခါး-ဖလမ်း ဓာတ်အားလိုင်းမှ တလန်းဇာရ်ကျေးရွာသို့ ၆၆ ကေဗွီ ဓာတ်အားလိုင်း ပေ(၂၀၀၀)နဲ့ တလန်းဇာရ်ကျေးရွာမှာ ၆၆/၃၃ ကေဗွီ ၁၀ အမ်ဗွီအေ ဓာတ်အားခွဲရုံ(၁)ရုံ ၆၆/၁၁ ကေဗွီ ၅ အမ်ဗွီအေ ဓာတ်အားခွဲရုံ(၁)ရုံ တည်ဆောက်ခြင်းလုပ်ငန်း တို့ကို ၂၀၂၃-၂၀၂၄ ဘဏ္ဍာရေးနှစ်တွင် ပြည်ထောင်စုဘဏ္ဍာရန်ပုံငွေဖြင့်လည်းကောင်း၊ စတောမ် ကျေးရွာ အပါအဝင် ပတ်ဝန်းကျင်ကျေးရွာများ စုစုပေါင်း(၄၃)ရွာ လျှပ်စစ်ဓာတ်အားရရှိရန် ၆၆/၃၃ ကေဗွီ ၁၀ အမ်ဗွီအေ တလန်းဇာရ်ခွဲရုံမှ ၃၃ ကေဗွီ ဓာတ်အားလိုင်း (၃၆)မိုင်ခန့်နှင့် စတောမ်ကျေးရွာတွင် ၃၃/၁၁ ကေဗွီ ၅ အမ်ဗွီအေ ဓာတ်အားခွဲရုံ(၁)ရုံ တည်ဆောက်ခြင်းလုပ်ငန်းတို့ကို ၂၀၂၃-၂၀၂၄ ဘဏ္ဍာရေးနှစ် ပြည်ထောင်စုဘဏ္ဍာရန်ပုံငွေဖြင့်လည်းကောင်း ဆောင်ရွက်ရန် စီမံလျာထားပြီး ဘဏ္ဍာငွေခွင့်ပြုချက်ရရှိပါက ဆောင်ရွက်ပေးသွားမှာ ဖြစ်ပါတယ်။ အဆိုပါ လုပ်ငန်းများ ပြီးစီးရင် နောက်ထပ် ကျေးရွာပေါင်း(၈၈)ရွာ လျှပ်စစ်ဓာတ်အားထပ်မံရရှိသွားမှာ ဖြစ်ပါတယ်။ ၂၀၂၅-၂၀၂၆ ဘဏ္ဍာရေးနှစ်အထိ ဖလမ်းမြို့နယ်အတွင်း ဓာတ်အားစနစ်ဖြင့် ဓာတ်အား ဖြန့်ဖြူးရန် ရေးဆွဲထားသော စီမံချက်များအရ ကျေးရွာ(၁၆၇)အနက် ကျေးရွာစုစုပေါင်း (၁၀၅)ရွာ လျှပ်စစ်ဓာတ်အားရရှိရန် စီမံဆောင်ရွက်ထားပါတယ်။ ကျန်ရှိသော ကျေးရွာ(၆၂)ရွာမှာတော့ ကျေးရွာတွေရဲ့ တည်နေရာများဟာ တစ်ရွာနဲ့တစ်ရွာ နီးကပ်မှုမရှိဘဲ၊ စုဖွဲ့မှုမရှိဘဲ အလွန်တရာ ပြန့်ကျဲစွာ တည်ရှိနေခြင်း၊ တောင်ထိပ် တောင်တန်းများအပေါ်မှာ တည်ရှိနေခြင်းစတဲ့ ကျေးရွာ တွေရဲ့ မြေပြင်တည်ရှိမှု အနေအထားများကြောင့် ဓာတ်အားလိုင်းစနစ်ကနေ လျှပ်စစ်ဓာတ်အား ပေးရန်ဆောင်ရွက်ပါက ကုန်ကျစရိတ်နှင့် ရရှိမယ့်အကျိုးဟာ သင့်တော်မှုမရှိတဲ့ ကျေးရွာများဖြစ်တဲ့ အတွက်ကြောင့် အဆိုပါကျေးရွာများကိုတော့ နေရောင်ခြည် သို့မဟုတ် အသေးစား ရေအားလျှပ်စစ် စက်ရုံကဲ့သို့သော ဓာတ်အားစနစ် ပြင်ပမှ အခြားနည်းလမ်းများဖြင့် လျှပ်စစ်ဓာတ်အားရရှိရန် စီမံ ဆောင်ရွက်သင့်တဲ့ ကျေးရွာများဖြစ်တဲ့အတွက်ကြောင့် အဆိုပါ ကိစ္စရပ်များကိုတော့ ချင်းပြည်နယ် အစိုးရရဲ့ ဘဏ္ဍာရန်ပုံငွေဖြင့်လည်းကောင်း၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနရဲ့ အစီအစဉ်များဖြင့်လည်းကောင်း၊ ဆောင်ရွက်သင့်တဲ့ ကျေးရွာများဖြစ်တဲ့အတွက်ကြောင့် ညှိနှိုင်း ဆောင်ရွက်ပေးသွားမှာဖြစ်ပါကြောင်း ရှင်းလင်းဖြေကြားအပ်ပါတယ်။ ဆက်လက်၍ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော် ကိုယ်စားလှယ် ဦးကိုကိုနိုင် မေးမြန်းသည့် စစ်ကိုင်းတိုင်းဒေသကြီး၊ ကလေးဝမြို့နယ်အတွင်း clean Coal Technology ကို အသုံးပြု၍ ကျောက်မီးသွေးသုံး ဓာတ်အားပေးစက်ရုံ အကောင်အထည်ဖော် တည်ဆောက်ပေးရန် အစီအစဉ် ရှိ/မရှိ ကြယ်ပွင့်ပြမေးခွန်းနှင့် ပတ်သက်ပြီး ဆက်လက်ရှင်းလင်း ဖြေကြားသွားမှာ ဖြစ်ပါတယ်။ ၂၇-၅-၂၀၁၉ ရက်နေ့မှာ ကျင်းပတဲ့ ဒုတိယအကြိမ် ပြည်သူ့လွှတ်တော် (၁၂)ကြိမ်မြောက် ပုံမှန်အစည်းအဝေး၊ (၁၁)ရက်မြောက်နေ့မှာ ရန်ကုန်တိုင်းဒေသကြီး၊ ဆိပ်ကမ်းမြို့နယ်၊ ပြည်သူ့ လွှတ်တော်ကိုယ်စားလှယ် ဦးတင်မောင်ဝင်း တင်သွင်းသည့် မြန်မာနိုင်ငံတွင် လျှပ်စစ်နှင့်စွမ်းအင် ဝန်ကြီးဌာနအနေဖြင့် ၂၀၃၀ ပြည့်နှစ်တွင် လျှပ်စစ်စွမ်းအား(၁၀၀)ရာခိုင်နှုန်း ပြည့်ဝစွာရရှိရေး ဆောင်ရွက်နေရာ ယင်းကိစ္စနဲ့ပတ်သက်၍ ဝန်ကြီးဌာနအနေဖြင့် ဆောင်ရွက်ထားမှုကို တိကျခိုင်မာ သော မူဝါဒလမ်းညွှန်မှုများဖြင့် ဆောင်ရွက်ရန် တိုက်တွန်းကြောင်းအဆိုနှင့် ပတ်သက်ပြီး ကျွန်တော် ဒုတိယဝန်ကြီးက ပြန်လည်ရှင်းလင်းဖြေကြားခဲ့တဲ့ ၂၀၃၀ ပြည့်နှစ်၊ Master Plan အရ Generation Mix မှာ Small  Medium Scale ရေအား (၃၂)ရာခိုင်နှုန်း၊ Large Scale ရေအား (၆)ရာခိုင်နှုန်း၊ သဘာဝဓာတ်ငွေ့ (၂၀)ရာခိုင်နှုန်း၊ ကျောက်မီးသွေးဖြင့် (၃၃)ရာခိုင်နှုန်း၊ Renewable ဖြင့် (၉)ရာခိုင်နှုန်း ဆောင်ရွက်သွားရန်ကိစ္စအား ပြည်သူ့လွှတ်တော်က အတည်ပြုခဲ့ပါတယ်။ အဆိုပါ Generation Mix Plan အရ ခန့်မှန်းထားတဲ့ စုစုပေါင်း တပ်ဆင်အင်အား (၂၃၅၉၄)မဂ္ဂါဝပ်ရဲ့ (၃၃)ရာခိုင်နှုန်းဖြစ်တဲ့ (၇၉၄၀) မဂ္ဂါဝပ်ခန့်ကို ကျောက်မီးသွေးသုံး ဓာတ်အားပေး ဆန်းစစ်မှာ ဖြစ်ပါတ်မှာ တည်ဆောက်မည် စက်ရုံများဖြင့်တည်ဆောက်လည်ပတ်ရန် လိုအပ်လာတာဖြစ်ပါတယ်။ ပြည်တွင်းမှာ ကျောက်မီးသွေး ထွက်ရှိရာ ဒေသများမှာ Mine Mouth ဓာတ်အားပေးစက်ရုံများကို တည်ဆောက်ခြင်းဟာလည်း လျာထားစီစဉ်ဆောင်ရွက်ရမယ့် နည်းလမ်းတစ်ခုဖြစ်ပါတယ်။ သို့ပါ၍ ကျောက်မီးသွေးသုံး ဓာတ်အားပေးစက်ရုံများကို တည်ဆောက်အကောင်အထည် ဖော်ရန်အတွက် လေ့လာစိစစ်သွားရမယ့် အချက်အလက်များကို ဦးစွာ ရှင်းလင်းတင်ပြလိုပါတယ်။ Power Point အသုံးပြုခွင့်ပြုပါရန် ခွင့်တောင်းခံအပ်ပါတယ်။ ကျောက်မီးသွေးသုံးလေ့လာစိစစ်ရမယ့် saqlasąp:oi gə$95 Standard Operating Procedure d. Format 602 320isany qoosooo: ပါတယ်။ ဒီအတွက်ကြောင့် မည်သည့်တည်နေရာမှာ တည်ဆောက်မည်ဖြစ်စေ၊ အဆိုပါ အချက် အလက်များကို လေ့လာဆန်းစစ်မှာ ဖြစ်ပါတယ်။ စစ်ဆေးမယ့်အချက်များကတော့ တစ်နှစ်အတွက် လိုအပ်တဲ့ ကျောက်မီးသွေးတန်ချိန်၊ ကျောက်မီးသွေး တစ်တန်ရဲ့ ဈေးနှုန်း၊ အဆိုပါ ကျောက်မီးသွေးကို ဓာတ်အားပေးစက်ရုံမှာ သိုလှောင်မယ့်စနစ်၊ စက်ရုံဧရိယာအတွင်းမှာ သိုလှောင်နိုင်တဲ့ ကျောက်မီးသွေးပမာဏနဲ့ အကျယ်အဝန်း၊ ကျောက်မီးသွေးကို ရေနဲ့သန့်စင်မယ့်စနစ်ကို ဆောင်ရွက်မှု ရှိ/မရှိ၊ ကျောက်မီးသွေးများကို စုပုံထား တဲ့သဘာဝအလျောက် အပူကိန်းအောင်းကာ မီးလောင်မှုကို အလိုလျောက် ကာကွယ် ပေးနိုင်မယ့်စနစ်များကို စီစဉ်မှု ရှိ/မရှိ၊ ကျောက်မီးသွေးကို မည်သို့ သယ်ယူပို့ဆောင်မယ်၊ ကိုင်တွယ်တင်ချမယ့်နည်းစနစ်၊ နောက် ပြည်တွင်းထွက်ကျောက်မီးသွေးကို အသုံးပြုမယ်ဆိုလို့ရှိရင် မိုင်းရဲ့ တည်နေရာ၊ မိုင်းဧရိယာနှင့် အတည်ပြုထားတဲ့ အဆိုပါ ဧရိယာကနေထုတ်လုပ်နိုင်မယ့် ကျောက်မီးသွေးပမာဏ၊ ဓာတ်အားပေးစက်ရုံကို ရေရှည်ဓာတ်အားထုတ်နိုင်ဖို့အတွက် ကျောက်မီးသွေး အသုံးပြုနိုင်မယ့် ကာလရဲ့ သက်တမ်း၊ ကျောက်မီးသွေးကို ထုတ်လုပ်မယ့် နည်းစနစ်၊ ကျောက်မီးသွေး မိုင်းနဲ့ စက်ရုံရဲ့ အကွာအဝေး၊ ထိုအကြားမှာ သယ်ယူမယ့် နည်းစနစ်၊ ကျောက်မီးသွေးမိုင်းကို ပိုင်ဆိုင်မှု သို့မဟုတ် အဆိုပါ ကျောက်မီးသွေးမိုင်းအား ကျောက်မီးသွေး ထုတ်လုပ်ခွင့်၊ လုပ်ပိုင်ခွင့် သက်တမ်း မည်မျှရရှိထားသလဲ၊ ခွင့်ပြုမိန့် အထောက်အထား အပြည့်အစုံနဲ့ မိုင်းကို ပိုင်ဆိုင်မှု မရှိလို့ရှိရင် ကျောက်မီးသွေးကို မည်သို့ ဝယ်ယူမလဲဆိုတဲ့ အခြေအနေ၊ ကျောက်မီးသွေး ရောင်းချမယ့် မိုင်းနဲ့ ကနဦး သဘောတူ စာချုပ် ရှိ/မရှိ ဆိုတဲ့ အချက်များကိုလည်း စိစစ်သွားမှာ ဖြစ်ပါတယ်။ ကျောက်မီးသွေးရဲ့ အရည်အသွေးနဲ့ ပတ်သက်ပြီးတော့ လေ့လာစိစစ်မယ့်အချက်များကို အသေးစိတ် တင်ပြထားတာ ဖြစ်ပါတယ်။ ကျောက်မီးသွေးသုံး ဓာတ်အားပေးစက်ရုံမှာ ရေရယူအသုံးပြုမယ့် အစီအစဉ်နဲ့ ပတ်သက်ပြီး ရေရယူအသုံးပြုရန် ရည်ရွယ်သော ချောင်း သို့မဟုတ် မြစ် သို့မဟုတ် ပင်လယ်၊ ရေသုံးစွဲရမယ့် ပမာဏအနေအထား အဆိုပါ ချောင်းမှာ သို့မဟုတ် မြစ်မှာ ရှိတဲ့ရေကို အခြားလုပ်ငန်းများအတွက် အသုံးပြုမှုရှိတဲ့ အခြေအနေ ရှိ/မရှိ၊ အဆိုပါ မြစ်ချောင်းကနေ ရေကို ရာသီမရွေး လုံလောက်အောင် ရရှိနိုင်မှုအခြေအနေ ရှိ/မရှိ၊ ရရှိနိုင်တဲ့ရေရဲ့ အရည်အသွေးဟာ ဓာတ်အားပေးစက်ရုံအတွက် အသုံးပြုဖို့လုံလောက်တဲ့ အရည်အသွေး ရှိ/မရှိ။ စက်ရုံသုံးရေကို သုံးစွဲမယ့် အစီအစဉ်များကတော့ ရေကို သွယ်တန်းရယူမယ့် နည်းလမ်းတွေ၊ သွယ်တန်းရယူရာမှာ ဖြတ်သန်းတည်ဆောက်ရမယ့် လမ်းကြောင်း၊ အဆိုပါမြေများကို ပိုင်ဆိုင်မှုနဲ့ လျော်ကြေးကိစ္စရပ်များ ဒါတွေကိုလည်း စိစစ်သွားမှာ ဖြစ်ပါတယ်။ ဓာတ်အားပေးစက်ရုံနဲ့ ပတ်သက်ပြီး ဆက်လက်စိစစ်မယ့် ကိစ္စရပ်များကတော့ ဘွိုင်လာနဲ့ ပတ်သက်တဲ့ ကိစ္စရပ်များကို စိစစ်မယ့်အချက်အလက်များ အသေးစိတ်တင်ပြထားပါတယ်။ ကျောက်မီးသွေးကို အမှုန့်ကြိတ်ပြီး ဓာတ်အားပေးစက်ရုံမှာ အသုံးပြုတဲ့အခါမှာ ဆောင်ရွက်ရမယ့် ကိစ္စရပ်များနဲ့ အသုံးပြုတဲ့ ကျောက်မီးသွေး ပမာဏကြောင့် တစ်နေ့တာ ခေါင်းတိုင်ကထွက်လာမယ့် ပြာရဲ့ ပမာဏ၊ ဘွိုင်လာရဲ့ အောက်ခြေကနေ ထွက်လာမယ့် ချော်ရဲ့ ပမာဏ၊ ဒါတွေကိုလည်း တွက်ချက်စိစစ်သွားမှာ ဖြစ်ပါတယ်။ ဒီအပြင် ရေနွေးငွေ့သုံး ဘွိုင်လာကို အသုံးပြုပြီး လျှပ်စစ်ထုတ်မှာဖြစ်တဲ့အတွက်ကြောင့် အဆိုပါ ဘွိုင်လာနဲ့ ပတ်သက်တဲ့ ကုမ္ပဏီ၊ နည်းပညာ၊ ထုတ်လုပ်တဲ့နိုင်ငံ၊ အမျိုးအစား၊ ကျွန်တော်တို့ စိစစ်မယ့် Technical ဆိုင်ရာ အချက်အလက်များကို တင်ပြထားတာ ဖြစ်ပါတယ်။ ဓာတ်အားပေး စက်ရုံမှာပဲ ဓာတ်အားထုတ်လုပ်တဲ့အခါ Generator ရဲ့ အမျိုးအစား၊ အဲဒီ Generator နဲ့ ပတ်သက်တဲ့ Technical အချက်အလက်များကို စိစစ်သွားမှာ ဖြစ်ပါတယ်။ သဘာဝပတ်ဝန်းကျင် ထိခိုက်မှုရှိတယ်လို့ ဝိုင်းပြီးတော့ သုံးသပ်ချက်တွေရှိတဲ့အတွက် ကြောင့် သဘာဝပတ်ဝန်းကျင် ထိခိုက်နိုင်မှုနဲ့ ပတ်သက်ပြီး ကျွန်တော်တို့ ပြာဖမ်းယူမယ့် စနစ်၊ ပြာကို မည်သို့ပြန်လည်သိုလှောင်မလဲ၊ ပြန်သိုလှောင်ထားတဲ့ဟာကို မည်သို့ထုတ်ပိုးပြီးတော့ ဆောင်ရွက်မလဲ။ ဒီကြားထဲ SOX ဓာတ်ငွေ့ ထွက်ရှိရာကို လျှော့ချနိုင်မယ့်စနစ်၊ နိုက်ထရိုဂျင်ဒိုင် အောက်ဆိုက် ထွက်ရှိမှုကို လျှော့ချနိုင်မယ့်စနစ်၊ အဆိုပါ လျှော့ချမှုများကို ဆောင်ရွက်ရာမှာ အသုံးပြုမယ့် Raw Materials ကိစ္စ၊ ထွက်ရှိလာမယ့် Waste တွေကို ဘယ်လိုပြန်ပြီးတော့ Treatment ပြန်လုပ်မလဲဆိုတဲ့ ကိစ္စ၊ အဆိုပါ စနစ်များကို မည်သည့်နိုင်ငံကနေပြီးတော့ ထုတ်လုပ် တယ်ဆိုတဲ့ အချက်အလက်များကိုလည်း စိစစ်သွားမှာဖြစ်ပါတယ်။ ဒီအပြင် ကာဗွန်ဒိုင်အောက်ဆိုက် ထွက်ရှိမှုလျှော့ချအောင် မည်သို့ဆောင်ရွက်မလဲ၊ စွန့်ပစ်ရေအပါအဝင် Fly Ash တွေကို ဘယ်လိုထိန်းသိမ်းမလဲ၊ Bottom Ash တွေကို ဘယ်လို ကိုင်တွယ်မလဲ၊ ကျောက်မီးသွေးသိုက်ကနေ စုပုံထားရပ်ကနေပြီးတော့ စက်ရုံကို Handling လုပ်တဲ့ နည်းစနစ်၊ Sulphur လျှော့ချနိုင်ဖို့ ဘယ်လိုဆောင်ရွက်မလဲဆိုတဲ့စနစ်၊ ထွက်ရှိလာတဲ့ Bottom Ash တွေ၊ Fly Ash တွေကို မည်ကဲ့သို့ ပြန်လည်အသုံးချမလဲဆိုတဲ့စနစ်၊ ဒီဓာတ်ငွေ့ထွက်ရှိမှုကို မည်ကဲ့သို့ ်းမှာ တိုင်းတာသွားမလဲဆိုတဲ့ စနစ်တွေကိုလည်း စိစစ်သွားမှာ ဖြစ်ပါတယ်။ ဓာတ်အားပေးစက်ရုံ တည်ဆောက်ပြီးတဲ့အခါမှာ ထွက်ရှိလာတဲ့ လျှပ်စစ်ဓာတ်အားဟာ အဲဒီဒေသကနေ အမြောက်အမြားထွက်ရှိလာလို့ရှိရင် နိုင်ငံတော်ဓာတ်အားစနစ်ကို ပို့လွှတ်ရမှာ ဖြစ်တဲ့အတွက်ကြောင့် လိုအပ်တဲ့ ဓာတ်အားလိုင်း Circuit အရေအတွက်က ဘယ်လိုလဲ၊ ကြိုးအရွယ် အစားကဘာလဲ၊ ဘယ်လိုင်းတွေကို လိုင်းအူကြောင်းဖြတ်သန်းရမလဲ စတဲ့ အချက်အလက်တွေ များကို ဆက်လက်စိစစ်သွားမှာ ဖြစ်ပါတယ်။ ဒီအတွက် ကလေးဝ အပါအဝင် မြန်မာနိုင်ငံမှာ ကျောက်မီးသွေးထွက်ရှိတဲ့ ဒေသများမှာ ကျောက်မီးသွေးသုံး ဓာတ်အားပေးစက်ရုံ တည်ဆောက် နိုင်ရေး အခွင့်အလမ်း ရှိတဲ့အပေါ်မှာ လက်ရှိတင်ပြထားတဲ့ အချက်အလက်များနှင့်အတူ အဆိုပြု လာတဲ့ စီမံကိန်းတွေအပေါ်မှာ စိစစ်လေ့လာသုံးသပ်ပြီးတော့ ရှေ့လျှောက်ဆက်လက်ဆောင်ရွက် သွားနိုင်ရေးကို စီစဉ်ဆောင်ရွက်လျက်ရှိပါတယ်ဆိုတဲ့အကြောင်း ရှင်းလင်းဖြေကြားအပ်ပါတယ်။ ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် နော်လှလှစိုး မေးမြန်းတဲ့ လျှပ်စစ်ဝန်ထမ်းများ လုပ်ငန်းခွင် မတော်တဆ ထိခိုက် နစ်နာ အသက်ဆုံးရှုံးမှုများ မဖြစ်ပေါ်စေရန် ကြိုတင်ကာကွယ်မှုများ၊ အကာအကွယ်ပစ္စည်းများ အသုံးပြုရန်အတွက် အသိပညာပေးရန် အစီအစဉ် ရှိ/မရှိ ကြယ်ပွင့်ပြ မေးခွန်းအား ကျွန်တော်က ဆက်လက်ရှင်းလင်းဖြေကြားသွားမှာ ဖြစ်ပါတယ်။ လျှပ်စစ်နှင့်စွမ်းအင် ဝန်ကြီးဌာနအနေနဲ့ ဝန်ကြီးဌာနရဲ့ ကြီးကြပ်မှုအောက်မှာရှိတဲ့ ဦးစီး ဌာန၊ လုပ်ငန်း၊ Cooperation မှ ဝန်ထမ်းများကို လုပ်ငန်းသဘာဝအရ လုပ်ငန်းခွင်အတွင်း ဘေးအန္တရာယ် ကင်းရှင်းစွာ ဆောင်ရွက်နိုင်ရန် မဖြစ်မနေ ဝတ်ရမယ့်ဝတ်စုံနဲ့ လုပ်ငန်းခွင်သုံးပစ္စည်း များ Safety Equipment များ ဝယ်ယူဖြည့်တင်းနိုင်ရန်အတွက် နှစ်စဉ်ဘဏ္ဍာနှစ်အလိုက် ဘတ်ဂျက်ကို လျာထားဆောင်ရွက်ကာ အဆိုပါပစ္စည်းများကို ဘတ်ဂျက်ခွင့်ပြုသည့်တိုင်အောင် ဝယ်ယူခွင့်ရရန် သီးခြားတင်ပြ ဆောင်ရွက်ရတာဖြစ်ပါတယ်။ bod3a3:0: o$ood:ąp:32ozos Safety Helmets Safety 38$i Safety al:voši လုပ်ငန်းခွင်ဝတ်စုံနဲ့ လက်အိတ်များကိုလည်းကောင်း၊ စူးစမ်းတိုင်းတာရေးလုပ်ငန်းများကို ဆောင်ရွက် ရသော ဝန်ထမ်းများအတွက် တိုင်းတာရေး လုပ်ငန်းခွင်ဝတ်စုံများကိုလည်းကောင်း၊ ရေနံမြေ အသီးသီးမှာ ရေနံတွင်း တူးဖော်ရေးလုပ်ငန်းများနဲ့ CNG သဘာဝဓာတ်ငွေ့ အရောင်းဆိုင်များ ကမ်းလွန်အခြေစိုက် စခန်းများမှာ တာဝန်ထမ်းဆောင်ရတဲ့ ဝန်ထမ်းများအတွက် ကာကွယ်ရေး ဝတ်စုံများနဲ့ ဖိနပ်များကိုလည်းကောင်း၊ ဓာတ်မြေသြဇာစက်ရုံများနဲ့ ရေနံချက်စက်ရုံများ၊ ရေနံ ဓာတုဗေဒစက်ရုံများ၊ ရေနံဓာတ်ငွေ့ စက်ရုံများမှာ တာဝန်ထမ်းဆောင်ရတဲ့ ဝန်ထမ်းများအတွက် လုပ်ငန်းခွင်ဝတ်စုံ၊ ဦးထုပ်၊ လည်တိုရှူးဖိနပ်၊ လက်အိတ်၊ Safety Belt နှင့် Gas Mask များကို နှစ်စဉ်ဘဏ္ဍာငွေ လျာထားတောင်းခံပြီး ဝယ်ယူဖြည့်တင်းဆောင်ရွက်ပေးလျက်ရှိပါတယ်။ ဗို့အားမြင့် ဓာတ်အားလိုင်းများဖြစ်တဲ့ ၂၃၀ ကေဗွီ၊ ၁၃၂ ကေဗွီ၊ ၆၆ ကေဗွီ မဟာ ဓာတ်အားလိုင်း စီမံကိန်းလုပ်ငန်းများကို လုပ်ငန်းအပ်နှံဆောင်ရွက်ဖို့ တင်ဒါခေါ်တဲ့အခါမှာ လိုအပ်ချက် တစ်ရပ်အဖြစ်နဲ့ Health, Safety and Environment အပိုင်းကို ထည့်သွင်းပြီးတော့ တင်ဒါခေါ် ဆိုတာ၊ တင်ဒါအောင်မြင်တဲ့ ကုမ္ပဏီကနေပြီးတော့ လုပ်ငန်းခွင် ကျန်းမာရေးနဲ့ ဘေးအန္တရာယ် ကင်းရှင်းရေး ကိစ္စရပ်များကို စာချုပ်ရဲ့ လုပ်ငန်းအစိတ်အပိုင်းတစ်ရပ်အဖြစ် ထည့်သွင်းချုပ်ဆို ပါတယ်။ မဟာဓာတ်အားလိုင်း တာဝါတိုင်များအပေါ်မှာ တက်ရောက်လုပ်ကိုင်နေကြရတဲ့ ဝန်ထမ်း များကို ကျွမ်းကျင်မှုရှိအောင် လေ့ကျင့်သင်ကြားပေးပါတယ်။ အဆိုပါ ကျွမ်းကျင်မှုရှိတဲ့ ဝန်ထမ်း qp:oo odepodcolg:60s? Qc:zę oos (Personal Protective Equipment-PPE)ą: မဖြစ်မနေ တပ်ဆင်ပြီးတော့ ဆောင်ရွက်စေပါတယ်။ လုပ်ငန်းခွင်မှာရှိတဲ့ ဝန်ထမ်းများရဲ့ အသက် အာမခံနဲ့ မတော်တဆ ထိခိုက်မှုအာမခံကို သက်ဆိုင်ရာ ပုဂ္ဂလိက ကုမ္ပဏီက မဖြစ်မနေထားရှိပေးဖို့ စာချုပ်ရဲ့ အစိတ်အပိုင်းတစ်ရပ်အဖြစ်လည်း ထည့်သွင်းချုပ်ဆိုဆောင်ရွက်လျက်ရှိပါတယ်။ လျှပ်စစ်နှင့် စွမ်းအင်ဝန်ကြီးဌာနအနေနဲ့ လျှပ်စစ်ဝန်ထမ်းတွေ လုပ်ငန်းခွင်အတွင်းမှာ မတော်တဆထိခိုက်နစ်နာအသက်ဆုံးရှုံးမှု မဖြစ်ပေါ်စေဖို့အတွက် လိုင်းဝန်ထမ်းတွေ ဓာတ်အား လိုင်းပေါ်တက်ရောက်ပြီး ကိုင်တွယ်ပြုပြင်ရာမှာ သတ်မှတ်ထားတဲ့ သတ်မှတ်ချက်လုပ်ငန်း အဆင့်ဆင့် (SOP)အတိုင်း လိုက်နာဆောင်ရွက်စေဖို့ လိုအပ်တာဖြစ်ပါတယ်။ Power Point အသုံးပြု၍ တင်ပြ ခွင့်ပြုပါရန် ခွင့်တောင်းခံအပ်ပါတယ်။ ထိုကဲ့သို့ ဆောင်ရွက်နိုင်ဖို့အတွက် လုပ်ငန်းခွင်သင်တန်း များကို မြို့နယ်လျှပ်စစ်အင်ဂျင်နီယာ၊ လက်ထောက်မန်နေဂျာ၊ ဒုလက်ထောက်မန်နေဂျာနှင့် ကျွမ်းကျင်လုပ်သားများကို သင်တန်းတွေ အဆင့်ဆင့် ပို့ချဆောင်ရွက်တာရှိပါတယ်။ ဆောင်ရွက်နေတဲ့ မှတ်တမ်းဓာတ်ပုံများ တင်ပြထားတာ ဖြစ်ပါတယ်။ ဒီနေရာမှာ နေ့စားလိုင်း ဝန်ထမ်းတွေကိုလည်း ကျွန်တော်တို့ လေ့ကျင့်သင်ကြားပေးတာကို တွေ့ရှိနိုင်ပါတယ်။ အဲဒီတော့ နေ့စားလိုင်းဝန်ထမ်းတွေကိုလည်း လျှပ်စစ်အန္တရာယ် လျော့နည်းရေးအတွက် သင်တန်း (၁/၂၀၁၇) ကနေပြီးတော့ (၅/၂၀၁၇)အထိ သင်တန်းသားဦးရေ (၂၀၄)ဦးကိုလည်းကောင်း၊ လျှပ်စစ်ကျွမ်းကျင် မွမ်းမံမှု သင်တန်းအမှတ်စဉ် (၁/၂၀၁၈) ကနေ (၃/၂၀၁၈)အထိ သင်တန်းသားဦးရေ (၉၀)ဦးအား လည်းကောင်း၊ အခြေခံလျှပ်စစ်ကျွမ်းကျင်သင်တန်း အမှတ်စဉ် (၁/၂၀၁၉)မှာ သင်တန်းသားဦးရေ (၅၃)ဦးကိုလည်းကောင်း လျှပ်စစ်အန္တရာယ်ကင်းရှင်းရေးအတွက် သင်တန်းများ ပို့ချပေးခဲ့ပါတယ်။ နေပြည်တော်မှာ ဖွင့်လှစ်ထားတဲ့ ဗဟိုသင်တန်းကျောင်းမှာလည်း Safety Equipment soar:Go4pse, oo wodos Training cozi Seminar cozi Presentation coze ososcopes စေပါတယ်။ အသိပညာဗဟုသုတတွေ လက်ကမ်းမျှဝေပေးခြင်းတွေကိုလည်း ဆောင်ရွက်ပေးလျက် ကို သင်တန်း သေဆုံးထိခိုက်တယ်။ ဒီနေရာမ်းကျင်သူများအားလိုင်းရေဆက်ရန် နိုင်ငံတကာအဖွဲ့အစည်းတွေဖြစ်တဲ့ JICA, ADB စတဲ့ အဖွဲ့ အစည်းတွေက ပညာရှင်တွေ ကိုလည်း ဖိတ်ခေါ်ပြီး လျှပ်စစ်အန္တရာယ်ဆိုင်ရာ အကာအကွယ်ပစ္စည်းများ စနစ်တကျ အသုံးပြုနည်း များကို သင်တန်းပို့ချခြင်း၊ ဟောပြောပွဲပြုလုပ်ခြင်းနဲ့ လက်တွေ့ကွင်းဆင်း သရုပ်ပြခြင်းတွေကို လည်း စဉ်ဆက်မပြတ် ဆောင်ရွက်ပါတယ်။ ဌာနဝန်ထမ်းတွေအနေနဲ့ ဓာတ်အားလိုင်း ပြုပြင်ခြင်း လုပ်ငန်းတွေ System Improvement လုပ်ငန်းတွေ၊ မီးပျက်ပါက မီးပြင်တဲ့ လုပ်ငန်းများကို ဆောင်ရွက်ရာမှာ လုပ်ငန်းခွင်အန္တရာယ် ကင်းရှင်းရေးအတွက် ဆောင်ရွက်ရမယ့် လုပ်ငန်းစဉ်တွေကို အထူးအလေးထားဆောင်ရွက်ဖို့ ညွှန်ကြားချက်တွေ ထုတ်ပြန်တယ်။ တာဝန်ရှိသူ အဆင့်ဆင့်က နေပြီးတော့ အဆိုပါ ဝန်ထမ်းတွေ နေထိုင်လုပ်ကိုင်တဲ့ လုပ်ငန်းခွင်ထဲမှာ လိုက်ပြီးတော့ကို သင်တန်း တွေ ပို့ချပေးတာဖြစ်ပါတယ်။ သင်တန်းကျောင်းကို လာပြီးတက်ရောက်ရန် ခက်တဲ့အခါကျတော့ လုပ်ငန်းခွင်မှာကို လိုက်ပြီးသင်ပေးပါတယ်။ ဓာတ်အားလိုင်းတိုင်တွေပေါ်မှာ တက်ရောက်လို့ရှိရင် အတွေ့အကြုံရှိပြီးတဲ့ လုပ်ငန်းကျွမ်းကျင်သူများကို စိစစ်တာဝန်ပေးခြင်းကိုလည်း အလေးအနက်ထား ဆောင်ရွက်ပါတယ်။ ဒီနေရာမှာ လွှတ်တော်ကိုယ်စားလှယ်ကြီး ဆွေးနွေးသလို လုပ်ငန်းခွင်ထဲမှာ သေဆုံးထိခိုက်ဒဏ်ရာရတဲ့ ဖြစ်စဉ်တွေ မရှိတာမဟုတ်ပါဘူး၊ ရှိပါတယ်။ ဘာကြောင့်လဲဆိုလို့ရှိရင် သင်တန်းတွေ မည်သို့ပင်ပေးပေး တကယ်လို့ လုပ်ငန်းခွင်မှာ ရုတ်တရက် ဖြစ်ပေါ်လာတဲ့ မီးပျက်လို့ ပြင်ဆင်တဲ့ ကိစ္စရပ်တွေ ဆောင်ရွက်တဲ့အခါမှာ အဆိုပါ သင်တန်း ပေးပြီးသား ဝန်ထမ်းတွေကိုယ်တိုင်က လိုက်နာရမယ့် အန္တရာယ်ကင်း ဝတ်စုံ၊ ပစ္စည်း ဒီဟာတွေကို သူတို့က စနစ်တကျ ကိုင်တွယ်ကျင့်သုံးလိုက်နာရန် ပျက်ကွက်တဲ့အခါမှာ ဒီလို အန္တရာယ်တွေ တွေ့ကြုံရတဲ့ အနေအထားတွေ ရောက်ရှိတာ ဖြစ်ပါတယ်။ Personal Protection Equipment Gozd Safety Equipment Gozmops: GL $u$3238:38:03 GG!:(8:60s? ထောက်ပံ့ထားပါတယ်။ ရုံးချုပ်ကနေပြီးတော့လည်း ကြီးကြပ်တဲ့ အင်ဂျင်နီယာ၊ ခရိုင်လျှပ်စစ် အင်ဂျင်နီယာတွေကိုလည်း လစဉ်စစ်ဆေး ဆောင်ရွက်စေတာဖြစ်ပါတယ်။ ဝန်ကြီးဌာနအနေနဲ့ မိမိရဲ့ ဝန်ထမ်းတွေ အပါအဝင် မည်သူကိုမျှ လျှပ်စစ်အန္တရာယ် ထိခိုက်မှု မဖြစ်စေလိုတဲ့အတွက်ကြောင့် ဖြစ်ရပ်တွေ မဖြစ်စေဖို့၊ အသိပညာပေးစာတွေ၊ ညွှန်ကြားစာ တွေ ဖြန့်ဝေပြီးတော့ ဖြစ်စဉ်တွေ ဖြစ်လာတဲ့ကိစ္စရပ်တွေမှာလည်းပဲ ပြန်လည်သုံးသပ်ပြီး အားလုံးကို အသိပေးပြီး ထိုသို့မဖြစ်ရေးအတွက်ကို ဆက်လက်ဂရုပြုဆောင်ရွက်ဖို့လည်း ကျွန်တော်တို့ စည်းရုံး ဟောပြောလျက်ရှိပါတယ်။ ဖြစ်စဉ်၊ ဖြစ်ရပ်တွေ ဖြစ်ပေါ်လာလို့ရှိရင်လည်း ကျွန်တော်တို့ အထူး စုံစမ်းစစ်ဆေးရေးအဖွဲ့တွေကို ဖွဲ့စည်းပါတယ်၊ စစ်ဆေးပါတယ်။ ဌာနဆိုင်ရာလုပ်ထုံးလုပ်နည်းနဲ့ နိုင်ငံ့ဝန်ထမ်း နည်းဥပဒေနဲ့ အညီ ပြစ်ဒဏ်နဲ့ကိုက်ညီတဲ့ အရေးယူအပြစ်ပေးမှုများကို အဆင့်ဆင့် ဆောင်ရွက်ပေးလျက်ရှိပါကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ လျှပ်စစ်နှင့် စွမ်းအင်ဝန်ကြီးဌာန၊ ဒုတိယဝန်ကြီး မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
</section>
<section value="Bill">
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန်ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော အခြေခံပညာရေး ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြား ရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော အခြေခံပညာရေး ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ပြန်လည် ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id="932">ဒေါ်နွယ်နွယ်အောင်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ ပြည်ထောင်စုအဆင့်ဝန်ကြီးနှင့် လွှတ်တော်ကိုယ်စားလှယ်များ အားလုံး မင်္ဂလာပါရှင်။ ကျွန်မက မွန်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဥပဒေကြမ်းကော်မတီအဖွဲ့ဝင် ဒေါ်နွယ်နွယ်အောင် ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီရဲ့ တာဝန်ပေးချက်အရ အခြေခံပညာရေး ဥပဒေကြမ်းအပေါ် စိစစ်ခြင်း အစီရင်ခံစာကို တင်သွင်းသွားမှာ ဖြစ်ပါတယ်။ ။လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ အမျိုးသားလွှတ်တော်၊ ဥပဒေကြမ်းကော်မတီ၏ အခြေခံပညာရေးဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/ အမ (ကော်မတီ - ၁) ၁/၂၀၁၉ - ၃၅၆ ရက်စွဲ၊ ၂၀၁၉ ခုနှစ် ၊ သြဂုတ်လ ၆ ရက် ၁။ အမျိုးသားလွှတ်တော်၊ ဥပဒေကြမ်းကော်မတီက အခြေခံပညာရေးဥပဒေကြမ်းနှင့် စပ်လျဉ်း သည့် အစီရင်ခံစာကို ၃ - ၆ -၂၀၁၉ ရက်နေ့မှာ အမျိုးသားလွှတ်တော်ကို တင်သွင်းခဲ့ပါတယ်။ ယင်းဥပဒေကြမ်းနဲ့ စပ်လျဉ်းပြီးတော့ အမျိုးသားလွှတ်တော်ကိုယ်စားလှယ်(၁၂)ဦးက ၁၈-၇-၂၀၁၉ ရက်ကနေပြီးတော့ ၂၃ - ရ -၂၀၁၉ ရက်နေ့နှင့် ၂၉ - ရ -၂၀၁၉ ရက်နေ့တို့မှာ အကြံပြု ဆွေးနွေးခဲ့ အမျိုးသားလွှတ်တော်၊ ဥပဒေကြမ်းကော်မတီဟာ အကြံပြုဆွေးနွေးခဲ့ကြတဲ့ အမျိုးသား လွှတ်တော်ကိုယ်စားလှယ်များ၊ ပညာရေးဝန်ကြီးဌာန၊ အမျိုးသားလွှတ်တော် ပညာရေးမြှင့်တင်မှု ကော်မတီ၊ ပြည်ထောင်စုရှေ့နေချုပ်ရုံးတို့မှ တာဝန်ရှိတဲ့ ပုဂ္ဂိုလ်တွေနဲ့ ၃၀-၇-၂၀၁၉ ရက်နေ့နှင့် ၃၁-၇-၂၀၁၉ ရက်နေ့တို့မှာ တွေ့ဆုံညှိနှိုင်းဆွေးနွေးမှုများ ပြုလုပ်ခဲ့ကြပါတယ်။ လေ့လာတွေ့ရှိချက်များကတော့ ၂။ အမျိုးသားလွှတ်တော်၊ ဥပဒေကြမ်းကော်မတီဟာ အခြေခံပညာရေး ဥပဒေကြမ်းကို လေ့လာ စိစစ်တဲ့အခါမှာ (က) အဓိပ္ပာယ်ရှင်းလင်းမှုရှိစေရန်အတွက် ဤဥပဒေကြမ်းတစ်ခုလုံးတွင် ပါရှိသော “လူသားကောင်း” ဆိုတဲ့စကားရပ်ကို “နိုင်ငံသားကောင်း” ဆိုတဲ့စကားရပ်နဲ့ လည်းကောင်း၊ ပိုမိုပြည့်စုံမှုရှိစေရန်အတွက် ပြည်သူ့လွှတ်တော်က အတည်ပြုထား တဲ့ အပိုဒ် ၂၊ အပိုဒ်ခွဲ(ဆ) တွင်ဖော်ပြထားသည့် စကားရပ်များအစား “ဆရာ ဆိုသည်မှာ အခြေခံပညာရေးအဆင့်တစ်ခုခုတွင် သင်ယူသူများ၏ အသိပညာကျွမ်းကျင်မှု နှင့် သဘောထားအယူအဆအမြင်များ ဖွံ့ဖြိုးတိုးတက်စေရန် စီစဉ်ပံ့ပိုးပေးခြင်း၊ သင်ကြား ပို့ချပေးခြင်း၊ လေ့ကျင့်ပေးခြင်းနှင့် သင်ယူသူများ၏ အမူအကျင့် ပြောင်းလဲမှုများကို ဆန်းစစ်ခြင်း၊ တာဝန်များကို ထမ်းဆောင်သည့် သတ်မှတ်ချက်အရည်အချင်းနှင့် ပြည့်စုံသူကိုဆိုသည်။ ” ဆိုသည့်စကားရပ်ဖြင့် အသီးသီးပြင်ဆင်ဖြည့်စွက်သင့်ပါ ကြောင်း နှင့် အပိုဒ် ၂၊ အပိုဒ်ခွဲ (ဈ) ကို အဆိုပြု ပြဋ္ဌာန်းချက်အတိုင်း ပြန်လည်ထားရှိ၍ ပြည်သူ့လွှတ်တော်က ပယ်ဖျက်ထားသည့် အဆိုပြု ပြဋ္ဌာန်းချက် အပိုဒ် ၂၊ အပိုဒ်ခွဲ (ည)နှင့် အပိုဒ်ခွဲ(ဋ)တို့ကို အဆိုပြု ပြဋ္ဌာန်းချက်အတိုင်း ပြန်လည်ထားရှိသင့်ပါ ကြောင်း လေ့လာတွေ့ရှိရပါတယ်။ (ခ) သင်ယူတတ်မြောက်မှုများကို စစ်ဆေးရာမှာ နည်းစနစ်များ ရှင်းလင်းမှုရှိစေရန် အတွက် ပြည်သူ့လွှတ်တော်က အတည်ပြုတဲ့ ဥပဒေကြမ်း အပိုဒ် ၁၅၊ အပိုဒ်ခွဲ (ဂ)မှာ ဖော်ပြထားတဲ့ စကားရပ်များအစား “သင်ယူတတ်မြောက်မှုကို စစ်ဆေးရာတွင် စာမေးပွဲစစ်ဆေးခြင်း အပါအဝင် စစ်ဆေးအကဲဖြတ်ခြင်းဆိုင်ရာ နည်းစနစ်များကို အမျိုးသားသင်ရိုးညွှန်းတမ်း ကော်မတီ၏ အတည်ပြုချက်ဖြင့် ဝန်ကြီးဌာနသို့ တင်ပြ ရမည်။ ” ဆိုတဲ့စကားရပ်ဖြင့်လည်းကောင်း၊ အမျိုးသားပညာရေးဥပဒေနှင့် ကိုက်ညီမှု ရှိစေရန်အတွက် အပိုဒ် ၃၉၊ အပိုဒ်ခွဲ (စ) ရဲ့အောက်မှာ အပိုဒ်ခွဲ (ဆ) အဖြစ် “ဆရာ များသည် မူဝါဒများ၊ ပညာရေးဖွံ့ဖြိုးမှု စီမံကိန်းများ၊ စီမံချက်များ၊ ပညာရေးဆိုင်ရာ ဥပဒေများနှင့် အခြားလုပ်ထုံးလုပ်နည်းများအတွက် အကြံပြုခွင့်၊ ပါဝင်ဆောင်ရွက် ” ဆိုသည့်စကားရပ်များကို အသစ်ဖြည့်စွက်သင့်ပါကြောင်း လေ့လာတွေ့ရှိရ ပါတယ်။ (ဂ) မြန်မာစာအရေးအသား မှန်ကန်မှုရှိစေရန်နှင့် ဥပဒေရေးထုံးမှန်ကန်မှုရှိစေရန်အတွက် ပြင်ဆင်ထားပြီး ပြောင်းလဲသွားတဲ့ အပိုဒ်၊ အပိုဒ်ခွဲများကို တစ်ပါတည်း ပြင်ဆင် ထားပြီးဖြစ်တဲ့အတွက် ပြင်ဆင်ဖြည့်စွက်ချက် အပြည့်အစုံကို ကန့်လန့်ဖြတ်ဇယားနဲ့ ကိုယ်စားလှယ်များထံ ပူးတွဲတင်ပြထားပြီးဖြစ်ပါတယ်။ ကော်မတီ၏ သဘောထားမှတ်ချက်ကတော့ ၃။ အမျိုးသားလွှတ်တော်၊ ဥပဒေကြမ်းကော်မတီဟာ အခြေခံပညာရေးဥပဒေကြမ်းနှင့် စပ်လျဉ်းပြီး အကြံပြုဆွေးနွေးခဲ့တဲ့ အမျိုးသားလွှတ်တော်ကိုယ်စားလှယ်များ၊ သက်ဆိုင်ရာဝန်ကြီးဌာန၊ အမျိုးသား လွှတ်တော် ပညာရေးမြှင့်တင်မှုကော်မတီ၊ ပြည်ထောင်စုရှေ့နေချုပ်ရုံးမှတာဝန်ရှိ ပုဂ္ဂိုလ်များနှင့် အသေးစိတ်ဆွေးနွေး ညှိနှိုင်းခဲ့ပြီးဖြစ်ပါတယ်။ ဒါကြောင့်မို့လို့ ဥပဒေကြမ်းကော်မတီက မူလတင်ပြ ထားတဲ့ ပြင်ဆင်ချက်များနှင့် ယခုထပ်မံပြင်ဆင်ထားတဲ့ ပြင်ဆင်ချက်များကို အမျိုးသား လွှတ်တော်က အတည်ပြုဆောင်ရွက်နိုင်ပါရန် အစီရင်ခံစာ တင်သွင်းအပ်ပါတယ်။</speech>
<title>အမျိုးသားလွှတ်တော်၊ ဥပဒေကြမ်းကော်မတီ အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီးပေးပို့လာသော အခြေခံပညာရေးဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော အခြေခံပညာရေး ဥပဒေကြမ်း ကို လွှတ်တော်ရဲ့ အဆုံးအဖြတ်ရယူ၍ အတည်ပြုဆောင်ရွက်မှာ ဖြစ်ပါတယ်။ ဥပဒေကြမ်းကော်မတီက ပြင်ဆင်ချက်ရှိသော အပိုဒ်၊ အပိုဒ်ခွဲများကို တစ်ပိုဒ်ချင်းစီအလိုက် တင်ပြဖို့ဖြစ်ပါတယ်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲမင်္ဂလာပါခင်ဗျား။ ကော်မတီရဲ့ ပြင်ဆင်ချက်များကို ကော်မတီဝင်ဖြစ်တဲ့ ကျွန်တော် ဒေါက်တာမြတ်ဉာဏစိုး ကနေပြီး တော့ အဆိုတင်သွင်းသွားမှာ ဖြစ်ပါတယ်။ ပထမဦးဆုံးအနေနဲ့တော့ အမျိုးသားလွှတ်တော် ဥပဒေကြမ်းကော်မတီရဲ့ ပြင်ဆင်ဖြည့်စွက်ချက်များဖြစ်တဲ့ ဥပဒေကြမ်းရဲ့ အပိုဒ် ၂ အပိုဒ်ခွဲ(င) (ဆ) (ဇ)၊ အပိုဒ် ၃ အပိုဒ်ခွဲ (ခ)(ဂ)(ဃ)(စ)(ည)၊ အပိုဒ် ၄ အပိုဒ်ခွဲ(ဇ)နဲ့(ဌ)၊ အပိုဒ် ၉ ရဲ့ ခြေဆင်း၊ အပိုဒ် ၉ ရဲ့ အပိုဒ်ခွဲ (က)နဲ့ (ခ)၊ အပိုဒ် ၁၁ အပိုဒ်ခွဲ (ဇ)(ဈ) ပြင်ဆင်ဖြည့်စွက်ချက်များကို လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၂ အပိုဒ်ခွဲ (င) (ဆ)(ဇ)၊ အပိုဒ် ၃ အပိုဒ်ခွဲ (ခ)(ဂ) (ဃ)(စ)(ည)၊ အပိုဒ် ၄ အပိုဒ်ခွဲ (ဇ)(ဌ)၊ အပိုဒ် ၉ ခြေဆင်း၊ အပိုဒ် ၉ အပိုဒ်ခွဲ (က)(ခ)၊ အပိုဒ် ၁၁ အပိုဒ်ခွဲ (ဇ)(ဈ)သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဆက်လက်ပြီးတော့ ဥပဒေကြမ်းရဲ့ အပိုဒ် ၁၅ အပိုဒ်ခွဲ (ဂ)၊ အပိုဒ် ၁၆ အပိုဒ်ခွဲ (ဃ)နဲ့ (ည)၊ ဥပဒေကြမ်းရဲ့ အပိုဒ် ၂၉၊ အပိုဒ် ၃၁၊ အပိုဒ် ၃၂ အပိုဒ်ခွဲ (င)၊ အပိုဒ် ၃၅၊ အပိုဒ် ၃၆၊ အပိုဒ် ၃၉ အပိုဒ်ခွဲ (ဆ)၊ အပိုဒ် ၄၀ အပိုဒ်ခွဲ(ခ) ပြင်ဆင်ဖြည့်စွက်ချက်များကိုလည်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၁၅ အပိုဒ်ခွဲ(ဂ)၊ အပိုဒ် ၁၆ အပိုဒ်ခွဲ (ဃ)(ည)၊ အပိုဒ် ၂၉၊ အပိုဒ် ၃၁၊ အပိုဒ် ၃၂ အပိုဒ်ခွဲ (င)၊ အပိုဒ် ၃၅၊ အပိုဒ် ၃၆၊ အပိုဒ် ၃၉ အပိုဒ်ခွဲ (ဆ)၊ အပိုဒ် ၄၀ အပိုဒ်ခွဲ(ခ)သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="992">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ ပြင်ဆင်ချက်များဖြစ်တဲ့ ဥပဒေကြမ်းရဲ့ အပိုဒ် ၄၁၊ အပိုဒ် ၄၄ အပိုဒ်ခွဲ (ခ)နဲ့ (ဂ)၊ အပိုဒ် ၄၅ အပိုဒ်ခွဲ (ဂ)၊ အပိုဒ် ၄၉၊ အပိုဒ် ၅၃ အပိုဒ်ခွဲ (က) ပြင်ဆင်ချက်များကိုလည်း လွှတ်တော်က အတည်ပြုပေးနိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျာ။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၄၁၊ အပိုဒ် ၄၄ အပိုဒ်ခွဲ(ခ)(ဂ)၊ အပိုဒ် ၄၅ အပိုဒ်ခွဲ (ဂ)၊ အပိုဒ် ၄၉၊ အပိုဒ် ၅၃ အပိုဒ်ခွဲ (က) သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="992">ဒေါက်တာမြတ်ဉာဏစိုး (အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ အခြေခံပညာရေးဥပဒေကြမ်းရဲ့ အဆိုပြုတင်ပြချက်တွေ အနက်မှာ အပိုဒ် ၂ အပိုဒ်ခွဲ(ဈ)ကို ပြည်သူ့ လွှတ်တော်က ပြင်ဆင်ချက်တွေနဲ့ အတည်ပြုထားပါတယ်။ နောက်တစ်ခါ အပိုဒ် ၂ ရဲ့ အပိုဒ်ခွဲ (ည)နဲ့ အပိုဒ်ခွဲ (ဋ)၊ အပိုဒ် ၄ အပိုဒ်ခွဲ (ဓ) တို့ကိုတော့ ပြည်သူ့လွှတ်တော်က ပယ်ဖျက်ထားပါတယ်။ ဒီပြင်ဆင် ပယ်ဖျက်ချက်တွေ အကုန်လုံးကိုတော့ အဆိုပြု ပြဋ္ဌာန်းချက်အတိုင်း ကျွန်တော်တို့ လွှတ်တော်ကြီးက ပြန်လည်အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီ တင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။</speech>
<speech><mp id="992">ဒေါက်တာမြတ်ဉာဏစိုး(အတွင်းရေးမှူး၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ကျွန်တော်တို့ ဒီကနေ့ အမျိုးသားလွှတ်တော်ကြီးက ပြင်ဆင်ချက်တွေနဲ့ အတည်ပြုလိုက်တဲ့ အပိုဒ်၊ အပိုဒ်ခွဲများမှအပဖြစ်တဲ့ ကျန်ရှိတဲ့ ဥပဒေကြမ်းတစ်ရပ်လုံးမှာ ကျန်ရှိတဲ့ အပိုဒ်၊ အပိုဒ်ခွဲတွေကိုတော့ ပြည်သူ့လွှတ်တော်ရဲ့ အတည်ပြုချက်အတိုင်း အမျိုးသားလွှတ်တော်က ဆက်လက် အတည်ပြုပေး နိုင်ပါရန် လေးစားစွာ အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီ တင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။</speech>
</bill>
<bill>
<title>ပြည်ထောင်စုအစိုးရအဖွဲ့ရုံးဝန်ကြီးဌာန၊ ပြည်ထောင်စုဝန်ကြီးက စကားရပ်ပြောင်းလဲသတ်မှတ်သည့် ဥပဒေကြမ်းကို အတည်ပြုရန် အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အစီအစဉ်(၈)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ စကားရပ် ပြောင်းလဲသတ်မှတ်သည့် ဥပဒေကြမ်းနှင့် စပ်လျဉ်း၍ ဆွေးနွေးရန် အမည်စာရင်း တင်သွင်းနိုင်ကြောင်း ကြေညာခဲ့သော်လည်း အမည်စာရင်းတင်သွင်းထားတဲ့ လွှတ်တော်ကိုယ်စားလှယ် မရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၁၊ နည်းဥပဒေခွဲ (က)အရ စကားရပ် ပြောင်းလဲသတ်မှတ်သည့် ဥပဒေကြမ်းကို အမျိုးသားလွှတ်တော်က အတည်ပြု ပေးဖို့ ပြည်ထောင်စုအစိုးရအဖွဲ့ရုံးဝန်ကြီးဌာန၊ ဒုတိယဝန်ကြီးက အဆိုတင်သွင်းရန် ဖြစ်ပါတယ်။</speech>
<speech><agency id="33">ဦးတင်မြင့်(ဒုတိယဝန်ကြီး၊ ပြည်ထောင်စုအစိုးရအဖွဲ့ရုံးဝန်ကြီးဌာန)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီးများ၊ တက်ရောက် လာကြသော ဧည့်သည်တော်များအားလုံး မင်္ဂလာအပေါင်းနှင့်ပြည့်စုံပါစေကြောင်း ဦးစွာ ပထမ နှုတ်ခွန်းဆက်သအပ်ပါတယ်။ ပြည်ထောင်စုအစိုးရအဖွဲ့ရုံးဝန်ကြီးဌာနမှ ကျွန်တော် ဒုတိယဝန်ကြီး ဦးတင်မြင့် မှ စကားရပ် ပြောင်းလဲသတ်မှတ်သည့် ဥပဒေကြမ်းကို အတည်ပြုနိုင်ရေးအတွက် ရှင်းလင်းတင်ပြပေးပါမယ်။ Power Point အသုံးပြုခွင့်ပြုပါရန် လေးစားစွာဖြင့် တင်ပြအပ်ပါတယ် ခင်ဗျား။ ၂၈-၁၂-၂၀၁၈ ရက်နေ့တွင် ကျင်းပပြုလုပ်တဲ့ ပြည်ထောင်စုသမ္မတ မြန်မာနိုင်ငံတော် ပြည်ထောင်စုအစိုးရအဖွဲ့အစည်းအဝေး အမှတ်စဉ် (၂၃/၂၀၁၈)ရဲ့ သဘောတူညီချက်အရ အထွေထွေ အုပ်ချုပ်ရေးဦးစီးဌာနကို ၂၈-၁၂-၂၀၁၈ ရက်နေ့မှစ၍ ပြည်ထောင်စုအစိုးရအဖွဲ့ရုံးဝန်ကြီးဌာန လက်အောက်သို့ လွှဲပြောင်းဖွဲ့စည်းတာဝန်ထမ်းဆောင်စေခဲ့ပြီးဖြစ်ကြောင်း တင်ပြအပ်ပါတယ် ခင်ဗျား။ အထွေထွေအုပ်ချုပ်ရေးဦးစီးဌာနကို ပြည်ထဲရေးဝန်ကြီးဌာန လက်အောက်တွင် ဖွဲ့စည်း ခဲ့စဉ်က ကိုင်တွယ်ကျင့်သုံးခဲ့တဲ့ ဥပဒေ(၁၉)မျိုး၊ နည်းဥပဒေ(၁၀)မျိုး၊ လုပ်ထုံးလုပ်နည်း(၁)မျိုးနဲ့ ပြဋ္ဌာန်းချက် (၂)မျိုးရှိခဲ့ရာ ဝန်ကြီးဌာန ပြောင်းလဲဖွဲ့စည်းမှုကြောင့် ဥပဒေများတွင် ဖော်ပြထား ရှိသော ပြည်ထဲရေး ဝန်ကြီးဌာနဟူသည့်စကားရပ်အစား ပြည်ထောင်စုအစိုးရအဖွဲ့ရုံးဝန်ကြီးဌာနရုံး ဟူသော စကားရပ်ဖြင့် ပြင်ဆင်သည့် ဥပဒေမူကြမ်း ထုတ်ပြန်နိုင်ရန်အတွက် ပြည်ထောင်စုရှေ့နေ ချုပ်ရုံးသို့ အကြံပြုချက် တောင်းခံခဲ့ကြောင်း တင်ပြအပ်ပါတယ်။ ပြည်ထောင်စုရှေ့နေချုပ်ရုံးမှ အကြံပြုရာတွင် အထွေထွေအုပ်ချုပ်ရေးဦးစီးဌာနမှ ကိုင်တွယ်ကျင့်သုံးသောဥပဒေများ ပြည်ထဲရေး ဝန်ကြီးဌာန၊ နိုင်ငံတော်သမ္မတရုံး၊ သာသနာရေးနှင့် ယဉ်ကျေးမှုဝန်ကြီးဌာနတို့က စီမံခန့်ခွဲသော ဥပဒေ၊ နည်းဥပဒေ၊ လုပ်ထုံးလုပ်နည်း၊ အမိန့်ကြော်ငြာစာများနှင့် အုပ်ချုပ်ရေး၊ စီမံခန့်ခွဲရေးတို့နှင့် သက်ဆိုင်သော အခြားတည်ဆဲဥပဒေများအပြင် လုပ်ငန်းသဘာဝအရ ကဏ္ဍအလိုက် အထွေထွေ အုပ်ချုပ်ရေးဦးစီးဌာနက ပါဝင်ဆောင်ရွက်ရသည့် တာဝန်နှင့်လုပ်ပိုင်ခွင့်များ ပါရှိနေသည်ကို အသေးစိတ်စိစစ်ရန် လွယ်ကူမှုမရှိခြင်း၊ ကျန်ရှိမှုများရှိပါကလည်း အကြိမ်ကြိမ် ပြင်ဆင်သတ်မှတ် ရမည့် သဘောရှိကြောင်း သုံးသပ်ရရှိသဖြင့် ကိစ္စရပ်အားလုံးကိုခြုံငုံ၍ စကားရပ်ပြောင်းလဲ သတ်မှတ် သည့် ဥပဒေတစ်ရပ် ထုတ်ပြန်ပြဋ္ဌာန်းသင့်ကြောင်း ပြန်ကြားလာခဲ့ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီးများခင်ဗျား။ ပြည်ထောင်စုရှေ့နေချုပ်ရုံးရဲ့ အကြံပြုချက်အရ ရေးဆွဲတင်ပြထားတဲ့ စကားရပ်ပြောင်းလဲ သတ်မှတ်သည့်ဥပဒေ ပုဒ်မ ၁(ခ) တွင် ဤဥပဒေသည် ၂၈-၁၂-၂၀၁၈ ရက်နေ့မှစတင်၍ အာဏာ တည်ခြင်း ဖြစ်သည်ဟု မှတ်ယူရမည်ဟု ဖော်ပြချက်သည် ၂၀၀၈ ခုနှစ် ဖွဲ့စည်းပုံအခြေခံဥပဒေပုဒ်မ ၄၃ ပါ မည်သည့်ပြစ်မှုဆိုင်ရာ ဥပဒေမျှ နောက်ကြောင်းပြန် အာဏာသက်ရောက်စေရန် ပြဋ္ဌာန်းခွင့် မရှိစေရဟု ဖော်ပြထားခြင်း ၁၉၇၃ ခုနှစ် စကားရပ်များ အနက်အဓိပ္ပာယ်ဖွင့်ဆိုရေးဥပဒေ ပုဒ်မ ၃ (င)ပါ ဥပဒေတစ်ရပ်တွင် နောက်ကြောင်းပြန်၍ အာဏာသက်ရောက်မှုရှိစေရမည်ဟု ပြဋ္ဌာန်း ထားခြင်းမရှိလျှင် ယင်းဥပဒေသည် နောက်ကြောင်းပြန်အာဏာ သက်ရောက်မှုမရှိစေရဟု ပြဋ္ဌာန်း ချက်များနှင့်အညီ ထုတ်ပြန်ရန် တင်ပြသည့် လုပ်ထုံးလုပ်နည်းနှင့်သာ သက်ဆိုင်တဲ့ဥပဒေ Procedural Law တစ်ခုမျှသာဖြစ်တဲ့အတွက် တည်ဆဲဥပဒေများနှင့် ညီညွတ်မှုရှိပါကြောင်း လေးစားစွာဖြင့် တင်ပြအပ်ပါတယ်။ သို့ဖြစ်ပါ၍ ပြည်ထောင်စုအစိုးရအဖွဲ့ရုံးဝန်ကြီးဌာန ကျွန်တော်တို့ Power Point မှာ တင်ပြထားတာလေးကတော့ ထုတ်ပြန်မည့်အမိန့်နမူနာဖြစ်ကြောင်း လေးစားစွာဖြင့် တင်ပြအပ် ပါတယ်။ သို့ဖြစ်ပါ၍ ပြည်ထောင်စုအစိုးရအဖွဲ့ရုံးဝန်ကြီးဌာန၊ အထွေထွေအုပ်ချုပ်ရေးဦးစီးဌာနမှ ဆောင်ရွက်ရသော လုပ်ငန်းတာဝန်များအပါအဝင် နေပြည်တော်ကောင်စီ၊ တိုင်းဒေသကြီး၊ ပြည်နယ် အစိုးရအဖွဲ့များမှ ပေးအပ်သော လုပ်ငန်းတာဝန်များအား ဥပဒေနှင့်အညီ လုပ်ကိုင်ဆောင်ရွက် နိုင်ရန်နှင့် ဥပဒေတစ်ခုချင်းအလိုက် ပြင်ဆင်မည့်အစား ်ကြာမှုနည်းပါးစေရေးအတွက် ပြင်ဆင်ရန် လိုအပ်သည့် တည်ဆဲဥပဒေများ၊ နည်းဥပဒေများ၊ စည်းမျဉ်းစည်းကမ်းများ၊ အမိန့် ကြော်ငြာစာများ၊ ကြေညာချက်များ၊ အမိန့်ညွှန်ကြားချက်များနှင့် လုပ်ထုံးလုပ်နည်းများကို ခြုံငုံ၍ စကားရပ်ပြောင်းလဲ သတ်မှတ်သည့်ဥပဒေကို အတည်ပြုပေးနိုင်ပါရန် လေးစားစွာဖြင့် အဆို တင်သွင်း တင်ပြအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။</speech>
<speech type="speaker">အဆိုကို ထောက်ခံမယ့် လွှတ်တော်ကိုယ်စားလှယ်ကို ဖိတ်ခေါ်ပါတယ်။</speech>
<speech><mp id="915">ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ပြည်ထောင်စုအစိုးရအဖွဲ့ရုံးဝန်ကြီးဌာန၊ ဒုတိယဝန်ကြီးက စကားရပ်ပြောင်းလဲသတ်မှတ်သည့် ဥပဒေကြမ်းကို အတည်ပြုပေးပါရန် အဆိုတင်သွင်းခြင်းနှင့် ပတ်သက်၍ မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ကျွန်တော် ဦးမြမင်းဆွေ က ထောက်ခံပါကြောင်း တင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ စကားရပ်ပြောင်းလဲ သတ်မှတ်သည့် ဥပဒေကြမ်းကို လွှတ်တော်က အတည်ပြုရန် ဆောင်ရွက်မှာဖြစ်ပါတယ်။ ယခုအဆိုမှာ ဤဥပဒေကြမ်း အပိုဒ် ၁ မှ ၃ တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆိုအတည်ဖြစ်သည်။ အဆို အတည်ဖြစ်တဲ့အတွက် အပိုဒ် ၁ မှ ၃ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ ယခု အဆိုမှာ ဤဥပဒေကြမ်း အမည်သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆိုအတည်ဖြစ်သည်။ အဆို အတည်ဖြစ်တဲ့အတွက် ဤဥပဒေကြမ်း အမည်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<title>အမျိုးသားလွှတ်တော်ဥက္ကဋ္ဌက စကားရပ် ပြောင်းလဲသတ်မှတ်သည့် ဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခုအဆိုမှာ စကားရပ် ပြောင်းလဲသတ်မှတ်သည့် ဥပဒေကြမ်းကို အတည်ပြုရန် ဖြစ်ပါတယ်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆိုအတည်ဖြစ်သည်။ အဆို အတည်ဖြစ်တဲ့အတွက် စကားရပ် ပြောင်းလဲသတ်မှတ်သည့် ဥပဒေကြမ်းသည် အတည်ဖြစ်သည်။</speech>
</bill>
<bill>
<title>ငါးမွေးမြူရေးဆိုင်ရာဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်များက ဆက်လက် ဆွေးနွေးခြင်း</title>
<speech type="speaker">အစီအစဉ် (၁၀)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ငါးမွေးမြူရေးဆိုင်ရာဥပဒေကြမ်းနှင့် စပ်လျဉ်း၍ ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ ဆက်လက် ဆွေးနွေးဖို့ဖြစ်ပါတယ်။ တစ်ဦးလျှင် (၆)မိနစ်ထက်မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ တပ်မတော်သားကိုယ်စားလှယ် ဗိုလ်မှူးအောင်ကိုမင်း ဆွေးနွေးနိုင်ပါပြီ။</speech>
<speech><mp id="000">ဗိုလ်မှူးအောင်ကိုမင်း(တပ်မတော်သားကိုယ်စားလှယ်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ မင်္ဂလာပါခင်ဗျား။ ကျွန်တော်ကတော့ တပ်မတော်သားကိုယ်စားလှယ် ဗိုလ်မှူးအောင်ကိုမင်း ဖြစ်ပါတယ်။ ငါးမွေးမြူရေး အပိုဒ်ခွဲ သို့ဖြစ်ပြီး အသကြီး၊ ပြည်ပ အပိုဒ် ၅ အပိုဒ်ခွဲ မှာဖြစ်ပြီး တိုင်းဒေသ ဇယား (၂) အပိုဒ် ၃ ဆိုင်ရာဥပဒေကြမ်းအပေါ် ပြင်ဆင်ဆွေးနွေးသွားမှာ ဖြစ်ပါတယ်။ ကျွန်တော့်အား Power Point ဖြင့် တင်ပြခွင့်ပြုဖို့ ခွင့်တောင်းခံအပ်ပါတယ်။ ဥက္ကဋ္ဌကြီးခင်ဗျား။ ငါးမွေးမြူရေးဆိုင်ရာဥပဒေကြမ်းနှင့် စပ်လျဉ်း၍ ယခှုာ gećoossuso Power Sharing, Resource Sharing mac bölg: GoScoobeoog 9:0528 ဆောင်ရွက်နေတဲ့ပါတယ်။ တင်ပြပါ ဇယား(၁) အပိုဒ် ၅ အပိုဒ်ခွဲ (ဋ) ပင်လယ်ငါးလုပ်ငန်း နှင့်သက်ဆိုင်ပါက ပြည်ထောင်စုက ဥပဒေပြဋ္ဌာန်းပြီး ပြည်ထောင်စုအစိုးရ၏ လုပ်ပိုင်ခွင့်ဖြစ်ပါတယ်။ ဇယား(၂) အပိုဒ် ၃ အပိုဒ်ခွဲ (စ) ရေချိုငါးလုပ်ငန်းနှင့် သက်ဆိုင်ပါက တိုင်းဒေသကြီး သို့မဟုတ် ပြည်နယ်က ဥပဒေပြဋ္ဌာန်းပေးရမည်ဖြစ်ပြီး ဇယား (၅) အပိုဒ် ၅ အပိုဒ်ခွဲ (က)အရ တိုင်းဒေသကြီး/ ပြည်နယ်က ပြဋ္ဌာန်းပေးရမှာဖြစ်ပြီး တိုင်းဒေသကြီး/ ပြည်နယ်အစိုးရ၏ လုပ်ပိုင်ခွင့်ဖြစ်ပါတယ်။ ဇယား (၂) အပိုဒ် ၃ အပိုဒ်ခွဲ (ဋ) ပြည်ထောင်စုက ပြဋ္ဌာန်းသည့် ဥပဒေနှင့်အညီ တိုင်းဒေသကြီး သို့မဟုတ် ပြည်နယ်က ဆောင်ရွက်ခွင့်ရှိသည့် ပင်လယ်ကမ်းနီးငါးလုပ်ငန်း ဆောင်ရွက်ခွင့်ရှိပါတယ်။ ဇယား (၅) အပိုဒ် ၅ အပိုဒ်ခွဲ (ခ)အရ သတ်မှတ်ထားသော အကွာအဝေးအတွင်း ပင်လယ် ငါးလုပ်ငန်းအပေါ် စည်းကြပ်ကောက်ခံသည့် ဘဏ္ဍာတော်ကြေးကိစ္စဖြစ်ပြီး အပိုဒ် ၂၈ အရ ပြည်ထောင်စုက ပြဋ္ဌာန်းသည့် ဥပဒေနှင့်အညီ တိုင်းဒေသကြီး သို့မဟုတ် ပြည်နယ်အတွင်း ဆောင်ရွက်ခွင့်ရှိသည့် ပင်လယ်ကမ်းနီး ငါးလုပ်ငန်းဆိုင်ရာ အခွန်အခများဆိုပြီး ဆောင်ရွက်ခွင့် ရှိပါတယ်။ စသည်ဖြင့် လုပ်ပိုင်ခွင့်များ သတ်မှတ်ပြဋ္ဌာန်းပြီး ဖြစ်ပါသောကြောင့် ဤဥပဒေကြမ်းအား ဖွဲ့စည်းပုံအခြေခံဥပဒေပါ ဇယား(၁) ဇယား(၂) ဇယား(၅)တို့နှင့် ညီညွတ်စေရန် သေချာစွာ စိစစ် သုံးသပ်ပြီးမှသာ ပြဋ္ဌာန်းသင့်ပါကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ ဥပဒေကြမ်း၏ အခန်း(၃) ပုဒ်မ ၅ မှာ ဝန်ကြီးဌာနသည် အောက် ဖော်ပြပါ မြေနှင့်ရေပြင်များကို ဦးစီးဌာနက သီးသန့်စီမံခန့်ခွဲပိုင်ခွင့်ရှိပြီး ငါးမွေးမြူရေးနှင့် ငါးမွေးမြူရေးရေပြင်များဖြင့် သတ်မှတ်နိုင်သည်ဆိုပြီး ဖော်ပြထားပါတယ်။ စိုက်ပျိုးရေး၊ မွေးမြူရေး နှင့်ဆည်မြောင်းဝန်ကြီးဌာနအနေဖြင့် ငါးမွေးမြူရေး စီးပွားရေးလုပ်ငန်းကို ဝင်ရောက်လုပ်ကိုင် နိုင်အောင် ပြဋ္ဌာန်းပေးထားသည့်သဘော သက်ရောက်နေပါတယ်။ ဝန်ကြီးဌာနတစ်ခုသည် ပုဂ္ဂလိက နှင့်အပြိုင် ငါးမွေးမြူရေးကို မဆောင်ရွက်သင့်ပါ။ ဝန်ကြီးဌာနသည် ငါးမွေးမြူရေးလုပ်ငန်းအတွက် လိုအပ်တဲ့ စီမံခန့်ခွဲရေး၊ ကွပ်ကဲရေးတို့ကို စနစ်တကျဖြစ်အောင်သာ ဆောင်ရွက်သင့်ပါတယ်။ ဥက္ကဋ္ဌကြီးခင်ဗျား။ ဥပဒေကြမ်း၏ အခန်း(၄) ပုဒ်မ ၈ တွင် တင်ပြပါအတိုင်း ဦးစီးဌာနက လုပ်ပိုင်ခွင့်များကို အရာရှိတစ်ဦးဦးကိုလည်းကောင်း၊ ဦးစီးဌာနမှူးတွေကိုလည်းကောင်း လွှဲအပ်နိုင် တယ်လို့ ဖော်ပြထားပါတယ်။ တင်ပြပါအတိုင်း တိုင်းဒေသကြီး သို့မဟုတ် ပြည်နယ်အစိုးရသည် ဤဥပဒေအရ မိမိအား အပ်နှင်းထားသော တာဝန်များကို တိုင်းဒေသကြီး သို့မဟုတ် ပြည်နယ်၊ နေပြည်တော်ကောင်စီနယ်မြေ၊ ခရိုင်၊ မြို့နယ်ဦးစီးဌာနအား လွှဲအပ်ဆောင်ရွက်နိုင်သည်လို့ ပြင်ဆင်ရန် တင်ပြအပ်ပါတယ်။ ကျိုးကြောင်းဖော်ပြချက်အနေဖြင့် ငါးလုပ်ငန်းဦးစီးဌာနသို့ လွှဲအပ်သည့် လုပ်ပိုင် ခွင့်ကို ဌာနအတွင်းရှိ လူပုဂ္ဂိုလ်တစ်ဦးဦးအား ထပ်ဆင့်လွှဲပြောင်းခြင်း ဖြစ်နေပါတယ်။ ဦးစီးဌာနသို့ လွှဲအပ်သည့် လုပ်ပိုင်ခွင့်ကို ဦးစီးဌာနရှိ လူပုဂ္ဂိုလ်တစ်ဦးချင်း အဆင့်ဆင့် ဆောင်ရွက်စေရမှာ ဖြစ်ပါတယ်။ တိုင်းဒေသကြီး သို့မဟုတ် ပြည်နယ်၊ ခရိုင် မြို့နယ်အရာရှိတို့၏ ဆောင်ရွက်ချက် များသည်လည်း ဦးစီးဌာန၏ ဆောင်ရွက်ချက်ပဲဖြစ်ပါတယ်။ ဦးစီးဌာနသည် ၎င်းအားလွှဲအပ်ထားတဲ့ လုပ်ပိုင်ခွင့်ကို ထပ်ဆင့်မလွှဲအပ်သင့်ကြောင်း တင်ပြအပ်ပါတယ်။ ဥပဒေကြမ်း၏ အခန်း (၅) ပုဒ်မ ၁၀ မှာတင်ပြပါအတိုင်း ဦးစီးဌာနက တစ်ကြိမ်လျှင် နှစ်(၅၀)ထက်မပိုတဲ့ အငှားဂရန်ချပေးနိုင်သည်လို့ ဖော်ပြထားပါတယ်။ သို့ပါ၍ ဦးစီးဌာနဆိုသည့် စကားရပ်အစား တိုင်းဒေသကြီး သို့မဟုတ် ပြည်နယ်အစိုးရဆိုသည့် စကားရပ်ဖြင့်လည်းကောင်း၊ ဝန်ကြီးဌာနဆိုသည့် စကားရပ်အစား ဦးစီးဌာနဆိုသည့် စကားရပ်ဖြင့်လည်းကောင်း အစားထိုး ပြင်ဆင်သင့်ပါကြောင်း တင်ပြအပ်ပါတယ်။ ကျိုးကြောင်းဖော်ပြချက်အနေဖြင့် အငှားဂရန် ချထား ပေးတဲ့ကိစ္စဟာ အလွန်ကျယ်ပြန့်သော လုပ်ပိုင်ခွင့်အပ်နှင်းခြင်းဖြစ်ပါတယ်။ အဂတိလိုက်စားမှုများ ဖြစ်လာနိုင်ပါတယ်။ အငှားဂရန်ချထားပေးတဲ့လုပ်ပိုင်ခွင့်ကို ငါးလုပ်ငန်းဦးစီးဌာနသို့ မပေးအပ်သင့်ဘဲ တိုင်းဒေသကြီး သို့မဟုတ် ပြည်နယ်အစိုးရသို့သာ ဤဥပဒေအရ ပေးအပ်ရန် ဖြစ်သင့်ပါကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ ဥပဒေကြမ်း၏ အခန်း(၆) ပုဒ်မ ၁၅ သက်ဆိုင်ရာ ဦးစီးဌာနမှူးသည် တင်ပြပါအတိုင်း ပုဒ်မခွဲ (က) နှင့် (ခ) တို့မှာ စည်းကမ်းချက်များ သတ်မှတ်၍ လိုင်စင်ထုတ်ပေး နိုင်သည်လို့ ဖော်ပြထားပါတယ်။ သက်ဆိုင်ရာ ဦးစီးဌာနမှူးဆိုတဲ့ စကားရပ်အစား တိုင်းဒေသကြီး သို့မဟုတ် ပြည်နယ်အစိုးရဆိုတဲ့ စကားရပ်ဖြင့် ပြင်ဆင်အစားထိုးရန် တင်ပြအပ်ပါတယ်။ ကျိုးကြောင်းဖော်ပြချက်အနေဖြင့် ဖွဲ့စည်းပုံအခြေခံဥပဒေ ဇယား(၅) တိုင်းဒေသကြီး သို့မဟုတ် ပြည်နယ်များက ကောက်ခံရမည့် အခွန်များ အပိုဒ် ၅ အပိုဒ်ခွဲ (က) ရေချိုငါးလုပ်ငန်းအပေါ်တွင် စည်းကြပ်ကောက်ခံသည့် ဘဏ္ဍာတော်ကြေးဆိုပြီး ပြဋ္ဌာန်းထားပါတယ်။ လိုင်စင်ထုတ်ပေးသည့် လုပ်ပိုင်ခွင့်ကို ငါးလုပ်ငန်းဦးစီးဌာနမှ ဦးစီးဌာနမှူးထံအပ်နှံမထားသင့်ဘဲ အုပ်ချုပ်ရေးအာဏာ ရှိသည့် တိုင်းဒေသကြီး သို့မဟုတ် ပြည်နယ်အစိုးရတို့ကိုသာ အပ်နှင်းသင့်ပါတယ်။ ဥက္ကဋ္ဌကြီးခင်ဗျား။ ဥပဒေကြမ်း၏ အခန်း(၈) ပုဒ်မ ၂၂ စစ်ဆေးရေးမှူးများသည် အောက်ပါ တာဝန်နှင့် လုပ်ပိုင်ခွင့်များကို ကျင့်သုံးဆောင်ရွက်ခွင့်ရှိသည်လို့ တင်ပြထားပါတယ်။ တင်ပြပါ အတိုင်း ပုဒ်မခွဲ (ခ) နှင့် (ဃ)တို့တွင် ဖမ်းဆီးခြင်း၊ သက်သေခံပစ္စည်းဖြင့် သိမ်းဆည်းခြင်းလို့ ဖော်ပြ ထားပါတယ်။ သို့ပါ၍ တင်ပြပါအတိုင်း ပြစ်မှုတစ်ခုခု ဖောက်ဖျက်ကျူးလွန်သူများအား သက်ဆိုင်ရာ ရဲတပ်ဖွဲ့၏ အကူအညီရယူ၍ ဖမ်းဆီးခြင်းနှင့် အရေးယူခြင်းဆိုတဲ့ စကားရပ်အသစ် ဖြည့်စွက်သင့် သို့နှင့် (ဃ) ကျင့်သုံးသော ပါကြောင်း တင်ပြအပ်ပါတယ်။ ကျိုးကြောင်းဖော်ပြချက်အနေဖြင့် ဖမ်းဆီးခြင်း၊ သက်သေခံပစ္စည်း သိမ်းဆည်းခြင်းတို့ဟာ ရဲလုပ်ငန်းများဖြစ်ပါတယ်။ ရဲလုပ်ငန်းတာဝန်များကို စိစစ်ရေးမှူးများထံ မအပ်နှံသင့်ကြောင်း တင်ပြရင်း ကျွန်တော့်ရဲ့ ဆွေးနွေးတင်ပြမှုကို နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၃)မှ ဒေါ်ရွှေရွှေစိန်လတ် ဆွေးနွေးနိုင်ပါပြီ။</speech>
<speech><mp id="849">ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါရှင်။ ကျွန်မကတော့ ပဲခူးတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဒေါ်ရွှေရွှေစိန်လတ် ဖြစ်ပါတယ်။ ကျွန်မအနေနဲ့ ငါးမွေးမြူရေးဆိုင်ရာ ဥပဒေနှင့်ပတ်သက်ပြီးတော့ မူသဘော ဆွေးနွေးသွားမှာဖြစ်ပါတယ်။ ဥက္ကဋ္ဌကြီးရှင်။ ကျွန်မတို့နိုင်ငံဟာ အခုဆိုရင် ဖက်ဒရယ်ဒီမိုကရေစီပြည်ထောင်စုကို သွားဖို့ ခြေဦးတည်နေတာဖြစ်ပါတယ်။ အဲဒီအပြင် ငါးမွေးမြူရေးဆိုင်ရာဥပဒေဟာ တစ်နိုင်ငံလုံးနဲ့ အကျုံးဝင်ခြင်းမရှိဘဲနဲ့ ပြည်နယ်၊ တိုင်းဒေသကြီး တော်တော်များများနဲ့သာ အကျုံးဝင်ပါတယ်။ ဒါကြောင့် ဒီလိုမျိုး ဥပဒေရေးဆွဲတဲ့အခါမှာ ဗဟိုချုပ်ကိုင်မှု တတ်နိုင်သလောက် လျှော့ပေးရမှာ ဖြစ်ပါတယ်။ ခုနတုန်းက ရှေ့က တပ်မတော်သားကိုယ်စားလှယ်ကြီး တင်ပြသွားသလိုပါပဲ တိုင်းဒေသကြီး၊ ပြည်နယ်အစိုးရတွေကနေပြီးတော့ အခုရေချိုငါးလုပ်ငန်းဥပဒေကို တချို့ တိုင်းဒေသကြီး၊ ပြည်နယ်တွေမှာ ကျွန်မနေထိုင်တဲ့ ပဲခူးတိုင်းဒေသကြီး အပါအဝင် ပြဋ္ဌာန်းထားပြီး ဖြစ်ပါတယ်။ အဲဒီဥပဒေနဲ့လည်း တချို့ဟာတွေက ကိုက်ညီမှု ရှိ/မရှိ ပြန်လည်ဆန်းစစ်သင့်ပါတယ်။ ဘာကြောင့်လဲဆိုတော့ ဗဟိုကော်မတီကို ဖွဲ့စည်းလိုက်မယ်ဆိုရင် အဲဒီဗဟိုကော်မတီရဲ့ လုပ်ငန်း တာဝန်တွေဟာ အများစုထဲက ဝန်ကြီးဌာနက လုပ်နိုင်တဲ့ လုပ်ငန်းတာဝန်တွေဖြစ်ပါတယ်။ အဲဒီဗဟိုကော်မတီမှာဆိုရင် အဖွဲ့ဝင်(၈)ဦးကတော့ ဝန်ကြီးဌာနက တာဝန်ရှိသူတွေ ဖြစ်ပါတယ်။ ကျန်တဲ့ (၅)ဦးကတော့ တခြားဝန်ကြီးဌာနတွေဖြစ်ပါတယ်။ အဲဒီမှာလည်း အထွေထွေ အုပ်ချုပ်ရေးဦးစီးဌာန၊ တခြားဌာနတွေက တကယ်တမ်းဆိုရင် ကျွန်မတို့ ဗဟိုကော်မတီမဖွဲ့ဘဲနဲ့ ဝန်ကြီးဌာနကနေပြီးတော့ လုပ်ငန်းဆောင်ရွက်ညှိနှိုင်းတဲ့အခါမှာ အဲဒီဌာနတွေကို ဖိတ်ကြားပြီး တော့မှ စီစဉ်ဆောင်ရွက်လို့ရတဲ့ လုပ်ငန်းတွေဖြစ်ပါတယ်။ အဲဒီအပြင် မြန်မာနိုင်ငံ ငါးလုပ်ငန်း အဖွဲ့ချုပ်ကနေပြီးတော့ (၂)ဦးပါနေတာလည်း ပြန်လည်ဆန်းစစ်ရမှာပါ။ ဘာကြောင့်လဲဆိုတော့ မြန်မာနိုင်ငံငါးလုပ်ငန်းအဖွဲ့ချုပ်ရဲ့ ဖြစ်တည်ပေါ်ပေါက်လာပုံကို သေချာပြန်လည်ဆန်းစစ်သင့် ပါတယ်။ ယခုချိန်မှာလည်း မြန်မာနိုင်ငံငါးလုပ်ငန်းအဖွဲ့ချုပ်က တစ်နိုင်ငံလုံးကို ကိုယ်စားပြုထား ခြင်းပဲဖြစ်ပါတယ်။ အဲဒီတော့ ဒီဥပဒေမှာ ပါနေပါတယ်။ တချို့တိုင်းဒေသကြီး၊ ပြည်နယ်၊ ဒေသ ငါးမွေးမြူရေး လုပ်ငန်းကော်မတီဖွဲ့တဲ့အခါမှာ ဒေသဆိုင်ရာ ငါးလုပ်ငန်းအဖွဲ့ချုပ်ရဲ့ ကိုယ်စားလှယ် ဆိုတာ ဒေသတိုင်းပဲ ငါးလုပ်ငန်းအဖွဲ့ချုပ်ရဲ့ ကိုယ်စားလှယ်က ဘယ်လိုဖွဲ့စည်းထားတာလဲ။ ဒီမိုကရေစီနည်းအရလား၊ ဗဟိုချုပ်ကိုင်မှုနဲ့ ဖွဲ့ထားတာလားဆိုတာ ကျွန်မတို့ ပြန်လည်ဆန်းစစ်သင့် ပါတယ်။ ဒါကြောင့် မူသဘောအရဆိုရင်တော့ တစ်ပိုင်းကတော့ ဗဟိုကော်မတီက ရှိသင့်တဲ့အပိုင်း လည်းရှိသလို ဗဟိုကော်မတီက လုံးဝမရှိသင့်ဘူးဆိုတဲ့ အပိုင်းလည်း စဉ်းစားသင့်ပါတယ်။ တကယ်လို့ ဗဟိုကော်မတီဆက်ထားမယ်ဆိုရင်တော့ ဗဟိုကော်မတီမှာ ပါဝင်တဲ့ အဖွဲ့ဝင်တွေကို ပြန်လည်ပြီးတော့မှ ဆန်းစစ်သင့်ပါတယ်။ ခုနက တင်ပြခဲ့သလိုပဲ ကျန်တဲ့သက်ဆိုင်တဲ့ တခြား ဝန်ကြီးဌာနတွေက တကယ်ပဲ လိုအပ်လား၊ မလိုအပ်လားပေါ့နော် ပြန်လည်ဆန်းစစ်သင့်ပါတယ်။ ဘာကြောင့်လဲဆိုရင် ဒီမှာပါဝင်တဲ့ ညွှန်ကြားရေးမှူးချုပ်တွေက၊ တချို့တွေက အရမ်းအလုပ်များ တာဖြစ်ပါတယ်။ ကျွန်မတို့ရဲ့ အတွေ့အကြုံအရဆိုရင်တော့ ဗဟိုကော်မတီတွေ လုပ်ငန်းအောင်မြင် ဖို့ဆို အဓိက ကတော့ သက်ဆိုင်ရာဝန်ကြီးဌာနကပဲ အဓိက မောင်းနှင်သွားတာဖြစ်ပါတယ်။ ကြီးကြပ်သွားတာဖြစ်ပါတယ်။ ကျန်တဲ့ဝန်ကြီးဌာနတွေကတော့ အကြံဉာဏ်ပေးရုံလောက်ပါ။ အဲဒီတော့ မလိုလားအပ်ဘဲနဲ့ လူရဲ့ အရင်းအမြစ်တွေဆုံးရှုံးပါတယ်။ အကျိုးမရှိပါဘူး။ နောက်တစ်ခုကတော့ ငွေအားဖြင့်လည်း ကျွန်မတို့ တော်တော်လေးကုန်ဆုံးပါတယ်။ ဗဟိုကော်မတီမှာ တခြားဝန်ကြီးဌာနတွေကနေပြီးတော့မှ ဖွဲ့စည်းထားတာကို ပြန်လည် ပြီးတော့မှ လျှော့ပေါ့ပြီးတော့ စဉ်းစားသင့်ပါတယ်။ အဲဒီ မြန်မာနိုင်ငံငါးလုပ်ငန်းအဖွဲ့ချုပ်က နေပြီးတော့ ဥက္ကဋ္ဌနှင့် ဒုတိယဥက္ကဋ္ဌ(၂)နေရာယူထားတာကိုလည်း သေချာပြန်လည်စဉ်းစားသင့်ပါ တယ်။ အဲဒီအစား ငါးမွေးမြူရေးနှင့် သက်ဆိုင်တဲ့ ကျွမ်းကျင်ပညာရှင်တွေ ပိုပြီးတော့မှ ထည့်သင့် ပါတယ်။ အဲဒီမှာလည်း ဥပဒေနဲ့ပတ်သက်တဲ့ ပညာရှင်တစ်ယောက်လည်း ငါးလုပ်ငန်းနှင့် ပတ်သက် ပြီးတော့ ဥပဒေပညာရှင် တစ်ယောက်ကို ထည့်မယ်ဆိုရင် ပိုပြီးတော့ အကျိုးရှိမယ်လို့ ကျွန်မအနေနဲ့ အကြံပြုချင်ပါတယ်ရှင်။ နောက်တစ်ခု ဝန်ကြီးဌာနရဲ့ လုပ်ပိုင်ခွင့်တွေက ခုနတုန်းက ပြောခဲ့သလိုပဲ ဗဟိုကော်မတီရဲ့ လုပ်ပိုင်ခွင့်တွေကို ဝန်ကြီးဌာနမှာ ပြန်လည်ပြီးတော့မှ ပြောင်းလဲသင့်ပါတယ်။ ငါးဦးစီးဌာနရဲ့ လုပ်ပိုင်ခွင့်တွေ မှာလည်း ဒီဟာကို ပြန်လည်ပြီးတော့မှ ပြုပြင်သင့်ပါတယ်။ အဲဒါ ဘာလဲဆိုရင် ငါးဦးစီးဌာနမှာလည်း ရေချိုလုပ်ငန်း၊ တိုင်းဒေသကြီး၊ ပြည်နယ်အလိုက် ရေချိုငါးလုပ်ငန်းဥပဒေမှာ အခုဆိုရင် ကျွန်မတို့ ဒေသတွေမှာ လေလံတင်တာပေါ့။ ငါးလုပ်ငန်းနဲ့ ပတ်သက်ပြီးတော့မှ မွေးမြူ တာမဟုတ်ဘဲနဲ့ အင်းတွေကို လေလံတင်တဲ့အခါ ကော်မတီဖွဲ့ပြီးတော့မှ ပြုပြင်ပြောင်းလဲ ထားတာ ရှိပါတယ်။ အဲဒီအခါမှာ လေလံကို ငါးဦးစီးဌာနရဲ့ လုပ်ပိုင်ခွင့်မပေးဘဲနဲ့ ဒေသခံအစုအဖွဲ့ တွေပေါ့နော်။ ဒေသခံအစုအဖွဲ့တွေကို ဦးစားပေးတဲ့ပုံစံမျိုးရှိပါတယ်။ အဲဒီလိုပဲ ငါးမွေးမြူရေးလုပ်ငန်းမှာလည်း တစ်ဦးတစ်ယောက်အတွက် မလုပ်နိုင်ဘူးဆိုရင် ငါးမွေးမြူရေးလုပ်နိုင်တဲ့ ဒေသခံငါးမွေးတောင်သူတွေကို စုပြီးတော့မှ အစုအဖွဲ့ အနေနဲ့ ငါးမွေးမြူရေးလုပ်ငန်းကို လုပ်ကိုင်ခွင့်ပေးမယ်ဆိုရင် ပိုပြီးတော့ အကျိုးရှိပါတယ်။ အဲ့ဒီမှာလည်း ပြဿနာလေးတွေရှိပါတယ်။ ဒါကတော့ ဆိုင်တာမဟုတ်ပေမယ့် ကျွန်မဒေသမှာဆိုရင် အစုအဖွဲ့တွေ လုပ်တယ်။ ဒါပေမယ့်လည်း တစ်ဖက်မှာ စီးပွားရေးလုပ်ငန်းရှင်တွေက ငါးလုပ်ငန်းဦးစီးဌာနနဲ့ ပူးပေါင်းပြီးတော့မှ ဥပဒေအရတော့ အစုအဖွဲ့ ဦးစားပေးတာ သို့သော်လည်း အစုအဖွဲ့တွေ အကျိုးမ ရှိအောင် မလုပ်နိုင်အောင်ဆိုပြီးတော့ စီးပွားရေးလုပ်ငန်းရှင်တွေနဲ့ ငါးလုပ်ငန်းဦးစီးဌာနတွေ ပူးပေါင်းပြီးတော့မှ အဂတိကိစ္စတွေဖြစ်ပေါ်နေတာ ကျွန်မမဲဆန္ဒနယ်မှာ အခုလေးတင် ဖြစ်ပေါ်နေတဲ့ ကိစ္စဖြစ်ပါတယ်။ ဒါကြောင့် မူသဘောရေးဆွဲတဲ့အခါမှာ၊ ဥပဒေကိုရေးဆွဲတဲ့အခါမှာလည်း ငါးမွေး တောင်သူတွေရဲ့ အကျိုးစီးပွားကို ရှေးရှုပြီးတော့မှ သေသေချာချာလေး ဥပဒေမှာ စည်းနှောင်မှု ပေးမယ်ဆိုရင် ပိုပြီးတော့အကျိုးရှိတယ်ဆိုတာ မူသဘောလေး ကျွန်မအနေနဲ့ ဆွေးနွေးချင်ပါတယ်။ ဒါကြောင့် ဥပဒေတစ်ခုလုံးကို ပြန်လည်သုံးသပ်ပြီး ဗဟိုကော်မတီ ထားရှိသင့်/ မရှိသင့်နဲ့ နောက်တစ်ခါ ဗဟိုကော်မတီကနေပြီးတော့ ဒေသဆိုင်ရာကြီးကြပ်မှု ငါးမွေးမြူရေးဆိုင်ရာ ကော်မတီ တွေ ဖွဲ့တဲ့အခါမှာလည်း ဒါဟာတကယ်ပဲ ဗဟိုကော်မတီက ဆုံးဖြတ်ခွင့် ရှိ/မရှိ ဒါကိုလည်း စဉ်းစား သင့်ပါတယ်။ တစ်ဖက်ကတော့ ကျွန်မအနေနဲ့ကတော့ ဗဟိုကော်မတီ မရှိသင့်ဘူးလို့ ဆုံးဖြတ်ရင် တော့ သူနဲ့သက်ဆိုင်တဲ့ ပုဒ်မတွေကို ပယ်ဖျက်ချင်ပါတယ်။ နောက်ဆုံး ဆွေးနွေးချင်တာကတော့ ငါးမွေးမြူရေးလုပ်ငန်းဥပဒေ၊ ငါးမွေးမြူရေး လုပ်ငန်းဖွံ့ဖြိုးတိုးတက်ရေးဥပဒေအစား ငါးမွေးမြူရေးလုပ်ငန်းဆိုင်ရာဥပဒေလို့ ပြင်ဆင်ချင်ပါတယ်။ ဘာကြောင့်လဲဆိုတော့ အဓိပ္ပာယ်ဖွင့်ဆိုချက်တွေမှာ ပါတာတွေက ခြုံငုံပြီး ဖြစ်တဲ့အတွက်ကြောင့် ဖွံ့ဖြိုးတိုးတက်ရေးဆိုတာထက် ငါးမွေးမြူရေးလုပ်ငန်းဆိုင်ရာဥပဒေလို့ဆိုရင် သင့်တော်ပါတယ်လို့ ပြောကြားရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ ဦးစိုးသိန်း (ခ) ဦးမောင်စိုး ဆွေးနွေးနိုင်ပါပြီ။</speech>
<speech><mp id="976">ဦးစိုးသိန်း(ခ)ဦးမောင်စိုး၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)</mp>လေးစား အပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်တော်ကြီးများ ကိုယ်ရောစိတ်ပါ ဘေးရန်ကွာ၍ ကျန်းမာကြပါစေ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးစိုးသိန်း(ခ) ဦးမောင်စိုး ဖြစ်ပါတယ်။ ကျွန်တော် ငါးလုပ်ငန်းဥပဒေကြမ်းကို ဆွေးနွေးသွားမှာဖြစ်ပါတယ်။ ကျွန်တော့်ကို Power Point သုံးစွဲခွင့်ပြုပါ။ ဥပဒေက ရေချိုရော ရေငန်ရောလို့ မှတ်ယူရမှာပါ။ ဘာဖြစ်လို့လဲဆိုတော့ ငါးလုပ်ငန်း ရေပြင်ဆိုတဲ့နေရာမှာ ပင်လယ်သမုဒ္ဒရာပါ ပါတယ်လို့ ဆိုထားတဲ့အတွက် ဒီဥပဒေက ရေချိုရော ရေငန်ရော ပတ်သက်ပါတယ်။ တိုင်းဒေသကြီးနှင့် ပြည်နယ်တွေမှာတော့ ရေချိုနှင့် သက်ဆိုင် ပေမယ့်လည်း ဥပဒေရဲ့ လိုအပ်ချက်အရ တနင်္င်္သာရီတိုင်းဒေသကြီးမှာဆိုရင် ရေချိုရော၊ ပင်လယ် ကမ်းနီးပါဥပဒေ ပြဋ္ဌာန်းထားတာရှိပါတယ်။ ဒါကလည်း လိုအပ်ချက်အရ ပြည်ထောင်စုက ပြဋ္ဌာန်း ရမယ့် ပင်လယ်ငါးလုပ်ငန်းဥပဒေဆိုပေမယ့်လည်း လိုအပ်တဲ့တိုင်းဒေသကြီးတွေအရ ကမ်းနီး ငါးလုပ်ငန်းကို လုပ်ပေးထားတာ ရှိပါတယ်။ ဒါကြောင့် ငါးရေမြေဆိုတဲ့ အဓိပ္ပာယ်ဖွင့်ဆိုချက်မှာ ကျွန်တော်က ဘာကိုပယ်ဖျက်ထားတာလဲဆိုတော့ လိပ်များ ဥချတဲ့သဲသောင်များပါဝင်သည် ဒါကို ပယ်ဖျက်လိုခြင်းဖြစ်ပါတယ်။ ဘာဖြစ်လို့လဲဆိုတော့ လိပ်တွေက သတ်မှတ်ထားတဲ့ ငါးသတ္တဝါ (၉)မျိုးထဲမှာ လိပ်အမျိုးမျိုးဆိုတာပါတဲ့အတွက် လိပ်တွေ တည်ရှိရာနေရာကို ငါးလုပ်ငန်းရေပြင် ကနေ ဖယ်ထုတ်ရမှာဖြစ်ပါတယ်။ ဒီထဲမှာ အရင်ဥပဒေအရဆို မိကျောင်းပါ ပါတယ်။ မိကျောင်း သိုက်တွေ ပါတယ်။ အခု မိကျောင်းသိုက်တွေ မပါဘဲ လိပ်ပြန်ပါတဲ့အတွက် ဒီလိပ်များဆိုတဲ့ဟာကို ပယ်ဖျက်လိုခြင်း ဖြစ်ပါတယ်။ ပုဒ်မ ၂ (စျ)ကတော့ ဂရန်ထုတ်ပေးတဲ့အခါမှာ ဦးစီးဌာနက နေရာ ချပေးခြင်းကို ဆိုသည်လို့ ရေးထုံးကိုပြင်မှသာလျှင် ပိုပြီးတော့ ပြည့်စုံမှာဖြစ်ပါတယ်။ ဒီဂရန်ချပေး တာဟာ ဗဟိုကော်မတီက ချပေးပိုင်ခွင့်လည်း မရှိတဲ့အတွက် ဂရန်ချပေးခြင်းကိုဆိုသည်ဆိုတဲ့ အရှေ့မှာ ဦးစီးဌာနက ဆိုတဲ့စကားရပ်ထည့်မှ ပိုပြီးပြည့်စုံမှာဖြစ်ပါတယ်။ ဒါကတော့ ရေးထုံးပြင်ထားတာပါ။ ပုဒ်မ ၂၀ ရဲ့ ရှေ့မှာ ဤဥပဒေပုဒ်မ ၂၀ အရလို့ ထည့်မှ သာလျှင် ပိုမိုပြည့်စုံမှာဖြစ်ပါတယ်။ အောက်က(၃)ကလည်း လုပ်ငန်းတစ်ရပ်ရပ်ဆိုတဲ့ဟာကို ပြင်ထားခြင်းဖြစ်ပါတယ်။ လုပ်ငန်းတစ်ခုခုမှာကတော့ ဥပဒေအရ ပြဋ္ဌာန်းထားတယ်ဆိုရင် လုပ်ငန်း တစ်ရပ်ရပ်ပဲဖြစ်တယ်။ အဲဒါကြောင့် လုပ်ငန်းတစ်ရပ်ရပ်ကို ဆိုတဲ့စကားရပ်နဲ့ ပြင်ဆင်ထားတာဖြစ်ပါတယ်။ အောက်က(ခ)ကတော့ ဓာတ်ခွဲခန်းဆိုတဲ့အရာမှာ တိကျသေချာမှုရှိအောင် ကွဲကွဲပြားပြား ရှိအောင် အခြားဓာတ်ခွဲခန်းနဲ့ မတူတဲ့အတွက် ငါးမွေးမြူရေး လုပ်ငန်းသုံးဓာတ်ခွဲခန်းလို့ အဓိပ္ပာယ် ဖွင့်ဆိုမှသာ ပိုမိုပြည့်စုံမှာဖြစ်ပါတယ်။ ဒီမှာကြည့်မယ်ဆိုရင်တော့ ပုဒ်မ ဒီဘက်ခြမ်းမှာ အမျိုးသား လွှတ်တော်က ပြဋ္ဌာန်းထားတဲ့ ပုဒ်မချထားတဲ့တစ်ခုကမှားနေလို့ ဒါလေးကပြင်တာ ဒီလိုပုဒ်မချခြင်း အားဖြင့် အဓိပ္ပာယ်က အများကြီးပြောင်းလဲသွားတယ်။ ဆိုလိုတာက အတွင်းရေးမှူးသည် သက်ဆိုင်ရာ တိုင်းဒေသကြီးနဲ့ ပြည်နယ် ငါးလုပ်ငန်းဦးစီးမှူးများက ဒါရိုက်ရေးရမှာ တစ်ဆက်တည်း ရေးမှသာလျှင် အတွင်းရေးမှူးက ပြည်နယ်နှင့် တိုင်းဒေသကြီးက ဦးစီးမှူးတွေကိုဆိုတယ်။ ပုဒ်ဖြတ်ချလိုက်ပြီဆိုရင် ဦးစီးမှူးဆိုတဲ့ အဓိပ္ပာယ်ဖွင့်ဆိုချက်မှာ ခရိုင်ဦးစီးမှူး၊ မြို့နယ် ဦးစီးမှူးတွေပါ ပါဝင်တဲ့အတွက် ပုဒ်ဖြတ်မချဘဲ တစ်ဆက်တည်းရေးမှသာ ဒါရေးထုံးမှန်ကန်မှာ ဖြစ်ပါတယ်။ ဒါကတော့ ကျွန်တော်တို့ ဂရန်လျှောက်ထားတဲ့အခါမှာ တစ်နှစ်လျှင် တစ်ကြိမ်လျှောက်တဲ့ အခါမှာ ဥပဒေမှာ နှစ်(၅၀)ဆိုတဲ့အခါမှာ (၁၀)နှစ်ပဲ ပြင်ဆင်ချင်ပါတယ်။ တခြားနိုင်ငံတွေမှာလည်း ဒီလိုဂရန်ချပေးတဲ့အခါမှာ အနှစ်(၂၀)အပြင်ပိုမရှိပါဘူး။ အခု မြန်မာနိုင်ငံမှာ နှစ်(၅၀)ဆိုတာကြီးက အရမ်းများတယ်။ တစ်ကြိမ်လျှင်(၁၀)နှစ်၊ (၁၀)နှစ်ပြည့်ရင် နောက်တစ်ကြိမ် ထပ်လျှောက်လို့ရတယ်။ ဒီလိုပေါ့ တစ်ဆင့်တစ်ဆင့် မြေလွတ်မြေရိုင်းဥပဒေလိုပေါ့ တစ်ကြိမ်လျှင် ကျွန်တော်တို့ နှစ်(၅၀)ဆိုတာကြီးကတော့ အများကြီးများလွန်းတဲ့အတွက်(၁၀)နှစ်လို့ ပြင်ဆင်လိုခြင်းဖြစ်ပါတယ်။ အောက်က ပုဒ်မ ၁၅ ကတော့ တာဝန်တစ်ရပ်ရပ်ဆိုတဲ့ စကားရပ်ကို လုပ်ငန်းတစ်ရပ်ရပ်လို့ ဖော်ပြ ရမှာဖြစ်ပါတယ်။ ပုဒ်မ ၁၄(က) နဲ့ (ခ)က တာဝန်ပြဋ္ဌာန်းချက်တွေမဟုတ်ပါဘူး။ လုပ်ငန်းပြဋ္ဌာန်းချက် တွေဖြစ်တယ်။ လုပ်ငန်းတစ်ရပ်ရပ်ရေးမှသာ မှန်ကန်မှုရှိပါတယ်။ အောက်မှာလည်း ကျွန်တော်က ဟိုးအပေါ်ဆုံးမှာလည်း အတစ်လုံး ကျွန်တော်ပြင်ထားတာရှိပါတယ်။ ပုဒ်မ ၉ မှာ ဤရည်ရွယ်ချက်ပါ ထမြောက်အောင်မြင်စေရန် မဟုတ်ဘူး။ ဤရည်ရွယ်ချက်ပါ အထမြောက်အောင်မြင်စေရန်ဆိုတဲ့ အ တစ်လုံးထိုးထားတာ ရှိပါတယ်။ ပုဒ်မ ၁၅ မှာလည်း ဦးစီးဌာန၏ လက်ဝယ် ရောက်ရှိသည်ဟု မှတ်ယူရမည် ပုဒ်မချတယ်။ ပြီးရင် ထို့ပြင် ဆိုတဲ့နေရာမှာ ထို့အပြင် ဒါမှမဟုတ် ကျွန်တော်တို့ ထို့ မထည့်ဘူးဆိုရင် မှတ်ယူရမည့် အပြင် ဆိုရင်လည်းရပါတယ်။ ပုဒ်မ ၁၄ (က) ဖြစ်ပါတယ်။ ပုဒ်မ ၁၄ (က)က ဒီဥပဒေမှာက ကွဲကွဲပြားပြားမရှိဘူး ဖြစ်နေပါတယ်။ ဒါ ရောထွေးနေတဲ့အတွက် အငှားဂရန် ရရှိထားသောမြေ သို့မဟုတ် ငါးမွေးမြူရေး ရေပြင်ဧရိယာ၏ (၅၀)ရာခိုင်နှုန်းကို အငှားဂရန် ရရှိသည့် နေ့မှ(၃)နှစ် အတွင်း ငါးမွေးမြူရေးလုပ်ငန်းကို လုပ်ကိုင်ရမှာဖြစ်ပြီးတော့ သက်တမ်း(၅)နှစ်အကြာမှာ ယင်း ဧရိယာအားလုံး ငါးမွေးမြူခြင်းလုပ်ငန်းကို လုပ်ဆောင်ရန်ဖြစ်ပါတယ်။ ဆိုလိုတာက (၃)နှစ်အတွင်းမှာ ငါးမွေးမြူရေးနဲ့ သက်ဆိုင်တဲ့ လုပ်ငန်းတွေကို လုပ်ဆောင် ပြီးတော့ (၅)နှစ်အတွင်းမှာတော့ ဧရိယာအားလုံးကို ငါးကိုမွေးရမှာဖြစ်ပါတယ်။ ကွဲကွဲပြားပြား ဖြစ်အောင် ပြဋ္ဌာန်းဖို့လိုပါတယ်။ ဒီပြင်ဆိုရင် ဒီဥပဒေပြဋ္ဌာန်းချက်က အရမ်းရှုပ်ထွေးပြီးတော့ နားလည်ရအလွန်ခက်နေပါတယ်။ (ခ)မှာဆိုလည်း ဒီလိုပါပဲ ကျွန်တော်တို့အပေါ်မှာ (၅၀)ရာခိုင်နှုန်းကို အမျိုးသားလွှတ်တော်ကိုယ် သတ်မှတ်ထားတယ်။ အောက်မှာ (၇၅)ရာခိုင်နှုန်းကို သတ်မှတ်တဲ့အခါကျတော့ ဥပဒေ(၂)ခုဟာ ရောထွေးနေတာဖြစ်တဲ့အတွက် ငါးမွေးမြူရေး ရေပြင်မပါတော့ဘဲနဲ့ ဒီမှာက ကန်တူးခြင်းလုပ်ငန်းကို ဆိုတဲ့အတွက် အငှားဂရန်ရရှိသွားသော ငါးမွေးမြူရေးမြေဧရိယာ၏ လို့ပြောမှသာလျှင် ပိုပြီးတော့ ကန်တူးတဲ့လုပ်ငန်းကို ဖော်ညွှန်းတာ ဖြစ်ပါတယ်။ ငါးမွေးမြူရေး ရေပြင်လို့သာထည့်မယ်ဆိုရင် အဓိပ္ပာယ်ဟာ အများကြီးပြောင်းလဲ သွားတာဖြစ်တဲ့အတွက် အငှားဂရန်ရရှိတဲ့ ငါးမွေးမြူရေးမြေသို့ -------။</speech>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၇)မှ ဒေါ်နော်ခရစ္စထွန်း (ခ) ဒေါက်တာအားကာမိုး ဆွေးနွေးနိုင်ပါပြီ။</speech>
<speech><mp id="901">ဒေါ်နော်ခရစ္စထွန်း(ခ) ဒေါက်တာအာကာမိုး၊ ကရင်ပြည်နယ် မဲဆန္ဒနယ်အမှတ်(၇)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနဲ့ အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါ။ ကျွန်မကတော့ ကရင်ပြည်နယ်၊ မဲဆန္ဒနယ်အမှတ်(၇)မှ ဒေါ်နော်ခရစ္စထွန်း(ခ) ဒေါက်တာအာကာမိုး ဖြစ်ပါတယ်။ ဥက္ကဋ္ဌကြီးရှင် ၂၀၃၀ ပြည့်နှစ်မှာ ကမ္ဘာ့လူဦးရေဟာ (၉)ဘီလီယံ ဖြစ်လာမှာဖြစ်တဲ့အတွက် ကျွေးမွေးဖို့အတွက် စားနပ်ရိက္ခာ ဖူလုံဖို့လိုအပ်နေပါတယ်။ အာဟာရ ရှိပြီးတော့ ကျန်းမာရေးနဲ့ညီညွတ်တဲ့ အစာဖြစ်ဖို့လိုတဲ့အတွက်ကြောင့်မို့လို့ ငါးကအဓိက အစာအာဟာရ ဖြစ်နေပါတယ်။ ကမ္ဘာကြီးရဲ့ (၇၀)ရာခိုင်နှုန်းရှိနေတဲ့ ရေကိုလည်းအသုံးချပေးဖို့ လိုအပ်နေပါတယ်။ နိုင်ငံတကာမှာ ငါးဖမ်းဆီးမှုတွေထက် မွေးမြူရေးကို ဦးစားပေးလာနေကြပါတယ်။ ကျွန်မတို့ရဲ့ အိမ်နီးချင်း ထိုင်းနိုင်ငံမှာ ငါးသယံဇာတ တင်ပို့မှုက တစ်နှစ်ကိုဒေါ်လာ (၃၆၅)ဘီလီယံ ရှိပြီးတော့ ကျွန်မတို့နိုင်ငံက တစ်နှစ်ကို ဒေါ်လာသန်း(၄၀၀)နဲ့ ဒေါ်လာသန်း(၆၀၀)လောက်ပဲ ရှိပါတယ်။ လက်ရှိ (LDC- Least Developing Country) နိုင်ငံဖြစ်နေတဲ့ ကျွန်မတို့နိုင်ငံ ကုန်သွယ်မှု 33020S (GSP-General System of Preferences) 96$olosušli sài 3azodopệ cl:coc: ဖွံ့ဖြိုးတိုးတက်ဖို့အတွက် ခေတ်နဲ့လျော်ညီတဲ့ မူဝါဒတွေ ချမှတ်ဖို့လိုပါတယ်။ ဒါကြောင့် ၁၉၈၉ ခုနှစ် ငါးမွေးမြူရေးဥပဒေကို ပြင်ဆင်ဖို့လိုအပ်နေပါတယ်။ ဥက္ကဋ္ဌကြီးရှင် Power Point အသုံးပြုခွင့်ပေးဖို့ မေတ္တာရပ်ခံပါတယ်။ ပထမဆုံးအနေနဲ့ ပုဒ်မ ၁(က)မှာ ဤဥပဒေကို ငါးမွေးမြူရေးဆိုင်ရာဥပဒေဟု ခေါ်တွင်စေရမည်ဟု ပြင်ဆင်ချင်ပါတယ်။ ကျိုးကြောင်းပြအနေနဲ့ တည်ဆဲ ၁၉၈၉ ခုနှစ် ငါးမွေးမြူရေး ဥပဒေမှာပါတဲ့ ပြဋ္ဌာန်းချက်အားလုံးဟာ ဒီဥပဒေကြမ်းထဲ ပါဝင်ပြီးဖြစ်ပါတယ်။ ငါးမွေးမြူရေးလုပ်ငန်း ဖွံ့ဖြိုးတိုးတက်ရေးအတွက် ရည်ရွယ်ချက်နဲ့လုပ်ငန်းစဉ်တွေ လုပ်ငန်းတာဝန်တွေအားလုံးလည်း ဒီဥပဒေကြမ်းထဲမှာ ပါဝင်ပြီးဖြစ်ပါတယ်။ ငါးမွေးမြူရေးလုပ်ငန်း ဖွံ့ဖြိုးတိုးတက်ဖို့အတွက်က အစိုးရပဲ ဒေါက်တာအားကာမိုး ဖြစ်တော့ ကရင်ပြည်နယ် ဦးဆောင်တာဝန်ယူရမယ့်ကဏ္ဍဖြစ်ပါတယ်။ ဒါကြောင့် ၁၉၈၉ ခုနှစ် ငါးမွေးမြူရေးဥပဒေကို ဒီဥပဒေကြမ်းနဲ့ အစားထိုးဖို့အတွက်ကြောင့်ပဲ ဖြစ်ပါတယ်။ ဆက်လက်ပြီးတော့ ပုဒ်မ(၄) ပြည်ထောင်စု အစိုးရအဖွဲ့သည် ငါးမွေးမြူရေးဆိုင်ရာ ဗဟိုကော်မတီကို အောက်ပါအတိုင်း ဖွဲ့စည်းရမည်လို့ ပြင်ဆင်ချင်ပါတယ်။ အဖွဲ့ဝင်တွေကိုလည်း Slide ပါအတိုင်း စုစုပေါင်း (၁၁)ဦးနဲ့ ဖွဲ့စည်းစေချင်ပါတယ်။ ကျိုးကြောင်းပြအနေနဲ့ လုပ်ငန်းဆောင်ရွက်တဲ့နေရာမှာ လျှင်မြန်ထိရောက်ဖို့လိုသလို့ တာဝန်ယူမှု တာဝန်ခံမှုလည်းလိုအပ်ပါတယ်။ ဒါကြောင့် ကျစ်ကျစ်လျစ်လျစ် ဖွဲ့စည်းဖို့လိုအပ်ပါတယ်။ ဗဟိုကော်မတီ ကလည်း မူဝါဒ၊ လမ်းညွှန်ချက်တွေနဲ့ အကြံဉာဏ်တွေချမှတ်ဖို့အတွက်ပဲဖြစ်ပါတယ်။ ဒါကြောင့် စီးပွားရေးလုပ်ငန်းရှင်တွေအနေနဲ့ ပါဝင်ဖို့မသင့်ပါဘူး။ စီးပွားရေးလုပ်ငန်းရှင်တွေအတွက် အခက်အခဲနဲ့ လိုအပ်ချက်တွေရှိလာမယ်ဆိုရင် သက်ဆိုင်ရာလုပ်ငန်းကော်မတီကနေတစ်ဆင့် ဦးစီးဌာန၊ ဝန်ကြီး ဌာနနဲ့ လွှတ်တော်အသီးသီးကို တင်ပြတောင်းဆိုနိုင်ပါတယ်။ ဆက်လက်ပြီး ပုဒ်မ ၆ (က)မှာ ငါးမွေးမြူရေးလုပ်ငန်း ဖွံ့ဖြိုးတိုးတက်ရေးလုပ်ငန်း ကော်မတီအစား ငါးမွေးမြူရေးဆိုင်ရာလုပ်ငန်းကော်မတီလို့ ပြင်ဆင်ချင်ပါတယ်။ ဥပဒေရဲ့ အမည်မှာ ဖွံ့ဖြိုးတိုးတက်ရေးကို ဖြုတ်ခဲ့ပြီး ဖြစ်တဲ့အတွက်ကြောင့် ငါးမွေးမြူရေးလုပ်ငန်း အမှန်တကယ် ဖွံ့ဖြိုးတိုးတက်ဖို့ အကောင်အထည်ဖော်ဖို့ ဆောင်ရွက်ရမယ့်အဖွဲ့ ဖြစ်နေတဲ့အတွက်ကြောင့် ငါးမွေးမြူရေးဆိုင်ရာလုပ်ငန်းကော်မတီလို့ ပြင်ဆင်ချင်ပါတယ်။ ဆက်လက်ပြီးတော့ ပုဒ်မ ၁၃ ငါးမွေးမြူရန် လျှောက်ထားသူအား တစ်ကြိမ်လျှင် နှစ်(၅၀)အစား တစ်ကြိမ်လျှင်(၁၀)နှစ်လို့ ပြင်ဆင် ချင်ပါတယ်။ ငါးမွေးမြူရေးလုပ်ငန်းတွေကို စနစ်တကျ ထိန်းကျောင်းဖို့လိုအပ်ပါတယ်။ သက်တမ်း ကြာလွန်းမယ်ဆိုရင် ပြုပြင်ထိန်းသိမ်းဖို့လည်းခက်ပါမယ်။ မြေတွေ၊ ရေတွေ၊ လုပ်ငန်းတွေအပေါ်မှာ ထိန်းကျောင်းဖို့ခက်ခဲလာနိုင်ပါတယ်။ နိုင်ငံတကာမှာ လုပ်ငန်းဆောင်ရွက်မှု ကောင်းမွန်မှုအပေါ်မှာ ကြည့်ပြီးတော့ ဆုံးဖြတ်ကြပါတယ်။ အဲဒီနောက် သက်တမ်းတိုးပေးကြပါတယ်။ ဆက်လက်ပြီးတော့ ပုဒ်မ ၄၄ မှာ ပြစ်မှုထင်ရှားစီရင်ခြင်းခံရလျှင် ထိုသူကို အနည်းဆုံး (၃)လမှ အများဆုံး (၁)နှစ်အထိ ထောင်ဒဏ်ချမှတ်ရမည့်အပြင် အနည်းဆုံး ကျပ်(၁)သိန်းမှ အများဆုံးကျပ်(၁၀)သိန်းထိ ငွေဒဏ်ချမှတ်နိုင်တဲ့အစား ပြစ်မှုထင်ရှားစီရင်ခြင်းခံရလျှင် ထိုသူကို လုပ်ငန်းရပ်ဆိုင်းခြင်းနှင့် အနည်းဆုံး ငွေကျပ်(၃)သိန်းမှ အများဆုံးကျပ်(၁၀)သိန်းထိ ငွေဒဏ်ချမှတ်နိုင် ပါတယ်။ ငါးမွေးမြူရေးလုပ်ငန်း ဖွံ့ဖြိုးတိုးတက်စေလိုတဲ့အတွက်ကြောင့် မှတ်ပုံတင်ဖို့ပျက်ကွက်တဲ့ ဒီလုပ်ငန်းကိစ္စတွေကို ငွေဒဏ်နဲ့ပဲချမှတ်သင့်ပါတယ်။ ဆက်လက်ပြီးတော့ ပုဒ်မ ၄ရ မှာ မိသားစုတစ်အိမ်ထောင်စားသုံးဖို့အလို့ငှာ ရေပြင်ရဲ့ အရွယ်အစား (၁၂၅၀)စတုရန်းပေ (၁)ကန် ထက်မပိုသော ငါးမွေးမြူခြင်းကို မိသားစု တစ်အိမ်ထောင် စားသုံးဖို့ရန်အလို့ငှာ ရေပြင်ရဲ့ အရွယ်အစား (၂၅၀၀)စတုရန်းပေ တစ်ကန်ထက်မပိုသော ပြင်ဆင်ချင် ပါတယ်။ မိသားစုစားဝတ်နေရေးဖူလုံဖို့အတွက် တစ်နိုင်တစ်ပိုင်လုပ်ပိုင်ခွင့်ကို လုံလုံလောက်လောက် ပေးသင့်ကြောင်း ဖော်ပြစေချင်ပါတယ်၊ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ကိုယ်စားလှယ်များရဲ့ ဆွေးနွေးချက်များနဲ့ ပတ်သက်ပြီး အမျိုးသားလွှတ်တော် ဥပဒေကြမ်းကော်မတီက ပြန်လည်ကြားနာ ဆောင်ရွက်ဖို့ ဆုံးဖြတ်ပါတယ်။</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး (၁၁)ရက်မြောက်နေ့ ရပ်နားကြောင်းနှင့် (၁၂)ရက်မြောက်နေ့ အစည်းအဝေး ဆက်လက် ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၁)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၁)ရက်မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၂)ရက် မြောက်နေ့ကို ၂၀၁၉ ခုနှစ်၊ သြဂုတ်လ ၂၀ ရက်(အင်္ဂါနေ့)နံနက် ၁၀းဝဝ နာရီ ဆက်လက် ကျင်းပမည်ဖြစ်ကြောင်းကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး(၁၁)ရက်မြောက် နေ့ကို ၁၁:၂၈ နာရီ ရပ်နားပါသည်။</speech>
</postface>
</transcript>
</doc>
