<doc>
<docinfo>
<docno>02-13-22.xml</docno>
<pdf>02-13-22.pdf</pdf>
<term value="02">ဒုတိယအကြိမ်</term>
<session value="13" />
<sittingday value="22" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၂)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ တော်သလင်းလပြည့်ကျော် ၅ ရက် (၂၀၁၉ ခုနှစ်၊ စက်တင်ဘာလ ၁၈ ရက်)ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး (၂၂)ရက်မြောက်နေ့ အစီအစဉ်ကို ၁၀:ဝဝ နာရီ င် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ (၂၂)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၂)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၉၅)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်း ရဲ့ (၈၇.၀၅) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နှင့် ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေးရဲ့ (၂၂)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1283">ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၂)ရက်မြောက်နေ့ ၁၈-၉-၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များကိုယ်စား မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော် အခွင့်အရေးကော်မတီ အဖွဲ့ဝင်ဖြစ်သူ ကျွန်တော် ဦးမြမင်းဆွေ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးစောသန်းထွဋ်၊ ကရင်ပြည်နယ် မဲဆန္ဒနယ်အမှတ်(၂)၊ ပြည်သူ့ငွေစာရင်းပူးပေါင်းကော်မတီ အစည်းအဝေးတက်ရောက်ရန်။ ဦးမျိုးဝင်း၊ မွန်ပြည်နယ် မဲဆန္ဒနယ်အမှတ်(၈)၊ ၎င်းအတိုင်း။ ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)၊ ၎င်းအတိုင်း။ ဦးဝင်းမောင်၊ မကွေးတိုင်း ဒေသကြီး မဲဆန္ဒနယ်အမှတ်(၆)၊ ၎င်းအတိုင်း။ ဒေါက်တာကျော်ငွေ၊ မကွေးတိုင်းဒေသကြီး မဲဆန္ဒနယ် အမှတ်(၁၀)၊ ၎င်းအတိုင်း။ ဦးဇော်မင်းလတ်(ခ)ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ၎င်းအတိုင်း။ နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း။ ဒေါက်တာ စိုင်းဆိုင်ကျောက်ဆမ်၊ ရှမ်းပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဗိုလ်မှူးချုပ်အောင်ဆန်းချစ်၊ တပ်မတော်သားကိုယ်စားလှယ်၊ ၎င်းအတိုင်း။ ဦးခင်မောင်မြင့်၊ ကချင်ပြည်နယ် မဲဆန္ဒနယ် အမှတ်(၉)၊ ကိုယ်တိုင်ဆောင်ရွက်ရန်။ ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ် အမှတ်(၉)၊ ကိုယ်တိုင်ဆောင်ရွက်ရန်။ ဦးတင်မောင်ဝင်း၊ စစ်ကိုင်းတိုင်းဒေသကြီး မဲဆန္ဒနယ် အမှတ်(၁၀)၊ ပြည်ပခရီးစဉ်။ ဦးလင်းတင်ဌေး၊ မွန်ပြည်နယ် မဲဆန္ဒနယ်အမှတ်(၄)၊ ကိုယ်တိုင် ဆောင်ရွက်ရန်။ ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဒေါ်အိအိပြုံး၊ ဧရာဝတီတိုင်းဒေသကြီး မဲဆန္ဒနယ်အမှတ်(၈)၊ ကိုယ်တိုင်ဆောင်ရွက်ရန်။ ဦးခင်အောင်မြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၈)၊ ကျန်းမာရေး။ မန်းတိုးရွှေ၊ ဧရာဝတီတိုင်းဒေသကြီး မဲဆန္ဒနယ်အမှတ်(၉)၊ ပြည်ပခရီးစဉ်။ ဦးစောမိုးမြင့်(ခ)ဆင်မြူရယ်၊ ကရင်ပြည်နယ် မဲဆန္ဒနယ် အမှတ်(၁)၊ ကျောက်စိမ်းပြပွဲနှင့်စပ်လျဉ်းသည့် အစည်းအဝေးတက်ရောက်ရန်။ ဦးဟန်ဝင်းသိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၄)၊ ၎င်းအတိုင်း။ ဒုတိယဗိုလ်မှူးကြီးကျော်ကျော်ဦး၊ တပ်မတော်သားကိုယ်စားလှယ်၊ ကျန်းမာရေးနှင့် ဦးညီစိန်၊ ရှမ်းပြည်နယ် မဲဆန္ဒနယ်အမှတ်(၅)၊ ဒေသဖွံ့ဖြိုးရေးတို့ပဲ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၈)ဦးနှင့် ယနေ့ ခွင့်ပန်ကြားသူ (၂၁)ဦးဖြစ်ပြီး စုစုပေါင်း ခွင့်ပန်ကြားသူ(၂၉)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြု ပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၂)ရက်မြောက်နေ့ကို တက်ရောက်ခွင့် ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ(၈)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၂၁)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ(၂၉)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ၊ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားသည့် ကြယ်ပွင့်ပြထားတဲ့ မေးခွန်း တွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၃၉ အရ လွှတ်တော် အစည်းအဝေးများတွင် ပထမတစ်နာရီသည် မေးခွန်းများ မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်ရန်ဖြစ်သော်လည်း သတ်မှတ်ထားသည့် ်း မေးခွန်းများ မေးမြန်းခြင်းနှင့် ဖြေကြားခြင်း မပြီးဆုံးခဲ့ပါက အစီအစဉ်ကို ဆက်လက် ဆောင်ရွက်သွားမည်ဖြစ်ကြောင်း လွှတ်တော်ကို ကြိုတင်အသိပေးပါတယ်။</speech>
<title>ဟိုတယ်နှင့် ခရီးသွားလုပ်ငန်း တိုးတက်လာစေရေးအတွက် အခွန်ဆိုင်ရာ ကောက်ခံနှုန်းထားများ ဖြေလျှော့ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ယခု ကယားပြည်နယ် မဲဆန္ဒနယ်အမှတ်(၄)မှ ဦးစောစိန်ထွန်း က ဟိုတယ်နှင့် ခရီးသွားလုပ်ငန်း တိုးတက်လာစေရေးအတွက် အခွန်ဆိုင်ရာ ကောက်ခံနှုန်းထားများ ဖြေလျှော့ ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="1213">ဦးစောစိန်ထွန်း၊ ကယားပြည်နယ် မဲဆန္ဒနယ်အမှတ်(၄)</mp>လေးစားရတဲ့ အမျိုးသား လွှတ်တော်ဥက္ကဋ္ဌကြီးနှင့်တကွ သက်ဆိုင်ရာ ပြည်ထောင်စုအဆင့်ပုဂ္ဂိုလ်ကြီးများ၊ အမျိုးသားလွှတ်တော် ကိုယ်စားလှယ် အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဦးစွာ နှုတ်ခွန်းဆက်သ ဂါရဝပြုပါတယ်။ ကျွန်တော်က ကယားပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဦးစောစိန်ထွန်း ဖြစ်ပါတယ်။ ယနေ့ ဒီမေးခွန်းကို မေးမြန်းရခြင်းရဲ့ အကျိုးအကြောင်း ဖော်ပြရမယ်ဆိုရင် ဥက္ကဋ္ဌကြီးခင်ဗျား။ ဟိုတယ်နှင့်ခရီးသွားလုပ်ငန်းဟာ နိုင်ငံတကာမှလာရောက် ရင်းနှီးမြှုပ်နှံကြသူများနှင့် ဒေသတွင်းမှ တစ်နိုင်တစ်ပိုင်ဆောင်ရွက်ကြသူ ဒေသခံလုပ်ငန်းပိုင်ရှင်များ စသည်ဖြင့်ရှိကြပါတယ်။ ယခုအခါ မရွှေ့ပြောင်းနိုင်သောပစ္စည်း သို့မဟုတ် ရွှေ့ပြောင်းနိုင်သော ပစ္စည်း သို့မဟုတ် ငွေအပါအဝင်ဖြစ်သော ရွှေ့ပြောင်းနိုင်သည့်ပစ္စည်း တစ်ရပ်ရပ်အတွက် စည်းကြပ် မှုမှလွတ်ကင်းနေသော ဝင်ငွေခေါင်းစဉ်အဖြစ် ယင်းပစ္စည်းတန်ဖိုး သို့မဟုတ် အသုံးပြုသည့် ငွေအပေါ်မှာ အခွန်ပေးဆောင်ရပါတယ်။ ထို့အတွက် ဝင်ငွေခွန်ဥပဒေ ပုဒ်မ ၆ နှင့် ၆(က)အရ သက်သာခွင့်များ မနှုတ်မီ (၃၀)ရာခိုင်နှုန်းကျသင့်ပါတယ်။ ဥက္ကဋ္ဌကြီးခင်ဗျား။ ထိုသို့ကောက်ခံရာတွင် ဒေသခံဟိုတယ် အများစုမှာ ဟိုတယ်လိုင်စင် ရရှိရေးအတွက် အခန်း(၂၅)ခန်း မဖြစ်မနေ တည်ဆောက်ရပြီး ကာလတန်ဖိုးအရ အနည်းဆုံး ကျပ်သိန်း(၁၀၀၀)ကျော် တန်ဖိုးတွင်ပါဝင်၍ အခွန်နှုန်းထားအရ (၃၀)ရာခိုင်နှုန်း စည်းကြပ်ခံကြရ ပါတယ်။ သို့ဖြစ်၍ မိမိတို့၏ ကိုယ်ပိုင်အရင်းအနှီးများဖြင့် တစ်နှစ်ချင်း ရင်းနှီးမြှုပ်နှံ တည်ဆောက်၍ ဟိုတယ်ဖွင့်လှစ်ရန် အဆင်သင့်ဖြစ်လာသည့် သက်သာခွင့်များ မနှုတ်မီ (၃၀)ရာခိုင်နှုန်း တစ်လုံးတစ်ခဲတည်းပေးဆောင်ခဲ့ရပါတယ်။ ထို့ကြောင့် ဒေသခံ လုပ်ငန်းရှင်ငယ်များ အတွက် ဝန်ထုပ်ဝန်ပိုးဖြစ်လျက်ရှိပါတယ်။ ဝင်ငွေ (၃၀)ရာခိုင်နှုန်း ပေးဆောင်ပြီးပါက လုပ်ငန်း လည်ပတ်ရန် ချေးငှားရခြင်း၊ လုပ်ငန်းမလည်ပတ်နိုင်တော့ခြင်း၊ အခွန်ပေးဆောင်ရခြင်း ဘဏ် သို့မဟုတ် ပုဂ္ဂလိကမှ ချေးငှားရခြင်းကြောင့် အတိုးများပိ၍ လုပ်ငန်းလည်ပတ်ရခြင်း စသည်အတွက် အခက်အခဲများစွာ တွေ့ရပါတယ်။ ရင်းနှီးမြှုပ်နှံမှုကော်မရှင်အနေဖြင့် လုပ်ငန်းတည်ဆောက်ရန် ကြိုတင်ခွင့်ပြုမိန့် တောင်းခံ လာပါက တင်သွင်းပစ္စည်းများအပေါ်တွင် အခွန်ကင်းလွတ်ခွင့်ပြုခြင်း၊ လုပ်ငန်းလည်ပတ်ပြီး နောင် နှစ်ကာလ အပိုင်းအခြားတစ်ခုအထိ အခွန်ကင်းလွတ်ခွင့်ပြုထားသည်ဆိုသော်လည်း ယခုကဲ့သို့ အဆောက်အအုံတည်ဆောက်ပြီး ရင်းနှီးမြှုပ်နှံရာတွင် ဒေသခံများအတွက် ဝင်ငွေခွန် ကင်းလွတ်ခွင့် မရရှိနိုင်သဖြင့် အဆောက်အအုံ အသုံးပြုခွင့်နှင့် လူနေထိုင်ခွင့်အတွက် လျှောက်ထားရာတွင်လည်း သက်သာခွင့်များ မနှုတ်မီ ဝင်ငွေခွန် (၃၀)ရာခိုင်နှုန်းကို မဖြစ်မနေ ပေးဆောင်ရပါတယ်။ ဥက္ကဋ္ဌကြီးခင်ဗျား။ ဒေသခံလုပ်ငန်းရှင်များအနေဖြင့် နည်းပါးသော အရင်းအနှီးများပေါ်တွင် ကြိုးစားအားထုတ်၍ လုပ်ငန်းစတင်တည်ထောင်ရန် ကြိုးစားဆောင်ရွက်ရခြင်းဖြစ်သည့်အတွက် သက်သာခွင့်များမနှုတ်မီ အခွန်(၃၀)ရာခိုင်နှုန်းဆောင်ရခြင်းသည် ဝန်ထုပ်ဝန်ပိုးတစ်ခုအဖြစ် ဖိစီးလျက် ရှိကြောင်းတွေ့ရပါတယ်။ ဥက္ကဋ္ဌကြီးခင်ဗျား။ သို့ဖြစ်သောကြောင့် ဥက္ကဋ္ဌကြီးကနေတစ်ဆင့် မေးမြန်းလိုသည်မှာ ခရီးသွားလာရေးလုပ်ငန်းနောက်ကျ၊ နိမ့်ကျနေသေးသည့်ပြည်နယ်၊ ဒေသများ၏ဟိုတယ်နှင့် ခရီး သွားလုပ်ငန်း ဖွံ့ဖြိုးတိုးတက်လာရေးအတွက် ဝင်ငွေခွန်ကို လုပ်ငန်းစတင်လည်ပတ်ပြီး နောင်နှစ် အပိုင်းအခြားအလိုက် ပိုင်းခြားခွဲခြမ်းကောက်ခံခြင်း သို့မဟုတ် ဝင်ငွေခွန်လျှော့ပေါ့ထမ်းဆောင်စေခြင်း များ ပြုလုပ်ပေးပါရန်နှင့် ဒေသခံလုပ်ငန်းရှင်များအတွက် သက်ညှာသောနည်းလမ်းများဖြင့် ဖြေလျော့ စဉ်းစားဆောင်ရွက်ပေးပါရန် အစီအစဉ်ရှိ/မရှိနှင့် မရှိခဲ့ပါက မည်သည့်အကြောင်းကြောင့် ဖြစ်သည် ကို ပြည်သူလူထုများကိုယ်စား သိရှိလို၍ ဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး ဟိုတယ်နှင့် ခရီးသွားလာရေးဝန်ကြီးဌာန၊ ပြည်ထောင်စုဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id="22">ဦးအုန်းမောင် (ပြည်ထောင်စုဝန်ကြီး၊ ဟိုတယ်နှင့် ခရီးသွားလာရေးဝန်ကြီးဌာန)</agency>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ၊ ဒီနေ့ အမျိုးသားလွှတ်တော် အစည်းအဝေးကို တက်ရောက်လာကြသည့် လူပုဂ္ဂိုလ်များ အားလုံးကိုယ်စိတ် နှစ်ဖြာကျန်းမာချမ်းသာပါစေကြောင်း ကျွန်တော် ဟိုတယ်နှင့်ခရီးသွားလာရေးဝန်ကြီးဌာန၊ ပြည်ထောင်စု ဝန်ကြီး ဦးအုန်းမောင် မှ ဦးစွာနှုတ်ခွန်းဆက်သအပ်ပါတယ်။ ကျွန်တော့်အနေနှင့် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေးမှာ ကယားပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးစောစိန်ထွန်း မေးမြန်းထားသည့် ဟိုတယ်နှင့်ခရီးသွားလုပ်ငန်း တိုးတက်လာစေရေးအတွက် အခွန်ဆိုင်ရာကောက်ခံနှုန်းထားများ ဖြေလျှော့ပေးရန် အစီအစဉ်ရှိ/မရှိ နှင့် စပ်လျဉ်းသည့်မေးခွန်းကို ဖြေကြားသွားမှာ ဖြစ်ပါတယ်။ လွှတ်တော်ကိုယ်စားလှယ်ကြီး မေးမြန်းထားသည့်မေးခွန်းနှင့်စပ်လျဉ်း၍ ဒေသခံဟိုတယ် လုပ်ငန်းရှင်များအား သက်သာခွင့်များမနုတ်မီ အခွန်နှုန်းထားများအရ (၃၀)ရာခိုင်နှုန်း စည်းကြပ် ကောက်ခံမှုများ ဆောင်ရွက်မှုအစီအစဉ်သည် စီမံကိန်းနှင့်ဘဏ္ဍာရေးဝန်ကြီးဌာန၊ ပြည်တွင်းအခွန် ဦးစီးဌာနက စည်းကြပ်ကောက်ခံသည့် အခွန်အမျိုးအစားဖြစ်ပြီး ဟိုတယ်နှင့် ခရီးသွားလာရေး ဝန်ကြီးဌာနအနေဖြင့် ဟိုတယ်နှင့် တည်းခိုရိပ်သာလုပ်ငန်းအပါအဝင် ခရီးသွားလာရေးလုပ်ငန်းများ၏ လိုင်စင်ကြေး၊ လိုင်စင်အသစ်လဲလှယ်ကြေး၊ လိုင်စင်ဒဏ်ကြေးများနှင့် ဝန်ဆောင်ကြေးများကိုသာ ကောက်ခံခဲ့ပါတယ်။ ထိုသို့ လိုင်စင်ကြေး၊ လိုင်စင်အသစ်လဲလှယ်ကြေး၊ လိုင်စင်ဒဏ်ကြေးများနှင့် ဝန်ဆောင်ကြေး ကောက်ခံမှုများကိုလည်း ၁-၁၀-၂၀၁၆ ရက်နေ့မှစတင်၍ ယခင် (၂)နှစ်(၁)ကြိမ် ပေးသွင်းရသော လိုင်စင်ကြေးများအားလုံး၏ (၅၀)ရာခိုင်နှုန်းကို ဖြေလျှော့ထားပြီး ဖြစ်ပါတယ်။ လုပ်ငန်းရှင်များအနေနဲ့ ယခင်ကထက် တစ်ဝက်သက်သာစေခဲ့ပါတယ်။ အခု ၁၇-၉-၂၀၁၈ ရက်နေ့တွင် ပြဋ္ဌာန်းခဲ့သည့် မြန်မာနိုင်ငံခရီးသွားလုပ်ငန်း ဥပဒေနှင့်အညီ ၃၀-၄-၂၀၁၉ ရက်နေ့မှစ၍ လိုင်စင်ကြေး၊ လိုင်စင်အသစ်လဲလှယ်ကြေး၊ လိုင်စင်ဒဏ်ကြေးနှင့် ဝန်ဆောင်ကြေးများကို (၂)နှစ်(၁)ကြိမ်အစား (၃)နှစ်(၁)ကြိမ်သာ ပေးသွင်းရန် ပြောင်းလဲပြင်ဆင် သတ်မှတ်ဖြေလျှော့ပေးခဲ့ပါတယ်။ ထို့အတွက် လုပ်ငန်းရှင်များအနေဖြင့် များစွာသက်သာခွင့်ရရှိခဲ့ပြီး ဖြစ်ပါတယ်။ ယခု မြန်မာနိုင်ငံခရီးသွားလုပ်ငန်းဥပဒေ ၂၀၁၈ ခုနှစ်အရ ဝန်ကြီးချုပ်များ ဥက္ကဋ္ဌအဖြစ် ပါဝင်သည့် တိုင်းဒေသကြီးနှင့် ပြည်နယ်ဒေသဆိုင်ရာ ခရီးသွားလုပ်ငန်းကော်မတီများဖွဲ့စည်းပြီး ဖြစ်ပါ၍ ၁၂-၄-၂၀၁၉ ရက်နေ့ မှစတင်၍ အဆိုပါလိုင်စင်ကြေး၊ ဝန်ဆောင်ကြေးများကို သက်ဆိုင်ရာ တိုင်းဒေသကြီး/ ပြည်နယ်များတွင်သာ ပေးသွင်းဆောင်ရွက်နိုင်ပါကြောင်း ပြန်လည်ဖြေကြား အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းလာရောက် ဖြေကြားပေးသည့် ပြည်ထောင်စုအဆင့်အဖွဲ့အစည်းဝင် များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်နှစ်ဦး မေးမြန်းတဲ့ မေးခွန်းများဟာ စက်မှု ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများဖြစ်ပါတယ်။</speech>
<title>လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။ ။ပြည်တွင်းပြည်ပမှ ထုတ်လုပ်တင်သွင်း ရောင်းချဖြန့်ဖြူးနေသော လျှပ်စစ်ဆိုင်ရာ ပစ္စည်းကိရိယာ များ၏ အရည်အသွေးနှင့် စံချိန်စံညွှန်းဆိုင်ရာ စစ်ဆေးခြင်းတို့ကို မည်ကဲ့သို့ စီမံဆောင်ရွက်နေ သည်ကို သိရှိလိုခြင်းနှင့် စပ်လျဉ်း သည့်မေးခွန်း</title>
<speech type="speaker">ပထမဦးစွာ မန္တလေးတိုင်းဒေသကြီး မဲဆန္ဒနယ်အမှတ်(၂)မှ ဦးထွန်းထွန်းဦး က ပြည်တွင်းပြည်ပမှ ထုတ်လုပ်တင်သွင်း ရောင်းချဖြန့်ဖြူးနေသော လျှပ်စစ်ဆိုင်ရာပစ္စည်း ကိရိယာများ၏ အရည်အသွေးနှင့် စံချိန်စံညွှန်းဆိုင်ရာ စစ်ဆေးခြင်းတို့ကို မည်ကဲ့သို့ စီမံဆောင်ရွက် နေသည်ကို သိရှိလိုခြင်းနှင့် စပ်လျဉ်းသည့်မေးခွန်းမေးမြန်းဖို့ဖြစ်ပါတယ်။</speech>
<speech><mp id="1288">ဦးထွန်းထွန်းဦး၊ မန္တလေးတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါသော ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျာ။ ကျွန်တော်က လျှပ်စစ်ဆိုင်ရာပစ္စည်းကိရိယာများ၏ အရည်အသွေးကို ကြပ်မတ်စစ်ဆေးသည့်ကိစ္စနှင့်ပတ်သက်ပြီး မေးမြန်းသွားမှာ ဖြစ်ပါတယ်။ ယခု အခါမှာ မြန်မာနိုင်ငံအတွင်းမှာ ပြည်တွင်း၊ ပြည်ပမှ ထုတ်လုပ်တင်သွင်း ရောင်းချဖြန့်ဖြူးနေသော လျှပ်စစ်ပစ္စည်းကိရိယာအများစုဟာ သတ်မှတ်စံချိန်စံညွှန်းများနှင့် ကိုက်ညီခြင်းမရှိဘဲ အရည်အသွေး ညံ့ဖျင်းတာက များပါတယ်။ ထိုသို့ အရည်အသွေးညံ့ဖျင်းသော လျှပ်စစ်ပစ္စည်းကိရိယာများကို ဝယ်ယူတပ်ဆင်အသုံးပြုမိသဖြင့် မီးလောင်မှုဖြစ်ခြင်းနှင့်ဓာတ်လိုက်၍ အသက်ဆုံးရှုံးခြင်းများ မကြာ ခဏ ဖြစ်ပေါ်နေသလို သုံးစွဲသူပြည်များအနေနဲ့လည်း တန်ဖိုးနှင့်မညီမျှခြင်း၊ ကြာရှည်မခံခြင်း၊ ပစ္စည်းဥစ္စာ ဆုံးရှုံးခြင်း၊ လျှပ်စစ်ဓာတ်အားပြတ်တောက်ခြင်း၊ အလုပ်အကိုင်ပျက်ခြင်း၊ အန္တရာယ် များခြင်း စသည်ဖြင့်များစွာ ထိခိုက်နစ်နာနေကြရပါတယ်။ ၂၀၁၄ ခုနှစ်၊ လျှပ်စစ်ဥပဒေတွင် ပုဒ်မ ၂၉ အရ ဝန်ကြီးဌာနသည် ပြည်တွင်းပြည်ပမှ ထုတ်လုပ်တင်သွင်းရောင်းချသော ပစ္စည်းကိရိယာများနှင့်စပ်လျဉ်းသည့် အရည်အသွေးနှင့် စံချိန် စံညွှန်းဆိုင်ရာ ကိစ္စရပ်တို့ကို စစ်ဆေးဆောင်ရွက်ရမည်။ ပုဒ်မ ၃၂ အရ စစ်ဆေးရေးမှူးချုပ်၏ လုပ်ငန်းတာဝန်များထဲတွင်လည်း လျှပ်စစ်အန္တရာယ်ကင်းရှင်းစေရေး ဆောင်ရွက်ခြင်းနှင့် လျှပ်စစ် ဆိုင်ရာ ပစ္စည်းကိရိယာများ၏ အရည်အသွေးကို စစ်ဆေးခြင်းတို့ ပါဝင်ပါတယ်။ ပုဒ်မ ၄၈ မှာဆိုရင် မည်သူမျှသတ်မှတ်ထားသည့် စံချိန်စံညွှန်းနှင့် ကိုက်ညီမှုမရှိသော လျှပ်စစ်ဆိုင်ရာပစ္စည်းကိရိယာ များကို ပြည်ပမှတင်သွင်းခြင်း၊ ပြည်တွင်း၌ ထုတ်လုပ်ခြင်း၊ ဖြန့်ဖြူးရောင်းချခြင်းများမပြုရ။ ပုဒ်မ ၅၈ မှာဆိုရင် မည်သူမဆို ပုဒ်မ ၄၈ ပါ တားမြစ်ချက်ကို ဖောက်ဖျက်ကျူးလွန်ပါက အနည်းဆုံး (၁)နှစ်မှ အများဆုံး (၃)နှစ်အထိ ထောင်ဒဏ်ချမှတ်ရမည့်အပြင် ငွေဒဏ်လည်းချမှတ်ရမည်။ ပြစ်မှုနှင့် သက်ဆိုင်သောပစ္စည်းများကိုလည်း ဖျက်ဆီးရမည်ဟု အတိအကျပါ ပါတယ်။ သို့သော် ယနေ့ ထက်ထိ လုပ်ငန်းရှင်တွေဘက်ကလည်း လိုက်နာရန်ပျက်ကွက်နေသလို သက်ဆိုင်ရာတာဝန်ရှိသူ များဘက်ကလည်း ကြပ်မတ်စစ်ဆေးမှုအပိုင်းမှာရော အရေးယူမှုအပိုင်းမှာပါ အလွန်အားနည်းလှ တာကို တွေ့မြင်နေရပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ၂၀၁၄ ခုနှစ် လျှပ်စစ်ဥပဒေတွင် လျှပ်စစ်ဆိုင်ရာ လုပ်ငန်းများကို ထိရောက်အောင်မြင်စွာ အကောင်အထည်ဖော်ဆောင်ရွက်နိုင်ရန် ပညာရှင်များ ပါဝင်သောလျှပ်စစ်ကော်မရှင်ကို ပြည်ထောင်စုလွှတ်တော်၏ သဘောတူညီချက်ဖြင့် ဖွဲ့စည်းရမည်လို့ ပြဋ္ဌာန်းထားပါတယ်။ ထိုကော်မတီရဲ့ လုပ်ငန်းတာဝန်များထဲမှာလည်း လျှပ်စစ်ဆိုင်ရာပစ္စည်းကိရိယာများ ထုတ်လုပ်ခြင်း၊ တင်သွင်းခြင်း၊ ဖြန့်ဖြူးရောင်းချခြင်း၊ အသုံးပြုခြင်းတို့တွင် သတ်မှတ်စံချိန်စံညွှန်း နှင့် ကိုက်ညီခြင်းရှိ/မရှိ စစ်ဆေးခြင်းဆိုင်ရာ ကိစ္စရပ်များအတွက် အကြံပြုတင်ပြပေးဖို့ ပါဝင် ပါတယ်။ ဒါပေမဲ့ ဒီနေ့ထက်ထိ ထိုလျှပ်စစ်ကော်မရှင်ကို မဖွဲ့စည်းနိုင်သေးတာဟာလည်း လျှပ်စစ် ကဏ္ဍအတွက် ကြီးမားသည့် လစ်ဟာကွက်ကြီးတစ်ခုဖြစ်နေတဲ့အတွက် အမြန်ဆုံးဖွဲ့စည်းနိုင်ဖို့ စီမံ ဆောင်ရွက်သင့်ပါတယ်။ သို့ဖြစ်ပါ၍ နိုင်ငံတော်နှင့် ပြည်သူများ၏ အကျိုးငှာ ဥက္ကဋ္ဌကြီးမှတစ်ဆင့် မေးမြန်း လိုသည်မှာ ပြည်တွင်း၊ ပြည်ပမှ ထုတ်လုပ်တင်သွင်း ရောင်းချ ဖြန့်ဖြူးနေသော လျှပ်စစ်ဆိုင်ရာ ပစ္စည်းကိရိယာများ၏ အရည်အသွေးနှင့် စံချိန်စံညွှန်းများဆိုင်ရာ စစ်ဆေးခြင်းတို့ကို မည်ကဲ့သို့ စီမံဆောင်ရွက် နေသည်ကို သိရှိလိုပါကြောင်း မေးမြန်းအပ်ပါတယ်။ ကျေးဇူးတင်ပါတယ်။</speech>
<title>မွန်ပြည်နယ်၊ ဘီးလင်းမြို့ရှိ စက်မှု(၁)မှ သိမ်းယူထားခဲ့ပြီး ပုဂ္ဂလိကကို ပေးထားသော ဘိုးလှကြီး ရပ်ကွက်ရှိ ဝန်ထမ်းအိမ်ရာနှင့် ဘောလုံးကွင်းတို့ပါဝင်သည့် မြေနေရာအား ပြန်လည်စွန့်လွှတ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၁၂)မှ ဒေါ်သီရိရတနာ က မွန်ပြည်နယ်၊ ဘီးလင်းမြို့ရှိ စက်မှု(၁)မှ သိမ်းယူထားခဲ့ပြီး ပုဂ္ဂလိကကို ပေးထားသော ဘိုးလှကြီး ရပ်ကွက်ရှိ ဝန်ထမ်းအိမ်ရာနှင့် ဘောလုံးကွင်းတို့ပါဝင်သည့် မြေနေရာအား ပြန်လည်စွန့်လွှတ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း မေးမြန်းဖို့ဖြစ်ပါတယ်။</speech>
<speech><mp id="1308">ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>မင်္ဂလာပါရှင်။ လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့် အဖွဲ့အစည်းဝင်များနှင့် လွှတ်တော်တစ်ရပ်လုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေရှင်။ ကျွန်မက မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဒေါ်သီရိရတနာ ဖြစ်ပါတယ်။ ဒီနေ့မှာ ကျွန်မ၏ မဲဆန္ဒနယ်ဖြစ်တဲ့ မွန်ပြည်နယ်၊ သထုံခရိုင်၊ ဘီးလင်းမြို့နယ် မှာရှိသည့် စက်မှု(၁)မှ သိမ်းယူထားခဲ့ပြီး ယခုအခါ ပုဂ္ဂလိကသို့ပေးထားသော ဘိုးလှကြီးရပ်ကွက်ရှိ ဝန်ထမ်းအိမ်ရာနှင့် တကွ ဘောလုံးကွင်းစသည်တို့ပါဝင်သော မြေနေရာအားမြို့နယ်မှ စီမံခန့်ခွဲပိုင်ခွင့် ရှိစေရန်အတွက် ဝန်ကြီးဌာနမှ ပြန်လည်စွန့်လွှတ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းသွား မှာဖြစ်ပါတယ်။ ဥက္ကဋ္ဌကြီးရှင်။ ဘီးလင်းမြို့နယ် ဘိုးလှကြီးရပ်ကွက်ရှိမြေနေရာတွေကို စက်မှုဝန်ကြီးပိုင် မြေအဖြစ် ၁၉၆၀ ပြည့်နှစ်မှာ ဝန်ကြီးဌာနမှသိမ်းယူခဲ့ပြီး ဘီးလင်းသကြားစက်ကြီးကို တည်ဆောက် ခဲ့ပါတယ်။ တည်ဆောက်ခဲ့ပြီးသည့်နှစ်မှစတင်ပြီး လည်ပတ်ခဲ့ရာ ၂၀၁၁ ခုနှစ်တွင် စက်ရုံ အရှုံး ပေါ်ပြီး ဆက်လက်လည်ပတ်နိုင်ခြင်း မရှိတော့ဘဲ ရပ်ဆိုင်းခဲ့သည်မှာ ယနေ့အထိပင် ဖြစ်ပါတယ်။ ရပ်ဆိုင်းခဲ့သည်မှာ ဆယ်စုနှစ်တစ်နှစ်ခန့်ရှိပြီဖြစ်ပေမယ့် စက်ရုံနှင့်တကွ သိမ်းဆည်းမြေများ ကို ပြန်လည်အပ်နှံခဲ့ခြင်းမရှိဘဲ ဒီအတိုင်းပုဂ္ဂလိကကို လွှဲပြောင်းပေးခဲ့ပါတယ်။ ဒီနေရာမှာ အထက်ပါ ဘိုးလှကြီးရပ်ကွက်၏ တည်ရှိပုံအနေအထားကိုလည်း အနည်းငယ်ရှင်းပြခွင့်ပြုပါရှင်။ ဤရပ်ကွက် ဟာ ဆိုရင်နဂိုနေထိုင်သည့်နေအိမ်တွေနှင့် ဘီးလင်းသကြားစက် ဝန်ထမ်းအိမ်ရာတွေဟာ တစ်ရပ်ကွက် ထဲမှာဘဲ ရောနှောတည်ရှိနေသည့် အနေအထားမျိုးဖြစ်ပါတယ်။ ဒီလိုမျိုးအခြေအနေနှင့်သကြားစက်ပိုင် မြေနေရာ ရောနှောပါဝင်သည့်ရပ်ကွက်မှာ ဆောက်လုပ်နေထိုင်သော နေအိမ်(၇၇)လုံးကိုလည်း ၁၉၇၇-၁၉၇၈ ခုနှစ်တွေမှာ စက်ရုံတာဝန်ရှိသူများမှ စာထုတ်ပြီး ဖယ်ရှားခြင်းခံခဲ့ရပါတယ်။ ရပ်ကွက်၏ တည်နှင့် ဘီးလင်းသည်။ ဒီလိုမျိုးအခြေအ ပြည်သူများနှင့် စက်ရုံဝန်ထမ်းအငြိမ်းစား (၁၃၀)ကျော်တို့ဟာ အထက်အဖွဲ့ အစည်း အဆင့်ဆင့်ကို အသနားခံခဲ့ကြပေမယ့် အကြောင်းမထူးခဲ့ပါဘူး။ ဒါက သကြားစက်ပိုင် မြေနေရာနဲ့ ပတ်သက်ပြီး ပြည်သူနှင့်စက်ရုံတို့အကြား ဖြစ်ပေါ်ခဲ့သည့်ပြဿနာအပိုင်းပါ။ နောက်တစ်ပိုင်းက ကျွန်မတို့ အစိုးရသစ်တက်လာပြီးနောက်ပိုင်း ဘီးလင်းမြို့နယ်ကို မြို့နယ်အင်္ဂါရပ်နှင့်အညီ မြို့ငယ်တစ်ခုအဖြစ် တိုးတက်ပြောင်းလဲအောင် ကြိုးစားဆောင်ရွက် နေသည့်ကြုံတွေ့ရသည့် အခက်အခဲပိုင်း ဖြစ်ပါတယ်။ ဒီလိုဖွံ့ဖြိုးရေးလုပ်ငန်းတွေကို မြို့ပြကျေးလက်တန်းတူလုပ်ဆောင်နေသည့်အခါမှာ မြို့ပေါ်(၅)ရပ်ကွက်ထဲမှာ အပါအဝင်ဖြစ်သည့် ဒီဘိုးလှကြီးရပ်ကွက်သည် မြို့နယ်စီမံခန့်ခွဲပိုင်ခွင့်ရှိသည့်မြေနေရာထဲမှ လွတ်ကင်းနေတဲ့အတွက် လုပ်ရကိုင်ရတာ အင်မတန်မှ ခက်ခဲနေတဲ့အနေအထား ဖြစ်ပါတယ်။ ဘီးလင်းမြို့နယ် တစ်ခုလုံး လမ်း၊ တံတားစသည့် အခြေခံအဆောက်အအုံတွေ ဝေဝေဆာဆာနှင့်ဖွံ့ဖြိုးတိုးတက်နေတာကို တွေ့ရ သည့် ဒီဘိုးလှကြီးရပ်ကွက်သူ၊ ရပ်ကွက်သားတွေဟာ သူတို့ရပ်ကွက်ကျမှ ဘီးလင်းအပိုင်မဟုတ်လို့ ဖွံ့ဖြိုးတိုးတက်ရေးလုပ်ငန်းတွေကို ချန်ခဲ့သလားဆိုသည့်မေးခွန်းတွေကို ကြားရတာလည်း တစ်မြို့နယ် လုံးကို တစ်ပြေးညီဖွံ့ဖြိုးတိုးတက်စေချင်သည့် ကျွန်မတို့ ပြည်သူ့ကိုယ်စားလှယ်များအနေနှင့် အလွန် စိတ်မကောင်းဖြစ်ရပါတယ်။ မြေလွတ်၊ မြေရိုင်းတွေကျန်ခဲ့တာမျိုးမဟုတ်ဘဲနှင့် ရပ်ကွက်မှာ လမ်း၊ တံတားတွေ လုပ်ပေး သည့်နေရာမှာ လမ်းတစ်ခြမ်းကျန်ခဲ့တာမျိုးတွေဖြစ်နေသောကြောင့် ကျွန်မတို့အနေနှင့် အင်မတန် စိတ်ညစ်ရပါတယ်။ ဥက္ကဋ္ဌကြီးရှင်။ ယခုချိန်မှာ နိုင်ငံတော်၏အကျိုးစီးပွားလည်းဖြစ်ထွန်းနိုင်လောက် အောင် စွမ်းဆောင်နိုင်ခြင်းမရှိဘဲနှင့် ပုဂ္ဂလိကကိုလွှဲပြောင်းပေးသည့်နောက်မှာလည်း မည်သို့မှအသုံး ပြုခြင်းမရှိဘဲ ဒီအတိုင်းထားရှိနေတာတွေ့ရသည့်အတွက် ပြည်သူများ၏လူနေမှုဘဝ ဖွံ့ဖြိုးတိုးတက်ရေး လုပ်ငန်းများ စီမံခန့်ခွဲနိုင်စေရန် ဘီးလင်းသကြားစက်ပိုင်မြေများအနက်မှ အိမ်ခြေ(၁၃၀)ခန့် ဆောက်လုပ်နေထိုင်လျက်ရှိသော ဘောလုံးကွင်းမြေအပါအဝင်ဖြစ်သည့် ရပ်ကွက်အတွင်း လမ်းမြေ နေရာများကို ပြန်လည်စွန့်လွှတ်ပေးနိုင်ရန်အတွက် သက်ဆိုင်ရာဝန်ကြီးဌာနအနေဖြင့် လိုအပ်သလို ဆောင်ရွက်ပေးပါဟု ပြည်သူ့အသံကိုဖော်ဆောင်သည့် လွှတ်တော်မှတစ်ဆင့် မဲဆန္ဒရှင်ပြည်သူများ ကိုယ်စား လေးလေးနက်နက် တောင်းဆိုရခြင်းဖြစ်ပါတယ်။ ထို့ကြောင့် စက်မှု(၁)မှသိမ်းယူထားခဲ့ပြီး ပုဂ္ဂလိကသို့လွှဲပြောင်းပေးထားသော ဘိုးလှကြီး ရပ်ကွက်ရှိမြေနေရာများအနက် ဝန်ထမ်းအိမ်ရာနှင့်တကွ ဘောလုံးကွင်းစသည်တို့ပါဝင်သော မြေ နေရာများအား မြို့နယ်မှစီမံခန့်ခွဲပိုင်ခွင့်ရှိစေရန်အတွက် ပြန်လည်စွန့်လွှတ်ပေးပါရန် အစီအစဉ် ရှိ/မရှိ ဥက္ကဋ္ဌကြီးမှတစ်ဆင့် လေးစားစွာ တင်ပြအပ်ပါတယ်ရှင်။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး စက်မှုဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="23">ဒေါက်တာမင်းရဲပိုင်ဟိန်း (ဒုတိယဝန်ကြီး၊ စက်မှုဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ အားလုံးမင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်က စက်မှုဝန်ကြီးဌာန၊ ဒုတိယဝန်ကြီး ဒေါက်တာမင်းရဲပိုင်ဟိန်း ဖြစ်ပါတယ်။ ကျွန်တော် ပထမဆုံးအနေဖြင့် မန္တလေးတိုင်းဒေသကြီး၊ မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးထွန်းထွန်းဦး ၏ ပြည်တွင်းပြည်ပမှ ထုတ်လုပ်တင်သွင်း ရောင်းချဖြန့်ဖြူးနေသော လျှပ်စစ်ဆိုင်ရာပစ္စည်းကိရိယာများ၏ အရည်အသွေးနှင့် စံချိန်စံညွှန်း ဆိုင်ရာစစ်ဆေးခြင်းတို့ကို မည်ကဲ့သို့ စီမံဆောင်ရွက်နေသည်ကို သိရှိလိုခြင်း မေးခွန်းနှင့်စပ်လျဉ်းပြီး စက်မှုဝန်ကြီးဌာန၊ လျှပ်စစ်နှင့်စွမ်းအင်ဝန်ကြီးဌာနနှင့် ပညာရေးဝန်ကြီးဌာနတို့၏ပေါင်းစပ် ဖြေကြားမှုကို စက်မှုဝန်ကြီးဌာနမှ အပိုင်း (၃)ပိုင်းခွဲပြီး ကျွန်တော် ရှင်းလင်းပြောကြားသွားမှာ ဖြစ်ပါတယ်ခင်ဗျား။ Power Point ဖြင့် ရှင်းလင်းတင်ပြခွင့်ပြုပါခင်ဗျား။ ရှေးဦးစွာတင်ပြလိုတာက စံချိန်စံညွှန်း သတ်မှတ်ခြင်းအပိုင်း ဖြစ်ပါတယ်ခင်ဗျား။ စံချိန်စံညွှန်းသတ်မှတ်ခြင်းဆိုင်ရာဥပဒေကို ပထမအကြိမ် ပြည်ထောင်စုလွှတ်တော်မှ ၃-၇-၂၀၁၄ ရက်နေ့မှာ ပြဋ္ဌာန်းခဲ့ပါတယ်။ အဆိုပါ ဥပဒေအရ အမျိုးသား စံချိန်စံညွှန်းကောင်စီ၊ အမျိုးသားစံချိန်စံညွှန်းဆိုင်ရာ လုပ်ငန်းကော်မတီနှင့် စံချိန်စံညွှန်းရေးဆွဲရေး နည်းပညာဆပ်ကော်မတီ (၂၃)ခုတို့ကိုလည်း ဖွဲ့စည်းခဲ့ပြီး ဖြစ်ပါတယ်။ စံချိန်စံညွှန်းရေးဆွဲရေး နည်းပညာဆပ်ကော်မတီ(၂၃)ခုရှိသည့်အနက် နည်းပညာဆပ်ကော်မတီ (၇)ခုကို စက်မှုဝန်ကြီးဌာန မှ တာဝန်ယူဆောင်ရွက်လျက်ရှိပါတယ်။ ကမ္ဘာ့နိုင်ငံများ ခေတ်မီဖွံ့ဖြိုးတိုးတက်လာသည်နှင့်အမျှ ဘေးအန္တရာယ်များကိုရှောင်ရှားနိုင်ရန်နဲ့ Energy efficiency ကျကျသုံးစွဲနိုင်ဖို့အတွက် လျှပ်စစ်နှင့် အီလက်ထရောနစ်ပစ္စည်းဆိုင်ရာ ပစ္စည်းများအပါအဝင် နယ်ပယ်ကဏ္ဍအသီးသီးမှာ လိုအပ်သည့်စံချိန် စံညွှန်းများကို သတ်မှတ်ကာ သုံးစွဲလျက်ရှိပါတယ်။ ကမ္ဘာ့နိုင်ငံများနည်းတူ မြန်မာနိုင်ငံမှာလည်း မိမိတို့နိုင်ငံနဲ့ သင့်လျော်ပြီး ရေမြေသဘာဝ နှင့်ကိုက်ညီမှုရှိသည့် စံချိန်စံညွှန်းများသတ်မှတ်နိုင်ဖို့အတွက် လျှပ်စစ်နှင့်အီလက်ထရောနစ် ထုတ်ကုန် ပစ္စည်းများဆိုင်ရာ စံချိန်စံညွှန်းရေးဆွဲရေးနည်းပညာဆပ်ကော်မတီကို ဖွဲ့စည်းခဲ့တာဖြစ်ပါတယ်။ ၎င်းဆပ်ကော်မတီ၌ စက်မှုကြီးကြပ်ရေးနှင့် စစ်ဆေးရေးဦးစီးဌာန၊ လျှပ်စစ်စစ်ဆေးရေးဌာနမှ ဥက္ကဋ္ဌအဖြစ်တာဝန်ယူဆောင်ရွက်ပြီး တက္ကသိုလ်များ၊ မြန်မာနိုင်ငံအင်ဂျင်နီယာအသင်းနှင့် ပုဂ္ဂလိက အသင်းအဖွဲ့များမှ ကျွမ်းကျင်သူကိုယ်စားလှယ်များလည်း ပါဝင်ဖွဲ့စည်းထားပါတယ်။ လျှပ်စစ်နှင့် အီလက်ထရောနစ်ပစ္စည်းများနှင့်ပတ်သက်ပြီး ကမ္ဘာမှာအသုံးများသည့် စံချိန်စံညွှန်းတွေကတော့ IEC,ISO စသည့် Standard တွေပဲဖြစ်ကြပါတယ်။ အာဆီယံနိုင်ငံများအနေဖြင့် နိုင်ငံအများစုမှ လက်ခံကျင့်သုံးလျက်ရှိသည့် အပြည်ပြည်ဆိုင်ရာ လျှပ်စစ်နည်းပညာကော်မရှင် (International Electro-technical Commission-IEC) ကို အခြေပြုမှီငြမ်းပြီး အာဆီယံဒေသအတွင်းမှာ သင့်လျော် သည့် စံချိန်စံညွှန်းများအဖြစ် သတ်မှတ်နိုင်ရေးအတွက် သဘောတူညီပြီးဖြစ်ပါတယ်။ အမျိုးသားစံချိန်စံညွှန်းကော်မတီအနေနှင့် စံချိန်စံညွှန်းများသတ်မှတ်သည့်အခါမှာ အဆိုပြု ခြင်းအဆင့်၊ ပြင်ဆင်ခြင်းအဆင့်၊ ကော်မတီအဆင့်၊ သဘောထားမှတ်ချက်ရယူခြင်းအဆင့်၊ အတည် ပြုခြင်းအဆင့်နှင့် ပုံနှိပ်ထုတ်ဝေခြင်းအဆင့်ဆိုပြီး လုပ်ငန်းစဉ်(၆)ခုကို အဆင့်ဆင့်ဆောင်ရွက်ရပါတယ်။ ယနေ့အထိ မြန်မာနိုင်ငံမှာ စံချိန်စံညွှန်း(၉၃)ခုကို အတည်ပြုသတ်မှတ်ပြဋ္ဌာန်းထားပြီး ဖြစ်ပါတယ်။ ထိုစံချိန်စံညွှန်းများထဲမှ အိမ်သုံးလျှပ်စစ်ပစ္စည်းများအပါအဝင် အခြေခံလျှပ်စစ်ပစ္စည်း အမျိုးအစား (၁၅)မျိုးအတွက် မြန်မာစံချိန်စံညွှန်းများကို ၁၀-၇-၂၀၁၈ ရက်နေ့မှာ အတည်ပြုခဲ့တာဖြစ်ပါတယ်။ စံချိန်စံညွှန်းများသတ်မှတ်သည့်နေရာမှာ မဖြစ်မနေလိုက်နာရမည့် စံချိန်စံညွှန်းများနဲ့ ဆန္ဒအလျောက် လိုက်နာနိုင်သည့် စံချိန်စံညွှန်းများဆိုပြီး အပိုင်း(၂)ပိုင်းခွဲခြားထားပါတယ်ခင်ဗျား။ လက်ရှိဆန္ဒအလျောက်လိုက်နာနိုင်သည့် စံချိန်စံညွှန်းများကိုသာ သတ်မှတ်ထားပြီး၊ မဖြစ်မနေလိုက်နာရမည့် စံချိန်စံညွှန်း (Monetary Standard) သတ်မှတ်နိုင်ရေးအတွက် အမျိုးသားစံချိန်စံညွှန်းကောင်စီက စီစဉ်လျက်ရှိပါတယ်။ ဒုတိယတင်ပြလိုတာက လျှပ်စစ်ပစ္စည်းများ စစ်ဆေးခြင်းအပိုင်းဖြစ်ပါတယ်။ လျှပ်စစ် ပစ္စည်းများ၏ အရည်အသွေးကို ရန်ကုန်တိုင်းဒေသကြီး၊ မရမ်းကုန်းမြို့နယ်၊ ကျိုက်ဝိုင်းဘုရားလမ်း၊ အမှတ် (၃၅) မှာရှိသည့် စက်မှုကြီးကြပ်ရေးနှင့်စစ်ဆေးရေးဦးစီးဌာန၏ လျှပ်စစ်စစ်ဆေးရေး ဓာတ်ခွဲခန်းမှာ စမ်းသပ်စစ်ဆေးပေးလျက်ရှိပါတယ်။ အဲ့ဒီမှာ ပြည်တွင်း/ပြည်ပထုတ်လျှပ်စစ်ပစ္စည်း များ၏ အရည်အသွေးကောင်းမွန်ရေးနှင့် သုံးစွဲသူများလျှပ်စစ်အန္တရာယ်ကင်းရှင်းပြီး၊ သက်တမ်း ကြာရှည်စွာသုံးစွဲနိုင်ရေးအတွက် အရည်အသွေးစမ်းသပ်စစ်ဆေးချက်များ(Test Report ထုတ်ပေး ခြင်းနှင့် ပြည်တွင်းဖြစ်လျှပ်စစ်ပစ္စည်းများ၏ အန္တရာယ်ကင်းရှင်းကြောင်းလက်မှတ် (Safety Certificate)များ ထုတ်ပေးခြင်းတို့ကိုလည်း ဆောင်ရွက်ပေးလျက်ရှိပါတယ်။ ယခုနှစ်အတွင်းမှာ လျှပ်စစ်ပစ္စည်းထုတ်လုပ်သည့် ကုမ္ပဏီ (၆၈)ခု၏ ပစ္စည်းအမျိုးအမည် (၃၂)မျိုးကို စစ်ဆေးပြီး အန္တရာယ်ကင်းရှင်းကြောင်း လက်မှတ်ထုတ်ပေးထားပါတယ်။ ဒါ့အပြင် ပြည်တွင်းထုတ်လျှပ်စစ်ပစ္စည်း(၆၄)ခုနှင့် ပြည်ပမှတင်သွင်းသော လျှပ်စစ်ပစ္စည်း (၁၆၉)ခု၊ စုစုပေါင်း(၂၃၃)ခုကို အရည်အသွေးစမ်းသပ်စစ်ဆေးချက်များ ထုတ်ပေးခဲ့ပါတယ်။ နှင့် ပြည်တွင်းအတွက် အရည်အသူများလျှပ်စစ်အတွင်း ပြည်ပထုတ်ဆေးရေး စံချိန်စံညွှန်းကောင်စီမှ မဖြစ်မနေလိုက်နာရမည့် စံချိန်စံညွှန်းများ သတ်မှတ်ပြဋ္ဌာန်းပြီးပါက လက်ရှိကျင့်သုံးလျက်ရှိသော လျှပ်စစ်စစ်ဆေးရေးဆိုင်ရာ လုပ်ထုံးလုပ်နည်းများ၌ ပြင်ဆင် ဖြည့်စွက်ကာ လျှပ်စစ်ပစ္စည်းများကို စနစ်တကျမှတ်ပုံတင်စေခြင်း၊ လက်မှတ်ထုတ်ပေးခြင်း၊ စစ်ဆေးခြင်းနှင့် အရေးယူဆောင်ရွက်ခြင်းကိစ္စရပ်တွေကို သက်ဆိုင်ရာဝန်ကြီးဌာနများနှင့် ပူးပေါင်း ဆောင်ရွက်ခြင်းဖြင့် ယခုထက် ပိုမိုပြီးထိရောက်စွာ စိစစ်ဆောင်ရွက်ပေး သွားနိုင်မှာဖြစ်ပါတယ်။ နောက်ထပ်တင်ပြလိုတာက နိုင်ငံတကာအဆင့်မီဓာတ်ခွဲခန်းများ တည်ထောင်ခြင်းအပိုင်း ဖြစ်ပါတယ်။ စက်မှုဝန်ကြီးဌာနအောက်မှာရှိသည့် စက်မှုကြီးကြပ်ရေးနှင့်စစ်ဆေးရေးဦးစီးဌာနဟာ လျှပ်စစ်ဥပဒေပုဒ်မ ၃၄ အရ လျှပ်စစ်ဆိုင်ရာလုပ်ငန်းများနှင့် လျှပ်စစ်ဆိုင်ရာပစ္စည်းကိရိယာများ၏ အရည်အသွေးစစ်ဆေးခြင်းလုပ်ငန်းများ ဆောင်ရွက်ရန်အတွက် ပြည်တွင်း၌ နိုင်ငံတကာအဆင့်မီ ဓာတ်ခွဲခန်းများကို တည်ထောင်ဖွင့်လှစ်နိုင်ရေးအတွက် ထပ်မံလိုအပ်သည့် ခေတ်မီတိုင်းတာစမ်းသပ်ရေး ကိရိယာများ ဝယ်ယူဖြည့်တင်းရေးကို စီမံဆောင်ရွက်လျက်ရှိပါတယ်။ ထိုသို့ဆောင်ရွက်ရာမှာ စမ်းသပ်စစ်ဆေးသည့်ဓာတ်ခွဲခန်းများ (Testing Facilities)ထူထောင်ခြင်း၊ ကျွမ်းကျင်ဝန်ထမ်းများ ရှိခြင်းတို့သည်လည်း အခြေခံကျသောလုပ်ငန်းစဉ်များဖြစ်ပါတယ်။ နိုင်ငံတကာအဆင့်မီဓာတ်ခွဲခန်းများ တည်ထောင်ခြင်းမှာ ကုန်ကျစရိတ်အလွန် များပြား သည့်အတွက်ကြောင့် ပြည်တွင်း/ပြည်ပ မိတ်ဖက်အဖွဲ့ အစည်းများကိုဖိတ်ခေါ်ပြီး ပူးပေါင်း ဆောင်ရွက်ရန်လိုအပ်ပါတယ်။ သို့ပါ၍ လျှပ်စစ်ဆိုင်ရာပစ္စည်းကိရိယာများအပါအဝင် နယ်ပယ် ကဏ္ဍအသီးသီးအတွက် မြန်မာစံချိန်စံညွှန်းများ အတည်ပြုသတ်မှတ်ခြင်းကို ပညာရေးဝန်ကြီးဌာန၊ အမျိုးသားစံချိန်စံညွှန်းကောင်စီက ဆောင်ရွက်လျက်ရှိပါကြောင်း၊ ပြည်တွင်း/ပြည်ပမှ ထုတ်လုပ်၊ တင်သွင်းဖြန့်ဖြူးရောင်းချလျက်ရှိသည့် လျှပ်စစ်ပစ္စည်းများနှင့်ပတ်သက်၍ စစ်ဆေးပေးပါရန် လျှောက်ထားလာပါက စက်မှုကြီးကြပ်ရေးနှင့်စစ်ဆေးရေးဦးစီးဌာန၊ လျှပ်စစ်စစ်ဆေးရေးဌာနမှ အရည်အသွေး စစ်ဆေးပေးလျက်ရှိပါကြောင်း၊ နိုင်ငံတကာအဆင့်မီဓာတ်ခွဲခန်းများ ပြည်တွင်း၌ တည်ထောင်ဖွင့်လှစ်နိုင်ရေးအတွက် ပြည်တွင်း/ပြည်ပ မိတ်ဖက်အဖွဲ့အစည်းများအား ဖိတ်ခေါ်၍ ပူးပေါင်းဆောင်ရွက်သွားရမည် ဖြစ်ပါကြောင်းနှင့် လျှပ်စစ်နှင့် အီလက်ထရောနစ်ပစ္စည်းများနှင့် ပတ်သက်၍ မဖြစ်မနေ လိုက်နာဆောင်ရွက်ရမည့် စံချိန်စံညွှန်းများကို အမျိုးသားစံချိန်စံညွှန်း ကောင်စီမှသတ်မှတ်ပြီးပါက စီးပွားရေးနှင့် ကူးသန်းရောင်းဝယ်ရေးဝန်ကြီးဌာနအောက်ရှိ စားသုံးသူ ရေးရာဦးစီးဌာနအပါအဝင် သက်ဆိုင်ရာ ဝန်ကြီးဌာနများနှင့်ပူးပေါင်း၍ လျှပ်စစ်ဆိုင်ရာပစ္စည်း ကိရိယာများ၏ အရည်အသွေးများနှင့် စံချိန်စံညွှန်းဆိုင်ရာစစ်ဆေးခြင်းများကို စီမံဆောင်ရွက်သွား မည်ဖြစ်ပါကြောင်း ရှင်းလင်းပြောကြားအပ်ပါသည်။ ဆက်လက်ပြီး ကျွန်တော့်အနေနှင့် မွန်ပြည်နယ်၊ မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ်၊ ဒေါ်သီရိရတနာ ၏ မွန်ပြည်နယ်၊ ဘီးလင်းမြို့ရှိ စက်မှု(၁)မှ သိမ်းယူထား ခဲ့ပြီး ပုဂ္ဂလိကကိုပေးထားသော ဘိုးလှကြီးရပ်ကွက်ရှိ ဝန်ထမ်းအိမ်ရာနှင့် ဘောလုံးကွင်းတို့ပါဝင်သည့် မြေနေရာအား ပြန်လည်စွန့်လွှတ်ပေးရန် အစီအစဉ် ရှိ/မရှိ မေးခွန်းနှင့်ပတ်သက်ပြီး ရှင်းလင်းဖြေကြား သွားမှာဖြစ်ပါတယ်။ Power Point ဖြင့် ရှင်းလင်းတင်ပြခွင့်ပြုပါခင်ဗျား။ မွန်ပြည်နယ်၊ ဘီးလင်း မြို့မှာရှိသည့် ဘီးလင်းသကြားစက်ရုံနှင့် ဝန်ထမ်းအိမ်ရာများဟာ စက်မှုဝန်ကြီးဌာန၊ မြန်မာ့ဆေးဝါး လုပ်ငန်း၏ အုပ်ချုပ်မှုအောက်တွင်ရှိပြီး ရန်ကုန်-မုတ္တမကားလမ်း မိုင်တိုင်အမှတ်(၁၂၆)၊ (၅)ဖာလုံ၊ နှင်းပုလဲ-ဘီးလင်းကားလမ်းဆုံအနီးမှာတည်ရှိပါတယ်။ ဘီလင်းသကြားစက်ရုံကို ၁၉၆၀ ပြည့်နှစ်မှာ စတင်ထူထောင်ခဲ့တာဖြစ်ပြီး စက်မှုဝန်ထမ်း အိမ်ရာများအပါအဝင် စက်မှုပိုင်မြေဧရိယာ(၁၀၅.၄)ဧက ကျယ်ဝန်းပါတယ်။ အဆိုပါစက်ရုံမြေများ ဟာ လန(၃၉)ရရှိထားပြီး ဖြစ်ပါတယ်ခင်ဗျား။ ယခုအခါ ဘီးလင်းသကြားစက်ရုံကို Super One Dragon ကုမ္ပဏီသို့ ၁-၁၁-၂၀၁၅ မှ ၃၁-၁၀-၂၀၅၀ အထိ (၂၅+၅+၅) (၃၅)နှစ် သက်တမ်းနှစ်ရှည် ငှားရမ်းပြီး ပုဂ္ဂလိကနှင့် အကျိုးတူပူးပေါင်းဆောင်ရွက်လျက်ရှိပါတယ်။ စတင်စာချုပ်ချုပ်စဉ်က စက်ရုံငှားရမ်းခအနေဖြင့် တစ်နှစ်လျှင် ကျပ်ငွေ(၂၅)သန်း ရရှိခဲ့ရာမှ ၁-၁၁-၂၀၁၈ ရက်နေ့မှစပြီး စက်ရုံငှားရမ်းခကို တစ်နှစ်လျှင် ကျပ်ငွေ(၃၂)သန်းသို့ တိုးမြှင့်ခဲ့ပါတယ်။ အဆိုပါကုမ္ပဏီသို့ နှစ်ရှည် ငှားရမ်းထားသည့် စက်ရုံမြေဧရိယာ(၁၀၅.၄)ဧကတွင် စက်ရုံပိုင်ဝန်ထမ်းအိမ်ရာများနှင့် ဘောလုံးကွင်း ဧရိယာစုစုပေါင်း (၂၆.၄၅) ဧက အပါအဝင်ဖြစ်ပါတယ်။ ဘီးလင်းသကြားစက်ရုံအနေဖြင့် သကြားစက်ရုံများ၏အနေအထား၊ သဘောသဘာဝအရ ရာသီပေါ်ကုန်ကြမ်းသီးနှံဖြစ်သည့် ကြံသီးနှံ စိုက်ပျိုးရရှိနိုင်မှုအခြေအနေအပေါ်မူတည်ပြီး လည်ပတ် ရခြင်းဖြစ်ပါတယ်။ စတင်ငှားရမ်းစဉ်ကာလများအတွင်း ကြံစိုက်ဧက အနည်းငယ်သာရှိခဲ့သဖြင့် ကြံကြိတ်ဝါးနိုင်မှု ပမာဏနည်းခဲ့သော်လည်း ၂၀၁၇-၂၀၁၈ ခုနှစ်အတွင်းမှာ တစ်ရက်လျှင် ကြံတန်ချိန် (၃၀၀)ကြိတ်ဝါးထုတ်လုပ်နိုင်သည့်စက်ကို စတင်တပ်ဆင်ခဲ့ပြီး ပုံမှန်ထုတ်လုပ်မှုများ ဆောင်ရွက်လျက် ရှိပါတယ်။ စက်မှုဝန်ကြီးဌာနအနေဖြင့် လယ်ယာမြေနှင့်အခြားမြေများသိမ်းဆည်းခံရမှုများ ပြန်လည် စိစစ်ရေးဗဟိုကော်မတီမှချမှတ်ထားသည့် မူဝါဒ၊ လုပ်ငန်းစဉ်(၅၂)ချက်ကို လိုက်နာဆောင်ရွက်လျက် ရှိပါတယ်။ အဆိုပါအချက်များအနက် လယ်ယာမြေနှင့် အခြားမြေများပြန်လည်စွန့်လွှတ်ခြင်း၊ လွှဲပြောင်းခြင်းနှင့်ပတ်သက်၍ စိစစ်ရန်အချက်(၄)ချက်နှင့် ကနဦးစိစစ်ရပြီး၊ ယခုဖော်ပြပါ မြေနေရာဟာ ၁၉၅၃ ခုနှစ် လယ်ယာမြေနိုင်ငံပိုင်ပြုလုပ်ရေးအက်ဥပဒေအရ လန(၃၉) ရရှိထားပြီးဖြစ်သည့်အပြင် ပုဂ္ဂလိကနှင့်နှစ်ရှည်စာချုပ်ချုပ်ပြီး အကျိုးတူပူးပေါင်းဆောင်ရွက်နေသော မြေနေရာများလည်း ဖြစ်နေပါတယ်ခင်ဗျား။ သို့ဖြစ်ပါ၍ ကိုယ်စားလှယ်တော်ကြီး မေးခွန်းမှာပါသည့် ဘိုးလှကြီးရပ်ကွက်ရှိ ဘီးလင်းသကြားစက်ရုံ ဝန်ထမ်းအိမ်ရာများအပါအဝင် စက်ရုံဟာ ပုဂ္ဂလိကသို့နှစ်ရှည်ငှားရမ်းထားပြီး နှစ်စဉ်ငှားရမ်းခများကိုလည်း နိုင်ငံတော်မှ ဝင်ငွေအနေဖြင့် ရရှိလျက်ရှိပါသဖြင့်၊ လက်ရှိစွန့်လွှတ်ပေးနိုင်ရန် အစီအစဉ်မရှိသေးသော်လည်း လိုအပ်ပါက စာချုပ်ပါအဆိုပါ မြေနေရာများကို ကုမ္ပဏီ၏လက်ရှိအသုံးချမှုအနေအထားကို သိရှိနားလည်နိုင်ရန်အတွက် လေ့လာဆန်းစစ်မှုများ ဆောင်ရွက်ပြီး၊ ယင်းမြေများအသုံးချမှုနှင့်ပတ်သက်၍ သက်ဆိုင်ရာကုမ္ပဏီနှင့် ညှိနှိုင်းဆွေးနွေးရမှာ ဖြစ်ပါတယ်။ ညှိနှိုင်းဆွေးနွေးမှုရလဒ်များကို ဝန်ကြီးဌာနအနေနှင့်လိုအပ်ပါက စီးပွားရေးကော်မတီ သို့လည်းကောင်း၊ နိုင်ငံတော်သမ္မတရုံးသို့လည်းကောင်း ဆက်လက်တင်ပြပြီး လမ်းညွှန်မှုခံယူ သွားမှာဖြစ်ပါကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျာ။</speech>
<speech type="speaker">ဆက်လက်ပြီး လွှတ်တော်ကိုယ်စားလှယ်နှစ်ဦး မေးမြန်းသည့်မေးခွန်း များသည် သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ ဒုတိယဝန်ကြီး တစ်ဦး တည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရာသီဥတုပြောင်းလဲခြင်းနှင့် သဘာဝဘေးအန္တရာယ်ကျရောက်ခြင်းများကို လျှော့ချနိုင်သည့် မြန်မာ့ ရေတိမ်ဒေသများကို ရေရှည်တည်တံ့စေရေး မည်သို့ ထိန်းသိမ်းကာကွယ်ထားသည်ကို သိရှိလိုခြင်း နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ပဲခူးတိုင်းဒေသကြီး မဲဆန္ဒနယ်အမှတ်(၁၁)မှ ဒေါက်တာဝင်းမြင့် က ရာသီဥတုပြောင်းလဲခြင်းနှင့် သဘာဝဘေးအန္တရာယ်ကျရောက်ခြင်းများကို လျှော့ချနိုင်သည့် မြန်မာ့ရေတိမ်ဒေသများကို ရေရှည်တည်တံ့စေရေး မည်သို့ ထိန်းသိမ်းကာကွယ်ထားသည်ကို သိရှိ လိုခြင်းနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="1274">ဒေါက်တာဝင်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၁၁)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျား။ ကျွန်တော်က ပဲခူးတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါက်တာဝင်းမြင့် ဖြစ်ပါတယ်။ ကျွန်တော် မေးမယ့်မေးခွန်းက ရာသီဥတုပြောင်းလဲခြင်းနှင့် သဘာဝဘေးအန္တရာယ်များ ကျရောက် ခြင်းများကိုလျှော့ချနိုင်သည့် မြန်မာ့ရေတိမ်ဒေသများကို ရေရှည်တည်တံ့စေရေး မည်သို့ထိန်းသိမ်း ကာကွယ်ထားသည်ကို သိရှိလိုသည့်မေးခွန်းပဲဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ကမ္ဘာမှာ ၁၉၇၁ ခုနှစ်၊ ဖေဖော်ဝါရီလ ၂ ရက်နေ့မှာ အီရန်နိုင်ငံ ကက်စပီပင်လယ်အနီး Ramsar မြို့၌ ကမ္ဘာ့ရေတိမ်များဆိုင်ရာ ကွန်ဗင်းရှင်းကို ပထမဆုံးအကြိမ်ကျင်းပခဲ့ပါတယ်။ ထိုနေ့ကို ကမ္ဘာ့ရေတိမ် qp:69. (World Wetland Dayləělg: wošposąulosusu Ramsar Glop Godzągaozdelme ရေတိမ်ဒေသကိုလည်း Ramsar site ဟုခေါ်ကြပါတယ်။ အဖွဲ့ဝင်နိုင်ငံပေါင်း (၁၆၉)နိုင်ငံရှိပြီး မြန်မာနိုင်ငံသည် ၂၀၀၅ ခုနှစ်၊ မတ်လ ၁ရ ရက်နေ့မှာ အဖွဲ့ဝင်နိုင်ငံဖြစ်ခဲ့ပါတယ်။ ဒီ Ramsar Convention ကနေပြီး ကမ္ဘာပေါ်မှာ Ramsar Site ပေါင်း (၂၂၀၀)ကျော်ကို ထိန်းသိမ်းထားပါတယ်။ ရေတိမ်ဒေသဆိုသည်မှာဘာလဲဆိုရင် ရေထုထည်ကြီးမားပြီး ထင်ရှားသည့်ရေပြင် အစုအဝေးကြီးဖြစ်ပြီး အဲဒီမှာတစ်နှစ်ပတ်လုံးသော်လည်းကောင်း၊ ရာသီအလိုက်သော်လည်းကောင်း တည်ရှိပြီး ရွှံ့ညွန်တောတွေနှင့် စိမ့်မြေများလည်းပါဝင်ပါတယ်။ ဒါ့အပြင် လူတို့ဖန်တီးထားသည့် ရေထုထည်ကြီးများနှင့် မြစ်၊ ချောင်း၊ အင်းအိုင်၊ ဆည်တွေ၊ ကန်တွေလည်းရှိသည့်အပြင်၊ ဒီရေ ကျသွားတဲ့အခါမှာ (၆)မီတာထက်မပိုသည့်အနက်ရှိတဲ့ ဒီရေတောများနှင့် လတာပြင်များလည်း ပါဝင်ပါတယ်။ အဲဒီ ရေတိမ်ဒေသတွေဟာ ကျွန်တော်တို့ စိုက်ပျိုးရေ၏(၂၀)ရာခိုင်နှုန်းကိုလည်း ထောက်ပံ့ပေးထားသည့် ရေသယံဇာတအရင်းအမြစ်များလည်းဖြစ်ပါတယ်။ ရေတိမ်ဒေသတစ်ခုဖြစ်ဖို့ဆိုလို့ရှိရင် အဲဒီဒေသတစ်ခုက ဇီဝမျိုးစုံမျိုးကွဲတွေအတွက် တည်မှီရန် အပင်နှင့်ဇီဝသက်ရှိသတ္တဝါမျိုးစိတ်များကို ထိန်းသိမ်းထားခြင်း၊ မျိုးသုဉ်းသွားမည့် အပင်နှင့် သက်ရှိသတ္တဝါမျိုးစိတ်တို့ကို ထိန်းသိမ်းထားသည့်နေရာဖြစ်ခြင်း၊ ငှက်ကောင်ရေ နှစ်သောင်းနှင့် နှစ်သောင်းအထက်ရှိသည့် ပင်လယ်ရေပျော်ငှက်များကို ထိန်းသိမ်းထားသည့်နေရာဖြစ်ခြင်းနှင့် ငါးမျိုးများအတွက် အစာရေစာပေါက်ပွားကြီးပြင်းရန်နှင့် ရွှေ့ပြောင်းသွားလာရန်အတွက် အရေး ပါသောနေရာဖြစ်ခြင်း အစရှိသည့်အချက်များနှင့် ပြည့်စုံဖို့လိုအပ်ပါတယ်။ မြန်မာနိုင်ငံမှာဆိုလို့ရှိရင် မြေပြန့်လွင်ပြင်ဒေသများ၌သာမက တောင်တန်းဒေသများအပါအဝင် ကမ်းရိုးတန်းဒေသများပါမကျန် ရေတိမ်ဒေသများစွာရှိပါတယ်။ သုတေသနပြုချက်အရ ဧရာဝတီမြစ်၊ သံလွင်မြစ်၊ စစ်တောင်းမြစ်၊ ချင်းတွင်းမြစ်နှင့် ရခိုင်ကမ်းရိုးတန်းဒေသတွေမှာ Ramsar Site စုစုပေါင်း(၉၉)ခုရှိပြီး ကမ္ဘာ့ Ramsar Convention ၏ အသိအမှတ်ပြုချက်အရ မြန်မာနိုင်ငံမှာ ရေတိမ်ဒေသကြီးပေါင်း (၅)ခုရှိပါတယ်။ Power Point အသုံးပြုခွင့်ပြုပါခင်ဗျား။ မြန်မာနိုင်ငံတွင် Ramsar ဒေသပေါင်း ၂၀၁၄ ခုနှစ်တွင် ပဲခူးတိုင်းဒေသကြီး ပျဉ်ပုံကြီးကျေးရွာအနီးရှိ မိုးယွန်းကြီးအင်းနှင့် ၂၀၁၆ ခုနှစ်တွင် ကချင်ပြည်နယ်၊ မိုးညှင်းမြို့နယ်မှာရှိသည့် အင်းတော်ကြီးကန်၊ ၂၀၁ရ ခုနှစ်တွင် ဧရာဝတီတိုင်း ဒေသကြီး ဘိုကလေးမြို့နယ်၊ မိန်းမလှကျွန်း၊ ၂၀၁ရ ခုနှစ်၌ပင် မွန်ပြည်နယ်ရှိ မုတ္တမပင်လယ်ကွေ့ ဒေသနှင့် ၂၀၁၈ ခုနှစ်မှာ အင်းလေးဒေသတို့ဖြစ်ပါတယ်။ အဲဒီ ရေတိမ်ဒေသကြီးတွေဟာဆိုလို့ရှိရင် ဇီဝမျိုးစုံမျိုးကွဲများ ပြည့်စုံလုံလောက်သည့်အပြင်၊ အပင်နှင့်သက်ရှိသတ္တဝါတွေအတွက် သဘာဝ ပတ်ဝန်းကျင်နှင့်လိုက်လျောညီထွေစွာ ဖွဲ့တည်မှုဂေဟစနစ်အတွက် အရေးပါသည့်ဒေသတွေအပြင် ရေအောက်ရေတွေကိုလည်း ထိန်းသိမ်းစုထားသည့်နေရာဖြစ်ခြင်း၊ ရေကြီးရေလျှံမှုတွေကိုလည်း ထိန်သိမ်းထားသည့် ရေလွှဲဒေသများဖြစ်ခြင်း၊ ရေနေသတ္တဝါများအတွက် မျိုးဆက်ပွားများရာဒေသ ဖြစ်ခြင်းနှင့် မြေအောက်ရေတိုးပွားခြင်းနှင့် ရာသီဥတုထိန်းညှိပေးခြင်းတို့အတွက်ကြောင့် ဒီဒေသ တွေကို ထိန်းသိမ်းထားဖို့က အင်မတန်အရေးကြီးပါတယ်။ ကျေးဇူးတင်ပါတယ်။ ဒါကြောင့်မို့လို့ ဒီဒေသတွေကိုထိန်းသိမ်းဖို့ဆိုလို့ရှိရင် ကျွန်တော်တို့ လုပ်နေတဲ့အခါမှာ သုတေသနပြုချက်များအရ Ramsar Site ပေါင်းက(၄၀)ရာခိုင်နှုန်း လျော့နည်းသွားပြီး ဇီဝမျိုးစိတ်ရေသတ္တဝါပေါင်းက မျိုးစိတ်ပေါင်း (၇၆)ရာခိုင်နှုန်းခန့်လောက် လျော့နည်းသွားတယ်လို့ဆိုပါတယ်။ အင်းလေးဒေသမှာဆိုလို့ရှိရင် ၁၉၆၀ ပြည့်နှစ်နှင့် ၁၉၇၀ ပြည့်နှစ်အတွင်းမှာ တစ်နှစ်ကို ငါးပိသာချိန် ထောင်သောင်းချီပြီးရသည့် ငါးရစ်၊ ငါးတောင်နွယ်နှင့် ငါးခူရင်ဖငါးမျိုးတွေဟာ မျိုးသုဉ်း ပျောက်ကွယ်သွားပြီး၊ အင်းလေးကန်၏ အထိမ်းအမှတ်ဖြစ်သည့် ငါးဖိန်းငါးမျိုးစိတ်သည်လည်း မျိုးပြုန်းတီးမည့်အန္တရာယ်နှင့် ရင်ဆိုင်နေရပါတယ်။ ဘာဖြစ်လို့လဲဆိုလို့ရှိရင် ဒီဒေသတွေမှာရှိသည့် ပတ်ဝန်းကျင်ကို ထိန်းသိမ်းစောင့်ရှောက်မှုမရှိသည့်အတွက်ကြောင့် ဖြစ်ပါတယ်။ ဒါကြောင့်မို့လို့ ကျွန်တော်တို့အနေနဲ့ အထက်ပါမေးခွန်းကို ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>မန္တလေးတိုင်းဒေသကြီး၊ မတ္တရာမြို့နယ်၊ စကျင်ကျေးရွာအနီးရှိ စကျင်တောင်ကြီးမှ Pacific Bold Paragon Co.,ltd မှ စကျင်ကျောက်များ ထုတ်ယူနေခြင်းအား ရပ်ဆိုင်းပြီး နိုင်ငံတော်မှ ပြန်လည် ကွပ်ကဲထုတ်လုပ်နိုင်ခြင်း ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၃)မှ ဒေါက်တာ ကျော်သန်းထွန်း(ကန်တုန်)က မန္တလေးတိုင်းဒေသကြီး၊ မတ္တရာမြို့နယ်၊ စကျင်ကျေးရွာအနီးရှိ one cosb: Pacific Bold Paragon Co.,ltd  omjeomposep: oposype=Gê:33: ရပ်ဆိုင်းပြီး နိုင်ငံတော်မှ ပြန်လည်ကွပ်ကဲထုတ်လုပ်နိုင်ခြင်း ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="1289">ဒေါက်တာကျော်သန်းထွန်း(ကန်တုန်)၊ မန္တလေးတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီး၊ ဒုတိယဝန်ကြီးများ၊ လွှတ်တော်ကိုယ်စားလှယ်များ ကျန်းမာချမ်းသာကြစေရန် ဆုတောင်းမေတ္တာပို့သအပ်ပါတယ်။ ကျွန်တော်က မန္တလေးတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဒေါက်တာကျော်သန်းထွန်း(ကန်တုန်)ဖြစ်ပါတယ်။ ဥက္ကဋ္ဌကြီးအား Power Point ပြသခွင့်ပြုပါရန်လည်း တောင်းခံအပ်ပါတယ်။ ဥက္ကဋ္ဌကြီးခင်ဗျား။ မန္တလေးတိုင်းဒေသကြီး၊ ပြင်ဦးလွင်ခရိုင်၊ မတ္တရာမြို့နယ်၊ စကျင်ကျေးရွာ အနီးက စကျင်တောင်ကြီးမှ Pacific Bold Paragon Co.,ltd လုပ်ငန်းစုကြီး၏ သတ္တုတူးဖော်ခွင့် လျှောက်ထားပြီး အလွန်အကျွံ စကျင်ကျောက်များ ထုတ်ယူသုံးစွဲနေခြင်းနှင့် နိုင်ငံတော်မှ စနစ်တကျ ပြန်လည်ကွပ်ကဲပြီး နိုင်ငံတော်အတွက်လည်းအကျိုးရှိ၊ ဒေသခံပြည်သူများအတွက်လည်း အသက်မွေး ဝမ်းကျောင်းလုပ်ငန်းဖြစ်သည့် ပန်းတမော့ မြန်မာ့ယဉ်ကျေးမှုပညာရပ်ပါ မပျောက်ကွယ် မတိမ်ကော စေဖို့ ရည်ရွယ်ခြင်းနှင့် ဒေသခံများ၏ တင်ပြဆွေးနွေးချက်များအပေါ်အခြေခံပြီး မေးခွန်းများကို ဥက္ကဋ္ဌကြီးမှတစ်ဆင့် မေးမြန်းသွားမှာဖြစ်ပါတယ်။ omplèssu ja omjeomposąp:3028 Gypsum saoj:3309: Calcium Sulfate များဖြစ်ပါတယ်။ အဖိုးတန်ပတ္တမြားကျောက်တို့ အောင်းဝင်သည့်ကျောက်အမျိုးအစားဖြစ်ပြီး၊ မြန်မာ နိုင်ငံမှာ စကျင်ကျောက်ကို မန္တလေးတိုင်းဒေသကြီး၊ မတ္တရာမြို့နယ်၊ ကမ္မတောင်ကသာ ရရှိခြင်း ဖြစ်ပါတယ်။ ကမ္မတောင်ဆိုသည်မှာ မန္တလေးတိုင်းဒေသကြီး၊ ရတနာပုံရွှေမြို့တော်ကြီးကို တည်ထောင်စိုးစံခဲ့သည့် မင်းတုန်းမင်းတရားကြီးလက်ထက်ကတည်းက မန္တလေးတောင်ခြေအနီးမှာ မဟာသကျမာရဇိန်ကျောက်တော်ကြီးဘုရားမှာ ကိုးကွယ်ရန် ဆင်းတုတော်ကြီးကို အောင်မြင်စွာ ထွင်းထုပူဇော်ခဲ့သည့် ရှားပါးသယံဇာတ ထွက်ရှိရာဒေသဖြစ်ပါတယ်။ ၂၀၁၃ ခုနှစ်မှာ UNSCO မှာ ကမ္ဘာ့ယဉ်ကျေးမှု အမွေအနှစ်အဖြစ် မှတ်တမ်းဝင်ခဲ့သော ကမ္ဘာ့အကြီးမားဆုံး ကျောက်ထပ်အက္ခရာတင် ပိဋကတ်(၃)ပုံမှာ ကျောက်ချပ်ရေ (၇၂၉)ချပ်ကိုလည်း ထွင်းထုသည့်အခါမှာ ကမ္မတောင်မှ စကျင်ကျောက်သားဖြင့် သွန်းထုခဲ့ခြင်းဖြစ်ပြီး၊ ၂၀၀၀ ပြည့်နှစ်က ရန်ကုန်တိုင်းဒေသကြီး၊ မင်းဓမ္မကုန်းတော်မှာ ကိန်းဝပ်စံပယ်တော်မူသည့် အဘယလာဘမုနိ ဆင်းတုတော်ကြီးကိုလည်း သွန်းထုပူဇော်ခဲ့ကြောင်း သိရှိခဲ့ရပါတယ်။ ယခု ၂၀၁၉ ခုနှစ်မှာ နေပြည်တော်ရှိ ထာဝရငြိမ်းချမ်းရေး စေတီတော်အတွက် ဆင်းတုတော် သွင်းထုရာမှာ ဒုတိယ တန်းစားကျောက်သားကို စကျင်ရွာ၏ ကျောင်းတော်တောင်က ကျောက်သားနှင့် ထုဆစ်သည့် အတွက် ပဓာနနာယကဆရာတော် အရှင်ဆန္ဒာဓိကမှ ပြန်လည်၍ ကမ္မတောင်က (၆)ပေပတ်လည် (၅)ပေထု တန်ချိန်(၂၀၀)ဝန်းကျင်ရှိ ကျောက်သားအစင်ကို ဝယ်ယူသွန်းထုစေခဲ့ကြောင်း သိရှိရ ပါတယ်။ မြန်မာတို့၏ ဘာသာရေးအထွတ်အမြတ် ဆင်းတုတော်အတွက် ဒုတိယတန်းစား ကျောက်သားကို အသုံးပြုခဲ့ခြင်းမှာ လုံးဝမလိုလားအပ်သည့် လုပ်ဆောင်မှုဖြစ်ပြီး၊ ကမ္မတောင်မှ စကျင်ကျောက်သား (၁၂)ပေ ပတ်လည်အရွယ်အစားမှာ ကျပ်သိန်း(၁၀၀)ဝန်းကျင်ရှိပြီး၊ ဆင်းတုတော် (၁)ဆူကို ကျပ်သိန်း(၃၀၀)မှ (၅၀၀)အထိ ဈေးခေါ်ရောင်းချနေကြောင်းလည်း သိရှိရပါတယ်။ အဆိုပါ စကျင်ကျောက်ထုတ်လုပ် ရေးနှင့်ပတ်သက်ပြီး ဆက်လက်တင်ပြအပ်ပါတယ်။ သတ္တုတွင်းဝန်ကြီးဌာနမှ လွန်ခဲ့တဲ့ ၁၉၉၅- ၁၉၉၆ ခုနှစ်က စီမံအုပ်ချုပ်မှု ကောင်းကောင်း နှင့် လုပ်ငန်းလုံးဝအရှုံးမရှိခဲ့ဘဲ နောက်ပိုင်း စက်ရုံမှူးတွေလက်ထက်မှာ ရည်ရွယ်ချက်ရှိရှိနဲ့ အရှုံးပြကာ Pacific Bold Paragon Group Co.,Ltd cursas copos jags:embe: Elmolosufu onda အတွက် ဒီဇယ်ဆီများ ပြင်ပသို့ထုတ်ပြီးရောင်းချနေခြင်းမှာ အယိုအဖိတ်များလာပြီး၊ စကျင်ကျောက်၊ မြွေတလိုင်း၊ တံငါမြောက်ဒေသများရဲ့ တင်ပြချက်များအရ သိရှိရပါတယ်။ စကျင်ကျောက်တုံး များကိုလည်း သတ်မှတ်စံချိန် ပြည့်မီအောင်မထုတ်လုပ်ကြဘဲ ပြင်ပသို့ ကာလပေါက်ဈေးထက် လျှော့ချကာ ကုန်သည်ပွဲစားများထံရောင်းချခြင်းဖြင့် ၂၀၁၁ ခုနှစ်တွင် စက်ရုံအရှုံးပေါ်ခဲ့ကြောင်း အကြောင်းပြ တင်ပြခဲ့ကြပါတယ်။ စကျင်ကျောက်ထုတ်လုပ်ရေးဆိုရာမှာ နိုင်ငံတော်၏ ရှားပါးပြီး တန်ဖိုးကြီးမားလှသည့် သယံဇာတပစ္စည်းများကို လေးစားမြတ်နိုး တန်ဖိုးထားတတ်သည့် အသိစိတ်ရှိသူ ဝန်ထမ်းကောင်း များကိုသာ ကွပ်ကဲအုပ်ချုပ်သင့်သည့် နေရာဖြစ်ပါတယ်။ သို့မှသာ နိုင်ငံတော်နှင့် ပြည်သူတို့အတွက် အကျိုးသက်ရောက်မှုရှိမှာဖြစ်ပါတယ်။ လုပ်ငန်းကိုင်တွယ်မှုကောင်းသည့် စက်ရုံမှူးများ မရှိတော့သည့် နောက်ပိုင်းမှာ နိုင်ငံတော်၏ တန်ဖိုးကြီးမားလှသော စကျင်ကျောက်လုပ်ငန်းကို Pacific Bold Paragon Co.,Ltd လက်အောက်သို့ ရောက်ရှိသွားစေပြီး၊ လက်ရှိစက်ရုံမှူးဟာ စကျင်ကျောက် လုပ်ငန်းရှင်များနှင့်ပူးပေါင်းကာ ပြင်ပမှာ စက်ရုံတည်ထောင်ထားပြီး၊ စကျင်ကျောက်လုပ်ငန်းများကို လည်ပတ်နေကြောင်း သိရှိရပါတယ်။ လွှဲအပ်ထားသော Pacific Bold Paragon Co.,Ltd မှ နိုင်ငံတော်သို့ အခွန်ပေးဆောင်ရာမှာ ရသင့်ရထိုက်သော အခွန်ငွေများမရရှိဘဲ တန်ချိန် (၂၃၆၅.၆၃)တန်အတွက် သတ္တုအခွန်ငွေကျပ် (၁၁၄၂၈၃.၅၉)ပြားကိုသာ ထမ်းဆောင်ခဲ့ပြီး၊ တစ်တန်လျှင် (၄၈)ကျပ် (၃၁)ပြားသာ ရရှိခဲ့ပါတယ်။ ကုမ္ပဏီစက်ရုံမှ ရောင်းချရာမှာ ကျောက်သားကောင်း တစ်တန်ကို ကျပ်(၄)သိန်းမှ ကျပ်(၈)သိန်းအထိ ရောင်းချတာကို တွေ့ရှိရပါတယ်။ နိုင်ငံတော်မှရရှိသည့် တစ်တန်လျှင် ကျပ်(၄၈.၃၁)ပြားနှုန်း၊ အခွန်ငွေနှင့် ကုမ္ပဏီရောင်းချေး တစ်တန်လျှင် ကျပ်(၄)သိန်းမှ ကျပ်(၈)သိန်းတို့ကို နှိုင်းယှဉ်ကြည့်ရန် ဖြစ်ပါတယ်။ သို့ပါ၍ နိုင်ငံတော်မှ လေလွင့်ဆုံးရှုံးမှုများရှိနေသော စကျင်ကျောက် ထုတ်လုပ်ရေး လုပ်ငန်းအား စနစ်တကျပြန်လည်စိစစ် သိမ်းယူလုပ်ဆောင်နိုင်ရန်နှင့် စကျင်ကျောက်ပြား ထုတ်လုပ် ရေးအတွက် အကြောင်းပြကာ သိမ်းဆည်းမြေ (၃၆၀.၂၇)ဧကမှ ဧက(၁၀၀)ကျော်မှာလည်း လုံးဝ အသုံးပြုမှုမရှိဘဲ ပိုလျှံမြေအဖြစ်ရှိနေရာ မူလသိမ်းဆည်းခံတောင်သူများမှာ စိုက်ပျိုးထွန်ယက်မှု မလုပ်ဆောင်ရဘဲ အတိဒုက္ခ ရောက်ရှိနေရကြောင်းကိုလည်း သိရှိခဲ့ပါတယ်။ စကျင်ကျောက် ထုတ်လုပ်ရေးလုပ်ငန်းမှာ ငှားရမ်းကာလ (၁၀)နှစ်ဖြစ်၍ ၃၀-၉-၂၀၂၁ တွင် သက်တမ်းကုန်ဆုံးမည် ဖြစ်သော်လည်း နိုင်ငံတော်အား ပေးဆောင်နေသော အခွန်နှုန်းထားနှင့် စကျင်ကျောက်တုံး တစ်တန် ရောင်းဈေး ကွာခြားချက်ကြီးမားနေခြင်းတို့ကို ကြည့်ပါက နိုင်ငံတော်ဘက်မှ များစွာ ဆုံးရှုံးနစ်နာ နေကြောင်း သိရှိရပါတယ်။ သို့ပါ၍ လိုအပ်ချက်ရှိလျှင် စာချုပ်အား ရပ်ဆိုင်းနိုင်ကြောင်း ကြိုတင်စည်းကမ်း သတ်မှတ်ချက်များအရ ပုဂ္ဂလိက လုပ်ငန်းရှင်တို့ထံမှ လုပ်ဆောင်ခွင့်ကို ပြန်လည်ရုပ်သိမ်း၍ နိုင်ငံတော်မှ စနစ်တကျ ပြန်လည်ကွပ်ကဲထုတ်လုပ်နိုင်ရေးအတွက် ဥက္ကဋ္ဌကြီးမှတစ်ဆင့် သက်ဆိုင်ရာသို့ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="26">ဦးရဲမြင့်ဆွေ (ဒုတိယဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ကိုယ်စားလှယ် တော်ကြီးများအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်က သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ ဒုတိယဝန်ကြီး ဦးရဲမြင့်ဆွေ ဖြစ်ပါတယ်။ ပဲခူးတိုင်း ဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါက်တာဝင်းမြင့် မေးမြန်းသည့်မေးခွန်းနှင့် စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနနဲ့ ပေါင်းစပ်ပြီး ဖြေကြားသွားမှာဖြစ်ပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပေးပါရန် တင်ပြအပ်ပါတယ်။ ကျွန်တော်တို့ သစ်တောဦးစီးဌာနအနေဖြင့် ဇီဝမျိုးစုံ၊ မျိုးကွဲများ ထိန်းသိမ်းကာကွယ်ရေးအတွက် သဘာဝ ထိန်းသိမ်းရေးနယ်မြေများ (protected Areas) တည်ထောင်သတ်မှတ်ပြီး ထိန်းသိမ်းရေးလုပ်ငန်းများ ဆောင်ရွက်လျက်ရှိသည့် ရေဝပ်ဒေသ သဘာဝထိန်းသိမ်းရေးနယ်မြေ(၄)ခုမှာ တောရိုင်းတိရစ္ဆာန်ဘေးမဲ့ တောများဖြစ်သော မိန်းမလှကျွန်း၊ မိုးယွန်းကြီးအင်း၊ အင်းလေးကန်၊ အင်းတော်ကြီးအိုင်တို့ ပါဝင်ပါတယ်။ ဒါက ရေဝပ်ဒေသသဘာဝ ထိန်းသိမ်းရေးနယ်မြေ၊ တောရိုင်းတိရစ္ဆာန်ဘေးမဲ့တောများရဲ့ မှတ်တမ်း ဓာတ်ပုံများ ဖြစ်ပါတယ်။ ၎င်းရေဝပ်ဒေသ ကာကွယ်ထိန်းသိမ်းရေးနယ်မြေများမှာ သစ်တောဦးစီးဌာန အနေနှင့် ဆက်စပ်ဌာနများ၊ မြို့နယ်သဘာဝထိန်းသိမ်းရေးနယ်မြေအုပ်ချုပ်မှု၊ အထောက်အကူပြု ကော်မတီတို့နှင့် ပေါင်းစပ်ညှိနှိုင်းပြီး Power point မှာ တင်ပြထားသည့် ထိန်းသိမ်းရေးလုပ်ငန်း Gozo Gaosgošczoszolosufu mērcyzo$:38:Gessaozos (Spatial Monitoring and Reporting Tool-SMART) $28:02ammsaar:G 8: Gaooĉgodonosi losaðili ၂၀၀၄ ခုနှစ်မှာလည်း သစ်တောဦးစီးဌာနနှင့် ဂျပန်နိုင်ငံ ပတ်ဝန်းကျင်ရေးရာဝန်ကြီးဌာနတို့ ပူးပေါင်းပြီး သုတေသနပြုလေ့လာချက်များအရ မြန်မာနိုင်ငံမှာ အရေးပါသည့် ရေဝပ်ဒေသများ အဖြစ် (၉၉)ခုကို ကွင်းဆင်းလေ့လာ မှတ်တမ်းတင်နိုင်ခဲ့ပါတယ်။ ရေဝပ်ဒေသများစာရင်းကို ပြန်လည် မွမ်းမံထုတ်ပြန်နိုင်ရေးအတွက်လည်း သစ်တောဦးစီးဌာနမှ နော်ဝေနိုင်ငံ ပတ်ဝန်းကျင်ရေးရာ အေဂျင်စီ(NEA)နှင့် ရမ်ဆာရေဝပ်ဒေသများရဲ့ ကူညီပံ့ပိုးမှုတွေနှင့် ကြိုးပမ်းဆောင်ရွက်လျက်ရှိပါတယ်။ ရေဝပ်ဒေသများ ထိန်းသိမ်းရေးမှာ နိုင်ငံတကာအဆင့်အတန်းနှင့်အညီ စီမံအုပ်ချုပ်နိုင်ရေးအတွက် Ramsar Conventionမှာ မြန်မာနိုင်ငံသည် အဖွဲ့ဝင်နိုင်ငံအဖြစ် ၁၇-၃-၂၀၁၅ ရက်နေ့မှာ ဝင်ရောက် ခဲ့ပြီး သစ်တောဦးစီးဌာနသည် Convention ၏ မြန်မာနိုင်ငံဆိုင်ရာ စီမံအုပ်ချုပ်မှုအဖွဲ့အစည်း Administrative Authority အဖြစ် ရေဝပ်ဒေသထိန်းသိမ်းရေးလုပ်ငန်းများကို တာဝန်ယူ ဆောင်ရွက်လျက်ရှိပါတယ်။ ရာသီဥတုပြောင်းလဲခြင်းနှင့် သဘာဝဘေးအန္တရာယ် ကျရောက်ခြင်းများကို လျှော့ချ နိုင်သည့် ရေဝပ်ဒေသများ၏ အခန်းကဏ္ဍကို အသိအမှတ်ပြု ပေါ်လွင်စေရန်အတွက်လည်း ၂၀၁၉ ခုနှစ်၊ ကမ္ဘာ့ရေဝပ်ဒေသများနေ့၏ ဆောင်ပုဒ်အား Wetlands and Climate Change ရာသီဥတုပြောင်းလဲမှု လျော့နည်းရေး ရေဝပ်ဒေသများမှ ကူညီပေးဆိုသည့် ဆောင်ပုဒ်သတ်မှတ်ပြီး အထိမ်းအမှတ်နေ့ အခမ်းအနားကို အဖွဲ့ဝင်နိုင်ငံ(၁၇၀)နိုင်ငံမှာ ကျင်းပခဲ့ပါတယ်။ မြန်မာနိုင်ငံမှာလည်း ၂၀၁၂ ခုနှစ်မှ စတင်ပြီး နှစ်စဉ် ဖေဖော်ဝါရီလ ၂ ရက်နေ့ရောက်တိုင်း ရေဝပ်ဒေသများနေ့ အခမ်းအနားကို ကျင်းပ လျက်ရှိပါတယ်။ ရေဝပ်ဒေသအကြောင်း သိကောင်းစရာ၊ ရေဝပ်ဒေသထိန်းသိမ်းရေးနှင့် ပညာပေး ဟောပြောပွဲများကိုလည်း ရေဝပ်ဒေသသဘာဝ ထိန်းသိမ်းရေးနယ်မြေများမှာ လစဉ်ဆောင်ရွက် လျက်ရှိပါတယ်။ ဒါက ရေဝပ်ဒေသများနေ့ အခမ်းအနားကျင်းပသည့် မှတ်တမ်းပုံများနှင့် ရေဝပ်ဒေသ ထိန်းသိမ်းရေး ပညာပေးလုပ်ငန်းများ၏ မှတ်တမ်းဓာတ်ပုံ ဖြစ်ပါတယ်။ မြန်မာနိုင်ငံ၏ နိုင်ငံတကာ အရေးပါသည့် ရမ်ဆာရေဝပ်ဒေသ ထိန်းသိမ်းရေးနယ်မြေ (Wetlands of International Importance - Ramsar Site) salos Sworposing အခြေအနေကို Power point ဖြင့် တင်ပြထားပါတယ်။ နိုင်ငံအဆင့် ဇီဝမျိုးကွဲစုံ၊ မျိုးကွဲဆိုင်ရာ မဟာဗျူဟာနှင့် လုပ်ငန်းစီမံချက် ၂၀၁၅-၂၀၂၀ အရ ရေဝပ်ဒေသများဆိုင်ရာ နိုင်ငံအဆင့် ရည်မှန်းချက်နှင့် လုပ်ငန်းများကို အကောင်အထည်ဖော် ဆောင်ရွက်ရန်အတွက် နော်ဝေ - မြန်မာ ပတ်ဝန်းကျင် ဆိုင်ရာအစီအစဉ် ၂၀၁၅-၂၀၁၈ အရ နော်ဝေနိုင်ငံ၊ ပတ်ဝန်းကျင်ရေးရာ အေဂျင်စီ၏ ပံ့ပိုးမှုနှင့် ရေဝပ်ဒေသထိန်းသိမ်းစီမံအုပ်ချုပ်ခြင်းဆိုင်ရာ အမျိုးသားအဆင့်ကော်မတီအား အဖွဲ့ဝင် (၁၄)ဦးနှင့် ဖွဲ့စည်းခဲ့ပါတယ်။ ထိုသို့ဖွဲ့စည်းခဲ့ပြီး အမျိုးသားရေဝပ်ဒေသနှင့် သက်ဆိုင်သည့်မူဝါဒနှင့် မဟာဗျူဟာ လုပ်ငန်းများကို ၂၀၁၉ ခုနှစ်၊ ဇန်နဝါရီလမှာ ထုတ်ပြန်ခဲ့ပြီး ဖြစ်ပါတယ်။ အဆိုပါမူဝါဒမှာ ရာသီဥတုပြောင်းလဲမှု လျော့နည်းသက်သာရေး၊ စဉ်ဆက်မပြတ်ဖွံ့ဖြိုးတိုးတက်ရေးနှင့် ဆက်စပ် နေသည့် အစိုးရဌာန၊ ကဏ္ဍများမှာ ရေဝပ်ဒေသထိန်းသိမ်းခြင်းအား ထည့်သွင်းရေးတို့ကို ပံ့ပိုးနိုင် သည့် ရေဝပ်ဒေသများကို စဉ်ဆက်မပြတ်နှင့် အကျိုးရှိစွာအသုံးပြုခြင်းတို့အတွက် နိုင်ငံအဆင့် ချမှတ် ထားသည့်မူဘောင် ဖြစ်ပါတယ်။ ဒါက ရေဝပ်ဒေသစီမံအုပ်ချုပ်ခြင်းဆိုင်ရာ အမျိုးသားအဆင့်ကော်မတီဖွဲ့စည်းခြင်း အမိန့် ကြော်ငြာစာ ဖြစ်ပါတယ်။ ဒါက ၂၀၁၉ ခုနှစ်၊ ဇန်နဝါရီလမှာ ထုတ်ပြန်ခဲ့သည့် အမျိုးသားရေဝပ်ဒေသ မူဝါဒနှင့်မဟာဗျူဟာလုပ်ငန်းများ ဖြစ်ပါတယ်။ သစ်တောဦးစီးဌာနမှ ရေဝပ်ဒေသထိန်းသိမ်းရေး များကို ဆောင်ရွက်နေသော်လည်း ခြိမ်းခြောက်မှုများ ကြုံတွေ့နေရဆဲ ဖြစ်ပါတယ်။ ဥပမာအနေဖြင့် မိုးယွန်းကြီးအင်း၊ တောရိုင်းတိရစ္ဆာန်ဘေးမဲ့တောမှာ ကြုံတွေ့နေသည့် ခြိမ်းခြောက်မှုများကို Power point မှာတင်ပြထားတဲ့အတိုင်းပဲ ဖြစ်ပါတယ်။ ဒီလိုစိန်ခေါ်မှု၊ ခြိမ်းခြောက်မှု၊ အခက်အခဲများကို ဒေသခံများနားလည်လက်ခံလာပြီး ၎င်းတို့၏ ထောက်ခံမှုနှင့်အတူ နည်းလမ်းမျိုးစုံနှင့် အသုံးပြုပြီး ပူးပေါင်းထိန်းသိမ်းဆောင်ရွက်ရန်လည်း လိုအပ်လျက်ရှိပါတယ်။ ထိန်းသိမ်းရေးလုပ်ငန်းများကို ထိရောက်စွာ ဆောင်ရွက်နိုင်ရန် မိုးယွန်းကြီးအင်း တောရိုင်း တိရစ္ဆာန်ဘေးမဲ့တော ရမ်ဆာရေဝပ်ဒေသ အုပ်ချုပ်လုပ်ကိုင်မှု (၅)နှစ် စီမံချက်အား ရေးဆွဲထားပြီး ဖြစ်ပါတယ်။ အုပ်ချုပ်လုပ်ကိုင်မှု စီမံချက်အား အကောင်အထည်ဖော်နိုင်ရေးအတွက် လိုအပ်သည့် ရန်ပုံငွေရရှိရေး၊ ဝန်ထမ်းများစွမ်းဆောင်ရည်မြှင့်တင်ရေး၊ ဝန်ထမ်းအင်အား လုံလောက်စွာ ရရှိရေး တို့အတွက် အထက်အဆင့်ဌာနများသို့ အဆင့်ဆင့်တင်ပြ ဆောင်ရွက်သွားရမှာဖြစ်ပါတယ်။ လွှတ်တော်ကိုယ်စားလှယ်ကြီး၏ မေးခွန်းနှင့်စပ်လျဉ်းပြီး စိုက်ပျိုးရေးဦးစီးဌာနအနေနဲ့လည်း ရာသီဥတုပြောင်းလဲခြင်းနှင့်အတူ သဘာဝဘေးအန္တရာယ်ကျရောက်ခြင်းများကို လျှော့ချနိုင်ရန် ဒေသအလိုက်ကိုက်ညီသည့် စိုက်ပျိုးရေးစနစ်များကို ချမှတ်ကျင့်သုံးဆောင်ရွက် လျက်ရှိပါတယ်။ ထိုသို့ ဆောင်ရွက်ရာမှာ မြေဩဇာ၊ ပိုးသတ်ဆေးများ၊ နည်းစနစ် မမှန်မကန်သုံးစွဲခြင်းကြောင့် လူနှင့်ပတ်ဝန်းကျင်တွင် ဆိုးကျိုးများ သက်ရောက်မှုဖြစ်ပေါ်စေရန်အတွက် ဒီ စနစ်တကျ သုံးစွဲနိုင် cone pos qij:69a@mp 336ygam čemo?:@p: (Good Agricultural Practices- GAP) တွေကို ရေးဆွဲခဲ့ပါတယ်။ ကျွန်တော်တို့ ရေးဆွဲခဲ့သည့် GAP တွေကို ရှမ်းပြည်နယ်၊ ညောင်ရွှေမြို့နယ် အင်းလေးကန် မှာဆိုရင်လည်း ၁-၄-၂၀၁ရ ရက်နေ့မှာ စတင်မိတ်ဆက်ခဲ့ပြီး ပြည်သူတို့အတွင်း ကျယ်ကျယ်ပြန့်ပြန့် သိရှိနိုင်ရေးအတွက် ပညာပေးလုပ်ငန်းများကို ဆောင်ရွက်ခဲ့ပါတယ်။ စိုက်ပျိုးရေးဆိုင်ရာ အလေ့အကျင့်ကောင်းများ ပါဝင်သောအချက်များနှင့်ကိုက်ညီသည့် ခရမ်းချဉ်စိုက် တောင်သူများအား (GAP) အသိအမှတ်ပြု လက်မှတ်ထုတ်ပေးခဲ့ပါတယ်။ (GAP) အသိအမှတ်ပြု လက်မှတ်တွေကို ၂၀၁၇-၂၀၁၈ ခုနှစ်မှာ (၅၀)ဧက၊ စိုက်ပျိုးသည့် အစုအဖွဲ့ (၅)ဖွဲ့ကိုလည်းကောင်း၊ ၂၀၁၈-၂၀၁၉ ခုနှစ်မှာ (၁၀၆)ဧက စိုက်ပျိုးသည့် အစုအဖွဲ့ (၆)ဖွဲ့ကိုလည်းကောင်း ထုတ်ပေးခဲ့ပြီး ဖြစ်ပါတယ်။ ငါးလုပ်ငန်းဦးစီးဌာနအနေနဲ့လည်း မိန်းမလှကျွန်း တောရိုင်းတိရစ္ဆာန်ဘေးမဲ့တောမှာ ပါဝင်သည့် ကတုံးကလေးကျွန်း၊ ဂယက်ကြီးကျွန်း၊ ငမန်းသောင်စတဲ့ ကျွန်းရေဝပ် ဒေသတို့မှာ Power point တွင် တင်ပြပါ လုပ်ငန်းစဉ်များကိုလည်း ဆောင်ရွက်လျက်ရှိပါတယ်။ မုတ္တမပင်လယ်ကွေ့ ဒေသ၊ မွန်ပြည်နယ်အပိုင်းမှာရှိသည့် ကဏန်းမျိုးစိတ်များအတွက်ကိုလည်း Power point တွင် တင်ပြပါ အတိုင်း လုပ်ငန်းစဉ်များကို ဆက်လက်ဆောင်ရွက်လျက်ရှိပါတယ်။ ထို့ပြင် ကျွန်တော်တို့ အင်းတော် ကြီးအိုင်၊ မိုးယွန်းကြီးအင်းနှင့် အင်းလေးကန်တို့မှာ ရေချိုငါးမျိုးစိတ်ဖြစ်သည့် ငါးမြစ်ချင်းများကို နှစ်စဉ် အကောင်ရေ(၁)သိန်းခန့် မျိုးစိုက်ထည့်ပေးလျက်ရှိပြီး၊ ဒေသငါးမျိုးစိတ်ဖြစ်သည့် ငါးဖိန်း ငါးသား ပေါက်တွေကိုလည်း အကောင်ရေ (၁)သိန်းကိုလည်း နှစ်စဉ် မျိုးစိုက်ပေးလျက်ရှိပါတယ်။ ဒါ့အပြင် အင်းတော်ကြီးဒေသရှိ ဇုန်(၈)ဇုန်ကို ငါးမဖမ်းရ ဧရိယာများအဖြစ် သတ်မှတ်ပေး ခြင်း၊ အင်းများအတွင်းမှာ စိုက်ပျိုးရေးသုံး ပိုးသတ်ဆေးများ အသုံးမပြုရန်တားမြစ်ခြင်း၊ ငါးလုပ်ငန်း ဦးစီးဌာနနှင့် ဆက်စပ်ဌာနများ၊ အစိုးရမဟုတ်သော အဖွဲ့အစည်းများအားလုံး ပူးပေါင်းပြီး ဒေသ အခြေပြုနည်းများဖြင့် ပူးပေါင်းကင်းလှည့်ထိန်းသိမ်းခြင်းများနှင့် ရေဝပ်ဒေသများ၏ သယံဇာတ ထိန်းသိမ်းမှုလုပ်ငန်းများကို ဆောင်ရွက်လျက်ရှိကြောင်း ရှင်းလင်းဖြေကြားအပ်ပါတယ်။ ကျွန်တော်မှ အစား Power point သို့ဖြစ်ပါ၍ ရေဝပ်ဒေသဂေဟစနစ် ရေရှည်တည်တံ့စေရန်အတွက် ထိန်းသိမ်းရေးလုပ်ငန်း များကို သစ်တောဦးစီးဌာန၊ အစိုးရဌာနများ၊ ဒေသခံပြည်သူများ၊ ပြည်တွင်း/ပြည်ပအစိုးရ မဟုတ် သော အဖွဲ့အစည်းများနှင့်ပူးပေါင်းပြီး ဆောင်ရွက်လျက်ရှိပါကြောင်း၊ ဆက်လက်ပြီး သဘာဝ ထိန်းသိမ်းရေးနယ်မြေများကို ဒေသခံများကိုယ်တိုင် မိရိုးဖလာနည်းနှင့် ရေရှည်ထိန်းသိမ်းမှုများကို ပိုမိုတိုးတက်စေရန် မြှင့်တင်ပေးခြင်းနှင့် ဒေသခံများပါဝင်စီမံအုပ်ချုပ်သည့်စနစ်ကို ဖော်ဆောင်သွား နိုင်ရေး ကြိုးပမ်းဆောင်ရွက်လျက်ရှိပါကြောင်းနှင့် ရေဝပ်ဒေသများဟာ ဖွံ့ဖြိုးတိုးတက်ရေးအတွက် အလွန်အရေးပါသည့် သယံဇာတများနှင့်ဂေဟစနစ် ဝန်ဆောင်မှုများကို ပံ့ပိုးပေးနေသည့်အတွက် ထုတ်ယူအသုံးပြုခြင်းနှင့် ထိန်းသိမ်းကာကွယ်ခြင်းတို့ကို ဟန်ချက်ညီညီ ဆောင်ရွက်လျက်ရှိပါကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ကိုယ်စားလှယ်တော်ကြီး များခင်ဗျား။ မန္တလေးတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဒေါက်တာကျော်သန်းထွန်း(ကန်တုန်)၏ မေးခွန်းနှင့်ပတ်သက်ပြီး ကျွန်တော်မှ ဆက်လက်ပြီး ဖြေကြားသွားမှာဖြစ်ပါတယ်။ ဥက္ကဋ္ဌကြီးခင်ဗျား။ Power point အသုံးပြုခွင့်ပေးပါရန် တင်ပြအပ်ပါ တယ်ခင်ဗျာ။ ကျွန်တော်တို့ စက်မှုဝန်ကြီးဌာန၊ အမှတ်(၂)အကြီးစားစက်မှုလုပ်ငန်း၏ မန္တလေးတိုင်း ဒေသကြီး၊ မတ္တရာမြို့နယ်၊ ကမ္မတောင် မာဘယ်(အလှဆင်)ကျောက်လုပ်ကွက်ဆိုင်ရာ အချက်အလက် များကို Power point မှာ ဖော်ပြထားပါတယ်။ ယခင် အမှတ်(၁)စက်မှုဝန်ကြီးဌာန၊ မြန်မာ့ ကြွေထည် မြေထည်လုပ်ငန်းသည် စကျင်ကျောက် ကုန်ကြမ်းထုတ်လုပ်မှုအတွက် ယခင် သတ္တုတွင်း ဝန်ကြီးဌာန၊ သတ္တုတွင်းဦးစီးဌာနသို့ ဓာတ်သတ္တုခွန်တစ်မျိုးတည်းကိုသာ ပေးဆောင်ကာ မာဘယ် (အလှဆင်)ကျောက်ထုတ်လုပ်မှုကို ဆောင်ရွက်ခဲ့တဲ့နေရာမှာ ပြည်ထောင်စုစာရင်းစစ်ချုပ်ရုံးမှ စာရင်းစစ် ကန့်ကွက်ချက်များ ဖြစ်ပေါ်သည့်အတွက်ကြောင့် အမှတ်(၁)သတ္တုတွင်းလုပ်ငန်းနှင့် ထုတ်လုပ်မှုအပေါ် ခွဲဝေခံစားသည့်လုပ်ငန်း သဘောတူစာချုပ်ကို ၂၉-၈-၂၀၁ရ ရက်နေ့မှာ ချုပ်ဆိုပြီး လုပ်ငန်းများကို ဆက်လက်ဆောင်ရွက်စေခဲ့ပါတယ်။ မာဘယ်ကျောက် ထုတ်လုပ်သည့်လုပ်ကွက် ပထမအကြိမ် သက်တမ်းတိုး တင်ပြချက်ကို သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန၊ စီမံခန့်ခွဲရေးကော်မတီ (၂၂/၂၀၁၉)ကြိမ်မြောက် အစည်းအဝေး၏ ဆုံးဖြတ်ချက်နှင့်အညီ ဆက်လက်ပြီး ဆောင်ရွက်လျက်ရှိပါတယ်။ မြန်မာ့ကြွေထည်မြေထည်လုပ်ငန်းသည် မတ္တရာမြို့နယ်၊ စကျင်ဒေသ၊ ကမ္မတောင် လုပ်ကွက်မှ စကျင်ကျောက် ကုန်ကြမ်းများထုတ်ယူအသုံးပြုကာ ကုန်ချောစကျင်ကျောက်ပြားများ ထုတ်လုပ်ရန် ကျောက်ပြားစက်ရုံကို လုပ်ကွက်အနီးတွင် တည်ဆောက်ပြီး စက်ရုံကို စက်မှုဝန်ကြီး ဌာန၏ ဝန်ထမ်းများနှင့် လုပ်ငန်းလည်ပတ်ဆောင်ရွက်ခဲ့ပါတယ်။ များကြီး၊ မတ္တရာမြို့နယ်၊ စက်မှုဝန်ကြီး ကျပ်(၅၅၀၂၀၀)၊ ထုတ်ခွဲဝေမှု အချိုးကျပ်ကျပ်(၁၂၂၄၈၅)သ နိုင်ငံတော်၏ပြောင်းလဲလာသည့် စီးပွားရေးမူဝါဒအရ မြန်မာ့ကြွေထည်မြေထည်လုပ်ငန်းဟာ ကျောက်ပြားစက်ရုံကို မြန်မာနိုင်ငံရင်းနှီးမြှုပ်နှံမှုကော်မရှင်ရဲ့ ခွင့်ပြုချက်ရရှိထားသည့် Pacific Bold Paragon Group Co.,Ltd အား ၂၀-၉-၂၀၁၁ ရက်နေ့မှာ နှစ်ရှည်စာချုပ် ချုပ်ဆိုငှားရမ်းကာ စကျင်ကျောက်ပြား၊ ကျောက်မှုန့်နှင့် ပွတ်လုံးများကိုသာ ထုတ်လုပ်ရောင်းချလျက်ရှိပါတယ်။ အမှတ် (၂)အကြီးစား စက်မှုလုပ်ငန်းဟာ ကျောက်ပြားစက်ရုံအတွက် ကုန်ကြမ်းများကို စကျင်ကျောက် တောင်မှ ထုတ်ယူသုံးစွဲရန် Pacific Bold Paragon Group Co.,Ltd ကို ခွင့်ပြုထားခဲ့ပါတယ်။ အမှတ်(၂)အကြီးစားစက်မှုလုပ်ငန်းသည် အမှတ်(၁)သတ္တုတွင်းလုပ်ငန်းနှင့် စာချုပ်ပြီးနောက် ပုံသေမြေငှားရမ်းခကျပ်(၅၅၀၂၀၀)၊ ထုတ်လုပ်မှုမက်ထရစ်တန်ချိန်(၇၁၁၀.၇၅)အတွက် ဓာတ်သတ္တုခွန်ကို ကျပ်သန်း(၁၆၈၈၅၄၄၅)နှင့် ထုတ်လုပ်မှု၊ ခွဲဝေမှု အချိုးကျပ်(၄၄.၇၅၇)သန်းတို့ကို ပေးသွင်းခဲ့ပြီး ဖြစ်ရာမှာ လက်ရှိပေးသွင်းရန် ကျန်ရှိနေသည့် ပုဂ္ဂလိကခွဲဝေမှုအချိုး ကျပ်(၁၂၂.၄၈၇)သန်းကိုလည်း ဆက်လက်ပြီး ကြီးကြပ်ကောက်ခံလျက်ရှိပါတယ်။ သယံဇာတနှင့်သဘာဝ ပတ်ဝန်းကျင်ထိန်းသိမ်း ရေးဝန်ကြီးဌာနဟာ မာဘယ်(အလှဆင်) ကျောက်တစ်မက်ထရစ်တန်လျှင် ကျပ်(၈၀၀၀၀)နှုန်းနှင့် ထုတ်လုပ်မှု တန်ချိန်ရဲ့ (၂)ရာခိုင်နှုန်းကို ဓာတ်သတ္တုခွန်အဖြစ်လည်းကောင်း၊ ဓာတ်သတ္တုခွန်နုတ်ပြီး လက်ကျန် မာဘယ်ကျောက်ရဲ့ (၃၀)ရာခိုင်နှုန်းကို ခွဲဝေမှုအချိုးအဖြစ်လည်းကောင်း ကောက်ခံလျက် ရှိပါတယ်။ ပြည်ပတင်ပို့ရောင်းချခြင်းအတွက် အရည်အသွေးခွဲခြားကာ ဈေးနှုန်းသတ်မှတ်ပြီး အခွန် အခများ ပေးဆောင်မှုမှာလည်း Power point တွင် တင်ပြထားသည့်အတိုင်းဖြစ်ပါတယ်။ အမှတ်(၂) အကြီးစားစက်မှုလုပ်ငန်းဟာ မတ္တရာမြို့နယ်၊ စကျင်ကျေးရွာ၊ ကမ္မတောင် မာဘယ်ကျောက်လုပ်ကွက် အတွက် ရေးသားတင်ပြခဲ့သည့် ပတ်ဝန်းကျင်စီမံခန့်ခွဲမှုအစီအစဉ် (EMP) အစီရင်ခံစာကိုလည်း ပတ်ဝန်းကျင်ထိန်းသိမ်းရေးဦးစီးဌာနက စိစစ်လျက်ရှိပြီး၊ အမှတ်(၂)အကြီးစားစက်မှုလုပ်ငန်းမှ စကျင် ကျောက်လုပ်ကွက်အတွင်း ဘေးအန္တရာယ်ကင်းရှင်းရေးနှင့် ပတ်ဝန်းကျင်ထိခိုက်ပျက်စီးမှု အနည်းဆုံး ဖြစ်စေရန် စာချုပ်ပါစည်းကမ်းများနှင့်အညီ လိုက်နာဆောင်ရွက်ရန် အမှတ်(၁)သတ္တုတွင်းလုပ်ငန်းက ကြီးကြပ်ဆောင်ရွက်လျက်ရှိပါတယ်။ အမှတ်(၁)သတ္တုတွင်းလုပ်ငန်းနှင့် စက်မှုဝန်ကြီးဌာန၊ ယခင်မြန်မာ့ကြွေထည် မြေထည် လုပ်ငန်း၊ ယခု အမှတ်(၂)အကြီးစားစက်မှုလုပ်ငန်းတို့ဟာ မတ္တရာမြို့နယ်၊ စကျင်ကျေးရွာ၊ ကမ္မတောင် မာဘယ်ကျောက်လုပ်ကွက်(၁၃၅.၉၆)ဧကအတွက်သာ ထုတ်လုပ်မှုအပေါ်ခွဲဝေခံစားသည့် စာချုပ် ချုပ်ဆိုခဲ့ခြင်းဖြစ်ကာ ကျောက်ပြားစက်ရုံတည်ဆောက်ခြင်း၊ Pacific Bold Paragon Group Co,Ltd သို့ နှစ်ရှည်စာချုပ် ချုပ်ဆိုပြီး စက်ရုံကိုငှားရမ်းခြင်းတို့မှာ စက်မှုဝန်ကြီးဌာန၏ သီးခြား အစီအစဉ်များလည်းဖြစ်ပါတယ်။ လွှတ်တော်ကိုယ်စားလှယ်တော်ကြီး မေးခွန်းမှာပါရှိသည့် နိုင်ငံတော်မှ ပြန်လည်ကွပ်ကဲ ထုတ်လုပ်နိုင်ခြင်း ရှိ/မရှိနှင့် စပ်လျဉ်းပြီး ဝန်ကြီးဌာနအနေနှင့် ဓာတ်သတ္တုတူးဖော်ထုတ်လုပ်ခြင်း လုပ်ငန်းများကို ကိုယ်တိုင်ဆောင်ရွက်ခြင်းမရှိတော့ဘဲ၊ ထုတ်လုပ်မှုအပေါ်ခွဲဝေခံစားတဲ့စနစ်နှင့် စက်မှု ဝန်ကြီးဌာန၊ အမှတ်(၂)အကြီးစားစက်မှုလုပ်ငန်း၊ ယခင် မြန်မာ့ကြွေထည်မြေထည်လုပ်ငန်းသို့ မာဘယ် (အလှဆင်) ကျောက်လုပ်ကွက်ကို ခွင့်ပြုမိန့်ထုတ်ပေးထားပြီးဖြစ်ပါ၍ သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဝန်ကြီးဌာနမှ စက်မှုဝန်ကြီးဌာနနှင့် ပေါင်းစပ်ညှိနှိုင်း၍ ပြန်လည်စိစစ် သုံးသပ်ပေးမည်ဖြစ်ပါကြောင်း လေးစားစွာ ဖြေကြားအပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး လွှတ်တော်ကိုယ်စားလှယ်နှစ်ဦး မေးမြန်းသည့်မေးခွန်း များသည် ဆောက်လုပ်ရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ကရင်ပြည်နယ်၊ ကော့ကရိတ်ခရိုင်၊ ကြာအင်းဆိပ်ကြီးမြို့နယ် (သက္ကာ)သံဖြူဇရပ် - ဘုရားသုံးဆူ လမ်းပေါ်ရှိ တံတား(၄)ခုအား ၂၀၁၉-၂၀၂၀ ဘဏ္ဍာရေးနှစ်တွင် အပြီးသတ် တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်း သည့်မေးခွန်း</title>
<speech type="speaker">ပထမဦးစွာ ကရင်ပြည်နယ် မဲဆန္ဒနယ်အမှတ်(၁၂)မှ စောမှာဖောင်ကွာ က ကရင်ပြည်နယ်၊ ကော့ကရိတ်ခရိုင်၊ ကြာအင်းဆိပ်ကြီးမြို့နယ် (သက္ကာ)သံဖြူဇရပ် - ဘုရားသုံးဆူ လမ်းပေါ်ရှိ တံတား(၄)ခုအား ၂၀၁၉-၂၀၂၀ ဘဏ္ဍာရေးနှစ်တွင် အပြီးသတ် တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="1229">စောမှားဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့်အဖွဲ့အစည်းဝင်များ၊ အမျိုးသားလွှတ်တော် ကြီးတစ်ရပ်လုံးကို မင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်က ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် စောလှားဖောင်ကွာ ဖြစ်ပါတယ်။ ကျွန်တော် မေးမြန်းလိုသည့်မေးခွန်းက ကရင်ပြည်နယ်၊ ကော့ကရိတ်ခရိုင်၊ ကြာအင်း ဆိပ်ကြီးမြို့နယ် (သက္ကာ)သံဖြူဇရပ် - ဘုရားသုံးဆူလမ်းပေါ်ရှိ ခုံခံချောင်းတံတား၊ သစ်ကတိုက် တံတား၊ လေးဖိုးချောင်းတံတား၊ အပလုံတံတားများအား ၂၀၁၉-၂၀၂၀ ဘဏ္ဍာရေးနှစ်တွင် အပြီး မြို့နယ် (သ) အပလုံတံတားလမ်းပေါ်ရှိ ခုခံတံ သတ်တည်ဆောက်ပေးရန် အစီအစဉ်ရှိ/မရှိနှင့် မည်ကဲ့သို့စီမံဆောင်ရွက်ထားသည်ကို သိရှိလိုခြင်း နှင့် စပ်လျဉ်းသောမေးခွန်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကရင်ပြည်နယ်၊ ကော့ကရိတ်ခရိုင်၊ ကြာအင်း ဆိပ်ကြီးမြို့နယ် (သက္ကာ)သံဖြူဇရပ် - ဘုရားသုံးဆူလမ်းပေါ်ရှိ ခုံခံချောင်းတံတား၊ သစ်ကတိုက် တံတား၊ လေးဖိုးချောင်းတံတား၊ အပလုံတံတားများအား တံတားကြီးများ ဖောက်လုပ်ပေးရန် လိုအပ် လျက်ရှိပါတယ်။ (သက္ကာ)သံဖြူဇရပ် - ဘုရားသုံးဆူလမ်းပေါ်ရှိ ခုံခံတံတား၊ သစ်ကတိုက် တံတားနှင့် လေးဖိုးတံတား၊ အပလုံတံတားများအား တည်ဆောက်ပေးမယ်ဆိုပါက မွန်ပြည်နယ်နှင့် ကရင် ပြည်နယ်တို့အတွက် ကုန်သွယ်ရေးလမ်းကြောင်းတစ်ခု ဖြစ်လာနိုင်မည်ဖြစ်သည့်အပြင် ထိုင်းနိုင်ငံနှင့် မြန်မာနိုင်ငံ နှစ်နိုင်ငံလုံးအတွက် ကုန်သွယ်ရေးလမ်းကြောင်းတစ်ခု ဖြစ်လာမှာလည်းဖြစ်ပါတယ်။ အထက်ပါလမ်းပေါ်ရှိ တံတားကြီးများ ပြီးဆုံးသွားပါက မည်သည့်ကားမဆို သွားလာနိုင်မှာ ဖြစ်ပြီး ကရင်ပြည်နယ်နှင့်မွန်ပြည်နယ်တို့အတွက် စီးပွားရေးကိုလည်း အထောက်အကူပြုနိုင်မယ့် လမ်းမကြီးတစ်ခု ဖြစ်လာမှာလည်းဖြစ်ပါတယ်။ နိုင်ငံတော်အတွက်လည်း အခွန်ငွေများစွာရရှိနိုင်မယ့် လမ်းမကြီးတစ်ခုလည်း ဖြစ်လာမည်ဖြစ်ပါတယ်။ အကြောင်းက(သက္ကာ)သံဖြူဇရပ် - ဘုရားသုံးဆူ လမ်းဟာ နယ်စပ်မြို့နှင့်ဆက်သွယ်ထားသောလမ်းဖြစ်ပြီး ကုန်သွယ်ရေးလုပ်ငန်းများအတွက် အလား အလာကောင်းသော လမ်းမကြီးတစ်ခုလည်း ဖြစ်ပါတယ်။ သို့ဖြစ်ပါသောကြောင့် ယခု ချောင်းများအား ၂၀၁၉-၂၀၂၀ ဘဏ္ဍာနှစ်တွင် အပြီးသတ် တံတားများ တည်ဆောက်သွားရန် အစီအစဉ် ရှိ/မရှိနှင့် မည်ကဲ့သို့ စီမံဆောင်ရွက်ထားသည်ကို သိရှိလိုပါသဖြင့် အမျိုးသားလွှတ်တော် ဥက္ကဋ္ဌကြီးမှတစ်ဆင့် မဲဆန္ဒရှင် ပြည်သူလူထုများ၏ကိုယ်စား လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>စစ်ကိုင်းတိုင်းဒေသကြီး၊ မုံရွာခရိုင်၊ ဘုတလင်မြို့နယ်ရှိ ချင်းတွင်းကျေးရွာနှင့် ဝက်ပုတ်ကျေးရွာသို့ ဆက်သွယ်ထားသော မြေသားလမ်းအား (၁၈)ပေအကျယ် မြေသားလမ်းအဖြစ် မည်သည့် ဘဏ္ဍာရေးနှစ်တွင် လျာထားဆောင်ရွက်ပေးမည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ ဦးလှဦး က စစ်ကိုင်းတိုင်းဒေသကြီး၊ မုံရွာခရိုင်၊ ဘုတလင်မြို့နယ်ရှိ ချင်းတွင်းကျေးရွာနှင့် ဝက်ပုတ်ကျေးရွာသို့ ဆက်သွယ်ထားသော မြေသားလမ်းအား (၁၈)ပေအကျယ် မြေသားလမ်းအဖြစ် မည်သည့် ဘဏ္ဍာရေးနှစ်တွင် လျာထားဆောင်ရွက်ပေးမည်ကို သိရှိလိုခြင်းနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="1244">ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ၊ ပြည်ထောင်စု ဝန်ကြီးများ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေကြောင်း ဂါရဝပြု နှုတ်ခွန်းဆက်ပါတယ်။ ကျွန်တော်က စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ အမျိုးသား လွှတ်တော်ကိုယ်စားလှယ် ဦးလှဦး ဖြစ်ပါတယ်။ ကျွန်တော့်အနေနဲ့ စစ်ကိုင်းတိုင်းဒေသကြီး၊ မုံရွာ ခရိုင်၊ ဘုတလင်မြို့နယ်ရှိ ချင်းတွင်းကျေးရွာနှင့် ဝက်ပုတ်ကျေးရွာများသို့ ဆက်သွယ်ထားသော (၁)မိုင် (၆)ဖာလုံ လမ်းအရှည်နှင့် (၁၈)ပေကျယ်သော မြေသားလမ်းအတွက် မည်သည့် ဘတ်ဂျက်နှစ်တွင် ထည့်သွင်းလျာထားပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို ဥက္ကဋ္ဌကြီးမှတစ်ဆင့် မေးမြန်းမှာ ဖြစ်ပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး၊ မုံရွာခရိုင်၊ ဘုတလင်မြို့နယ် အတွင်းရှိ ကျေးရွာသွားလမ်းများဟာ မြေသားလမ်းများ ဖြစ်ကြပါတယ်။ ဖွံ့ဖြိုးမှုနည်းပါးပြီး ယခု အစိုးရသစ်လက်ထက်မှာ ဒေသဆိုင်ရာ ဖွံ့ဖြိုးရေးခေါင်းစဉ်အသီးသီးနှင့်ထိုက်သင့်သော လမ်းများခင်း နေသည့်အတွက် စတင်ဖွံ့ဖြိုးစပြုလာပါပြီ။ ဒါပေမယ့်လို့ အများဆုံးလမ်းများက ဂျင်းခင်းလမ်းများ သာဖြစ်ပါတယ်။ ယခုတောင်းဆိုသော ချင်းတွင်းကျေးရွာဟာ ဘုတလင်မြို့နယ်မှာ ချောင်ကျသည့် ကျေးရွာဖြစ်ပါတယ်။ ကျေးရွာချင်းဆက်လမ်း တစ်ခုတည်းသာရှိ၍ ဝက်ပုတ်ရွာသို့ သွားသောလမ်း ကလည်း ကြမ်းတမ်းသည့်တောလမ်း ဖြစ်ပါတယ်။ ချင်းတွင်းရွာနှင့် ဝက်ပုတ်ကျေးရွာသွားသည့် လမ်းအရှည်မိုင်မှာ (၁)မိုင် (၆)ဖာလုံ၊ လမ်းအကျယ်မှာ (၁၈)ပေနှင့် လမ်းအမြင့်မှာ (၂)ပေ (၄)လက်မ ဖြစ်ပြီး၊ မြေသားလမ်းခိုင်မာစေရန် ဂျင်း(၄)လက်မထည့်ပြီး ခင်းမည့်အစီအစဉ်ဖြစ်ပါတယ်။ ခန့်မှန်း ကုန်ကျငွေကျပ် (၅၇.၈၈)သန်း ဖြစ်ပါတယ်။ တိုင်းဒေသကြီးဘတ်ဂျက်နှင့် မလုံလောက်သည့်အတွက် ပြည်ထောင်စုဘတ်ဂျက်နှင့် တောင်းခံရခြင်းဖြစ်ပါတယ်။ အဆိုပါလမ်းနှင့်ပတ်သက်ပြီး ခန့်မှန်း ကုန်ကျစရိတ် Builders Estimate(A) စာရင်းကိုလည်း ပြည်ထောင်စုဝန်ကြီးထံသို့ မေးခွန်းနှင့်အတူ ပေးပို့ထားပြီးဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျာ။ ဖွံ့ဖြိုးစပြုနေပြီဖြစ်သော ဘုတလင်မြို့နယ်ဟာ နှစ်ပေါင်းများစွာ မြေသားလမ်းများနှင့် အသုံးပြုနေကြရပါတယ်။ တချို့ကျေးရွာများဆိုရင် မြေသား လမ်းကို မဖောက်လုပ်နိုင်ကြပါဘူး။ ယခုတောင်းဆိုသည့် ချင်းတွင်း- ဝက်ပုတ်လမ်းဟာ မြေသား လမ်းအကြမ်းစုပေါင်းအားနှင့် ဖော်ထုတ်ထားပါတယ်။ အဲဒီလမ်းကို ခွင့်ပြုသည့်ဘတ်ဂျက်ငွေနှင့် အထက်ကတင်ပြခဲ့တဲ့အတိုင်း လမ်းအရှည်၊ အကျယ်၊ အမြင့်တို့ကို စံချိန်မီ မြေသားလမ်းအဖြစ် ဆောင်ရွက်မှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျေးရွာနေပြည်သူများဟာ လမ်းပန်းဆက် သွယ်ရေးမှာ များစွာခက်ခဲကြရပါတယ်။ ပြည်ထောင်စုဘတ်ဂျက်မှ ခွင့်ပြုမယ်လို့ ကျေးရွာနေပြည်သူ များက မျှော်လင့်နေကြပါတယ်။ အဲဒီလမ်းကို ချင်းတွင်းကျေးရွာမှာရှိကြသည့် အိမ်ခြေ(၂၇၈)အိမ်၊ လူဦးရေ(၁၃၀၀)ကျော်နှင့် ဝက်ပုတ်ကျေးရွာသည် (၂)ရွာဖြစ်ပြီး အိမ်ခြေ(၄၃၀)ကျော်နှင့် လူဦးရေ (၁၈၀၀) ကျော်တို့အတွက် နေ့စဉ်နေ့တိုင်း ကောင်းမွန်စွာ အသုံးပြုရမှာဖြစ်ပါတယ်။ အဲဒါကြောင့် ကျေးလက်နေပြည်သူများအတွက် လမ်းပန်းဆက်သွယ်ရေးကောင်းမွန်နိုင်ရန် အစိုးရသစ်လက်ထက် မှာ ဖွံ့ဖြိုးရေးလုပ်ငန်းများ၊ အဆိုပါကျေးလက်ဒေသလမ်းများ ကောင်းမွန်ချောမွေ့စေရန် လုပ်ကိုင် နိုင်ရေးအတွက် သက်ဆိုင်ရာဝန်ကြီးဌာနအနေဖြင့်ပံ့ပိုးပေးနိုင်ဖို့ ဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="14">ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဖိတ်ကြားထား သော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်က ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့်အနေဖြင့် ကရင်ပြည်နယ်၊ မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် စောမှာဖောင်ကွာ မေးမြန်းထားသည့် ကရင်ပြည်နယ်၊ ကော့ကရိတ်ခရိုင်၊ ကြာအင်း ဆိပ်ကြီးမြို့နယ် (သက္ကာ)သံဖြူဇရပ် - ဘုရားသုံးဆူလမ်းပေါ်ရှိ ခုံနံချောင်းတံတား၊ သစ်ကတိုက် တံတား၊ လေးဖိုးချောင်းတံတား၊ အပလုံတံတားများအား ၂၀၁၉-၂၀၂၀ ဘဏ္ဍာရေးနှစ်တွင် အပြီးသတ် တည်ဆောက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်းအား ကရင်ပြည်နယ်အစိုးရအဖွဲ့မှ ပေးပို့လာသော အချက်အလက်များနှင့် ပေါင်းစပ်ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကော့ကရိတ်ခရိုင်၊ ကြာအင်းဆိပ်ကြီးမြို့နယ်ရှိ ပြည်ထောင်စုအစိုးရအဖွဲ့မှ စီမံခန့်ခွဲသော သံဖြူဇရပ်-ဘုရားသုံးဆူလမ်းပေါ်တွင် ပေ(၅၀)နှင့်အထက် တံတား(၁၀)စင်းရှိပြီး အဆိုပါတံတားများကို ပြည်နယ်ရန်ပုံငွေ၊ ပြည်ထောင်စုရန်ပုံငွေတို့ဖြင့် တည်ဆောက်လျက်ရှိရာ တံတား(၄)စင်းမှာ နှစ်လမ်းသွား သံကူကွန်ကရစ်တံတားများအဖြစ် တည် ဆောက်ပေးခဲ့ပြီး၊ ၂၀၁၈-၂၀၁၉ ဘဏ္ဍာရေးနှစ်တွင် မဲဇလီတံတားနှင့် သင်္ကန်းညီနောင်တံတားတို့ကို သံကူကွန်ကရစ်တံတားအဖြစ် တည်ဆောက်ပေးခဲ့ပြီးဖြစ်ပါတယ်။ သံဖြူဇရပ်-ဘုရားသုံးဆူလမ်းပေါ်ရှိ တံတား(၁၀)စင်းအနက် (၆)စင်းကို သံကူကွန်ကရစ်တံတားများအဖြစ် တည်ဆောက်ပေးခဲ့ပြီး၊ ကျန်ရှိနေသေးတဲ့ တံတား(၄)စင်းဖြစ်တဲ့ ခုံခံချောင်း၊ သစ်ကတိုက်ချောင်း၊ လေးဖိုးချောင်းနှင့် အပလုံ တံတားတို့ကို ရာသီမရွေးသွားလာနိုင်ရေးအတွက် Bailey တံတားများအဖြစ် တည်ဆောက်ပေးခဲ့ပြီး ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်တော်ကြီး မေးမြန်းထား သည့် တံတား(၄)စင်းအား သံကူကွန်ကရစ်တံတားများအဖြစ် တည်ဆောက်နိုင်ရန်အတွက် ၂၀၂၀၂၀၂၁ ဘဏ္ဍာရေးနှစ်ရန်ပုံငွေတွင် ထည့်သွင်းလျာထား တင်ပြတောင်းခံပြီး ရန်ပုံငွေခွဲဝေရရှိပါက အကောင် အထည်ဖော် ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီး ကျွန်တော့်အနေဖြင့် စစ်ကိုင်း တိုင်းဒေသကြီး၊ မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးလှဦး မေးမြန်းထားသည့် စစ်ကိုင်းတိုင်းဒေသကြီး၊ မုံရွာခရိုင်၊ ဘုတလင်မြို့နယ်ရှိ ချင်းတွင်းကျေးရွာနှင့် ဝက်ပုတ်ကျေးရွာသို့ ဆက်သွယ်ထားသော မြေသားလမ်းအား (၁၈)ပေအကျယ် မြေသားလမ်းအဖြစ် မည်သည့်ဘဏ္ဍာရေးနှစ် တွင် လျာထားဆောင်ရွက်ပေးမည်ကို သိရှိလိုခြင်းနှင့် စပ်လျဉ်းတဲ့ မေးခွန်းအား စစ်ကိုင်းတိုင်း ဒေသကြီးအစိုးရအဖွဲ့မှ ပေးပို့လာသော အချက်အလက်များနှင့် ပေါင်းစပ်ကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မုံရွာခရိုင်၊ ဘုတလင်မြို့နယ်ရှိ ချင်းတွင်းကျေးရွာ နှင့် ဝက်ပုတ်ကျေးရွာတို့ကို ဆက်သွယ်ထားသော ကျေးလက်လမ်းအရှည် (၁)မိုင် (၆)ဖာလုံသည် လမ်းအဆင့်မြှင့်တင်ဆောင်ရွက်ရန် လိုအပ်လျက်ရှိပြီး အဆင့်မြှင့်တင်ပြီးပါက ကျေးရွာ(၄)ရွာ၊ အိမ်ခြေ (၆၄၂) အိမ်နှင့် လူဦးရေ(၄၀၀၀)ကျော်တို့ကို တိုက်ရိုက်အကျိုးပြုမှာဖြစ်ပါတယ်။ ဘုတလင်မြို့နယ်ရှိ ချင်းတွင်းကျေးရွာနှင့် ဝက်ပုတ်ကျေးရွာတို့ကို ဆက်သွယ်ထားသောမြေသားလမ်းသည် လမ်းအဆင့် သတ်မှတ်ချက်အရ class(B)ဦးစားပေး အဆင့်(၁)၌ ပါဝင်သည့်အတွက် ၂၀၂၀-၂၀၂၁ ဘဏ္ဍာရေးနှစ် ပြည်ထောင်စုရန်ပုံငွေတွင် ထည့်သွင်းလျာထားပြီး ရန်ပုံငွေခွဲဝေရရှိမှုအပေါ်မူတည်၍ အကောင်အထည် ဖော်ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို (၂၅)မိနစ်ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျာ။ အစည်းအဝေးကို ၁၁:ဝ၆ နာရီ ခေတ္တရပ်နားပြီး ၁၁:၃၆ နာရီ ပြန်လည်ကျင်းပပါသည်။</speech>
</section>
<section value="Bill">
<bill>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံ ဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြား ရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျာ။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံ ဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းနှင့် စပ်လျဉ်း၍ ဥပဒေကြမ်း ကော်မတီ၏ အစီရင်ခံစာကို ကော်မတီက ပြန်လည်ဖတ်ကြား ရှင်းလင်းဖို့ ဖြစ်ပါတယ်။</speech>
<speech><mp id="1313">ဦးကျော်ကျော် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များအားလုံးကို မင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်က အမျိုးသားလွှတ်တော် ဥပဒေကြမ်းကော်မတီဝင် ဦးကျော်ကျော် ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီရဲ့ အစီရင်ခံစာကို ကျွန်တော်က လွှတ်တော်သို့ တင်ပြဖတ်ကြားသွားပါမယ်။ အမျိုးသားလွှတ်တော်၊ ဥပဒေကြမ်းကော်မတီ မြန်မာနိုင်ငံ ဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၉ - ၄၈၈ ရက်စွဲ၊ ၂၀၁၉ ခုနှစ်၊ စက်တင်ဘာလ ၁ရ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် မြန်မာနိုင်ငံဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းနှင့် စပ်လျဉ်းသည့် အစီရင်ခံစာကို ၃-၉-၂၀၁၉ ရက်နေ့မှာ တင်သွင်းခဲ့ပါတယ်။ ယင်းဥပဒေကြမ်းနှင့် စပ်လျဉ်းပြီး အမျိုးသားလွှတ်တော်ကိုယ်စားလှယ် ဦးကျော်နိုင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)က ၁၃-၉-၂၀၁၉ ရက်နေ့မှာ အကြံပြု ဆွေးနွေးခဲ့ပါတယ်။ အမျိုးသားလွှတ်တော်၊ ဥပဒေကြမ်းကော်မတီသည် အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ်၊ ကျန်းမာရေးနှင့်အားကစားဝန်ကြီးဌာန၊ ပြည်ထောင်စုရှေ့နေ ချုပ်ရုံးတို့မှ တာဝန်ရှိပုဂ္ဂိုလ်များနှင့် ၁၆-၉ -၂၀၁၉ ရက်နေ့မှာ တွေ့ဆုံညှိနှိုင်း ဆွေးနွေးခဲ့ကြပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် ရန်ကုန်တိုင်းဒေသကြီး မဲဆန္ဒနယ် အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးကျော်နိုင်နှင့် အသေးစိတ်ညှိနှိုင်းဆွေးနွေး ခဲ့ရာတွင် ဥပဒေကြမ်းကော်မတီ၏ မူလပြင်ဆင်ချက်များအတိုင်း ဆက်လက်ထားရှိသင့်ပါကြောင်း ညှိနှိုင်း သဘောတူညီမှုရရှိခဲ့ကြပါသည်။ ကော်မတီ၏သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် မြန်မာနိုင်ငံဆေးပညာရပ် များဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းနှင့် စပ်လျဉ်း၍ အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ်၊ သက်ဆိုင်ရာဝန်ကြီးဌာန၊ ပြည်ထောင်စုရှေ့နေချုပ်ရုံးမှ တာဝန်ရှိပုဂ္ဂိုလ်များနှင့် အသေးစိတ်ညှိနှိုင်းဆွေးနွေးခဲ့ပြီး ဖြစ်ပါသဖြင့် ဥပဒေကြမ်းကော်မတီ၏ မူလတင်ပြထားသည့်အတိုင်း ပြင်ဆင်ချက်များအတိုင်း အမျိုးသားလွှတ်တော်က အတည်ပြုဆောင်ရွက် နိုင်ပါရန် အစီရင်ခံတင်ပြအပ်ပါသည်။</speech>
<title>အမျိုးသားလွှတ်တော်၊ ဥပဒေကြမ်းကော်မတီ အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီးပေးပို့လာသော မြန်မာနိုင်ငံ ဆေးပညာရပ်များဆိုင်ရာ ဘွဲ့၊ ဒီပလိုမာနှင့်လက်မှတ်များ ဥပဒေကြမ်းကို အတည်ပြုရန်အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံဆေးပညာရပ် များဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကို လွှတ်တော်ရဲ့ အဆုံးအဖြတ်ရယူ၍ အတည်ပြု ဆောင်ရွက်မှာ ဖြစ်ပါတယ်။ ဥပဒေကြမ်းကော်မတီက ပြင်ဆင်ချက်ရှိသော အပိုဒ်၊ အပိုဒ်ခွဲများကို တစ်ပိုဒ်ချင်းစီ အလိုက် တင်ပြဖို့ ဖြစ်ပါတယ်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အားလုံး မင်္ဂလာပါခင်ဗျား။ ဥပဒေကြမ်းကော်မတီကိုယ်စား ကော်မတီအဖွဲ့ဝင် ဖြစ်သည့် ဧရာဝတီတိုင်းဒေသကြီး မဲဆန္ဒနယ်အမှတ်(၁)မှ ကျွန်တော် ဦးစိုးမိုး မှ တင်ပြသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ ပြင်ဆင်ချက်ဖြစ်တဲ့ ဥပဒေကြမ်းရဲ့ အပိုဒ် ၃။ အပိုဒ်ခွဲ(ခ)နှင့် (ဂ)၊ အပိုဒ် ၆၊ အပိုဒ်ခွဲ(ဂ)၊ အပိုဒ်ခွဲငယ်(၂)၊ အပိုဒ် ၈၊ အပိုဒ်ခွဲ(က)၊ အပိုဒ် ၉ တို့ကို လွှတ်တော်က အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျာ။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက်အတည် ဖြစ်သည်။ ပြင်ဆင်ချက် အတည်ဖြစ်သည့်အတွက် အပိုဒ် ၃၊ အပိုဒ်ခွဲ(ခ)နှင့် (ဂ)၊ အပိုဒ် ၆၊ အပိုဒ်ခွဲ(ဂ)၊ အပိုဒ်ခွဲငယ်(၂)၊ အပိုဒ် ၈၊ အပိုဒ်ခွဲ(က)၊ အပိုဒ် ၉ သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ အမျိုးသားလွှတ်တော်က ယခုပြင်ဆင်ချက်များဖြင့် အတည်ပြုထားသော ဥပဒေကြမ်း၏ အပိုဒ်၊ အပိုဒ်ခွဲများမှအပ ကျန်ရှိသော အပိုဒ်၊ အပိုဒ်ခွဲများကို ပြည်သူ့လွှတ်တော်၏ အတည်ပြုချက်အတိုင်း ဆက်လက် အတည်ပြုပေးပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီတင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။</speech>
</bill>
</section>
<section value="Report">
<report>
<title>အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ၏ ဒုတိယအကြိမ် အမျိုးသားလွှတ်တော် ပထမပုံမှန်အစည်းအဝေးမှ (၁၂)ကြိမ်မြောက် ပုံမှန်အစည်းအဝေးအထိ တင်သွင်းမေးမြန်းခဲ့သည့် အဆို၊ မေးခွန်းများနှင့် စပ်လျဉ်းသည့် အစီရင်ခံစာကို အောက်ပါ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး အစီရင်ခံစာကို အောက်ပါ လွှတ်တော်ကိုယ်စားလှယ်များက ဆွေးနွေးခြင်း တစ်ဦးလျှင် (၆)မိနစ်ထက် မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ ဦးမောင်မောင်အုန်း ဆွေးနွေး နိုင်ပါပြီ။</speech>
<speech><mp id="1341">ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီး၊ လွှတ်တော်ကိုယ်စားလှယ်ကြီးများ၊ ပြည်ထောင်စုအဆင့် ပုဂ္ဂိုလ်များနှင့် လေ့လာသူပြည်သူအပေါင်း ကိုယ်စိတ်နှစ်ပါး ကျန်းမာ၊ ချမ်းသာကြပါစေကြောင်း ဆုမွန်ကောင်း တောင်းလိုက်ပါတယ်။ ကျွန်တော်က ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမောင်မောင်အုန်း ဖြစ်ပါတယ်။ Power Point အသုံးပြုခွင့် တောင်းခံအပ်ပါတယ်ခင်ဗျား။ ကျွန်တော် ဆွေးနွေးလိုတာက အစိုးရ၏အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီမှ တင်သွင်းသည့် အဆို၊ မေးခွန်းများနှင့် စပ်လျဉ်းသည့် အစီရင်ခံစာ ဖြစ်ပါတယ်။ အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး ၈-၅-၂၀၁၉ ရက်နေ့မှာ တင်သွင်း ခဲ့သော အဆိုကိစ္စကို ဆွေးနွေးဖို့ဖြစ်ပါတယ်။ ဒီအဆိုမှာ မြန်မာ့ပင်လယ်ဆိပ်ကမ်းတစ်ခုဖြစ်သော ရခိုင်ပြည်နယ်၊ မဒေးကျွန်း ရေနက်ဆိပ်ကမ်းမှာ တရုတ်ပြည်သူ့သမ္မတနိုင်ငံသို့ ရေနံစိမ်းတင်ပို့ရာမှာ အလွန်ကြီးမားသည့် သင်္ဘောကြီးများနှင့် တင်ပို့သည့်အတွက် မတော်တဆထိခိုက်မှုများ ကိစ္စကို တင်သွင်းဆွေးနွေးမှာဖြစ်ပါတယ်။ ဒီအဆိုကို ၈-၅-၂၀၁၉ ရက်နေ့မှာ တင်သွင်းခဲ့ရာ မန္တလေးတိုင်းဒေသကြီးမှ အမျိုးသား လွှတ်တော်ကိုယ်စားလှယ် ဦးထွန်းထွန်းဦး မှ လက်ခံဆွေးနွေးရာ ထောက်ခံပြီး တိုင်းဒေသကြီး နှင့်ပြည်နယ်မှ ကိုယ်စားလှယ်(၁၀)ဦးတို့က ထောက်ခံဆွေးနွေးခဲ့ကြပြီး ၁၉-၅-၂၀၁၉ ရက်နေ့မှာ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနမှ ဒုတိယဝန်ကြီးက လာရောက် အတည်ပြုလက်ခံခဲ့ပါတယ်။ အဆိုတင်သွင်းပြီး (၂)လနှင့် (၁၉)ရက်အကြာ ဩဂုတ်လ ၁၉ ရက်နေ့မှာ နေပြည်တော်ရှိ ပို့ဆောင်ဆက်သွယ်ရေးဝန်ကြီးဌာနမှ အထက်ပါအဆိုနှင့်ဆက်စပ်နေသော Fund Protocol 1992 အတွက် အစည်းအဝေးတက်ရောက်ဖို့ ဖိတ်ကြားပါတယ်။ ဒီအစည်းအဝေးကို ကျွန်တော် ပြည်သူ့ လွှတ်တော်၊ ပို့ဆောင်ဆက်သွယ်ရေးနှင့် ဆောက်လုပ်ရေးဆိုင်ရာ ဥက္ကဋ္ဌနှင့်အတူ တက်ရပါတယ်။ အစည်းအဝေးမစခင်မှာ ဒုတိယဝန်ကြီးမှ ဦးမောင်မောင်အုန်း တင်သွင်းမည့်အဆိုကို စောင့်နေတာ ဖြစ်ပြီး Convention လက်မှတ်ထိုးရန်အတွက် ဒီအစည်းအဝေးကို ခေါ်ခြင်းဖြစ်တယ်လို့ ပြောပါ တယ်။ ဒါဟာ တရုတ်ပြည်မှ ပိုင်ရှင်ဘက်က ပေးသွင်းရန်လိုသည့် ပိုက်ဆံတွေကို ဆွေးနွေးမှာ ဖြစ်ပါတယ်။ ကျွန်တော်ရဲ့ အဆို နောက်ဆုံးပိုဒ် အပိုဒ် ၁၁ မှာလည်း ဆီလျှံမှုကြောင့် သဘာဝ ပတ်ဝန်းကျင်နှင့် ဂေဟစနစ်များ ပျက်စီးမှု၊ ကမ်းရိုးတန်းဒေသများတွင် နေထိုင်ကြသော တိုင်းရင်းသား ပြည်သူများ၏လူမှုစီးပွားဘဝ နစ်နာမှုများအတွက် နစ်နာကြေးရရန် နောက်ထပ်သဘောတူစာချုပ် 1992-Fund Convention şę supplementary Fund Protocol o sal$ao:cloề codigos ထိုးကာ ဝင်ကြေးကို သင်္ဘောနှင့်သယ်ယူလာသော ဆိပ်ကမ်းပိုင်ရှင် တရုတ်နိုင်ငံဘက်မှ ကျခံစေ ရမည်ဖြစ်ပါသည်လို့ ဆွေးနွေးခဲ့ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လွန်ခဲ့သည့်(၂)လကျော်ကပင် အဆိုကို အောင်မြင်စွာ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာနက အတည်ပြုလက်ခံခဲ့ကြောင်းကို ဆွေးနွေးပွဲမှာ ဒုတိယဝန်ကြီး ပို့ဆောင်ဆက်သွယ်ရေးဝန်ကြီးဌာနကို စိတ်မကောင်းစွာ ကျွန်တော် ဖြေကြားရပါတယ်။ ဘာကြောင့်လဲဆိုရင် ဒီအဆိုကို စိတ်ဝင်တစားနှင့် ယူပြီး တင်ထား သည့်အဆို ဖြစ်ပါတယ်။ ဒါကြောင့်မို့လို့ ဒီနေ့အထိ တာဝန်ခံဝန်ကြီးဌာနဖြစ်သည့် သယံဇာတနှင့် သဘာဝပတ်ဝန်းကျင်ဝန်ကြီးဌာနမှ လက်ခံပြီးရင် သက်ဆိုင်ရာဝန်ကြီးဌာနဖြစ်သည့် ပို့ဆောင် ဆက်သွယ်ရေးဝန်ကြီးဌာနကို ဆက်လက်ဖြန့်ဝေညွှန်ကြားရန်မှာ ပုံမှန်တာဝန်ဖြစ်ပါတယ်။ သို့သော်လည်း အခုလို အဆင်မချောမွေ့ဘဲ နှောင့်နှေးကြန့်ကြာခဲ့ပါတယ်။ နောက်တစ်ပတ် ပြည်ထောင်စုလွှတ်တော် အစည်းအဝေးမှာ တာဝန်ခံဝန်ကြီးဌာနမှ ဒုတိယဝန်ကြီးကို သွားရောက်ပြီး ဖြစ်ပျက်ခဲ့သောအခြေအနေနဲ့ပတ်သက်ပြီး လုပ်ထုံးလုပ်နည်းနှင့် ဘယ်လိုလုပ်ရမယ်ဆိုတာကို အကြံပြု တင်ပြခဲ့ပါတယ်။ အောက်ပါ Block Diagram များအတိုင်း ဖြစ်နေစေဖို့ အစိုးရ၏အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီကိုလည်း သက်ဆိုင်ရာ အဖွဲ့အစည်းများကို တွန်းအားပေးစေချင်ခဲ့ပါတယ်။ အခုလို တင်ပြဆွေးနွေးရခြင်းမှာ ဒါကြောင့် ဖြစ်ပါတယ်။ ကျွန်တော်တို့ လွှတ်တော်ကိုယ်စားလှယ်ကနေပြီး လွှတ်တော်ရုံး၊ တာဝန်ခံဝန်ကြီးဌာန၊ သက်ဆိုင်ရာဝန်ကြီးဌာန၊ လွှတ်တော်ကိုယ်စားလှယ်မှတစ်ဆင့်၊ အစိုးရ၏အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၊ ထိုမှ လွှတ်တော်ကိုယ်စားလှယ်ထံပြန်ပြီး Conservation တွေ ယူသင့်ပါ တယ်လို့ ဒီအတိုင်း Block Diagram လေးကို ကျွန်တော် တင်ပြရခြင်းဖြစ်ပါတယ်။ နိဂုံးချုပ်အနေနှင့် တင်ပြရရင် မြန်မာနိုင်ငံတော်မှာ ဝန်ထမ်း(၂)မျိုး ရှိပါတယ်။ အစိုးရ ogcod: (Government Servant)ąć Gaszposcos: (Public Servant) aộosogulosušil ကျွန်တော်တို့ လွှတ်တော်ကိုယ်စားလှယ်များဟာ ပြည်သူများက ရွေးချယ်တင်မြှောက်ထားသည့် ပြည်သူ့ဝန်ထမ်း ဖြစ်ပါတယ်။ ပြည်သူ့ကိုယ်စားလှယ်တွေပဲ ဖြစ်ပါတယ်။ မိမိတို့ယုံကြည်ရာ နိုင်ငံရေးမူဝါဒကိုရပ်တည်ပြီး နိုင်ငံအကျိုး၊ နိုင်ငံသားအကျိုးအတွက် ပေးအပ်သည့်တာဝန် (၃)ရပ်ကို အဓိကထား ဆောင်ရွက်နေသူများဖြစ်ပါတယ်။ ဒါကြောင့် နိုင်ငံတော်မှ ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၁၂ အရ သတ်မှတ်ထားသော ချီးမြှင့်ငွေ၊ တည်းခိုနေထိုင်စရိတ်၊ စားသောက်စရိတ် စသည်တို့ကို ပေးထားခြင်းသာဖြစ်ပါတယ်။ ဝမ်းစာအတွက် လစာနှင့်လုပ်နေ ကြခြင်း မဟုတ်ကြပါဘူး။ ယုံကြည်ချက်မှလာသော စေတနာနှင့်တင်ပြသော မေးခွန်း၊ အဆိုနှင့် အကြံပြုဆွေးနွေးခြင်းများ ဖြစ်ပါတယ်။ မိမိတို့ ဆောင်ရွက်ခြင်းများဟာ မိမိတို့ သမိုင်းသာဖြစ်တာမို့ အောင်မြင်ထိရောက်စေသောဆန္ဒနှင့် တင်ပြဆွေးနွေးရခြင်း ဖြစ်ပါတယ်။ အားလုံးကို ကျေးဇူးတင် ပါတယ်။ ဆက်လက်ပြီး ကယားပြည်နယ် မဲဆန္ဒနယ်အမှတ်(၂)မှ ဦးရှေးရယ်ရှုမောင် ဆွေးနွေးနိုင်ပါပြီ။</speech>
<speech><mp id="1211">ဦးရှေးရယ်ရှုမောင်၊ ကယားပြည်နယ် မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါခင်ဗျာ။ ကျွန်တော်က ကယားပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးရှေးရယ်ရှုမောင် ဖြစ်ပါတယ်။ ယခု ဆွေးနွေးလိုသည့် အစိုးရ၏အာမခံချက်များ၊ ကတိများနှင့် တာဝန်ခံချက်များစိစစ်ရေးကော်မတီ၏ အစီရင်ခံစာအပေါ် သုံးသပ်အကြံပြုဆွေးနွေးသွားမှာဖြစ်ပါတယ်။ အစိုးရ၏အာမခံချက်များ၊ ကတိများနှင့် တာဝန်ခံချက်များမှာ ယခုအကြိမ်ပြုလုပ်သော အစီရင်ခံစာတစ်ရပ်ကို လေ့လာသုံးသပ်ကြည့်မယ်ဆိုရင် ယခင်အစီရင်ခံစာများထက် ပိုမိုကောင်းမွန် ပြည့်စုံလာပြီး နိုင်ငံသူ၊ နိုင်ငံသားများအတွက် အကျိုးဆောင်ရွက်သော၊ အထောက်အကူပြုသော အစီရင်ခံစာဖြစ်ပါကြောင်း ကြိုဆိုထောက်ခံ နှုတ်ခွန်းဆက်အပ်ပါတယ်။ ကော်မတီ၏ အစီရင်ခံစာ အပိုင်း(၂)အရ ပါရှိသော စာပိုဒ်မှ လုပ်ငန်းဆောင်ရွက်မှုပြီးစီးခြင်း ရှိ/မရှိနှင့် ကတိကဝတ်ပြုခဲ့သော လုပ်ငန်းများနှင့် မြေပြင်တွင် အမှန်တကယ်ဖြစ်ပေါ်နေသောလုပ်ငန်း များ၏ အရည်အသွေး စံချိန်စံညွှန်းများ ပြည့်မီခြင်းရှိ/မရှိ တို့ကို ကော်မတီမှကွင်းဆင်းစိစစ်ပြီး တွေ့ရှိချက်များအပေါ် သက်ဆိုင်ရာ မေးခွန်းရှင် ကိုယ်စားလှယ်များနှင့် ပြန်လည်တွေ့ဆုံ၍ ပေါင်းစပ် ညှိနှိုင်းပြီး အကြံများပေးရန်ဖြစ်ပါသည်ဟု ပါရှိပါသည်။ ကိုယ်စားလှယ်များအပေါ် ကိုယ်စားပြုခြင်း အတွက် များစွာအကျိုးရှိပါသည်။ အပိုင်း(၂) ကော်မတီရဲ့ အစီရင်ခံစာ စာမျက်နှာ ၂၆၊ အပိုဒ်ခွဲ(ခ)မှာ သုံးသပ်အကြံပြုချက် ဆိုတာ ပါရှိပါတယ်။ နိုင်ငံတော်သမ္မတရုံးက ထုတ်ပြန်ထားရှိသည့် တင်ဒါလုပ်ထုံးလုပ်နည်း (၁/၂၀၁၇) ညွှန်ကြားချက်များကို လိုက်နာရန် လိုအပ်ပါကြောင်းနှင့် တံတားနေရာ ရွှေ့ပြောင်းဆောက်လုပ်ခြင်း အတွက် လိုအပ်သော အကြိုလေ့လာဆန်းစစ်မှုများ ဆောင်ရွက်မှု ရှိ/မရှိ၊ ဒီဇိုင်းပြုပြင်ခြင်း ရှိ/မရှိ တို့ကို စိစစ်ရန်လိုအပ်ပြီး မေးခွန်းရှင် အမျိုးသားလွှတ်တော်ကိုယ်စားလှယ်များအား အမျိုးသားစီမံကိန်း ဥပဒေ ပုဒ်မ ၁၃ အရ ညှိနှိုင်းတိုင်ပင်ရန် လိုအပ်မည်ဖြစ်ပါကြောင်း သုံးသပ်အကြံပြုသွားပါသည် ဟူ၍ သုံးသပ်ချက်အပေါ် အမှန်တကယ် လက်တွေ့ဆောင်ရွက်နိုင်ရန် (၁/၂၀၁၇) တင်ဒါညွှန်ကြားချက် နှင့် ကိုက်ညီမှုမရှိသည်မှာများပြားလှပါသည်။ ထို့အပြင် အမျိုးသားစီမံကိန်း ဥပဒေပုဒ်မ ၁၃ အရ ကိုယ်စားလှယ်များ၏စီမံကိန်းလုပ်ငန်း အကောင်အထည်ဖော်ညှိနှိုင်းခြင်းမှာလည်း အင်မတန် အားနည်းကြောင်း တွေ့ရှိရပါတယ်။ ဒါကြောင့် ကော်မတီအနေဖြင့် ယခုထက်ပိုမို၍ အစိုးရအဖွဲ့အား ထိန်းကျောင်းနိုင်ရန် ဆောင်ရွက်သင့်ပါသည်ဟု အကြံပြုပါသည်။ အဆိုပါ တင်ဒါလမ်းညွှန်ချက် (၁/၂၀၁၇)နှင့် စီမံကိန်းဥပဒေ အပိုင်း ၁၃ အရ အားနည်းမှု ဆောင်ရွက်သွားသည့် မိမိမဲဆန္ဒနယ်မှ လုပ်ငန်းများအကြောင်း အရင်တင်ပြချင်ပါတယ်။ ကျေးဇူး ပြုပြီးမှ ဥက္ကဋ္ဌကြီးခင်ဗျား။ Power Point သုံးခွင့် ပြုပါရန်တောင်းခံအပ်ပါတယ်။ အဆိုပါ Power Point တွင်ပြထားသည့် ဒီလမ်းတစ်ခု တောင်းဆိုထားသည့် ၂၃-၈-၂၀၁ရ ရက်နေ့မှာ ဒုတိယအကြိမ် အမျိုးသားလွှတ်တော် သတ္တမပုံမှန်အစည်းအဝေးမှာ မေးမြန်းထားသည့်မေးခွန်း ဖြစ်ပါတယ်။ ဒါက ၂၃-၁-၂၀၁၈ ရက်နေ့မှာ ဒုတိယအကြိမ် အမျိုးသားလွှတ်တော် သတ္တမပုံမှန် အစည်းအဝေးမှာ မေးမြန်းထားသည့်မေးခွန်းဖြစ်ပါတယ်။ ဒီမေးခွန်းတွေနှင့်အညီ Power Point မှာ ပြထားသည့် လမ်းအတိုင်းအတာလမ်းပိုင်းကိုပြပေးပါ။ ဒါက ကျွန်တော်တို့ လွိုင်ကော်မြို့နယ်၊ မိုင်းလုံး လမ်းခွဲ အစမှ စီးလင်းသို့ ကတ္တရာအဆင့် တိုးမြှင့်ပေးတုန်းက ချဲ့ထွင်သည့်လမ်းအစပဲဖြစ်ပါတယ်။ ဒါက ဆက်လက်ပြီး ကျွန်တော်တို့ လယ်ယာကုန်ထုတ်လမ်းကြောတွေကို ဆောက်လုပ်မယ့် ကုမ္ပဏီ အဖွဲ့ခွဲတွေ ဖြစ်ပါတယ်။ ဒါက ကုမ္ပဏီ (၃)ခုကနေပြီး မိမိနယ်ခြားအတိုင်းအတာအရ ဆောင်ရွက် မယ့်လုပ်ငန်းတစ်ရပ်ဖြစ်ပါတယ်။ ဒါက ကျွန်တော်တို့ မုံပြာ၊ စီးလင်းလမ်းခွဲ-မုံပြာကနေပြီး မုံပြာကန် ကနေပြီး ပလဖစခန်းသို့သွားမယ့် လမ်းခွဲတစ်ခုရှိပါတယ်။ ဒါလည်း ထိုနည်းလည်းကောင်းပါပဲ။ ဒီလမ်းပိုင်းမှာ ဆောင်ရွက်မှုများကို မိမိ လွှတ်တော်ရပ်နားချိန်အကြိမ်တိုင်းမှာ ကွင်းဆင်းပြီး စံချိန် စံညွှန်း ကိုက်ညီစေရန်နှင့် လမ်းညွှန်ချက်များ ပြင်ဆင်စေခြင်းများ ဆောင်ရွက်ခဲ့ပါတယ်။ ၂၃-၈-၂၀၁ရ ရက်နေ့ ဒုတိယအကြိမ်အမျိုးသားလွှတ်တော် သတ္တမပုံမှန်အစည်းအဝေးမှ မေးခွန်းစာသား ပြပုံ (ကည) မည် သုံးသပ်ရေးဦးစီးဌာနမှ ဆောင် သံနယ်ရန်ပုံငွေဖြင့် Araကိုယ် ယုံလွတ်တော် ကိုယ်စားများ အချစ်မှု အန်ခံ နှစ် မေးမြန်းချက် ပုတီးအမ်းအမျိုးသားတော်တော် များ စဉ် မြန်ယူနက်စွဲ အစည်းအတွင် ပြည်ထောင်စု က ပြည်နယ် ကယားပြည်နယ် နှင့် ဒီမှာ နှင့် သင်၏နယ်နယ် အတွင်း ရှိနေတာကို အခု အတာနှစ်သက်ခဲ ၁ နှယ် ၂ခု အတွင်းရှိ လယ်ကုန်းထုတ်လမ်းတွင် ပုံများကန် မိုးပြာရောင် အတွင်းကမ်းဆီ (၁၄)မိုင်မှာပါ။ အမှုမှ လုပ်ငန်းအောင် ကန့် နှင့် ၎င်း အသုံးချမှုစီမံခန်ဦးစီးဌာနပိုင် PC မ ည် - ရွက် ဖြစ်ပါသည်။ ရေကန် လမ်းခွဲမှ သောက်စနစ်အတွင်းတွင် တည်ရှိသော လကို လေး စခန်းသို့ ပိုင်ဖြစ်ပြီး ၎င်းလမ်းပိုင်း အဆင့်မြင့်ပြန်လည် သော လယ် ဆောက်လုပ်နိုင် ရန်အတွက် ၂၀-၈-၂၀၁၃ က သော ကုန်ထုတ် နှစ်တွင် ပြည်နယ် ရန်ပုံငွေ၏ ဒုတိယ၁၂လ လမ်းနှင့် တံ ပတ်တွင် ရန်ပုံငွေ တင် တောင်းခံ ရန် များကို ဘုရား ရရှိမှုအပေါ် မူတည်၍ ဆောင်ရွက်ပေးသွားမည် ကျေးရွာ အထိ ဖြစ်ပါသည် အဆင့်မြင့် ပြန် ကျန်လမ်းပိုင်းဖြစ်သော လ။ စခန်းမှ ဘုရား ဘုရား ပလ ဒစခန်း ဘ လည် ဆောက်လုပ် ကျေးရွာ အထိ(၄/ရ ၆၉၆၂ မိုင်မှာ ကျေးလက်လမ်း အထိ လမ်းတာခဲ့ခြင်းနှင့် သားလေး ပေးရန် အစီအစဉ် ဖွံ့ဖြိုးရေးဦးစီးဌာန၏ လမ်းစာရင်းတွင် ပါဝင်ခြင်း ဖောက်လုပ်ခြင်း(၄/၂၅)မိုင် ကျောင်း ရှိ / မရှိ။ မရှိသော်လည်း ဒေသ၏ လိုအပ်ချက်အရသော် (၄/၂၂၅)မိုင်၊ (၁၈)ပေတံတား (၂)စင်းနှင့် တွေ့ လည်းကောင်း လမ်းပန်းဆက်သွယ်ရေး အဆက် တံတား(၄)စင်း တည်ဆောက်ခြင်း လုပ်နိုင် တည်နယ်ဒေသ ပြတ် အဆင်ပြေလွယ်ကူစေရေးအတွက်သော်လည်း ၂၀၀၈ - ၂၀၁၉ခု၊ ဘဏ္ဍာရေးနှစ်တွင် မြို့ ကောင်း အမျိုးသားလွှတ်တော်ကိုယ်စားလှယ်၏ တင်ပြ ဖွံ့ဖြိုးရေးရန်ပုံငွေကျပ် (၇၉၂ ၈၁၅)သန်းဖြင့် တင်ဒါ ပလ ဒစခန်း ဘီလူးချောင်လမ်းဆုံ လုပ်ငန်းပြီးစီးမှု ရာခိုင်နှုန်းဖော်ပြသည့်ဇယားနှင့် လုပ်ငန်းပိုင်းဆောင်ရွက်မှု၏ ဘတ်ဂျက်ဖော်ပြမှုဇယား အပိုင်းအခြားများ ပြပုံ (ကည-၁) ကယားပြည်နယ်ကျေးလကီသမီးဒီးစေန ၂း၁၈-၂၀၁၉ ဘဏ္ဍာရေးနှအောက်တိုဘာလမှစတီဘင်ဘာထိ ပြည်ထောင်စုရန်ပုံဖြင့်ဆောင်ကိသမ္ဘီဝမ်းတံတားလုပ်ငန်းများတိုးတက်မှုစာရင်း လုပ်ငန်းအမည် ဦးစီးဌာနနှုန်း၊ မြောင်း-စည်းခင်းလမ်း (၇)မိုင်အား: 231)အားမြေသားရဝမ်းကို ကတ္တရာ (၁၃)မိုင်+၁="T ဆောင်ခြင်း အဖော်၂o blamu'+'ions axlson နှင့် နိုင်မှုကြောက်လမ်း၏အားသမီး အနိမ့်အမြင့်ဦးနှင့် ကြိတ်ခြင်း၊ From အောန်ကျောက်(၁၇% ကျ6-xinထု၊ ဖxx1m5mန်ရောက် 2 tem)အကျယ်(၃”x25mmထုခင်း၍ ကတ္တရာလမ်းခင် ခြင် (1) 19-2,75mm"xa5re မာန်လမ်းပုန်းခင်းခြင်း၊ မြောင်း၊ စည်း၁၀မိနပ်တွင် ကွန်ကရစ်တံတား၊ ၃၁"= ၂၅) | ကွန်ကရစ်တံတား (၃၈း၂၀) (၁)စင်း တည်ဆောက်ခြင်းလုပ် st -1 ဆီးရွှေဝါထွန်း စိုင်-စည်းခင်းလမ်း ၄ နိုင်အား 44kW)အား မြေသားလမ်းကို ကတ္တရာ | (၁၃)မိုင် • ၁၂-s" | ကုမ္ပဏီ တ င်း တစ်ဖက်(d bit အကျယ် “၄”x9 .Jd or "Mis-ထုနှင်းခြင်း၊ ကျောက်မီး၏၃၃)ဆားလမ်း အနိမ့်အမြင့်ညိုမင်းကြိတ်ဖြt is zens မာက်နဲ့ကျောက်၁၃) IH) x150mmiထူး (၁""x25cm-55mm ကျောက်) A 66 အကျယ် ၃”x1mmqခင်း၍ က မိခင် ခြင်း (၆) (158mm, 75wxXx" srm ထုဆစ်လမ်းပုန်းခင်းခြင်း။ ခြင်း နည်းသင်းလမ်းပေါ်တွင် ကွန်ကရစီတံတား (၁၁၅ ခု) | ကွန်ကရစ်တံတာ၊ ( ၁၅) iss SwednXP)စင်းတည်ဆောက်ခြင်းသူမိန်း Bex Culvert Jeonbuco c olod Box Culver og 2 i Sm 3x32mXpleimallingbok ဏာနည် - တံတားပေါ် လွိုင်ကော်မြို့တွင်း မိုင်းလုံးလမ်းခွဲအစမှ စီးလင်းသို့ အဆင့်မြင့်ကတ္တရာခင်းခြင်းနှင့် ချဲ့ထွင်ခြင်းအပိုင်း မြင်ကွင်းပုံ (ကည-၂)</speech>
<speech type="speaker">သွားပါပြီ။</speech>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၁၂)မှ ဦးမျိုးထပ်(ခ) ဆလိုင်းမျိုးထိုက် ဆွေးနွေးနိုင်ပါပြီ။</speech>
<speech><mp id="1240">ဦးမျိုးထပ်(ခ)ဆလိုင်းမျိုးထိုက်၊ ချင်းပြည်နယ် မဲဆန္ဒနယ်အမှတ်(၁၂)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာ နှုတ်ခွန်းဆက်ပါတယ်။ ကျွန်တော်က ချင်းပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးမျိုးထပ်(ခ)ဆလိုင်းမျိုးထိုက် ဖြစ်ပါတယ်။ မွန်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဒေါ်မြတ်သီတာထွန်း မှ ၁၃-၉-၂၀၁၉ ရက်နေ့တွင် အမျိုးသားလွှတ်တော်၌ ဖတ်ကြားတင်သွင်းသည့် အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ ဒုတိယအကြိမ် အမျိုးသား လွှတ်တော်၊ ပထမပုံမှန်အစည်းအဝေးမှ (၁၂)ကြိမ်မြောက်ပုံမှန်အစည်းအဝေးအထိ အမျိုးသား လွှတ်တော်ကိုယ်စားလှယ်များ၏ တင်သွင်းမေးမြန်းခဲ့သည့် အဆို၊ မေးခွန်းများနှင့် ပတ်သက်၍ အစီရင်ခံစာအား ထောက်ခံအကြံပြု ဆွေးနွေးသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ဒုတိယအကြိမ် အမျိုးသားလွှတ်တော် ပထမပုံမှန်အစည်းအဝေးမှ (၁၂)ကြိမ်မြောက်ပုံမှန်အစည်းအဝေးအထိ လွှတ်တော်ကိုယ်စားလှယ်များ မေးမြန်းသည့်မေးခွန်း များ၊ အဆိုများနှင့် ကတိဖြစ်ပေါ်မှုများ စုစုပေါင်း(၁၇၁၇)ခုရှိကြောင်း အစီရင်ခံစာတွင် လေ့လာ တွေ့ရှိရပါတယ်။ ၎င်း မေးခွန်းများ၊ အဆိုများအနက် ပထမပုံမှန်အစည်းအဝေးမှ (၁၁)ကြိမ်မြောက် ပုံမှန်အစည်းအဝေးအထိ စုစုပေါင်း(၆၁၈)ခုအား (၁၀၀)ရာခိုင်နှုန်း လုပ်ငန်းများပြီးစီး၍ ကတိကဝတ် စာရင်းမှ ပယ်ဖျက်ခဲ့ကြောင်း သိရှိရပါတယ်။ ကျန်ရှိသည့် ကတိကဝတ်၊ မေးခွန်းများ၊ အဆိုများ ကိုလည်း ရာနှုန်းပြည့် ပြီးစီးသည်အထိ ကော်မတီမှ တာဝန်ရှိပုဂ္ဂိုလ်များ စိစစ်ဆောင်ရွက်ပေးမည်ဟု ယုံကြည်ပါတယ်။ အစီရင်ခံစာများအား လေ့လာသည့်အခါ ကိုယ်စားလှယ်များ၏ လွှတ်တော် တွင်းမှာမေးမြန်းသည့် ကတိဖြစ်ပေါ်မှုအား ကော်မတီအနေဖြင့် အထူးအလေးထား ဆောင်ရွက်တာ တွေ့ရသည့်အတွက် ဆောင်ရွက်ခဲ့ကြသည့် ကော်မတီဥက္ကဋ္ဌနှင့် ကော်မတီဝင်များ အားလုံးကို အထူး ကျေးဇူးတင်ရှိကြောင်း ဖော်ပြလိုပါတယ်။ ဥက္ကဋ္ဌကြီးခင်ဗျား။ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ၏ ဥက္ကဋ္ဌနှင့် အဖွဲ့ဝင်များဟာ ကျွန်တော်တို့ ချင်းပြည်နယ်၊ မင်းတပ်ခရိုင်အထိ လာရောက် ပြီး လွှတ်တော်ကတိကဝတ် ဆောင်ရွက်မှုအခြေအနေများအား ကွင်းဆင်းစစ်ဆေးသော်လည်း လည်း ရာနှုန်းပြင်ခံစာများအား မတီအနေဖြင့် ကျွန်တော့်မဲဆန္ဒနယ်တွင် ဒေသလုံခြုံရေး၊ လမ်းပန်းဆက်သွယ်ရေး အခက်အခဲကြောင့် လာရောက် နိုင်ခြင်းမရှိပါ။ သို့သော် ကျွန်တော်၏ တင်ပြချက်များအား အလေးထားဆောင်ရွက်ပေးသည့်အတွက် ကော်မတီမှ တာဝန်ရှိပုဂ္ဂိုလ်များအား ကျေးဇူးတင်ရှိပါကြောင်း ထပ်လောင်း ဖော်ပြလိုပါတယ်။ ကျွန်တော့်မဲဆန္ဒနယ်တွင် ၂၀၁၈-၂၀၁၉ ဘဏ္ဍာနှစ်အတွင်း ဆောင်ရွက်ရမည့်လုပ်ငန်းများအနက် (၁၀၀)ရာခိုင်နှုန်းပြီးစီးသည့်လုပ်ငန်းများ ရှိသော်လည်း တချို့ လုပ်ငန်းများမှာ (၇၅)ရာခိုင်နှုန်းပင် မပြီးသောလုပ်ငန်းများရှိသေးကြောင်း ကြားသိရပါတယ်။ ထိုနည်းအတူ တချို့သောမဲဆန္ဒနယ်တွင် လည်း မပြီးသေးသောလုပ်ငန်းများ ရှိနိုင်ပါတယ်။ လာမယ့် စက်တင်ဘာလ ၃၀ ရက်နေ့တွင် ၂၀၁၈၂၀၁၉ ဘဏ္ဍာနှစ် ကုန်ဆုံးတော့မည်ဖြစ်၍ ကော်မတီအနေဖြင့် ဝေးလံသည့်ဒေသများတွင်လည်း ဆက်လက်ကွင်းဆင်း စစ်ဆေးပေးရန် လိုအပ်မည်ဖြစ်ကြောင်း အကြံပြုလိုပါတယ်။ ဥက္ကဋ္ဌကြီးခင်ဗျား။ ကျွန်တော်၏ မေးမြန်းသည့်မေးခွန်းများအနက် ၂၀၁၈-၂၀၁၉ ဘဏ္ဍာ နှစ်အတွင်း ဆောင်ရွက်သည့်လုပ်ငန်းများထဲမှ အစီရင်ခံစာ စာမျက်နှာ ၂၃၊ ၂၄၊ ၂၆၊ ၂ရ နှင့် ပတ်သက်၍ ဆွေးနွေးလိုပါတယ်။ ဥက္ကဋ္ဌကြီးခင်ဗျား။ Power Point ဖြင့် ပြသခွင့်ပေးပါရန် ခွင့် တောင်းခံအပ်ပါတယ်။ ဒါက အစီရင်ခံစာ စာမျက်နှာ ၂၃၊ ၂၄ မှာပါသည့် စိုးနီကနောင်ကျေးရွာ ကနောင်ရွာသောက်သုံးရေ ရေကန်သွယ်ယူခြင်း ရေကန်နှင့် ရေပုံ ဖြစ်ပါတယ်။ ကျွန်တော်ကိုယ်တိုင် ကွင်းဆင်းစဉ်က ရိုက်ထားသည့်ပုံ ဖြစ်ပါတယ်။ မြေပုံမှာ (၃)မိုင်လို့ ရေးထားသော်လည်းပဲ မြေပြင် တွင် (၂)မိုင် (၄)ဖာလုံခန့်သာရှိကြောင်း ဒေသခံများပြောကြားချက်အရ သိရှိရပါတယ်။ နောက်တစ်ပုံပြပါ။ ဒါက ဝက်မကျေးရွာအုပ်စုရှိ ဝက်မချောင်းတံတားပုံ ဖြစ်ပါတယ်။ ပြင်ဆင်ရန်အတွက် ဒေသခံများမှ တင်ပြလာသည့်အတွက်ကြောင့် တာဝန်ရှိဌာနဆိုင်ရာများ၊ ကုမ္ပဏီမှတာဝန်ရှိသူများနှင့် ပြည်သူတွေညှိနှိုင်းချက်အရ ပြန်လည်ပြီးပြင်ဆင်ရန်အတွက် သဘောတူ ထားသည့် ကြိုးတံတားပုံ ဖြစ်ပါတယ်။ ဒါက ကျပ်သန်းပေါင်း(၉၅)သန်းနှင့် ဆောက်ထားသည့် တံတားပုံဖြစ်ပါတယ်။ ကျွန်တော်ကိုယ်တိုင် ကွင်းဆင်းစဉ်က ရိုက်ထားသည့်ပုံ ဖြစ်ပါတယ်။ နောက်တစ်ပုံပြပါ။ ဒါက အစီရင်ခံစာ စာမျက်နှာ ၂၆ မှာပါ ပါဝင်သည့် ချင်းပြည်နယ်၊ ပလက်ဝ မြို့နယ်၊ အပ်စကျေးရွာအုပ်စု ဓါတ်ချောင်းအနီးရှိ ဒိုင်လောင်ချောင်းလူကူးကြိုးတံတား ဖြစ်ပါတယ်။ ကျပ်သန်းပေါင်း (၉၆)သန်းဖြင့် တင်ဒါမခေါ်ဘဲ ဌာနမှ ဆောင်ရွက်ပြီးစီးသည့်တံတား ဖြစ်ပါတယ်။ တံတားဖွင့်ပွဲပြုလုပ်ပြီးကြောင်း သိရှိရပါသည်။ နောက်တစ်ပုံပြပါ။ ဒါက အစီရင်ခံစာ စာမျက်နှာ ၂၆ မှာပါသော ချင်းပြည်နယ်၊ ထိုးနူးကျေးရွာအုပ်စု၊ ရှရွာ အနီးရှိ ရန်လောင်ချောင်း လူကူးကြိုးတံတားဖြစ်ပါတယ်။ ကျပ်သန်းပေါင်း (၆၄)သန်းဖြင့် တင်ဒါ ခေါ်ယူခြင်းမရှိဘဲ၊ လျာထားသည့်မြေနေရာမှာ မဆောက်ဘဲနှင့် အောက်မှာပါရှိသော တခြားနေရာမှာ ပြောင်းရွှေ့ ဆောက်တဲ့ပုံဖြစ်ပါတယ်။ အပေါ်ပုံက လျာထားနေရာပုံ ဖြစ်ပါတယ်။ သို့သော်လည်းပဲ ဌာနကလျာထားနေရာမှာ မဆောက်ဘဲနှင့် တခြားနေရာမှာ ပြောင်းရွှေ့ပြီးမှဆောက်တဲ့ပုံ ဖြစ်ပါ နောက်တစ်ပုံပြပါ။ အဲဒါက အစီရင်ခံစာ စာမျက်နှာ ၂၆၊ ၂ရ မှာပါရှိသည့် ချင်းပြည်နယ်၊ ပလက်ဝမြို့နယ် ဆမီး-ပျဉ်ဝ-အီး-သံထောင်လမ်း ဖောက်လုပ်ရန်ကျန်ရှိသည့် အီး- သံထောင် လမ်းပိုင်း (၁၂)မိုင်မှ (၁၅)မိုင်ကြား မဖောက်လုပ်ဘဲတွေ့ရသည့် ဗီနိုင်းပုံနှင့် အဲဒီ ပျဉ်ဝအုပ်စု အုပ်ချုပ်ရေးမှူးထောက်ခံစာတွင် အဲဒီ (၁၂)မိုင် မှ (၁၅)မိုင်ကြားဖောက်လုပ်ကြောင်း (၇၅)ရာခိုင်နှုန်း တာဝန်ယူထားသည့် ထောက်ခံစာ ဖြစ်ပါတယ်။ အဆိုပါပုံမှာ ကျွန်တော်ကိုယ်တိုင် လွှတ်တော်ပိတ်ရက် ကွင်းဆင်းစဉ်က ပျဉ်ဝနှင့် အီး ကြား (၁၈)ပေ ဖောက်လုပ်ပြီးသည့်လမ်းအား (၂၄)ပေ တာချဲ့ဖောက်လုပ်နေချိန်တွင် ကိုယ်တိုင် ကွင်းဆင်းစဉ်က တွေ့ရှိတဲ့ပုံဖြစ်ပါတယ်။ တကယ်တမ်းဆိုရင် (၁၂)မိုင်နှင့် (၁၅)မိုင် မဖောက်ဘဲနဲ့ ဖောက်ပြီးသား ပျဉ်ဝနှင့် အီးဝကြား (၁၈)ပေကနေ (၂၄)ပေ တာချဲ့ခြင်းကို တွေ့ရတဲ့ပုံဖြစ်ပါတယ်လို့ ကျေးဇူးတင်ပါတယ်။ ဥက္ကဋ္ဌကြီးခင်ဗျား။ ၎င်းလုပ်ငန်းဖြစ်စဉ်များအား တင်ပြဆွေးနွေးရခြင်းမှာ လာမယ့် တွင် ထိုသို့ မဖြစ်ရလေအောင် ဒေသဖွံ့ဖြိုးရေးလုပ်ငန်းများ ဆောင်ရွက်ရာတွင် အစိုးရ ဌာနများ၊ ဒေသခံလွှတ်တော်ကိုယ်စားလှယ်များ၊ ပြည်သူများနှင့် ပူးပေါင်းဆောင်ရွက်ရန် လိုအပ် သည့်အတွက်၊ မည်သည့်ဌာနအဖွဲ့ အစည်းများအား အရေးယူဆောင်ရွက်ရန် ရည်ရွယ်ချက်ဖြင့် တင်ပြဆွေးနွေးခြင်းမဟုတ်ဘဲ၊ နိုင်ငံတော်မှချပေးသော ဘတ်ဂျက်များ အလေအလွင့်မရှိဘဲ လုပ်ထုံး လုပ်နည်းနှင့်အညီ ဒေသဖွံ့ဖြိုးရေးလုပ်ငန်းများကို အလေးထားဆောင်ရွက်နိုင်ရန်အတွက် တင်ပြ ရခြင်းဖြစ်ပါတယ်။ ဥက္ကဋ္ဌကြီးခင်ဗျား။ နိဂုံးချုပ်အားဖြင့် အမျိုးသားလွှတ်တော်ကိုယ်စားလှယ်များ တင်သွင်း မေးမြန်းခဲ့သည့် အဆို၊ မေးခွန်းများနှင့် ပတ်သက်၍ လွှတ်တော်ဥက္ကဋ္ဌကြီး၏ လမ်းညွှန်ချက်များ နှင့်အညီ ကွင်းဆင်းစစ်ဆေးဆောင်ရွက်ကြသည့် အစိုးရ၏ အာမခံချက်များ၊ ကတိများနှင့် တာဝန် ခံချက်များ စိစစ်ရေးရေးကော်မတီ၏ အစီရင်ခံစာအား ထောက်ခံအကြံပြု ဆွေးနွေးအပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၉)မှ ဒေါ်ခင်ဆွေလွင် ဆွေးနွေးနိုင်ပါပြီ။</speech>
<speech><mp id="1237">ဒေါ်ခင်ဆွေလွင်၊ ချင်းပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မက ချင်းပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဒေါ်ခင်ဆွေလွင် ဖြစ်ပါတယ်။ ကျွန်မအနေနဲ့ အမျိုးသားလွှတ်တော် အစိုးရ၏အာမခံချက်များ၊ ကတိများနှင့် တာဝန်ခံ ချက်များစိစစ်ရေးကော်မတီရဲ့ အစီရင်ခံစာကို ဆွေးနွေးသွားမှာဖြစ်ပါတယ်။ ဥက္ကဋ္ဌကြီးရှင်။ လိုအပ်ချက်ချင်း မတူညီကြသည့် မဲဆန္ဒနယ်အသီးသီးက လွှတ်တော် ကိုယ်စားလှယ်တွေရဲ့ မေးခွန်းတွေဟာ အမှန်တကယ် ပြည်သူလူထုအတွက် လိုအပ်ချက်များကိုသာ မေးမြန်းကြတာဖြစ်ပါတယ်။ ဒီလိုမေးခွန်းတွေကို အဖွဲ့တွေခွဲပြီး ကတိ ဖြစ်၊ မဖြစ် သေချာစိစစ်ကာ သက်ဆိုင်ရာဌာန တာဝန်ရှိပုဂ္ဂိုလ်များနှင့် အတည်ပြုပြီး မြေပြင်အထိ ကွင်းဆင်းစိစစ်ပေးသည့် ကော်မတီနှင့် ဝန်ထမ်းများကို ကျွန်မအနေနဲ့ ကျေးဇူးတင်ရှိပါတယ်။ ကော်မတီရဲ့ ဖော်ပြချက်အရ ပထမပုံမှန်အစည်းအဝေးမှ (၁၂)ကြိမ်မြောက်ပုံမှန် အစည်းအဝေးအထိ ကြယ်ပွင့်ပြနှင့်ကြယ်ပွင့်မပြ မေးခွန်းပေါင်း(၂၈၇၄)ခု မေးမြန်းခဲ့ကြပြီး ကတိ ကဝတ်ဖြစ်သည့်မေးခွန်း (၁၇၁၇)ခုရှိသည့်အနက်မှာ (၁၀၀)ရာခိုင်နှုန်း ပြီးစီးတဲ့အတွက် ကတိကဝတ် စာရင်းကနေပယ်ဖျက်ပြီး (၆၁၈)ခုရှိသည့်အတွက် ရာခိုင်နှုန်းအားဖြင့် (၃၆)ရာခိုင်နှုန်းပြီးစီးပြီး (၆၄) ရာခိုင်နှုန်းကျန်ရှိနေသေးတယ်ဆိုတာကို တွေ့ရှိရပါတယ်။ ဒါ့အပြင် ဆက်ပြီးကျင်းပမယ့် လွှတ်တော် ပုံမှန်အစည်းအဝေးတွေမှာ ဖြစ်ပေါ်လာဦးမယ့် ကတိကဝတ်များလည်း ရှိလာဦးမှာဖြစ်သည့်အတွက် ကတိကဝတ်များကို ကျန်ရှိသက်တမ်းအတွင်း ပြီးစီးနိုင်ရေး၊ ပြီးစီးနိုင်အောင် ဘယ်လိုဆောင်ရွက် သွားမယ်ဆိုတာကို ပြည်ထောင်စုနှင့် ပြည်နယ်/တိုင်းဒေသကြီးများကို အလေးအနက်ထား မေးမြန်း ပေးပါရန် အကြံပြုအပ်ပါတယ်။ ဥပမာ ကျွန်မရဲ့ မဲဆန္ဒနယ်မှာဆိုလို့ရှိရင် ၆-၁၂-၂၀၁၆ ရက်နေ့ စတုတ္ထအကြိမ် ပုံမှန် အစည်းအဝေးမှာ ကြယ်ပွင့်မပြမေးခွန်းဖြစ်သည့် ချင်းပြည်နယ်၊ ကန်ပက်လက်မြို့နယ် ကျင်ဒွေးရွာ ကို အခြေခံပြီး၊ ကျင်ဒွေးအုပ်စုနှင့် မုန်းချောင်းအနောက်ဖက်မှာရှိသည့် ကျေးရွာအုပ်စု (၁၁)အုပ်စု အတွက် ဆက်သွယ်ရေးတာဝါတိုင် တည်ဆောက်ပေးရန် မေးခွန်းသည် မေးခွန်း မေးမြန်းစဉ်က ကျေးရွာဖြစ်သည့် ကျင်ဒွေးရွာတောင် ကျင်ဒွေးမြို့အဖြစ် တိုးမြှင့်ရရှိပြီးဖြစ်ပါတယ်။ ၂၀၁၆ ခုနှစ်ကနေ ၂၀၁၉ ခုနှစ် ယခု်သည်အထိ တည်ဆောက်ပေးခြင်းမရှိသေးတာကို တွေ့ရပါတယ်။ နှစ်ပေါင်းများစွာ နောက်ကျကျန်နေခဲ့သည့် ဖွံ့ဖြိုးမှုအနည်းဆုံး ပြည်နယ်ကနေ ဖွံ့ဖြိုးတိုးတက် လာဖို့ဆိုရင် စီမံကိန်းတွေ လျာထားဆောင်ရွက်သည့်အခါမှာ မဲဆန္ဒနယ်ကို ကိုယ်စားပြုထားသည့် လွှတ်တော်ကိုယ်စားလှယ်များ၏ သဘောထားကိုရယူပြီး အလေးထားဆောင်ရွက်ပေးဖို့ လိုအပ် သလို လွှတ်တော်ကတိကဝတ်များကိုလည်း ပထမဦးဆုံး ဦးစားပေး ထည့်သွင်းဆောင်ရွက်ပေးဖို့ လိုအပ်တယ်လို့ ကျွန်မအနေနဲ့ မြင်ပါတယ်။ ဒါမှသာ ပြည်သူ့အသံ၊ လွှတ်တော်အသံ၊ ပြည်သူ့ဆန္ဒ လွှတ်တော်က ဖော်ဆောင်ရွက်ဆိုတာ ပိုပြီးအဓိပ္ပာယ်ပြည့်ဝမှာဖြစ်သလို အစိုးရ၏ ဆောင်ရွက်ချက် တွေဟာလည်း ပိုပြီးထင်ရှားပေါ်လွင်မှာဖြစ်ပါတယ်။ ပြည်သူတွေက မျှော်လင့်တကြီး တောင်းဆိုကြသည့် ဆက်သွယ်ရေးတာဝါတိုင်ဟာ စီးပွားရေး တွက်ခြေကိုက်မှုတစ်ခုတည်းကို ကြည့်ရမည့်ကိစ္စရပ် မဟုတ်ပါဘူး။ မဖွံ့ဖြိုးသေးသည့် ဒေသတွေကို အထူးဦးစားပေးပြီး ဆောင်ရွက်ပေးရမည့်ကိစ္စဖြစ်ပါလျက်နှင့် လွှတ်တော်၏ ကတိကဝတ် (၃)နှစ်ရှိလို့တောင် အကောင်အထည်ဖော်ဆောင်ရွက်ပေးနိုင်ခြင်း မရှိသေးတာဟာ ပြည်သူတွေ၏မျှော်လင့်ချက်ကို လျစ်လျူရှုရာရောက်သလို၊ ဘာကြောင့် ယခုအထိ အကောင်အထည် မဖော်နိုင်သေးတာဆိုတာကိုလည်း ကော်မတီအနေဖြင့် မေးမြန်းပေးပါရန် အကြံပြုအပ်ပါတယ်။ ချင်းပြည်နယ်မှာရှိသည့် အမျိုးသားလွှတ်တော်ကိုယ်စားလှယ်များ၏ မေးခွန်းတွေကို လေ့လာကြည့် မယ်ဆိုရင် ဒေသ၏အဓိက အခက်အခဲဖြစ်နေသည့် လမ်းပန်းဆက်သွယ်ရေးကောင်းမွန်ဖို့အတွက် လမ်း၊ တံတားလုပ်ငန်းတွေ၊ လူသားတစ်ယောက်ချင်းအတွက် အဓိကကျသည့် ပညာရေး၊ ကျန်းမာရေး၊ လူမှုစီးပွားဘဝဖွံ့ဖြိုးတိုးတက်ရေးအတွက်နှင့် ဆင်းရဲနွမ်းပါးမှုကို လျှော့ချနိုင်ရန်အတွက် သက်ဆိုင်ရာ ဌာနများကို မေးခွန်းများ မေးမြန်းကြပါတယ်။ နိုင်ငံ့လူဦးရေ၏ထက်ဝက်ကျော်ရှိသည့် အမျိုးသမီးနှင့် ကလေးသူငယ်များအတွက် မေးခွန်းတွေကိုလည်း မေးမြန်းခဲ့တာကို ကြည့်ခြင်းအားဖြင့် ဖွံ့ဖြိုး တိုးတက်မှုကို ဘယ်လောက်အထိ ဆာလောင်မွတ်သိပ်နေတယ်ဆိုတာ မေးခွန်းများက သက်သေပဲ ဖြစ်ပါတယ်။ ကော်မတီဟာ ဒုတိယအကြိမ် အမျိုးသားလွှတ်တော်၊ ပထမပုံမှန်အစည်းအဝေးမှ (၁၂)ကြိမ်မြောက်ပုံမှန်အစည်းအဝေးထိ အစည်းအဝေးတိုင်းမှာ ပုံမှန်အစီရင်ခံစာ တင်သွင်းနိုင်တဲ့ အတွက် ကျေးဇူးတင်ရှိပါတယ်။ ဒီလို အစီရင်ခံစာတင်တဲ့အခါတိုင်းမှာ ကျွန်မသတိထားမိတာ တစ်ခုက လွှတ်တော်ထဲမှာ ပြည်ထောင်စုအဆင့်အဖွဲ့ အစည်းဝင်များ၏ ဖြေကြားချက်များအပေါ် မြေပြင်ကွင်းဆင်းတဲ့အခါမှာ လွဲချော်မှု၊ အဆင်မပြေမှု၊ စံချိန်စံညွှန်း မပြည့်တာတွေကို အစီရင်ခံစာ တိုင်းမှာ တွေ့ရသည့်အတွက် ကတိကဝတ်ကို အကောင်အထည်ဖော်ရာမှာ လက်တွေ့မြေပြင် ဆောင်ရွက်ရာမှာ အခက်အခဲများရှိခဲ့လို့ရှိရင် မေးခွန်းရှင် လွှတ်တော်ကိုယ်စားလှယ်များနှင့် သက်ဆိုင်ရာ ပြည်နယ်/တိုင်းဒေသကြီးအစိုးရ၊ သက်ဆိုင်ရာဌာန၊ မြို့နယ်စီမံခန့်ခွဲမှုကော်မတီများမှ ဒေသခံ ပြည်သူလူထု၏ တောင်းဆိုမှုကြောင့်လည်းကောင်း၊ နေရာဒေသ အခက်အခဲကြောင့်လည်းကောင်း၊ သဘာဝဘေးကြောင့်သော်လည်းကောင်း၊ ပြောင်းလဲဆောင်ရွက်ရမည့်ကိစ္စရပ်များရှိလို့ရှိရင် မှန်ကန်စွာ သုံးသပ်ဆုံးဖြတ်ပြီး ကော်မတီကို သီးသန့်တင်ပြထားမယ်ဆိုလို့ရှိရင် မြေပြင်မှာ လက်တွေ့ကွင်းဆင်း တဲ့အခါမှာ မလိုလားအပ်တဲ့ကိစ္စရပ်တွေကို လျှော့ချနိုင်မယ်လို့ ယူဆမိသည့်အတွက် သက်ဆိုင်ရာ ပြည်နယ်/တိုင်းဒေသကြီးအစိုးရနဲ့ဌာနမှ တာဝန်ရှိပုဂ္ဂိုလ်များအား မေးခွန်းရှင် လွှတ်တော်ကိုယ်စားလှယ် များနှင့် ညှိနှိုင်းပူးပေါင်း၍ ပြည်သူတို့၏ လိုအပ်ချက်များ ဖြည့်ဆည်းပေးနိုင်ရေးကို ကော်မတီမှ တိုက်တွန်းပေးပါရန် အကြံပြုရင်းနှင့် ကော်မတီ၏ အစီရင်ခံစာအား ထောက်ခံဆွေးနွေးလိုက်ရ ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် ဆွေးနွေး နိုင်ပါပြီ။</speech>
<speech><mp id="1310">ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီး အမျိုးသားလွှတ်တော်ကိုယ်စားလှယ်များ အားလုံးကို သာလီစွပါလို့ ဦးစွာ ပထမနှုတ်ခွန်းဆက်သ ဂါရဝပြုအပ်ပါတယ်။ ကျွန်တော်က ရခိုင်ပြည်နယ် မဲဆန္ဒနယ်အမှတ်(၅) အမျိုးသားလွှတ်တော်ကိုယ်စားလှယ် ဦးမြင့်နိုင် ဖြစ်ပါတယ်။ ကျွန်တော် ဒီနေ့ အမျိုးသား လွှတ်တော်မှာ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ အစီရင်ခံစာအပေါ်မှာ ထောက်ခံအကြံပြု ဆွေးနွေးသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဒီအစီရင်ခံစာအပေါ်မှာ အခုအကြိမ်နှင့်ဆိုရင် (၆)ကြိမ်မြောက် ဆွေးနွေးခြင်းပဲ ဖြစ်ပါတယ်။ အစိုးရ၏အာမခံချက်များ၊ ကတိ များနှင့် တာဝန်ခံချက်များ စိစစ်ရေးကော်မတီအနေဖြင့်လည်း ကော်မတီငယ်များ၏ စုပေါင်းလုပ် ဆောင်နိုင်မှု၊ တစ်ဦးချင်းဆောင်ရွက်နေမှုများကို အသိအမှတ်ပြုပါတယ်။ ဒီကော်မတီရဲ့ ဆောင်ရွက် ချက်များဟာ လွှတ်တော်၏ဂုဏ်ကို မြှင့်တင်ပေးရာရောက်သလို ပြည်သူတွေရဲ့ လိုအပ်ချက်တွေကို ဆောင်ရွက်ပေးနေခြင်းပဲ ဖြစ်ပါတယ်။ ကော်မတီ၏အစီရင်ခံစာအရ အစိုးရ၏ ကတိဖြစ်ပေါ်မှုပေါင်း (၁၇၁၇)ခုတွင် ပယ်ဖျက်သည့်ကတိ (၆၁၈)ခု ရှိတယ်လို့ ဖော်ပြထားပါတယ်။ လက်ကျန်ကတိပေါင်း (၁၀၉၉)ခု ကျန်ရှိနေပါသေးတယ်။ ကျွန်တော် ပြီးခဲ့သည့် အစီရင်ခံစာ ဆွေးနွေးတုန်းကလည်း ကတိဖြစ်ပေါ်မှုများ၊ ဆောင်ရွက်ရန်ကျန် အလွန်များပြားနေပါသေးတယ်။ လက်ရှိအစိုးရအနေဖြင့် လည်း ဆောင်ရွက်ပေးနိုင်ဖို့ ဘတ်ဂျက်ကာလကလည်း တစ်နှစ်သာကျန်တော့သည့်အတွက် ကတိ များ ပြီးစီးနိုင်ရန် မလွယ်ကူတော့သလို ကျန်ခဲ့သည့်ကတိတွေကို နောင်အစိုးရအနေဖြင့်လည်း လုပ်ဆောင်ပေးရမည်ဆိုသည်မှာ မလွယ်ကူတော့ဟု မြင်မိပါတယ်။ ပထမအကြိမ် လွှတ်တော်ကာလအတွင်း ကတိတွေဟာလည်း ယခုအစိုးရအနေဖြင့် ဖော်ဆောင်ပေးမှုမရှိသလို ကတိအများအပြား ကျန်ရှိနေသည့် ကတိတွေကို ကိုယ်စားလှယ်တွေ ပြေပျက်ခဲ့ရတာ တွေရှိနေပါတယ်။ ပထမအကြိမ်လွှတ်တော်မှ ကတိများကိုလည်း ယခုဒုတိယ အကြိမ်လွှတ်တော်မှာ ပြန်ပြီးမေးမြန်းခဲ့ရသည့် ကတိများလည်း များစွာရှိနေခဲ့ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကတိဖြစ်ပေါ်မှု၏ ဆောင်ရွက် ရန်ကျန် (၁၀၉၉)ခုတွင် ဝန်ကြီးဌာနနှင့် ပြည်ထောင်စုအဆင့်အစိုးရအဖွဲ့ အစည်းပေါင်း (၂၅)ခုတွင် ဆောင်ရွက်ရန်ကျန် အများဆုံးဌာနမှာ ပညာရေးဝန်ကြီးဌာန(၁၇၄)ခု၊ ဆောက်လုပ်ရေးဝန်ကြီးဌာန (၁၇၂)ခု၊ ကျန်းမာရေးနှင့်အားကစားဝန်ကြီးဌာန (၁၃၅)ခု ဒီဝန်ကြီးဌာန(၃)ခုအနေဖြင့် အများဆုံး ဖြစ်နေတာတွေ့ရပါတယ်။ ဒီဝန်ကြီးဌာနများဟာလည်း ပြည်သူတွေနှင့် အများဆုံးထိတွေ့သည့် ဌာန တွေပဲဖြစ်ပါတယ်။ ပြည်သူတွေရဲ့ လိုအပ်ချက်အများဆုံးဌာနတွေပဲ ဖြစ်ပါတယ်။ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီအနေဖြင့် ဒီကတိအများဆုံး ကျန်နေသည့် ဝန်ကြီးဌာနများကို ကတိပယ်ဖျက်နိုင်ရန် အလေးထားဆောင်ရွက်ပေးစေလိုပါတယ်။ နောက်တစ်ချက်အနေဖြင့် ကျန်ကတိဖြစ်ပေါ်မှု (၁၀၉၉)ခုတွင် တိုင်းဒေသကြီး/ ပြည်နယ် များမှ ဆောင်ရွက်ရန်ကျန် ကတိ(၂၇၆)ခု ရှိနေပါတယ်။ ဒီထဲမှာလည်း ကျွန်တော်တို့ ရခိုင်ပြည်နယ် အနေဖြင့် ကတိ(၄၉)ခု အများဆုံးကျန်ရှိနေတာ တွေ့ရပါတယ်။ တိုင်းဒေသကြီး/ ပြည်နယ်များမှ လုပ်ဆောင်နေမှု၊ လွှတ်တော်တွင် ပြည်ထောင်စုဝန်ကြီးမှ ကိုယ်စားလှယ်ကိုယ်စား ကတိခံခဲ့သော် လည်း ဘတ်ဂျက်လျာထားမှုများတွင် ပါဝင်မှုမရှိခြင်းများ တွေ့နေရပါတယ်။ တိုင်းဒေသကြီး/ပြည်နယ် များမှာလည်း ပြည်ထောင်စုအဆင့်အတန်း အာမခံပေးသည့် ကတိများကို တိုင်းဒေသကြီး/ ပြည်နယ် ဘတ်ဂျက်လျာထားမှုတွင် ထည့်မပေးလိုခြင်းများ၊ ပြည်ထောင်စုဘတ်ဂျက်တွင်ပဲ ထည့်သွင်းလိုခြင်း များရှိနေတာကို တွေ့နေရပါတယ်။ ဒါတွေကို အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီအနေဖြင့် ကတိများကို လျှော့ချနိုင်ရေး အလေးထားဆောင်ရွက်ပေးစေလိုပါတယ်။ နောက်တစ်ချက်အနေဖြင့် ဆွေးနွေးလိုတာက ကျွန်တော်တို့ လွှတ်တော်ကိုယ်စားလှယ်များ ပြည်သူ၏တင်ပြချက်များအပေါ် မေးမြန်းသည့်မေးခွန်းများကို လွှတ်တော်အတွင်း ဝန်ကြီးဌာနမှ လာရောက်ဖြေဆိုမှုများတွင် ပြီးပြည့်စုံသော အဖြေရရှိမှုအားနည်းနေတာတွေကို တွေ့နေရပါတယ်။ ဥပမာအနေဖြင့် ဝန်ကြီးဌာနများပူးပေါင်းဖြေဆိုရမည့် မေးခွန်းများတွင် ကိုယ်နှင့်သက်ဆိုင်သည့် ဝန်ကြီးဌာနတစ်ခုကိုပဲ ဖြေဆိုမှု၊ ၆-၈-၂၀၁၉ ရက်နေ့ အမျိုးသားလွှတ်တော် အဋ္ဌမနေ့ စစ်ကိုင်းတိုင်း ဒေသကြီး မဲဆန္ဒနယ်အမှတ်(၁၂)မှ ဦးမင်းနိုင် ၏ မေးခွန်းအပေါ် နယ်စပ်ရေးရာဝန်ကြီးဌာနအနေ ဖြင့် ဖြေဆိုမှုတွင် တံတားအရှည်ပေ(၄၀၀)အထိ ရှိနေခြင်းကြောင့် နည်းပညာအခက်အခဲရှိသည့် အတွက် အကြောင်းပြချက်ဟာ တာဝန်ခံမှုအားနည်းသလို ဖြစ်နေပါတယ်။ မေးခွန်းဖြေဆိုမှု နည်းပညာ ပြည့်စုံသည့် ဝန်ကြီးဌာန၊ ဆောက်လုပ်ရေးဝန်ကြီးဌာနကို လွှဲပေးပြီးဖြေဆိုသင့်ပါတယ်။ ၁၁-၉-၂၀၁၉ ရက်နေ့တွင် ကျွန်တော့်မေးခွန်းအပေါ် နယ်စပ်ရေးရာဝန်ကြီးဌာန၏ ဖြေဆိုမှုတစ်ခုတွင်လည်း ရခိုင်ပြည်နယ်အစိုးရအဖွဲ့၏ ပြည့်ပြည့်စုံစုံ ထောက်ခံတင်ပြလာမှသာ ရန်ပုံငွေလျာထားပေးနိုင်ရန် ဆောင်ရွက်ပေးနိုင်မည်ဟု ဖြေဆိုခြင်းများ၊ တချို့မေးခွန်း ဖြေဆိုမှုများ တွင်လည်း ဒေသခံပြည်သူများနှင့် အောက်ခြေများ၏ ထောက်ခံတင်ပြလာမှသာ လျာထား ဆောင်ရွက်ပေးနိုင်မည်ဟုဖြေဆိုခြင်းများ၊ ၁၃-၉-၂၀၁၉ ရက်နေ့ ကျွန်တော့်၏ ပညာရေးဝန်ကြီးဌာန အားမေးမြန်းသည့်မေးခွန်းတွင်လည်း ကတိအဖြစ် မသတ်မှတ်ပေးရန် ပါရှိနေခြင်းများဟာ ပြည့်စုံလုံလောက် အဖြေရရှိမှုအားနည်းခြင်းများနှင့် ဖြေဆိုသည့် ဝန်ကြီးဌာနများအနေဖြင့် တာဝန် ခံမှုအားနည်းခြင်းများ ဖြစ်နေပါတယ်။ ဒါတွေဟာ ဝန်ကြီးဌာနများမှ ဖြေဆိုရမည့်တချို့ကိုပဲ ကျွန်တော် ထောက်ပြရခြင်းဖြစ်ပါတယ်။ ဝန်ကြီးဌာနများဟာ လွှတ်တော်ကိုယ်စားလှယ်များမှ မေးမြန်းလိုက်သည့်မေးခွန်းများကို အလေးထားပြီး ဖြေဆိုမှုမပြုလုပ်မှုများဟာ ပြည်သူတွေရဲ့ လိုအပ်ချက်များကို ဥပက္ခာပြုရာရောက်သလို လွှတ်တော်ကိုလည်း လေးစားမှုအားနည်းသလို ဖြစ်နေပါတယ်။ ကျွန်တော်တို့ လွှတ်တော်ကိုယ်စားလှယ်များဟာ ဒေသခံပြည်သူများ၏ တင်ပြချက် လိုအပ်ချက်များကိုသာ လွှတ်တော်အတွင်း မေးမြန်း ဆွေးနွေးခြင်းဖြစ်ပါတယ်။ ဒါတွေကို ဝန်ကြီး ဌာနအနေဖြင့် အလေးထားပြီး ပြည့်စုံလုံလောက်သော အဖြေရရှိရေး၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီအနေဖြင့်လည်းကောင်း၊ လွှတ်တော် ဥက္ကဋ္ဌကြီးမှ တစ်ဆင့်လည်းကောင်း တိုက်တွန်းပေးသင့်ပါကြောင်း အကြံပြုဆွေးနွေးလိုပါတယ်။ နိဂုံးချုပ်အနေဖြင့် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီအနေဖြင့် ဆောင်ရွက်ချက်များဟာ ကျွန်တော်တို့ ပြည်သူတွေရဲ့ လိုအပ်ချက်များကို တိုက်ရိုက်ဖော်ဆောင်ပေးနိုင်ခြင်းများဖြစ်ခြင်း၊ လွှတ်တော်ကိုယ်စားလှယ်များအားလုံးနှင့် လွှတ်တော် ကြီးကိုလည်း ပြည်သူများ အားကိုးလာနိုင်မည်ဖြစ်ပါကြောင်း အကြံပြုဆွေးနွေးရင်း နိဂုံးချုပ်အပ် ပါတယ်။ အားလုံး ကျေးဇူးတင်ပါတယ်ခင်ဗျား။</speech>
<speech type="speaker">ကိုယ်စားလှယ်များရဲ့ ဆွေးနွေးချက်များနှင့် စပ်လျဉ်းပြီး အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီက ပြန်လည်ရှင်းလင်း ဆွေးနွေးရန်ရှိက ဆွေးနွေးဖို့ဖြစ်ပါတယ်။</speech>
<speech><mp id="1160">ဦးသိမ်းဆွေ (ဥက္ကဋ္ဌ၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ)</mp>အားလုံးပဲ မင်္ဂလာပါခင်ဗျား။ ကျွန်တော်က အမျိုးသားလွှတ်တော်၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ ဥက္ကဋ္ဌ ဦးသိမ်းဆွေ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်ကြီးများခင်ဗျား။ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ၏ ဒုတိယအကြိမ် အမျိုးသားလွှတ်တော် ပထမပုံမှန်အစည်းအဝေး မှ (၁၂)ကြိမ်မြောက် ပုံမှန်အစည်းအဝေးထိ အမျိုးသားလွှတ်တော်ကိုယ်စားလှယ်များက တင်သွင်းမေးမြန်းခဲ့သည့် အဆို၊ မေးခွန်းများနှင့် စပ်လျဉ်းသည့် အစီရင်ခံစာကို ၁၃-၉-၂၀၁၉ ရက်နေ့က ကော်မတီအဖွဲ့ဝင်ဖြစ်သူ မွန်ပြည်နယ် မဲဆန္ဒနယ်အမှတ်(၅)မှ ဒေါ်မြတ်သီတာထွန်း က ကော်မတီကိုယ်စား အစီရင်ခံစာကို ဖတ်ကြားတင်သွင်းခဲ့ပြီး၊ ယနေ့ ၁၈-၉-၂၀၁၉ ရက်နေ့မှာ အမျိုးသားလွှတ်တော်ကိုယ်စားလှယ်ကြီး များဖြစ်ကြသည့် ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ ဦးမောင်မောင်အုန်း၊ ကယားပြည်နယ် မဲဆန္ဒနယ်အမှတ်(၂)မှ ဦးရှေးရယ်ရှုမောင်၊ ချင်းပြည်နယ် မဲဆန္ဒနယ်အမှတ်(၁၂)မှ ဦးမျိုးထပ်(ခ) ဆလိုင်းမျိုးထိုက်၊ ချင်းပြည်နယ် မဲဆန္ဒနယ်အမှတ်(၉)မှ ဒေါ်ခင်ဆွေလွင်၊ ရခိုင်ပြည်နယ် မဲဆန္ဒနယ် အမှတ်(၅)မှ ဦးမြင့်နိုင် တို့မှ ဆွေးနွေးခဲ့ကြပြီး ဖြစ်ပါတယ်။ ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ ဦးမောင်မောင်အုန်း က ၈-၅-၂၀၁၉ မှာ တင်သွင်းခဲ့သည့် အဆိုနှင့်ပတ်သက်ပြီး ဆွေးနွေးသွားပါတယ်။ ဒီဆွေးနွေးချက်နှင့် ပတ်သက်ပြီး ကျွန်တော်တို့ အသေးစိတ်ပြန်ပြီး ဒီကိုယ်စားလှယ်ကြီးများ ဆွေးနွေးခဲ့သည့် ဆွေးနွေးချက်တွေကို ပြန်ပြီးဆွေးနွေးမယ်ဆိုရင် သက်ဆိုင်ရာဝန်ကြီးဌာနတွေရဲ့ဖြေကြားချက်တွေ၊ ကော်မတီရဲ့ ဆောင်ရွက် ချက်တွေ ဖြေကြားမယ်ဆိုရင် ောက်မှုအရရော၊ ဲ့ညှာသည့်အနေနဲ့ ကော်မတီမှာ ထပ်မံခေါ်ယူပြီး ညှိနှိုင်းဆောင်ရွက်ပေးသွားမယ်ဆိုတာကို တင်ပြလိုပါတယ်။ နောက်တစ်ခု ကယားပြည်နယ် မဲဆန္ဒနယ်အမှတ်(၁၂)မှ ဦးရှေးရယ်ရှုမောင် ၏ နိုင်ငံတော် သမ္မတရုံးမှ ထုတ်ပြန်ထားသည့် တင်ဒါလုပ်ထုံးလုပ်နည်းတွေကိုလိုက်နာဖို့နှင့် ဒီလို ကွဲလွဲလုပ်ဆောင် နေတာတွေကို ထိန်းကွပ်ဖို့ဆိုသည့်အပိုင်းနှင့် ပတ်သက်ပြီး အစီရင်ခံစာမှာ ဒါတွေကို ထည့်သွင်းပြီး ရေးသားထားပါတယ်။ နောက်တစ်ခုကလည်း သက်ဆိုင်ရာ ပြည်နယ်/တိုင်းဒေသကြီးအစိုးရအဖွဲ့များ၊ တာဝန်ရှိ ပုဂ္ဂိုလ်များ၊ ဝန်ကြီးဌာနများနှင့် တွေ့ဆုံသည့်အခါမှာလည်း ဒါတွေကို ကျွန်တော်တို့အနေနဲ့ အမြဲတမ်း ထောက်ပြဆွေးနွေးမှုများ ပြုလုပ်ခဲ့ပါတယ်။ နောက် ဒီတွေ့ရှိချက်တွေနှင့် ပတ်သက်ပြီး ကော်မတီမှာလည်း ဆွေးနွေးချက်ပေါင်းများစွာရှိပြီး ဖြစ်ပါတယ်။ နောက်လွှတ်တော်ကိုလည်း ဒါ အစီရင်ခံထားပြီး ဖြစ်ပါတယ်။ နောက်တစ်ခုက ကျွန်တော်တို့ ဒီချင်းပြည်နယ် မဲဆန္ဒနယ်အမှတ်(၁၂)မှ ဦးမျိုးထပ်(ခ) ဆလိုင်းမျိုးထိုက် ဆွေးနွေးခဲ့သည့် ဆွေးနွေးချက်တွေနှင့်ပတ်သက်ပြီး မြေပြင်ကွင်းဆင်းစိစစ်ဖို့ ပြင်ဆင်ထားပါတယ်။ ဒါပေမဲ့ နယ်မြေလုံခြုံရေးအခြေအနေကြောင့် မြေပြင်ကွင်းဆင်းစစ်ဆေးမှု အဲဒီမလုပ်နိုင်ခဲ့ပါဘူး။ ဒီအတွက် ခရိုင်အထွေထွေအုပ်ချုပ်ရေးမှူးရုံးမှာ တွေ့ဆုံပြီး၊ အချက် အလက်တွေကိုရယူပြီးနောက် သက်ဆိုင်ရာလွှတ်တော်ကိုယ်စားလှယ်ကြီးကို မေးမြန်းပြီး အစီရင်ခံစာ ထည့်သွင်းရေးသားတာဖြစ်ပါတယ်။ ဒီအတွက်လည်း ကော်မတီမှာ ထပ်မံခေါ်ယူပြီး ညှိနှိုင်းပေါင်းစပ် ဆောင်ရွက်ပေးသွားမယ်ဆိုတာကို တင်ပြလိုပါတယ်။ နောက် ချင်းပြည်နယ် မဲဆန္ဒနယ်အမှတ်(၉)မှ ဒေါ်ခင်ဆွေလွင် က ကျန်ရှိသည့် ကတိကဝတ် တွေ ီးစီးဖို့နှင့် ပြည်နယ်/တိုင်းဒေသကြီးအစိုးရတွေကို တိုက်တွန်းပေးဖို့ အကြံပြုခဲ့ပါတယ်။ ဒီတင်ပြချက်တွေနှင့်ပတ်သက်ပြီး ကတိကဝတ်တွေကို ဦးစားပေးဘတ်ဂျက်တွေမှာ လျာထားဖို့ ဆိုတာ ပုံမှန်အစည်းအဝေးတိုင်းမှာ ကော်မတီကနေပြီး သက်ဆိုင်ရာဝန်ကြီးဌာနများ၊ ပြည်ထောင်စု အဆင့်အဖွဲ့အစည်းများ၊ ဝန်ကြီးဌာနများ၊ ပြည်နယ်/တိုင်းဒေသကြီးအစိုးရအဖွဲ့များနှင့် တွေ့ဆုံတိုင်းမှာ ကျွန်တော်တို့အနေနဲ့ ဒါကို အမြဲတမ်းတင်ပြပါတယ်။ ဒါတွေဟာ သက်ဆိုင်ရာ ပြည်ထောင်စုဝန်ကြီး၊ ဒုတိယဝန်ကြီးတွေကလာရောက်ပြီး လွှတ်တော်မှာ ဖြေကြားခဲ့သည့် ကတိ ကဝတ်တွေ ဖြစ်ပါတယ်။ ဒါတွေကို ဆောင်ရွက်ပေးမယ်လို့ ဝန်ကြီးဌာနက ကတိပေးထားသည့် အတွက် ဒါတွေဟာ သက်ဆိုင်ရာတာဝန်ရှိတဲ့ ဝန်ကြီးဌာနတွေ၊ ပြည်ထောင်စုအဆင့်အဖွဲ့အစည်းတွေ၊ ပြည်နယ်/တိုင်းဒေသကြီးအစိုးရအဖွဲ့ ဘတ်ဂျက်လျာထားသည့်အခါမှာ ဒါကို ဦးစားပေးလျာထား ပေးဖို့ဆိုတာကို အမြဲတမ်းတင်ပြပါတယ်။ ဆွေးနွေးပါတယ်။ ပြီးတဲ့အခါမှာ ထိန်းကျောင်းကွပ်ကဲမှု အနေနှင့်လည်း အားကောင်းစေဖို့အတွက် ပြည်ထောင်စုလွှတ်တော်၏ ဘတ်ဂျက်စိစစ်ရေးပူးပေါင်း အဖွဲ့များကိုလည်း ကတိကဝတ်စာရင်းများကို ပုံမှန်ပေးပို့ပြီး ကျွန်တော်တို့အနေနဲ့ ကော်မတီကနေပြီး ဆောင်ရွက်ထားရှိပါတယ်။ နောက်တစ်ခုက ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် က ကတိကဝတ်တွေ များပြားနေတယ်ဆိုတာ တင်ပြသွားပါတယ်။ ကတိကဝတ်တွေလည်း များပြားနေ တယ်။ ဒါတွေကိုလည်း လျှော့ချနိုင်ဖို့နှင့် ဆောင်ရွက်နိုင်ဖို့သည် တချို့သော ကတိကဝတ်တွေက လာမယ့်ဘတ်ဂျက်ရရှိတော့မှ ဆောင်ရွက်ရမယ့် လုပ်ငန်းစဉ်တွေလည်း ဖြစ်ပါတယ်။ ဒါတွေကို ကျွန်တော်တို့အနေနဲ့ အထူးသဖြင့် ကတိကဝတ်များပြားသည့် ပညာရေး၊ ကျန်းမာရေးစသည့် ဝန်ကြီး ဌာနတွေနှင့် မေးခွန်းရှင် လွှတ်တော်ကိုယ်စားလှယ်များကိုလည်း တွေ့ဆုံပေးဖို့ စီစဉ်ဆောင်ရွက်နေဆဲ ဖြစ်ပါတယ်။ နောက် ဝန်ကြီးဌာနတစ်ခုနှင့်လည်း တွေ့ဆုံပေးပြီးဖြစ်ပါတယ်။ ဆက်လက်ပြီးတော့လည်း ကတိကဝတ်များပြားသည့် ဝန်ကြီးဌာနများနှင့် မေးခွန်းရှင် ကိုယ်စားလှယ်များကိုလည်း တွေ့ဆုံနိုင်ဖို့ အတွက် စီစဉ်ပေးပါမယ်။ ကိုယ်စားလှယ်ကြီးများ၏ အဆို၊ မေးခွန်းများနှင့် ဆောင်ရွက်ထားရှိမှုတွေ၊ ကိုယ်စားလှယ်ကြီးများ၏ အကြံပြုချက်ဆန္ဒများကို ညှိနှိုင်းပေါင်းစပ်နိုင်ဖို့ဆိုတာ ကော်မတီကို ်တစ်ပြေးညီ တင်ပြပေးစေလိုပါတယ်။ လိုလည်းလိုအပ်ပါတယ်။ ဒါမှပဲ အခြေအနေကောင်း ဖြစ်ဖို့ ညှိနှိုင်းပေါင်းစပ်ပေးနိုင်မှာ ဖြစ်ပါတယ်။ ဥက္ကဋ္ဌကြီးခင်ဗျား။ ဆွေးနွေးပေးခဲ့ကြသည့် အမျိုးသားလွှတ်တော်ကိုယ်စားလှယ်ကြီးများကို ကော်မတီကိုယ်စား ကျေးဇူးတင်ရှိပါကြောင်း ပြောကြားလိုပါတယ်။ ကိုယ်စားလှယ်တော်ကြီးများ၏ ဆွေးနွေးအကြံပြုချက်များကို အလေးအနက်ထားပြီး ကော်မတီမှာ ဆွေးနွေးတင်ပြပေးပါမယ်။ ကော်မတီအနေနှင့် ဒုတိယအကြိမ်အမျိုးသားလွှတ်တော် ပထမပုံမှန်အစည်းအဝေးမှ (၁၂)ကြိမ် မြောက်ပုံမှန်အစည်းအဝေးထိ ကတိဖြစ်ပေါ်ခဲ့သည့် အဆို၊ မေးခွန်များနှင့် စပ်လျဉ်းပြီး ၂၅-၆-၂၀၁၉ ရက်နေ့မှ ၈-၇-၂၀၁၉ ရက်နေ့အထိ မကွေးတိုင်းဒေသကြီးနှင့် ချင်းပြည်နယ်အတွင်းကို ကွင်းဆင်း စစ်ဆေးမှုတွေပြုလုပ်ခဲ့ပြီး ကွင်းဆင်းစိစစ်စဉ်မှာ သက်ဆိုင်ရာမေးခွန်းရှင် လွှတ်တော်ကိုယ်စားလှယ် ကြီးများ၊ ဌာနဆိုင်ရာအကြီးအကဲများနှင့် ဆွေးနွေးပြီး ကြည့်ရှုသင့်တယ်လို့ ဆွေးနွေးတင်ပြသည့်မေးခွန်းများကို လိုက်လံကြည့်ရှုခဲ့ကြတယ်။ စိစစ်တွေ့ရှိချက်တွေ၊ သုံးသပ်အကြံပြုချက်များကို လည်း လွှတ်တော်ကို အစီရင်ခံတင်ပြခဲ့ပြီး ဖြစ်ပါတယ်။ ကော်မတီ၏ အစီရင်ခံစာကို ဆွေးနွေးပေးခဲ့ကြသည့် ကိုယ်စားလှယ်တော်ကြီးများ၏ ဆွေးနွေးချက်များကိုလည်း အလေးအနက်ထားပါမယ်။ ကျွန်တော်တို့ ပြန်လည်ပြီး ကော်မတီမှာ ဆွေးနွေးပေးပါမယ်။ ကော်မတီမှဆောင်ရွက်ထားရှိမှုများကိုလည်း လွှတ်တော်ကို ကျွန်တော့် အနေနဲ့ တင်ပြလိုပါတယ်။ ကိုယ်စားလှယ်ကြီးများ လွှတ်တော်မှာ တင်သွင်းမေးမြန်းခဲ့သည့် အဆို၊ ကြယ်ပွင့်ပြမေးခွန်း၊ ကြယ်ပွင့်မပြမေးခွန်းများနှင့် စပ်လျဉ်းပြီး တာဝန်ရှိသည့် ပြည်ထောင်စုအဆင့် အဖွဲ့အစည်းများ၊ သက်ဆိုင်ရာ ဝန်ကြီးဌာနများနှင့် တိုင်းဒေသကြီး/ ပြည်နယ်အစိုးရအဖွဲ့များမှ နောက်ဆုံး ဆောင်ရွက်ထားရှိမှုအခြေအနေများ၊ လစဉ်အစီရင်ခံစာတွေကို ကော်မတီကို ပေးပို့လျက် ရှိပါတယ်။ သက်ဆိုင်ရာ မေးခွန်းရှင် အမျိုးသားလွှတ်တော်ကိုယ်စားလှယ်များမှ သိရှိလိုပါက ကော်မတီသို့ ဆက်သွယ်ပြီး လာရောက်ကြည့်ရှုနိုင်ပါတယ်။ ဒါမှပဲ ကိုယ်စားလှယ်ကြီးတွေရဲ့ မိမိတို့ မေးမြန်းခဲ့သည့် အဆို၊ မေးခွန်းများနှင့် စပ်လျဉ်းပြီး ဘယ်အခြေအနေရောက်နေပြီဆိုတာ သိရှိနိုင် မှာဖြစ်သလို၊ အမှန်တကယ်ဖြေဆိုထားသည့် ဆောင်ရွက်ချက်များနှင့် မြေပြင်မှာ ဆောင်ရွက်ထား ရှိမှုတွေကိုလည်း နှိုင်းယှဉ်သုံးသပ်နိုင်မှာဖြစ်သလို၊ ကွဲလွဲချက်များကိုလည်း ်တစ်ပြေးညီ သိရှိပြီး ကော်မတီအနေနှင့် သက်ဆိုင်ရာဝန်ကြီးဌာနများ၊ တာဝန်ရှိသူများကို ဖိတ်ကြားပြီး ညှိနှိုင်း ပေါင်းစပ် ဖြေရှင်းပေးနိုင်မှာဖြစ်ပါတယ်။ ကိုယ်စားလှယ်ကြီးများ၏ အဆို၊ မေးခွန်းများနှင့် စပ်လျဉ်းပြီး လုပ်ငန်းပြီးစီးကြောင်း၊ ပြီးမြောက်ကြောင်း ကိုယ်စားလှယ်ကြီးများ စိစစ်သုံးသပ်ပြီးရင်လည်း ကတိ ကဝတ်စာရင်းမှ ပယ်ဖျက်ပေးနိုင်ရန် ကော်မတီသို့ အကြောင်းကြားပေးပါရန်လည်း တင်ပြလိုပါတယ်။ နိဂုံးချုပ်အနေနှင့် ကော်မတီ၏ အစီရင်ခံစာကို ဆွေးနွေးပေးခဲ့ကြသည့်၊ အကြံပြုတင်ပြ ပေးခဲ့ကြသည့် အမျိုးသားလွှတ်တော်ကိုယ်စားလှယ်ကြီးများဖြစ်သည့် ဧရာဝတီတိုင်းဒေသကြီး မဲဆန္ဒ နယ်အမှတ်(၅)မှ ဦးမောင်မောင်အုန်း၊ ကယားပြည်နယ် မဲဆန္ဒနယ်အမှတ်(၂)မှ ဦးရှေးရယ်ရှုမောင်၊ ချင်းပြည်နယ် မဲဆန္ဒနယ်အမှတ်(၁၂)မှ ဦးမျိုးထပ်(ခ)ဆလိုင်းမျိုးထိုက်၊ ချင်းပြည်နယ် မဲဆန္ဒနယ် အမှတ်(၉)မှ ဒေါ်ခင်ဆွေလွင်၊ ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် တို့ကို ကော်မတီမှ လှိုက်လှိုက်လှဲလှဲ ကြိုဆိုပါကြောင်းနှင့် နောင်ပုံမှန်အစည်းအဝေးဖြစ်သည့် ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး ကျင်းပနေသည့်ရက်များမှာ ကော်မတီဝင်များနှင့် ဆွေးနွေးခဲ့ကြသည့် လွှတ်တော်ကိုယ်စားလှယ်ကြီးများ၊ တာဝန်ရှိသည့်ဝန်ကြီးဌာနများ၊ တာဝန်ရှိသူ များကို ခေါ်ယူဆွေးနွေးညှိနှိုင်းဆောင်ရွက်ပေးသွားမည်ဖြစ်ပါကြောင်းနှင့် ကိုယ်စားလှယ်ကြီးများမှ လည်း နောင်ပုံမှန်အစည်းအဝေးများမှာ ကော်မတီရဲ့ အစီရင်ခံစာကို အကြံပြုဆွေးနွေးပေးကြဖို့ ဖိတ်ခေါ်အပ်ပါတယ်။ အားလုံးကျေးဇူးတင်ရှိပါတယ်။</speech>
<title>အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ အစီရင်ခံစာကို သဘောတူလက်ခံရန် အဆိုတင်သွင်းခြင်းနှင့် အမျိုးသားလွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ ယခု အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီက အဆို တင်သွင်းဖို့ ဖြစ်ပါတယ်။</speech>
<speech><mp id="1160">ဦးသိမ်းဆွေ (ဥက္ကဋ္ဌ၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ)</mp>လွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်ကြီးများခင်ဗျား။ အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး အမျိုးသားလွှတ်တော်ကိုယ်စားလှယ်များ ခင်ဗျား။ အဆို၊ မေးခွန်းများနှင့် စပ်လျဉ်းသည့် အစီရင်ခံစာကို အမျိုးသားလွှတ်တော်မှ သဘောတူလက်ခံ ပေးပါရန် အမျိုးသားလွှတ်တော်၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ ဥက္ကဋ္ဌဖြစ်သူ ဧရာဝတီတိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် ကျွန်တော် ဦးသိမ်းဆွေ မှ အဆို တင်သွင်းအပ်ပါတယ်ခင်ဗျား။ အားလုံးကို ကျေးဇူး တင်ပါတယ်။</speech>
<speech type="speaker">အဆိုကို အတည်ပြုရန် လွှတ်တော်၏ သဘောထားရယူပါမယ်။ အမျိုးသားလွှတ်တော်၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ ဒုတိယအကြိမ် အမျိုးသားလွှတ်တော် ပထမပုံမှန်အစည်းအဝေးမှ (၁၂)ကြိမ်မြောက်ပုံမှန်အစည်းအဝေး အထိ တင်သွင်းမေးမြန်းခဲ့သည့် အဆို၊ မေးခွန်းများနှင့် စပ်လျဉ်းသည့် အစီရင်ခံစာကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အမျိုးသားလွှတ်တော်၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ ဒုတိယအကြိမ် အမျိုးသားလွှတ်တော် ပထမပုံမှန်အစည်းအဝေး မှ (၁၂)ကြိမ်မြောက်ပုံမှန်အစည်းအဝေးအထိ တင်သွင်းမေးမြန်းခဲ့သည့် အဆို၊ မေးခွန်းများနှင့် စပ်လျဉ်းသည့် အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။</speech>
</report>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး (၂၂)ရက်မြောက်နေ့ ရပ်နားကြောင်းနှင့် (၂၃)ရက်မြောက်နေ့ အစည်းအဝေး ဆက်လက် ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၂)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၃)ရက်မြောက်နေ့ကို ၂၀၁၉ ခုနှစ်၊ စက်တင်ဘာလ ၁၉ ရက် (ကြာသပတေးနေ့) နံနက် ၁၀၀၀ နာရီ ဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၂)ရက်မြောက် နေ့ကို ၁၂:၂၂ နာရီ ရပ်နားပါသည်။</speech>
</postface>
</transcript>
</doc>
