<doc>
<docinfo>
<docno>02-13-09.xml</docno>
<pdf>02-13-09.pdf</pdf>
<term value="02">ဒုတိယအကြိမ်</term>
<session value="13" />
<sittingday value="09" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့မှတ်တမ်း</title>
<date>၁၃၈၁ ခုနှစ်၊ ဝါခေါင်လဆန်း ၈ ရက် (၂၀၁၉ ခုနှစ်၊ သြဂုတ်လ ၈ ရက်)ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့ အစီအစဉ်ကို ၁၀:ဝဝ နာရီင် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ နဝမနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျာ။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ် ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၉၇)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၈၇.၉၅) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေးအထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေးရဲ့ နဝမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေ ထားပြီးဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြား လွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1229">စောမှာဖောင်ကွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့ ၈-၈-၂၀၁၉ ရက်နေ့မှာ အစည်းအဝေးသို့ တက်ရောက် နိုင်ခြင်းမရှိတဲ့ အမျိုးသားလွှတ်တော်ကိုယ်စားလှယ်များရဲ့ ကိုယ်စား ကရင်ပြည်နယ် မဲဆန္ဒနယ်အမှတ် (၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်တော် စောဖောင်ကွာ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ အမျိုးသားလွှတ်တော်ကိုယ်စားလှယ် များမှာ ဦးစိုးသိန်း၊ ကယားပြည်နယ် မဲဆန္ဒနယ်အမှတ်(၉)၊ ကိုယ်တိုင်ဆောင်ရွက်ရန်။ ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)၊ ပို့ဆောင်ရေးနှင့် ဆက်သွယ်ရေးဝန်ကြီးဌာန လုပ်ငန်း ညှိနှိုင်းအစည်းအဝေးတက်ရောက်ရန်။ ဦးအေးချို၊ ပဲခူးတိုင်းဒေသကြီး မဲဆန္ဒနယ်အမှတ်(၉)၊ ကျန်းမာရေး။ ဒေါက်တာခင်မောင်ဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၁)၊ ကျန်းမာရေး။ ဦးဇော်မင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၆)၊ ကျန်းမာရေး။ ဦးလင်းတင်ဌေး၊ မွန်ပြည်နယ် မဲဆန္ဒနယ် အမှတ်(၄)၊ ဒေသဖွံ့ဖြိုးရေးဆောင်ရွက်ရန်။ ဒေါက်တာတင်တင်ဝင်း၊ ပဲခူးတိုင်းဒေသကြီး မဲဆန္ဒနယ် အမှတ်(၅)၊ ခွေးရူးပြန်ရောဂါကာကွယ်ဆေး တိုက်ဖျက်ရေးလုပ်ငန်းအစည်းအဝေးတက်ရောက်ရန်။ ဒေါက်တာဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)၊ ၎င်းအတိုင်း ဦးစိုင်းအုန်းကျော်၊ ရှမ်းပြည်နယ် မဲဆန္ဒနယ်အမှတ်(၄)၊ ပြည်သူ့ငွေစာရင်းပူးပေါင်းကော်မတီ အစည်းအဝေးတက်ရောက်ရန်။ ဦးဖေတင်၊ မွန်ပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ နန်းမိုးမိုးထွေး၊ ကရင်ပြည်နယ် မဲဆန္ဒနယ် အမှတ်(၄)၊ ပြည်သူ့ငွေစာရင်းပူးပေါင်းကော်မတီ အစည်းအဝေးတက်ရောက်ရန်။ ဦးစောသန်းထွဋ်၊ ကရင်ပြည်နယ် မဲဆန္ဒနယ်အမှတ်(၂)၊ ၎င်းအတိုင်း။ ဒေါက်တာစိုင်းဆိုင်ကျောက်ဆမ်၊ ရှမ်းပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)၊ ၎င်းအတိုင်း။ ဦးမျိုးဝင်း၊ မွန်ပြည်နယ် မဲဆန္ဒနယ်အမှတ်(၈)၊ ၎င်းအတိုင်း ဗိုလ်မှူးချုပ်အောင်စန်းချစ်၊ တပ်မတော်သားကိုယ်စားလှယ်၊ ၎င်းအတိုင်း။ ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)၊ ပြည်ပခရီးစဉ်။ ဒေါက်တာဝင်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၁၁)၊ ခွေးရူးပြန်ရောဂါ ကာကွယ်ဆေး တိုက်ဖျက်ရေးလုပ်ငန်းအစည်းအဝေးတက်ရောက်ရန်တို့ ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၉)ဦးနဲ့ ယနေ့ ခွင့်ပန်ကြားသူ (၁၈)ဦးဖြစ်ပြီး စုစုပေါင်း ခွင့်ပန်ကြားသူ(၂၇)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ ပန်ကြားတင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၉)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၁၈)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ (၂၇)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်း တင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်း တွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ်နှစ်ဦး မေးမြန်းတဲ့ မေးခွန်းများဟာ သယံဇာတနှင့်သဘာဝ ပတ်ဝန်းကျင်ထိန်းသိမ်းရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>တနင်္သာရီတိုင်းဒေသကြီးအတွင်းရှိ မြို့နယ်(၇)မြို့နယ်ရှိ အိမ်မွေးဇီဝဇိုးငှက်များ မွေးမြူသူများအား နိုင်ငံတော်အစိုးရမှ မည်သည့်လတွင် စာချုပ် ချုပ်ဆိုပြီး မည်သည့်နှစ်တွင် အခွန်ငွေ စတင်ကောက်ယူ မည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ တနင်္သာရီတိုင်းဒေသကြီး မဲဆန္ဒနယ်အမှတ်(၉)မှ ဦးကင်းရှိန် က တနင်္သာရီတိုင်းဒေသကြီးအတွင်းရှိ မြို့နယ်(၇)မြို့နယ်ရှိ အိမ်မွေး ဇီဝဇိုးငှက်များ မွေးမြူသူများအား နိုင်ငံတော်အစိုးရမှ မည်သည့်လတွင် စာချုပ် ချုပ်ဆိုပြီး မည်သည့်နှစ်တွင် အခွန်ငွေ စတင်ကောက်ယူ မည်ကို သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1261">ဦးကင်းရှိန်၊ တနင်္သာရီတိုင်းဒေသကြီး မဲဆန္ဒနယ်အမှတ်(၉)</mp>လေးစားရပါသော ဥက္ကဋ္ဌကြီးနှင့်တကွ ဒုတိယဥက္ကဋ္ဌ၊ ပြည်ထောင်စုဝန်ကြီးများ၊ ဒုတိယဝန်ကြီးများနှင့် အမျိုးသား လွှတ်တော်ကိုယ်စားလှယ်များအားလုံး ဘေးရန်ကင်းကွာ ဆင်းရဲခြင်းကင်း၍ ကိုယ်စိတ်နှစ်ပါး ချမ်းသာ ကြပါစေ။ ကောင်းကျိုးလိုရာဆန္ဒ ပြည့်ဝကြပါစေ။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဦးကင်းရှိန် ဖြစ်ပါတယ်။ ကျွန်တော် မေးမြန်းချင်တာကတော့ တနင်္သာရီတိုင်းဒေသကြီးအတွင်းရှိ မြို့နယ်(၁၀) မြို့နယ်မှာ (၇)မြို့နယ်က အိမ်မွေး ဇီဝဇိုးငှက်တွေ မွေးမြူပါတယ်။ ထားဝယ်မှာ (၁၀)အိမ်ရှိပါတယ်။ ပုလောမြို့နယ်မှာ (၆၁)အိမ်၊ မြိတ်မြို့နယ်မှာ(၂၁၆)အိမ်၊ ကျွန်းစုမြို့နယ်မှာ(၂၆)အိမ်၊ တနင်္သာရီ မြို့နယ်မှာ (၅၃)အိမ်၊ ဘုတ်ပြင်းမြို့နယ်မှာ(၁၈၁)အိမ်၊ ကော့သောင်းမြို့နယ်မှာ(၅၁)အိမ်၊ စုစုပေါင်း (၅၉၈)အိမ် ကျွန်တော် ရရှိထားတဲ့စာရင်းမှာ အဲဒီထဲမှာ မြိတ်မြို့မှ(၇၂)အိမ်၊ တနင်္သာရီမြို့မှာ(၄)အိမ်၊ ထားဝယ်မြို့မှာ(၃)အိမ်၊ ဘုတ်ပြင်းမြို့မှာ (၈၀)၊ ကော့သောင်းမြို့မှာ (၂၃)အိမ်၊ (၁၈၂)အိမ်က စာချုပ် ချုပ်ပြီး ဖြစ်ပါတယ်။ ကျန်တဲ့ (၄၁၆) အိမ်က စာချုပ် မချုပ်ရသေးပါဘူးခင်ဗျာ။ အခုော့ စာချုပ် ချုပ်ပြီး ဖြစ်ချင်လည်းဖြစ်မှာပါ။ အဲဒီတော့ ကျွန်တော် အဲဒီမေးခွန်း မေးမြန်းရခြင်း အဓိကရည်ရွယ်ချက်က စာချုပ် ချုပ်ပြီးတဲ့အစိုးရကို အခွန်ရခြင်းပါ။ နောက်တစ်ခုက ငှက်မွေးတဲ့လူတွေကလည်း စာချုပ် ချုပ်ပြီး အခွန်ပေးပြီးတဲ့ောလောလတ်လတ် ရောင်းဝယ်ခွင့်ရအောင် မေးမြန်းခြင်းဖြစ်ပါတယ်။ အဲဒါကြောင့် စာချုပ် ချုပ်တဲ့ နေရာမှာလည်းပဲ ကောလာဟလဘယ်လိုထွက်နေသလဲဆိုရင် ပိုက်ဆံကျပ်(၁)သိန်းပေးရမယ်။ ကျပ်(၂) သိန်း ပေးရမယ်။ အဲဒီလိုကြားနေရပါတယ်။ အခွန်ကောက်တဲ့နေရာမှာလည်း အချို့က (၁၀)ရာခိုင်နှုန်း၊ (၁၅) ရာခိုင်နှုန်း၊ (၂၀)ရာခိုင်နှုန်း အဲဒီလို အမျိုးမျိုးပြောနေတဲ့အတွက်ကြောင့် ပြည်သူတွေ မှန်မှန် ကန်ကန် သိရအောင် ပြည်သူတွေကိုယ်စား ကျွန်တော် မေးရခြင်းဖြစ်ပါတယ်ခင်ဗျား။ အဲဒါကြောင့် အဲဒီ ကျွန်တော်တို့ ငှက်သိုက်မွေးတဲ့လူတွေ၊ ပုဂ္ဂိုလ်တွေကို ဘယ်နေ့မှာ စာချုပ် ချုပ်ပြီးတော့ အခွန်ကို ဘယ်နှစ်မှာ စကောက်မလဲဆိုတာကို ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်ခင်ဗျား။ အားလုံး ကျေးဇူးတင်ပါတယ်ခင်ဗျား။</speech>
<title>မကြာခဏ ပေါက်ကွဲမှုဖြစ်ပေါ်လျက်ရှိပြီး လူအသေအပျောက်ရှိသော မြေအောက်သတ္တုတွင်း လုပ်ကွက် များနှင့် စပ်လျဉ်း၍ သိရှိလိုသည့်မေးခွန်း</title>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၁)မှ ဦးစောမိုးမြင့်(ခ) ဆင်မြူရယ် က မကြာခဏ ပေါက်ကွဲမှုဖြစ်ပေါ်လျက်ရှိပြီး လူအသေအပျောက်ရှိသော မြေအောက် သတ္တုတွင်းလုပ်ကွက်များနှင့် စပ်လျဉ်း၍ သိရှိလိုသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="1220">ဦးစောမိုးမြင့်(ခ)ဆင်မြူရယ်၊ ကရင်ပြည်နယ် မဲဆန္ဒနယ်အမှတ်(၁)</mp>လေးစားရ ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာရှိတဲ့နေ့ထူးနေ့မြတ်မှာ ကိုယ်စိတ် နှစ်ဖြာ ကျန်းမာချမ်းသာကြပါစေကြောင်း ဂါရဝရှေ့ထား၍ ဆန္ဒပြုပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၁)က အမျိုးသားလွှတ်တော်ကိုယ်စားလှယ် ဦးစောမိုးမြင့်(ခ) ဆင်မြူရယ် ဖြစ်ပါတယ်။ ဥက္ကဋ္ဌကြီးခင်ဗျား။ Power Point သုံးစွဲခွင့်ပြုပါရန် တောင်းခံအပ်ပါတယ်။ ကျွန်တော် မေးလိုတဲ့ မေးခွန်းကတော့ မကြာခဏ ပေါက်ကွဲမှုဖြစ်ပေါ်လျက်ရှိပြီး လူအသေအပျောက်များလျက် ရှိသော မြေအောက်သတ္တုတွင်းလုပ်ကွက်များအား သယံဇာတနှင့်သဘာဝပတ်ဝန်းကျင်ထိန်းသိမ်းရေး ဝန်ကြီးဌာနအနေဖြင့် သတ္တုတွင်း မြေအောက်လုပ်ကွက်များအား သတ္တုစစ်ဆေးရေးအရာရှိ အင်ဂျင်နီယာများဖြင့် ပုံမှန်စစ်ဆေးခြင်းရှိ/မရှိ၊ ဖြစ်စဉ်များအပေါ် အရေးယူမှု၊ နောင်မဖြစ်ပေါ်စေရန် လိုက်နာရမည့် ညွှန်ကြားချက်များ ထုတ်ပြန်ထားမှုရှိ/မရှိ၊ ထောင်ဂဏန်းရှိသော သတ္တုတွင်းလုပ်ကွက် များအား စစ်ဆေးရန် အရည်အချင်းပြည့်ဝသော စစ်ဆေးရေးအင်ဂျင်နီယာများ လုံလောက်မှုရှိ/မရှိ၊ မရှိပါက ခန့်ထားလေ့ကျင့်ရန် အစီအစဉ် ရှိ/မရှိ ဆိုတဲ့ မေးခွန်းကို မေးခြင်းဖြစ်ပါတယ်။ သတ္တုတွင်းတူးဖော်ခြင်းလုပ်ငန်းသည် အန္တရာယ်များတဲ့လုပ်ငန်း ဖြစ်ပါတယ်။ ပြီးခဲ့တဲ့ ၂၀၁ရ ခုနှစ်မှာ လုပ်သားများ မကျွမ်းကျင်မှု၊ ကြီးကြပ်စစ်ဆေးတဲ့ အင်ဂျင်နီယာများ မလုံလောက်မှု များကြောင့် မတော်တဆဖြစ်ပွားမှု (၂၉)ကြိမ်ဖြစ်ပေါ်ပြီးတော့ လုပ်သား(၄၈)ယောက် သေဆုံး၍ (၉)ယောက် ဒဏ်ရာရရှိခဲ့ပါတယ်။ ၂၆ - ၅ - ၂၀၁၉ ရက်နေ့ သပိတ်ကျင်းမြို့နယ်၊ ဝက်သေရွာ၊ ရွှေလုပ်ကွက်(TPK 106) ပေါက်ကွဲမှုဖြစ်ပြီး အလုပ်သမား(၂)ယောက်သေဆုံး၍ (၁)ယောက် ဒဏ်ရာ ရရှိခဲ့ပါတယ်။ ဒီဖြစ်စဉ်မှာ ယမ်းဘီလူးဖောက်ခွဲရာမှာ လိုက်နာရမယ့် ဘေးအန္တရာယ်ကင်းရှင်းရေး လမ်းညွှန်ချက်များအတိုင်း မလိုက်နာသဖြင့် လူ့အသက်ဆုံးရှုံးခြင်း ဖြစ်ပေါ်ခဲ့သည်ဟု တွေ့ရှိရပါတယ်။ အလားတူပဲ ၂၇-၅-၂၀၁၉ ရက်နေ့ ကလေးဝမြို့နယ်၊ ခုံသာကျေးရွာ၊ ကျောက်မီးသွေး လုပ်ကွက်မှာ မီသိန်းဓာတ်ငွေ့ ပေါက်ကွဲမှုဖြစ်ပြီး လုပ်သား(၄)ယောက်သေဆုံး၍ (၁)ယောက် ဒဏ်ရာ ရရှိခဲ့ပါတယ်။ မြေအောက် ကျောက်မီးသွေးမိုင်းတွင်းတွေမှာ ဘေးန္တရာယ်ဖြစ်စေတတ်သော မီသိန်း ဓာတ်ငွေ့များ ခိုအောင်းနေတတ်ပါတယ်။ လုပ်ငန်းခွင်မဝင်မီ မီသိန်းဓာတ်ငွေ့ ပါဝင်မှုကို တိုင်းတာသည့် ကိရိယာဖြင့်တိုင်းတာပြီး မီသိန်းဓာတ်ငွေ့ရှိပါက လေမှုတ်ရှင်းလင်းရပါတယ်။ သတ္တုအချင်းချင်း ပွတ်တိုက်မိပြီး ထွက်ပေါ်လာတဲ့ မီးစကြောင့် မီသိန်းဓာတ်ငွေ့ ပေါက်ကွဲတတ်ပါတယ်။ ယခုဖြစ်စဉ်မှာ မြေအောက်ကျောက်မီးသွေးမိုင်းများမှာ လိုက်နာရမည့် ဘေးအန္တရာယ်ကင်းရှင်းရေး လမ်းညွှန်မှုများ အတိုင်း မလိုက်နာသဖြင့် လူ့အသက်ဆုံးရှုံးခြင်း ဖြစ်ပေါ်ခဲ့သည်ကို တွေ့ရရှိရပါတယ်။ သတ္တုတူးဖော်မှုနည်းစနစ် ရှိ/မရှိ၊ ဘေးန္တရာယ်ကင်းရှင်းရေး ညွှန်ကြားချက်များအား လိုက်နာမှု ရှိ/မရှိ၊ ပေါက်ကွဲစေတတ်သော ယမ်းဘီလူးများအား သိုလှောင်ကိုင်တွယ်ရာတွင် ညွှန်ကြားချက်များ နှင့်အညီ လိုက်နာမှု ရှိ/မရှိ၊ စနစ်တကျ လေ့ကျင့်တတ်မြောက်ထားသော သတ္တုတွင်းစစ်ဆေးရေး အရာရှိ (Mine Inspecter)များက စစ်ဆေးရပါတယ်။ ပုံမှန်အားဖြင့် ဟင်းလင်းဖွင့် မြေပေါ်သတ္တုတွင်း (Surface Mine)တွေမှာ တစ်နှစ်ကိုနှစ်ကြိမ်၊ မြေအောက်သတ္တုတွင်း (Underground Mine)တွေမှာ တစ်နှစ်ကိုတစ်ကြိမ် သတ္တုတွင်းစစ်ဆေးရေးအရာရှိများက စစ်ဆေးရပါတယ်။ မြန်မာနိုင်ငံတစ်ခွင် လုပ်ကိုင်ခွင့်ပြုထားတဲ့ သတ္တုတွင်းများ ထောင်ကျော်ရှိပြီး ယင်းသတ္တုတွင်းများ၏ ဘေးအန္တရာယ် ကင်းရှင်းရေး စစ်ဆေးကြပ်မတ်သည့် ကျွမ်းကျင်သတ္တုတွင်းစစ်ဆေးရေးပညာရှင်များ များစွာ လိုအပ် လျက်ရှိပါတယ်။ ဒါကြောင့် အန္တရာယ်များတဲ့ သတ္တုတွင်းမြေအောက်လုပ်ကွက်များမှာ သတ္တုတွင်းစစ်ဆေးတဲ့ အင်ဂျင်နီယာများမှ ပုံမှန်စစ်ဆေးခြင်း ရှိ/မရှိ၊ ဖြစ်စဉ်များအပေါ် အရေးယူမှု နောက် မဖြစ်ပေါ်စေရန် လိုက်နာရမည့် ညွှန်ကြားချက်များ ထုတ်ပြန်မှု ရှိ/မရှိ၊ ထောင်ဂဏန်းရှိတဲ့ သတ္တုလုပ်ကွက်တွေကို စစ်ဆေးဖို့ အရည်အချင်းပြည့်ဝတဲ့ စစ်ဆေးရေးအင်ဂျင်နီယာများ လုံလောက်စွာ ခန့်ထားခြင်း ရှိ/မရှိ၊ မရှိပါက ခန့်ထားလေ့ကျင့်ရန် အစီအစဉ် ရှိ/မရှိဆိုတဲ့ မေးခွန်းကို မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး သယံဇာတနှင့် သဘာဝပတ်ဝန်းကျင် ထိန်းသိမ်းရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="26">ဒေါက်တာရဲမြင့်ဆွေ (ဒုတိယဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ ဒုတိယဥက္ကဋ္ဌကြီးနှင့်တကွ လွှတ်တော်ကိုယ်စားလှယ်တော်ကြီးများ၊ ပြည်ထောင်စုဝန်ကြီးအဆင့်နှင့် ဒုတိယဝန်ကြီးများအားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သအပ်ပါတယ်။ တနင်္သာရီတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဦးကင်းရှိန် မေးမြန်းတဲ့ မေးခွန်းနှင့် စပ်လျဉ်းပြီး ကျွန်တော် ဒုတိယဝန်ကြီး ရဲမြင့်ဆွေ က တနင်္သာရီတိုင်းဒေသကြီးအစိုးရအဖွဲ့နှင့် ပေါင်းစပ်ပြီး ဖြေကြားသွားမှာ ဖြစ်ပါတယ်။ ကျွန်တော်တို့ တနင်္သာရီတိုင်းဒေသကြီးအတွင်း လူနေအိမ်များမှာ သဘာဝအလျောက် လာရောက်စွဲကပ်နေတဲ့ ငှက်သိုက်အိမ်နဲ့ ဇီဝဇိုးငှက်များကို ခေတ်သစ်နည်းပညာ အသံတုထုတ်လွှင့်ပြီး ဆွဲဆောင်ခေါ်ယူကာ ငှက်သိုက်မွေးမြူတဲ့လုပ်ငန်းအား ကျယ်ပြန့်စွာ ဆောင်ရွက်လာတာကိုတွေ့ရှိ ရတဲ့အတွက်ကြောင့် ဒေသခံပြည်သူများ အိမ်မွေးငှက်သိုက်လုပ်ငန်းဖြင့် ဝင်ငွေရရှိရေး၊ နိုင်ငံတော် အတွက် ရသင့်ရထိုက်တဲ့ အခွန်များရရှိစေရန်ရည်ရွယ်ပြီး အိမ်မွေးငှက်သိုက် ထုတ်လုပ်ခြင်းလုပ်ငန်း များကို စာချုပ် ချုပ်ဆို၍ လုပ်ထုံးလုပ်နည်းနှင့်အညီ ဆောင်ရွက်ခွင့်ပြုလျက်ရှိပါတယ်။ အိမ်မွေး ငှက်သိုက် ဆောင်ရွက်လိုသူများရဲ့ လျှောက်ထားမှုအပေါ်တိုင်းဒေသကြီးအစိုးရအဖွဲ့ရဲ့ ထောက်ခံချက်နဲ့ သစ်တောဦးစီးဌာန ညွှန်ကြားရေးမှူးချုပ်ရုံးသို့ တင်ပြခွင့်ပြုချက် ရယူရပါတယ်။ အဆိုပါ တင်ပြခွင့်ပြုချက်ကို သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီး ဌာန၊ စီမံခန့်ခွဲမှုကော်မတီမှ ဆွေးနွေးဆုံးဖြတ်ပြီး အိမ်မွေးငှက်သိုက်လုပ်ငန်းရှင်နဲ့ ကျွန်တော်တို့ ဒီ တနင်္သာရီတိုင်းဒေသကြီး သစ်တောဦးစီးဌာန ညွှန်ကြားရေးမှူးတို့ စာချုပ်ချုပ်ဆိုကာ အိမ်မွေးငှက်သိုက် လုပ်ငန်းများကို ဆောင်ရွက်ခွင့်ပြုခဲ့ပါတယ်။ စာချုပ် ချုပ်ဆိုရာမှာလည်း သတ်မှတ်ထားတဲ့ စည်းကမ်းချက်များကတော့ (က) အဆောက်အအုံ အရွယ်အစား အနည်းဆုံး အလျားပေ(၂၀)၊ အနံ(၁၅)ပေ အကျယ်အဝန်းရှိရမှာဖြစ်ပါတယ်။ (ခ) ငှက်များမွေးမြူခြင်းနဲ့ ပတ်ဝန်းကျင်သန့်ရှင်းရေးအပေါ် မထိခိုက်စေရန် အနှောင့်အယှက်မဖြစ်စေရန် ဆောင်ရွက်ထားရှိရမှာ ဖြစ်ပါတယ်။ (ဂ) ငှက်များပေါက်ဖွားရာ သဘာဝနဲ့ အနီးစပ်ဆုံးတူညီစေရန် ဖန်တီးထားရမှာဖြစ်ပါတယ်။ (ဃ) ငှက်များ သားပေါက်တဲ့ ာ မေလနှင့် ဇွန်လမှာ အများဆုံးပေါက်ဖွားမှုရှိပြီးတော့ ၎င်းကာလမှာ ငှက်သိုက် ဆွတ်ခူးခြင်း မပြုရပါ။ (င) ငှက်သိုက်များ စုဆောင်းရာမှာတော့ ငှက်များပေါက်ဖွားမှုကို ထိခိုက်မှု မဖြစ်စေရန် ဆောင်ရွက်ရမှာ ဖြစ်ပါတယ်။ (စ) အသံတုဖြင့် ထုတ်လွှင့်ဆွဲဆောင်ရာမှာ ဇီဝဇိုးငှက်များ၏ သားပေါက်ဖွားမှုနှင့် စဉ်ဆက်မပြတ် မျိုးပွားမှုတို့အား ထိခိုက်မှုမရှိစေရန် ဆောင်ရွက်ထားရှိရမှာ ဖြစ်ပါတယ်။ (ဆ) လာရောက်စွဲကပ်တဲ့ ငှက်သိုက်များအား ထုတ်ယူရာမှာ ငှက်သိုက်အခွက်များရဲ့ အရွယ်အစား (၁) လက်မခွဲကျော်မှသာ Power Point တွင် ဖော်ပြပါ တိုင်း ဆွတ်ခူးရမှာဖြစ်ပါတယ်။ (ဇ) ငှက်သိုက်ဆွတ်ခူးရာ မှာတော့ သက်ဆိုင်ရာ သစ်တောဦးစီးဌာနမှ သတ်မှတ်ထားတဲ့ ှာ ဝန်ထမ်းများရဲ့ ကြီးကြပ်မှုနဲ့သာ ဆောင်ရွက်ရမှာ ဖြစ်ပါတယ်။ (ဈ) ငှက်များမွေးမြူဖြစ်ထွန်းမှု၊ ငှက်သိုက်ထုတ်လုပ် မှုများကို လစဉ် စာဖြင့် သက်ဆိုင်ရာ သစ်တောဦးစီးဌာနသို့ အစီရင်ခံရမှာ ဖြစ်ပါတယ်။ (ည) အခါအားလျော်စွာ ဌာနဆိုင်ရာမှ ဝင်ရောက်စစ်ဆေးကြီးကြပ်လမ်းညွှန်မှုများလည်း လက်ခံရမှာဖြစ်ပါတယ်။ (ဋ) ဇီဝဇိုးငှက်များသည် တောရိုင်းတိရစ္ဆာန်နှင့် သဘာဝအပင်များ ကာကွယ်ရေး၊ သဘာဝနယ်မြေထိန်းသိမ်းရေးဥပဒေအရ သာမန်ကာကွယ်ထားသော တောရိုင်းတိရစ္ဆာန်စာရင်းတွင် ပါဝင်သဖြင့် ဥပဒေ၊ နည်းဥပဒေပါ ကန့်သတ်ချက်များအတိုင်း လိုက်နာဆောင်ရွက်ရမှာ ဖြစ်ပါတယ်။ (ဌ) မွေးမြူခွင့်ရသည့် နည်းလမ်း၊ ခွင့်ပြုထားသည့်နေရာမှလွဲ၍ အခြားနည်းလမ်း၊ အခြားနေရာသို့ ပြောင်းလဲခြင်းကို သစ်တောဦးစီးဌာန၏ ခွင့်ပြုချက်ဖြင့်သာ ဆောင်ရွက်ရမည်ဖြစ်ပါတယ်။ ထို့အပြင် အထက်ဖော်ပြပါ သတ်မှတ်ချက်စည်းကမ်းများအရ စပေါ်ငွေ၊ အာမခံငွေများ ပေးရန် မလိုပါကြောင်း သဘောတူ စာချုပ် ချုပ်ဆိုပြီးပါက အမှန်ထွက်ရှိတဲ့ ငှက်သိုက်အပေါ် ဒေသ ပေါက်ဈေးရဲ့ (၁၀)ရာခိုင်နှုန်းဖြင့် သစ်တောဦးစီးဌာနမှ အခွန်ကောက်ခံလျက်ရှိပါကြောင်း ဒေသ ပေါက်ဈေးကို သက်ဆိုင်ရာ ခရိုင်သစ်တောဦးစီးဌာန၊ ခရိုင်အထွေထွေအုပ်ချုပ်ရေးဦးစီးဌာနသို့ အတည် ပြုချက်ရယူပြီး ဆောင်ရွက်လျက်ရှိပါတယ်။ ဒါ့အပြင် သစ်တောဦးစီးဌာနရုံးချုပ်မှာ ၁-၈-၂၀၁၈ ရက်နေ့မှာ ကျင်းပခဲ့တဲ့ ၂၀၁၈ ခုနှစ်၊ (ဒုတိယအကြိမ်)လေးလပတ် လုပ်ငန်းညှိနှိုင်းအစည်းအဝေး ဆုံးဖြတ်ချက်အရတနင်္သာရီတိုင်းဒေသကြီး အတွင်းမှာ ခွင့်ပြုချက်မရရှိသေးတဲ့ အိမ်မွေးငှက်သိုက်အိမ်(၄၁၆)အိမ်အား စည်းကမ်းချက်များ သတ်မှတ်ပြီး လုပ်ထုံးလုပ်နည်းနဲ့အညီ ဆောင်ရွက်ရန် ဆုံးဖြတ်ထားပါတယ်။ သစ်တောဦးစီးဌာနမှ ကျန်ရှိနေသော အိမ်မွေးငှက်သိုက်အိမ် (၄၁၆)လုံးအနက် အချက်အလက်အပြည့်အစုံဖြင့် တင်ပြ လာသော မြိတ်မြို့နယ်မှ (၁၃၅)အိမ်၊ ဘုတ်ပြင်းမြို့နယ်မှ (၄၉)အိမ်၊ တနင်္သာရီမြို့နယ်မှ (၁၃)အိမ် စုစုပေါင်း (၁၉၇)အိမ်ကို တိုင်းဒေသကြီးအစိုးရအဖွဲ့မှ ခွင့်ပြုခဲ့ပြီးဖြစ်ပါတယ်။ ကျန်ရှိတဲ့ (၂၁၉)အိမ်အား အချက်အလက်အပြည့်အစုံဖြင့် တင်ပြလာပါက တိုင်းဒေသကြီးအစိုးရအဖွဲ့ ခွင့်ပြုချက်ရရှိရန် သစ်တော ဦးစီးဌာနက ဆက်လက်တင်ပြဆောင်ရွက်သွားမှာ ဖြစ်ပါတယ်။ တိုင်းဒေသကြီးအစိုးရအဖွဲ့မှခွင့်ပြုပြီး (၁၉၇)အိမ်အား စာချုပ် ချုပ်ရန် အကြောင်းကြားခဲ့ ရာမှာ မြိတ်မြို့နယ်မှာ (၈၁)အိမ်၊ ဘုတ်ပြင်းမြို့နယ်မှာ (၁၄)အိမ်၊ စုစုပေါင်း (၉၅)အိမ် စာချုပ် ချုပ်ဆိုပြီး ဖြစ်ပါတယ်။ ကျန်ရှိသူများ လာရောက်ဆက်သွယ်ပါက ဆက်လက်၍ စာချုပ် ချုပ်ဆို ဆောင်ရွက်မှာ ဖြစ်ပါတယ်။ ကျွန်တော်တို့ ဒီ ၃၀-၇-၂၀၁၉ ရက်နေ့အထိ ကျွန်တော်တို့အားလုံး စာချုပ် ချုပ်ဆိုပြီး အိမ်မွေး ငှက်သိုက်အိမ်များ အခြေအနေကို ကျွန်တော်တို့ Power Point မှာ တင်ပြထားပါတယ်။ သို့ဖြစ်ပါ၍ နှစ်ဦးသဘောတူ စာချုပ် ချုပ်ဆိုပြီးတဲ့ ငှက်သိုက်အိမ်များမှာ ငှက်သိုက်စွဲကပ် ထွက်ရှိတဲ့ ငှက်သိုက်အိမ်၊ ငှက်သိုက်အနည်းအကျဉ်းသာ စွဲကပ်နေတဲ့ ငှက်သိုက်အိမ်နဲ့ ဇီဝဇိုးငှက် များလာရောက်သော်လည်း ငှက်သိုက်စွဲကပ်မှု မရှိသေးတဲ့ ငှက်သိုက်အိမ်တွေ အသီးသီးရှိကြရာမှာ စာချုပ် ချုပ်ဆိုပြီးပါက ငှက်သိုက်ထွက်ရှိမှုအပေါ် ဒေသပေါက်ဈေးရဲ့ (၁၀)ရာခိုင်နှုန်းနဲ့သာ အခွန် စတင်ကောက်ခံလျက်ရှိပါကြောင်း၊ (၂၅)ရာခိုင်နှုန်း အခွန်ငွေကောက်ခံမှု လုံးဝမရှိပါကြောင်း၊ ငှက်သိုက် စွဲကပ်မှု မရှိသေးသော ငှက်သိုက်အိမ်များကို စာချုပ် ချုပ်ပြီးသော်လည်း အခွန်ကောက်ခံခြင်း မပြုသေးဘဲ အမှန် ငှက်သိုက်ထွက်ရှိလာသည့်သာ အခွန်ငွေ စတင် ကောက်ခံပါကြောင်း ရရှိသည့် အခွန်ငွေများကိုလည်း တိုင်းဒေသကြီးအစိုးရအဖွဲ့ ရငွေစာရင်းသို့ ပေးသွင်းလျက်ရှိပါကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ရှိပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကရင်ပြည်နယ် မဲဆန္ဒနယ် အမှတ်(၁) အမျိုးသားလွှတ်တော်ကိုယ်စားလှယ် ဦးစောမိုးမြင့်(ခ)ဆင်မြူရယ် မေးမြန်းတဲ့ မေးခွန်း နဲ့ပတ်သက်ပြီးတော့မှ ဆက်လက်ဖြေကြားသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပေးပါရန် တင်ပြအပ်ပါတယ်။ သတ္တုတူးဖော်ရေးလုပ်ငန်းတွေကို ယခင်တုန်းကတော့ ဓာတ်သတ္တုအမျိုးအစားအလိုက် အမှတ်(၁)သတ္တုတွင်းလုပ်ငန်း၊ အမှတ်(၂)သတ္တုတွင်းလုပ်ငန်း၊ အမှတ်(၃) သတ္တုတွင်းလုပ်ငန်းဆိုပြီးတော့မှ နိုင်ငံပိုင်စီးပွားရေးလုပ်ငန်းများအနေနဲ့ ဆောင်ရွက်ခဲ့ရာမှာ လုပ်ငန်း နယ်ပယ်အလိုက် အင်ဂျင်နီယာများ၊ ဘူမိဗေဒပညာရှင်များ၊ စာရင်းအင်းနဲ့ သက်ဆိုင်တဲ့ပညာရှင်များ၊ ဓာတ်ခွဲခန်းပညာရှင်များနဲ့ စီမံခန့်ခွဲရေးကျွမ်းကျင်သူများက တာဝန်ယူကြီးကြပ်ခဲ့ပြီးတော့မှ အဆိုပါ နိုင်ငံပိုင်သတ္တုတူးဖော်မှုလုပ်ငန်းများကိုတော့ ကျွန်တော်တို့ စီမံကိန်းနှင့် လုပ်ငန်းစစ်ဆေးရေးဦးစီး ဌာနက စစ်ဆေးဆောင်ရွက်ခဲ့ပါတယ်။ ၁၉၉၄ ခုနှစ်နဲ့ ၁၉၉၆ ခုနှစ်တွေမှာ မြန်မာ့သတ္တုတွင်းဥပဒေ၊ နည်းဥပဒေတွေကို ထုတ်ပြန် ခဲ့ပြီးတဲ့နောက်ပိုင်း ပုဂ္ဂလိကသို့ ဓာတ်သတ္တုလုပ်ငန်းများ လုပ်ကိုင်ခွင့်ပြုတဲ့အခါမှာ စီမံကိန်းနှင့် လုပ်ငန်းစစ်ဆေးရေးဦးစီးဌာနကို သတ္တုတွင်းဦးစီးဌာနအဖြစ် ပြင်ဆင်ဖွဲ့စည်းခဲ့ပြီး သတ္တုတူးဖော်ရေး လုပ်ငန်းများကို စစ်ဆေးဆောင်ရွက်စေခဲ့ပါတယ်။ ယခုအခါမှာ နိုင်ငံပိုင်လုပ်ငန်းအဖြစ် သန်လျင် ခဲမဖြူသတ္တုသန့်စင်စက်ရုံတစ်ခုသာ ကျန်ရှိနေပါတယ်။ ၂၀၁၀ ပြည့်နှစ်မှာ နိုင်ငံပိုင်သတ္တုတွင်းတွေကို ပုဂ္ဂလိကကုမ္ပဏီများသို့ လွှဲပြောင်းဆောင်ရွက် ပေးခဲ့ရာမှာ လုပ်ငန်းများ ဆက်လက်ဆောင်ရွက်နိုင်ရန်အလို့ငှာ ကျွမ်းကျင်ပညာရှင်ဝန်ထမ်းများကိုပါ တစ်ပါတည်း လွှဲပြောင်းပေးခဲ့ပါတယ်။ ပုဂ္ဂလိက သတ္တုတူးဖော်ရေးလုပ်ငန်းတွေကို စတင်ခွင့်ပြုချိန်မှာ လုပ်ငန်းမတော်တဆ ထိခိုက်မှုများ နည်းပါးခဲ့သော်လည်း နောက်ပိုင်း ပုဂ္ဂလိကလုပ်ငန်းများမှာ ကျွမ်းကျင်တဲ့ပညာရှင်များကို ခန့်ထားမှုမရှိခြင်း၊ နည်းပါးခြင်း၊ သတ္တုတူးဖော်ရေးလုပ်ငန်းများမှာ မြေအောက်အနက်အထိ တိုးချဲ့ထုတ်လုပ်လာရခြင်းတို့ကြောင့် လုပ်ငန်းခွင်မတော်တဆ ဖြစ်ပွားမှုနှုန်းက ပိုမိုများပြားခဲ့ကြောင်း တွေ့ရှိရပါတယ်။ ယခုအခါမှာတော့ သက်ဆိုင်ရာ သတ္တုတွင်းလုပ်ငန်းဌာနများမှ အနီးကပ်ကြီးကြပ်၍ လုပ်ငန်းခွင် ဘေးအန္တရာယ်ကင်းရှင်းရေးကိုပါ စိစစ်လျက်ရှိပြီး သတ္တုတွင်းဦးစီးဌာနအနေနဲ့ ဝန်ကြီး ဌာန၏ ပူးပေါင်းကွင်းဆင်းစစ်ဆေးရေးအဖွဲ့များကို ဦးဆောင်ကာ သတ္တုတွင်းအင်ဂျင်နီယာများ၊ ဘူမိဗေဒပညာရှင်များ ပူးပေါင်းပါဝင်လျက် လုပ်ငန်းခွင် ဘေးအန္တရာယ်ကင်းရှင်းရေးကိစ္စများကို စစ်ဆေးဆောင်ရွက်လျက်ရှိပါတယ်။ သတ္တုတွင်း မြေအောက်လုပ်ကွက်များကို သတ္တုတွင်းစစ်ဆေးရေး အင်ဂျင်နီယာများ ပုံမှန်စစ်ဆေးခြင်း ရှိ/မရှိနဲ့ စပ်လျဉ်းပြီး ယခင်တုန်းကတော့ မတော်တဆ ဖြစ်ပွားမှုတွေနဲ့ တိုင်ကြားမှုတွေရှိတဲ့ လုပ်ကွက်တွေကိုသာ ကွင်းဆင်းစစ်ဆေးဆောင်ရွက်နိုင်ခဲ့ရာမှ ၂၀၁ရ ခုနှစ် မေလကစပြီး ခွင့်ပြုမိန့်ရ ဓာတ်သတ္တုလုပ်ကွက်တွေကို သတ္တုတွင်းဥပဒေ၊ နည်းဥပဒေ နဲ့အညီ လိုက်နာမှု ရှိ/မရှိ၊ သတ္တုတွင်း လုပ်ငန်းခွင်ဘေးအန္တရာယ်ကင်းရှင်းရေး ဆောင်ရွက်ထားမှု ရှိ/မရှိနှင့် အချက်အလက်များကိုစိစစ်ရန် ဝန်ကြီးဌာန ပူးပေါင်းကွင်းဆင်းစစ်ဆေးရေးအဖွဲ့ (၁၂)ဖွဲ့ကို စီမံချက်ချပြီး ကျွန်တော်တို့ တိုင်းဒေသကြီး/ပြည်နယ်အစိုးရအဖွဲ့တို့မှ တာဝန်ပေးအပ်သူများ၊ လွှတ်တော် ကိုယ်စားလှယ်များ ပါဝင်ဖွဲ့စည်းပြီး မြေပြင်ကွင်းဆင်း စစ်ဆေးမှုများကို ဆောင်ရွက်ခဲ့တဲ့နေရာမှာ ဓာတ်သတ္တုလုပ်ကွက် (၅၁၉)ကွက်ကို စစ်ဆေးပြီး လိုအပ်ချက်တွေ၊ အားနည်းချက်တွေ ထိန်းကျောင်း ပေးနိုင်ခဲ့ပါတယ်။ (၁၃-၂-၂၀၁၈ ရက်နေ့မှာ မြန်မာ့ဓာတ်သတ္တုတွင်းနည်းဥပဒေ ထုတ်ပြန်ပြီးတဲ့နောက် ပူးပေါင်း စစ်ဆေးရေးအဖွဲ့ (၉)ဖွဲ့နဲ့ ပြန်လည်ဖွဲ့စည်းစစ်ဆေးလျက်ရှိတဲ့နေရာမှာ ၂၀၁၈ ခုနှစ်၊ အောက်တိုဘာလ မှ ၂၀၁၉ ခုနှစ်၊ ဇွန်လအထိ လုပ်ကွက် (၃၈၉)ကွက်ကို သတ္တုတွင်းအင်ဂျင်နီယာ၊ ဘူမိဗေဒပညာရှင် များပါဝင်တဲ့ ကွင်းဆင်းအဖွဲ့နဲ့ စစ်ဆေးနိုင်ခဲ့ပြီး အားနည်းချက်များကို ပြုပြင်ထိန်းကျောင်းပေးနိုင် ခဲ့ပါတယ်။ သတ္တုတွင်းလုပ်ငန်းများမှာ လက်တွေ့ ကြီးကြပ်လုပ်ကိုင်နေတဲ့ ကျွန်တော်တို့ မန်နေဂျာ (၃၃၀)ဦးကိုလည်း ဝန်ကြီးဌာန သီရိရတနာခန်းမမှာ ၂၀၁၈ ခုနှစ်၊ ဖေဖော်ဝါရီလအတွင်းက သတ္တုတွင်း လုပ်ငန်းခွင် ဘေးအန္တရာယ်ကင်းရှင်းရေး အလုပ်ရုံဆွေးနွေးပွဲကို ကျင်းပပြုလုပ်ပေးခဲ့ပြီး ဝန်ကြီးဌာနမှ တာဝန်ရှိသူများ၊ အငြိမ်းစားပညာရှင်ကြီးများနဲ့ သတ္တုတွင်းဦးစီးဌာနမှ နည်းပညာပူးပေါင်းဆောင်ရွက် နေတဲ့ ဂျာမနီနိုင်ငံမှ ပညာရှင်များက အသိပညာပေး ဟောပြောပို့ချ ဖြန့်ဝေနိုင်ခဲ့ပါတယ်။ ကျွန်တော်တို့ မတော်တဆထိခိုက်မှုဖြစ်စဉ်များ ဖြစ်ပွားလာပါက ဖြစ်စဉ်အပေါ်မူတည်ပြီး သက်ဆိုင်ရာ အင်ဂျင်နီယာပညာရှင်များကို အဖွဲ့ဝင်အဖြစ် ထည့်သွင်းဖွဲ့စည်းပြီး စစ်ဆေးခြင်း၊ သုံးသပ် အကြံပြုခြင်းများကို ဆောင်ရွက်စေလျက်ရှိပါတယ်။ ဖြစ်စဉ်များအပေါ် အရေးယူမှုနှင့် စပ်လျဉ်း ပြီးတော့ သတ္တုတူးဖော်ရေးလုပ်ငန်းများမှာ မတော်တဆထိခိုက်မှုများ ဖြစ်ပွားပါက ဖြစ်စဉ်ဖြစ်ပွားတဲ့ လုပ်ကွက်ကို ရပ်နားထားစေပြီး ဖြစ်စဉ်အခြေအနေအပေါ်မှာမူတည်ပြီးတော့ မြန်မာ့ သတ္တုတွင်းဥပဒေ အခန်း(၉) စီမံခန့်ခွဲရေးနည်းလမ်းအရ အရေးယူခြင်းနှင့် ပုဒ်မ ၂၈ နှင့်အညီ ကျွန်တော်တို့ ဆောင်ရွက်လျက်ရှိပါတယ်။ ၂၀၁၆ ခုနှစ်မှ ၂၀၁၉ ခုနှစ်၊ မေလအတွင်း လုပ်ငန်းခွင် မတော်တဆဖြစ်စဉ် စုစုပေါင်း (၁၄)ကြိမ်ဖြစ်ပွားပြီး မြေပြင်ကွင်းဆင်းစစ်ဆေးမှုများကိုလည်း အရေးယူ ဆောင်ရွက်ပြီး ဖြစ်ပါတယ်။ ကျွန်တော်တို့ မတော်တဆသေဆုံးမှု၊ ထိခိုက်ဒဏ်ရာရမှု ဖြစ်စဉ်များအပေါ်မှာ အရေးယူ ဆောင်ရွက်ထားရှိမှုတွေကို Power Point ဖြင့် ဖော်ပြထားပါတယ်။ နောင်မဖြစ်ပေါ်စေရန် လိုက်နာ ရမယ့် ညွှန်ကြားချက်များ ထုတ်ပြန်မှု ရှိ/မရှိနဲ့ စပ်လျဉ်းပြီးတော့မှ သတ္တုတွင်းများ ဘေးအန္တရာယ် ကင်းရှင်းရန်နှင့် မတော်တဆမှု ဖြစ်ပွားမှုများမှ ကာကွယ်တားဆီးရန် စီမံဆောင်ရွက်ရေးအတွက် မြန်မာ့သတ္တုတွင်းဥပဒေ ပုဒ်မ ၁၃၊ ပုဒ်မခွဲ(ဂ)နဲ့ (စ)တို့မှာ ပြဋ္ဌာန်းထားပြီးဖြစ်တဲ့အပြင် ဘေးအန္တရာယ် ကင်းရှင်းရန်နှင့် မတော်တဆဖြစ်ပွားမှုများမှ ကာကွယ်ရန် စီမံဆောင်ရွက်နိုင်ရေးအတွက် မြန်မာ့ သတ္တုတွင်းနည်းဥပဒေများရဲ့ နည်းဥပဒေ ၁၇၆၊ ၁၇၇၊ ၁၇၈၊ ၁၇၉၊ ၁၈၀ နဲ့ ၁၈၁ တို့မှာ ထည့်သွင်း ဖော်ပြထားပါတယ်။ ဒါ့အပြင် မိုးရာသီအတွင်း မိုးသည်းထန်စွာ ရွာသွန်းခြင်းကြောင့်လည်းကောင်း၊ မြေအစို ဓာတ်ကြောင့်လည်းကောင်း၊ မြေသား မတည်ငြိမ်၍လည်းကောင်း၊ မြေပေါ်မြေအောက် သတ္တုတွင်း လုပ်ကွက်များမှ မြေပြိုကျမှုနှင့် သက်ဆိုင်သော လုပ်ငန်းခွင်ဘေးအန္တရာယ်များဖြစ်ပွားမှု မရှိစေရန် အတွက် ကြပ်မတ်ဆောင်ရွက်နိုင်ရန် ကြိုတင်သတိပေး ညွှန်ကြားချက်များကိုလည်း နှစ်စဉ် မိုးရာသီ မတိုင်မီမှာ ကြိုတင်ဖြန့်ဝေဆောင်ရွက်လျက်ရှိပါတယ်။ မြေအောက်ကျောက်မီးသွေးတွင်းများဟာ 098cigc?:pagpus cypresponsaozne mapę (Standard Operating Procedures - SOP)နှင့်အညီ ဆောင်ရွက်နိုင်ရေးကို ကုမ္ပဏီများသို့ ညွှန်ကြားချက် ထုတ်ပြန်ပြီး ကြပ်မတ် ဆောင်ရွက်လျက်ရှိပါတယ်။ ထောင်ဂဏန်းရှိတဲ့ သတ္တုလုပ်ကွက်တွေကို စစ်ဆေးရန် အရည်အချင်း ပြည့်စစ်ဆေးရေးအင်ဂျင်နီယာများ လုံလောက်မှု ရှိ/မရှိနဲ့ ပတ်သက်ပြီးတော့မှ Power Point မှာ ဖော်ပြထားတဲ့အတိုင်း ကျွန်တော်တို့မှာ တစ်နိုင်ငံလုံးအတိုင်းအတာနဲ့ အကြီးစား၊ အလတ်စားနှင့် အသေးစား စမ်းသပ်တိုင်းတာရေး လုပ်ကွက်ပေါင်း(၁၂၃၃)ကွက် ရှိပါတယ်။ အဲဒီမှာမှ သတ္တုတွင်းဦးစီးဌာနရဲ့ ဖွဲ့စည်းပုံအရ ခန့်ထားတဲ့အင်အား စုစုပေါင်းက (၂၈၂)ယောက်ပဲ ရှိပါတယ်။ အဆိုပါ ခန့်ထားဝန်ထမ်းအင်အား(၂၈၂)ဦးမှာ အင်ဂျင်နီယာအရေအတွက် ကတော့ (၄၃)ဦးသာဖြစ်ပြီး ဝန်ထမ်းအင်အားရဲ့ (၁၅.၁၉)ရာခိုင်နှုန်းသာဖြစ်တဲ့အတွက် စစ်ဆေးရေး အင်ဂျင်နီယာ အရေအတွက်ကတော့ နည်းပါးနေပါသေးတယ်။ ဝန်ထမ်းတိုးမြှင့်ခန့်ထားရေး လေ့ကျင့်ရန် အစီအစဉ် ရှိ/မရှိ နဲ့စပ်လျဉ်းပြီး ပြည်ထောင်စုအစိုးရအဖွဲ့ရဲ့ ၆-၆-၂၀၁၉ ရက်စွဲပါ အမိန့်ကြော်ငြာ စာအမှတ် (၃၇/၂၀၁၉)နဲ့ နိုင်ငံ့ဝန်ထမ်းဖွဲ့စည်းပုံ တိုးချဲ့ပြင်ဆင်ဖွဲ့စည်းခြင်းနဲ့ ဝန်ထမ်းခန့်ထားခြင်း တို့ကို လိုက်နာဆောင်ရွက်ရန်ကိစ္စများကို ထုတ်ပြန်ထားရာ နိုင်ငံတော်ရဲ့ မူဝါဒများနဲ့အညီ ခွင့်ပြု နိုင်တဲ့ အရေအတွက်အတိုင်း ဖြည့်ဆည်းခန့်အပ်နိုင်ရေး ဆောင်ရွက်လျက်ရှိပါကြောင်းနဲ့ သတ္တုတွင်း အင်ဂျင်နီယာများ ခန့်ထားရေးအတွက် အရာရှိဝင်ပေါက်ရာထူးမှ အင်အားကန့်သတ်ချက် ရှိသော် လည်း အမှုထမ်းများအဖြစ် စတင်ခန့်ထားချိန်မှာတော့ ကျွန်တော်တို့ သတ္တုတွင်းအင်ဂျင်နီယာများနဲ့ ဘူမိဗေဒဘွဲ့ရများကို ခေါ်ယူခန့်ထားလျက်ရှိပြီး လုပ်ငန်းခွင်လေ့ကျင့်ရေးအတွက် ဝန်ကြီးဌာနက နေပြီးတော့မှ လုပ်ငန်းခွင်သင်တန်းများ၊ Workshop များနဲ့ လက်တွေ့ ကွင်းဆင်းလုပ်ငန်းများဖြင့် လေ့ကျင့်ဆောင်ရွက်ပေးနေသည့်အပြင် ပြည်ပနိုင်ငံများမှ ဘာသာရပ်ဆိုင်ရာ ဘွဲ့လွန်ဒီပလိုမာ၊ အခြား ဘွဲ့လွန်သင်တန်းများနဲ့ ဆက်စပ်လုပ်ငန်းခွင် သင်တန်းများကိုလည်း တက်ရောက်စေခြင်းများ ဆောင်ရွက်ပေးလျက်ရှိပါကြောင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်း ဝင်များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်သုံးဦး မေးမြန်းတဲ့ မေးခွန်းများဟာ ပညာရေး ဝန်ကြီးဌာန၊ ပြည်ထောင်စုဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ချင်းပြည်နယ်၊ ကျေးရွာများရှိ အခြေခံပညာ အထက်တန်းကျောင်းများ၌ လိုအပ်နေသော ဆရာ/ ဆရာမများ လုံလောက်စွာ ခန့်အပ်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ချင်းပြည်နယ် မဲဆန္ဒနယ်အမှတ်(၂)မှ ဦးရန်အောရ် က ချင်းပြည်နယ်၊ ကျေးရွာများရှိ အခြေခံပညာအထက်တန်းကျောင်းများ၌ လိုအပ်နေသော ဆရာ/ဆရာမများ လုံလောက်စွာ ခန့်အပ်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="1231">ဦးရှန်အောရ်၊ ချင်းပြည်နယ် မဲဆန္ဒနယ်အမှတ်(၂)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီး၊ ဒုတိယဝန်ကြီးများ၊ လွှတ်တော်ကိုယ်စားလှယ် များအားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၂)မှ ဦးရန်အောရ် ဖြစ်ပါတယ်။ ကျွန်တော် မေးချင်တဲ့ မေးခွန်းကတော့ ချင်းပြည်နယ် ကျေးရွာများမှာရှိတဲ့ အထက်တန်းကျောင်းများ အားလုံးနီးပါးဟာဆိုရင် တက္ကသိုလ်အောင်ချက် အရမ်း နည်းတယ်။ တချို့ဆိုရင် လုံးဝကိုမရှိတာအထိ တွေ့ရပါတယ်။ အဲဒါကြောင့် အဲဒီအကြောင်းအရာကို ကျွန်တော်တို့ စစ်ဆေးတဲ့အခါမှာ ် ဆရာ၊ ဆရာမများ လုံလောက်စွာ ခန့်အပ်နိုင်ခြင်း မရှိတဲ့အတွက်ကြောင့်ဖြစ်ကြောင်း တွေ့ရပါတယ်။ ဒါကြောင့် ကျေးရွာ အထက်တန်းကျောင်းများ၌ လိုအပ်တဲ့ ဆရာ၊ ဆရာမများကို လုံလုံလောက်လောက် ခန့်ထားပေးနိုင်ခြင်း ရှိ/မရှိ မေးခွန်း ဖြစ်ပါတယ်။ အကျိုးအကြောင်းအနေနဲ့ကတော့ ချင်းပြည်နယ်ထဲမှာရှိတဲ့ မြို့ကြီးများနဲ့ အလှမ်းဝေးတဲ့ ကျေးရွာများမှာ အထက်တန်းကျောင်းများ ဖွင့်လှစ်ပေးတဲ့အတွက် နိုင်ငံတော်အစိုးရကို များစွာ ကျေးဇူးတင်ရှိပါတယ်။ သို့သော်လည်း အထက်တန်းကျောင်းများမှာ ဘာသာရပ်အလိုက် လိုအပ် နေတဲ့ အထက်တန်းပြ ဆရာ၊ ဆရာမများ လုံလုံလောက်လောက် ခန့်ထားပေးနိုင်ခြင်း မရှိတာကို တွေ့ရပါတယ်။ ဒါကြောင့် တက္ကသိုလ်ဝင်စာမေးပွဲများ၌ အောင်ချက်လည်း နည်းတာကိုတွေ့ရပါတယ်။ အဲဒါကြောင့် အချို့ အထက်တန်းကျောင်းများဆိုရင် အောင်ချက်ကင်းမဲ့တဲ့ နှစ်တွေဟာ ၄ - ၅ နှစ် ဆက်တိုက်ဖြစ်နေတာကို တွေ့ရပါတယ်။ ဒါကြောင့်မို့လို့ ကျေးရွာများမှာရှိတဲ့ အထက်တန်းကျောင်းများ အောင်ချက် ပိုမိုတိုးတက်ကောင်းမွန်လာရေးအတွက် မရှိမဖြစ်လိုအပ်နေတဲ့ အရည်အချင်းပြည့် ဆရာ၊ ဆရာမများကို အဲဒီကျောင်းများရဲ့ လိုအပ်ချက်များနဲ့အညီ လုံလုံလောက်လောက် ခန့်ထား ပေးနိုင်ပါရန် ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>ချင်းပြည်နယ်၊ ပလက်ဝမြို့နယ်အတွင်းရှိ အခြေခံပညာကျောင်းများတွင် ဝန်ထမ်းလိုအပ်ချက် ဖြည့်တင်း ပေးနိုင်ရေးနှင့် ၂၀၁၉ ခုနှစ် တက္ကသိုလ်ဝင်တန်းအောင်မြင်သော ကျောင်းသူ/ကျောင်းသားများအား ပညာရေးကောလိပ်ဝင်ခွင့်ရမှတ်ကို ဖြေလျှော့ပေးပြီး တက်ရောက်သင်ကြားခွင့်ရရှိရေး (အထူးဒေသ) အဖြစ် စဉ်းစားပေး၍ စီမံဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၁၁)မှ ဦးဝှေ့တင်း က ချင်းပြည်နယ်၊ ပလက်ဝမြို့နယ်အတွင်းရှိ အခြေခံပညာကျောင်းများတွင် ဝန်ထမ်းလိုအပ်ချက် ဖြည့်တင်း ပေးနိုင်ရေးနှင့် ၂၀၁၉ ခုနှစ် တက္ကသိုလ်ဝင်တန်းအောင်မြင်သော ကျောင်းသူ/ကျောင်းသားများအား ပညာရေးကောလိပ် ဝင်ခွင့်ရမှတ်ကို ဖြေလျှော့ပေးပြီး တက်ရောက်သင်ကြားခွင့်ရရှိရေး (အထူးဒေသ) အဖြစ် စဉ်းစားပေး၍ စီမံဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="1239">ဦးဝှေ့တင်း၊ ချင်းပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့်ဝန်ကြီးများ၊ လွှတ်တော်ကိုယ်စားလှယ်များ အားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ် (၁၁)မှ အမျိုးသားလွှတ်တော်ကိုယ်စားလှယ် ဦးဝှေ့တင်း ဖြစ်ပါတယ်။ လွှတ်တော်ဥက္ကဋ္ဌကြီးခင်ဗျား။ ကျွန်တော့်အနေဖြင့် ဒီကနေ့ အမျိုးသားလွှတ်တော်မှာ လူသားအရင်းအမြစ် ဖွံ့ဖြိုးတိုးတက်လာစေရေး ရည်ရွယ်ချက်နဲ့ ပညာရေးနှင့် သက်ဆိုင်သော မေးခွန်းတစ်ရပ်ကို မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်ရဲ့ မဲဆန္ဒနယ်မြေဖြစ်သော ပလက်ဝမြို့နယ်တွင် ကျေးရွာ ပေါင်း(၃၈၄)ရွာ ရှိပါတယ်။ ပလက်ဝမြို့နယ်သည် ဖွံ့ဖြိုးမှုနှေးကွေးသော ဒေသတစ်ခုလည်း ဖြစ်ပါတယ်။ ချင်းပြည်နယ်အတွင်း တက္ကသိုလ်ဝင်တန်း အောင်ချက်အနည်းဆုံး မြို့နယ်တစ်ခုလည်းဖြစ်ပါတယ်။ ပလက်ဝမြို့နယ်အတွင်း အခြေခံပညာကျောင်းပေါင်း (၃၆၀)ကျော်ရှိပါတယ်။ ကျောင်းတိုင်းလိုလိုတွင် ဝန်ထမ်းအင်အား ပြည့်စုံမှုမရှိသေးပါ။ ပလက်ဝမြို့နယ်အတွင်း ဒေသခံဝန်ထမ်းများ လုံလောက်မှု မရှိသည့်အတွက် အခြားမြို့နယ်များမှ တာဝန်ထမ်းဆောင်သူများကလည်း (၁)နှစ်အကြာတွင် မိမိ နေရပ်သို့ ပြန်လည်ပြောင်းရွှေ့သွားသည်ကို တွေ့ရှိရပါတယ်။ မြို့နယ်ပညာရေးမှူးရုံး၏စာရင်းအရ မိမိတို့နေရပ်ဒေသမှ အခြားမြို့နယ်များသို့ ပြောင်းရွှေ့ သွားသော ဝန်ထမ်းဦးရေမှာ ၂၀၁၉ ခုနှစ်အတွင်း (၂၅၀)ဦးနီးပါး ရှိကြောင်း သိရှိရပါတယ်။ ယခု လက်ရှိ ပလက်ဝမြို့နယ်အတွင်း အထက်တန်းအဆင့်ကျောင်းများတွင် ဝန်ထမ်းလိုအပ်ချက်မှာ (၂၈၅)ဦး၊ အလယ်တန်းအဆင့်ကျောင်းများတွင် (၃၇၅)ဦးနှင့် မူလတန်းအဆင့်ကျောင်းများတွင် ယခင် ဇူလိုင်လက (၃၆၀)ဦး နေ့စားလပေး ခန့်ထားပေးပြီး ယခု လိုအပ်ချက်မှာ (၃၀၅)ဦး ဖြစ်ပါတယ်။ ဒါတွေကို ကြည့်ခြင်းအားဖြင့် ပလက်ဝမြို့နယ်အတွင်းရှိ အခြေခံပညာကျောင်းများတွင် ဝန်ထမ်းလိုအပ်နေသည်မှာ မှန်ကန်ပါတယ်။ ဒါကြောင့် ဒေသခံဝန်ထမ်းများဖြစ်ရေးကို ဦးစားပေးရပါမယ်။ ပညာရေးဖြင့် ခေတ်မီ ဖွံ့ဖြိုးတိုးတက်သော နိုင်ငံတော်ကြီး တည်ဆောက်အံ့ ဟူသော ဆောင်ပုဒ်နဲ့အညီ ချင်းပြည်နယ် ပလက်ဝမြို့နယ်အတွင်းရှိ အခြေခံပညာကျောင်းများတွင် ဝန်ထမ်းလိုအပ်ချက်ကို ြည့်တင်း နိုင်ရေး ၂၀၁၉ ခုနှစ် တက္ကသိုလ်ဝင်တန်း အောင်မြင်သော ကျောင်းသား၊ ကျောင်းသူများအား ပညာရေးကောလိပ်ဝင်ခွင့်ရမှတ်ကို ဖြေလျှော့ပေးပြီး တက်ရောက်သင်ကြားခွင့်ရရှိရေး အထူးဒေသ အဖြစ် ဦးစားပေး၍ အစီအစဉ် ရှိ/မရှိ သိရှိလိုပါကြောင်း ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<title>တက္ကသိုလ်ဝင်ခွင့်ကို အခြေခံပညာအထက်တန်း စာမေးပွဲရမှတ်ဖြင့်သာ ဆုံးဖြတ်ခြင်းမျိုးမဟုတ်ဘဲ တက်ရောက်လိုသည့် တက္ကသိုလ်၏ သတ်မှတ်ချက်များနှင့်အညီ တက္ကသိုလ်ဝင်ခွင့်စနစ် မည်သည့် စတင်နိုင်မည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၇)မှ ဦးကျော်တုတ် က တက္ကသိုလ်ဝင်ခွင့်ကို အခြေခံပညာအထက်တန်း စာမေးပွဲရမှတ်ဖြင့်သာ ဆုံးဖြတ်ခြင်းမျိုးမဟုတ်ဘဲ တက်ရောက်လိုသည့် တက္ကသိုလ်၏ သတ်မှတ်ချက်များနှင့်အညီ တက္ကသိုလ်ဝင်ခွင့်စနစ် မည်သည့် စတင်နိုင်မည်ကို သိရှိလိုခြင်းနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="1293">ဦးကျော်တုတ်၊ မန္တလေးတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီး၊ အမျိုးသားလွှတ်တော်ကိုယ်စားလှယ် များအားလုံး ကိုယ်၊ စိတ် ကျန်းမာချမ်းသာပါစေကြောင်း ဆုတောင်းဂါရဝပြု နှုတ်ခွန်းဆက်သအပ်ပါ တယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၇)မှ ဦးကျော်တုတ် ဖြစ်ပါတယ်။ ကျွန်တော့်အနေနဲ့ တက္ကသိုလ်ဝင်ခွင့်စနစ်နှင့် စပ်လျဉ်းပြီး ကြယ်ပွင့်ပြမေးခွန်း မေးမြန်းသွားမှာ ဖြစ်ပါတယ်။ Power Point ဖြင့် တင်ပြခွင့် ပြုစေလိုပါတယ်။ လေးစားအပ်ပါသော ဥက္ကဋ္ဌကြီးခင်ဗျာ။ ကျွန်တော်တို့နိုင်ငံမှာ တက္ကသိုလ်ဝင်ခွင့်ပုံစံများကို ခေတ်စနစ်နဲ့ အညီ ပုံစံ(၇)မျိုးအထိ ပြောင်းလဲကျင့်သုံးခဲ့ပြီး ဖြစ်ပါတယ်။ လွတ်လပ်ရေးမရမီ ၁၉၄၆ ခုနှစ်မှ လွတ်လပ်ရေးရပြီး ၁၉၅၁ ခုနှစ်အထိ တက္ကသိုလ်က ဦးစီးကျင်းပတဲ့ တက္ကသိုလ်ဝင်စာမေးပွဲ စစ်ပြီး ဝင်ခွင့်ခေါ်ယူခဲ့ပါတယ်။ အခြေခံပညာအထက်တန်းအောင်နှင့် တက္ကသိုလ်ဝင်စာမေးပွဲအောင် နနဲ့ တက္ကသို့ တိုင်းဒေသကြီး မဲဆတောင်းဂါရဝပြု နှုတ်အားလှယ် လုံးဝခြားနားပါတယ်။ အလုပ်အကိုင် တော်တော်များများကိုလည်း အခြေခံပညာအထက်တန်း အောင်ရုံနှင့် ဝင်ရောက်လုပ်ကိုင်ခွင့်ရကြပါတယ်။ ၁၉၅၂ ခုနှစ်မှာ တက္ကသိုလ်ဝင်ခွင့်ကို အခြေခံပညာအထက်တန်းစာမေးပွဲ အောင်လျှင် ဝင်ခွင့်ပြုခဲ့ပါတယ်။ အခြေခံပညာအထက်တန်းစာမေးပွဲ အောင်သည်ပင်လျှင် တက္ကသိုလ်ဝင်ခွင့် စာမေးပွဲနှင့်အတူတူ ဖြစ်ပါတယ်။ ၁၉၆၃ ခုနှစ်အထိ (၁၂)နှစ်တာ ကျင့်သုံးခဲ့ပါတယ်။ ၁၉၆၄ ခုနှစ်မှ ၁၉၆၈ ခုနှစ် အထိ တက္ကသိုလ်ဝင်ခွင့် ရွေးချယ်ခြင်းကို ဉာဏ်စွမ်းရည်ပြအရည်အချင်း အဆင့်အမှတ် (Intelligence Level and Aggregate Marks-ILA Marks) 399 cgiquşulosofli səc@supo အထက်တန်းစာမေးပွဲ အောင်မြင်ပြီးသူကို တက္ကသိုလ်ဝင်ခွင့်စာမေးပွဲ ထပ်ဖြေပြီးမှ ဝင်ခွင့်ပြုပါတယ်။ ၁၉၆၉ ခုနှစ်မှ ၁၉၇၅ ခုနှစ်အထိ အခြေခံပညာအထက်တန်း စာမေးပွဲအောင်လျှင် တက္ကသိုလ် တက်ရောက်ခွင့်ရပါတယ်။ အခြေခံပညာအထက်တန်း ဝိဇ္ဇာတွဲ၊ သိပ္ပံတွဲဟု ရှိပါတယ်။ သိပ္ပံဘာသာရပ် တက္ကသိုလ်သို့ သိပ္ပံဘာသာတွဲ အောင်မြင်သူ အမှတ်အနည်းအများအလိုက် ရွေးချယ်ခဲ့ပါတယ်။ တက္ကသိုလ်သို့ ဝိဇ္ဇာတွဲ အောင်မြင်သူရော သိပ္ပံတွဲအောင်မြင်သူများပါ အမှတ်အနည်းအများအလိုက် ရွေးချယ်ပါတယ်။ ဥပဒေဘာသာရပ်ကို သိပ္ပံတွဲ၊ ဝိဇ္ဇာတွဲ ဝင်ခွင့်ရပါတယ်။ ၁၉၇၆ ခုနှစ်မှ ၁၉၈၁ ခုနှစ်အထိ တက္ကသိုလ်ဝင်ခွင့်ရွေးချယ်ခြင်းကို အခြေခံပညာအထက်တန်းစာမေးပွဲ အောင်ပြီး (၂)နှစ်သင် ဒေသကောလိပ်မှာ တက်ရပါတယ်။ (၃)နှစ်ပေါင်း အမှတ်အနည်းအများအလိုက် အသက်မွေးဝမ်းကျောင်း တက္ကသိုလ်၊ ဝိဇ္ဇာ၊ သိပ္ပံ တက္ကသိုလ်အသီးသီးသို့ ဝင်ခွင့်ပြုခဲ့ကြောင်း သိရပါတယ်။ ၁၉၈၂ ခုနှစ်မှ ယခုနှစ်အထိ အခြေခံပညာအထက်တန်းစာမေးပွဲဟာ တက္ကသိုလ်ဝင်ခွင့် စာမေးပွဲဖြစ်ကာ အောင်မြင်သူများ အမှတ်အနည်းအများအလိုက် အသက်မွေးဝမ်းကျောင်း တက္ကသိုလ်များ၊ ဝိဇ္ဇာ၊ သိပ္ပံ ပထမနှစ်သင်တန်းများသို့ တိုက်ရိုက်တက်ခိုင်းတဲ့စနစ်ကို ကျင့်သုံးခဲ့ ပါတယ်။ ၁၉၈၅ ခုနှစ်နဲ့ ၁၉၈ရ ခုနှစ်မှာ (က)အဆင့်အောင်၊ (ခ)အဆင့်အောင်ခွဲကာ (က)အဆင့် အောင်သူများက တက္ကသိုလ်တက်ရောက်ခွင့်ရပါတယ်။ (ခ)အဆင့်အောင်သူများအတွက် အလုပ်အကိုင် အခွင့်အလမ်းနှင့် သင်တန်းကျောင်းအချို့ တက်ရောက်နိုင်ပြီး တက္ကသိုလ် တက်ရောက်လိုပါက ဆက်လက်ဖြေဆိုခွင့်ပြုသည့်စနစ် ကျင့်သုံးခဲ့ပါတယ်။ ၂၀၁၈ ခုနှစ်မှာ တက္ကသိုလ်ဝင်ခွင့် ရွေးချယ်ရာမှာ တက္ကသိုလ်ဝင်ခွင့်စာမေးပွဲ အောင်မြင်သူများ တက္ကသိုလ်ဝင်ခွင့် စိစစ်ရွေးချယ်ရေးအဖွဲ့သို့ ဝင်ခွင့် လျှောက်နိုင်ပါတယ်။ အမှတ် အနည်းအများအလိုက် ရွေးချယ်ပါတယ်။ ထို့အပြင် သီးခြားဝင်ခွင့်ခေါ်တဲ့ တက္ကသိုလ်(၁၁)ကျောင်းသို့ သတ်မှတ်လျှောက်လွှာပုံစံဖြင့် လျှောက်ထားနိုင်ပါတယ်။ အဆင်မပြေမှုများလည်း ဖြစ်ခဲ့ပါတယ်။ ပြောင်းလဲလာသော ခေတ်စနစ် များနှင့်အညီ ပညာရေးပြုပြင်ပြောင်းလဲမှုများပြုလုပ်ကာ အမျိုးသားပညာရေးဥပဒေကို ၂၀၁၄ ခုနှစ်မှာ ပြဋ္ဌာန်းနိုင်ခဲ့ပါတယ်။ ၂၀၁၅ ခုနှစ် ပြင်ဆင်သည့်ဥပဒေပုဒ်မ ၄(ဂ) အရ တက္ကသိုလ်ဝင်ခွင့်အတွက် သင်ယူလိုသည့် ဘာသာရပ်နှင့် တက္ကသိုလ်ကို သင်ယူသူကိုယ်တိုင် ရွေးချယ်လျှောက်ထားခွင့်ရှိပြီး တက္ကသိုလ်ဝင်ခွင့်ကို အခြေခံပညာအထက်တန်းစာမေးပွဲ ရမှတ်ဖြင့်သာ စိစစ်ဆုံးဖြတ်ရွေးချယ်ခြင်း မဟုတ်ဘဲ တက်ရောက်လိုတဲ့ တက္ကသိုလ်၏ ပဋိညာဉ်စာတမ်းနှင့်အညီ စိစစ်ရွေးချယ်ရေးစနစ် ထားရှိရေးဟု ပြဋ္ဌာန်းထားပါတယ်။ ဥပဒေပါ ပြဋ္ဌာန်းချက်ကို အနှေးနဲ့အမြန် အကောင်အထည်ဖော် ကြရမှာဖြစ်ပါတယ်။ အကောင်အထည်ဖော်တဲ့နေရာမှာ တက္ကသိုလ်၏ ပဋိညာဉ်စာတမ်းနှင့်အညီ စိစစ်ရွေးချယ် မည်လို့ ပါရှိတဲ့အခါမှာ ၎င်းဝင်ခွင့်စနစ် စတင်နိုင်ရန် ပဋိညာဉ်စာတမ်းများ ရေးဆွဲခြင်း အပါအဝင် မည်သည့်မည်ကဲ့သို့ စတင်စီမံစီစဉ်နေကြောင်းကို သိရှိလိုပါသဖြင့် ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ပညာရေးဝန်ကြီးဌာန၊ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="16">ဒေါက်တာမျိုးသိမ်းကြီး (ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ၊ ပြည်ထောင်စုအဆင့် အဖွဲ့အစည်းဝင်များ အားလုံးကို မင်္ဂလာအပေါင်းနှင့် ပြည့်စုံပါစေလို့ ပထမဦးစွာ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ပညာရေးဝန်ကြီးဌာန၊ ပြည်ထောင်စုဝန်ကြီး ဒေါက်တာ မျိုးသိမ်းကြီး ဖြစ်ပါတယ်။ လွှတ်တော်ကိုယ်စားလှယ်များရဲ့ မေးခွန်းများကို ဖြေကြားခွင့်ပြုပါရန် လေးစားစွာ တင်ပြအပ်ပါတယ်။ လွှတ်တော်ဥက္ကဋ္ဌကြီးခင်ဗျား။ Power Point အသုံးပြု တင်ပြခွင့်ပြု ပါရန် လေးစားစွာ တင်ပြအပ်ပါတယ်။ ပထမဦးစွာ ချင်းပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးရန်အောရ် ရဲ့ မေးခွန်းအပေါ် ပြန်လည်ဖြေကြားခွင့်ပြုပါရန် လေးစားစွာ တင်ပြအပ်ပါတယ်။ ၂၀၁၉-၂၀၂၀ ပညာသင်နှစ်မှာ ချင်းပြည်နယ်အတွင်း အခြေခံပညာအထက်တန်းကျောင်း (၉၅)ကျောင်း၊ အခြေခံပညာအထက်တန်းကျောင်း(ခွဲ) (၇၈)ကျောင်း၊ အခြေခံပညာအလယ်တန်းကျောင်း (၂၂၃)ကျောင်း၊ အခြေခံပညာအလယ်တန်းကျောင်း(ခွဲ) (၁၀၅)ကျောင်း၊ အခြေခံပညာမူလတန်း(လွန်)ကျောင်း (၂၁၃)ကျောင်း၊ အခြေခံပညာမူလတန်းကျောင်း(ခွဲ)(၉၇)ကျောင်းနဲ့ အခြေခံပညာမူလတန်းကျောင်း (၆၈၅)ကျောင်း၊ စုစုပေါင်း(၁၄၉၆)ကျောင်းမှာ ကျောင်းသား၊ ကျောင်းသူတွေ ပညာသင်ယူလျက် ရှိပါကြောင်း တင်ပြအပ်ပါတယ်။ ချင်းပြည်နယ်အတွင်းမှာရှိတဲ့ ကျေးရွာများမှာ အခြေခံပညာ အထက်တန်းကျောင်းများသို့ အထက်တန်းပြ ဆရာ၊ ဆရာမများ ဖြည့်ဆည်းခန့်ထားပေးနိုင်ဖို့အတွက် ချင်းပြည်နယ်အတွင်းမှာရှိတဲ့ B.Ed ဘွဲ့ရ အလယ်တန်းပြ ဆရာ၊ ဆရာမများ၊ မူလတန်း ကျောင်းအုပ်များကို အထက်တန်းပြများအဖြစ် ရာထူးတိုးမြှင့် ခန့်ထားပေးခြင်းဖြင့်လည်းကောင်း၊ B.Ed ဒုတိယနှစ် တက်ရောက်ဆဲ အလယ်တန်းပြများနှင့် မူလတန်းကျောင်းအုပ်တွေကိုလည်း အထက်တန်းပြ(ယာယီ)များအဖြစ် ခန့်ထားပေးပြီးတော့မှ မဟာဘွဲ့ရ မူလတန်းပြနှင့် အလယ်တန်းပြ တွေကိုလည်း အထက်တန်းပြ ကျောထောက်နောက်ခံအဖြစ် ခန့်အပ်ပြီးတော့ ကျွန်တော်တို့ ဖြည့်ဆည်း ဆောင်ရွက်ပေးလျက်ရှိပါကြောင်း တင်ပြအပ်ပါတယ်။ ၂၀၁၇-၂၀၁၈ ပညာသင်နှစ်ရဲ့ ကျောင်းနှင့် ဆရာ၊ ကျောင်းသားစာရင်းတွေအပေါ် အခြေခံ တွက်ချက်မှုအရ တစ်နိုင်ငံလုံးမှာ မူလတန်းပြ (၅၀၈၂၀)ဦး၊ အလယ်တန်းပြ စုစုပေါင်း (၂၂၃၃၁)ဦး၊ အထက်တန်းပြ (၁၁၃၅၀)ဦး လိုအပ်နေပါတယ်။ ယခုနှစ်မှာ ကျွန်တော်တို့ အထက်တန်းကျောင်းတွေ၊ အထက်တန်းကျောင်း(ခွဲ)တွေ ကျောင်းအဆင့် တိုးပေးတာနဲ့ဆိုရင် တစ်နိုင်ငံလုံးမှာ အထက်တန်းပြ ဆရာ၊ ဆရာမ (၂၁၀၀၀)ဦး ဝန်းကျင်လောက် လိုအပ်နေပါတယ်။ ချင်းပြည်နယ်မှာဆိုရင် ၂၀၁၇၂၀၁၈ ပညာသင်နှစ်ရဲ့ စာရင်းအရ အထက်တန်းပြဆရာ၊ ဆရာမ (၄၁၁)ဦး လိုအပ်နေပါတယ်။ ဒါ ကျွန်တော်တို့ ဦးရေကိုပဲ တွက်ချက်ထားတာဖြစ်ပါတယ်။ ဘာသာရပ်အလိုက်လည်းပဲ မြန်မာစာ၊ အင်္ဂလိပ်စာ၊ သင်္ချာ၊ ဓာတုဗေဒ၊ ရူပဗေဒ၊ ဇီဝဗေဒ၊ ပထဝီဝင်၊ သမိုင်း၊ ဘောဂဗေဒ စသည်ဖြင့် ဘာသာရပ်အလိုက် လိုအပ်ချက်တွေကို တွက်ချက်ထားပါကြောင်း တင်ပြအပ်ပါတယ်။ ယခုလောလောဆယ်မှာတော့ ပညာရေးဝန်ကြီးဌာနအနေနဲ့ လိုအပ်နေတဲ့ ဆရာ၊ ဆရာမ တွေအတွက် (၃)နှစ်ကနေ (၅)နှစ်အတွင်း ဖြည့်ဆည်းခန့်ထားဖို့အတွက် စီစဉ်ဆောင်ရွက်နေတဲ့ အခါမှာ ကျွန်တော်တို့ ခွင့်ပြုချက်ရတာကတော့ နေ့စားကန်ထရိုက် ခန့်ဖို့အတွက် ခွင့်ပြုချက်ရပြီး သော်လည်း သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ ဒုတိယဝန်ကြီး တင်ပြ သွားတဲ့အတိုင်းပဲ။ ကျွန်တော်တို့မှာ ဝန်ကြီးဌာနအလိုက် စီမံကိန်းနှင့် ဘဏ္ဍာရေးဝန်ကြီးဌာနရဲ့ တစ်နှစ်ခန့်ခွင့်ရ ဦးရေကနေ ခန့်ထားခွင့်ရရှိရေးကို ဆက်လက်ပြီး အစကနေ ပြန်လည်စတင် ဆောင်ရွက်သွားရမှာဖြစ်ပါတယ်။ ပြီးရင်လည်းပဲ ဆရာ၊ ဆရာမတွေဆိုတာကလည်း အရည်အသွေး ရှိတဲ့ပညာရေးကို ဦးတည်အကောင်အထည်ဖော် ဆောင်ရွက်တဲ့အခါမှာ အရည်အချင်းပြည့်ဝတဲ့ ဆရာ၊ ဆရာမတွေ ခန့်ထားဖို့အတွက် သင်တန်းတွေ ဖွင့်လှစ်စီစဉ်ဆောင်ရွက်သွားရန် လိုအပ်တာကြောင့် ဖြည့်ဆည်းခန့်ထားဖို့ ခွင့်ပြုချက်ရရှိရေးကို ဆက်လက်ဆောင်ရွက်သွားရမှာဖြစ်ပါတယ်။ ၂၀၁၉-၂၀၂၀ ပညာသင်နှစ်မှာ အထက်တန်းပြ အပြောင်း၊ အရွှေ့ ရာထူးတိုးဆောင်ရွက် ချိန်မှာ ချင်းပြည်နယ်အတွက် အထက်တန်းပြရာထူးတိုး (၄၈)ဦး၊ B.Ed သင်တန်းဆင်းတဲ့သူ (၄)ဦး စုစုပေါင်း(၅၂)ဦးကိုတော့ တိုင်းဒေသကြီးနှင့် ပြည်နယ်အလိုက် ခန့်ထားရမယ့် ခွဲဝေမှုအရ ကျွန်တော်တို့ ဖြည့်ဆည်း ခန့်ထားပေးခဲ့ပြီးဖြစ်ပါကြောင်း တင်ပြအပ်ပါတယ်။ ချင်းပြည်နယ်အတွင်း ၂၀၁၉-၂၀၂၀ ပညာသင်နှစ်မှာ ကျောင်းအဆင့်တိုးမြှင့်သွားတဲ့ အခြေခံပညာအလယ်တန်းကျောင်းတွေမှာ အလယ်တန်းကျောင်းအုပ်တွေ ဖြည့်ဆည်းခန့်ထားပေးပြီး လစ်လပ်သွားတဲ့ အထက်တန်းပြနေရာတွေမှာလည်း အထက်တန်းပြ အပြောင်းအရွှေ့ ရာထူးတိုး တွေမှာ ကျွန်တော်တို့ ဆက်လက်ဖြည့်ဆည်း ဆောင်ရွက်ပေးသွားမှာဖြစ်ပါတယ်။ အဲဒီလိုဆောင်ရွက် တဲ့အခါမှာ ဆန္ဒပြုလျှောက်ထားသူတွေကို လုပ်သက်တန်းစီဇယား မူဘောင်သတ်မှတ်ချက်အရ အခြား တိုင်းဒေသကြီး၊ ပြည်နယ်များမှ သတ်မှတ်ချက်များနှင့် ကိုက်ညီသူတွေရော အထက်တန်းပြများအဖြစ် ခန့်ထားပေးဖို့လို့အတွက် စီစဉ်ဆောင်ရွက်သွားမည်ဖြစ်ပါကြောင်း လေးစားစွာ တင်ပြအပ်ပါတယ်။ ဆက်လက်ပြီး ချင်းပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဦးဝှေ့တင်း ရဲ့ မေးခွန်းအပေါ် ပြန်လည်ရှင်းလင်း တင်ပြခွင့်ပြုပါရန် လေးစားစွာ တင်ပြအပ်ပါတယ်။ ပညာရေးဝန်ကြီးဌာနအနေနဲ့ ၂၀၁၉-၂၀၂၀ ပညာသင်နှစ်ကစပြီး ပညာရေး ကောလိပ်စုစုပေါင်း (၂၅)ကျောင်းကို (၄)နှစ်သင် ပညာရေးဒီဂရီကောလိပ်အဖြစ် အဆင့်မြှင့်တင်ပြီး ဖွင့်လှစ်ဖို့အတွက် စီစဉ်ဆောင်ရွက်လျက်ရှိပါတယ်။ အဲဒီအခါမှာ ၂၀၁၉ ခုနှစ် တက္ကသိုလ်ဝင် စာမေးပွဲ အောင်မြင်သော ကျောင်းသား၊ ကျောင်းသူတွေကို တက္ကသိုလ်ဝင်ခွင့် ရွေးချယ်ရေးအဖွဲ့သို့ လျှောက်ထားပြီးတော့ ဝင်ခွင့်ရွေးချယ်ရေးအဖွဲ့ကနေ စိစစ်ရွေးချယ် ဆောင်ရွက်သွားမှာ ဖြစ်ပါတယ်။ ပညာရေးဒီဂရီကောလိပ်တွေမှာ တက်ရောက်ခွင့်ရရှိမယ့် ကျောင်းသား၊ ကျောင်းသူတွေကို ရွေးချယ် ရာမှာ ၂၀၁၉ ခုနှစ် တက္ကသိုလ်ဝင်ခွင့်လမ်းညွှန်ပါ သတ်မှတ်ချက်တွေနဲ့အညီ စိစစ်ရွေးချယ်ဆောင်ရွက် သွားမည် ဖြစ်ပါကြောင်း တင်ပြအပ်ပါတယ်။ ပညာရေးဝန်ကြီးဌာနအနေနဲ့ ၂၀၁၉ ခုနှစ် တက္ကသိုလ်ဝင်တန်းစာမေးပွဲ အောင်မြင်သော ကျောင်းသား၊ ကျောင်းသူတွေကို ပညာရေးဒီဂရီကောလိပ်၊ ပညာရေးကောလိပ် ဝင်ခွင့်ရမှတ်ကို ဖြေလျှော့ပေးပြီး တက်ရောက်သင်ယူခွင့်ရရှိရေး အထူးဒေသအဖြစ် သတ်မှတ်ဆောင်ရွက်ဖို့အတွက် အစီအစဉ်မရှိသော်လည်း ၂၀၁၈ ခုနှစ် တက္ကသိုလ်၊ ပညာရေးကောလိပ်တွေရဲ့ ဝင်ခွင့်ရွေးချယ်မှုက စတင်ပြီး သက်ဆိုင်ရာမြို့နယ်အလိုက် ယှဉ်ပြိုင်လျှောက်ထားခြင်းနဲ့ ဆောင်ရွက်ပေးလျက်ရှိပါတယ်။ ၂၀၁၉ ခုနှစ် တက္ကသိုလ်ဝင်ခွင့် လမ်းညွှန်စာအုပ်အရ ဝေးလံတဲ့ဒေသတွေက လျှောက်ထားတဲ့ ကျောင်းသား၊ ကျောင်းသူတွေအတွက် ခွဲတမ်းကိုတော့ ပညာရေးကောလိပ်နှင့် ပညာရေးတက္ကသိုလ် အသီးသီးမှာ လက်ခံမယ့်ဦးရေရဲ့ (၅)ရာခိုင်နှုန်း ထားရှိဆောင်ရွက်ရန် စီစဉ်ဆောင်ရွက်လျက် ရှိပါကြောင်း လေးစားစွာ တင်ပြအပ်ပါတယ်။ ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ် ဦးကျော်တုတ် ရဲ့ မေးခွန်းအပေါ် ပြန်လည်ရှင်းလင်း တင်ပြခွင့်ပြုပါရန် လေးစားစွာ တင်ပြအပ်ပါတယ်။ ဥက္ကဋ္ဌကြီးခင်ဗျား။ ဒီမေးခွန်းသည် အရေးကြီးတဲ့အတွက် ပြည့်ပြည့်စုံစုံနဲ့ အတတ်နိုင်ဆုံး အကျဉ်းချုံးပြီး တင်ပြရမှာဖြစ်တဲ့အတွက် နည်းလေးပေးဖို့ တင်ပြအပ်ပါတယ်။ ကျွန်တော်တို့ ခုနက လွှတ်တော်ကိုယ်စားလှယ်ကြီး ဆွေးနွေးမေးမြန်းသွားတဲ့ အတိုင်းပဲ။ ကျွန်တော်တို့ အမျိုးသားပညာရေးဥပဒေကို ပြင်ဆင်တဲ့ ဥပဒေမှာ ပုဒ်မ ၂၈၊ ပုဒ်မခွဲ(ခ)မှာ တက္ကသိုလ်ဝင်ခွင့်အတွက် သင်ယူလိုတဲ့ဘာသာရပ်နဲ့ တက္ကသိုလ်ကို သင်ယူသူကိုယ်တိုင် ရွေးချယ် လျှောက်ထားခွင့်ရှိပြီး တက္ကသိုလ်ဝင်ခွင့်ကို အခြေခံပညာအထက်တန်းစာမေးပွဲ ရမှတ်ဖြင့်သာ ဆုံးဖြတ်ခြင်းမဟုတ်ဘဲ တက်ရောက်လိုတဲ့ တက္ကသိုလ်ရဲ့ ပဋိညာဉ်စာတမ်းနှင့်အညီ သတ်မှတ် ထားသော တက္ကသိုလ်ဝင်ခွင့်စနစ်ကို ကျင့်သုံးရမယ်လို့ ပြဋ္ဌာန်းထားတာဖြစ်တဲ့အတွက် ဥပဒေမှာ ဖော်ပြထားတာသည် အခြေခံပညာအထက်တန်းစာမေးပွဲရမှတ်ကို ပြောတာဖြစ်ပါတယ်။ အခု တက္ကသိုလ်ဝင်ခွင့်အတွက် ဆောင်ရွက်တာသည် ကျွန်တော်တို့ နိုင်ငံတကာမှာ ကျင့်သုံးနေတာ မှာရောပဲ။ ကျင့်သုံးနေတာအရ လက်ရှိကျင့်သုံးနေတာ တက္ကသိုလ်ဝင်ခွင့်ကိုတော့ တက္ကသိုလ်ဝင် စာမေးပွဲ ခွင့် တစ်လုံး ပြုတ်ကျန်နေတာဖြစ်ပါတယ်။ Matriculation Examination ဆိုတာသည် အားလုံးသိတဲ့အတိုင်းပဲ။ University Admissions Examination ဖြစ်ပါတယ်။ တက္ကသိုလ်ဝင်ခွင့် စာမေးပွဲဖြစ်ပါတယ်။ အခြေခံပညာအထက်တန်းစာမေးပွဲ ဆိုတာကတော့ အခြေခံပညာအထက်တန်းကျောင်း တွေမှာ စစ်ဆေးအကဲဖြတ်တဲ့ အထက်တန်းစာမေးပွဲ ဖြစ်ပါတယ်။ ဒါကြောင့် ပညာရေးဝန်ကြီးဌာနနဲ့ ဆက်စပ်ဝန်ကြီးဌာနတွေမှာ လက်ရှိကျင့်သုံးနေတဲ့ တက္ကသိုလ်ဝင်ခွင့်စနစ်ကတော့ သက်ဆိုင်ရာ တက္ကသိုလ်အလိုက်၊ သင်ကြားနေတဲ့ ဘာသာရပ်အလိုက် ၎င်းတို့သတ်မှတ်ထားတဲ့ ဝင်ခွင့်ပြု အနိမ့်ဆုံးရမှတ်တွေ၊ လက်ခံနိုင်မယ့် ဦးရေသတ်မှတ်ချက်တွေနဲ့ တက်ရောက်နေစဉ် ကျောင်းသားများ လိုက်နာကျင့်သုံးရမယ့် သင်ကြားရေးဆိုင်ရာ အခြားသတ်မှတ်ချက်တွေအပေါ် မူတည်ပြီး တက်ရောက် သင်ယူခွင့်ပြုတဲ့စနစ်ကို ကျင့်သုံးနေတာဖြစ်ပါတယ်။ အဲဒီလိုဆောင်ရွက်လာတဲ့အခါမှာ ပညာသင်နှစ် အလိုက် ကျောင်းသား၊ ကျောင်းသူတွေဟာ မိမိတို့တက်ရောက်သင်ယူလိုတဲ့ တက္ကသိုလ်တွေမှာ ဘာသာရပ်တွေကို ရွေးချယ်လျှောက်ထားတဲ့အခါမှာ လက်ခံနိုင်တဲ့ တက္ကသိုလ်ဦးရေအတွင်း တက်ရောက်ခွင့်ရရှိခြင်းဖြစ်ပြီး ဝင်ခွင့်ပြုအနိမ့်ဆုံးရမှတ် ပြည့်မီခြင်းဟာ အဓိကမဟုတ်ပါဘူး။ မှန်းဆခန့်မှန်းပြီး လျှောက်ထားကြခြင်းသာဖြစ်ပါတယ်။ ကျွန်တော်တို့ တက္ကသိုလ်တွေသည် တစ်နှစ် တစ်နှစ်ကို တက္ကသိုလ်ဝင်ခွင့်စာမေးပွဲ ဖြေဆိုသည့်ဦးရေသည် ၂၀၁၉ ခုနှစ် တက္ကသိုလ်ဝင်ခွင့်စာမေးပွဲမှာ (၈၃၀၀၀၀)ဦး ကျော်ပါတယ်။ တက္ကသိုလ်တွေက နေ့သင်တန်းတွေ လက်ခံနိုင်တာသည် တစ်နှစ်ကို (၁၅၀၀၀၀)ဦးပဲ ရှိပါတယ်။ အဝေးသင်သင်တန်း လက်ခံနေတာကတော့ (၅၀၀၀၀၀)ဦး ဆိုတာသည် ကျွန်တော်တို့ လက်ခံနိုင်တဲ့ ဦးရေတွေထက် ပိုမိုနေပါတယ်။ အဲဒီထဲကမှ (၈၃၀၀၀၀)ဦးစလုံး အောင်မြင်လာတာကို လက်မခံ ဘူးဆိုရင် ကျွန်တော်တို့ တက္ကသိုလ်တွေက ဘယ်လိုမှ လက်မခံနိုင်ဘူး ဖြစ်ပါတယ်။ ဒါကြောင့် ကျွန်တော်တို့ ဒီဟာတွေသည် အင်မတန်အရေးကြီးပါတယ်။ ဆိုတွေက နေခံနေတာကမှ (၈၃ ပညာရေးဝန်ကြီးဌာနအနေနဲ့ အမျိုးသားပညာရေးဥပဒေနဲ့အညီ သီးခြားဝင်ခွင့်ခေါ်ယူ မယ့် တက္ကသိုလ်တွေ သတ်မှတ်ပြီး သက်ဆိုင်ရာ တက္ကသိုလ်တွေရဲ့ သတ်မှတ်ချက်များအလိုက် ဝင်ခွင့်ရွေးချယ်ခြင်းအား တိုက်ရိုက် လျှောက်ထားတဲ့စနစ်ကိုလည်း အမျိုးသားပညာရေးဥပဒေမှာ ဖော်ပြထားတဲ့အတိုင်း တက္ကသိုလ်တွေကလည်း တက္ကသိုလ်ပဋိညာဉ်စာတမ်းတွေ အခုမှ ပြုစု ဆောင်ရွက်နေတာ ဖြစ်တဲ့အတွက်ကြောင့်မို့လို့ အမျိုးသားပညာရေးဥပဒေနဲ့အညီ ဆောင်ရွက်ဖို့ ဆိုတာကတော့ ကျွန်တော်တို့ းမှာ ဖြစ်ပါတယ်။ ၂၀၁၈ ခုနှစ်အတွက် သီးခြားဝင်ခွင့် ခေါ်ယူခဲ့တဲ့ တက္ကသိုလ်(၁၁)ခု သတ်မှတ်ခဲ့ပြီး ယခု ၂၀၁၉ ခုနှစ်အတွက် သီးခြားဝင်ခွင့်ခေါ်ယူတဲ့ တက္ကသိုလ်(၁၄)ခု တိုးမြှင့်သတ်မှတ်ပေးပြီးတော့ အဆိုပါ တက္ကသိုလ်တွေကို တိုက်ရိုက်လျှောက်ထား ခွင့်ပြုတဲ့စနစ်ကိုလည်း စီစဉ်ဆောင်ရွက်လျက် ရှိပါတယ်။ ဥက္ကဋ္ဌကြီးခင်ဗျား။ နိုင်ငံတကာမှာလည်းပဲတက္ကသိုလ်ဝင်ခွင့်စာမေးပွဲ ဖြေဆိုမှုအခြေအနေကို magine cos golsaoga: Albania Australiai Bangladesh Brazil 310028: G$obęći ဟာလည်းပဲ အဲဒီဇယားထဲမှာ ဖော်ပြထားပါတယ်။ Canada၊ China တရုတ်ပြည်သူ့သမ္မတနိုင်ငံ မှာဆိုရင် Gaokao - National Collage Entrance ခေါ်ပါတယ်။ ဒါကလည်း တက္ကသိုလ်ဝင်ခွင့် စာမေးပွဲဖြစ်ပါတယ်။ Colombia Cuba France, Germany အဲဒီဖော်ပြထားတဲ့ နိုင်ငံ(၁၁)နိုင်ငံ ဟာလည်း တက္ကသိုလ်ဝင်ခွင့်စာမေးပွဲတွေပဲ ဖြစ်ပါတယ်။ Greece, Hong Kong, Hungary, India အိန္ဒိယမှာကတော့ ကျွန်တော်တို့ မြို့နယ်တွေ အများအပြားရှိတဲ့အတွက် သူ့ရဲ့ ပြည်နယ်အလိုက် သတ်မှတ်ထားတဲ့ တက္ကသိုလ်ဝင်ခွင့်စာမေးပွဲစနစ်ကို ကျင်းပပါတယ်။ နိုင်ငံတော်တော်များများမှာတော့ ပြည်နယ်အလိုက်၊ သူ့ရဲ့ ဖက်ဒရယ် State တွေအလိုက် သူတို့သတ်မှတ်တဲ့ တက္ကသိုလ်ဝင်ခွင့်စာမေးပွဲတွေကို ကျင်းပသလို နိုင်ငံအဆင့်တက္ကသိုလ်ဝင်ခွင့် 0960.goozcuad: mêsuolosusil 318:9€ Indonesia, Israel, Iran, Ireland, Japanı yoo နိုင်ငံမှာဆိုရင် သူ့ရဲ့ နိုင်ငံတွင်းထဲမှာရှိတဲ့ ဂျပန်လူမျိုး ကျောင်းသား၊ ကျောင်းသူတွေအတွက် တက္ကသိုလ်ဝင်ခွင့် စာမေးပွဲက တစ်မျိုး၊ နိုင်ငံတကာက လာရောက်ဖြေဆိုတဲ့ တက္ကသိုလ်ဝင်ခွင့် စာမေးပွဲက တစ်မျိုး ဒီလိုမျိုး (၂)မျိုး သတ်မှတ်ထားပါတယ်။ Malaysia ဒါတွေမှာလည်း တက္ကသိုလ် ဝင်ခွင့်စာမေးပွဲနဲ့ပဲ ဆုံးဖြတ် ဆောင်ရွက်ပါတယ်။ Maxico, Nepal, Netherlands, Nigeria, Pakistan, Russia, Saudi Arabia, Singapore, Spain, Sri Lanka spēc6ozpocops: ကြည့်လိုက်မယ်ဆိုရင် စင်ကာပူ နိုင်ငံတို့၊ Sri Lanka နိုင်ငံတို့ဆိုရင် GCE (A) Level သည် locosdos, 31 Cambridge of Oxford o 31603 omgaaloo saiwo , GCE Advanced Level စာမေးပွဲတွေကို အသိအမှတ်ပြုပြီး သူတို့နိုင်ငံတွေမှာ ကျင့်သုံးနေတာဖြစ်ပါတယ်။ Sweden, Switzerland, South Korea, Taiwan, Turkey, Ukraine, UK REċpa që အားလုံးသိတဲ့အတိုင်း GCE (A) Level နဲ့ တက္ကသိုလ်ဝင်ခွင့်စာမေးပွဲတွေကို သူ့ရဲ့ မတူညီတဲ့ စာမေးပွဲ အဖွဲ့တွေကနေ ကြီးကြပ်မှုနဲ့ ဆောင်ရွက်သလို၊ USA မှာလည်းပဲ Examination For Entry Into Colleges And Universities (SCP) စာမေးပွဲတွေဟာ သူ့ရဲ့ ပြည်နယ်တွေရဲ့ သတ်မှတ်ချက်အလိုက် တက္ကသိုလ်ဝင်ခွင့်စာမေးပွဲတွေ ကျွန်တော်တို့ နိုင်ငံတော်အဆင့်အလိုက်၊ ပြည်နယ်အဆင့်အလိုက် ဒီလိုမျိုးသတ်မှတ်ပြီး ဆောင်ရွက်တာဖြစ်တဲ့အတွက် အခြေခံပညာအထက်တန်း စာမေးပွဲရမှတ်ကို Quota တစ်ခုအနေနဲ့ယူပြီး ဒီ တက္ကသိုလ်ဝင်ခွင့်စာမေးပွဲတွေရဲ့ ရမှတ်တွေအနေနဲ့ရော Quota တစ်ခုအနေနဲ့ ယူပြီးတော့မှ ဒီနှစ်ခုမှာ ပေါင်းစပ်ပြီးတော့ တက္ကသိုလ်ဝင်ခွင့်ကို ဆောင်ရွက်ပေးတဲ့ စနစ်တွေကို ကျင့်သုံးနေတာဖြစ်ပါတယ်။ ဆက်လက်ပြီး ဒါဆိုရင် တရုတ်နိုင်ငံနဲ့ ဂျပန်နိုင်ငံမှာ တက္ကသိုလ်ဝင်ခွင့်စာမေးပွဲကို ဖြေဆို တာဖြစ်ပါတယ်။ အောက်မှာဆိုရင် ကျွန်တော်တို့လိုမျိုး စာမေးပွဲခန်းတွေတောင်မရှိဘူး။ သစ်ပင် တွေအောက်မှာလည်း ဖြေဆိုနေတဲ့ပုံတွေ ဖြစ်ပါတယ်။ ပြီးရင် အိန္ဒိယနိုင်ငံမှာ တက္ကသိုလ်ဝင်ခွင့် စာမေးပွဲဖြေဆိုနေတဲ့ ပုံတွေဖြစ်ပါတယ်။ ဒါဟာ ကျွန်တော်တို့ အိမ်နီးချင်း ထိုင်းနိုင်ငံမှာ တက္ကသိုလ် ဝင်ခွင့်စာမေးပွဲ ဖြေဆိုနေတဲ့ပုံဖြစ်ပါတယ်။ ဒါကြောင့်မို့လို့ ပညာရေးဝန်ကြီးဌာနကနေ ယခု အခြေခံပညာရေး ဖွဲ့စည်းပုံစနစ်အသစ်ဖြစ်တဲ့ KG +12 အခြေခံပညာရေးစနစ်ကို ကျွန်တော်တို့ ပြုပြင်ပြောင်းလဲ ကြိုးပမ်းအကောင်အထည်ဖော် ဆောင်ရွက်လျက်ရှိပါတယ်။ ဒီမှာလည်းပဲ လွှတ်တော် ကိုယ်စားလှယ်များရဲ့ ပူးပေါင်းပါဝင် ပံ့ပိုးဖြည့်ဆည်း ဆောင်ရွက်ပေးမှု၊ တိုင်းဒေသကြီး၊ ပြည်နယ် တွေရဲ့ ပူးပေါင်းပါဝင်ဆောင်ရွက်ပေးမှု၊ မိဘအုပ်ထိန်းသူ ပြည်သူတွေရဲ့ ပူးပေါင်းပါဝင်ဆောင်ရွက် မှုကြောင့် ကျွန်တော်တို့ ဒါတွေသည်၊ ယနေ့ ပညာရေးပြုပြင်ပြောင်းလဲမှုသည် အရည်အသွေးရှိတဲ့ ပညာရေးစနစ်ကို ဦးတည်ပြီး အကောင်အထည်ဖော်ဖို့အတွက် ကျွန်တော်တို့ ဝိုင်းဝန်းကြိုးပမ်း ဆောင်ရွက်နေပါတယ်။ အခြေခံပညာကျောင်းတွေမှာ စစ်ဆေးတဲ့ အခြေခံပညာအထက်တန်းအဆင့် ပြီးမြောက် ကြောင်း စာမေးပွဲကတော့ ကျောင်းတွေမှာ စစ်ဆေးတဲ့ စာမေးပွဲဖြစ်ပါတယ်။ တက္ကသိုလ်ဝင်ခွင့် စာမေးပွဲ မဟုတ်ပါဘူး။ တက္ကသိုလ်ဝင်ခွင့်အတွက် စစ်ဆေးတဲ့စာမေးပွဲကတော့ တက္ကသိုလ်ဝင်ခွင့် စာမေးပွဲ ဖြစ်ပါတယ်။ ဒါကိုတော့ နှစ်စဉ် မတ်လမှာ ကျင်းပပါတယ်။ အခုဆိုရင် ပညာရေးဝန်ကြီး Gə$326$. 3900odoss:8:cgoosema:cundiqos (High School Completion Certificate) ယခု ပညာသင်နှစ်မှာ စတင်ပေးအပ်ဖို့အတွက် ကျွန်တော်တို့ စီစဉ်ဆောင်ရွက်နေပါပြီ။ ဒီလက်မှတ်သည် အခြေခံပညာအထက်တန်းကျောင်းတွေမှာ စစ်ဆေးအကဲဖြတ်တဲ့ ဇူလိုင်လ၊ ဩဂုတ်လ (Mid Term Test) ပြီးရင် ဒီဇင်ဘာလ (Final Year Exam Test) ဒါတွေကို ဖြေဆိုပြီးတဲ့ အခါမှာ ကျောင်းသား၊ ကျောင်းသူတွေရဲ့ သင်ယူတတ်မြောက်မှု အရည်အသွေးအရနဲ့ ကျောင်းခေါ်ချိန်တွေ ပြည့်မီမှုအရ စသည်ဖြင့် (High School Completion Certificate) ပေးအပ်ဖို့အတွက် စီစဉ်ဆောင်ရွက်နေ ပါတယ်။ ဒီလို ပေးအပ်ဖို့အတွက် ကျောင်းခေါ်ချိန်ပြည့်မီခြင်း၊ ပညာရည်စစ်ဆေးအကဲဖြတ်ခြင်း၊ ဘာသာရပ်အလိုက် တတ်မြောက်မှုအဆင့် သတ်မှတ်ခြင်း၊ စာပေ၊ အနုပညာ၊ စာကြည့်တိုက်၊ လူမှုရေး စတဲ့ ကျောင်းစည်းကမ်းလိုက်နာခြင်း အားကစားနှင့် ကာယ လှုပ်ရှားမှုများဆောင်ရွက်ခြင်း စတဲ့ စံသတ်မှတ်ချက်နဲ့ ကိုက်ညီရန် စီစဉ်ဆောင်ရွက်နေပါတယ်။ အခု ကျွန်တော်တို့ KG +12 အတွက် ကျောင်းသုံးဖတ်စာအုပ်အသစ်တွေ၊ ဆရာလမ်းညွှန်စာအုပ်အသစ်တွေသည် ၂၀၂၂-၂၀၂၃ ပညာသင်နှစ်မှာ ပြီးမှာဖြစ်ပါတယ်။ အဲဒီ အခါမှာ Grade - 12 ပြီးမှာ ဖြစ်ပါတယ်။ အဲဒီ တက္ကသိုလ်ဝင်ခွင့်စာမေးပွဲ အောင်မြင်သူတွေကတော့ တက္ကသိုလ်ကို တိုက်ရိုက်တက်ရောက်နိုင်ပြီး အောင်မြင်သူနဲ့ မအောင်မြင်သူ အားလုံးကို အထက်တန်းပြီးမြောက်ခြင်းလက်မှတ် (High School Completion Certificate) ကိုတော့ လျှောက်ထားလာရင် ကျွန်တော်တို့က ထုတ်ပေးမှာဖြစ်ပါတယ်။ eofo:q:11 National Qualification Framework de vosanslö: nascoss အနည်းငယ် အကျဉ်းချုံး တင်ပြလိုပါတယ်။ ကျွန်တော်တို့ National Qualification Frame Work $5 Level (n)anulosum Level (1) 2028 Primary School Completion Goulosofi 310360s? အခြေခံပညာပြီးရင် အလယ်တန်းပြီးရင် ကျွန်တော်တို့ ဒါ Middle School Completion ဖြစ်ပါ OSUŠill Level (3) (8:9€ mzi$cossos. High School Completion Certificate of 60:338373:6) ဖြစ်ပါတယ်။ ဒါကတော့ High School ပညာရေး ဖြစ်ပါတယ်။ အဲဒါပြီးတဲ့အခါမှာ Level(1) ပြီးမှ Level(2) 8:9 Level(3) goguscope: Level(3) (8:9€ nascondoom Level (4), (5), (6) (၃)ခုစလုံးကို သွားခွင့်၊ အခွင့်အလမ်းရှိပါတယ်။ ဒါကြောင့် Level(3) ပြီးရင် Level(4)ကို သွားနိုင်တယ်။ Level(3) ပြီးရင် Level(5) ကို သွားနိုင်ပါတယ်။ ပြီးရင် Level(3) ပြီးရင် Level(6) ကိုလည်းပဲ တိုက်ရိုက်သွားလို့ရပါတယ်။ Level(3) ပြီးရင် ကျွန်တော်တို့ Level(4)ကို သွားတယ် ဆိုတာသည် ကျွန်တော်တို့ ဘာလဲဆိုရင် Certificate သင်တန်းတွေ ဖြစ်ပါတယ်။ (၁)နှစ်ထက်မပိုသော သင်တန်းတွေဖြစ်ပါတယ်။ Long Tertiary Education ဆိုတာဘာလဲဆိုရင် ဒီ (၁)နှစ်သင်တန်းပြီးလို့ လက်မှတ်ရရင် သူသည် လုပ်ငန်းခွင်ကို သွားချင် သွား ဒါမှမဟုတ်လို့ရှိရင် တက္ကသိုလ်ကိုတော့ တိုက်ရိုက်တက်လို့ မရပါဘူး။ သူသည် Level (4) ပြီးရင် Level(5) ကိုတော့ သွားလို့ရပါတယ်။ အဲဒါပြီးလို့ရှိရင် Level(3) ကနေ Level(5) ကိုသွားလို့ ရတယ်။ Level(5) aộosopf schoone Advanced Diploma włos:coz Goclosufli ဒါတွေသည် (၁)နှစ် သို့မဟုတ် (၂)နှစ်အထိ ကြာတဲ့သင်တန်းတွေ ဖြစ်ပါတယ်။ အဲဒီသင်တန်းတွေ က တော့ Tertiary Education ဖြစ်ပါတယ်။ Short Cycle ဆိုတာကတော့ (၁)နှစ်ကနေ (၂)နှစ်၊ Tushery Education ဆိုတာသည် Advanced Diploma ရပြီးရင် သူသည် တက္ကသိုလ်ပညာရေးကို ဆက်လက် သင်ယူတတ်မြောက်ဖို့အတွက် သူသည် တိုက်ရိုက်တက်ခွင့် ရရှိမှာဖြစ်ပါတယ်။ ပြီးရင် Level(6) ကို သွားလို့ရပါတယ်။ Level(6) က တော့ Level(3) ကနေ Level(4) နဲ့ (5)ကို ခုန်ပြီး သွားရမှာဖြစ်တဲ့အတွက် သူကတော့ ကျွန်တော်တို့တွေရဲ့ တက္ကသိုလ်ဝင်ခွင့်စာမေးပွဲကိုတော့ အောင်မြင် ဖို့လိုတယ်လို့ ဒီနေရာမှာ အလေးအနက်ထားပြီး တင်ပြလိုပါတယ်။ ဒါကတော့ Bachelor Degree သင်တန်းကို Level (3) ကနေ Level(4) နဲ့ (5) ကို ခုန်ပြီး တော့ တက်ရောက်ရမှာဖြစ်တဲ့အတွက် သူသည် ဒီ Level ကို တက်ရောက်သင်ယူနိုင်သော အရည်အချင်း ရှိ/မရှိကို ကျွန်တော်တို့က စိစစ်ဖို့လို့အတွက် အရေးကြီးပါတယ်။ ဒီလိုစိစစ်တဲ့အခါမှာ အခြေခံပညာ အထက်တန်းမှာ မူလတန်း၊ အလယ်တန်း၊ အထက်တန်းအထိ (A) နဲ့ ရတဲ့သူတွေကပဲ Bachelor Degree တက်ဖို့လို့အတွက် လျှောက်မယ်ဆိုရင်တော့ ကျွန်တော်တို့ရဲ့ တက္ကသိုလ်ဝင်ခွင့် စာမေးပွဲ သည် စစ်ဖို့မလိုပါဘူး။ သို့သော် (B) နဲ့ (C) ရရှိသူတွေ၊ မရတဲ့သူတွေဟာ လျှောက်မယ်ဆိုရင်တော့ oder golgdolosfill 31600:m 3awon$3269:08: NQF - National Qualification Framework goulosofi 8:49€605? 333:06:23093aosasòll Level(7) 3908 Master Degree, Doctoral Degree ဖြစ်သလို ဒီ Level တစ်ခုနဲ့တစ်ခု ပြီးတဲ့အခါမှာလည်း ကျောင်းသား၊ ကျောင်းသူသည် သင်ယူကူးပြောင်းနိုင်ခွင့် အခွင့်အလမ်းရှိရမှာဖြစ်ပါတယ်။ ဒါလေးကို ကျွန်တော် အလေးအနက် ထားပြီး တင်ပြလိုပါတယ်။ ကျွန်တော်တို့ ၂၀၁၆ ခုနှစ်မတိုင်ခင်က Level (4) နဲ့ (5) ပျောက်ဆုံး နေတဲ့အတွက် ကျောင်းသား၊ ကျောင်းသူတွေသည် အထက်တန်းပြီးတဲ့အခါမှာ ဘွဲ့ရဖို့အတွက် တက္ကသိုလ်ပညာပဲ သင်ယူလိုတာဖြစ်နေပါတယ်။ အဓိကသည် နိုင်ငံတော်၏ အတိုင်ပင်ခံပုဂ္ဂိုလ် မကြာခဏ ပြောနေတဲ့ ကျွန်တော်တို့ Vocational Trainning တွေ များများဖွင့်လှစ်ပေးဖို့အတွက် ဖြစ်ပါတယ်။ Level (4) နဲ့ (5) များများပေါ်လာလို့ရှိရင် ကျောင်းသား၊ ကျောင်းသူတွေအနေနဲ့ သင်ယူခွင့် အခွင့်အလမ်းရမှာ ဖြစ်ပါတယ်။ ဒါလေးကို ကျွန်တော် ပုံနဲ့ တင်ပြရလို့ရှိရင် Level (3) မှာ ဆိုရင် သုံးနားညီတြိဂံ (၁၀)တုံး ရှိတယ်ဆိုပါတော့။ Level (4) အပြာလေး (၅)တုံး သွားလိုက်မယ်။ Level (4) ပြီးရင် Level (5) ခရမ်းရောင်လေး (၃)တုံး။ ပြီးရင် Level (6) ကတော့ အနီရောင်လေး (၂)တုံး။ ကျွန်တော်တို့ ဒီလိုမျိုး (၁၀)တုံးရှိရင် (၅)တုံးသည် Level (4)ကို သွားသင့်တယ်။ (၃)တုံး သည် Level (5)ကို သွားသင့်တယ်။ (၂)တုံး ဒါ Level (6) တက္ကသိုလ်ပညာရေးမှာ တိုက်ရိုက်တက်ရောက်ပြီးတော့ သွားခွင့်ရသလို Level (3)ပြီးရင် Level (4)ကို သွားလို့ရသလို Level (4)ပြီးရင် သွားတဲ့ဦးရေတွေကလည်း ရှိမှာဖြစ်ပါတယ်။ Level (5) ပြီးရင်လည်း Level (6) ကို သွားနိုင်တဲ့ ဦးရေတွေက ဒီလိုမျိုး အဆင့်ဆင့် ရှိရမှာဖြစ်ပါတယ်။ ဒီလိုမျိုး ဖြစ်သွားမှာဖြစ်ပါတယ်။ Level (4), (5), (6) ဒါကတော့ ဘယ်ဘက်သည် အားလုံးသိတဲ့အတိုင်း ၂၀၁၆ ခုနှစ်မတိုင်ခင်က Level (6) ကိုချည်းပဲ အားလုံးက Level (3) ပြီးတဲ့ အခါမှာ သွားချင်နေကြတာဖြစ်ပါတယ်။ ၂၀၁၆ ခုနှစ်ကစပြီး ကျွန်တော်တို့ကတော့ ဒီလိုမျိုးအဆင့်ဆင့် အားလုံးသည် တစ်သက်တာသင်ယူခွင့် အခွင့်အလမ်း၊ သင်ယူပြီးရင်း သင်ယူဖို့အတွက် နက်နက်နဲနဲ သင်ယူဖို့ အခွင့်အလမ်းတွေ ရှိရမှာ ဖြစ်ပါတယ်။ အကယ်၍ ဒီဟာတွေသည် Level (4) နဲ့ (5) မရှိဘူး ဆိုရင် ဒီလို ဟောင်းလောင်းကြီး ဖြစ်နေတဲ့အတွက် အားလုံးသည် ပြုတ်ကျသွားတာ ဖြစ်ပါတယ်။ ဒါကြောင့်လည်းပဲ ကျွန်တော်တို့ အားလုံးက ဒီလိုမျိုး အငြင်းပွားမှုတွေ၊ ထင်မြင် ယူဆချက်တွေ ဖြစ်နေတာဖြစ်ပါတယ်။ ဒါကြောင့် အားလုံးသိတဲ့အတိုင်းပဲ နည်းပညာဖွံ့ဖြိုးတိုးတက်တဲ့ Industrial Revolution 4.0 3300:00 6° Artificial Intelligence Complete Data 603 g.: တိုးတက်တဲ့ ခေတ်ထဲမှာ အရည်အသွေးရှိတဲ့ ပညာရေးစနစ်ဟာ အရေးကြီးပါတယ်။ အရည်အသွေး ရှိတဲ့ ပညာရေးစနစ်ကို ခေတ်နဲ့လိုက်လျောညီထွေပြောင်းလဲပြီး အပြိုင်အဆိုင် နိုင်ငံတိုင်း ပြုပြင် ပြောင်းလဲဆောင်ရွက်နေကြပါတယ်။ အားလုံးအသိပဲ ဖြစ်ပါတယ်။ ဒါကြောင့် ပညာရေးစနစ်သည် အမြဲတမ်း၊ ်း ခေတ်နဲ့ လိုက်လျောညီထွေ ဖြစ်အောင် ပြုပြင်ပြောင်းလဲ ဆောင်ရွက်သွားရမှာဖြစ်ပါတယ်။ ဒါကြောင့်မို့လို့ ပြုပြင်ပြောင်းလဲ ဆောင်ရွက်သွားဖို့ လိုအပ်တဲ့အတိုင်း Hight school Completion Certificate ကိုလည်းပဲ NQF ရဲ့ သတ်မှတ်ချက်အတိုင်း Level - 3 အဆင့် ပြီးမြောက်တယ်လို့ သတ်မှတ်မှာ ဖြစ်ပြီး Level - 3 ပြီးရင် 4 $. 5 OPcopiò Certificate , Diploma, Advance Diploma Gozmops: ooodepos up! သင်ယူနိုင်တဲ့ အခွင့်အလမ်းရှိမှာဖြစ်သလို Level - 6 အဆင့်ဖြစ်တဲ့ Bachelor Degree သင်ယူခွင့် ရရှိဖို့အတွက်တော့ စွမ်းဆောင်ရည် စိစစ်ဖို့ လိုအပ်တာဖြစ်တဲ့အတွက် တက္ကသိုလ်ဝင်ခွင့်စာမေးပွဲကို မဖြစ်မနေ ဝင်ရောက်ဖြေဆိုရမှာဖြစ်ပါတယ်။ တက္ကသိုလ်ဝင်ခွင့်စာမေးပွဲ ဘယ်မလိုဘူးလဲလို့ ပြောရင်တော့ ကျွန်တော်တို့ အားလုံးသိတဲ့အတိုင်းပဲ (A)နဲ့ အောင်တဲ့သူတွေလည်းပဲ လျှောက်ရင်တော့ ဖြေဖို့မလိုတော့ပါဘူး။ စစ်ဖို့လည်း မလိုပါဘူး။ ဒါကြောင့် တက္ကသိုလ်ဝင်ခွင့်စာမေးပွဲ ဖြေဆိုရခြင်းနဲ့ စပ်လျဉ်းပြီး နိုင်ငံတကာမှာလည်း ဆောင်ရွက်လျက်ရှိနေတာဖြစ်ပါတယ်။ ဒါကြောင့် ပညာရေးဝန်ကြီးဌာနအနေနဲ့ ပြဋ္ဌာန်းထားတဲ့ အမျိုးသားပညာရေးဥပဒေအရ တက္ကသိုလ်တွေကို ကိုယ်တိုင်စီမံခန့်ခွဲတဲ့စနစ်တွေ၊ ကျင့်သုံးဆောင်ရွက်ခွင့်ပြုဖို့လို့အတွက် တက္ကသိုလ် ပဋိညာဉ်စာတမ်းတွေကိုလည်း တက္ကသိုလ်အလိုက် ရေးဆွဲအတည်ပြုပြီးပါက တက္ကသိုလ် ပဋိညာဉ် စာတမ်းအတိုင်း တက္ကသိုလ်ကောင်စီဖွဲ့စည်းမယ်။ တက္ကသိုလ်ဝင်ခွင့်ခေါ်ယူခြင်းတွေ၊ ဆက်လက် အားပေးကျင့်သုံး ဆောင်ရွက်သွားမှာဖြစ်ပါတယ်။ တက္ကသိုလ်များသို့ (၁၀)ရက်၊ တစ်ပတ် တက်ရောက် လိုပါက တက္ကသိုလ်ဝင်ခွင့်စာမေးပွဲကိုတော့ မဖြစ်မနေ ဝင်ရောက်ဖြေဆိုပြီးမှသာ သက်ဆိုင်ရာ တက္ကသိုလ်တွေကို သင်ယူလိုတဲ့ တက္ကသိုလ်တွေ၊ သင်ယူလိုတဲ့ ဘာသာရပ်တွေကို တက်ရောက်ခွင့် အခွင့်အလမ်းရှိမှာဖြစ်သလို တစ်သက်တာ သင်ယူမှုအခွင့်အလမ်း ရှိအောင်လည်းပဲ ကျွန်တော်တို့ အနေနဲ့ အားပေးဆောင်ရွက်သွားမည်ဖြစ်ပါကြောင်း လေးစားစွာ တင်ပြအပ်ပါတယ်။ ကျေးဇူးအထူး တင်ရှိပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၃၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ အစည်းအဝေးကို ၁၁:ဝ၃ နာရီ ခေတ္တရပ်နားပြီး ၁၁:၃၃ နာရီ ပြန်လည်ကျင်းပပါသည်။</speech>
</section>
<section value="Bill">
<bill>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျာ။</speech>
<title>ပြည်ထောင်စုရွေးကောက်ပွဲကော်မရှင်ဥက္ကဋ္ဌက ပြည်သူ့လွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၈၇၊ နည်းဥပဒေခွဲ(က)အရ ပြည်ထောင်စုရွေးကောက်ပွဲကော်မရှင် အဖွဲ့ဝင်က ပြည်သူ့လွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အမျိုးသားလွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="7">ဦးမြင့်ဆွေ (အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ ပြည်ထောင်စုဝန်ကြီးနှင့် လွှတ်တော်ကိုယ်စားလှယ်ကြီးများ အားလုံး မင်္ဂလာအပေါင်းနှင့် ပြည့်စုံပါစေလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော် ကတော့ ပြည်ထောင်စုရွေးကောက်ပွဲကော်မရှင် အဖွဲ့ဝင် ဦးမြင့်ဆွေ ဖြစ်ပါတယ်။ ကျွန်တော့်အနေနဲ့ ပြည်ထောင်စုရွေးကောက်ပွဲကော်မရှင်က ကျင့်သုံးဆောင်ရွက်လျက်ရှိတဲ့ ပြည်သူ့လွှတ်တော် ရွေးကောက်ပွဲဥပဒေမှာပါတဲ့ လစ်လပ်သွားတဲ့ လွှတ်တော်ကိုယ်စားလှယ် ရွေးကောက်တင်မြှောက် ခြင်းနဲ့ သက်ဆိုင်တဲ့ ပြဋ္ဌာန်းချက်နှင့်ပတ်သက်လို့ လက်တွေ့ဆောင်ရွက်ရာမှာ အခက်အခဲမရှိဘဲ ဥပဒေပြဋ္ဌာန်းချက်နှင့်အညီ အကောင်အထည်ဖော် ဆောင်ရွက်နိုင်ရန်နဲ့ လက်ရှိအခြေအနေနှင့် လိုက်လျောညီထွေဖြစ်စေရန် ပြင်ဆင်ဖို့လိုအပ်တဲ့ ပြဋ္ဌာန်းချက်အချို့ကို ပြင်ဆင်နိုင်ရေးအတွက် ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့်ဥပဒေကြမ်းကို တင်သွင်းအပ် ပါတယ်။ သို့ဖြစ်ပါ၍ ပြည်သူ့လွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား လွှတ်တော်မှ လက်ခံဆွေးနွေးပေးပါရန် ပြည်ထောင်စုရွေးကောက်ပွဲကော်မရှင် ကိုယ်စား တင်သွင်းအပ်ပါတယ် ခင်ဗျာ။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်သူ့လွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏အစီရင်ခံစာကို ဖတ်ကြားရှင်းလင်းခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၈၇၊ နည်းဥပဒေခွဲ(ခ)အရ ပြည်သူ့ လွှတ်တော်ရွေးကောက်ပွဲဥပဒေကို ပဉ္စမအကြိမ်ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်း ကော်မတီ၏ စိစစ်တင်ပြခြင်း အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id="1207">ဦးသိန်းလွင်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ပြည်ထောင်စုဝန်ကြီးနှင့် ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ်၊ ဥပဒေကြမ်း ကော်မတီဝင် ဦးသိန်းလွင် ဖြစ်ပါတယ်။ ကျွန်တော့်အနေနဲ့ ဥပဒေကြမ်းကော်မတီရဲ့ တာဝန်ပေးချက် အရ ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ ပြည်သူ့လွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ ၁၁/၂၀၁၉- ၃၂၈ ရက်စွဲ ၊ ၂၀၁၉ ခုနှစ် ၊ ဇူလိုင်လ ၂၉ ရက် ၁။ ပြည်ထောင်စုလွှတ်တော်က ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို ၁၇-၇-၂၀၁၉ ရက်နေ့တွင် ပေးပို့လာပါသည်။ ယင်းဥပဒေကြမ်းနှင့် စပ်လျဉ်း၍ အမျိုးသားလွှတ်တော်၊ ဥပဒေကြမ်းကော်မတီသည် ပြည်ထောင်စုရွေးကောက်ပွဲကော်မရှင်၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် ၂၆-၇-၂၀၁၉ ရက်နေ့တွင် တွေ့ဆုံညှိနှိုင်း ဆွေးနွေးခဲ့ပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် ပြည်သူ့လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို လေ့လာစိစစ်ရာတွင် - (က) ကန့်ကွက်လွှာတင်သွင်းရာ၌ ရွေးကောက်ပွဲတွင် ဆန္ဒမဲပေးခဲ့သည့် မဲဆန္ဒရှင်များ ကသာ ကန့်ကွက်နိုင်စေရန် အဆိုပြုဥပဒေကြမ်း အပိုဒ် ၄၊ ပုဒ်မ ၆၈ ကို အောက်ပါအတိုင်း ပြင်ဆင်ဖြည့်စွက်သင့်ကြောင်း လေ့လာတွေ့ရှိရပါသည် - ၆၈။ (က) လွှတ်တော်ကိုယ်စားလှယ်အဖြစ် ရွေးကောက်တင်မြှောက်ခံရသူအား ကန့်ကွက်သော ကန့်ကွက်လွှာကို ယှဉ်ပြိုင်အရွေးခံသော မည်သည့် လွှတ်တော်ကိုယ်စားလှယ်လောင်းကမဆို သို့မဟုတ် ယင်းမဲဆန္ဒနယ်တွင် ဆန္ဒမဲပေးခဲ့သည့် မည်သည့်မဲဆန္ဒရှင်ကမဆို ပုဒ်မ ၅၃ အရ ကော်မရှင် က ဆုံးဖြတ်ပြီးသည့် ကိစ္စရပ်များမှအပ ယင်းရွေးကောက်ပွဲနှင့် စပ်လျဉ်း၍ ဆီလျော်သောအကြောင်းပြချက်များကို ဖော်ပြပြီး ကော်မရှင် သို့ သတ်မှတ် ထားသည့်အတိုင်း တင်သွင်းလျှောက်ထားနိုင်သည်။ (ခ) လွှတ်တော်ကိုယ်စားလှယ်လောင်းတစ်ဦးသည် မိမိ၏ ကန့်ကွက်လွှာ တွင် လွှတ်တော်ကိုယ်စားလှယ်အဖြစ် ရွေးကောက်တင်မြှောက်ခံရသူအား ကန့်ကွက်ရာ၌ မိမိသာလျှင် မဲအများဆုံးရ၍ ရွေးကောက်တင်မြှောက် ခံရသူဖြစ်သည်ဟု ကြေညာစေရန် တောင်းဆိုလာပါက အောက်ပါ အကြောင်းပြချက်တစ်ရပ်ရပ်ကို အခြေခံရမည် - (၁) လျှောက်ထားသူသာလျှင် ခိုင်လုံသော မဲအများဆုံး ရသည်မှာ အမှန်ဖြစ်သည်ဟူသော အကြောင်းပြချက်၊ (၂) လွှတ်တော်ကိုယ်စားလှယ်အဖြစ် ရွေးကောက်တင်မြှောက်ခံရသူ | ရရှိသောမဲများတွင် တရားမဲ့ပြုကျင့်မှုကြောင့်ရရှိသောမဲများ မပါရှိ ခဲ့သော် လျှောက်ထားသူသည်သာ ခိုင်လုံသော မဲအများဆုံးကို ရရှိ နိုင်သည်ဟူသော အကြောင်းပြချက်။ (ခ) ကြားဖြတ်ရွေးကောက်ပွဲများကို လက်တွေ့ကျကျ အဆင်ပြေစွာ ကျင်းပနိုင်ရေး အတွက် အဆိုပြုဥပဒေကြမ်း အပိုဒ် ၅၊ ပုဒ်မ ၈၉ ကို အောက်ပါအတိုင်း အစားထိုး သင့်ကြောင်း လေ့လာတွေ့ရှိရပါသည် - ၈၉။ လွှတ်တော်တွင် တစ်စုံတစ်ရာသော အကြောင်းကြောင့် လွှတ်တော် ကိုယ်စားလှယ်နေရာ လစ်လပ်ခဲ့လျှင် ဥပဒေနှင့်အညီ အစားထိုးရွေးကောက် တင်မြှောက်ရမည်။ ) (ဂ) အဆိုပြုဥပဒေကြမ်း အပိုဒ် ၃၊ ပုဒ်မ ၅၄ ပြင်ဆင်ချက်ကို မလိုအပ်၍ ပယ်ဖျက်သင့် ကြောင်း လေ့လာတွေ့ရှိရပါသည်။ ပြောင်းလဲသွားသော အပိုဒ်များကို ပြင်ဆင်ခဲ့ပြီးဖြစ်၍ ပြင်ဆင်ဖြည့်စွက်ချက် အပြည့်အစုံ ကို နောက်ဆက်တွဲ ကန့်လန့်ဖြတ်ဇယားဖြင့် ပူးတွဲတင်ပြအပ်ပါသည်။ ကော်မတီ၏သဘောထားမှတ်ချက် ၄။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် ပြည်သူ့လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ပြည်ထောင်စု ရွေးကောက်ပွဲကော်မရှင်၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် အသေးစိတ် ညှိနှိုင်း ဆွေးနွေးခဲ့ပြီးဖြစ်ပါသဖြင့် အမျိုးသားလွှတ်တော်က အတည်ပြု ဆောင်ရွက်နိုင်ပါရန် အစီရင်ခံ တင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ပြင်ဆင်ချက် အဆို တင်သွင်းလိုသည့် လွှတ်တော်ကိုယ်စားလှယ်များရှိပါက ပြင်ဆင် လိုသည့် အပိုဒ်၊ အပိုဒ်ခွဲများကို အသေးစိတ်ဖော်ပြ လက်မှတ်ရေးထိုးပြီး ၁၄ - ၈ - ၂၀၁၉ ရက်နေ့ (ဗုဒ္ဓဟူးနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
<bill>
<title>ပြည်ထောင်စုရွေးကောက်ပွဲကော်မရှင် ဥက္ကဋ္ဌက အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ၂၀၁၅ ခုနှစ်၊ အမျိုးသားလွှတ်တော်ဆိုင်ရာနည်းဥပဒေ ၁၈၇၊ နည်းဥပဒေခွဲ(က)အရ ပြည်ထောင်စု ရွေးကောက်ပွဲကော်မရှင် အဖွဲ့ဝင်က အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အမျိုးသားလွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="7">ဦးမြင့်ဆွေ(အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော့်အနေနဲ့ ပြည်ထောင်စုရွေးကောက်ပွဲကော်မရှင်က ကျင့်သုံးဆောင်ရွက်လျက်ရှိတဲ့ အမျိုးသားလွှတ်တော် ရွေးကောက်ပွဲ ဥပဒေမှာပါတဲ့ လစ်လပ်သွားတဲ့ လွှတ်တော်ကိုယ်စားလှယ် ရွေးကောက်တင်မြှောက် ခြင်းနှင့် သက်ဆိုင်တဲ့ ပြဋ္ဌာန်းချက်နဲ့ ပတ်သက်လို့ လက်တွေ့ဆောင်ရွက်ရာမှာ အခက်အခဲမရှိဘဲ ဥပဒေပြဋ္ဌာန်းချက်များနှင့်အညီ အကောင်အထည်ဖော်ဆောင်ရွက်နိုင်ရန်နှင့် လက်ရှိလိုက်လျောညီထွေဖြစ်စေရန် ပြင်ဆင်ဖို့လိုအပ်တဲ့ ပြဋ္ဌာန်းချက်အချို့ကို ပြင်ဆင်နိုင်ရေးအတွက် အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို တင်သွင်း အပ်ပါတယ်။ သို့ဖြစ်ပါ၍ အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား လွှတ်တော်မှ လက်ခံဆွေးနွေးပေးပါရန် ပြည်ထောင်စုရွေးကောက်ပွဲကော်မရှင် ကိုယ်စား တင်သွင်းအပ်ပါတယ်။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၈၇၊ နည်းဥပဒေခွဲ(ခ)အရ အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ စိစစ်တင်ပြခြင်း အစီရင်ခံစာကို ကော်မတီကဖတ်ကြား ရှင်းလင်းဖို့ ဖြစ်ပါတယ်။</speech>
<speech><mp id="1227">ဒေါက်တာမျိုးအောင် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အစည်းအဝေးတက်ရောက်သူများ၊ ပြည်ထောင်စုအဆင့် အဖွဲ့ အစည်းဝင်များနှင့် အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာပထမ နှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၁၀)မှ အမျိုးသား လွှတ်တော်ကိုယ်စားလှယ်၊ အမျိုးသားလွှတ်တော် ဥပဒေကြမ်းကော်မတီဝင် ဒေါက်တာမျိုးအောင် ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီရဲ့ တာဝန်ပေးချက်အရ အမျိုးသား လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာကို ဖတ်ကြားတင်ပြသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အမျိုးသားလွှတ်တော်၊ ဥပဒေကြမ်းကော်မတီ၏ အမျိုးသားလွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊၁/အမ(ကော်မတီ ၁)၁/၂၀၁၉- ၃၂၇ ရက်စွဲ ၊ ၂၀၁၉ ခုနှစ် ၊ ဇူလိုင်လ ၂၉ ရက် ၁။ ပြည်ထောင်စုလွှတ်တော်က အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို ၁၇-၇-၂၀၁၉ ရက်နေ့တွင် ပေးပို့လာပါသည်။ ယင်းဥပဒေကြမ်းနှင့် စပ်လျဉ်း၍ အမျိုးသားလွှတ်တော်၊ ဥပဒေကြမ်းကော်မတီသည် ပြည်ထောင်စုရွေးကောက်ပွဲကော်မရှင် ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် ၂၆-၇-၂၀၁၉ ရက်နေ့တွင် တွေ့ဆုံညှိနှိုင်း ဆွေးနွေးခဲ့ကြပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် အမျိုးသားလွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို လေ့လာစိစစ်ရာတွင် - (က) ကန့်ကွက်လွှာတင်သွင်းရာ၌ ရွေးကောက်ပွဲတွင် ဆန္ဒမဲပေးခဲ့သည့် မဲဆန္ဒရှင်များ ကသာ ကန့်ကွက်နိုင်စေရန် အဆိုပြုဥပဒေကြမ်း အပိုဒ် ၄၊ ပုဒ်မ ၆၈ ကို အောက်ပါ အတိုင်း ပြင်ဆင်ဖြည့်စွက်သင့်ကြောင်း လေ့လာတွေ့ရှိရပါသည် - ၆၈။ (က) လွှတ်တော်ကိုယ်စားလှယ်အဖြစ် ရွေးကောက်တင်မြှောက်ခံရသူအား ကန့်ကွက်သော ကန့်ကွက်လွှာကို ယှဉ်ပြိုင်အရွေးခံသော မည်သည့် လွှတ်တော်ကိုယ်စားလှယ်လောင်းကမဆို သို့မဟုတ် ယင်းမဲဆန္ဒနယ် တွင် ဆန္ဒမဲပေးခဲ့သည့် မည်သည့်မဲဆန္ဒရှင်ကမဆို ပုဒ်မ ၅၃ အရ ကော်မရှင်က ဆုံးဖြတ်ပြီးသည့် ကိစ္စရပ်များမှအပ ယင်းရွေးကောက်ပွဲ နှင့်စပ်လျဉ်း၍ ဆီလျော်သောအကြောင်းပြချက်များကိုဖော်ပြပြီး ကော်မရှင် သို့ သတ်မှတ်ထားသည့်အတိုင်း တင်သွင်းလျှောက်ထားနိုင်သည်။ (ခ) လွှတ်တော်ကိုယ်စားလှယ်လောင်းတစ်ဦးသည် မိမိ၏ ကန့်ကွက်လွှာ တွင် လွှတ်တော်ကိုယ်စားလှယ်အဖြစ် ရွေးကောက်တင်မြှောက်ခံရသူအား ကန့်ကွက်ရာ၌ မိမိသာလျှင် မဲအများဆုံးရ၍ ရွေးကောက်တင်မြှောက် ခံရသူဖြစ်သည်ဟု ကြေညာစေရန် တောင်းဆိုလိုပါက အောက်ပါ အကြောင်းပြချက် တစ်ရပ်ရပ်ကို အခြေခံရမည် - (၁) လျှောက်ထားသူသာလျှင် ခိုင်လုံသော မဲအများဆုံးရသည်မှာ အမှန်ဖြစ်သည်ဟူသော အကြောင်းပြချက်၊ (၂) လွှတ်တော်ကိုယ်စားလှယ်အဖြစ် ရွေးကောက်တင်မြှောက်ခံရသူ ရရှိသောမဲများတွင် တရားမဲ့ပြုကျင့်မှုကြောင့်ရရှိသောမဲများ မပါရှိ ခဲ့သော် လျှောက်ထားသူသည်သာ ခိုင်လုံသောမဲအများဆုံးကို ရရှိ နိုင်သည်ဟူသော အကြောင်းပြချက်။ ကြားဖြတ်ရွေးကောက်ပွဲများကို လက်တွေ့ကျကျ အဆင်ပြေစွာ ကျင်းပနိုင်ရေး အတွက် အဆိုပြုဥပဒေကြမ်း အပိုဒ် ၅၊ ပုဒ်မ ၈၉ ကို အောက်ပါအတိုင်း အစားထိုး သင့်ကြောင်း လေ့လာတွေ့ရှိရပါသည် - လွှတ်တော်တွင် တစ်စုံတစ်ရာသောအကြောင်းကြောင့် လွှတ်တော် ကိုယ်စားလှယ်နေရာလစ်လပ်ခဲ့လျှင် ဥပဒေနှင့်အညီ အစားထိုးရွေးကောက် တင်မြှောက်ရမည်။ (ဂ) အဆိုပြုဥပဒေကြမ်း အပိုဒ် ၃၊ ပုဒ်မ ၅၄ ပြင်ဆင်ချက်ကို မလိုအပ်၍ ပယ်ဖျက်သင့် ကြောင်း လေ့လာတွေ့ရှိရပါသည်။ ပြောင်းလဲသွားသောအပိုဒ်များကို ပြင်ဆင်ခဲ့ပြီးဖြစ်၍ ပြင်ဆင်ဖြည့်စွက်ချက် အပြည့်အစုံ ကို နောက်ဆက်တွဲ ကန့်လန့်ဖြတ်ဇယားဖြင့် ပူးတွဲတင်ပြအပ်ပါသည်။ ကော်မတီ၏သဘောထားမှတ်ချက် ၄။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ပြည်ထောင်စု ရွေးကောက်ပွဲကော်မရှင်၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် အသေးစိတ်ညှိနှိုင်း ဆွေးနွေးခဲ့ပြီးဖြစ်ပါသဖြင့် အမျိုးသားလွှတ်တော်က အတည်ပြု ဆောင်ရွက်နိုင်ပါရန် အစီရင်ခံ တင်ပြ အပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအားဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်း နိုင်ကြောင်း ကြေညာခြင်း</title>
<speech type="speaker">အစီအစဉ်(၁၁) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များရှိပါက ပြင်ဆင် လိုသည့် အပိုဒ်၊ အပိုဒ်ခွဲများကို အသေးစိတ်ဖော်ပြ လက်မှတ်ရေးထိုးပြီး ၁၄ - ၈ - ၂၀၁၉ ရက်နေ့ (ဗုဒ္ဓဟူးနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
<bill>
<title>ပြည်ထောင်စုရွေးကောက်ပွဲကော်မရှင်ဥက္ကဋ္ဌက တိုင်းဒေသကြီးလွှတ်တော် သို့မဟုတ် ပြည်နယ် လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား လွှတ်တော်သို့ တင်သွင်းခြင်း</title>
<speech type="speaker">အစီအစဉ်(၁၂) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၈၇၊ နည်းဥပဒေခွဲ(က)အရ ပြည်ထောင်စုရွေးကောက်ပွဲကော်မရှင် အဖွဲ့ဝင်က တိုင်းဒေသကြီးလွှတ်တော် သို့မဟုတ် ပြည်နယ် လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အမျိုးသား လွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="7">ဦးမြင့်ဆွေ (အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော့်အနေနဲ့ ပြည်ထောင်စုရွေးကောက်ပွဲကော်မရှင်က ကျင့်သုံးဆောင်ရွက်လျက်ရှိတဲ့ တိုင်းဒေသကြီး လွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေမှာပါတဲ့ လစ်လပ်သွားတဲ့ လွှတ်တော် ကိုယ်စားလှယ် ရွေးကောက်တင်မြှောက်ခြင်းနဲ့ သက်ဆိုင်တဲ့ ပြဋ္ဌာန်းချက်နဲ့ ပတ်သက်လို့ လက်တွေ့ ဆောင်ရွက်ရာမှာ အခက်အခဲမရှိဘဲ ဥပဒေပြဋ္ဌာန်းချက်နှင့်အညီ အကောင်အထည်ဖော် ဆောင်ရွက် နိုင်ရန်နှင့် လက်ရှိအခြေအနေနဲ့ လိုက်လျောညီထွေဖြစ်စေရန် ပြင်ဆင်ဖို့လိုအပ်တဲ့ ပြဋ္ဌာန်းချက် အချို့ကို ပြင်ဆင်နိုင်ရေးအတွက် တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို တင်သွင်းအပ်ပါတယ်။ သို့ဖြစ်ပါ၍ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့်ဥပဒေကြမ်းအား လွှတ်တော်မှ လက်ခံဆွေးနွေးပေးပါရန် ပြည်ထောင်စုရွေးကောက်ပွဲကော်မရှင် ကိုယ်စား တင်သွင်းအပ်ပါတယ် ခင်ဗျာ။ ကျေးဇူးတင်ပါတယ်။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန်ပေး အပ်သော ကော်မတီဝင်က တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာ ကို ဖတ်ကြားရှင်းလင်းခြင်း</title>
<speech type="speaker">အစီအစဉ်(၁၃) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၈၇၊ နည်းဥပဒေခွဲ(ခ)အရ တိုင်းဒေသကြီး လွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ စိစစ်တင်ပြခြင်း အစီရင်ခံစာကို ကော်မတီက ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id="1238">ဦးလားလ်မင်းထန် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့်အဖွဲ့အစည်းဝင်များ၊ အမျိုးသား လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ချင်းပြည်နယ် မဲဆန္ဒနယ် အမှတ်(၁၀)မှ အမျိုးသားလွှတ်တော်ကိုယ်စားလှယ် ဥပဒေကြမ်းကော်မတီအဖွဲ့ဝင် ဦးလားလ်မင်းထန် ဖြစ်ပါတယ်။ ကျွန်တော့်ကို အမျိုးသားလွှတ်တော် ဥပဒေကြမ်းကော်မတီ၏ တာဝန်ပေးချက်အရ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာကို လွှတ်တော်သို့ ဖတ်ကြား တင်သွင်းသွားမှာဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ ၁)၁/၂၀၁၉- ၃၂၉ ရက်စွဲ ၊ ၂၀၁၉ ခုနှစ် ၊ ဇူလိုင်လ ၂၉ ရက် ၁။ ပြည်ထောင်စုလွှတ်တော်က တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို ၁၇-၇-၂၀၁၉ ရက်နေ့တွင် ပေးပို့ လာပါသည်။ ယင်းဥပဒေကြမ်းနှင့် စပ်လျဉ်း၍ အမျိုးသားလွှတ်တော်၊ ဥပဒေကြမ်းကော်မတီသည် ပြည်ထောင်စုရွေးကောက်ပွဲကော်မရှင်၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် ၂၆-၇-၂၀၁၉ ရက်နေ့တွင် တွေ့ဆုံညှိနှိုင်း ဆွေးနွေးခဲ့ပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို လေ့လာ စိစစ်ရာတွင် - (က) ကန့်ကွက်လွှာ တင်သွင်းရာ၌ ရွေးကောက်ပွဲတွင် ဆန္ဒမဲပေးခဲ့သည့် မဲဆန္ဒရှင်များက သာ ကန့်ကွက်နိုင်စေရန် အဆိုပြုဥပဒေကြမ်း အပိုဒ် ၄၊ ပုဒ်မ ၆၈ ကို အောက်ပါ အတိုင်း ပြင်ဆင်ဖြည့်စွက်သင့်ကြောင်း လေ့လာတွေ့ရှိရပါသည် - ၆၈။ (က) လွှတ်တော်ကိုယ်စားလှယ်အဖြစ် ရွေးကောက် တင်မြှောက်ခံရသူအား ကန့်ကွက်သော ကန့်ကွက်လွှာကို ယှဉ်ပြိုင်အရွေးခံသော မည်သည့် လွှတ်တော်ကိုယ်စားလှယ်လောင်းကမဆို သို့မဟုတ် ယင်းမဲဆန္ဒနယ်တွင် ဆန္ဒမဲပေးခဲ့သည့် မည်သည့်မဲဆန္ဒရှင်ကမဆို ပုဒ်မ ၅၃ အရ ကော်မရှင် က ဆုံးဖြတ်ပြီးသည့် ကိစ္စရပ်များမှအပ ယင်းရွေးကောက်ပွဲနှင့် စပ်လျဉ်း၍ ဆီလျော်သော အကြောင်းပြချက်များကို ဖော်ပြပြီး ကော်မရှင်သို့ သတ်မှတ်ထားသည့်အတိုင်း တင်သွင်းလျှောက်ထား နိုင်သည်။ (ခ) လွှတ်တော်ကိုယ်စားလှယ်လောင်းတစ်ဦးသည် မိမိ၏ကန့်ကွက်လွှာတွင် လွှတ်တော်ကိုယ်စားလှယ်အဖြစ် ရွေးကောက် တင်မြှောက်ခံရသူအား ကန့်ကွက်ရာ၌ မိမိသာလျှင် မဲအများဆုံးရ၍ ရွေးကောက်တင်မြှောက် ခံရသူ ဖြစ်သည်ဟု ကြေညာစေရန် တောင်းဆိုလိုပါက အောက်ပါ အကြောင်းပြချက်တစ်ရပ်ရပ်ကို အခြေခံရမည် - (၁) လျှောက်ထားသူသာလျှင် ခိုင်လုံသော မဲအများဆုံးရသည်မှာ အမှန်ဖြစ်သည်ဟူသော အကြောင်းပြချက် (၂) လွှတ်တော်ကိုယ်စားလှယ်အဖြစ် ရွေးကောက်တင်မြှောက်ခံရသူ ရရှိသောမဲများတွင် တရားမဲ့ပြုကျင့်မှုကြောင့် ရရှိသောမဲများ မပါရှိ ခဲ့သော် လျှောက်ထားသူသည်သာ ခိုင်လုံသော မဲအများဆုံးကို ရရှိ နိုင်သည်ဟူသော အကြောင်းပြချက် (ခ) ကြားဖြတ်ရွေးကောက်ပွဲများကို လက်တွေ့ကျကျ အဆင်ပြေစွာ ကျင်းပနိုင်ရေး အတွက် အဆိုပြုဥပဒေကြမ်း အပိုဒ် ၅၊ ပုဒ်မ ၈၉ ကို အောက်ပါအတိုင်း အစားထိုး အတွင်း လေ့လာတွေ့ရှိရပါတယ် လွှတ်တော်ကိုယ်စားလှယ် လွှတ်တော်တွင် တစ်စုံတစ်ရာသောအကြောင်းကြောင့် လွှတ်တော်ကိုယ်စားလှယ် နေရာလစ်လပ်ခဲ့လျှင် ဥပဒေနှင့်အညီ အစားထိုး ရွေးကောက်တင်မြှောက်ရမည်။ (ဂ) အဆိုပါဥပဒေကြမ်း အပိုဒ် ၃၊ ပုဒ်မ ၅၄ ပြင်ဆင်ချက်ကို မလိုအပ်၍ ပယ်ဖျက်သင့် ကြောင်း လေ့လာတွေ့ရှိရပါသည်။ ။၃။ ပြောင်းလဲသွားသောအပိုဒ်များကို ပြင်ဆင်ခဲ့ပြီးဖြစ်၍ ပြင်ဆင်ဖြည့်စွက်ချက် အပြည့်အစုံ ကို နောက်ဆက်တွဲ ကန့်လန့်ဖြတ်ဇယားဖြင့် ပူးတွဲတင်ပြထားပါတယ်။ ကော်မတီ၏သဘောထားမှတ်ချက် ၄။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် တိုင်းဒေသကြီး လွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ပြည်ထောင်စုရွေးကောက်ပွဲကော်မရှင်၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် အသေးစိတ် ဆွေးနွေးညှိနှိုင်းပြီးဖြစ်ပါသဖြင့် အမျိုးသားလွှတ်တော်က အတည်ပြု ဆောင်ရွက်နိုင်ပါရန် အစီရင်ခံတင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား ဆွေးနွေးလိုသည့် လွှတ်တော်ကိုယ်စားလှယ်များ ရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အစီအစဉ်(၁၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ပြင်ဆင်ချက်အဆို တင်သွင်းလိုသည့် လွှတ်တော်ကိုယ်စားလှယ်များရှိပါက ပြင်ဆင်လိုသည့် အပိုဒ်၊ အပိုဒ်ခွဲများကို အသေးစိတ်ဖော်ပြ လက်မှတ်ရေးထိုးပြီး ၁၄-၈-၂၀၁၉ ရက်နေ့ (ဗုဒ္ဓဟူးနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
</section>
<section value="Motion">
<motion>
<title>ဦးကျော်ထွေး၊ ရန်ကုန်တိုင်းဒေသကြီး မဲဆန္ဒနယ်အမှတ်(၈)၏ နိုင်ငံခြားတက္ကသိုလ် သို့မဟုတ် ပညာရေးအဖွဲ့အစည်းများနှင့် ချိတ်ဆက်၍ဖြစ်စေ၊ မိမိကိုယ်ပိုင် သင်ရိုးညွှန်းတမ်းများဖြင့်ဖြစ်စေ ဖွင့်လှစ်သင်ကြား ပို့ချနေသော ပုဂ္ဂလိကပညာရေးသင်တန်းကျောင်းများ၏ အရည်အသွေး၊ အဆင့်အတန်း ကို စစ်ဆေးအကဲဖြတ်ခြင်းနှင့် ယင်းသင်တန်းကျောင်းများမှ ထုတ်ပေးသော လက်မှတ်များကို စိစစ်၍ သတင်းထုတ်ပြန်ပေးရန် ပြည်ထောင်စုအစိုးရအား တိုက်တွန်းကြောင်းအဆိုကို လွှတ်တော် ကိုယ်စားလှယ်များက ဆက်လက်ဆွေးနွေးခြင်း</title>
<speech type="speaker">အစီအစဉ်(၁၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဦးကျော်ထွေး တင်သွင်းထားတဲ့ နိုင်ငံခြားတက္ကသိုလ် သို့မဟုတ် ပညာရေးအဖွဲ့အစည်းများနှင့် ချိတ်ဆက်၍ဖြစ်စေ၊ မိမိကိုယ်ပိုင် သင်ရိုးညွှန်းတမ်းများဖြင့် ဖြစ်စေ ဖွင့်လှစ်သင်ကြားပို့ချနေသော ပုဂ္ဂလိကပညာရေးသင်တန်းကျောင်းများ၏ အရည်အသွေး၊ အဆင့်အတန်းကို စစ်ဆေးအကဲဖြတ်ခြင်းနှင့် ယင်းသင်တန်းကျောင်းများမှ ထုတ်ပေးသော လက်မှတ် များကို စိစစ်၍ သတင်းထုတ်ပြန်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးရန်ကျန်ရှိတဲ့ လွှတ်တော်ကိုယ်စားလှယ်များ ဆက်လက် ဆွေးနွေးဖို့ဖြစ်ပါတယ်။ ဆွေးနွေးမယ့် ကိုယ်စားလှယ်များ တစ်ဦးလျှင် (၈)မိနစ်ထက် မပိုဘဲ ဆွေးနွေးခွင့်ပြုမှာ ဖြစ်ပါတယ်။</speech>
<speech type="speaker">ပထမဦးစွာ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ ဦးကျော်သောင်း ဆွေးနွေးနိုင်ပါပြီ။</speech>
<speech><mp id="1241">ဦးကျော်သောင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီး၊ ပြည်ထောင်စုအဆင့်အဖွဲ့အစည်းဝင် ပုဂ္ဂိုလ်များနှင့် အမျိုးသားလွှတ်တော်ကိုယ်စားလှယ်များ ခင်ဗျား။ အားလုံး မင်္ဂလာပါလို့ ရှေးဦးစွာ နှုတ်ခွန်း ဆက်သဂါရဝပြုအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ် အမှတ်(၁)မှ အမျိုးသားလွှတ်တော်ကိုယ်စားလှယ် ဦးကျော်ကျော်သောင်း ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဦးကျော်ထွေး က နိုင်ငံခြားတက္ကသိုလ် သို့မဟုတ် မိမိကိုယ်ပိုင်သင်ရိုးညွှန်းတမ်း များဖြင့်ဖြစ်စေ ဖွင့်လှစ်သင်ကြားပို့ချနေသော ပုဂ္ဂလိကပညာရေးသင်တန်းကျောင်းများ၏ အရည်အသွေး အဆင့်အတန်းကို စစ်ဆေးအကဲဖြတ်ခြင်းနှင့် ယင်းသင်တန်းကျောင်းများမှ ထုတ်ပေးသောလက်မှတ် များကို စိစစ်ပေးရန် ပြည်ထောင်စုအစိုးရအား တိုက်တွန်းကြောင်း အဆိုနဲ့ပတ်သက်ပြီး ထောက်ခံ အကြံပြုတင်ပြ ဆွေးနွေးသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပညာရေးဝန်ကြီးဌာနအနေဖြင့် ပညာရေးကဏ္ဍ ပြုပြင်ပြောင်းလဲရေးအတွက် လူတိုင်းလူတိုင်း ပညာသင်ယူနိုင်သည့် အခွင့်အလမ်းရရှိရေး ကျောင်းသူ၊ ကျောင်းသားများရဲ့ သင်ယူတတ်မြောက်မှု၊ အရည်အသွေးမြင့်မားရေးတို့ကို ဦးတည်ပြီး အမျိုးသား ပညာရေးမဟာဗျူဟာစီမံကိန်း ၂၀၁၆-၂၀၂၁ ခုနှစ်ကို အကောင်အထည်ဖော် ဆောင်ရွက်နေတဲ့ ဖြစ်ပါတယ်။ နိုင်ငံတော်ရဲ့ ပညာသင်ရေးမူဝါဒထဲမှာ နိုင်ငံတကာပညာရေးအဆင့်ရှိစေ ရေးအတွက် ခေတ်မီနည်းပညာများကို အသုံးပြုဆောင်ရွက်ရေးဆိုတဲ့အချက် ပါဝင်သလို ပညာရေး အဆင့်အတန်းနဲ့ ပညာရပ်နယ်ပယ်အသီးသီးတွင် ပညာရေးအဆင့်အတန်းသတ်မှတ်ပြီး အရည်အသွေး အာမခံမှုရှိသောစနစ်ကို အကောင်အထည်ဖော် ဆောင်ရွက်ရေးတို့ ပါရှိပါတယ်။ ထို့အတူ ကိုယ်ပိုင် သို့မဟုတ် ပုဂ္ဂလိကကျောင်းများကို သက်ဆိုင်ရာဥပဒေနှင့်အညီ တည်ထောင်ခွင့်ပြုခြင်းနဲ့ ပညာရေး လုပ်ငန်းများ၌ ပုဂ္ဂလိကကဏ္ဍရဲ့ ပူးပေါင်းပါဝင်ဆောင်ရွက်မှုကိုလည်း အားပေးမြှင့်တင်လျက်ရှိကြောင်း သိရှိရပါတယ်။ အမျိုးသားပညာရေးဥပဒေနှင့်အညီ ပြည်ထောင်စုလွှတ်တော်ရဲ့ အတည်ပြုချက်နဲ့ အမျိုးသားပညာရေးမူဝါဒကော်မရှင်ကို ၂၈-၉-၂၀၁၆ ရက်နေ့မှာ ဖွဲ့စည်းခဲ့ပါတယ်။ အဲဒီကော်မရှင် တွေရဲ့ အောက်မှာ ပါမောက္ခချုပ်များကော်မတီ၊ သင်ရိုးညွှန်တမ်းကော်မတီ၊ အမျိုးသားပညာရေး အဆင့်အတန်းနှင့် အရည်အသွေးအာမခံမှု အကဲဖြတ်ရေးကော်မတီတို့ကို ဖွဲ့စည်းခဲ့ပါတယ်။ အမျိုးသားပညာရေးအဆင့်အတန်းနှင့် အရည်အသွေးအာမခံမှု အကဲဖြတ်ရေးကော်မတီကို မြန်မာနိုင်ငံ အမျိုးသားပညာရေးဥပဒေ အခန်း(၄)၊ ပုဒ်မ ၆၊ ပုဒ်မခွဲ(ခ)အရ အမျိုးသားပညာရေးမူဝါဒကော်မရှင်က ၁၆-၁-၂၀၁ရ ရက်နေ့မှာ လွတ်လပ်တဲ့ အဖွဲ့ အစည်းတစ်ရပ်အဖြစ် သင့်လျော်သော ပုဂ္ဂိုလ်များနှင့် ဖွဲ့စည်းပေးခဲ့ပါတယ်။ အမျိုးသားပညာရေးအဆင့်အတန်းနှင့် အရည်အသွေးအာမခံမှု အကဲဖြတ်ရေး ကော်မတီဟာ အဆင့်မြင့်ပညာကဏ္ဍ၊ အခြေခံပညာကဏ္ဍတို့နှင့် ပတ်သက်တဲ့ တက္ကသိုလ်များ၊ ကျောင်းများနှင့် ပညာရေးအဆင့်အတန်း မီ/မမီ၊ အရည်အသွေး ရှိ/မရှိ အကဲဖြတ်စစ်ဆေးမှုများ ပြုလုပ်ရပါတယ်။ အမျိုးသားပညာရေးဥပဒေ အခန်း(၁၀) အရည်အသွေးအကဲဖြတ်မှုနဲ့ အရည်အသွေး အာမခံမှုနှင့် စပ်လျဉ်း၍ ပုဒ်မ ၅၄ တွင် (က) ပညာရေးအဆင့်အတန်းတူရင် ပညာအရည်အသွေး အာမခံမှု အစီအစဉ်တစ်ရပ် ရှိရမည်။ (ခ) ပညာအရည်အသွေးနှင့် အဆင့်အတန်းတိုးတက်မှုကို စိစစ် အကဲဖြတ်မည့် အတွင်းအရည်အသွေး စစ်ဆေးအကဲဖြတ်မှု လုပ်ငန်းစဉ်နဲ့ ပြင်ပအရည်အသွေး စိစစ်အကဲဖြတ်မှု လုပ်ငန်းစဉ်တို့ ပါဝင်ရမည်ဟု ဖော်ပြထားပါတယ်။ မြန်မာနိုင်ငံရဲ့ အဆင့်မြင့်ပညာ ကဏ္ဍ၊ ပညာရေးအဆင့်အတန်းနဲ့ အရည်အသွေးအာမခံမှုစနစ် တိုးတက်ဖြစ်ထွန်းလာသည်နှင့်အညီ ဘွဲ့ရပုဂ္ဂိုလ်များရဲ့ အရည်အသွေးများ ပိုမိုတိုးတက်လာမှာဖြစ်ပါတယ်။ အဲဒီလို တိုးတက်လာခြင်းဖြင့် နိုင်ငံရဲ့ လူမှုစီးပွားဘဝ ပိုမိုဖွံ့ဖြိုးတိုးတက်စေမှာဖြစ်ပါတယ်။ အမျိုးသားပညာရေး အဆင့်အတန်းနဲ့ အရည်အသွေးအာမခံမှု အကဲဖြတ်ရေးကော်မတီမှာ လုပ်ငန်းတာဝန် (၁၂)ရပ်ရှိပါတယ်။ အဲဒီထဲကမှ ယခုအဆိုနဲ့ ကိုက်ညီမယ့်အချက်များကို တင်ပြဆွေးနွေးလိုပါတယ်။ ကော်မတီရဲ့ လုပ်ငန်းတာဝန်(၁၂)ရပ်ထဲမှာ တက္ကသိုလ်များ အပါအဝင် အဆင့်မြင့်ပညာ ကျောင်းများ၊ အသက်မွေးပညာကျောင်းများနှင့် ၎င်းကျောင်းများတွင် ပို့ချနေသော သင်တန်း အစီအစဉ်များကို အရည်အသွေး အကဲဖြတ်ဆန်းစစ်သောလုပ်ငန်း လုပ်ဆောင်ရန် ပါရှိပါတယ်။ ထို့အတူ သတ်မှတ်ထားသော အရည်အသွေးစံနှုန်းများ၊ စံများနှင့်ကိုက်ညီသော ပညာရေးအဆင့် အသီးသီးရှိ ကျောင်းများရဲ့ အဆင့်ကို သတ်မှတ်ခြင်းနှင့် အသိအမှတ်ပြုကာလ သတ်မှတ်ခြင်းတို့ကို ဆောင်ရွက်ရပါတယ်။ သတ်မှတ်ထားတဲ့ အရည်အသွေးစံနှုန်းများ မပြည့်မီတဲ့ ပညာရေးအဆင့် အသီးသီးရှိ ကျောင်းများရဲ့ အခြေအနေကို အမျိုးသားပညာရေးမူဝါဒကော်မရှင်သို့ တင်ပြရပါတယ်။ နိုင်ငံတကာ တက္ကသိုလ်များနှင့် အဖွဲ့အစည်းများမှ လာရောက်ဖွင့်လှစ်ထားသော ပညာရေးအဆင့် အသီးသီးရှိ ကျောင်းများ၊ သင်တန်းများရဲ့ အရည်အသွေး အကဲဖြတ်မှုကို သက်ဆိုင်ရာနိုင်ငံများရှိ ပညာအရည်အသွေးအဖွဲ့အစည်းများ၊ ပညာအရည်အသွေးဆိုင်ရာ နိုင်ငံတကာ ကွန်ရက်များနှင့် ချိတ်ဆက်၍ ပညာအရည်အသွေး အကဲဖြတ်မှု၊ ပညာရေးအဆင့်အတန်း သတ်မှတ်မှုများကို ဆောင်ရွက်ရပါတယ်။ အဲဒီအချက်က အင်မတန်အရေးကြီးပါတယ်။ နိုင်ငံတကာက လာရောက် ဖွင့်လှစ်တဲ့ တက္ကသိုလ်တွေ၊ ကျောင်းတွေဟာ အဲဒီနိုင်ငံတွေမှာ တကယ်ရှိတာ ဟုတ်/မဟုတ် ပညာရေးအဆင့်အတန်း မိ/မမီတို့ကို သေချာလေ့လာစိစစ်ရတယ်လို့ သိရှိရပါတယ်။ နောက်တစ်ချက်က ပညာရေးဆိုင်ရာ နိုင်ငံတကာကွန်ရက်များ၊ အဖွဲ့အစည်းများနှင့် လိုအပ်သလို ချိတ်ဆက်ဆောင်ရွက်ခြင်းဖြင့် မြန်မာနိုင်ငံရဲ့ ပညာအရည်အသွေးကို နိုင်ငံတကာက ပိုမိုလက်ခံ အသိအမှတ်ပြုလာစေဖို့ ဖြစ်ပါတယ်။ ဒါဟာလည်း ကျွန်တော်တို့နိုင်ငံအတွက် အရေးကြီး ပါတယ်။ ကျွန်တော်တို့ နိုင်ငံကထွက်ရှိတဲ့ တက္ကသိုလ်ဘွဲ့ရ ကျောင်းသူ၊ ကျောင်းသားတွေရဲ့ အရည်အချင်းကို နိုင်ငံတကာက အသိအမှတ်ပြုလက်ခံလာဖို့ အလွန်အရေးကြီးပါတယ်။ ဒီအချက် တွေကို အမျိုးသားပညာရေးအဆင့်အတန်းနဲ့ အရည်အသွေးအာမခံမှု အကဲဖြတ်ရေးကော်မတီက လက်ရှိဆောင်ရွက်နေသလို ၎င်းတို့ရဲ့ ဆောင်ရွက်ချက်များကိုလည်း အမျိုးသားပညာရေးမူဝါဒ ကော်မရှင်ကို အနည်းဆုံး (၃)လတစ်ကြိမ် အစီရင်ခံ တင်ပြရတယ်လို့ သိရှိရပါတယ်။ လေးစားရပါသော အမျိုးသားလွှတ်တော် ဥက္ကဋ္ဌကြီးခင်ဗျား။ အမျိုးသားပညာရေး အဆင့်အတန်းနှင့် အရည်အသွေးအာမခံမှု အကဲဖြတ်ရေးကော်မတီဟာ မြန်မာ့ပညာရေးကဏ္ဍ အတွက် လက်တွေ့ဆောင်ရွက်နိုင်မည့် မူဝါဒနှင့်စံနှုန်းများ ချမှတ်ပြီး အမျိုးသားပညာရေးမူဝါဒ ကော်မရှင်ရဲ့ ဆောင်ရွက်ရမယ့် အခန်းကဏ္ဍတစ်ခုအဖြစ် ဖွဲ့စည်းထားတဲ့ ကော်မတီ ဖြစ်ပါတယ်။ ဒီကော်မတီရဲ့ အဓိပ္ပာယ်ဖွင့်ဆိုချက်ကတော့ အမျိုးသားပညာရေးအဆင့်အတန်းနဲ့ အရည်အသွေး အာမခံမှု အကဲဖြတ်ရေးကော်မတီဆိုသည်မှာ နိုင်ငံတော်တွင် အကောင်အထည်ဖော် ဆောင်ရွက် လျက်ရှိသော ပညာရေးမူဝါဒများ၊ ပညာရေးစီမံကိန်းများ၊ ပညာရေးအမျိုးအစားများနှင့် ပညာရေး အဆင့်အသီးသီးရှိ အရည်အသွေးအာမခံမှုကို အကဲဖြတ်ဆောင်ရွက်ရန် သက်ဆိုင်ရာကျွမ်းကျင်သည့် ပညာရှင်များပါဝင်ဖွဲ့စည်းထားသော အဖွဲ့အစည်းကို ဆိုလိုသည်ဟု အဓိပ္ပာယ်ဖွင့်ဆိုခဲ့ပါတယ်။ လေးစားရပါသော ဥက္ကဋ္ဌကြီးခင်ဗျာ။ ရှေးက အမျိုးသားလွှတ်တော်ကိုယ်စားလှယ်ကြီး များအနေဖြင့် ရှုထောင့်ပေါင်းစုံအား ဆွေးနွေးတင်ပြသွားခဲ့ကြပြီးဖြစ်ပါတယ်။ ဒါကြောင့် ကျွန်တော့် အနေနဲ့ နိဂုံးချုပ်တင်ပြလိုတာကတော့ ပုဂ္ဂလိက ပညာရေးဥပဒေ အမြန်ဆုံး ပေါ်ပေါက်အောင် ကြိုးစားဖို့လိုပါတယ်။ ဒါ့အပြင် အမျိုးသားပညာရေးအဆင့်အတန်းနဲ့ အရည်အသွေးအာမခံမှု အကဲဖြတ်ရေးကော်မတီကို ယခုထက်ပိုပြီးတော့ ကျယ်ကျယ်ပြန့်ပြန့် လုပ်နိုင်ကိုင်နိုင်တဲ့ အဖွဲ့အစည်း တစ်ခုဖြစ်အောင် ဆောင်ရွက်ပေးဖို့လိုပါတယ်။ အခွင့်အာဏာ တစ်နည်းပြောရရင် လုပ်ပိုင်ခွင့်ပေးဖို့ လိုအပ်ပါတယ်။ ဒီလို ကြိုးကြိုးစားစား ပီပီပြင်ပြင် ဆောင်ရွက်မယ်ဆိုရင် ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ အဆိုရှင် အမျိုးသားလွှတ်တော်ကိုယ်စားလှယ် ဦးကျော်ထွေး တင်သွင်းခဲ့တဲ့ နိုင်ငံခြားတက္ကသိုလ် သို့မဟုတ် မိမိကိုယ်ပိုင် သင်ရိုးညွှန်းတမ်းများဖြင့် ဖွင့်လှစ်သင်ကြား ပို့ချပေးနေ သော ပုဂ္ဂလိကကျောင်းများ၏ အရည်အသွေးအဆင့်အတန်း စစ်ဆေးအကဲဖြတ်ခြင်းနှင့် ယင်းတို့မှ ထုတ်ပေးတဲ့ ဘွဲ့လက်မှတ်များ၊ အောင်လက်မှတ်များကို စိစစ်နိုင်မှာဖြစ်ပါကြောင်း တင်ပြရင်းနဲ့ နိဂုံးချုပ်အပ်ပါတယ်။ အားလုံးကျေးဇူးတင်ပါတယ်။</speech>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၇)မှ ဒေါ်သန်းသန်းအေး ဆွေးနွေးနိုင်ပါပြီ။</speech>
<speech><mp id="1281">ဒေါ်သန်းသန်းအေး၊ မကွေးတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ဒုတိယဥက္ကဋ္ဌ၊ ပြည်ထောင်စု ဝန်ကြီးနဲ့ အမျိုးသားလွှတ်တော်ကိုယ်စားလှယ်များအားလုံး စိတ်၏ချမ်းသာခြင်း၊ ကိုယ်၏ကျန်းမာ ခြင်းနှင့် ပြည့်စုံပါစေလို့ နှုတ်ခွန်းဆက် ဂါရဝပြောကြားလိုက်ပါတယ်။ ကျွန်မကတော့ မကွေးတိုင်း ဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဒေါ်သန်းသန်းအေး ဖြစ်ပါ တယ်ရှင်။ လေးစားရပါသော အမျိုးသားလွှတ်တော်ဥက္ကဋ္ဌကြီးရှင်။ ကျွန်မအနေနဲ့ ရန်ကုန်တိုင်း ဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကျော်ထွေး ရဲ့ နိုင်ငံခြား တက္ကသိုလ် သို့မဟုတ် ပညာရေးအဖွဲ့အစည်းများနှင့် ချိတ်ဆက်၍ဖြစ်စေ မိမိကိုယ်ပိုင်သင်ရိုးညွှန်းတမ်း ဖြင့်ဖြစ်စေ ဖွင့်လှစ်သင်ကြားပို့ချနေသော ပုဂ္ဂလိက ပညာရေးသင်တန်းကျောင်း၏ အရည်အသွေး အဆင့်အတန်းများကို စိစစ်အကဲဖြတ်ခြင်းနှင့် ယင်းသင်တန်းကျောင်းမှ ထုတ်ပေးသော လက်မှတ် များကို စိစစ်၍ သတင်းထုတ်ပြန်ပေးရန် ပြည်ထောင်စုအစိုးရကို တိုက်တွန်းခြင်း အဆိုကို အပိုင်း (၃)ပိုင်းဖြင့် ထောက်ခံဆွေးနွေးသွားမှာဖြစ်ပါတယ်ရှင်။ လေးစားရပါသော အမျိုးသားလွှတ်တော်ဥက္ကဋ္ဌကြီးရှင်။ ပထမပိုင်းအနေနဲ့ ကျွန်မတို့ မြန်မာနိုင်ငံမှာ ပညာရေးမြှင့်တင်ရေးလုပ်ငန်းများကို အရှိန်အဟုန်ဖြင့် ဆောင်ရွက်နေပါတယ်။ ပညာရေးနဲ့ပတ်သက်ပြီး နိုင်ငံတော်ဝင်ငွေရဲ့ (၈)ရာခိုင်နှုန်းကျော် အသုံးပြုလျက်ရှိပါတယ်။ ပညာရေးမြှင့်တင်မှုလုပ်ငန်းအဆင့်ဆင့်ကို ဝန်ကြီးဌာန၊ ပြည်သူများနှင့်အတူ ပူးပေါင်းဆောင်ရွက် လျက်လည်း ရှိပါတယ်ရှင်။ အမျိုးသားပညာရေးဥပဒေကို ပြင်ဆင်နိုင်ခဲ့သလို အခြေခံပညာရေးဥပဒေ မူကြမ်း ပြင်ဆင်ရေးကိုလည်း ဆောင်ရွက်လျက်ရှိပါတယ်။ ၎င်းအပြင် ပညာရေးကော်မရှင်ကိုလည်း အငြိမ်းစားပါမောက္ခချုပ် ပါမောက္ခ၊ ညွှန်ကြားရေးမှူးချုပ်များ ပါဝင်လျက် အဖွဲ့ဝင် (၁၅)ဦးဖြင့် ဖွဲ့စည်းခဲ့ပြီး အမျိုးသားပညာရေး မဟာဗျူဟာစီမံကိန်း ၂၀၁၆-၂၀၂၁ ခုနှစ် ရည်မှန်းချက် ပန်းတိုင်ဖြင့် မဟာဗျူဟာအပြောင်းအလဲ(၉)ရပ်ကိုလည်း ချမှတ်နိုင်ခဲ့ပါတယ်ရှင်။ လေးစားရပါသော အမျိုးသားလွှတ်တော်ဥက္ကဋ္ဌကြီးရှင်။ ဒုတိယပိုင်းကတော့ ကျွန်မတို့ နိုင်ငံရဲ့ ပညာရေးနောက်ကျနေတဲ့ အခြေအနေနဲ့ ဥပဒေအားနည်းချက်တွေအပေါ်မှာ စီးပွားရေး အသုံးချလိုသူတွေက အခွင့်ကောင်းယူပြီး အရည်အသွေးစစ်မှန်မှု မသေချာဘဲ မြန်မာ့ပညာရေး လောကထဲကို နိုင်ငံခြားတက္ကသိုလ် အဖွဲ့အစည်းအမည်များကို အသုံးပြု၍ ကြော်ငြာအား ကောင်းကောင်းနဲ့ သင်တန်းမျိုးစုံ (၁၀၀)ကျော်ခန့် ဝင်ရောက်နေရာယူ ဖွင့်လှစ်လျက်ရှိပါတယ်ရှင်။ သင်တန်းကြေးမြင့်မားစွာပေးရသလို ရရှိတဲ့အောင်လက်မှတ်၊ Certificate ဘွဲ့လက်မှတ်တွေဟာ ပညာရေးအသင်းအဖွဲ့တွေက အာမခံချက် ပေးမပေးဆိုတာ သိရဖို့ အင်မတန်ခက်ခဲပါတယ်ရှင်။ လေးစားရပါသော အမျိုးသားလွှတ်တော်ဥက္ကဋ္ဌကြီးရှင်။ တတိယအပိုင်းက မိမိတို့နိုင်ငံ၏ ပညာရေးမြှင့်တင်ရေးလမ်းကြောင်း ဖြောင့်ဖြူးသာယာရေးကို အထူးအားသွန်ခွန်စိုက် ကြိုးပမ်း ဆောင်ရွက်နေရေးဖြစ်ပါတယ်။ ဒီအပိုင်းမှာ အထက်အပိုဒ်(၂)မှာ ဖော်ပြခဲ့တဲ့ အချက်တွေကို စစ်ဆေး အရေးယူဆောင်ရွက်ရန် အမျိုးသားပညာရေးအဆင့်အတန်းနဲ့ အရည်အသွေးအာမခံမှု အကဲဖြတ်ရေး ကော်မတီဖွဲ့စည်းပြီးဖြစ်သော်လည်း ရှောင်တခင်စစ်ဆေးခြင်းလုပ်ငန်းများ ကျယ်ပြန့်စွာဆောင်ရွက်မှု မရှိကြောင်း လေ့လာတွေ့ရှိရပါတယ်။ တက္ကသိုလ်၊ ကောလိပ်များ အဆင့်မြှင့်တင်ပေးရန်လိုအပ်သလို ပုဂ္ဂလိကပညာရေးကိုလည်း အဆင့်မြှင့်တင်ပေးရန် အထူးလိုအပ်ပါတယ်။ တိုင်းပြည်ရဲ့ အနာဂတ် လူငယ်လူရွယ်တွေအတွက် ပညာရေးဖြစ်တည်ထွန်းကားရေးဆိုသော တွေးခေါ်မြော်မြင်နိုင်စွမ်း တိုးတက်ဖော်ဆောင်ရေးဟာ အဓိက ပင်မလမ်းကြောင်းကြီးဖြစ်ပါတယ်ရှင်။ သို့ပါသောကြောင့် ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော် ကိုယ်စားလှယ် ဦးကျော်ထွေး ရဲ့ နိုင်ငံခြားတက္ကသိုလ် သို့မဟုတ် ပညာရေးအဖွဲ့အစည်းများနှင့် ချိတ်ဆက်သင်ကြားပို့ချနေသော ပုဂ္ဂလိက ပညာရေးသင်တန်းကျောင်း၏ အရည်အသွေးနှင့် အဆင့်အတန်းကို စစ်ဆေးအကဲဖြတ်ခြင်းနှင့် စိစစ်၍ သတင်းထုတ်ပြန်ပေးရန် ပြည်ထောင်စု အစိုးရအား တိုက်တွန်းခြင်း အဆိုကို ထောက်ခံဆွေးနွေးလိုက်ရပါတယ်ရှင်။ အားလုံးကို ကျေးဇူး တင်ပါတယ်။</speech>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း (ခ)ဒေါက်တာအာကာမိုး ဆွေးနွေးနိုင်ပါပြီ။</speech>
<speech><mp id="1224">ဒေါ်နော်ခရစ္စထွန်း(ခ) ဒေါက်တာအာကာမိုး၊ ကရင်ပြည်နယ် မဲဆန္ဒနယ်အမှတ်(၇)</mp>လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီး အမျိုးသားလွှတ်တော် ကိုယ်စားလှယ်များအားလုံး မင်္ဂလာပါ။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၇)မှ နော်ခရစ္စထွန်း(ခ)ဒေါက်တာအားကာမိုး ဖြစ်ပါတယ်။ ကျွန်မအနေနဲ့ ရန်ကုန်တိုင်းဒေသကြီး မဲဆန္ဒနယ်အမှတ် (၈)မှ ဦးကျော်ထွေး ရဲ့ အဆိုကို ထောက်ခံဆွေးနွေးသွားမှာဖြစ်ပါတယ်။ လူတစ်ဦးစီ တည်ငြိမ်ဖွံ့ဖြိုးဖို့ ပညာ၊ သီလ၊ သိက္ခာနဲ့တည်ဆောက်ရသလို တိုင်းပြည်တည်ဆောက်ဖို့ ပညာကို အခြေခံရပါမယ်။ အဲဒီပညာမှာ ကျင့်ဝတ်နဲ့ သိက္ခာပါမှ ပြည့်စုံတဲ့ပညာ ဖြစ်ပါတယ်။ ကမ္ဘာမှာ ပညာအရာ ထူးချွန်ပေမယ့် ကျင့်ဝတ်သိက္ခာမညီတဲ့နိုင်ငံတွေ အဆင့်အတန်းမရှိကြပါဘူး။ မတင့်တယ်ကြပါဘူး။ အဆိုရှင်ရဲ့ အဆိုမှာ ပညာရေးကို အဆင့်အတန်းမီဖို့ နိုင်ငံတကာနဲ့ ရင်ပေါင် တန်းနိုင်ဖို့ အရည်အသွေး၊ သိက္ခာမြင့်မားစေလိုတဲ့စေတနာ တိုက်တွန်းချက်ဖြစ်ပါတယ်။ ဥက္ကဋ္ဌကြီးရှင်။ Power Point အသုံးပြုခွင့်ပေးဖို့ မေတ္တာရပ်ခံပါတယ်။ မျက်မှောက် ကမ္ဘာကြီးကို အမီလိုက်ဖို့ အားထုတ်နေရတဲ့ ကျွန်မတို့နိုင်ငံမှာ အခြေခံပညာရေးအဆင့်မှာပဲ အခြေခံ ပညာရေးဥပဒေကြမ်းနဲ့ အခြေခံပညာရေးနဲ့သာဆိုင်တဲ့ ပညာရေးသုတေသနစီမံကိန်းနှင့် လေ့ကျင့်ရေး ဥပဒေကြမ်းတွေကို လွှတ်တော်မှာ ဆွေးနွေးနေရဆဲပါ။ ကျောင်း မလုံလောက်မှု၊ ဆရာ၊ ဆရာမ မလုံလောက်မှု၊ ပညာသင်နိုင်မယ့် အခွင့်အရေးတွေအတွက် တောင်းဆိုနေရဆဲပါ။ အဆင့်မြင့် ပညာရေးမှာလည်း တက္ကသိုလ်၊ ကောလိပ်အများစုဟာ နိုင်ငံတကာအဆင့်သတ်မှတ်ချက် သောင်းကျော် မှာပဲ ရှိနေဆဲပါ။ လိုအပ်တဲ့ ဥပဒေတွေ၊ သုတေသနတွေဟာလည်း အကောင်အထည် မဖော် နိုင်သေးပါဘူး။ အသက်မွေးဝမ်းကျောင်းပညာရေးမှာလည်း စီမံကိန်းတွေ ရေးဆွဲ ဆောင်ရွက်နေရ ဆဲပါ။ ဒေသဆိုင်ရာနဲ့ နိုင်ငံအတွက် အံဝင်မယ့် အလုပ်အကိုင်အခွင့်အလမ်းအတွက် ဖြေရှင်း အဆိုကို ထေအနေနဲ့ ရန်ကုန်အမှတ်(၇)မှ ပေးနိုင်မယ့် အသက်မွေးဝမ်းကျောင်းတွေ ပေါ်ထွန်းလာဖို့ စီမံဆောင်ရွက်နေရဆဲပါ။ ပညာရေးကဏ္ဍ ပြုပြင်ပြောင်းလဲနိုင်ဖို့ အစိုးရက ကြိုးပမ်းဆောင်ရွက်နေသလို အခြေအနေနဲ့ ဲ့ တောင်းဆိုချက် လိုအပ်ချက်အရ ပြင်ပပညာရေး၊ ပုဂ္ဂလိကပညာရေးတွေက စီးပွားရေးလုပ်ငန်း Business အသွင်နဲ့ ကျယ်ကျယ်ပြန့်ပြန့် ဝင်ရောက်ဖြစ်တည်လာနေပါတယ်။ အဆိုရှင် တင်ပြခဲ့ သလို မှန်ကန်ကောင်းမွန်တဲ့ကျောင်း၊ သင်တန်းတွေရှိသလို လူသားအရင်းအမြစ်တွေ ဆုံးရှုံးနစ်နာ ရမယ့် ပညာရေးဈေးကွက်ကြီးက ကြီးမားလာနေပါတယ်။ အဲဒီအတွက် ပြင်ပပညာရေး၊ ပုဂ္ဂလိက ပညာရေးလုပ်ငန်းတွေကို အစိုးရအနေနဲ့ ထိန်းကျောင်းနိုင်ဖို့ လိုအပ်လာနေပြီ ဖြစ်ပါတယ်။ နိုင်ငံရဲ့ လူ့စွမ်းအားအရင်းအမြစ်တွေ ဖွံ့ဖြိုးတိုးတက်စေဖို့ ပြင်ပနဲ့ ပုဂ္ဂလိကပညာရေး လုပ်ငန်းတွေကို MIC က ခွင့်ပြုခဲ့ပေမယ့် ဒီပြင်ပနဲ့ ပုဂ္ဂလိကပညာရေးတွေဟာ မှန်ကန်ကောင်းမွန်ပါမှ နာတာရှည် မကျန်းမမာဖြစ်နေတဲ့ ပညာရေးအတွက် ဆေးတစ်ခွက်ဖြစ်နိုင်သလို မှန်ကန်ကောင်းမွန်မှု မရှိရင် နိုင်ငံအတွက် ဘေးဖြစ်စေနိုင်ပါတယ်။ အမျိုးသားပညာရေး ဥပဒေအခန်း(၃)၊ ပုဒ်မ ၄၊ ပုဒ်မခွဲ (ဋ)မှာ ဖော်ပြထားတဲ့အတိုင်း ပညာရပ်နယ်ပယ်အသီးသီးမှာ နိုင်ငံရဲ့ လူမှုစီးပွား ဖွံ့ဖြိုးတိုးတက်ဖို့ အရည်အသွေးမြင့်မားတဲ့ လူ့စွမ်းအားအရင်းအမြစ်တွေ မွေးထုတ်နိုင်ဖို့ အစိုးရကိုယ်တိုင် ဆောင်ရွက် နေရသလို ပြင်ပပညာရေး၊ ပုဂ္ဂလိကပညာရေးတွေက အစိုးရရဲ့ ဆောင်ရွက်ချက်တွေနဲ့အတူ အားဖြည့်ဆောင်ရွက်မှုတွေအဖြစ် အရည်အသွေး၊ သိက္ခာရှိရှိ မှန်မှန်ကန်ကန် ရပ်တည်လုပ်ကိုင်စေ ချင်ပါတယ်။ အဆင့်မြင့်ပညာ အသက်မွေးဝမ်းကျောင်းတွေနဲ့ပတ်သက်လို့ ၂၀-၆-၂၀၁၈ အဋ္ဌမအကြိမ် အမျိုးသားလွှတ်တော် (၁၈)ရက်မြောက်နေ့မှာ မေးခွန်း မေးမြန်းခဲ့တာရှိပါတယ်။ အသက်မွေးဝမ်းကျောင်းတွေ အဆင့်မြင့်တက္ကသိုလ်တွေရဲ့ ဘာသာရပ်ဆိုင်ရာ အရည်အသွေး မြှင့်တင်နိုင်ဖို့၊ နိုင်ငံတကာ အဆင့်မီဖို့၊ နိုင်ငံတကာနှင့် ချိတ်ဆက်နိုင်ဖို့အပြင် အစိုးရပြင်ပကျောင်း တွေရဲ့ အရည်အသွေးကောင်းမွန်ရေးကိုပါ မေးမြန်းခဲ့တာဖြစ်ပါတယ်။ အဲဒီအပြင် ၁၂-၉-၂၀၁၈ ရက်နေ့ အမျိုးသားလွှတ်တော် နဝမပုံမှန်အစည်းအဝေး (၁၇)ရက်မြောက်နေ့မှာလည်း အသက်မွေး ဝမ်းကျောင်းတွေ၊ အဆင့်မြင့်တက္ကသိုလ်တွေရဲ့ စွမ်းရည်မြှင့်တင်နိုင်ဖို့ Autonomy နဲ့ ရပ်တည်သွား နိုင်ဖို့ သင်ရိုးညွှန်းတမ်း ကျောင်းအုပ်ချုပ်ရေး၊ ကျောင်းတွင်းလုပ်ငန်းစဉ်တွေနဲ့ ရှေ့ဆက် အစီအမံ တွေကို မေးမြန်းခဲ့ပါတယ်။ လက်ရှိအခြေအနေမှာ အခြေခံပညာရေးအဆင့်အတွက် ကိုယ်ပိုင်ကျောင်းမှတ်ပုံတင် ဥပဒေ ၂၀၁၁ ပုဒ်မ ၃(က)ကနေ (င)အထိ ထိန်းကျောင်းထားတာရှိပေမယ့် ဥပဒေပါအတိုင်း စိစစ် ကြပ်မတ်ဖို့နဲ့ နည်းဥပဒေတွေ ပြင်ဆင်ဖို့လိုအပ်ကြောင်း တွေ့ရပါတယ်။ အဆင့်မြင့်ပညာရေးနဲ့ အသက်မွေးဝမ်းကျောင်းသင်တန်းတွေအတွက် ဥပဒေ၊ ညွှန်ကြားချက်တွေနဲ့ ထိန်းကျောင်းထားတာ ဒီနေ့အထိ မရှိသေးပါဘူး။ အဲဒီအတွက် ပြင်ပပညာရေး ပုဂ္ဂလိကပညာရေးလုပ်ငန်းတွေကို အချိန်မီ မစိစစ်၊ မကြပ်မတ်နိုင်ဘူးဆိုရင် တိုင်းပြည်အတွက် အားမဖြစ်ဘဲ ဘေးထွက်ဆိုးကျိုးတွေလည်း ဖြစ်နိုင်ပါတယ်။ ဥက္ကဋ္ဌကြီးရှင်။ နိုင်ငံတကာမှာ နိုင်ငံတိုင်းလိုလို ပညာရေးကို စိစစ်ကြပ်မတ်တဲ့ အဖွဲ့အစည်းတွေ ရှိကြပါတယ်။ အင်္ဂလန်လိုနိုင်ငံဟာ အစဉ်အလာ သိက္ခာကြီးမားတဲ့ နိုင်ငံဖြစ်တာနှင့် အညီ ပညာရေးကို နိုင်ငံနဲ့ နိုင်ငံသားအကျိုးစီးပွားအတွက် ကာကွယ်စောင့်ရှောက်ဖို့ အဆင့်အတန်း Gee oşdioson Wovoscaoɔegosolosušili Aqual Regulator Gozoso Qualification saozno တာဝန်ယူကြပ်မတ်ပါတယ်။ LCCI, ICI, IQN တို့လို Awarding Body တွေက Diploma ဘွဲ့လွန် Diploma တွေရဲ့ Curriculum တွေပြုစုပြီး Regulator တွေရဲ့ ခွင့်ပြုချက်ကို ရယူကြရပါတယ်။ အဲဒီ Awarding Body cozm wodaoempşaccoze. MoU oộ: 8:60? Accredited Teaching Centre Learning Centre ဆိုတဲ့ ပူးပေါင်းကျောင်းတွေနဲ့ ပူးပေါင်းသင်ကြားကြရပါတယ်။ အဲဒီ Learning Centre တွေက British Council လို ပွင့်လင်းမြင်သာပြီး မှန်မှန်ကန်ကန် စစ်ဆေးပေးတဲ့ Extand Centre တွေနဲ့ စာမေးပွဲစစ်ဆေးပေးကြပါတယ်။ ဥက္ကဋ္ဌကြီးရှင်။ အဆိုရှင် တင်ပြခဲ့သလို အမျိုးသားပညာရေးဥပဒေအခန်း(၃)၊ ပုဒ်မ ၄၊ ပုဒ်မခွဲ(ဌ)မှာ ပညာရေးအဆင့်အတန်းနှင့် ပညာရပ်နယ်ပယ်အသီးသီးမှာ အရည်အသွေး အာမခံမှု စနစ်ကို အကောင်အထည်ဖော် ဆောင်ရွက်ရေးကို ပြဋ္ဌာန်းထားပါတယ်။ ၂၀၁၅ ခုနှစ် ပြန်လည် ပြင်ဆင်တဲ့ အမျိုးသားပညာရေးဥပဒေ ပုဒ်မ ၆၊ ပုဒ်မခွဲ(ဃ)မှာ အမျိုးသားပညာရေးမူဝါဒ ကော်မရှင်က အရည်အသွေးအာမခံမှု စံချိန်စံညွှန်းများသတ်မှတ်ပြီး မူဝါဒချမှတ်ခြင်းနဲ့ လမ်းညွှန်ခြင်း လို့ပါရှိတဲ့အတွက် ဥပဒေမရေးဆွဲနိုင်သေးတဲ့ညွှန်ကြားခြင်းများ အမြန်ဆုံးထုတ်ပြန်ပြီး ကြပ်မတ်ထိန်းကျောင်းနိုင်ပါတယ်။ နိဂုံးချုပ်အနေနဲ့ နိုင်ငံနှင့် နိုင်ငံသားတွေရဲ့ ဆုံးရှုံးမှု မဖြစ်ပေါ်ရလေအောင် သမင်မွေးတုန်း ကျားဝင်ဆွဲခံရတဲ့ ဘေးမဖြစ်ရလေအောင် နိုင်ငံရဲ့ ပညာရေးအဆင့်အတန်းကို ကာကွယ်ထိန်း ကျောင်းပြီး အရည်အသွေးအဆင့်အတန်း မြှင့်တင်ပေးနိုင်ဖို့ ရန်ကုန်တိုင်းဒေသကြီး မဲဆန္ဒနယ် အမှတ်(၈)မှ ဦးကျော်ထွေး ရဲ့ အဆိုကို လေးလေးနက်နက် ထောက်ခံတိုက်တွန်းလိုက်ရပါတယ်။ ကျေးဇူးတင်ပါတယ်။</speech>
<speech><mp id="1327">ဦးအေးဗိုလ်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၁)</mp>လေးစားရပါသော ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဦးအေးဗိုလ် ဖြစ်ပါတယ်။ ကျွန်တော့်အနေနဲ့ ရန်ကုန်တိုင်းဒေသကြီး မဲဆန္ဒနယ် အမှတ်(၈)မှ ဦးကျော်ထွေး ရဲ့ အဆို ဖြစ်တဲ့ နိုင်ငံခြားတက္ကသိုလ် သို့မဟုတ် ပညာရေးအဖွဲ့ အစည်းများနှင့် ချိတ်ဆက်၍ဖြစ်စေ မိမိကိုယ်ပိုင် သင်ရိုးညွှန်းတမ်းများနှင့်ဖြစ်စေ ဖွင့်လှစ် သင်ကြား ပို့ချနေသော ပုဂ္ဂလိက ပညာရေးသင်တန်းကျောင်းများ၏ အရည်အသွေး အဆင့်အတန်းကို စစ်ဆေး အကဲဖြတ်ခြင်းနှင့် ယင်းသင်တန်းကျောင်းများမှ ထုတ်ပေးသောလက်မှတ်များကို စိစစ်၍ သတင်း ထုတ်ပြန်ပေးပါရန် ပြည်ထောင်စုအစိုးရအား တိုက်တွန်းကြောင်းအဆိုအား အကြံပြု ထောက်ခံ ဆွေးနွေးသွားမှာ ဖြစ်ပါတယ်။ လေးစားရပါသော ဥက္ကဋ္ဌကြီးခင်ဗျား။ ကျွန်တော်တို့နိုင်ငံဟာ တွင်းထွက် သယံဇာတ ပေါများတဲ့ နိုင်ငံတစ်နိုင်ငံဖြစ်ပါတယ်။ ဘယ်လောက်ပဲ သယံဇာတ ပေါများ ပေါများ၊ တစ်နေ့နေ့ တစ်ချိန်ချိန်မှာ ကုန်သွားမှာပါ။ ဘယ်တော့မှ မကုန်ခန်းနိုင်တဲ့ အဓိကအရာဟာ လူ့စွမ်းအား အရင်းအမြစ်တစ်ခုပဲ ဖြစ်တယ်။ သူများတွေ အလိမ်မခံရအောင်၊ အနှိမ်မခံရအောင် တိုင်းပြည်ဖွံ့ဖြိုး တိုးတက်ဖို့အတွက် ပညာရေးဟာ အလွန်ကိုအရေးကြီးပါတယ်။ ကျွန်တော်တို့ နိုင်ငံမှာရှိတဲ့ ကျောင်းသားမိဘများဟာ သားသမီးများအတွက် ပညာရေးကို လိုလားတဲ့မိဘတွေဖြစ်သလို အာမခံ ပေးနိုင်မယ့် ပညာရေးကို မျှော်လင့်တောင်းကြပါတယ်။ ကျွန်တော်တို့ နိုင်ငံဟာ ပညာရေး နောက်ကျကျန်ခဲ့မှု၊ ဥပဒေနဲ့ မူဝါဒမပြတ်သားမှု စတဲ့ အားနည်းချက်တွေကို အခွင့်ကောင်းယူ ပြီးတော့ ပြည်တွင်းပြည်ပ ပုဂ္ဂလိကကျောင်းတွေ၊ သင်တန်းကျောင်းတွေ လာရောက်ရင်းနှီးမြှုပ်နှံ မှုတွေ လုပ်နေကြပါပြီ။ လေးစားရပါသော လွှတ်တော်ဥက္ကဋ္ဌကြီးခင်ဗျား။ အမျိုးသားပညာရေးဥပဒေကို ၂၀၁၄ ခုနှစ် ပြဋ္ဌာန်းပြီး ၂၀၁၅ ခုနှစ် ပြင်ဆင်ထားတဲ့ အခန်း(၃)၊ အမျိုးသားပညာရေးဆိုင်ရာ အခြေခံမူများ အခန်း ပုဒ်မ ၄၊ ပုဒ်မခွဲ (င)မှာ ပုဂ္ဂလိက အခန်းကဏ္ဍကို ပူးပေါင်းပါဝင်ဆောင်ရွက်မှုကို အားပေးမြှင့်တင်ရေးကို အတိအလင်း ပြဋ္ဌာန်းပြီးသား ဖြစ်ပါတယ်။ ထို့အပြင် အမျိုးသားပညာရေး ဥပဒေရဲ့ အခန်း(၃) ပုဒ်မ ၄၊ ပုဒ်မခွဲ (ဏ)မှာ ပညာရေးအဆင့်အတန်းသတ်မှတ်ပြီး အရည်အသွေး အာမခံမှုရှိတဲ့စနစ်ကို အကောင်အထည်ဖော်ရေး ပြဋ္ဌာန်းထားပြီး ကျွန်တော်တို့နိုင်ငံဟာ နိုင်ငံရဲ့ စီးပွားရေးရင်းနှီးမြှုပ်နှံမှုတွေကို အရှိန်အဟုန်နဲ့ ဖိတ်ခေါ်နေတဲ့ှာ ပြည်တွင်းပြည်ပမှာရှိတဲ့ ပုဂ္ဂလိကကျောင်းတွေ သင်တန်းကျောင်းတွေ စတဲ့ ပညာရေးဝန်ဆောင်မှုလုပ်ငန်းများ ရင်းနှီးမြှုပ်နှံ မှုတွေ ရှိလာခဲ့ပါတယ်။ အဲဒီ ပုဂ္ဂလိက သင်တန်းကျောင်းတွေရဲ့ အရည်အသွေး အာမခံနိုင်မှု သက်ဆိုင်ရာနိုင်ငံများ တက္ကသိုလ်အဖွဲ့အစည်းများရဲ့ အသိအမှတ်ပြုထားတဲ့ ကျောင်းတွေ၊ သင်တန်း ကျောင်းတွေ၊ တက္ကသိုလ်တွေ အမှန်တကယ် ရှိ/မရှိ ကျောင်းခွဲတွေ ဟုတ်/မဟုတ်၊ အဲဒီကျောင်းမှာ သင်ကြားနေတဲ့ ဆရာ၊ ဆရာမများရဲ့ အရည်အသွေးပြည့်မီတဲ့ အထောက်အထား ရှိ၊ မရှိ စစ်ဆေးဖို့ လိုပါတယ်။ လေးစားရပါသော လွှတ်တော်ဥက္ကဋ္ဌကြီးခင်ဗျား။ အမျိုးသားပညာရေးဥပဒေ အခန်း(၄)၊ ပုဒ်မ ၅၊ ပုဒ်မခွဲ(က)မှာ အမျိုးသားပညာရေးမူဝါဒကော်မရှင် ဖွဲ့စည်းခြင်းနဲ့ ပုဒ်မ ၆ မှာ ကော်မရှင်ရဲ့ တာဝန်နှင့်လုပ်ပိုင်ခွင့်များ ပြဋ္ဌာန်းထားပြီးဖြစ်ပါတယ်။ ပုဒ်မခွဲ(ခ)မှာ တာဝန်နှင့် လုပ်ပိုင်ခွင့်များ ပြဋ္ဌာန်း ထားပြီး ပုဒ်မခွဲ(ခ)မှာ ရည်မှန်းချက်များ အကောင်အထည်ဖော်ဆောင်ရွက်နိုင်ရန် လိုအပ်သော အမျိုးသားသင်ရိုးညွှန်းတမ်းကော်မတီ၊ အမျိုးသားပညာရေးအဆင့်အတန်းနှင့် အရည်အသွေးအာမခံမှု အကဲဖြတ်ရေးကော်မတီတို့ကို ဖွဲ့စည်းတာဝန်ပေးအပ်ပြဋ္ဌာန်းခဲ့မှုဟာ ကျွန်တော်တို့နိုင်ငံရဲ့ ပညာရေး အဆင့်အတန်းကို ကမ္ဘာ့အလယ်မှာ ဝင်ဆံ့နိုင်အောင်လို့ တာဝန်ပေးအပ်ခဲ့တာဖြစ်ပါတယ်။ နောက်ပြီး ပုဂ္ဂလိကပညာရေးလုပ်ငန်းတွေကို စိစစ်အကဲဖြတ်လုပ်ငန်းတွေ ထိထိရောက်ရောက် ပြဋ္ဌာန်း တာဝန် ပေးတဲ့အတိုင်း ဆောင်ရွက်ပြီးပြီလား။ လေးစားရပါသော လွှတ်တော်ဥက္ကဋ္ဌကြီးခင်ဗျား။ အမျိုးသားပညာရေးဥပဒေ အခန်း(၄)၊ ပုဒ်မ ၆၊ ပုဒ်မခွဲ(ဃ)မှာ အရည်အသွေးအာမခံမှု စံချိန်စံညွှန်းများ သတ်မှတ်ရန် မူဝါဒချမှတ်ခြင်းနှင့် လမ်းညွှန်ခြင်းကို ပြဋ္ဌာန်းထားတဲ့အပြင် ပုဒ်မခွဲ(ဆ)မှာ ကျောင်းများဖွင့်လှစ်ခြင်း၊ ဖွင့်လှစ်ခွင့်ရပ်ဆိုင်းခြင်း နှင့်ပိတ်သိမ်းခြင်းဆိုင်ရာမူဝါဒများ ချမှတ်ထားသည့်အပြင် အခန်း(၁၁)၊ ပုဒ်မ ၆၀ မှာ ဝန်ကြီးဌာနဟာ ကိုယ်ပိုင် သို့မဟုတ် ပုဂ္ဂလိကကျောင်းများအတွက် ကျွမ်းကျင်ပညာရှင်များ ပါဝင်တဲ့ ကြီးကြပ်ရေး အဖွဲ့ကို ဖွဲ့စည်းပေးရမည်ဟု ပြဋ္ဌာန်းထားချက်များနှင့်အညီ အဲဒီကျောင်းတွေရဲ့ သင်ကြားပို့ချမှု သင်ရိုး ညွှန်းတမ်း၊ ဘွဲ့တွေ၊ သင်တန်းဆင်းလက်မှတ်တွေ၊ အရည်အသွေးနဲ့ အဆင့်အတန်းသတ်မှတ်ချက် တွေကို သက်ဆိုင်ရာနိုင်ငံတွေက အသိအမှတ်ပြုရဲ့ လား။ အဲဒါတွေကို ပြန်လည်ဆန်းစစ် ကြီးကြပ်ဖို့ ဥပဒေ ပြဋ္ဌာန်းထားပြီးလည်း ဖြစ်ပါတယ်။ ဥပဒေ၊ မူဝါဒ၊ လမ်းညွှန်မှု၊ ညွှန်ကြားချက်တွေအတိုင်း လုပ်ရဲ့ လား။ လေးစားရပါသော လွှတ်တော်ဥက္ကဋ္ဌကြီးခင်ဗျား။ အမျိုးသားပညာရေးမူဝါဒကော်မရှင်ရဲ့ အစီရင်ခံစာမှာပါတဲ့ မြန်မာနိုင်ငံရင်းနှီးမြှုပ်နှံမှုအဖြစ် ပညာရေးဝန်ဆောင်မှုလုပ်ငန်းများ ဆောင်ရွက်ခွင့် ဆွေးနွေးမှုအပိုင်းမှာ မြန်မာနိုင်ငံရင်းနှီးမြှုပ်နှံမှု နည်းဥပဒေ ၆၁ အရ မြန်မာနိုင်ငံရင်းနှီးမြှုပ်နှံမှု ကော်မရှင်ဟာ အဆိုပြုချက်ကို စစ်ဆေးရာမှာ လိုအပ်ပါက အစိုးရဌာန၊ အစိုးရအဖွဲ့အစည်းများနှင့် ဆွေးနွေးတိုင်ပင်နိုင်တယ်။ ပညာရေးဝန်ကြီးဌာနကို သဘောထားမှတ်ချက် တောင်းခြင်းဖြစ်တယ်။ ခွင့်ပြုမိန့်ကို ရင်းနှီးမြှုပ်နှံမှုဥပဒေအရ ထုတ်ပေးရမယ်ဟု သဘောဖြစ်နေ၍ ခွင့်မပြုမနေရ၊ ခွင့်ပြုရမည်ဟု ဖော်ပြထားမှုဟာ မှန်ကန်သော်လည်း ယေဘုယျကျကျ ပညာရေးဝန်ဆောင်မှုလုပ်ငန်းများ ညီညွတ်မှု ရှိ/မရှိ စစ်ဆေးသင့်ကြောင်း အကြံပြုတင်ပြလိုပါတယ်။ လေးစားရပါသော ဥက္ကဋ္ဌကြီးခင်ဗျား။ ဖြစ်စဉ်တစ်ခုကို တင်ပြချင်ပါတယ်။ ကျွန်တော့်ဆီကို ကျောင်းသားမိဘတစ်ဦး လာရောက်ပြီး ပုဂ္ဂလိကကျောင်း တစ်ကျောင်းအကြောင်းကို ပြောပါတယ်။ အဲဒီကျောင်းကတော့ Myanmar International University ပုဂ္ဂလိကဆေးကျောင်းအဖြစ် ဖွင့်ထားတဲ့ ကျောင်းတစ်ကျောင်းဖြစ်ပြီး ၂၀၁ရ ခုနှစ်မှ စတင်ဖွင့်လှစ်ပြီး ၈-၈-၂၀၁၈ ရက်နေ့မှာ ပိတ်ခဲ့ပါတယ်။ (၁)နှစ်ပဲကြာပါတယ်။ အဲဒီကျောင်းဟာ ဆေးကျောင်းအမှတ်မမီတဲ့ ကျောင်းသားများကို ဝင်ခွင့် ဖြေခိုင်းပြီး ကျောင်းတက်စေခဲ့ပါတယ်။ တချို့ဆို 4D 3D ထွက်တဲ့ ကလေးတွေအပြင် ဆေးဝါး ကျွမ်းကျင် နောက်ဆုံးနှစ်တက်နေတဲ့ကလေးတွေ၊ LCCI Level-II ဖြေခဲ့တဲ့ကလေးတွေ၊ ရေကြောင်း သိပ္ပံတက်နေတဲ့ကလေးတွေ၊ ဘွဲ့ရတဲ့ကလေးတွေအားလုံးဟာ မျှော်လင့်ချက်နဲ့ အဲဒီပုဂ္ဂလိကကျောင်းမှာ တက်ခဲ့တယ်။ ကျောင်းဝင်ကြေး၊ ကျောင်းလခက တစ်နှစ်ကို ကျပ်သိန်း(၆၀)ပေးရပြီးတော့ ကျောင်း အပ်တဲ့ကျပ်သိန်း(၃၀)၊ နှစ်ဝက်မှာ ကျန်တဲ့ငွေ ကျပ်သိန်း(၃၀)ကို ပေးခဲ့ရပါတယ်။ ကျောင်းသား၊ ကျောင်းသူတွေဟာ ၊ ငွေကုန် အကျိုးမရှိဖြစ်ခဲ့ရတယ်။ မိဘများဟာလည်း ဆုံးရှုံးနစ်နာ၊ တိုင်းပြည်ရဲ့ တကယ့်လူ့စွမ်းအားအရင်းအမြစ်တွေ ဆုံးရှုံးရတယ်။ အခုလိုဖြစ်စဉ်တွေကို သိတာတွေလည်းရှိသလို၊ မသိသေးတဲ့ဖြစ်စဉ်တွေလည်း ရှိနေဦးမယ်ဆိုတာကို အကြံပြုတင်ပြရင်း ဦးကျော်ထွေး ရဲ့ အဆိုကို ထောက်ခံဆွေးနွေးရင်း နိဂုံးချုပ်အပ်ပါတယ်။ အားလုံး ကျေးဇူးအများကြီး တင်ပါတယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ ဦးသန်းစိုး(ခ) သန်းစိုး(ဘောဂဗေဒ) ဆွေးနွေးနိုင်ပါပြီ။ )သန်းစိုး(ဘောစီးနှင့်တကွ ယ်။</speech>
<speech><mp id="1320">ဦးသန်းစိုး(ခ)သန်းစိုး(ဘောဂဗေဒ)၊ ရန်ကုန်တိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်ပါသော လွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာပါ။ ကျွန်တော်ကတော့ အဆိုနဲ့ ပတ်သက်ပြီးတော့မှ ထောက်ခံဆွေးနွေးသွားမှာဖြစ်ပါတယ်။ အဲဒီတော့ပညာရေးကဏ္ဍမှာ ပညာရေး ကဏ္ဍဖွံ့ဖြိုးခြင်းဟာ စီးပွားရေးဖွံ့ဖြိုးတိုးတက်မှုအတွက် အများကြီး အထောက်အကူပြုရုံသာမက ဘဲနဲ့ နိုင်ငံရဲ့ လုပ်သားထုတ်လုပ်မှုစွမ်းအားရဲ့ တစ်နှစ်ကို (၁၄)ရာခိုင်နှုန်း တက်လာတယ်ဆိုတဲ့ ကျွန်တော်တို့ စီးပွားရေးသီအိုရီမှာ တွက်ချက်တဲ့ Model တစ်ခု ရှိပါတယ်။ အဲဒီတော့ ဒီအဆိုနဲ့ ပတ်သက်ပြီးတော့မှ ကျွန်တော် အကြံပြုဆွေးနွေးတဲ့နေရာမှာ နံပါတ်(၁)အချက် ပထမဆုံးနေရာမှာ ၂၀၁၆ ခုနှစ်၊ ပညာရေးဥပဒေကြမ်း ခုအထိ အသက်မဝင်သေးတဲ့အတွက်ကြောင့်မို့လို့ ဖြစ်လာတဲ့ အကြောင်းအရာလေးတွေလည်း မြင်ရပါတယ်။ အဲဒီတော့ ဒီဥပဒေ ပြဋ္ဌာန်းခြင်းမရှိလို့ ပုဂ္ဂလိက ကျောင်းများရဲ့ အရည်အသွေးအာမခံနိုင်မှု၊ နိုင်ငံတကာတက္ကသိုလ်များနဲ့ ချိတ်ဆက်ဆောင်ရွက်မှု၊ သင်ရိုးညွှန်းတမ်း၊ သင်တန်းအခကြေးငွေ၊ လိုင်စင်စာမေးပွဲ၊ ဆရာများရဲ့ သင်ကြားရေးဆိုင်ရာ အသိ အမှတ်ပြုမှု အဲဒီပညာရေးမှာသုံးတဲ့ ဘတ်ဂျက်တွေကို မျက်နှာလွှဲလုပ်လို့ရှိရင် ဒါဟာ စီးပွားရေး၊ ပညာရေး၊ လူမှုရေး၊ Human Resources ကဏ္ဍတွေမှာ တိုင်းပြည်အတွက် အများကြီး နစ်နာစရာ အကြောင်းဖြစ်ပါတယ်။ ဒါကြောင့်မို့လို့ ဒီဥပဒေ မရှိသေးလို့ ဆိုပြီးတော့ အကြောင်းပြချက်တွေဟာ ခိုင်မာတဲ့ အကြောင်းပြချက်တွေ မဟုတ်ပါဘူး။ ဒါကြောင့် အခြားထိန်းသိမ်းရမယ့်နည်းလမ်းတွေ၊ ညွှန်ကြား ချက်တွေ၊ ဌာနရဲ့ လုပ်ထုံးလုပ်နည်းတွေနဲ့ ကိုင်တွယ်ဆောင်ရွက်ဖို့ မဖြစ်မနေလိုအပ်ပါတယ်။ အခု ပညာရေးကော်မရှင်ရဲ့ အစီရင်ခံစာအရ ပညာရေးပုဂ္ဂလိကကျောင်းများ ကြီးကြပ်ရေးအဖွဲ့ကို ဖွဲ့စည်းထားတယ်ဆိုပြီးတော့ ပြည်ထောင်စုအစီရင်ခံစာမှာ တွေ့ရပါတယ်။ အဲဒီတော့ ပုဂ္ဂလိက ကျောင်းများကြီးကြပ်ရေးအဖွဲ့ ကို ဘယ်လိုဖွဲ့တာလဲ။ ဘယ်လိုမူတွေနဲ့ ဖွဲ့တာလဲဆိုတာလည်း ကျွန်တော်တို့က ဒီနေရာမှာ မေးခွန်းထုတ်ဖို့ ရှိပါတယ်။ များသောအားဖြင့် ဒီအဖွဲ့ အစည်းတွေဟာ သက်ဆိုင်ရာကျောင်းတွေရဲ့ နောက်ကွယ်က အကျိုးစီးပွားတွေရှိသလား။ ဒီ ပုဂ္ဂလိကကျောင်းတွေနဲ့ သက်ဆိုင်ရာဌာနတွေရဲ့ နောက်ကွယ်က အကျိုးစီးပွားတွေ၊ နှောင်ဖွဲ့မှုတွေ ရှိသလား။ ဒါဟာ မေးခွန်းထုတ်စရာ ဖြစ်ပါတယ်။ ဒါကြောင့်လည်း ဥပဒေက အခု၂၀၁၆ ခုနှစ်က ယခုသက်ဝင်မှု မရှိသလို ဘယ်လိုကိုင်တွယ် ထိန်းကျောင်းရမယ်ဆိုတဲ့ နည်းလမ်းတွေ၊ စည်းမျဉ်းစည်းကမ်းတွေ မရှိတာ ဒါဟာ သံသယဖြစ်စရာတွေ ဖြစ်ပါတယ်။ ဒါကြောင့်မို့လို့ ဥပဒေတစ်ခု မရှိရုံနဲ့တော့ အကြောင်းပြချက် မှန်တယ်လို့ ကျွန်တော့်အနေနဲ့ ဒီနေရာမှာ ဆွေးနွေးလိုပါတယ်။ အဲဒီလိုပဲ မြန်မာ နိုင်ငံရင်းနှီးမြှုပ်နှံမှုကော်မရှင်ကလည်းပဲ ပညာရေးဝန်ဆောင်မှုလုပ်ငန်းတွေကို ခွင့်ပြုခြင်းအတွက်သာ သဘောတူထားခြင်းဖြစ်ပြီးတော့မှ ဒီသင်တန်းဆင်းလက်မှတ်တွေရဲ့ အသိအမှတ်ပြုခြင်းဆိုတာ သက်ဆိုင်ရာဝန်ကြီးဌာနတွေက ကိုင်တွယ်ဆောင်ရွက်ရမယ့် အလေ့အထတွေဖြစ်ပါတယ်ဆိုတာ ကျွန်တော်တို့ အစီရင်ခံစာအရ သိရပါတယ်။ အဲဒီတော့ ကျွန်တော်တို့ဆီမှာ ဒီပြဿနာဟာ အမြဲတမ်း နှစ်ပေါင်းများစွာ ကြုံခဲ့ရတဲ့ပြဿနာဖြစ်ပါတယ်။ ပြဿနာတစ်ခု ကြုံလာလို့ရှိရင် ကျွန်တော်တို့က တာဝန်ခံမှု၊ တာဝန်ယူမှု၊ ဥပေက္ခာပြုမှု၊ မသိကျိုးကျွံပြုမှုတွေဟာ အမြဲတမ်းလိုလို ဌာနဆိုင်ရာတွေမှာ ကြုံတွေ့ရတဲ့အချက်တွေဖြစ်ပါတယ်။ အဲဒီတော့ ပညာရေးနဲ့ ပတ်သက်ပြီးတော့မှ ပညာရေးဝန်ဆောင်မှုလုပ်ငန်းတွေက အဓိက တာဝန်ရှိတာကတော့ ကျွန်တော်တို့ အစီရင်ခံစာအရဆိုရင် နည်းပညာ၊ အသက်မွေးပညာနှင့် လေ့ကျင့်ရေးဦးစီးဌာန၊ အဆင့်မြင့်ပညာဦးစီးဌာန၊ ပုဂ္ဂလိကကျောင်းများရဲ့ သက်တမ်းတိုးခြင်း၊ မေးခွန်းကြောင့်လည်း မန်းကျောင်းရမယ်။ ဒါကြောင့် လိုပါတယ်။ အသင်းအတွက်သာ အခု၂၀လမ်းတွေ၊ စည်းမရှိရုံနဲ့တော့ လျှောက်လွှာတင်ခြင်းနဲ့ ပတ်သက်ပြီးတော့ အပြည့်အဝတာဝန်ရှိ၊ တာဝန်ယူမှုနဲ့ လုပ်ဆောင်ရ တယ်လို့ ကျွန်တော်တို့ သိရပါတယ်။ အဲဒီလိုပဲ အမျိုးသားပညာရေးကော်မရှင်ဥပဒေမှာလည်း ပြည်တွင်း၊ ပြည်ပကျောင်းများ ဖွင့်လှစ်ခြင်း၊ ရပ်ဆိုင်းခြင်းနဲ့ ပတ်သက်ပြီးတော့မှ မူဝါဒများ ချမှတ်နိုင်တယ်ဆိုတာ ကျွန်တော်တို့ သိရှိရပါတယ်။ နောက်တစ်ခု အမျိုးသားပညာရေးဥပဒေ ပုဒ်မ ၄(ဃ)မှာဆိုရင် ပညာရေးအဆင့်အတန်းနှင့် ပညာရေးနယ်ပယ်အသီးသီးတွင် ပညာရေးအဆင့်အတန်း သတ်မှတ်အရည်အသွေးစနစ်ကို အကောင်အထည်ဖော်ရေး ပြဋ္ဌာန်းထားတဲ့အတွက် သက်ဆိုင်ရာ ဝန်ကြီးဌာန၊ ကော်မရှင်၊ ကော်မတီအသီးသီးတွေနဲ့ အရည်အသွေးပိုင်းကိုလည်း စစ်ဆေးဖို့ ဒီအထူးကို လိုအပ်လာပါတယ်။ အခု ကျွန်တော် ဆွေးနွေးမယ့်အပိုင်း နောက်တစ်ခုကတော့ ဘတ်ဂျက် ဖြစ်ပါတယ်။ ကျွန်တော်တို့ဆီမှာ ပြီးခဲ့တဲ့ (၂)ပတ်လောက်က ပြည်ထောင်စုဝန်ကြီး ပြောသွားတဲ့ဟာတစ်ခု ကျွန်တော် ကြားခဲ့ရပါတယ်။ နိုင်ငံတော်ဟာ ယခင်အဆက်ဆက်ကနေပြီးတော့ ပညာရေးနဲ့ပတ်သက်ပြီး အသုံးစရိတ်တွေမရှိခဲ့လို့ နှောင့်နှေးခဲ့ပါတယ်လို့ ကျွန်တော်တို့ ကြားသိခဲ့ရပါတယ်။ ကျွန်တော့်ကို Power Point သုံးခွင့်ပြုပါ။ အဲဒီတော့ Power Point (၃)ခုပြပါ။ နံပါတ်(၃) အမှတ်စဉ်(၃)ကိုပြပါ။ အဲဒီတော့ ပညာရေးနဲ့ ပတ်သက်ပြီးတော့ ကျွန်တော်တို့ ပုဂ္ဂလိကကဏ္ဍ အိမ်ထောင်စုက သုံးတဲ့ အသုံးစရိတ်နဲ့ Public Sector၊ အစိုးရကသုံးတဲ့ ပညာရေးစရိတ်ကို ကျွန်တော် ခွဲခြားပြီးတော့ ပြပါမယ်။ အဲဒီတော့ ပြီးခဲ့တဲ့ စာရင်းစစ်ချုပ် အစီရင်ခံစာအရဆို ဒီ ၂၀၁ရ ခုနှစ်မှာ တစ်ဦးချင်းဝင်ငွေက ဒေါ်လာ အရ တွက်မယ်ဆိုရင် (၁၁၂၉)ဒေါ်လာဖြစ်ပါတယ်။ ကျပ်ငွေ အရဆို ကျပ်(၁၉၀၀၀၀)ဖြစ်ပါတယ်။ ကျွန်တော်တို့နိုင်ငံဟာ အိမ်ထောင်စု(၁၀)သန်း ရှိပါတယ်။ အဲဒီတော့ ပညာရေးရဲ့ အသုံးစရိတ်က သီအိုရီအရဆိုရင် (၁၀)ရာခိုင်နှုန်းဖြစ်ပါတယ်။ ဒါဟာ ပုဂ္ဂလိကအိမ်ထောင်စုတွေ သုံးရတဲ့စာရင်း ဖြစ်ပါတယ်။ အဲဒီတော့ တစ်နှစ်မှာ (၃၀၃) ဒေါ်လာ၊ ကျပ်(၅၀၈၀၀၀) တစ်နှစ်ကို သုံးရပါတယ်။ အိမ်ထောင်စု(၁၀)သန်း ဖြစ်တဲ့အတွက် ကျွန်တော်တို့နိုင်ငံမှာ သုံးနေရတဲ့ အိမ်ထောင်စုတွေ တစ်ဦးချင်း သုံးနေရတဲ့ ပညာရေးစရိတ်ဟာ (၃.၃၈၇)ဘီလီယံ ဖြစ်ပါတယ်။ မြန်မာကျပ်ငွေနဲ့ဆိုရင် ဘီလီယံပေါင်း (၅၀၈၀)ဖြစ်ပါတယ်။ အဲဒီတော့ တစ်အိမ်ထောင်စုချင်းရဲ့ အသုံးစရိတ်က တစ်လကို ကျပ်(၄၂၀၀၀) ဖြစ်ပါတယ်။ အဲဒီတော့ အိမ်ထောင်စု (၁၀)သန်းအတွက်ဆိုရင် ကျပ်သန်းပေါင်း (၄၂၃.၃၇)သန်း ဒါ ကျွန်တော်တို့နိုင်ငံမှာ အိမ်ထောင်စု(၁၀)သန်းက သုံးနေတဲ့ ပညာရေးအသုံးစရိတ်ဖြစ်ပါတယ်။ ဒါဟာ Public Sector map:oh 399p:ošošoll sàcos? Public Sector m 20:03aao:o:oSi 33o:qm သုံးတဲ့ အသုံးစရိတ်က ၂၀၁၄ ခုနှစ်မှာ ကျပ်(၈၆)ဘီလီယံ၊ ၂၀၁၅ ခုနှစ်မှာ ကျပ်(၆၆) ဘီလီယံ၊ ဒီနှစ် ၂၀၁၉ ခုနှစ်မှာဆိုရင် ကျပ်ဘီလီယံပေါင်း (၂၄၉၆)အထိ သုံးခဲ့ပါတယ်။ အဲဒီတော့ ပညာရေးကို ကျွန်တော်တို့က ပြန်စစ်တဲ့နေရာမှာ Efficiency ဆိုတဲ့တစ်ချက်နဲ့ တွက်ရအောင်။ နောက်တစ်ခုက Cost Benefit Analysis de ozodolos ufli qalcondooms Cost Benefit Analysis qozone ပညာရေးကဏ္ဍမှာ ကျွန်တော်တို့နိုင်ငံရဲ့ မိသားစုတိုင်း သုံးတဲ့အသုံးစရိတ်တိုင်းဟာ ကြောက်ခမန်း လိလိပါ။ ကျပ်ဘီလီယံ(၅၀၀၀) ဖြစ်ပါတယ်။ အဲဒီတော့ ဒါဟာ ပညာရေးကဏ္ဍမှာ ကျွန်တော်တို့ သုံးရဲ့ သားနဲ့ ဖြစ်နေတဲ့စွမ်းဆောင်ရည် ဖြစ်ပါတယ်။ အဲဒီတော့ Efficiency ဘက်ကကြည့်မယ်ဆိုရင် ကျွန်တော်တို့က ဘွဲ့ရပြီးတော့ သင်တန်းတွေတက်ရတယ်။ အင်္ဂလိပ်စာသင်တန်းတွေ၊ ကွန်ပျူတာသင်တန်းတွေ၊ ဘာသင်တန်းတွေ၊ 20000€?$:coz oo qooo goodgaozos 31 Efficiency good condoms Weak ဖြစ်ပါတယ်။ Cost Benefit Analysis နဲ့တွက်မယ်ဆိုရင်လည်း ကျွန်တော်တို့ နိုင်ငံကသုံးတဲ့ ကျပ်ဘီလီယံ(၅၀၀၀)ဟာ တိုင်းဒေသကြီးရဲ့ (၅)ဆရှိပါတယ် ဘတ်ဂျက်က။ ဒါ Private Sector မှာသုံးတာပါ။ Public Sector မှာ သုံးတာက ခုနကပြောတဲ့ အဝါလေးနဲ့ ကျွန်တော်တို့ ပြတာဖြစ်ပါတယ်။ အဲဒီတော့ ကျွန်တော်တို့ ဒီဇယားကို ကြည့်ခြင်းအားဖြင့် ပညာရေးကဏ္ဍမှာ သုံးတဲ့ အသုံးစရိတ်က အင်မတန်မှကို များတယ်ဆိုတာကို အချက်အလက်နဲ့ ဒီနေရာမှာ သက်သေပြုခြင်း ဒါကြောင့် နောက် Power Point တစ်ခုပြပါ။ အဲဒီတော့ အခုအဆိုနဲ့ ပတ်သက်ပြီးတော့ တကယ်ကို တာဝန်ယူမှု၊ တာဝန်ခံမှု အပြည့်အဝရှိတဲ့ သက်ဆိုင်ရာဝန်ကြီးဌာန (၅)ခုကတော့ ပညာရေး ဝန်ကြီးဌာန၊ အမျိုးသားပညာရေးကော်မရှင်၊ အမျိုးသားသင်ရိုးညွှန်းတမ်းကော်မတီ၊ အမျိုးသား ပညာရေးအဆင့်အတန်းနှင့် အရည်အသွေးအာမခံမှု အကဲဖြတ်ရေးကော်မတီ၊ ပုဂ္ဂလိကကျောင်းများ ကြီးကြပ်ရေးအဖွဲ့ ဖြစ်ပါတယ်။ ဒါကြောင့်မို့ ဒီအဖွဲ့တွေက အဆိုနဲ့ ပတ်သက်ပြီးတော့မှ မည်ကဲ့သို့ ဆောင်ရွက်နိုင်မယ်။ ဥပဒေကို မထုတ်ပြန်တဲ့ဘယ်လိုနည်းလမ်းတွေနဲ့ ဆောင်ရွက်မယ် ဆိုတာကို တင်ပြရင်းနဲ့ အဆိုကို ထောက်ခံဆွေးနွေးပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အဆိုနှင့်စပ်လျဉ်း၍ ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များက ဆက်လက်ဆွေးနွေးခြင်း၊ ပြည်ထောင်စု အဆင့်အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့် လွှတ်တော်ရဲ့ အဆုံးအဖြတ်ရယူခြင်းတို့ကို ဒသမနေ့ အစည်းအဝေး ၁၄ - ၈ - ၂၀၁၉ ရက်နေ့ (ဗုဒ္ဓဟူးနေ့)တွင် ဆက်လက်ဆောင်ရွက် သွားမှာ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့ ရပ်နားကြောင်းနှင့် ဒသမနေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">အစီအစဉ်(၁၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒသမနေ့ကို ၂၀၁၉ ခုနှစ်၊ သြဂုတ်လ ၁၄ ရက် (ဗုဒ္ဓဟူးနေ့) နံနက် ၁၀းဝဝ နာရီဆက်လက် ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး နဝမနေ့ကို ၁၂:၃၅ နာရီ ရပ်နားပါသည်။</speech>
</postface>
</transcript>
</doc>
