<doc>
<docinfo>
<docno>02-13-23.xml</docno>
<pdf>02-13-23.pdf</pdf>
<term value="02">ဒုတိယအကြိမ်</term>
<session value="13" />
<sittingday value="23" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၃)ရက်မြောက်နေ့မှတ်တမ်း</title>
<date value='19-09-2019'>၁၃၈၁ ခုနှစ်၊ တော်သလင်းလပြည့်ကျော် ၆ ရက် (၂၀၁၉ ခုနှစ်၊ စက်တင်ဘာလ ၁၉ ရက်)ကြာသပတေးနေ့</date>
</docinfo>
<transcript>
<preface>
<p>က်ရှိ အမျိုးသားအဝေး (၂၃)ရက် နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး (၂၃)ရက်မြောက်နေ့ အစီအစဉ်ကို ၁၀:ဝဝ နာရီ င် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ (၂၃)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျာ။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၃)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၉၂)ဦး တက်ရောက် ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်း ရဲ့ (၈၅.၇၁) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေးရဲ့ (၂၃)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး (၂၃)ရက်မြောက်နေ့ ၁၉ - ၉ - ၂၀၁၉ ရက်နေ့ မှာ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော် ကိုယ်စားလှယ်များ ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ် က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးဂျေယောဝူ၊ ကချင်ပြည်နယ် မဲဆန္ဒနယ်အမှတ်(၁)၊ ကျန်းမာရေး။ ဒေါ်ကျိန်ငိုက်မန်၊ ချင်းပြည်နယ် မဲဆန္ဒနယ်အမှတ်(၇)၊ Eurochan Anti-Illicit Trade Forum 2019 တက်ရောက်ရန်။ ဒေါ်မမလေး၊ ရှမ်းပြည်နယ် မဲဆန္ဒနယ်အမှတ်(၈)၊ တိုင်းရင်းသားအခွင့်အရေးကာကွယ်ရေး မဟာဗျူဟာ ညှိနှိုင်းဆွေးနွေးပွဲ တက်ရောက်ရန်။ ဦးစောဘီစံသိန်းမြင့်၊ ကရင်ပြည်နယ် မဲဆန္ဒနယ် အမှတ်(၉)၊ ၎င်းအတိုင်း။ ဦးနိုင်သီဟ၊ မွန်ပြည်နယ် မဲဆန္ဒနယ်အမှတ်(၇)၊ ၎င်းအတိုင်း ဦးစိုးသိန်း၊ ကယားပြည်နယ် မဲဆန္ဒနယ်အမှတ်(၉)၊ ကိုယ်တိုင်ဆောင်ရွက်ရန်။ ဒေါက်တာတင်တင်ဝင်း၊ ပဲခူး တိုင်းဒေသကြီး မဲဆန္ဒနယ်အမှတ်(၅)၊ MDSR ကျန်းမာရေးဆိုင်ရာ ရှင်းလင်းတင်ပြခြင်း အခမ်းအနား တက်ရောက်ရန်။ ဒေါ်ခင်ဆွေလွင်၊ ချင်းပြည်နယ် မဲဆန္ဒနယ်အမှတ်(၉)၊ ၎င်းအတိုင်း။ ဦးစောမိုးမြင့် (ခ)ဆင်မြူရယ်၊ ကရင်ပြည်နယ် မဲဆန္ဒနယ်အမှတ်(၁)၊ ဒေသဖွံ့ဖြိုးရေး။ ဦးအောင်သိန်း၊ ပဲခူးတိုင်း ဒေသကြီး မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်။ ဦးလင်းတင်ဌေး၊ မွန်ပြည်နယ် မဲဆန္ဒနယ်အမှတ်(၄)၊ ဒေသဖွံ့ ဖြိုးရေး။ ဒေါက်တာစန်းမောင်မောင်၊ ပဲခူးတိုင်းဒေသကြီး မဲဆန္ဒနယ် အမှတ်(၁)၊ ကျန်းမာရေးဆိုင်ရာ ဆွေးနွေးပွဲတက်ရောက်ရန်။ ဦးဝင်းမောင်၊ မကွေးတိုင်းဒေသကြီး မဲဆန္ဒနယ်အမှတ်(၆)၊ ၎င်းအတိုင်း။ ဒေါက်တာကျော်ငွေ၊ မကွေးတိုင်းဒေသကြီး မဲဆန္ဒနယ် အမှတ်(၁၀)၊ ၎င်းအတိုင်း။ ဦးဝင်းဇော်၊ ကချင်ပြည်နယ် မဲဆန္ဒနယ်အမှတ်(၇)၊ ၎င်းအတိုင်း။ ဒေါ်လွီဇာ၊ ကယားပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဦးမန်းထွန်းကြိုင်၊ ဧရာဝတီ တိုင်းဒေသကြီး မဲဆန္ဒနယ်အမှတ်(၆)၊ ၎င်းအတိုင်း။ ဦးစောချစ်ဦး၊ ကရင်ပြည်နယ် မဲဆန္ဒနယ် အမှတ်(၃)၊ ကိုယ်တိုင်ဆောင်ရွက်ရန်နှင့် စောမှားဖောင်ခွာ၊ ကရင်ပြည်နယ် မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်တို့ ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၁၃)ဦးနဲ့ ယနေ့ ခွင့်ပန်ကြားသူ (၁၉)ဦးဖြစ်ပြီး စုစုပေါင်း ခွင့်ပန်ကြားသူ(၃၂)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို ခွင့်အဖြစ် သတ်မှတ်ခွင့်ပြုပေး တင်ရွက်ရန်နှင့် နိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ်ပါတယ် ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၃)ရက်မြောက်နေ့ကို တက်ရောက်ခွင့် ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ(၁၃)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၁၉)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ(၃၂)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ၊ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="Committee">
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော် တိုင်းရင်းသားရေးရာ ကော်မတီတွင် အဖွဲ့ဝင်နေရာ အစားထိုး ပြောင်းလဲပြင်ဆင်ဖွဲ့စည်းခြင်းကိုအမျိုးသားလွှတ်တော်သို့ တင်ပြခြင်းနှင့် အမျိုးသားလွှတ်တော်၏ အတည်ပြုချက်ရယူခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် တိုင်းရင်းသားရေးရာကော်မတီတွင် အဖွဲ့ဝင်နေရာ အစားထိုး ပြောင်းလဲပြင်ဆင် ဖွဲ့စည်းခြင်းကို လွှတ်တော်သို့ တင်ပြပါမယ်။ အမျိုးသားလွှတ်တော် တိုင်းရင်းသားရေးရာကော်မတီ အဖွဲ့ဝင် စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ ဦးလှဦး အစား စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)မှ ဦးညီညီထွေး(ခ) ဦးကိုကိုလေး အား အစားထိုးပြောင်းလဲပြင်ဆင် ဖွဲ့စည်းခြင်းကို လွှတ်တော်သို့ တင်ပြပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် တိုင်းရင်းသား ရေးရာကော်မတီတွင် အဖွဲ့ဝင်နေရာ အစားထိုးပြောင်းလဲပြင်ဆင်ဖွဲ့စည်းခြင်းနှင့် စပ်လျဉ်း၍ လွှတ်တော်ရဲ့ အတည်ပြုချက် ရယူပါမယ်။ လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။ လွှတ်တော်က အတည်ပြုတဲ့အတွက် အမျိုးသားလွှတ်တော် တိုင်းရင်းသားရေးရာ ကော်မတီတွင် အဖွဲ့ဝင်နေရာ အစားထိုးပြောင်းလဲပြင်ဆင် ဖွဲ့စည်းခြင်းကို အမျိုးသားလွှတ်တော်က အတည်ပြုကြောင်း ကြေညာပါတယ်။</speech>
</section>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၆)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ်ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ်သုံးဦး မေးမြန်းသည့်မေးခွန်းများသည် ပညာရေးဝန်ကြီး ဌာန၊ ဒုတိယဝန်ကြီး တစ်ဦးတည်းက ဖြေကြားရမည့် မေးခွန်းများဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်းမေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရခိုင်ပြည်နယ်၊ ကျောက်တော်မြို့နယ်အတွင်းရှိ အခြေခံပညာမူလတန်းကျောင်း(၂)ကျောင်းနှင့် အခြေခံပညာမူလတန်းကျောင်း(ခွဲ)(၅)ကျောင်းတို့တွင် လိုအပ်လျက်ရှိသော ဆရာ/ဆရာမများ ခန့်ထားပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် က ရခိုင်ပြည်နယ်၊ ကျောက်တော်မြို့နယ်အတွင်းရှိ အခြေခံပညာမူလတန်းကျောင်း(၂)ကျောင်းနှင့် အခြေခံပညာ မူလတန်း ကျောင်း(ခွဲ)(၅)ကျောင်းတို့တွင် လိုအပ်လျက်ရှိသော ဆရာ/ဆရာမများ ခန့်ထားပေးရန် အစီအစဉ် ရှိ/မရှိ နှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1310">ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီး၊ ဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ်ကြီးများ အားလုံးကို သာလီစွပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမြင့်နိုင် ဖြစ်ပါတယ်။ ဒီနေ့ အမျိုးသား လွှတ်တော်မှာ ပညာရေးဝန်ကြီးဌာနနဲ့ပတ်သက်တဲ့ မေးခွန်းတစ်ခုကို ကြယ်ပွင့်ပြမေးခွန်းအနေနဲ့ မေးမြန်းသွားမှာ ဖြစ်ပါတယ်။ လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော့်မဲဆန္ဒနယ် ကျောက်တော်မြို့နယ်တွင် လူဦးရေပေါင်း(၂၄၀၀၀၀)ကျော်ခန့်ရှိပြီး ကျေးရွာပေါင်း (၂၈၄)ရွာ ရှိပါ တယ်။ ပညာရေးနဲ့ပတ်သက်ပြီး အထက်တန်းကျောင်း(၁၀)ကျောင်း၊ အ.ထ.က(ခွဲ)(၂၂)ကျောင်း၊ အ.လ.က(၁၅) ကျောင်း၊ အ.လ.က(ခွဲ)(၂၆) ကျောင်း၊ မူလွန်(၃၄) ကျောင်း၊ အ.မ.က(၁၁၆)ကျောင်း၊ အ.မ.က(ခွဲ)(၃၆)ကျောင်း၊ စုစုပေါင်း(၂၅၉)ကျောင်းရှိပြီး ဘကကျောင်းက (၈)ကျောင်းနှင့် ပုဂ္ဂလိက ကျောင်း(၆)ကျောင်း ရှိကြောင်း သိရပါတယ်။ ကျောက်တော်မြို့နယ်အတွင်း အ.မ.က(ဆန်းသစ်ပြင်)တွင် ကျောင်းသားဦးရေ (၇၃)ဦး ရှိပြီး ကျောင်းအုပ်တစ်ဦးတည်းသာရှိနေကြောင်း သိရပါတယ်။ ဆရာ/ ဆရာမများ လုံးဝမရှိတဲ့အတွက် ကျေးရွာမှ ငှားရမ်းပြီး ကျောင်းဖွင့်လှစ်ကာ ပညာသင်ကြားနေကြပါတယ်။ ကျေးရွာမှာ အလွန် ဆင်းရဲပြီး ငှားရမ်းတဲ့ ဆရာ/ဆရာမတွေကိုလည်း ထောက်ပံ့ကြေးပေးအပ်ရာမှာ အဆင်ပြေမှု မရှိကြောင်း သိရပါတယ်။ အ.မ.က(ကြောင်ဖို)ကျောင်းမှာလည်း ကျောင်းသားအင်အား(၄၀)ဦးရှိပြီး အ.မ.က(ခွဲ)တေးဝတွင် ကျောင်းသားအင်အား (၃၁)ဦး၊ အ.မ.က(ခွဲ)စပ်ကွပ်ချောင်း(၄၅)ဦး၊ အ.မ.က (ခွဲ)ကုလားချောင်းတွင် ကျောင်းသားအင်အား(၄၈)ဦး၊ အ.မ.က(ခွဲ)အောင်လံချောင်းတွင် ကျောင်းသား အင်အား (၂၅)ဦး၊ အ.မ.က(ခွဲ) ပင်းဇိုင်း(ရွာဟောင်း)တွင် (၃၃)ဦး ရှိကြောင်းသိရပါတယ်။ တွေမှာ ဆရာ၊ ဆရာမတွေ လုံးဝမရှိကြောင်းကိုလည်း သိရှိခဲ့ပါတယ်။ ကျေးရွာကျောင်းများတွင် ဆရာ/ ဆရာမများ မရှိတဲ့အတွက် ကျေးရွာများမှာ မူလတန်းပြနိုင်သည့် ဆရာ/ ဆရာမများ ငှားရမ်း၍လည်းကောင်း၊ အကူအညီတောင်း၍လည်းကောင်း၊ ကျောင်းသား၊ ကျောင်းသူများ အဆင်ပြေစေရေးအတွက် စီစဉ်ဆောင်ရွက် ဖွင့်လှစ်သင်ကြားနေကြောင်းကိုလည်း သိရှိခဲ့ရပါတယ်။ ကျောက်တော်မြို့နယ်ရှိ ကျောင်းပေါင်း(၂၅၉)ကျောင်းတွင် မူလတန်းအဆင့်ပြ ဆရာ/ ဆရာမ (၇၆၀)ဦး ရှိနေပါတယ်။ လိုအပ်တဲ့ ဦးရေကတော့ (၁၀၉၉)ဦးရှိကြောင်း လစ်လပ်တဲ့ အင်အားက (၃၃၉)ဦး ရှိနေတယ်လို့လည်း သိရှိခဲ့ပါတယ်။ ယခု ကျွန်တော်မေးမြန်းတဲ့ ကျောင်းများ မှာ ဆရာ/ ဆရာမ လုံးဝမရှိတဲ့ကျောင်းတွေ ဖြစ်ပါတယ်။ တချို့ကျောင်းများမှာလည်း ဆရာ/ ဆရာမ (၁)ဦး၊ (၂)ဦးရှိတဲ့ကျောင်း များစွာရှိနေပြီး တချို့အဆင်မပြေသည့်ကျေးရွာများမှာ လုံးဝကို ပိတ်ထားပြီး ပညာတောင် သင်ကြားခွင့်မရတဲ့ အခြေအနေရှိနေပါတယ်။ ကျောက်တော်မြို့နယ် အတွင်း (၁၀)တန်းအောင် ရာခိုင်နှုန်းမှာလည်း (၂၀.၈၅)ရာခိုင်နှုန်း အနည်းဆုံးအဆင့်မှာရှိနေခြင်း၊ အထက်တန်းပညာကို ဆုံးခန်းတိုင်အောင် မသင်ကြားနိုင်သည့် ကျောင်းသားတွေဟာ အခြေခံ ပညာရေးအဆင့်တွင် လုံလောက်စွာ မသင်ကြားခဲ့ရမှု၊ ဆရာ/ဆရာမများ ပြည့်စုံစွာ မသင်ကြား ခဲ့ရမှုတွေကြောင့်ဆိုတာ အထင်အရှားဖြစ်ပါတယ်။ အဆိုပါကျေးရွာများမှာ ကျောင်းသား/ကျောင်းသူများ အခြေခံအဆင့်ကနေ ကောင်းမွန်စွာ ပညာသင်ကြားနိုင်ရေးအတွက် ပညာရေးဝန်ကြီးဌာနအနေဖြင့် လိုအပ်လျက်ရှိသော ပညာရေး ဝန်ထမ်း ဆရာ/ဆရာမများ ့်အပ်နိုင်ရေး အမျိုးသားလွှတ်တော်ဥက္ကဋ္ဌကြီးမှတစ်ဆင့် အောက်ပါမေးခွန်းကို မေးမြန်းအပ်ပါတယ်။ ကျောက်တော်မြို့နယ်အတွင်း အ.မ.က(ဆန်းသစ်ပြင်)၊ အ.မ.က(ကြောင်ဖို)၊ အ.မ.က(ခွဲ)တေးဝ ၊ အ.မ.က(ခွဲ)စပ်ကွပ်ချောင်း ၊ အ.မ.က(ခွဲ) ကုလားချောင်း ၊ အ.မ.က(ခွဲ)အောင်လံချောင်း၊ အ.မ.က(ခွဲ) ပင်းဇိုင်း(ရွာဟောင်း) ကျေးရွာများရှိ ကျောင်းများတွင် ဆရာ/ဆရာမများ ့်အပ်ပေးရန် အစီအစဉ် ရှိ/ မရှိ လေးစားစွာ မေးမြန်းအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<title>ချင်းပြည်နယ်၊ ထန်တလန်မြို့ နယ်၊ ဘဲလ်ဟာရ်ကျေးရွာ အခြေခံပညာအလယ်တန်းကျောင်းတွင် RCC နှစ်ထပ်ဆောင် ကျောင်းဆောင်သစ် ဆောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၃)မှ ဦးဘွဲ့ခန်း က ချင်းပြည်နယ်၊ ထန်တလန်မြို့နယ်၊ ဘဲလ်ဟာရ်ကျေးရွာ အခြေခံပညာအလယ်တန်းကျောင်းတွင် RCC နှစ်ထပ်ဆောင် ကျောင်းဆောင်သစ် ဆောက်လုပ်ပေးရန် အစီအစဉ် ရှိ/မရှိ နဲ့ စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="2226">ဦးဘွဲ့ခန်း၊ ချင်းပြည်နယ် မဲဆန္ဒနယ်အမှတ်(၃)</mp>ရိုသေလေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ ဒုတိယဥက္ကဋ္ဌကြီး၊ ပြည်ထောင်စုအဆင့်ဝန်ကြီးများနှင့် အမျိုးသား လွှတ်တော်ကိုယ်စားလှယ်တော်ကြီးများအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေကြောင်း ဆုတောင်းမေတ္တာပို့သအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးဘွဲ့ခန်း ဖြစ်ပါတယ်။ ကျွန်တော့် အနေနဲ့ ချင်းပြည်နယ်၊ ထန်တလန်မြို့နယ်၊ ဘဲလ်ဟာရ်ကျေးရွာ အခြေခံပညာအလယ်တန်းကျောင်း (၁၀၀ x ၃၀)ပေ သွပ်မိုး၊ ပျဉ်ခင်း၊ ပျဉ်ကာဟာ ဟောင်းနွမ်းပျက်စီးနေသည့်အပြင် စာသင်ကျောင်း လုံးဝ မလုံလောက်ပါသဖြင့် ၎င်းကျောင်းဆောင်အား ဖျက်ဆီးပြီး (၁၂၀x ၃၀)ပေ RCC နှစ်ထပ် ကျောင်းဆောင်သစ်ဆောက်လုပ်ပေးရန် အစီအစဉ် ရှိ/မရှိကို ဥက္ကဋ္ဌကြီးမှတစ်ဆင့် မေးမြန်းသွားမှာ ဖြစ်ပါတယ်။ ချင်းပြည်နယ်၊ ထန်တလန်မြို့နယ်၊ ဘဲလ်ဟာရ်ကျေးရွာဟာ မြန်မာနိုင်ငံ၊ ထန်တလန် မြို့နယ်မှ မိုင်(၅၀)အကွာ အိန္ဒိယနိုင်ငံ၊ မီဇိုရမ်ပြည်နယ်နယ်စပ်တွင်တည်ရှိသော ကျေးရွာဖြစ်ပါတယ်။ ဘဲလ်ဟာရ်ကျေးရွာအုပ်စုတွင် ကျေးရွာပေါင်း(၄)ရွာရှိပြီး ဘဲလ်ဟာရ်ကျေးရွာတွင် အလယ်တန်း ကျောင်း (၁)ကျောင်း၊ တလွန်ရမ်း(က)ကျေးရွာ၊ စာကျက်ကျေးရွာနှင့် ဆန်ပီချုံးကျေးရွာများတွင် မူလွန်ကျောင်း (၁)ကျောင်းစီ စုစုပေါင်း (၄)ကျောင်းရှိပါတယ်။ လက်ရှိဘဲလ်ဟာရ်ကျေးရွာ အလယ်တန်းကျောင်းတွင် ကျောင်းသားဦးရေ (၉၂)ဦးရှိသော်လည်း (၁၄၀x ၃၀)ပေ RCC နှစ်ထပ်ခင်း ဆောက်လုပ်ပေးနိုင်ပါက တလွန်ရမ်း(က)ကျေးရွာ၊ စာကျက်ကျေးရွာနှင့် ဆန်ပီချုံးကျေးရွာ မူလွန် ကျောင်းများမှ ကျောင်းသူ၊ ကျောင်းသားများလည်း လာရောက်တက်ရောက်နိုင်ကြမှာ ဖြစ်ပါတယ်။ ဤကျောင်းဆောင်ဟောင်းဟာ ဟောင်းနွမ်းယိုယွင်းပျက်စီးသည့်အပြင် ၂၀၁ရ ခုနှစ်တွင် အလယ်တန်း ကျောင်းအဆင့်သို့ တိုးမြှင့်ထားသည့်အတွက် ကျောင်းသူ/ကျောင်းသားများ စာသင်ခန်း လုံးဝ လုံလောက်မှုမရှိပါ။ ဒါကြောင့် (၁၄၀x ၃၀)ပေ RCC နှစ်ထပ်ဖြင့် ကျောင်းဆောင်သစ် ဆောက်လုပ် နိုင်ရေးအတွက် ထန်တလန်မြို့နယ် ပညာရေးမှူးမှ ဦးစားပေးအဆင့်တွင် ထားရှိသောကျောင်း ဖြစ်ပါတယ်။ ဥက္ကဋ္ဌကြီးခင်ဗျား။ Power Point သုံးစွဲခွင့်ပြုရန် ခွင့်တောင်းခံအပ်ပါတယ်။ ဘဲလ်ဟာရ် အလယ်တန်းကျောင်းကို ရှေ့မျက်နှာစာကနေ မြင်ရတဲ့ပုံ ဖြစ်ပါတယ်။ အနောက်ဘက်ကနေ မြင်ရတဲ့ပုံ ဖြစ်ပါတယ်။ တောင်ဘက်က မြင်ရတဲ့ပုံ ဖြစ်ပါတယ်။ အရှေ့ဘက်မျက်နှာစာ မြားပြတဲ့နေရာလေးဟာ ကျောင်းဆောင် မဆံ့တဲ့အတွက် ထရံကာ၊ ထရံခင်း၊ သက်ကယ်မိုးနဲ့ (၂၀ x ၁၅)ပေ တိုးချဲ့ဆောင်လုပ်ပြီးတော့ အဲဒီမှာ သူငယ်တန်း (၂၀)ဦးကို သင်ပေး ပါတယ်။ ကျေးဇူးတင်ပါတယ်။ ဒီကျောင်းဆောင်ရရှိရေးအတွက် ၂၀၁၈ -၂၀၁၉ ဘဏ္ဍာနှစ်ရေးတွင် တင်ပြတောင်းခံခဲ့ရာ ၂၀၁၉-၂၀၂၀ ဘဏ္ဍာရေးနှစ် ဘတ်ဂျက်စိစစ်တဲ့အခါ ရန်ပုံငွေရရှိမှုအပေါ် မူတည်ပြီး ဆောင်ရွက်ပေးမယ်လို့ အဖြေတော့ရထားပါတယ်။ သို့သော်လည်းပဲ ၂၀၁၉-၂၀၂၀ ဘဏ္ဍာရေးနှစ် ဘတ်ဂျက်ကျတဲ့အခါမှာ ပါမလာတာဖြစ်ပါတယ်။ ဒါကြောင့် လက်ရှိ ဘဲလ်ဟာရ်ကျေးရွာ အခြေခံပညာအလယ်တန်းကျောင်းဟာ ၁၉၈၁ ခုနှစ်တွင် (၁၀၀ x ၃၀)ပေ သွပ်မိုး၊ ပျဉ်ခင်း၊ ပျဉ်ကာဖြင့် ဆောက်လုပ်၍ ယခုအခါ သက်တမ်း (၄၀)နီးပါး ကြာမြင့်နေပြီဖြစ်တဲ့အတွက် အမိုးအကာ၊ ပျဉ်နဲ့တိုင်များ ဆွေးမြည့်ယိုယွင်းနေပြီဖြစ်ခြင်း ဥပဓိရုပ် မကောင်းတဲ့အပြင် အန္တရာယ်ကျောင်းဆောင်ဖြစ်တဲ့အတွက် ဤကျောင်းဆောင်ကို ဖျက်သိမ်းပြီး အတိုင်းအတာ (၁၄၀x ၃၀)ပေ RCC နှစ်ထပ်ကျောင်းဆောင်သစ် ဆောက်လုပ်နိုင်ရေး အတွက် ၂၀၂၀-၂၀၂၁ ဘဏ္ဍာရေးနှစ်တွင် မဖြစ်ဖြစ်အောင် ရန်ပုံငွေကို ခွဲဝေချထားပေးရန်အစီအစဉ် ရှိ/မရှိကို အမျိုးသားလွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာ ပညာရေးဝန်ကြီးဌာန၊ ပြည်ထောင်စု ဝန်ကြီးအား အလေးအနက် စဉ်းစားပေးရန် မေးမြန်းအပ်ပါတယ်။ အားလုံး ကျေးဇူးတင်ပါတယ်။</speech>
<title>ပညာရေးဝန်ကြီးဌာန အခြေခံပညာဦးစီးဌာနအောက်ရှိ အခြေခံပညာကျောင်းများတွင် လစ်လပ်လျက် ရှိသော ရုံးဝန်ထမ်းများ ဖြည့်ဆည်းခန့်ထားပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၈)မှ ဦးမာန်လောမောင်း က ပညာရေးဝန်ကြီးဌာန အခြေခံပညာဦးစီးဌာန လက်အောက်ရှိ အခြေခံပညာကျောင်းများတွင် လစ်လပ်လျက်ရှိသော ရုံးဝန်ထမ်းများ ဖြည့်ဆည်းခန့်ထားပေးရန် အစီအစဉ် ရှိ/မရှိ နဲ့ စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="1236">ဦးမာန်သောမောင်း၊ ချင်းပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံး ကိုယ်စိတ်နှလုံး ချမ်းမြေ့ကြပါစေလို့ နှုတ်ခွန်း ဆက်သဂါရဝပြုလိုက်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၈) မင်းတပ် မြို့နယ်မှ အမျိုးသားလွှတ်တော်ကိုယ်စားလှယ် ဦးမာန်လောမောင်း ဖြစ်ပါတယ်။ ဥက္ကဋ္ဌကြီးခင်ဗျား။ မြန်မာပြည်တစ်ပြည်လုံး ပညာရေးဝန်ကြီးဌာန အခြေခံပညာဦးစီးဌာနအောက်ရှိ (ထက်/လယ်/မူ) ကျောင်းများကို ၂၀၁၆-၂၀၁ရ ပညာသင်နှစ်မှ ၂၀၁၉-၂၀၂၀ ပညာသင်နှစ်အထိ (၃)နှစ်ဆက်တိုက် ကျောင်းအဆင့်တိုးပေးခဲ့ပါတယ်။ မူပြ၊ လယ်ပြ၊ ထက်ပြ ဆရာ/ဆရာမများကို တိုးချဲ့ခန့်ထား သော်လည်း ဆရာ/ ဆရာမများ လုံလောက်မှုမရှိသေးပါ။ မူလတန်း၊ အလယ်တန်း၊ အထက်တန်း ကျောင်းများတွင် လစ်လပ်လျက်ရှိသော ကျောင်းရုံးဝန်ထမ်းဖြစ်သည့် အထွေထွေလုပ်သား၊ ညစောင့်၊ ရုံးစောင့်၊ ရုံးအကူ၊ သန့်ရှင်းရေးလုပ်သား၊ ဥယျာဉ်လုပ်သား၊ စာရေး(၁)၊ စာရေး(၂)များကိုမူ (၃)နှစ် ဆက်တိုက်တိုးချဲ့ခန့်ထားခြင်း မရှိသေးသဖြင့် အများကြီးလစ်လပ်လျက်ရှိသည်ကို တွေ့ရှိရပါတယ်။ ကျွန်တော့်ချင်းပြည်နယ် မင်းတပ်မြို့နယ်မှာဆိုရင် ရာထူးခန့်ထားစာရင်းအရ ရုံးစောင့် ညစောင့်က (၁၅)နေရာ၊ အထွေထွေလုပ်သားက (၆၀)နေရာ၊ ဥယျာဉ်လုပ်သား(၆)နေရာ၊ သန့်ရှင်းရေး (၂၉)နေရာ၊ ရုံးအကူ(၂၈)နေရာ၊ စာရေး(၁)(၂၉)နေရာ၊ စာရေး(၂)(၄)နေရာ စုစုပေါင်း (၁၇၁)နေရာ လစ်လပ်လျက်ရှိသည်ကို တွေ့ရှိရပါတယ်။ မြန်မာပြည်တစ်ပြည်လုံးမှာရှိတဲ့ မြို့နယ်(၃၃၀)နဲ့ တွက်မယ်ဆိုလို့ရှိရင်တော့ (၅၆၃၄၀)နေရာ လစ်လပ်လိမ့်မယ်လို့ ခန့်မှန်းပါတယ်။ မြန်မာပြည် တစ်ပြည်လုံးမှာရှိတဲ့ တက္ကသိုလ်ဝင်တန်းအောင်များ၊ ဘွဲ့ရများကို အလုပ်အကိုင်အခွင့်အလမ်းများ ရရှိအောင်နဲ့ တစ်ဖက်မှာလည်း ကျောင်းဝန်ထမ်းများ အစားထိုးခန့်ထားနိုင်ပါက ပိုမိုအကျိုးရှိလိမ့် မည်ဟုယူဆပါတယ်။ ကျွန်တော်တို့ တောင်ပေါ်ဒေသတွေမှာဆိုလို့ရှိရင် နယ်ကျောင်းတွေမှာ ကျောင်း ဆရာ/ဆရာမများ မလုံလောက်ပါက ကျောင်းဝန်ထမ်းများကို သင်ကြားရေးအထောက်အကူပြုပေး နေကြပါတယ်။ သို့ဖြစ်ပါ၍ ကျောင်းဝန်ထမ်းများကို မည်သည့် အလုပ်ခေါ်ယူ အစားထိုး ခန့်ထားပေးရန် အစီအစဉ် ရှိ/မရှိကို သိရှိလိုပါကြောင်း ဥက္ကဋ္ဌကြီးမှတစ်ဆင့် မေးမြန်းလိုပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ပညာရေးဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="16">ဦးဝင်းမော်ထွန်း(ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်ကြီးများအားလုံး စိတ်၏ ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း နှုတ်ခွန်းဆက်သ ဆုမွန်ကောင်း ပို့သ အပ်ပါတယ်။ ပညာရေးဝန်ကြီးဌာန၊ ဒုတိယဝန်ကြီး ကျွန်တော် ဦးဝင်းမော်ထွန်း က ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ်ကြီး ဦးမြင့်နိုင် ၏ မေးခွန်းဖြစ်သော ရခိုင်ပြည်နယ်၊ ကျောက်တော်မြို့နယ်အတွင်းရှိ အခြေခံပညာမူလတန်းကျောင်း(၂)ကျောင်းနှင့် အခြေခံ ပညာမူလတန်းကျောင်း(ခွဲ)(၅)ကျောင်းတို့တွင် လိုအပ်လျက်ရှိသော ဆရာ/ဆရာမများ ခန့်ထား ပေးရန် အစီအစဉ် ရှိ/မရှိ ဆိုတဲ့ မေးခွန်းနှင့်စပ်လျဉ်းပြီး ဦးစွာ ဖြေကြားတင်ပြအပ်ပါတယ်။ ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်ကြီးများခင်ဗျား။ ကိုယ်စားလှယ်တော်ကြီး၏ မဲဆန္ဒနယ် ကျောက်တော်မြို့နယ်မှာ ၂၀၁၉-၂၀၂၀ ပညာသင်နှစ်အတွက် အခြေခံပညာအထက်တန်းကျောင်း (၁၀)ကျောင်း၊ အခြေခံ ပညာအထက်တန်းကျောင်း(ခွဲ)ပေါင်း (၂၂)ကျောင်း၊ အခြေခံပညာအလယ်တန်းကျောင်းပေါင်း (၁၅) ကျောင်း၊ အခြေခံပညာအလယ်တန်းကျောင်း(ခွဲ) (၂၆)ကျောင်း၊ အခြေခံပညာမူလတန်းလွန်ကျောင်း (၃၄) ကျောင်း၊ အခြေခံပညာမူလတန်းကျောင်း (၁၁၆)ကျောင်း၊ အခြေခံပညာမူလတန်းကျောင်း(ခွဲ) (၃၆)ကျောင်း စသဖြင့် စုစုပေါင်း အခြေခံပညာကျောင်းပေါင်း (၂၅၉)ကျောင်း သင်ကြားလျက်ရှိပါ ကြောင်း ဦးစွာတင်ပြအပ်ပါတယ်။ ကျောင်းသားဦးရေအနေနဲ့ အထက်အဆင့်သင်ကျောင်းသား (၄၂၂၂)ဦး၊ အလယ်တန်းအဆင့်သင်ကျောင်းသား (၁၄၇၇၉)ဦး၊ မူလတန်းအဆင့်သင်ကျောင်းသား၊ ကျောင်းသူ (၂၉၀၄၁)ဦး၊ စုစုပေါင်း အခြေခံပညာကျောင်းသား၊ ကျောင်းသူ (၄၈၀၄၂)ဦးရှိပါတယ်။ ဆရာ၊ ဆရာမအင်အားအနေနဲ့ အထက်တန်းပြ ဆရာ၊ ဆရာမ (၁၆၂)ဦး၊ အလယ်တန်းပြ ဆရာ၊ ဆရာမ (၆၂၄)ဦး၊ မူလတန်းပြ ဆရာ၊ ဆရာမ (၉၂၂)ဦး၊ စုစုပေါင်း ဆရာ၊ ဆရာမ (၁၇၀၈)ဦးရှိပြီး အထက်အဆင့်သင် ဆရာ၊ ကျောင်းသားအချိုး (၁:၂၆)၊ အလယ်အဆင့်သင် ဆရာ၊ ကျောင်းသား အချိုးမှာ (၁:၂၄)နှင့် မူလတန်းအဆင့်သင် ဆရာ၊ ကျောင်းသားအချိုးမှာ (၁:၃၁)ဖြည့်ဆည်း ဆောင်ရွက် ပေးပါကြောင်း တင်ပြအပ်ပါတယ်။ ကိုယ်စားလှယ်တော်ကြီးတင်ပြတဲ့ စပ်ကွပ်ချောင်း အခြေခံပညာမူလတန်းကျောင်း(ခွဲ) မှာ မူလတန်းအဆင့်သင် ကျောင်းသား၊ ကျောင်းသူ (၄၅)ဦး ရှိပါတယ်။ ကျွန်တော်တို့ ခန့်ထားတဲ့ ဆရာ၊ ဆရာမတော့ တစ်ဦးမှ မရှိသေးပါဘူး။ တေးဝကျေးရွာ အခြေခံပညာမူလတန်းကျောင်း(ခွဲ)မှာ မူလတန်း အဆင့်သင် ကျောင်းသား၊ ကျောင်းသူ (၃၁)ဦးရှိပြီးတော့ ကျွန်တော်တို့ ခန့်ထားတဲ့ ဆရာ၊ ဆရာမ မရှိသေးပါဘူး။ ကုလားချောင်းကျေးရွာ အခြေခံပညာမူလတန်းကျောင်း(ခွဲ)မှာ မူလတန်း အဆင့်သင် ကျောင်းသား၊ ကျောင်းသူ (၄၈)ဦး၊ ကျွန်တော်တို့ ခန့်ထားတဲ့ ဆရာ၊ ဆရာမ မရှိသေး ပါဘူး။ အောင်လံချောင်းကျေးရွာ အခြေခံပညာမူလတန်းကျောင်း(ခွဲ)မှာ မူလတန်းအဆင့်သင် ကျောင်းသား၊ ကျောင်းသူ (၂၅)ဦး၊ ကျွန်တော်တို့ ခန့်ထားတဲ့ ဆရာ၊ ဆရာမ မရှိသေးပါဘူး။ ပင်းဇိုင်း (ရွာဟောင်း)ကျေးရွာ အခြေခံပညာမူလတန်းကျောင်း(ခွဲ)မှာ မူလတန်းအဆင့်သင်ကျောင်းသား၊ ကျောင်းသူ (၃၃)ဦးရှိပြီး မူလတန်းပြ ဆရာ၊ ဆရာမ ကျွန်တော်တို့ ခန့်ထားနိုင်ခြင်း မရှိပါဘူး။ ဒီမှာက ကျွန်တော် တစ်ခုတင်ပြချင်တာက အခြေခံပညာမူလတန်းကျောင်း(ခွဲ)ဆိုတာက အခြေခံပညာမူလတန်းကျောင်း ဖွဲ့စည်းပုံမရှိပါဘူး။ ဘဏ္ဍာငွေခွင့်ပြုချက်လည်း မရှိပါဘူး။ ဒေသမှာ ရှိတဲ့ ကျောင်းသား၊ ကျောင်းသူများ ပညာသင်အခွင့်အလမ်းရရှိအောင်သာ ကျောင်းတစ်ကျောင်း ကျောင်းကနေတွဲဖက်ပြီး တာဝန်ပေးထားခြင်းဖြစ်ပါတယ်။ ထို့ကြောင့် ဖွဲ့စည်းပုံနှင့် ဘဏ္ဍာငွေ ခွင့်ပြုချက်မရှိတဲ့အတွက် ခန့်အပ်နိုင်ခြင်းမရှိသေးပါကြောင်းနှင့် အရင်သင်ကြားမှုဟာလည်း ရပ်ရွာ နှင့်စီစဉ်ဆောင်ရွက်တဲ့ အနေအထားလေးရှိပါကြောင်း တင်ပြအပ်ပါတယ်။ သို့သော် ကျွန်တော်တို့ တာဝန်ယူထားတဲ့ မူလတန်းကျောင်းတွေကို ဆရာအင်အား ဖြည့်ဆည်းပြီးတော့ ဒီမှာ သင်ကြားရေး ပိုမိုပြည့်စုံရေးကိုတော့ ဆောင်ရွက်ပေးမှာဖြစ်ကြောင်း တင်ပြအပ်ပါတယ်။ ပညာရေးဝန်ကြီးဌာန၊ အခြေခံပညာဦးစီးဌာနအနေနဲ့ ကျောက်တော်မြို့နယ်မှာရှိတဲ့ အဆင့်တိုးကျောင်းများအတွက် ဖွဲ့စည်းပုံ ရပြီ။ ရာထူးခွဲဝေချက်ရပြီ။ ဘဏ္ဍာငွေရပြီဆိုရင်တော့ အဆင့်တိုးသွားသော အခြေခံပညာကျောင်းများသို့ ရာထူးတိုးအပြောင်း လျှောက်ထားသူများအနက် ဆန္ဒပြုဒေသလစ်လပ်မှု၊ လုပ်သက်ရမှတ်၊ တန်းစီဇယား နည်းများ အရသော်လည်းကောင်း၊ PPTT သင်တန်းဆင်းများ၊ DTEd သင်တန်းဆင်းများအား အသစ်ခန့်ထားဆောင်ရွက်ရာတွင်လည်းကောင်း၊ လုပ်ထုံးလုပ်နည်းနှင့်အညီ ဆောင်ရွက်ပေးမှာဖြစ်ပါတယ်။ ရခိုင်ပြည်နယ်ပညာရေးမှူးရုံးအနေဖြင့် ရခိုင်ပြည်နယ်အစိုးရနဲ့ ညှိနှိုင်းပြီး အခြေခံပညာမူလတန်းကျောင်းနှင့် အခြေခံပညာမူလတန်း ကျောင်း(ခွဲ)များမှာ လိုအပ်လျက်ရှိသော ဆရာ၊ ဆရာမ ဖြည့်ဆည်းခန့်ထားရေးကိစ္စများကို စီစဉ် ဆောင်ရွက်သွားမှာဖြစ်ပါတယ်။ ကျောင်းအဆင့်တိုးလိုက်ရင် သူနဲ့လိုက်လျောညီထွေ ဘဏ္ဍာငွေ ခွင့်ပြုမိန့်နှင့် ဝန်ထမ်းအင်အားခန့်ထားခွင့်က ချက်ချင်းတွဲဖက်ပါမလာတဲ့အတွက် နှောင့်နှေးရခြင်း ဖြစ်ပါတယ်။ သို့သော် ကျွန်တော် တင်ပြသလိုပဲ လိုအပ်ချက်ကိုတော့ ဖြည့်ဆည်းပေးဖို့ တာဝန်လည်း ရှိပါတယ်။ ဆောင်ရွက်ပေးပါတယ်။ အထူးအားဖြင့် ပြီးခဲ့တဲ့အင်္ဂါနေ့မှာ ပြည်ထောင်စုဝန်ကြီး တင်ပြ သွားတဲ့ ကမ္ဘာ့ဘဏ်ချေးငွေ ဒေါ်လာသန်း(၁၀၀)နှင့် လူတိုင်းအကျုံးဝင် အဆင့်မီသော ပညာရေး ဆောင်ရွက်ဖို့ စီမံချက်တင်သွားတာရှိပါတယ်။ အဲဒီစီမံချက်ဆောင်ရွက်ရာမှာ ကိုယ်စားလှယ်တော်ကြီး များ သတိပြုမိမယ်ဆိုရင် တိုင်းဒေသကြီး၊ ပြည်နယ်အလိုက်မှာ အကဲဖြတ်ဇယားအရ လိုအပ်ချက် အရှိဆုံး မြို့နယ်(၃)(၄)ခုပဲ ဆောင်ရွက်နိုင်တာ ရှိပါတယ်။ သို့သော် ရခိုင်ပြည်နယ်မှာတော့ ရခိုင် ပြည်နယ်လုံးကျွတ် မြို့နယ်အားလုံး(၁၇)မြို့နယ် လျာထားဆောင်ရွက်လျက်ရှိပါတယ်။ ဒီစီမံကိန်း စမယ်ဆိုရင်တော့ နိုင်ငံတော်က ခွင့်ပြုတဲ့ဘဏ္ဍာအပြင် ကမ္ဘာ့ဘဏ်ချေးငွေပါ ထပ်ဆောင်းပြီးတော့ ကိုယ်စားလှယ်တော်ကြီးတို့ တင်ပြတဲ့ လိုအပ်ချက်အားလုံး တစ်ဆင့်ပြီး တစ်ဆင့် ဆောင်ရွက်ပေး နိုင်ပါကြောင်း ရိုသေစွာ တင်ပြအပ်ပါတယ်။ ဆက်လက်ပြီး ကျွန်တော်ကပဲ ချင်းပြည်နယ် မဲဆန္ဒနယ်အမှတ်(၃)မှ ကိုယ်စားလှယ်ကြီး ဦးဘွဲ့ခန်း ၏ မေးခွန်းဖြစ်သော ချင်းပြည်နယ်၊ ထန်တလန်မြို့နယ်၊ ဘဲလ်ဟာရ်ကျေးရွာ အခြေခံ ပညာအလယ်တန်းကျောင်းတွင် RCC နှစ်ထပ်ဆောင် ကျောင်းဆောင်သစ်ဆောက်လုပ်ပေးရန် အစီအစဉ် ရှိ/မရှိ ဆိုတဲ့ မေးခွန်းနှင့်စပ်လျဉ်းပြီး ဖြေကြားတင်ပြမှာ ဖြစ်ပါတယ်။ ပညာရေးဝန်ကြီး ဌာနအနေဖြင့် ၂၀၁၉-၂၀၂၀ ဘဏ္ဍာရေးနှစ် စီမံကိန်းများအတွက် ရန်ပုံငွေလျာထားချက်များကို ပြည်ထောင်စုလွှတ်တော်ရဲ့ အတည်ပြုချက် ရရှိဆောင်ရွက်ပြီးဖြစ်ပါတယ်။ ၂၀၁၉-၂၀၂၀ ဘဏ္ဍာရေးနှစ် ရန်ပုံငွေလျာထားချက်စာရင်းတွင် ထန်တလန်မြို့နယ်အတွက် တည်ဆောက်ရေးလုပ်ငန်း(၁၀)ခု ပါဝင်ပါတယ်။ အန္တရာယ်ကျောင်းဆောင်ဖျက်သိမ်းပြီး အသစ်ဆောက်(၂)ကျောင်း၊ တိုးချဲ့ ဆောက်လုပ် ဆောင်ရွက်လျက်ရှိပါတယ်။ ခွင့်ပြုတဲ့ဘဏ္ဍာအဖြစ် ကိုယ်စားလှယ် မည့် ကျောင်းဆောင်သစ်(၂)ကျောင်း၊ လွှတ်တော်ကတိကဝတ်ပေးထားတဲ့ ကျောင်း(၁)ကျောင်း၊ ဝန်ထမ်း အိမ်ရာ (၅)လုံး၊ စုစုပေါင်းလုပ်ငန်း (၁၀)ခု လျာထားဆောင်ရွက်ပြီး ဖြစ်ပါတယ်။ ပညာရေးဝန်ကြီးဌာနအနေနဲ့ ၂၀၁၉-၂၀၂၀ ဘဏ္ဍာရေးနှစ်အတွက် ရန်ပုံငွေ လျာထားချက် များ တင်ပြဆောင်ရွက်ပြီးဖြစ်တဲ့အတွက် ကိုယ်စားလှယ်တော်ကြီးတင်ပြတဲ့ ချင်းပြည်နယ်၊ ထန်တလန်မြို့နယ်၊ ဘဲလ်ဟာရ်ကျေးရွာ အခြေခံပညာအလယ်တန်းကျောင်းတွင် (၁၄၀ x ၃၀)ပေ RCC နှစ်ထပ်ဆောင် ဆောက်လုပ်ရန်အတွက် လိုအပ်သော ရန်ပုံငွေကို ၂၀၂၀-၂၀၂၁ ဘဏ္ဍာရေးနှစ် မှာ ကိုယ်စားလှယ်တော်ကြီး တင်ပြတဲ့အတိုင်း မဖြစ်မနေလျာထား ဆောင်ရွက်ပေးမည်ဖြစ်ကြောင်း ရိုသေစွာ တင်ပြအပ်ပါတယ်။ ဆက်လက်ပြီး ကျွန်တော်ကပဲ ချင်းပြည်နယ် မဲဆန္ဒနယ်အမှတ်(၈)မှ အမျိုးသား လွှတ်တော်ကိုယ်စားလှယ်ကြီး ဦးမာန်လောမောင်း ၏ မေးခွန်းဖြစ်သော ပညာရေးဝန်ကြီးဌာန အခြေခံပညာဦးစီးဌာနအောက်ရှိ အခြေခံပညာကျောင်းများတွင် လစ်လပ်လျက်ရှိသော ရုံးဝန်ထမ်းများ ဖြည့်ဆည်းခန့်ထားပေးရန် အစီအစဉ် ရှိ/မရှိ မေးခွန်းနှင့် စပ်လျဉ်းပြီး ဆက်လက်တင်ပြသွားပါမယ်။ ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်ကြီးများခင်ဗျား။ ပညာရေးဝန်ကြီးဌာန၊ အခြေခံပညာဦးစီးဌာနအနေဖြင့် လိုအပ်လျက် ရှိသော ဆရာ၊ ဆရာမများကို ဦးစားပေး ဖြည့်ဆည်းခန့်ထားဆောင်ရွက်လျက်ရှိပါတယ်။ ပြီးမှသာ လစ်လပ်နေသော ကျောင်းဝန်ထမ်း၊ ရုံးဝန်ထမ်းများကို ဆက်လက်ခန့်ထားပေးရမှာ ဖြစ်ပါတယ်။ အဆိုပါ လစ်လပ်နေရာများသို့ ကျောင်း၊ ရုံး ဝန်ထမ်းများ အပြောင်းအရွှေ့၊ ရာထူးတိုး ပြောင်းရွှေ့ လာပါက လျှောက်ထားသူများ၏ ဆန္ဒပြုဒေသ၊ လျှောက်ထားသည့်နေရာလစ်လပ်မှု၊ လုပ်သက် ရမှတ် တန်းစီဇယား၊ အနည်းအများအရ လုပ်ထုံးလုပ်နည်းနှင့်အညီ ဖြည့်ဆည်းဆောင်ရွက်ပေးမှာ ဖြစ်ပါတယ်။ အခြေခံပညာဦးစီးဌာနအနေဖြင့် သင်ကြားရေးဝန်ထမ်းမဟုတ်ဘဲ စီမံဝန်ထမ်းများ အသစ်ခန့်ထားချင်ရင် ပြည်ထောင်စုအစိုးရအဖွဲ့ရုံး၊ နိုင်ငံတော်သမ္မတရုံး၊ စီမံကိန်းနှင့် ဘဏ္ဍာရေး ဝန်ကြီးဌာန၊ ပြည်ထောင်စုအဆင့်အဖွဲ့ အစည်းများ ပြည်ထောင်စုဝန်ကြီးဌာနများက နိုင်ငံဝန်ထမ်း ဖွဲ့စည်းပုံ တိုးချဲ့ပြင်ဆင်ခြင်း၊ ဝန်ထမ်းခန့်ထားခြင်းတို့နှင့် စပ်လျဉ်း၍ မူဝါဒအချက် (၄၃)ချက် ပေးပါတယ်။ မူဝါဒအချက် (၄၃)ချက်နှင့် ကိုက်ညီမှု ရှိ/မရှိ စိစစ်ရခြင်း၊ သက်ဆိုင်ရာဝန်ကြီးဌာန များမှ သဘောထားမှတ်ချက် တောင်းခံစိစစ်ရခြင်း၊ အချက်အလက်များ ပြည့်စုံမှုတို့ကို ဦးစွာ ဆောင်ရွက်ပြီးမှ တင်ပြခွင့်ပြုချက် ရယူခန့်ထားရခြင်းဖြစ်ပါတယ်။ ဝန်ကြီးဌာနအနေနဲ့ တစ်ပြည်လုံး မှာရှိတဲ့ ကျောင်းများ၊ ရုံးများအားလုံး၏ ဝန်ထမ်းလိုအပ်ချက်အားလုံးကို စုပေါင်းတွက်ချက်ပြီး သတ်မှတ်ချက်နှင့်ကိုက်ညီမှသာ တစ်ပြေးညီခန့်ထားခွင့် စီစဉ်ဆောင်ရွက်လျက်ရှိပါကြောင်း ရိုသေစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်းဝင် များ မိမိအစီအစဉ် ပြီးဆုံးလျှင် ပြန်လည် ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်နှစ်ဦး မေးမြန်းသည့်မေးခွန်းများဟာ နေပြည်တော်ကောင်စီဝင် တစ်ဦးတည်းက ဖြေကြားမည့် မေးခွန်းများဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်းမေးမြန်းပြီးမှ နေပြည်တော် ကောင်စီဝင်က တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရန်ကုန်တိုင်းဒေသကြီး၊ လှိုင်သာယာမြို့နယ်အတွင်း ဂျိုးဖြူနှင့် သဲဖြူမြစ်ရေတင် ရေပေးဝေရေးတို့မှ ရပ်ကွက်၊ ကျေးရွာများသို့ ထပ်မံတိုးချဲ့ ရေပေးဝေနိုင်မည့် အခြေအနေနှင့် JICA ချေးငွေဖြင့် ဖော်ဆောင်နေသော ကုက္ကိုဝမြစ်ရေတင်စီမံကိန်း မည်သည့် ပြီးစီးမည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၁၁)မှ ဦးအေးဗိုလ် က ရန်ကုန်တိုင်းဒေသကြီး၊ လှိုင်သာယာမြို့နယ်အတွင်း ဂျိုးဖြူနှင့် သဲဖြူမြစ်ရေတင် ရေပေးဝေရေးတို့မှ ရပ်ကွက်၊ ကျေးရွာများသို့ ထပ်မံတိုးချဲ့ ရေပေးဝေနိုင်မည့် အခြေအနေနှင့် JICA ချေးငွေဖြင့် ဖော်ဆောင်နေသော ကုက္ကိုဝမြစ်ရေတင်စီမံကိန်း မည်သည့် ပြီးစီးမည်ကို သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1327">ဦးအေးဗိုလ်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၁)</mp>လေးစားအပ်ပါသော လွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ အားလုံး မင်္ဂလာပါလို့ နှုတ်ခွန်း ဆက်သအပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၁၁)မှ အမျိုးသား လွှတ်တော်ကိုယ်စားလှယ် ဦးအေးဗိုလ် ဖြစ်ပါတယ်။ လေးစားရပါသော လွှတ်တော်ဥက္ကဋ္ဌကြီးခင်ဗျာ။ ကျွန်တော့်ရဲ့ မဲဆန္ဒနယ်ဖြစ်တဲ့ ရန်ကုန် တိုင်းဒေသကြီး၊ လှိုင်သာယာမြို့နယ်အတွင်း လက်ရှိရေပေးဝေနေသော ဂျိုးဖြူရေပေးဝေမှုနှင့် သဲဖြူ မြစ်ရေတင် ရေပေးဝေမှုတို့အား ရပ်ကွက်၊ ကျေးရွာများသို့ ထပ်မံတိုးချဲ့ပေးဝေနိုင်မည့် အခြေအနေနှင့် ကုက္ကိုဝမြစ်ရေတင် ရေပေးဝေရေးစီမံကိန်း JICA ချေးငွေဖြင့် ဖော်ဆောင်နေမှုမှာ မည်သည့် မည်သည့်ြီးဆုံးပြီး ဘယ်ည်သူလူထု စတင်သုံးစွဲနိုင်မည့် အခြေအနေ အား သိရှိလိုခြင်းမေးခွန်းကို မေးမြန်းသွားမှာဖြစ်ပါတယ်။ လေးစားရပါသော လွှတ်တော်ဥက္ကဋ္ဌကြီးခင်ဗျား။ ဒီမေးခွန်း မေးမြန်းရခြင်းဟာ လှိုင်သာယာ မြို့နယ် ပြည်သူလူထုရဲ့ အသံ၊ တင်ပြချက်၊ လိုအပ်ချက်များ ဖြစ်ပါတယ်။ ပြည်သူက ရွေးချယ် တင်မြှောက်ထားတဲ့ ကိုယ်စားလှယ်ဖြစ်တဲ့အတွက် ပြည်သူ့ဆန္ဒကို ဖြည့်ဆည်းဆောင်ရွက်နိုင်ရန် အတွက် အခုလို မေးခွန်းမေးမြန်းရခြင်း ဖြစ်ပါတယ်။ လေးစားရပါသော လွှတ်တော်ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး၊ လှိုင်သာယာ မြို့နယ်ဟာ ရပ်ကွက်ပေါင်း (၂၀)ရပ်ကွက်၊ ကျေးရွာ (၉)ရွာ၊ စုစုပေါင်း ရပ်ကွက်၊ ကျေးရွာ (၂၉)ခုနှင့် ဖွဲ့စည်းထားတဲ့မြို့နယ်ဖြစ်ပြီး လူဦးရေ (၁)သန်းနီးပါးရှိတဲ့ မြို့နယ်တစ်ခုဖြစ်ပါတယ်။ ထို့အပြင် စက်မှုဇုန် အများဆုံးရှိပြီး တိုင်းပြည်ရဲ့ နိုင်ငံခြားငွေ အဓိကရှာဖွေပေးနေတဲ့ ဒေသတစ်ခုဖြစ်သည့် အပြင် နယ်ပေါင်းစုံမှ လာရောက်အခြေချနေထိုင်ပြီး အခြေခံလူတန်းစားအများဆုံး နေထိုင်လျက် ရှိပါတယ်။ လေးစားရပါသော လွှတ်တော်ဥက္ကဋ္ဌကြီးခင်ဗျား။ Power Point သုံးစွဲခွင့်ပြုပါရန် တောင်းခံ အပ်ပါတယ်။ ဒါက လှိုင်သာယာမြို့နယ်ရဲ့ မြေပုံဖြစ်ပါတယ်။ လှိုင်သာယာမြို့နယ်ဟာ လှိုင်မြစ်နှင့် ပန်းလှိုင်မြစ်အကြားမှာ ရှိပါတယ်။ ပန်းလှိုင်မြစ်ရဲ့ ဒီဘက်အောက်ဖက်မှာရှိတဲ့ စက်မှုဇုန်နှင့် အပေါ် ဘက်မှာရှိနေတာ ရပ်ကွက်၊ ကျေးရွာ (၂၉)ခုဖြစ်ပါတယ်။ ဒါကတော့ အခု လက်ရှိပေးဝေနေတဲ့ Colour တွေနဲ့ ဖော်ပြထားတဲ့ ဂျိုးဖြူရေနှင့် သဲဖြူရေပေးနေတဲ့ နေရာတွေဖြစ်ပါတယ်။ အဲဒီ နေရာတွေကတော့ (၁၂)လက်မပိုက်နဲ့ ပေးတယ်။ (၆)လက်မ၊ (၄)လက်မ၊ (၂)လက်မနဲ့ ပေးတယ်။ အဲဒီဒေသတွေက စက်မှုဇုန်ရှိတဲ့ဒေသတွေ ဖြစ်ပါတယ်။ အပေါ်မှာရှိနေတဲ့ ရပ်ကွက်တွေကတော့ ဘယ်ရပ်ကွက်မှ မရရှိသေးပါဘူး။ စက်မှုဇုန်မှာ ရင်းနှီးမြှုပ်နှံမှုလုပ်တဲ့အတွက် ရေ၊ မီးအစုံရရှိဖို့ လိုအပ်တယ်ဆိုတာလည်း နားလည်ပါတယ်။ အခု မြင်ရတဲ့အတိုင်းပါပဲ။ အခြေခံလူတန်းစားတွေများတဲ့ လှိုင်သာယာမြို့နယ်မှာ တုန်ကင်ရေကို အဓိကထား သုံးစွဲနေရတာဖြစ်ပါတယ်။ အခု မြင်ရတဲ့ပုံမှာပဲ ရေကတော့ ပတ်လည် ဝိုင်းနေပါတယ်။ တုန်ကင်ရေက ရေထဲမှာ ရှိနေပါတယ်။ အားလုံး စဉ်းစားကြည့်ပါ။ ဒီလောက်ထိ ရေတွေပတ်လည်ဝိုင်းနေတဲ့နေရာမှာ ဘယ်လောက်ထိ ကျန်းမာရေးအတွက် ထိခိုက်မယ်ဆိုတာ မြင်လို့ရပါတယ်။ မြင်တဲ့အတိုင်းပါပဲ။ ထိုနည်းလည်းကောင်းပါပဲ။ အခုမြင်တဲ့အတိုင်းပါပဲ။ ရေပတ်လည် ဝိုင်းနေတဲ့နေရာပါ။ အဲဒီနေရာမှာ သောက်သုံးရေရရှိမှု၊ သုံးစွဲမှုက ဘယ်လောက်ထိ အန္တရာယ် ရှိတယ်ဆိုတာ အားလုံး သိစေချင်ပါတယ်။ ကျေးဇူးတင်ပါတယ်။ လေးစားရပါသော လွှတ်တော်ဥက္ကဋ္ဌကြီးခင်ဗျား။ လှိုင်သာယာမြို့နယ်မှာ နေထိုင်တဲ့ ပြည်သူအများစုဟာ အဝီစိတွင်းရေ၊ တုန်ကင်ရေကို အဓိကထားသုံးစွဲနေရတဲ့ အနေအထားရှိ ပါတယ်။ နှစ်ကြာလာပြီး ရာသီဥတုပြောင်းလဲမှုကြောင့် မြေအောက်ရေခန်းခြောက်လာမှု ယခုမှာ မြောင်းရေစီးဆင်းမှု အားနည်းမှုကြောင့် အိမ်များပတ်လည်မှာ နောက်ဖေးရေမြောင်း၊ အိမ်ရှေ့ ရေမြောင်းမှ ရေများဟာ နေအိမ်ပတ်လည်ပတ်ဝန်းကျင်မှာ ရေလျှံနေပြီး ထိုအညစ်အကြေးများဟာ အဝီစိတွင်းထဲ ဝင်ရောက်ပြီး တွင်းရေများ ဆိုးဆိုးရွားရွားအခြေအနေသို့ ရောက်ရှိနေပြီး ကျန်းမာရေးပါ ထိခိုက်လာမှာ ဖြစ်ပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ ဂျိုးဖြူရေပေးဝေမှုကို ၂၀၀၃ ခုနှစ်မှာ စတင်ပြီး ရန်ကုန် - ပုသိမ် လမ်းမပေါ်မှာရှိတဲ့ စက်မှုဇုန်များ၊ နဝဒေးအိမ်ရာ၊ ပန်းလှိုင်အိမ်ရာ၊ ကျန်စစ်သားအိမ်ရာတို့မှာ ရေပေးဝေမှုများရှိခဲ့ပြီး ထို့အပြင် သဲဖြူမြစ်ရေတင်ရေပေးဝေမှု စီမံကိန်း အား ၂၀၀ရ ခုနှစ်မှာစတင်ပြီး ၂၀၀၉ ခုနှစ်မှာ ပေးဝေမှုအား မြစိမ်းရောင်ဇုန်၊ အနော်ရထာဇုန်၊ ရွှေသံလွင်ဇုန်၊ ဒဂုံဧရာအဝေးပြေးကွင်းနှင့် ရပ်ကွက်(၁၀)မှာရှိတဲ့ အိမ်ခြေ (၈၉၁)လုံးမှ တချို့ သာ ရေပေးဝေမှုရခဲ့ပါတယ်။ တစ်နှစ်ပြီးတစ်နှစ် ရေမရရှိတဲ့ ရပ်ကွက်၊ ကျေးရွာများကို ထပ်မံတိုးချဲ့မှုများ ပြုလုပ်ပေးရမှာဖြစ်သော်လည်း ဘာတစ်ခုမှ ထပ်မံတိုးချဲ့ရေပေးဝေမှုများ မလုပ်ခဲ့ပါ။ ဘာကြောင့် တိုးချဲ့မှုများ မလုပ်ခဲ့တာလဲ။ အဲဒီ စီမံကိန်းတွေကို လုပ်မယ်ဆိုရင် လုပ်ငန်းစဉ် တွက်ချက် ------</speech>
<speech type="speaker">သွားပါပြီ။</speech>
<title>မြိတ်မြို့၊ မြစ်ငယ်ရပ်ကွက်ရှိ မင်္ဂလာရေကန်ကြီးအား အများပြည်သူ အပန်းဖြေရန်နေရာဖြစ်ပေါ်လာရေး ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၅)မှ ဒေါက်တာလင်းဝေဖြိုးလတ် က မြိတ်မြို့၊ မြစ်ငယ်ရပ်ကွက်ရှိ မင်္ဂလာရေကန်ကြီးအား အများပြည်သူ အပန်းဖြေရန်နေရာ ဖြစ်ပေါ်လာရေး ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1257">ဒေါက်တာလင်းဝေဖြိုးလတ်၊ တနင်္သာရီတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံး မင်္ဂလာပါခင်ဗျား။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စားလှယ် ဒေါက်တာလင်းဝေဖြိုးလတ် ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အား Power Point အသုံးပြုခွင့်ပေးပါရန် ခွင့်တောင်းခံအပ်ပါတယ်ခင်ဗျား။ ကျွန်တော်မေးမယ့်မေးခွန်းက မြိတ်မြို့၊ မင်္ဂလာကန်တော်ကြီးကို အများပြည်သူ အပန်း ဖြေရန်နေရာ ဖြစ်ပေါ်လာရေးအတွက် လိုအပ်ချက်များ အကောင်အထည်ဖော်ဆောင်ရွက်ပေးရန် အစီအစဉ် ရှိ/မရှိ နှင့် ပတ်သက်တဲ့မေးခွန်းကို မေးမြန်းသွားမှာ ဖြစ်ပါတယ်။ မြိတ်မြို့၊ မြစ်ငယ် ရပ်ကွက်ရှိ မင်္ဂလာကန်တော်ကြီးကို ရှေးယခင်က ဥဒေါင်းမင်းကန်ဆိုပြီးတော့ ခေါ်တယ်။ အဲဒီကနေ ပြီးတော့ ပဲ့တောင်စားမင်းကန် ဒီကနေတစ်ဆင့် ကန်ကြီးရေကန်ဘောင်၊ မင်္ဂလာကန်တော်ဆိုပြီး တော့ အမည်အမျိုးမျိုး ခေါ်ဝေါ်ခဲ့ပါတယ်။ ပွဲတောင်စားမင်း၊ ဒုတိယမြို့ဝန် ဖြစ်စဉ်စတင်ပြီးတော့ တူးဖော်ခဲ့ပါတယ်။ သက်တမ်းနှစ်ပေါင်း (၂၀၀) ကျော်လောက် ရှိပြီဖြစ်ပါတယ်။ ဒီလိုမျိုး မြို့ရဲ့ အချက်အချာမှာရှိတဲ့ ရေကန်ကြီးဟာ မြန်မာတစ်နိုင်ငံလုံးမှာ မြို့နယ် (၂၀)ခန့်ပဲရှိပြီးတော့ တနင်္သာရီတိုင်းဒေသကြီးမှာဆိုရင် မြိတ်မြို့ တစ်မြို့တည်းမှာရှိတဲ့ သမိုင်းဝင် ရေကန်ကြီး ဖြစ်ပါတယ်။ ၂၀၁ရ ခုနှစ်၊ ဒီဇင်ဘာလကစပြီးတော့ ဌာနဆိုင်ရာတွေ မြို့မိမြို့ဖ တွေပါဝင်တဲ့ ကော်မတီ (၂၆)ခု ဖွဲ့စည်းပြီးတော့ မြေတူးစက်ကြီး (၁၄)စီးနဲ့ မြေသယ်ယာဉ် (၄၀)စီး ဖြင့် စတင်တူးဖော်ခဲ့တယ်။ ၂၀၁၈ ခုနှစ်၊ မတ်လမှာ မြေသားတူးဖော်ခြင်း (၁၀၀)ရာခိုင်နှုန်း ပြီးစီးတယ်။ ပြီးစီးပြီးတော့ အစိုးရအဖွဲ့ရဲ့ ထောက်ပံ့ငွေကတော့ အဲဒီမှာ ကျပ်သန်း(၁၅၀) မြို့နယ်လုပ်ငန်းရှင် ပြည်သူတွေကနေ ထည့်ဝင်ငွေကျပ် (၃၀၀.၁)သန်းခန့်ရှိခဲ့တယ်။ သို့သော် ယနေ့ ကန်ပေါင် ပုံဖော် ပြီးတဲ့စုစုပေါင်းကုန်ကျငွေကတော့ ကျပ်(၅၅၅.၉)သန်းလောက် ကုန်ကျခဲ့တဲ့အတွက် ကြောင့် အခု အကြွေးတောင် ကျပ်သန်း(၁၀၀)ကျော်လောက် ကျန်ရှိနေတယ် ဆိုပြီးတော့ ကြားသိရ ပါတယ်။ နောက်လုပ်ငန်း မဆောင်ရွက်မီက ကန်ရဲ့ အခြေအနေပါ။ ကန်ရဲ့ ဧရိယာကတော့ (၂၁.၆၄) ဧက ရှိပါတယ်။ ရေကန်ပတ်လည်အနားအတွင်း (၃၉၅၉)ပေခန့် ရှိတယ်။ အပြင်ကကျတော့ (၄၂၇၄)ပေ ခန့်ရှိတယ်။ တိုင်းဒေသကြီးအစိုးအရအဖွဲ့ရဲ့ ထောက်ပံ့ငွေနဲ့ မြို့နယ်လုပ်ငန်းရှင်တွေ ပြည်သူတွေ ကနေ ပူးပေါင်းဆောင်ရွက်ခဲ့တဲ့ မှတ်တမ်းဓာတ်ပုံတွေဖြစ်ပါတယ်။ အခုလက်ရှိ မိုးရာသီမှာ ရေကန် ထဲမှာ ရေကတော့ အထိုက်အသင့်လောက် ရှိနေပါပြီ။ ကန်ရဲ့ ဘေးမှာလည်းပဲ အလှမြက်ခင်းတွေကို စိုက်ထားတဲ့ ပုံလေးဖြစ်ပါတယ်။ လက်ရှိအခြေအနေမှာပါ။ အဲဒီကန်ကြီးကို အများပြည်သူအပန်းဖြေ နေရာ ဖြစ်ပေါ်လာဖို့အတွက် ထပ်ပြီးတော့လုပ်ရမှာက ကန်ကြီးအတွင်းမှာ ပတ်လည်ကျောက်စီ မြေထိန်းနံရံပြုလုပ်တာတို့၊ ကွန်ကရစ်လျှောက်လမ်း Terrazzo ခင်းတာတို့၊ Wall ကာရံတာတို့ ကန်ပတ်လမ်း ကွန်ကရစ်ခင်းတာတို့၊ နောက် အုတ်စီရေမြောင်း ပြုလုပ်တာတို့ မြေယာရှုခင်း အလှတွေ လူသွားကွန်ကရစ်စင်္ကြံတည်ဆောက်တာတို့ Landscapes လုပ်ဖို့ ကျန်နေပါသေးတယ်။ ဒါတွေကကျတော့ ရန်ပုံငွေရရှိမယ်ဆိုရင်တော့ လုပ်မည့်ကန်ရဲ့ ပုံစံကို ထပ်ပြီးတော့ တင်ပြချင်ပါတယ်။ ရေကန်ရဲ့ ဒီဇိုင်းပေါ့နော်။ မင်္ဂလာကန်တော်ရဲ့ ပုံစံဒီဇိုင်းဖြစ်ပါတယ်။ နောက် ဖြစ်ပေါ်လာမယ့် မင်္ဂလာကန်တော်ရဲ့ ပုံစံတွေဖြစ်ပါတယ်။ နှစ်ပေါင်း(၂၀၀)ကျော်အထိရှိတဲ့ မြိတ်ရဲ့ သမိုင်းဝင် တန်ဖိုးမဖြတ်နိုင်တဲ့ မင်္ဂလာကန်တော်ကြီးကို ပြည်သူ့အစိုးရအနေနဲ့ ပြည်သူများနှင့် ပူးပေါင်းပြီးတော့ ပြုပြင်ထိန်းသိမ်းမှုတွေ ပြုလုပ်နိုင်ဖို့အတွက် ပြည်ထောင်စုဘဏ္ဍာငွေကနေ တစ်ဆင့် အကောင်အထည်ဖော်ဆောင်ရွက်ပေးနိုင်ဖို့ အစီအစဉ် ရှိ/မရှိနှင့် ရှိပါကလည်း မည်သည့် ဘဏ္ဍာနှစ်တွင် ဆောင်ရွက်ပေးမည်ကို သိရှိလိုတဲ့အတွက်ကြောင့် အမျိုးသားလွှတ်တော်ဥက္ကဋ္ဌကြီးမှ တစ်ဆင့် လေးစားစွာဖြင့် မေးမြန်းရခြင်းဖြစ်ပါတယ်ခင်ဗျာ။</speech>
<speech type="speaker">မေးခွန်းများနဲ့ ပတ်သက်ပြီး နေပြည်တော်ကောင်စီဝင်က တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="40">ဦးညီထွန်း(နေပြည်တော်ကောင်စီဝင်)</agency>ရိုသေလေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ ပထမ ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ နေပြည်တော်ကောင်စီဝင် ဦးညီထွန်း ဖြစ်ပြီး မေးမြန်းထားသော မေးခွန်းများကို သက်ဆိုင်ရာအစိုးရ တိုင်းဒေသကြီးများရဲ့ ကိုယ်စား ဖြေကြားတင်ပြသွားမှာ ဖြစ်ပါတယ်။ ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဦးအေးဗိုလ် ၏ ရန်ကုန်တိုင်းဒေသကြီး၊ လှိုင်သာယာမြို့နယ်အတွင်း ဂျိုးဖြူနှင့် သဲဖြူမြစ်ရေတင် ရေပေးဝေရေးတို့မှ ရပ်ကွက်၊ ကျေးရွာများသို့ ထပ်မံတိုးချဲ့ ရေပေးဝေနိုင်မည့် အခြေအနေနှင့် JICA ချေးငွေဖြင့် ဖော်ဆောင်နေသော ကုက္ကိုဝမြစ်ရေတင်စီမံကိန်း မည်သည့် ပြီးစီးမည်ကို သိရှိလိုခြင်း မေးခွန်းနှင့်စပ်လျဉ်း၍ ဖြေကြားတင်ပြသွားမှာ ဖြစ်ပါတယ်။ ၂၀၀၂ ခုနှစ်တွင် သမိုင်းလမ်းဆုံမှ မြို့တွင်းမြို့နယ်များသို့ ပေးဝေနေသည့် လှော်ကားပိုက်လိုင်းမှ ရေကိုထုတ်နုတ်ပြီး (၁၂)လက်မ PVC ပိုက်လိုင်းဖြင့် ဘုရင့်နောင်မြစ်ကူးတံတားကိုဖြတ်၍ တစ်နေ့ လျှင် ရေဂါလံတစ်သန်းအား လှိုင်သာယာမြို့နယ် စက်မှုဇုန်(၁)၊ (၂)၊ (၃)၊ (၄)၊ (၆) နဲ့ နဝဒေးအိမ်ရာ၊ ဒဂုံဧရာအဝေးပြေးကွင်း၊ ရဲတပ်ရင်း(၉)နှင့် အလုပ်သမားဆေးရုံတို့ကို သောက်သုံးရေ ဖြန့်ဝေခဲ့ ပါသည်။ ထပ်မံ၍ ၂၀၀၉ ခုနှစ်တွင် သဲဖြူကျေးရွာအနီး အဝီစိတွင်း(၆)တွင်းတူးဖော်၍ သဲဖြူရေ ပေးဝေရေးစခန်းတည်ဆောက်ခဲ့ပြီး ၂၀၁၀ ပြည့်နှစ်တွင် သဲဖြူ ရေပေးဝေရေးစခန်းမှ မြစိမ်းရောင် စက်မှုဇုန်၊ ရွှေသံလွင်စက်မှုဇုန်နှင့် ရွှေကမ်းသာယာအိမ်ရာတို့ကို ရေပေးဝေခဲ့ပါတယ်။ (၂၀)လက်မ၊ (၂၄)လက်မ အချင်းဝက် ကြိုတင်အားဖြင့် ကွန်ကရစ်ပိုက် (၃၈၇၀၀)ပေ၊ (၁၆)လက်မ အချင်းဝက်ရှိ ကြိုတင်အားဖြင့် ကွန်ကရစ်ပိုက် (၂၄၀၀)ပေဖြင့် တစ်နေ့လျှင် ရေဂါလန်(၁)သန်း ပေးဝေလျက်ရှိရာ မိုင်တိုင်အမှတ် (၆)မိုင်(၇)ဖာလုံနှင့် (၆)မိုင် (၆)ဖာလုံများတွင် ဘုရင့်နောင်မှ (၁၂)လက်မ အချင်းဝက် ရှိ PVC ပိုက်ဖြင့် ပိုက်လိုင်းပေါင်းပြီး ရေအားဖြည့်တင်း၍ ထပ်မံတိုးချဲ့ ပေးဝေခဲ့ပါသည်။ နှစ်စဉ် အဝီစိတွင်းများ ထပ်မံတူးဖော်စေခဲ့ရာ ယခုအဆိုပါ သဲဖြူရေပေးဝေရေးစခန်း၌ အဝီစိတွင်း (၁၄)တွင်းထိ တူးဖော်၍ ရေပေးဝေနိုင်ခဲ့ပါသည်။ ၂၀၁၂ ခုနှစ်တွင် ယင်း(၂၄)လက်မ ကွန်ကရစ်ပိုက်မှထုတ်နုတ်၍ လှိုင်သာယာမြို့နယ် အမှတ်(၁၀)ရပ်ကွက်နှင့် အမှတ်(၁၁)ရပ်ကွက် တစ်စိတ်တစ်ပိုင်းအား သောက်သုံးရေဖြန့်ဝေခဲ့ ပါသည်။ ၂၀၁၅ ခုနှစ်တွင် အနော်ရထာအဝိုင်းအနီးတွင် ထပ်ဆင့်ရေတွန်းစက်တည်ဆောက်၍ ရွှေကမ်းသာယာအိမ်ရာ၊ ရွှေသံလွင်စက်မှုဇုန်တို့ကို ရေအားဖြည့်ပေးဝေခဲ့ပါတယ်။ ရန်ကုန်တိုင်း ဒေသကြီး၊ ထန်းတပင်မြို့နယ်၊ ကုက္ကိုဝမြစ်ရေ သန့်စင်ပေးဝေရေးစီမံကိန်းအား ဂျပန်နိုင်ငံအစိုးရ၏ ODA Loan ဖြင့် အကောင်အထည်ဖော်ဆောင်ရွက်ရာတွင် ပြည်ထောင်စုလွှတ်တော်မှ ၁၃-၁၂-၂၀၁၆ ရက်နေ့တွင် အတည်ပြုခဲ့ပြီး ဂျပန်အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ (JICA) လုပ်ထုံးလုပ်နည်းများနှင့်အညီ အဆင့်ဆင့်အကောင်အထည်ဖော်ဆောင်ရွက်လျက်ရှိပါသည်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ ရန်ကုန်မြို့တော်စည်ပင်သာယာရေး ကော်မတီ (YCDC)သည် ဂျပန်အပြည်ပြည်ဆိုင်ရာ ပူးပေါင်းဆောင်ရွက်ရေးအေဂျင်စီ (JICA) နှင့် ပူးပေါင်း၍ ကုက္ကိုဝမြစ်ရေသန့်စင် ရေပေးဝေရေးစီမံကိန်း(Greater Yangon Water Supply Improvement Project Phase 2)(MY-P 19) ကို ဂျပန်နိုင်ငံ၏ ODA Loan ယန်း (၂၅.၀၀)ဘီလီယံ ဖြင့် ဆောင်ရွက်ရာတွင် မြန်မာ - ဂျပန်အစိုးရအချင်းချင်း သဘောတူစာချုပ်ဖြစ်သော Loan Agreement ကို ၁-၃-၂၀၁ရ ရက်နေ့တွင် လက်မှတ်ရေးထိုးပြီးဖြစ်ပါသည်။ (JICA ODA Loan စီမံကိန်း) (MY-P 19)အား အတိုင်ပင်ခံကုမ္ပဏီဖြစ်သော Joint Venture of TEC International Co.,Ltd Nippon Koei Co.,Ltd. And Nihon Suldo Consultants Co.,Ltd og gę 30-9-joon ရက်နေ့တွင် ကန်ထရိုက်တာစာချုပ်ချုပ်ဆိုပြီးဖြစ်၍ အသေးစိတ်ဒီဇိုင်းများရေးဆွဲခြင်းနှင့် နိုင်ငံတကာ ကန်ထရိုက်တာများကို တင်ဒါခေါ်ယူနိုင်ရေး စတင်ဆောင်ရွက်လျက်ရှိပါသည်။ ကုက္ကိုဝမြစ် ရေသန့်စင်ရေပေးဝေရေးစီမံကိန်းအား ၂၀၁၈-၂၀၁၉ ဘဏ္ဍာရေးနှစ်တွင် စီမံကိန်းအကြိုလုပ်ငန်းများဖြစ်သော စီမံကိန်းအဝင်လမ်းအား ကွန်ကရစ်လမ်းခင်းခြင်း၊ စီမံကိန်း ဧရိယာအတွင်း မြေဖို့ခြင်းလုပ်ငန်းများကို စီမံကိန်းတည်ရှိရာ ထန်းတပင်မြို့နယ်၊ အညာစုကျေးရွာ အနီးတွင် ဆောင်ရွက်လျက်ရှိပါသည်။ ဆက်လက်၍ စီမံကိန်းလုပ်ငန်းတွင်ပါဝင်သော (၁၂.၂)ရေဂါလန် သန်းဆံ့ ရေလှောင်ကန် တည်ဆောက်နိုင်ရန်အတွက် လှိုင်သာယာမြို့နယ်၊ ဘုရင့်နောင်ပန်းခြံ အတွင်းတွင် သဲဖြည့်ခြင်းလုပ်ငန်းကို ယခု ၂၀၁၈-၂၀၁၉ ဘဏ္ဍာရေးနှစ်အတွင်း ပြီးစီးအောင် ဆောင်ရွက်မည်ဖြစ်ပါသည်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ ၂၀၂၅ ခုနှစ်တွင် လှိုင်သာယာမြို့တွင် ဖြစ်ပေါ်လာမည့် လူဦးရေ (၇၆၉၀၀၀)အား ခန့်မှန်းတွက်ချက်၍ အိမ်ရေဆက်စုစုပေါင်း (၈၇၆၀၀) အတွက် ကုက္ကိုဝမြစ်ရေသန့်စင်ပေးဝေရေးစီမံကိန်းမှ တစ်နေ့လျှင် ရေဂါလန်(၁၉)သန်း ပေးဝေ နိုင်ရန် ယခုအခါ ဒီဇိုင်းရေးဆွဲလျက်ရှိပြီး အချင်း(၃၀၀)မီလီမီတာမှ (၂၀၀)မီလီမီတာအထိ ရေပိုက် အရှည် စုစုပေါင်း (၄၈၆၀၀)ကီလိုမီတာအရှည်ရှိ ရေပို့ပိုက်လိုင်းများကို ၂၀၂၁ ခုနှစ်မှစတင်၍ ၂၀၂၅ ခုနှစ် အတွင်းပြီးစီးအောင် ဆောင်ရွက်သွားမည်ဖြစ်ပါသည်။ ဆက်လက်၍ ODA Loan ဖြင့် ထန်းတပင်မြို့နယ်၊ အညာစုကျေးရွာအနီးတွင် ကုက္ကိုဝ မြစ်ရေသန့်စင်စက်ရုံတည်ဆောက်ခြင်း၊ စက်ရုံမှ လှိုင်သာယာမြို့နယ် ဘုရင့်နောင်ပန်းခြံသို့ (၁၆၀၀) မီလီမီတာ၊ (၂၁.၄)ကီလိုမီတာ ရေပို့ပိုက်မကြီးဆက်သွယ်ခြင်း၊ ပန်းခြံအတွင်းတွင် (၁၂.၂)ဂါလန် သန်းဆံ့ မြေအောက်ရေလှောင်ကန်နှင့် ရေတွန်းစက်ရုံတည်ဆောက်ခြင်းလုပ်ငန်းများကို ၂၀၂၁ ခုနှစ် တွင် စတင်၍ ၂၀၂၄ ခုနှစ်အပြီးအစီး တည်ဆောက်မည်ဖြစ်ပါသည်။ သို့ဖြစ်ပါ၍ လှိုင်သာယာ တစ်မြို့လုံးရှိ ပြည်သူလူထုများအနေဖြင့် ၂၀၂၅ ခုနှစ်တွင် ရေကောင်းရေသန့်များ စတင်သုံးစွဲနိုင်မည် ဖြစ်ပါကြောင်း ရန်ကုန်တိုင်းဒေသကြီးအစိုးရအဖွဲ့ ကိုယ်စား ဖြေကြားတင်ပြအပ်ပါသည်။ ဒုတိယမေးခွန်းဟာ ကျွန်တော်မှပင် ဆက်လက်ဖြေကြားတင်ပြသွားမှာဖြစ်ပါတယ်။ ဒုတိယမေးခွန်းဖြစ်တဲ့ တနင်္သာရီတိုင်းဒေသကြီး၊ မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စားလှယ် ဒေါက်တာလင်းဝေဖြိုးလတ် ၏ မြိတ်မြို့၊ မြစ်ငယ်ရပ်ကွက်ရှိ မင်္ဂလာရေကန်ကြီးအား အများပြည်သူအပန်းဖြေရန်နေရာ ဖြစ်ပေါ်လာရေးဆောင်ရွက်ပေးရန် အစီအစဉ်ရှိ/မရှိ မေးခွန်းနှင့် စပ်လျဉ်း၍ ဖြေကြားတင်ပြသွားမှာဖြစ်ပါတယ်။ ကိုယ်စားလှယ်တော်ကြီး တင်ပြထားတဲ့အချက် အလက်များအတိုင်းဘဲ ဖြေကြားချက်မှာပါရှိတဲ့ အချက်အလက်များကတော့ ကျွန်တော်တို့ မြိတ်မြို့၊ မြစ်ငယ်ရပ်ကွက်ရှိ မင်္ဂလာကန်တော်ကြီးမှာ မြို့၏အချက်အချာကျသော နေရာတွင်တည်ရှိပြီး ရေကန်၏ဧရိယာမှာ(၂၁.၆၄)ဧက၊ ရေကန်ပတ်လည်အနားမှာ အတွင်းဘက် ၃၉၅၉ ပေခန့်၊ အပြင် ၄၂၇၄ ပေခန့်၊ လမ်းဧရိယာ(၂.၄၂၃)ဧက၊ ရေမြောင်းဧရိယာ(၀.၅၅၄)ဧကခန့် ကျယ်ဝန်းပါတယ်။ အဆိုပါ မင်္ဂလာကန်တော်ကြီးအား ၂၀၁ရ ခုနှစ်၊ ဒီဇင်ဘာလမှစ၍ ဌာနဆိုင်ရာများ မြို့မိမြို့ဖများ ပါဝင်သော ကော်မတီ(၂၆)ခုဖွဲ့စည်းကာ မြေသားတူးဖော်ခြင်းလုပ်ငန်းများကို မြေတူးစက်အကြီး (၁၄)စီးနှင့် မြေသယ်ယာဉ် (၄၀)စီးခန့်တူးဖော်ခဲ့ရာ ၂၀၁၈ ခုနှစ်၊ မတ်လကုန်တွင် ပြီးစီးခဲ့ပါတယ်။ ပြုလုပ်စဝ)အတွက် ငွေကျပ်(၄၀)သတ်လည်)တည်ပေအတွက် ခြင်းအတွက်လမ်းများက ခန့်မှန်းကုန်သန်း၊ အပင်များ စိုက်ဝ%၈)မ မြေသားတူးဖော်ခြင်းလုပ်ငန်းအတွက် တနင်္သာရီတိုင်းဒေသကြီးအစိုးရအဖွဲ့မှ ထောက်ပံ့ ငွေကျပ် သန်း(၁၅၀)၊ မြို့နေလုပ်ငန်းရှင်များနှင့် ပြည်သူများမှ ထည့်ဝင်ငွေကျပ် (၃၀၀.၁)သန်းရရှိ ခဲ့ပြီး ယခုကန်ပေါင်ပုံဖော်ပြီးသည်အထိ ကုန်ကျငွေစုစုပေါင်းမှာ ကျပ်(၅၅၅.၉)သန်းခန့် ကုန်ကျခဲ့ သည့် အတွက်အကြွေးပေးဆပ်ရန် ကျပ်သန်း(၁၀၀)ကျော်ခန့် ကျန်ရှိနေပါတယ်။ ထို့အပြင် မင်္ဂလာ ရေကန်ကြီးအား အများပြည်သူအပန်းဖြေအနားယူနိုင်သည့် နေရာတစ်ခုအဖြစ် သန့်ရှင်းသပ်ရပ် လှပတင့်တယ်စွာ ဖြစ်ပေါ်လာနိုင်ရေးအတွက် အောက်ဖော်ပြပါလုပ်ငန်းစဉ် (၁၀)ခုအား ထပ်မံ ဆောင်ရွက်ပေးသွားရန် လိုအပ်လျက်ရှိပါတယ်။ တင်ပြပါလုပ်ငန်း(၁၀)ခုကတော့ (က) ကန်ကြီးအတွင်းပတ်လမ်း ကျောက်စီမြေထိန်းနံရံ ပြုလုပ်ခြင်းလုပ်ငန်း (၈၀၀x၂၈)ပေအတွက် ခန့်မှန်းကုန်ကျမည့်ငွေကျပ် (၂၇၅.၂)သန်း၊ ဒုတိယ အနေနဲ့ မြေယာရှုခင်းအလှများ ပြုလုပ်ခြင်းလုပ်ငန်း(၇၆၀၀၀)စ/ပေအတွက် ခန့်မှန်းကုန်ကျငွေ ကျပ် (၂၈.၅)သန်း၊ လူသွားစင်္ကြံများ (ကန်ပတ်လည်)တည်ဆောက်ခြင်းလုပ်ငန်း (၆၀၀x၈)ပေ အတွက် ခန့်မှန်းကုန်ကျမည့် ငွေကျပ်(၄.၆)သန်း၊ အရိပ်ရပင်၊ ပန်းအလှပင်များ စိုက်ပျိုးခြင်းလုပ်ငန်း အပင်(၁၀၀၀)အတွက် ခန့်မှန်းကုန်ကျမည့်ငွေကျပ်(၁၅)သန်း၊ အပန်းဖြေအနားယူမည့် ထိုင်ခုံများ ပြုလုပ်ခြင်းလုပ်ငန်း (၂၀၀)လုံးအတွက် ခန့်မှန်းကုန်ကျမည့်ငွေကျပ်(၄၀)သန်း၊ ရေကန်ဘက်ခြမ်း တွင် လူသွားစင်္ကြံလျှောက်လမ်း များအား ရေထဲသို့တံတားထိုး၍ ကန်ပတ်လည်ပြုလုပ်ခြင်းလုပ်ငန်း (၃၁၅x၈)ပေအတွက် ခန့်မှန်းကုန်ကျငွေကျပ်(၃၉.၈)သန်း၊ ရှင်ဥပဂုတ္တကျောင်းဆောင်ဆောက်လုပ် ခြင်းလုပ်ငန်း (၁၂၀×၄၀)ပေအတွက် ခန့်မှန်းကုန်ကျမည့်ငွေကျပ် (၁၀၀)သန်း၊ ရေကန်ဘောင်ပတ်လမ်း (အ.ထ.က-၁ ကျောင်း အနောက်) အုတ်စီရေမြောင်းပြုလုပ်ခြင်းလုပ်ငန်းအတွက် (၁၃၀၀ x ၂.၆ x ၃) ပေအတွက် ခန့်မှန်းကုန်ကျမည့်ငွေကျပ်(၆၃)သန်း၊ ရေကန်ဘောင်ပတ်လမ်း ကွန်ကရစ်ခင်းခြင်း လုပ်ငန်း (၂၇၀၀ x ၁၈ x ၀.၆)ပေအတွက် ခန့်မှန်းကုန်ကျမည့်ငွေကျပ် (၁၁၀.၇)သန်း၊ ကွန်ကရစ် လျှောက်လမ်း Terrazzo ခင်းခြင်းနှင့် Wall ကာရံခြင်းလုပ်ငန်းအတွက်(၃၆၀၀ x ၉ x ၀.၆)ပေ အတွက် ခန့်မှန်းကုန်ကျမည့်ငွေကျပ်(၂၈၀)သန်းဖြစ်၍ စုစုပေါင်းလုပ်ငန်း(၁၀)ခုအတွက် ကုန်ကျမည့် ငွေကျပ်(၉၅၆.၈)သန်း ဖြစ်ပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ သို့ရာတွင် ဖော်ပြပါလုပ်ငန်းစဉ် (၁၀) ရပ်ကို အကောင်အထည်ဖော်ဆောင်ရွက်ပေးနိုင်ရန်အတွက် လုပ်ဆောင်လျက်ရှိသော်လည်း မြိတ် မြို့နယ်စည်ပင်သာယာရေးအဖွဲ့တွင် လုံလောက်သော ဘဏ္ဍာငွေ မရှိပါ။ ၎င်းအပြင် ၂၀၁၉-၂၀၂၀ ဘဏ္ဍာရေးနှစ်အတွက် ငွေလုံးငွေရင်းလုပ်ငန်းများဖြစ်သော လမ်း၊ တံတား၊ ရေပေးရေး၊ အဆောက်အဦ နှင့်အခြားလုပ်ငန်းများကို လွှတ်တော်ကိုယ်စားလှယ်များ၊ မြိတ်မြို့နယ်စည်ပင်သာယာရေး ကော်မတီဝင်များ၊ ရပ်ကွက်/ကျေးရွာအုပ်ချုပ်ရေးမှူးများနှင့် ပေါင်းစပ်ညှိနှိုင်း၍ တနင်္သာရီတိုင်း ဒေသကြီးအစိုးရအဖွဲ့နှင့် တနင်္သာင်္သာရီတိုင်းဒေသကြီးလွှတ်တော်သို့ တင်ပြအတည်ပြုချက်ရယူထားပြီး ထို့အပြင် မြို့နေပြည်သူများ၏ လိုအပ်ချက်နှင့် အဓိကမဖြစ်မနေဆောင်ရွက်ရမည့် လုပ်ငန်းများကို ဦးစားပေးရေးဆွဲတင်ပြထားပြီးဖြစ်ပါသဖြင့် လောလောဆယ် မင်္ဂလာကန်တော် တည်ဆောက်ခြင်းလုပ်ငန်းများအား ထည့်သွင်းလျာထား ရေးဆွဲနိုင်ခဲ့ခြင်းမရှိပါကြောင်း တနင်္သာရီ တိုင်းဒေသကြီးအစိုးရအဖွဲ့၏ ဖြေကြားချက်အား ကိုယ်စားဖြေကြားတင်ပြအပ်ပါသည်။ အားလုံးကို ကျေးဇူးတင်ပါတယ်။</speech>
<speech><mp id="1327">ဦးအေးဗိုလ်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၁)</mp>ကျွန်တော်မေးတဲ့ မေးခွန်းထဲမှာ ဂျိုးဖြူရေနဲ့သဲဖြူ ရေပေးဝေမှုကို ရပ်ကွက်တွေကို ထပ်မံတိုးချဲ့ ပေးနိုင်မှုဆိုတာကို ကျွန်တော် မေးထားပါတယ်။ အဲဒါကို ကျွန်တော်တို့ကို ပြတ်ပြတ်သားသား ပြောစေချင်ပါတယ်။</speech>
<speech type="speaker">ဖြေနိုင်လား။ ဂျိုးဖြူရေနဲ့သဲဖြူရေကို ထပ်တိုးချဲ့ပေးနိုင်ဖို့ နေပါဦး တစ်ယောက်တောင် ဖြေသေးတယ်ခင်ဗျားတို့။</speech>
<speech><agency id="40">ဦးညီထွန်း(နေပြည်တော်ကောင်စီဝင်)</agency>ကျွန်တော့်အနေနဲ့ ဒီတင်ပြချက်မှာပါတဲ့ ဟာက သက်ဆိုင်ခြင်းရှိလိမ့်မယ်လို့တော့ယူဆပါတယ်။ ၂၀၂၅ ခုနှစ်တွင် လှိုင်သာယာမြို့တွင် ဖြစ်ပေါ်လာမည့် လူဦးရေ (၇၆၉၀၀၀)၏ အဲဒီနေရာတွေမှာ အိမ်တစ်အိမ်ချင်းအလိုက်ကို ပိုက်ဆက် အရေအတွက်စုစုပေါင်း (၈၇၆၀၀)အတွက် ကျွန်တော်တို့စီမံဆောင်ရွက်ထားကြောင်းကို ခုနပြောတဲ့ ပိုက်လိုင်းပေါင်း စီမံဆောင်ရွက်ပြီးတော့ ဒီဇိုင်းရေးဆွဲပြီးဆောင်ရွက်ကြောင်းကို ဖော်ပြထားရှိ ပါတယ်။ အဲဒီလူဦးရေ(၇၆၉၀၀၀)ဟာဆိုလို့ရှိရင် လှိုင်သာယာတစ်မြို့နယ်လုံးအားလုံးအတွက် ကာမိ လိမ့်မယ်လို့ ကျွန်တော့်အနေနဲ့တော့ယူဆပါတယ်။ ကျွန်တော်ရဲ့ ဖြေကြားချက်ဟာ လုံလောက်မှု မရှိဘူးဆိုလို့ရှိရင်တော့ တိုင်းဒေသကြီးအစိုးရကို ကျွန်တော်တို့ ပြန်လည်မေးမြန်းတင်ပြပေးပါမယ်။</speech>
<speech><mp id="1257">ဒေါက်တာလင်းဝေဖြိုးလတ်၊ ရန်ကုန်တိုင်းဒေသကြီး မဲဆန္ဒနယ်အမှတ်(၅)</mp>ဖြေကြား ပေးသွားတဲ့ နေပြည်တော်ကောင်စီဝင်ကိုလည်း ကျေးဇူးတင်ပါတယ်။ ဥက္ကဋ္ဌကြီးခင်ဗျား။ ကျွန်တော် မေးတဲ့မေးခွန်းထဲမှာ ပြည်ထောင်စုဘဏ္ဍာငွေကနေပြီးတော့ အကောင်အထည်ဆောင်ရွက်ပေးဖို့ အစီအစဉ် ရှိ/မရှိလည်း မေးခဲ့ပါတယ်။ အခုဖြေသွားတာက တိုင်းဒေသကြီးလွှတ်တော်ကို တင်ပြထား တယ်ဆိုတာ တိုင်းဒေသကြီးအစိုးရအဖွဲ့ ကနေပြီးတော့ ဘဏ္ဍာငွေနဲ့ဆောင်ရွက်ပေးဖို့ရောရှိလား။ ဘယ်ဆောင်ရွက်ပေးမယ်။ ဘယ်ဘဏ္ဍာငွေနဲ့ ဆောင်ရွက်ပေးမယ်ဆိုတာလေးကို သိချင် ပါတယ်ခင်ဗျာ။ ကျေးဇူးတင်ပါတယ်။</speech>
<speech><agency id="40">ဦးညီထွန်း(နေပြည်တော်ကောင်စီဝင်)</agency>လွှတ်တော်ကိုယ်စားလှယ်ကြီး မေးမြန်းတဲ့ အဖြေတိတိကျကျကတော့ သက်ဆိုင်ရာ တိုင်းဒေသကြီးအစိုးရအဖွဲ့ကို ပြန်လည်မေးမြန်းပြီးတော့ ပြန်လည် တင်ပြသွားရမှာဖြစ်ပါတယ်။ လောလောဆယ်မှာတော့ ကျွန်တော်တို့ ဒီဘတ်ဂျက် ကာလမှာလည်း ကျွန်တော်တို့ တင်ပြထားခြင်းမရှိပေမယ့် လောလောဆယ်မင်္ဂလာ ကန်တော် တည်ဆောက်ခြင်းလုပ်ငန်းကို ထည့်သွင်းထားရေးဆွဲနိုင်ခြင်း မရှိသေးကြောင်းကို တင်ပြထား ပါတယ်။ ဒါကြောင့်မို့လို့ ယခုလာမယ့်ဘတ်ဂျက်မှာတော့ တင်ပြထားခြင်းမရှိကြောင်းနဲ့ လုပ်ဆောင်ရန် လိုအပ်တဲ့ ကျပ်သန်းပေါင်း(၉၅၆.၈)သန်းကို လောလောဆယ်အသုံးပြုရန် ငွေလည်းမရှိတဲ့အတွက် ဆောင်ရွက်နိုင်ခြင်း မရှိသေးကြောင်းကို ဒီအထဲမှာ ဖော်ပြထားတာရှိပါတယ်။ သို့သော်လည်း လောလောဆယ်မလုပ်နိုင်ကြောင်းနဲ့ ၂၀၁၉-၂၀၂၀ ခုနှစ်အတွက် မပါရှိသေးကြောင်းကိုတော့ ဖော်ပြထားတာရှိပါတယ်။ ဘယ်နှစ်မှာ လုပ်မယ်ဆိုတာတော့ တိတိကျကျတော့ ကိုယ်စားလှယ် တော်ကြီးမေးတဲ့ မေးမြန်းချက်ကိုတော့ ကျွန်တော်တို့ ဖြေကြားထားတော့ မရှိဘူးဆိုတဲ့အကြောင်း တွေ့ရှိရပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျာ။ အစည်းအဝေးကို မိနစ် (၂၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ အစည်းအဝေးကို ၁၀:၅၄ နာရီ ခေတ္တရပ်နားပြီး ၁၁:၁၈ နာရီ ပြန်လည်ကျင်းပပါသည်။</speech>
</section>
<section value="Bill">
<bill>
<speech type="mc">အမျိုးသားလွှတ်တော်ကိုယ်စားလှယ်များခင်ဗျာ။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော စကားရပ်ပြောင်းလဲသတ်မှတ်သည့် ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည် ပေးပို့လာခြင်းကို အသိပေး တင်ပြခြင်း</title>
<speech type="speaker">အစီအစဉ်(၇)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ စကားရပ်ပြောင်းလဲသတ်မှတ်သည့် ဥပဒေကြမ်းကို ၂၅-၇-၂၀၁၉ ရက်နေ့တွင် ပြည်ထောင်စုအစိုးရ အဖွဲ့ရုံးဝန်ကြီးဌာန၊ ဒုတိယဝန်ကြီးက အဆိုတင်သွင်းပြီး ၁၆-၈-၂၀၁၉ ရက်နေ့တွင် အတည်ပြု၍ ပြည်သူ့လွှတ်တော်သို့ ပေးပို့ခဲ့ပါတယ်။ ယခု အမျိုးသားလွှတ်တော်က အတည်ပြုပြီး ပေးပို့ထားသော စကားရပ်ပြောင်းလဲ သတ်မှတ် သည့် ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြည်သူ့ လွှတ်တော်က ပေးပို့သောပြင်ဆင်ချက်ကို အမျိုးသားလွှတ်တော်ကိုယ်စားလှယ်များထံ ကြိုတင် ဖြန့်ဝေထားပြီးဖြစ်ပါတယ်။</speech>
<title>အမျိုးသားလွှတ်တော်က အတည်ပြုပြီး ပေးပို့ထားသော စကားရပ် ပြောင်းလဲသတ်မှတ်သည့် ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ဥက္ကဋ္ဌကကြေညာခြင်း</title>
<speech type="speaker">အစီအစဉ်(၈)ဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့လွှတ်တော်က ပေးပို့လာသော ပြင်ဆင်ချက်ကို ဆွေးနွေးမည့် လွှတ်တော်ကိုယ်စားလှယ်များ ရှိပါက ပြင်ဆင်လိုသည့် အပိုဒ်၊ အပိုဒ်ခွဲအလိုက် အသေးစိတ်ဖော်ပြ လက်မှတ်ရေးထိုးပြီး ၂၄-၉-၂၀၁၉ (အင်္ဂါနေ့)ထက် နောက်မကျဘဲ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။</speech>
</bill>
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော အမျိုးသားမှတ်တမ်းနှင့် မော်ကွန်းဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြားရှင်းလင်းခြင်း</title>
<speech type="speaker">အစီအစဉ်(၉)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော အမျိုးသားမှတ်တမ်းနှင့် မော်ကွန်းဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ပြန်လည် ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id="1290">ဒေါ်လှဌေး(ခ) ဒေါ်အုန်းကြည်(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ အားလုံးကို မင်္ဂလာပါလို့ နှုတ်ခွန်းဆက် ဂါရဝပြုပါတယ်ရှင်။ ကျွန်မကတော့ မန္တလေးတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဒေါ်လှဌေး(ခ)ဒေါ်အုန်းကြည် ဖြစ်ပါတယ်။ ဥပဒေကြမ်းကော်မတီရဲ့ တာဝန်ပေးချက်အရ အမျိုးသားမှတ်တမ်းနှင့်မော်ကွန်း ဥပဒေကြမ်း အပေါ် စိစစ်တင်ပြခြင်း အစီရင်ခံစာကို ဖတ်ကြားတင်သွင်းသွားမှာဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ အမျိုးသားမှတ်တမ်းနှင့် မော်ကွန်းဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/ အမ (ကော်မတီ - ၁) ၁/၂၀၁၉ -၄၈၇ ရက်စွဲ၊ ၂၀၁၉ ခုနှစ်၊ စက်တင်ဘာလ ၁၆ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် အမျိုးသားမှတ်တမ်းနှင့် မော်ကွန်း ဥပဒေကြမ်းနှင့် စပ်လျဉ်းသည့် အစီရင်ခံစာကို ၂၇-၈-၂၀၁၉ ရက်နေ့တွင် အမျိုးသားလွှတ်တော်သို့ တင်သွင်းခဲ့ပါသည်။ ယင်းဥပဒေကြမ်းနှင့်စပ်လျဉ်း၍ အမျိုးသားလွှတ်တော်ကိုယ်စားလှယ် ဒေါက်တာ ပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)၊ ဒေါ်အိအိပြီး၊ ဧရာဝတီတိုင်းဒေသကြီး မဲဆန္ဒနယ်အမှတ်(၈)၊ ဦးကျော်သောင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)၊ ဦးစိုးသိန်း (ခ)ဦးမောင်စိုး၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)တို့က ၁၀-၉-၂၀၁၉ ရက်နေ့တွင် အကြံပြုဆွေးနွေးခဲ့ကြပါသည်။ ယင်းဥပဒေကြမ်းနှင့်စပ်လျဉ်း၍ အမျိုးသားလွှတ်တော်၊ ဥပဒေကြမ်း ကော်မတီသည် အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ စီမံကိန်းနှင့် ဘဏ္ဍာရေးဝန်ကြီးဌာန၊ ပြန်ကြားရေးဝန်ကြီးဌာန၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ် များနှင့် ၁၂ - ၉ - ၂၀၁၉ ရက်နေ့တွင် တွေ့ဆုံညှိနှိုင်းဆွေးနွေးခဲ့ကြပါသည်။ လေ့လာတွေ့ရှိချက်၂။ အမျိုးသားလွှတ်တော်၊ ဥပဒေကြမ်းကော်မတီသည် အမျိုးသားမှတ်တမ်းနှင့် မော်ကွန်း ဥပဒေကြမ်းကို လေ့လာစိစစ်ရာတွင် - (က) ပြည်သူ့လွှတ်တော်က အတည်ပြုထားသည့် ဥပဒေကြမ်း အပိုဒ် ၄၊ အပိုဒ်ခွဲ (က)၊ အပိုဒ်ခွဲငယ်(၃)တွင် ဖော်ပြထားသော စကားရပ်များအစား အခြားအဖွဲ့အစည်းများမှ စကားရပ်များအကြောင်းပေးသော ယူခြင်း၊ ဝယ်က (၃)ဦးထက်မနည်းသော နိုင်ငံသားပညာရှင်များ အဖွဲ့ဝင်ဆိုသည့် စကားရပ်ဖြင့် လည်းကောင်း၊ အပိုဒ် ၄၊ အပိုဒ်ခွဲ (က)၊ အပိုဒ်ခွဲငယ်(၄)တွင် ဖော်ပြထားသော စကားရပ်များအစား အခြားသင့်လျော်သော သက်ဆိုင်ရာကျွမ်းကျင်သူနိုင်ငံသား များ အဖွဲ့ဝင်ဆိုသည့် စကားရပ်ဖြင့်လည်းကောင်း၊ အဓိပ္ပာယ်ပိုမိုပြည့်စုံမှုရှိစေရန် အတွက် ပြည်သူ့လွှတ်တော်က အတည်ပြုထားသည့် ဥပဒေကြမ်း အပိုဒ် ၈၊ အပိုဒ်ခွဲ (က)တွင် ဖော်ပြထားသော စကားရပ်များအစား ပုဂ္ဂိုလ်တစ်ဦးဦး သို့မဟုတ် အခြား အဖွဲ့အစည်းတစ်ခုခုက ဦးစီးဌာနသို့ လွှဲပြောင်းပေးသော မှတ်တမ်းများအနက်မှ ထိန်းသိမ်းထားသင့်သည့် မှတ်တမ်းများကို စိစစ်၍ လက်ခံရယူခြင်း၊ ဝယ်ယူခြင်း တို့ကို ဘဏ္ဍာရေးစည်းမျဉ်းစည်းကမ်းနှင့်အညီ ဆောင်ရွက်ခြင်း၊ လိုအပ်ပါက ကြီးကြပ်ရေးအဖွဲ့၏ လမ်းညွှန်မှုဖြင့် ဆောင်ရွက်ခြင်း၊ ဆိုသည့်စကားရပ်ဖြင့် လည်းကောင်း အသီးသီးအစားထိုးပြင်ဆင်သင့်ကြောင်း လေ့လာတွေ့ရှိရပါသည်။ (ခ) ဥပဒေရေးထုံး မှန်ကန်မှုရှိစေရန်အတွက် ပြည်သူ့လွှတ်တော်က အတည်ပြုထား သည့် ဥပဒေကြမ်းအပိုဒ် ၁၀၊ အပိုဒ်ခွဲ(င)တွင် ဖော်ပြထားသော လက်မှတ်ရေးထိုး ပြီးသည့်နေ့မှ တစ်လအတွင်း ဆိုသည့်စကားရပ်ကို လက်မှတ်ရေးထိုးပြီးသည့်နေ့မှ ရက်ပေါင်း (၃၀)အတွင်း ဆိုသည့် စကားရပ်ဖြင့်လည်းကောင်း၊ အပိုဒ် ၁၃၊ အပိုဒ်ခွဲ (က)တွင် ဖော်ပြထားသော စကားရပ်များအစား ဦးစီးဌာနသည် အများပြည်သူ ဖတ်ရှုရန် ပုံနှိပ်ထုတ်ဝေပြီးသော မှတ်တမ်းများနှင့် ပုဒ်မ ၁၂ ပါ လုံခြုံမှုအဆင့် သက်တမ်းကုန်ဆုံးပြီးသော မော်ကွန်းများကို အများပြည်သူ၊ အခြားအဖွဲ့အစည်း၊ ပုဂ္ဂိုလ်တစ်ဦးဦးအား ကြည့်ရှုခွင့်နှင့် အသုံးပြုခွင့်ပေးရမည်။ သို့ရာတွင် နိုင်ငံတော် နှင့် နိုင်ငံသားများ၏ အကျိုးစီးပွားအတွက် လိုအပ်ပါက လုံခြုံမှုအဆင့် သက်တမ်း ကုန်ဆုံးပြီးသော မော်ကွန်းများကို ကြည့်ရှုခွင့်နှင့် အသုံးပြုခွင့်မပြုဘဲ ထားနိုင်သည်။ ဆိုသည့်စကားရပ်ဖြင့် အစားထိုးပြင်ဆင်သင့်ကြောင်း လေ့လာတွေ့ရှိရပါသည်။ (ဂ) ခေတ်ကာလနှင့် လိုက်လျောညီထွေမှုရှိစေရန်အတွက် ပြည်သူ့လွှတ်တော်က အတည်ပြုထားသည့် ဥပဒေကြမ်း အပိုဒ် ၂၃ ၊ အပိုဒ် ၂၄၊ အပိုဒ် ၂၅ နှင့် အပိုဒ် ၂၆ တို့ကို အောက်ပါအတိုင်း အစားထိုးပြင်ဆင်သင့်ကြောင်း လေ့လာတွေ့ရှိရပါသည် - ၂၃။ မည်သူမဆို ပုဒ်မ ၁၉ ပါ တားမြစ်ချက်ကို ဖောက်ဖျက်ကျူးလွန်ကြောင်း ပြစ်မှု ထင်ရှားစီရင်ခြင်းခံရလျှင် ထိုသူကို ငါးနှစ်ထက်မပိုသော ထောင်ဒဏ်ဖြစ်စေ၊ ကျပ်သိန်း(၅၀)ထက်မပိုသော ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေချမှတ် ရမည်။ မည်သူမဆို ပုဒ်မ ၂၀ ပါ တားမြစ်ချက်ကို ဖောက်ဖျက်ကျူးလွန်ကြောင်း ပြစ်မှုထင်ရှားစီရင်ခြင်းခံရလျှင် ထိုသူကို တစ်ဆယ်နှစ်ထက်မပိုသော ထောင်ဒဏ် ဖြစ်စေ၊ ကျပ်သိန်း (၁၀၀)ထက်မပိုသော ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ရမည်။ မည်သူမဆို ပုဒ်မ ၂၁ ပါ တားမြစ်ချက်ကို ဖောက်ဖျက်ကျူးလွန်ကြောင်း ပြစ်မှု ထင်ရှားစီရင်ခြင်းခံရလျှင် ထိုသူကို အနည်းဆုံးကျပ်တစ်သိန်းမှ အများဆုံး ကျပ်သုံးသိန်းအထိ ငွေဒဏ်ချမှတ်ရမည်။ မည်သူမဆို ဤဥပဒေပါ ပြစ်မှုတစ်ခုခုကျူးလွန်ခြင်းကို အားပေးကူညီ ကြောင်း သို့မဟုတ် ကျူးလွန်ရန် အားထုတ်ကြောင်း ပြစ်မှုထင်ရှား စီရင်ခြင်း ခံရလျှင် ထိုသူကို ယင်းပြစ်မှုအတွက် ဤဥပဒေတွင် ပြဋ္ဌာန်းထားသည့် ပြစ်ဒဏ် ချမှတ်ရမည်။ ပိုမိုပြည့်စုံမှုရှိစေရန်အတွက်လည်းကောင်း၊ ဥပဒေရေးထုံးမှန်ကန်မှု ရှိစေရန်အတွက် လည်းကောင်း၊ မြန်မာစာအရေးအသား မှန်ကန်မှုရှိစေရန်တို့အတွက်လည်းကောင်း ပြင်ဆင်သင့် သည်များကို ပြင်ဆင်ခဲ့ပါသည်။ အဆိုပါ ပြင်ဆင်ချက်အပြည့်အစုံကို နောက်ဆက်တွဲ ကန့်လန့်ဖြတ် ဇယားဖြင့် ပူးတွဲတင်ပြအပ်ပါသည်။ ကော်မတီ၏ သဘောထားမှတ်ချက် ၄။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် အမျိုးသားမှတ်တမ်းနှင့် မော်ကွန်းဥပဒေကြမ်းနှင့် စပ်လျဉ်း၍ အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ် များ၏ ဆွေးနွေးချက်များအပေါ်အခြေခံ၍ သက်ဆိုင်ရာဝန်ကြီးဌာနများ၊ ပြည်ထောင်စုရှေ့နေချုပ်ရုံး တို့မှ တာဝန်ရှိပုဂ္ဂိုလ်များနှင့် အသေးစိတ်ညှိနှိုင်းဆွေးနွေးခဲ့ပြီးဖြစ်ပါသဖြင့် ဥပဒေကြမ်းကော်မတီ၏ မူလတင်ပြထားသည့် ပြင်ဆင်ချက်များနှင့် ယခုထပ်မံပြင်ဆင်ချက်များကို အမျိုးသားလွှတ်တော်က အတည်ပြုဆောင်ရွက်နိုင်ပါရန် အစီရင်ခံတင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော အမျိုးသားမှတ်တမ်းနှင့် မော်ကွန်းဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၀)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော အမျိုးသားမှတ်တမ်းနှင့် မော်ကွန်းဥပဒေကြမ်းကို လွှတ်တော်၏ အဆုံးအဖြတ်ရယူ၍ အတည်ပြုဆောင်ရွက်မှာ ဖြစ်ပါတယ်။ ဥပဒေကြမ်းကော်မတီက ပြင်ဆင်ချက်ရှိသော အပိုဒ်၊ အပိုဒ်ခွဲများကို တစ်ပိုဒ်ချင်းစီ အလိုက်တင်ပြဖို့ ဖြစ်ပါတယ်။</speech>
<speech><mp id="1298">ဒေါ်နွယ်နွယ်အောင် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါရှင်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော အမျိုးသားမှတ်တမ်းနှင့် မော်ကွန်းဥပဒေကြမ်းကို မွန်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဥပဒေကြမ်းကော်မတီဝင် ကျွန်မ ဒေါ်နွယ်နွယ်အောင် က အဆိုပြုတင်သွင်းသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးရှင်။ အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက်ဖြစ်သော အပိုဒ် ၂၊ အပိုဒ်ခွဲ(ဃ)(၅)၊ အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ်(၃)(၄)၊ အပိုဒ် ၅၊ အပိုဒ်ခွဲ(ည)၊ အပိုဒ် ၆၊ အပိုဒ် ၈၊ အပိုဒ်ခွဲ(က)တို့ကို လွှတ်တော်က အတည်ပြုပေးပါရန် အဆို တင်သွင်းအပ်ပါတယ်ရှင်။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက်အတည် ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၂၊ အပိုဒ်ခွဲ(ဃ)()၊ အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ်(၃)(၄)၊ အပိုဒ် ၅၊ အပိုဒ်ခွဲ(ည)၊ အပိုဒ် ၆၊ အပိုဒ် ၈၊ အပိုဒ်ခွဲ(က)သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="1298">ဒေါ်နွယ်နွယ်အောင် (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးရှင်။ အမျိုးသား လွှတ်တော် ဥပဒေကြမ်းကော်မတီရဲ့ ပြင်ဆင်ချက်ဖြစ်သော အပိုဒ် ၁၀၊ အပိုဒ်ခွဲ (င)(စ)၊ အပိုဒ် ၁၃၊ အပိုဒ်ခွဲ(က)၊ အပိုဒ် ၁၅ ခြေဆင်း၊ အပိုဒ် ၁၅၊ အပိုဒ်ခွဲ(ဂ)၊ အပိုဒ် ၂၃၊ အပိုဒ် ၂၄၊ အပိုဒ် ၂၅၊ အပိုဒ် ၂၆၊ အပိုဒ် ၂၉ တို့ကို လွှတ်တော်က အတည်ပြုပေးပါရန် အဆို တင်သွင်းအပ်ပါတယ်ရှင်။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၁၀၊ အပိုဒ်ခွဲ(င)(စ)၊ အပိုဒ် ၁၃၊ အပိုဒ်ခွဲ(က)၊ အပိုဒ် ၁၅ ခြေဆင်း၊ အပိုဒ် ၁၅၊ အပိုဒ်ခွဲ(ဂ)၊ အပိုဒ် ၂၃၊ အပိုဒ် ၂၄၊ အပိုဒ် ၂၅၊ အပိုဒ် ၂၆၊ အပိုဒ် ၂၉ သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="1298">ဒေါ်နွယ်နွယ်အောင် (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးရှင်။ အမျိုးသား လွှတ်တော်က ယခုပြင်ဆင်ချက်များဖြင့် အတည်ပြုထားသော ဥပဒေကြမ်းရဲ့ အပိုဒ်၊ အပိုဒ်ခွဲများ မှအပ ကျန်ရှိသော အပိုဒ်၊ အပိုဒ်ခွဲများကို ပြည်သူ့လွှတ်တော်၏ အတည်ပြုချက်အတိုင်း ထားရှိပေး ပါရန် လွှတ်တော်ကြီးကို အဆိုပြုတင်ပြအပ်ပါတယ်ရှင်။</speech>
<speech type="speaker">ဒီတင်ပြချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် တင်ပြချက်အတိုင်း အတည်ဖြစ်သည်။</speech>
</bill>
</section>
<section value="Report">
<report>
<title>အမျိုးသားလွှတ်တော် တိုင်းရင်းသားရေးရာကော်မတီ၏ ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေးကာလအတွင်း လုပ်ငန်းဆောင်ရွက်မှု အစီရင်ခံစာနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၁) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် တိုင်းရင်းသားရေးရာကော်မတီ၏ ဒုတိယအကြိမ် အမျိုးသား လွှတ်တော် အဋ္ဌမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေးကာလအတွင်း လုပ်ငန်း ဆောင်ရွက်မှု အစီရင်ခံစာကို ဆွေးနွေးရန် လွှတ်တော်ကိုယ်စားလှယ်(၂)ဦး အမည်စာရင်း တင်သွင်း ထားပါတယ်။ တစ်ဦးလျှင် (၆)မိနစ်ထက်မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ ရခိုင်ပြည်နယ် မဲဆန္ဒနယ်အမှတ်(၁)မှ ဦးစိန်အောင် ဆွေးနွေးနိုင်ပါပြီ။</speech>
<speech><mp id="1309">ဦးစိန်အောင်၊ ရခိုင်ပြည်နယ် မဲဆန္ဒနယ်အမှတ်(၁)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါ။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁)မှ ဦးစိန်အောင် ဖြစ်ပါတယ်။ ကျွန်တော် ဆွေးနွေးမှာကတော့ ၂၀၁၉ ခုနှစ်အထိ တစ်နှစ်ခွဲတာ ကာလအတွက် တိုင်းရင်းသားရေးရာကော်မတီ၏ လုပ်ငန်း ဆောင်ရွက်ချက်များကို ဆွေးနွေးဝေဖန် အကြံပြုသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကော်မတီ၏ တာဝန်များတွင် ပြည်ထောင်စုအဆင့် အစိုးရဌာနများ၊ ဝန်ကြီးဌာနများကို လွှတ်တော်ဥက္ကဋ္ဌကြီး ခွင့်ပြုချက်ဖြင့် တွေ့ဆုံဆွေးနွေးညှိနှိုင်း၍ လုပ်ငန်း၏ ရည်ရွယ်ချက်များကို ဖော်ဆောင်ရန်လိုအပ်ပါက သင့်တော်သော ကော်မတီအရေအတွက်ဖြင့် သွားရောက် ကွင်းဆင်းဆောင်ရွက်ရန်ဟု ဖော်ပြထားတာ တွေ့ရပါတယ်။ အခုတိုင်းရင်းသားဘာသာ သင်ကြားရေးကို ဆွေးနွေးအကြံပြုပါမယ်။ ကော်မတီသည် အခြေခံကျောင်းများတွင် တိုင်းရင်း ဘာသာ စာပေသင်ကြားမည့် နေ့စား၊ လပေး ဆရာ၊ ဆရာမများ၊ Teaching Assistant တိုင်းရင်း ဘာသာသင် ဆရာ၊ ဆရာမများ language Teacher ခန့်ထားရေးကိစ္စရပ်များကို ပညာရေး ဝန်ကြီးဌာနမှ တာဝန်ရှိသူများနှင့် တွေ့ဆုံဆွေးနွေးခဲ့တယ်လို့ ဆိုထားတာတွေ့ခဲ့ရပါတယ်။ ဒါပေမဲ့ တိုင်းရင်းသား ကလေးတွေဟာ မိခင်ဘာသာကို ပိုင်နိုင်စွာ တတ်ကျွမ်းဖို့အတွက်ဆိုရင် အစိုးရ ကျောင်းချိန်အတွင်းမှာ တခြားဘာသာရပ်တွေလို သင်ကြားပေးဖို့လိုပါတယ်။ ကျောင်းချိန်ပြင်ပမှာ သင်ကြားရတာက စိတ်အားထက်သန်မှုနည်းတာကြောင့် ပေးတော့ပေး၏ မရဆိုသကဲ့သို့ ဖြစ်နေ တာကြားနေရပါတယ်။ ဒါကြောင့် ကော်မတီအနေဖြင့် ကွင်းဆင်းလေ့လာပြီး ပညာရေးဝန်ကြီးဌာန၊ တိုင်းရင်းသား လူမျိုးများရေးရာဝန်ကြီးဌာနတို့နှင့် ညှိနှိုင်း၍ တိုင်းရင်းဘာသာတိုင်းကို ကျောင်းချိန်အတွင်း ဖြစ်ဖြစ် မြောက်မြောက် သင်ကြားနိုင်ရန် ဆောင်ရွက်ပေးဖို့ အကြံပြုလိုပါတယ်။ ဥက္ကဋ္ဌကြီးခင်ဗျား။ တိုင်းရင်းသားလူမျိုးများကိစ္စနှင့် ပတ်သက်လို့ ဆွေးနွေးအကြံပြု ပါမယ်။ ကော်မတီသည် ကချင်ပြည်နယ်သို့ ကွင်းဆင်းခရီးသွားရောက်ခဲ့သည့် ကချင်တိုင်းရင်းသား များ၏ မှတ်ပုံတင်ကတ်ပြားဆိုင်ရာ ပျောက်ဆုံး၊ ပျက်စီး မပြုလုပ်ရသေးသည့်ကိစ္စများကို လေ့လာ တွေ့ရှိခဲ့ရ၍ ခရီးပြီးဆုံး ပြန်ရောက်လာသောအခါ အလုပ်သမား၊ လူဝင်မှုကြီးကြပ်ရေးနှင့် ပြည်သူ့ အင်အားဝန်ကြီးဌာနမှ တာဝန်ရှိသူများနှင့် တွေ့ဆုံညှိနှိုင်းမှုများ ပြုလုပ်ပေးကြောင်း ဖော်ပြထား ပါတယ်။ အလွန်ကောင်းမွန်ပါတယ်။ ၁၀-၉-၂၀၁၉ ရက်နေ့ လွှတ်တော်အစည်းအဝေးမှာ ချင်းပြည် နယ်မှ ညီအကိုတော် ချင်းကိုယ်စားလှယ်တစ်ဦးက ချင်းတိုင်းရင်းသားလူမျိုးများ အရေအတွက်နှင့် ပတ်သက်၍ မေးခွန်းမေးရာမှာ မြန်မာနိုင်ငံတွင် ၂၀၁၄ ခုနှစ်၊ လူဦးရေနှင့် အိမ်အကြောင်းအရာ သန်းခေါင်စာရင်းကောက်ယူရာတွင် ချင်းပြည်နယ်တစ်ခုတည်း၌ တိုင်းရင်းသား(၅၃)မျိုးဟု ဖော်ပြ ထားခြင်းကို မြေပြင်ကွင်းဆင်းကြီးကြပ်၍ ပြည်လည်သုံးသပ်ရန် အစီအစဉ် ရှိ/ မရှိ မေးမြန်းခဲ့ပါ တယ်။ ကိုယ်စားလှယ်ရဲ့ မေးခွန်းစာသားထဲမှာလည်း ချင်းပြည်နယ်မှာ လူမျိုး(၅)မျိုး၊ (၆)မျိုး လောက်သာရှိနိုင်ကြောင်းနှင့် ကွင်းဆင်းစစ်ဆေးဆောင်ရွက်ပေးဖို့ ဖော်ပြထားပါတယ်။ ဝန်ကြီးက ဖြေကြားရာမှာ ထိလွယ်၊ ရှလွယ်တဲ့ ကိစ္စဖြစ်တဲ့အတွက် ပြန်လည်သုံးသပ်ဆောင်ရွက်ပေးရန် မရှိသေးပါကြောင်း ဖြေကြားသွားပါတယ်။ ဥက္ကဋ္ဌကြီးခင်ဗျား။ မြန်မာနိုင်ငံတွင် တိုင်းရင်းသား(၁၃၅)မျိုးရှိတယ်ဆိုတဲ့ အသုံးအနှုန်းကို တွင်တွင်ကျယ်ကျယ် သုံးစွဲလာတာဟာ နဝတ ခေတ်အခြေအနေမျိုးဖြစ်တယ်ဆိုတာ အများသိပြီး ဖြစ်ပါတယ်။ လူဦးရေ(၅)သိန်းခန့်ရှိသည့် မြန်မာနိုင်ငံမှာ ဒုတိယလူဦးရေ အနည်းဆုံးဖြစ်တဲ့ ချင်းပြည်နယ်မှာ လူမျိုး(၅၃)မျိုး ရှိတယ်ဆိုတာ၊ လူမျိုးကွဲပြားအောင် လုပ်ခဲ့လေသလားလို့ အမြင်ရှိ နေကြပါတယ်။ ဥက္ကဋ္ဌကြီးခင်ဗျား။ တစ်တောဝင်၊ တစ်တောင်ထွက် တစ်ရွာတွေ့တိုင်း ဒေသိယဘာသာ စကား ကွဲပြားမှုကို အခြေပြု၍ လူမျိုးတစ်မျိုးအဖြစ် သတ်မှတ်ခဲ့လေသလားလို့ တွေးဆမှုတွေလည်း ရှိနေပါတယ်။ ဒီကိစ္စဖြေရှင်းဖို့ တိုင်းရင်းသားရေးရာကော်မတီမှာ တာဝန်ရှိပါတယ်။ ရေးရာကော်မတီ တွေဟာ လွှတ်တော်အငယ်စားလေးတွေလို့ သတ်မှတ်မှုရှိတဲ့အတိုင်း လွှတ်တော်နှင့် အစိုးရဌာန တွေဟာ Check and Balance တွေ ရှိရပါတယ်။ ဒါကြောင့် ကော်မတီအနေနဲ့ တိုင်းရင်းသား လူမျိုးများရေးရာဝန်ကြီးဌာန၊ အလုပ်သမား၊ လူဝင်မှုကြီးကြပ်ရေးနှင့် ပြည်သူ့အင်အားဝန်ကြီး ဌာနတို့နဲ့ တိုင်ပင်ဆွေးနွေးဆောင်ရွက်ခဲ့ပြီး ဖြေရှင်းသင့်ပါတယ်။ တိုင်းရင်းသားရေးရာ ကော်မတီ သည် လာမည့်နောက်တစ်ကြိမ် ပြည်လုံးကျွတ် သန်းခေါင်စာရင်းကောက်ယူမှုမတိုင်ခင် စပ်ကြား ကာလမှာ ကွင်းဆင်းစစ်ဆေးပြီး ဝန်ကြီးဌာနများနှင့် ညှိနှိုင်းဆွေးနွေးကာ၊ ချင်းပြည်နယ်မှာ ချင်းတိုင်းရင်းသား(၅၃)မျိုးဆိုတာ မှန်ကန်မှု ရှိ/ မရှိ ဖြေရှင်းပေးဖို့ အထူးလိုအပ်ကြောင်း အကြံပြု တိုက်တွန်းရင်း နိဂုံးချုပ်အပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၄)မှ ဒေါ်နန်းမိုးမိုးထွေး ဆွေးနွေးနိုင်ပါပြီ။</speech>
<speech><mp id="1223">ဒေါ်နန်းမိုးမိုးထွေး၊ ကရင်ပြည်နယ် မဲဆန္ဒနယ်အမှတ်(၄)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်ရှင်။ ကျွန်မကတော့ ကရင်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဒေါ်နန်းမိုးမိုးထွေး ဖြစ်ပါတယ်ရှင်။ ဒုတိယအကြိမ်၊ အမျိုးသားလွှတ်တော် အဋ္ဌမပုံမှန်အစည်းအဝေးမှ (၁၃)ကြိမ်မြောက်ပုံမှန် အစည်းအဝေးကာလအတွင်း တိုင်းရင်းသားရေးရာကော်မတီ၏ လုပ်ငန်းဆောင်ရွက်မှု အစီရင်ခံစာ နှင့် ပတ်သက်လို့ ကျွန်မအနေနဲ့ ထောက်ခံအကြံပြု ဆွေးနွေးလိုပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ ပထမဦးဆုံးအနေနဲ့ ကော်မတီ ရဲ့ အစီရင်ခံစာမှာပါတဲ့ တိုင်းရင်းသားစာပေသင်ကြားမည့် နေ့စား၊ လပေး ဆရာ၊ ဆရာမ များ၊ (TA -Teaching Assistant) ခေါ်ယူခန့်အပ်တဲ့ကိစ္စကို ဆွေးနွေးလိုပါတယ်။ ပထမ ဆွေးနွေးတဲ့ ကိုယ်စားလှယ်ကလည်း ဆွေးနွေးသွားပြီးဖြစ်ပါတယ်။ ဒီကိစ္စဟာကော်မတီအနေနဲ့ သက်ဆိုင်ရာ ဝန်ကြီးဌာနတွေနဲ့ တွေ့ဆုံညှိနှိုင်းဆွေးနွေးခဲ့တယ်လို့ သိရတဲ့အတွက် ကော်မတီကို အထူးကျေးဇူး တင်ပါတယ်။ သို့သော်လည်းပဲ ယခု ၂-၉-၂၀၁၉ ရက်နေ့က TA တွေကို ခန့်အပ်တဲ့အခါမှာ အဆင်မပြေမှုတွေ များစွာတွေ့ရတယ်။ ဝန်ကြီးဌာနအနေနဲ့ ဘတ်ဂျက်အနေအထားအရ ကျောင်းတိုင်း ခန့်အပ်ပေးနိုင်ခြင်း မရှိ သေးတာကို နားလည်လက်ခံပေးလို့ရပေမယ့် နှစ်ဦးထပ်နေတဲ့ကျောင်းတွေ တွေ့နေရတဲ့အခါကျတော့ မျှတမှုမရှိဘူးလို့လည်း ခံစားရပါတယ်။ ကော်မတီအနေနဲ့ သက်ဆိုင်ရာဝန်ကြီးဌာနတွေနဲ့ ပြန်လည် ပြီးတော့ ညှိနှိုင်းဆွေးနွေးပေးစေလိုပါတယ်။ ကျန်ရှိတဲ့ ကျောင်းတွေမှာလည်း ခန့်အပ်နိုင်ဖို့ရန် ဝန်ကြီးဌာနကို တိုက်တွန်းပေးဖို့ ကော်မတီကို တောင်းဆိုပါတယ်။ လက်တွေ့မှာလည်း တိုင်းရင်းသား စာပေတွေ၊ စာသင်ကျောင်းတွေမှာ အမှန်တကယ် သင်ကြားမှု ရှိ/မရှိ ဆိုတာကိုလည်း ကော်မတီ အနေနဲ့ သက်ဆိုင်ရာ မြို့နယ်၊ တိုင်းရင်းသားကိုယ်စားလှယ်တွေနဲ့ ကွင်းဆင်းပြီးတော့ လေ့လာ သင့်ပါတယ်။ ဒါ့အပြင် ပြည်ထောင်စုတိုင်းရင်းသားလူမျိုးများ ဖွံ့ဖြိုးရေးတက္ကသိုလ်၊ တိုင်းရင်းသား လူမျိုးများ စွမ်းရည်ဖွံ့ဖြိုးရေး ဒီဂရီကောလိပ်၊ ပညာရေးတက္ကသိုလ်တွေ၊ ပညာရေးကောလိပ်တွေမှာ ဝေးလံခက်ခဲတဲ့ဒေသက တိုင်းရင်းသားလူမျိုးတွေ များများတက်ရောက်နိုင်ဖို့ အခွင့်အလမ်းတွေ ရရှိလာဖို့အတွက် တစ်နိုင်ငံလုံးမှာ တစ်ကျောင်းတည်းသာရှိကြတဲ့ စိုက်ပျိုးရေးတက္ကသိုလ်၊ တိရစ္ဆာန် မွေးမြူရေးနှင့် ကုသရေးတက္ကသိုလ်၊ သစ်တောတက္ကသိုလ်တို့လိုမျိုး တက္ကသိုလ်တွေမှာ ကျွန်မတို့ နယ်စပ်ဒေသက တိုင်းရင်းသားတွေ တက်ရောက်နိုင်မယ့် အခွင့်အလမ်းတွေ ပိုမိုရရှိလာဖို့အတွက် သက်ဆိုင်ရာဝန်ကြီးဌာနတွေလည်း တွေ့ဆုံညှိနှိုင်းပေးဖို့လည်း အကြံပြုတိုက်တွန်းပါတယ်။ လေးစားရပါသော ဥက္ကဋ္ဌကြီးရှင်။ တိုင်းရင်းသားလူမျိုးများရေးရာကော်မတီ၏ အစီရင်ခံစာ မှာပါတဲ့ တိုင်းရင်းသားလူမျိုးများ၏ အခွင့်အရေးကာကွယ်စောင့်ရှောက်တဲ့ ဥပဒေ၊ နည်းဥပဒေ ကိစ္စကို အနည်းငယ်ဆွေးနွေးလိုပါတယ်။ ဒီဥပဒေဟာ ၂၅-၂- ၂၀၁၅ ရက်နေ့က ပြဋ္ဌာန်းခဲ့တာ ဖြစ်ပါတယ်။ ဒီဥပဒေ ထွက်ရှိလာဖို့ ကော်မတီအနေနဲ့ ပူးပေါင်းပါဝင် ဝိုင်းဝန်းကြိုးပမ်းခဲ့ကြတာကို တွေ့ရပါတယ်။ ယခုဆိုရင် ဒီဥပဒေလည်း ထွက်ရှိလာပြီဖြစ်ပါတယ်။ ဒီဥပဒေကို အကောင်အထည်ဖော် ဆောင်ရွက်ကြတဲ့အခါမှာ အားနည်းချက်၊ အားသာချက်၊ အခက်အခဲတွေ ရှိ/မရှိကို ဥပဒေကိုင်တွယ် ကျင့်သုံးရတဲ့ ဝန်ကြီးဌာနများနှင့် အဖွဲ့အစည်းများကို ကော်မတီအနေနဲ့ ထပ်မံတွေ့ဆုံပြီးတော့ ပြန်လည်ဆွေးနွေး၊ ဆန်းစစ်ဖို့အတွက်လည်း တိုက်တွန်းပါတယ်။ ဆက်လက်ပြီးတော့ ကျွန်မရဲ့ မေးခွန်းတစ်ခုဖြစ်တဲ့ အမျိုးသားလွှတ်တော်မှာ ပထမဦးဆုံး မေးခဲ့တဲ့ ကြယ်ပွင့်မပြမေးခွန်းဖြစ်တဲ့ တိုင်းရင်းသားမျိုးနွယ်စုအသီးသီးမှ ကျင်းပပြုလုပ်ပြီး နွေရာသီ ကျောင်းပြင်ပ စာပေ၊ ယဉ်ကျေးမှု သင်တန်းတွေမှာ ရန်ပုံငွေ ပံ့ပိုးကူညီပေးဖို့အတွက် ကတိကဝတ် ရရှိခဲ့ပါတယ်။ ကျွန်မတို့ရဲ့ ကရင်ပြည်နယ်အနေနဲ့ ကရင်ပြည်နယ်အစိုးရရဲ့ အကောင်အထည်ဖော် ဆောင်ရွက်မှုတွေကို လေ့လာသိရှိနိုင်ပေမယ့်လို့ တခြားသော တိုင်းဒေသကြီးနဲ့ ပြည်နယ်အသီးသီး မှာရှိတဲ့ တိုင်းရင်းသားမျိုးနွယ်စုတွေအတွက် တိုင်းဒေသကြီးအစိုးရနဲ့ ပြည်နယ်အစိုးရတွေကနေ အကောင်အထည်ဖော်ဆောင်ရွက်ပေးမှု ရှိ/မရှိကို ကျတော့ ကျွန်မတို့အနေနဲ့ အလှမ်းဝေးပါတယ်။ ဒါကြောင့် ကော်မတီအနေနဲ့ နယ်မြေကွင်းဆင်းတဲ့အခါမှာပဲဖြစ်ဖြစ်၊ ဝန်ကြီးဌာနတွေနဲ့ တွေ့ဆုံတဲ့ ဲဖြစ်ဖြစ် ဒါလေးတွေကိုလည်း လေ့လာဆန်းစစ်ပေးဖို့ မေတ္တာရပ်ခံပါတယ်။ ဥက္ကဋ္ဌကြီးရှင်။ နောက်ဆုံးအနေနဲ့ ဆွေးနွေးလိုတာကတော့ ဖွံ့ဖြိုးမှုနောက်ကျတဲ့ ဒေသမှာရှိတဲ့ တိုင်းရင်းသားတွေဟာ ဥပဒေပါ အခွင့်အရေးတွေ၊ ရပိုင်ခွင့်တွေ၊ ရရှိခံစားနိုင်မှု အခြေ အနေတွေ၊ သူတို့ရဲ့ စကား၊ စာပေ၊ အနုပညာ၊ ယဉ်ကျေးမှု၊ ဓလေ့၊ ထုံးတမ်းတွေ ပိုမိုသိရှိဖော်ထုတ်ပေး နိုင်ဖို့နဲ့ သူတို့ရဲ့ လူမှုစီးပွားဘဝ ဖွံ့ဖြိုးတိုးတက်အောင် ချိတ်ဆက်ဆောင်ရွက်ပေးနိုင်ဖို့အတွက် ကော်မတီအနေနဲ့ က အမှန်တကယ် မြေပြင်ကွင်းဆင်းဖို့ လိုအပ်ပါတယ်။ နောက်ပြီးတော့ တိုင်းဒေသကြီးနှင့် ပြည်နယ်အသီးသီးမှာရှိကြတဲ့ တိုင်းရင်းသားရေးရာဝန်ကြီးများ၊ နောက် တိုင်းဒေသကြီးလွှတ်တော်နဲ့ ပြည်နယ်လွှတ်တော်တွေမှာရှိတဲ့ တိုင်းရင်းသားရေးရာကော်မတီများ၊ တိုင်းရင်းသားရေးရာကိစ္စများကို ဆောင်ရွက်လျက်ရှိကြတဲ့ လူမှုအဖွဲ့အစည်းတွေနဲ့လည်း မကြာခဏ တွေ့ဆုံဆွေးနွေးပေးဖို့ လိုအပ်ပါမယ်။ ဒါမှလည်း ကော်မတီရဲ့ လုပ်ငန်းတာဝန်တွေကို စွမ်းစွမ်းတမံ ဒီထက်ပိုပြီးတော့ ဆောင်ရွက်နိုင်မှာဖြစ်ပါတယ်လို့ အကြံပြုဆွေးနွေးလိုက်ရပါတယ်။ ကျေးဇူးတင်ပါတယ်။</speech>
<title>အမျိုးသားလွှတ်တော် တိုင်းရင်းသားရေးရာကော်မတီ၏ အစီရင်ခံစာကို သဘောတူ လက်ခံရန် အဆိုတင်သွင်းခြင်းနှင့် အမျိုးသားလွှတ်တော်၏ အတည်ပြုချက် ရယူခြင်း</title>
<speech type="speaker">အစီအစဉ်(၁၂) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် တိုင်းရင်းသားရေးရာကော်မတီ၏ ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေးကာလအတွင်း လုပ်ငန်းဆောင်ရွက်မှု အစီရင်ခံစာကို အမျိုးသားလွှတ်တော်က သဘောတူလက်ခံရန် အဆိုတင်သွင်းခြင်းနှင့် အတည်ပြုချက် ရယူခြင်းတို့ကို ဆောင်ရွက်မှာဖြစ်ပါတယ်။ ယခု တိုင်းရင်းသားရေးရာကော်မတီက အဆို တင်သွင်းဖို့ ဖြစ်ပါတယ်။</speech>
<speech><mp id="1298">ဒေါ်နွယ်နွယ်အောင်(ဥက္ကဋ္ဌ၊ တိုင်းရင်းသားရေးရာကော်မတီ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ အားလုံး မင်္ဂလာပါရှင်။ ကျွန်မက အမျိုးသားလွှတ်တော်၊ တိုင်းရင်းသားရေးရာကော်မတီ ဥက္ကဋ္ဌ၊ မွန်ပြည်နယ် မဲဆန္ဒနယ် အမှတ်(၂)မှ အမျိုးသားလွှတ်တော်ကိုယ်စားလှယ် ဒေါ်နွယ်နွယ်အောင် ဖြစ်ပါတယ်။ အမျိုးသားလွှတ်တော် တိုင်းရင်းသားရေးရာကော်မတီရဲ့ အဋ္ဌမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေး ကာလအတွင်း ကော်မတီရဲ့ လုပ်ငန်းဆောင်ရွက်မှုအစီရင်ခံစာ ကို ၁၆-၉-၂၀၁၉ ရက်နေ့မှာ တိုင်းရင်းသားရေးရာကော်မတီဝင် ဒေါ်မမလေး ရှမ်းပြည်နယ် မဲဆန္ဒနယ်အမှတ်(၈)မှ တင်သွင်းခဲ့ပြီး ဖြစ်ပါတယ်။ အမျိုးသားလွှတ်တော်ကိုယ်စားလှယ်များက ဒီနေ့မှာ အစီရင်ခံစာအပေါ် ရခိုင်ပြည်နယ် မဲဆန္ဒနယ်အမှတ်(၁)မှ ဦးစိန်အောင် နဲ့ ကရင် ပြည်နယ် မဲဆန္ဒနယ်အမှတ်(၄)မှ ဒေါ်နန်းမိုးမိုးထွေး တို့က အကြံပြုချက်များနဲ့ ထောက်ခံဆွေးနွေး ကြပါတယ်။ အစီရင်ခံစာအပေါ်မှာ ဝိုင်းဝန်းအကြံပြုဆွေးနွေးပေးကြတဲ့ ကိုယ်စားလှယ်များကို ကျေးဇူးအထူးတင်ရှိပါကြောင်းနှင့် ကိုယ်စားလှယ်ကြီးများရဲ့ အကြံပြုချက်တွေကို မှတ်သားထား ရှိပြီး တိုင်းရင်းသားရေးရာကော်မတီမှာ ပြန်လည်ဆွေးနွေးဆောင်ရွက်သွားမှာဖြစ်ကြောင်း တင်ပြ အပ်ပါတယ်ရှင်။ ဥက္ကဋ္ဌကြီးရှင်။ တိုင်းရင်းသားရေးရာကော်မတီက တင်သွင်းတဲ့ အစီရင်ခံစာကို လွှတ်တော် ကြီးက လက်ခံအတည်ပြုပေးပါရန် တိုင်းရင်းသားရေးရာကော်မတီ ဥက္ကဋ္ဌ ဖြစ်သူ ကျွန်မ ဒေါ်နွယ်နွယ်အောင် က အဆိုတင်သွင်းအပ်ပါတယ်ရှင်။ အားလုံး ကျေးဇူးတင်ပါတယ်။ အဆိုကို အတည်ပြုရန် လွှတ်တော်၏ သဘောထားရယူပါမယ်။ အမျိုးသား လွှတ်တော် တိုင်းရင်းသားရေးရာကော်မတီ၏ ဒုတိယအကြိမ် အမျိုးသားလွှတ်တော် အဋ္ဌမပုံမှန် အစည်းအဝေးမှ (၁၃)ကြိမ်မြောက်ပုံမှန်အစည်းအဝေးကာလအတွင်း လုပ်ငန်းဆောင်ရွက်မှု အစီရင်ခံစာ ကို အတည်ပြုရန် လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အမျိုးသားလွှတ်တော် တိုင်းရင်းသားရေးရာ ကော်မတီ၏ ဒုတိယအကြိမ် အမျိုးသားလွှတ်တော် အဋ္ဌမပုံမှန်အစည်းအဝေးမှ (၁၃)ကြိမ်မြောက်ပုံမှန်အစည်းအဝေး ကာလအတွင်း လုပ်ငန်းဆောင်ရွက်မှု အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။</speech>
</report>
</section>
<section value="Order">
<title>အမျိုးသားလွှတ်တော် ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး ဆောင်ရွက်ချက်များနှင့် စပ်လျဉ်း၍ ရှင်းလင်းပြောကြားခြင်း</title>
<speech type="speaker">အစီအစဉ်(၁၃)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၉ ခုနှစ်၊ ဇူလိုင်လ ၁၅ ရက်နေ့မှ စတင်ကျင်းပခဲ့တဲ့ ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေးဟာဆိုရင် ဒီကနေ့ ပြီးဆုံးမှာဖြစ်ပါတယ်။ ၂၀၁၉ ခုနှစ်၊ ဇူလိုင်လ ၁၅ ရက်နေ့မှ စက်တင်ဘာလ ၁၉ ရက်နေ့အထိ အစည်းအဝေးကျင်းပရက် (၂၃)ရက် အတွင်း အမျိုးသားလွှတ်တော်ရဲ့ ဆောင်ရွက်ချက်များအနေနဲ့ - မေးခွန်းမေးမြန်းခြင်းကဏ္ဍမှာ - လွှတ်တော်ကိုယ်စားလှယ်များက ပြည်သူလူထုရဲ့ အကျိုးအလို့ငှာ အမျိုးသားလွှတ်တော်သို့ ကြယ်ပွင့်ပြမေးခွန်း (၁၃၄)ခု၊ ကြယ်ပွင့်မပြမေးခွန်း (၁၉၁)ခုတို့ကို မေးမြန်းခဲ့ပါတယ်။ လွှတ်တော် ကိုယ်စားလှယ်များ မေးမြန်းသည့်မေးခွန်းများအပေါ် ပြည်ထောင်စုအဆင့် အဖွဲ့အစည်းဝင်ပုဂ္ဂိုလ် များက လွှတ်တော်တွင် နှုတ်ဖြင့် ဖြေကြားခြင်း၊ စာဖြင့် ပေးပို့ဖြေကြားခြင်းတို့ကို ဆောင်ရွက် ခဲ့ပါတယ်။ အဆိုတင်သွင်းခြင်းကဏ္ဍမှာ - ဦးခင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်(၂)၏ ရှေးအစဉ်အဆက် အသုံးပြု ခဲ့သော ကျေးလက်နေပြည်သူများ ထိန်းသိမ်းသည့် မိုးရေကန်များ၊ သောက်သုံးရေကန်များ၊ ဆည်ငယ်/ တမံငယ်များကို ရေချိုမိုးရေ စုဆောင်းသိုလှောင်ရန်၊ သောက်သုံးရေ ရရှိရန်၊ မြေအောက်ရေ ဖြည့်ဆည်းရန်၊ လုပ်ကွက်ငယ် တောင်သူများ စိုက်ပျိုးရေရရှိရန်၊ သဘာဝဂေဟစနစ် မပျက်ရန်အတွက် ကန်တူးပေးခြင်း၊ ကန်ပေါင်ဆယ်ပေးခြင်း၊ ကန်ငယ်၊ ဆည်ငယ်၊ တမံငယ်များကို ပြုပြင်ထိန်းသိမ်းရန်နှင့် အသစ်တိုးချဲ့တည်ဆောက်ပေးရန် ပြည်ထောင်စုအစိုးရအား တိုက်တွန်း ကြောင်း အဆိုကို လွှတ်တော်သို့ တင်သွင်းခဲ့ရာ လွှတ်တော်က ကိုယ်စားလှယ်များ ဆွေးနွေးခြင်း၊ ပြည်ထောင်စုအဆင့်အဖွဲ့ အစည်းဝင်က ပြန်လည်ဖြေရှင်း ဆွေးနွေးခြင်းနှင့် လွှတ်တော်ရဲ့ အဆုံးအဖြတ်ရယူခြင်းတို့ကို ဆောင်ရွက်ပြီး အဆိုကို လွှတ်တော်က အတည်ပြုခဲ့ပါတယ်။ ဒုတိယအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေးတွင် လွှတ်တော်က လက်ခံဆွေးနွေးရန် သဘောတူပြီး ဆွေးနွေးရန် အမည်စာရင်း တောင်းခံထားတဲ့ ဒေါက်တာတင်တင်ဝင်း၊ ပဲခူးတိုင်းဒေသကြီး မဲဆန္ဒနယ်အမှတ်(၅)ရဲ့ ကျေးလက်နေအမျိုးသမီးများ၏ လူနေမှုဘဝမြှင့်တင်ရန် စီးပွားရေးတွင် တစ်နိုင်တစ်ပိုင်ပါဝင်ရန် နေရပ်စွန့်ခွာ၍ ရေမြေခြားအလုပ် သွားလုပ်ခြင်းကို လျှော့ချနိုင်ရန်၊ အမျိုးသမီးများအတွက် ပတ်ဝန်းကျင်ကောင်းတစ်ခု ဖန်တီးပေးရန် အိမ်တွင်းစီးပွားရေးလုပ်ငန်းများ ဖော်ဆောင်ဖို့ အသိပေးခြင်း၊ နည်းပညာပေးခြင်း၊ ရင်းနှီးရန်ပုံ ငွေကြေးရှာဖွေပေးခြင်း၊ ကုန်ကြမ်းကို ဒေသထွက်အဖြစ် ဖော်ထုတ်ပေးခြင်း၊ ဈေးကွက်ဖော်ဆောင် ပေးခြင်း၊ ဈေးကွက်တည်တံ့အောင် ဆောင်ရွက်ပေးခြင်း၊ သက်ဆိုင်ရာဌာနများ စုပေါင်း၍ ဆောင်ရွက်ပေးရန် ပြည်ထောင်စုအစိုးရအား တိုက်တွန်းကြောင်းအဆိုနှင့် ဦးကျော်ထွေး၊ ရန်ကုန် တိုင်းဒေသကြီး မဲဆန္ဒနယ်အမှတ်(၈)၏ နိုင်ငံခြားတက္ကသိုလ် သို့မဟုတ် ပညာရေးအဖွဲ့ အစည်း များနှင့် ချိတ်ဆက်၍ဖြစ်စေ၊ မိမိကိုယ်ပိုင် သင်ရိုးညွှန်းတမ်းများဖြင့်ဖြစ်စေ ဖွင့်လှစ်သင်ကြားပို့ချ နေသော ပုဂ္ဂလိက ပညာရေးသင်တန်းကျောင်းများ၏ အရည်အသွေး၊အဆင့်အတန်းကို စစ်ဆေး အကဲဖြတ်ခြင်းနှင့် ယင်းသင်တန်းကျောင်းများမှ ထုတ်ပေးသော လက်မှတ်များကို စိစစ်၍ သတင်း ထုတ်ပြန်ပေးရန် ပြည်ထောင်စုအစိုးရအား တိုက်တွန်းကြောင်း အဆိုတို့ကို လွှတ်တော် ကိုယ်စားလှယ်များက ဆွေးနွေးခြင်း၊ ပြည်ထောင်စုအဆင့် အဖွဲ့ အစည်းဝင်များက ပြန်လည်ဖြေရှင်း ဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်းတို့ကို ဆောင်ရွက်ခဲ့ပြီး အဆိုများကို လွှတ်တော်က အတည်ပြုခဲ့ပါတယ်။ ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)၏ အသက်မွေးဝမ်းကျောင်း တက္ကသိုလ် များအပါအဝင် အစိုးရတက္ကသိုလ်အသီးသီးတွင် အဆင့်မြင့်ပညာရပ်များ တက်ရောက် သင်ကြားမည့် ကျောင်းသား၊ ကျောင်းသူများအတွက် အတိုးနည်းပါးသည့် ပညာရေးဆိုင်ရာ ချေးငွေ အစီအစဉ်များ ရေးဆွဲအကောင်အထည်ဖော်ပေးပါရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှယ်များက ဆွေးနွေးခြင်း၊ ပြည်ထောင်စုအဆင့် အဖွဲ့ အစည်းဝင်များက ပြန်လည်ဖြေရှင်း ဆွေးနွေးခြင်းနှင့် လွှတ်တော်ရဲ့ အဆုံးအဖြတ်ရယူခြင်းတို့ကို ဆောင်ရွက်ခဲ့ရာ အဆိုကို လွှတ်တော်က အတည်မပြုကြောင်း ကြေညာခဲ့ပါတယ်။ ဥပဒေကြမ်း တင်သွင်းခြင်းကဏ္ဍအနေနဲ့ - အမျိုးသားလွှတ်တော်မှာ စတင်ဆွေးနွေးနိုင်ရန် ပေးပို့ထားတဲ့ ငါးမွေးမြူရေးဆိုင်ရာ ဥပဒေကြမ်းကို လွှတ်တော်သို့ အဆိုတင်သွင်းခြင်း၊ ဥပဒေကြမ်းကော်မတီက အစီရင်ခံစာ ဖတ်ကြား တင်သွင်းခြင်း၊ လွှတ်တော်ကိုယ်စားလှယ်များက ဆွေးနွေးကာ ၎င်းတို့၏ ဆွေးနွေးချက်များကို ဥပဒေကြမ်းကော်မတီသို့ ပြန်လည်ကြားနာနိုင်ရန် ပေးပို့ခဲ့ပါတယ်။ ပြည်သူ့လွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်း၊ အမျိုးသားလွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့်ဥပဒေကြမ်းနှင့် တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းတို့အား လွှတ်တော်သို့ အဆိုတင်သွင်းခြင်း၊ ဥပဒေကြမ်းကော်မတီက အစီရင်ခံစာ ဖတ်ကြားတင်သွင်းခြင်း၊ လွှတ်တော် ကိုယ်စားလှယ်များက ဆွေးနွေးခြင်းနှင့် လွှတ်တော်၏ အတည်ပြုချက် ရယူခြင်းတို့ကို ဆောင်ရွက် ခဲ့ပြီး ပြည်သူ့လွှတ်တော်သို့ ပေးပို့ခဲ့ပါတယ်။ စကားရပ်ပြောင်းလဲသတ်မှတ်သည့် ဥပဒေကြမ်းကို လွှတ်တော်သို့ အဆိုတင်သွင်းခြင်း၊ ဥပဒေကြမ်း ကော်မတီက အစီရင်ခံစာ ဖတ်ကြားတင်သွင်းခြင်း နှင့် လွှတ်တော်၏ အတည်ပြုချက် ရယူခြင်းတို့ကို ဆောင်ရွက်ခဲ့ပြီး ပြည်သူ့လွှတ်တော်သို့ ပေးပို့ခဲ့ရာ ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းကို လွှတ်တော်သို့ အသိပေးပြီး ဆွေးနွေးနိုင်ရန် အမည်စာရင်း တောင်းခံခဲ့ပါတယ်။ အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေးတွင် တင်သွင်းခဲ့သည့် သွင်းကုန်ပမာဏမြင့်တက်ခြင်းမှ ကာကွယ်ပေးမှု ဥပဒေကြမ်းကို လွှတ်တော်ကိုယ်စားလှယ်များက ဆွေးနွေးခြင်း၊ လွှတ်တော်ရဲ့ အတည်ပြုချက် ရယူခြင်းတို့ကို ဆောင်ရွက်ပြီး ပြည်သူ့လွှတ်တော်သို့ ပေးပို့ခဲ့ပါတယ်။ မြို့ပြနှင့်ဒေသဖွံ့ဖြိုးရေးစီမံကိန်း ဥပဒေကြမ်းကို လွှတ်တော်ကိုယ်စားလှယ်များက ဆွေးနွေးကာ ၎င်းတို့၏ ဆွေးနွေးချက်များကို ဥပဒေကြမ်းကော်မတီသို့ ပြန်လည်ကြားနာနိုင်ရန် ပေးပို့ခဲ့ပါတယ်။ အမျိုးသားလွှတ်တော်မှ စတင်ဆွေးနွေး အတည်ပြုပြီး ပြည်သူ့လွှတ်တော်သို့ ပေးပို့ ထားသည့် ဥပဒေကြမ်းများအနက် ပြည်ထောင်စုတရားစီရင်ရေး ဥပဒေကို စတုတ္ထအကြိမ် ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာရာ လွှတ်တော်က ပြည်သူ့လွှတ်တော်၏ ပြင်ဆင်ချက်အတိုင်း အတည်ပြုခဲ့ပါတယ်။ ယင်းဥပဒေကို ၂၀၁၉ ခုနှစ်၊ ပြည်ထောင်စုလွှတ်တော် ဥပဒေ အမှတ် ၂၅ ဖြင့် နိုင်ငံတော်သမ္မတက လက်မှတ် ရေးထိုး ထုတ်ပြန်ခဲ့ပါတယ်။ ၂၀၁၉ ခုနှစ်၊ အပင်မျိုးသစ် အကာအကွယ်ပေးရေး ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းကို ဆွေးနွေးရာတွင် လွှတ်တော် နှစ်ရပ်သဘောကွဲလွဲသဖြင့် ပြည်ထောင်စုလွှတ်တော်၌ ဆွေးနွေးနိုင်ရန် ပေးပို့ခဲ့ပါတယ်။ လယ်ယာ မြေဥပဒေကို ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့ လာခဲ့ရာ လွှတ်တော်သို့ အသိပေးပြီး ဆွေးနွေးရန် အမည်စာရင်း တောင်းခံခဲ့ပါတယ်။ ပြည်သူ့လွှတ်တော်တွင် စတင်ဆွေးနွေး အတည်ပြုပြီး အမျိုးသားလွှတ်တော်သို့ ပေးပို့ ခဲ့သည့် ဥပဒေကြမ်းများအနက် ကျေးလက်ဒေသ ဖွံ့ဖြိုးတိုးတက်ရေး ဥပဒေကြမ်း၊ မြန်မာနိုင်ငံ ဆေးပညာရပ်များဆိုင်ရာ ဘွဲ့၊ ဒီပလိုမာနှင့် လက်မှတ်များ ဥပဒေကြမ်းနှင့် အမျိုးသားမှတ်တမ်းနှင့် မော်ကွန်း ဥပဒေကြမ်းတို့ကို ဥပဒေကြမ်းကော်မတီက အစီရင်ခံစာဖတ်ကြား တင်သွင်းခြင်း၊ လွှတ်တော်ကိုယ်စားလှယ်များက ဆွေးနွေးခြင်းနှင့် အဆုံးအဖြတ်ရယူခြင်းတို့ကို ဆောင်ရွက်ခဲ့ပြီး ပြင်ဆင်ချက်ဖြင့် အတည်ပြု၍ ပြည်သူ့လွှတ်တော်သို့ ပေးပို့ခဲ့ပါတယ်။ မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို ဥပဒေကြမ်းကော်မတီက အစီရင်ခံစာ ဖတ်ကြားတင်သွင်းပြီး ဆွေးနွေးနိုင်ရန် အမည်စာရင်း တောင်းခံခဲ့ပါတယ်။ အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေးတွင် ဥပဒေကြမ်းကော်မတီက အစီရင်ခံစာ ဖတ်ကြားတင်သွင်းပြီး ဆွေးနွေးရန် အမည်စာရင်း တောင်းခံထားသည့် အခြေခံ ပညာရေးဥပဒေကြမ်းနှင့် ပညာရေးသုတေသန၊ စီမံကိန်းနှင့်လေ့ကျင့်ရေး ဥပဒေကြမ်းတို့ကို လွှတ်တော်ကိုယ်စားလှယ်များက ဆွေးနွေးခြင်းနှင့် အဆုံးအဖြတ်ရယူခြင်းတို့ကို ဆောင်ရွက်ခဲ့ပြီး ပြင်ဆင်ချက်ဖြင့် အတည်ပြု၍ ပြည်သူ့လွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ အစီရင်ခံစာ တင်သွင်းခြင်းကဏ္ဍတွင် - ပြည်သူတို့၏ တိုင်ကြားစာဆိုင်ရာကော်မတီ၏ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေးသို့ တင်သွင်းသည့် အစီရင်ခံစာ (၁/၂၀၁၉)ကို အမျိုးသား လွှတ်တော်သို့ ဖတ်ကြားတင်သွင်းခဲ့ပြီး လွှတ်တော်ကိုယ်စားလှယ်များက အကြံပြုဆွေးနွေးခြင်းနှင့် လွှတ်တော်က အတည်ပြုခြင်းတို့ကို ဆောင်ရွက်ခဲ့ပါတယ်။ အစိုးရ၏ အာမခံချက်များ၊ ကတိများနှင့် တာဝန်ခံချက်များစိစစ်ရေးကော်မတီ၏ ဒုတိယ အကြိမ် အမျိုးသားလွှတ်တော် ပထမပုံမှန်အစည်အဝေးမှ (၁၂)ကြိမ်မြောက်ပုံမှန်အစည်းအဝေး အထိ တင်သွင်းမေးမြန်းခဲ့သည့် အဆို၊ မေးခွန်းများနှင့် စပ်လျဉ်းသည့် အစီရင်ခံစာကို အမျိုးသား လွှတ်တော်သို့ ဖတ်ကြားတင်သွင်းခဲ့ပြီး လွှတ်တော်ကိုယ်စားလှယ်များက အကြံပြုဆွေးနွေးခြင်းနှင့် လွှတ်တော်က အတည်ပြုခြင်းတို့ကို ဆောင်ရွက်ခဲ့ပါတယ်။ တိုင်းရင်းသားရေးရာကော်မတီ၏ ဒုတိယအကြိမ် အမျိုးသားလွှတ်တော် အဋ္ဌမပုံမှန် အစည်အဝေးမှ (၁၃)ကြိမ်မြောက်ပုံမှန်အစည်းအဝေး ကာလအတွင်း လုပ်ငန်းဆောင်ရွက်မှု အစီရင်ခံစာ ကို အမျိုးသားလွှတ်တော်သို့ ဖတ်ကြားတင်သွင်းခဲ့ပြီး လွှတ်တော်ကိုယ်စားလှယ်များက အကြံပြု ဆွေးနွေးခြင်းနှင့် လွှတ်တော်က အတည်ပြုခြင်းတို့ကို ဆောင်ရွက်ခဲ့ပါတယ်။ ပညာရေးမြှင့်တင်မှုကော်မတီ၏ “မိမိတို့ လူ့ဘောင်အဖွဲ့ အစည်းနှင့် စီးပွားရေး၏ စိန်ခေါ်မှု များကို ရင်ဆိုင်နိုင်သော သင်ရိုးညွှန်းတမ်းများအား ပြုစုခြင်း၊ သင်ကြားလေ့ကျင့် အကဲဖြတ်ခြင်း” စုံစမ်းလေ့လာမှု အစီရင်ခံစာကို အမျိုးသားလွှတ်တော်သို့ ဖတ်ကြားတင်သွင်းခဲ့ပြီး လွှတ်တော်က မှတ်တမ်းတင်ခဲ့ပါတယ်။ အမျိုးသားလွှတ်တော် ကိုယ်စားလှယ်များခင်ဗျား အမျိုးသားလွှတ်တော်တွင် ဖွဲ့စည်းထားသည့် ကော်မတီများ၏ လွှတ်တော်အစည်းအဝေး ကာလအတွင်း ဆောင်ရွက်ခဲ့သည့် ကော်မတီအစည်းအဝေးများမှာ - - ဥပဒေကြမ်းကော်မတီ (၂၈)ကြိမ်၊ - ပြည်သူ့ငွေစာရင်းကော်မတီ (၄)ကြိမ်၊ - လွှတ်တော်အခွင့်အရေးကော်မတီ (၁)ကြိမ်၊ - အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ (၁၇)ကြိမ်၊ နိုင်ငံတကာဆက်ဆံရေး၊ လွှတ်တော်ချင်း ချစ်ကြည်ရေးနှင့် ပူးပေါင်းဆောင်ရွက်ရေး ကော်မတီ (၄) ကြိမ်၊ - အစိုးရမဟုတ်သော ပြည်တွင်းပြည်ပ အဖွဲ့အစည်းများဆိုင်ရာကော်မတီ (၆)ကြိမ်၊ - ကျန်းမာရေး၊ အားကစားနှင့် ယဉ်ကျေးမှုဆိုင်ရာကော်မတီ (၅)ကြိမ်၊ - တိုင်းရင်းသားရေးရာကော်မတီ (၄) ကြိမ်၊ - တောင်သူလယ်သမားရေးရာကော်မတီ (၉)ကြိမ်၊ - အမျိုးသမီးနှင့် ကလေးသူငယ် အခွင့်အရေးဆိုင်ရာကော်မတီ (၇)ကြိမ်၊ - ပညာရေးမြှင့်တင်မှုကော်မတီ (၁၀)ကြိမ်၊ - လူဝင်မှုကြီးကြပ်ရေးနှင့် ပြည်တွင်းပြည်ပ အလုပ်သမားဆိုင်ရာကော်မတီ (၈)ကြိမ်၊ - နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာ ကော်မတီ (၉)ကြိမ်၊ - သယံဇာတနှင့် သဘာဝပတ်ဝန်းကျင် ထိန်းသိမ်းရေးဆိုင်ရာကော်မတီ (၉)ကြိမ်၊ - ပြည်သူတို့၏ တိုင်ကြားစာဆိုင်ရာ ကော်မတီ (၉)ကြိမ်၊ - စိုက်ပျိုးရေး၊ မွေးမြူရေးနှင့် ရေလုပ်ငန်းဖွံ့ဖြိုးတိုးတက်ရေး ကော်မတီ (၆) ကြိမ်၊ ဆောက်လုပ်ရေး၊ စက်မှု၊ လျှပ်စစ်နှင့်စွမ်းအင်ဆိုင်ရာကော်မတီ (၇)ကြိမ်၊ စုစုပေါင်း ကော်မတီအစည်းအဝေး (၁၄၃)ကြိမ် ပြုလုပ်ခဲ့ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ကိုယ်စားလှယ်များ စွမ်းရည်မြင့်မားစေရန် ရည်ရွယ်၍ အပြန်အလှန် ဆွေးနွေးပွဲ (Debate)ကို (၆)ကြိမ် ပြုလုပ်ခဲ့ပြီး လွှတ်တော်ကိုယ်စားလှယ်များက ဆွေးနွေးခဲ့ကြပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ သုတေသန၊ ပြည်သူ့ဆက်ဆံရေးနှင့် နိုင်ငံတကာဆက်ဆံရေးဌာနကြီးမှ အမျိုးသားလွှတ်တော်ကိုယ်စားလှယ်များအတွက် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ကာလအတွင်း စာတမ်းတို (၆)စောင် ထုတ်ဝေခဲ့ပါတယ်။ လွှတ်တော်ကိုယ်စားလှယ်(၅၃)ဦးက သိရှိလိုသည့် သတင်းအချက်အလက် မေးမြန်းခဲ့မှု (၁၁၀)ချက်အနက် (၈၅)ချက်ကို ရှာဖွေပေးခဲ့ပြီးဖြစ်ပါကြောင်း လွှတ်တော်ကိုယ်စားလှယ် များကို အသိပေးပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ လွှတ်တော်ကိုယ်စားလှယ်များအားလုံး မိမိတို့သက်ဆိုင်ရာ ဒေသအသီးသီးသို့ ကိုယ်စိတ်နှစ်ဖြာ ကျန်းမာချမ်းသာစွာဖြင့် ပြန်လည် ရောက်ရှိကြပြီး မိမိတို့ရဲ့ မဲဆန္ဒရှင်ပြည်သူများအကျိုး၊ ဒေသရဲ့ အကျိုး၊ နိုင်ငံတော်ရဲ့ အကျိုးကို ဆတက်ထမ်းပိုး ထမ်းဆောင်နိုင်ကြပါစေကြောင်း ဆုမွန်ကောင်းတောင်းအပ်ပါတယ်။ အားလုံးကို ကျေးဇူးတင်ပါတယ်။</speech>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး (၂၃)ရက်မြောက်နေ့ ရပ်နားကြောင်းနှင့် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ကျင်းပပြီးစီးကြောင်း ကြေညာခြင်း</title>
<speech type="speaker">အစီအစဉ်(၁၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၂၃)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး အောင်မြင်စွာ ကျင်းပပြီးစီးကြောင်း ကြေညာပါတယ်။ (ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး(၂၃)ရက် မြောက်နေ့ကို ၁၁:၅ရ နာရီ ရပ်နားပါသည်။</speech>
</postface>
</transcript>
</doc>
