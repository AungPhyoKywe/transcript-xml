<doc>
<docinfo>
<docno>02-14-18.xml</docno>
<pdf>02-14-18.pdf</pdf>
<term value="02">ဒုတိယအကြိမ်</term>
<session value="14" />
<sittingday value="18" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ နတ်တော်လပြည့်ကျော် ၈ ရက် (၂၀၁၉ ခုနှစ်၊ ဒီဇင်ဘာလ ၁၉ ရက်)ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့ အစီအစဉ်ကို ၁၀:ဝဝ နာရီ င်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခုင်ပြီး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ (၁၈)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။ အရ အစည်းအဝေးသို့ တရက်မြောက်နေ့မှာ ရေ စုစုပေါင်း(၂၂၃)ဦးရှိပြီး</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း(၂၂၃)ဦးရှိပြီး ဒီကနေ့ အစည်းအဝေးကို (၂၀၁)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၉၀.၁၃)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နှင့် ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေးရဲ့ (၁၈)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီးဖြစ်ပါတယ်။ အဲဒီအစီအစဉ်တိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="931">ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့ ၁၉-၁၂-၂၀၁၉ ရက်နေ့တွင် အစည်း အဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များ ကိုယ်စား မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်မ ဒေါ်သီရိရတနာ က ခွင့်ပန်ကြားသွားမှာ ဖြစ်ပါတယ်။ ယနေ့အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးစိုင်းသန်းနိုင်၊ ကရင်ပြည်နယ် မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဒေါ်နန်းနီနီအေး၊ ကရင်ပြည်နယ် မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဦးစိုင်းစံအောင်၊ ရှမ်းပြည်နယ် မဲဆန္ဒနယ်အမှတ်(၁၂)၊ မြေယာဥပဒေအလုပ်ရုံဆွေးနွေးပွဲ တက်ရောက်ရန်။ ဒေါ်နွယ်နွယ်အောင်၊ မွန်ပြည်နယ် မဲဆန္ဒနယ်အမှတ်(၂)၊ ၎င်းအတိုင်း။ ဦးနိုင်သီဟ၊ မွန်ပြည်နယ် မဲဆန္ဒနယ်အမှတ်(၇)၊ ၎င်းအတိုင်း။ ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)၊ ၎င်းအတိုင်း။ ဒေါ်နော်ခရစ္စထွန်း(ခ)ဒေါက်တာအားကာမိုး၊ ကရင်ပြည်နယ် မဲဆန္ဒနယ်အမှတ်(၇)၊ ၎င်းအတိုင်း။ ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဦးမိုင်းအုဏ်းခိုင်၊ ရှမ်းပြည်နယ် မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဦးကျော်မြင့်ဦး၊ မန္တလေးတိုင်းဒေသကြီး မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်တို့ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၁၂)ဦးနှင့် ယနေ့ ခွင့်ပန်ကြားသူ (၁၀)ဦးဖြစ်ပြီး စုစုပေါင်းခွင့်ပန်ကြားသူ (၂၂)ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ တင်ပြအပ်ပါတယ်ရှင်။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက်မြောက်နေ့ကို တက်ရောက် ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ(၁၂)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၁၀)ဦးဖြစ်၍ အမျိုးသားလွှတ်တော်က စုစုပေါင်းခွင့်ပြုထားသူ (၂၂)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသည့်မေးခွန်း တွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။</speech>
<title>ကျောက်တော်မြို့နယ်၊ ကမ်းနားလမ်းအား ကွန်ကရစ်လမ်းအဖြစ် ဆောင်ရွက်ရာတွင် လမ်းအရည် အသွေးပြည့်မီခြင်းမရှိသည့်ကိစ္စအား မည်သူ့တွင် တာဝန်ရှိသည်ကို စိစစ်ပြီး အရေးယူပေးရန်နှင့် အရည်အသွေးပြည့်မီသည့်လမ်း ဖြစ်စေရေး ပြန်လည်ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ယခု ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် မေးမြန်းဖို့ဖြစ်ပါတယ်။</speech>
<speech><mp id="947">ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီး၊ ဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ်များ အားလုံးကို သာလီစွပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်က ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမြင့်နိုင် ဖြစ်ပါတယ်။ ကျွန်တော် ဒီနေ့ အမျိုးသားလွှတ်တော်မှာ ကျောက်တော်မြို့နယ်၊ ကမ်းနားလမ်းအား ကွန်ကရစ်လမ်းအဖြစ် ဆောင်ရွက်နေမှုတွင် လမ်းအရည်အသွေး ပြည့်မီခြင်းမရှိသည့်ကိစ္စ မည်သူ့တွင် တာဝန်ရှိသည်ကိုစိစစ်ပြီး အရေးယူရန် အစီအစဉ် ရှိ/မရှိနှင့် အရည်အသွေးပြည့်မီသည့်လမ်းဖြစ်မြောက် စေရေး ပြန်လည်ဆောင်ရွက်ပေးရန် အစီအစဉ် ရှိ/မရှိဆိုသည့်မေးခွန်းကို ကြယ်ပွင့်ပြမေးခွန်း အနေနဲ့ မေးမြန်းသွားမှာဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော့် မဲဆန္ဒနယ် ကျောက်တော်မြို့နယ်တွင် မြို့ပေါ်ရပ်ကွက် (၅)ရပ်ကွက်ရှိပြီး လူဦးရေ(၂၀၀၀၀)ကျော် နေထိုင်သည့် မြို့တစ်ခုဖြစ်ပါတယ်။ မြို့ပေါ်တွင် အဓိက တောင်နှင့်မြောက်ကို ဖောက်လုပ်ထားသည့် ပင်မ လမ်းမကြီး (၂)လမ်းပဲရှိပါတယ်။ ဦးအောင်ဇံဝေ လမ်းမကြီးနှင့် ကမ်းနားလမ်းတို့ ဖြစ်ပါတယ်။ ကျွန်တော့်အနေဖြင့် အမျိုးသားလွှတ်တော် ပထမပုံမှန်အစည်းအဝေးကာလအတွင်း ဦးအောင်ဇံဝေ လမ်းမကြီးအား (၄)လမ်းသွားလမ်းအဖြစ် Platform အပါအဝင် (၂)မိုင်ကို ကွန်ကရစ်လမ်းအဖြစ် ဆောင်ရွက်ရန် ရှိ/မရှိဆိုသည့်မေးခွန်းကို မေးမြန်းခဲ့ပါတယ်။ ဆောက်လုပ်ရေးဝန်ကြီးဌာနမှ ဝန်ကြီး ကိုယ်တိုင် လာရောက်ဖြေဆို၍ (၂၄)ပေအကျယ် ကွန်ကရစ်လမ်းအဖြစ် အဆင့်မြှင့်တင်ပေးခဲ့ပြီး ဖြစ်ပါတယ်။ ယခု ကမ်းနားလမ်းကိုလည်း ကျွန်တော့်အနေဖြင့် ဒုတိယပုံမှန်အစည်းအဝေးကာလ အတွင်း ကြယ်ပွင့်ပြမေးခွန်းအဖြစ် မေးမြန်းခဲ့ရာ ဆောက်လုပ်ရေးဝန်ကြီးဌာနမှ ပြည်ထောင်စုဝန်ကြီး ကိုယ်တိုင် လာရောက်ဖြေဆိုခဲ့ပြီး (၂၄)ပေအကျယ် ကွန်ကရစ်လမ်းအဖြစ် ဆောင်ရွက်ပေးမည်ဟု ကတိဖြစ်ပေါ်ခဲ့ပါတယ်။ အဆိုပါ ကတိဖြစ်ပေါ်မှုကြောင့် ရခိုင်ပြည်နယ်အစိုးရအဖွဲ့၏ ၂၀၁၈-၂၀၁၉ ဘဏ္ဍာရေးနှစ် ပြည်နယ်ရန်ပုံငွေ ငွေလုံးငွေရင်းတွင် ကမ်းနားလမ်းအတွက် ကွန်ကရစ်လမ်း(၃၀၀၀ x ၂၄ x ၈)ပေ အတွက် ငွေကျပ်(၂၃၄,၅၀၀)သန်းကို လျာထား၍ တံတား(၅)စင်းအတွက် ငွေကျပ် (၁၂၅)သန်းကို လျာထားပေးပြီး တင်ဒါခေါ်ယူခဲ့ရာ Western Wave Company Limited မှ ကွန်ကရစ်လမ်းအတွက် တင်ဒါအောင်မြင်ပြီး ဆောင်ရွက်ခဲ့တယ်လို့သိရပါတယ်။ ရခိုင်ပြည်နယ်အစိုးရအနေဖြင့် တင်ဒါခေါ်ယူ ပြီး ၈-၁-၂၀၁၉ ရက်နေ့တွင် စာချုပ်ချုပ်ဆို လုပ်ငန်းအပ်နှံခဲ့ပါတယ်။ ကုမ္ပဏီအနေဖြင့်လည်း ၇-၅၂၀၁၉ ရက်နေ့မှသာ လုပ်ငန်းကို စတင်ဆောင်ရွက်နိုင်ခဲ့ကြောင်း သိရပါတယ်။ ကမ်းနားလမ်းကို ယခင်မူလလမ်းမှာ ကတ္တရာလမ်း (၁၂)ပေအကျယ် ဖြစ်နေခြင်းကြောင့် (၂၄)ပေအကျယ် ကွန်ကရစ် ခင်းနိုင်ရေးအတွက် မြေသားပြုပြင်ခြင်းများ၊ တံတားချဲ့ခြင်း လုပ်ငန်းများကို ဆောင်ရွက်သည့် နေရာ မှာ တံတားများနှင့် လမ်း ဦးတည်ရာမှာ တစ်ဆစ်ချိုး ပုံစံများဖြစ်နေခြင်း၊ တံတားနှင့် လမ်း လွဲနေ ခြင်းများ၊ မြေသားပြုပြင်ခြင်းများ ဆောင်ရွက်ရာတွင်လည်း မြေသားကို သိပ်သည်းမှု မပြုလုပ်ဘဲ၊ ကျောက်ထည့်ပေးရမည့် နေရာများတွင် ကျောက်ထည့်ခြင်းမရှိဘဲ မြေသားပေါ်တွင် ကွန်ကရစ် လောင်းချခြင်းများ ဆောင်ရွက်ခဲ့မှုများကို တွေ့ရပါတယ်။ ကွန်ကရစ်များ ခင်းရာတွင်လည်း အရည်အသွေးပြည့်မီခြင်းမရှိဘဲ လက်ရှိ လမ်းအနေအထားမှာ တစ်ဖက်စောင်းဖြစ်နေခြင်းများ၊ ကွန်ကရစ်သားများ ကြေမွပြီး နိမ့်ကျနေခြင်းများ၊ ကွန်ကရစ် ကွဲအက်ခြင်းများ၊ ကွန်ကရစ်အပေါ်လွှာ ကျောက်စရစ်များပေါ်နေပြီး ကြေမွနေခြင်းများကို တွေ့ရှိနေခဲ့ရပါတယ်။ Power Point ဖြင့် ပြသ ခွင့်ပြုပါရန် တောင်းခံအပ်ပါတယ်။ အဆိုပါလမ်း ဆောင်ရွက်စဉ်ကာလတွင်လည်း နားလည်တတ်ကျွမ်းသည့် အင်ဂျင်နီယာ များမရှိဘဲ Labour အလုပ်သမားများနှင့် လွှဲထားခြင်း၊ ကုမ္ပဏီမှတာဝန်ရှိသူများ တာဝန်ယူကြီးကြပ်မှု အားနည်းခြင်းများ၊ မြို့ပေါ်မှ တာဝန်ရှိ ရပ်မိရပ်ဖများ၏ အကြံပေးမှုများကိုလည်း ဂရုမစိုက်ဘဲ အလုပ်သမားများ လုပ်ချင်သလိုလုပ်သွားခဲ့မှုကြောင့် ယခုလို အရည်အသွေးမပြည့်မီသည့် လမ်း အဖြစ် တွေ့မြင်နေရပါတယ်။ Power Point မှာ မြင်ရသည့်အတိုင်းဖြစ်ပါတယ်။ ရခိုင်ပြည်နယ် အစိုးရအနေဖြင့်လည်း စီမံကိန်းများ အကောင်အထည်ဖော် ဆောင်ရွက်ရာတွင် သတ်မှတ်စံချိန် စံညွှန်း အရည်အသွေးပြည့်မီစေရေးတို့အတွက် အရည်အသွေးစစ်ဆေးရေးအဖွဲ့ QC အဖွဲ့ (၆)ဖွဲ့ဖြင့် ဆောင်ရွက်နေကြောင်း သိရပါတယ်။ QC ကြေးအဖြစ် (၂.၅)ရာခိုင်နှုန်းကိုလည်း ဖြတ်တောက်ပြီး ဆောင်ရွက်နေကြောင်း သိရပါတယ်။ QC အဖွဲ့ အနေဖြင့်လည်း အရည်အသွေး စံချိန်စံညွှန်းမီသည့် လမ်းဆောင်ရွက်နေမှုကို လာရောက်စစ်ဆေးတယ်လို့လည်း သိရပါတယ်။ သို့ပေမဲ့ အရည်အသွေးပြည့်မီလမ်းရရှိရေး စစ်ဆေးညွှန်ကြားနိုင်မှု အားနည်းနေမှုရှိပါ တယ်။ QC အဖွဲ့အနေဖြင့် အရည်အသွေး စံချိန်စံညွှန်း မပြည့်မီသည့်လမ်းကို မည်ကဲ့သို့ လက်ခံခဲ့ရ သည်ကို မေးခွန်းထုတ်ရမလိုဖြစ်နေပါတယ်။ နိုင်ငံတော်ဘဏ္ဍာငွေဖြင့် ဆောင်ရွက်သည့်လမ်းများ၊ လုပ်ငန်းများ အရည်အသွေးပြည့်မီစေရေးအတွက် နိုင်ငံတော်သမ္မတ၏ လမ်းညွှန်ချက်၊ လုပ်ထုံး လုပ်နည်းများနှင့်အညီ လုပ်ဆောင်ရမှာဖြစ်ပါတယ်။ ကျွန်တော်တို့မြို့နယ် ကမ်းနားလမ်း အရည်အသွေး ပြည့်မီခြင်း မရှိသည့်ကိစ္စ မည်သူ့တွင် တာဝန်ရှိသည်ကို အမြန်ဆုံးစိစစ်ပြီး မြို့ပေါ်နေ ပြည်သူများ နှင့် ရပ်မိရပ်ဖများ၏ တောင်းဆိုမှုအရ အမျိုးသားလွှတ်တော်ဥက္ကဋ္ဌကြီးမှတစ်ဆင့် အောက်ပါ မေးခွန်းကို မေးမြန်းရခြင်းဖြစ်ပါတယ်။ ကျောက်တော်မြို့နယ်၊ ကမ်းနားလမ်းအား ကွန်ကရစ်လမ်းအဖြစ် ဆောင်ရွက်နေမှုတွင် လမ်းအရည်အသွေးပြည့်မီခြင်းမရှိသည့်ကိစ္စ မည်သူ့တွင်တာဝန်ရှိသည်ကို စိစစ်ပြီး အရေးယူပေးပါ ထားသော ဆက်သအပ်နေတဲ့အ</speech>
<speech type="speaker">မေးခွန်းနဲ့ ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id="14">ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဖိတ်ကြား ထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်း ရင်း နှုတ်ခွန်းဆက်သအပ်ပါတယ်။ ကျွန်တော်က ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့်အနေဖြင့် ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ် ဦးမြင့်နိုင် မေးမြန်းထားသည့် ကျောက်တော်မြို့နယ်၊ ကမ်းနားလမ်းအား ကွန်ကရစ်လမ်းအဖြစ် ဆောင်ရွက်ရာတွင် လမ်းအရည်အသွေး ပြည့်မီခြင်းမရှိသည့် ကိစ္စအား မည်သူ့တွင် တာဝန်ရှိသည်ကို စိစစ်ပြီး အရေးယူပေးရန်နှင့် အရည်အသွေးပြည့်မီသည့်လမ်း ဖြစ်စေ ရေး ပြန်လည်ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းအား ရခိုင်ပြည်နယ် အစိုးရအဖွဲ့ကိုယ်စား ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပထမအကြိမ် ပြည်ထောင်စုဝန်ကြီး လာရောက် ဖြေကြားစဉ်ကလည်း ရခိုင်ပြည်နယ်အစိုးရအဖွဲ့ကိုယ်စား ဖြေကြားခြင်းဖြစ်ပါတယ်။ ကျွန်တော်တို့ ယခုမေးမြန်းထားသည့် ရခိုင်ပြည်နယ်၊ ကျောက်တော်မြို့နယ်၊ ကမ်းနားလမ်းသည် ဆောက်လုပ်ရေး ဝန်ကြီးဌာနပိုင်လမ်း မဟုတ်ပါဘူးခင်ဗျား။ မြို့နယ်စည်ပင်သာယာရေးအဖွဲ့ပိုင်လမ်း ဖြစ်ပါတယ်။ အဆိုပါလမ်းကို ၂၀၁၈-၂၀၁၉ ဘဏ္ဍာရေးနှစ်တွင် ရခိုင်ပြည်နယ်အစိုးရအဖွဲ့၏ ပြည်နယ်ရန်ပုံငွေ ကျပ် (၂၂၉.၈၁၅)သန်းဖြင့် အရှည် (၃၀၀၀)၊ အကျယ်(၂၄)ပေ၊ (၈)လက်မထု ကွန်ကရစ်လမ်း ခင်းခြင်းနှင့် တံတား(၅)စင်း တည်ဆောက်ခြင်းလုပ်ငန်းများ ဆောင်ရွက်ရန်အတွက် ရခိုင်ပြည်နယ် အစိုးရ အဖွဲ့မှ လုပ်ငန်းတင်ဒါခေါ်ယူခဲ့ရာ Western Wave Co.ltd မှ တင်ဒါ အောင်မြင်ခဲ့ပါတယ်။ အဆိုပါ Western Wave Co.ltd မှ တာဝန်ယူဆောင်ရွက်သော ကွန်ကရစ်လမ်းသည် အရည်အသွေး ပြည့်မီခြင်း မရှိသည့်အတွက် ၂၈-၁၁-၂၀၁၉ ရက်နေ့တွင် ကျင်းပပြုလုပ်သော ရခိုင်ပြည်နယ်အစိုးရ အဖွဲ့ အစည်းအဝေးအမှတ်စဉ် (၄၂/၂၀၁၉) ဆုံးဖြတ်ချက် အပိုဒ် ၄၊ အပိုဒ်ခွဲ(က)၊ အပိုဒ်ခွဲငယ်(၉၀) အရ ပြည်နယ်တည်ဆောက်ရေးလုပ်ငန်း စိစစ်ရေးကော်မတီ၏ စိစစ်အကြံပြုချက်ပါအတိုင်း ဆောင်ရွက်ရန်ဟု ဆုံးဖြတ်ခဲ့ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျောက်တော်မြို့နယ်၊ ကမ်းနားလမ်းအား ပြည်နယ် တည်ဆောက်ရေးလုပ်ငန်း စိစစ်ရေးကော်မတီ၏ စိစစ်အကြံပြုချက်ပါအတိုင်း အရည်အသွေး ပြည့်မီ ခြင်းမရှိသည့်နေရာများကို တူးထုတ်ဖယ်ရှားပြီး အရည်အသွေးပြည့်မီသော ကွန်ကရစ်လမ်းအဖြစ် ပြန်လည်တည်ဆောက်ပေးသွားမည်ဖြစ်ပါကြောင်း ရခိုင်ပြည်နယ်အစိုးရအဖွဲ့မှ ပေးပို့လာသော အချက်အလက်များဖြင့် ဖြေကြားအပ်ပါတယ်။ ကျေးဇူးတင်ပါတယ်။</speech>
<speech type="speaker">မိုက် ပေးလိုက်ပါ။</speech>
<speech><mp id="947">ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>ကျွန်တော့်မေးခွန်းမှာ အရေးယူရန် အစီအစဉ် ရှိ/မရှိဆိုသည့် အချက်တစ်ချက် ပါ ပါတယ်။ ဒုတိယဝန်ကြီးဖြေသွားတဲ့အထဲမှာ အရေး ယူရန် အစီအစဉ် ရှိ/မရှိ ဆိုသည့်ဟာကို ဖြေကြားသွားခြင်း မရှိပါဘူးခင်ဗျား။ အဲဒါလေး ဖြေကြား ပေးပါရန် တောင်းခံအပ်ပါတယ်ခင်ဗျာ။</speech>
<speech><agency id="14">ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါ သော ဥက္ကဋ္ဌကြီးခင်ဗျား။ ဒီမေးခွန်းက ရခိုင်ပြည်နယ်အစိုးရအဖွဲ့မှ ပေးအပ်သောအဖြေကို ကျွန်တော် တို့ကနေပြီး ပြန်လည်ဖြေကြားခြင်းဖြစ်ပါတယ်။ ယခု ဆက်စပ်မေးခွန်းနှင့် ပတ်သက်ပြီး ရခိုင် ပြည်နယ်အစိုးရအဖွဲ့ကို ကျွန်တော်တို့ ပေးပို့သွားမည်ဖြစ်ပါကြောင်း ပြန်လည်ဖြေကြားအပ်ပါတယ် ခင်ဗျား။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့ အစည်း ဝင်များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်သုံးဦး မေးမြန်းသည့်မေးခွန်းများဟာ ကျန်းမာရေးနှင့် အားကစားဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရခိုင်ပြည်နယ်၊ မြောက်ဦးမြို့နယ်၊ နတ်ချောင်းကျေးလက်ကျန်းမာရေးဌာန(ခွဲ) အဆောက်အဦအား စံကိုက် အဆောက်အဦအဖြစ် ဆောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရခိုင်ပြည်နယ် မဲဆန္ဒနယ်အမှတ်(၄)မှ ဦးကျော်ကျော် မေးမြန်းဖို့ဖြစ်ပါတယ်။</speech>
<speech><mp id="946">ဦးကျော်ကျော်၊ ရခိုင်ပြည်နယ် မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ အားလုံးကို မင်္ဂလာပါ လို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်က ရခိုင်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးကျော်ကျော် ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော် မေးထားသည့်မေးခွန်းကို ရှင်းလင်းတင်ပြပေးပါမယ်။ ရခိုင်ပြည်နယ်၊ မြောက်ဦးမြို့နယ်၏ နတ်ချောင်းကျေးရွာအုပ်စုရှိ ကျေးလက်ကျန်းမာရေး ဌာနခွဲနယ်မြေမှာ ကျေးရွာပေါင်း (၆၀၀)ပါဝင်ပြီး အိမ်ခြေ (၁၀၀၀)လောက်ရှိပြီး လူဦးရေ(၅၀၀၀)ကျော် နေထိုင်လျက်ရှိပါတယ်။ နတ်ချောင်းကျေးရွာအုပ်စု၏ ကျေးလက်ကျန်းမာရေးဌာနခွဲ အဆောက်အဦ ဟာ လက်ရှိအခြေအနေမှာ ပျက်စီးယိုယွင်းနေပြီဖြစ်ပါတယ်။ ကျန်းမာရေးဌာန၏ စံကိုက်အဆောက်အဦ တစ်ခုလည်း မဟုတ်ပါဘူး။ ဒါကြောင့် ၂၀၁၄ ခုနှစ်က ပထမအကြိမ် ပြည်သူ့လွှတ်တော်မှာ ကျန်းမာရေးဝန်ကြီးဌာန၏ စံကိုက်အဆောက်အအုံအသစ် ရရှိရေးအတွက် တင်ပြတောင်းဆိုခဲ့ရာ အမျိုးသားကျန်းမာရေး (၅)နှစ်စီမံကိန်းတွင် ထည့်သွင်းဆောင်ရွက်ပေးမည်ဟု ဖြေကြားထားကြောင်း သိရှိရပါတယ်။ အခုဆိုရင် (၆)နှစ်ကျော်ခဲ့ပါပြီ။ သို့ဖြစ်ပါ၍ မြောက်ဦးမြို့နယ်၊ နတ်ချောင်းကျေးရွာ အုပ်စုရှိ ကျေးလက်ကျန်းမာရေးဌာနခွဲ အဆောက်အဦကို ကျန်းမာရေးဝန်ကြီးဌာန၏ စံကိုက် အဆောက်အဦသစ်အဖြစ် ၂၀၁၉-၂၀၂၀ ဘဏ္ဍာရေးနှစ် ထည့်သွင်းဆောင်ရွက်ပေးဖို့ အစီအစဉ်ရှိ/မရှိ ကို ဒေသခံများ၏ကိုယ်စား ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။</speech>
<title>ဓာတ်ရောင်ခြည်ဖြင့် ကုသနေရသော ကင်ဆာရောဂါရှင်များအတွက် အထူးကုဆရာဝန်များ၊ နည်းပညာရှင်များ လုံလောက်စွာ မွေးထုတ်ပေးနိုင်ရန်နှင့် ပြည်နယ်/တိုင်းဒေသကြီး ဗဟိုအဆင့် ဆေးရုံကြီးများတွင် ဓာတ်ရောင်ခြည်သုံး ကုသမှုယူနစ်များ တိုးချဲ့ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၉)မှ ဒေါက်တာဇော်လင်းထွဋ် မေးမြန်းဖို့ဖြစ်ပါတယ်။</speech>
<speech><mp id="939">ဒေါက်တာဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံး မင်္ဂလာပါလို့ နှုတ်ခွန်းဆက်သအပ် ပါတယ်ခင်ဗျား။ ကျွန်တော်က မွန်ပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဒေါက်တာဇော်လင်းထွဋ် ဖြစ်ပါတယ်။ ဥက္ကဋ္ဌကြီးမှတစ်ဆင့် မေးမြန်းလိုသော မေးခွန်းမှာ ဓာတ်ရောင်ခြည်ဖြင့် ကုသနေရသော ကင်ဆာရောဂါဝေဒနာရှင်များအတွက် အထူးကု ဆရာဝန်များ၊ နည်းပညာရှင်များ လုံလောက်စွာ မွေးထုတ်ပေးနိုင်ရန်နှင့် ပြည်နယ်/တိုင်းဒေသကြီး ဗဟိုအဆင့် ဆေးရုံကြီးများတွင် ဓာတ်ရောင်ခြည်သုံး ကုသမှုစနစ်များ တိုးချဲ့ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း ဖြစ်ပါတယ်။ ဥက္ကဋ္ဌကြီးခင်ဗျား။ ကမ္ဘာတွင် လူတို့၏ အနေအထိုင်နှင့် အစားအသောက် အပြုအမူများ ပြောင်းလဲလာမှုကြောင့် မကူးစက်နိုင်သောရောဂါများမှာ ကူးစက်နိုင်သော ရောဂါဖြစ်ပွားမှုနှုန်းထက် ကိန်းဂဏန်းများအားဖြင့် မြင့်တက်လာခဲ့ပြီဖြစ်ပါတယ်။ မကူးစက်နိုင်သော ရောဂါများဖြစ်ကြသည့် သွေးတိုးရောဂါ၊ အဆုတ်ရောင်ရောဂါများ၊ ဆီးချိုရောဂါတို့သည် အတိုင်းအတာတစ်ခုအားဖြင့် ကာကွယ်ထိန်းချုပ်နိုင်ကြသော်လည်း ကင်ဆာရောဂါမှာမူ လူနာရှင်များသာမက မိသားစုဝင်များပါ စိတ်သောက ရောက်ကြရသလို စီးပွားရေးအရဖြင့်လည်း ဝန်ထုပ်ဝန်ပိုးသဖွယ် ဝိုင်းဝန်းခံစားရ ကြောင်း သိရှိပြီးဖြစ်ပါတယ်။ မြန်မာနိုင်ငံတွင် ကင်ဆာရောဂါဖြစ်ပွားမှုများသည် လွန်ခဲ့သည့် ဆယ်စုနှစ်များအတွင်း လျင်မြန်စွာတိုးပွားလာခဲ့ပြီး ၂၀၁၆ ခုနှစ်တွင် စုစုပေါင်းသေဆုံးမှု၏ (၄.၉) ရာခိုင်နှုန်းနှင့် ရောဂါဖြစ်ပွားမှုအားလုံး၏(၂.၉)ရာခိုင်နှုန်းသည် ကင်ဆာရောဂါနှင့် ဆက်နွှယ်နေ ကြောင်း တွေ့ရှိရပါတယ်။ ကမ္ဘာ့ကျန်းမာရေးအဖွဲ့၏ လေ့လာဆန်းစစ်ချက်အရ မြန်မာနိုင်ငံတွင် ၂၀၁၈ ခုနှစ်အတွင်း ကင်ဆာရောဂါဝေဒနာရှင် စုစုပေါင်း(၆၉၅၅၄)ဦး ရှိခဲ့ပါတယ်။ မြန်မာနိုင်ငံတွင် ဓာတ်ရောင်ခြည်ဖြင့်ကုသရန် ဌာန(၅)ခုရှိကြောင်း သိရှိရပါတယ်။ ၎င်းတို့မှာ ရန်ကုန်ပြည်သူ့ဆေးရုံကြီး၊ မန္တလေးပြည်သူ့ဆေးရုံကြီး၊ မြောက်ဥက္ကလာပပြည်သူ့ ဆေးရုံကြီး၊ နေပြည်တော်ပြည်သူ့ဆေးရုံကြီး၊ တောင်ကြီးစပ်စံထွန်း ဆေးရုံကြီးတို့ ဖြစ်ကြပါတယ်။ သို့ရာတွင် လူနာဦးရေ များပြားလာမှုကြောင့် ကုသရန် (၄)လမှ (၆)လထိ စောင့်ဆိုင်းရပြီး ရောဂါ ကျွမ်းသော ဝေဒနာရှင်များအနေဖြင့် ပြန်လည်၍ ပြသနိုင်ခြင်းမရှိတော့ကြောင်း သိရှိရပါတယ်။ ဥက္ကဋ္ဌကြီးခင်ဗျား။ Power Point အသုံးပြုခွင့်ပြုပါခင်ဗျာ။ အထက်ပါပုံက ဓာတ်ရောင်ခြည်ဌာန Linear Accelerator (LA)ခေါ် နောက်ဆုံးပေါ် ဓာတ်ရောင်ခြည်စက် ဖြစ်ပါတယ်။ တန်ဖိုးအားဖြင့် အမေရိကန်ဒေါ်လာ(၂.၁)သန်းခန့်ရှိပြီး မြန်မာငွေ ကျပ်သိန်းပေါင်း (၃၀၀၀၀)ခန့်ရှိပါတယ်။ တစ်ရက်လျှင် လူနာဦးရေ(၅၀)မှ (၁၀၀)ထိသာ ကုသ နိုင်ပြီး ပြည်သူ့ဆေးရုံကြီးများတွင် နေ့စဉ် လူနာဦးရေ(၁၀၀)အထိ ကုသပေးနေရပါတယ်။ ရောဂါ၏ အခြေအနေပေါ်မူတည်ပြီး (၃၆၀)ဒီဂရီလှည့်နိုင်သည့် နောက်ဆုံးပေါ် LA ဓာတ်ရောင်ခြည်စက် ဖြစ်ပါတယ်။ Control Room ကနေပြီး ဓာတ်ရောင်ခြည်စက်ကို ထိန်းချုပ်ထားတဲ့ပုံ ဖြစ်ပါတယ်။ ဖော်ပြပါပုံက မလိုအပ်သောနေရာများသို့ ဓာတ်ရောင်ခြည် မကျရောက်စေရန် အတိအကျ ပုံဖော်ပေး နေသည့် ဆေးပညာရှင်များဖြစ်ကြပါတယ်။ ဓာတ်ရောင်ခြည်မပေးမီ နေရာကို အတိအကျ သတ်မှတ် ထားသည့်ပုံဖြစ်ပါတယ်။ ဓာတ်ကင်သော ဖန်ပြွန်ချောင်းများ တည်ရှိရာနေရာဖြစ်ပါတယ်။ ဆိုင်းရပြီး ချောင်း (၁၂၀)ပါရှိပြီး သက်တမ်း (၅)နှစ်သာခံကြောင်း တွေ့ရှိရပါတယ်။ တစ်ချောင်းကျွမ်းလျှင် ငွေကျပ်(၁၅)သိန်းကုန်ကျပါတယ်။ အကုန်လုံး လဲလိုက်မယ်ဆိုလို့ရှိရင် ငွေကျပ်သိန်း(၁၀၀၀) ကုန်ကျသည့်အတွက် ကုန်ကျစရိတ်က အများကြီးရှိပါတယ်။ ဓာတ်ရောင်ခြည်မပေးမီ ဆေးသွင်း ကုသမှုခံနေရသည့် လူနာတွေ ဖြစ်ပါတယ်။ တချို့သော ကင်ဆာရောဂါများဟာ ဥပမာ CA Breast ဆိုလို့ရှိရင် ရင်သားကင်ဆာ ဆေးသွင်းကုသခြင်းနှင့် ဓာတ်ရောင်ခြည်ပေးခြင်းတို့ကို တစ်ပြိုင်တည်း ပြုလုပ်ကြရပါတယ်။ အဆိုပါလူနာများ၏ Progressive ခေါ် လူနာများ၏ သက်တမ်းစေ့ နေနိုင်မှုဟာ ကြာမြင့်ပါတယ်။ ယခုအခါ ခေတ်မီစက်ကိရိယာများကြောင့် ဓာတ်ရောင်ခြည်ကုသမှုကို ပိုမို နှစ်သက်လာကြပါတယ်။ ဥက္ကဋ္ဌကြီးခင်ဗျား။ ဓာတ်ရောင်ခြည်ဖြင့် ဆေးကုသခြင်းသည် တစ်ဦးတစ်ယောက် ကောင်းဖြင့် ကုသရသောနည်းမဟုတ်ဘဲ အခြေခံအဆောက်အဦများ လိုအပ်ပါတယ်။ လျှပ်စစ် လိုအပ်ချက်များ လိုအပ်ပါတယ်။ Advanced Technique များဖြင့် ကုသပေးနိုင်ရန် အထူးကု ဆရာဝန်များ၊ ဆေးရူပ ပညာရှင်များ၊ အဏုမြူ တိုင်းတာသူများ၊ ဓာတ်ရောင်ခြည် နည်းပညာရှင်၊ သူနာပြုများ လုံလောက်မှုရှိရန် လိုအပ်ကြောင်းသိရှိရပါတယ်။ ပိုမိုကောင်းမွန်သော ဓာတ်ရောင်ခြည် ဖြင့် ကုသနိုင်ရန်အတွက် နှစ်ပေါင်းများစွာ ကြာမြင့်သော စက်အချို့အားလည်း Upgrade လုပ်ပေး ရန်လည်း အထူးလိုအပ်လှပါတယ်။ သို့ပါ၍ ဤမေးခွန်းအား ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။</speech>
<title>မြန်မာနိုင်ငံအတွင်း မြို့ပြများနှင့် အလှမ်းကွာဝေးပြီး သွားလာမှုခက်ခဲသည့် ကျေးရွာများရှိ ဒေသခံ ပြည်သူများအား တစ်နှစ်လျှင် (၂)ကြိမ်ခန့် Special Tour အစီအစဉ်ဖြင့် အထူးကျန်းမာရေး စောင့်ရှောက်မှုများ ပေးနိုင်ရန်အတွက် မည်ကဲ့သို့ စီမံဆောင်ရွက်ပေးနိုင်မည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးကိုကိုနိုင် မေးမြန်းဖို့ဖြစ်ပါတယ်။</speech>
<speech><mp id="962">ဦးကိုကိုနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံးကို မင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝပြုအပ်တယ်။ ကျွန်တော်က စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးကိုကိုနိုင် ဖြစ်ပါတယ်။ ကျွန်တော့်အနေနှင့် အမျိုးသား လွှတ်တော်မှာ ဒီနေ့ မေးမြန်းသွားမယ့် မေးခွန်းက ပြည်ထောင်စုသမ္မတမြန်မာနိုင်ငံအတွင်း မြို့ပြ များနှင့်အလှမ်းကွာဝေးပြီး သွားလာမှုခက်ခဲသည့် ကျေးရွာများရှိ ဒေသခံပြည်သူများအား အချက်အချာ ကျသည့် ကျေးရွာများ၌ တစ်စုတစ်ဝေးတည်းဖြင့် တစ်နှစ်ကို (၂)ကြိမ်ခန့် Special Tour အစီအစဉ် ဖြင့် အထူးကျန်းမာရေးစောင့်ရှောက်မှုများ ပေးနိုင်ရန်အတွက် နိုင်ငံတော်မှ မည်ကဲ့သို့သော အစီအမံများ ဆောင်ရွက်ပေးနိုင်မည်၊ ဆောင်ရွက်ထားသည်ကို သိရှိလိုခြင်းနှင့် စပ်လျဉ်းသည့်မေးခွန်း မေးမြန်းသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်တို့နိုင်ငံမှာ မြို့နယ်ပေါင်း(၃၃၀)၊ ကျေးရွာပေါင်း(၆၀၀၀၀)ကျော်ရှိကာ ယနေ့ လမ်းပန်းဆက်သွယ်ရေးများ ယခင်ကထက် ပိုမိုကောင်းမွန်လာခဲ့ပါသော်လည်း မြို့ပြနှင့်အလှမ်းကွာဝေးပြီး သွားလာရခက်ခဲသည့် ကျေးရွာများ ကျန်ရှိနေပါသေးတယ်။ အထူးသဖြင့် ထိုကျေးရွာများမှာ နေထိုင်ကြတဲ့ ဒေသခံပြည်သူ များရဲ့ ကျန်းမာရေးစောင့်ရှောက်မှုဟာ ကျေးလက်ဒေသက ကျန်းမာရေးဆရာမများကိုသာ အဓိက အားကိုးအားထား ပြုနေရဆဲဖြစ်ပါတယ်။ ကမ္ဘာ့ရာသီဥတု ဖောက်ပြန်ပြောင်းလဲမှုများနှင့်အတူ ကျွန်တော်တို့နိုင်ငံ၏ ရာသီဥတုဂေဟစနစ်များမှာလည်း များစွာ ပြောင်းလဲဖောက်ပြန်မှုဒဏ်ကို နိုင်ငံသူ၊ နိုင်ငံသားများ ပိုမိုခံစားလာကြရပြီးဖြစ်ပါတယ်။ ထိုမျှမက အလွယ်တကူစားသုံးနိုင်သည့် အစားအစာမျိုးစုံ၊ စားသုံးဆီအမျိုးမျိုး၊ စားသုံး ရန် မသင့်သည့်အစားအစာများ၊ ဓာတုဆေးသုံး အစားအစာများဟာ ဈေးပေါပေါနှင့် နိုင်ငံ၏ အခြေခံ လူထုရဲ့ စားသုံးသူဈေးကွက်အတွင်း ဝင်ရောက်နေရာယူခြင်းဟာလည်း နိုင်ငံသူ၊ နိုင်ငံသားများ ကျန်းမာရေးအတွက် အထူးစိန်ခေါ်မှုတစ်ရပ်လို့ ယုံကြည်မိပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အထက်ပါအကျိုးဆက် တွေကို မြို့ပြတွင် နေထိုင်သူများသာမက ကျေးလက်နေ ပြည်သူအထိပါ ကြုံတွေ့ခံစားလာနေကြပြီး ကျေးလက်နေပြည်သူအများစုဟာ ကျန်းမာရေးဗဟုသုတ နည်းပါးခြင်း၊ ကျန်းမာရေးစောင့်ရှောက် ခံရမှု အားနည်းခြင်း၊ ကျန်းမာရေးစစ်ဆေးရန် မလွယ်ကူခြင်း၊ ကျန်းမာရေးစရိတ်စကအပေါ် တွက်ချက် နေရခြင်း၊ ဆေးမြီးတိုများကိုသာ အားကိုးနေရခြင်း၊ ကျေးရွာများရှိ တရားမဝင် ဆေးကုသပေး နေသူများအား အားကိုးနေရခြင်းတို့အတွက် အမှန်တကယ် သေဆုံးချိန်မရောက်၊ သေဆုံးရမည့် ရောဂါမဟုတ်ပါဘဲ သေဆုံးပျက်စီးကြရပါတယ်။ နိုင်ငံတော်မှ FOC ဖြင့် ဆေးကုသပေးခြင်း၊ စရိတ်ပေး ကျန်းမာရေးစနစ်ကို ဆောင်ရွက်ပေးပါသော်လည်း အမှန်တကယ် ကျန်းမာရေး မကောင်းမွန်လို့ ဆေးကုသမှုခံယူချင်ပါသော်လည်း သွားလာမှုခက်ခဲ၍ ကုန်ကျစရိတ်မတတ်နိုင်ခြင်း၊ ကျန်းမာရေး စရိတ်မတတ်နိုင်သည့်အတွက် စရိတ်ကုန်ကျမည်ကို စိုးရိမ်ပူပန်ခြင်း၊ လိုက်လံစောင့်ရှောက်ပေးမည့်သူ မရှိခြင်း၊ မြို့ပြဆေးရုံများသို့ မသွားရဲ၊ မသွားတတ်ခြင်း၊ မြို့ပြနှင့် အလှမ်းကွာဝေးခြင်း စသည် များဟာ ကျေးရွာလူထုအတွက် ကျန်းမာရေးစိန်ခေါ်မှုများဖြစ်ပါတယ်။ မိမိတို့အနေနှင့် ထိုပြဿနာများကို အတတ်နိုင်ဆုံး ဖြေရှင်းနိုင်ဖို့အတွက် မိမိတို့ဒေသမှာ ရှိသည့် လွှတ်တော်ကိုယ်စားလှယ်များ၊ မြို့နယ်အုပ်ချုပ်ရေးအဖွဲ့များ၊ မြို့နယ်ကျန်းမာရေးဦးစီး ဌာနမှအဖွဲ့များနှင့် ညှိနှိုင်းတိုင်ပင်ပြီး မိမိမြို့နယ်အတွင်းမှာရှိသည့် အလွန်အလှမ်းကွာဝေးတဲ့ ကျေးရွာများသို့ ညအိပ်ခရီးစဉ်များ ရေးဆွဲပြီး ကျေးရွာလူထုကို ကျန်းမာရေးစောင့်ရှောက်မှုများ အတတ်နိုင်ဆုံး ဖြေရှင်းဆောင်ရွက်ပေးလျက်ရှိပါတယ်။ Power Point သုံးစွဲခွင့်ပြုပါရန် ခွင့်တောင်း ခံအပ်ပါတယ်ခင်ဗျာ။ ကျွန်တော်တို့ ဒီပုံတွေက လွှတ်တော်ကိုယ်စားလှယ်များ၊ မြို့နယ်အုပ်ချုပ်ရေးအဖွဲ့များ၊ ကျန်းမာရေးအဖွဲ့များနှင့် ပူးပေါင်းပြီး မြို့ပြနှင့် မိုင်(၂၀)၊ မိုင်(၃၀)၊ မိုင်(၄၀)၊ မိုင်(၅၀)လောက် ရွာတွေကို ကျန်းမာရေးစောင့်ရှောက်မှုပေးခြင်းဖြစ်ပါတယ်။ ပုံများ ပြပေးပါ။ ကျွန်တော်တို့အနေနှင့် အတတ်နိုင်ဆုံး ကျန်းမာရေးစောင့်ရှောက်မှုများကို မြို့နယ်အုပ်ချုပ်ရေးအဖွဲ့များ၊ ကျန်းမာရေးအဖွဲ့ များနှင့်ပူးပေါင်းပြီး ဆောင်ရွက်နိုင်ပါသော်လည်း ပိုမိုကောင်းမွန်သည့် ကျန်းမာရေးစောင့်ရှောက် မှုတွေပေးနိုင်ဖို့၊ ရောဂါ၏ဇစ်မြစ်ကို ဂဃနဏ သိရှိနိုင်ဖို့အတွက် သွားလာမှုခက်ခဲသည့် ဒေသခံ ပြည်သူများအတွက် အထူးကုဆရာဝန်ကြီးများပါဝင်သည့် Special Tour အစီအစဉ်ဖြင့် အချက်အချာ ကျသည့် ကျေးရွာများမှာ တစ်ပေါင်းတစ်စည်းတည်း စုဝေးစေပြီး ကျန်းမာရေးစောင့်ရှောက်မှုများ ပေးနိုင်မယ်ဆိုရင် ဒေသခံလူထုအတွင်း အကောင်းဆုံး အားကိုးအားထား ပြုလာနိုင်လိမ့်မယ်လို့ ယုံကြည်မိပါတယ်။ သို့ဖြစ်ပါ၍ ပြည်ထောင်စုသမ္မတမြန်မာနိုင်ငံအတွင်းရှိ မြို့ပြများနှင့် အလှမ်းကွာဝေးပြီး သွားလာမှုခက်ခဲသည့် ကျေးရွာများရှိ ဒေသခံပြည်သူများအား အချက်အချာကျသည့် ကျေးရွာများ၌ တစ်စုတစ်ဝေးတည်း စုဝေးစေပြီး တစ်နှစ်ကို(၂)ကြိမ်ခန့် Special Tour အစီအစဉ်ဖြင့် အထူး ကျန်းမာရေးစောင့်ရှောက်မှုများ ပေးနိုင်ရန်အတွက် နိုင်ငံတော်မှ မည်ကဲ့သို့အစီအမံများ ဆောင်ရွက် ပေးနိုင်မည်၊ ဆောင်ရွက်ထားသည်ကို သိရှိလိုပါကြောင်း အမျိုးသားလွှတ်တော် ဥက္ကဋ္ဌကြီးမှတစ်ဆင့် ရိုသေလေးစားစွာ မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ကျန်းမာရေးနှင့် အားကစားဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="20">ဒေါက်တာမြလေးစိန် (ဒုတိယဝန်ကြီး၊ ကျန်းမာရေးနှင့် အားကစားဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ အားလုံး ကိုယ်၏ကျန်းမာခြင်း၊ စိတ်၏ချမ်းသာခြင်း ပြည့်စုံကြပါစေကြောင်း ဦးစွာပထမဆုမွန် ကောင်းတောင်းအပ်ပါတယ်။ ကျွန်မက ကျန်းမာရေးနှင့် အားကစားဝန်ကြီးဌာနမှ ဒုတိယဝန်ကြီး ဒေါက်တာမြလေးစိန် ဖြစ်ပါတယ်ရှင်။ ရခိုင်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဦးကျော်ကျော် ၏ ရခိုင်ပြည်နယ်၊ မြောက်ဦးမြို့နယ်၊ နတ်ချောင်းကျေးလက် ကျန်းမာရေးဌာန(ခွဲ) အဆောက်အအုံအသစ်အား ၂၀၁၉-၂၀၂၀ ဘဏ္ဍာရေးနှစ်တွင် ဆောက်လုပ်ပေး ရန် အစီအစဉ် ရှိ/မရှိ မေးခွန်းနဲ့ စပ်လျဉ်း၍ ပြန်လည်ဖြေကြားသွားမှာ ဖြစ်ပါတယ်ရှင်။ ရခိုင်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် တင်ပြထား သော နတ်ချောင်းကျေးလက်ကျန်းမာရေးဌာန(ခွဲ)သည် ပျားတဲကျေးလက်ကျန်းမာရေးဌာန အောက် တွင်ရှိသော ဌာန(ခွဲ)တစ်ခုဖြစ်ပြီး ကျေးရွာပေါင်း(၆)ရွာ၊ အိမ်ခြေ(၁၀၀၀)ခန့်၊ လူဦးရေ(၅၀၀၀)ကျော် အား ကျန်းမာရေးစောင့်ရှောက်မှုပေးလျက်ရှိပါတယ်။ နတ်ချောင်းကျေးလက်ကျန်းမာရေး အဆောက် အအုံမှာ မြေစိုက် ဝါးထရံကာ၊ သွပ်မိုးအဆောက်အအုံဖြစ်ပြီး ကျေးလက်ကျန်းမာရေး ဆေးပေးခန်း များ၊ ဝန်ထမ်းအိမ်ရာများ ဆောက်လုပ်ပေးသင့်ကြောင်း ရခိုင်ပြည်နယ် ပြည်သူ့ကျန်းမာရေးဦးစီး မှူးမှ ၁၅-၈-၂၀၁၉ ရက်စွဲပါ စာအမှတ်ဖြင့် ထောက်ခံတင်ပြထားပါတယ်။ နတ်ချောင်းကျေးလက်ကျန်းမာရေးဌာန(ခွဲ) ဆေးခန်းနှင့် ဝန်ထမ်းအိမ်ရာဆောက်လုပ်ရန် အတွက် ကျန်းမာရေးနှင့် အားကစားဝန်ကြီးဌာနပိုင် ပုံစံ(၁၀၅) ရရှိထားပြီးဖြစ်ကြောင်းကိုလည်း တွေ့ရှိရပါတယ်။ ကျန်းမာရေးနှင့် အားကစားဝန်ကြီးဌာနအနေနှင့် ရခိုင်ပြည်နယ်၊ မြောက်ဦးမြို့ရှိ ဆင်ကဲကျေးလက်ကျန်းမာရေးဌာနနှင့် ဝန်ထမ်းအိမ်ရာဆောက်လုပ်ခြင်းလုပ်ငန်း၊ တိမ်ညိုကျေးလက် ကျန်းမာရေးဌာန ဝန်ထမ်းအိမ်ရာ ဆောက်လုပ်ခြင်းလုပ်ငန်းကို ၂၀၁၈-၂၀၁၉ ဘဏ္ဍာရေးနှစ်တွင် ဆောင်ရွက်ပေးခဲ့သော်လည်း နယ်မြေအခြေအနေအရ ဆင်ကဲကျန်းမာရေး ကျေးလက်ဆောက်လုပ် ရေးလုပ်ငန်းကို (၁၀၀)ရာခိုင်နှုန်းအားလည်းကောင်း၊ တိမ်ညိုကျေးလက်ကျန်းမာရေးလုပ်ငန်း ဆောင်ရွက်ခြင်းကို (၂၅)ရာခိုင်နှုန်းအား ပြန်လည်အပ်နှံခဲ့သည်ကို တွေ့ရှိရပါတယ်။ ရခိုင်ပြည်နယ်၊ မြောက်ဦးမြို့နယ်၊ နတ်ချောင်းကျေးလက်ကျန်းမာရေးဌာန(ခွဲ)နှင့် ဆေးခန်း နှင့် ဝန်ထမ်းအိမ်ရာ ဆောက်လုပ်ရန်အတွက် ၅-၁၂-၂၀၁၉ ရက်စွဲပါ စာအမှတ်၊ပထရ၊ စပရ/အင်/ယာ (၂၀၁၉)၄၀၆ ဖြင့် ရန်ပုံငွေ တင်ပြဆောင်ရွက်နိုင်ရန်အတွက် ဆောက်လုပ်ရေးဝန်ကြီးဌာန၏ ညွှန်ကြားချက်အရ စီမံကိန်းရန်ပုံငွေ တင်ပြဆောင်ရွက်နိုင်ရေးအတွက် အချက် (၄)ချက်ပါသော အချက်များအား ၂၀၂၀ ပြည့်နှစ်၊ ဖေဖော်ဝါရီလ နောက်ဆုံးထား၍ ပေးပို့ရန် ရခိုင်ပြည်နယ် ပြည်သူ့ ကျန်းမာရေးဦးစီးဌာနသို့ အချက်အလက်များ တောင်းခံထားပြီးဖြစ်ပါတယ်။ သို့ဖြစ်ပါ၍ ၂၀၂၀၂၀၂၁ ဘဏ္ဍာရေးနှစ်တွင် စီမံကိန်းလျာထားဆောင်ရွက်သွားရန် စီစဉ်ထားပြီးဖြစ်ပါကြောင်း ဖြေကြားအပ် ပါတယ်ရှင်။ ဆက်လက်၍ မွန်ပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဒေါက်တာဇော်လင်းထွဋ် ၏ ကြယ်ပွင့်ပြမေးခွန်းအား ပြန်လည်ဖြေကြားသွားမှာ ဖြစ်ပါတယ်။ ဒီမေးခွန်းကို ဖြေကြားနိုင်ဖို့အတွက် အမျိုးသားလွှတ်တော်ဥက္ကဋ္ဌကြီးထံ းငယ်ပိုပေးရန် မေတ္တာရပ်ခံလိုပါတယ်။ ကျန်းမာရေးနှင့် အားကစားဝန်ကြီးဌာန၊ ကုသရေးဦးစီးဌာနသည် ရောဂါ ဖြစ်ပွားမှုအခြေအနေ၊ နိုင်ငံတော်မှ ခွင့်ပြုရန်ပုံငွေနှင့် ကျန်းမာရေးလူ့စွမ်းအားအရင်းအမြစ်အပေါ် မူတည်၍ ပြည်သူ့ဆေးရုံများအား အဆင့်မြှင့်တင်ခြင်း၊ ရောဂါရှာဖွေခြင်းလုပ်ငန်းများ၊ အဆင့်မြှင့် တင်ခြင်းလုပ်ငန်းကို ဦးစားပေးလုပ်ငန်းဖြင့် သတ်မှတ်ကာ ဆောင်ရွက်ပေးလျက်ရှိပါတယ်။ ကင်ဆာရောဂါကုလုပ်ငန်းနှင့်ပတ်သက်၍ ကင်ဆာဆေးဝါးများ ဝယ်ယူထောက်ပံ့ခြင်း၊ Day Care Center များ ဖွင့်လှစ်ခြင်း၊ စက်ကိရိယာများ ဝယ်ယူထောက်ပံ့ခြင်းနှင့် ဓာတ်ရောင်ခြည် ကုသမှုများကို အရေအတွက်၊ အရည်အသွေးမြှင့်တင်ဆောင်ရွက်ခြင်းတို့ကို ဆောင်ရွက်ပေးလျက် ရှိပါတယ်။ ဓာတ်ရောင်ခြည်ကုသမှုများအတွက် ရန်ကုန်ပြည်သူ့ဆေးရုံကြီး၊ မန္တလေးပြည်သူ့ဆေးရုံ ကြီး၊ နေပြည်တော်ပြည်သူ့ဆေးရုံကြီး ခုတင်(၁၀၀၀)နှင့် စပ်စံထွန်း ပြည်သူ့ဆေးရုံကြီးတို့တွင် တိုးချဲ့ဆောင်ရွက်ပေးလျက်ရှိပါတယ်။ ဓာတ်ရောင်ခြည်ဖြင့် ကုသပေးနိုင်သော ဆေးရုံများဖြစ်သည့် ရန်ကုန်ပြည်သူ့ဆေးရုံကြီး၊ မန္တလေးပြည်သူ့ဆေးရုံကြီး၊ နေပြည်တော်ပြည်သူ့ဆေးရုံကြီး ခုတင်(၁၀၀၀)နှင့် စပ်စံထွန်း ဆေးရုံ ကြီး(တောင်ကြီးမြို့)တို့တွင် Linear Accelerator (LA)စက်(၈)လုံး၊ ရန်ကုန်တွင် (၂)လုံး၊ မန္တလေး တွင်(၃)လုံး၊ နေပြည်တော်တွင် (၂)လုံး၊ စပ်စံထွန်းဆေးရုံတွင် (၁)လုံး၊ Brachytherapy စက်(၄)လုံး၊ ရန်ကုန်တွင်(၂)လုံး၊ မန္တလေးတွင် (၁)လုံး၊ စပ်စံထွန်း ဆေးရုံတွင် (၁)လုံး၊ Cobalt စက်(၄)လုံးနှင့် ရန်ကုန်တွင် (၁)လုံး၊ မန္တလေးတွင် (၁)လုံး၊ နေပြည်တော်တွင် (၁)လုံး၊ စပ်စံထွန်း ဆေးရုံတွင် (၁)လုံး တပ်ဆင်ပြီး တစ်နိုင်ငံလုံး လက်ရှိကင်ဆာလူနာများအား ဓာတ်ရောင်ခြည်ဖြင့် ကုသပေးရန် လိုအပ်ပါက ကုသမှုပေးလျက်ရှိပါတယ်။ ရန်ကုန်ပြည်သူ့ဆေးရုံကြီးရှိ ဓာတ်ရောင်ခြည်ကင်ဆာရောဂါဌာနတွင် ကင်ဆာလူနာများ ၏ Waiting Time လျော့ကျသွားနိုင်ရန်အတွက် ဦးစားပေးဆောင်ရွက်ပေးခဲ့ပါတယ်။ ၂၀၁၉ ခုနှစ်၊ ဩဂုတ်လလယ်မှစ၍ LA ဖြင့် ဆေးကုသမှုပေးခြင်းအား တစ်ရက်လျှင် (၂)ဆိုင်းခွဲ၍ မနက်(၆)နာရီမှ နေ့လယ် (၁)နာရီအထိ တစ်ကြိမ်၊ နေ့လယ်(၁)နာရီမှ လူနာကုန်သည်အထိ ည(၈)နာရီ တစ်ကြိမ် ဆောင်ရွက်ပေးလျက်ရှိပါတယ်။ တစ်ရက်လျှင် LA စက်(၁)လုံးဖြင့် လူနာ(၁၀၀)မှ (၁၄၀)အထိ ကုသပေးလျက်ရှိနေပါတယ်။ ဒါ့အပြင် Cobalt Machine ဖြင့် ကုပေးခြင်းကို ယခင်က နံနက်(၉)နာရီမှ ညနေ(၄)နာရီ အထိသာ ဆောင်ရွက်ပေးရာမှာ ယခုအခါ နံနက်(၇)နာရီမှ ညနေ(၆)နာရီအထိ တိုးမြှင့်ဆောင်ရွက်ပေး လျက်ရှိပါတယ်။ ဓာတ်ရောင်ခြည်ဖြင့်ကုသရန် စောင့်ဆိုင်းရသည့် Waiting Time ကိုလည်း ယခင်က (၃)လအထိ လျှော့ချနိုင်ခဲ့ကြောင်း တွေ့ရှိရပါတယ်။ ရန်ကုန်ပြည်သူ့ဆေးရုံကြီးမှ ကင်ဆာရောဂါဆောင်(၅)ထပ်ဆောင်အသစ်ကိုလည်း ကင်ဆာလူနာများ ပိုမိုသက်တောင့်သက်သာ ဆေးကုသ နိုင်ရေးအတွက် ၂၀၁၉ ခုနှစ်ထဲမှာပဲ ဖွင့်လှစ်ဆောင်ရွက်ပေးနိုင်ခဲ့ပါတယ်။ ကင်ဆာရောဂါ ကုသမှုလုပ်ငန်းများ တိုးချဲ့နိုင်ရေးအတွက် ဒဂုံမြို့သစ်ဆိပ်ကမ်းမြို့နယ်တွင် အသစ်တည်ဆောက် လျက်ရှိသော အထွေထွေရောဂါဆေးရုံကြီးတွင် ကင်ဆာရောဂါ ဆေးပညာဌာန၊ ကင်ဆာရောဂါ ဓာတ်ရောင်ခြည်ဌာန၊ Palliative Care ဌာနပါဝင်ပြီး သုတေသနနှင့် သင်ကြားရေးလုပ်ငန်း ဆောင်ရွက်နိုင်မည့် National Cancer Institute တစ်ခု ဖွင့်လှစ်သွားနိုင်ရန် စီစဉ်ဆောင်ရွက်လျက် ရှိနေပါတယ်။ ဓာတ်ရောင်ခြည်ဖြင့် ကင်ဆာရောဂါများကုသမှု တိုးချဲ့ဆောင်ရွက်ပေးရန် စီစဉ်ဆောင်ရွက်ရန် လျာထားပေးသော ဦးစားပေးဆေးရုံများမှာ မကွေးမြို့ ပြည်သူ့ဆေးရုံကြီး၊ ပုသိမ်မြို့ ပြည်သူ့ ဆေးရုံကြီး၊ မော်လမြိုင်မြို့ ပြည်သူ့ဆေးရုံကြီးတို့ဖြစ်ပါတယ်။ အဆင့်မြှင့်တင်ပြီး ဆေးရုံကြီးများမှာ ရန်ကုန်ပြည်သူ့ဆေးရုံကြီး၊ မန္တလေးပြည်သူ့ဆေးရုံကြီး၊ Center of Excellence အဖြစ် အဆင့်မြှင့် တင်ရန် (တောင်ကြီးမြို့) စပ်စံထွန်းပြည်သူ့ဆေးရုံကြီးတွင် Software Update နှင့် အဆိုပါ National Cancer Institute အပါအဝင် ကင်ဆာရောဂါကုသမှုလုပ်ငန်း တိုးချဲ့ခြင်းလုပ်ငန်းများကို နိုင်ငံတော်ဘဏ္ဍာငွေအပြင် မိတ်ဖက်အဖွဲ့အစည်းများ အကူအညီဖြင့် ရယူပြီး ဆောင်ရွက်သွားရန် စီစဉ်လျက်ရှိပါတယ်။ ထို့အပြင် နေပြည်တော်ခုတင်(၁၀၀၀)ဆေးရုံကြီး၊ ရန်ကုန်ပြည်သူ့ဆေးရုံကြီး၊ မန္တလေး ပြည်သူ့ဆေးရုံတို့အား Center of Excellence အဖြစ် အဆင့်တိုးမြှင့်ရန်နှင့် စပ်စံထွန်းပြည်သူ့ ဆေးရုံကြီးအား လက်ရှိဆောင်ရွက်နေသော ကင်ဆာကုသမှုလုပ်ငန်းများ အဆင့်မြှင့်တင်ရန်အတွက် စီစဉ်ဆောင်ရွက်လျက်ရှိနေပါတယ်။ ဓာတ်ရောင်ခြည်ဖြင့် ကင်ဆာရောဂါ ကုသပေးနိုင်သော ဆေးရုံများ ရွေးချယ်ဆောင်ရွက်ရာတွင်လည်း လာရောက်ပြသ ကုသနိုင်ခြေရှိသော လူနာဦးရေ၊ လျှပ်စစ်မီး ပြည့်ဝကောင်းမွန်စွာရရှိနိုင်မှု Radiation Safety လုံခြုံရေးအခြေအနေအရပ်ရပ်တို့ကို ထည့်သွင်းဦးစားပေးအဆင့်များ သတ်မှတ်၍ ဆောင်ရွက်ပေးလျက်ရှိပါတယ်။ ဓာတ်ရောင်ခြည်ဆိုင်ရာ ကျွမ်းကျင်ဝန်ထမ်းများခန့်ထားမှုနှင့် ပတ်သက်၍ လက်ရှိကုသ ဆောင်ရွက်ပေးလျက်ရှိသော ရန်ကုန်တိုင်းဒေသကြီး၊ မန္တလေးတိုင်းဒေသကြီး၊ နေပြည်တော် ကောင်စီနယ်မြေ၊ စပ်စံထွန်းဆေးရုံကြီးများရှိ ဓာတ်ရောင်ခြည်ဆေးကုဌာန (၄)ခုတွင် ကျွမ်းကျင် ဝန်ထမ်း အရာထမ်း(၁၃)ဦး၊ အမှုထမ်း(၅၈)ဦးဖြင့် တာဝန်ထမ်းဆောင်လျက်ရှိပါတယ်။ ဆေးဘက် ဆိုင်ရာနည်းပညာတက္ကသိုလ်၏ ရန်ကုန်တိုင်းဒေသကြီး Radiation Radiotherapy (၄)နှစ်သင်တန်း ကို ၂၀၁၈-၂၀၁၉ ခုနှစ်တွင် စတင်ဖွင့်လှစ်ခဲ့ပြီး ဒုတိယနှစ် သင်တန်းသား(၁၀)ဦးနှင့် တတိယနှစ် သင်တန်းသား(၁၁)ဦး တက်ရောက်လျက်ရှိပြီး ၂၀၂၀-၂၀၂၁ ခုနှစ်၊ အောက်တိုဘာလတွင် ဘွဲ့ရရှိ သူများ ပေါ်ထွက်လာမှာဖြစ်ပါတယ်။ ဘွဲ့ရရှိသူများကို ဖော်ပြပါ ဓာတ်ရောင်ခြည် ဆေးကုဌာနများရှိ ဆေးဘက်ကျွမ်းကျင်(၂)ရာထူးများတွင် ခန့်ထားနိုင်ရန် စီစဉ်ထားရှိပြီးဖြစ်ပါတယ်။ ဘာသာရပ် အထူးပြုဘွဲ့များ မရရှိသေးသည့် ဆေးဘက်ဆိုင်ရာ ဓာတ်မှန်နှင့် ပုံရိပ်ဖော်ရိုက်နည်း ပညာဘွဲ့များအား ဆေးဘက်ကျွမ်းကျင်(၂)ဓာတ်မှန်အဖြစ် ခန့်ထား၍ လုပ်ငန်းလိုအပ်မှုရှိသော ဓာတ်ရောင်ခြည်ဆေးကုဌာနများသို့လည်း တာဝန်ပေး ဆောင်ရွက်လျက်ရှိနေပါတယ်။ B.Sc(Physics), M.Sc(Physics) 2.942:33:0028: głupcatupa svodopēdas ဆေးကုဌာနများတွင် လုပ်ငန်းလိုအပ်ချက်အရ ဆေးဘက်ကျွမ်းကျင်သူ(၂) (ရူပဗေဒ)ဝန်ထမ်းများ အဖြစ် ခန့်အပ်ကာ ဆေးဘက်ဆိုင်ရာ ရူပဗေဒပညာရပ် (၆)လသင်တန်းကို တက်ရောက်စေပြီး လေ့ကျင့်သင်ကြားပေးလျက်ရှိပါတယ်။ ၂၀၁၆ ခုနှစ်တွင်(၈)ဦး၊ ၂၀၁၈ ခုနှစ်တွင် (၃၁)ဦးကို လေ့ကျင့် ပေးခဲ့ပြီး အဆိုပါ ဆေးဘက်ကျွမ်းကျင်(၂) ရူပဗေဒဝန်ထမ်းများသည် ဓာတ်ရောင်ခြည်ဆေးကုဌာန ရှိသည့် ဆေးရုံကြီး(၄)ရုံတွင် တာဝန်ထမ်းဆောင်လျက်ရှိနေပါတယ်။ ဆေးဘက်ကျွမ်းကျင်(၂) ရူပဗေဒဝန်ထမ်းများ ရန်ကုန်ပြည်သူ့ဆေးရုံကြီးတွင် (၂၀)ဦး၊ မန္တလေးပြည်သူ့ဆေးရုံကြီးတွင် (၇)ဦး၊ နေပြည်တော်ခုတင်(၁၀၀၀)ဆေးရုံကြီးတွင် (၈)ဦး၊ စပ်စံထွန်း တောင်ကြီးဆေးရုံကြီးတွင် (၅)ဦး၊ ကင်ဆာရောဂါ ကင်ဆာဓာတ်ရောင်ခြည်ဌာန ရန်ကုန်ပြည်သူ့ ဆေးရုံကြီးမှ ကြီးမှူး၍ မိတ်ဖက်အဖွဲ့အစည်းများ၏ ပံ့ပိုးမှုဖြင့် ၂၀၂၀-၂၀၂၁ ခုနှစ်၊ ဇန်နဝါရီလအထိ Certificate Courses of Training for Medical Physicist (5)gowłos:g£78 8: 620:5050 လက်ရှိတာဝန်ထမ်းဆောင်နေသော ဆေးဘက်ကျွမ်းကျင် ရူပဗေဒပညာ (၁၀)ဦးကို အရည်အချင်းမြှင့် သင်တန်းများအဖြစ် လေ့ကျင့်သင်ကြားပေးသွားမှာဖြစ်ပါတယ်။ ဓာတ်ရောင်ခြည် ဆေးကုဌာနများ တွင် ကျွမ်းကျင်ဝန်ထမ်း အရာထမ်း၊ အမှုထမ်းများ၏ လက်ရှိခွင့်ပြု အင်အားဖြင့် လုံလောက်မှု မရှိသေးပါ၍ အရာထမ်းဝန်ထမ်း(၂၃)ဦး၊ အမှုထမ်းဝန်ထမ်း(၄)နေရာ ဖွဲ့စည်းပုံ ထပ်မံတိုးချဲ့နိုင်ရေး ကို ကျန်းမာရေးနှင့် အားကစားဝန်ကြီးဌာန၏ ၈-၈-၂၀၁၉ ပါရက်စွဲဖြင့် ဥက္ကဋ္ဌ၊ စီမံကိန်းနှင့် ဖွဲ့စည်းပုံ စိစစ်ရေးအဖွဲ့သို့ ညှိနှိုင်းပေးပို့ထားပြီး သဘောထားမှတ်ချက် ပြန်ကြားလာပါက ပြည်ထောင်စုအစိုးရ အဖွဲ့ရုံးသို့တင်ပြ၍ ခွင့်ပြုချက်ရရှိပါက ပြည်ထောင်စုအစိုးရအဖွဲ့ အစည်းအဝေးသို့ ဆက်လက် တင်ပြ၍ လုပ်ထုံးလုပ်နည်းများနှင့်အညီ တင်ပြဆောင်ရွက်ပေးသွားမည်ဖြစ်ပါတယ်။ ကျန်းမာရေးလူ့စွမ်းအားအရင်းအမြစ်ဦးစီးဌာနအနေဖြင့် ဆေးပညာမဟာသိပ္ပံ ကင်ဆာ ရောဂါ ဓာတ်ရောင်ခြည်ဆေးကုပညာ ဘွဲ့လွန်သင်တန်းကို ၂၀၀၁-၂၀၀၂ ခုနှစ် ပညာသင်နှစ် ဆေးတက္ကသိုလ်(၁) ရန်ကုန်တွင် ဖွင့်လှစ်ခဲ့ပြီး ၂၀၁၈ ခုနှစ်၊ ဧပြီလအထိ ဘွဲ့ရသူပေါင်း (၅၁)ဦးကို မွေးထုတ်ပေးနိုင်ခဲ့ပြီး လက်ရှိဆေးပညာမဟာသိပ္ပံ ကင်ဆာရောဂါဓာတ်ရောင်ခြည်ဆေးကုပညာ ဘွဲ့လွန်သင်တန်းတွင် သင်တန်းသား(၁၉)ဦး တက်ရောက်လျက်ရှိပါကြောင်း ဖြေကြားအပ်ပါတယ်။ မကူးစက်နိုင်သော ရောဂါများနှင့် ကင်ဆာရောဂါအတွက် ရောဂါရှာဖွေကုသမှုများတွင် 3386 Radio Isotope saulsaoNuclear Medicine 20:620:~pai Gao:0928:ąp:1 Radiation Therapy သုံးဆေးနှင့် ဆေးပစ္စည်းများ၊ ကင်ဆာဆေးပစ္စည်းများကို သက်ဆိုင်ရာ ဆေးရုံ ကြီးများသို့ ခွင့်ပြုဘဏ္ဍာငွေမှ ထောက်ပံ့ပေးလျက်ရှိပါတယ်။ ၂၀၁၇-၂၀၁၈ ဘဏ္ဍာရေးနှစ်တွင် ငွေကျပ်(၁၂၇၀.၇၅)သန်း၊ ၂၀၁၈-၂၀၁၉ ဘဏ္ဍာရေး နှစ်တွင် ငွေကျပ်(၂၆၁၁.၇၅)သန်း တန်ဖိုးရှိဆေးနှင့် ဆေးပစ္စည်းများကို ထောက်ပံ့ပေးနိုင်ခဲ့ပါတယ်။ အဆိုပါ စက်များ ချို့ယွင်းပျက်စီးမှုများ ်တစ်ပြေးညီ ပြုပြင်နိုင်ရန်အတွက် စက်ဝယ်ယူ စဉ်ကပင် ပါဝင်သော Warranty ကာလကုန်ဆုံးပါက သက်ဆိုင်ရာ ကုမ္ပဏီများနှင့် ပြုပြင်ထိန်းသိမ်း ခြင်းစာချုပ် Preventive Maintenance Contract များကို နှစ်အလိုက်ချုပ်ဆိုပြီး အဆိုပါ စက်ကြီး များ၏ စွမ်းဆောင်ရည်ပြည့်ဝစွာ လုပ်ဆောင်နိုင်ရန် စီစဉ်ဆောင်ရွက်ပေးလျက်ရှိပါတယ်။ ဓာတ်ရောင်ခြည်ဖြင့် ရောဂါကုသသည့် Linear Accelerator, Brachytherapy, Cobolt Machine စက်ကြီးများ ပြုပြင်ထိန်းသိမ်းစရိတ်အနေဖြင့် ၂၀၁၆-၂၀၁ရ ဘဏ္ဍာနှစ်တွင် ငွေကျပ် (၃၇၀)သန်း၊ ၂၀၁၇-၂၀၁၈ ဘဏ္ဍာနှစ်တွင် ငွေကျပ်(၁၁၇၁.၅၃)သန်း၊ ၂၀၁၈ ခုနှစ် ဧပြီလမှ စက်တင်ဘာလတွင် ငွေကျပ်(၁၁၁၂.၈၉)သန်း၊ ၂၀၁၈-၂၀၁၉ ဘဏ္ဍာနှစ်တွင် ငွေကျပ်(၁၁၇၂.၀၈) သန်းတို့ကို သုံးစွဲပေးခဲ့ပြီး ဖြစ်ပါတယ်။ စက်များချို့ယွင်းမှုရှိလာပါက ပြုပြင်ရန်အတွက် သက်ဆိုင်ရာ ကုမ္ပဏီထံသို့ အကြောင်းကြား၍ ကုမ္ပဏီမှ အင်ဂျင်နီယာများက ရန်ကုန်မြို့တွင်းဖြစ်ပါက (၂၄)နာရီ အတွင်း၊ နယ်များဖြစ်ပါက (၂)ရက်အတွင်း သွားရောက်ပြုပြင်ပေးလျက်ရှိကြောင်း သိရှိရပါတယ်။ Spare parts များ လဲလှယ်နိုင်ရန်လိုအပ်ပါက ပစ္စည်းထုတ်လုပ်သည့်နိုင်ငံမှ မှာယူရသည့်အတွက် ရက်သတ္တ (၂)ပတ်မှ (၁)လခန့်အထိ ကြာမြင့်နိုင်ပါတယ်။ လုပ်ငန်းလိုအပ်ချက်ရှိပြီး စက်၏လိုအပ်ချက်အပေါ်မူတည်၍ စက်များအား Software Update ပြုလုပ်ခြင်းများကို သက်ဆိုင်ရာဆေးရုံအုပ်ကြီးများနှင့် ပါမောက္ခများထံ အကြံပြုတင်ပြ လာပါက သက်ဆိုင်ရာကုမ္ပဏီများနှင့် ဆက်သွယ်၍ လိုအပ်ချက်များကို တွက်ချက်ကာ ဦးစီးဌာနမှ BME အင်ဂျင်နီယာများက စိစစ်၍ ရန်ပုံငွေ ခွင့်ပြုပေးလျက်ရှိပါတယ်။ အဆိုပါစက်ကြီးများနှင့် oivodoop:61960 Precision Aircon op:1 Chiller ap: cao:ill Room Aircondition qp: ပြုပြင်ရန်လိုအပ်ခြင်း၊ ပြုပြင်ထိန်းသိမ်းခြင်းစာချုပ် Preventive Maintenance Contract များ ချုပ် ဆိုရန်လိုအပ်ခြင်းများကို သက်ဆိုင်ရာဆေးရုံအုပ်ကြီးများနှင့် ပါမောက္ခအထူးကုဆရာဝန်ကြီးများက osegrooolms Preventive Maintenance Contract ovql8«p:qllSəęzieni ngõegap: ခွင့်ပြုပေးလျက်ရှိပြီး သက်ဆိုင်ရာကုမ္ပဏီများမှ ဆောင်ရွက်ပေးလျက်ရှိပါတယ်။ Precision Airconditioni Chiller 2:ac Room Aircondition op:GGênęsaczos ၂၀၁၇-၂၀၁၈ ဘဏ္ဍာရေးနှစ်တွင် ငွေကျပ်(၅၁.၉၁)သန်း၊ ၂၀၁၈ ခုနှစ် ဧပြီလမှ စက်တင်ဘာလတွင် ငွေကျပ်(၁၃၃.၈၆)သန်း၊ ၂၀၁၈-၂၀၁၉ ဘဏ္ဍာရေးနှစ်တွင် ငွေကျပ်(၁၆၈)သန်းတို့ကို ဆေးရုံကြီးများ သို့ ရန်ပုံငွေများခွဲဝေပေးခဲ့ပါတယ်။ ထို့ပြင် ကင်ဆာလူနာများအတွက် လိုအပ်သောပံ့ပိုးမှုများရရှိရန် Cancer City Project နှင့်လည်း ဆက်သွယ်ပူးပေါင်းဆောင်ရွက်လျက်ရှိပါတယ်။ ထူးခြားမှုတစ်ခု အနေနဲ့ Cancer Registration ကို ၂၀၁၈ ခုနှစ်၊ သြဂုတ်လမှစ၍ စတင်ပြီး ပြည်သူ့ဆေးရုံကြီး (၁၈)ရုံ တွင် အကောင်အထည်ဖော် ဆောင်ရွက်လျက်ရှိပါတယ်။ 89c$iß Blomberg Vital Registration and Statistics o q:colê:18: mas ဆောင်ရွက်လျက်ရှိနေပါတယ်။ ဆေးတက္ကသိုလ်များမှ ပါမောက္ခ ဌာနမှူးများ၊ ပါမောက္ခများ ပါဝင်သော ကင်ဆာရောဂါဘာသာရပ်ဆိုင်ရာ ဆေးပညာရှင်အဖွဲ့ကို ၂၀၁၉ ခုနှစ်၊ အောက်တိုဘာလတွင် ဖွဲ့စည်း တာဝန်ပေးထားပြီး အဆိုပါအဖွဲ့မှ ကင်ဆာရောဂါကုသရေးလုပ်ငန်းဖွံ့ဖြိုးတိုးတက်ရေးနှင့် လူနာများ ပိုမိုထိရောက်ကောင်းမွန်စွာ ကုသနိုင်ရေးအတွက် ရေရှည်စီမံကိန်းများ လုပ်ဆောင်မှု လုပ်ငန်း မူဘောင်များနှင့် လမ်းပြမြေပုံများချမှတ်၍ လူ့စွမ်းအားအရင်းအမြစ်လိုအပ်ချက်၊ ဓာတ်ရောင်ခြည် ကုသစက် လိုအပ်ချက်၊ ဝယ်ယူသင့်သည့် စက်ပစ္စည်းကိရိယာအမျိုးအစား၊ တိုးချဲ့ဖွင့်လှစ်သင့်သည့် ကင်ဆာရောဂါကုဌာနများ၊ ဆေးဝါးလိုအပ်ချက်၊ ဘဏ္ဍာရေးဆိုင်ရာလိုအပ်ချက်များကို အကြံပြု တင်ပြပေးလျက်ရှိပြီး အဆိုပါတင်ပြချက်များကို ဝန်ကြီးဌာနမှ အလေးအနက်ထား၍ စဉ်းစားပြီး ရရှိသောဘဏ္ဍာငွေနှင့် လူ့စွမ်းအားအရင်းအမြစ်အပေါ်မူတည်၍ ဆောင်ရွက်ပေးသွားမည်ဖြစ်ပါကြောင်း ဥက္ကဋ္ဌကြီးမှတစ်ဆင့် လေးစားစွာဖြေကြားအပ်ပါတယ်။ အားလုံးကို ကျေးဇူးတင်ပါတယ်ရှင်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များရှင်။ ဆက်လက်၍ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ အမျိုးသား လွှတ်တော်ကိုယ်စားလှယ် ဦးကိုကိုနိုင် ၏ ကြယ်ပွင့်ပြမေးခွန်းအား ပြန်လည်ဖြေကြားသွားမှာဖြစ်ပါတယ်။ ပြည်ထောင်စုသမ္မတမြန်မာနိုင်ငံအတွင်းရှိ မြို့ပြများနှင့်အလှမ်းကွာဝေးပြီး သွားလာမှုခက်ခဲ သည့် ကျေးရွာများရှိ ဒေသခံပြည်သူများအား အချက်အချာကျသည့်ကျေးရွာများတွင် တစ်စုတစ်ဝေး တည်းဖြင့် တစ်နှစ်ကို (၂)ကြိမ်ခန့် Specialist Tour အစီအစဉ်ဖြင့် အထူးကျန်းမာရေးစောင့်ရှောက် မှုများပေးနိုင်ရန်အတွက် နိုင်ငံတော်မှအစီအမံများ မည်သို့ဆောင်ရွက်ထားသည်ကို သိရှိလိုကြောင်း မေးမြန်းထားသည့်မေးခွန်းဖြစ်ပါတယ်။ နိုင်ငံတော်အတွင်းရှိမြို့ပြများနှင့်အလှမ်းကွာဝေးပြီး သွားလာမှုခက်ခဲသည့်ကျေးရွာများရှိ ဒေသခံပြည်သူများအား ဗဟိုမှကွင်းဆင်းကြီးကြပ်ခြင်း၊ တိုင်းဒေသကြီး၊ ပြည်နယ်၊ ခရိုင်၊ မြို့နယ် ကုသရေးဦးစီးဌာနဝန်ထမ်းများနှင့် အခြေခံကျန်းမာရေးဝန်ထမ်းများသည် အဆင့်ဆင့်ကွင်းဆင်း ကြီးကြပ်ခြင်း၊ ကျေးလက်ကျန်းမာရေးဌာနများမှ သားဖွားဆရာမများသည် ကျေးလက်ကျန်းမာရေး ဌာန(ခွဲ)နှင့် ကျေးရွာများသို့ကွင်းဆင်း၍ ကျန်းမာရေးစောင့်ရှောက်ခြင်းလုပ်ငန်းများသည် ကျန်းမာရေး ဝန်ထမ်းအဆင့်ဆင့်၏ ပုံမှန်တာဝန်ဝတ္တရားများဖြစ်ပါတယ်။ ပြည်နယ်/တိုင်းဒေသကြီးများအတွင်း ရှိသော တိုင်းဒေသဆေးရုံကြီးများတွင် Specialist များ ရှိနေပြီဖြစ်ပါတယ်။ ကျေးရွာများတွင် စုရပ်များသတ်မှတ်၍ ခရိုင်၊ မြို့နယ် ပြည်သူ့ကျန်းမာရေးဦးစီးဌာနမှူး၊ တိုက်နယ်လက်ထောက်ဆရာဝန်နှင့် သူနာပြုဆရာမများ၊ ကျေးလက်ကျန်းမာရေးဌာန၊ ဌာန(ခွဲ)များမှ လက်ထောက်ကျန်းမာရေးမှူးများ၊ အမျိုးသမီးကျန်းမာရေးဆရာမ (သားဖွားဆရာမ)၊ ပြည်သူ့ ကျန်းမာရေးကြီးကြပ်မှု(၂)များသည် ကျေးရွာပြည်သူလူထုအား ကွင်းဆင်းကျန်းမာရေးစောင့်ရှောက်မှု ပေးရန်အတွက် အစွမ်းကုန် ဝိုင်းဝန်းကူညီဆောင်ရွက်ပေးလျက်ရှိနေပါတယ်။ ခွဲစိတ်ကုပညာ၊ ဆေး ပညာ၊ သားဖွားမီးယပ်နှင့်ကလေး၊ သွားရောဂါပညာ စသော အထူးကုဆရာဝန်ကြီးများ အဓိက ပါဝင် ကာ အရိုးရောဂါပညာ၊ အရိုးအကြောအဆစ်ပညာ၊ မျက်စိနှင့်နား၊ နှာခေါင်း၊ လည်ချောင်း အထူးကု ပညာတို့သည် ကွင်းဆင်းကုသခြင်း Specialist Tour တို့ကို စီစဉ်ဆောင်ရွက်လျက် ရှိနေပါတယ်။ ဝေးလံခေါင်ပါးသော ဒေသရှိ ပြည်သူများအတွက် ထိုကဲ့သို့ အစီအစဉ်များသည် အကျိုး ကျေးဇူးများစွာ ရရှိစေခြင်းဖြစ်သည့်အတွက် ရောဂါများကို ဆောလျင်စွာ ရှာဖွေနိုင်ခြင်း၊ ကျွမ်းကျင် သူများမှ ရောဂါအတိမ်အနက်အလိုက် လိုအပ်သောကုသမှုများ ရရှိစေနိုင်ခြင်း၊ ဆက်လက်ကုသမှု လိုအပ်ပါက သက်ဆိုင်ရာ ပြည်သူ့ဆေးရုံကြီးများသို့ ညွှန်းပို့ကုသခြင်းများ ဆောင်ရွက်ပေးနိုင်ခြင်း၊ သက်ကြီးရွယ်အိုများ Disability လူနာများ၊ သွားလာရန် ခက်ခဲသည့် လူနာများအတွက် လာရောက် ဆေးကုသမှုပေးခြင်းဖြင့် ခရီးသွားလာရသည့် အခက်အခဲများ ကင်းဝေးခြင်း စသည်တို့ကိုလည်း တွေ့ရှိရသည့်အတွက် များစွာအကျိုးဖြစ်ထွန်းစေပါတယ်။ တစ်ဖက်တွင် နိုင်ငံတော်အနေနှင့် အခြေခံကျန်းမာရေးဝန်ထမ်းများ၊ မြို့နယ်နှင့် တိုက်နယ် ဆရာဝန်များ၏ ကုသမှုအရည်အသွေးနှင့် လုပ်ငန်းစွမ်းရည်များ မြှင့်တင်ရန် ပြည်သူများ၏ ကျန်းမာရေး အသိပညာ မြင့်မားတိုးတက်လာစေရန်အတွက် ပြည်သူ့ကျန်းမာရေးစောင့်ရှောက်မှုလုပ်ငန်းများ ပိုမိုထိရောက်အောင်မြင်စေရန် ရည်ရွယ်၍ မြို့နယ်၊ တိုက်နယ်ဆရာဝန်များအတွက် စာအုပ်၊ စာရွက်၊ စာတမ်း စုစုပေါင်း(၅၀၀)ကျော် ပါဝင်သည့် Mobile Tablet (၄၀၄)လုံး၊ အခြေခံကျန်းမာရေးဝန်ထမ်း များအတွက် စာအုပ်စာတမ်းများ (၂၀၀)ကျော်ပါဝင်သည့် Mobile Tablet (၁၀၇၉၂)လုံးအား ဖြန့်ဝေ ထားရှိပေးပြီး ဖြစ်ပါတယ်။ ကရင်ပြည်နယ်၊ မွန်ပြည်နယ်၊ ကယားပြည်နယ်၊ ရခိုင်ပြည်နယ်၊ မကွေးတိုင်း ဒေသကြီး၊ စစ်ကိုင်းတိုင်းဒေသကြီးနှင့် တနင်္သာရီတိုင်းဒေသကြီးတို့သို့ Mobile Tablet စုစုပေါင်း (၁၁၁၉၆)လုံး ဖြန့်ဝေ ပေးပြီး ဖြစ်ပါတယ်။ ဆက်လက်၍ အခြားတိုင်းဒေသကြီးနှင့် ပြည်နယ်များသို့လည်းဖြန့်ဝေရန် စီစဉ်ဆောင်ရွက် လျက်ရှိပါတယ်။ ကျန်းမာရေးဆိုင်ရာ စံပြုအချက်အလက်စာအုပ်များ အပါအဝင် အခြေခံကျန်းမာ ရေးဝန်ထမ်းများနှင့် မြို့နယ်/တိုက်နယ်ဆရာဝန်များ သိသင့်သိထိုက်သည့် လုပ်ငန်းလမ်းညွှန်များ၊ စံ၊ လုပ်ထုံးလုပ်နည်းများ၊ စာအုပ်စာတမ်းများ ပြည်သူလူထုအတွင်း ကျန်းမာရေး အသိပညာမြှင့်တင်ရေး လက်ကမ်းစာစောင်များနှင့် ပိုစတာများ ကျန်းမာရေးစောင့်ရှောက်မှုဆိုင်ရာ Mobile Application များ၊ ဥပမာ ဆီးချို လမ်းညွှန်၊ မေမေ၊ အချစ်ပုစ္ဆာ ဘဝအဖြေရှာ စသည်များကို ထည့်သွင်းထားသည့် Mobile Tablet များကိုလည်း အခြေခံကျန်းမာရေးဝန်ထမ်းများသို့ ဖြန့်ဝေခြင်း ဖြင့် တစ်နိုင်ငံလုံး တစ်ပြေးညီ စံပြုအချက်အလက်များကို မှီငြမ်းကာ မှန်ကန်သော သတင်း အချက်အလက်များကို ပြည်သူလူထုအတွင်း ဖြန့်ဝေနိုင်မှာဖြစ်သည့်အပြင် အခြေခံကျန်းမာရေး ဝန်ထမ်းများအကြား အဆိုပါ Mobile Tablet များ သုံးစွဲမှုအခြေအနေကို ဆန်းစစ်နိုင်ရန် သုတေသန ဆောင်ရွက်လျက် ရှိနေပါတယ်။ အထူးကုဆရာဝန်ကြီးများမှ တိုင်းဒေသကြီး၊ ပြည်နယ်များရှိ မြို့နယ်များသို့ ကွင်းဆင်း ကုသမှုများကို (၃)နှစ်အတွင်း ကောက်ယူခဲ့သည့် ကိန်းဂဏန်းများအရ ၂၀၁ရ ခုနှစ်တွင် ကျေးရွာ ဝက်တူးတိုက်နယ်၊ ကျေးလက်ကျန်းမာခဲ့ကြောင်း သိရှိပါတယ် များသို့ (၉၁)ကြိမ် သွားရောက်ခဲ့ပြီး လူနာပေါင်း(၃၈၁၅၆) ဦးအားလည်းကောင်း၊ ၂၀၁၈ ခုနှစ်တွင် ကျေးရွာများသို့ (၁၁၁)ကြိမ် သွားရောက်ခဲ့ပြီး လူနာပေါင်း (၄၉၂၇၁)ဦးအားလည်းကောင်း၊ ၂၀၁၉ ခုနှစ်တွင် ကျေးရွာများသို့ (၁၅၃)ကြိမ် သွားရောက်ခဲ့ပြီး လူနာပေါင်း (၃၇၃၇၃)ဦးအားလည်းကောင်း၊ ကျန်းမာရေးစောင့်ရှောက်မှု ပေးနိုင်ခဲ့ပါတယ်။ ကိုယ်စားလှယ်တော်ကြီး၏ စစ်ကိုင်းတိုင်းဒေသကြီးအတွင်းတွင် အထူးကုဆရာဝန်ကြီးများ ကွင်းဆင်းကုသခြင်းကို အောင်ဇေယျကျေးရွာ၊ ဖိုင်လင်းကျေးရွာ၊ ရွာသာကျေးရွာ၊ မွေလင်းကျေးရွာ၊ ကွန်းတောင်ကျေးရွာ၊ ဆရာစံကျေးရွာ၊ နောင်ကတ်သစ်ကျေးရွာ၊ သနန်ကျေးရွာ၊ အူးစူးကျေးရွာ၊ သာယာကုန်းကျေးရွာများကို တမူးခရိုင်ပြည်သူ့ဆေးရုံကြီးမှလည်းကောင်း၊ ကျောက်တုံးကြီးနှင့် ဝက်တူးတိုက်နယ်၊ အင်းကြီးတိုက်နယ် ၊ အင်းရွာတိုက်နယ်၊ တုတ်ကြီးကျေးလက်ကျန်းမာရေးဌာန (ခွဲ)နှင့် ညောင်ခြေထောက်ကျေးလက်ကျန်းမာရေးဌာန(ခွဲ)များသို့ ပြည်သူ့ဆေးရုံ ကသာမြို့မှာ လည်းကောင်း ကွင်းဆင်းကုသမှုများ ဆောင်ရွက်ပေးခဲ့ကြောင်း သိရှိပါတယ်။ ရှေ့ဆက်၍ ဘာသာရပ်အလိုက် အထူးကုဆရာဝန်ကြီးများ ကွင်းဆင်းကုသ၍ ကျေးရွာနေ ပြည်သူလူထုအား ကျန်းမာရေးစောင့်ရှောက်မှု အရှိန်အဟုန်မြှင့်တင် ဆောင်ရွက်ပေးသွားမည် ဖြစ်ပါတယ်။ ဥပမာအားဖြင့် ကလေးဦးနှောက်နှင့် အာရုံကြောဆေးကုသမှုအဖွဲ့သည် နယ်လှည့်ဆေးကုသ ခြင်းကို ဆောင်ရွက်လျက်ရှိရာ ပြည်သူ့ဆေးရုံကြီး ပဲခူးတိုင်းဒေသကြီး၊ ပြည်သူ့ဆေးရုံကြီး ပုသိမ်မြို့၊ ပြည်သူ့ဆေးရုံကြီးမော်လမြိုင်မြို့၊ ပြည်သူ့ဆေးရုံကြီးမကွေးတိုင်းဒေသကြီးများသို့ (၃)လ တစ်ကြိမ် ကလေးဦးနှောက်နှင့် အာရုံကြောဆိုင်ရာလူနာများအား ပုံမှန်ကွင်းဆင်းကုသမှုများ ဆောင်ရွက်နိုင် ခဲ့ပြီးဖြစ်ပါတယ်။ ယခုအခါ ၂၀၂၀ ပြည့်နှစ်တွင် ဖော်ပြပါဆေးရုံကြီးများအပြင် နေပြည်တော် ပြည်သူ့ ဆေးရုံကြီး၊ ပြည်သူ့ဆေးရုံကြီး မြစ်ကြီးနားမြို့၊ စဝ်စံထွန်း ပြည်သူ့ဆေးရုံကြီး(တောင်ကြီးမြို့များသို့ (၄)လတစ်ကြိမ် ကွင်းဆင်းကုသမှုများ အရှိန်တိုးမြှင့်ရန် စီစဉ်ဆောင်ရွက်လျက်ရှိပါတယ်။ ဒါ့အပြင် မြန်မာနိုင်ငံဆရာဝန်အသင်း၊ NGO များ၊ INGO များကလည်း Specialist Tour များ သွားရောက်ပြီး ဆောင်ရွက်လျက်ရှိနေပါတယ်။ ကျန်းမာရေးစောင့်ရှောက်မှုလုပ်ငန်းများ ပီပြင်စွာ အကောင်အထည်ဖော် ဆောင်ရွက်နိုင်ရေးနှင့်ပတ်သက်၍ အထက်ပါ ကျန်းမာရေးဝန်ထမ်းများ သာမက မြို့နယ်ကျေးလက်များ၊ ကျေးရွာများမှ အုပ်ချုပ်ရေးမှူးများနှင့် တာဝန်ရှိသူများ လိုက်ပါလျက် အချက်အချာကျသော ကျေးရွာများသို့ ရွေးချယ်ခြင်း၊ အုပ်ချုပ်မှုဆိုင်ရာ ပံ့ပိုးခြင်းတို့အတွက် လွှတ်တော် ကိုယ်စားလှယ်များ၊ ဒေသအာဏာပိုင် လူမှုရေးအသင်းအဖွဲ့များနှင့် အခြားစိတ်ပါဝင်စားသူများ၏ ပံ့ပိုးကူညီမှုများကိုရယူ၍ ယခုထက် ပိုမိုထိရောက်စွာဖြင့် ကျေးရွာပြည်သူလူထု၏ ကျန်းမာရေး စောင့်ရှောက်မှုကို မြှင့်တင်ရေးအတွက် ဆောင်ရွက်သွားမည် ဖြစ်ပါတယ်။ ကိုယ်စားလှယ်တော် ကြီးရဲ့ စစ်ကိုင်းတိုင်းဒေသကြီးအတွင်း အထူးကုဆရာဝန်ကြီးများ ကွင်းဆင်းကုသမှုလုပ်ငန်းများကို လည်း ယခုထက် ပိုမိုဆောင်ရွက်ပေးနိုင်ရန် စီစဉ်ပေးသွားမည်ဖြစ်ပါကြောင်း ဥက္ကဋ္ဌကြီးမှ တစ်ဆင့် ဖြေကြားအပ်ပါတယ်ရှင်။ အားလုံးကို ကျေးဇူးတင်ပါတယ်။</speech>
</section>
<section value="Bill">
<bill>
<title>မြန်မာနိုင်ငံဆေးကောင်စီ ဥပဒေကို ပြင်ဆင်သည့် ဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်တွင် စတင်တင်သွင်း၍ ပြင်ဆင်ချက်ဖြင့် အတည်ပြုပြီး ပေးပို့လာတဲ့ မြန်မာနိုင်ငံ ဆေးကောင်စီ ဥပဒေကို ပြင်ဆင်သည့် ဥပဒေကြမ်းနှင့် စပ်လျဉ်း၍ ဆွေးနွေးရန် လွှတ်တော် ကိုယ်စားလှယ်(၂)ဦး အမည်စာရင်း တင်သွင်းထားပါတယ်။ တစ်ဦးလျှင် (၆)မိနစ်ထက် မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ ဧရာဝတီတိုင်းဒေသကြီး မဲဆန္ဒနယ်အမှတ်(၃)မှ ဦးဆန်းမြင့် ဆွေးနွေးနိုင်ပါပြီ။</speech>
<speech><mp id="837">ဦးဆန်းမြင့်၊ ဧရာဝတီတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ အမျိုးသားလွှတ်တော်ကိုယ်စားလှယ်များနှင့်တကွ အားလုံး မင်္ဂလာပါ။ ကျွန်တော်က ဧရာဝတီတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးဆန်းမြင့် ဖြစ်ပါတယ်။ မြန်မာနိုင်ငံဆေးကောင်စီဥပဒေကို ပြင်ဆင်သည့် ဥပဒေကြမ်းအပေါ် အကြံပြုဆွေးနွေးမှာ ဖြစ်ပါတယ်။ ဥပဒေကြမ်းအပိုဒ် ၁ မှာ ပြည်သူ့လွှတ်တော်က မြန်မာနိုင်ငံ ဆေးကောင်စီဥပဒေတွင် ပါရှိသော ကျန်းမာရေးဝန်ကြီးဌာန ဆိုသည့် စကားရပ်ကို ကျန်းမာရေးနှင့် အားကစားဝန်ကြီးဌာန ဆိုသည့် စကားရပ်ဖြင့်လည်းကောင်း၊ ကန့်သတ် အထွေထွေဆေးကုသခွင့်လိုင်စင် ဆိုသည့် စကား ရပ်ကို သီးခြားသတ်မှတ်အထွေထွေ ဆေးကုသခွင့်လိုင်စင် ဆိုသည့် စကားရပ်ဖြင့်လည်းကောင်း၊ ကန့်သတ်အထူးဆေးကုသခွင့် လိုင်စင်ဆိုသည့် စကားရပ်ကို သီးခြားသတ်မှတ်အထွေထွေ ဆေးကုသခွင့် လိုင်စင် ဆိုသည့် စကားရပ်ဖြင့်လည်းကောင်း၊ ဆေးကုသခွင့်လုပ်ငန်းဆိုသည့် စကားရပ်ကို အနောက်တိုင်းဆေးပညာဖြင့် ကျန်းမာရေးစောင့်ရှောက်မှုလုပ်ငန်း ဆိုသည့် စကားရပ်ဖြင့်လည်းကောင်း အသီးသီး အစားထိုးရမည်ဟု အဆိုပြုပြဋ္ဌာန်းထားသော်လည်းပဲ အဆိုပါ ဥပဒေကြမ်း အပိုဒ် ၂ ပုဒ်မခွဲ (ဋ)နဲ့ (ဌ)တို့မှာ (ဋ)၌ သီးခြား သတ်မှတ်အထွေထွေ ဆေးကုသခွင့် လိုင်စင်ဆိုသည်မှာ အဓိပ္ပာယ် ဖော်ပြချက်နှင့် (ဌ)တွင် သီးခြားသတ်မှတ် အထူးဆေးကုသခွင့် လိုင်စင်ဆိုသည်မှာ အဓိပ္ပာယ် ဖော်ပြချက်တို့ကို ခေါင်းစဉ်အလိုက် မြင်သာထင်သာအောင် ရောထွေးမသွားစေရန် ဖော်ပြပါရှိပြီး ဖြစ်ပါတယ်။ ရေးထုံးလည်း မှန်ပါတယ်။ ကျိုးကြောင်းဖော်ပြချက်အရ အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် ဖြစ်သည့် အပိုဒ် ၁ မြန်မာနိုင်ငံ ဆေးကောင်စီ ဥပဒေတွင် ပါရှိသော ကျန်းမာရေးဝန်ကြီးဌာန ဆိုသည့် စကားရပ်ကို ကျန်းမာရေးနှင့် အားကစားဝန်ကြီးဌာနဆိုသည့် စကားရပ်ဖြင့် အစားထိုးရ မည်။ ကျန်စကားရပ်များကို ပယ်ဖျက်ထားသော အဆိုပြုပြဋ္ဌာန်းချက်သည် ပိုမိုသင့်လျော်မှန်ကန် ပါကြောင်း ထောက်ခံအကြံပြုအပ်ပါတယ်။ ပြည်သူ့လွှတ်တော်မှ အပိုဒ် ၂ ၊ ပုဒ်မခွဲ(ဋ)နဲ့ (ဌ)တို့ကို ပယ်ဖျက်ထားပါတယ်။ အမျိုးသားလွှတ်တော်ဥပဒေကြမ်းကော်မတီမှ ပုဒ်မ ၁၊ ပုဒ်မခွဲ(ဋ)နှင့် (ဌ)တို့ကို အောက်ပါအတိုင်း အစားထိုးရမည်။ (ဋ) သီးခြားသတ်မှတ် အထွေထွေဆေးကုသခွင့် လိုင်စင် ဆိုသည်မှာ ကောင်စီ၏ အသိအမှတ်ပြုခြင်းခံရသည့် ပြည်ပနိုင်ငံ၏ သက်ဆိုင်ရာ ဆေးကောင်စီမှ အသိအမှတ်ပြုသော အခြေခံဆေးပညာဘွဲ့ ရရှိသည့် နိုင်ငံခြားသားဆရာဝန်အား ကောင်စီက မှတ်ချက်များနှင့်အညီ စိစစ်ပြီး ထုတ်ပေးသော ဆေးကုသခွင့် လိုင်စင်ကို ဆိုသည်။ (ဌ) သီးခြား သတ်မှတ် အထူးဆေးကုသခွင့်လိုင်စင် ဆိုသည်မှာ ကောင်စီ၏ အသိအမှတ်ပြုခြင်းခံရသည့် ပြည်ပ နိုင်ငံ၏ သက်ဆိုင်ရာ ဆေးကောင်စီက အသိအမှတ်ပြုသော ဘွဲ့လွန်ဒီဂရီ သို့မဟုတ် ဘွဲ့လွန် ဒီပလိုမာရရှိပြီး သတ်မှတ်ထားသော အရည်အချင်းပြည့်မီသည့် နိုင်ငံခြားသားဆရာဝန်အား ကောင်စီက သတ်မှတ်ချက်များနှင့်အညီ စိစစ်ထုတ်ပေးသော ဆေးကုသခွင့် လိုင်စင်ကို ဆိုသည် ဟူ၍ အမျိုးသားလွှတ်တော် ဥပဒေကြမ်းကော်မတီက ရေးထုံးမှန်ကန်စေရန်နှင့် ခေါင်းစဉ်အလိုက် မြင်သာအောင် ရောထွေးမသွားစေရန် အဆိုပြုပြဋ္ဌာန်းချက်အတိုင်း ပြင်ဆင်အတည်ပြုချက်သည် ပိုမိုသင့်လျော်မှန်ကန်ပါကြောင်း ထောက်ခံအကြံပြုအပ်ပါတယ်။ ဥက္ကဋ္ဌကြီးခင်ဗျား။ ပြည်သူ့လွှတ်တော်၏ ပယ်ဖျက်ချက်ဖြစ်သည့် အပိုဒ်(၅)မြန်မာနိုင်ငံ ဆေးကောင်စီ ဥပဒေ ပုဒ်မ ၅ ကို အောက်ပါအတိုင်း အစားထိုးရမည်။ ပုဒ်မ ၅ ပြည်ထောင်စုအစိုးရ အဖွဲ့သည် ကျန်းမာရေးနှင့် အားကစားဝန်ကြီးဌာန ပြည်ထောင်စုဝန်ကြီးနှင့် ထင်ပေါ်ကျော်ကြား သည့် ဂုဏ်သတင်းရှိသော ဝါရင့်အငြိမ်းစားဆေးပညာရှင်(၂)ဦး ပါဝင်သည့် နာယက အဖွဲ့ကို ဖွဲ့စည်း ရမည်ဟူသော အဆိုပြုပြဋ္ဌာန်းချက်ကို အမျိုးသားလွှတ်တော်ဥပဒေကြမ်းကော်မတီမှ ဖြည့်စွက်ထား ပါတယ်။ ကျိုးကြောင်းဖော်ပြချက်က မြန်မာနိုင်ငံ ဆေးကောင်စီဥပဒေ အခန်း(၃) မြန်မာနိုင်ငံ ဆေးကောင်စီ ဖွဲ့စည်းခြင်းကို ပုဒ်မ ၄ ၌ ပြဋ္ဌာန်းဖော်ပြထားသော်လည်း အဆိုပါကောင်စီအား ကြီးကြပ်နိုင်ရန် နာယက အဖွဲ့အား အဆိုပြုပြဋ္ဌာန်းချက် ပုဒ်မ ၄ မြန်မာနိုင်ငံဆေးကောင်စီ ဥပဒေ ပုဒ်မ ၆ တွင် ပုဒ်မခွဲ(က)ကို အောက်ပါအတိုင်း အစားထိုးရမည်။ (က) နာယကအဖွဲ့ သည် ကောင်စီကို (၇၅)ဦးထက် မပိုသော အောက်ဖော်ပြပါ ပုဂ္ဂိုလ်များ ဖြင့် ဖွဲ့စည်းရမည်ဟူသော အဆိုပြုချက်၌ လိုအပ်ချက်ကို အမျိုးသားလွှတ်တော် ဥပဒေကြမ်း ကော်မတီက အဆိုပြုပြဋ္ဌာန်းချက် အပိုဒ် (၅)ပါအတိုင်း ပြင်ဆင်ဖြည့်စွက်ထားခြင်းဖြစ်၍ သင့်လျော် မှန်ကန်ပါကြောင်း အကြံပြုထောက်ခံအပ်ပါတယ်။ ပြည်သူ့လွှတ်တော်က ပယ်ဖျက်ထားသည့် ပုဒ်မ ၃၅၊ ပုဒ်မ ၃၆၊ အပိုဒ် ၁၄၊ ပုဒ်မ ၃၆၊ အပိုဒ် ၁၅၊ ပုဒ်မ ၃၉၊ ပုဒ်မ ၄၀ တို့ကို အမျိုးသားလွှတ်တော် ဥပဒေကြမ်းကော်မတီက အဆိုပြုပြဋ္ဌာန်းချက်အတိုင်း ပြင်ဆင်ဖြည့်စွက်ထားပါတယ်။ ကျိုးကြောင်း ဖော်ပြချက်က အဆိုပါ အဆိုပြုပြဋ္ဌာန်းချက်များ ထည့်သွင်းပြဋ္ဌာန်းမှသာလျှင် ပိုမိုပြည့်စုံသော ဥပဒေ တစ်ရပ် ပေါ်ထွန်းလာမည် ဖြစ်သည့်အတွက် အမျိုးသားလွှတ်တော် ဥပဒေကြမ်းကော်မတီ၏ ပြင်ဆင် ဖြည့်စွက်ချက် မှန်ကန်ပါကြောင်း ထောက်ခံအပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ ဦးစိုးသိန်း(ခ) ဦးမောင်စိုး ဆွေးနွေးနိုင်ပါပြီ။</speech>
<speech><mp id="976">ဦးစိုးသိန်း(ခ)ဦးမောင်စိုး၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်တော်ကြီး များ ကိုယ်ရောစိတ်ပါ ဘေးရန်ကွာပြီး မိမိတို့ ပြန်လမ်းသာလို့ လာလမ်း ဖြောင့်ဖြူးနိုင်ကြပါစေ။ ကျွန်တော်က တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးစိုးသိန်း(ခ)ဦးမောင်စိုး ဖြစ်ပါတယ်။ ကျွန်တော် ယခုဆွေးနွေးမှာက ပြည်သူ့လွှတ်တော်က ပြင်ဆင် ချက်နှင့် ပြန်လည်ပေးပို့လာသည့် မြန်မာနိုင်ငံဆေးကောင်စီ ဥပဒေကြမ်းကို ပြင်ဆင်သည့် ဥပဒေကြမ်းကို ပြင်ဆင်ဆွေးနွေးသွားမှာ ဖြစ်ပါတယ်။ ကျွန်တော့်ကို Power Point သုံးစွဲခွင့်ပြုပါရန် တင်ပြအပ်ပါတယ်။ ပုဒ်မ ၂(ဃ) ပြည်သူ့လွှတ်တော်ကနေပြီး မူလပြဋ္ဌာန်းချက်ဖြစ်သည့် ဆေးပညာ ဆိုသည့်စကားရပ်ကို အဓိပ္ပာယ်ဖွင့်ဆိုချက်မှာ ဝေဒနာသက်သာစေခြင်း ဆိုသည့် စကားရပ်ကို ဖြည့်စွက် ထားတာ ဖြစ်ပါတယ်။ ပြည်သူ့လွှတ်တော်မှ ပြင်ဆင်ချက်ကို အမျိုးသားလွှတ်တော် ဥပဒေကြမ်း ကော်မတီကလည်း သဘောတူထားတာပါ။ ဒါပေမဲ့ ကျွန်တော်က ဒီ ဝေဒနာ ဆိုသည့် စကားရပ်ကို ကန့်ကွက်ဆွေးနွေးသွားမှာ ဖြစ်ပါတယ်။ ဝေဒနာ ဆိုသည့် စကားရပ်က ဥပဒေရေးထုံးမှာ မရှိသလောက်ရှားပါတယ်။ ဝေဒနာ ဆိုတာ ခံစားခြင်း ဆိုသည့် အနက်အဓိပ္ပာယ် အထူးသဖြင့် အာရုံခံစားခြင်း ဆိုသည့် အနက် အဓိပ္ပာယ်ကို ထွက်တယ်။ ဒွါရ(၆)ပေါက်ကနေ ဖြစ်ပေါ်လာသည့် အာရုံတွေကို ရူပါရုံ၊ သဒ္ဒါရုံ၊ ဂန္ဓာရုံ၊ ရသာရုံ၊ ဖောဋ္ဌဗ္ဗာရုံ၊ ဓမ္မာရုံ ခံစားရသည့်အာရုံတွေကို ဝေဒနာဆိုပြီး အကုန်လုံး အဓိပ္ပာယ် Defination ဖွင့်ဆိုထားတာ ရှိပါတယ်။ ဒီ ဝေဒနာ ဆိုတဲ့ စကားရပ်ကို အရှင်နာဂသိန် နှင့် မိလိန္ဒမင်းကြီးကလည်း ဖြေဆိုထားပြီးသားလည်း ဖြစ်ပါတယ်။ မိလိန္ဒမင်းကြီးက အရှင်နာဂသိန် ကို ဝေဒနာဆိုသည်မှာ အဘယ်ပြဿနာနည်းလို့ မေးသည့်အခါမှာ အရှင်နာဂသိန် က ဖြေထားတာ ရှိပါတယ်။ ဝေဒနာ ဆိုတာ ခံစားသည့်လက္ခဏာရှိတယ်။ သုံးဆောင်ခြင်း လက္ခဏာလည်း ရှိတယ်လို့ ဖော်ပြထားပြီး ဖြစ်တဲ့အတွက် ဝေဒနာဆိုသည့် စကားရပ်ကို ပယ်ဖျက်ပြီး ဥပဒေစကားဖြစ်သည့် ရောဂါသက်သာ စေခြင်းလို့ သုံးနှုန်းခြင်းက ပိုပြီး လျော်ကန်သင့်မြတ်တယ်လို့ ထင်ပါတယ်။ ဒါကြောင့်မို့လို့ ရောဂါဟု ပြင်ဆင်ခြင်း ဖြစ်ပါတယ်။ ဒါက ပြည်သူ့လွှတ်တော်က ပယ်ဖျက်ထားတဲ့သည့် ပုဒ်မ ၅ ဖြစ်ပါတယ်။ ဒါကို အမျိုးသား လွှတ်တော်က ကျွန်တော်တို့ မူလပြဋ္ဌာန်းချက်အတိုင်း အဆိုပြုထားတာ ရှိပါတယ်။ မူလပြဋ္ဌာန်းချက် အတိုင်း အဆိုပြုထားသည့် အမျိုးသားလွှတ်တော်၏ အဆိုပြုချက်ကို သဘောတူပါတယ်။ သို့သော် ဖြည့်စွက်ချင်တာက နာယက ဖွဲ့ သည့်အခါမှာ လူဦးရေ သတ်မှတ်ချက် မရှိသည့်အတွက် ကျွန်တော် တို့က (၃)ဦးထက် မပိုသော ဆိုသည့် ပြဋ္ဌာန်းချက်ကို ပြင်ဆင်လိုခြင်း ဖြစ်ပါတယ်။ အောက်က ပုဒ်မ ၆(ဂ)က ပြည်သူ့လွှတ်တော်မှ အတည်ပြုထားသည့် နာယက အဖွဲ့သည် ကောင်စီက ပြုလုပ် ကျင်းပသည့် အစည်းအဝေးတွေကို တက်ရောက်ပြီး ပါဝင်ဆွေးနွေးနိုင်တယ်၊ အကြံပြုနိုင်တယ် ဆိုသည့်နေရာမှာ နာယကအဖွဲ့သည်ဟု မဟုတ်ဘူး နာယကအဖွဲ့ဝင်များသည်လို့ သုံးနှုန်းမှသာ ရေးထုံးမှန်ကန်မှာ ဖြစ်ပါတယ်။ ဒီပုဒ်မက မူလဥပဒေပြဋ္ဌာန်းချက်မှာပါသည့်ဟာကို ပြင်ဆင်လိုခြင်း ဖြစ်ပါတယ်။ ပြည်သူ့လွှတ်တော်က ဒီပုဒ်မ (၂)ခုကို ချန်လှပ်ထားခဲ့ပါတယ်။ မူလဥပဒေမှာ ပုဒ်မ ၉(ခ) ကို ပြင်ဆင်လိုခြင်း ဖြစ်ပါတယ်။ ဥပဒေတစ်ခု ပြင်ဆင်သည့် အခါမှာ လိုအပ်တဲ့ဟာတွေကို တစ်ခါတည်းအပြီး ပြင်ဆင်လိုခြင်း ဖြစ်ပါတယ်။ ၉(ခ) မှာ ကောင်စီ၏ ဝတ္တရားတွေက ်ထမ်းဆောင်သူဖြစ်ရမည် ဆိုသည့် ကောင်စီဥက္ကဋ္ဌ၊ ဒုတိယဥက္ကဋ္ဌ၊ အတွင်းရေးမှူးတွေ၏ အရည်အချင်းသတ်မှတ်ချက်များ ် ဆိုသည့် စကားရပ်ကို ပယ်ဖျက် လိုခြင်းဖြစ်ပါတယ်။ ကောင်စီတာဝန်တွေကို ထမ်းဆောင်နိုင်သူဖြစ်ခြင်း ဆိုသည့်ဟာကို ပြင်ဆင်လို ခြင်း ဖြစ်ပါတယ်။ ကျွန်တော် ပုဒ်မ ၁၀(က)မှာလည်း ကောင်စီ၏သက်တမ်းကို မူလ ဥပဒေမှာ (၄)နှစ် ပေးထားတယ်။ (၅)နှစ်ဟု ပြင်ဆင်လိုခြင်း ဖြစ်ပါတယ်။ လွှတ်တော်မှာ ပြဋ္ဌာန်းသည့် ဥပဒေ တွေ တော်တော်များများက (၅)နှစ်လို့ ပြောင်းထားခြင်းဖြစ်သည့်အတွက် ဥပဒေတွေ တစ်ပြေးညီ ဖြစ်အောင် ပြင်ဆင်လိုခြင်း ဖြစ်ပါတယ်။ ပုဒ်မ ၃၀(ခ) ဒါက ရေးထုံး ပြင်ဆင်လိုခြင်း ဖြစ်ပါတယ်။ ပြည်သူ့လွှတ်တော်မှ ပြဋ္ဌာန်း ထားသည့် ဆရာဝန်တစ်ဦးသည် ဆိုတဲ့ စကားရပ်ကို ဆရာဝန်တစ်ဦးဦးသည်လို့ ပြင်ဆင်လိုပြီး ဖြစ်ပေါ်ခဲ့တဲ့ အခြေအနေကို ပြန်လည်ပြုပြင်ပြီးဖြစ်သည်ဟု ဆိုတဲ့စကားရပ် ပေါ်ပေါက်ခဲ့တဲ့ အခြေအနေများမှ ကောင်းမွန်စွာ ပြန်လည်ပြုပြင်ပြီးဖြစ်သည်ဟု ပြင်ဆင်လိုခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ကိုယ်စားလှယ်များ၏ ဆွေးနွေးချက်များနဲ့ ပတ်သက်ပြီး အမျိုးသားလွှတ်တော် ဥပဒေကြမ်း ကော်မတီက ပြန်လည်ကြားနာ ဆောင်ရွက်ဖို့ ဆုံးဖြတ်ပါတယ်။</speech>
</bill>
</section>
<section value="Order">
<title>အမျိုးသားလွှတ်တော် ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေး ဆောင်ရွက်ချက်များနှင့် စပ်လျဉ်း၍ ရှင်းလင်းပြောကြားခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၉ ခုနှစ်၊ နိုဝင်ဘာလ ၄ ရက်နေ့မှ စတင်ကျင်းပခဲ့တဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေးဟာ ဒီကနေ့ ပြီးဆုံးမှာဖြစ်ပါတယ်။ ၂၀၁၉ ခုနှစ်၊ နိုဝင်ဘာလ ၄ ရက်နေ့မှ ဒီဇင်ဘာလ ၁၉ ရက်နေ့အထိ အစည်းအဝေးကျင်းပရက် (၁၈)ရက်အတွင်း အမျိုးသား လွှတ်တော်ရဲ့ ဆောင်ရွက်ချက်များအနေနဲ့ - မေးခွန်းမေးမြန်းခြင်းကဏ္ဍမှာ - လွှတ်တော်ကိုယ်စားလှယ်များက ပြည်သူလူထုရဲ့ အကျိုးအလို့ငှာ အမျိုးသား လွှတ်တော်သို့ ကြယ်ပွင့်ပြမေးခွန်း(၈၃)ခုနှင့် ကြယ်ပွင့်မပြမေးခွန်း (၁၃၈)ခုတို့ကို မေးမြန်းခဲ့ပါတယ်။ လွှတ်တော်ကိုယ်စားလှယ်များ မေးမြန်းတဲ့ မေးခွန်းများအပေါ် ပြည်ထောင်စုအဆင့် အဖွဲ့အစည်းဝင်ပုဂ္ဂိုလ်များက လွှတ်တော်တွင် နှုတ်ဖြင့် ဖြေကြားခြင်း၊ စာဖြင့် ပေးပို့ ဖြေကြားခြင်း တို့ကို ဆောင်ရွက်ခဲ့ပါတယ်။ အဆိုတင်သွင်းခြင်းကဏ္ဍမှာ - ဦးမင်းဦး၊ ပဲခူးတိုင်းဒေသကြီး မဲဆန္ဒနယ်အမှတ်(၆)၏ မွန်ပြည်နယ် မဲဆန္ဒနယ်အမှတ် (၆)မှ ဦးဖေတင် ကွယ်လွန်ခြင်းအတွက် အထူးဝမ်းနည်းကြောင်း အဆိုကို လွှတ်တော်သို့ တင်သွင်း ခဲ့ရာ လွှတ်တော်က မှတ်တမ်းတင်ခဲ့ပါတယ်။ ဦးစခင်ဇော်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၂)၏ မြန်မာနိုင်ငံတွင် တစ်စတစ်စ ပြုန်းတီးလျက်ရှိသော ကြိုးဝိုင်း၊ ကြိုးပြင် တောများအပါအဝင် သစ်ပင်သစ်တောများ ပြန်လည်ရှင်သန် စိုပြည်လာစေရေးနှင့် သစ်ပင်သစ်တောများကိုအခြေခံပြီး နိုင်ငံတော်၏ ဖွံ့ဖြိုးရေး လုပ်ငန်းများလုပ်ဆောင်နိုင်ရန် World Bank, ADB, WWF စသည့် နိုင်ငံတကာအဖွဲ့ အစည်းများထံမှ ငွေကြေးနှင့်နည်းပညာ ကူညီထောက်ပံ့မှုများဖြင့် ပြည်နယ်နှင့် တိုင်းဒေသကြီးအတွင်းရှိ သစ်တော ဝန်ထမ်းများ၏ စွမ်းဆောင်ရည်(Capacity)၊ လုပ်ငန်းစဉ်များ(Functions)နှင့် ကျင့်ဝတ်သိက္ခာ (Ethics)များ ပိုမိုအဆင့်အတန်း မြင့်မားလာစေရန် အထူးသင်တန်းများပေးပြီး အားပေးစည်းရုံး ပညာပေးသင်ကြားရန်နှင့် ၎င်းသစ်တောဝန်ထမ်းများ လိုအပ်လျက်ရှိသော ခေတ်မီလက်နက်ကိရိယာ Facilities and equipments များကို စနစ်တကျတပ်ဆင်ပေးရန် ပြည်ထောင်စုအစိုးရအား တိုက်တွန်းကြောင်း အဆို၊ ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)၏ ကချင်ပြည်နယ်သာ မက တခြားသော တိုင်းဒေသကြီးနှင့် ပြည်နယ်များသို့တိုင် ဧကများစွာ ဆက်လက်စိုက်ပျိုးလျက် ရှိသော တရုတ်တစ်သျှူးငှက်ပျော စိုက်ပျိုးခြင်း ရင်းနှီးမြှုပ်နှံမှုလုပ်ငန်းများကို စည်းကမ်းတကျ ထိန်းသိမ်းကွပ်ကဲနိုင်စေရန်၊ ရေရှည်တွင် ဖြစ်ပေါ်လာမည့် ဘေးထွက်ဆိုးကျိုးများအား ကြိုတင် တားမြစ်နိုင်ရန်နှင့် ရသင့်သော အခွန်ဘဏ္ဍာများ ရရှိနိုင်ရန်အလို့ငှာ သက်ဆိုင်သည့်ဌာန အသီးသီး တို့မှ ဟန်ချက်ညီညီ ပါဝင်လုပ်ဆောင်နိုင်မည့် ထိရောက်သည့် မူဝါဒလမ်းညွှန်မှု စီမံချက်တစ်ရပ်ရပ် ကို ချမှတ်၍ အဓိကကျသည့် ဝန်ကြီးဌာနအနေဖြင့် အကောင်အထည်ဖော် ဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်းအဆိုနှင့် ဦးကိုကိုနိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)၏ ပြည်ထောင်စုသမ္မတမြန်မာနိုင်ငံအတွင်းရှိ မြို့နယ်အသီးသီးတွင် အစိုးရ အဆက်ဆက် အသုံးပြုခဲ့သော လက်ရှိအသုံးပြုခြင်းမရှိတော့ဘဲ တဖြည်းဖြည်း ဟောင်းနွမ်းယိုယွင်း ပျက်စီးနေပြီဖြစ်သည့် အဆောက်အအုံများ တည်ရှိရာ ဝန်ကြီးဌာနပိုင်မြေများ၊ ကျေးရွာများရှိ စပါးဒိုင်အဆောက်အအုံနှင့် မြေနေရာများအား မြို့ပြဖွံ့ဖြိုးရေးလုပ်ငန်းများ၊ ကျေးလက်ဒေသဖွံ့ဖြိုး ရေးလုပ်ငန်းများ၊ အများပြည်သူ အကျိုးဖြစ်ထွန်းသောလုပ်ငန်းများ အကောင်အထည်ဖော်နိုင်ရန် မြို့ပြမြေရှားပါးမှုကို ဖြေရှင်းနိုင်ရန်အတွက်လည်းကောင်း၊ မြို့စီမံခန့်ခွဲခွင့်ရမြေနေရာများ(City Land)အဖြစ် သက်ဆိုင်ရာဝန်ကြီးဌာနများမှ ပြန်လည်စွန့်လွှတ် လွှဲပြောင်းပေးနိုင်ပါရန် ပြည်ထောင်စု အစိုးရအား တိုက်တွန်းကြောင်း အဆိုတို့ကို လွှတ်တော်သို့ တင်သွင်းခဲ့ရာ လွှတ်တော်ကိုယ်စားလှယ် များက ဆွေးနွေးခြင်း၊ ပြည်ထောင်စုအဆင့် အဖွဲ့အစည်းဝင်များက ပြန်လည်ဖြေရှင်းဆွေးနွေးခြင်းနှင့် လွှတ်တော်၏ အဆုံးအဖြတ်ရယူခြင်းတို့ကို ဆောင်ရွက်ခဲ့ပြီး အဆိုများကို လွှတ်တော်က အတည်ပြုခဲ့ပါတယ်။ ဥပဒေကြမ်း တင်သွင်းခြင်းကဏ္ဍအနေနဲ့ - အမျိုးသားလွှတ်တော်မှာ စတင်ဆွေးနွေးနိုင်ရန် ပေးပို့ထားတဲ့ ယာဉ်အန္တရာယ် ကင်းရှင်း ရေးနှင့် မော်တော်ယာဉ်စီမံခန့်ခွဲမှု ဥပဒေကြမ်းကို လွှတ်တော်သို့ အဆိုတင်သွင်းခြင်း၊ ဥပဒေကြမ်း ကော်မတီက အစီရင်ခံစာ ဖတ်ကြားတင်သွင်းခြင်း၊ လွှတ်တော်ကိုယ်စားလှယ်များက ဆွေးနွေးခြင်းနှင့် လွှတ်တော်၏ အတည်ပြုချက် ရယူခြင်းတို့ကို ဆောင်ရွက်ခဲ့ပြီး ပြည်သူ့လွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးတွင် တင်သွင်းခဲ့ပြီး ဥပဒေကြမ်း ကော်မတီသို့ ပြန်လည်ကြားနာနိုင်ရန် ပေးပို့ထားသည့် ငါးမွေးမြူရေးဆိုင်ရာ ဥပဒေကြမ်းကို လွှတ်တော်၏ အတည်ပြုချက် ရယူခြင်းတို့ကို ဆောင်ရွက်ခဲ့ပြီး ပြည်သူ့လွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်မှ စတင်ဆွေးနွေး အတည်ပြုပြီး ပြည်သူ့လွှတ်တော်သို့ ပေးပို့ ထားသည့် ဥပဒေကြမ်းများအနက် စကားရပ် ပြောင်းလဲသတ်မှတ်သည့် ဥပဒေကြမ်း၊ သွင်းကုန် ပမာဏမြင့်တက်ခြင်းမှ ကာကွယ်ပေးမှု ဥပဒေကြမ်း၊ မြန်မာနိုင်ငံ လူမွဲခံယူခြင်းဆိုင်ရာ ဥပဒေကြမ်း၊ ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်း၊ အမျိုးသား လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် တိုင်းဒေသကြီး လွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းတို့ကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခဲ့ရာ လွှတ်တော်က ပြည်သူ့လွှတ်တော်၏ ပြင်ဆင်ချက်အတိုင်း အတည်ပြုခဲ့ပါတယ်။ ယင်းဥပဒေကြမ်းများအနက် စကားရပ် ပြောင်းလဲသတ်မှတ်သည့် ဥပဒေကို ၂၀၁၉ ခုနှစ်၊ ပြည်ထောင်စုလွှတ်တော် ဥပဒေအမှတ် ၃၁ ဖြင့် နိုင်ငံတော်သမ္မတက လက်မှတ်ရေးထိုး ထုတ်ပြန်ခဲ့ ပါတယ်။ လယ်ယာမြေဥပဒေကို ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက် ဖြင့် ပြန်လည်ပေးပို့လာခြင်းကို ဆွေးနွေးရာတွင် လွှတ်တော်နှစ်ရပ် သဘောကွဲလွဲသဖြင့် ပြည်ထောင်စု လွှတ်တော်၌ ဆွေးနွေးနိုင်ရန် ပေးပို့ခဲ့ပါတယ်။ ပြည်သူ့လွှတ်တော်တွင် စတင်ဆွေးနွေး အတည်ပြုပြီး အမျိုးသားလွှတ်တော်သို့ ပေးပို့ခဲ့ သည့် ဥပဒေကြမ်းများအနက် စက်မှုဇုန် ဥပဒေကြမ်းကို ဥပဒေကြမ်းကော်မတီက အစီရင်ခံစာ ဖတ်ကြားတင်သွင်းခြင်း၊ လွှတ်တော်ကိုယ်စားလှယ်များက ဆွေးနွေးခြင်းနှင့် အဆုံးအဖြတ်ရယူခြင်းတို့ကို ဆောင်ရွက်ခဲ့ပြီး ပြင်ဆင်ချက်ဖြင့် အတည်ပြု၍ ပြည်သူ့လွှတ်တော်သို့ ပေးပို့ခဲ့ပါတယ်။ တိရစ္ဆာန်ကျန်းမာရေးနှင့် မွေးမြူရေးလုပ်ငန်း ဖွံ့ဖြိုးတိုးတက်ရေး ဥပဒေကြမ်းနှင့် မြန်မာနိုင်ငံ ဆေးကောင်စီ ဥပဒေကို ပြင်ဆင်သည့် ဥပဒေကြမ်းတို့ကို ဥပဒေကြမ်းကော်မတီက အစီရင်ခံစာ ဖတ်ကြားတင်သွင်းပြီး လွှတ်တော်ကိုယ်စားလှယ်များက ဆွေးနွေးကာ ၎င်းတို့၏ ဆွေးနွေးချက်များ ကို ဥပဒေကြမ်းကော်မတီသို့ ပြန်လည်ကြားနာနိုင်ရန် ပေးပို့ခဲ့ပါတယ်။ အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေးတွင် ဥပဒေကြမ်းကော်မတီ က အစီရင်ခံစာ ဖတ်ကြားတင်သွင်းပြီး ဆွေးနွေးရန် အမည်စာရင်း တောင်းခံထားသည့် မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို လွှတ်တော်ကိုယ်စားလှယ်များက ဆွေးနွေးခြင်းနှင့် အဆုံးအဖြတ်ရယူခြင်းတို့ကို ဆောင်ရွက်ခဲ့ပြီး ပြင်ဆင်ချက်ဖြင့် အတည်ပြု၍ ပြည်သူ့လွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ အစီရင်ခံစာတင်သွင်းခြင်းကဏ္ဍတွင် - အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာကော်မတီ၏ ဒုတိယအကြိမ် အမျိုးသားလွှတ်တော် ၂၁-၃-၂၀၁၈ ရက်နေ့မှ (၁၃)ကြိမ်မြောက် ပုံမှန်အစည်းအဝေး ကာလပြီးသည့်အထိ လုပ်ငန်းဆောင်ရွက်မှု အစီရင်ခံစာကို အမျိုးသားလွှတ်တော်သို့ ဖတ်ကြား တင်သွင်းခဲ့ပြီး လွှတ်တော်ကိုယ်စားလှယ်များမှ အကြံပြုဆွေးနွေးခြင်းနှင့် လွှတ်တော်က အတည်ပြု ခြင်းတို့ကို ဆောင်ရွက်ခဲ့ပါတယ်။ အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ် ရေးကော်မတီ၏ ဒုတိယအကြိမ် အမျိုးသားလွှတ်တော် ပထမပုံမှန်အစည်အဝေးမှ (၁၃)ကြိမ်မြောက် ပုံမှန်အစည်းအဝေးအထိ တင်သွင်းမေးမြန်းခဲ့သည့် အဆို၊ မေးခွန်းများနှင့် စပ်လျဉ်းသည့် အစီရင်ခံ စာကို အမျိုးသားလွှတ်တော်သို့ ဖတ်ကြားတင်သွင်းခဲ့ပြီး လွှတ်တော်ကိုယ်စားလှယ်များက အကြံပြု ဆွေးနွေးခြင်းနှင့် လွှတ်တော်က အတည်ပြုခြင်းတို့ကို ဆောင်ရွက်ခဲ့ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော်တွင် ဖွဲ့စည်း ထားသည့် ကော်မတီများ၏ လွှတ်တော်အစည်းအဝေးကာလအတွင်း ဆောင်ရွက်ခဲ့သည့် ကော်မတီ အစည်းအဝေးများမှာ ဥပဒေကြမ်းကော်မတီ(၂၁)ကြိမ်၊ ပြည်သူ့ငွေစာရင်းကော်မတီ(၃)ကြိမ်၊ လွှတ်တော် အခွင့်အရေးကော်မတီ(၃)ကြိမ်၊ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ(၉)ကြိမ်၊ နိုင်ငံတကာဆက်ဆံရေး၊ လွှတ်တော်ချင်း ချစ်ကြည်ရေးနှင့် ပူးပေါင်းဆောင်ရွက်ရေး ကော်မတီ (၅)ကြိမ်၊ အစိုးရမဟုတ်သော ပြည်တွင်းပြည်ပအဖွဲ့အစည်းများဆိုင်ရာကော်မတီ(၅)ကြိမ်၊ ကျန်းမာရေး၊ အားကစားနှင့် ယဉ်ကျေးမှုဆိုင်ရာကော်မတီ(၃)ကြိမ်၊ တိုင်းရင်းသားရေးရာကော်မတီ (၃)ကြိမ်၊ တောင်သူလယ်သမားရေးရာကော်မတီ(၃)ကြိမ်၊ အမျိုးသမီးနှင့် ကလေးသူငယ်အခွင့်အရေး ဆိုင်ရာ ကော်မတီ(၆)ကြိမ်၊ ပညာရေးမြှင့်တင်မှုကော်မတီ (၇)ကြိမ်၊ လူဝင်မှုကြီးကြပ်ရေးနှင့် ပြည်တွင်း ပြည်ပအလုပ်သမားဆိုင်ရာကော်မတီ(၆)ကြိမ်၊ နိုင်ငံသားများ၏ မူလအခွင့်အရေး၊ ဒီမိုကရေစီအရေး နှင့် လူ့အခွင့်အရေးဆိုင်ရာကော်မတီ (၅)ကြိမ်၊ သယံဇာတနှင့် သဘာဝပတ်ဝန်းကျင် ထိန်းသိမ်းရေး ဆိုင်ရာကော်မတီ(၆)ကြိမ်၊ ပြည်သူတို့၏ တိုင်ကြားစာဆိုင်ရာကော်မတီ(၂)ကြိမ်၊ စိုက်ပျိုးရေး၊ မွေးမြူရေး နှင့် ရေလုပ်ငန်းဖွံ့ဖြိုးတိုးတက်ရေးကော်မတီ(၄)ကြိမ်၊ ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာကော်မတီ(၆)ကြိမ်၊ စုစုပေါင်းကော်မတီ အစည်းအဝေး (၉၇)ကြိမ် ပြုလုပ်ခဲ့ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော်ကိုယ်စားလှယ် များ စွမ်းရည်မြင့်မားစေရန် ရည်ရွယ်၍ အပြန်အလှန်ဆွေးနွေးပွဲ (Debate)ကို (၃)ကြိမ်ပြုလုပ်ခဲ့ပြီး လွှတ်တော်ကိုယ်စားလှယ်များက ဆွေးနွေးခဲ့ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ သုတေသန၊ ပြည်သူ့ဆက်ဆံရေးနှင့် နိုင်ငံတကာဆက်ဆံရေးဌာနကြီးမှ အမျိုးသားလွှတ်တော်ကိုယ်စားလှယ်များအတွက် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေးကာလအတွင်း စာတမ်းတို (၅)စောင် ထုတ်ဝေခဲ့ပါတယ်။ လွှတ်တော်ကိုယ်စားလှယ်(၄၆)ဦးက သိရှိလိုသည့် သတင်းအချက်အလက် မေးမြန်းခဲ့မှု (၄၉)ခုအနက် (၂၂)ချက်ကို ရှာဖွေပေးခဲ့ပြီးဖြစ်ပါကြောင်း လွှတ်တော်ကိုယ်စားလှယ်များကို အသိ ပေးပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ လွှတ်တော်ကိုယ်စားလှယ်များ အားလုံး မိမိတို့ သက်ဆိုင်ရာ ဒေသအသီးသီးသို့ ကိုယ်စိတ်နှစ်ဖြာ ကျန်းမာချမ်းသာစွာဖြင့် ပြန်လည် ရောက်ရှိ ကြပြီး မိမိတို့ရဲ့ မဲဆန္ဒရှင်ပြည်သူများအကျိုး၊ ဒေသရဲ့ အကျိုး၊ နိုင်ငံတော်ရဲ့ အကျိုးကို ဆတက်ထမ်းပိုး ထမ်းဆောင်နိုင်ကြပါစေကြောင်း ဆုမွန်ကောင်းတောင်းပါတယ်။ အားလုံးကို ကျေးဇူးတင်ပါတယ်။</speech>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေး (၁၈)ရက်မြောက်နေ့ ရပ်နားကြောင်း နှင့် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး ကျင်းပပြီးစီးကြောင်း ကြေညာခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေး အောင်မြင်စွာ ကျင်းပပြီးစီးကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ပြန်လည် ထွက်ခွာနိုင်ကြပါပြီခင်ဗျာ။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၈)ရက် မြောက်နေ့ကို ၁၁:ဝရ နာရီ ရပ်နားပါသည်။</speech>
</postface>
</transcript>
</doc>
