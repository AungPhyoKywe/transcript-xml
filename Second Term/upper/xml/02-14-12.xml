<doc>
<docinfo>
<docno>02-14-12.xml</docno>
<pdf>02-14-12.pdf</pdf>
<term value="02">ဒုတိယအကြိမ်</term>
<session value="14" />
<sittingday value="12" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ နတ်တော်လဆန်း ၁၀ ရက် (၂၀၁၉ ခုနှစ်၊ ဒီဇင်ဘာလ ၆ ရက်)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ အစီအစဉ်ကို ၁၀:ဝဝ နာရီ င် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၄)ကြိမ်မြောက် ပုံမှန်အစည်းအဝေးရဲ့ (၁၂)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၂၃)ဦးရှိပြီး ဒီကနေ့ အစည်းအဝေးကို (၁၇၄)ဦး တက်ရောက် ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်း ရဲ့ (၇၈.၀၃)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာဥပဒေ ပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျာ။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေးရဲ့ (၁၂)ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1229">စောမှားဖောင်ခွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသား လွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ ၆-၁၂-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များရဲ့ ကိုယ်စား ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်တော် စောမွှာဖောင်ကွာ က ခွင့်ပန်ကြား သွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ အမျိုးသားလွှတ်တော်ကိုယ်စားလှယ် များမှာ ဦးကျော်သီဟ၊ မန္တလေးတိုင်းဒေသကြီး မဲဆန္ဒနယ်အမှတ်(၁၂)၊ ကွင်းဆင်းလေ့လာရေး သွားရောက်ရန်။ ဦးစောမိုးမြင့်(ခ)ဆင်မြူရယ်၊ ကရင်ပြည်နယ် မဲဆန္ဒနယ်အမှတ်(၁)၊ ၎င်းအတိုင်း။ ဦးရဲထွဋ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၅)၊ ၎င်းအတိုင်း။ ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)၊ ၎င်းအတိုင်း။ ဦးစိုင်းသာစိန်၊ ကယားပြည်နယ် မဲဆန္ဒနယ်အမှတ်(၁၀)၊ ၎င်းအတိုင်း။ ဒေါ်ရှားမူ၊ ကယားပြည်နယ် မဲဆန္ဒနယ်အမှတ်(၅)၊ ၎င်းအတိုင်း။ ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)၊ ၎င်းအတိုင်း။ ဦးထွန်းထွန်းဦး၊ မန္တလေးတိုင်းဒေသကြီး မဲဆန္ဒနယ်အမှတ်(၂)၊ ၎င်းအတိုင်း။ ဒေါ်အိအိပြီး၊ ဧရာဝတီတိုင်းဒေသကြီး မဲဆန္ဒနယ်အမှတ်(၈)၊ ကိုယ်တိုင်ဆောင်ရွက်ရန်။ ဦးထိန်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၄)၊ ပညာရေးစီမံခန့်ခွဲမှုဆိုင်ရာ အခမ်းအနား တက်ရောက်ရန်။ ဒေါ်သန်းသန်းအေး၊ မကွေးတိုင်းဒေသကြီး မဲဆန္ဒနယ်အမှတ်(၇)၊ ၎င်းအတိုင်း။ ဦးသိမ်းဆွေ၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၀)၊ အစိုးရ၏အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ အစည်းအဝေး တက်ရောက်ရန်။ ဦးမင်းဆွေနိုင်၊ ကချင်ပြည်နယ် မဲဆန္ဒနယ် အမှတ်(၆)၊ ၎င်းအတိုင်း။ ဒေါ်လွီဇာ၊ ကယားပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဦးစောချစ်ဦး၊ ကရင်ပြည်နယ် မဲဆန္ဒနယ်အမှတ်(၃)၊ ၎င်းအတိုင်း။ ဦးဇွန်ဟေး၊ ချင်းပြည်နယ် မဲဆန္ဒနယ် အမှတ်(၁)၊ ၎င်းအတိုင်း။ ဦးအောင်ဝင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၁)၊ ၎င်းအတိုင်း။ ဒေါက်တာခွန်ဝင်းသောင်း၊ ကချင်ပြည်နယ် မဲဆန္ဒနယ်အမှတ်(၁၁)၊ ၎င်းအတိုင်း။ ဦးပြူးလွင်၊ မကွေး တိုင်းဒေသကြီး မဲဆန္ဒနယ်အမှတ်(၁၂)၊ ၎င်းအတိုင်း။ ဦးကျော်မြင့်ဦး၊ မန္တလေးတိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း။ ဒေါ်မြတ်သီတာထွန်း၊ မွန်ပြည်နယ် မဲဆန္ဒနယ်အမှတ်(၅)၊ ၎င်းအတိုင်း။ ဗိုလ်မှူးချုပ်တင်ဆွေ၊ တပ်မတော်သားကိုယ်စားလှယ်၊ ၎င်းအတိုင်း။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)၊ ၎င်းအတိုင်း။ ဦးကျော်နီနိုင်၊ ရှမ်းပြည်နယ် မဲဆန္ဒနယ် အမှတ်(၁၁)၊ ၎င်းအတိုင်း။ ဦးအေးချို၊ ပဲခူးတိုင်းဒေသကြီး မဲဆန္ဒနယ်အမှတ်(၉)၊ ကိုယ်တိုင် ဆောင်ရွက်ရန်။ ဦးအေးသာအောင်၊ ရခိုင်ပြည်နယ် မဲဆန္ဒနယ်အမှတ်(၆)၊ ကျန်းမာရေး။ ဦးခင်ဇော်ဦး၊ မွန်ပြည်နယ် မဲဆန္ဒနယ်အမှတ်(၃)၊ ကျန်းမာရေး။ ဒေါက်တာလင်းဝေဖြိုးလတ်၊ တနင်္သာရီတိုင်း ဒေသကြီး မဲဆန္ဒနယ်အမှတ်(၅)၊ ဒေသဖွံ့ဖြိုးရေး ဆောင်ရွက်ရန်။ ဦးလင်းတင်ဌေး၊ မွန်ပြည်နယ် မဲဆန္ဒနယ်အမှတ်(၄)၊ ကိုယ်တိုင်ဆောင်ရွက်ရန်။ ဦးမောင်မောင်အုန်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)၊ ကိုယ်တိုင်ဆောင်ရွက်ရန်။ ဦးဝင်းဇော်၊ ကချင်ပြည်နယ် မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဒေါက်တာဝင်းမြင့်ချစ်၊ ပဲခူးတိုင်းဒေသကြီး မဲဆန္ဒနယ်အမှတ်(၈)၊ အလုပ်ရုံ ဆွေးနွေးပွဲတက်ရောက်ရန်။ ဦးအောင်သိန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)၊ ကိုယ်တိုင် ဆောင်ရွက်ရန်။ ဦးဇော်မင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၆)၊ ဥပဒေကြမ်းပူးပေါင်း ကော်မတီကိစ္စ ဆောင်ရွက်ရန်။ ဒေါက်တာသန်းဝင်း၊ မန္တလေးတိုင်းဒေသကြီး မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဦးသန်းစိုး(ခ)သန်းစိုး(ဘောဂဗေဒ)၊ ရန်ကုန်တိုင်းဒေသကြီး မဲဆန္ဒနယ် အမှတ်(၄)၊ ကိုယ်တိုင်ဆောင်ရွက်ရန်။ ဦးထွန်းလင်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၃)၊ ကျန်းမာရေး။ ဦးမောင်ကျော်ဇံ၊ ရခိုင်ပြည်နယ် မဲဆန္ဒနယ်အမှတ်(၉)၊ ကိုယ်တိုင်ဆောင်ရွက်ရန်။ ဒေါက်တာဇော်လင်းထွဋ်၊ မွန်ပြည်နယ် မဲဆန္ဒနယ်အမှတ်(၉)၊ ဒေသဖွံ့ဖြိုးရေးဆောင်ရွက်ရန်တို့ ဖြစ်ကြပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၁၀)ဦးနှင့် ယနေ့ ခွင့်ပန်ကြားသူ (၃၉)ဦးဖြစ်ပြီး စုစုပေါင်းခွင့်ပန်ကြားသူ (၄၉)ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာ ပန်ကြား တင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက်မြောက်နေ့ကို တက်ရောက် ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၁၀)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၃၉)ဦးဖြစ်၍ အမျိုးသားလွှတ်တော်က စုစုပေါင်းခွင့်ပြုထားသူ (၄၉)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ် များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။</speech>
<title>စစ်ကိုင်းမြို့နယ် အုန်းတော ဓာတ်အားခွဲရုံအား လျှပ်စစ်ဓာတ်အား MVA တိုးမြှင့်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ယခု စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ ဦးကျော်သောင်း မေးမြန်းဖို့ဖြစ်ပါတယ်။</speech>
<speech><mp id="1241">ဦးကျော်သောင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ လွှတ်တော်ကိုယ်စား လှယ်တော်ကြီးများ၊ ဧည့်သည်တော်များအားလုံး မင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ အမျိုးသား လွှတ်တော်ကိုယ်စားလှယ် ဦးကျော်သောင်း ဖြစ်ပါတယ်။ ကျွန်တော် မေးမယ့် မေးခွန်းကတော့ စစ်ကိုင်းမြို့နယ် အုန်းတော ဓာတ်အားခွဲရုံအား လျှပ်စစ်ဓာတ်အား MVA တိုးမြှင့်ပေးပါရန် အစီအစဉ် ရှိ/မရှိ မေးခွန်းပဲ ဖြစ်ပါတယ်။ ဒီမေးခွန်းကို မေးမြန်းရတဲ့ အကြောင်းအရင်းကတော့ ကျွန်တော်တို့ စစ်ကိုင်းမြို့နယ်ဟာ ယခင်က မြို့မရပ်ကွက် (၁၈)ရပ်ကွက်ရှိရာ ယခုအခါမှာ မြို့မရပ်ကွက် (၂၃)ရပ်ကွက် ရှိခဲ့ပြီးဖြစ်ပါတယ်။ ထို့အတူပဲ ကျေးရွာပေါင်း (၂၂၀)ကျော်ရှိပါတယ်။ အဲဒီကျေးရွာများထဲမှ လျှပ်စစ်မီးလင်းရန် ကျန်ရှိနေတဲ့ ကျေးရွာများအတွက် လျှပ်စစ်မီးလင်းရန် ဆောင်ရွက်ခဲ့ကြပါတယ်။ အဲဒီ ကျေးရွာ တွေဟာ သက်ဆိုင်ရာ၏ခွင့်ပြုချက်နဲ့ လျှပ်စစ်မီး ရရှိမှာဖြစ်တဲ့အတွက်ကြောင့် ကျေးရွာအတွင်း လျှပ်စစ်မီးလိုင်းများလည်း သွယ်တန်းဆောင်ရွက်ခဲ့ပြီဖြစ်ပါတယ်။ သို့သော် လျှပ်စစ်မီး မပေးနိုင်တဲ့ အတွက် လျှပ်စစ်မီး ချိတ်ဆက်ဆောင်ရွက်ခွင့် မရကြသေးပါဘူး။ ထို့အတူပဲ စစ်ကိုင်းမြို့စက်မှုဇုန်ဟာ ယခင်က မုံရွာမြို့ စက်မှုဇုန်အောက်မှာရှိခဲ့တဲ့ စက်မှုဇုန် တစ်ခု ဖြစ်ပါတယ်။ ယခုအခါ သီးခြား စစ်ကိုင်းမြို့စက်မှုဇုန်အဖြစ်နဲ့ ရပ်တည်ဆောင်ရွက်ခွင့် ရရှိခဲ့ပြီ ဖြစ်ပါတယ်။ အဲဒီအတွက် စစ်ကိုင်းစက်မှုဇုန်တွင် စက်မှုမြေကွက်များမှာ တည်ဆောက်ပြီးစက်ရုံ (၄၆)ရုံ၊ တည်ဆောက်ဆဲစက်ရုံ (၂၄)ရုံနဲ့ ရပ်ကွက်မြေကွက်တွေအတွင်းမှာ စက်ရုံ၊ အလုပ်ရုံ(၃၄)ရုံ၊ စုစုပေါင်းစက်ရုံ (၁၀၄)ရုံဖြစ်ပါတယ်။ အဲဒီစက်ရုံတွေမှာ ထုတ်လုပ်တဲ့ လုပ်ငန်းအမျိုးအစား (၅)မျိုးရှိ ပါတယ်။ ၎င်းတို့မှာ သစ်အခြေခံလုပ်ငန်း၊ သံရည်ကျိုလုပ်ငန်း၊ လူသုံး၊ အိမ်သုံးပစ္စည်း ထုတ်လုပ်ခြင်း လုပ်ငန်း၊ စားသောက်ကုန်ထုတ်လုပ်ငန်းများနှင့် မော်တော်ကားအလုပ်ရုံများ ဖြစ်ကြပါတယ်။ စက်မှုဇုန်ရဲ့ လက်ရှိ လျှပ်စစ်ဓာတ်အား သုံးစွဲမှုအခြေအနေမှာ စက်ရုံများရဲ့ ကိုယ်ပိုင် Transformer (1000)KVA (၁)လုံး၊ (750)KVA (၃)လုံး၊ (500)KVA (၄၇)လုံး၊ (315)KVA (၂၅)လုံး၊ (200)KVA (၅)လုံး၊ (100)KVA (၁)လုံး၊ Transformer စုစုပေါင်း(၈၂)လုံး အသုံးပြုလျှပ်စစ်ဓာတ်အား (35275)KVA ဖြစ်ပါတယ်။ စက်မှုဇုန်ဓာတ်အားခွဲရုံမှာ (၂၅) MVA ရှိပြီး တိုးချဲ့တပ်ဆင်မှုအနေနဲ့ ခရိုင်ချင်းဆက် လမ်းမှာ (20)MVA ဖြစ်ပါတယ်။ အလုပ်မလုပ်ရသေးတဲ့ မြေကွက်လွတ်များလည်း ရှိပါတယ်။ အကယ်၍ လျှပ်စစ်မီးရမယ် ဆိုရင် လာရောက်ပြီး ရင်းနှီးမြှုပ်နှံမယ့် ပုဂ္ဂလိကလုပ်ငန်းတွေ အများကြီးရှိပါတယ်။ အဲဒီအထဲမှာ လိုအပ်တာကတော့ (9.9)MVA ထပ်မံလိုအပ်ကြောင်း သိရှိရပါတယ်။ ဒါကြောင့် ကျွန်တော်တို့ စစ်ကိုင်းမြို့နယ် အိမ်သုံးလျှပ်စစ်လုံလောက်မှုရရှိရေးနှင့် စစ်ကိုင်းစက်မှုဇုန်တွင် လာရောက်လုပ်ကိုင် ကြသော စက်မှုလုပ်ငန်းရှင်များ လျှပ်စစ်ဓာတ်အား လုံလောက်စွာရရှိရေးအတွက် ယခုလက်ရှိ လျှပ်စစ်ဓာတ်အား (60)MVA မှာ မလုံလောက်ပါဘူး။ သို့အတွက်ကြောင့်မို့ အုန်းတောလျှပ်စစ် ဓာတ်အားခွဲရုံအား လျှပ်စစ်ဓာတ်အား တိုးမြှင့်ပေးရန် အစီအစဉ် ရှိ/မရှိ သက်ဆိုင်ရာ ဝန်ကြီးဌာနသို့ အမျိုးသားလွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းအပ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး လျှပ်စစ်နှင့် စွမ်းအင်ဝန်ကြီးဌာန၊ ဒုတိယဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id="17">ဦးခင်မောင်ဝင်း (ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဧည့်သည်တော်များ အားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော် ကိုယ်စားလှယ် ဦးကျော်သောင်း မေးမြန်းသည့် စစ်ကိုင်းမြို့နယ်၊ အုန်းတောဓာတ်အားခွဲရုံအား လျှပ်စစ်ဓာတ်အား MVA တိုးမြှင့်ပေးရန် အစီအစဉ် ရှိ/မရှိ ကြယ်ပွင့်ပြမေးခွန်းနှင့် ပတ်သက်၍ လျှပ်စစ်နှင့် စွမ်းအင်ဝန်ကြီးဌာနမှ ကျွန်တော် ဒုတိယဝန်ကြီး ဦးခင်မောင်ဝင်း မှ ရှင်းလင်းဖြေကြား သွားမှာဖြစ်ပါတယ်။ (230)KV အုန်းတောဓာတ်အားခွဲရုံသည် စစ်ကိုင်းတိုင်းဒေသကြီး၊ စစ်ကိုင်းခရိုင်၊ စစ်ကိုင်း မြို့တွင် တည်ရှိပါတယ်။ အုန်းတောပင်မဓာတ်အားခွဲရုံနှင့် ဘဲလင်းပင်မဓာတ်အားခွဲရုံတို့ကို ဘဲလင်း အမှတ်(၁)၊ ဘဲလင်းအမှတ်(၂)ဟူ၍ (230)KV ဓာတ်အားလိုင်း (၂)လိုင်းဖြင့်လည်းကောင်း၊ ညောင်ပင်ကြီး ပင်မဓာတ်အားခွဲရုံသို့ ညောင်ပင်ကြီးအမှတ်(၁)နှင့် အမှတ်(၂)ဟူ၍ (230)KV ဓာတ်အားလိုင်း (၂)လိုင်း ဖြင့်လည်းကောင်း ချိတ်ဆက် ဓာတ်အားရယူထားပါတယ်။ အုန်းတောပင်မဓာတ်အားခွဲရုံမှာလည်း (230/33/11)KV , 60 MVA Transformer (၁)လုံး တည်ဆောက်ပြီးတော့ (33)KV ဓာတ်အားလိုင်း များဖြင့် ဒေသခံများသို့ ၂၀၁၀ ပြည့်နှစ်၊ ဇန်နဝါရီလမှစပြီး ဓာတ်အား ဖြန့်ဖြူးပေးခဲ့ပါတယ်။ မြစ်ရေတင် စီမံကိန်းအတွက် လိုအပ်တဲ့ လျှပ်စစ်ဓာတ်အားကိုတော့ (66)KV ဓာတ်အားလိုင်းအဖြစ် ပို့လွှတ်နိုင်ရန် အတွက် အုန်းတောပင်မဓာတ်အားခွဲရုံမှာပဲ (230/66/11)KV, (100)MVA နဲ့ Transformer (၁)လုံးကို ၂၀၁၅ ခုနှစ်မှာ ဒီ အုန်းတောပင်မဓာတ်အားခွဲရုံထဲမှာပဲ တည်ဆောက်ပြီး မြစ်ရေတင်စီမံကိန်းအတွက် အသုံးပြုလျက်ရှိနေပါတယ်။ လက်ရှိအသုံးပြုနေတဲ့ (230/33/11)KV, (60)MVA Transformer ၏ ဝန်အားသုံးစွဲမှုမှာ ၂၀၁၆ - ၂၀၁ရ ခုနှစ်တွင် (၄၂)မဂ္ဂါဝပ် Transformer ရဲ့ ဝန်အားသုံးစွဲမှုသည် (၈၇.၅)ရာခိုင်နှုန်းသို့ တိုးမြှင့်သုံးစွဲလာတာကို စစ်ဆေးတွေ့ရှိရတဲ့အတွက်ကြောင့် ဝန်အားတိုးမြှင့်သုံးစွဲနိုင်ရေးအတွက် ပြည်ထောင်စုဝန်ကြီးဌာနမှ စီစဉ်ဆောင်ရွက်ခဲ့ပါတယ်။ ၂၀၁၇-၂၀၁၈ ခုနှစ်တွင် (230/33/11)KV , (100)MVA Transformer (၁)လုံးကို ပြည်ထောင်စုဘတ်ဂျက်ဖြင့် ဝယ်ယူခဲ့ပြီး အုန်းတောပင်မ ဓာတ်အားခွဲရုံတွင် တပ်ဆင်ခဲ့ရာ ၁၅-၁၀-၂၀၁၉ ရက်နေ့တွင် ဓာတ်အား ဖြန့်ဖြူးပေးနိုင်ခဲ့ပါတယ်။ ယနေ့အခြေအနေမှာတော့ အုန်းတောပင်မဓာတ်အားခွဲရုံမှာ (230/33/11)KV , (60)MVA (၁)လုံးနဲ့ (100)MVA (၁)လုံး စုစုပေါင်း(၂)လုံးဖြစ်ပါတယ်။ နောက်တစ်ခုက မြစ်ရေတင်အတွက် (230/66/11)KV, (100)MVA Transformer (၁)လုံး စုစုပေါင်း(၃)လုံးနဲ့ ဖြန့်ဖြူးပေးထားပါတယ်။ သို့ဖြစ်ပါ၍ ကိုယ်စားလှယ်တော်ကြီး၏ ကြယ်ပွင့်ပြမေးခွန်းအရ အုန်းတောပင်မဓာတ်အား ခွဲရုံမှ စစ်ကိုင်းမြို့မဖီဒါ၊ စစ်ကိုင်းစက်မှုဇုန်ဖီဒါ၊ အုန်းတောနှင့် ဆားတောင်ဖီဒါ၊ မြင်းမူနှင့် မြောင်ဖီဒါ၊ ရွာသစ်ကြီးချည်မျှင်နှင့် အထည်စက်ရုံဖီဒါ ဆိုပြီးတော့ (33)KV ဓာတ်အားလိုင်း (၅)လိုင်းနဲ့ စုစုပေါင်း (၄၄)မဂ္ဂါဝပ်ခန့်ကို မူလ (60)MVA နှင့် ထပ်တိုး (100)MVA Transformer တို့ဖြင့် လျှပ်စစ်ဓာတ်အား နိုင်နင်းစွာ ဖြန့်ဖြူးပို့လွှတ်ပေးထားပြီဖြစ်ပါကြောင်း ဖြေကြားအပ်ပါတယ်ခင်ဗျား။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်းဝင် များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
<title>စစ်ကိုင်းတိုင်းဒေသကြီး၊ ကန့်ဘလူမြို့နယ်အတွင်းရှိ အင်းလယ်ကြီး - သရက်တာ - ကျွန်းပင်ကုန်း - ညောင်ကိုင်း - ပျဉ်းတော် - ပုပ္ပားလမ်းရှိ ကျန်ရှိသော မြေသားလမ်း (၅/၂)မိုင်အား ကျောက်ချော လမ်းအဖြစ် အဆင့်မြှင့်တင်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၃)မှ ဦးဝင်းအောင် မေးမြန်းဖို့ဖြစ်ပါတယ်။</speech>
<speech><mp id="1243">ဦးဝင်းအောင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်တဲ့ ဥက္ကဋ္ဌကြီးနှင့်တကွ အားလုံးပဲ မင်္ဂလာပါ။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ် အမှတ်(၃)မှ အမျိုးသားလွှတ်တော်ကိုယ်စားလှယ် ဦးဝင်းအောင် ဖြစ်ပါတယ်။ ကျွန်တော် မေးမြန်း မယ့် မေးခွန်းကတော့ အစီအစဉ်(၅) နံပါတ်(ခ) ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်ရဲ့ မဲဆန္ဒနယ်မြေဖြစ်တဲ့ ကန့်ဘလူမြို့နယ်၊ ကျွန်းလှမြို့နယ်၊ ရေဦးမြို့နယ်၊ တန့်ဆည်မြို့နယ် အစရှိသည့် မြို့နယ်(၄)မြို့နယ်ထဲမှာ ကန့်ဘလူမြို့နယ်ဟာ စစ်ကိုင်းတိုင်းဒေသကြီးထဲမှာ ဒုတိယအကျယ်ဆုံး ဖြစ်ပါတယ်။ အလျား(၇၃)မိုင်ရှိပြီး အနံ(၄၇)မိုင် ရှိပါတယ်။ အလျား(၇၃)မိုင်ရဲ့ အလယ်ခေါင်တည့်တည့်မှာ ကန့်ဘလူခရိုင်၊ ကန့်ဘလူမြို့ရှိပြီး ကန့်ဘလူမြို့နယ်ရဲ့ တောင်ဘက်ခြမ်းမှာရှိတဲ့ ကျေးရွာများအားလုံးဟာ ကန့်ဘလူမြို့၊ မြို့နယ်ရုံးနဲ့ ဆက်သွယ်ဖို့အတွက် လမ်းကောင်းကောင်း မရှိပါဘူး။ ကတ္တရာလမ်းလည်း မရှိပါဘူး။ ကွန်ကရစ် လမ်းလည်း မရှိပါဘူး။ ကတ္တရာလမ်းနဲ့သွားချင်တယ်ဆိုရင် မဟာဗျူဟာလမ်း ပြည်ထောင်စု လမ်းမကြီးကနေ ကျွန်တော်တို့ မိုင်(၆၀)နီးပါးလောက် ကွေ့ပြီးသွားရတာဖြစ်ပါတယ်။ အခု ကျွန်တော် တင်ပြမယ့် သရက်တာ-ကျွန်းပင်ကုန်း-ညောင်ကိုင်း-ပျဉ်းတော်-ပုပ္ပား လမ်းဟာ အတိုဆုံးလမ်း ဖြစ်ပြီး ကျေးရွာခွဲပေါင်း (၃၀)ကျော် အသုံးပြုနေတဲ့လမ်းဖြစ်ပြီး (၁၃)မိုင် (၅)ဖာလုံလောက်ရှိပါတယ်။ Class (A) အမျိုးအစားလမ်းလည်း ဖြစ်ပါတယ်။ ဒီလမ်းဟာ ပြီးခဲ့တဲ့ နှစ်များက (၈)မိုင်(၃)ဖာလုံ ကျောက်ချောလမ်းခင်းပြီး (၅)မိုင်(၂)ဖာလုံ လမ်းခင်းဖို့ ကျန်ရှိနေတာ ဖြစ်ပါတယ်။ ဒီလမ်းပေါ်မှာ ပြည်ထောင်စုဘတ်ဂျက်ကနေ ကျပ်သန်း(၅၀၀)လျာထားပြီးတော့ ပြီးခဲ့တဲ့ နှစ်ကပဲ ကျပ်သန်း(၁၀၀) တံတားတည်ဆောက်ဖို့ စတင်ဆောင်ရွက်နေပြီဖြစ်ပါတယ်။ ဒါကြောင့်မို့ ဒီလမ်းပိုင်း အပြီးသတ်ဖို့ ကျန်ရှိနေတဲ့အတွက်ကြောင့် ကန့်ဘလူမြို့နယ်ရဲ့ တောင်ဘက်ခြမ်းမှာရှိတဲ့ အင်းလယ်ကြီး-သရက်တာ-ကိုင်းရိုး-ကျွန်းပင်ကုန်း-ညောင်ကိုင်း-အင်္ဂါဒေါင့် အစရှိတဲ့ ရွာတွေဟာ မိုးရာသီရောက်ရင် ရွံ့တာ၊ ဗွက်တောထဲမှာ ပိတ်မိပြီး လုံးဝသွားမရတော့ဘဲနဲ့ ပညာရေး၊ ကျန်းမာရေး၊ လူမှုရေး အစရှိတဲ့ လုပ်ငန်းဆောင်တာများ ဆောင်ရွက်တဲ့နေရာမှာ၊ ဒေသ ထွက်ကုန်တွေ ပို့ဆောင်တဲ့နေရာမှာ အလွန်အခက်အခဲဖြစ်ကြရပါတယ်။ ဒါကြောင့် အင်းလယ်ကြီးသရက်တာ-ကျွန်းပင်ကုန်း-ညောင်ကိုင်း-ပျဉ်းတော်-ပုပ္ပားလမ်းပိုင်းမှာ ကျန်ရှိနေတဲ့ အင်းလယ်ကြီးသရက်တာ-ကျွန်းပင်ကုန်း မြေသားလမ်း (၅)မိုင်(၂)ဖာလုံကို ကျောက်ချောလမ်းအဖြစ် လာမည့် ဘဏ္ဍာနှစ်မှာ ထည့်သွင်းပေးနိုင်ခြင်း ရှိ/မရှိ အမျိုးသားလွှတ်တော် ဥက္ကဋ္ဌကြီးကနေတစ်ဆင့် ပြည်ထောင်စုဝန်ကြီးအား လေးစားစွာ မေးမြန်းအပ်ပါတယ်။ အားလုံး ကျေးဇူးတင်ပါတယ်။</speech>
<speech type="speaker">မေးခွန်းနဲ့ပတ်သက်ပြီး ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id="14">ဦးဟန်ဇော် (ပြည်ထောင်စုဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဖိတ်ကြား ထားတဲ့ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန ပြည်ထောင်စုဝန်ကြီး ဦးဟန်ဇော် ဖြစ်ပါတယ်။ ကျွန်တော့်အနေနဲ့ စစ်ကိုင်းတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးဝင်းအောင် မေးမြန်းထားတဲ့ စစ်ကိုင်းတိုင်းဒေသကြီး ကန့်ဘလူမြို့နယ်အတွင်းရှိ အင်းလယ်ကြီး - သရက်တာ - ကျွန်းပင်ကုန်း - ညောင်ကိုင်း - ပျဉ်းတော် - ပုပ္ပားလမ်းရှိ ကျန်ရှိတဲ့ မြေသားလမ်း (၅)မိုင်(၂)ဖာလုံအား ကျောက်ချော လမ်းအဖြစ် အဆင့်မြှင့်တင်ပေးနိုင်ခြင်း ရှိ/မရှိ သိရှိလိုခြင်းနှင့် စပ်လျဉ်းတဲ့ မေးခွန်းကို စစ်ကိုင်းတိုင်း ဒေသကြီးအစိုးရအဖွဲ့မှ ပေးပို့လာတဲ့ အချက်အလက်များနဲ့ ပေါင်းစပ်ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကန့်ဘလူမြို့နယ်အတွင်းရှိ အင်းလယ်ကြီး - သရက်တာ - ကျွန်းပင်ကုန်း - ညောင်ကိုင်း - ပျဉ်းတော်- ပုပ္ပားလမ်းအရှည် (၁၃)မိုင်(၅)ဖာလုံရဲ့ လက်ရှိအခြေအနေမှာ ကျောက်ချောလမ်း (၈)မိုင်(၃)ဖာလုံရှိပြီး ကျန်ရှိနေတဲ့ မြေသားလမ်း (၅)မိုင် (၂)ဖာလုံကို အဆင့်မြှင့်တင်ဆောင်ရွက်ရန် လိုအပ်လျက်ရှိပါတယ်။ လမ်းအဆင့်မြှင့်တင်ပြီးပါက ကျေးရွာ(၈)ရွာ၊ အိမ်ခြေ(၅၄၁၆)အိမ်၊ လူဦးရေ(၂၈၂၀၀)ကျော်တို့ကို တိုက်ရိုက်အကျိုးပြုမှာဖြစ်တဲ့ အတွက် ၂၀၁၉-၂၀၂၀ ဘဏ္ဍာရေးနှစ်မှာ စစ်ကိုင်းတိုင်းဒေသကြီးအစိုးရအဖွဲ့ ရန်ပုံငွေနဲ့ ဂျင်းလမ်း (၁)မိုင် (၅)ဖာလုံကို အဆင့်မြှင့်တင်ဆောင်ရွက်ပေးမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကိုယ်စားလှယ်တော်ကြီး မေးမြန်းထားတဲ့ မြေသားလမ်း (၅)မိုင်(၂)ဖာလုံအား လမ်းအဆင့်သတ်မှတ်ချက်အရ Class(A) ဦးစားပေးအဆင့်(၁)၌ ပါဝင်သဖြင့် ၂၀၂၀-၂၀၂၁ ဘဏ္ဍာရေးနှစ် စစ်ကိုင်းတိုင်းဒေသကြီးအစိုးရအဖွဲ့ ရန်ပုံငွေမှာ ထည့်သွင်း လျာထားပြီး ရန်ပုံငွေရရှိမှုအပေါ် မူတည်ပြီး ကျောက်ချောလမ်းအဖြစ် အကောင်အထည်ဖော် ဆောင်ရွက်ပေးသွားမှာဖြစ်ပါကြောင်း စစ်ကိုင်းတိုင်းဒေသကြီးအစိုးရအဖွဲ့မှ ပေးပို့သော အချက်အလက် များနှင့် ပေါင်းစပ်ကြားအပ်ပါတယ်။ အားလုံး ကျေးဇူးတင်ပါတယ်။ အခြေအနေမှာ ကျောက်ရန် လိုအပ်လျက်ရှ တိုက်ရိုက်အကျိုးပြု</speech>
<speech type="speaker">ဆက်လက်ပြီး လွှတ်တော်ကိုယ်စားလှယ်သုံးဦး မေးမြန်းသည့်မေးခွန်း များသည် စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်း တွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရခိုင်ပြည်နယ်၊ ကျောက်ဖြူမြို့နယ်၊ ကျောက်ငူကျေးရွာအုပ်စု၊ ဆန်နီခင်း(ကုလားကာရီ) တာပေါင် အား ပြန်လည်မွမ်းမံပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရခိုင်ပြည်နယ် မဲဆန္ဒနယ်အမှတ်(၁၀)မှ ဦးကျော်သန်း မေးမြန်းဖို့ဖြစ်ပါတယ်။</speech>
<speech><mp id="1315">ဦးကျော်သန်း၊ ရခိုင်ပြည်နယ် မဲဆန္ဒနယ်အမှတ်(၁၀)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော် မေးလိုတဲ့ မေးခွန်းကတော့ ရခိုင်ပြည်နယ်၊ ကျောက်ဖြူမြို့နဲ့ဆိုင်တဲ့ တာတမံကိစ္စတစ်ခု ဖြစ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် ဦးကျော်သန်း ဖြစ်ပါတယ်။ လေးစားရပါသော ဥက္ကဋ္ဌကြီးခင်ဗျား။ ကျွန်တော်တို့ ရခိုင်ပြည်နယ်ဟာဆိုရင် တိုင်းဒေသကြီး နှင့် ပြည်နယ် (၁၄)ခုထဲမှာ အဆင်းရဲဆုံး ပြည်နယ်တစ်ခုဖြစ်ပြီး လယ်သမားအများစုဟာ (၇၀) ရာခိုင်နှုန်း ဖြစ်ပါတယ်။ တောင်သူလယ်သမားတွေရဲ့ ဘဝအဆင်ပြေစေရေးအတွက် တာတမံကာရီ တွေကို တည်ဆောက်ပေးဖို့အတွက်လည်း မကြာခဏဆိုသလို ကျွန်တော်တို့တွေဟာ တင်ပြ တောင်းဆိုနေရခြင်း ဖြစ်ပါတယ်။ အခု ကျွန်တော် တင်ပြတဲ့ ကျောက်ငူကျေးရွာအုပ်စုဟာဆိုရင် တစ်ချိန်က ကျောက်ဖြူမြို့နယ်ရဲ့ စပါးကျီဟု တင်စားခံခဲ့ရတဲ့ အုပ်စုတစ်ခုလည်း ဖြစ်ပါတယ်။ ကျွန်တော် မဲဆန္ဒနယ်ဖြစ်တဲ့ ကျောက်ဖြူမြို့နယ်မှာဆိုလို့ရှိရင် ဒီရေတောတွေကို ခုတ်ထွင် ရှင်းလင်း ဆယ်ဖို့ပြီးမှ လယ်ယာစိုက်ပျိုး အသက်မွေးရတဲ့ဒေသတွေ များပါတယ်။ ရှေးယခင်က နိုင်ငံတော်အနေဖြင့် တာတမံများကို တည်ဆောက်ပေးခဲ့တယ်ဆိုတာ မရှိသလောက်ပါဘဲ။ ဒေသခံ ရွာသူ၊ ရွာသားတွေဟာ ကိုယ်တိုင်လုပ်အားဖြင့် ဖြစ်သလိုဆယ်ဖို့ပြီး လယ်ယာလုပ်ကိုင်ခဲ့ကြရ ပါတယ်။ ငွေကြေးချို့တဲ့စွာဖြင့် တည်ဆောက်ခဲ့ရတဲ့အတွက် ရေရှည်မှာ ခိုင်ခံ့မှုမရှိဘဲ သဘာဝ ဘေးဒဏ်ကြောင့် ပျက်စီးခဲ့ရတာ ဖြစ်ပါတယ်။ ယခုတင်ပြခဲ့တဲ့ ကျောက်ငူကျေးရွာအုပ်စု၊ ဆန်နီခင်း (ကုလားကာရီ)ကို လွန်ခဲ့တဲ့ အနှစ်(၅၀)ခန့်က ကိုယ်ထူကိုယ်ထ ဆယ်ဖို့ပြီး အိမ်ထောင်စု(၆၅)စု တို့မှ လုပ်ကိုင်လာခဲ့ကြရတာဖြစ်ပါတယ်။ တာပေါင်အရှည်မှာ (၈၂၈၀)ရှိပြီး စိုက်ပျိုးဧက(၁၂၀)ရှိပါတယ်။ ယခုအခါမှာတော့ ဒီတာတမံဟာ သဘာဝဘေးဒဏ်ကြောင့် တာပေါင်များ နိမ့်ကျပြီး ခိုင်ခံ့မှုမရှိ း ကျိုးပေါက်သွားနိုင်တဲ့အခြေအနေမှာ ရှိနေပါပြီ။ တကယ်လို့ ကျိုးပေါက်ခဲ့ရင် ရွာသူ၊ ရွာသားတွေအတွက် များစွာသော အခက်အခဲများနှင့် ရင်ဆိုင်ကြုံတွေ့ရမှာ ဖြစ်ပါတယ်။ သို့ဖြစ်ပါ၍ ဆန်နီခင်း(ကုလားကာရီ)အား ပြန်လည်မွမ်းမံဆယ်ဖို့ပေးရန် အစီအစဉ် ရှိ/မရှိ ဥက္ကဋ္ဌကြီး မှတစ်ဆင့် လေးစားစွာဖြင့် မေးမြန်းအပ်ပါတယ်။</speech>
<title>ရခိုင်ကမ်းလွန် ငါးဖမ်းလုပ်ကွက်များမှရရှိသော အခွန်အခ၏ (၂၀)ရာခိုင်နှုန်း သို့မဟုတ် သင့်တော် သော ရာခိုင်နှုန်းကို ရခိုင်ပြည်နယ် ရေလုပ်ငန်းဖွံ့ဖြိုးရေးအတွက် ထောက်ပံ့ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၃)မှ ဦးခင်မောင်လတ် မေးမြန်းဖို့ဖြစ်ပါတယ်။</speech>
<speech><mp id="126">ဦးခင်မောင်လတ်၊ ရခိုင်ပြည်နယ် မဲဆန္ဒနယ်အမှတ်(၃)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များကို မင်္ဂလာပါလို့ နှုတ်ဆက်ပါတယ်။ ကျွန်တော်က ဦးခင်မောင်လတ် ဖြစ်ပါတယ်။ ကျွန်တော် မေးမယ့်မေးခွန်းက ရခိုင်ကမ်းလွန် ငါးဖမ်း လုပ်ကွက်များမှရရှိသော အခွန်အခ၏ (၂၀)ရာခိုင်နှုန်း သို့မဟုတ် သင့်တော်သောရာခိုင်နှုန်းကို ရခိုင် ပြည်နယ် ရေလုပ်ငန်းဖွံ့ဖြိုးရေးအထောက်အပံ့အဖြစ်ပေးရန် အစီအစဉ် ရှိ/မရှိဆိုတာ ဖြစ်ပါတယ်။ ဥက္ကဋ္ဌကြီးခင်ဗျား။ အင်္ဂလိပ်လို သုံးစွဲခွင့်ပြုပေးဖို့ တောင်းခံအပ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ မြန်မာနိုင်ငံဟာ ဖက်ဒရယ်ပြည်ထောင်စုကို မျှော်မှန်း ဆောင်ရွက်လျက်ရှိတဲ့အတွက် အာဏာခွဲဝေခြင်း (Power Sharing)၊ သယံဇာတခွဲဝေခြင်း (Resource Sharing)i 3əz$3aagco @ê: (Tax Sharing) ons sao j:w02$3220326$$. 326m+€32002 ဖော်ပေးရဖို့ ရှိနေပါတယ်။ ၂၀၀၈ ခုနှစ် ဖွဲ့စည်းပုံအခြေခံဥပဒေမှာ ဒီလိုခွဲဝေခြင်းများကို ဖော်ဆောင် ပေးနိုင်သော ပြဋ္ဌာန်းချက်များ ပါဝင်နေတဲ့အပြင် တားဆီးခြင်းလည်း မရှိပါဘူး။ ပြည်ထောင်စု အစိုးရက လုပ်လို့ရနိုင်ပါတယ်။ (၁၉-၅-၂၀၁၄ ရက်နေ့မှ ၃၀-၁-၂၀၁၅ ရက်နေ့အတွင်း (၃)ကြိမ်တိုင်တိုင် ပြုလုပ်ခဲ့တဲ့ ပြည်ထောင်စုအစိုးရ အစည်းအဝေးများမှာ တိုင်းဒေသကြီးနှင့် ပြည်နယ်အစိုးရများက တင်ပြခဲ့တဲ့ သယံဇာတခွဲဝေမှု၊ အခွန်အခခွဲဝေမှု၊ အာဏာခွဲဝေမှုတို့နဲ့ ပတ်သက်ပြီး ပြည်ထောင်စုဝန်ကြီး ဌာနများအနေနှင့် ဆောင်ရွက်ပေးဖို့ မူအားဖြင့် ဆုံးဖြတ်ထားခဲ့တာများ ရှိပါတယ်။ နိုင်ငံတကာ ဖက်ဒရယ်ပြည်ထောင်စုများမှာ ဗဟိုအစိုးရရဲ့ စီမံခန့်ခွဲမှုဖြင့် သယံဇာတကြွယ်ဝသော ပြည်နယ်များနှင့် မကြွယ်ဝသော ပြည်နယ်များအကြား မျှတစွာဆောင်ရွက်ပေးနိုင်တဲ့ (Horizontal Sharing) ဖြစ်ပါတယ်။ ရေထု၊ မြေထုနဲ့ သယံဇာတပိုင်ရှင်များအနေဖြင့် ခိုင်ကြေးဖြစ်တဲ့ (Royalty Benefits) ကို ရရှိကြခြင်းဖြစ်ပါတယ်။ ဥက္ကဋ္ဌကြီးခင်ဗျား။ ငါးသယံဇာတပေါများတဲ့ ရခိုင်ကမ်းရိုးတန်း ငါးဖမ်းရေပြင်ဟာ မြန်မာ ငါးဖမ်းရေပြင် စုစုပေါင်းရဲ့ သုံးပုံတစ်ပုံ ရှိနေပါတယ်။ လမ်းစဉ်ပါတီခေတ်ကနေ မြန်မာ့ပုလဲနှင့် ငါးလုပ်ငန်း နောက် တရုတ်နိုင်ငံ၊ မလေးရှားနိုင်ငံ နှင့် ထိုင်းနိုင်ငံက ငါးဖမ်းသင်္ဘောတွေက အလွန်အကျွံ ငါးဖမ်းဆီးခဲ့ပါတယ်။ ယခုလောလောဆယ်မှာ တစ်နိုင်ငံလုံးမှ ငါးဖမ်းသင်္ဘောတွေ ရခိုင်ပင်လယ်ပြင်မှာ ဝင်ရောက်ပြီး ဖမ်းနေကြပါတယ်။ ဒါပေမဲ့ ဒေသခံ ရခိုင်တိုင်းရင်းသားတွေပိုင်တဲ့ ဝါးလတ် ခေါ်တဲ့ ငါးဖမ်းသဘောအကြီးတွေ တစ်စီးမှ ပိုင်ဆိုင်ခြင်းမရှိပါဘူး။ အကျိုးဆက်အဖြစ်ကတော့ ရခိုင်ပင်လယ်ပြင်မှာ ငါးများရှားပါးသွားပါတယ်။ ဒေသခံတွေ ဟာ IDP ရွှေ့ပြောင်းလုပ်သားများအဖြစ် ရောက်သွားကြပါတယ်။ တံငါကျေးရွာတွေ ကွယ်ပျောက် သွားခဲ့ပါတယ်။ မြစ်ထဲ၊ ချောင်းထဲမှာ ငါးတွေ မျိုးပြုန်းသွားပါတယ်။ ပင်လယ်ငါးကို စားနေတဲ့သူတွေ ဟာ ရေချို မွေးမြူရေးငါးတွေကို ရန်ကုန်ဘက်ကနေပြီးတော့ ဝယ်ယူစားသုံးနေရပါတယ်။ ဒီ ရေချိုငါး တွေကိုလည်း ပင်လယ်ငါးတွေကို ဖမ်းယူသွားတဲ့ ဝါးလတ်သင်္ဘောတွေကပဲ ယူဆောင်ပြီး ရောင်းချ ကြတာဖြစ်ပါတယ်။ ဥက္ကဋ္ဌကြီးခင်ဗျာ။ ရခိုင်ရေလုပ်ငန်းနဲ့ ရေလုပ်သားများရဲ့ ထိခိုက်နစ်နာမှုတွေကို ကုစား ဖို့နဲ့ ရခိုင်ပြည်နယ် ရေလုပ်ငန်းဖွံ့ဖြိုးရေးအတွက် အထောက်အပံ့ဖြစ်စေဖို့ ရခိုင်ကမ်းလွန် ငါးဖမ်း လုပ်ကွက်များမှရရှိသော အခွန်အခရဲ့ (၂၀)ရာခိုင်နှုန်း သို့မဟုတ် သင့်တော်တဲ့ ရာခိုင်နှုန်းကို ရခိုင်ပြည်နယ် ရေလုပ်ငန်းဖွံ့ဖြိုးရေးအတွက် ထောက်ပံ့ပေးရန် အစီအစဉ် ရှိ/မရှိ မေးမြန်းရခြင်း ဖြစ်ပါတယ်။ ကျေးဇူးတင်ပါတယ်။</speech>
<title>သဘာဝဘေးအန္တရာယ်ကြောင့် ပျက်စီးခဲ့သော မကွေးတိုင်းဒေသကြီး၊ စလင်းမြို့နယ်၊ ကံပြားကျေးရွာ အုပ်စု၊ တောင်စင်ကျေးရွာ၊ ကံပြားကန် ရေပိုသောက်တူးမြောင်း ပြုပြင်ခြင်း၊ ရေထိန်းတံခါး ပြန်လည် ပြုပြင်ခြင်းနှင့် ရေသွယ်လျောက် ပြုပြင်ခြင်းလုပ်ငန်းများအတွက် ၂၀၂၀ - ၂၀၂၁ ဘဏ္ဍာရေးနှစ်တွင် ရန်ပုံငွေ ခွဲဝေချထားပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၆)မှ ဦးဝင်းမောင် မေးမြန်းဖို့ဖြစ်ပါတယ်။</speech>
<speech><mp id="1280">ဦးဝင်းမောင်၊ မကွေးတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ ဒုတိယဝန်ကြီးနဲ့ အမျိုးသားလွှတ်တော်ကိုယ်စားလှယ်တော်ကြီး များ မင်္ဂလာပါခင်ဗျား။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၆)မှ အမျိုးသား လွှတ်တော်ကိုယ်စားလှယ် ဦးဝင်းမောင် ဖြစ်ပါတယ်။ ကျွန်တော် မေးမယ့်မေးခွန်းကတော့ သဘာဝ ဘေးအန္တရာယ်ကြောင့် ပျက်စီးခဲ့တဲ့ မကွေးတိုင်းဒေသကြီး၊ စလင်းမြို့နယ်၊ ကံပြားကျေးရွာအုပ်စု၊ တောင်စင်ကျေးရွာ၊ ကံပြားကန် ရေပိုသောက်တူးမြောင်း ပြုပြင်ခြင်း၊ ရေထိန်းတံခါး ပြန်လည် ပြုပြင်ခြင်းနှင့် ရေသွယ်လျောက် ပြုပြင်ခြင်းလုပ်ငန်းများအတွက် ၂၀၂၀ - ၂၀၂၁ ဘဏ္ဍာရေးနှစ်တွင် ရန်ပုံငွေခွဲဝေချထားပေးရန် အစီအစဉ် ရှိ/မရှိ ဖြစ်ပါတယ်။ မေးမြန်းရတဲ့ အကျိုးအကြောင်းဖော်ပြချက်ကတော့ မကွေးတိုင်းဒေသကြီး၊ စလင်းမြို့နယ်၊ ကံပြားကျေးရွာရဲ့ အရှေ့တောင်ဘက်မှာရှိပြီး ၁၉၆၀-၁၉၆၁ ခုနှစ်တွင် တည်ဆောက်ခဲ့ရာ ကန်ပေါင်ရဲ့ အလျား(၃၂၀၀)ပေ၊ ရေပြင်ဧရိယာ (၁၂၀)ဧက၊ အကျိုးပြုဧက (၁၀၄)ဧကရှိကြောင်း အဆိုပါ ကန်မှ ရေယူလျက် သီးနှံများစိုက်ပျိုးရန် ကန်ရေထုတ်မြောင်းတူးဖော်ပြီး၊ ပုသိမ် - မုံရွာလမ်းအောက်မှာ ပလတ်စတစ်ပိုက်များ ဖလူးမြောင်းသဏ္ဌာန် လုပ်ကိုင်ဆောင်ရွက်ထားရှိကြောင်းကို ၂၄-၉-၂၀၁၉ ရက်နေ့တွင် သက်ဆိုင်ရာတာဝန်ရှိသူတွေနှင့်အတူ ကွင်းဆင်းကြည့်ရှုခဲ့သည်ဟု သိရှိခဲ့ရပါတယ်ခင်ဗျား။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျာ။ ကျွန်တော့်အား Power Point ပြသခွင့်ပြုပါခင်ဗျား။ အဆိုပါတူးမြောင်းနဲ့ ဖလူးပိုက်များဟာ ၂၀၁၉ ခုနှစ်၊ ဧပြီလ၊ မေလများမှာ မိုးကြီး၊ ရေကြီးခြင်းများကြောင့် မြောင်းပျက်စီးခြင်း၊ ဖလူးပိုက်များ ပျက်စီးသွား၍ တောင်သူများ စပါးမစိုက်ပျိုးရကြောင်း လေ့လာတွေ့ရှိရပါတယ်ခင်ဗျား။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးမှတစ်ဆင့် မေးမြန်းလိုသည်မှာ သဘာဝဘေးအန္တရာယ်ကြောင့် ပျက်စီးခဲ့သော မကွေးတိုင်းဒေသကြီး၊ စလင်းမြို့နယ်၊ ကံပြား ကျေးရွာအုပ်စု၊ တောင်ပင်ကျေးရွာ၊ ကံပြားကန် ရေပိုသောက်တူးမြောင်း ပြုပြင်ခြင်း၊ ရေထိန်းတံခါး ပြန်လည်ပြုပြင်ခြင်းနှင့် ရေသွယ်လျောက်ပြုပြင်ခြင်း လုပ်ငန်းများအတွက် ၂၀၂၀-၂၀၂၁ ဘဏ္ဍာရေး နှစ်တွင် ရန်ပုံငွေ ခွဲဝေချထားပေးရန် အစီအစဉ် ရှိ/မရှိ ဓာတ်ပုံမှတ်တမ်းများ ပူးတွဲပေးပို့လျက် လေးစားစွာဖြင့် မေးမြန်းအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="11">ဦးလှကျော် (ဒုတိယဝန်ကြီး၊ စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အမျိုးသားလွှတ်တော်ကိုယ်စားလှယ်ကြီး သုံးဦးရဲ့ မေးခွန်းနဲ့ စပ်လျဉ်းပြီး စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီး ကျွန်တော် ဦးလှကျော် မှ ဖြေကြားပေးပါမယ်။ ဦးစွာ ရခိုင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးကျော်သန်း မေးမြန်းတဲ့ ကျောက်ဖြူမြို့နယ်၊ ကျောက်ငူ ကျေးရွာအုပ်စု၊ ဆန်နီခင်း(ကုလားကာရီ) တာပေါင် ပြန်လည်မွမ်းမံပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်းအပေါ် ရခိုင်ပြည်နယ်အစိုးရအဖွဲ့ရဲ့ ဖြေကြားချက်နဲ့အတူ ပေါင်းစပ်ပါမယ်။ ဥက္ကဋ္ဌကြီးခင်ဗျား။ ရခိုင်ပြည်နယ်၊ ကျောက်ဖြူမြို့နယ်၊ ကျောက်ငူကျေးရွာအုပ်စု၊ ဆန်နီခင်း ရေငန်တားတာဟာ လယ်မြေ(၁၅၀)ခန့်ကို ရေငန်ဝင်ရောက်မှုက ကာကွယ်ပေးဖို့အတွက် တည်ဆောက် ထားတဲ့ လယ်သမားတာဖြစ်ပါတယ်။ ဒေသအစီအစဉ်နဲ့ ထိန်းသိမ်းထားတဲ့ လယ်သမားတာ ဖြစ်ပါတယ်။ တာပေါင်အလျားအနေနဲ့တော့ ပေ(၈၂၈၀) ရှိပါတယ်။ သဘာဝဘေးကြောင့် မုန်တိုင်း၊ ဒီရေနဲ့ ထူးကဲဒီရေတွေ မြင့်တက်လာတဲ့အခါ အဆိုပါတာပေါ်မှာ ထိခိုက်မှုရှိတဲ့အတွက်ကြောင့် တာကျိုးပေါက် ပျက်စီးမှုအခြေအနေရှိတဲ့အတွက် ပြန်လည်ပြုပြင်ဖို့ လိုအပ်လျက်ရှိပါတယ်။ တာကို ပြန်လည်ပြုပြင် ဖို့အတွက် တာပုံစံကျ မြေဖို့ပြုပြင်ခြင်းနှင့် မိုးရာသီအတွင်းမှာ ရေထုတ်လုပ်နိုင်ဖို့အတွက် (၆x၆)ပေ (၂)ပေါက် ကွန်ကရစ်ရေတံခါး(၁)ခု ထည့်သွင်းတည်ဆောက်ဖို့ လိုအပ်မှာဖြစ်ပါတယ်။ ခန့်မှန်း ကုန်ကျငွေအနေနဲ့တော့ ကျပ်သန်းပေါင်း(၁၆၀) ကုန်ကျမယ်လို့ စိစစ်တွက်ချက် ရရှိပါတယ်။ သို့ဖြစ်တဲ့အတွက် အဆိုပါလုပ်ငန်းတွေကို အကောင်အထည်ဖော် ဆောင်ရွက်ဖို့အတွက် လိုအပ်ရန်ပုံငွေကို လာမယ့် ၂၀၂၀-၂၀၂၁ ဘဏ္ဍာနှစ်မှာ ရခိုင်ပြည်နယ် အစိုးရရန်ပုံငွေမှာ ထည့်သွင်း လျာထား တောင်းခံသွားမှာဖြစ်ပါတယ်။ ရန်ပုံငွေ ခွဲဝေရရှိမှုပေါ်မူတည်ပြီး မိမိတို့ ဆည်မြောင်းနဲ့ ရေအသုံးချမှုစီမံခန့်ခွဲရေးဝန်ကြီးဌာနမှ အကောင်အထည်ဖော် ဆောင်ရွက်ပေးသွားမှာ ဖြစ်ပါကြောင်း၊ လွှတ်တော်ကိုယ်စားလှယ်တော်ကြီးရဲ့ မေးခွန်းပေါ် ပြန်လည်ဖြေကြားအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးခင်မောင်လတ် မေးမြန်းတဲ့ ရခိုင် ကမ်းလွန် ငါးဖမ်းလုပ်ကွက်တွေကနေရတဲ့ အခွန်အခရဲ့ (၂၀)ရာခိုင်နှုန်းခန့် သို့မဟုတ် သင့်တော်သော ရာခိုင်နှုန်းကို ပြည်နယ်ရေလုပ်ငန်းကဏ္ဍ ဖွံ့ဖြိုးတိုးတက်ရေးအတွက် ထောက်ပံ့ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်းအပေါ်မှာ ရခိုင်ပြည်နယ်အစိုးရအဖွဲ့ရဲ့ ဖြေကြားချက်နဲ့ အတူ ပေါင်းစပ် ဖြေကြားပါမယ်။ ဥက္ကဋ္ဌကြီးခင်ဗျာ။ မိမိတို့ဝန်ကြီးဌာနအောက်မှာရှိတဲ့ ငါးလုပ်ငန်းဦးစီးဌာနအနေနဲ့ ငါး လုပ်ငန်း ကဏ္ဍနဲ့စပ်လျဉ်းပြီး ရေချိုငါးလုပ်ငန်း၊ ပင်လယ်ငါးလုပ်ငန်းနဲ့ ငါးပုစွန်မွေးမြူရေးလုပ်ငန်း ဆိုပြီးတော့ သက်ဆိုင်ရာ ပြဋ္ဌာန်းထားတဲ့ဥပဒေများနှင့်အညီ စီမံခန့်ခွဲ ဆောင်ရွက်လျက်ရှိပါတယ်။ ရေချိုငါးလုပ်ငန်းကဏ္ဍမှာ ဂရန်အင်း၊ တင်ဒါငါးဖမ်းကွက်၊ ငါးဖမ်းကိရိယာ လိုင်စင်လုပ်ငန်းတွေ လည်းပါဝင်ပါတယ်။ ပင်လယ်ငါးလုပ်ငန်းမှာတော့ ကမ်းနီးနှင့်ကမ်းဝေး ငါးဖမ်းလုပ်ငန်းဆိုပြီး လုပ်ငန်း (၂)ရပ်ရှိပါတယ်။ ငါး၊ ပုစွန်မွေးမြူရေးလုပ်ငန်းမှာတော့ ရေချိုမွေးမြူရေးနှင့် ရေငန်မွေးမြူရေးဆိုပြီး (၂)ပိုင်းရှိပါတယ်။ ငါးလုပ်ငန်းနဲ့ပတ်သက်လို့ ဥပဒေပြုခြင်းနှင့် စီမံခန့်ခွဲခြင်းအပိုင်းတွေကို ဦးစွာ ရှင်းလင်းတင်ပြခွင့်ပြုပါခင်ဗျာ။ ရေချိုငါးလုပ်ငန်းများ စီမံခန့်ခွဲမှုနဲ့စပ်လျဉ်းပြီး ၂၀၀၈ ခုနှစ် ဖွဲ့စည်းပုံအခြေခံဥပဒေ ပုဒ်မ ၁၈၈၊ ဇယား(၂)အရ ဥပဒေပြုခြင်း၊ ပုဒ်မ ၂၅၆၊ ပုဒ်မခွဲ(က)အရ စီမံခန့်ခွဲခြင်းတို့ကို သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့များကို ပေးအပ်ထားပါတယ်။ ရေချိုငါးလုပ်ငန်းကရတဲ့ အခွန်အခ တွေကို ဖွဲ့စည်းပုံအခြေခံဥပဒေ ပုဒ်မ ၂၅၄၊ ဇယား(၅)အရ သက်ဆိုင်ရာတိုင်းဒေသကြီး၊ ပြည်နယ် အစိုးရတွေရဲ့ ဘဏ္ဍာရန်ပုံငွေကို ပြည်နယ်ငါးလုပ်ငန်းဦးစီးဌာန၊ တိုင်းဒေသကြီးငါးလုပ်ငန်းဦးစီးဌာန တွေက ကောက်ခံပြီး သက်ဆိုင်ရာ တိုင်းဒေသကြီး၊ ပြည်နယ်အစိုးရအဖွဲ့ရဲ့ ဘဏ္ဍာရန်ပုံငွေသို့ နှစ်စဉ် ပေးသွင်းမှုရှိပါတယ်။ ပင်လယ်ငါးလုပ်ငန်းများနဲ့ စပ်လျဉ်းပြီး မိမိတို့ ၂၀၀၈ ခုနှစ် ဖွဲ့စည်းပုံအခြေခံ ဥပဒေ ပုဒ်မ ၉၆၊ ဇယား(၁)အရ ပြည်ထောင်စုကနေ ဥပဒေပြုခြင်း၊ စီမံခန့်ခွဲခြင်းတို့ကို ဆောင်ရွက် ပါတယ်။ သို့ဖြစ်တဲ့အတွက် ကမ်းနီးကမ်းဝေးငါး လုပ်ငန်းတွေကို တည်ဆဲမြန်မာ့ပင်လယ်ငါးလုပ်ငန်း ဥပဒေ ၁၉၉၀ နှင့် နိုင်ငံခြားငါးဖမ်းရေယာဉ်များ ငါးလုပ်ငန်းလုပ်ကိုင်ခွင့်ဥပဒေ ၁၉၈၉ များနဲ့အညီ စီမံခန့်ခွဲဆောင်ရွက်လျက်ရှိပါတယ်။ အဆိုပါ ဥပဒေနှစ်ခုကိုပေါင်းပြီး ခေတ်ကာလနှင့် လိုက်လျော ညီထွေဖြစ်စေမယ့် ပင်လယ်ငါးလုပ်ငန်းဥပဒေကို ယခုပြန်လည်အသစ်ရေးဆွဲနိုင်ရေး ပြည်ထောင်စု လွှတ်တော်ကို တင်ပြဆောင်ရွက်လျက်ရှိပါတယ်။ ပင်လယ်ငါးလုပ်ငန်းက ရရှိတဲ့ အခွန်အခတွေနဲ့စပ်လျဉ်းပြီး ကမ်းဝေးငါးလုပ်ငန်းတွေက ရတဲ့အခွန်အခတွေကို မိမိတို့ ဖွဲ့စည်းပုံအခြေခံဥပဒေ ပုဒ်မ ၂၃၁၊ ပုဒ်မခွဲ(က)အရ ပြည်ထောင်စု ဘဏ္ဍာရန်ပုံငွေသို့ ပေးသွင်းရမှုရှိပါတယ်။ ကမ်းနီးငါးလုပ်ငန်းကရတဲ့ အခွန်အခတွေကိုတော့ မိမိ တင်ပြခဲ့တဲ့အတိုင်း တိုင်းဒေသကြီး၊ ပြည်နယ်အစိုးရဘဏ္ဍာရန်ပုံငွေကို ပေးသွင်းရပါတယ်။ မွေးမြူရေးလုပ်ငန်းအတွက် ဖွဲ့စည်းပုံအခြေခံဥပဒေ ပုဒ်မ ၉၈ အရ ပြည်ထောင်စုကနေ ဥပဒေ ပြုခြင်းနဲ့ စီမံခန့်ခွဲခြင်းလုပ်ငန်းတွေကို ဆောင်ရွက်ရမှာဖြစ်တဲ့အတွက် တည်ဆဲငါးမွေးမြူရေးဆိုင်ရာ ဥပဒေ ၁၉၈၉ နှင့်အညီ အကောင်အထည်ဖော်ဆောင်ရွက်လျက်ရှိပါတယ်။ ရတဲ့အခွန်အခတွေကိုတော့ သက်ဆိုင်ရာ တိုင်းဒေသကြီး၊ ပြည်နယ်ဘဏ္ဍာရန်ပုံငွေကို နှစ်စဉ် ပေးသွင်းလျက်ရှိကြောင်း ရှင်းလင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ ရခိုင်ကမ်းလွန်ငါးဖမ်းကွက်ဖြစ်တဲ့ ကမ်းခြေကနေပြီး (၁၀)မိုင်အပြင် ဘက်မှာ ငါးဖမ်းလုပ်ငန်းလုပ်ကိုင်တဲ့ ကမ်းဝေးငါးဖမ်းရေယာဉ်များအနေနဲ့ အဓိက ရန်ကုန်မြို့မှာ အခြေပြုလုပ်ကိုင်တဲ့ ကမ်းဝေးငါးဖမ်းရေယာဉ်အများစု ရှိပါတယ်။ ပြည်နယ်ငါးဖမ်းလုပ်ကွက် အတွင်းမှာ ဝင်ရောက်လုပ်ငန်းလုပ်ကိုင်တဲ့ ရေယာဉ်အရေအတွက်နဲ့ ပြည်ထောင်စုဘဏ္ဍာရန်ပုံငွေ အခွန်ရရှိငွေတွေကို နီးစပ်ရာနှစ်များအလိုက်တင်ပြရမယ်ဆိုရင် ရခိုင်ပြည်နယ်ဟာ ပြီးခဲ့တဲ့ ၂၀၁၇၂၀၁၈ ဘဏ္ဍာနှစ်မှာ အသုံးပြုတဲ့ရေယာဉ်(၃၉၁)စီးနဲ့ အခွန်ငွေဟာ ကျပ်သန်းပေါင်း (၁၂၈.၂၃၈)သန်း ရပါတယ်။ ၂၀၁၈-၂၀၁၉ ဘဏ္ဍာနှစ် ပထမ(၆)လမှာ ရေယာဉ်(၃၆၉)စီးအနေနဲ့ အခွန်ငွေကျပ် (၁၂၅.၆၇၉)သန်း ရပါတယ်။ ပြီးခဲ့တဲ့ ၂၀၁၈-၂၀၁၉ ဘဏ္ဍာနှစ်မှာတော့ ရေယာဉ်(၃၃၇)စီးကနေ အခွန်ငွေ ကျပ်(၁၁၇.၁၆၇)သန်း ရရှိပါတယ်။ ပြည်နယ်အတွင်း ရေချိုငါးလုပ်ငန်းကမ်းနီးနှင့် ငါး၊ ပုစွန်မွေးမြူရေးလုပ်ငန်းတွေကနေ ရတဲ့ အခွန်အခတွေကို ပြည်နယ်အစိုးရအဖွဲ့ ရဲ့ ဘဏ္ဍာရန်ပုံငွေကို ပေးသွင်းရတာဖြစ်ပြီးတော့ ကမ်းလွန်ကရတဲ့ အခွန်ဘဏ္ဍာရန်ပုံငွေကို ပြည်ထောင်စုဘဏ္ဍာရန်ပုံငွေသို့ ပေးသွင်းရတာဖြစ်တဲ့ အတွက်ကြောင့် လွှတ်တော်ကိုယ်စားလှယ်ကြီး မေးမြန်းတဲ့ ကမ်းလွန်ကရတဲ့ အခွန်အခထဲက (၂၀)ရာခိုင်နှုန်း သို့မဟုတ် သင့်တော်တဲ့ရာခိုင်နှုန်းကို ပြည်နယ်ရေလုပ်ငန်းဖွံ့ဖြိုးရေးအတွက် ထောက်ပံ့ ပေးရန်ကိစ္စကတော့ သက်ဆိုင်ရာပြည်နယ်အစိုးရအဖွဲ့၊ မိမိတို့ဝန်ကြီးဌာန၊ စီမံကိန်းနှင့် ဘဏ္ဍာရေး ဝန်ကြီးဌာနတို့ ဆက်စပ်ညှိနှိုင်း ဆောင်ရွက်သွားရမယ့်အခြေအနေ ဖြစ်ပါတယ်။ ယင်းအပေါ်မှာ ပြည်ထောင်စုအစိုးရအဖွဲ့ကို တင်ပြလမ်းညွှန်ချက်ခံယူဆောင်ရွက်သွားဖို့ လိုအပ်မယ့်အခြေအနေ ဖြစ်ပါတယ်။ ပြည်ထောင်စုအစိုးရအဖွဲ့ အတည်ပြုချက်နဲ့ ပြည်ထောင်စုလွှတ်တော်ကိုတင်ပြပြီး ဘဏ္ဍာငွေ အရအသုံးဆိုင်ရာဥပဒေနှင့်အညီ ဆောင်ရွက်သွားရမယ့်ကိစ္စရပ်ဖြစ်ပါကြောင်း လွှတ်တော် ကိုယ်စားလှယ်ကြီးရဲ့ မေးခွန်းအပေါ် ရှင်းလင်းဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဦးဝင်းမောင် ရဲ့ မေးခွန်းအပေါ် တိုင်းဒေသကြီးအစိုးရအဖွဲ့ရဲ့ ကိုယ်စား စိုက်ပျိုးရေး၊ မွေးမြူရေးနှင့် ဆည်မြောင်းဝန်ကြီးဌာနမှ ဆက်လက်ဖြေကြားပါမယ်။ လွှတ်တော်ကိုယ်စားလှယ်ကြီးအနေနဲ့ သဘာဝဘေးအန္တရာယ်ကြောင့်ပျက်စီးခဲ့တဲ့ မကွေးတိုင်း ဒေသကြီး စလင်းမြို့နယ်၊ ကံပြားကျေးရွာအုပ်စု၊ တောင်စင်ကျေးရွာ၊ ကံပြားကန် ရေပိုသောက် န်းအပေါ် ရှင်းလင်းပြောက်သွားရမယ့်ကိစ္စရပ်ဖြတ်တော်ကိုတင်ပြပြီး တူးမြောင်းပြုပြင်ခြင်း၊ ရေထိန်းတံခါးပြန်လည် ပြုပြင်ခြင်းနဲ့ ရေသွယ်လျောက်ပြုပြင်ခြင်းလုပ်ငန်း တွေအတွက် ၂၀၂၀-၂၀၂၁ ဘဏ္ဍာရေးနှစ်မှာ ရန်ပုံငွေခွဲဝေချထား အကောင်အထည်ဖော်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်း မေးမြန်းထားမှုဖြစ်ပါတယ်။ လွှတ်တော်ကိုယ်စားလှယ်ကြီးရဲ့ မေးခွန်းပါ ကံပြားကန်ဟာဆိုရင် မကွေးတိုင်းဒေသကြီး၊ မင်းဘူးခရိုင်၊ စလင်းမြို့နယ်၊ ကံပြားကျေးရွာရဲ့ အရှေ့တောင်ဘက်မှာ တည်ရှိပါတယ်။ ကံပြား ကန်ကို လွန်ခဲ့တဲ့ ၁၉၆၀-၁၉၆၁ ခုနှစ်မှာ တည်ဆောက်ခဲ့ပါတယ်။ ကန်ပေါင်အလျားပေ (၃၂၀၀)နဲ့ ရေပြင်အကျယ်ဧက (၁၂၀)ရှိပါတယ်။ ဒေသအတွင်း စိုက်ပျိုးရေနဲ့သောက်သုံးရေအတွက် အသုံးပြု တဲ့ကန်တစ်ခုဖြစ်တဲ့အလျောက် ကန်ကို ၂၀၁၄-၂၀၁၅ ဘဏ္ဍာရေးနှစ်မှာ တိုင်းဒေသကြီးအစိုးရအဖွဲ့ ရန်ပုံငွေဖြင့် ကန်ပေါင်ပြုပြင်ခြင်း၊ ရေပိုလွှဲပြုပြင်ခြင်းနဲ့ ရေထုတ်ပြန်ပြုပြင်ခြင်းလုပ်ငန်းတွေကို မိမိတို့ ဆည်မြောင်းနဲ့ရေအသုံးချမှုစီမံခန့်ခွဲရေးဦးစီးဌာနက ပြုပြင်ဆောင်ရွက်ပေးခဲ့ပါတယ်။ ရေသောက်စနစ်ပြုပြင်ခြင်းလုပ်ငန်းအနေနဲ့ ဆောင်ရွက်ပေးနိုင်ခြင်း မရှိခဲ့တဲ့အခြေအနေ ဖြစ်ကြောင်း တင်ပြအပ်ပါတယ်။ ယခုအခါမှာ ကံပြားကန်အတွင်းကို နှစ်စဉ် မိုးရာသီ မိုးရေဝင် ရောက်မှုကြောင့် ရေပေးတူးမြောင်းတွေ သဲနုန်းပို့ချမှုရှိလာတဲ့အတွက် မြောင်းတွေကောလာပါတယ်။ ရေထုတ်ပြွန်အထွက်ပိုင်း မြေကာနံရံပျက်စီးနေခြင်းတို့လည်း ဖြစ်ပေါ်လျက်ရှိပါတယ်။ ပုသိမ်-မုံရွာ ကားလမ်း မိုင်တိုင်(၃၁၁/၁)အနီး (၉)လက်မ (P.V.C)ပိုက် (၃)လုံးနဲ့ သွယ်တန်းထားတဲ့နေရာမှာ ၂၀၁၉ ခုနှစ်၊ ဧပြီလ၊ မေလ မိုးရွာသွန်းမှုကြောင့် ပိုက်တွေဟာ ပျက်စီးမှုဖြစ်ခဲ့ပါတယ်။ ပိုက်များ ပျက်စီးမှု၊ မြောင်းများ ပျက်စီးတိမ်ကောမှုများ ဖြစ်ပေါ်ခဲ့တဲ့အတွက် စိုက်ပျိုးရေအခက်အခဲ ဖြစ်ပေါ် ခဲ့ပြီး တူးမြောင်းအောက်ပိုင်း တောင်သူများအနေနဲ့ စိုက်ပျိုးနိုင်မှုမရှိတာကို တွေ့ရပါတယ်။ ဥက္ကဋ္ဌကြီးခင်ဗျား။ ကံပြားကန် ရေသောက် တောင်သူတွေ စိုက်ပျိုးရေ လုံလောက်စွာ ရရှိနိုင်ဖို့ မြေသားပြို၊ မြောင်းပိတ်ခြင်းမှ ကာကွယ်ဖို့ ရေထုတ်ပြွန်အထွက်ပိုင်း လက်ဝဲဘက်ရေကာ နံရံ ပြုပြင်မှုနဲ့ ရေပေးမြောင်း ပြန်လည်တူးဖော်ခြင်း၊ ရေသွယ်လျောက် ပြုပြင်ခြင်းလုပ်ငန်းတွေကို ဆောင်ရွက်ပေးဖို့ လိုအပ်ပါတယ်။ အဲဒီလိုပြုပြင်ပေးခြင်းအားဖြင့် လယ်မြေဧက(၁၀၀)ကျော်ကို စိုက်ပျိုးရေ လုံလောက်စွာလည်း ပေးဝေနိုင်မှာ ဖြစ်ပါတယ်။ သို့ဖြစ်တဲ့အတွက် ကန်ရဲ့ တူးမြောင်းနဲ့ ရေထိန်း တံခါးရေသွယ်လျောက်လုပ်ငန်းများ ဆောင်ရွက်ပေးဖို့အတွက် လာမယ့် ၂၀၂၀-၂၀၂၁ ဘဏ္ဍာရေးနှစ်မှာ တိုင်းဒေသကြီးအစိုးရအနေနဲ့ ရန်ပုံငွေရရှိပါက မိမိတို့ ဝန်ကြီးဌာန ဆည်မြောင်းနဲ့ ရေအသုံးချမှု စီမံခန့်ခွဲရေးဦးစီးဌာနမှ အကောင်အထည်ဖော် ဆောင်ရွက်ပေးသွားမှာ ဖြစ်ပါကြောင်း မကွေးတိုင်းဒေသကြီး အစိုးရအဖွဲ့ရဲ့ကိုယ်စား ဖြေကြားအပ်ပါတယ်။ အားလုံး ကျေးဇူးတင်ပါတယ်။</speech>
</section>
<section value="Bill">
<bill>
<title>အမျိုးသားလွှတ်တော် ဥပဒေကြမ်းကော်မတီ ဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန်ပေးအပ်သော ကော်မတီဝင်က ပြည်သူ့ လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံ ဘူမိသိပ္ပံကောင်စီ ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြား ရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံ ဘူမိသိပ္ပံကောင်စီ ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီ က ပြန်လည်ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id="1235">ဒေါ်ကျိန်ငိုက်မန် (အဖွဲ့ဝင်၊ ဥပဒေကြမ်းကော်မတီ)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါရှင်။ အမျိုးသား လွှတ်တော်၊ ဥပဒေကြမ်းကော်မတီ၏ တာဝန်ပေးအပ်ချက်အရ မြန်မာနိုင်ငံ ဘူမိသိပ္ပံကောင်စီ ဥပဒေကြမ်းအပေါ် စိစစ်တင်ပြခြင်း အစီရင်ခံစာကို ချင်းပြည်နယ် မဲဆန္ဒနယ်အမှတ်(၇)မှ အမျိုးသား လွှတ်တော်ကိုယ်စားလှယ် အမျိုးသားလွှတ်တော် ဥပဒေကြမ်းကော်မတီဝင် ကျွန်မ ဒေါ်ကျိန်ငိုက်မန် မှ ဖတ်ကြားတင်သွင်းသွားမှာ ဖြစ်ပါတယ်ရှင်။ အမျိုးသားလွှတ်တော်၊ ဥပဒေကြမ်းကော်မတီ၏ မြန်မာနိုင်ငံဘူမိသိပ္ပံကောင်စီ ဥပဒေကြမ်းအပေါ် စိစစ်တင်ပြခြင်း အစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၉-၆၀၉ ရက်စွဲ၊ ၂၀၁၉ ခုနှစ် ၊ ဒီဇင်ဘာလ ၂ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် မြန်မာနိုင်ငံဘူမိသိပ္ပံကောင်စီ ဥပဒေကြမ်းနှင့်စပ်လျဉ်းသည့် အစီရင်ခံစာကို ၁၆ - ၉ -၂၀၁၉ ရက်နေ့တွင် အမျိုးသားလွှတ်တော်သို့ တင်သွင်းခဲ့ပါတယ်။ ဒီဥပဒေကြမ်းနှင့်စပ်လျဉ်း၍ အမျိုးသားလွှတ်တော် ကိုယ်စားလှယ်(၅)ဦးတို့က ၇-၁၁-၂၀၁၉ ရက်နေ့တွင် အကြံပြုဆွေးနွေးခဲ့ကြပါတယ်။ အမျိုးသားလွှတ်တော်၊ ဥပဒေကြမ်း ကော်မတီ သည် အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ ပညာရေးဝန်ကြီးဌာန၊ လျှပ်စစ်နှင့်စွမ်းအင်ဝန်ကြီးဌာန၊ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ပြည်သူ့လွှတ်တော်၊ သယံဇာတနှင့် သဘာဝပတ်ဝန်း ကျင်ထိန်းသိမ်းရေးဆိုင်ရာကော်မတီ၊ ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာကော်မတီ၊ မြန်မာနိုင်ငံအင်ဂျင်နီယာကောင်စီ၊ ဘူမိသိပ္ပံအသင်း၊ ပြည်ထောင်စုရှေ့နေချုပ်ရုံးမှ တာဝန်ရှိပုဂ္ဂိုလ် များနှင့် ၁၄ - ၁၁ -၂၀၁၉ ရက်နေ့နှင့် ၂၆ - ၁၁ -၂၀၁၉ ရက်နေ့တို့တွင် တွေ့ဆုံညှိနှိုင်း ဆွေးနွေး ခဲ့ကြပါတယ်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို ညှိနှိုင်းဆွေးနွေးရာတွင် - (က) ဘူမိသိပ္ပံပညာရပ်များသည် အလွန်ကျယ်ပြန့်သော ပညာရပ်ဖြစ်ပြီး လက်ရှိ ပညာရေးစနစ်နှင့် လိုက်လျောညီထွေမှုရှိစေရန်အတွက် ဥပဒေကြမ်း၏အမည်တွင် ဖော်ပြထားသော မြန်မာနိုင်ငံ ဘူမိသိပ္ပံကောင်စီဥပဒေ ဆိုသည့်စကားရပ်ကို မြန်မာနိုင်ငံ ဘူမိဗေဒပညာရှင်ကောင်စီဥပဒေဟုလည်းကောင်း၊ ဥပဒေကြမ်း တစ်ရပ် လုံးတွင်ပါရှိသော ဘူမိသိပ္ပံ ဆိုသည့်စကားရပ်ကို ဘူမိဗေဒ ဆိုသည့် စကားရပ်ဖြင့် အသီးသီးပြင်ဆင်သင့်ကြောင်း ညှိနှိုင်းသဘောတူညီမှုရရှိခဲ့ပါတယ်။ (ခ) ထို့အပြင် မြန်မာစာအရေးအသားနှင့် ဥပဒေရေးထုံး မှန်ကန်မှုရှိစေရန်အတွက် ပြင်ဆင်ထားပြီး ဖြစ်ပါသဖြင့် အဆိုပါ ပြင်ဆင်ဖြည့်စွက်ချက် အပြည့်အစုံကို ကန့်လန့်ဖြတ်ဇယားဖြင့် ပူးတွဲတင်ပြအပ်ပါတယ်ရှင်။ ကော်မတီ၏သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် မြန်မာနိုင်ငံဘူမိသိပ္ပံ ကောင်စီ ဥပဒေကြမ်းနှင့် စပ်လျဉ်း၍ အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ် များ၊ သက်ဆိုင်ရာဝန်ကြီးဌာနများ၊ သက်ဆိုင်ရာကော်မတီများ၊ သက်ဆိုင်ရာ အသင်းအဖွဲ့များ၊ ပြည်ထောင်စုရှေ့နေချုပ်ရုံးမှ တာဝန်ရှိပုဂ္ဂိုလ်များနှင့် အသေးစိတ်ဆွေးနွေးညှိနှိုင်းခဲ့ပြီး ဖြစ်ပါသဖြင့် ဥပဒေကြမ်းကော်မတီက မူလတင်ပြထားတဲ့ ပြင်ဆင်ချက်များနဲ့ ယခုထပ်မံပြင်ဆင်ထားသည့် ပြင်ဆင်ချက်များကို အမျိုးသားလွှတ်တော်က အတည်ပြုဆောင်ရွက်နိုင်ပါရန် အစီရင်ခံတင်ပြ အပ်ပါတယ်ရှင်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကျေးဇူးတင်ပါတယ်ရှင်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီးပေးပို့လာသော မြန်မာနိုင်ငံ ဘူမိသိပ္ပံကောင်စီ ဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော မြန်မာနိုင်ငံ ဘူမိသိပ္ပံ ကောင်စီ ဥပဒေကြမ်းကို လွှတ်တော်၏ အဆုံးအဖြတ်ရယူ၍ အတည်ပြု ဆောင်ရွက်မှာဖြစ်ပါတယ်။ ဥပဒေကြမ်းကော်မတီက ပြင်ဆင်ချက်ရှိသော အပိုဒ်၊ အပိုဒ်ခွဲများကို တစ်ပိုဒ်ချင်းစီ အလိုက် တင်ပြဖို့ ဖြစ်ပါတယ်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အားလုံး မင်္ဂလာပါ။ ကော်မတီအဖွဲ့ဝင်ဖြစ်တဲ့ ဧရာဝတီတိုင်းဒေသကြီး မဲဆန္ဒနယ် အမှတ်(၁)မှ ကျွန်တော် ဦးစိုးမိုး ကနေပြီး ကော်မတီကိုယ်စား တင်ပြသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ ဥပဒေကြမ်းခေါင်းစဉ် ပြင်ဆင်ချက် ဖြစ်တဲ့ မြန်မာနိုင်ငံ ဘူမိသိပ္ပံကောင်စီ ဥပဒေဆိုတဲ့စကားရပ်ကို မြန်မာနိုင်ငံ ဘူမိဗေဒပညာရှင် ကောင်စီဥပဒေဟု လွှတ်တော်က ပြင်ဆင်အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီ ပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျာ။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည် ဖြစ်သည်။ ပြင်ဆင်ချက် အတည်ဖြစ်တဲ့အတွက် ဥပဒေကြမ်းခေါင်းစဉ်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းကော်မတီ ၏ ပြင်ဆင်ဖြည့်စွက်ချက်ဖြစ်တဲ့ အပိုဒ် ၁၊ အပိုဒ် ၂ အပိုဒ်ခွဲ(ခ)(ဂ)(စ)(ဆ)၊ အခန်း(၃) အခန်း ခေါင်းစဉ်၊ အပိုဒ် ၄၊ အပိုဒ် ၅ အပိုဒ်ခွဲ(က) ခြေဆင်း၊ အပိုဒ် ၈ အပိုဒ်ခွဲ(က) မှ (စ)အထိ၊ အပိုဒ် ၂၈။ အပိုဒ် ၄၄၊ အပိုဒ် ၅၉၊ အပိုဒ် ၆၀ အပိုဒ်ခွဲ(ခ)တို့ကို လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အပိုဒ် ၁၊ အပိုဒ် ၂ အပိုဒ်ခွဲ(ခ)(ဂ)(စ)(ဆ)၊ အခန်း(၃) အခန်းခေါင်းစဉ်၊ အပိုဒ် ၄၊ အပိုဒ် ၅ အပိုဒ်ခွဲ(က) ခြေဆင်း၊ အပိုဒ် ၈ အပိုဒ်ခွဲ(က) မှ (စ) အထိ၊ အပိုဒ် ၂၈၊ အပိုဒ် ၄၄၊ အပိုဒ် ၅၉၊ အပိုဒ် ၆၀(ခ)သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="1337">ဦးစိုးမိုး(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ဥက္ကဋ္ဌကြီးခင်ဗျား။ ဥပဒေကြမ်းတစ်ရပ်လုံးမှာ ပါရှိတဲ့ ဘူမိသိပ္ပံ ဆိုသည့်စကားရပ်ကို ဘူမိဗေဒ ဆိုတဲ့ စကားရပ်ဖြင့် လွှတ်တော်က ပြောင်းလဲပြင်ဆင်အတည်ပြုပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီ ပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျာ။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည် ဖြစ်သည်။ ပြင်ဆင်ချက် အတည်ဖြစ်တဲ့အတွက် ဘူမိဗေဒ ဆိုသည့် စကားရပ်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ဥက္ကဋ္ဌကြီးခင်ဗျား။ အမျိုးသားလွှတ်တော်က ယခုပြင်ဆင်ချက်များဖြင့် အတည်ပြုထားသော ဥပဒေကြမ်း၏ အပိုဒ်၊ အပိုဒ်ခွဲများမှအပ ကျန်ရှိသော အပိုဒ်၊ အပိုဒ်ခွဲများကို ပြည်သူ့လွှတ်တော်၏ အတည်ပြုချက်အတိုင်း ဆက်လက်အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီတင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူတဲ့သူ မရှိပါ။ သဘောမတူတဲ့သူ မရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။</speech>
</bill>
</section>
<section value="Report">
<report>
<title>အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာကော်မတီ၏ ဒုတိယ အကြိမ် အမျိုးသားလွှတ်တော် ၂၁-၃-၂၀၁၈ ရက်နေ့မှ (၁၃)ကြိမ်မြောက်ပုံမှန်အစည်းအဝေးကာလ ပြီးသည့်အထိ လုပ်ငန်းဆောင်ရွက်မှုအစီရင်ခံစာကို အမျိုးသားလွှတ်တော်သို့ ဖတ်ကြားတင်သွင်းခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာကော်မတီ၏ ဒုတိယအကြိမ် အမျိုးသားလွှတ်တော် ၂၁-၃-၂၀၁၈ ရက်နေ့မှ (၁၃)ကြိမ်မြောက်ပုံမှန်အစည်းအဝေး ကာလပြီးသည့်အထိ လုပ်ငန်းဆောင်ရွက်မှု အစီရင်ခံစာကို အမျိုးသားလွှတ်တော်သို့ ပေးပို့ထား ပါတယ်။ (ယခု ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာကော်မတီက အစီရင်ခံစာကို ဖတ်ကြားတင်သွင်းဖို့ ဖိတ်ခေါ်ပါတယ်။</speech>
<speech><mp id="1283">ဦးမြမင်းဆွေ (အတွင်းရေးမှူး၊ ဆောက်လုပ်ရေး၊ စက်မှု၊ လျှပ်စစ်နှင့်စွမ်းအင်ဆိုင်ရာကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ အားလုံးကို မင်္ဂလာပါလို့ ဦးစွာ နှုတ်ခွန်းဆက်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာကော်မတီရဲ့ အတွင်းရေးမှူး ဦးမြမင်းဆွေ ဖြစ်ပါတယ်။ ကော်မတီရဲ့ အစီရင်ခံစာကို ကော်မတီရဲ့ ကိုယ်စား ဖတ်ကြားတင်သွင်းသွားမှာ ဖြစ်ပါတယ်။ ကျွန်တော်တို့ အစီရင်ခံစာကို ကိုယ်စားလှယ်တော်ကြီးများထံ E-mail မှတစ်ဆင့် ဖြန့်ဝေပြီး ဖြစ်ပါတယ်။ ငဲ့ညှာသောအားဖြင့် အရေးပါသော တင်ပြချက်များကိုသာ ဖတ်ကြားသွားမှာ ဖြစ်ပါတယ်။ လိုအပ်သော နေရာများမှာ Power Point သုံးစွဲပြသသွားမှာ ဖြစ်ပါတယ်။ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့်စွမ်းအင်ဆိုင်ရာကော်မတီ ဒုတိယအကြိမ်၊ အမျိုးသားလွှတ်တော်၊ (၂၁-၃-၂၀၁၈) ရက်နေ့မှ ဒုတိယအကြိမ်၊ အမျိုးသားလွှတ်တော် (၁၃) ကြိမ်မြောက် ပုံမှန်အစည်းအဝေးပြီးသည့်ကာလအထိ ကော်မတီ၏လုပ်ငန်းဆောင်ရွက်မှုအစီရင်ခံစာ ။ ကော်မတီရဲ့ အစီရင်ခံစာမှာ အခန်း (၉)ခန်းနဲ့ အပိုဒ် (၁၅)ပိုဒ် ပါရှိပါတယ်။ အခန်း(၁)က တော့ နိဒါန်းဖြစ်ပြီးတော့ အခန်း(၂)ကတော့ ရည်ရွယ်ချက် ဖြစ်ပါတယ်။ အခန်း(၃)ကတော့ ကော်မတီဖွဲ့စည်းခြင်း ဖြစ်ပါတယ်။ အမျိုးသားလွှတ်တော်ဆိုင်ရာဥပဒေ ပုဒ်မ ၂ရ နည်းဥပဒေ ၁၀၆ နဲ့ ၁၀ရ အမျိုးသားလွှတ်တော် အစည်းအဝေး ဆုံးဖြတ်ချက်တို့အရ ၂၁-၃-၂၀၁၈ ရက်နေ့မှာ အမိန့် ကြော်ငြာစာအမှတ် (၃/၂၀၁၈) အရ ဥက္ကဋ္ဌ အဖြစ် ကရင်ပြည်နယ်၊ မဲဆန္ဒနယ်အမှတ်(၁)မှ အမျိုးသား လွှတ်တော်ကိုယ်စားလှယ် ဦးစောမိုးမြင့် နဲ့ အတွင်းရေးမှူးအဖြစ် မကွေးတိုင်းဒေသကြီး မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ် ဦးမြမင်းဆွေ အပါအဝင် ကော်မတီဝင် (၁၅)ဦးနဲ့ ဖွဲ့စည်းခဲ့တာ ဖြစ်ပါတယ်။ ကော်မတီရဲ့ လုပ်ငန်းတာဝန် လုပ်ပိုင်ခွင့်နှင့် ရပိုင်ခွင့် အခွင့်အရေးများ ဖြစ်ပါတယ်။ လုပ်ငန်းတာဝန်အနေဖြင့် ဆောက်လုပ်ရေးကဏ္ဍ(၃)ရပ်၊ စက်မှုကဏ္ဍ(၃)ရပ်၊ လျှပ်စစ်ကဏ္ဍ(၅)ရပ်၊ စွမ်းအင်ကဏ္ဍ(၆)ရပ်ရှိပါတယ်။ လုပ်ပိုင်ခွင့် (၇)ရပ်နဲ့ ရပိုင်ခွင့်နှင့် အခွင့်အရေး(၁)ရပ် ရှိပါတယ်။ ကော်မတီရဲ့ ဆောင်ရွက်ချက်များ ဖြစ်ပါတယ်။ ကော်မတီဟာ ကော်မတီစတင်ဖွဲ့စည်း သည့် ၂၁-၃-၂၀၁၈ ရက်နေ့မှ (၁၃)ကြိမ်မြောက်ပုံမှန်အစည်းအဝေး ပြီးသည့်ကာလအထိ ပုံမှန် အစည်းအဝေး(၂၉)ကြိမ် ပြုလုပ်ခဲ့ပါတယ်။ ပြည်ထောင်စုဝန်ကြီးဌာနများကို ဖိတ်ကြားပြီးတော့ အစည်းအဝေး (၁၂)ကြိမ် ပြုလုပ်ခဲ့ပါတယ်။ ပြည်တွင်းပြည်ပ အဖွဲ့အစည်းများနှင့် အစည်းအဝေး (၅)ကြိမ် ပြုလုပ်ခဲ့ပါတယ်။ ကော်မတီဥက္ကဋ္ဌ၊ အတွင်းရေးမှူးနှင့် အဖွဲ့ဝင်များဟာ အလုပ်ရုံဆွေးနွေးပွဲ များ၊ အခမ်းအနားများ၊ သင်တန်းများနဲ့ အစည်းအဝေးတက်ရောက်ခြင်း (၁၂၁)ကြိမ် တက်ရောက်ခဲ့ ပါတယ်။ အပြန်အလှန်ဆွေးနွေးခြင်း(Debate) ကို (၃)ကြိမ် ပြုလုပ်ခဲ့ပါတယ်။ တိုင်ကြားစာများနဲ့ ပတ်သက်ပြီး ကော်မတီ စတင်ဖွဲ့စည်းတဲ့ကာလကနေ (၁၃)ကြိမ်မြောက် ပုံမှန်အစည်းအဝေးကာလ အထိ တိုင်ကြားစာ စုစုပေါင်း(၂၄)စောင်ကို ဆောင်ရွက်ခဲ့ပါတယ်။ အဆိုပါ တိုင်ကြားစာများအား ကော်မတီရဲ့ သုံးသပ်ချက်၊ အကြံပြုချက်များနဲ့အတူ အမျိုးသားလွှတ်တော်ဥက္ကဋ္ဌထံ တင်ပြပြီး လမ်းညွှန်ချက်နှင့်အညီ ဆောင်ရွက်ခဲ့ခြင်း ဖြစ်ပါတယ်။ ။၆။ ကွင်းဆင်းလေ့လာခြင်း ဆောင်ရွက်ချက်များအခန်း ဖြစ်ပါတယ်။ ကွင်းဆင်းဆောင်ရွက်ခြင်း (၄)ကြိမ် ပြုလုပ်ခဲ့ပါတယ်။ ကော်မတီဥက္ကဋ္ဌနဲ့ အဖွဲ့ဝင်(၄)ဦးတို့ဟာ ရှမ်းပြည်နယ်၊ ပင်လောင်းမြို့၊ တီကျစ်ကျောက်မီးသွေးသုံး ရေနွေးငွေ့ သုံးဓာတ်အားပေးစက်ရုံမောင်းနှင်ခြင်း (၁)နှစ်ပြည့် ရှင်းလင်း ပွဲအခမ်းအနားနှင့် လောပိတရေအားလျှပ်စစ်စက်ရုံများနှင့် မိုးဗြဲဆည်များသို့ ၁၈-၅-၂၀၁၈ မှ ၂၀-၅၂၀၁၈ အထိ သွားရောက်လေ့လာခဲ့ပါတယ်။ ၁၅-၉-၂၀၁၈ ရက်နေ့မှာ ကော်မတီဥက္ကဋ္ဌ၊ အဖွဲ့ဝင်များနဲ့ အမျိုးသားလွှတ်တော် ကိုယ်စားလှယ်တို့သည် သာဂရစက်မှုဇုန်သို့ သွားရောက်လေ့လာခဲ့ပါတယ်။ ကော်မတီဥက္ကဋ္ဌနှင့် အဖွဲ့ဝင်(၇)ဦးတို့ဟာ ဆောက်လုပ်ရေးဝန်ကြီးဌာနတို့မှ တာဝန်ရှိပုဂ္ဂိုလ်များနှင့်အတူ ကရင်ပြည်နယ်၊ မွန်ပြည်နယ်၊ တနင်္သာရီတိုင်းဒေသကြီးများမှာရှိတဲ့ တံတားပြုပြင် တည်ဆောက်ရေးလုပ်ငန်းများ၊ မြို့ပြဖွံ့ဖြိုးရေး တည်ဆောက်ရေးလုပ်ငန်းများ မဟာမဲခေါင်ဒေသ အရှေ့အနောက် စီးပွားရေးစ လမ်းများနှင့် B.0.T စနစ်နဲ့ ဆောင်ရွက်နေသော လမ်းများ၊ တံတားများ တည်ဆောက်ခြင်း လုပ်ငန်း များကို လွှတ်တော်အစည်းအဝေး ရပ်နားစဉ်များမှာ ကွင်းဆင်းကြည့်ရှုခဲ့ကြပါတယ်။ ၈-၆-၂၀၁၉ ရက်နေ့မှ ၁၂-၆-၂၀၁၉ ရက်နေ့များတွင် ကော်မတီအတွင်းရေးမှူးနဲ့ အဖွဲ့ဝင် (၅)ဦးတို့ဟာ ဆောက်လုပ်ရေးဝန်ကြီးဌာနမှ တာဝန်ရှိပုဂ္ဂိုလ်များနှင့်အတူ နေပြည်တော် - မြို့သာ - ငါန်းဇွန် - မန္တလေး - မုံရွာ - ကလေးဝ - တမူး - ကလေး - ဟားခါး - ဂန့်ဂေါ - ပခုက္ကူ - ကျောက်ပန်းတောင်းမြို့များမှ လမ်း၊ တံတားများကို သွားရောက်ကွင်းဆင်းလေ့လာခဲ့ပါတယ်။ လေ့လာတွေ့ရှိချက်များ ဖြစ်ပါတယ်။ ဆောက်လုပ်ရေးကဏ္ဍနှင့် စပ်လျဉ်းပြီး လေ့လာ တွေ့ရှိချက် (၇)ရပ်ရှိပါတယ် - (က) မြို့ရွာများစနစ်ကျနစွာ ခေတ်မီဖွံ့ဖြိုးတိုးတက်ရေးအတွက် သက်ဆိုင်ရာ ပြည်နယ် နှင့် တိုင်းဒေသကြီး အစိုးရအနေနဲ့ သက်ဆိုင်ရာ ဥပဒေ၊ နည်းဥပဒေ၊ လုပ်ထုံး လုပ်နည်းများနှင့်အညီ အကောင်အထည်ဖော်ဆောင်ရွက်ရန် လိုအပ်လျက်ရှိကြောင်း လေ့လာတွေ့ရှိရပါတယ်။ (ခ) မြို့နယ်ပေါင်း (၅၅)မြို့နယ်တွင် မြို့ပြဖွံ့ဖြိုးရေးစီမံကိန်းများအား ရေးဆွဲထားပြီး ဖြစ်သော်လည်းပဲ ကျန်မြို့နယ်များကို ဆက်လက်ရေးဆွဲရန်နှင့် ရေးဆွဲပြီးစီမံကိန်း များကို အကောင်အထည်ဖော်ရန်လိုအပ်ကြောင်း လေ့လာတွေ့ရှိရပါတယ်။ (ဂ) အိမ်ရာစီမံကိန်းများနှင့် ပတ်သက်ပြီးတော့ ပြည်သူများအကြား ပွင့်လင်းမြင်သာ စွာဆောင်ရွက်ရန်နှင့် အခြေခံလူတန်းစားများ အိမ်ရာပိုင်ဆိုင်ခွင့်ရရှိရန် အခက်အခဲ များရှိနေကြောင်း လေ့လာတွေ့ရှိရပါတယ်။ (ဃ) ဆောက်လုပ်ရေးဝန်ကြီးဌာန၊ လမ်းဦးစီးဌာနအနေဖြင့် ပြည်ထောင်စုမှစီမံခန့်ခွဲသော လမ်းမိုင် (၁၆၇၈၇)မိုင်နှင့် တိုင်းဒေသကြီး/ပြည်နယ်များမှ စီမံခန့်ခွဲသော လမ်းမိုင် (၂၅၅၇၇)မိုင် စုစုပေါင်း လမ်းဦးစီးဌာနမှ စီမံခန့်ခွဲနေသောလမ်းမိုင် (၄၂၃၆၄)မိုင် ဆောင်ရွက်နေကြောင်း လေ့လာတွေ့ရှိရပါတယ်။ (c) B.O.T စနစ်ဖြင့် ဆောင်ရွက်လျက်ရှိသော လမ်းမိုင်(၃၀၂၃)မိုင်ကို ကုမ္ပဏီ (၂၅)ခုမှ ဆောင်ရွက်လျက်ရှိကြောင်း လေ့လာတွေ့ရှိရပါတယ်။ (စ) ဌာနအနေဖြင့် B.O.T ကုမ္ပဏီများရဲ့ ရင်းနှီးမြှုပ်နှံမှုကုန်ကျစရိတ်များကို စစ်ဆေး နိုင်မှုအားနည်းခြင်း၊ တစ်ရက်ပျမ်းမျှယာဉ်စီးရေ AADT မှန်ကန်မှုရှိစေရေးအတွက် ကြပ်မတ်စစ်ဆေးရန် လိုအပ်ခြင်း စသည်တို့ကို လေ့လာတွေ့ရှိရပါတယ်။ (ဆ) ကျေးလက်လမ်းဖွံ့ ဖြိုးရေးဦးစီးဌာနအနေဖြင့် ၂၀၃၀ ပြည့်နှစ်တွင် တစ်နိုင်ငံလုံးမှာ ရှိတဲ့ကျေးရွာများကို ရာသီဥတုမရွေးသွားလာနိုင်သော ကျေးလက်လမ်းများအဖြစ် မိုင်ပေါင်း (၅၅၅၀၇)မိုင် အသုံးပြုနိုင်ရေး လျာထားဆောင်ရွက်လျက်ရှိရာ ၂၀၁၈၂၀၁၉ ဘဏ္ဍာရေးနှစ်အထိ ကျေးလက်လမ်းမိုင် (၅၉၄၆)မိုင်နှင့် လမ်းမိုင်အားလုံး ၏ (၁၀.၇)ရာခိုင်နှုန်း ဆောင်ရွက်ပြီးဖြစ်ပါတယ်။ ၂၀၁၉-၂၀၂၀ ဘဏ္ဍာရေးနှစ်မှာ ကျေးလက်လမ်းမိုင် (၃၆၆၉)မိုင် လျာထားသဖြင့် လမ်းမိုင်အားလုံးရဲ့ (၁၇.၃) ရာခိုင်နှုန်းအထိ ဆောင်ရွက်ပြီးစီးမှာဖြစ်ကြောင်း လေ့လာတွေ့ရှိရပါတယ်။ စက်မှုကဏ္ဍနှင့် စပ်လျဉ်းပြီး လေ့လာတွေ့ရှိချက် (၂)ရပ်ရှိပါတယ်(က) စက်မှုကဏ္ဍ ဖွံ့ဖြိုးတိုးတက်ရေးအတွက် ပြည်တွင်း/ပြည်ပရင်းနှီးမြှုပ်နှံမှုများကို ပိုမိုဖိတ်ခေါ်ဆောင်ရွက်ရန် လိုအပ်လျက်ရှိကြောင်း လေ့လာတွေ့ရှိရပါတယ်။ (ခ) စက်မှုဝန်ကြီးဌာနမှာ နိုင်ငံပိုင်စက်ရုံပေါင်း (၁၁၂)ရုံရှိပြီး (၅၇)ခုကို ပုဂ္ဂလိကနှင့် ပူးပေါင်းဆောင်ရွက်လျက်ရှိပြီးတော့ ကျန်စက်ရုံများအနက်မှ စက်ရုံပေါင်း (၂၄)ရုံ ဟာ ဈေးကွက်မှာ ထုတ်ကုန်များ ယှဉ်ပြိုင်နိုင်စွမ်းမရှိခြင်း၊ ဈေးကွက်မရှိခြင်း၊ စက်စွမ်းအား ကျဆင်းခြင်း၊ ထုတ်လုပ်မှုစရိတ် မြင့်မားခြင်း၊ နိုင်ငံခြားချေးငွေဖြင့် ဆောင်ရွက်ခဲ့သည့်အတွက် ပေးဆပ်ရမည့် အရင်းနှင့် အတိုးမှာ နိုင်ငံခြားငွေ လဲလှယ်နှုန်း ပြောင်းလဲနေသဖြင့် နှစ်စဉ် အရှုံးဖြစ်ပေါ်နေခြင်းတို့ကြောင့် ရပ်ဆိုင်း ထားသည်ကို လေ့လာတွေ့ရှိရပါတယ်။ လျှပ်စစ်ကဏ္ဍနှင့် စပ်လျဉ်းပြီး လေ့လာတွေ့ရှိချက် (၂)ရပ်ဖြစ်ပါတယ် - (က) တစ်နိုင်ငံလုံးမှာ လျှပ်စစ်မီးသုံးစွဲသူ အိမ်ထောင်စု (၄.၉)သန်း လျှပ်စစ်မီးသုံးစွဲ လျက်ရှိပြီးတော့ နိုင်ငံရဲ့ (၄၅)ရာခိုင်နှုန်း လျှပ်စစ်မီးသုံးစွဲနိုင်ပြီဖြစ်ကြောင်း လေ့လာ တွေ့ရှိရပါတယ်။ (ခ) လျှပ်စစ်ဓာတ်အားထုတ်လုပ်နိုင်မှုမှာ (၅၆၅၃)မဂ္ဂါဝပ်ရှိပြီးတော့ ရေအားလျှပ်စစ်မှ (၃၂၆၂)မဂ္ဂါဝပ်၊ ဓာတ်ငွေ့သုံးလျှပ်စစ်မှ (၂၁၅၄)မဂ္ဂါဝပ်၊ ကျောက်မီးသွေးမှ (၁၂၀) မဂ္ဂါဝပ်၊ ဒီဇယ်ဆီမှ (၁၁၇)မဂ္ဂါဝပ် ထုတ်လုပ်လျက်ရှိပါတယ်။ စွမ်းအင်ကဏ္ဍနှင့်စပ်လျဉ်းပြီး လေ့လာတွေ့ရှိချက်(၂)ရပ် ရှိပါတယ်(က) ရေနံတူးဖော်ခြင်းလုပ်ငန်းများမှာ ကုန်းတွင်းပိုင်းမှ နေ့စဉ် (၆၃၀၀)စည် ထွက်ရှိ လျက်ရှိရာမှာ ၎င်းပမာဏထက်ပို၍ မကွေးတိုင်းဒေသကြီးအတွင်းမှာရှိတဲ့ ရေနံ လက်ယက်တွင်းများမှ တရားမဝင် နေ့စဉ်ထွက်ရှိလျက်ရှိကြောင်း လေ့လာတွေ့ရှိရ ပါတယ်။ (ခ) ရေနံရှာဖွေရေးလုပ်ငန်းများတွင် ကုန်းတွင်းလုပ်ကွက် (၂၅)ကွက်အား နိုင်ငံခြား ရေနံကုမ္ပဏီ(၁၇)ခုနှင့် ကမ်းလွန်လုပ်ကွက် (၃၆)ကွက်အား နိုင်ငံခြားရေနံကုမ္ပဏီ (၁၈)ခုတို့မှ အစိုးရနှင့်ပူးပေါင်းပြီး ရေနံရှာဖွေရေးလုပ်ငန်းများ ဆောင်ရွက်လျက် ရှိကြောင်း တွေ့ရှိရပါတယ်။ အခန်း(၈) ကော်မတီရဲ့ သုံးသပ်အကြံပြုချက်များ ဖြစ်ပါတယ်။ အကြံပြုချက် (၁၀)ရပ် ရှိပါတယ် - (က) ဆောက်လုပ်ရေးဝန်ကြီးဌာနအနေနဲ့ ဖွဲ့စည်းပုံအခြေခံဥပဒေ ဇယား(၂) စီမံခန့်ခွဲ ရေးကဏ္ဍပါ မြို့ရွာနှင့် အိုးအိမ်ဖွံ့ဖြိုးတိုးတက်ရေးဥပဒေ ရေးဆွဲပြဋ္ဌာန်း အကောင် အထည်ဖော်နိုင်ရေးအတွက် ပြည်နယ် သို့မဟုတ် တိုင်းဒေသကြီးအစိုးရအဖွဲ့၊ လွှတ်တော်များနှင့် ဆက်စပ်ဆောင်ရွက်သွားရန်လိုအပ်ကြောင်း သုံးသပ်အကြံပြု ပါတယ်။ (ခ) ဆောက်လုပ်ရေးဝန်ကြီးဌာန၊ လမ်းဦးစီးဌာနအနေဖြင့် နိုင်ငံအတွင်းမှာရှိတဲ့ လမ်း များကို နိုင်ငံတကာအဆင့်မီလမ်းမကြီးများအဖြစ် ပေါ်ပေါက်လာစေရန် ပြည်တွင်း/ ပြည်ပ ရင်းနှီးမြှုပ်နှံမှုများကို ဖိတ်ခေါ်ပြီးတော့ ပုဂ္ဂလိကပူးပေါင်းဆောင်းရွက်မှုပုံစံ PPP စနစ်ဖြင့် အကောင်အထည်ဖော်ဆောင်ရွက်ရန် လိုအပ်ကြောင်း သုံးသပ် အကြံပြုပါတယ်။ (ဂ) B.O.T စနစ်ဖြင့် ပုဂ္ဂလိကပိုင်အခန်းကဏ္ဍ မြှင့်တင်ခြင်းများ ဆောင်ရွက်ရန် အတွက် B.O.T စာချုပ်များကို ခေတ်ကာလနှင့်အညီ လျော်ညီအောင် ပြင်ဆင်ရန် လိုအပ်ကြောင်း သုံးသပ်အကြံပြုပါတယ်။ (ဃ) ကျေးလက်လမ်းများနှင့် ပတ်သက်ပြီး ၂၀၁၈ - ၂၀၁၉ ဘဏ္ဍာရေးနှစ်အထိ ဆောင်ရွက်ပြီးစီးမှုမှာ (၁၀.၇)ရာခိုင်နှုန်းသာ ပြီးစီးသေးသောကြောင့် သတ်မှတ် လျာထားကာလများမှာ လုပ်ငန်းများ ပြီးစီးနိုင်ရေးအတွက် ဘဏ္ဍာငွေများကို နှစ်စဉ် လျာထား အတည်ပြုဆောင်ရွက်သင့်ကြောင်း သုံးသပ်အကြံပြုပါတယ်။ (င) စက်မှုကဏ္ဍ ဖွံ့ဖြိုးတိုးတက်ရေးအတွက် ရပ်နားထားသော စက်ရုံများကို အစိုးရ ပုဂ္ဂလိက ပူးပေါင်းဆောင်ရွက်မှုပုံစံဖြင့် ဆောင်ရွက်ခြင်း (Public Private Partnership)၊ ပုဂ္ဂလိကအခန်းကဏ္ဍသို့ လွှဲပြောင်းခြင်း (Privatization)၊ အကျိုး အမြတ် အလွန်နည်းပါးသော စက်ရုံများကို ရပ်နားပြီးတော့ ရောင်းချရန် စီစဉ် ဆောင်ရွက်သင့်ကြောင်းနှင့် စက်မှုလုပ်ငန်းများ ဖွံ့ဖြိုးတိုးတက်ရေးအတွက် နည်းပညာနှင့် အသက်မွေးဝမ်းကျောင်းသင်တန်းကျောင်းများအား တိုးချဲ့ ဖွင့်လှစ် ရန်လိုအပ်ကြောင်း သုံးသပ်အကြံပြုပါတယ်။ (စ) လျှပ်စစ်လိုအပ်ချက်ကို ဖြည့်ဆည်းပေးနိုင်ရေး တိုးချဲ့တည်ဆောက်မည့် ဓာတ်အားပေးစက်ရုံများမှာ အခြေခံဝန်အားကိုထုတ်ပေးနိုင်တဲ့ သဘာဝဓာတ်ငွေ့သုံး စက်ရုံများ၊ ကျောက်မီးသွေးသုံးစက်ရုံများသာမက အထောက်အကူပြုစက်ရုံများ ဖြစ်တဲ့ နေရောင်ခြည်သုံးစက်ရုံ၊ လေအားသုံးစက်ရုံများကိုပါ အချိုးကျ ရင်းနှီး မြှုပ်နှံ၍ စီမံဆောင်ရွက်ရန်လိုအပ်ကြောင်း သုံးသပ်အကြံပြုပါတယ်။ (ဆ) နှစ်စဉ် တိုးတက်အသုံးပြုနေတဲ့ လျှပ်စစ်ဓာတ်အား လုံလောက်စွာရရှိနိုင်ရေး တည်ဆောက်ဆဲ ရေအားလျှပ်စစ်စီမံကိန်းများအား သတ်မှတ်ကာလအတွင်း ပြီးစီးနိုင်ရေးအတွက် ဘဏ္ဍာငွေလျာထား ဆောင်ရွက်ရန်လိုအပ်ကြောင်း သုံးသပ် အကြံပြုပါတယ်။ ။(ဇ) တိုင်းဒေသကြီးနှင့် ပြည်နယ်အတွင်းမှာရှိတဲ့ ရနိုင်သမျှ ရေအား၊ လေအား၊ နေအား၊ အပူစွမ်းအင်နှင့် အခြားစွမ်းအင် အရင်းအမြစ်များကို အသုံးပြုပြီးတော့ လျှပ်စစ်ဓာတ်အား ထုတ်လုပ်ခြင်း လုပ်ငန်းများကို သက်ဆိုင်ရာဝန်ကြီးဌာန၊ တိုင်းဒေသကြီးနှင့် ပြည်နယ်အစိုးရအဖွဲ့တို့မှ ပူးပေါင်းဆောင်ရွက်ရန် လိုအပ် ကြောင်း သုံးသပ်အကြံပြုပါတယ်။ (ဈ) ရေနံလက်ယက်တွင်းများမှ တရားမဝင်ထွက်ရှိနေတဲ့ ရေနံစိမ်းများကို တရားဝင် တူးဖော်ထုတ်လုပ်နိုင်ရေးအတွက် လိုအပ်သောအစီအမံများ ရေးဆွဲဆောင်ရွက်ရန် လိုအပ်ကြောင်း သုံးသပ်အကြံပြုပါတယ်။ (ည) ရေနံလက်ယက်တွင်း တူးဖော်ထုတ်လုပ်နေတဲ့ ဒေသများတွင် တရားဥပဒေ စိုးမိုးရေး၊ မီးဘေးအန္တရာယ်ကင်းရှင်းရေး၊ မှုခင်းလျော့နည်းကျဆင်းရေး၊ ရေနံ လက်ယက်တွင်း ဥပဒေနှင့်အညီဆောင်ရွက်ရေး၊ အဂတိလိုက်စားမှုကင်းရှင်းရေး တို့အတွက် သက်ဆိုင်ရာဝန်ကြီးဌာနနှင့် တိုင်းဒေသကြီးအစိုးရအဖွဲ့တို့က ထိရောက်စွာ ပူးပေါင်းကြပ်မတ် ဆောင်ရွက်ရန်လိုအပ်ကြောင်း သုံးသပ်အကြံပြု နိုင်ငံတော်ရဲ့ ဆောက်လုပ်ရေးကဏ္ဍ၊ စက်မှုကဏ္ဍ၊ လျှပ်စစ်ကဏ္ဍနှင့် စွမ်းအင်ကဏ္ဍများ တိုးတက်ရေးအတွက် အမျိုးသားလွှတ်တော်ဥက္ကဋ္ဌ၏ လမ်းညွှန်ချက်နှင့်အညီ ကော်မတီ၏လုပ်ငန်း တာဝန်များကို နိုင်ငံတော်နှင့် နိုင်ငံသားတို့၏ အကျိုးစီးပွားအတွက် ကျေပွန်စွာ ဆက်လက် ဆောင်ရွက်သွားမည်ဖြစ်ပါကြောင်း အစီရင်ခံတင်ပြအပ်ပါတယ်။ ဆောက်လုပ်ရေး၊ စက်မှု၊ လျှပ်စစ်နှင့်စွမ်းအင်ဆိုင်ရာကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့်စွမ်းအင်ဆိုင်ရာကော်မတီ၏ အစီရင်ခံစာ နှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်း နိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ဆောက်လုပ်ရေး၊ စက်မှု၊ လျှပ်စစ်နှင့် စွမ်းအင်ဆိုင်ရာကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးမယ့် လွှတ်တော်ကိုယ်စားလှယ်များ ရှိပါက အစည်းအဝေး ပြီးဆုံးသည့်အခါ အမျိုးသားလွှတ်တော်ရုံး၊ ညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
</report>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေး (၁၂)ရက်မြောက်နေ့ ရပ်နားကြောင်းနှင့် (၁၃)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန် အစည်းအဝေး (၁၃) ရက်မြောက်နေ့ကို ၂၀၁၉ ခုနှစ်၊ ဒီဇင်ဘာလ ၁၀ ရက် (အင်္ဂါနေ့) နံနက် ၁၀၀၀ နာရီဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် (၁၄)ကြိမ်မြောက်ပုံမှန်အစည်းအဝေး (၁၂)ရက် မြောက်နေ့ကို ၁၁:ဝ၅ နာရီ ရပ်နားပါသည်။</speech>
</postface>
</transcript>
</doc>
