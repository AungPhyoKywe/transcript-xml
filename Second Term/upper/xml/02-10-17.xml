<doc>
<docinfo>
<docno> 02-10-17.xml</docno>
<pdf> 02-10-17.pdf</pdf>
<term value='02'>ဒုတိယအကြိမ်</term>
<session value='10'/>
<sittingday value='17'> </sittingday>
<legislature value='upper'>အမျိုးသားလွှတ်တော်</legislature>
<title>
ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး (၁၇)ရက်မြောက်နေ့မှတ်တမ်း
</title>
<date value='20-12-2018'>၁၃၈ဝ ပြည့်နှစ်၊ နတ်တော်လဆန်း ၁၃ ရက် (၂၀၁၈ ခုနှစ်၊ ဒီဇင်ဘာလ ၂၀ ရက် ) ကြာသပတေးနေ့</date>
</docinfo>
<transcript>
<discussion>
<section value = 'QA'>
<title>
မြန်မာ့မီးရထားကဏ္ဍ အောင်မြင်ဦးမော့လာနိုင်စေရေးအတွက် လက်ရှိရင်ဆိုင်နေရသော အရှုံးများနှင့် ကျဆင်းနေရမှုတို့ကို ရပ်တန့်ကျော်လွှားပြီး ရှေးယခင် အစဉ်အလာကောင်းများရရှိခဲ့သည့် မြန်မာ့ မီးရထားကို ပြည်သူများ နှစ်ခြိုက်ချမ်းမြေ့စွာ ပြန်လည် အားပေးလာကြစေရေးအတွက် အစီအစဉ် ကောင်းများ ပြုလုပ်ဆောင်ရွက်ပေးရန် စီမံကိန်းများ ရှိ/မရှိ သိရှိလိုခြင်းနှင့် စပ်လျဉ်းသည့် မေးခွန်း
</title>
<speech type='speaker'>
ယခု မွန်ပြည်နယ် မဲဆန္ဒနယ်အမှတ်(၆)မှ ဦးဖေတင် က မြန်မာ့မီးရထား ကဏ္ဍ အောင်မြင်ဦးမော့လာနိုင်စေရေးအတွက် လက်ရှိရင်ဆိုင်နေရသော အရှုံးများနှင့် ကျဆင်းနေရမှု တို့ကို ရပ်တန့်ကျော်လွှားပြီး ရှေးယခင် အစဉ်အလာကောင်းများ ရရှိခဲ့သည့် မြန်မာ့မီးရထားကို ပြည်သူများ နှစ်ခြိုက်ချမ်းမြေ့စွာ ပြန်လည် အားပေးလာကြစေရေးအတွက် အစီအစဉ်ကောင်းများ ပြုလုပ်ဆောင်ရွက်ပေးရန် စီမံကိန်းများ ရှိ/မရှိ သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။
</speech>
<speech>
<mp id='1302'>ဦးဖေတင်၊ မွန်ပြည်နယ် မဲဆန္ဒနယ်အမှတ်(၆)</mp>
ဥက္ကဌကြီးနှင့်တကွ ကြွရောက် လာသူအားလုံး မင်္ဂလာပါခင်ဗျာ။ ကျွန်တော်က မွန်ပြည်နယ် မဲဆန္ဒနယ်အမှတ်(၆)က အမျိုးသား လွှတ်တော်ကိုယ်စားလှယ် ဦးဖေတင် ဖြစ်ပါတယ်။ ။ ဥက္ကဋ္ဌကြီးခင်ဗျား။ ဥက္ကဋ္ဌကြီး ဖတ်ကြားသွားတဲ့အတိုင်းပါပဲ။ ကျွန်တော့်ရဲ့ မေးခွန်းက တစ်ချိန်တုန်းက အောင်မြင်ဦးမော့လာတဲ့ မြန်မာ့ရထား ကျရှုံးသွားတဲ့အကြောင်းကို ပြန်လည် ဦးမော့ လာစေဖို့အတွက် ရည်ရွယ်ချက် အကြောင်းခံပြီး မေးရခြင်းဖြစ်ပါတယ်။ ဥက္ကဋ္ဌကြီးခင်ဗျား။ တစ်ခေတ်တစ်ခါတုန်းက ပြည်သူများက မြန်မာ့ရထားကို လွန်စွာ အားကိုးပြီး မြန်မာ့မီးရထားဌာနကလည်း ခေတ်မီစက်ကောင်းခဲ့ပြီး တွဲသစ်ကြီးတွေ၊ ကြံ့ခိုင်တဲ့လမ်း၊ ဇလီဖားတုံးများဖြင့် ခရီးသွားများ သက်သာချောမွေ့ ငြိမ့်ညောင်းတဲ့လမ်းကို ဖြစ်ပေါ်စေဖို့အတွက် ဝန်ဆောင်မှုကောင်းတွေ အထူးပေးခဲ့ပါတယ်။ ဂရုစိုက်ပြီး ပြေးဆွဲပေးခဲ့ပါတယ်။ တာဝန်ကျေပွန်မှု၊ လမ်းကို ချောမွေ့စေမှုတို့နှင့် မီးရထားများကိုလည်း ရွှေမန်းမေ၊ ဒဂုံမေ၊ ဒဂုံမန်း၊ ရွှေဒုံလေး အစရှိတဲ့﻿ နာမည်လှလှ၊ တွဲလှလှများနှင့် မြန်မာ့မီးရထားကဏ္ဍ ဂုဏ်ယူဖွယ်ရာကောင်းတဲ့ အောင်မြင်တဲ့ခေတ် တစ်ခေတ် ရှိခဲ့ဖူးပါတယ်။ ခေတ်အဆက်ဆက် ပြောင်းလဲလာခြင်းနှင့်အတူ တစ်ဖက်က လမ်းပန်း ဆက်သွယ်ရေး လုံခြုံ ကောင်းမွန်လာခြင်း၊ လမ်းတံတားတွေ တည်ဆောက်လာခြင်း၊ ခရီးလမ်းအလိုက် သယ်ယူပို့ဆောင်ရေး ယာဉ်လိုင်းများ အပြိုင်အဆိုင် ပြေးဆွဲလာကြတဲ့အခါမှာ ပုဂ္ဂလိကယာဉ်များရဲ့ ဝန်ဆောင်ပေးမှု၊ အချိန်မှန်ကန်မှုနှင့် တခြားသောအကြောင်းများအရ ပုဂ္ဂလိကယာဉ်လိုင်းများ တိုးတက် များပြားလာတဲ့အချိန်မှာ ကျွန်တော့် မြန်မာတို့ရဲ့ မီးရထားက မီးရထားကဏ္ဍက တွဲများ မကောင်း တော့ဘူး။ စက်ခေါင်းတွေ မကြာခဏပျက်တယ်၊ လမ်းတစ်လျှောက် ငြိမ့်ညောင်းစွာ မစီးရတော့ဘဲနဲ့ ချိုင့်စောင့်သလို စီးနေရတယ်၊ တွဲတွေမိုးယိုနေတယ်၊ မီးပျက်တယ် စတဲ့ စိတ်မသက်သာ၊ လူမသက်သာ စီးနင်းနေရတဲ့ ဒီဒုက္ခကို ခရီးသွားတွေက အလွန်တရာ ကြောက်ရွံ့လို့လာပါတော့တယ်။ ဒီအတွက်ကြောင့် မြန်မာ့မီးရထားကို မှေးမှိန်သွားစေတဲ့ အချက်အလက်တွေကတော့ မီးရထားအောက်ခြေက ဝန်ထမ်းတွေ ရထားလက်မှတ် မှောင်ခိုရောင်းတာတို့၊ တွဲတွေကောင်းကောင်း မပြင်တာတို့၊ တွဲကို ပစ်စလက်ခတ် ထားတာတို့၊ အထက်တန်း တန်းမှာ သာမန်ခရီးသည်တွေ တက်ခိုင်း တာတို့ အစရှိသဖြင့် ရုပ်ပျက်ဆင်းပျက်ဖြစ်လာတာကို ဝမ်းနည်းစရာ တွေ့ကြုံရပါတယ်။ ပို့ဆောင်ရေး နှင့် ဆက်သွယ်ရေးဝန်ကြီးဌာနက နိုင်ငံတော်မှာ အဓိကကျတဲ့ ဌာနကြီးတစ်ခုအပါအဝင် ဖြစ်ပါတယ်။ နိုင်ငံရဲ့ ယန္တရားဒေါက်တိုင် အကျခံလို့မဖြစ်ပါဘူးခင်ဗျား။ ဒေါက်တိုင် ယိုင်နေခြင်းအားဖြင့် နိုင်ငံတော် အတွက် ထိခိုက်နိုင်တာတွေ၊ ပြည်သူတွေအားကိုးရာ သယ်ယူပို့ဆောင်ရေး ရထားလမ်း မဟုတ်တော့ဘဲနဲ့ မီးရထားစီးဖို့ ဝန်လေးနေကြတဲ့ အဖြစ်မျိုးကို အဖြစ်မခံတော့ဘဲနဲ့ မီးရထားနှင့် ခရီးသွားခြင်းအားဖြင့် ခရီးသည်များ သက်တောင့်သက်သာ ချောင်ချောင်ချိချိ လေကောင်းလေသန့်များ ရှူရှိုက်ရပြီးတော့ လိုရာခရီးကို လုံခြုံချောမွေ့စွာနှင့် ရှေးယခင်က ခေတ်များကဲ့သို့ နိုင်ငံတော်ရဲ့ ဘဏ္ဍာငွေကို ကောင်းစွာ ရှာဖွေပေးခဲ့တဲ့ ခေတ်တစ်ခေတ်ကို ပြန်လည်ရောက်ရှိနိုင်ဖို့အတွက် ပုံဖော်ပေးနိုင်ဖို့ အစီအစဉ်ကောင်း များ ရှိ/မရှိ ဥက္ကဌကြီးကတစ်ဆင့် မေးမြန်းရခြင်းဖြစ်ပါတယ်ခင်ဗျာ။ ကျေးဇူးတင်ပါတယ်။
</speech>
<speech type='speaker'>
မေးခွန်းနဲ့ ပတ်သက်ပြီး ပို့ဆောင်ရေးနှင့် ဆက်သွယ်ရေးဝန်ကြီးဌာန၊ ပြည်ထောင်စုဝန်ကြီးက ဖြေကြားပေးဖို့ ဖြစ်ပါတယ်။
</speech>
<speech>
<agency id='31'>
ဦးသန့်စင်မောင် (ပြည်ထောင်စုဝန်ကြီး၊ ပို့ဆောင်ရေးနှင့် ဆက်သွယ်ရေးဝန်ကြီးဌာန)
</agency>
လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ ဒုတိယဥက္ကဋ္ဌကြီး၊ အမျိုးသားလွှတ်တော် ကိုယ်စားလှယ်များ၊ ဧည့်သည်တော်များ၊ ပြည်ထောင်စုအစိုးရအဖွဲ့ဝင် ဒုတိယဝန်ကြီးများ ခင်ဗျား။ ကိုယ်စိတ်နှစ်ပါး ကျန်းမာရွှင်လန်းကြပါစေကြောင်း ပထမဦးစွာ ဆုမွန်ကောင်း တောင်းအပ်ပါတယ်။ ကျွန်တော့်အနေနဲ့ မွန်ပြည်နယ် မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဦးဖေတင် ရဲ့ ကြယ်ပွင့်ပြမေးခွန်းဖြစ်တဲ့ မြန်မာ့မီးရထားကဏ္ဍ အောင်မြင်ဦးမော့လာနိုင်စေရေးအတွက် လက်ရှိ ရင်ဆိုင်နေရသော အရှုံးများနှင့်ကျရှုံးနေရမှုတို့ကို ရပ်တန့်ကျော်လွှားပြီး ရှေးယခင်အစဉ်အလာကောင်းများ﻿ ရရှိခဲ့တဲ့ မြန်မာ့မီးရထားကို ပြည်သူများ နှစ်ခြိုက်ချမ်းမြေ့စွာ ပြန်လည် အားပေးလာကြစေရေးအတွက် အစီအစဉ်ကောင်းများ ပြု လုပ်ဆောင်ရွက်ပေးရန် စီမံကိန်းများ ရှိ/မရှိနှင့်စပ်လျဉ်းတဲ့ ကြယ်ပွင့်ပြ မေးခွန်းကို ပို့ဆောင်ရေးနှင့် ဆက်သွယ်ရေးဝန်ကြီးဌာနအနေနဲ့ ဖြေကြားသွားမှာဖြစ်ပါတယ်။ မေးခွန်းက အင်မတန်ကြီးမားကျယ်ပြန့်ပြီးတော့ ပြောရမယ့်၊ ရှင်းပြရမယ့် အချက်အလက်တွေ အများကြီးဖြစ်တဲ့အတွက်ကြောင့် ကျွန်တော် အချိန်အနည်းငယ်ပိုမိုပြီးတော့ ယူပါရစေ။ ဒီဟာအတွက် လည်းပဲ လျင်မြန်စေခြင်းအကျိုးငှါ Power Point သုံးစွဲခွင့်ပြုပါရန် မေတ္တာရပ်ခံပါတယ်။ တကယ်တမ်း ဒီ ရထားရဲ့ လက်ရှိအချိန်၊ ကျွန်တော်တို့ တိုးတက်အောင်လုပ်မယ်ဆိုရင် ပေးထားတဲ့ ပေးထားချက်က Given Condition တွေက ဘာတွေလဲ၊ ဘာတွေလဲဆိုတာ ကျွန်တော်တို့ မပြောတော့ပါဘူး။ အာရှဖွံ့ဖြိုးရေးဘဏ်ရဲ့ ပညာရှင်တွေရဲ့ လေ့လာသုံးသပ်ချက်ပါ။ အာရှဖွံ့ဖြိုးရေး ဘဏ်ဟာ ၂၀၁၂ ခုနှစ်မှာ ကျွန်တော်တို့ နိုင်ငံကို ပြန်လည်ပြီးတော့ ဆက်သွယ်ကူညီ ထောက်ပံ့လာ ခဲ့တယ်။ အဲဒီအခါမှာ ၂၀၁၄ - ၂၀၁၅ ခုနှစ်မှာ လုပ်တဲ့ Rdil Sector Assessment Report မှာ ဘယ်လိုရေးထားလဲဆိုတော့ ရထားလမ်းအားလုံးဟာ အလျင်အမြန်ပြုပြင်ဖို့ လိုအပ်နေပါတယ်လို့ သူကသုံးသပ်တာ။ Urgently needed For Rehabilitation ဆိုပြီးတော့ သူက ပြတ်ပြတ်သားသား ရေးထားပါတယ်။ ရထားလမ်း အားလုံးပါ။ အဲဒီမှာ သူပြောတဲ့ လုပ်ငန်းစဉ် (၅)ချက်ထဲမှာ လမ်းမကြီး DopoSon 388:609? 3369:3800l.:od Tertiary ws:copo G$8:cos? Rationalize လုပ်ပါ။ ရထားပြေးဆွဲမှု အခြေအနေကို စိစစ်တွက်ချက်ပါလို့ နံပါတ်(၁) ပြောပါတယ်။ အဲဒီနောက်မှာ လမ်းပိုင်း၊ စက်ခေါင်း၊ တွဲ၊ အချက်ပြစနစ်တွေကို အကျိုးရှိတဲ့ ရင်းနှီးမြှုပ်နှံမှု တွေလုပ်ပါ။ အရင်တုန်းက Targeted Investment တွေ မရှိလို့ပါလို့ သူကဆိုပါတယ်။ စီမံခန့်ခွဲမှုမှာလည်း IT နည်းပညာကို သုံးပါ။ Reorganize ဖွဲ့စည်းမှုကို ပြင်ပါ။ ဘဏ္ဍာရေးစီမံမှုကို ပြင်ပါဆိုပြီးတော့ အဓိကလုပ်ငန်းကြီး (၅)ချက်ကို ပြောပါတယ်။ ဒီနေရာမှာ ဒီလိုဆိုရင် ကျွန်တော်တို့ ခုနတုန်းက လွှတ်တော်ကိုယ်စားလှယ်ကြီး ပြောတဲ့ အတိုင်း Economic Entity ကိုယ့်ဘာကို ရပ်တည်နိုင်သော၊ နိုင်ငံအပေါ်မှာ ဝန်ထုပ်ဝန်ပိုးမဖြစ် စေသော Economic Entity ကြီးဖြစ်လာအောင်လို့ ဘယ်တော့များ ဖြစ်မှာလဲဆရာရယ် ဆိုပြီးတော့ ကျွန်တော် သြစတြေးလျက ADB Consultant Dickbullock ကို တွေ့တဲ့အခါ မေးပါတယ်။ မေးတော့ မင်းတို့နိုင်ငံကတော့ အနှစ် ၂၀ အထက် ကြာနိုင်တယ် ဆိုပြီးတော့ သူက အဲဒီလို သုံးသပ်ခဲ့ပါတယ်။ ဒီနေရာမှာ သူ့ရဲ့ သုံးသပ်ချက်က ဈေးကွက်မှာ ကျွန်တော်တို့ ဘယ်လောက် ဆုံးရှုံးသွားလဲ ဆိုတော့ ၁၉၉၀ ပြည့်နှစ်တုန်းက ရထားဟာ (၄၄)ရာခိုင်နှုန်း ရှိပါတယ်။ ဒီဈေးကွက်မှာ သယ်ယူပို့ဆောင်မှု ဈေးကွက်ကြီးတစ်ခုလုံးရဲ့ (၄၄)ရာခိုင်နှုန်း ရှိပါတယ်။ ၂၀၁၃ ခုနှစ်ကျတော့ (၁၀)ရာခိုင်နှုန်းပဲ ကျန်တော့တယ်။ ခုနတုန်းက လွှတ်တော်ကိုယ်စားလှယ်ကြီး တင်ပြသွားတဲ့အတိုင်းပဲ ကားလမ်းတွေက ကောင်းလာတယ်။ ပုဂ္ဂလိကကားတွေရဲ့ ကဏ္ဍ ဖွံ့ဖြိုးလာတဲ့အတွက်ကြောင့် သူက (၈၆)ရာခိုင်နှုန်းယူ သွားပါတယ်။ အဲဒီမှာ ရေကြောင်းတို့၊ လေကြောင်းတို့ အကုန်ကျဆင်းသွားပါတယ်။ ၂၀၂၀ ပြည့်နှစ်မှာ ဒီအတိုင်းသာသွားရင်၊ ဒီအတိုင်း ဘာမှမလုပ်ဘူးဆိုရင် ၂၀၂၅ ခုနှစ်ကျရင် ရထားက (၂)ရာခိုင်နှုန်းပဲ ကျန်ပြီးတော့ ရေကြောင်းက မရှိသလောက်ဖြစ်သွားပြီး လေကြောင်းကတော့ ပြန်တက်လာနိုင်သေးတယ်။ (၃)ရာခိုင်နှုန်း ဆိုပြီးတော့ သူတို့တွက်ပါတယ်။ အဲဒီမှာ ကုန်စည်ပို့ဆောင်ရေးကဏ္ဍ ဆိုရင်လည်းပဲ﻿ ၂၀၁၃ ခုနှစ်တုန်းကတော့ (၅)ရာခိုင်နှုန်း ရှိသေးတယ်။ ၂၀၃၀ ပြည့်နှစ်မှာ ဒီအတိုင်းသာနေရင် ဘာမှမလုပ်ရင် (၁.၅)ရာခိုင်နှုန်း ကုန်စည်ဈေးကွက်က ရမှာဖြစ်ပြီးတော့ တကယ်တမ်း ကောင်းအောင် လုပ်မယ်ဆိုရင် ၂၀၃၀ ပြည့်နှစ်မှာ (၇) ရာခိုင်နှုန်းနှင့် (၁၅) ရာခိုင်နှုန်း အကြား ရရှိလာနိုင်တယ် ဆိုပြီးတော့ ဒါ ADB ရဲ့ ပေးထားချက်ကို ကျွန်တော် ပြောတာပါ။ csomondajemeos National Transport Master Plan o qušęci Assitance နဲ့ (၂) နှစ်တိတိ အချိန်ယူပြီးတော့ Nationd Transport Master Plan ကို အရင်အစိုးရ လက်ထက်မှာ ဆွဲခဲ့ပါတယ်။ အဲဒီအခါမှာ ပုံမှာပြထားတဲ့အတိုင်းပဲ အဓိကကျတာကတော့ Corridor Based Development ဒီ စကြံတစ်ခုချင်းတစ်ခုချင်းကို ကောင်းအောင် လုပ်ပြီးတော့ သွားရတယ်။ အဲဒီမှာ စင်္ကြံက အရေးကြီးဆုံးက တောင်-မြောက်ဗဟိုစင်္ကြံ အားလုံး သိတဲ့အတိုင်း ရန်ကုန် - မန္တလေး၊ မန္တလေး - မြစ်ကြီးနား ဆိုတဲ့ တကယ့် ကျောရိုးလမ်းမကြီးကို ကောင်းအောင်လုပ်၊ ရထားလမ်းလည်း ကောင်းအောင်လုပ်၊ ကားလမ်းလည်းကောင်းအောင်လုပ်၊ ရေကြောင်းလည်းကောင်းအောင်လုပ် ဆိုတဲ့ ဟာမျိုး သူပြောပါတယ်။ နောက် အရှေ့-အနောက်စင်္ကြ။ အရှေ့ - အနောက် စင်္ကြံကတော့ Regiond Connectivity ကျွန်တော်တို့ GMS နိုင်ငံတွေနဲ့ ဟိုဘက် ဒါနန်းကနေပြီးတော့ ဗီယက်နမ်နိုင်ငံ ဒါနန်းကနေပြီးတော့ လာအို Savyanket ဆက်လာတဲ့ အရှေ့-အနောက် စင်္ကြံကြီးဟာ အခု မဲဆောက် အထိရောက်ပြီး မဲဆောက် - မြဝတီကနေပြီးတော့ သထုံ - ပဲခူး - သီလဝါ အထိ လာအောင်လုပ်ရမယ် ဆိုတာ အဲဒါကတော့ ကျွန်တော်တို့ ကားလမ်းလုပ်ဖို့ ခက်သေးတဲ့အတွက်ကြောင့်မို့ အားလုံးကို ဆောက်လုပ်ရေးဝန်ကြီးဌာနနဲ့ ညှိနှိုင်းပြီးတော့ အရှေ့ - အနောက်စကြီ အခု သီလဝါအထိလုပ်ဖို့ရာ ADB နဲ့ ညှိနှိုင်းပြီးတော့ အခုဆိုရင် F/S တွေ လုပ်နေတယ်။ ခုနက ADB ရဲ့အထောက်အပံ့နဲ့ အိန္ဒု - ကော့ကရိတ်ကို ဖောက်နေတာ ဖြစ်ပါတယ်။ တစ်ခါ မြောက်ပိုင်းစင်္ကြံ ကတော့ မူဆယ် - လားရှိုး - မန္တလေးလမ်းပိုင်း ဖြစ်ပါတယ်။ ဒါကလည်း Regiond Connectivity အတွက် အရေးကြီးတယ်။ Boder Trade လည်း အရေးကြီးတယ်။ ဒါ့ကြောင့် မူဆယ် - မန္တလေး မြောက်ပိုင်းစကီကို တတိယ ဦးစားပေးလုပ်တယ်။ အဲဒီအတွက်လည်းပဲ မော်တော်ကားလမ်းလုပ်ဖို့ တကယ့် Chinese - Myanmar Economics Corridor နဲ့လည်း တစ်ဆက်တည်း ဖြစ်တဲ့အတွက်ကြောင့် မြောက်ပိုင်းစင်္ကြံကို လုပ်ဖို့ ဖြစ်ပါတယ်။ တစ်ခါ မြစ်ဝကျွန်းပေါ် စင်္ကြံလုပ်သင့်တယ်။ အနောက်ပိုင်း တောင် - မြောက်စင်္ကြံကလည်းပဲ ဧရာဝတီရဲ့ အနောက်ဘက်ခြမ်းရော၊ ဒီဘက်က အရှေ့ဘက်ခြမ်းရောကိုလည်း လုပ်သင့်တယ်ဆိုပြီး တော့ လုပ်ထားပါတယ်။ ဒါပေမဲ့ အဲဒီမှာ ရထားလမ်းသက်သက် ဒီဟာတွေအတိုင်း လုပ်မယ်ဆိုရင် ဌာနအတွက် (၆.၉)ဘီလီယံ အမေရိကန်ဒေါ်လာ ကုန်ကျပါမယ်ဆိုပြီးတော့ သူက လုပ်ငန်းပေါင်း (၁၄)ခု ဖော်ပြခဲ့ပါတယ်။ အဲဒီတော့ ကျွန်တော်တို့အနေနဲ့ ရှိနေတဲ့ ဘတ်ဂျက်အခြေအနေ၊ ရှိနေတဲ့ ဘဏ္ဍာရေးအခြေအနေတွေနဲ့ အားလုံးညှိပြီးတော့ ဒီမှာ ဖော်ပြထားတဲ့အတိုင်းပဲ စီမံကိန်းနှင့် ကျွန်တော် အခု ဆောင်ရွက်နေပါတယ်။ အဲဒီတော့ ကျွန်တော် ဇယားကိုမဖတ်တော့ဘဲနဲ့ မြန်မြန် တစ်ခုချင်း သွားပါမယ်။ ရန်ကုန် - မန္တလေးလမ်းဟာ (၃၈၆)မိုင် ရှိတယ်။ အင်မတန် အရေးကြီးတဲ့ လမ်းကြောကြီး ဖြစ်တယ်။ အဲဒီမှာ ဒီ ၂၀၁၅ ခုနှစ်ကတည်းက အရင်အစိုးရလက်ထက်ကတည်းက ဒီ သဘောတူ ခဲ့တယ်။ JICA နဲ့ သဘောတူခဲ့တယ်။ အဲဒါတွေကို ကျွန်တော်တို့ အကောင်အထည်ဖော်နေပါတယ်။﻿ အဲဒီအခါ ဒီဟာပြီးသွားရင် (၈)နာရီနဲ့ ရောက်မယ်။ ကီလိုမီတာ(၁၀၀) မောင်းနိုင်မယ်။ ဝင်ရိုး ဝင်ချိန်ဟာ အခုဆိုရင် (၁၂.၅)တန် အဲဒီလို ဝင်ရိုးတစ်ချောင်းပေါ်မှာ (၁၂.၅)တန်ပဲ တင်နိုင်ရာကနေပြီး တန်(၂၀) တင်နိုင်ရမယ်ဆိုရင် ဒါ ထိုင်းနိုင်ငံရဲ့ Standard ၊ Trans Asia Rdil တကယ့် ကမ္ဘာ့အဆင့် သတ်မှတ်ထားတဲ့ Standard နဲ့ လာကိုက်တဲ့ လမ်းမျိုး လာပြီးတော့ဖြစ်မှာ ဖြစ်ပါတယ်။ အဲဒီတော့ ဒီမှာ ကျွန်တော်တို့ အဲဒီလမ်းကြောင်းဖြစ်အောင် ၁၉၉၇ ခုနှစ်က သူတို့အဆိုပြုခဲ့တာ အခု ကျွန်တော်တို့ ၂၀၁၇ ခုနှစ်မှာ စနိုင်တဲ့ဘဝရောက်တယ်။ ကျွန်တော်တို့ဘက်ကတော့ ကျွန်တော်တို့ မြန်မာဘက်က တာဝန်ဖြစ်သော လမ်းခင်းကျောက်တွေ စုပြီးပြီ။ ကွန်ကရစ်ဇလီဖားတွေ အခု ထုတ်ထားတယ်။ ကျွန်တော်တို့ကြောင့် နောက်ကျတာမဖြစ်ရအောင် ကျွန်တော်တို့ ကြိုးစားဆောင်ရွက်နေပါတယ်။ သံလမ်း သူတို့ထုတ်နေတယ်။ သံလမ်းတွေ မတ်လ ရောက်မယ်။ ရောက်တဲ့အခါမှာ စပြီးတော့ အမြန်ဆုံး သံလမ်းတွေကလည်းဆက်ရတယ်။ အဲဒီအခါမှာ သုံးတဲ့ဟာကို Continuous Welded Rdil ဘူတာတစ်ခုကနေ ဘူတာတစ်ခု သံလမ်းမှာ အဆက်တွေ မဟုတ်တော့ဘူး။ အဆက်တွေမရှိတော့ဘူး။ တစ်ခါတည်းဆက်ထားတဲ့လမ်း Continuous Welded Rdil ကို သုံးမှာဖြစ် ပါတယ်။ နောက် ဒုတိယ မန္တလေး - မြစ်ကြီးနား ရထားလမ်းပိုင်း အဆင့်မြှင့်တင်ခြင်း ကျွန်တော် ပိုက်ဆံတွေကို အားလုံး မချေးရအောင် ဒီ လောလောဆယ် မြန်မြန်ဆန်ဆန် အကျိုးရှိအောင် မန္တလေး - မြစ်ကြီးနားမှာ နမ့်ခန်း - မဲဇာ နှင့် မော်ဟန် - ကာဒူ အားလုံးသိပါတယ်။ တကယ့် အကြပ်အတည်းတွေ Sharp Curve bozos 808 op:od sošll:33693.607 gosas səadê:MUUS: Steep Gradient ပေါ့။ ဒီ လျှော့စောက်က ကြီးနေတယ်။ ဒါကြောင့် ကျွန်တော်တို့ဟာ အဲဒီနေရာတွေကို လုပ်ဖို့ရာအတွက် ကိုရီးယားတွေနဲ့ Survey လုပ်တဲ့အခါမှာ သူတို့ အခြား Alignment ကို ရှာတယ်။ အဲဒီအခါမှာ Turnnel တစ်ခု ဖောက်ရမယ်။ တံတားအသစ် ဆောက်ရမယ်။ အဲဒီဟာအတွက် ကျွန်တော်တို့ ဘူတာ(၄)ခု လုပ်ရမယ်။ အဲဒီမှာ သူက ဒေါ်လာသန်း(၁၀၀)တောင်းတော့ ကျွန်တော်တို့ ပြန်ပြီးတော့ ညှိပါတယ်။ ညှိတဲ့အခါကျတော့ မော်ဟန် - ကာဒူ Section ပါလုပ်ပေးမှ ဒေါ်လာသန်း (၁၀၀)နဲ့ ဖြစ်အောင် လုပ်ပါဆိုပြီးတော့ ကျွန်တော်တို့ ညှိနှိုင်းတယ်။ အဲ့ဒါ အခု ပြီးပါပြီ။ ကျွန်တော်တို့ သူတို့နဲ့ စာချုပ် ချုပ်ရမယ်။ တင်ဒါ ရွေးချယ်ရမယ့်အဆင့် ဒီညှိနှိုင်းတဲ့အဆင့် ပြီးသွားပြီ ဖြစ်ပါတယ်။ နောက် ပဲခူး - မော်လမြိုင် ဒါက ကိုယ့်ဘတ်ဂျက်နဲ့ကိုယ် လုပ်ပါတယ်။ သူများချေးငွေနဲ့ မပါဘဲနဲ့ ကျွန်တော်တို့ ရှိနေတဲ့ဟာလေးကို ဒီလမ်းလေးကို ပုံပြီးတော့အောလိုက်မယ်ဆိုပြီးတော့ ကျွန်တော်တို့ ၂၀၁၆ ခုနှစ်ကတည်းက လုပ်လိုက်တာ အခု မော်လမြိုင်အထိ ရောက်သွားပါပြီ။ အဲဒီ မှာလည်းပဲ ကျွန်တော် SWR (Short Welded Rail) ဒါက ကမ္ဘာမှာ သိပ်ပြီးတော့ အမှန်ပြောရင် သိပ်ပြီးတော့ အကောင်းဆုံး မဟုတ်ပါဘူး။ သံလမ်းကို (၉)ချောင်းဆက်ပြီးတော့ ကျောက်အပြည့်နဲ့ လုပ်တာဖြစ်ပါတယ်။ တကယ်တမ်းဆိုရင် မိုင်(၅၀)နှုန်းအထိ သွားနိုင်ရမှာဖြစ်ပါတယ်။ ဒါပေမဲ့ ကျွန်တော်တို့ရဲ့ အချက်ပြစနစ် မကောင်းသေးတဲ့အတွက်ကြောင့် အရှိန်ကိုမမြှင့်ရဲသေးပါဘူး။ အားလုံး ကောင်းအောင် လောလောဆယ် ဆောင်ရွက်နေပါတယ်။ ဒီကြားထဲ မနှစ်ကတုန်းက ဘီးလင်းချောင်း ရေကြီးတော့ တံတား(၁)စင်း ပါသွားပြီး နောက်ထပ် တံတားအသစ်(၁)စင်း ထပ်ဆောက်ရမယ့်ဘဝ ရောက်သွားပါတယ်။﻿ နောက်တစ်ချက် ရန်ကုန် - ပြည်။ ရန်ကုန် - ပြည် ကတော့ ကျွန်တော့်ရဲ့ ဒီအခက်အခဲတွေကို ADB က နားလည်တယ်။ ဒါကြောင့် သူတို့ကပဲ စတင်ပြီးတော့ ကမ်းလှမ်းတာပါ။ ADB က ရန်ကုန် - ပြည်လမ်းရဲ့ လမ်းပိုင်းအခြေအနေကိုတော့ သူတို့ ကူညီပါ့မယ်ဆိုပြီးတော့၊ အဲဒီတုန်းက ကျွန်တော်တို့ ဒေါ်လာသန်း(၆၀)နဲ့ပဲလုပ်ဖို့ ကျွန်တော် မှန်းခဲ့တာပါ။ ဒါပေမဲ့ မနေ့ကပဲ သူတို့ ထပ်ပေးမှ ဖြစ်မယ် ဆိုပြီးတော့ လုပ်ပါတယ်။ အဲဒီမှာလည်း ကျွန်တော်တို့ Pre F/S ကို သြစတြေးလျကုမ္ပဏီနဲ့ သူတို့ ADB က ကုန်ကျစရိတ်နဲ့ Pre F/S လုပ်ပါတယ်။ အဲဒီမှာ တံတားပေါင်း(၄၃၄)ခု ရှိပါတယ်။ ဒီ (၁၆၁)မိုင်မှာ အဲဒီမှာ (၄၃၄)ခုလုံးကို အသေးစိတ် ဘယ်ဟာတွေကိုတော့ အသစ်ပြင်မယ်။ ဘယ်ဟာ တွေကိုတော့ Strengthem လုပ်မယ်။ ဘယ်ဟာတွေကိုတော့ အစားထိုးမယ်ဆိုတာမျိုး ကျွန်တော်တို့ လေ့လာပြီး ဖြစ်ပါတယ်။ အခု F/S ကိုလည်းပဲ ဩစတြေးလျ ကုမ္ပဏီနဲ့ လုပ်နေတာ ဖြစ်ပါတယ်။ အဲဒီမှာ တကယ့် EIA, SIA နဲ့ တကယ့်ကို အကောင်းဆုံးဖြစ်အောင် လုပ်ရမှာ ဖြစ်ပါတယ်။ ရန်ကုန်မြို့ပတ် အားလုံးသိကြတဲ့အတိုင်းပဲ ဂျပန်အစိုးရက ကျွန်တော်တို့ကို သန်း(၆၆၀) ပေးတယ်။ ပေးပြီးတော့ ရန်ကုန်မြို့ပတ်ကြီး မြှင့်တင်ဖို့ အဆိုပြုခဲ့ပါတယ်။ ဒါပေမဲ့ ကျွန်တော်တို့က (၂၀၇)သန်းကိုပဲ ယူပါ့မယ်။ ကျွန်တော်တို့ မလုပ်တတ်တဲ့ signaling System နဲ့ ကျွန်တော်တို့ မလုပ်တတ်တဲ့ Rolling Stock ကိုပဲ ယူပါ့မယ်။ လမ်းကိုတော့ ကျွန်တော်တို့ဘာသာ ကျွန်တော်တို့ ပြင်ပါ့မယ်။ ပြင်တဲ့အခါမှာ ဂျပန်အင်ဂျင်နီယာတွေ ကြီးကြပ်ပေးပါဆိုတော့ အခု ဂျပန်အင်ဂျင်နီယာတွေ ကြီးကြပ်ပေးတယ်။ တကယ့်ကို တံတား Approach မှာ၊ ဥပမာပြောရရင် တံတားကို ချဉ်းကပ်တဲ့ နေရာမှာ သံလမ်းတစ်ဆက်ကို (၃)ပေခွဲထိတူးပြီးတော့ တကယ့် CBR တွေ တိုင်းပြီးတော့ တကယ့် ကျောက်တွေကို တစ်လွှာချင်း တစ်လွှာချင်း ကြိတ်ပြီးတော့ ပြီးပြီဆိုမှ ဒီ ကွန်ကရစ်အလွှာလေး ပါးပါးလေးလောင်းပြီးတော့မှ အဲဒီပေါ်မှာ Sub ballast ၊ ballast ဖြည့်တယ်။ တကယ့် တစ်သက်စာပဲ။ ကျွန်တော်တို့ကတော့ တစ်ခါတစ်ရံ (၂)နှစ်၊ (၃)နှစ် တစ်ကြိမ်လောက်တော့ ပြင်နေရတယ်။ သူတို့ကတော့ လုံးဝ အပြီးနီးပါးကို လုပ်သွားတာဖြစ်ပါတယ်။ ဒါကြောင့် ကျွန်တော်တို့ အခုဆိုရင် အပိုင်းတွေခွဲပြီးတော့၊ အရှေ့ပိုင်း၊ အနောက်ပိုင်းတွေ ခွဲပြီးတော့ လုပ်နေပါတယ်။ cspadodą spajaosm Yangon Urban Mass Rapid Transit System Eng ကလည်းပဲ ဒီ ၂၀၁၆ ခုနှစ်၊ ဧပြီလမှာ ကျွန်တော် တာဝန်ယူတယ်။ ၂၀၁၆ ခုနှစ်၊ သြဂုတ်လမှာ ဒီ ရန်ကုန်မြို့ကြီးရဲ့ Traffic Conjestion ကို ဖြေရှင်းဖို့ရာ မော်တော်ကားလမ်းနဲ့ပဲ အဆင်ပြေလို့ မရဘူး။ ရထားလမ်းကောင်းအောင် လုပ်မှဖြစ်မယ်။ အဲဒီအခါမှာ သူတို့အဆိုပြု ထားတဲ့ YUTRA ဆိုတဲ့ Yangon Urban Transport Master Plan golo UMRT OM ŠUMRT 01 % (1)(2) လေ့လာပေးပါဆိုပြီးတော့ ကျွန်တော်က မေတ္တာရပ်ခံတယ်။ ၂၀၁၆ ခုနှစ်၊ သြဂုတ်လမှာ မေတ္တာရပ်ခံ တယ်။ စတယ်။ ၂၀၁၇ ခုနှစ်၊ သြဂုတ်လမှာ သူတို့ရဲ့ Pre F/S ပြီးပါတယ်။ Pre F/S ပြီးတဲ့အခါမှာ သူတို့ဟာ ဒီ(၂)မျိုး တင်ပြပါတယ်။ အရှေ့ - အနောက်လမ်းနဲ့ တောင် - မြောက်လမ်းပါ။ အဲဒီမှာ အရှေ့ - အနောက်လမ်းဟာ တစ်နာရီကို လူ(၂၇၀၀၀) Passengers ဟာ သွားလိမ့်မယ်။ ၂၀၃၀ ပြည့်နှစ် ကျော်ရင် ဒါကြီးက Mega City ကြီး ဖြစ်လာမယ်။ ဒီလိုဆိုခဲ့ရင် (၂၇၀၀၀) သွားခဲ့ရင် ဘယ်လို ရထားမျိုး ပြေးရမှာလဲဆိုတော့ (၆)တွဲပါတဲ့တွဲဆိုင်း (၃)မိနစ်ခြားပြေးမှ တွက်ခြေကိုက်မှာပါလို့ အဲဒီ လောက်ထိ ကျွန်တော်တို့ အသေးစိတ် တွက်ရပါတယ်။ ပေါ့တိပေါ့ဆ လုပ်လို့မရပါဘူး။﻿ ရထားလမ်းဆိုတာ တစ်သက်စာ စဉ်းစားရမှာ ဖြစ်ပါတယ်။ အဲဒီတော့ အဲဒါကို ကျွန်တော်တို့ ဆောင်ရွက်တဲ့အခါမှာ တစ်နှစ်တိတိကြာတဲ့အခါမှာ ၂၀၁၇ ခုနှစ်၊ သြဂုတ်လမှာ ကျွန်တော်တို့ Report ပေးပါတယ်။ ပေးတာကို ကျွန်တော်တို့ လုပ်ကြဖို့ဆိုတဲ့အခါမှာ ငွေကိုလည်းပဲ ဂျပန်အစိုးရကနေ ပြီးတော့ ဂျပန်ဝန်ကြီးချုပ်ရဲ့ အတိုင်ပင်ခံကနေပြီးတော့ သူတို့ပေးပါ့မယ်။ အဲဒီမှာ ကျွန်တော်တို့သည် သိပ်ပြီးတော့ ချေးငွေတွေများအောင် လုပ်မှာလား။ အဲဒီမှာ G to G လုပ်မှာလား။ PPP လုပ်မှာလား ဆိုတာ။ PPP မှာ တချို့သောနိုင်ငံတွေမှာ PPP လုပ်တဲ့အခါမှာ အဲဒီထည့်တဲ့ Private ကုမ္ပဏီက တကယ်တမ်းကျတော့ တန်းလန်းကြီးဖြစ်ပြီးတော့ အခုဆိုရင် (၄)၊ (၅)၊ (၁၀)နှစ် ကြာနေတဲ့ Case တွေ ကျွန်တော်တို့က ဥပမာတွေ တွက်ရပါတယ်။ ဒီနေရာမှာ G to G ယူပြီးတော့မှ Operation ကို Private နဲ့ပြန်ပြီး ဆပ်ခိုင်းမှာလားပေါ့။ ဥပမာ ကျွန်တော်ဆိုလိုသည်မှာ ဆိပ်ကမ်းမှာ ကျွန်တော်တို့ (25) (26) ပေါ့။ မီတာ (၄၀၀) Jetty ကိုလုပ်တဲ့အခါမှာ ဒေါ်လာသန်း(၁၈၀)ကုန်တယ်။ အဲဒီ ဒေါ်လာသန်း(၁၈၀)ကို Private ကုမ္ပဏီကနေ ပြီးတော့ (၃၈)နှစ်အတွင်း ပြန်ဆပ်တယ်။ သူ့ကို (၃၈)နှစ် ကျွန်တော်တို့ ဘာမှဆပ်စရာမလိုဘူး။ (၃၈)နှစ် Operotion ပေးတဲ့အခါမှာ Revenue ရှယ်ယာလည်း ရတယ်။ ဒီလိုနည်းနဲ့သွားရင်တောင်မှ ရထား ဆိုတာတော့ အင်မတန် ခက်တဲ့အကြောင်း ပြောတာပါ။ ။ UMRT စနစ်။ အဲဒီမှာ ဒီနှစ် ကျွန်တော်တို့ နောက်ထပ် F/S လုပ်ပါတယ်။ တကယ့် Detail F/S လုပ်တယ်။ F/S လုပ်တဲ့အခါမှာ ခုနတုန်းက ခရီးသည်(၂၇၀၀၀)အစား တစ်နာရီကို (၃၀၀၀၀) လောက်ထိ ဖြစ်သွားနိုင်တယ်။ ဒီ တောင် - မြောက်ပေါ့။ အဲဒီအခါမှာ သူတို့က ရွေးခိုင်းပါတယ်။ တောင် - မြောက်ကို လုပ်မှာလား။ အရှေ့ - အနောက်ကိုလုပ်မှာလား ဆိုပြီးတော့။ ကျွန်တော်က လှိုင်သာယာက Truffic Demand များတဲ့အတွက်ကြောင့် လှိုင်သာယာ to တိုးကြောင်ကလေးမှာ အရေးကြီးတဲ့ Section တွေ၊ လှိုင်သာယာကနေပြီးတော့ ပါရမီထိ ဒီမြို့ပတ်ရဲ့ လမ်းနှစ်လမ်းနဲ့ ချိတ်ဆက်နိုင်တဲ့ Exchage Station (၂)ခုဖြစ်နိုင်တဲ့ ပါရမီအထိ (၁၃)ဘူတာရှိတဲ့နေရာကို စတင်ပြီးတော့ Phase (1) အဖြစ်နဲ့ ဦးစားပေးဆောင်ရွက်ဖို့ဆိုတာ ကျွန်တော်တို့ လုပ်နေပါတယ်။ အသေးစိတ်တိုင်းရပါတယ်။ အသေးစိတ်အချက်အလက်တွေ အခုပြီးပါပြီ။ ကျွန်တော့်ဘက်မှ ပေးမယ့်ဟာတွေကော၊ သူတို့လုပ်ရ မယ့်ဟာတွေကော ဘယ်နေရာမှာ Transit Oriented Development လုပ်မယ်ဆိုတာထိ အသေးစိတ် ဒီဟာတွေဟာ ညှိနှိုင်းပါတယ်။ နောက်တစ်ခါ ဒါ အကြမ်းပဲ ကျွန်တော်ပြောတာပါ။ မူဆယ် - မန္တလေး။ မူဆယ် - မန္တလေးမှာ တကယ်တမ်း (၄၃၁)ကီလိုမီတာ၊ ဒီ အကြမ်းဖျင်း ကျွန်တော် လာအိုမှာဆောက်တဲ့လမ်းသည် ဒီလိုပဲ ကျွန်တော်တို့ (၄၃၀)ကျော်လောက်ပဲ။ အဲဒီမှာ 5 Bilion US ဒေါ်လာ ကုန်ပါတယ်။ အဲဒါကို တရုတ်ဆီက တရုတ်နဲ့ပေါင်းပြီးတော့ ဆောင်ရွက်ပါတယ်။ အဲဒီအခါမှာ ကျွန်တော်တို့က အဲဒီကိစ္စကိုရောပေါ့။ ခုနတုန်းကပြောတဲ့အတိုင်းပဲ သူသည် Nationd Transport Master Plan မှာ ဦးစားပေးထဲမှာပါတယ်။ တရုတ် - မြန်မာ စီးပွားရေးလမ်းကြောင်းမှာ WS:Qulosofliosdal Trans Asia Rail Link (UNESCAP) meslö:co? soallos pompom နေပြီးတော့ အာရှအထိဆက်တဲ့ လမ်းကြောင်းကြီး Tran Asia Rdil Link ရဲ့ အစိတ်အပိုင်းတစ်ခုလည်း ဖြစ်တယ်။ ဒါကြောင့် ဒီကြားထဲမှာလည်းပဲ တကယ့် Traffic Demand က တအားများတယ်။ ကုန်ကားက တစ်နေ့ကို (၃၀၀၀)နဲ့ (၅၀၀၀) ကြားကို မန္တလေးနဲ့ လားရှိုးကြားမှာ ရှိနေတယ်။ ရှိနေ﻿ ပြီးတော့ ဂုတ်တွင်းတို့၊ ဂုတ်ထိပ်တို့မှာ အရမ်းကြပ်နေတယ်။ ဒါ့ကြောင့် ဒီဟာသာ သွားခဲ့ရင် သူ့ရဲ့ ဒီဇိုင်းအတိုင်းဆိုရင် အကြာဆုံး(၅)နာရီပဲကြာမယ်။ ဒါဆိုရင် ဒီရထားဟာ ကားထက်လည်း ခုနကပြောတဲ့ သဘာဝပတ်ဝန်းကျင်နဲ့ပိုပြီးတော့ Familier ဖြစ်တယ်။ အဲဒါကြောင့် ကျွန်တော်တို့ အခု F/S လုပ်နေတာ ဖြစ်ပါတယ်။ အရင်လက စပြီးတော့ လုပ်နေပါပြီ။ နောက်ထပ်ဟာတွေကို ဒီ Plan နဲ့ သွားပြီးတော့ F/S လုပ်နေတာဖြစ်ပါတယ်။ ။ အဓိကအကျဆုံးကတော့ အချက်ပြစနစ် တပ်ဆင်ဖို့ပါ။ ကျွန်တော်တို့ရဲ့ အချက်ပြစနစ် :m imus :69:sanjao: Very Primitive Method Goli omur 69:samjao: Signalling System ၊ ကြိမ်ကွင်းကြီးနဲ့ ကြိမ်ကွင်းကြီးနဲ့ထောင်ပြီးတော့ လုပ်နေရတဲ့ဟာ ဖြစ်ပါတယ်။ ဒါကြောင့် အဲဒီဟာကို ဖျောက်မှဖြစ်မယ်။ လူပေါ်မှာမူတည်တဲ့၊ Secure မဖြစ်တဲ့၊ Safe မဖြစ်တဲ့ Operation အစား ကျွန်တော်တို့ဟာ အခုဆိုရင် ရန်ကုန် - မန္တလေးကို ကျွန်တော်တို့ Fully Automatic လုပ်မယ်။ ရန်ကုန် - ပြည်၊ ရန်ကုန် - မော်လမြိုင်ကို ကျွန်တော်တို့ Semi Automatic လုပ်မယ်ဆိုပြီးတော့ ကျွန်တော်တို့ဆောင်ရွက်လျက်ရှိပါတယ်။ အဲဒီကိစ္စအတွက်လည်းပဲ ခုနတုန်းက သြစတြေးလျကုမ္ပဏီကို ADB အနေနဲ့ ဒီကိစ္စလေးပါ ဆောင်ရွက်ပေးဖို့ဆိုပြီးတော့ မနေ့က ထပ်ပြီးတော့ မေတ္တာရပ်ခံခဲ့ပါတယ်။ နောက်တစ်ခုက ကျွန်တော်တို့ ရထားလမ်းတွေ ဘာကြောင့် ညံ့တာလဲ။ ဘာကြောင့် ညံ့တာလဲ ဆိုတော့ ကျွန်တော်တို့ အရင်တုန်းက သစ်သားဖားတွေသုံးတယ်။ သစ်သားဖားတွေက အခု သစ်သားလည်း မရှိတော့ဘူးဆိုတဲ့အခါ ကွန်ကရစ်ဇလီဖားတုံးသုံးတယ်။ သုံးတဲ့အခါမှာလည်းပဲ တရုတ် ဒီဇိုင်းသုံးလိုက်၊ အိန္ဒိယဒီဇိုင်းသုံးလိုက် ရတဲ့အကြွေး၊ အကြွေးရတဲ့ဟာကို ယူပြီးလုပ်ခဲ့လိုက်တဲ့အခါမှာ ဒီဇိုင်း(၂)ခုမတူတော့ ဒီဟာတွေက အကုန်လုံးပြဿနာ ရှိပါတယ်။ ဒီကြားထဲမှာ ဖွဲ့စည်းပုံက အရင်တုန်း ကဆိုရင် (၄)မိုင် တစ်အုပ်စု၊ တစ်အုပ်စုမှာ (၁၀)ယောက်၊ လမ်းလျှောက်(၁)ယောက်၊ လုပ်သားခေါင်း (၁)ယောက်၊ ကျန်တဲ့လုပ်သား(၈)ယောက်နဲ့ (၁၀)ယောက်ဖွဲ့စည်းခဲ့ရာကနေပြီး ၁၉၉၆ ခုနှစ်ကျတော့ တို့ Semi Mechanized လုပ်ကြစို့ဆိုပြီးတော့ Semi Mechanized ပေါ့။ ဒီ ကွန်ကရစ် ဇလီဖားကို လူလည်း မနိုင်တာမဟုတ်တော့ အဲဒါကို ဂျက် နဲ့ မ ရမယ်။ ဂျက် သုံးရမယ်။ တစ်ခါ ဒီ ကွန်ကရစ် ဇလီဖားရဲ့ အောက်ကို ကျောက်တွေရောက်အောင် Packing ရိုက်ရတယ်။ ရိုက်တဲ့အခါမှာလည်းပဲ sdinosso Hand - tie Tamper oss V$20:0) Hand - tie Tamper owqulosofi səą Hand - tie Tamper (000) miscoss 8şdò qulousu sləqe malộcossos Semi Mechanized ဂိုဏ်းတွေ ဖွဲ့လိုက်လို့ရှိရင် လမ်းတွေ၊ Tertiary လမ်းတွေပါ နည်းနည်းပိုပြီးတော့ ကောင်းကောင်းမွန်မွန် ထိန်းနိုင်မှာ ဖြစ်ပါတယ်။ အဲဒါကြောင့် ရထားလမ်းပြုပြင် ထိန်းသိမ်းရေးစနစ်ကို အစအဆုံးပြင်မှ ဖြစ်မယ်။ လူနဲ့လုပ်မယ့်အစား Semi Mechanized ကို သွားမှဖြစ်မယ်ဆိုတာကို ပြောတာပါ။ နောက်ထပ် ကုန်းတွင်းဆိပ်။ ကုန်းတွင်းဆိပ်တွေကလည်း ကျွန်တော် ဒီ Dry Port တွေ ဆောက်ရမှာပါ။ ကျွန်တော်တို့မှာ Inter Governmental Agreement on Dry Port ဆိုပြီးတော့ နိုင်ငံတကာအဖွဲ့အစည်းတွေနဲ့ UNESCAP ရဲ့ ဦးဆောင်မှုနဲ့ စာချုပ်မှာ လက်မှတ်ထိုးခဲ့ရတယ်။ တကယ်တမ်းလည်းပဲ ကျွန်တော်တို့ လုပ်ရမယ်။ အဓိကအားသာချက်က ဘာလဲဆိုတော့ Containerizationi 33:00: Container è suforoso goo Multimodal Transport vooss﻿ ဖြစ်လာမယ်။ Truck ပေါ်ကနေပြီးတော့ ရထားပေါ်တင်တယ်။ ရထားက တန်းပြီးတော့ သင်္ဘောဆိပ် ရောက်တယ်။ သင်္ဘောဆိပ်ကနေ သင်္ဘောပေါ်တင်တယ်။ အဲဒီလို Multimodd Transport ကွင်းဆက် Supply Chain ရဲ့ တန်ဖိုးတွေကျလာအောင် ဆောင်ရွက်ရမှာ ဖြစ်တဲ့အတွက်ကြောင့် ကုန်းတွင်းဆိပ်(၂)ခု၊ အခုပြီးပါပြီ။ ဒီနှစ်ကုန်ကစပြီးတော့ အားလုံးကို လူတွေ Container သုံးလာအောင် အားပေးနေတာ ဖြစ်ပါတယ်။ နောက် (IT) ပေါ့။ သူတို့ပြောတဲ့ (IT) အတွက်၊ (IT) ဆိုတာ တကယ့်ဘူတာတွေမှာ တစ်ချို့ ဘူတာတွေမှာ မီးကမရှိသေးဘူး။ ဘူတာတွေမှာရှိနေတဲ့ အားလုံးကို Control လုပ်နိုင်တဲ့ ခုနပြောတဲ့ Operation အရ Control လုပ်မယ်။ နောက် ခုနတုန်းက Management System ကြီးတစ်ခုလုံးကို Control လုပ်ဖို့ MIS ဆိုတာကို ကျွန်တော်တို့ F/S ပြီးပါပြီ။ အဲဒီ သြစတြေးလျကုမ္ပဏီကနေပြီး ထပ်ပြီးတော့ တင်ဒါခေါ်ယူရေးတို့ ဒီဟာတွေကို ကျွန်တော်တို့ Network တစ်ခုလုံး ချိတ်ရမှာ ဖြစ်ပါတယ်။ ဒါမှသာ Ticketing ထိ အားလုံးသွားမှာ ဖြစ်ပါတယ်။ အဲဒီမှာ သူကဖွဲ့စည်းပုံပါ ပြင်ခိုင်းပါတယ်။ အဲဒီမှာ ကျွန်တော်တို့ တော်တော်တိုင်ပင်ကြပါတယ်။ ကျွန်တော်တို့ရဲ့ အခြေအနေဟာ ဘယ်သူကိုမှ ပြိုင်နိုင်တဲ့အခြေအနေ အခုလောလောဆယ်မှာ မရှိပါဘူး။ ခုနလွှတ်တော်ကိုယ်စားလှယ်ကြီး ပြောသွားတဲ့အတိုင်းပါပဲ ကျွန်တော်တို့ ရထား၊ ကားနဲ့ မပြိုင်နိုင်သေးပါဘူး။ အဲဒီတော့ အနည်းငယ် ပြိုင်နိုင်လောက်အောင်၊ နည်းနည်း ရပ်တည်နိုင်လောက်အောင်တော့ အရင်ဆုံး လုပ်ကြဦးစို့ရဲ့။ အဲဒါပြီးမှ Reorganization ကို သွားမှာ ဖြစ်ပါတယ်။ အဲဒီမှာလည်း ဝန်ထမ်းတွေရဲ့ ခုနတုန်းက စိတ်ဓာတ်ပေါ့။ ကျွန်တော်တို့က Monopolistic Position soowoodosp8:52əyli soowoodoops: Boa goose Position meşle:60) ဈေးကွက် စီးပွားရေးစနစ်ကို ပြိုင်တဲ့အခါမှာ ကျွန်တော်တို့ ဝန်ထမ်းတွေဟာ Service Minded ဝန်ဆောင်မှု စိတ်ဓာတ်အပြည့်ရှိအောင် မနည်းကိုလုပ်နေရပါတယ်။ အခုလည်းပဲ ကျွန်တော်(၄)နှစ် သင်တန်း အလကားပေးပါတယ်။ အဲဒီ JICA က အဖွဲ့တွေနဲ့ ကျွန်တော် ဒုတိယနှစ် ရောက်ပါပြီ။ ခုနတုန်းက ဒီ နှုတ်ဆက်တာကအစ၊ ဦးညွှတ်တာကအစ အားလုံး ခုန သန့်ရှင်းရေးကအစ အားလုံးကို လေ့ကျင့် သင်ကြားပေးနေပါတယ်။ တစ်ခါတည်း မပြောင်းနိုင်ပါဘူး။ သူတို့ Corporatization ၁၉၈၇ ခုနှစ် ဂျပန်မှာ စပါတယ်။ အဲဒီ Corporatization အချိန်ကစပြီး နှစ်အစိတ်၊ သုံးဆယ် ယူခဲ့ရတာပါ။ လူတွေဟာ Service Minded သူတို့လည်း မဖြစ်ပါဘူးဆိုပြီးတော့ ပြောခဲ့တာ ဖြစ်ပါတယ်။ တစ်ခါ ဘဏ္ဍာရေးစီမံခန့်ခွဲမှုကတော့၊ ဘဏ္ဍာရေးအခြေအနေကတော့ အရင် ကျွန်တော် ပြည်ထောင်စုလွှတ်တော်မှာ တင်ပြခဲ့တဲ့အတိုင်းပါပဲ။ ကျွန်တော် ၂၀၁၉-၂၀၂၀ ရှေ့နှစ်ဘတ်ဂျက်ထဲမှာ တော်တော်ရင်လေးစရာ ကောင်းပါတယ်။ ကျွန်တော် ၁၉၈၈ ခုနှစ် မတိုင်ခင်က အကြွေးပါ။ ရထား ဆိုတာ ကိုယ်ဘာမှမလုပ်တတ်တော့ အစဉ်အလာအရကိုက ချေးငွေလေးရမှ သို့မဟုတ် ကိုယ့်မှာ ကိုယ်ပိုင်ရှိမှ နိုင်ငံခြားငွေနဲ့ ဝယ်ရတာဖြစ်တယ်။ အဲဒီအခါမှာ ၁၉၈၈ ခုနှစ်မတိုင်ခင်က ပဲရစ်ကလပ် နိုင်ငံတွေက အကြွေးတွေကို တစ်ဝက်လျော့ပေးတာတောင်မှ သူရဲ့အတိုးနဲ့အရင်း ကျွန်တော်ဆပ်ရမယ့် ဟာသည် ကျပ်(၁၂၆)ဘီလီယံရှိပါတယ်။ ကျွန်တော် ရထားဝင်ငွေရဲ့ (၂)ဆရှိပါတယ်။ အဲဒီတော့ နောက်တစ်ခါ ပင်စင်စားတဲ့ ဝန်ထမ်းပေါင်း(၁၈၀၀၀)၊ အဲဒီပင်စင်နဲ့ပင် ကျွန်တော် ကျပ်(၁)ဘီလီယံ ကျော်ပါတယ်။ အဲဒီတော့ ကျွန်တော်တို့သည် လောလောဆယ် မပြေးခင်ကနေ ရှုံးနေတဲ့ အဖွဲ့အစည်း﻿ [gSosofin secos 69:07:mospim mi cosso.pops Board $cos:ộodusul Corporation ဆိုတာ နောက်မှပြောလိုက်တာပါ။ ဒီ Public Service Application ဖြစ်တယ်။ အဲဒါကို အကောင်းဆုံး ဆောင်ရွက်ရမှာ ဖြစ်တယ်။ အဲဒီမှာ ကျွန်တော် ပုဂ္ဂလိကဟာတွေ ပါဝင်ဖို့ရယ်။ Investment မှာလည်း ပုဂ္ဂလိကတွေပါဝင်လာအောင် ကျွန်တော်တို့ စည်းရုံးဆွဲဆောင်လျက် ရှိပါတယ်။ ဒီနေရာမှာ ဒီလို ရထားလုပ်ငန်းသည် အင်မတန်စရိတ်ကြီးမားတဲ့ အတွက်ကြောင့် အရင်းအနှီးဟာလည်း ရင်းနှီးပြီးရင် နှစ်(၃၀) ကြာမှ အရင်းကြေတာတို့ ဘာတို့ ဖြစ်တဲ့အတွက် ကြောင့်မို့ အတော်တော့ ခက်ပါတယ်။ အခုလောလောဆယ် အဲဒီအတိုင်း ဆောင်ရွက်နေပါတယ်။ သြစတြေးလျက နိုင်ငံတစ်ခုက was: maiscosso Boys Turnout woocodoufil Crossing Product Goz! Turnout 603 လာထုတ်ရင် ကျွန်တော် သက်သက်သာသာနဲ့ သုံးရမယ်။ သူက အရှေ့တောင်အာရှနိုင်ငံတွေကို ရောင်းချင်တယ်လို့ ပြောပါတယ်။ အဲဒါတွေလည်း ကျွန်တော်တို့ Joint Venture လုပ်ဖို့ ဆွေးနွေး နေပါတယ်။ နောက်တစ်ခါ ဂျပန်ကုမ္ပဏီတစ်ခုကလည်း ကွန်ကရစ်ဇလီဖား ထုတ်တဲ့ ကျွန်တော်တို့ရဲ့ မသုံးတော့တဲ့ စက်ရုံအဟောင်း၊ ကွန်ကရစ် ဇလီဖားကလည်း လောက်သွားပြီဆိုတော့ သူက အဲဒါကို Precast Concrete Structure cosion Joint Venture 988 mp3azos als cossos နောက်ဆုံးအဆင့် ရောက်နေပါပြီ။ အဲဒါလည်းပဲ အားလုံးခွင့်ပြုခဲ့ရင် ကျွန်တော်တို့ လုပ်မှာဖြစ်ပါတယ်။ အဲဒီလိုနည်းနဲ့ ပါလာအောင် ဆောင်ရွက်နေတဲ့အကြောင်း တင်ပြအပ်ပါတယ်။ နောက် စက်ခေါင်းနဲ့ တွဲဆိုင်းတွေ ပြုပြင်တည်ဆောက်တဲ့အခါမှာ ကျွန်တော်တို့ အရင်အစိုးရ လက်ထက်မှာ တရုတ်နိုင်ငံရဲ့ ချေးငွေနဲ့ စက်ပစ္စည်းတွေ ဝယ်ပါတယ်။ အဆောက်အအုံကတော့ ကျွန်တော်တို့ဘာသာ ဆောက်ပါ တယ်။ ဒါပေမဲ့ အဲဒီမှာ စက်ရုံအဆောက်အအုံကို ဆောက်တယ်။ ဒါပေမဲ့ မနှစ်ကတုန်းက အမြန်ဆုံး ဒီစက်ခေါင်းထုတ်နိုင်အောင်၊ တွဲထုတ်နိုင်အောင်ပဲ အဓိကထားပြီး စက်ပစ္စည်းတွေ အထိုင်ကိုပဲ အဓိက ထားပြီး ကျွန်တော်တို့ လုပ်လိုက်တဲ့အတွက်ကြောင့် (၂၁)တွဲနဲ့ စက်ခေါင်း(၁၀)လုံးတော့ ဒီနှစ်ထဲမှာ ပြီးပါတယ်။ (၂၁)တွဲက ပြီးပါတယ်။ စက်ခေါင်း(၁၀)လုံးလည်း ဒီနှစ်ထဲမှာ ကျွန်တော်တို့ ပြီးမှာဖြစ် ပါတယ်။ နောက်ထပ် ဒီနှစ် ၂၀၁၈ - ၂၀၁၉ ခုနှစ်မှာတော့ ကျွန်တော် ဘတ်ဂျက်အဖြတ်ခံရတော့ ရိုးရိုးတွဲ(၁၅)တွဲပဲ ရပါတယ်။ အဲဒီမှာ ကျွန်တော်တို့ဟာ လူစီးတွဲကို (၅၀၀)ဝယ်ပါ။ ကုန်တွဲ ကိုတော့ အနည်းဆုံး (၈၀၀) ဖြည့်တင်းပါလို့ ပြောပါတယ်။ ဘာလို့တုန်းဆိုတော့ ကျွန်တော်တို့ ကုန်တွဲတွေက စစ်မဖြစ်ခင်က ကုန်တွဲပေါင်း (၉၀၀၀)ကျော်ရှိတယ်။ အခု (၂၀၀၀)ကျော်ပဲ ကျွန်တော် သုံးနိုင်ပါတယ်။ စစ်မဖြစ်ခင်က ၁၉၄၂ ခုနှစ်ကထက် နည်းနေပါတယ်ဆိုတဲ့အကြောင်းကို ကျွန်တော် တင်ပြအပ် ပါတယ်။ ဒါမှသာလျှင် ကျွန်တော်က ကုန်ကိုများများ သယ်ပါ။ ဒီ Freight Transport ကို ပိုပြီးတော့ ဦးစားပေးပါဆိုပြီးတော့ ADB က အကြံပြုပါတယ်။ ဘာလိုတုန်းဆိုတော့ ကုန်ဆိုတာက ကုန်သည် သည် စီးပွားရအောင်လုပ်တယ်။ ဒါကြောင့် ကျွန်တော်တို့က ကုန်သည်ဆီကတော့ ကုန်သယ်ယူပို့ဆောင် ရေးဟာ စီးပွားရေးတွက်ခြေကိုက်ရင် လုပ်ရမှာဖြစ်ပါတယ်။ လူကျတော့ ကျွန်တော်တို့က တတ်နိုင်သမျှ လူကို အရှုံးတော့ခံရနိုင်တယ်။ ဒါသည် နိုင်ငံရဲ့ တာဝန်ဖြစ်တယ်လို့ ကျွန်တော်တို့ ခံယူပါတယ်။ ။ အခု နိဂုံးချုပ်ပြောရရင်တော့ ကျွန်တော်တို့မှာ ဒီ အမျိုးသား Transport Policy ရှိပါတယ်။ ထိရောက်ခေတ်မီပြီး ဒီ Transport Policy (၁၂)ချက်မှာ အရေးအကြီးဆုံးအချက်က ထိရောက်﻿ ခေတ်မီပြီး စရိတ်စက သက်သာသော သယ်ယူပို့ဆောင်ရေးစနစ် တည်ထောင်ရန်ဆိုပြီးတော့ ကျွန်တော်တို့ ချမှတ်ထားပါတယ်။ နောက်တစ်ခါ လွတ်လပ်တဲ့ ယှဉ်ပြိုင်တဲ့ ဈေးကွက်ဖြစ်ရပါမယ်။ ဥပမာ မော်တော် ကားရော၊ ရထားရော၊ ရေကြောင်းရော၊ လေကြောင်းရော ဒါတွေသည် ပြည်သူလူထုမှာ ရွေးချယ်ခွင့် ရှိရမယ်။ ပိုပြီးတော့ ရွေးချယ်နိုင်လောက်အောင် အခွင့်အလမ်းတွေကို အစိုးရက ဖန်တီးပေးရမှာဖြစ် ပါတယ်။ နောင်ကျရင်လည်း ရထားကို အစိုးရက မပြေးပါဘူး။ မော်တော်ကားလည်း အစိုးရက မပြေး ပါဘူး။ အားလုံးသူတို့ ပြိုင်နိုင်အောင် ကျွန်တော်တို့ တည်ဆောက်ရမှာ ဖြစ်ပါတယ်။ ဒီကိစ္စတွေအတွက် အားလုံးအချိန်ယူ ဆောင်ရွက်သွားရမှာဖြစ်တဲ့အကြောင်း၊ ကျွန်တော်တို့သည် အကောင်းဆုံးဖြစ်အောင်၊ အချွေတာနိုင်ဆုံးဖြစ်အောင်၊ အကျိုးရှိ ထိရောက်သော ရင်းနှီးမြှုပ်နှံမှုတွေဖြစ်အောင် ဆောင်ရွက်နေ ပါကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။
</speech>
<speech type='speaker'>
အမျိုးသားလွှတ်တော်ကိုယ်စားလှယ်များခင်ဗျား။ မေးခွန်း မေးမြန်းခြင်းနဲ့ ဖြေကြားခြင်း အစီအစဉ်မှာ ကျွန်တော်တို့ မွန်ပြည်နယ် မဲဆန္ဒနယ်အမှတ်(၆)မှ ဦးဖေတင် က မြန်မာ့ မီးရထားကဏ္ဍ အောင်မြင်ဦးမော့လာနိုင်စေရေးအတွက် ကျွန်တော်တို့ မေးခွန်းကို ပို့ဆောင်ရေးနှင့် ဆက်သွယ်ရေးဝန်ကြီးဌာနက အပြည့်အစုံ ဖြေကြားသွားပါတယ်။ သူ့ရဲ့ ဖြေကြားချက်တွေက ဒါ ကျွန်တော်တို့ ပြည်သူတစ်ရပ်လုံး သိရှိဖို့၊ သိရှိနိုင်ရန် အကျိုးရှိမယ်။ ဒါမှလည်း ကျွန်တော်တို့ အစိုးရ ဌာနရဲ့ လုပ်ဆောင်ချက်တွေ ပြည်သူတွေ ပွင့်ပွင့်လင်းလင်း သိရှိမှာဖြစ်တဲ့အတွက် ကျွန်တော်တို့ အများပြည်သူ သိရှိနိုင်ဖို့အတွက် အမျိုးသားလွှတ်တော်ဆိုင်ရာ နည်းဥပဒေ ၁၅၀ အရ မြန်မာနိုင်ငံ ပြန်တမ်းနှင့် နိုင်ငံပိုင်သတင်းစာများတွင် ထည့်သွင်းဖော်ပြဖို့ ဆုံးဖြတ်ပါတယ်။
</speech>
</section>
</discussion><postface>
<title>
အမျိုးသားလွှတ်တော် ဥက္ကဋ္ဌကဒုတိယအကြိမ် အမျိုးသားလွှတ်တော် ဒဿမပုံမှန်အစည်းအဝေး (၁၇)ရက်မြောက်နေ့ ရပ်နားကြောင်း ကြေညာခြင်း
</title>
<speech type='speaker'>
အမျိုးသားလွှတ်တော် ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် ဒဿမပုံမှန်အစည်းအဝေး (၁၇)ရက်မြောက် နေ့ကို ရပ်နားပါမယ်။
</speech>
<speech type='mc'>
အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။
</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။</speech>
<p>
ဒုတိယအကြိမ် အမျိုးသားလွှတ်တော် ဒဿမပုံမှန်အစည်းအဝေး (၁၇)ရက်မြောက်နေ့ကို ၁၁၂၇ နာရီအချိန်တွင် ရပ်နားပါသည်။
</p>
</postface>
</transcript>
</doc>
