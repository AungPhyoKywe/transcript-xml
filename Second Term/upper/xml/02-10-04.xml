<doc>
<docinfo>
<docno>02-10-04.xml</docno>
<pdf>02-10-04.pdf</pdf>
<term value='02'>ဒုတိယအကြိမ်</term>
<session value='10' />
<sittingday value='04' />
<legislature value='upper'>အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး စတုတ္ထနေ့မှတ်တမ်း</title>
<date value='16-11-2018'>၁၃၈၀ ပြည့်နှစ်၊ တန်ဆောင်မုန်းလဆန်း ၉ ရက် (၂၀၁၈ ခုနှစ်၊ နိုဝင်ဘာလ ၁၆ ရက်)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် ဒသမပုံမှန်အစည်းအဝေး စတုတ္ထနေ့ အစီအစဉ်ကို ၁၀းဝဝ နာရီင်ကျင်းပ ပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type='mc'>အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် ဒသမပုံမှန် အစည်းအဝေးရဲ့ စတုတ္ထနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type='speaker'>အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type='mc'>အားလုံးထိုင်နိုင်ကြပါပြီခင်ဗျား။</speech>
အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း 
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယ အကြိမ် အမျိုးသားလွှတ်တော် ဒသမပုံမှန်အစည်းအဝေး စတုတ္ထနေ့မှာ လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄) ဦးရှိပြီး ဒီကနေ့ အစည်းအဝေးကို (၁၉၆)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်းရဲ့ (၈၇.၅)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေးရဲ့ စတုတ္ထနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော် ကိုယ်စားလှယ်များ ခွင့်ပန်ကြားခြင်း</title>
<speech type='speaker'>အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id='1283'>ဦးမြမင်းဆွေ၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် ဒသမပုံမှန် အစည်းအဝေး စတုတ္ထနေ့ ၁၆-၁၁-၂၀၁၈ ရက်နေ့တွင် အစည်းအဝေးသို့ တက်ရောက်နိုင်ခြင်း မရှိ သော အမျိုးသားလွှတ်တော်ကိုယ်စားလှယ်များကိုယ်စား မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင် ဖြစ်သူ ကျွန်တော် ဦးမြမင်းဆွေ က ခွင့်ပန်ကြားသွားမှာဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးဌေးဦး၊ ရန်ကုန်တိုင်းဒေသကြီး မဲဆန္ဒနယ်အမှတ်(၂)၊ ကျန်းမာရေး။ ဒေါက်တာစန်းမောင်မောင်၊ ပဲခူးတိုင်းဒေသကြီး မဲဆန္ဒနယ်အမှတ်(၁)၊ ကျန်းမာရေး။ ဦးမင်းဦး၊ ပဲခူးတိုင်းဒေသကြီး မဲဆန္ဒနယ် အမှတ်(၆)၊ မြေစစ်အစည်းအဝေး။ ဦးခင်အောင်မြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၈)၊ ကျန်းမာရေး။ ဒေါ်နန်းနီနီအေး၊ ကရင်ပြည်နယ် မဲဆန္ဒနယ်အမှတ်(၆)၊ အလုပ်ရုံဆွေးနွေးပွဲ။ ဦးသိမ်းဆွေ၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဒေါ်မေသန်းနွဲ့၊ ဧရာဝတီ တိုင်းဒေသကြီး မဲဆန္ဒနယ်အမှတ်(၁၁)၊ ကိုယ်တိုင်ဆောင်ရွက်ရန်။ ဦးကြည်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)၊ ကိုယ်တိုင်ဆောင်ရွက်ရန်။ ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)၊ ကိုယ်တိုင်ဆောင်ရွက်ရန်။ ဦးရှန်အောရ်၊ ချင်းပြည်နယ် မဲဆန္ဒနယ်အမှတ်(၂)၊ ဆေးရုံသွားရောက်ပြသ။ နော်ခရစ္စထွန်း(ခ)ဒေါက်တာအာကာမိုး၊ ကရင်ပြည်နယ် မဲဆန္ဒနယ်အမှတ်(၇)၊ ကိုယ်တိုင်ဆောင်ရွက်ရန်။ ဦးဆန်းမြင့်၊ ဧရာဝတီတိုင်းဒေသကြီး မဲဆန္ဒနယ်အမှတ်(၃)၊ ကျန်းမာရေး။ ဒေါက်တာဦးကြွယ်ကြွယ်၊ မန္တလေးတိုင်းဒေသကြီး မဲဆန္ဒနယ်အမှတ်(၆)၊ ကိုယ်တိုင်ဆောင်ရွက်ရန်။ ဗိုလ်ချုပ်ဝင်းသိန်း၊ တပ်မတော်သားကိုယ်စားလှယ်၊ ကျန်းမာရေးနှင့် ဒုတိယဗိုလ်မှူးကြီးသန့်ဆွေ၊ တပ်မတော်သား လွှတ်တော်ကိုယ်စားလှယ်၊ ကျန်းမာရေးတို့ပဲ ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြု ထားသူ(၁၃)ဦးနှင့် ယနေ့ ခွင့်ပန်ကြားသူ (၁၅)ဦးဖြစ်ပြီး စုစုပေါင်းခွင့်ပန်ကြားသူ(၂၈)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ် ခွင့်ပြု ပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လွှတ်တော်သို့ လေးစားစွာဖြင့် တင်ပြ အပ်ပါတယ်ခင်ဗျား။</speech>
<speech type='speaker'>ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type='speaker'>အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး စတုတ္ထနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၁၃)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ (၁၅)ဦးဖြစ်၍ အမျိုးသားလွှတ်တော်က စုစုပေါင်းခွင့်ပြု ထားသူ (၂၈)ဦးဖြစ်ပြီး ခွင့်မဲ့ ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type='speaker'>လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value = 'QA'>
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type='speaker'>အစီအစဉ်(၅)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ်(၅)ဦး မေးမြန်းတဲ့ မေးခွန်းများဟာ လျှပ်စစ်နှင့်စွမ်းအင် ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရှမ်းပြည်နယ်တောင်ပိုင်း၊ ဓနုကိုယ်ပိုင်အုပ်ချုပ်ခွင့်ရဒေသ၊ ပင်းတယမြို့နယ်အတွင်းရှိ ဆီးကျအင်း၊ မြေနီ (တောင်)၊ ပါးမဲကျေးရွာများကို လျှပ်စစ်မီးရရှိနိုင်ရန် ဆောင်ရွက်ပေးနိုင်ခြင်း ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ပထမဦးစွာ ရှမ်းပြည်နယ် မဲဆန္ဒနယ်အမှတ်(၈)မှ ဒေါ်မမလေးက ရှမ်းပြည်နယ်တောင်ပိုင်း၊ ဓနုကိုယ်ပိုင်အုပ်ချုပ်ခွင့်ရဒေသ၊ ပင်းတယမြို့နယ်အတွင်းရှိ ဆီးကျအင်း၊ မြေနီ (တောင်)၊ ပါးမဲကျေးရွာများကို လျှပ်စစ်မီးရရှိနိုင်ရန် ဆောင်ရွက်ပေးနိုင်ခြင်း ရှိ/မရှိနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id='1335'>ဒေါ်မမလေး၊ ရှမ်းပြည်နယ် မဲဆန္ဒနယ်အမှတ်(၈)</mp>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့်တကွ လွှတ်တော်တစ်ရပ်လုံးကို မင်္ဂလာပါလို့ နှုတ်ခွန်းဆက်သပါတယ်ရှင်။ ကျွန်မကတော့ ရှမ်းပြည်နယ် မဲဆန္ဒနယ်အမှတ်(၈) ဓနုကိုယ်ပိုင်အုပ်ချုပ်ခွင့်ရဒေသမှ အမျိုးသား လွှတ်တော်ကိုယ်စားလှယ် ဒေါ်မမလေး ဖြစ်ပါတယ်ရှင်။ ကျွန်မ မေးခွန်းကို ဥက္ကဋ္ဌကြီးမှတစ်ဆင့် မေးမြန်းသွားမှာဖြစ်ပါတယ်ရှင်။ ဥက္ကဋ္ဌကြီးရှင်။ ကျွန်မတို့ ဓနုကိုယ်ပိုင်အုပ်ချုပ်ခွင့်ရဒေသ၊ ပင်းတယမြို့နယ်အတွင်းမှာရှိတဲ့ ဆီးကျအင်း၊ ပါးမဲ၊ မြေနီ(တောင်)ကျေးရွာတွေဟာ တစ်ဆက်တစ်စပ်တည်းရှိတဲ့ ကျေးရွာတွေဖြစ်ပါတယ်။ သာယာလှပတဲ့ရှုခင်းတွေနဲ့ တောင်ကုန်းတောင်တန်းပေါ်မှာ တည်ထားတဲ့ရွာတွေဖြစ်တဲ့အတွက် လူထု အခြေပြု ခရီးသွားလုပ်ငန်း တည်ရှိပြီးတော့မှ မကြာသေးမီမ်းပြည်နယ်ဝန်ကြီးချုပ်ကိုယ်တိုင် ကူညီပေးခဲ့တဲ့နေရာဖြစ်ပါတယ်။ ဒီကျေးရွာတွေရဲ့ အဓိက အသက်မွေးဝမ်းကျောင်းက လက်ဖက် စိုက်ပျိုးခြင်းလုပ်ငန်း လုပ်ကိုင်တဲ့အတွက်ကြောင့်မို့လို့ Green Tea လက်ဖက်ခြောက်လို့ခေါ်တဲ့ လက်ဖက်စိမ်း လက်ဖက်ခြောက်ကို ဂျာမနီနိုင်ငံက အကူအညီ၊ နည်းပညာတွေနဲ့ ဆောင်ရွက်ထား ပေးတာဖြစ်ပါတယ်။ ပြည်နယ်အဆင့်၊ ပြည်ထောင်စုအဆင့် စိုက်ပျိုးရေး၊ မွေးမြူရေးနှင့် ဆည်မြောင်း ဝန်ကြီးဌာနဝန်ကြီးနှင့် နိုင်ငံတော်အကြီးအကဲ ဒုတိယသမ္မတကိုယ်တိုင် လာရောက်ပြီးတော့မှ လေ့လာ ခဲ့ပြီးတဲ့ဒေသလည်း ဖြစ်ပါတယ်။ ဒါကြောင့်မို့လို့ ဒီကျေးရွာ(၃)ရွာဟာ လျှပ်စစ်မီး အမှန်တကယ် လိုအပ်နေတယ်ဆိုတာ နိုင်ငံတော်အကြီးအကဲတွေပါ သိရှိခဲ့ပြီးလည်း ဖြစ်ပါတယ်။ ဒါကြောင့်မို့လို့ ကျွန်မတို့ ဓနုကိုယ်ပိုင်အုပ်ချုပ်ခွင့်ရဒေသ ပင်းတယမြို့နယ်အတွင်းမှာရှိတဲ့ ဆီးကျအင်း၊ ပါးမဲ၊ မြေနီ (တောင်)ကျေးရွာတွေမှာ လျှပ်စစ်မီးရရှိနိုင်ရန် မည်သို့စီမံဆောင်ရွက်ထားပါသလဲ။ မည်သည့် ရရှိနိုင်မှာလဲလို့ သိရှိလိုတဲ့အတွက်ကြောင့်မို့လို့ ဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါ တယ်ရှင်။ အားလုံးကို ကျေးဇူးတင်ပါတယ်ရှင်။ ခွင့်ရဒေသ ပင်းယသိရှိခဲ့ပြီးလည်း ကျေးရွာတွေမှာ</speech>
<title>ချင်းပြည်နယ်တွင် လေစွမ်းအားသုံး ဓာတ်အားပေးစက်ရုံ (Windmill) တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ချင်းပြည်နယ် မဲဆန္ဒနယ်အမှတ်(၃)မှ ဦးဘွဲ့ခန်း က ချင်းပြည်နယ် တွင် လေစွမ်းအားသုံး ဓာတ်အားပေးစက်ရုံ (Windmill) တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='2226'>ဦးဘွဲ့ခန်း၊ ချင်းပြည်နယ် မဲဆန္ဒနယ်အမှတ်(၃)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး၊ ဒုတိယဥက္ကဋ္ဌကြီးနှင့် ပြည်ထောင်စုအဆင့်ဝန်ကြီးများ၊ လွှတ်တော်ကိုယ်စားလှယ်တော်များ အားလုံး မင်္ဂလာအပေါင်းနဲ့ ပြည့်စုံကြပါစေကြောင်း နှုတ်ခွန်းဆက် ဂါရဝပြု အပ်ပါတယ်။ ကျွန်တော် ကတော့ ချင်းပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးဘွဲ့ခန်း ဖြစ်ပါတယ်။ ကျွန်တော့်အနေနဲ့ ချင်းပြည်နယ် လျှပ်စစ်ဓာတ်အား မတတ်နိုင်သော တောင်ပေါ်ဒေသ များတွင် လေစွမ်းအားသုံး ဓာတ်အားပေးစက်ရုံ(Windmill) တည်ဆောက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်းကို မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ နိုင်ငံတော်အစိုးရဟာ သက္ကရာဇ် ၂၀၃၀ ပြည့်နှစ်တွင် မြန်မာ တစ်နိုင်ငံလုံးရှိ မြို့ရွာအားလုံး မီးလင်းရမယ်လို့ ရည်မှန်းထားကြောင်း သိရှိရတဲ့အတွက် များစွာပဲ ဂုဏ်ယူကြို ဆိုပါကြောင်း၊ မိမိရောက်ရှိခဲ့သော အမေရိကန်နိုင်ငံ၊ တရုတ်နိုင်ငံတို့တွင် လေစွမ်းအားဖြင့် လျှပ်စစ်ထုတ်လုပ်ရေးကို ကျယ်ကျယ်ပြန့်ပြန့် ထုတ်လုပ်သုံးစွဲကြတာကို တွေ့ရှိရပါတယ်။ တရုတ်နိုင်ငံ ဟာလည်း လေစွမ်းအားဖြင့် လျှပ်စစ်ထုတ်လုပ်မှုဟာ ဒုတိယအဆင့် ဖြစ်ပါတယ်။ တောင်ကုန်းများ ရှိသော ယူနန်ပြည်နယ်၊ ကွမ်တုံပြည်နယ်တွေမှာ လေစွမ်းအားဖြင့် လျှပ်စစ်ရရှိရန် ဆောင်ရွက်ကြတာကို တွေ့ရှိရပါတယ်။ ၂၀၁၅ ခုနှစ်တွင် ဒိန်းမတ်နိုင်ငံ၌ (၄၂) ရာခိုင်နှုန်း၊ ဂျာမနီရှိ ပြည်နယ်(၄)ခု၌ (၆၀)ရာခိုင်နှုန်း၊ ဥရုဂွေးနိုင်ငံ၌ (၁၅.၅)ရာခိုင်နှုန်းဖြင့် သုံးစွဲကြပါတယ်။ အိမ်နီးချင်းအိန္ဒိယနိုင်ငံတွင်လည်း တော်တော်များများ သုံးစွဲကြတာကို ကျွန်တော်တို့ တွေ့ရှိရပါတယ်။ လေအားဖြင့် လျှပ်စစ်စွမ်းအင်သုံးစွဲရာတွင် အားသာချက်များစွာရှိပါတယ်။ သဘာဝ ပတ်ဝန်းကျင်အတွက် ညစ်ညမ်းမှုကင်းစင်ခြင်း၊ လေအားဖြင့် လျှပ်စစ်ထုတ်လုပ်ရာတွင် ဘေးထွက် ဆိုးကျိုး လုံးဝကင်းစင်ခြင်း၊ ပြန်လည်ဖြည့်တင်းနိုင်သော စွမ်းအင်အရင်းအမြစ်ဖြစ်သောကြောင့် စွမ်းအင် ကုန်ခန်းခြောက်သွားခြင်းမရှိပါ။ လေအားတည်ဆောက်ထားတဲ့နေရာတွင် လယ်ယာမြေ၊ တောင်ယာမြေနဲ့ ဥယျာဉ်ခြံများတွေကို ဘေးကင်းစွာ လုပ်ဆောင်နိုင်ကြပါတယ်။ လောင်စာဆီကို သုံးစွဲမှုမရှိသောကြောင့် ငွေကြေးသက်သာမှုရှိနိုင်တဲ့ အကျိုးကျေးဇူးများကိုလည်း ရရှိနိုင်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လေအားလျှပ်စစ်ထုတ်လုပ်စက်ကို ကမ်းလွန် ပင်လယ်ပြင်တွင်သာမကဘဲ ဖွံ့ဖြိုးမှုနိမ့်ကျပြီး မဟာဓာတ်အားလိုင်းမှလည်းကောင်း၊ မြစ်ချောင်းများမှ လျှပ်စစ်ထုတ်လုပ်တည်ဆောက်ရန် မလွယ်ကူတဲ့ ချင်းပြည်နယ်ရှိ မြို့နယ်တိုင်းတွင် ပေ(၅၀၀၀)မှ (၁၀၀၀၀)အထိမြင့်သော တောင်ကုန်းများစွာရှိတဲ့အတွက် လေစွမ်းအားသုံး လျှပ်စစ်ဓာတ်အား ထုတ်လုပ်နိုင်ရေးကို နိုင်ငံတော်မှ ချမှတ်အကောင်အထည်ဖော်ဆောင်ရွက်ပါက နိုင်ငံတော်အစိုးရရဲ့ ၂၀၃၀ ပြည့်နှစ်တွင် တစ်နိုင်ငံလုံးမီးလင်းရမယ်ဆိုတဲ့ ရည်မှန်းချက်နဲ့အညီ မြို့ တိုင်း၊ ရွာတိုင်း မီးလင်း ပြီးတော့ အောက်ကျနောက်ကျ ကျန်ရစ်ခဲ့သော ချင်းပြည်နယ်ပြည်သူလူထုရဲ့ စက်မှုလက်မှုလုပ်ငန်းများ၊ ပညာရေး၊ ကျန်းမာရေးနဲ့ လူမှုရေးဘဝပါ တိုးတက်မြင့်မားလာနိုင်မှာဖြစ်တဲ့အတွက် ချင်းပြည်နယ်တွင် လေစွမ်းအားဖြင့် လျှပ်စစ်ဓာတ်အားထုတ်လုပ်ရေးကို နိုင်ငံတော်အစိုးရမှ ဆောင်ရွက်ပေးရန်နှင့် အကယ်၍ နိုင်ငံတော်ဘတ်ဂျက် မလုံလောက်ပါက နိုင်ငံတကာအကူအညီဖြင့် ဆောင်ရွက်ပေးရန် အစီအစဉ် ရှိ/မရှိကို လွှတ်တော်ဥက္ကဋ္ဌကြီးမှတစ်ဆင့် လျှပ်စစ်နှင့် စွမ်းအင်ဝန်ကြီးဌာန ပြည်ထောင်စု ဝန်ကြီးအား လေးစားစွာ မေးမြန်းအပ်ပါတယ်။ အားလုံး ကျေးဇူးတင်ပါတယ်။</speech>
<title>ချင်းပြည်နယ်၊ ဖလမ်းမြို့နယ်အတွင်းရှိ မဟာဓာတ်အားလိုင်းမှ (၁၀)မိုင်အတွင်းရှိ ကျေးရွာများအား Transformer တပ်ဆင်ပေးပြီး ဓာတ်အားဖြန့်ဖြူးပေးရန် အစီအစဉ် ရှိ/မရှိနှင့်စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ချင်းပြည်နယ် မဲဆန္ဒနယ်အမှတ်(၄)မှ ဦးဇုန်လှယ်ထန်း က ချင်းပြည်နယ်၊ ဖလမ်းမြို့နယ်အတွင်းရှိ မဟာဓာတ်အားလိုင်းမှ (၁၀)မိုင်အတွင်းရှိ ကျေးရွာများအား Transformer တပ်ဆင်ပေးပြီး ဓာတ်အားဖြန့်ဖြူးပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='38'>ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၄)</mp>လေးစားအပ်တဲ့ ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များအားလုံး ပြည်ထောင်စု ဒုတိယဝန်ကြီးများအားလုံးကို မင်္ဂလာပါ လို့ ဦးစွာနှုတ်ခွန်းဆက်သပါတယ်။ ဥက္ကဋ္ဌကြီးခင်ဗျား။ ချင်းပြည်နယ်၊ ဖလမ်းမြို့နယ်အတွင်းရှိ သီးလီ၊ တလန်ခန်၊ ခင်ကန်၊ ခွာရွာ၊ ဇာထလိဂ်၊ ကျဲရ်မွန်၊ ကလောမွန်၊ ဆွန်းတလား၊ ရဲလ်စိန်း၊ လှောင်မွာလ်၊ ခွန်လီကျေးရွာများဟာဆိုရင် မဟာဓာတ်အားလိုင်းမှ(၁၀)မိုင်အတွင်း ကျရောက်တဲ့ကျေးရွာများဖြစ်ပါတယ်။ သူတို့ကတော့ ဒီမဟာ ဓာတ်အားလိုင်းကြီးကို နေ့စဉ်နှင့်အမျှ မြင်နေရပြီးတော့ လျှပ်စစ်မရသေးတဲ့ရွာများ ဖြစ်ပါတယ်။ သို့ဖြစ်ပါသောကြောင့် အဆိုပါကျေးရွာများအား မဟာဓာတ်အားလိုင်းမှ လျှပ်စစ်ဓာတ်အား ဖြန့်ဖြူး ပေးရန် အစီအစဉ် ရှိ/မရှိ မေးမြန်းအပ်ပါတယ်။ ကျေးဇူးတင်ပါတယ်။</speech>
<title>ရခိုင်ပြည်နယ်၊ ကျောက်တော်မြို့နယ်၏ မြောက်ဘက်ပိုင်း ပီချောင်းဒေသကျေးရွာများဖြစ်သည့် ပီထု၊ ငါးဆောင်ဖက်၊ ပြိုင်းချောင်း၊ ရှင်ကြမ်း၊ ဝဲကြီးဒေါင့်၊ လင့်ဇင်ရွာသစ်ကျေးရွာများနှင့် ပီချောင်းဒေသ ကျေးရွာများကို မဟာဓာတ်အားလိုင်းမှ 11 KVA ဓာတ်အားလိုင်းနှင့်မီသည့် ကျေးရွာများကို 11 KVA နှင့်လည်းကောင်း၊ 11 KVA မမီသည့်ကျေးရွာများကို 33 KVA ဓာတ်အားခွဲရုံဆောက်လုပ်ပြီး လျှပ်စစ် မီးရရှိရေး ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် က ရခိုင်ပြည်နယ်၊ ကျောက်တော်မြို့နယ်၏ မြောက်ဘက်ပိုင်း ပီချောင်းဒေသကျေးရွာများဖြစ်သည့် ပီထု၊ ငါးဆောင်ဖက်၊ ပြိုင်းချောင်း၊ ရှင်ကြမ်း၊ ဝဲကြီးဒေါင့်၊ လင့်ဇင်ကျေးရွာသစ် ကျေးရွာများနှင့် ပီချောင်း ဒေသ ကျေးရွာများကို မဟာဓာတ်အားလိုင်းမှ 11 KVA ဓာတ်အားလိုင်းနှင့်မီသည့် ကျေးရွာများကို 11 KVA နှင့်လည်းကောင်း၊ 11 KVA မမီသည့်ကျေးရွာများကို 33 KVA ဓာတ်အားခွဲရုံ ဆောက်လုပ်ပြီး လျှပ်စစ်မီးရရှိရေး ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1310'>ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီး၊ ဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ်များ အားလုံးကို သာလီစွပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမြင့်နိုင် ဖြစ်ပါတယ်။ ကျွန်တော် ဒီနေ့ အမျိုးသားလွှတ်တော်မှာ လျှပ်စစ်ဝန်ကြီးဌာနနဲ့ ပတ်သက်တဲ့ မေးခွန်းတစ်ခုကို ကြယ်ပွင့်ပြမေးခွန်း အနေနဲ့ မေးမြန်းသွားမှာ ဖြစ်ပါတယ်။ လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော် မဲဆန္ဒနယ် ကျောက်တော်မြို့နယ်တွင် ၂၀၁၄ ခုနှစ်မှ စတင်၍ မဟာဓာတ်အားလိုင်းမှ 66/11 KVA ဓာတ်အားခွဲရုံ တည်ဆောက်ပြီး (၂၄)နာရီ လျှပ်စစ်မီး ရရှိပြီးဖြစ်ပါတယ်။ ကျေးရွာပေါင်း (၂၀)ကျော်ကိုလည်း 11 KVA လျှပ်စစ်လိုင်းများ သွယ်တန်းပြီး လျှပ်စစ်မီးများ ရရှိနေကြပြီဖြစ်ပါတယ်။ ကျောက်တော်မြို့နယ် 66 KVA ဓာတ်အားခွဲရုံမှာ ကျောက်တော်မြို့ရဲ့ အရှေ့ဘက်၊ တောင်ဘက်၊ အနောက်ဘက်များကို လျှပ်စစ်မီးလိုင်းများ တည်ဆောက်ပြီးဖြစ်သော်လည်း ယခု ကျွန်တော်မေးမြန်းတဲ့ မြောက်ဘက်ခြမ်း ပီချောင်းဒေသကို လျှပ်စစ်မီးလိုင်းများ တည်ဆောက်ခြင်းမရှိသည့်အတွက် ပီချောင်းဒေသမှာ လျှပ်စစ်မီး ရရှိခြင်းမရှိသေးပါ။ ပီချောင်းဒေသတွင် ကျေးရွာပေါင်း (၂၀)ကျော်ရှိပြီး လူဦးရေ (၈)သောင်းကျော် နေထိုင်တဲ့ အရပ်ဒေသတစ်ခုဖြစ်ပါတယ်။ သွားလာရေးခက်ခဲတဲ့ အရပ်ဒေသတစ်ခု ဖြစ်နေပါတယ်။ ဝဲကြီးဒေါင့်ကျေးရွာတွင် တိုက်နယ်ဆေးရုံများ၊ အထက်တန်းကျောင်းများရှိနေကြပြီး ဝဲကြီးဒေါင့် ကျေးရွာတွင် အိမ်ခြေ(၂၃၆)အိမ်၊ လူဦးရေ(၁၂၄၈)ဦး လင့်ဇင်ကျေးရွာတွင် အိမ်ခြေ(၁၃၈)အိမ်၊ လူဦးရေ(၆၅၃)ဦး နေထိုင်ကြပြီး ဝဲကြီးဒေါင့်ကျေးရွာနှင့် လင့်ဇင်ကျေးရွာမှာ တစ်ဆက်တစ်စပ်တည်း ရှိတဲ့ ကျေးရွာများဖြစ်ကြပါတယ်။ ကျောက်တော်မြို့နယ်နှင့်လည်း (၁၀)မိုင် ပတ်ဝန်းကျင်အတွင်းမှာရှိတဲ့ ကျေးရွာများဖြစ်ကြပါတယ်။ ရှင်ကြင်းကျေးရွာတွင် အိမ်ခြေ(၁၅၀)၊ လူဦးရေ(၆၇၁)ဦး ရှိပါတယ်။ ငါးဆောင်ဖက်ကျေး ရွာတွင် အိမ်ခြေ(၁၅၂)အိမ်၊ လူဦးရေ (၆၆၄)ယောက်၊ ပြိုင်းချောင်းကျေးရွာတွင် (၁၆၇)အိမ်၊ လူဦးရေ (၈၅၁)ယောက်၊ ပီထုကျေးရွာတွင် အိမ်ခြေ (၁၀၄)အိမ်နှင့် လူဦးရေ(၄၈၅)ယောက် နေထိုင်တဲ့ ကျေးရွာ များဖြစ်ကြပါတယ်။ တစ်ဆက်တစ်စပ်တည်းရှိတဲ့ ကျေးရွာများဖြစ်ကြပြီး ကျောက်တော်မြို့နဲ့ (၅)မိုင် အတွင်းရှိနေကြတဲ့ ကျေးရွာများဖြစ်ကြပါတယ်။ ဤကျေးရွာများလည်း ဆေးခန်း၊ စာသင်ကျောင်းများ စုံညီစွာရှိကြပြီး လျှပ်စစ်မီးရရှိရေးအတွက် အမှန်တကယ်လိုအပ်နေတဲ့ ကျေးရွာများဖြစ်ကြပါတယ်။ ပီချောင်းဒေသရှိ တခြားကျေးရွာများမှာလည်း ဆင်းရဲနွမ်းပါးကြပြီး လျှပ်စစ်မီးရရှိရေးကို တောင့်တနေကြပါတယ်။ ဤဒေသမှ သွားလာရေး ခက်ခဲတဲ့အတွက်ကြောင့် လျှပ်စစ်မီး ရရှိလာမည် ဆိုပါက လူမှုဘဝ မြင့်မားလာမည်ဖြစ်ပြီး အစိုးရမှ အကောင်အထည်ဖော် ဆောင်ရွက်နေတဲ့ NEP စီမံကိန်းကိုလည်း ၂၀၃၀ ပြည့်နှစ်အတွင်း ကျေးရွာတိုင်း မီးလင်းရမည်ဆိုတဲ့ စီမံကိန်းကို အောင်မြင်အောင် ဆောင်ရွက်နိုင်မည်ဖြစ်တဲ့အတွက် ပီချောင်းဒေသ ပြည်သူများကိုယ်စား အမျိုးသားလွှတ်တော် ဥက္ကဋ္ဌကြီးမှတစ်ဆင့် အောက်ပါမေးခွန်းကို မေးမြန်းအပ်ပါတယ်။ ကျောက်တော်မြို့နယ်၏ မြောက်ဘက်ပိုင်း ပီချောင်းဒေသကျေးရွာများဖြစ်သည့် ပီထု ကျေးရွာ၊ ငါးဆောင်ဖက်ကျေးရွာ၊ ပြိုင်းချောင်းကျေးရွာ၊ ရှင်ကြမ်းကျေးရွာ၊ ဝဲကြီးဒေါင့်ကျေးရွာ၊ လင့်ဇင်ရွာသစ်ကျေးရွာများနှင့် ပီချောင်းဒေသ ကျေးရွာများကို မဟာဓာတ်အားလိုင်းမှ 11 KVA ဓာတ်အားလိုင်းနှင့်မီသည့်ကျေးရွာများကို 11 KVA နှင့်လည်းကောင်း၊ 11 KVA မမီသည့် ကျေးရွာ များကို 33 KVA ဓာတ်အားခွဲရုံဆောက်လုပ်ပြီး လျှပ်စစ်မီးရရှိရေး ဆောင်ရွက်ပေးရန် အစီအစဉ် ရှိ/မရှိ ဥက္ကဋ္ဌကြီးမှတစ်ဆင့် အောက်ပါမေးခွန်းကို မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါ တယ်။</speech>
<title>တောင်ကျချောင်းရေကြောင့် ပျက်စီးသွားသည့် မင်းဘူး(စကု)မြို့နယ်၊ မန်းရေနံမြေနှင့် မန်းကျေးရွာ ကြားရှိ မန်းချောင်း ဘေလီတံတားအစား ဒီဇိုင်းနှင့်အရည်အသွေး ကောင်းမွန်ခိုင်ခံ့သော တံတားအသစ် တစ်စင်း အမြန်ဆုံး တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ်(၅)မှ ဦးတင်အောင်ထွန်း က တောင်ကျချောင်းရေကြောင့် ပျက်စီးသွားသည့် မင်းဘူး(စကု)မြို့နယ်၊ မန်းရေနံမြေနှင့် မန်းကြိုး ကျေးရွာကြားရှိ မန်းချောင်း ဘေလီတံတားအစား ဒီဇိုင်းနှင့်အရည်အသွေး ကောင်းမွန်ခိုင်ခံ့သော တံတားအသစ်တစ်စင်း အမြန်ဆုံးတည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1279'>ဦးတင်အောင်ထွန်း၊ မကွေးတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌ၊ အမျိုးသားလွှတ်တော်ကိုယ်စားလှယ်များနှင့် ဧည့်သည်တော်များ အားလုံး မင်္ဂလာပါခင်ဗျား။ ကျွန်တော်က မကွေးတိုင်းဒေသကြီး မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ် ဦးတင်အောင်ထွန်း ဖြစ်ပါတယ်။ အမျိုးသားလွှတ်တော်ဥက္ကဋ္ဌကြီးခင်ဗျား။ မြန်မာ့ရေနံနှင့်သဘာဝဓာတ်ငွေ့လုပ်ငန်း၊ မန်းရေနံ မြေ၏ ကြီးကြပ်မှုအောက်ရှိ မန်းချောင်းဘေလီတံတားဟာ မန်းရေနံမြေအဖြစ် စတင်တူးဖော်ခဲ့တဲ့ ၁၉၇၅ ခုနှစ်က ပြည်သူ့ဆောက်လုပ်ရေးလုပ်ငန်းရဲ့ ပံ့ပိုးမှုနဲ့ ရှမ်းပြည်နယ် တာကောမြို့နယ်မှ ရွှေ့ပြောင်း သယ်ယူတည်ဆောက်ခဲ့တာဖြစ်ပြီးတော့ အရှည်(၃၆၀)ပေ၊ အကျယ်(၁၄)ပေ၊ (၆)လက်မရှိတဲ့ Double Single Bailey တံတားအမျိုးအစားဖြစ်ပါတယ်။ တည်ဆောက်ပြီးနောက်ပိုင်း လိုအပ်တဲ့ ပြုပြင်ထိန်းသိမ်းရေးလုပ်ငန်းများကိုတော့ မြန်မာ့ရေနံနဲ့ သဘာဝဓာတ်ငွေ့လုပ်ငန်းက တာဝန်ယူ ဆောင်ရွက်နေပါတယ်။ မန်းရေနံမြေနဲ့ ထိစပ်ကျေးရွာနေ ပြည်သူလူထု မင်းဘူးမြို့သို့ အဆက်မပြတ် ဖြတ်သန်း သွားလာနေရတဲ့ တံတားတစ်စင်းဖြစ်ပြီး မန်းရေနံမြေမှ လုပ်ငန်းသုံးမော်တော်ယာဉ်များလည်း လမ်းပန်းဆက်သွယ်ရေးအတွက် အဓိကအားထား ဖြတ်သန်းသွားလာနေရတဲ့ တံတားတစ်စင်းလည်း ဖြစ်ပါတယ်။ ဒါ့အပြင် ရေပူရိုးချောင်းတံတားနှင့် တစ်ဆက်တည်း ထနောင်းတောကျေးရွာ၊ ရွှေလှေ ကျေးရွာ၊ ကျောင်းတော်ရာကျေးရွာတို့ကို ရောက်ရှိပြီးတော့ ပွင့်ဖြူမြို့နယ်ပါ တစ်ဆက်တစ်စပ်တည်း သွားလာရာမှာ အသုံးတည့်တဲ့ တံတားတစ်စင်းလည်းဖြစ်ပါတယ်။ အဆိုပါ တံတားဟာ ၁၅-၆-၂၀၁၈ ရက်နေ့က မိုးအဆက်မပြတ်ရွာသွန်းပြီး အရှိန်ပြင်းစွာကျဆင်းလာတဲ့ တောင်ကျချောင်းရေများကြောင့် မန်းချောင်းဘေလီတံတားရဲ့ တောင်ဘက်ခြမ်းကမ်းကပ်ခုံဟာ ရေတိုက်စားခြင်းခံရပြီး ရေထိန်း ရေကာတာ ကျောက်ရိုးတွေပါ ဆိုးရွားစွာ ပျက်စီးခဲ့ပါတယ်။ အများပြည်သူသွားလာရေး ပြတ်တောက်ခဲ့ ရပြီးတော့ မန်းရေနံမြေနဲ့ ရေနံအထွက်တိုးရေးလုပ်ငန်းရပ်များအတွက်လည်း လုပ်ငန်းသုံး မော်တော် ယာဉ်များ သွားလာမရဖြစ်ခဲ့ပါတယ်။ လူ၊ မော်တော်ဆိုင်ကယ်နှင့် ယာဉ်ငယ်များ လှေနဲ့ ခက်ခက်ခဲခဲ ဖြတ်သန်းခဲ့ရပါတယ်။ အခုလတ်တလောမှာတော့ ဆောက်လုပ်ရေး၊ တံတားအထူးအဖွဲ့(၅)က ယာဉ်ငယ်များသာ ဖြတ်သန်းသွားလာနိုင်ဖို့ ကမ်းကပ်ခုံပြန်လည် ပြုပြင်ခြင်းနှင့် Double Single Bailey တိုးချဲ့ ဆောက် လုပ်နိုင်ဖို့ မန်းရေနံမြေနဲ့ ဆောက်လုပ်ရေး ပူးပေါင်းဆောင်ရွက်နေတယ်လို့ သိရပါတယ်။ ထပ်မံသိရ တာက ဒီတံတားနဲ့ တွဲလျက်ရှိတဲ့ လမ်းအပိုင်းဟာ ဆောက်လုပ်ရေးဝန်ကြီးဌာန၊ ကျေးလက်လမ်း ဖွံ့ဖြိုးရေးဦးစီးဌာနက စီမံခန့်ခွဲတဲ့ လမ်းအပိုင်းမဟုတ်လို့ ကျေးလက်လမ်းဖွံ့ဖြိုးရေးဦးစီးဌာနကို မြန်မာ့ရေနံနှင့် သဘာဝဓာတ်ငွေ့လုပ်ငန်းက အလျင်အမြန် လွှဲပြောင်းပေးပြီး ဆောက်လုပ်ရေးအရ အသစ်တည်ဆောက်နိုင်မှာဖြစ်ပါတယ်။ ဒါကြောင့် မန်းချောင်းဘေလီတံတား မြောက်ဘက်ရှိ ကျေးရွာ ပြည်သူလူထုအများစုရဲ့ လမ်းပန်းဆက်သွယ်မှု အဆင်ပြေချောမွေ့စေရန်နှင့် ရေနံထုတ်လုပ်ရေးများအတွက် ရေနံတွင်း ပြုပြင်ခြင်းလုပ်ငန်းဆောင်ရွက်ရန် တွင်းပြင်ကားကြီးများ ဖြတ်သန်းသွားလာခြင်းတို့ အဆင်ပြေစေရန် ဝန်ကြီးဌာနအချင်းချင်း ချိတ်ဆက်လျက် မင်းဘူး(စကု)မြို့နယ်၊ မန်းရေနံမြေနှင့် မန်းကျေးရွာ ကြားရှိ မန်းချောင်းဘေလီတံတားအစား ဒီဇိုင်းနှင့်အရည်အသွေး ကောင်းမွန်ခိုင်ခံ့သော တံတား အသစ်တစ်စင်း အမြန်ဆုံးပြန်လည်တည်ဆောက်ပေးနိုင်ခြင်း ရှိ/မရှိ သိရှိလိုပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>မေးခွန်းများနဲ့ ပတ်သက်ပြီး လျှပ်စစ်နှင့်စွမ်းအင်ဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id='17'>ဒေါက်တာထွန်းနိုင် (ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံပါစေလို့ ဦးစွာ နှုတ်ခွန်းဆက်သအပ်ပါတယ်။ ပထမဦးစွာ ရှမ်းပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဒေါ်မမလေး မေးမြန်းတဲ့ ကြယ်ပွင့်ပြ မေးခွန်းနဲ့ ပတ်သက်ပြီးတော့ လျှပ်စစ်နှင့် စွမ်းအင်ဝန်ကြီးဌာနမှ ကျွန်တော် ဒုတိယဝန်ကြီး ဒေါက်တာ ထွန်းနိုင် က ရှင်းလင်းဖြေကြားသွားမှာ ဖြစ်ပါတယ်။ Power Point အသုံးပြုခွင့်ပြုပါရန် ခွင့်တောင်းခံ အပ်ပါတယ်။ ရှမ်းပြည်နယ်တောင်ပိုင်း၊ ဓနုကိုယ်ပိုင်အုပ်ချုပ်ခွင့်ရဒေသ၊ ပင်းတယမြို့နယ် ထွက်နီ ကျေးရွာအုပ်စုအတွင်းမှာရှိတဲ့ ဆီးကျအင်း၊ မြေနီ(တောင်)၊ ပါးမဲကျေးရွာ စုစုပေါင်းကျေးရွာ (၃)ရွာကို 66/11 KV 10 MVA ပင်းတယ ဓာတ်အားခွဲရုံကနေ ဓာတ်အားဖြန့်ဖြူးပေးသွားရမှာ ဖြစ်ပါတယ်။ ဆီးကျအင်းကျေးရွာ ဓာတ်အားရရှိစေဖို့အတွက် NEP ရဲ့ ပထမအဆင့်မှာ လျာထားချက်ပါ ရှိပြီး ဖြစ်ပါတယ်။ အဲဒီ လျာထားချက်ပါရှိနေတဲ့ ထွက်နီကျေးရွာကနေတစ်ဆင့် ဆီးကျအင်းကျေးရွာကို 11 KV ဓာတ်အားလိုင်း (၃.၈)မိုင်နဲ့ 11/0.4 KV 100 KVA Transformer တစ်လုံး တည်ဆောက် ပေးရမှာဖြစ်ပါတယ်။ မြေနီ(တောင်)ကျေးရွာ ဓာတ်အားရရှိဖို့အတွက် ဆီးကျအင်းကျေးရွာကနေ တစ်ဆင့် မြေနီ(တောင်)ကို 11 KV ဓာတ်အားလိုင်း (၀.၅)မိုင်နှင့် 11/0.4 KV 100 KVA Transformer တစ်လုံး တည်ဆောက်ပေးရပါမယ်။ ပါးမဲကျေးရွာ ဓာတ်အားရရှိဖို့အတွက် မြေနီ(တောင်)ကျေးရွာ ကနေ ပါးမဲကျေးရွာ 11 KV ဓာတ်အားလိုင်းနောက်ထပ် (၁.၂)မိုင်နဲ့ 11/0.4 KVI 100 KVA Transformer (၁)လုံး တည်ဆောက်ခြင်းလုပ်ငန်းများ ဆောင်ရွက်ရမှာဖြစ်ပြီး တင်ပြပါလုပ်ငန်းအားလုံး ဆောင်ရွက် နိုင်ဖို့ ဂျာမနီနိုင်ငံရဲ (KFW)ချေးငွေဖြင့် အကောင်အထည်ဖော် ဆောင်ရွက်ပေးရန် စီစဉ်ထားရှိပြီး ဖြစ်ပါတယ်။ လက်ရှိအခြေအနေမှာတော့ ဂျာမနီနိုင်ငံ(KFW)ချေးငွေနဲ့ ဆောင်ရွက်မည့်လုပ်ငန်းများ အားလုံးလိုအပ်တဲ့ နိုင်ငံတကာချေးငွေ လုပ်ထုံးလုပ်နည်းနှင့်အညီ International Consultant Firm ငှားရမ်းနိုင်ဖို့အတွက် တင်ဒါခေါ်ဆိုစိစစ်ပြီး ဖြစ်ပါတယ်။ တင်ဒါအောင်မြင်ထားတဲ့ ပြည်ပအကြံပေး ကုမ္ပဏီနှင့် စာချုပ်ချုပ်ဆိုဖို့ရာ စာချုပ်အကြံပေး ဝန်ဆောင်မှုစာချုပ် မူကြမ်းအပေါ်မှာ စီမံကိန်းနှင့် ဘဏ္ဍာရေးဝန်ကြီးဌာန၊ ပြည်ထောင်စုရှေ့နေချုပ်ရုံး၊ စီးပွားရေးနှင့် ကူးသန်းရောင်းဝယ်ရေးဝန်ကြီး ဌာန၊ မြန်မာနိုင်ငံတော်ဗဟိုဘဏ်တို့ထံကနေ သဘောထားမှတ်ချက်များ အသီးသီးတောင်းခံခဲ့ပြီးတော့ အဆိုပါ ဌာနကြီး(၄)ခုရဲ့ သဘောထားမှတ်ချက်များကို ပြန်လည်စုစည်းကာ ဌာနကြီး(၄)ခုက ကျွမ်းကျင်သူများနဲ့ စာချုပ်ညှိနှိုင်းအစည်းအဝေးများကို ဆောင်ရွက်နေလျက်ရှိပါတယ်။ ၂၀၁၉ ခုနှစ်၊ မတ်လအတွင်းမှာ စာချုပ် ချုပ်ဆိုနိုင်ရန် စီစဉ်ထားပါတယ်။ အကြံပေး ဝန်ဆောင်မှုစာချုပ် ချုပ်ဆိုပြီးရင် လိုအပ်တဲ့ လျှပ်စစ်ပစ္စည်းတွေ၊ စာရင်းပြုစုရေးဆွဲခြင်း၊ တင်ဒါပြုစု ရေးဆွဲခြင်း၊ တင်ဒါ ခေါ်ဆိုခြင်း၊ တင်ဒါ စိစစ်ရွေးချယ်ခြင်း လုပ်ငန်းအဆင့်ဆင့်ကို (KFW)ဘဏ်ရဲ့ စည်းမျဉ်းစည်းကမ်းအတိုင်း ဆက်လက်စီစဉ်ဆောင်ရွက်သွားမှာဖြစ်ပြီး တည်ဆောက်ရေးလုပ်ငန်း များကို ၂၀၁၉-၂၀၂၀ ဘဏ္ဍာရေးနှစ်၊ ဇွန်လခန့်မှာ စတင်ဆောင်ရွက်နိုင်မယ်လို့ ခန့်မှန်းထားပါ ကြောင်း ဥက္ကဋ္ဌကြီးမှတစ်ဆင့် ရှင်းလင်းဖြေကြားအပ်ပါတယ်။ ကျေးဇူးတင်ပါတယ်။ ဒုတိယမေးခွန်း ဖြစ်ပါတယ်။ ချင်းပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် ဦးဘွဲ့ခန်း မေးမြန်းတဲ့ ကြယ်ပွင့်ပြမေးခွန်းနဲ့ ပတ်သက်ပြီး ဆက်လက်ရှင်းလင်း ဖြေကြားသွားမှာ ဖြစ်ပါတယ်။ ၂၀၃၀ ပြည့်နှစ်မှာ တစ်နိုင်ငံလုံး လျှပ်စစ်ဓာတ်အားပေးနိုင်ရန် ရည်မှန်း ဆောင်ရွက်ထားရာမှာ တိုးတက်လိုအပ်နေတဲ့ လျှပ်စစ်ဓာတ်အားကို ဖြည့်ဆည်းပေးနိုင်ဖို့အတွက် ပြန်လည်ပြည့်ဖြိုးမြဲ စွမ်းအင်များဖြစ်တဲ့ ရေအား၊ နေအား၊ လေအားစွမ်းအင်တို့နဲ့ ထုတ်လုပ်ရရှိနိုင် မယ့်အရင်းအမြစ်များကို ရှာဖွေဖော်ထုတ်လျက်ရှိပါတယ်။ နိုင်ငံအတွင်းမှာ လေအားစွမ်းအင်များ ရရှိအသုံးပြုနိုင်ရန် ရည်ရွယ်ပြီးတော့ တနင်္သာရီ တိုင်းဒေသကြီး၊ မွန်ပြည်နယ်၊ ကရင်ပြည်နယ်၊ ရှမ်းပြည်နယ်၊ ကယားပြည်နယ်တို့မှာ ထိုင်းနိုင်ငံ အခြေစိုက် Gunku Engineering Public Co.,Ltd. က လည်းကောင်း၊ ရခိုင်ပြည်နယ်၊ ဧရာဝတီ တိုင်းဒေသကြီး၊ ရန်ကုန်တိုင်းဒေသကြီးတို့မှာ စင်ကာပူနိုင်ငံအခြေစိုက် Asia Ecoenergy Development နဲ့ ပြည်တွင်းတိုင်းရင်းသား လုပ်ငန်းရှင်ဖြစ်သော Primus Advanced Technologies Ltd. တို့ ပူးပေါင်း၍လည်းကောင်း၊ ချင်းပြည်နယ်၊ ရခိုင်ပြည်နယ်နှင့် ဧရာဝတီတိုင်း 63006:00.Sqosęćci China Three Gorges Corporation (CTGC)QWS:6m??: လေစွမ်းအင်သုံး လျှပ်စစ်ဓာတ်အားထုတ်လုပ်နိုင်မှု ဖြစ်မြောက်နိုင်စွမ်း လေ့လာမှုလုပ်ငန်းများကို ဆောင်ရွက်စေခဲ့ပါတယ်။ China Three Gorges Corporation mese:com Joop asoys scoresque: တိုင်းတာတဲ့ တာဝါတိုင်(၈)ခုကို ချင်းပြည်နယ်မှာ လော့လန်း၊ ရခိုင်ပြည်နယ်မှာ ရဲဘော်ကြီး၊ ဧရာဝတီ တိုင်းဒေသကြီးမှာ ချောင်းသာ၊ ရန်ကုန်တိုင်းဒေသကြီးမှာ တောင်တပ်နှင့် သင်္ခတို့၌လည်းကောင်း၊ Asia Ecoenergy Development Primus Advanced Technologies Ltd. org လေတိုက်နှုန်းတိုင်းတာသည့် တာဝါတိုင်(၆)ခုကို ရခိုင်ပြည်နယ်မှာ အမ်းမြို့အနီး၊ သံတွဲမြို့အနီးနဲ့ ဂွမြို့ အနီးတို့၌လည်းကောင်း စိုက်ထူပြီးတော့ လေအားလျှပ်စစ် အရင်းအမြစ်ဆိုင်ရာ အချက်အလက်များကို လေ့လာတိုင်းတာခဲ့ကြပါတယ်။ ချင်းပြည်နယ်၊ လော့လန်းဒေသမှာ တိုင်းတာတွေ့ရှိချက်များအရ Annud Average Wind Power Density ဟာ နည်းပညာဆိုင်ရာအရ ဖြစ်နိုင်ခြေရှိသော်လည်း စီမံကိန်း တည်ဆောက် ရမည့်ဧရိယာဟာ မဟာဓာတ်အားလိုင်းနဲ့ချိတ်ဆက်ရန် အလွန်ဝေးကွာခြင်း၊ လေအားစီမံကိန်းအတွက် တည်ဆောက်ရန် လိုအပ်တဲ့ အလွန်အရွယ်အစားကြီးမားပြီးတော့ တန်ချိန်အလွန်လေးတဲ့ စက်ပစ္စည်း များသယ်ယူရန် လမ်းပန်းဆက်သွယ်ရေးနဲ့ တံတားများရဲ့ လိုအပ်ချက်များ မြောက်များစွာ လိုအပ် နေခြင်း၊ လျှပ်စစ်ဓာတ်အား အသုံးပြုမည့်အိမ်ခြေများက နေရာအလွန်ကျဲပြန့်စွာ တည်ရှိနေခြင်း၊ လျှပ်စစ်ဓာတ်အားသုံးစွဲမှု အလွန်နည်းပါးခြင်းနဲ့ လေအားစီမံကိန်းရဲ့ သဘောသဘာဝအရ တည်ဆောက်ရေးလုပ်ငန်းများ ဆောင်ရွက်ရာမှာ ရင်းနှီးမြှုပ်နှံမှု ကုန်ကျစရိတ် အထူးကြီးမြင့်ခြင်းနဲ့ ဓာတ်အားခဈေးနှုန်းလည်း အထူးကြီးမြင့်ခြင်း၊ စီးပွားရေးတွက်ခြေကိုက်မှု နည်းပါးခြင်းကြောင့် စီမံကိန်းတည်ဆောက်နိုင်ရန် အခွင့်အလမ်း အလွန်နည်းပါးကြောင်း အစီရင်ခံစာများအရ သုံးသပ် တွေ့ရှိရတာ ဖြစ်ပါတယ်။ သို့ပါ၍ လျှပ်စစ်စွမ်းအားဝန်ကြီးဌာနက လေအားစွမ်းအင်ကနေ လျှပ်စစ်ဓာတ်အား ထုတ်လုပ် ဖြည့်ဆည်းပေးနိုင်ရန် လတ်တလောမှာ လေ့လာစူးစမ်းဆောင်ရွက်နေပါကြောင်းကို ရှင်းလင်း တင်ပြရင်း လက်ရှိတွေ့ရှိချက်များအရ ချင်းပြည်နယ်မှာ လေအားစွမ်းအင်သုံး ဓာတ်အားပေးစက်ရုံ လတ်တလောတည်ဆောက်ရန် အစီအစဉ်မရှိသေးပါကြောင်း ဥက္ကဋ္ဌကြီးမှတစ်ဆင့် ရှင်းလင်းဖြေကြား အပ်ပါတယ်။ ဆက်လက်ပြီး ချင်းပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးဇုန်လှယ်ထန်း မေးမြန်းတဲ့ ကြယ်ပွင့်ပြမေးခွန်းအား ဆက်လက် ရှင်းလင်းဖြေကြားသွားမှာ ဖြစ်ပါတယ်။ ဖလမ်းမြို့နယ်အတွင်းမှာရှိတဲ့ 66/11 KV, 5MVA ဖလမ်းဓာတ်အား ခွဲရုံရဲ့ 11 KV ဖီဒါ ဓာတ်အား ချိတ်ဆက်ရယူထားတဲ့ (၁၀)မိုင်အတွင်း ကျေးရွာများမှာ သီးလီ၊ တလန်ခန်၊ ခင်ကန်၊ ခွာရွာ၊ ဇာထလိရ်၊ ကျဲရ်မွန်၊ ကလောမွန်၊ ဆွန်းတလား၊ ရဲလ်စိန်း၊ လှောင်မွာလ်၊ ခွန်လီကျေးရွာ ဆိုပြီးတော့ ကျေးရွာ(၁၁)ရွာ ရှိပါတယ်။ အဆိုပါ ကျေးရွာ(၁၁)ရွာအနက်မှာ ရလ်စိန်းကျေးရွာနှင့် ဇာထလိဂ်ကျေးရွာ (၂)ရွာကို 66/11 KV, 5 MVA ဖလမ်းဓာတ်အားခွဲရုံမှ ဓာတ်အားချိတ်ဆက် ဖြန့်ဖြူးပေးနိုင်ရန် 11 KV ဓာတ်အား လိုင်း (၂.၂၅)မိုင်နဲ့ 11/0.4 KVI 100 KVA Transformer (၂)လုံး တည်ဆောက်ခြင်းလုပ်ငန်းဟာ ၂၀၁၈ - ၂၀၁၉ ဘဏ္ဍာရေးနှစ် ချင်းပြည်နယ်အစိုးရရဲ့ ဘဏ္ဍာရန်ပုံငွေမှာ ပါဝင်ပြီးတော့ အကောင်အထည်ဖော် ဆောင်ရွက်ပေးသွားမှာဖြစ်ပါတယ်။ ကျန်ရှိတဲ့ ကျေးရွာ(၉)ရွာအား လျှပ်စစ်ဓာတ်အား ချိတ်ဆက်ဖြန့်ဖြူးပေးနိုင်ရန် လိုအပ်တဲ့ 11 KV ဓာတ်အားလိုင်းနှင့် 11/0.4 KV၊ Transformer များကို ၂၀၁၉-၂၀၂၀ ဘဏ္ဍာရေးနှစ်မှာ ပြည်နယ်အစိုးရရဲ့ ရန်ပုံငွေနဲ့ ဆောင်ရွက်မယ့်လုပ်ငန်းများမှာ ဘဏ္ဍာငွေ ထည့်သွင်းလျာထားပေးမှာ ဖြစ်ပြီး ဘဏ္ဍာငွေရရှိပါက ဆက်လက်အကောင်အထည်ဖော် ဆောင်ရွက်ပေးသွားမှာဖြစ်ပါကြောင်း ချင်းပြည်နယ်အစိုးရရဲ့ ဖြေကြားချက်အား ဥက္ကဋ္ဌကြီးမှတစ်ဆင့် ရှင်းလင်းဖြေကြားအပ်ပါတယ်။ ဆက်လက်ပြီး ရခိုင်ပြည်နယ်၊ မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးမြင့်နိုင် မေးမြန်းတဲ့ ကြယ်ပွင့်ပြမေးခွန်းအား ဆက်လက်ရှင်းလင်း ဖြေကြားသွားမှာဖြစ်ပါတယ်။ လွှတ်တော်ကိုယ်စားလှယ်ကြီးရဲ့ မေးခွန်းမှာပါရှိတဲ့ ကျေးရွာများအနက် ကျောက်တော်မြို့နယ်ရဲ့ မြောက်ဘက်မှာရှိတဲ့ ပီချောင်းဒေသကျေးရွာများဖြစ်တဲ့ ပီထု၊ ငါးဆောင်ဖက်၊ ပြိုင်းချောင်း၊ ရှင်ကြမ်း စတဲ့ကျေးရွာများကို 66/11 KV 5 MVA ကျောက်တော်ဓာတ်အားခွဲရုံရဲ့ 11 KV ဖီဒါဓာတ်အားလိုင်း များမှ ဓာတ်အားချိတ်ဆက်ရယူနိုင်ဖို့ဆိုရင် ဆောင်ရွက်ရမယ့်လုပ်ငန်းများက ပီထုကျေးရွာအတွက် ကျောက်တော်ဓာတ်အားခွဲရုံကနေပြီးတော့ 11 KV ဓာတ်အားလိုင်း(၃)မိုင်နဲ့ 11/0.4 KV၊ 160 KVAI Transformer တစ်လုံး တည်ဆောက်ပေးရပါမယ်။ ငါးဆောင်ဖက်ကျေးရွာ လျှပ်စစ်ဓာတ်အားရရှိ နိုင်ဖို့အတွက် ပီထုကျေးရွာမှတစ်ဆင့် 11 KV၊ ဓာတ်အားလိုင်း နောက်ထပ်(၂)မိုင်၊ 11/0.4 KV, 200 KVA Transformer တစ်လုံး တည်ဆောက်ပေးရပါမယ်။ ပြိုင်းချောင်းကျေးရွာ လျှပ်စစ်ဓာတ်အားရရှိနိုင်ဖို့အတွက် ငါးဆောင်ဖက်ကျေးရွာမှတစ်ဆင့် နောက်ထပ် 11 KV၊ ဓာတ်အားလိုင်း(၃)မိုင် 11/0.4 KV 200 KVA Transformer တစ်လုံး တည်ဆောက်ပေးရပါမယ်။ ရှင်ကြမ်းကျေးရွာ လျှပ်စစ်ဓာတ်အားရရှိနိုင်ဖို့အတွက် ငါးဆောင်ဖက်ကျေးရွာ မှတစ်ဆင့် 11 KV၊ နောက်ထပ် (၄)မိုင်၊ 11/0.4 KVI 200 KVA Transformer တစ်လုံး တည်ဆောက် ပေးရပါမယ်။ ဝဲကြီးဒေါင့်ကျေးရွာ လျှပ်စစ်ဓာတ်အားရရှိနိုင်ရန် ရှင်ကြမ်းကျေးရွာမှတစ်ဆင့် 11 KV, ဓာတ်အားလိုင်း (၂.၅)မိုင်နဲ့ 11/0.4 KV 200 KVA တစ်လုံး၊ လင့်ဇင်ရွာသစ်ကျေးရွာ လျှပ်စစ် ဓာတ်အားရရှိနိုင်ရန် ဝဲကြီးဒေါင့်ကျေးရွာမှတစ်ဆင့် 11 KV ဓာတ်အားလိုင်း (၁)မိုင်နဲ့ 11/0.4 KVI 200 KVA Transformer တစ်လုံး တည်ဆောက်ပေးရမှာဖြစ်ပါတယ်။ ပီထုကျေးရွာနှင့် ငါးဆောင်ဖက်ကျေးရွာ လျှပ်စစ်ဓာတ်အားရရှိရန် လိုအပ်တဲ့ 11 KV ဓာတ်အားလိုင်းများနဲ့ Transformer များကို ၂၀၁၉ - ၂၀၂၀ ဘဏ္ဍာရေးနှစ်မှာလည်းကောင်း၊ ပြိုင်းချောင်းကျေးရွာနှင့် ရှင်ကြမ်းကျေးရွာ လျှပ်စစ်ဓာတ်အားရရှိရန် လိုအပ်တဲ့ 11 KV ဓာတ်အား လိုင်း (၇)မိုင်နဲ့ 11/0.4 KV Transformer (၂)လုံး ၂၀၂၀ - ၂၀၂၁ ဘဏ္ဍာရေးနှစ်မှာလည်းကောင်း၊ ဝဲကြီးဒေါင့်ကျေးရွာနဲ့ လင့်ဇင်ရွာသစ်ကျေးရွာ လျှပ်စစ်ဓာတ်အားရရှိရန် လိုအပ်တဲ့ 11 KV ဓာတ်အား လိုင်း (၃.၅)မိုင်နဲ့ 11.04 KV Transformer (၂)လုံးကို ၂၀၂၁ - ၂၀၂၂ ဘဏ္ဍာရေးနှစ်မှာ ရခိုင် ပြည်နယ်အစိုးရရဲ့ ပြည်နယ်ရန်ပုံငွေများမှာ ဘဏ္ဍာငွေ ထည့်သွင်းလျာထားပြီး ဆောင်ရွက်ပေးသွားမှာ ဖြစ်ပါကြောင်း ရခိုင်ပြည်နယ်အစိုးရရဲ့ ဖြေကြားချက်အား ဥက္ကဋ္ဌကြီးမှတစ်ဆင့် ရှင်းလင်းဖြေကြား အပ်ပါတယ်။ ဆက်လက်ပြီး မကွေးတိုင်းဒေသကြီး၊ မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ် စားလှယ် ဦးတင်အောင်ထွန်း မေးမြန်းတဲ့ ကြယ်ပွင့်ပြမေးခွန်းကို ဆက်လက်ရှင်းလင်း ဖြေကြားသွားမှာ ဖြစ်ပါတယ်။ မြန်မာ့ရေနံနှင့် သဘာဝဓာတ်ငွေ့လုပ်ငန်း မန်းရေနံမြေနှင့် မန်းကြိုးကျေးရွာအကြားရှိ မန်းချောင်းကိုဖြတ်၍ တည်ဆောက်ထားတဲ့တံတားဟာ ၂၀၁၈ ခုနှစ်၊ ဇွန်လမှာ မိုးသည်းထန်စွာ ရွာ သွန်းပြီး တောင်ကျချောင်းရေ တိုက်စားမှုကြောင့် တံတားတောင်ဘက်ခြမ်းမှာရှိတဲ့ မြေထိန်းနံရံ ကျောက်ကာ ကျောက်ရိုးနဲ့ တံတားတိုင်မှာ ဘယ်၊ ညာ ကမ်းပါးဘက်ကို မြေသားတွေ ပြို ကျခဲ့ရပါ တယ်။ တံတားပျက်စီးချို့ယွင်းမှုကို ဆောက်လုပ်ရေးဝန်ကြီးဌာန၊ မကွေးတိုင်းဒေသကြီး တံတားအထူး အဖွဲ့ (၅)နှင့် ပူးပေါင်းပြီးတော့ ယာဉ်နှင့် ကုန်(၅)တန်ယာဉ်များ ဖြတ်သန်းနိုင်ရန် ၂၀၁၈ ခုနှစ်၊ ဇူလိုင်လ မှစပြီး ယာယီဘေလီတံတား ပြုပြင်ဆောင်ရွက်ခဲ့တာ ၁၅-၈-၂၀၁၈ ရက်နေ့မှာ ပြီးစီးခဲ့ပါတယ်။ တံတားအထူးအဖွဲ့ရဲ့ ညှိနှိုင်းအကြံပြုချက်အတိုင်း သတ်မှတ်တန်ချိန်ရှိ ယာဉ်များကို လုံခြုံစိတ်ချစွာ ဖြတ်သန်း အသုံးပြုလျက်ရှိပါတယ်။ မြန်မာ့ရေနံနှင့် သဘာဝဓာတ်ငွေ့လုပ်ငန်းအနေနဲ့ ရေနံမြေနဲ့ဆက်စပ်နေတဲ့ ကျေးရွာများ မှာရှိတဲ့ လမ်းတံတားများကို လူမှုတာဝန်သိမှုအစီအစဉ် (CSR)အစီအစဉ်ဖြင့် ခွင့်ပြု ဘဏ္ဍာငွေအတွင်း မှ ပြုပြင်ဆောင်ရွက်ပေးလျက်ရှိပါတယ်။ မန်းရေနံမြေနှင့် မန်းကျေးရွာကြားမှာရှိတဲ့ ဘေလီတံတား အား ဒီဇိုင်းနဲ့ အရည်အသွေးကောင်းမွန်ခိုင်ခံ့တဲ့ တံတားအသစ်တစ်စင်း တည်ဆောက်ပေးနိုင်ရန် နည်းပညာလိုအပ်ချက်နှင့် မြန်မာ့ရေနံနှင့် သဘာဝဓာတ်ငွေ့လုပ်ငန်းရဲ့ နှစ်စဉ် ခွဲဝေရရှိတဲ့ ဘဏ္ဍာငွေ အသုံးစရိတ်အတွင်းမှာ လျာထားဆောင်ရွက်နိုင်ရန် ကန့်သတ်ချက်များရှိနေပါတယ်။ လုပ်ငန်းသဘောသဘာဝအရ တံတားနဲ့ တစ်ဆက်တစ်စပ်တည်း တည်ရှိနေသော မင်းဘူး (စကု)လမ်းနဲ့ မန်းကြိုးကျေးရွာလမ်းအပိုင်းမှာရှိတဲ့ မြေသားလမ်း(၁)မိုင်ကိုပါ လွှဲပြောင်းယူပါက တံတားရဲ့ ပြုပြင်ထိန်းသိမ်းခြင်းနှင့် အသစ်တည်ဆောက်ခြင်းလုပ်ငန်းများကို ဆောင်ရွက်ရာမှာ ပိုမို အဆင်ပြေမည်ဖြစ်ကြောင်း ဆောက်လုပ်ရေးဝန်ကြီးဌာန၊ ကျေးလက်လမ်းတံတားဦးစီးဌာနနဲ့ ညှိနှိုင်း ရရှိထားခဲ့ပါတယ်။ အဆိုပါ ညှိနှိုင်းချက်အရ မန်းရေနံမြေနဲ့ မန်းကျေးရွာကြားမှာရှိတဲ့ ဘေလီ တံတားနဲ့ ဆက်စပ်လမ်း (၁)မိုင်ကို ဆောက်လုပ်ရေးဝန်ကြီးဌာနထံ လွှဲပြောင်းပေးသွားမှာ ဖြစ်ပါတယ်။ ဒီအတွက် မကွေးတိုင်းဒေသကြီးအစိုးရအဖွဲ့နဲ့ ဆက်သွယ်ညှိနှိုင်းဆောင်ရွက်နေပါကြောင်း ဥက္ကဋ္ဌကြီးမှ တစ်ဆင့် ရှင်းလင်းဖြေကြားအပ်ပါတယ်။ အားလုံးကိုကျေးဇူးတင်ပါတယ်။</speech>
<speech><mp id='1310'>ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>လာဖြေသွားပေးတဲ့ ဒုတိယဝန်ကြီးကို ကျေးဇူးအများကြီး တင်ရှိပါတယ်။ ကျွန်တော့်မေးခွန်းမှာ 11 KVA နဲ့မီတဲ့ကျေးရွာတွေကို 11 KVA နဲ့ လုပ်ဖို့ ဖြေသွားပါတယ်။ 11 KVA နဲ့မမီတဲ့ကျေးရွာတွေ ရှိပါသေးတယ်။ အဲဒါကိုတော့ ကျွန်တော်က 33 KVA ခွဲရုံပဲဖြစ်ဖြစ် တည်ဆောက်ပြီးလုပ်ဖို့ ရှိ/မရှိ မေးမြန်းထားတာရှိပါတယ်။ အဲဒါကို ဖြေမသွားပါဘူးခင်ဗျား။ အဲဒီကျေးရွာတွေကိုလည်း ဘယ်ခုနှစ်၊ ဘယ်ပေးမယ်ဆိုတာလဲ သိချင်ပါတယ်ခင်ဗျား။ ဆက်စပ်မေးခွန်းအနေနဲ့။ ကျေးဇူးတင်ပါတယ်။</speech>
<speech><agency id='17'>ဒေါက်တာထွန်းနိုင် (ဒုတိယဝန်ကြီး၊ လျှပ်စစ်နှင့် စွမ်းအင်ဝန်ကြီးဌာန)</agency>ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်ကြီးရဲ့ မေးခွန်းမှာပါရှိတဲ့ ကျေးရွာတွေအနက်ကနေပြီးတော့ လက်ရှိ 11 KV နဲ့ ဓာတ်အားလိုင်းမီတဲ့နေရာတွေကို 11 KV စနစ်များနဲ့ ဝန်ကြီးဌာနက တည်ဆောက်ပေးမှာ ဖြစ်ပါတယ်။ 11 KV ဓာတ်အားလိုင်းနဲ့ လက်လှမ်းမီခြင်း၊ မမီခြင်းကို ကျန်ရှိနေတဲ့ရွာများအပေါ်မှာ ဆက်လက်ပြီး ကျွန်တော်တို့ စာရင်းပြုစုသွားပါမယ်။ အကယ်၍ 11 KV နဲ့ ဆက်လက်ဆောင်ရွက်လို့ရတယ်ဆိုလို့ ရှိရင် ဝန်ကြီးဌာနအနေနဲ့ သက်ဆိုင်ရာ ပြည်နယ်အစိုးရထံကို ဆက်လက်ညှိနှိုင်း အကြောင်းကြားပြီး 11 KV နဲ့ ထပ်မံဖြည့်စွက်ဆောင်ရွက်ပေးဖို့ ကျွန်တော်တို့ ဆက်လက်ညှိနှိုင်းပါမယ်။ အကယ်၍ 11 KV နဲ့ နည်းပညာအရ ဆက်လက်ဆောင်ရွက်ရန် မသင့်တဲ့ကျေးရွာများ လျှပ်စစ်ဓာတ်အားရရှိရေး အတွက်ဆိုရင်တော့ လိုအပ်ပါက 33 KV ဓာတ်အားလိုင်းများနဲ့ 33 KV ခွဲရုံများ တည်ဆောက်နိုင်ရေး အတွက်ကို ဝန်ကြီးဌာနဘက်က ဆက်လက်လျာထား စီစဉ်ဆောင်ရွက်ပေးမှာ ဖြစ်ပါတယ်ဆိုတာ ဖြည့်စွက်ရှင်းလင်း တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type='speaker'>မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်းဝင် များ မိမိအစီအစဉ်ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
<title>ချင်းပြည်နယ်အတွင်းရှိ နတ်မတောင် အမျိုးသားဥယျာဉ်အား ခေါ်နူးစုမ် အမျိုးသားဥယျာဉ်အဖြစ် ပြောင်းလဲပေးရန်နှင့် ဥယျာဉ်ထိန်းသိမ်းရေးအတွက် လာရောက်လည်ပတ်သော ပြည်တွင်း/ပြည်ပခရီးသွား များထံမှ ဝင်ကြေးများ ကောက်ခံအသုံးပြုခြင်း ရှိ/မရှိ သိရှိလိုခြင်းနှင့် စပ်လျဉ်းသည့်မေးခွန်း</title>
<speech type='speaker'>ဆက်လက်ပြီး ချင်းပြည်နယ် မဲဆန္ဒနယ်အမှတ်(၉)မှ ဒေါ်ခင်ဆွေလွင် က ချင်းပြည်နယ်အတွင်းရှိ နတ်မတောင် အမျိုးသားဥယျာဉ်အား ခေါ်နူးစုမ် အမျိုးသားဥယျာဉ်အဖြစ် ပြောင်းလဲပေးရန်နှင့် ဥယျာဉ်ထိန်းသိမ်းရေးအတွက် လာရောက်လည်ပတ်သော ပြည်တွင်း/ပြည်ပခရီး သွားများထံမှ ဝင်ကြေးများ ကောက်ခံအသုံးပြုခြင်း ရှိ/မရှိ သိရှိလိုခြင်းနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id='1237'>ဒေါ်ခင်ဆွေလွင်၊ ချင်းပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီး၊ ဒုတိယဝန်ကြီးနှင့် အမျိုးသားလွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မကတော့ ချင်းပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဒေါ်ခင်ဆွေလွင် ဖြစ်ပါတယ်။ ကျွန်မ မေးမြန်းသွားမယ့် မေးခွန်းကတော့ ချင်းပြည်နယ်၊ ကန်ပက်လက်မြို့နယ်အတွင်း မှာရှိတဲ့ နတ်မတောင် အမျိုးသားဥယျာဉ်အား ခေါ်နူးစုမ် အမျိုးသားဥယျာဉ် အဖြစ် ပြောင်းလဲပေးရန် မည်ကဲ့သို့ ဆောင်ရွက်သွားမည်ကို သိရှိလိုခြင်းနှင့် လာရောက်လည်ပတ်တဲ့ ပြည်တွင်း/ပြည်ပခရီး သွားများထံမှ ဥယျာဉ်ထိန်းသိမ်းရေးအတွက် ဝင်ကြေးများ ကောက်ခံအသုံးပြုနိုင်ခြင်း ရှိ/မရှိ ဆိုတဲ့ မေးခွန်းကို မေးမြန်းသွားမှာဖြစ်ပါတယ်။ မေးမြန်းရတဲ့ အကြောင်းအရင်းအနေနဲ့ကတော့ နတ်မတောင် အမျိုးသားဥယျာဉ်ဟာ ကန်ပက်လက်မြို့နယ်၊ မင်းတပ်မြို့နယ်၊ မတူပီမြို့နယ် သုံးမြို့နယ်မှာ ဧရိယာ အားဖြင့် ပါဝင်နေပေမယ့် ဒီအမျိုးသားဥယျာဉ် ပေါ်ပေါက်လာရတဲ့အခြေခံဟာ ကန်ပက်လက်မြို့နယ် မှာရှိတဲ့ ဒေသအခေါ် ခေါ်နူးစုမ်(ခ)ဝိတိုရိယတောင်ကို အခြေခံပြီးတော့ ၂၀၁၀ ပြည့်နှစ်၊ ဒီဇင်ဘာ ၂၁ ရက်နေ့မှာ အမျိုးသားဥယျာဉ်တစ်ခုအဖြစ် သတ်မှတ်ပေါ်ပေါက်လာခြင်းပဲ ဖြစ်ပါတယ်။ ခေါ်နူးစုမ်(ခ)ဝိတိုရိယတောင်ဟာ ချင်းပြည်နယ်၊ ကန်ပက်လက်မြို့နယ်အတွင်းမှာရှိပြီးတော့ ချင်းတွေရဲ့ အသည်းနှလုံး အာဆီယံရဲ့ အမွေအနှစ် မြေသားတောင်ဖြစ်ပါတယ်။ ခေါ်နူးစုမ် ဆိုတာကို ချင်းလို အဓိပ္ပာယ်အားဖြင့် “ခေါ်” ဆိုတာ တောတောင်၊ “နူး” ဆိုတာ မိခင် “စုမ်” ဆိုတာ အမြင့်ဆုံး ကုန်းမြေဖြစ်ပြီးတော့ အမြင့်ဆုံးကုန်းမြေဖြစ်တဲ့အတွက် တောတောင်တကာတို့ရဲ့ မိခင်ဆိုပြီး အထွတ်အမြတ် တန်ဖိုးထားကာ ခေါ်နူးစုမ် ဆိုပြီးတော့ ဘိုးဘွားအစဉ်အဆက် ခေါ်ဝေါ်လာကြတဲ့ မူရင်းအမည်နာမပဲ ဖြစ်ပါတယ်။ ခေါ်နူးစုမ် ပတ်ဝန်းကျင်ဟာ ရှေးပဝေသဏီကတည်းက ရှားပါး အဖိုးတန်သစ်ခွများအပါအဝင် ကမ္ဘာပေါ်မှာ ဒီ ဧရိယာမှာသာရှိတဲ့ မျက်ခုံးမွေးဖြူငှက်ပြာချောက် ကဲ့သို့ သတ္တနဲ့ရုက္ခ အဖိုးတန်ရှားပါးမျိုးနွယ်စိတ်များ စုံလင်ကြွယ်ဝစွာ ရှိနေပါတယ်။ ဒီလိုကြွယ်ဝတဲ့ ရှားပါး သတ္တနဲ့ရုက္ခ မျိုးနွယ်စိတ်တွေကို ထိန်းသိမ်းနိုင်ဖို့အတွက်လည်းကောင်း၊ မြန်မာနိုင်ငံရဲ့ အရေးကြီးလှတဲ့ ဧရာဝတီမြစ်ရဲ့ ရေဝေရေလဲဒေသဖြစ်တဲ့အတွက် ထိန်းသိမ်းနိုင်ဖို့အတွက်လည်းကောင်း၊ ဇီဝမျိုးစုံမျိုးကွဲနဲ့ ဂေဟစနစ်တွေအပေါ်မှာ သုတေသနပြု လေ့လာနိုင်ဖို့အတွက် အမျိုးသားဥယျာဉ်ကို တည်ထောင်ခဲ့တယ်လို့ ယူဆရပါတယ်။ ဒါပေမဲ့ ခေါ်နူးစုမ်ကို အခြေပြုပြီးတော့ ပေါ်ပေါက်လာတဲ့ အမျိုးသားဥယျာဉ်ဟာ ဒေသခံ များရဲ့ ရင်ကို ထပ်တူခံစားပြီး ခေါ်နူးစုမ် အမျိုးသားဥယျာဉ်ဖြစ်ခဲ့မယ်ဆိုရင် ဒေသခံများအနေနဲ့ ဝမ်းသာခဲ့ကြမှာဖြစ်ပေမယ့် အကြောင်းကြောင်းကြောင့် နတ်မတောင် အမျိုးသားဥယျာဉ်လို့ ဖြစ်လာတဲ့ အခါ ဒေသခံ ချင်းလူမျိုးတွေရဲ့ နှလုံးသားထဲမှာ ယနေ့ထိ ခံစားနေရဆဲ ဖြစ်ပါတယ်။ တစ်ချိန်တုန်းက တောင်ကို ခေါ်နူးမြို့ကို လောက်နူး အဖြစ် ခေါ်ဝေါ်ခဲ့ကြရာကနေ တောင်က နတ်မတောင်၊ မြို့က ကန်ပက်လက် ဆိုတဲ့ သူများရဲ့ ပြဋ္ဌာန်းပေးခြင်းကို ခံခဲ့ရတဲ့အတွက် မသိတဲ့ ပြည်တွင်း/ပြည်ပခရီးသွား များနှင့် လာရောက်လည်ပတ်တဲ့သူများက မူရင်းအမည်နာမဖြစ်တဲ့ ခေါ်နူးစုမ် အမည်ပျောက်ပြီးတော့ နတ်မတောင် ဆိုတာကြီးကိုပဲ သိလာကြပြီးတော့ တစ်ခါတစ်ရံမှာ နတ်မတောင်ရှိရင် နတ်ထီးတောင် ရော မရှိဘူးလားဆိုတဲ့ ရယ်စရာပုံစံနဲ့ ပြောကြတဲ့အခါမှာ မိမိတို့ရဲ့ မူရင်းအမည်လည်းပျောက်ပြီးတော့ ပျက်ရယ်ပြုခြင်းလည်းခံရ ကိုယ်မကြိုက်တဲ့အမည်ကြီးကို တစ်သက်လုံး လက်ခံရမယ်ဆိုရင် ဒေသခံ ချင်းလူမျိုးတွေရဲ့ ခံစားမှုဟာ မိအေး အခါခါနာနေမှာ ဖြစ်ပါတယ်။ ယခု အစိုးရလက်ထက်မှာ နတ်မတောင် အမျိုးသားဥယျာဉ်လို့ ရေးခဲ့တဲ့ဆိုင်းဘုတ်တွေကို ခေါ်နူးစုမ် အမျိုးသားဥယျာဉ်အဖြစ် ပြောင်းလဲထားတာကိုလည်း တွေ့ရှိရတဲ့အတွက် နတ်မတောင် အမျိုးသားဥယျာဉ်အဖြစ်မှ ခေါ်နူးစုမ် အမျိုးသားဥယျာဉ်အဖြစ် တရားဝင် နိုင်ငံတော်ပြန်တမ်းထုတ်ပြီး ပြန်လည်ပြောင်းလဲ အသုံးပြု ပေးရန် မည်ကဲ့သို့ ဆောင်ရွက်သွားမည်ကို သိရှိလိုပါတယ်။ (၂) အနေနဲ့ မြန်မာနိုင်ငံမှာ ဥယျာဉ်ပန်းခြံတွေအတွင်းမှာ ဝင်ရောက်လည်ပတ်မယ်ဆိုလို့ရှိရင် ယာဉ်ဝင်ကြေး၊ လူဝင်ကြေးတွေပေးပြီးမှ ဝင်ရောက်လည်ပတ်ရတဲ့အတွက် ခေါ်နူးစုမ် အမျိုးသားဥယျာဉ် ရေရှည် တည်တံ့အောင် ထိန်းသိမ်းစောင့်ရှောက်နိုင်ရန် မြို့နယ်မှာဖွဲ့စည်းထားတဲ့ တောရိုင်းတိရစ္ဆာန်နဲ့ သဘာဝ အပင်များ ကာကွယ်ရေးနှင့် သဘာဝနယ်မြေများ ကြီးကြပ်မှုကော်မတီမှ သင့်တော်သောနှုန်းထားများ သတ်မှတ်ကောက်ခံပြီး ထိန်းသိမ်းရေးလုပ်ငန်းများ ဆောင်ရွက်ပေးနိုင်ခြင်း ရှိ/မရှိကို အမျိုးသား လွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာ ပြည်ထောင်စုဝန်ကြီးအား မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>မေးခွန်းနဲ့ ပတ်သက်ပြီး သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန၊ ဒုတိယဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id='26'>ဒေါက်တာရဲမြင့်ဆွေ (ဒုတိယဝန်ကြီး၊ သယံဇာတနှင့် သဘာဝပတ်ဝန်းကျင်ထိန်းသိမ်းရေး ဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော် ကိုယ်စားလှယ်ကြီးများ မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ သယံဇာတနှင့် သဘာဝပတ်ဝန်းကျင်ထိန်းသိမ်းရေးဝန်ကြီးဌာန၊ ဒုတိယဝန်ကြီး ဒေါက်တာရဲမြင့်ဆွေ ဖြစ်ပါတယ်။ ချင်းပြည်နယ်၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဒေါ်ခင်ဆွေလွင် ရဲ့ မေးမြန်းချက်နဲ့ စပ်လျဉ်းပြီး ချင်းပြည်နယ်အစိုးရအဖွဲ့နဲ့ ပေါင်းစပ်ဖြေကြားသွားမှာဖြစ်ပါတယ်။ နတ်မတောင် အမျိုးသားဥယျာဉ်ဟာ ကျွန်တော်တို့ သစ်တောဥပဒေ ၁၉ အရ ၁၉၃၆ ခုနှစ်မှာ မိုယ်ကြိုးဝိုင်းအဖြစ် ကာကွယ်ထိန်းသိမ်းခဲ့ပါတယ်။ ၁၉၉၄ ခုနှစ်၊ တောရိုင်းတိရစ္ဆာန်နှင့် သဘာဝအပင်များကာကွယ်ရေးနှင့် သဘာဝနယ်မြေများ ထိန်းသိမ်းရေးဥပဒေအရ ၁၉၉ရ ခုနှစ်မှာ အမျိုးသားဥယျာဉ်အဖြစ် ရည်ရွယ်ကြောင်း အမိန့်ကြော်ငြာစာ ထုတ်ပြန်ခဲ့ပြီး ဧရိယာအကျယ်အဝန်း (၁၇၆၃၀၀)ဧကအား နတ်မတောင် အမျိုးသားဥယျာဉ်အဖြစ် ၂-၁၂-၂၀၁၀ ရက်စွဲပါ အမိန့်ကြော်ငြာ စာဖြင့် သတ်မှတ်ဖွဲ့စည်းခဲ့ခြင်း ဖြစ်ပါတယ်။ အမျိုးသားဥယျာဉ်အမည် ခေါ်ဝေါ်သတ်မှတ်မှုနှင့် စပ်လျဉ်းပြီးတော့မှ ဗြိတိသျှကိုလိုနီခေတ်မှာ ဝိတိုရိယတောင်ဟုခေါ်ဆိုခဲ့ပြီး လွတ်လပ်ရေးရပြီး ခေတ်နောက်ပိုင်း နတ်မတောင်ဟု သတ်မှတ်ခေါ်ဝေါ်ခဲ့တဲ့အတွက် အမျိုးသားဥယျာဉ် သတ်မှတ်ရာမှာ နတ်မတောင် အမျိုးသားဥယျာဉ်ဟု ရည်ရွယ်ကြောင်း အမိန့်ကြော်ငြာစာထုတ်ပြီး လုပ်ထုံးနှင့်အညီ ဒေသခံပြည်သူများသို့ အသိပေး၍ ကြေးတိုင်လုပ်ငန်း အဆင့်ဆင့်ဆောင်ရွက်ခဲ့ပြီး အစိုးရအဖွဲ့သို့ တင်ပြခွင့်ပြုချက်ရယူကာ အမျိုးသားဥယျာဉ်အဖြစ် သတ်မှတ်ခဲ့ခြင်းဖြစ်ပါတယ်။ လွှတ်တော်ကိုယ်စားလှယ်ကြီး မေးမြန်းတဲ့ နတ်မတောင်အမျိုးသားဥယျာဉ်အဖြစ်မှ ခေါ်နူးစုမ် အမျိုးသားဥယျာဉ်အဖြစ် အမည်ပြောင်းလဲပေးရန်အတွက် ဆောင်ရွက်ရမယ့်လုပ်ငန်းစဉ်တွေက အောက်ပါအတိုင်းဖြစ်ပါကြောင်း ဖြေကြားအပ်ပါတယ်။ (၁) တရားဝင် နိုင်ငံတော်ပြန်တမ်းထုတ်၍ အမည်ပြောင်းလဲ ခေါ်ဝေါ်သုံးစွဲနိုင်ရေးအတွက် ဒေသခံပြည်သူလူထုထံမှ ပြောင်းလဲပြင်ဆင်လိုကြောင်း သဘောထားများ တောင်းခံရပါမည်။ (၂) ချင်းပြည်နယ်အစိုးရအဖွဲ့မှလည်း ဒေသခံပြည်သူလူထု၏ ဆန္ဒသဘောနှင့်အညီ ပြောင်းလဲခေါ်ဝေါ် သုံးစွဲနိုင်ရေးအတွက် ပြည်ထောင်စုအစိုးရအဖွဲ့သို့ ထောက်ခံ တင်ပြရမည်ဖြစ်ပါသည်။ (၃) ပြည်ထောင်စုအစိုးရအဖွဲ့၏ ခွင့်ပြုချက်ဖြင့် သယံဇာတနှင့် သဘာဝ ပတ်ဝန်းကျင်ထိန်းသိမ်းရေးဝန်ကြီးဌာနက အမိန့်ကြော်ငြာစာထုတ်၍ အမည်ပြောင်းလဲခြင်းကို ဆောင်ရွက်သွားမှာ ဖြစ်ပါတယ်ဆိုတာ လွှတ်တော်ကိုယ်စားလှယ်ကြီး မေးမြန်းတဲ့မေးခွန်းကို ဖြေကြား အပ်ပါတယ်ခင်ဗျား။ နောက်တစ်ခုဖြစ်တဲ့ ပြည်တွင်း/ပြည်ပခရီးသွားဧည့်သည်များထံမှ သင့်တင့်သောနှုန်းထား များ သတ်မှတ်ပြီး ဝင်ကြေးကောက်ခံ၍ ထိန်းသိမ်းရေးလုပ်ငန်းများ ဆောင်ရွက်နိုင်မှု ရှိ/မရှိနှင့် စပ်လျဉ်းပြီးတော့မှ ၁၉၉၄ ခုနှစ်က ပြဋ္ဌာန်းခဲ့တဲ့ဥပဒေမှာ သဘာဝထိန်းသိမ်းရေးနယ်မြေများ၌ ဝင်ကြေးနှင့် ခရီးသွားလာရေးလုပ်ငန်းဆိုင်ရာ အခကြေးငွေများ ကောက်ခံခွင့်ပြဋ္ဌာန်းထားမှု မပါရှိခဲ့တဲ့ အတွက် သစ်တောဦးစီးဌာနနှင့် အမျိုးသားဥယျာဉ် အုပ်ချုပ်ရေးမှူးရုံးတို့က ကောက်ခံခဲ့ခြင်း မပြု လုပ်ခဲ့ပါကြောင်း တင်ပြလိုပါတယ်။ သို့သော်လည်း ဥယျာဉ်ထိန်းသိမ်းရေးလုပ်ငန်းများမှာ ပြန်လည် သုံးစွဲခြင်းတို့ကို ဆောင်ရွက်နိုင်ရန်အလို့ငှာ ၁၇-၆-၂၀၁၄ ရက်နေ့မှာ ကျင်းပပြုလုပ်တဲ့ ချင်းပြည်နယ် အစိုးရအဖွဲ့ အစည်းအဝေးအမှတ်(၂၇/၂၀၁၄)ဆုံးဖြတ်ချက်အရ နတ်မတောင် အမျိုးသားဥယျာဉ် ဝင်ကြေးအဖြစ် နိုင်ငံခြားသားဧည့်သည်တစ်ဦးလျှင် ကျပ်(၁၀၀၀၀) သို့မဟုတ် အမေရိကန်ဒေါ်လာ (၁၀)ဒေါ်လာ ကောက်ခံရန် သတ်မှတ်ဆုံးဖြတ်ခဲ့ကြကြောင်းနှင့် ချင်းပြည်နယ်အစိုးရအဖွဲ့မှ ကောက်ခံ ခဲ့ရာ ၂၀၁၄ ခုနှစ်၊ အောက်တိုဘာလမှ ၂၀၁၈ ခုနှစ်၊ အောက်တိုဘာလအတွင်း မြန်မာငွေကျပ် (၂၅.၀၅)သန်းနှင့် အမေရိကန်ဒေါ်လာ(၂၃၁၀) ကောက်ခံရရှိခဲ့ကြောင်း သိရှိခဲ့ရပါတယ်။ ကောက်ခံငွေများကို မင်းတပ်၊ ကန်ပက်လက်မြို့နယ်ရှိ မြန်မာ့စီးပွားရေးဘဏ်မှာ အထွေထွေ အုပ်ချုပ်ရေးဦးစီးဌာန၊ လူဝင်မှုကြီးကြပ်ရေးနှင့် ပြည်သူ့အင်အားဦးစီးဌာန၊ နတ်မတောင် အမျိုးသား ဥယျာဉ်တို့မှ တာဝန်ခံအရာရှိ(၃)ဦးအမည်နှင့် ဖွင့်လှစ်ထားရှိပြီး ငွေထုတ်ယူသုံးစွဲရာမှာလည်း အနည်း ဆုံး(၂) ဦးမှ လက်မှတ်ရေးထိုး ထုတ်ယူရခြင်း၊ ငွေထုတ်ယူသုံးစွဲမှုအတွက် ခွင့်ပြု မိန့်ကို အမျိုးသား ဥယျာဉ်မှ လုပ်ငန်းစီမံချက်နှင့် ပြည်နယ်အစိုးရအဖွဲ့၏ စိစစ်ခွင့်ပြုချက်ဖြင့် အသုံးပြုလျက်ရှိပါကြောင်း သိရှိရပါတယ်။ ငွေစာရင်းသုံးစွဲမှု ရှင်းတမ်းများကို စိစစ်နိုင်ရန်အတွက်လည်း ပြည်နယ်အဆင့် နတ်မတောင် အမျိုးသားဥယျာဉ် ရန်ပုံငွေ ကြီးကြပ်ရေးအဖွဲ့ကိုလည်း ချင်းပြည်နယ်အစိုးရအဖွဲ့၏ ၁၄-၃-၂၀၁၈ ရက်စွဲပါ ရုံးအမိန့်စာဖြင့် ဖွဲ့စည်းထားရှိပါတယ်။ ဝန်ကြီးဌာနအနေဖြင့်လည်း ၂၀၁၈ ခုနှစ်၊ မေလ ၂၁ ရက်နေ့ မှာ အတည်ပြုပြဋ္ဌာန်းခဲ့တဲ့ ဇီဝမျိုးစုံမျိုးကွဲနှင့် သဘာဝထိန်းသိမ်းရေးနယ်မြေများ ကာကွယ်စောင့်ရှောက်ခြင်းဆိုင်ရာ ဥပဒေ ပုဒ်မ ၁၃၊ ပုဒ်မခွဲ(စ)အရ သစ်တောဦးစီးဌာန ညွှန်ကြား ရေးမှူးချုပ်သည် ဝန်ကြီးဌာန၏ ဝန်ကြီး၏သဘောတူညီချက်ဖြင့် သဘာဝထိန်းသိမ်းရေးနယ်မြေများ တွင် ဝင်ကြေးနှင့် ခရီးသွားလာရေးလုပ်ငန်းဆိုင်ရာ အခြားအခကြေးငွေများကို သတ်မှတ်ကောက်ခံရန် အစီအမံများ ချမှတ်ဆောင်ရွက်နိုင်သည်ဟု ပြဋ္ဌာန်းချက်အသစ် ထည့်သွင်းရေးဆွဲထားပြီးဖြစ်ပါတယ်။ နည်းဥပဒေကိုလည်း ရေးဆွဲလျက်ရှိပါတယ်။ သို့ပါ၍ အမျိုးသားဥယျာဉ် ဝင်ကြေးကောက်ခံခြင်း၊ သုံးစွဲခြင်းနှင့် ရန်ပုံငွေစာရင်းဖွင့်လှစ်ခြင်း စသည်တို့ကို ချင်းပြည်နယ်အစိုးရအဖွဲ့မှ ကြီးကြပ် ဆောင်ရွက်လျက်ရှိပါကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ရှိပါတယ်။</speech>
</section>
<section value = 'Bill'>	
	<bill>
<title>၂၀၁၈ ခုနှစ်၊ လောင်းကစား ဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type='speaker'>အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော်တွင် စတင်တင်သွင်း၍ ပြင်ဆင်ချက်ဖြင့် အတည်ပြုပြီး ပေးပို့လာသည့် ၂၀၁၈ ခုနှစ်၊ လောင်းကစားဥပဒေကြမ်းနှင့် စပ်လျဉ်း၍ ဆွေးနွေးရန် လွှတ်တော်ကိုယ်စားလှယ်(၄)ဦး အမည် စာရင်း တင်သွင်းထားပါတယ်။ ဆွေးနွေးမယ့် ကိုယ်စားလှယ်များ တစ်ဦးလျှင် (၆)မိနစ်ထက်မပိုဘဲ ဆွေးနွေးခွင့်ပြုမှာ ဖြစ်ပါတယ်။ ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ ဦးသန်းစိုး(ခ)သန်းစိုး (ဘောဂဗေဒ) ဆွေးနွေးနိုင်ပါပြီ။</speech>
<speech><mp id='1320'>ဦးသန်းစိုး(ခ)သန်းစိုး(ဘောဂဗေဒ)၊ ရန်ကုန်တိုင်းဒေသကြီး မဲဆန္ဒနယ်အမှတ်(၄)</mp>အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါ။ ကျွန်တော်ကတော့ လောင်းကစားဥပဒေနှင့် ပတ်သက်ပြီးတော့ ၂၀၁၈ ခုနှစ်၊ လောင်းကစားဥပဒေနှင့် ပတ်သက်ပြီးတော့ ဖြည့်စွက်ပြီးတော့ ဆွေးနွေးမှာဖြစ်ပါတယ်။ ကျွန်တော် ဆွေးနွေးရမယ့်ပုဒ်မ(၇)ခုရှိပါတယ်။ ၂(ဃ)မှာ ကြံစည်ပြုလုပ်ထားသော သို့မဟုတ် အသုံးပြုနိုင်သော ဆိုတဲ့အရာက ကျွန်တော်တို့ နာမဝိသေသန ဖြစ်တဲ့အတွက် နာမဝိသေသနနောက်မှာ နာမ်လိုက်ရမှာဖြစ်တဲ့အတွက် ကျွန်တော့် အနေနဲ့ ကိရိယာ၊ စာရွက်စာတမ်းနဲ့ အခြားအရာများ ဆိုတဲ့အချက်အပေါ်မှာ ဖြည့်စွက်ဆွေးနွေးသွား ပါမယ်။ ဒုတိယပုဒ်မကတော့ ၃(ဋ) ဖြစ်ပါတယ်။ ၃(ဋ)က ကာစီနိုနဲ့ ပတ်သက်ပြီးတော့ နိုင်ငံခြားသား များသာ သီးသန့်လောင်းကစားခွင့်ရှိသောနေရာ ဆိုတဲ့နေရာမှာ ကျွန်တော့်အနေနဲ့ နိုင်ငံသားများအား နိုင်ငံသားများအနေဖြင့်လည်း သတ်မှတ် အခကြေးငွေပေးသွင်းပြီး လောင်းကစားနိုင်ခွင့်ရှိတယ် ဆိုတဲ့ အပိုဒ်ကို ဖြည့်စွက်လိုပါတယ်။ ဘာဖြစ်လို့လဲဆိုတော့ ကျွန်တော်တို့ နိုင်ငံသားများကိုလည်း ကစားခွင့် ပေးသင့်ပါတယ်။ လောင်းကစား ဆိုတာက အရင်ရှေးပဝေသဏီကတည်းက ရှိပြီးသားဖြစ်ပါတယ်။ တချို့နိုင်ငံတွေ ဥပမာ စင်ကာပူနိုင်ငံမှာလည်း နိုင်ငံသားတွေကို လောင်းကစားခွင့်ပေးပါတယ်။ သို့သော်ငြားလည်း သူတို့ရဲ့ သတ်မှတ်ဝင်ကြေးက အများကြီးဖြစ်ပါတယ်။ ကျွန်တော်တို့လည်း ဒီမှာ မြန်မာနိုင်ငံသားတွေ၊ တချို့နိုင်ငံသားတွေဆိုရင် ချမ်းသာတဲ့နိုင်ငံသားတွေ စင်ကာပူမှာ သွားကစားတာ ကျွန်တော် ကြားဖူးပါတယ်။ ဒါကြောင့်မို့လို့ သတ်မှတ်တဲ့ အခကြေးငွေပေးလို့ရှိရင် ပိုပြီးတော့ သင် .လျော်မယ်လို့ ထင်ပါတယ်။ သို့မှသာ မြန်မာနိုင်ငံမှာ လောင်းကစားကို တရားဝင် အခကြေးငွေ မရှိလို့ရှိရင် နေရာပေါင်းစုံက နည်းလမ်းပေါင်းစုံနဲ့ လောင်းကစားဝိုင်းလုပ်လို့ရှိရင် ဖြစ်လာတဲ့ အခြား အကြောင်းအရာတွေက အများကြီးဖြစ်နေလို့ ဖြစ်ပါတယ်။ ဒုတိယက အခန်း(၂)၊ ပုဒ်မ ၃(ခ)မှာ ဝိရောဓိ ဖြစ်စေပါတယ်။ လောင်းကစားခြင်းသည်တဲ့ ပြည်သူများ၏ လူမှုစီးပွားဘဝကို ထိခိုက်ပျက်စီးစေနိုင်သဖြင့် ဥပဒေနှင့်အညီ ကန့်သတ်ထိန်းချုပ်မှု များဆောင်ရွက်နိုင်ရန် ကျွန်တော်တို့ ဖြစ်ပါတယ်။ အခုက တားဆီးပိတ်ပင်သလိုဖြစ်နေတဲ့အတွက် ဒီနှစ်ခုက ပုဒ်မ ၃ နဲ့ ပုဒ်မ ၂ ရဲ့ (ဋ)က ဝိရောဓိ ဖြစ်နေပါတယ်။ နောက် ပုဒ်မ ၆(က) ကို ၅ အနေနဲ့ ဖြည့်စွက်လိုပါတယ်။ ရှာဖွေတွေ့ရှိသည့် ငွေကြေး၊ စာရွက်စာတမ်း၊ ပစ္စည်းများအား ရှာဖွေရေးအဖွဲ့၏ ရှေ့မှောက်တွင် ရှာဖွေပုံစံနှင့် ရေးမှတ်ရမည် ဆိုတဲ့ အချက်ကို ကျွန်တော် အသစ် ဖြည့်စွက်လိုပါတယ်။ နောက် ပုဒ်မခွဲ(၆) (ခ) (၃)မှာ သိမ်းဆည်းရမိသော ပစ္စည်းများ ဆိုတဲ့နေရာမှာ သိမ်းဆည်းရမိသော ငွေကြေး၊ စာရွက်စာတမ်းနှင့် ပစ္စည်းများဆိုပြီးတော့ ငွေကြေးနှင့် စာရွက်စာတမ်းကို ကျွန်တော် ဖြည့်စွက်လိုပါတယ်။ နောက် ပုဒ်မ ၁၃၊ မူလပုဒ်မမှာ မြန်မာနိုင်ငံသား မည်သူမျှ ကာစီနိုအတွင်း ဝင်ရောက်ကစားခြင်းမပြုရ ဆိုတဲ့အချက်ကို ခုနက အချက်နဲ့ပဲ ကျွန်တော် ပြန်ပြီးတော့ဆွေးနွေးလိုပါတယ်။ သတ်မှတ်ထားသော အခကြေးငွေ ပေးသွင်းပြီး သို့မဟုတ် ဒီပုဒ်မကို ဖျက်စေလိုပါတယ်။ နောက် ပုဒ်မ ၁၈၊ ပုဒ်မ ၁၈ မှာကတော့ ထိုအိမ်၌ ရောက်ရှိနေသူများက သက်သေထင်ရှား မပြနိုင်လျှင် လောင်းကစားအိမ်အဖြစ် အသုံးပြုမည်ဟူ၍လည်းကောင်း၊ ထိုသူများသည် လောင်း ကစားရန် ရောက်ရှိနေသူများဟူ၍လည်းကောင်း မှတ်ယူရမည် ဆိုတဲ့နေရာမှာ ကျွန်တော် ဖြည့်စွက် လိုတာက ဝင်ရောက်ရှာဖွေသည့်အဖွဲ့က ဘယ်လိုသတ်မှတ်မှာလဲ။ အမှုစစ်ရဲက သတ်မှတ်မှာလား၊ တရားသူကြီးက သတ်မှတ်မှာလား ဆိုတဲ့အချက်ကို ကျွန်တော် ဆွေးနွေးခြင်းဖြစ်ပါတယ်။ သတ်မှတ်တဲ့နေရာမှာလည်း ားဖြင့် တရားရုံး အမှုရုံးချိန်းမှာပဲ သတ်မှတ်မှာလား။ လက် ရောက်ဖမ်းဆီးတဲ့သတ်မှတ်မှာလားဆိုတာ မကွဲပြားတဲ့အတွက် ဒီအချက်ကို ကျွန်တော်က ဖြည့်စွက်ပြီးတော့ ဆွေးနွေးရခြင်း ဖြစ်ပါတယ်။ အဲဒီလို သတ်မှတ်မှု လွဲမှားလို့ရှိရင် တချို့က တရားရုံး ကျမှ ထွက်ဆိုချက်ကို ကွဲလွဲအောင် ကွဲလွဲသွားလို့ရှိရင် အမှုတွေက တော်တော်များများ၊ တရားခံ တော်တော်များများက လွတ်မြောက်သွားနိုင်တဲ့အတွက်ကြောင့် ဖြစ်ပါတယ်။ နောက် ပုဒ်မ ၂၀၊ ပုဒ်မ ၂၀ မှာ ဝန်ကြီးဌာနသည် (ခ)(၂၀) အမျိုးသားလွှတ်တော် ဥပဒေကြမ်းမှာ ၂၅(ခ)မှာ ဝန်ကြီးဌာနသည် ပြည်ထောင်စုအစိုးရ၏ သဘောတူညီချက်ဖြင့် ပုဒ်မခွဲ(က) အရ ပေးသွင်းခဲ့သည့် ဘဏ္ဍာရန်ပုံငွေ၏ ရာခိုင်နှုန်းတစ်ရပ်ကို သတင်းပေးသူနှင့် ဖမ်းဆီးရာတွင် ပါဝင်သူတို့အား ဆုကြေးအဖြစ် သတ်မှတ်ချက်များနှင့် ချီးမြှင့်ပေးရမည်ဆိုတော့ အဲဒီနေရာမှာ ဝန်ကြီး ဌာနသည် အမှုကြားနာ ဆုံးဖြတ်ပေးသည့် တရားသူကြီးနှင့် ညှိနှိုင်းဆုံးဖြတ်ကာ ဆိုတဲ့အချက်ကို ကျွန်တော် ထည့်သွင်းလိုပါတယ်။ ဝန်ကြီးဌာနတစ်ခုတည်းကနေပြီးတော့ပဲ အခကြေးငွေကို သူ့သဘောနဲ့ သူ့နည်းနဲ့သူ ဆုံးဖြတ်ပြီးတော့ ပေးခဲ့မယ်ဆိုရင် သိမ်းဆည်းထားတဲ့ပစ္စည်းနဲ့ ပတ်သက်ပြီးတော့ တန်ဖိုးသတ်မှတ်ရာမှာ အမှားအယွင်းတွေ ရှိလာနိုင်တဲ့အတွက်ကြောင့်မို့ အမှုကို ကြားနာဆုံးဖြတ်တဲ့ တရားသူကြီးနဲ့ ဝန်ကြီးဌာန ပူးပေါင်းပြီးတော့၊ ဆုံးဖြတ်ပြီးတော့မှ ဒီအခကြေးငွေကို သတ်မှတ်တာက ပိုပြီးတော့ သင့်တော်မယ်လို့ ထင်ပါတယ်။ ဒါကြောင့်မို့လို့ ဒီလောင်းကစားဥပဒေနဲ့ ပတ်သက်ပြီးတော့ အဓိကအချက်က နိုင်ငံသားတွေပါဝင်ခွင့်ကို အစိတ်အပိုင်းတစ်ခု၊ အခကြေးငွေတစ်ခုသော်လည်းကောင်း ဆွေးနွေးတင်ပြပါတယ်။ အားလုံး ကျေးဇူးတင်ပါတယ်။</speech>
<speech type='speaker'>ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၁၁)မှ ဦးကျော်နီနိုင် ဆွေးနွေး နိုင်ပါပြီ။</speech>
<speech><mp id='456'>ဦးကျော်နီနိုင်၊ ရှမ်းပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီးခင်ဗျား။ ကျွန်တော့်အနေဖြင့် ၂၀၁၈ ခုနှစ်၊ လောင်းကစားဥပဒေကြမ်းနှင့် စပ်လျဉ်း၍ အဆိုပြုပြဋ္ဌာန်းချက် ပြည်သူ့လွှတ်တော်၏ အတည်ပြုချက်နဲ့ အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက်ဇယားအပေါ် ဆွေးနွေးတင်ပြသွားမှာ ဖြစ်ပါတယ်။ ပထမဦးစွာ ဥပဒေကြမ်း၏ အမှတ်စဉ်(၄)၊ အခန်း(၁)၊ အပိုဒ်(၂)၊ ပုဒ်မခွဲ(ဈ)၌ ဖော်ပြထားတဲ့ ပြည်သူလွှတ်တော်၏ အတည်ပြုချက်ဖြစ်သည့် ဝန်ကြီးဌာနဆိုသည်မှာ ပြည်ထောင်စုအစိုးရ ပြည်ထဲရေးဝန်ကြီးကို ဆိုသည်ဟု အပိုဒ်ကို ပယ်ဖျက်သင့်ကြောင်း တင်ပြလိုပါတယ်။ ကျိုးကြောင်း ဖော်ပြချက်က မူလအဆိုပြု ပြဌာန်းချက်အမှတ်စဉ်(၃၄)၊ အခန်း(၆)၊ ပုဒ်မ ၂၂ (က)နှင့် (ခ)တို့တွင် ပြည်ထဲရေးဝန်ကြီးဌာန၏ အမည်ကို တိုက်ရိုက်သုံးစွဲဖော်ပြထားပြီးဖြစ်ပါသဖြင့် ဤအခန်းတွင် အင်္ဂါစဉ်အရ သတ်မှတ်ဖွင့်ဆိုရန်မသင့်ပါသဖြင့် ဥပဒေကြောင်းအရ ရှေ့နောက်ညီညွတ်မှုရှိစေရန် ပယ်ဖျက်ရခြင်းဖြစ်ပါတယ်။ အမှတ်စဉ် (၄)၊ အခန်း(၁)၊ အပိုဒ်(၂)၊ ပုဒ်မခွဲ(ဈ)နေရာတွင် မူလအဆိုပြု ပြဋ္ဌာန်းချက် ဖြစ်သော Electronic ထီလုပ်ငန်းဆိုသည်မှာ Electronic အချက်အလက် အပြန်အလှန်ပို့ဆောင် သည့် ETI စနစ် Email ၊ SMS စနစ် တယ်လီ Copy တို့အပါအဝင် Electronic နည်းဖြင့် ဖြစ်စဉ် အလားတူ အခြားနည်းပညာတစ်ရပ်ရပ်ဖြစ်စေ အသုံးပြု၍ ထီလက်မှတ်ရောင်းခြင်းလုပ်ငန်းကိုဆိုသည် ဟူသော အပိုဒ်ကို ပြဋ္ဌာန်းသင့်ပါကြောင်း တင်ပြလိုပါတယ်။ သို့ဖြစ်ပါ၍ ဥပဒေကြမ်း၏ အမှတ်စဉ်(၄)၊ အခန်း(၁)၊ အပိုဒ်(၂)၊ ပုဒ်မခွဲ(ဂ)ကိုလည်း ထပ်ဆင့်ပယ်ဖျက်သင့်ကြောင်း တင်ပြလိုပါတယ်။ ဥပဒေကြမ်းရဲ့ အမှတ်စဉ်(၂၉)၊ အခန်း(၆)၊ အထွေထွေတွင် ဖြည့်စွက်ထားသည့် ပုဒ်မ(၂)ကိုလည်း ပယ်ဖျက်ရမှာ ဖြစ်ပါတယ်။ အမှတ်စဉ်(၄)၊ အခန်း(၂)၊ ပုဒ်မခွဲ(ဈ)ကို မူလအတိုင်း အတည်ပြု လိုက်သောကြောင့် ဖြစ်ပါတယ်။ အမှတ်စဉ်(၃၂)၊ အခန်း(၆)၊ အပိုဒ်(၂၀)နဲ့ အမှတ်စဉ်(၃၄)၊ အခန်း(၆)၊ အပိုဒ်(၂၂)၊ ပုဒ်မခွဲ(က) နှင့် (ခ)တို့ကိုလည်း မူလအဆိုပြု ပြဋ္ဌာန်းချက်အတိုင်း အတည်ပြုပြဋ္ဌာန်းသင့်ကြောင်း တင်ပြလို ပါတယ်။ သို့မှသာ ရှေ့နောက်လျော်ညီ ညီညွတ်သည့် ဥပဒေပြဋ္ဌာန်းချက်ကောင်းတစ်ရပ် ထွက်ပေါ် လာမည်ဖြစ်ပါတယ်။ ၂၀၁၈ ခုနှစ်၊ လောင်းကစားဥပဒေကို ကျွန်တော်တို့ ပြည်ထောင်စုလွှတ်တော်က အမြန်ဆုံး အတည်ပြုပြဋ္ဌာန်းပေးလိုက်ခြင်းအားဖြင့် မနေ့က ကျွန်တော်တို့ ကျင်းပတဲ့ ပြည်ထောင်စု လွှတ်တော်မှာ စီမံကိန်းနှင့်ဘဏ္ဍာရေးဝန်ကြီးဌာန၊ ဒုတိယဝန်ကြီးက တင်ပြခဲ့တဲ့ ပြည်ပကြွေးမြီ ဒေါ်လာ (၁၀.၂)ဘီလီယံကို ကျွန်တော်တို့ (၁၅)နှစ်အတွင်း ပြန်လည်ရှာဖွေဖြည့်ဆည်းပေးနိုင်မယ်လို့ ယုံကြည် ပါတယ်။ သို့ဖြစ်ပါ၍ ကျွန်တော်တို့ ပြင်ဆင်တင်ပြချက်ကို လွှတ်တော်ကြီးမှ အတည်ပြုပေးနိုင်ပါရန် တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type='speaker'>ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ ဦးစိုးသိန်း(ခ) ဦးမောင်စိုး ဆွေးနွေးနိုင်ပါပြီ။ ဦးစိုးသိန်း(ခ)</speech>
<speech><mp id='1253'>ဦးမောင်စိုး၊ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)</mp>လေးစား အပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော်ကြီးများ ကိုယ်ရောစိတ်ပါ ဘေးရန်ကွာပြီးတော့ ကျန်းမာစေကြောင်း ဆုမွန်ကောင်းတောင်း မင်္ဂလာပါလို့ နှုတ်ခွန်းဆက်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးစိုးသိန်း(ခ) ဦးမောင်စိုး ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော် အခုဆွေးနွေးမှာကတော့ ပြည်သူ့ လွှတ်တော်က အတည်ပြုပြီး ပေးပို့လာပြီးတော့ အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက်နှင့် အမျိုးသားလွှတ်တော်ကြီးကို ပေးပို့လာတဲ့ ၂၀၁၈ ခုနှစ်၊ လောင်းကစားဥပဒေကို ကျွန်တော် ပြင်ဆင်ချက်(၁၀)ချက်နဲ့ ပယ်ဖျက်ချက်(၁)ခု ဆွေးနွေးသွားမှာ ဖြစ်ပါတယ်။ ကျွန်တော့် Power Point သုံးစွဲဖို့ ခွင့်တောင်းခံအပ်ပါတယ်။ ဒါ နံပါတ်(၁) ကျွန်တော် ပုဒ်မ ၁ မှာ လောင်းကစား ဥပဒေကို ဆိုတာကို လောင်းကစားတားမြစ်ရေးဥပဒေလို့ ခေါ်တွင်စေရမည်လို့ ကျွန်တော် ပြင်ဆင်ချင် တာဖြစ်ပါတယ်။ ဒီဥပဒေက လောင်းကစားကို ကန့်သတ်တားမြစ်ထားတဲ့ ဥပဒေဖြစ်တဲ့အတွက် လောင်းကစားတားမြစ်ရေးဥပဒေဟုသာ ပြင်ဆင်သင့်ပါကြောင်း အဆိုပြု ပါတယ်။ နောက် ပုဒ်မ ၂(က) ဖြစ်ပါတယ်။ ပုဒ်မ ၂(က)က လောင်းကစားခြင်းဆိုသည်မှာ ဆိုတဲ့ စကားရပ်မှာ ဖြည့်စွက်ထားခြင်းက အောက်က အနီရောင်စာလုံးနဲ့ပြထားတဲ့ ယင်းစကားရပ်တွင် ဒိုင်အဖြစ်ဖြင့် ဆောင်ရွက်ခြင်းလည်း ပါဝင်သည်လို့ ကျွန်တော် ဖြည့်စွက်ထားခြင်း ဖြစ်ပါတယ်။ ၂(ဂ) ဖြစ်ပါတယ်။ ၂(ဂ)ကတော့ ကျွန်တော်တို့ လောင်းကစားအိမ် ဆိုတဲ့နေရာမှာ ကျွန်တော် လောင်းကစား ပြုလုပ်တဲ့ တဲ၊ နေအိမ် ဆိုပြီးတော့ ကျွန်တော် ပြင်ဆင်ထားခြင်း ဖြစ်ပါတယ်။ ၂(င)မှာတော့ ကျွန်တော် အများပြည်သူနဲ့ သက်ဆိုင်တဲ့ နေရာဆိုတဲ့ နေရာမှာ လမ်း သို့မဟုတ် ဈေး သို့မဟုတ် နေရာများကို ဆိုသည်လို့ ရေးထုံးပြင်ဆင်ထားခြင်း ဖြစ်ပါတယ်။ ဒါကတော့ ကျွန်တော် ကာစီနို ဆိုတဲ့ဟာကို နောက်ကနုတ်ထုတ်တာပါ။ ဒါက ကျွန်တော် ဒုရဲအုပ် အောက်အဆင့်မနိမ့်သော ဆိုတဲ့စကားရပ်ကို ကျွန်တော် ပယ်ဖျက်ထားခြင်းဖြစ်ပါတယ်။ သက်ဆိုင်ရာ မြို့နယ်က ဒုရဲအုပ်ဆိုတာ ရဲအရာရှိထဲမှာ အနိမ့်ဆုံးသောအရာရှိဖြစ်တဲ့အတွက် ဒုရဲအုပ် အဆင့်အောက် မနိမ့်သော ဆိုတဲ့စကားရပ်က ပိုနေတဲ့အတွက် ရဲအရာရှိထဲမှာ ဒုရဲအုပ်က အနိမ့်ဆုံး အရာရှိဖြစ်တဲ့အတွက် ဒုရဲအုပ်အဆင့်အောက်မနိမ့်သော ဆိုတဲ့စကားရပ် မလိုအပ်တဲ့အတွက် ပယ်ဖျက် ထားခြင်းဖြစ်ပါတယ်။ ဒါကလည်း ကျွန်တော် ဒုရဲအုပ်အောက် အဆင့်မနိမ့်သော ဆိုတဲ့ စကားရပ်ကို ပြင်ဆင်ထားခြင်းဖြစ်ပါတယ်။ မြို့နယ်ရဲတပ်ဖွဲ့မှူးသည် ယင်းလက်အောက်ရှိ ရဲအရာရှိတစ်ဦးအား ဝရမ်းထုတ်ပေး၍ လောင်းကစားအိမ်သို့ ဝင်ရောက်ရှာဖွေနိုင်သည်ဟု ပြင်ဆင်ထားခြင်းဖြစ်ပါတယ်။ ဒါက ကျွန်တော် ပုဒ်မ ၆(က)(၁)ကို ပြင်ဆင်ထားခြင်း ဖြစ်ပါတယ်။ ဝရမ်းထုတ်ပေးခွင့်ရှိသူ ဖြစ်ပါက (၂၄)နာရီအတွင်းဖြစ်စေ ဝရမ်းဖြင့် တာဝန်ပေးအပ်ခြင်းခံရသူဖြစ်ပါက ဝရမ်းထုတ်ပေးရန် နေ့မှ (၁၄)ရက်အတွင်းဖြစ်စေ လိုအပ်သည့်အကူအညီများနဲ့ လောင်းကစားအိမ်သို့ လိုအပ်လျှင် မည်သည့်နေ့၌မဆို ် ဝင်ရောက်ရှာဖွေခွင့်ရှိသည်လို့ ကျွန်တော် ပြင်ဆင်ထားခြင်းဖြစ်ပါတယ်။ ဝရမ်း ထုတ်ပေးခွင့်ရှိတဲ့ မြို့နယ်အုပ်ချုပ်ရေးမှူး၊ နောက် ရပ်ကွက် သို့မဟုတ် ကျေးရွာအုပ်ချုပ်ရေးမှူး၊ မြို့နယ်ရဲတပ်ဖွဲ့မှူးနဲ့ စခန်းမှူးတွေက မိမိကိုယ်တိုင်ရှာဖွေဖမ်းဆီးရာမှာ ပုဒ်မ ၅၊ ပုဒ်မ ၆ နှင့်အညီ သတင်းရရှိပြီးတော့ (၂၄)နာရီအတွင်းသာ ဒီအိမ်ကို နေ့၊ ညမဆို ဝင်ရောက်ရှာဖွေခွင့်ရှိပါတယ်။ ပြဋ္ဌာန်း ချက်မှာတော့ သတင်းရရှိပြီးနောက် ဆိုတဲ့ဟာက တိကျတဲ့ မရှိပါဘူး။ သတင်းရရှိပြီး မည်သည့်ရက်မဆို ဝင်ရောက်ရှာဖွေခွင့်ရှိတဲ့ဟာကို သက်ရောက်နေတဲ့အတွက် ကျွန်တော် ပြင်ဆင် ထားခြင်းဖြစ်ပါတယ်။ ဒါက ကျွန်တော် ပုဒ်မ ၁၃၊ မြန်မာနိုင်ငံသား မည်သူမျှ ကာစီနိုအတွင်း ဝင်ရောက်ကစား ခွင့်မရှိ ဆိုတဲ့နေရာမှာ ကျွန်တော် ပယ်ဖျက်လိုခြင်းဖြစ်ပါတယ်။ ဒီတားမြစ်ချက်ဟာ မလိုအပ်တဲ့အတွက် ကျွန်တော် ပယ်ဖျက်လိုခြင်း ဖြစ်ပါတယ်။ ဘာလို့လဲဆိုရင် ဒီဥပဒေမှာ အပြစ်ဒဏ်မရှိလို့ ပုဒ်မ ၁၃ နဲ့ ပတ်သက်ပြီးတော့ မြန်မာနိုင်ငံသားတွေကို ကာစီနို မကစားရဘူး။ ကစားရင် ဘာဖြစ်မလဲဆိုရင် ဒီဥပဒေက ဘာမှမဖြစ်ဘူး။ ဘာမှမဖြစ်တဲ့အတွက် ကျွန်တော် ဘာမှမဖြစ်စေချင်ဘူး။ ဒါကို ပယ်ဖျက် လိုခြင်းဖြစ်ပါတယ်။ အောက်က ပုဒ်မ ၁၅ ကတော့ ကျွန်တော် အနည်းဆုံး(၁)လမှ အများဆုံး (၆)လ အထိဆိုတဲ့ အဆိုပြုပြဋ္ဌာန်းချက်ကို ပြည်သူ့လွှတ်တော်အတည်ပြုချက်ကို အမျိုးသားလွှတ်တော်က အနည်းဆုံး (၁)လဆိုတဲ့ဟာကို ပယ်ဖျက်ထားခြင်းဖြစ်တဲ့အတွက် ကျွန်တော် ပြည်သူ့လွှတ်တော်၏ အတည်ပြုချက်ကို ကျွန်တော်က ထောက်ခံတာဖြစ်ပါတယ်။ ဒါက နောက်ဆုံး Slide ဖြစ်ပါတယ်။ ကျွန်တော်တို့ ဖမ်းဆီးရရှိတဲ့ ရန်ပုံငွေတွေကို (၂၀) ရာခိုင်နှုန်းကို သတင်းပေးသူကို ပေးပြီးတော့ ဖမ်းဆီးရရှိရာမှာပါဝင်တဲ့သူတွေကို ဆုကြေးငွေအဖြစ် (၁၀)ရာခိုင်နှုန်းဖြင့် သတ်သတ်မှတ်မှတ် ကျွန်တော်က ဒါပြင်ဆင်ထားခြင်း ဖြစ်ပါတယ်။ ကော်မတီမှာကတော့ ရာခိုင်နှုန်းတစ်ရပ်ကိုဆိုတာ မည်သည့်ရာခိုင်နှုန်းအား တိကျသေချာမှုကိုလည်း မရှိဘူး။ အောက်မှာက သတ်မှတ်ထားတဲ့အချက်နှင့်အညီ ဆိုတာလည်း ကျွန်တော်က တိကျသေချာမှု မရှိတဲ့အတွက် ဒါ တိကျသေချာမှုရှိအောင် ဖမ်းဆီးရရှိတဲ့ငွေတွေကို ရန်ပုံငွေထဲကနေပြီးတော့ (၂၀)ရာခိုင်နှုန်းကို သတင်းပေးသူကိုလည်းကောင်း၊ ဖမ်းဆီးရာတွင် ပါဝင်သူတို့ကို ဆုကြေးငွေအဖြစ် (၁၀)ရာခိုင်နှုန်းဖြင့်လည်းကောင်း ချီးမြှင့်ရမည်လို့ ပြင်ဆင်ထားခြင်းဖြစ်ပါတယ်။ အားလုံး ကျေးဇူး တင်ပါတယ်။</speech>
<speech type='speaker'>ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၇)မှ ဒေါက်တာပြည့်ဖြိုး ဆွေးနွေးနိုင်ပါပြီ။</speech>
<speech><mp id='1343'>တာပြည့်ဖြိုးတကြ အနယ်အ ဒေါက်တာပြည့်ဖြိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံးပဲ မင်္ဂလာပါ။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဒေါက်တာပြည့်ဖြိုး ဖြစ်ပါတယ်။ ကျွန်တော့်အနေနဲ့ ဒီကနေ့မှာ ပြည်သူ့လွှတ်တော်က ပေးပို့လာတဲ့ ၂၀၁၈ ခုနှစ်၊ လောင်းကစားဥပဒေနဲ့ ပတ်သက်ပြီးတော့ ဖြည့်စွက်ဆွေးနွေးသွားမှာ ဖြစ်ပါတယ်။ ကျွန်တော့်အား Power Point သုံးစွဲခွင့် ခွင့်ပြုပေးပါခင်ဗျား။ ပြည်သူ့လွှတ်တော်က ပေးပို့လာတဲ့ ဒီဥပဒေကြမ်းရဲ့ ရည်ရွယ်ချက်မှာ ပါ ပါတယ်။ ဒီခေတ် စနစ်နဲ့ လျော်ညီသော လောင်းကစားဥပဒေဖြစ်စေရန် ဆိုပြီးတော့ အပိုဒ်(၃)၊ အပိုဒ်ခွဲ(က)မှာလည်း ဖော်ပြထားတာရှိပါတယ်။ အဲဒီတော့ ကျွန်တော် ဒီအချက်ကို ဖြည့်စွက်လိုပါတယ်။ ဒီအခန်း(၁)၊ အမည်နဲ့ အဓိပ္ပာယ်ဖော်ပြချက် ခေါင်းစဉ်အောက်မှာ အပိုဒ်(၂)၊ အပိုဒ်ခွဲ(ဌ)အနေနဲ့ သတင်းအချက် အလက်နှင့် ဆက်သွယ်ရေးနည်းပညာကို အသုံးပြု သည့် လောင်းကစားခြင်း Remote Gambling ဆိုသည်မှာ Internet Website တွေ ရုပ်သံလွှင့်ခြင်းပါဝင်တဲ့ လျှပ်စစ်ပစ္စည်း သို့မဟုတ် အခြား ဆက်သွယ်ရေးနည်းပညာသုံး ပစ္စည်းတစ်ခုခုဖြင့် ဆက်သွယ်လောင်းကစားခြင်းကိုဆိုလိုသည်ဆိုပြီး တော့ အဓိပ္ပာယ်ဖွင့်ဆိုချက်ကို ထပ်မံပြီးတော့ ဖြည့်စွက်ချင်ပါတယ်။ ဘာကြောင့်လဲဆိုတော့ ယနေ့ ဒီမျက်မှောက်အခြေအနေမှာ လောင်းကစားခြင်းကို ကာစီနို တို့၊ အိမ်တို့ အဆောက်အအုံ နေရာတွေမှာသာ အဓိက ကစားနေတာမဟုတ်ပါဘူး။ ခေတ်စနစ်ရဲ့ ICT $28:025 Information, Communication Technology soloo:wubonèsao? 37€:cß:GOZI နည်းတွေမှာဆိုလို့ ပါးမှာ အင်တာနက်မှဖြစ်စေ အလွယ်တကူ ကွန်ပျူတာတွေကနေပြီးတော့ နည်းပညာသုံး လောင်းကစားတွေကို ပြုလုပ်နေကြတာပါ။ ဒီ အင်တာနက်တွေကို အသုံးပြုပြီးတော့ ဘောလုံးလောင်းကစားတာတွေ ဒီနေ့မှာ ရှမ်းကိုးမီးတွေ အပါအဝင် အခြားဖဲကစားနည်းတွေ Gaming Application တွေကို အသုံးပြုပြီးတော့ လောင်းကစား မဟုတ်သလိုနဲ့ အကောင့်ဖုန်းတွေနဲ့ ဒီငွေဖြည့်ပြီး ကစားရတဲ့ မျှတမှုမရှိတဲ့ လောင်းကစားမှုတွေကို လူအများ ကြားနေ သိနေရတာဖြစ်ပါတယ်။ တချို့လောင်းကစားနည်းတွေမှာဆိုလို့ရှိရင် ငွေပမာဏ များပြားကြီးထွားတာတွေကို လေ့လာကြည့်ရင် သိပါလိမ့်မယ်။ အခုလို လူတိုင်းနီးပါးမှာ အင်တာနက်အသုံးပြုနိုင်တဲ့ လက်ကိုင်ဖုန်း တွေရှိနေတဲ့အတွက် မိမိတို့အိမ်မှာပဲဖြစ်စေ၊ ကျောင်းသားတွေဆို ကျောင်းမှာပဲဖြစ်စေ အလွယ်တကူ လွတ်လပ်စွာ ဒီ Remote Gambling တွေကို ကစားနိုင်ကြတာဖြစ်ပါတယ်။ ဒီလိုအခြေအနေကို မကြီးထွားမဆိုးရွားလာအောင် လောင်းကစားနည်းတွေကို လျော့ပါးအောင် ပညာပေးဖို့နဲ့ ဥပဒေနဲ့ တားမြစ်ထိန်းကျောင်းဖို့ကို အလေးထားဆောင်ရွက်ရတော့မှာ ဖြစ်ပါတယ်။ ဒါကြောင့် ဒီ ICT နည်းပညာသုံး Remote Gambling အကြောင်းအရာကို ဥပဒေကြမ်းမှာ ဖြည့်စွက်ရခြင်းပဲဖြစ်ပါတယ်။ ဒါကတော့ ခုနက ဖြည့်စွက်ချက်နဲ့ ဆက်စပ်ပါတယ်။ အခန်း(၅) တားမြစ်ချက်ထဲမှာ ထပ်မံပြီးတော့ အပိုဒ်(၁၁)၊ အပိုဒ်ခွဲ(ဂ)ကို ဖြည့်စွက်လိုပါတယ်။ ဒီမှာဆိုလို့ရှိရင် ကျွန်တော်တို့ အပိုဒ်(၁၁) မည်သူမျှ ခွင့်ပြုချက်မရှိဘဲ အောက်ပါတို့ကို မပြုရဆိုတဲ့ အပိုဒ်ခွဲ(ဂ)မှာ သတင်းအချက် အလက်နှင့် ဆက်သွယ်ရေးနည်းပညာကို အသုံးပြုသည့် လောင်းကစားခြင်း Remote Gambling တစ်မျိုးမျိုးကို ဖွင့်လှစ်ခြင်း၊ စီမံခန့်ခွဲခြင်း၊ လောင်းခြင်း၊ လက်ခံခြင်း၊ ဒိုင်အဖြစ်ဆောင်ရွက်ခြင်း၊ ငွေကြေးအကျိုးအမြတ်ရယူခြင်း သို့မဟုတ် ထိုသို့ဆောင်ရွက်ခြင်းကို တစ်နည်းနည်းဖြင့် အားပေးကူညီ ခြင်းကို ကျွန်တော့်အနေနဲ့ ဖြည့်စွက်လိုပါတယ်။ ဥက္ကဋ္ဌကြီးခင်ဗျား။ ဒီလို ICT သုံး Remote Gambling လောင်းကစားတွေဟာ လုံးဝ ပိတ်ပင်ဖို့ကို တော်တော်ခက်ပါလိမ့်မယ်။ ဒါကြောင့် ခေတ်စနစ်နဲ့အညီ ကျင့်သုံးအကောင်အထည်ဖော် ဆောင်ရွက်နိုင်မယ့် ဥပဒေတစ်ရပ် ဖြစ်လာစေဖို့အတွက် အမျိုးသားလွှတ်တော်ကြီးကို လေးစားစွာနဲ့ ဖြည့်စွက်ဆွေးနွေး တင်ပြအပ်ပါတယ်ခင်ဗျား။</speech>
<speech type='speaker'>အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ကိုယ်စားလှယ်များရဲ့ ဆွေးနွေးချက်များနဲ့ ပတ်သက်ပြီး အမျိုးသားလွှတ်တော် ဥပဒေကြမ်းကော်မတီ က ပြန်လည်ကြားနာဆောင်ရွက်ဖို့ ဆုံးဖြတ်ပါတယ်။</speech>
</bill>
</section>
<section value = 'Motion'>	
	<motion>
<title>ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)၏ ပြည်ထောင်စုသမ္မတမြန်မာနိုင်ငံတော်အနေဖြင့် နိုင်ငံတော်၏ သက်ရှိ သဘာဝသယံဇာတဖြစ်သော ဆင်အပါအဝင် အခြားသော တောရိုင်းတိရစ္ဆာန်များ မျိုးတုံးခြင်းမှ ကာကွယ်နိုင်ရန် ရည်ရွယ်လျက် အများပြည်သူ သတိပြုမှု မြင့်တက်စေရန်နှင့် ဆင် အပါအဝင် အခြားသော တောရိုင်းတိရစ္ဆာန်များနှင့် ၄င်းတို့၏ အစိတ်အပိုင်းများ ပြောင်ပြောင်တင်းတင်း ရောင်းဝယ်ဖောက်ကားနေမှုကို ရပ်တန့်ပစ်နိုင်ရန်အတွက် ထိရောက်စွာ အရေးယူမှုများ ပြုလုပ်ခြင်းဖြင့် ်တင်နိုင်ရန် ပြည်ထောင်စုအစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံ ဆွေးနွေးရန် သင့်၊ မသင့် အဆုံးအဖြတ်ရယူခြင်း</title>
<speech type='speaker'>အစီအစဉ်(၇) ဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ မွန်ပြည်နယ် မဲဆန္ဒနယ်အမှတ်(၁၂)မှ ဒေါ်သီရိရတနာ က ပြည်ထောင်စုသမ္မတမြန်မာနိုင်ငံတော် အနေဖြင့် နိုင်ငံတော်၏ သက်ရှိ သဘာဝသယံဇာတဖြစ်သော ဆင်အပါအဝင် အခြားသော တောရိုင်း တိရစ္ဆာန်များ မျိုးတုံးခြင်းမှ ကာကွယ်နိုင်ရန်ရည်ရွယ်လျက် အများပြည်သူ သတိပြုမှု မြင့်တက်စေရန် နှင့် ဆင်အပါအဝင် အခြားသောတောရိုင်းတိရစ္ဆာန်များနှင့် ၄င်းတို့၏အစိတ်အပိုင်းများ ပြောင်ပြောင် တင်းတင်း ရောင်းဝယ်ဖောက်ကားနေမှုကို ရပ်တန့်ပစ်နိုင်ရန်အတွက် ထိရောက်စွာ အရေးယူမှုများ ပြုလုပ်ခြင်းဖြင့် ယ်တင်နိုင်ရန် ပြည်ထောင်စုအစိုးရအား တိုက်တွန်းကြောင်း အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်။ ယခု ဒေါ်သီရိရတနာ အဆိုတင်သွင်းဖို့ ဖြစ်ပါတယ်။</speech>
<speech><mp id='1308'>ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ပြည်ထောင်စု အဆင့် အဖွဲ့အစည်းဝင်များနဲ့ မဲဆန္ဒရှင်ပြည်သူများအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်း နဲ့ ပြည့်စုံကြပါစေလို့ နှုတ်ခွန်းဆက်သ မေတ္တာပို့သအပ်ပါတယ်။ ကျွန်မကတော့ မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် သယံဇာတနှင့် သဘာဝပတ်ဝန်းကျင် ထိန်းသိမ်းရေးကော်မတီဝင်ဖြစ်သူ ဒေါ်သီရိရတနာ ဖြစ်ပါတယ်။ ကျွန်မအနေနဲ့ ဒီနေ့ ပြည်ထောင်စုသမ္မတ မြန်မာနိုင်ငံတော်အနေဖြင့် နိုင်ငံတော်၏ သက်ရှိ သယံဇာတဖြစ်သော ဆင်အပါအဝင် အခြားသော တောရိုင်းတိရစ္ဆာန်များ မျိုးတုံးခြင်းမှ ကာကွယ် နိုင်ရန်ရည်ရွယ်လျက် အများပြည်သူ သတိပြုမှု မြင့်တက်စေရန်နှင့် ဆင်အပါအဝင် အခြားသော တောရိုင်းတိရစ္ဆာန်များနှင့် ၄င်းတို့၏အစိတ်အပိုင်းများ ပြောင်ပြောင်တင်းတင်း ရောင်းဝယ်ဖောက်ကား နေမှုကို ရပ်တန့်ပစ်နိုင်ရန်အတွက် ထိရောက်သော အရေးယူမှုများ အရှိန်မြှင့် ပြုလုပ်ခြင်းဖြင့် ယ်တင်နိုင်ရန် ပြည်ထောင်စုအစိုးရအား တိုက်တွန်းကြောင်းအဆိုကို လွှတ်တော်သို့ တင်သွင်း သွားမှာ ဖြစ်ပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ်များရှင်။ ဆင်အပါအဝင် အခြားသော တောရိုင်း တိရစ္ဆာန်များဆိုတဲ့နေရာမှာ ယေဘုယျမဆန်စေရန်အတွက် ကျွန်မအနေနဲ့ အထူးပြု ရည်ရွယ်တင်ပြမယ့် တောရိုင်းတိရစ္ဆာန်ကတော့ ဆင်တစ်မျိုးတည်းပဲ ဖြစ်ပါတယ်။ ဒီတစ်မျိုးကို နိုင်နင်းအောင် ထိန်းချုပ် ရင်းနဲ့မှ အခြားသော တောရိုင်းတိရစ္ဆာန် အစိတ်အပိုင်းများ တရားမဝင်ရောင်းဝယ်မှု ထိန်းချုပ်ခြင်းမှ တစ်ပါးတည်း ပါဝင်နိုင်တာကြောင့် ဖြစ်ပါတယ်။ ဒါကြောင့် အခြားသော တောရိုင်းတိရစ္ဆာန်များလို့ တွဲသုံးလိုက်ရခြင်း ဖြစ်ပါတယ်။ ကျွန်မတို့ရဲ့ မြန်မာနိုင်ငံဟာ သဘာဝသယံဇာတနဲ့ ရေမြေမျိုးစုံ၊ ဇီဝဂေဟစနစ်မျိုးစုံ ပေါင်းစပ်တည်ရှိနေတဲ့ နိုင်ငံတစ်ခုဖြစ်ပါတယ်။ အရှေ့တောင်အာရှမှာ ရေခဲတောင်ရှိတဲ့ တစ်ခုတည်း သော နိုင်ငံလည်းဖြစ်ပါတယ်။ အရှေ့တောင်အာရှမှာသာမက ကမ္ဘာ့နိုင်ငံများမှာပါ ရှားပါးပျောက်ကွယ် လုနည်းပါးဖြစ်နေပြီဖြစ်တဲ့ အဖိုးမဖြတ်နိုင်တဲ့ တောရိုင်းတိရစ္ဆာန်များနဲ့ ဇီဝဂေဟစနစ်မျိုးစုံကိုလည်း ကျွန်မတို့နိုင်ငံမှာပဲ တွေ့ရှိနိုင်မှာ ဖြစ်ပါတယ်။ အဲဒီတန်ဖိုးမဖြတ်နိုင်တဲ့ သက်ရှိသယံဇာတတွေထဲမှာ ဆင်လည်း အပါအဝင် ဖြစ်ပါတယ်။ ကျွန်မတို့ မြန်မာနိုင်ငံမှာ ဆင်ကို ရတနာတစ်ပါးအဖြစ်လက်ခံ တန်ဖိုးထားခဲ့ကြတာ ကျွန်မတို့ ရှေးယခင် ဘုရင်များလက်ထက်ကတည်းကနေ ယနေ့ခေတ်တိုင်အောင် ဖြစ်ပါတယ်။ အာရှဆင်၊ တောဆင်ရိုင်းများအပြင် ကျွန်မတို့နိုင်ငံဟာ ကမ္ဘာပေါ်မှာ အိမ်မွေးဆင် အများဆုံး ပိုင်ဆိုင်တဲ့နိုင်ငံများထဲက တစ်ခုလည်းဖြစ်ပါတယ်။ ၁၉၄၀ ပြည့်နှစ်ပတ်ဝန်းကျင်မှာ အင်္ဂလိပ်အစိုးရရဲ့ စာရင်းများအရ မြန်မာနိုင်ငံမှာ တောဆင်ရိုင်း အကောင်ရေ(၁၀၀၀၀)ကျော်ရှိခဲ့ကြောင်း သိရှိခဲ့ရပါတယ်။ ၁၉၉၀ ပြည့်လွန်နှစ်တွေ မှာတော့ တောဆင်ရိုင်းကောင်ရေဟာ (၅၀၀၀)အထိ လျော့ကျလာခဲ့ပါတယ်။ ဒီနေ့ော့ ဝန်ကြီးဌာနစာရင်းအင်းအရ တောဆင်ရိုင်းအကောင်ရေဟာ (၁၄၀၀)နဲ့ (၂၀၀၀) ကြားမှာသာ ရှိတော့ ကြောင်း စိုးရိမ်ဖွယ် သိရှိရပါတယ်။ လက်တွေ့မှာ ဒီပမာဏအောက် များစွာလျော့နည်းနိုင်ပါတယ်။ သယံဇာတနဲ့ သဘာဝပတ်ဝန်းကျင်ထိန်းသိမ်းရေးဝန်ကြီးဌာနရဲ့ ထုတ်ပြန်ခဲ့သော ကိန်းဂဏန်း များအရ မြန်မာနိုင်ငံမှာ ၂၀၁၀ ပြည့်နှစ်မှ ၂၀၁၆ ခုနှစ်အထိ ဆင်ကောင်ရေ(၁၁၆)ကောင်ခန့် သတ်ဖြတ်ခံခဲ့ရပြီး သေဆုံးခဲ့တယ်လို့ သိရှိရပါတယ်။ ၂၀၁ရ ခုနှစ် တစ်နှစ်အတွင်းထဲမှာပဲ သတ်ဖြတ်ခံခဲ့ ရတဲ့ တောဆင်ရိုင်းအကောင်ရေဟာ အနည်းဆုံးအကောင်(၃၀)အထိရှိခဲ့ကြောင်းလည်း သိရှိရပါတယ်။ ဒီနှစ် ၂၀၁၈ ခုနှစ်ရဲ့ စာရင်းချုပ် မထွက်ရှိရသေးပေမယ့် သေဆုံးနှုန်း ပိုမိုမြင့်တက်လာမယ်ဆိုတာက ၂၀၁၈ ခုနှစ် အစပိုင်းတစ်ခုတည်းမှာပဲ အာရှဆင်ရုပ်ကြွင်း(၂၀)ကျော်ကို ဧရာဝတီတိုင်းဒေသကြီး တစ်ခုတည်းမှာ တွေ့ရှိခဲ့ရခြင်းများက သက်သေပြလျက်ရှိပါတယ်။ ဆင်ကောင်ရေ စုစုပေါင်း(၁၄၀၀)နဲ့ (၂၀၀၀)ကြားသာ ကျန်ရှိတော့တဲ့ ဒီနေ့တစ်ပတ်ကို အနည်းဆုံး ဆင်တစ်ကောင်နှုန်းနဲ့ အသတ်ခံနေရကြောင်း စစ်တမ်းများရဲ့ ဖော်ပြချက်အရ လေ့လာတွေ့ရှိရပါတယ်။ ဒီနှုန်းအတိုင်းသာ ဆက်သွားမယ်ဆိုရင် ၂၀၃၀-၂၀၃၅ ခုနှစ်လောက်မှာ ကျွန်မတို့နိုင်ငံမှာ ဆင်များကိုတွေ့ဖို့ လွယ်ကူတော့မှာ မဟုတ်ပါဘူး။ ဒီ တောဆင်ရိုင်းဖမ်းဆီးမှုတွေဟာ အာရှ တောဆင်ရိုင်းအကောင်ရေအပေါ်မှာပါ သိသာသောသက်ရောက်မှုတွေ ဖြစ်ပေါ်စေပါတယ်။ ဒီလို တစ်ပတ်တစ်ကောင်နှုန်းနဲ့ ပြည်တွင်းမှာ အသတ်ခံနေရသလို တစ်ဖက်ကလည်း တစ်နှစ်မှာ မြန်မာဆင် အကောင်ရေ(၂၅)ကောင်ခန့်ဟာ ပြည်ပ ထိုင်းနိုင်ငံကို တရားမဝင် ရောင်းဝယ်ခံနေရပါတယ်။ တရုတ်နိုင်ငံဆီကိုတော့ အရေအတွက် မခန့်မှန်းနိုင်လောက်အောင် နည်းမျိုးစုံဖြင့် သတ်ဖြတ် ရောင်းဝယ် ဖောက်ကားလျက်ရှိတာကို ရင်နာဖွယ် တွေ့မြင်ရမှာဖြစ်ပါတယ်။ ဆင်ရဲ့ အစွယ်နဲ့ အရေပြားအပါအဝင် ခန္ဓာကိုယ်အစိတ်အပိုင်းများ ဈေးကွက်ဝယ်လိုအား မြင့်နေခြင်းအားလည်း မြန်မာနိုင်ငံမှာ ဆင်များကို သတ်ဖြတ်ရာမှာ အဓိကနေရာတစ်ခုဖြစ်လို့နေ ပါတယ်။ အများအားဖြင့်တော့ ဆင်တွေကို သတ်ဖြတ်တဲ့နေရာမှာ အဆိပ်လူးမြား၊ ရိုင်ဖယ်သေနတ် တွေကို အသုံးပြုလေ့ရှိပြီးတော့ ယခင်က သတ်ဖြတ်မှုတွေမှာ အစွယ်ကိုလိုချင်လို့ သတ်ဖြတ်ခြင်းတွေ ကသာ အများစုဖြစ်ခဲ့ပြီး စွယ်စုံဆင်ထီးကြီးများကိုသာ အဓိက ပစ်မှတ်ထားပြီးတော့ သတ်ဖြတ်ရောင်းဝယ် လာခဲ့ကြရာကနေမှ ဒီနေို့ရင် မြန်မာ့တောဆင်ရိုင်းများကို အရေခွံခွာယူဖို့အတွက်ပါ ရည်ရွယ်နေတာကြောင့် ဆင်မရော၊ ဆင်သားပေါက်ကလေးများပါမကျန် အရွယ်အစားမရွေး သတ်ဖြတ် ခံနေရပါတယ်။ ပြီးတော့ အရေခွံခွာပြီးတော့ အစိတ်အပိုင်းမျိုးစုံအဖြစ်နဲ့ တရားမဝင် ရောင်းဝယ် နေကြတာကိုလည်း တွေ့မြင်ရမှာဖြစ်ပါတယ်။ ဥက္ကဋ္ဌကြီးရှင်။ Power Point အသုံးပြုခွင့်ပေးပါရှင်။ ဒါ ကျွန်မတို့ ဧရာဝတီတိုင်းဒေသကြီး၊ တနင်္သာရီတိုင်းဒေသကြီး၊ ပဲခူးရိုးမ စတဲ့နေရာတွေမှာ သတ်ဖြတ်ခံခဲ့ရတဲ့ဆင်တွေဖြစ်ပါတယ်။ ဒါက ဆင်ကို အရေခွံခွာယူထားတာဖြစ်ပါတယ်။ ဒါက ဆင်ရဲ့အစိတ်အပိုင်းတွေကို ကျွန်မတို့ လှီးဖြတ်ပြီး တော့ အခြောက်လှမ်းပြီးတော့ ဒါ ရောင်းကုန်အဖြစ် ပို့မယ့်အနေအထားဖြစ်ပါတယ်။ ဒါက ဖမ်းဆီးရမိတဲ့ ဆင်စွယ်တွေပါ။ ဒါက ဆင်ပေါက်လေး ဖြစ်ပါတယ်။ ဒါက ဈေးကွက်ပေါ်က ကျွန်မတို့ တိရစ္ဆာန်တွေရဲ့ အစိတ်အပိုင်းတွေပါ။ အစိုးရကလည်း ဆောင်ရွက်နေတဲ့အနေအထား ဖြစ်ပါတယ်။ ကျေးဇူးတင် ပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ်များရှင်။ ဒီလိုမျိုး သတ်ဖြတ်အစိတ်အပိုင်းက ပြည်တွင်း/ပြည်ပသို့ တင်ပို့ရောင်းချနေကြရတဲ့နေရာမှာ မြို့တော်ရန်ကုန် အပါအဝင် နိုင်ငံအတွင်းက မြို့တော်တော်များများနဲ့ အထူးသဖြင့် နယ်စပ်မြို့တွေဖြစ်တဲ့ မူဆယ်၊ မိုင်းလား စတဲ့ဒေသများမှာ တောရိုင်းတိရစ္ဆာန်တွေရဲ့ အစိတ်အပိုင်းများကို မှောင်ခိုတရားမဝင် ရောင်းဝယ်ဖောက်ကားနေမှုအား အဆိုးဆုံးအနေအထားမှာ ရှိနေပါတယ်။ မိုင်းလားဟာ မြန်မာနိုင်ငံအပါအဝင် ထိုင်း၊ လာအို၊ တရုတ် နိုင်ငံတွေရဲ့ နယ်စပ်များနဲ့ ထိစပ်နေလျက် ရွှေတြိဂံနယ်မြေမြောက်ပိုင်းက အထူးစီးပွားရေးဇုန်ရဲ့ ဆင်စွယ် ရောင်းဝယ်ဖောက်ကားမှုပြုရာ တရုတ်နိုင်ငံ ကူမင်းနဲ့ ထိုင်းနိုင်ငံ၊ ဘန်ကောက်မြို့တွေကို ဆက်စပ် ထားရာ အဝေးပြေးလမ်းဆုံမှာ တည်ရှိနေခြင်းအတွက်ကြောင့်လည်း တရားမဝင်ပို့ကုန်တွေကို ပြောင်ပြောင်တင်းတင်း လွယ်ကူစွာ ရောင်းဝယ်နေကြခြင်းဖြစ်ပါတယ်။ မိုင်းလားဈေးကွက်မှာ ၂၀၁၆ ခုနှစ်အတွင်း ဆင်သားရေ တစ်ပေါင်ကို (၂၉)ဒေါ်လာနှုန်းနဲ့ အရောင်းအဝယ်ဖြစ်နေကြပါတယ်။ တရုတ်နိုင်ငံကို ရောက်ရှိသွားရင်တော့ ဒီဈေးထက်ကို(၁၂)ဆ လောက် ပိုမိုမြင့်တက်သွားတယ်လို့ သိရပါတယ်။ ဒီလိုနေရာမျိုးကို အခြေပြုပြီးတော့ ကမ္ဘာ့တောရိုင်း တိရစ္ဆာန်တရားမဝင် ကုန်သွယ်ရေးလုပ်ငန်းတွေကို ရာဇဝတ်အဖွဲ့အစည်းမျိုးစုံက ဒေါ်လာဘီလီယံ ပေါင်းများစွာ သုံးပြီးတော့ လည်ပတ်ဆောင်ရွက်လျက်ရှိနေကြတယ်။ ဆင်ရဲ့ အစိတ်အပိုင်းတွေကို ဆေးဝါးအဖြစ် အသုံးပြုခဲ့ကြရာကနေမှ ယနေ့ခေတ်မှာ အစားအသောက်နှင့် လက်ဝတ်ရတနာတွေ အဖြစ်ပါ ချဲ့ထွင် အသုံးပြု လာကြတာကိုလည်းတွေ့ရပါတယ်။ အစားအသောက်အနေနဲ့ကတော့ ရန်ကုန်၊ မန္တလေး စတဲ့ မြို့ကြီးတွေရဲ့ စားသောက်ဆိုင် အချို့မှာ ဆင်နှာမောင်းကို စွပ်ပြုတ် ပြု လုပ်ရောင်းချနေကြပြီးတော့ အဲဒီ ဆင်ဟင်းပွဲရဲ့ တစ်ပွဲတန်ဖိုးက သိန်း(၃၀)ခန့်ရှိပါတယ်။ လက်ဝတ်ရတနာအဖြစ်ကတော့ ဆင်သားရေနဲ့ပြုလုပ်ထားတဲ့ လည်ဆွဲတစ်ခုရဲ့ တန်ဖိုးက အရည်အသွေးသိပ်မကောင်းရင်တောင်မှ ဒေါ်လာ(၁၀၀)ကျော်လောက် ပေါက်ဈေးရှိနေ ကြောင်း လေ့လာမှုစစ်တမ်းများအရ သိရှိရပါတယ်။ ဆင်တစ်ကောင်က ခွာယူထားတဲ့ အရေခွံတစ်ခု တည်းရဲ့တန်ဖိုးက ပျမ်းမျှဒေါ်လာ(၃)သောင်းဝန်းကျင်ရှိနေတာကြောင့် အထက်မှာတင်ပြခဲ့သလို ဆင်ထီး၊ ဆင်မ ဆင်ပေါက်ကလေးများပါမကျန် ဆင်မုဆိုးတို့ရဲ့ ပစ်မှတ် ဖြစ်လာနေပါတယ်။ ကျွန်မတို့နိုင်ငံမှ တရားမဝင်ထွက်နေတဲ့ဆင်တွေဟာ တရုတ်နိုင်ငံသို့ အစိတ်အပိုင်းမျိုးစုံ အဖြစ်နဲ့ ရောက်ရှိသွားပြီးတော့ နည်းမျိုးစုံဖြင့် အသုံးပြုလျက်ရှိကာ ထိုင်းနိုင်ငံကိုတော့ Tourism လုပ်ငန်းမှာ အသုံးပြုဖို့ အကောင်လိုက် အသက်ရှင်လျက် ရောင်းဝယ်ဖောက်ကားကြတာ များပါတယ်။ ကျွန်မတို့နိုင်ငံမှာ ဒီလိုလုပ်ရပ်တွေအတွက် ပြဋ္ဌာန်းထားတဲ့ သားရဲတိရစ္ဆာန်ကာကွယ်ရေးဥပဒေ ပုဒ်မ ၃ရ အရ ကာကွယ်ထားတဲ့ သားရဲတိရစ္ဆာန်များကို သတ်ဖြတ်ခြင်း၊ အမဲလိုက်ခြင်း၊ လက်ဝယ်ပိုင်ဆိုင် ထားရှိခြင်း၊ ရောင်းချခြင်း၊ သယ်ယူပို့ဆောင်ပေးခြင်း၊ ဒဏ်ရာဖြစ်စေခြင်း၊ နိုင်ငံခြားသို့ ခိုးထုတ်ခြင်း များကို ထောင်ဒဏ်(၇)နှစ်ဖြစ်စေ၊ ငွေဒဏ်ဖြစ်စေ ချမှတ်နိုင်တဲ့ ဥပဒေ ရှိနေပေမယ့်လို့ မှောင်ခိုပစ္စည်း များကို နည်းလမ်းမျိုးစုံဖြင့် ဒီနေ့အထိ ပြောင်ပြောင်တင်းတင်း ရောင်းဝယ်ဖောက်ကားနေကြဆဲ ဖြစ်ပါတယ်။ မြန်မာနိုင်ငံမှာ ပြဋ္ဌာန်းထားတဲ့ အဲဒီ အဆိုပါ သားရဲတိရစ္ဆာန်ကာကွယ်စောင့်ရှောက်ရေးနဲ့ သဘာဝပတ်ဝန်းကျင်ထိန်းသိမ်းရေးဥပဒေ၊ သစ်တောဥပဒေတို့ ရှိနေသော်လည်းပဲ ဘာကြောင့် ဒီနေ့ လက်ရှိဆိုးရွားနေရသလဲဆိုတာ ကျွန်မတို့ အစိုးရအနေနဲ့ ပိုမိုအာရုံစိုက်ရတော့မယ့် ရောက်ရှိနေပါပြီ။ ဒီလို ဆင်အပါအဝင် အခြားသော တောရိုင်းတိရစ္ဆာန်တွေနဲ့ သူတို့ရဲ့ အစိတ်အပိုင်းတွေကို ပြောင်ပြောင်တင်းတင်း ရောင်းဝယ်ဖောက်ကားနေမှုတွေက ကျွန်မတို့နိုင်ငံရဲ့ အချုပ်အခြာအာဏာကိုပါ စိန်ခေါ်နေတဲ့လုပ်ရပ်များပဲ ဖြစ်ပါတယ်။ sisage oeez aşóm Convention on International Trade in Endangered Species (CITES) အဖွဲ့ဝင်နိုင်ငံဖြစ်တဲ့ ကျွန်မတို့ မြန်မာနိုင်ငံအနေနဲ့ ဒီလို ဆင်စွယ်နဲ့ ဆင်ခန္ဓာကိုယ် အစိတ်အပိုင်းတွေကို ထုတ်ယူရောင်းချခြင်းကို ထိရောက်စွာ မတားဆီးနိုင်ခြင်းက နိုင်ငံရဲ့ ဂုဏ်သိက္ခာ ကိုပါ ကျဆင်းစေပါတယ်။ အစိုးရနဲ့ နိုင်ငံတကာအဖွဲ့အစည်းများက ပူးပေါင်းဆောင်ရွက်နေကြ သော်လည်းပဲ အခက်အခဲတွေ ရှိနေဆဲဖြစ်ပြီး ထိရောက်မှုမရှိသေးတာလည်း တွေ့ရှိရပါတယ်။ ဒါကြောင့် တည်ဆဲဥပဒေများကို စိုးမိုးအောင် ပိုမိုထိရောက်စွာ အကောင်အထည်ဖော် ဆောင်ရွက်ပေးရန် အစိုးရမှာ တာဝန်ရှိသလိုပဲ ဒီဥပဒေများကို ပြဋ္ဌာန်းအတည်ပြု နေတဲ့ ကျွန်မတို့ ဥပဒေပြု လွှတ်တော် ကိုယ်စားလှယ်များအနေနဲ့ကလည်း သက်ဆိုင်တဲ့ ဥပဒေများရဲ့ အားနည်းချက်၊ အားသာချက်များ၊ ဥပဒေ အကောင်အထည်ဖော်မှုရဲ့ အားနည်းချက်၊ အားသာချက်များကို အပြု သဘော ထောက်ပြဆွေးနွေး အဖြေရှာကြခြင်းဖြင့် ကျွန်မတို့ ပြဌာန်းထားတဲ့ ဥပဒေများ အသက်ဝင် စိုးမိုးစေရေးအတွက် ဝိုင်းဝန်းအဖြေရှာ ကာကွယ်သွားကြဖို့လည်း တာဝန်ရှိနေပါတယ်။ အရပ်ဖက် လူ့အဖွဲ့အစည်းများနဲ့ ပြည်သူများဘက်မှလည်း သက်ရှိသယံဇာတများရဲ့ တန်ဖိုးကို နားလည်ပြီး ပူးပေါင်းကြဖို့ တာဝန်ရှိပါတယ်။ အဓိကတာဝန်ရှိတဲ့ ပြည်ထောင်စုအစိုးရမှ မူဝါဒ စီမံချက်များ ချမှတ်ပြီး ထိရောက်သော အရေးယူမှုများ ဦးဆောင်ပြုလုပ်ကာ ဆက်စပ်ဝန်ကြီးဌာနများ၊ အုပ်ချုပ်ရေး၊ တရားဥပဒေ၊ တရားစီရင်ရေးနဲ့ ဥပဒေပြုရေး စတဲ့ မဏ္ဍိုင်သုံးရပ်အပြင် စတုတ္ထမဏ္ဍိုင်ဖြစ်တဲ့ သတင်း မီဒီယာများ ပြည်သူများပါ ပူးပေါင်းပြီး အမျိုးသားရေးတာဝန်တစ်ရပ်အဖြစ် အာရုံစိုက် ကြိုးပမ်း လုပ်ဆောင်ကြမယ်ဆိုရင် ကျွန်မတို့ရဲ့ အဖိုးတန် သက်ရှိသယံဇာတတွေကို ဆုံးရှုံးနေရခြင်းမှ ကာကွယ် တားဆီးနိုင်မယ်လို့ ယုံကြည်တဲ့အတွက် ကျွန်မအနေနဲ့ ဒီအဆိုကို တင်သွင်းရခြင်းဖြစ်ပါတယ်။ ဒါကြောင့် ပြည်ထောင်စုသမ္မတ မြန်မာနိုင်ငံတော်အနေဖြင့် နိုင်ငံတော်၏ သက်ရှိ သဘာဝ သယံဇာတဖြစ်သော ဆင်အပါအဝင် အခြားသော တောရိုင်းတိရစ္ဆာန်များ မျိုးတုံးခြင်းမှ ကာကွယ် နိုင်ရန် ရည်ရွယ်လျက် အများပြည်သူ သတိပြုမှု မြင့်တက်စေရန်နှင့် ဆင်အပါအဝင် အခြားသော တောရိုင်းတိရစ္ဆာန်များနှင့် ၎င်းတို့၏အစိတ်အပိုင်းများ ပြောင်ပြောင်တင်းတင်း ရောင်းဝယ်ဖောက်ကား နေမှုကို ရပ်တန့်ပစ်နိုင်ရန်အတွက် ထိရောက်သောအရေးယူမှုများ အရှိန်မြှင့် ပြုလုပ်ခြင်းဖြင့် ယ်တင်နိုင်ရန် ပြည်ထောင်စုအစိုးရအား တိုက်တွန်းကြောင်း အဆိုကို တင်သွင်းလိုက်ရပါတယ်။ အားလုံးကို ကျေးဇူးတင်ပါတယ်ရှင်။</speech>
<speech type='speaker'>အဆိုကို ထောက်ခံမယ့်သူရှိပါက ဖိတ်ခေါ်ပါတယ်။</speech>
<speech><mp id='1338'>ဦးစခင်ဇော်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဝန်ကြီးနှင့် အမျိုးသားလွှတ်တော်ကိုယ်စားလှယ် များအားလုံးကို မင်္ဂလာပါလို့ ဦးစွာ နှုတ်ခွန်းဆက်သပါတယ်။ မွန်ပြည်နယ် မဲဆန္ဒနယ် အမှတ်(၁၂)က အမျိုးသားလွှတ်တော်ကိုယ်စားလှယ် ဒေါ်သီရိရတနာ တင်သွင်းတဲ့ ပြည်ထောင်စုသမ္မတ မြန်မာ နိုင်ငံတော်အနေဖြင့် နိုင်ငံတော်၏ သက်ရှိ သဘာဝသယံဇာတဖြစ်သော ဆင်အပါအဝင် အခြားသော တောရိုင်းတိရစ္ဆာန်များ မျိုးတုံးခြင်းမှ ကာကွယ်နိုင်ရန်ရည်ရွယ်လျက် အများပြည်သူ သတိပြုမှု မြင့်တက်စေရန်နှင့် ဆင်အပါအဝင် အခြားသော တောရိုင်းတိရစ္ဆာန်များနှင့် ၎င်းတို့၏ အစိတ်အပိုင်းများ ပြောင်ပြောင်တင်းတင်း ရောင်းဝယ်ဖောက်ကားနေမှုကို ရပ်တန့်ပစ်နိုင်ရန်အတွက် ထိရောက်စွာ အရေးယူမှုများ ပြုလုပ်ခြင်းဖြင့် ယ်တင်နိုင်ရန် ပြည်ထောင်စုအစိုးရအား တိုက်တွန်း ကြောင်း အဆိုအား ဧရာဝတီတိုင်းဒေသကြီး မဲဆန္ဒနယ်အမှတ်(၂) အမျိုးသားလွှတ်တော်ကိုယ်စားလှယ် အမျိုးသားလွှတ်တော် သယံဇာတနှင့် သဘာဝပတ်ဝန်းကျင်ထိန်းသိမ်းရေးကော်မတီ အတွင်းရေးမှူး ကျွန်တော် ဦးစခင်ဇော်လင်း က လေးလေးနက်နက် ထောက်ခံအပ်ပါတယ်ခင်ဗျား။ ကျေးဇူးတင် ပါတယ်။</speech>
<speech type='speaker'>အမျိုးသားလွှတ်တော် ကိုယ်စားလှယ်များခင်ဗျား။ ဒေါ်သီရိရတနာ တင်သွင်းတဲ့ အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ ပြည်ထောင်စုသမ္မတ မြန်မာနိုင်ငံတော်အနေဖြင့် နိုင်ငံတော်၏ သက်ရှိ သဘာဝသယံဇာတဖြစ်သော ဆင်အပါအဝင် အခြားသော တောရိုင်းတိရစ္ဆာန်များ မျိုးတုံးခြင်းမှ ကာကွယ်နိုင်ရန် ရည်ရွယ်လျက် အများပြည်သူ သတိပြုမှု မြင့်တက်စေရန်နှင့် ဆင်အပါအဝင် အခြားသော တောရိုင်းတိရစ္ဆာန်များနှင့် ၎င်းတို့၏အစိတ်အပိုင်းများ ပြောင်ပြောင်တင်းတင်း ရောင်းဝယ်ဖောက်ကားနေမှုကို ရပ်တန့်ပစ်နိုင် ရန်အတွက် ထိရောက်စွာ အရေးယူမှုများပြုလုပ်ခြင်းဖြင့် ်တင်နိုင်ရန် ပြည်ထောင်စု အစိုးရအား တိုက်တွန်းကြောင်းအဆို ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်၊ မသင့် လွှတ်တော်ရဲ့ ဆန္ဒ ရယူပါမယ်။ အဆိုကို လက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလား ခင်ဗျား။ သဘောမတူတဲ့သူ မရှိပါ။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဒေါ်သီရိရတနာရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။ ဒေါ်သီရိရတနာ တင်သွင်းတဲ့ အဆိုကို ဆွေးနွေးမယ့် လွှတ်တော်ကိုယ်စားလှယ်များရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ရုံး၊ ညွှန်ကြားရေးမှူးချုပ် ထံ အမည်စာရင်း ပေးပို့ ကြဖို့ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး စတုတ္ထနေ့ ရပ်နားကြောင်းနှင့် ပဉ္စမနေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို </title>
<speech type='speaker'>အစီအစဉ်(၉) ဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ ယခု ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး စတုတ္ထနေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး ပဉ္စမနေ့ကို ၂၀၁၈ ခုနှစ်၊ နိုဝင်ဘာလ ၂၀ ရက်(အင်္ဂါနေ့) နံနက် ၁၀းဝဝ နာရီဆက်လက်ကျင်းပမည်ဖြစ်ကြောင်း ကြေညာပါတယ်။</speech>
<speech type='mc'>အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type='mc'>အားလုံး ထွက်ခွာနိုင်ကြပါပြီ ခင်ဗျား။ ဒုတိယအကြိမ် အမျိုးသားလွှတ်တော် ဒသမပုံမှန်အစည်းအဝေး စတုတ္ထနေ့ကို ၁၁၂၁ နာရီ ရပ်နားပါသည်။</speech></postface>
</transcript>
</doc>
 
