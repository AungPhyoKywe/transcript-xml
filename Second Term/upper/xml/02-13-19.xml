<doc>
<docinfo>
<docno>02-13-19.xml</docno>
<pdf>02-13-19.pdf</pdf>
<term value="02">ဒုတိယအကြိမ်</term>
<session value="13" />
<sittingday value="19" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၉)ရက်မြောက်နေ့မှတ်တမ်း</title>
<date>၁၃၈၁ ခုနှစ်၊ တော်သလင်းလဆန်း ၁၃ ရက် (၂၀၁၉ ခုနှစ်၊ စက်တင်ဘာလ ၁၁ ရက်)ဗုဒ္ဓဟူးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး (၁၉)ရက်မြောက်နေ့ အစီအစဉ်ကို ၁၀:ဝဝ နာရီ င် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ (၁၉)ရက်မြောက်နေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျာ။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၉)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၁၈၉)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်း ရဲ့ (၈၄,၃၈) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေးအထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေးရဲ့ (၁၉)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ အဲဒီ အစီအစဉ်အတိုင်း ကျင်းပပါမယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1308">ဒေါ်သီရိရတနာ၊ မွန်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၉)ရက်မြောက်နေ့ ၁၁ - ၉ - ၂၀၁၉ ရက်နေ့တွင် အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များ ကိုယ်စား မွန်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အဖွဲ့ဝင်ဖြစ်သူ ကျွန်မ ဒေါ်သီရိရတနာ က ခွင့်ပန်ကြားသွားမှာ ဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိတဲ့ အမျိုးသားလွှတ်တော်ကိုယ်စားလှယ် များမှာ ဒေါ်နော်မြစေး၊ ကယားပြည်နယ် မဲဆန္ဒနယ်အမှတ်(၁၁)၊ ပြည်သူ့ငွေစာရင်းပူးပေါင်းကော်မတီ အစည်းအဝေးရှိပါသဖြင့်။ ဦးထိန်ဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၄)၊ ၎င်းအတိုင်း။ ဦးအေးချို၊ ပဲခူးတိုင်းဒေသကြီး မဲဆန္ဒနယ်အမှတ်(၉)၊ ၎င်းအတိုင်း။ ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)၊ ၎င်းအတိုင်း။ ဗိုလ်မှူးကြီးခင်မောင်နိုင်၊ တပ်မတော်သားကိုယ်စားလှယ်၊ ၎င်းအတိုင်း။ ဒေါက်တာစိုင်းဆိုင်ကျောက်ဆမ်၊ ရှမ်းပြည်နယ် မဲဆန္ဒနယ်အမှတ်(၆)၊ ၎င်းအတိုင်း။ ဒေါက်တာကျော်ငွေ၊ မကွေးတိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း ဦးဝင်းမောင်၊ မကွေး တိုင်းဒေသကြီး မဲဆန္ဒနယ်အမှတ်(၆)၊ ၎င်းအတိုင်း။ ဦးဇော်ဟိန်း၊ တနင်္သာရီတိုင်းဒေသကြီး မဲဆန္ဒနယ် အမှတ်(၇)၊ ကျန်းမာရေး။ ဒေါ်စန်းစန်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၄)၊ ဒေသဖွံ့ဖြိုးရေး ဆောင်ရွက်ရန်။ ဦးဟန်ဝင်းသိန်း၊ တနင်္သာရီတိုင်းဒေသကြီး မဲဆန္ဒနယ်အမှတ်(၄)၊ ကျန်းမာရေး။ ဒေါ်လှီး၊ ကယားပြည်နယ် မဲဆန္ဒနယ်အမှတ်(၆)၊ ကျန်းမာရေး။ ဦးကျော်မြင့်ဦး၊ မန္တလေးတိုင်း ဒေသကြီး မဲဆန္ဒနယ်အမှတ်(၁၀)၊ ကိုယ်တိုင်ဆောင်ရွက်ရန်။ ဦးမန်းထွန်းကြိုင်၊ ဧရာဝတီတိုင်း ဒေသကြီး မဲဆန္ဒနယ်အမှတ်(၆)၊ ပြည်သူ့ငွေစာရင်းပူးပေါင်းကော်မတီ အစည်းအဝေးရှိပါသဖြင့်။ ဦးဇော်မင်းလတ်(ခ)ဦးကိုလတ်၊ ရှမ်းပြည်နယ် မဲဆန္ဒနယ်အမှတ်(၁)၊ ၎င်းအတိုင်း ဗိုလ်မှူးကြီး ကျော်ကျော်၊ တပ်မတော်သားကိုယ်စားလှယ်၊ ကျန်းမာရေး။ ဒုတိယဗိုလ်မှူးကြီး တင်ထွန်းအောင်၊ တပ်မတော်သားကိုယ်စားလှယ်၊ ဇနီးဖြစ်သူ ကလေးမီးဖွားမည်ဖြစ်ပါသဖြင့်။ ဒေါ်ရွှေရွှေစိန်လတ်၊ ပဲခူးတိုင်းဒေသကြီး မဲဆန္ဒနယ်အမှတ်(၃)၊ ပြည်သူ့ငွေစာရင်းပူးပေါင်းကော်မတီ အစည်းအဝေး ရှိပါသဖြင့်။ နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)၊ ၎င်းအတိုင်း။ ဗိုလ်မှူးချုပ် အောင်စန်းချစ်၊ တပ်မတော်သားကိုယ်စားလှယ်၊ ၎င်းအတိုင်း။ ဦးမျိုးဝင်း၊ မွန်ပြည်နယ် မဲဆန္ဒနယ် အမှတ်(၈)၊ Myanmar Global Investment Forum တက်ရောက်ရန်တို့ဖြစ်ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၁၄)ဦးနဲ့ ယနေ့ ခွင့်ပန်ကြားသူ (၂၁)ဦးဖြစ်ပြီး စုစုပေါင်း ခွင့်ပန်ကြားသူ(၃၅)ဦး ဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်းနှင့် ယနေ့ ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြုပေးနိုင်ပါရန် အမျိုးသားလွှတ်တော်ဥက္ကဋ္ဌကြီးမှတစ်ဆင့် လေးစားစွာ တင်ပြအပ် ပါတယ်။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<title>သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၉)ရက်မြောက်နေ့ကို တက်ရောက် ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ(၁၄)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၂၁)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ (၃၅)ဦး ဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်း တွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာနည်းဥပဒေ ၁၃၉ အရ လွှတ်တော်အစည်းအဝေး များတွင် ပထမတစ်နာရီသည် မေးခွန်းများ မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက် ရန်ဖြစ်သော်လည်း သတ်မှတ်ထားသည့်း မေးခွန်း မေးမြန်းခြင်းနှင့် ဖြေကြားခြင်း မပြီးဆုံးခဲ့ပါက အစီအစဉ်ကို ဆက်လက်ဆောင်ရွက်သွားမည်ဖြစ်ကြောင်း လွှတ်တော်ကို ကြိုတင် အသိပေးပါတယ်။ ယခု လွှတ်တော်ကိုယ်စားလှယ်နှစ်ဦး မေးမြန်းတဲ့ မေးခွန်းများဟာ လျှပ်စစ်နှင့် စွမ်းအင် ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယ ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ရခိုင်ပြည်နယ်အတွင်း အခြေခံလိုအပ်ချက်ဖြစ်သည့် လျှပ်စစ်ဓာတ်အားကို အဆောလျင်ဆုံး အပြည့်အဝရရှိနိုင်ရေးအတွက် စီမံဆောင်ရွက်မှုအခြေအနေ (ရခိုင်ပြည်နယ် လျှပ်စစ်မီးရရှိရေး Master Plan)ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရခိုင်ပြည်နယ် မဲဆန္ဒနယ်အမှတ်(၁၁)မှ ဒေါ်ထုမေ က ရခိုင်ပြည်နယ်အတွင်း အခြေခံလိုအပ်ချက်ဖြစ်သည့် လျှပ်စစ်ဓာတ်အားကို အဆောလျင်ဆုံး အပြည့်အဝ ရရှိနိုင်ရေးအတွက် စီမံဆောင်ရွက်မှုအခြေအနေ (ရခိုင်ပြည်နယ် လျှပ်စစ်မီးရရှိရေး Master Plan)ကို သိရှိလိုခြင်းနှင့် စပ်လျဉ်းသည့်မေးခွန်း မေးမြန်းဖို့ဖြစ်ပါတယ်။</speech>
<speech><mp id="1316">ဒေါ်ထုမေ၊ ရခိုင်ပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါ။ ဥက္ကဋ္ဌကြီးရှင်။ ကျွန်မရဲ့ ကြယ်ပွင့်ပြမေးခွန်း ဖြစ်တဲ့ ရခိုင်ပြည်နယ်အတွင်း ပြည်တွင်း၊ ပြည်ပမှ ရင်းနှီးမြှုပ်နှံမှုများ ဝင်ရောက်ရေးအတွက် အခြေခံလိုအပ်ချက်ဖြစ်တဲ့ လျှပ်စစ်ဓာတ်အားကို အဆောလျင်ဆုံး အပြည့်အဝရရှိနိုင်ရေးအတွက် စီမံဆောင်ရွက်မှုအခြေအနေ (ရခိုင်ပြည်နယ် လျှပ်စစ်မီးရရှိရေး Master Plan)၊ လက်ရှိ လျှပ်စစ်မီး ရရှိသုံးစွဲနေမှု စုစုပေါင်းပမာဏနှင့် ရာခိုင်နှုန်း၊ လျှပ်စစ်မီး မရရှိသေးသော ရခိုင်ပြည်နယ်တစ်ဝန်းလုံးမှ ပြည်သူများ မည်သည့် လျှပ်စစ်မီးကို ရရှိသုံးစွဲနိုင်မည်ကို သိရှိလိုကြောင်းနှင့် ၂၀၂၀-၂၀၂၁ ဘဏ္ဍာရေးနှစ်တွင် ရခိုင်ပြည်နယ် ပြည်သူ ရာခိုင်နှုန်း မည်မျှခန့်က လျှပ်စစ်မီးရရှိနိုင်ရန် ပြည်ထောင်စု နှင့် ပြည်နယ်ဘတ်ဂျက်တို့ဖြင့် မည်သို့ စီစဉ်ဆောင်ရွက်ထားရှိသည်ကို သိရှိလိုခြင်းနှင့်ပတ်သက်ပြီး မေးမြန်းသွားမှာ ဖြစ်ပါတယ်။ လေးစားရပါသော အမျိုးသားလွှတ်တော်ဥက္ကဋ္ဌကြီးရှင်။ လျှပ်စစ်နှင့် စွမ်းအင်ဝန်ကြီး ဌာနရဲ့ မကြာသေးမီက ပြောကြားချက်အရ ၂၀၁၉ ခုနှစ်မကုန်မီမှာ တစ်နိုင်ငံလုံး လျှပ်စစ်ဓာတ်အား လိုအပ်ချက်ရဲ့ (၅၀)ရာခိုင်နှုန်းကိုလည်းကောင်း၊ ၂၀၃၀ ပြည့်နှစ်မှာ တစ်နိုင်ငံလုံး ရာနှုန်းပြည့် လျှပ်စစ်မီးသုံးစွဲနိုင်ဖို့ မျှော်မှန်းထားကြောင်း သိရှိရပါတယ်။ ဒီအတွက် သဘာဝဓာတ်ငွေ့ သုံး ဓာတ်အားပေးစက်ရုံကို မန္တလေးတိုင်းဒေသကြီးအတွင်းမှာ မကြာသေးမီက ဖွင့်လှစ်လည်ပတ်လျက် ရှိကြောင်းလည်း သိရှိရပါတယ်။ ယနေ့ နည်းပညာခေတ်ကာလမှာ လျှပ်စစ်မီးရရှိရေးဟာ အလွန်ပင် အရေးကြီးတယ်ဆိုတာ အထူးတလည် ဆွေးနွေးစရာမလိုပါဘူး။ လျှပ်စစ်မီးရရှိဖို့အတွက် တစ်ရက်၊ တစ်လ၊ တစ်နှစ်ပဲ နောက်ကျခြင်းပဲဖြစ်ဖြစ် ဒေသတစ်ခုရဲ့ ဖွံ့ဖြိုးတိုးတက်မှုက နှောင့်နှေးကြန့်ကြာ တာပဲ ဖြစ်ပါတယ်။ ဒါကြောင့် နှစ်ပေါင်းများစွာ ရေနံဆီမီးခွက်၊ ဖယောင်းတိုင်ထွန်းပြီး အမှောင်ကို အံတုခဲ့ ရတဲ့ ရခိုင်ပြည်နယ်ဟာ ဒီကနေ့ခေတ်မှာ အခြားသော ပြည်နယ်နှင့် တိုင်းဒေသကြီးများနှင့် နှိုင်းယှဉ် မယ်ဆိုရင် ခြေလှမ်းပေါင်းများစွာ နောက်ကျလျက်ရှိနေပါတယ်။ လျှပ်စစ်မီးမရရှိတဲ့အတွက်ကြောင့် လူမှုရေး၊ ကျန်းမာရေး၊ စီးပွားရေးကဏ္ဍတွေမှာ တိုးတက်မှု နှေးကွေးပြီး အသေးစားနှင့် အလတ်စား စီးပွားရေးလုပ်ငန်းတွေမှာလည်း ရှင်သန်ဖို့ခက်ခဲပါတယ်။ ပြည်နယ်အတွင်းမှာ စီးပွားရေးလုပ်ငန်း များ မရပ်တည်နိုင်မှုကြောင့် အလုပ်အကိုင်များရှားပါးပြီး ရလဒ်အနေနဲ့ ဒေသခံလူငယ်များဟာ နေရပ်စွန့်ခွာပြီး ပြည်တွင်း၊ ပြည်ပနိုင်ငံများသို့သွားရောက်၍ ရရာအလုပ်ကို လုပ်ကိုင်ကြရပါတယ်။ အထူးသဖြင့် ပညာအခြေခံအားနည်းသူများအနေနဲ့ နေရပ်မှာ အလုပ်လုပ်ကိုင်ခွင့်ရှားပါးတဲ့အတွက် ကြောင့် အိမ်ပြန်ရေးဟာ အလှမ်းဝေးနေဆဲဖြစ်ပါတယ်။ အမျိုးသားလွှတ်တော်ဥက္ကဋ္ဌကြီးရှင်။ ရခိုင်ပြည်နယ်မှာ စီးပွားရေးလုပ်ငန်းကြီးများ၊ တစ်နိုင် တစ်ပိုင်လုပ်ငန်းငယ်များ ရှင်သန်ရပ်တည်နိုင်ရေး၊ လူငယ်လူရွယ်များအတွက် အလုပ်အကိုင်များ ဖန်တီးပေးနိုင်ရေးဟာ အလွန်ပဲအရေးကြီးပါတယ်။ ဒီလိုလုပ်ငန်းများရှင်သန်ရေး၊ အလျင်အမြန် ဖွံ့ဖြိုးတိုးတက်လာရေးအတွက်ဆိုရင် ပြည်တွင်းပြည်ပမှလုပ်ငန်းများ၊ ရခိုင်ပြည်နယ်မှာ လာရောက် ရင်းနှီးမြှုပ်နှံရေးနှင့် ဒေသအတွင်းမှပြည်သူများ ပြည်နယ်ထွက် ကုန်ကြမ်းပစ္စည်းကို အခြေခံတဲ့ စက်မှုလုပ်ငန်းများ ထူထောင်လာရေးလုပ်ငန်းဟာလည်း လျှပ်စစ်မီးအပြည့်အဝရရှိရေးဟာ အဓိက ကျလျက်ရှိပါတယ်။ တစ်ဖက်မှာလည်း ရခိုင်ပြည်နယ်အတွင်း ရင်းနှီးမြှုပ်နှံမှုများ ဝင်ရောက်လာ ရေးအတွက် ယခုနှစ်ဆန်းပိုင်းမှာဆိုရင် ရခိုင်ရင်းနှီးမြှုပ်နှံမှုဖိုရမ်ကို ကျင်းပပြီး ဖိတ်ခေါ်ထားကြောင်း လည်းသိရှိရပါတယ်။ နိုင်ငံခြားရင်းနှီးမြှုပ်နှံမှုများ ဝင်ရောက်လာရေးဆိုတာကလည်း တည်ငြိမ်တဲ့ လျှပ်စစ်မီးအပေါ်မှာပဲ မူတည်ပါတယ်။ တည်ငြိမ်တဲ့လျှပ်စစ်မီးပံ့ပိုးပေးနိုင်မှသာ လျှပ်စစ်မီးလာရောက် ရင်းနှီးမြှုပ်နှံသူတို့အတွက် လက်တွေ့မှာအသုံးဝင်မှာဖြစ်ပါတယ်။ မြန်မာနိုင်ငံအနေနဲ့ ၂၀၁၈-၂၀၁၉ ဘဏ္ဍာရေးနှစ်မှာ (၈)လ အတောအတွင်း ပြည်ပသို့ သဘာဝဓာတ်ငွေ့တင်ပို့ရောင်းချမှုမှာ ယခင်နှစ် အလားတူကာလထက် အမေရိကန်ဒေါ်လာ(၁)သန်း ပိုမိုရရှိခဲ့ကြောင်း စီးပွားရေးနှင့်ကူးသန်းရောင်းဝယ်ရေးဝန်ကြီးဌာနက ပြောထားပါတယ်။ ကျွန်မတို့ နိုင်ငံအနေနဲ့ သဘာဝသယံဇာတသုံးစွဲမှုကို ပြည်နယ်အတွင်းရှိ ဒေသနေပြည်သူများနှင့် ပြည်တွင်း သုံးအတွက် သုံးစွဲမှုကို မြှင့်တင်ရန်လည်း အရေးတကြီးလိုအပ်နေပါတယ်။ ဒါကြောင့်မို့လို့ အထက် ဖော်ပြပါ မေးခွန်းအား အမျိုးသားလွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>ချင်းပြည်နယ်၊ ဟားခါးခရိုင်၊ ထန်တလန်မြို့နယ်၊ ဆူရ်ငင်းကျေးရွာအုပ်စု၊ သဘောင်ချောင်း၌ အသေးစား ရေအားလျှပ်စစ် ထုတ်လုပ်အသုံးပြုနိုင်ရေးအတွက် ထောက်ပံ့ကူညီပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၃)မှ ဦးဘွဲ့ဒိန်း က ချင်းပြည်နယ်၊ ဟားခါးခရိုင်၊ ထန်တလန်မြို့နယ်၊ ဆူရ်ငင်းကျေးရွာအုပ်စု၊ သဘောင်ချောင်း၌ အသေးစား ရေအားလျှပ်စစ် ထုတ်လုပ်အသုံးပြုနိုင်ရေးအတွက် ထောက်ပံ့ကူညီပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="2226">ဦးဘွဲ့ခန်း၊ ချင်းပြည်နယ် မဲဆန္ဒနယ်အမှတ်(၃)</mp>ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဥက္ကဋ္ဌကြီး၊ ပြည်ထောင်စုအဆင့်ဝန်ကြီးများ အမျိုးသားလွှတ်တော်ကိုယ်စားလှယ်တော်ကြီးများ အားလုံး ကိုယ်၏ကျန်းမာခြင်း၊ စိတ်၏ ချမ်းသာ ခြင်းနှင့်အတူ မင်္ဂလာအပေါင်းနှင့် ပြည့်စုံကြပါစေကြောင်း ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးဘွဲ့ခန်း ဖြစ်ပါတယ်။ ကျွန်တော့်အနေနဲ့ ထန်တလန်မြို့နယ်၊ ဆူရ်ငင်းကျေးရွာ၊ သဘောင်ချောင်း၌ အသေးစားဓာတ်အားထုတ်လုပ်နိုင်ရေးကို ရပ်ရွာလူထုလုပ်အားဖြင့် မနိုင်တဲ့အတွက် နိုင်ငံတော်မှ ကူညီပံ့ပိုးပေးရန် အစီအစဉ် ရှိ/မရှိနှင့်စပ်လျဉ်းတဲ့ မေးခွန်းကို မေးမြန်းသွားမှာ ဖြစ်ပါတယ်။ (၁)ကျောင်း၊ ပေါင်း (၆၀၀)ကျော် တက်ရေ ဆူရ်ငင်းကျေးရွာအုပ်စုတွင် ကျေးရွာပေါင်း(၄)ရွာ၊ အိမ်ခြေ(၃၈၇)၊ လူဦးရေ(၂၀၀၀) ကျော် နေထိုင်ပါတယ်။ ဆူရ်ငင်းကျေးရွာတွင် အလယ်တန်းကျောင်း(၁)ကျောင်း၊ သီဆဲင်း(က) ကျေးရွာတွင် အလယ်တန်းကျောင်း (၁)ကျောင်း၊ ဆင်သုန်ကျေးရွာတွင် မူလတန်း(လွန်)ကျောင်း (၁)ကျောင်းနှင့် သီဆဲင်း(ခ)ကျေးရွာတွင် မူလတန်း(လွန်)ကျောင်း (၁)ကျောင်း၊ ပေါင်း(၄)ကျောင်းတွင် ကျောင်းသူ၊ ကျောင်းသားဦးရေ (၆၀၀)ကျော် တက်ရောက်ကြပါတယ်။ ဤကျေးရွာ (၄) ရွာတို့ဟာ ကိုယ်ထူ ကိုယ်ထစနစ်ဖြင့် အသေးစားရေအားလျှပ်စစ်ကို ကိုယ့်နည်းကိုယ့်ဟန်ဖြင့် တစ်ပိုင်တစ်နိုင် အကောင် အထည်ဖော်ဆောင်ရွက်ကြရာ မိုးရာသီတွင် ည(၇:ဝဝ)နာရီမှ ည(၉:ဝဝ)နာရီ အထိသာ အသုံးပြု နိုင်ကြပါတယ်။ အဲဒီလို တစ်ယောက်တစ်ပေါက် ရေအားလျှပ်စစ်တည်ဆောက်မည့်အစား တစ်ရွာလုံး နွေ၊ မိုး၊ ဆောင်း အသုံးပြုနိုင်မည့် ရေစီးကောင်းပြီး ရွာမှ(၅)မိုင်ဝေးကွာသော သဘောင်ချောင်းအား လျှပ်စစ်ဓာတ်အား ထုတ်လုပ်နိုင်ရေးအတွက် လျှပ်စစ်ကျွမ်းကျင်သူ အင်ဂျင်နီယာ ဦးဇလေးထန်း B.E(Electronic) 3ɔɔ: səm3a8cos:: 8: Feasibily Survey ( G9dcoop Spos (ojo)ą ကီလိုဝပ်(၂၀၀)အထိ ထုတ်လုပ်နိုင်စွမ်းရှိကြောင်း ကွင်းဆင်းတိုင်းတာခဲ့ပါတယ်။ ဆူရ်ငင်းကျေးရွာမှ (၅)မိုင်(၄)ဖာလုံဝေးကွာပြီး နွေ၊ မိုး၊ ဆောင်း ရေအရင်းအမြစ်ကောင်း သော သဘောင်ချောင်းအား အသေးစားရေအားလျှပ်စစ် ဆောက်လုပ်ပေးနိုင်ပါက ကျေးရွာပေါင်း (၄)ရွာ၊ အိမ်ခြေပေါင်း(၃၈၇)၊ လူဦးရေ (၂၀၀၀) ဦးကျော်နှင့် ကျောင်းသူ၊ ကျောင်းသားဦးရေ(၆၀၀) ကျော်အား တိုက်ရိုက်အကျိုးပြုပြီး ထင်းမီးအတွက် သစ်တောမခုတ်ရတော့ဘဲ သဘာဝစိမ်းလန်း စိုပြည်ရေးကိုပါ များစွာအကျိုးဖြစ်ထွန်းစေမှာဖြစ်တဲ့အပြင် ကျေးရွာနေလူထုရဲ့ ရေရှည်အကျိုးစီးပွား ကိုများစွာ တိုးတက်မြင့်မားလာနိုင်စေမှာ ဖြစ်ပါတယ်။ ဒါကြောင့် ကျေးရွာလူထုမှ ငွေကြေးမတတ်နိုင်တဲ့အတွက် မီရာဘဏ္ဍာရေးနှစ်တွင် အသေးစားရေအားလျှပ်စစ်ထုတ်လုပ်နိုင်ရေးအတွက် ရန်ပုံငွေခွဲဝေချထားပေးရန် အစီအစဉ် ရှိ/မရှိကို အမျိုးသားလွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာ ပြည်ထောင်စုဝန်ကြီးအား လေးစားစွာ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး လျှပ်စစ်နှင့်စွမ်းအင်ဝန်ကြီးဌာန၊ ဒုတိယ ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="17">ဒေါက်တာထွန်းနိုင် (ဒုတိယဝန်ကြီး၊ လျှပ်စစ်နှင့်စွမ်းအင်ဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ဖိတ်ကြား ထားသော ဧည့်သည်တော်များ အားလုံး မင်္ဂလာအပေါင်းနှင့် ပြည့်စုံပါစေလို့ ဦးစွာ နှုတ်ခွန်းဆက်သ အပ်ပါတယ်။ ရခိုင်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဒေါ်ထုမေ မေးမြန်းသည့် ရခိုင်ပြည်နယ်အတွင်း အခြေခံလိုအပ်ချက်ဖြစ်သည့် လျှပ်စစ်ဓာတ်အားကို အဆောလျင်ဆုံး အပြည့်အဝရရှိနိုင်ရေးအတွက် စီမံဆောင်ရွက်မှုအခြေအနေ (ရခိုင်ပြည်နယ် လျှပ်စစ်မီးရရှိရေး Master Plan)ကို သိရှိလိုခြင်းနှင့် ပတ်သက်သည့် ကြယ်ပွင့်ပြမေးခွန်းအား ရခိုင်ပြည်နယ် အစိုးရ အဖွဲ့၏ ဖြေကြားချက်နှင့် ပေါင်းစပ်ကာ လျှပ်စစ်နှင့်စွမ်းအင်ဝန်ကြီးဌာန ကျွန်တော် ဒုတိယဝန်ကြီး ဒေါက်တာထွန်းနိုင် က ရှင်းလင်းဖြေကြားသွားမှာဖြစ်ပါတယ်။ Power Point အသုံးပြုခွင့်ပြုပါရန် ခွင့်တောင်းခံအပ်ပါတယ်။ ရခိုင်ပြည်နယ်ဟာ ၂၀၁၄ ခုနှစ်မှ စတင်ကာ မဟာဓာတ်အားလိုင်းစနစ်ကနေ လျှပ်စစ်ဓာတ်အား စတင်ဖြန့်ဖြူးပေးနိုင်ခဲ့တာ ဖြစ်ပါတယ်။ ၂၀၁၉ ခုနှစ်၊ ဇူလိုင်လ စာရင်းများအရ မဟာဓာတ်အားလိုင်းစနစ်ကနေပြီးတော့ ပြည်နယ်အတွင်းကို လျှပ်စစ်ဓာတ်အားဖြန့်ဖြူးပေးထားတဲ့ စာရင်းများမှာ မြို့များအနေနဲ့ (၂၆)မြို့ ရှိရာမှာ (၂၂)မြို့ကို လျှပ်စစ်ဓာတ်အားပေးထားနိုင်ပြီး မြို့များရဲ့ (၈၅)ရာခိုင်နှုန်းဟာ မဟာဓာတ်အား လိုင်းစနစ်ကနေ လျှပ်စစ်ဓာတ်အားရရှိထားပါတယ်။ ကျေးရွာများအနေနဲ့ စာရင်းမှာ (၃၇၄၂)ရွာရှိပြီး မဟာဓာတ်အားလိုင်းစနစ်ကနေ လျှပ်စစ်ဓာတ်အားရရှိတဲ့ရွာပေါင်း (၄၁၈)ရွာရှိတဲ့အတွက်ကြောင့် (၁၁)ရာခိုင်နှုန်းသာ လျှပ်စစ်ဓာတ်အား ရရှိသေးတာဖြစ်ပါတယ်။ အိမ်ထောင်စုဦးရေအနေနဲ့ (၄၅၉၇၇၂)စုမှာ (၁၂၂၅၆၂)စု လျှပ်စစ်ဓာတ်အားရရှိပြီး (၂၇)ရာခိုင်နှုန်း လက်ရှိ လျှပ်စစ်ဓာတ်အား ရရှိလျက်ရှိပါတယ်။ ဝန်ကြီးဌာနအနေနဲ့ ရခိုင်ပြည်နယ်အတွင်းမှာ ကျန်ရှိနေတဲ့ မြို့တွေ၊ ကျေးရွာတွေကို ဓာတ်အားစနစ်ကနေ လျှပ်စစ်ဓာတ်အားဖြန့်ဖြူးပေးနိုင်ရန်အလို့ငှာ ၂၀၁၈-၂၀၁၉ ဘဏ္ဍာရေးနှစ်မှ ၂၀၂၅-၂၀၂၆ ဘဏ္ဍာရေးနှစ်အတွင်းမှာ အခြေခံလိုအပ်ချက်ဖြစ်တဲ့ (66)KV နှင့် (33)KV ဓာတ်အား ခွဲရုံများနှင့် ဓာတ်အားလိုင်းများကို တိုးချဲ့တည်ဆောက်သွားရန် စီမံလျာထားတာဖြစ်ပါတယ်။ တိုးချဲ့ တည်ဆောက်သွားမယ့် (66)KV ခွဲရုံများကတော့ စုစုပေါင်း (၃၃)ရုံ Capacity က (၂၀၅)MVA (33)KV ခွဲရုံက (၁၁)ရုံ (၇၀)MVA နှင့် (66)KV ဓာတ်အားလိုင်း မိုင်အရှည်စုစုပေါင်း (၃၉၀)မိုင်၊ (33)KV ဓာတ်အားလိုင်းမိုင်အရှည်စုစုပေါင်း (၂၀၉)မိုင်တို့ကို တည်ဆောက်သွားမှာ ဖြစ်ပါတယ်။ ထိုကဲ့သို့ (66)KV ခွဲရုံနှင့် (33)KV ခွဲရုံများ တည်ဆောက်နိုင်မှသာလျှင် ထိုခွဲရုံများကနေ တစ်ဆင့် ဗို့အားချလိုက်တဲ့ (11)KV ဓာတ်အားစနစ်ကနေ အနီးအနားမှာရှိတဲ့ ကျေးရွာတွေ၊ မြို့တွေ ဆက်လက် ဓာတ်အားပေးနိုင်မှာဖြစ်တဲ့အတွက်ကြောင့် ဆောင်ရွက်ရခြင်းဖြစ်ပါတယ်။ အဆိုပါ ဓာတ်အားလိုင်းများနှင့် ဓာတ်အားခွဲရုံများ တည်ဆောက်ဖို့အတွက် ရင်းနှီးမြှုပ်နှံမှု ကုန်ကျစရိတ် ခန့်မှန်း တွက်ချက်ထားတာ ဘီလီယံ(၁၅၀)ကျပ်ခန့် ဖြစ်ပါတယ်။ ဓာတ်အားစနစ်မှ တိုးချဲ့ဖြန့်ဖြူး နိုင်ရန်တည်ဆောက်သွားမယ့် အဆိုပါ (66)KV နှင့် (33)KV ဓာတ်အားခွဲရုံများနှင့် ဓာတ်အား လိုင်းများအနက်မှ တချို့ကို နိုင်ငံတကာ ချေးငွေများ အကူအညီနှင့်ရယူပြီး ဆောင်ရွက်သွားရန် စီစဉ်ထားရှိမှာဖြစ်ပါတယ်။ ထိုကဲ့သို့ စီစဉ်ထားတဲ့အတွက်ကြောင့် JICA ချေးငွေ (MY-P17)အဖြစ် ဆောင်ရွက်မယ့် လုပ်ငန်းထဲမှာ (66)KV ခွဲရုံ (၂)ရုံ၊ (33)KV ခွဲရုံ (၁)ရုံ စုစုပေါင်း ခွဲရုံ (၃)ရုံပါရှိပြီး (66)KV လိုင်း (၄၄)မိုင်နှင့် (33)KV လိုင်း (၄.၅၁)မိုင် ပါရှိပါတယ်။ ခွဲရုံတည်ဆောက်မယ့် (၃)ရုံရဲ့ တည်နေရာများဟာ ဇူကိုင်းရွာ၊ ကျောက်ကြီးရွာ၊ ကြိမ်ချောင်းရွာများ ဖြစ်ပါတယ်။ ထိုရွာများမှာ (66)KV နှင့် (33)KV ခွဲရုံများ တည်ဆောက်ပြီး ခွဲရုံများကနေတစ်ဆင့် (11)KV လိုင်းများနှင့် အနီးအနားမှာရှိတဲ့ မြို့၊ ရွာများကို ဆက်လက်ဓာတ်အားပေးနိုင်မှာ ဖြစ်ပါတယ်။ JICA ချေးငွေ (MY-P30)နှင့် ဆက်လက် ဆောင်ရွက်မယ့် အစီအစဉ်မှာတော့ (66)KV ခွဲရုံ (၄)ရုံ၊ (33)KV ခွဲရုံ (၃)ရုံ၊ စုစုပေါင်း ခွဲရုံ (၇)ရုံနှင့်အတူ (66)KV ဓာတ်အားလိုင်း (၃၈.၅)မိုင်၊ (33)KV လိုင်း (၂၃.၃)မိုင် ပါဝင်ပါတယ်။ ခွဲရုံများ တည်ဆောက် မယ့် တည်နေရာများမှာ ကင်းတောင်ရွာ၊ အဝရွာ၊ ကမ်းသာယာကမ်းခြေ၊ ပိုးရှီပြင်ရွာ၊ ကျွဲတဲရွာ၊ မောင်နှမရွာ၊ ကြာအင်းတောင်ရွာ ဒေသများဖြစ်ပါတယ်။ ဒါ့အပြင် ADB ချေးငွေ (Loan 3748-MYA(COL)နှင့် တည်ဆောက်သွားမယ့်ခွဲရုံများဟာ (66)KV ခွဲရုံ (၈)ရုံ၊ (၃၃)KV ခွဲရုံ (၁)ရုံ၊ စုစုပေါင်း ခွဲရုံ (၉)ရုံ (66)KV ဓာတ်အားလိုင်း (၁၀၅.၆)မိုင်၊ (33)KV လိုင်း (၀.၅)မိုင်တို့ ပါဝင်ကာ ခွဲရုံ(၃)ရုံတည်ဆောက်မယ့် တည်နေရာများဟာ ရွှေလှေရွာ၊ ယိုးတရုပ်၊ အောင်လှပြင်ရွာ၊ ကျောက်ခုတ်ရွာ၊ သဗြုချိုင်၊ အပေါက်ဝရွာ၊ ကျောက်နီမော်ရွာ၊ တိန်ညိုရွာနဲ့ ကျိန္တလီမြို့တို့ ဖြစ်ပါတယ်။ အဆိုပါ တည်နေရာများမှာ ခွဲရုံများတည်ဆောက်ပြီးရင် အနီးအနားမှာ ရှိတဲ့မြို့၊ ကျေးရွာများကို (11)KV ဓာတ်အားလိုင်းများနဲ့ ဆက်လက်ပြီး ဓာတ်အား ဖြန့်ဖြူးနိုင်ရန် ဆောင်ရွက်သွားမှာဖြစ်ပါတယ်။ ဆက်လက်တည်ဆောက်ရန် ကျန်ရှိနေတဲ့ (66)KV နဲ့ (33) KV ဓာတ်အားခွဲရုံများနဲ့ ဓာတ်အားလိုင်းများကို ပြည်ထောင်စုဘဏ္ဍာရန်ပုံငွေမှာလည်းပဲ နှစ်စဉ် ဖြည့်စွက်တောင်းခံကာ ဆောင်ရွက်သွားမှာဖြစ်ပါတယ်။ (66)KV ခွဲရုံနဲ့ (33) KV ခွဲရုံများ တည်ဆောက်နိုင်တာနဲ့အမျှ ဆက်လက်တည်ဆောက်ရန်၊ ဓာတ်အားဖြန့်ဖြူးရန်လိုအပ်တဲ့ (11)KV ဓာတ်အားလိုင်းများနဲ့ (11/0.4) KV ဓာတ်အားခွဲရုံတည်ဆောက်ခြင်းလုပ်ငန်းများကို ကမ္ဘာ့ဘဏ်ရဲ့ ချေးငွေနဲ့ National Electrification Project အစီအစဉ်အောက်မှလည်းကောင်း၊ ပြည်နယ်အစိုးရရဲ့ ဘတ်ဂျက်ဖြင့် နှစ်စဉ်လျာထား၍လည်းကောင်း ဆောင်ရွက်သွားမှာဖြစ်ပါတယ်။ အဆိုပါလုပ်ငန်းများပြီးစီးလာလို့ရှိရင် ရခိုင်ပြည်နယ်အတွင်းမှာ ဓာတ်အားဖြန့်ဖြူးပေးသွား နိုင်မယ့် မြို့ရွာစာရင်းများနှစ်အလိုက်စာရင်းများကို တင်ပြထားတာဖြစ်ပါတယ်။ ၂၀၂၀-၂၀၂၁ ဘဏ္ဍာရေးနှစ်မှာ စုစုပေါင်း(၂၆)မြို့ရှိတဲ့အနက်မှာ (၂၅)မြို့ လျှပ်စစ်ဓာတ်အားရရှိသွားမှာဖြစ်ပါတယ်။ ကျေးရွာပေါင်း (၃၇၄၂)ရွာမှာ (၁၂၉၈)ရွာ စုစုပေါင်း(၃၅)ရာခိုင်နှုန်း လျှပ်စစ်ဓာတ်အားရရှိမှာဖြစ်ပြီး အိမ်ထောင်စုပေါင်း (၄၅၉၇၇၂)မှာ (၂၀၈၈၂၄)၊ စုစုပေါင်း(၄၅)ရာခိုင်နှုန်း လျှပ်စစ်ဓာတ်အားရရှိ သွားမှာဖြစ်ပါတယ်။ အလားတူ ဆက်လက်တည်ဆောက်သွားမယ့် အစီအစဉ်များအရ ၂၀၂၅-၂၀၂၆ ဘဏ္ဍာရေးနှစ်ရောက်လို့ ရှိရင် မြို့များအနေနဲ့ (၉၆)ရာခိုင်နှုန်း၊ ကျေးရွာများအနေနဲ့ (၈၆)ရာခိုင်နှုန်း၊ အိမ်ထောင်စုအနေနဲ့ (၈၉)ရာခိုင်နှုန်းရရှိမှာဖြစ်ပါတယ်။ မြို့များအနေနဲ့ (၉၆)ရာခိုင်နှုန်းဆိုတာ မဟာဓာတ်အားလိုင်းစနစ်ကနေ တင်ပြထားတာ ဖြစ်ပါတယ်။ အဓိကကျတာကတော့ တချို့သောမြို့ဟာ မဟာဓာတ်အားလိုင်းစနစ်နဲ့ ဘယ်လိုမှ လျှပ်စစ်ဓာတ်အားပေးလို့မရတဲ့အတွက်ကြောင့် ကျန်ရှိတာဖြစ်ပါတယ်။ ရခိုင်ပြည်နယ်အတွင်းမှာ ရှိတဲ့ ကျန်တဲ့ကျေးရွာ(၅၄၀)ရွာဟာ တည်နေရာများအရလည်းကောင်း၊ ကျွန်းများပေါ်မှာ ကျဲပြန့်စွာ တည်ရှိတဲ့အတွက်ကြောင့်လည်းကောင်း၊ မဟာဓာတ်အားလိုင်းစနစ်ကနေ ဓာတ်အားပေးနိုင်ဖို့စီစဉ် ဆောင်ရွက်ရာမှာ ရင်းနှီးမြှုပ်နှံမှုကုန်ကျစရိတ်ဟာ အလွန်တရာအဆမတန်မြင့်မားသွားမှာဖြစ်တဲ့ အတွက်ကြောင့် ဓာတ်အားစနစ်ပြင်ပကနေ လျှပ်စစ်ပေးတဲ့နည်းလမ်းများနဲ့သာ ဆောင်ရွက်လို့ ရနိုင်မှာဖြစ်ပါတယ်။ မာန်အောင်မြို့ဟာ နမူနာအားဖြင့် ကျွန်းမြို့ဖြစ်ပြီးတော့ ဓာတ်အားစနစ်ကနေ ဓာတ်အားပေးနိုင်ရန် လုံးဝမဖြစ်နိုင်တဲ့အတွက်ကြောင့် စီမံကိန်းအဆင့်(၁)အနေနဲ့ မြို့ပေါ်ရပ်ကွက် များနဲ့ ပတ်ဝန်းကျင်ကျေးရွာ(၆)ရွာကို လျှပ်စစ်ဓာတ်အားပေးနိုင်ဖို့ Posco Daewoo ကုမ္ပဏီရဲ့ အကူအညီနဲ့ CSR-Corporate Social Responsibility အစီအစဉ်ဖြင့် Solar Mini Grid ကို တည်ဆောက်နေတာဖြစ်ပါတယ်။ (၂၄)နာရီ ဓာတ်အားပေးနိုင်ရန်ဆောင်ရွက်နေပြီး ယခုနှစ် နှစ်ကုန်ပိုင်းမှာ စတင်ဓာတ်အားဖြန့်ဖြူးပေးနိုင်သွားမှာဖြစ်ပါတယ်။ ကျွန်းပေါ်မှာကျန်ရှိတဲ့ကျေးရွာတွေ လျှပ်စစ်ဓာတ်အားပေးနိုင်ရန် စီမံကိန်းအဆင့်(၂)အနေနဲ့ Solar Mini Grid ကို Korea Exim Bank ထံမှ ချေးငွေရယူခွင့်ကို ကျွန်တော်တို့ဝန်ကြီးဌာနက အဆိုပြုတင်ပြသွားမှာဖြစ်ပြီးတော့ ချေးငွေရယူခွင့်ရရှိပါက ဆက်လက်တိုးချဲ့ တည်ဆောက်သွားပြီး ကျွန်းပေါ်မှာတည်ရှိနေတဲ့ ကျန်ကျေးရွာ (၅၇)ရွာကို လျှပ်စစ်ဓာတ်အားပေးနိုင်ရန် ဆက်လက် ဆောင်ရွက်ပေးသွားမှာဖြစ်ပါတယ်။ ကျန်မြို့နှစ်မြို့ဖြစ်သော မြင်းလွှတ်မြို့နဲ့ ခမောင်းဆိပ်မြို့တို့ဟာ ဓာတ်အားစနစ်ရောက်ရှိပြီးဖြစ်တဲ့ မောင်တောမြို့ကနေပြီးတော့ မိုင်(၂၀)ကျော်နဲ့ (၄၂)မိုင်ကျော် အသီးသီးဝေးကွာနေပြီးတော့ အိမ်ထောင်စုဦးရေဟာလည်း နည်းပါးတဲ့အတွက်ကြောင့် ဒီဇယ် ဓာတ်အားပေးစက်များနဲ့ လျှပ်စစ်ဓာတ်အားဖြန့်ဖြူးပေးထားတာဖြစ်ပါတယ်။ (66)KV ခွဲရုံတွေ (33) KV ခွဲရုံတွေ တည်ဆောက်ပြီးသွားတဲ့ အနေအထားတွေကနေပြီး တော့မှ (11)KV ဓာတ်အားလိုင်းများနဲ့ ဆက်လက်တည်ဆောက်သွားမည့်အခါမှာ ပြည်ထောင်စု ဘတ်ဂျက်ရော ပြည်နယ်အစိုးရဘတ်ဂျက်တွေနဲ့ တည်ဆောက်သွားမှာဖြစ်တဲ့အတွက်ကြောင့် ရမ်းဗြဲ မြို့နယ်မှာရှိတဲ့ လေးတောင်တိုက်နယ်အတွင်း ကျေးရွာပေါင်း (၁၆)ရွာကိုလည်းပဲ လျှပ်စစ်ဓာတ်အား အကောင်အထပ်စစ်ဓာတ်အား ဦးဘွဲ့ခန်း ဆက်လက်ပြီး ချင်းကြားအပ်ပါတယ်။ ရရှိမည့်အစီအစဉ် ဆက်လက်ဆောင်ရွက်ပေးသွားမှာ ဖြစ်ပါတယ်။ လျှပ်စစ်နှင့်စွမ်းအင်ဝန်ကြီးဌာန အနေနဲ့ ၂၀၃၀ ပြည့်နှစ်မှာ တစ်နိုင်ငံလုံး လျှပ်စစ်ဓာတ်အားရရှိဖို့အတွက် ရည်မှန်းချက်ထားပြီး ကြိုးပမ်း ဆောင်ရွက်လျက်ရှိတဲ့အတွက်ကြောင့် ရခိုင်ပြည်နယ်ကိုလည်းပဲ ၎င်းကာလမှာ လျှပ်စစ်ဓာတ်အား အပြည့်အဝဖြန့်ဖြူးပေးနိုင်ရေးအတွက်ကို နည်းလမ်းပေါင်းစုံနဲ့ အကောင်အထည်ဖော်ဆောင်ရွက် ပေးသွားမှာဖြစ်ပါကြောင်း ရှင်းလင်းဖြေကြားအပ်ပါတယ်။ ကျေးဇူးတင်ပါတယ်။ ဆက်လက်ပြီး ချင်းပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးဘွဲ့ခန်း မေးမြန်းသည့် ချင်းပြည်နယ် ဟားခါးခရိုင် ထန်တလန်မြို့နယ် ဆူရ်ငင်းကျေးရွာအုပ်စု သဘောင်ချောင်း၌ အသေးစားရေအားလျှပ်စစ်ထုတ်လုပ်အသုံးပြုနိုင်ရေးအတွက် ထောက်ပံ့ကူညီ ပေးရန် အစီအစဉ် ရှိ/မရှိ ကြယ်ပွင့်ပြမေးခွန်းနဲ့ ပတ်သက်ပြီး ဆက်လက်ရှင်းလင်းဖြေကြား သွားမှာဖြစ်ပါတယ်။ ဖွဲ့စည်းပုံအခြေခံဥပဒေ (၂၀၀၈ ခုနှစ်) ပုဒ်မ(၁၈၈) ဇယား(၂) အပိုဒ်(၄) အပိုဒ်ခွဲ (က)နှင့် လျှပ်စစ်ဥပဒေ ၂၀၁၄ ခုနှစ် ပုဒ်မ(၁၃)တို့ပါ ပြဋ္ဌာန်းချက်များအရ လွှတ်တော်ကိုယ်စားလှယ်ကြီး မေးမြန်းထားသည့် သဘောင်ချောင်းမှ ရေအားလျှပ်စစ်ထုတ်လုပ်လိုသည့်ကိစ္စမှာ အသေးစား လျှပ်စစ်ဆိုင်ရာ လုပ်ငန်းဖြစ်သည့်အတွက်ကြောင့် ပြည်နယ်အစိုးရက စီမံခန့်ခွဲခွင့်ရှိသည့်လုပ်ငန်း ဖြစ်နေပါတယ်။ ဒီအတွက်ကြောင့် မေးခွန်းနဲ့ပတ်သက်ပြီး ချင်းပြည်နယ်အစိုးရရဲ့ အဖြေကို ပေါင်းစပ်ပြီး တော့ ဖြေကြားသွားမှာဖြစ်ပါတယ်။ စူးစမ်းတိုင်းတာပြီးတဲ့ အသေးစားအလတ်စား ရေအား လျှပ်စစ်စီမံကိန်းများဟာ ချင်းပြည်နယ်အတွင်းမှာ (၁၅)ခုရှိပါတယ်။ အဆိုပါစီမံကိန်း (၁၅)ခု အနက် စီမံကိန်း (၃)ခုကို ဘဏ္ဍာရေးနှစ်အလိုက် ပြည်နယ်အစိုးရက ဘတ်ဂျက်လျာထားပြီး ရန်ပုံငွေရရှိနိုင်မှု အပေါ်မှာမူတည်ပြီး အကောင်အထည်ဖော်ဆောင်ရွက်လျက်ရှိကြောင်း သိရှိရပါတယ်။ ကျန်အသေး စားရေအားလျှပ်စစ်စီမံကိန်း (၁၂)ခုကိုတော့ ပုဂ္ဂလိက က ရင်းနှီးမြှုပ်နှံမှုရရှိနိုင်ရန်အတွက် ဖိတ်ခေါ် ဆောင်ရွက်နေကြောင်းသိရှိရပါတယ်။ ချင်းပြည်နယ် ကျေးလက်ဒေသဖွံ့ဖြိုးတိုးတက်ရေးဦးစီးဌာနက ကမ္ဘာ့ဘဏ်နှင့်ပူးပေါင်းပြီး အမျိုးသားလျှပ်စစ်ဓာတ်အားရရှိရေးစီမံကိန်းဖြင့် ချင်းပြည်နယ်အတွင်းမှာ မဟာဓာတ်အားလိုင်း ပြင်ပမှာတည်ရှိတဲ့ကျေးရွာများမှာ ပြည်သူတို့ရဲ့ ထည့်ဝင်ငွေပါဝင်ခြင်းဖြင့် တစ်အိမ်သုံးဆိုလာစနစ် အတွက် (၆၀၀ W) အလုံးရေ(၅၀၀၀၀)၊ (၁၀၀ W) ဆိုလာစနစ် အလုံးရေ (၁၅၀၀၀၀)၊ Mini-Grid အတွက်ကုန်ကျငွေများကို ကျေးရွာက (၂၀)ရာခိုင်နှုန်း၊ Developer က(၂၀)ရာခိုင်နှုန်း၊ ကျေးလက် ဒေသဖွံ့ဖြိုးတိုးတက်ရေးဦးစီးဌာနက (၆၀)ရာခိုင်နှုန်းစသည်ဖြင့် ပြည်သူထည့်ဝင်ငွေပါဝင်လိုသော ကျေးရွာများမှာ မီးလင်းရေးလုပ်ငန်းများကို ပြည်နယ်အစိုးရက ဦးစီးဆောင်ရွက်ပေးလျက်ရှိကြောင်း သိရှိရပါတယ်။ ထန်တလန်မြို့နယ်အတွင်းမှာလည်း NEP စီမံကိန်း၊ ICB 1,2 ဖြင့် ကျေးရွာပေါင်း (၃၅)ရွာမှာ ဆောင်ရွက်ပေးခဲ့ပြီးဖြစ်ကြောင်း သိရှိရပါတယ်။ ၂၀၁၈-၂၀၁၉ ဘဏ္ဍာရေးနှစ် ICB 3 မှာလည်း နောက်ထပ်ကျေးရွာပေါင်း(၁၂)ရွာ မီးရရှိ အောင် ဆောင်ရွက်နေဆဲဖြစ်ကြောင်းသိရှိရပါတယ်။ ထန်တလန်မြို့နယ် လေတပ်(ခ)ကျေးရွာမှာ အသေးစားဓာတ်အားစနစ် (Solar Mini Grid)ဖြင့် စီမံကိန်းကုန်ကျငွေကျပ် (၉၄၁.၄၁၁၀၄၀)သန်း၊ ပြည်သူထည့်ဝင်ငွေကျပ်(၇၅.၃၁၂၈၈၃)သန်း၊ ကုမ္ပဏီရင်းနှီးမြှုပ်နှံငွေကျပ် (၃၀၁.၂၅၁၅၅၃)သန်း၊ NEP စီမံကိန်းထောက်ပံ့ငွေ (၅၆၄.၈၄၆၆၂၄)သန်းဖြင့် ဆောင်ရွက်လျက်ရှိကြောင်း ဖြေကြားထားပါတယ်။ ၂၀၁၉-၂၀၂၀ ဘဏ္ဍာရေးနှစ် ICB - 4 မှာ (ထန်ဩ(က)၊ ထန်ဩ(ခ)၊ဆိုပွမ်း၊ ဖန်ထဲင်၊ ဘနော့တလန်) စတဲ့ကျေးရွာ (၅)ရွာအတွက် အသေးစား လျှပ်စစ်ဓာတ်အားထုတ်လုပ်နိုင်ရန် ချင်းပြည်နယ်အစိုးရ အဖွဲ့က လျာထားဆောင်ရွက်လျက်ရှိကြောင်းသိရှိရပါတယ်။ ချင်းပြည်နယ်အတွင်းရှိ ခရိုင်/မြို့နယ်များ၌ ဒေသဖွံ့ဖြိုးရေးလုပ်ငန်းများ အဆိုပြု လျာထားနိုင်ရေးအတွက် စီမံကိန်းများရေးဆွဲရာမှာ အကန့်အသတ်နဲ့ရရှိတဲ့ ဘတ်ဂျက်အတိုင်းအတာ အတွင်း ခရိုင်/မြို့နယ်အလိုက် အချိုးမျှတစေရေး ဦးစားပေးအစီအစဉ်အလိုက် အသုံးစရိတ်များကို ခွဲဝေလျာထားပေးလျက်ရှိရာ ၂၀၁၉-၂၀၂၀ ဘဏ္ဍာရေးနှစ် ဒေသန္တရစီမံကိန်းရေးဆွဲရာမှာ သက်ဆိုင်ရာ လွှတ်တော်ကိုယ်စားလှယ်များ၊ သက်ဆိုင်ရာဌာနများ၊ မြို့နယ်စီမံခန့်ခွဲမှုကော်မတီတို့မှ ဒေသ၏ လိုအပ်ချက်များအရ လွှတ်တော်ကိုယ်စားလှယ်ကြီး မေးမြန်းထားသော ချင်းပြည်နယ်၊ ဟားခါးခရိုင်၊ ထန်တလန်မြို့နယ်၊ ဆူရ်ငင်းကျေးရွာအုပ်စု သဘောင်ချောင်းမှ အသေးစားရေအားထုတ်လုပ်ရေး ကိစ္စအား ဦးစားပေးထည့်သွင်းလျာထားနိုင်ခြင်း မရှိသေးပါကြောင်း၊ လတ်တလောဆောင်ရွက် ပေးနိုင်ရန် အစီအစဉ်မရှိသေးပါကြောင်း ချင်းပြည်နယ်အစိုးရအဖွဲ့၏အဖြေအား ကိုယ်စားဖြေကြား အပ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ ပြည်ထောင်စုအဆင့် အဖွဲ့အစည်း ဝင်များ မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။ ဆက်လက်ပြီး လွှတ်တော်ကိုယ်စားလှယ်သုံးဦး မေးမြန်းသည့်မေးခွန်းများသည် ပညာရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>စစ်ကိုင်းမြို့နယ်၊ မြင်းဆည်ကျေးရွာရှိ အခြေခံပညာအလယ်တန်းကျောင်းအတွင်း ဆောက်လုပ် လျက်ရှိသော ကျောင်းဆောင်အား မည်သည့် ပြီးစီးအောင် ဆောင်ရွက်ပေးမည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ ဦးကျော်သောင်း က စစ်ကိုင်းမြို့နယ်၊ မြင်းဆည်ကျေးရွာရှိ အခြေခံပညာအလယ်တန်းကျောင်းအတွင်း ဆောက်လုပ် လျက်ရှိသော ကျောင်းဆောင်အား မည်သည့် ပြီးစီးအောင် ဆောင်ရွက်ပေးမည်ကို သိရှိ လိုခြင်းနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="1241">ဦးကျော်သောင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဝန်ကြီးများ၊ ပြည်ထောင်စုအဖွဲ့ အစည်းဝင် ပုဂ္ဂိုလ်များ၊ အမျိုးသားလွှတ်တော်ကိုယ်စားလှယ်တော်ကြီးများ အားလုံး မင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ် အမှတ်(၁)မှ အမျိုးသားလွှတ်တော်ကိုယ်စားလှယ် ဦးကျော်သောင်း ဖြစ်ပါတယ်။ ကျွန်တော် မေးမြန်းလိုတဲ့မေးခွန်းကတော့ စစ်ကိုင်းမြို့နယ်၊ မြင်းဆည်ကျေးရွာရှိ အခြေခံပညာအလယ်တန်း ကျောင်းအတွင်း ဆောက်လုပ်လျက်ရှိသော ကျောင်းဆောင်အား မည်သည့် ပြီးစီးအောင် ဆောင်ရွက်ပေးမည်ကို သိရှိလိုခြင်းနှင့် ပတ်သက်တဲ့မေးခွန်းပဲ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဒီမေးခွန်းကို မေးမြန်းရတဲ့အကြောင်းအရင်း ကတော့ လွှတ်တော်နားတဲ့စစ်ကိုင်းမြို့နယ်၊ မြင်းဆည်ကျေးရွာမှာ လူထုတွေ့ဆုံပွဲရှိသဖြင့် သွားရောက်ခဲ့ကြပါတယ်။ အဲလိုသွားရောက်ရာမှာ ကျေးရွာလူထုမှ ၎င်းတို့ရွာ အလယ်တန်းကျောင်း အတွင်း ဆောက်လုပ်လျက်ရှိတဲ့ ကျောင်းဆောင်နဲ့ ပတ်သက်ပြီးတော့ ကျောင်းဆောက်ခဲ့သည်မှာ ကြာပြီဖြစ်သော်လည်း ကျောင်းအနေဖြင့် ပြီးစီးမှုမရှိသည်ကို တင်ပြခဲ့ကြပါတယ်။ ထို့အပြင် လူထုတွေ့ဆုံပွဲအပြီး အဲဒီကျောင်းကို ရွာမိရွာဖ၊ ရပ်မိရပ်ဖများလိုက်လံ ပြသခဲ့ကြပါတယ်။ အဲလိုသွား ရောက်ကြည့်ရှုတဲ့အခါမှာ ရွာမှပုဂ္ဂိုလ်များပြောသကဲ့သို့ ကျောင်းဆောင် ဆောက်လုပ်နေခြင်းဟာ ပြီးစီးမှုမရှိတာကို တွေ့ရှိခဲ့ရပါတယ်။ မြင်းဆည်ကျေးရွာ အလယ်တန်းကျောင်းမှာ မူလတန်းကျောင်းသူ၊ ကျောင်းသား (၁၆၃)ဦး ရှိပြီး အလယ်တန်းကျောင်းသူ၊ ကျောင်းသား(၁၈၅)ဦးရှိပါတယ်။ အဲဒီကျောင်းဟာ (၁၂၀ x ၃၀)ပေ သွပ်မိုး၊ အုတ်ညှပ်ဆောင် ဆောက်လုပ်ဖို့ဖြစ်ပါတယ်။ ၃၁-၁-၂၀၁၈ ရက်နေ့မှာ ပန္နက်ရိုက်ပြီးတော့ ခိုင်ဖြိုးသူကုမ္ပဏီမှ တာဝန်ယူဆောက်လုပ်ခဲ့ခြင်းဖြစ်တယ်လို့ သိရှိရပါတယ်။ မူလဆောက်လုပ်ရန် အဆောင်ပုံစံမှ ခြေတံရှည်ပြောင်းပြီးတော့ ဆောက်လုပ်ခဲ့သဖြင့် ဘတ်ဂျက်မလောက်ခြင်း ဖြစ် ကြောင်းလည်း သိရှိရပါတယ်။ သို့အတွက် ဆက်လက်မဆောက်လုပ်နိုင်ခြင်းဖြစ်ကြောင်းလည်း သိရှိရပါတယ်။ သို့အတွက်ကြောင့်မို့ ကျောင်းဆောင်ပြီးစီးအောင် မည်သို့ဆက်လက်ဆောက်လုပ် ပေးမည်၊ မည်သည့် ပြီးစီးမည်ကို သိရှိလိုပါသဖြင့် အမျိုးသားလွှတ်တော် ဥက္ကဋ္ဌကြီးမှ တစ်ဆင့် ပညာရေးဝန်ကြီးဌာနသို့ လေးစားစွာ မေးမြန်းအပ်ပါတယ်။ ကျေးဇူးတင်ပါတယ်။</speech>
<title>ပဲခူးတိုင်းဒေသကြီး၊ မင်းလှမြို့နယ်၊ လက်ပံရေကျော် ကျေးရွာအုပ်စု၊ ရေကျော်ကျေးရွာ အခြေခံ ပညာအထက်တန်းကျောင်းမှ တက္ကသိုလ်ဝင်တန်း ဖြေဆိုကြမည့် ကျောင်းသား/ကျောင်းသူများအား အုတ်ဖိုမြို့နယ်၊ အိုးသည်ကုန်းမြို့ စာစစ်ဌာနသို့ ပြောင်းရွှေ့ ဖြေဆိုခွင့်ပြုရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၁၁)မှ ဒေါက်တာ ဝင်းမြင့် က ပဲခူးတိုင်းဒေသကြီး၊ မင်းလှမြို့နယ်၊ လက်ပံရေကျော် ကျေးရွာအုပ်စု၊ ရေကျော်ကျေးရွာ အခြေခံပညာအထက်တန်းကျောင်းမှ တက္ကသိုလ်ဝင်တန်း ဖြေဆိုကြမည့် ကျောင်းသား/ကျောင်းသူ များအား အုတ်ဖိုမြို့နယ်၊ အိုးသည်ကုန်းမြို့ စာစစ်ဌာနသို့ ပြောင်းရွှေ့ဖြေဆိုခွင့်ပြုရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="1274">ဒေါက်တာဝင်းမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၁၁)</mp>လေးစားရပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးပဲ မင်္ဂလာအပေါင်းနဲ့ပြည့်စုံပြီး ကောင်းကျိုးလိုရာ ဆန္ဒများ ပြည့်ဝပါစေကြောင်း ဦးစွာပထမ ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၁၁) မင်းလှ၊ မိုးညို။ အုတ်ဖိုတို့မှ အမျိုးသားလွှတ်တော် ကိုယ်စားလှယ် ဒေါက်တာဝင်းမြင့် ဖြစ်ပါတယ်။ ကျွန်တော် မေးမယ့်မေးခွန်းကတော့ ပဲခူးတိုင်း ဒေသကြီး၊ မင်းလှမြို့နယ် လက်ပံရေကျော်ကျေးရွာအုပ်စုရေကျော် အ.ထ.က မှ အခြေခံပညာ အထက်တန်းဖြေဆိုမည့် ကျောင်းသားကျောင်းသူများအား (၁၈)မိုင်ကွာဝေးတဲ့ မင်းလှမြို့ အ.ထ.က စာစစ်ဌာနတွင် ဖြေဆိုရမည့်အစား (၃)မိုင်သာကွာဝေးတဲ့ အုတ်ဖိုမြို့နယ်၊ အိုးသည်ကုန်းမြို့ အ.ထ.က တွင် စာစစ်ဌာနသို့ ပြောင်းရွှေ့ဖြေဆိုနိုင်ခွင့်ပေးပါရန် အစီအစဉ်ရှိ/မရှိနဲ့ ပတ်သက်တဲ့ မေးခွန်း ဖြစ်ပါတယ်။ ဥက္ကဋ္ဌကြီးခင်ဗျား။ ပဲခူးတိုင်းဒေသကြီး၊ လက်ပံရေကျော်ကျေးရွာအုပ်စု၊ ရေကျော်ကျေးရွာ အ.ထ.က(ခွဲ)ကို အ.ထ.က အဖြစ်တိုးမြှင့်ပေးပြီးဖြစ်ပါတယ်။ လက်ပံရေကျော်ကျေးရွာအုပ်စု၊ ရေကျော်ကျေးရွာက မင်းလှမြို့နယ်ထဲမှာပါဝင်သော်လည်းပဲ မင်းလှမြို့နဲ့ (၁၈)မိုင်အကွာအဝေးမှာ ရှိပြီးတော့ တစ်ဆက်တည်းရှိတဲ့ အုတ်ဖိုမြို့နယ် အိုးသည်ကုန်းမြို့နဲ့တော့ (၃)မိုင်အကွာအဝေးမှာ သာရှိပါတယ်။ သို့ပါသော်လည်း လက်ပံရေကျော် အ.ထ.က မှ တက္ကသိုလ်ဝင်တန်းဖြေကြမယ့် ကျောင်းသား၊ ကျောင်းသူများဟာ(၁၈)မိုင်ကွာဝေးတဲ့ မင်းလှမြို့နယ် အ.ထ.က ကို သွားရောက် ဖြေဆိုနေရတဲ့အခါမှာ (၃)မိုင်သာကွာဝေးတဲ့ အိုးသည်ကုန်းမြို့ စာစစ်ဌာနကို ကျော်ဖြတ်ပြီးမှ သွားရ ပါတယ်။ အဲဒါကြောင့်မို့လို့ နေရာထိုင်ခင်းတွေအပြောင်းအရွှေ့ဖြစ်ခြင်း၊ မိဘများလိုက်ပါရတဲ့ အတွက်ကြောင့် ဝန်ထုပ်ဝန်ပိုးတွေဖြစ်ခြင်း၊ နေထိုင်စားသောက်စရိတ်၊ ကုန်ကျစရိတ်တွေစတဲ့ အခက်အခဲတွေရှိပါတယ်။ ဥက္ကဋ္ဌကြီးခင်ဗျား။ ကျွန်တော်ရဲ့ဇာတိဖြစ်တဲ့ မိုးညိုမြို့မှာဆိုလို့ရှိရင်လည်း မိုးညိုမြို့ရဲ့ မြောက်ဘက်(၂၇)မိုင်အကွာမှာ ဆင်မနိုင်တိုက်နယ် ဆင်မနိုင် အ.ထ.က ရှိပါတယ်။ မိုးညိုမြို့ရဲ့မြောက်ဘက် (၉)မိုင်မှာလည်း အ.ထ.က ရေကင်းရှိပါတယ်။ ဆင်မနိုင်တိုက်နယ်၊ အခြေခံပညာအထက်တန်းကျောင်းက တက္ကသိုလ်ဝင်တန်းအတွက် စာမေးပွဲဖြေဆိုမည့် ကျောင်းသား တွေဟာ (၁၈)မိုင်ကွာဝေးတဲ့ ရေကင်း အ.ထ.ကကို သွားရောက်မဆိုရဘဲနဲ့ ဧရာဝတီမြစ် တစ်ဖက်ကမ်းကိုကူးပြီးတော့ တိုင်းကျော်ပြီးတော့ ဧရာဝတီတိုင်းဒေသကြီး မြန်အောင်မြို့ကိုသွားပြီး ဖြေဆိုခဲ့ရပါတယ်။ ပြီးခဲ့တဲ့ ၂၀၁၈ ခုနှစ်နဲ့ ယခု ၂၀၁၉ ခုနှစ်မှာ မိမိရဲ့ ဆင်မနိုင်တိုက်နယ်မှာပဲ ဖြေဆိုရ ပါတယ်။ အဲလိုသွားဖြေဆိုတဲ့အတွက်ကြောင့် တစ်ဖက်ကမ်းကိုသွားပြီး တိုင်းကျော် ဖြေဆိုရတဲ့ အတွက်ကြောင့် (၁၈)မိုင်ဝေးတဲ့ ကိုယ့်မြို့ အတွင်းမှာရှိတဲ့ ကျောင်းကိုသွားဖြေဆိုတာထက်စာရင် ပိုပြီးတော့ သက်တောင့်သက်သာရှိခဲ့ပါတယ်။ သို့သော်လည်း စာစစ်ဌာနရှိတဲ့အခါမှာတော့ ပို၍ အဆင်ပြေသွားပြီးတော့ အောင်ချက်ရာခိုင်နှုန်းလည်း တိုးမြင့်ခဲ့ပါတယ်။ အခုဟာကတော့ ဒီရေ ကျော်ကျေးရွာနဲ့ အနီးအနားမှာရှိတဲ့ အိုးသည်ကုန်းရှိပါလျက်နဲ့ အဝေး မင်းလှမြို့နယ် အ.ထ.ကကို သွားဖြေဆိုရတဲ့အတွက်ကြောင့် အခက်အခဲများစွာရှိပါတယ်။ တကယ်လို့ အိုးသည်ကုန်းမြို့ကို သွားဖြေမယ်ဆိုလို့ရှိရင်လည်းပဲ အခက်အခဲတွေပြေလည်ပြီးတော့ အောင်ချက်ရာခိုင်နှုန်းလည်း တိုးမြင့်လာနိုင်ပါတယ်။ ဒါကြောင့်မို့လို့ ပဲခူးတိုင်းဒေသကြီး မင်းလှမြို့နယ်၊ လက်ပံရေကျော်ကျေးရွာအုပ်စု ရေကျော် အ.ထ.ကမှတက္ကသိုလ်ဝင်တန်း၊ အခြေခံပညာအထက်တန်းဖြေဆိုမည့် ကျောင်းသား၊ ကျောင်းသူ များကို(၁၈)မိုင်ကွာဝေးတဲ့ မင်းလှမြို့ အ.ထ.က စာစစ်ဌာနကို သွားရောက်ဖြေဆိုရမယ့်အစား (၃)မိုင် သာကွာဝေးတဲ့ အုတ်ဖိုမြို့နယ်၊ အိုးသည်ကုန်းမြို့ အ.ထ.က စာစစ်ဌာနသို့ ပြောင်းရွှေ့ ဖြေကြားခွင့်ပြု နိုင်ပေးပါရန် အစီအစဉ်ရှိ/မရှိ ကျောင်းသူ၊ ကျောင်းသားများ ဆရာ၊ ဆရာမများ ကျေးရွာသူ၊ ကျေးရွာသားများကိုယ်စား ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ အားလုံးကို ကျေးဇူးတင် ပါတယ်။</speech>
<title>ရခိုင်ပြည်နယ်၊ ကျောက်တော်မြို့နယ် ကျေးရွာ(၁၂)ရွာရှိ အခြေခံပညာအထက်တန်းကျောင်း(ခွဲ) များတွင် အထက်တန်းပြ ဆရာ/ဆရာမများ ့်ထားပေးရန် အစီအစဉ် ရှိ/မရှိနှင့် စပ်လျဉ်း သည့်မေးခွန်း</title>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၅)မှ ဦးမြင့်နိုင် က ရခိုင်ပြည်နယ်၊ ကျောက်တော်မြို့နယ် ကျေးရွာ(၁၂)ရွာရှိ အခြေခံပညာအထက်တန်းကျောင်း(ခွဲ)များတွင် အထက်တန်းပြ ဆရာ/ဆရာမများ ့်ထားပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="1310">ဦးမြင့်နိုင်၊ ရခိုင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီး၊ ဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ်များ အားလုံးကို သာလီစွပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော် ဒီနေ့ အမျိုးသား လွှတ်တော်မှာ ပညာရေးဝန်ကြီးဌာနနဲ့ပတ်သက်တဲ့ မေးခွန်းတစ်ခုကို ကြယ်ပွင့်ပြ မေးခွန်းအနေနဲ့ မေးမြန်းသွားမှာဖြစ်ပါတယ်။ လေးစားအပ်ပါတဲ့ အမျိုးသားလွှတ်တော်ဥက္ကဋ္ဌကြီးခင်ဗျာ။ ကျောက်တော်မြို့နယ်အတွင်း လူဦးရေ (၂၄၀၀၀၀)ကျော်ခန့်ရှိပြီး ကျေးရွာပေါင်း (၂၈၄)ရွာ ရှိပါတယ်။ ပညာရေးနဲ့ပတ်သက်ပြီး အ.ထ.က (၁၀) ကျောင်း၊ အ.ထ.က(ခွဲ) (၂၂) ကျောင်း၊ အ.လ.က (၁၅) ကျောင်း၊ အ.လ.က (ခွဲ)(၂၆) ကျောင်း၊ မူလွန်(၃၄)ကျောင်း၊ အမက (၁၁၆)ကျောင်း၊ အ.မ.က(ခွဲ) (၃၆)ကျောင်း၊ စုစုပေါင်း(၂၅၉) ကျောင်း ရှိကြောင်းသိရပါတယ်။ ဘကကျောင်း (၈)ကျောင်းရှိပါတယ်။ ကိုယ်ပိုင်ကျောင်း (၆)ကျောင်းရှိကြောင်းလည်း သိရပါတယ်။ ကျောက်တော်မြို့နယ်အတွင်းမှာ အ.ထ.က(ခွဲ)ကျောင်းဖြစ်သည့် လင်ကွီကျေးရွာ အ.ထ.က(ခွဲ)ကျောင်းမှာ အထက်တန်းပညာသင်ကြားနေကြသော်လည်း အထက်တန်းအဆင့် သင်ကြားနိုင်တဲ့ အထက်တန်းအဆင့် ဆရာ၊ ဆရာမများ လုံးဝမရှိကြောင်း သိရပါတယ်။ ယခုနှစ် အတွင်းမှာ အ.ထ.က(ခွဲ) တိုးပေးခဲ့တဲ့ အ.ထ.က(ခွဲ)မျောက်တောင်၊ အ.ထ.က(ခွဲ)ငါးယောက်ကိုင်း၊ အ.ထ.က(ခွဲ) အထက် သက်တင်၊ အ.ထ.က(ခွဲ)စပါးဆိပ်(ပီ)၊ အ.ထ.က(ခွဲ)ဇင်းခါးချေ၊ အ.ထ.က(ခွဲ) အုန်းပတီး၊ အ.ထ.က(ခွဲ) သန်ချောင်း၊ အ.ထ.က(ခွဲ)အောက်လာ၊ အ.ထ.က(ခွဲ)လမုကိုင်း၊ အ.ထ.က(ခွဲ)ကွမ်းအုံချောင်း၊ အ.ထ.က(ခွဲ)မင်းသားတောင်ကျောင်းတို့တွင်လည်း အထက်တန်းအဆင့်ကို သင်ကြားတဲ့ ဆရာ၊ ဆရာမ များ လုံးဝမရှိကြောင်းကိုလည်း သိရပါတယ်။ ကျောက်တော်မြို့နယ်အတွင်းမှာ ၂၀၁၈-၂၀၁၉ ပညာသင်နှစ်အတွင်းမှာ တက္ကသိုလ် ဝင်တန်းဖြေဆိုခဲ့တဲ့ ကျောင်းသားဦးရေက (၄၂၀၇)ဦးရှိပါတယ်။ အောင်မြင်သူဟာ (၈၇၇)ဦးပဲရှိတဲ့ အတွက် (၂၀.၈၅)ရာခိုင်နှုန်းပဲ အောင်မြင်ခဲ့ပါတယ်။ အဆိုပါအောင်မြင်တဲ့အတွင်းမှာ အ.ထ.က(ခွဲ)မီးဝ၊ အ.ထ.က(ခွဲ) ဝဲကြီးဒေါင့်၊ အ.ထ.က(ခွဲ)ကျားနင်းကန်၊ အ.ထ.က(ခွဲ) ကသစ်တောကျောင်းတို့မှာ လုံးဝအောင်မြင်သူတွေမရှိတဲ့ကျောင်းတွေဖြစ်ကြောင်း သိရှိခဲ့ရပါတယ်။ အ.ထ.က(ခွဲ)ကျောင်းများ၏ ကျောင်းသားများအောင်မြင်မှုမှာလည်း အထက်တန်းအဆင့်ကျောင်းများတွင် အထက်တန်းအဆင့် သင်ကြားနိုင်တဲ့ ဆရာ/ဆရာမများ လုံးဝမရှိခြင်းဟာလည်း အပိုင်းတစ်ခုအနေနဲ့ရှိနေကြောင်း သိရ ပါတယ်။ ကျောက်တော်မြို့နယ်အတွင်းမှာ အ.ထ.က(၁၀)ကျောင်း၊ အ.ထ.က(ခွဲ)(၂၂)ကျောင်းတို့တွင် အထက်တန်းပြဆရာ၊ ဆရာမ(၃၀၂)ဦးရှိရမည်ဖြစ်သော်လည်း လက်ရှိတွင် (၁၆၄)ဦးပဲရှိနေပြီး (၁၃၈)ဦး လစ်လပ်နေကြောင်းလည်း သိရပါတယ်။ လက်ရှိပညာရေးဝန်ကြီးဌာန၏ ဖွဲ့စည်းပုံအရ အ.ထ.က (ခွဲ)ကျောင်းတစ်ကျောင်းတွင် အထက်တန်းပြတဲ့ ဆရာ/ဆရာမ (၉)ဦးရှိရမည် ဖြစ်သော်လည်း ကျွန်တော်တို့မြို့နယ်မှာရှိတဲ့ အ.ထ.က(ခွဲ)ကျောင်းများမှာ ပြည့်မီတဲ့ကျောင်းတစ်ကျောင်းမှ မရှိကြောင်း ကိုလည်း သိရှိခဲ့ရပါတယ်။ ဆရာ၊ ဆရာမ (၂)ဦး (၃)ဦးသာရှိတဲ့ကျောင်းများဖြင့်လည်း အထက်တန်းပညာကို အဆင် ပြေသလိုသင်ကြားနေရကြောင်းလည်း သိရပါတယ်။ ဝန်ကြီးဌာနအနေဖြင့် အ.ထ.က(ခွဲ)ကျောင်းများ အဆင့်တိုးမြှင့်ဖွင့်လှစ်ပြီဆိုသည်နှင့် အထက်တန်းအဆင့်ပြသနိုင်တဲ့ အထက်တန်းပြဆရာ၊ ဆရာမ များကိုလည်း တစ်ပါတည်းခန့်အပ်ရန် လိုအပ်မှာဖြစ်ပါတယ်။ အဆိုပါ အ.ထ.က(ခွဲ)ကျောင်းမှ ကျောင်းသား၊ ကျောင်းသူများ အောင်မြင်မှုရရှိရေးမျှော်ကိုးပြီး အမျိုးသားလွှတ်တော်ဥက္ကဋ္ဌကြီးမှတစ်ဆင့် အောက်ပါမေးခွန်းကို မေးမြန်းအပ်ပါတယ်။ ကျောက်တော်မြို့နယ်အတွင်း ပညာရေးဝန်ကြီးဌာန အနေဖြင့် အ.ထ.က(ခွဲ) လင်ကွီ၊ အ.ထ.က(ခွဲ)မျောက်တောင်၊ အ.ထ.က(ခွဲ)ငါးယောက်ကိုင်း၊ အ.ထ.က (ခွဲ) အထက်သက်တင်၊ အ.ထ.က(ခွဲ)စပါးဆိပ်(ပီ)၊ အ.ထ.က(ခွဲ) ဇင်းခါးချေ၊ အ.ထ.က(ခွဲ) အုန်းပတီး၊ အ.ထ.က(ခွဲ)သလူချောင်း၊ အ.ထ.က(ခွဲ)အောက်လာ၊ အ.ထ.က(ခွဲ)လမုကိုင်း၊ အ.ထ.က(ခွဲ) ကွမ်းအုံ ချောင်း၊ အ.ထ.က(ခွဲ)မင်းသားတောင်ကျောင်းတို့တွင် အထက်တန်းပြတဲ့ ဆရာ၊ ဆရာမများ န့်အပ်ပေးနိုင်ရန် အစီအစဉ်ရှိ/မရှိ လေးစားစွာ မေးမြန်းအပ်ပါတယ်ခင်ဗျား။ အားလုံးကို ကျေးဇူး တင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ပညာရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="16">ဦးဝင်းမော်ထွန်း (ဒုတိယဝန်ကြီး၊ ပညာရေးဝန်ကြီးဌာန)</agency>ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်ကြီးများခင်ဗျား။ တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ဆုမွန်ကောင်း ပို့သနှုတ်ဆက်အပ်ပါတယ်။ ပညာရေးဝန်ကြီးဌာနမှ ဒုတိယဝန်ကြီး ကျွန်တော် ဦးဝင်းမော်ထွန်း က စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးကျော်သောင်း ၏ မေးခွန်းဖြစ်သော စစ်ကိုင်းမြို့နယ်၊ မြင်းဆည်ကျေးရွာရှိ အခြေခံပညာအလယ်တန်းကျောင်းအတွင်း ဆောက်လုပ်လျက်ရှိသော ကျောင်းဆောင်အား မည်သည့် ပြီးစီးအောင် ဆောင်ရွက် ပေးမည်ကို သိရှိလိုခြင်းနှင့် စပ်လျဉ်းတဲ့ မေးခွန်းကို ဖြေကြားတင်ပြပါမယ်။ ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ် ကြီးများခင်ဗျား။ စစ်ကိုင်းတိုင်းဒေသကြီး၊ စစ်ကိုင်းမြို့နယ်၊ မြင်းဆည်ကျေးရွာ အခြေခံပညာအလယ်တန်း ကျောင်းတွင် KG တန်းမှာ (၂၇)ဦး၊ ပထမတန်းမှာ (၂၉)ဦး၊ ဒုတိယတန်းမှာ (၂၇)ဦး၊ တတိယတန်း မှာ(၄၂)ဦး၊ စတုတ္ထတန်းမှာ (၃၅)ဦး၊ စုစုပေါင်း မူလတန်းအဆင့်သင် ကျောင်းသား၊ ကျောင်းသူ (၁၆၀)ဦး၊ ပဉ္စမတန်း(၅၃)ဦး၊ ဆဋ္ဌမတန်း(၅၀)ဦး၊ သတ္တမတန်း (၃၄)ဦး၊ အဋ္ဌမတန်း(၄၇)ဦး၊ အလယ် အဆင့်သင် ကျောင်းသား၊ ကျောင်းသူအားလုံး (၁၈၄)ဦးရှိပြီး ဒီကျောင်းမှာ စုစုပေါင်းကျောင်းသား၊ များခင်ဗျား။ စစ်အုပ်ပါသော အန်းကို ဖြေကြားတတွင် ပြီးစီးကျောင်းအတွင်း အမတန်း(၄၇)ဦး၊ အလယ် (၁၈၄)ဦးရှိပြီး ဒီ ရှိပါကြောင်း တင်ပြပါ ဒီကျောင်းဝင်းအတွင်းမှာ ကိုယ်စားလှယ်တော်ကြီး တင်ပြသကဲ့သို့ ဆောက်လုပ်ဆဲ အဆောင်မှာ ၂၀၁၇-၂၀၁၈ ဘဏ္ဍာရေးနှစ်၊ ငွေလုံးငွေရင်း တည်ဆောက်ရေးရန်ပုံငွေဖြင့် တည်ဆောက် လျက်ရှိတဲ့ ကျောင်းဆောင်ဖြစ်ပြီး ဆောက်လုပ်ရေးဝန်ကြီးဌာန၊ လမ်းတံတားဦးစီးဌာနမှ တာဝန်ယူ ဆောင်ရွက်ခဲ့တဲ့ လုပ်ငန်းဖြစ်ပါကြောင်း တင်ပြအပ်ပါတယ်။ ဒီကျောင်းဟာ မူလက (၁၂၀ x ၃၀)ပေ။ သွပ်မိုး၊ အုတ်ညှပ်တစ်ဆောင် ဆောက်လုပ်ရန် ရည်ရွယ်ဆောင်ရွက်ခဲ့သော်လည်း ဒီဒေသဟာ ရေဝပ်ဒေသဖြစ်တဲ့အတွက် Plinth Level (၆)ပေ တိုးပြီး RC စနစ်နဲ့ တည်ဆောက်ခဲ့တဲ့အတွက် ရန်ပုံငွေရရှိမှုအရ ပြီးစီးအောင်ဆောင်ရွက်နိုင်ခြင်းမရှိပါဘူး။ ဒီအခြေအနေတွေကိုလည်း ကိုယ်စားလှယ် တော်ကြီး လူထုနဲ့ ကွင်းဆင်းတွေ့ဆုံစဉ်တွင် လည်းကောင်း၊ ဒီနေရာကို ကိုယ်တိုင်သွားရောက် ခဲ့စဉ်ကလည်းကောင်း တွေ့ရှိခဲ့ပြီးဖြစ်တယ်လို့ စောစောက တင်ပြချက်အရ သိရပါတယ်။ ရန်ပုံငွေ မလောက်တဲ့ကိစ္စကို ဆက်လက်ဆောင်ရွက်ရာမှာ စစ်ကိုင်းမြို့နယ်၊ မြင်းဆည် ကျေးရွာ၊ အခြေခံပညာအလယ်တန်းကျောင်းရှိ ဒီကျောင်းဆောင်အတွက် ၂၀၁၈-၂၀၁၉ ဘဏ္ဍာရေး နှစ်မှာ ဖြည့်စွက်ရန်ပုံငွေကို ထပ်မံတင်ပြခဲ့ရာ ကျောင်းဆောင်လုပ်ငန်း၊ အပြီးသတ်လုပ်ငန်းများ ဆောင်ရွက်ဖို့အတွက် ရန်ပုံငွေကျပ် (၄၃.၆၆၃)သန်းဖြင့် ဆောက်လုပ်ဆဲကုမ္ပဏီမှလည်း ဆက်လက် ဆောင်ရွက်နေပြီ ဖြစ်ပါတယ်။ ဘဏ္ဍာငွေလည်းစီစဉ်ပြီး ဆက်တိုက်ဆောက်လုပ်နေတဲ့အတွက် ၁၅-၉-၂၀၁၉ ရက်နေ့များမကြာမီကာလမှာ လွှဲပြောင်းအပ်နှံဖို့ အစီအစဉ်ရှိတယ်လို့သိရပါကြောင်း ရှင်းလင်းတင်ပြအပ်ပါတယ်။ ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ်ကြီး ဒေါက်တာဝင်းမြင့် ရဲ့ မေးခွန်းဖြစ်သော ပဲခူးတိုင်းဒေသကြီး၊ မင်းလှမြို့နယ်၊ လက်ပံရေကျော် ကျေးရွာအုပ်စု၊ ရေကျော်ကျေးရွာ အခြေခံပညာအထက်တန်းကျောင်းမှ တက္ကသိုလ် ဝင်တန်း ဖြေဆိုကြမည့် ကျောင်းသား၊ ကျောင်းသူများသည် အုတ်ဖိုမြို့နယ်၊ အိုးသည်ကုန်းမြို့ စာစစ် ဌာနသို့ ပြောင်းရွှေ့ဖြေဆိုခွင့်ပြုရန် အစီအစဉ်ရှိ/မရှိဆိုတဲ့ မေးခွန်းနဲ့စပ်လျဉ်းပြီး ဖြေကြားတင်ပြ ပါမယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော် များခင်ဗျား။ ပဲခူးတိုင်းဒေသကြီး၊ မင်းလှမြို့နယ်၊ လက်ပံရေကျော် ကျေးရွာအုပ်စု၊ ရေကျော် အခြေခံပညာအထက်တန်းကျောင်းမှ ကျောင်းသူ၊ ကျောင်းသားများသည် ၂၀၁၇-၂၀၁၈ ပညာသင်နှစ်၊ ၂၀၁၈-၂၀၁၉ ပညာသင်နှစ်တွေမှာ တက္ကသိုလ်ဝင်တန်း စာမေးပွဲကို မင်းလှအခြေခံပညာအထက် တန်းကျောင်း စာစစ်ဌာနသို့ သွားရောက်ဖြေဆိုခဲ့ရပါတယ်။ ရေကျော်အခြေခံပညာအထက်တန်း ကျောင်းဟာ ယခု ၂၀၁၉-၂၀၂၀ ပညာသင်နှစ်တွင်မှ အခြေခံပညာအထက်တန်းကျောင်းအဆင့်သို့ တိုးမြှင့်ဆောင်ရွက်ပေးခဲ့သောကျောင်းဖြစ်ပါတယ်။ မင်းလှမြို့နယ်၊ ရေကျော်အခြေခံပညာ အထက်တန်း ကျောင်းသည် မင်းလှမြို့နယ်အတွင်းရှိနေသော်လည်း ကိုယ်စားလှယ်တော်ကြီး တင်ပြတာမှန်ပါတယ်။ အုတ်ဖိုမြို့နယ်၊ အိုးသည်ကုန်းမြို့ အခြေခံပညာအထက်တန်းကျောင်းနှင့် (၃)မိုင်သာ ကွာဝေးပြီး အနီးဆုံးဖြစ်ပါကြောင်း တင်ပြပါတယ်။ လက်ရှိ အုတ်ဖိုမြို့နယ်၊ အိုးသည်ကုန်း အခြေခံပညာ အထက်တန်းကျောင်းရဲ့ စာစစ်ဌာန ဝင်ဆံ့ဦးရေဟာ (၄၂၀)ဦး အထိ လက်ခံဖြေဆိုလို့ရပါတယ်။ ဒါကြောင့်မို့လို့ အဲဒီ စာစစ်ဌာနမှာ အုတ်ဖိုမြို့နယ်၊ အိုးသည်ကုန်း အခြေခံပညာ အထက်တန်းကျောင်းမှ (၁၀၇)ဦး၊ ဂုံညင်းတန်း အခြေခံပညာအထက်တန်းကျောင်းမှ (၁၀၀)ဦး၊ မင်းလှမြို့နယ်၊ ရေကျော် အခြေခံပညာအထက်တန်းကျောင်းမှ (၆၇)ဦး၊ စုစုပေါင်း (၂၇၄)ဦးပဲ ဖြေဖို့ ရှိပါတယ်။ ဝင်ဆံ့အင်အားနဲ့စာရင် ဆောင်ရွက်ပေးနိုင်တဲ့အနေအထားရှိပါတယ်။ ကိုယ်စားလှယ် တော်ကြီး ဆန္ဒပြုသကဲ့သို့ ပဲခူးတိုင်းဒေသကြီး၊ မင်းလှမြို့နယ်၊ ရေကျော်ကျေးရွာ အခြေခံပညာ အထက်တန်းကျောင်းမှ ကျောင်းသူ၊ ကျောင်းသားများအနေနဲ့ တက္ကသိုလ်ဝင်တန်း စာမေးပွဲ ဖြေဆိုရာမှာ မိမိဖြေဆိုလိုသော အုတ်ဖိုမြို့နယ်၊ အိုးသည်ကုန်းအခြေခံပညာ အထက်တန်းကျောင်း စာစစ်ဌာနမှာ ဖြေလို့ရပါတယ်။ တက္ကသိုလ်ဝင်စာမေးပွဲလျှောက်ထားရာမှာလည်း မိမိဖြေဆိုလိုတဲ့ စာစစ်ဌာနကို ပြည့်စုံစွာထည့်သွင်းလျှောက်ထားနိုင်ရန်လိုအပ်ပါကြောင်းနှင့် လျှောက်ထားလာသည် နှင့်အမျှ ပဲခူးတိုင်းဒေသကြီး၊ အုတ်ဖိုမြို့နယ်၊ အိုးသည်ကုန်း အခြေခံပညာအထက်တန်းကျောင်း စာစစ်ဌာန ဝင်ဆံ့အင်အားရှိသလောက် လက်ခံဆောင်ရွက်ပေးမည်ဖြစ်ပါကြောင်း ရိုသေစွာ တင်ပြ ပါတယ်။ ရိုသေလေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ် ကြီးများခင်ဗျာ။ ကျွန်တော်ကပဲ ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ်ကြီး ဦးမြင့်နိုင် ရဲ့ မေးခွန်းဖြစ်သော ရခိုင်ပြည်နယ်၊ ကျောက်တော် မြို့နယ် ကျေးရွာ(၁၂)ရွာရှိ အခြေခံပညာအထက်တန်းကျောင်း(ခွဲ)များတွင် အထက်တန်းပြ ဆရာ၊ ဆရာမများ ့်ထားပေးရန် အစီအစဉ်ရှိ/မရှိဆိုတဲ့ မေးခွန်းနဲ့ စပ်လျဉ်းပြီး တင်ပြဖြေကြား ပါမယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်ကြီးများခင်ဗျား။ ရခိုင်ပြည်နယ်၊ ကျောက်တော်မြို့မှာ လက်ရှိအားဖြင့် အခြေခံ ပညာအထက်တန်းကျောင်း (၁၀)ကျောင်း၊ အခြေခံပညာအထက်တန်းကျောင်း(ခွဲ)ပေါင်း (၂၂) ကျောင်း၊ အခြေခံပညာအလယ်တန်းကျောင်း (၁၅)ကျောင်း၊ အခြေခံပညာအလယ်တန်းကျောင်း(ခွဲ) (၂၆)ကျောင်း၊ အခြေခံပညာမူလတန်းလွန်ကျောင်း (၃၄)ကျောင်း၊ အခြေခံပညာမူလတန်းကျောင်း (၁၁၆)ကျောင်း၊ အခြေခံပညာမူလတန်းကျောင်း(ခွဲ)ပေါင်း (၃၆)ကျောင်း၊ ကိုယ်စားလှယ်တော်ကြီးရဲ့ မဲဆန္ဒနယ် အတွင်းမှာ အခြေခံပညာကျောင်းပေါင်း (၂၅၉)ကျောင်းရှိပါကြောင်း တင်ပြပါတယ်။ ယခုလက်ရှိ ၂၀၁၉-၂၀၂၀ ပညာသင်နှစ်အတွက် ကျောက်တော်မြို့နယ်အတွင်း အထက် အဆင့်သင် ကျောင်းသား၊ ကျောင်းသူ (၄၂၂၂)ဦး၊ အထက်တန်းပြဆရာ၊ ဆရာမ ခန့်ထားပြီးဦးရေ (၁၆၂)ဦးသာဖြစ်တဲ့အတွက် အထက်အဆင့်အတွက် ဆရာ၊ ကျောင်းသား အချိုးဟာ (၁:၂၆) ရှိပါ ကြောင်း၊ အလယ်အဆင့်သင်ကျောင်းသား၊ ကျောင်းသူဦးရေ (၁၄၇၇၉)ဦး၊ အလယ်တန်းပြ ဆရာ၊ ဆရာမ (၆၂၄)ဦး ရှိတဲ့အတွက် ဆရာ၊ ကျောင်းသားအချိုး (၁:၂၄)သာ သင့်တင့်မျှတတဲ့ အချိုးတော့ ရှိပါကြောင်း ဦးစွာ တင်ပြပါတယ်။ ကိုယ်စားလှယ်တော်ကြီးတင်ပြတဲ့ လင်ကွာ အခြေခံပညာအထက်တန်းကျောင်း(ခွဲ)မှာ အထက်အဆင့်သင်ကျောင်းသား၊ ကျောင်းသူ (၃၂)ဦး၊ အလယ်အဆင့်သင် ကျောင်းသား၊ ကျောင်းသူ (၁၈၂)ဦး၊ မူလတန်းအဆင့်သင်ကျောင်းသား၊ ကျောင်းသူ(၁၀၇)ဦး ရှိပြီး ဆရာ၊ ဆရာမများ အနေနဲ့ အလယ်တန်းပြ(၆)ဦး၊ မူလတန်းပြ (၂)ဦး ရှိပါတယ်။ ဒီကျောင်းဟာလည်း ပြီးခဲ့တဲ့ ပညာသင်နှစ်ကမှ အခြေခံပညာအထက်တန်းကျောင်း(ခွဲ)အဖြစ် အဆင့်တိုးမြှင့်ပေးခဲ့သော ကျောင်း ဖြစ်ပါတယ်။ ငါးယောက်ကိုင်းကျေးရွာ၊ အထက်သက်တင်ကျေးရွာ၊ စပါးဆိပ်(ပီ)ကျေးရွာ၊ ဇင်းခါးချေကျေးရွာ၊ အုန်းပတီးကျေးရွာ၊ သန်ချောင်းကျေးရွာ၊ အောက်လာကျေးရွာ၊ လမုကိုင်း ကျေးရွာ၊ ကွမ်းအုံချောင်း ကျေးရွာ၊ မင်းသားတောင်ကျေးရွာစတဲ့ အခြေခံပညာ အလယ်တန်း ကျောင်းတွေဟာလည်း ယခုပညာသင်နှစ် ၂၀၁၉ နှစ်အတွင်းမှ အခြေခံပညာ အထက်တန်း ကျောင်း(ခွဲ)အဖြစ် အဆင့်တိုးမြှင့် ဆောင်ရွက်ပေးခဲ့ခြင်း ဖြစ်ပါတယ်။ အဲဒီတော့ ကျွန်တော်အရင် မေးခွန်းတွေဖြေတဲ့အတိုင်းပဲ အဆင့်တိုးမြှင့်တာကို ကျောင်းသား၊ ကျောင်းသူတွေ ပညာသင်ခွင့်၊ အခွင့်အလမ်းတိုးတက်ရရှိရေးအတွက် ဆောင်ရွက်ခဲ့ပြီး သူနဲ့လိုက် လျောညီထွေတဲ့ ဖွဲ့စည်းပုံ၊ အဆောက်အအုံဖွဲ့စည်းပုံတွေသည် ဒါ ဘဏ္ဍာရေးခွင့်ပြုချက်အရ တစ်နှစ်ချင်း ဖြည့်ဆည်းဆောင်ရွက်ပေးရပါကြောင်း ထပ်မံတင်ပြအပ်ပါတယ်။ ကျောက်တော် မြို့နယ်မှာရှိတဲ့ လင်ကွီကျေးရွာ အခြေခံပညာအထက်တန်းကျောင်း(ခွဲ)ဟာ ၂၀၁၈-၂၀၁၉ ဘဏ္ဍာရေးနှစ်မှာမှ အဆင့်တိုးမြှင့်တဲ့ကျောင်းဖြစ်ပြီးတော့ ကျန်ကျောင်း (၁၁)ကျောင်းကတော့ ယခုနှစ်မှာမှ အဆင့်တိုးမြှင့်ပေးခဲ့တာရှိပါတယ်။ ကျောင်းမှာ သင်ကြားရေးအဆင်ပြေစေရန်အတွက် အလယ်တန်းပြဆရာ၊ ဆရာမများ ခန့်ထားခြင်းဖြင့်သော်လည်းကောင်း၊ ကျေးရွာအစီအစဉ်များဖြင့် ပြင်ပဆရာ၊ ဆရာမများ အကူ အညီဖြင့်လည်းကောင်း ဆောင်ရွက်နေကြောင်းလည်း သိရပါတယ်။ ပညာရေးဝန်ကြီးဌာန၊ အခြေခံ ပညာဦးစီးဌာနအနေဖြင့် အခြေခံပညာအထက်တန်းကျောင်း(ခွဲ)များအတွက် ဖွဲ့စည်းပုံရာထူးနဲ့ ဘဏ္ဍာငွေ သတ်မှတ်ချက်ရရှိပါက အဆိုပါကျောင်းများသို့ ရာထူးတိုးအပြောင်း လျှောက်ထားသူများ အနက် ဆန္ဒပြုဒေသ၊ ရာထူးနေရာလစ်လပ်မှု၊ ဘာသာရပ်ကိုက်ညီမှု၊ လုပ်သက်ရမှတ် တန်းစီဇယား အနည်းအများအရ လုပ်ထုံးလုပ်နည်းနှင့်အညီ ဆက်လက်ဖြည့်ဆည်း ဆောင်ရွက်ပေးမည် ဖြစ်ပါတယ်။ ရခိုင်ပြည်နယ်၊ ပညာရေးမှူးရုံးအနေဖြင့် ရခိုင်ပြည်နယ်အစိုးရနှင့်ညှိနှိုင်းပြီး လစ်လပ် လျက်ရှိသော အခြေခံပညာအထက်တန်းကျောင်း(ခွဲ)အားလုံးအတွက် ဘာသာရပ်လိုအပ်ချက်နှင့် ကိုက်ညီအောင်ဖြည့်ဆည်းပေးနိုင်ရေး၊ ဆရာ၊ ဆရာမ နည်းသောကျောင်းများတွင် ဆရာ၊ ဆရာမ အင်အား ထပ်မံဖြည့်ဆည်းပေးနိုင်ရေးတို့ကို ်တစ်ပြေးညီ ဆက်လက်ဆောင်ရွက်ပေးမည် ဖြစ်ပါကြောင်း ရိုသေစွာတင်ပြပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး လွှတ်တော်ကိုယ်စားလှယ်လေးဦး မေးမြန်းသည့်မေးခွန်း များသည် ဆောက်လုပ်ရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ကရင်ပြည်နယ်၊ ကော့ကရိတ်ခရိုင် (ကော့ကရိတ်-အစွန်း-ကျိတ်-ကျိုက်ဒုံ)လမ်းပေါ်ရှိ အစွန်းချောင်း၊ မိပလိုင်ချောင်း၊ လန်းဖားချောင်း၊ ကျိတ်ချောင်းများကို ၂၀၁၉-၂၀၂၀ ဘဏ္ဍာရေးနှစ်တွင် တံတားများ တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ကရင်ပြည်နယ် မဲဆန္ဒနယ်အမှတ်(၁၂)မှ စောမှားဖောင်အာ က ကရင်ပြည်နယ်၊ ကော့ကရိတ်ခရိုင် (ကော့ကရိတ်-အစွန်း-ကျိတ်-ကျိုက်ဒုံ)လမ်းပေါ်ရှိ အစွန်း ချောင်း၊ မိပလိုင်ချောင်း၊ လန်းဖါးချောင်း၊ ကျိတ်ချောင်းများကို ၂၀၁၉-၂၀၂၀ ဘဏ္ဍာရေးနှစ်တွင် တံတားများတည်ဆောက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း မေးမြန်းဖို့ ဖြစ်ပါ</speech>
<speech><mp id="1229">စောမှားဖောင်၊ ကရင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကြီးတစ်ရပ်လုံးကို မင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ် အမှတ်(၁၂)မှ အမျိုးသားလွှတ်တော်ကိုယ်စားလှယ် စောမှာဖောင်ကွာ ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းကတော့ ကရင်ပြည်နယ်၊ ကော့ကရိတ်ခရိုင်(ကော့ကရိတ်-အစွန်း-ကျိတ်ကျိုက်ဒုံ) လမ်းပေါ်ရှိ အစွန်းချောင်း၊ မိပလိုင်ချောင်း၊ လန်းဖါးချောင်း၊ ကျိတ်ချောင်းများကို ၂၀၁၉၂၀၂၀ ဘဏ္ဍာရေးနှစ်တွင် တံတားများတည်ဆောက်ပေးရန် အစီအစဉ် ရှိ/မရှိနှင့် မည်ကဲ့သို့ စီမံ ဆောင်ရွက်ထားသည်ကို သိရှိလိုခြင်းနှင့် စပ်လျဉ်းသော မေးခွန်းဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကရင်ပြည်နယ်၊ ကော့ကရိတ် ခရိုင်၊ ကော့ကရိတ်မြို့နှင့် ကျိုက်ဒုံမြို့သို့ သွားလာရေးမော်တော်ကားလမ်း ဖောက်လုပ်ထားပြီး ကွန်ကရစ်လမ်းများ ခင်းနေကြောင်းလည်း သိရှိရပါတယ်။ လမ်းများဖောက်လုပ်နေစဉ် တံတားကြီး များလည်း ဖောက်လုပ်ပေးရန် အထူးလိုအပ်လျက်ရှိပါတယ်။ အကြောင်းကတော့ လမ်းဖောက် လုပ်စဉ်အတွင်း ဖြတ်သန်းသွားလာသော အထက်ဖော်ပြပါ ချောင်းကြီးများမှာ တံတားကြီးများ မရှိသောကြောင့် နွေရာသီတစ်ခုတည်းသာ သွားလာနိုင်ပြီး မိုးရာသီတွင် ချောင်းရေကြီးသော ကြောင့် သွားလာရန် အလွန်ခက်ခဲလျက်ရှိပါတယ်။ (ကော့ကရိတ်-အစွန်း-ကျိတ်-ကျိုက်ဒုံ)လမ်း ပေါ်ရှိ အစွန်းချောင်း၊ မိပလိုင်ချောင်း၊ ကျိတ်ချောင်း၊ လန်းဖါးချောင်းများကို တံတားများ တည်ဆောက်ပေးမှသာလျှင် နွေ၊ မိုး၊ ဆောင်း သုံးရာသီ ပြည်သူလူထုများ လွယ်ကူလျင်မြန်စွာ သွားလာနိုင်မည်ဖြစ်ပြီးတော့ ဒေသထွက်ကုန်များကိုလည်း မြို့များသို့ တင်ပို့ရောင်းချနိုင်မှာ ဖြစ်ပါတယ်။ ဥက္ကဋ္ဌကြီးခင်ဗျား။ Power Point သုံးစွဲခွင့်ပြုပါခင်ဗျား။ ဒါကတော့ ကောကရိတ်-အစွန်းကျိတ်-ကျိုက်ဒုံလမ်းဖြစ်ပါတယ်။ လမ်းရဲ့ အရှည်မိုင်ကတော့ (၄၃)မိုင်၊ (၁)ဖာလုံဖြစ်ပြီးတော့ (၁၈) ပေအကျယ် ကွန်ကရစ်လမ်း ဖောက်လုပ်နေတာဖြစ်ပါတယ်။ အကျိုးပြုကျေးရွာများဖြစ်တဲ့ ရွာသစ် ကျေးရွာ၊ သာယာကုန်းကျေးရွာ၊ ဖမ်းခါးကုန်းကျေးရွာ၊ အံဖကြီးကျေးရွာ၊ နန်းရွှေမှုန်ကျေးရွာ၊ ဒေါက်ပလန်ကျေးရွာ၊ ခုဒုံကျေးရွာ၊ ဆန်ဖလားကျေးရွာ၊ မိပလိုင်ကျေးရွာ၊ ပိန္နဲကုန်းကျေးရွာ၊ အစွန်းကျေးရွာ၊ လန်းဖါးကျေးရွာ၊ ကော့ဆိုင်ကျေးရွာ၊ ပိန္နဲဆိပ်ကျေးရွာ၊ မီးကသွတ်ကျေးရွာ၊ ရန်ကုတ်ကျေးရွာ၊ ပိုင်ကလာဒုံကျေးရွာ၊ ကျိတ်ကျေးရွာ၊ ကွင်းကလေးကျေးရွာနှင့် ကော့နူး ကျေးရွာအပြင် လမ်းမကြီးနှင့်အနီး ကျေးရွာများလည်း ကူးသန်းရောင်းဝယ်ရေးအတွက် အတိုင်း အတာတစ်ခုအထိ အဆင်ပြေသွားမှာ ဖြစ်ပါတယ်။ သို့ပါသောကြောင့် အထက်ဖော်ပြပါ ချောင်းများအား ၂၀၁၉-၂၀၂၀ ဘဏ္ဍာရေးနှစ်တွင် အပြီးသတ် တည်ဆောက်ပေးရန်၊ Power Point ကို ဆက်လက်ပြပေးပါ။ ဒါကတော့ ဒီချောင်းရဲ့ လက်ရှိအနေအထားဖြစ်ပါတယ်။ ဒါကတော့ ချောင်းတွေကို မိုးရာသီမှာဖြတ်သန်းအသုံးပြုနေရတဲ့ ပုံစံဖြစ်ပါတယ်။ ဘယ်ဘက်အစွန်မှာဆိုရင် လန်းဖားချောင်းကို သစ်ဖောင်လေးနဲ့ ကျောင်းသွား၊ ကျောင်းပြန်တွေ အဆင်ပြေဖို့အတွက် ဆိုင်ကယ်တွေပါ တင်စီးသွားလို့ရတဲ့ အနေအထားဖြစ်ပါတယ်။ ဒီဘက်အခြမ်းကျတော့ မိပလိုင်ချောင်း ဖြစ်ပါတယ်။ ဒါက ကျေးရွာဆရာတော်ဘုရားတွေနဲ့၊ ကျေးရွာသူ၊ ကျေးရွာသားများ ရေကျော်တံတားကို နွေရာသီရောက်တိုင်း စုပေါင်းပြီးဆောင်ရွက် ကြတာဖြစ်ပါတယ်။ မိုးရာသီကျတော့ အမြဲတမ်း နှစ်စဉ်၊ နှစ်တိုင်း ပြန်လည် ပျက်စီးသွားတာ ဖြစ်ပါတယ်။ ကျေးဇူးတင်ပါတယ်။ သို့ဖြစ်ပါ၍ ဖော်ပြပါ ချောင်းများအား ၂၀၁၉-၂၀၂၀ ဘဏ္ဍာရေးနှစ်တွင် အပြီးသတ် တည်ဆောက်သွားရန် အစီအစဉ် ရှိ/မရှိ နှင့် မည်ကဲ့သို့ စီမံဆောင်ရွက်ထားသည်ကို သိရှိလိုပါသဖြင့် အမျိုးသားလွှတ်တော် ဥက္ကဋ္ဌကြီးမှတစ်ဆင့် မဲဆန္ဒနယ် ပြည်သူလူထုများကိုယ်စား လေးစားစွာ မေးမြန်း အပ်ပါတယ်။ အားလုံးကို ကျေးဇူးတင်ပါတယ်။</speech>
<title>နွေရာတိုင်း ပြန်လ စစ်ကိုင်းတိုင်းဒေသကြီး၊ မုံရွာခရိုင်၊ ချောင်းဦးမြို့နယ်အတွင်းရှိ မင်းခေါင် - ငါးမြှောင်တောင် လမ်းအား ကတ္တရာလမ်းအဖြစ် မည်သည့်ဘဏ္ဍာရေးနှစ်တွင် ဆောင်ရွက်ပေးမည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ ဦးလှဦး က စစ်ကိုင်းတိုင်းဒေသကြီး၊ မုံရွာခရိုင်၊ ချောင်းဦးမြို့နယ်အတွင်းရှိ မင်းခေါင် - ငါးမြှောင်တောင်လမ်းအား ကတ္တရာလမ်းအဖြစ် မည်သည့်ဘဏ္ဍာရေးနှစ်တွင် ဆောင်ရွက်ပေးမည်ကို သိရှိလိုခြင်းနှင့် စပ်လျဉ်း သည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="1244">ဦးလှဦး၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ပြည်ထောင်စု ဝန်ကြီးများ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေကြောင်း ဂါရဝပြု နှုတ်ခွန်းဆက်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ အမျိုးသား လွှတ်တော်ကိုယ်စားလှယ် ဦးလှဦး ဖြစ်ပါတယ်။ ကျွန်တော့်အနေနဲ့ စစ်ကိုင်းတိုင်းဒေသကြီး၊ မုံရွာ ခရိုင်၊ ချောင်းဦးမြို့နယ်အတွင်းရှိ မင်းခေါင် - ငါးမြှောင်တောင်လမ်းဟာ လမ်းအရှည် (၃)မိုင်၊ လမ်း အကျယ် (၂၀)ပေလမ်းနှင့် လမ်းထုထည် (၁၅)လက်မ ရှိတဲ့ ကတ္တရာလမ်းခင်းနိုင်ရန်အတွက် မည်သည့် ဘတ်ဂျက်နှစ်မှာ ထည့်သွင်းလျာထားပေးရန် အစီအစဉ် ရှိ/မရှိကို ဥက္ကဋ္ဌကြီးမှတစ်ဆင့် မေးမြန်းမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး၊ မုံရွာခရိုင်၊ ချောင်းဦး မြို့နယ်အတွင်းမှာရှိတဲ့ မင်းခေါင်ကျေးရွာဟာ ချောင်းဦး-ပခုက္ကူ လမ်းမကြီးဘေးမှာ တည်ရှိပါတယ်။ မင်းခေါင်-ငါးမြှောင်တောင်လမ်းဟာ မင်းခေါင်ကျေးရွာနှင့် မြောင်မြို့နယ်တို့ကို ဆက်သွယ်ထားတဲ့ မြို့နယ်ချင်းဆက် လမ်းတစ်ခုဖြစ်ပါတယ်။ အဆိုပါလမ်းပေါ်မှာ ကျေးရွာ (၁၆)ရွာ တည်ရှိပါတယ်။ အဲဒီ(၁၆)ရွာက ကျေးလက်နေပြည်သူများ နေ့စဉ်နေ့တိုင်း အသုံးပြုနေတဲ့လမ်းဖြစ်ပါတယ်။ မြောင် မြို့ဘက်မှ စတင်ရေတွက်မယ်ဆိုရင် မကျီးဘုတ်ကျေးရွာ၊ ငါးမြှောင်တောင်ကျေးရွာ၊ နဘက် ကျေးရွာ၊ ဇရပ်ကုန်းကျေးရွာ၊ တွင်းကြီးကျေးရွာ၊ တမဆေးကန်ကျေးရွာ၊ ဆွဲလွဲအိုကျေးရွာ၊ ဖွားစော ကျေးရွာနဲ့ လှေတင်ဦးကျေးရွာ၊ လက်ယက်မကျေးရွာ ဆိုပြီးတော့ ကျေးရွာ (၁၀)ရွာ တည်ရှိပါ တယ်။ ချောင်းဦးမြို့နယ်က စပြီးရေတွက်မယ်ဆိုလို့ရှိရင် ဆင်မြေကျေးရွာ၊ မင်းတည်ကျေးရွာ၊ မင်းခေါင်ကျေးရွာ၊ မကျီးခွကျေးရွာ၊ မကျီးတန်းကျေးရွာနဲ့ မှန်ချိုကျေးရွာ ဆိုပြီးတော့ ကျေးရွာ(၆)ရွာ ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဲဒီ (၁၆)ရွာမှာနေကြတဲ့ ကျေးလက်နေ ပြည်သူများဟာ မြောင်မြို့နယ်နှင့် ချောင်းဦးမြို့နယ် ဆက်သွယ်ထားတဲ့ မြို့နယ်ချင်းဆက်လမ်းကို နေ့စဉ်နေ့တိုင်းသွားလာအသုံးပြုနေကြရပါတယ်။ မြောင်မြို့မှသွားလာတဲ့ ခရီးသည် တင်ကားတွေ၊ ကုန်တင်ကားတွေ၊ ထော်လာဂျီကားတွေစတဲ့ယာဉ် အမျိုးမျိုးဟာ ချောင်းဦးမြို့ သို့လည်းကောင်း၊ မုံရွာမြို့သို့လည်းကောင်း၊ မြင်းမူ-မန္တလေးမြို့သို့ လည်းကောင်း၊ အဲဒီလမ်းကို အသုံးပြုပြီးတော့ ခရီးသွားကြရပါတယ်။ ထို့အတူပဲ ချောင်းဦးမြို့မှ ထွက်ခွာလာကြတဲ့ ယာဉ်အမျိုးမျိုးဟာလည်း မင်းခေါင်- ငါးမြှောင်တောင်လမ်းကို အသုံးပြုပြီးတော့ မြောင်မြို့နယ်ကိုလည်းကောင်း၊ မြင်းမူ မြို့နယ်ကိုလည်းကောင်း သွားကြတဲ့လမ်းလည်းဖြစ်ပါတယ်။ လေးစားရပါတဲ့ ဥက္ကဋ္ဌကြီးခင်ဗျား။ အဲဒီလို ကျေးလက်နေပြည်သူများ နေ့စဉ်နေ့တိုင်း အသုံးပြုသွားလာနေတဲ့ လမ်းဟာ အမှန်တကယ် လမ်းကတော့ တော်တော်မကောင်းပါဘူး။ လမ်းအမျိုးအစားကတော့ ဂျင်းလမ်းဖြစ်ပါတယ်။ ပြတ်ကျနေတဲ့လမ်းတွေ၊ ချိုင့်ခွက်ဖြစ်နေတဲ့ လမ်းများနှင့် ရေကျော်ခြင်းများ အများကြီးဖြစ်နေပါတယ်။ လူအများသုံးစွဲနေတဲ့ မြို့နယ်ချင်းဆက် လမ်းဖြစ်လို့ ယခုအဆင့်မီ ကတ္တရာလမ်း ဖြစ်သင့်ပါပြီ။ လမ်းဘေးဝဲယာမှာ ရှိကြတဲ့ ကျေးလက်နေပြည်သူများရဲ့ ဖွံ့ဖြိုးမှု၊ တိုးတက်မှုအတွက် ချောင်းဦးမြို့နယ်၊ မြောင်မြို့နယ်ကို ဆက်သွယ်ထားတဲ့ အခုတင်ပြခဲ့တဲ့လမ်းကို အမှန်တကယ်အသုံးပြုရန် လိုအပ်နေသည့်အတွက် ကတ္တရာလမ်းအဖြစ် ဘတ်ဂျက်အတွင်းမှာ ခွင့်ပြုသင့်ပါတယ်။ ဘယ်ဘတ်ဂျက်မှာ ခွင့်ပြုပေးရန် လိုအပ်တဲ့အကြောင်း သက်ဆိုင်ရာဌာနများကနေမှ ပြန်လည်ပြီးတော့ ဖြေကြားနိုင်ဖို့အတွက် ဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>ရန်ကုန်တိုင်းဒေသကြီး၊ သုံးခွမြို့နယ်အတွင်း လက်ပံချောင်ကျေးရွာ ချောင်းကူးတံတားအား ၂၀၁၉၂၀၂၀ ဘဏ္ဍာရေးနှစ်အတွင်း ဆောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၇)မှ ဦးရဲမြင့်စိုး က ရန်ကုန်တိုင်းဒေသကြီး၊ သုံးခွမြို့နယ်အတွင်း လက်ပံချောင်ကျေးရွာ ချောင်းကူးတံတားအား ၂၀၁၉-၂၀၂၀ ဘဏ္ဍာရေးနှစ်အတွင်း ဆောက်လုပ်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="1323">ဦးရဲမြင့်စိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဥက္ကဋ္ဌကြီး၊ ပြည်ထောင်စုဝန်ကြီးများ၊ အမျိုးသား လွှတ်တော်ကိုယ်စားလှယ်များ၊ တက်ရောက်လာကြသော ဧည့်သည်တော်များအားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးရဲမြင့်စိုး ဖြစ်ပါတယ်။ ဥက္ကဋ္ဌကြီးခင်ဗျား။ ဥက္ကဋ္ဌကြီးမှတစ်ဆင့် ယနေ့ ကျွန်တော်တင်ပြ မေးမြန်းလိုတဲ့ မေးခွန်းကတော့ ကျွန်တော့်ရဲ့ မဲဆန္ဒနယ်ဖြစ်တဲ့ ရန်ကုန်တိုင်းဒေသကြီး၊ သုံးခွမြို့နယ်အတွင်းရှိ လက်ပံချောင်ကျေးရွာ ချောင်းကူးတံတားဟာ ၂၀၁၉-၂၀၂၀ ဘဏ္ဍာရေးနှစ်အတွင်းမှာ ဆောက်လုပ် ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်းဖြစ်ပါတယ်။ လေးစားအပ်ပါတဲ့ ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး၊ သုံးခွမြို့နယ်အတွင်းရှိ လက်ပံချောင်ကျေးရွာ၊ ရွာလယ်ချောင်းကူးတံတားဟာ အိမ်ခြေ(၃၀၀)အိမ်၊ လူဦးရေ(၁၂၄၉)ဦးကို အကျိုးပြုလျက်ရှိတဲ့ ကျေးရွာချင်းဆက်တဲ့ တံတားဖြစ်ပါတယ်။ အဆိုပါ တံတား မတည်ဆောက် နိုင်တဲ့အတွက် ကျေးရွာနေပြည်သူများရဲ့ လူမှုရေး၊ စီးပွားရေး၊ ပညာရေး၊ ကျန်းမာရေး၊ သာရေး၊ နာရေး အဝဝ မည်မျှအခက်အခဲ ဖြစ်နေကြောင်းကို ထူးကဲစွာ Power Point ဖြင့် တင်ပြခွင့်ပြုပါ ခင်ဗျား။ တင်ပြပါပုံမှာ ရွာတစ်ဖက်ကမ်းမှာရှိတဲ့ သုဿန်ကို မိုးတွင်းအခါမှာ ပို့ဆောင်တဲ့အခါမှာ မည်မျှအခက်အခဲ ကြုံတွေ့နေရကြောင်းကို ထင်ရှားစွာ သိရှိရမှာဖြစ်ပါတယ်။ အဆိုပါပုံမှာ ယခင်နှစ် မိုးတွင်းအခါများတွင် ကြုံတွေ့နေခဲ့ရတဲ့ ဖြစ်စဉ်များ ဖြစ်ပါတယ်။ ၎င်းရွာလယ်ချောင်းဟာ တိမ်ကော နေပါသဖြင့် ပုံတွင် မြင်ရသည့်အတိုင်း ရင်စို့အထက်မှမ၍ ပို့ဆောင်နေကြရကြောင်းကို တွေ့မြင်ရမှာ ဖြစ်ပါတယ်ခင်ဗျား။ ချောင်းကောနေသောအခါမှာလည်း ရေစီးရေလာမကောင်း၍ လယ်များ ရေနစ်မြုပ်မှုခံစားရနေပါသဖြင့် ယခုနှစ်တွင်ဆည်မြောင်းဦးစီးဌာနမှ ချောင်းတူးဖော်ပေးခဲ့ရပြန် ပါတယ်။ ရေစီးရေလာပြဿနာပြေလည်အောင် ချောင်းတူးဖော်ပေးလိုက်ပြန်တော့ ရေစီးသန်လာ ပြန်တဲ့အတွက် ယခုနှစ် မိုးတွင်းမှာချောင်းကို စွန့်စွန့်စားစား မည်သို့မည်ပုံဖြတ်၍ နာရေးပြဿနာ ဖြေရှင်းပေးရတော့မည်ကို မစဉ်းစားရဲတော့ပါ။ သို့ဖြစ်ပါ၍ မိမိ၏ မဲဆန္ဒနယ်မြေအတွင်းရှိ သုံးခွမြို့နယ်၊ လက်ပံချောင်ကျေးရွာကလေး၏ ဆိုးရွားလှသော လူမှုရေးဒုက္ခများကို မဖြစ်မနေ ဖြေရှင်းပေးနိုင်ပါရန် ၂၀၁၉-၂၀၂၀ ဘဏ္ဍာရေးနှစ် တွင်ပင် ချောင်းကူးတံတား ဆောလျင်စွာ တည်ဆောက်ပေးနိုင်မည့် အစီအစဉ် ရှိ/မရှိ ဥက္ကဋ္ဌကြီးမှ တစ်ဆင့် မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>မွန်ပြည်နယ်၊ ကျိုက်မရောမြို့နယ်ရှိ တရနာ-ဘုရားကုန်းလမ်း (၃၉)မိုင်(၇)ဖာလုံ(၉၀)ပေ လမ်းပိုင်း အား လိုအပ်နေသောနေရာတွင် (၁၈)ပေ အကျယ်လမ်းအဖြစ် တိုးချဲ့ ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၃)မှ ဦးခင်ဇော်ဦး က မွန်ပြည်နယ်၊ ကျိုက်မရောမြို့နယ်ရှိ တရနာ-ဘုရားကုန်းလမ်း (၃၉)မိုင်(၇)ဖာလုံ(၉၀)ပေ လမ်းပိုင်း အား လိုအပ်သောနေရာတွင် (၁၈)ပေ အကျယ်လမ်းအဖြစ် တိုးချဲ့ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1299">ဦးခင်ဇော်ဦး၊ မွန်ပြည်နယ် မဲဆန္ဒနယ်အမှတ်(၃)</mp>လေးစားအပ်ပါသော အမျိုးသား လွှတ်တော် ဥက္ကဋ္ဌ၊ ပြည်ထောင်စုအဆင့်အဖွဲ့ အစည်းဝင်များ၊ အမျိုးသားလွှတ်တော်ကိုယ်စားလှယ် များ အားလုံး မင်္ဂလာပါခင်ဗျာ။ ကျွန်တော်က မွန်ပြည်နယ် မဲဆန္ဒနယ်အမှတ်(၃)မှ အမျိုးသား လွှတ်တော်ကိုယ်စားလှယ် ဦးခင်ဇော်ဦး ဖြစ်ပါတယ်ခင်ဗျာ။ ကျွန်တော် မေးမြန်းလိုတဲ့ မေးခွန်း ကတော့ မွန်ပြည်နယ်၊ ကျိုက်မရောမြို့နယ်ရှိ တရနာ-ဘုရားကုန်းလမ်း (၃၉)မိုင် (၇)ဖာလုံ (၉၀)ပေ လမ်းပိုင်းအား လိုအပ်သောနေရာတွင် (၁၈)ပေအကျယ်လမ်းအဖြစ် တိုးချဲ့ဆောင်ရွက်ပေးရန် အစီအစဉ်ရှိ/မရှိဆိုတဲ့မေးခွန်း ဖြစ်ပါတယ်ခင်ဗျား။ ဥက္ကဋ္ဌကြီးခင်ဗျား။ မွန်ပြည်နယ်၊ ကျိုက်မရောမြို့နယ်အတွင်းရှိ တရနာ-ဘုရားကုန်းလမ်း (၃၉)မိုင် (၇)ဖာလုံ (၉၀)ပေရှိ လမ်းအား ၂၀၁၄-၂၀၁၅ ဘဏ္ဍာရေးနှစ်မှစ၍ (JICA) ချေးငွေဖြင့် ဆောင်ရွက်ခဲ့ရာ ၁၇-၁၂-၂၀၁၈ ရက်နေ့တွင် လုပ်ငန်းပြီးစီး၍ သက်ဆိုင်ရာဆောက်လုပ်ရေးဝန်ကြီး ဌာနအောက်ရှိ လမ်းဦးစီးဌာနသို့ လွှဲပြောင်းပေးအပ်ခဲ့ပါတယ်။ သို့ရာတွင် လမ်းပိုင်း (၄)မိုင်မှ (၁၅)မိုင် (၁)ဖာလုံအထိ (၁၂)ပေအကျယ်သာရှိနေပြီး (၁၅)မိုင် (၁)ဖာလုံမှ (၁၆)မိုင် (၅)ဖာလုံ အထိကို လမ်းအကျယ် (၁၆)ပေသာ ရှိခဲ့ပါတယ်။ ထို့အပြင် လမ်းပိုင်း(၁၆)မိုင် (၅)ဖာလုံမှ (၃၉)မိုင် (၇)ဖာလုံ (၉၀)ပေအထိဟာ (၁၂)ပေအကျယ်လမ်းသာ ခင်းထားခဲ့သည်ကို တွေ့ရှိရပါတယ်ခင်ဗျား။ ဥက္ကဋ္ဌကြီးခင်ဗျား။ ထို့ကြောင့် လိုအပ်နေသော လမ်းအကျယ် (၁၈)ပေရှိရန်မှာ (၂၆)မိုင် (၉၀)ပေအား ချဲ့ထွင်ခင်းပေးရန် လိုအပ်နေပြီဖြစ်ပါသည်။ ထိုလမ်းပိုင်းသည် အတ္တရံမြစ် အရှေ့ဘက် ပိုင်းရှိ ကျေးရွာများသို့ ဆက်သွယ်သော မြို့နယ်ကျေးရွာသို့ဆက်သွယ်သည့် လမ်းသာဖြစ်ခဲ့သော် လည်း ယခုအခါ ကျုံကွယ်ကျေးရွာ၊ ငပုအင်းကျေးရွာမှတစ်ဆင့် ကရင်ပြည်နယ်သို့ ချိတ်ဆက် သွားလာနေရသော လမ်းဖြစ်ပြီး တရနာကျေးရွာမှတစ်ဆင့် ဂျိုင်း-ဇာသပြင်တံတားအားဖြတ်၍ ကရင်ပြည်နယ်သို့ သွားလာနိုင်သည့်အပြင် မော်လမြိုင်မြို့ဘက်သို့လည်း သွားလာနေရသော လမ်းအဖြစ် ရှိနေခဲ့ပါသည်။ ထို့အပြင် (MCL) ဘိလပ်မြေစက်ရုံတည်ရှိခဲ့သော လမ်းဖြစ်ပြီး ကုန်စည် စီးဆင်းနေရသော လမ်းဖြစ်နေပါတယ်။ ထိုကြောင့် ယာဉ်များ ဖြတ်သန်းသွားလာနေရသော လမ်း အပိုင်းဖြစ်ပြီး (၁၂)ပေအကျယ်နဲ့ (၁၆)ပေအကျယ် လမ်းပိုင်းများတွင် ယာဉ်တိုက်မှုများ မကြာခဏ ဖြစ်ပွားလေ့ရှိပါတယ်။ ဥက္ကဋ္ဌကြီးခင်ဗျား။ ကျွန်တော့်အား Power Point သုံးစွဲခွင့်ပြုပါရန် ခွင့်တောင်းခံအပ် ပါတယ်ခင်ဗျာ။ ဒါဟာ ကျိုက်မရောမြို့နယ် တည်နေရာပြ မြေပုံဖြစ်ပါတယ်ခင်ဗျား။ ဒါဟာ အစိမ်းနဲ့ချယ်ပြထားတာပါ။ မေးခွန်းမှာပါတဲ့ တရနာ-ဘုရားကုန်းလမ်းပိုင်း ဖြစ်ပါတယ်။ တရနာဘုရားကုန်းလမ်းပိုင်းရဲ့ အစဖြစ်ပါတယ်။ လမ်းအကျယ် (၁၂)ပေကို တိုင်းတာနေတဲ့ပုံဖြစ်ပါတယ် ခင်ဗျား။ လမ်းချဲ့ထွင်မယ်ဆိုလို့ရှိရင် လမ်းပခုံးနဲ့တံတားအကျယ် လုံလုံလောက်လောက် ရှိနေတဲ့ပုံ ဖြစ်ပါတယ်။ ဒါဟာ လမ်းကျဉ်းပြီးတော့ ရှောင်ရတဲ့နေရမှာ ကားတစ်စီးကရပ်ပြီးမှ တစ်စီးက ဖြတ်လို့ရတဲ့ ပုံဖြစ်ပါတယ်ခင်ဗျား။ ကား(၂)စီးရှောင်တဲ့ဝိတ်တင်ထားတဲ့ကားက ဘေးကျ ပြီးတော့ ဗွက်နစ်နေတဲ့ပုံ ဖြစ်ပါတယ်။ ကား(၂)စီးရှောင်ရှားနေရတဲ့ပုံ ဖြစ်ပါတယ်။ လမ်းကျဉ်းပြီး နောက်ဘက်က ပုံဖြစ်ပါတယ်ခင်ဗျား။ ဒါကတော့ (MCL)ဘိလပ်မြေစက်ရုံ တည်ရှိတဲ့ပုံ ဖြစ်ပါတယ်ခင်ဗျား။ (၁၆)ပေအကျယ် ကွန်ကရစ်လမ်းပုံဖြစ်ပါတယ်ခင်ဗျား။ ထို့အတွက်ကြောင့် လမ်းထပ်မံချဲ့ထွင်ရန် လမ်းပခုံးသားအမာခံနဲ့ တံတားအကျယ်များ တည်ရှိနေပြီး (၁၈)ပေအကျယ် လမ်းအပိုင်းအား မည်သည့်ဘဏ္ဍာရေးနှစ်တွင် စီစဉ်ဆောင်ရွက်ပေး ရန် အစီအစဉ် ရှိ/မရှိကို အမျိုးသားလွှတ်တော် ဥက္ကဋ္ဌကြီးမှတစ်ဆင့် သက်ဆိုင်ရာပြည်ထောင်စု ဝန်ကြီးအား မေးမြန်းရခြင်းဖြစ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<speech><agency id="14">ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ဖိတ်ကြားထား သော ဧည့်သည်တော်များ အားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်း ရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လင်း ဖြစ်ပါတယ်။ ကျွန်တော့်အနေဖြင့် ကရင်ပြည်နယ် မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ် စောမှာဖောင်ကွာ မေးမြန်းထားတဲ့ ကရင်ပြည်နယ်၊ ကော့ကရိတ်ခရိုင်၊ (ကော့ကရိတ်-အစွန်း-ကျိတ်-ကျိုက်ဒုံ)လမ်းပေါ်ရှိ အစွန်းချောင်း၊ မိပလိုင်ချောင်း၊ လန်းဓါးချောင်း၊ ကျိတ်ချောင်းများကို ၂၀၁၉-၂၀၂၀ ဘဏ္ဍာရေးနှစ်တွင် တံတားများတည်ဆောက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်းအား ကရင်ပြည်နယ်အစိုးရအဖွဲ့မှ ပေးပို့လာသော အချက်အလက်များ နှင့် ပေါင်းစပ်ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကရင်ပြည်နယ်၊ ကော့ကရိတ်ခရိုင်၊ ကော့ကရိတ် မြို့နယ်၊ ကော့ကရိတ်-အစွန်း-ကျိတ်-ကျိုက်ဒုံ-အဇင်း လမ်းပေါ်ရှိ မိပလိုင်ချောင်းတံတား၊ အစွန်း ချောင်းတံတား၊ လန်းဖါးချောင်းတံတားနှင့် ကျိတ်ချောင်းတံတားတို့မှာ ပြည်ထောင်စုအစိုးရအဖွဲ့မှ စီမံခန့်ခွဲသော လမ်းပေါ်ရှိ တံတားများဖြစ်ပါတယ်။ လွှတ်တော်ကိုယ်စားလှယ်တော်ကြီးမေးမြန်း ထားတဲ့ တံတား(၄)စင်းကို နှစ်လမ်းသွား သံကူကွန်ကရစ်တံတားများ တည်ဆောက်နိုင်ရန်အတွက် ပဏာမ ကြိုတင်ဖြစ်မြောက်နိုင်စွမ်း လေ့လာဆန်းစစ်မှု (Pre Feasibility Study) ကို ပြုလုပ်ခဲ့ ပါတယ်။ ထိုသို့ လေ့လာဆန်းစစ်မှုအရ မိပလိုင်ချောင်းတံတားအရှည် (၃၀၀)ပေ၊ အစွန်းချောင်း တံတား(၁၂၀)ပေ၊ လန်းပါးချောင်းအရှည်(၂၀၀)ပေနဲ့ ကျိတ်ချောင်းတံတား (၉၀၀)ပေတို့ကို သံကူ ကွန်ကရစ်တံတားများ တည်ဆောက်နိုင်ဖို့အတွက် ၂၀၁၉-၂၀၂၀ ဘဏ္ဍာရေးနှစ်ရန်ပုံငွေတွင် လျာထား တင်ပြတောင်းခံခဲ့သော်လည်းပဲ ရန်ပုံငွေခွဲဝေရရှိမှုအရ ပါဝင်ခဲ့ခြင်းမရှိသည့်အတွက် ၂၀၂၀-၂၀၂၁ ဘဏ္ဍာရေးနှစ်ရန်ပုံငွေမှာ ထပ်မံ၍ လျာထားတင်ပြတောင်းခံသွားမည်ဖြစ်ပြီး ရန်ပုံငွေခွဲဝေရရှိပါက အကောင်အထည်ဖော် ဆောင်ရွက်ပေးသွားမည်ဖြစ်ပါကြောင်း ရှင်းလင်းဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အနေဖြင့် စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးလှဦး မေးမြန်းထားတဲ့ စစ်ကိုင်းတိုင်း ဒေသကြီး၊ မုံရွာခရိုင်၊ ချောင်းဦးမြို့နယ်အတွင်းရှိ မင်းခေါင် - ငါးမြှောင်တောင်လမ်းအား ကတ္တရာ လမ်းအဖြစ် မည်သည့်ဘဏ္ဍာရေးနှစ်တွင် ဆောင်ရွက်ပေးမည်ကို သိရှိလိုခြင်းနဲ့ စပ်လျဉ်းတဲ့ မေးခွန်း အား ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ချောင်းဦးမြို့နယ်ရှိ မင်းခေါင် - ငါးမြှောင်တောင် ကျေးရွာချင်းဆက် လမ်းအရှည် (၃)မိုင်သည် ဂျင်းလမ်းအဆင့်သာရှိပြီး လမ်းအဆင့် မြှင့်တင် ဆောင်ရွက်ရန် လိုအပ်လျက်ရှိပါတယ်။ လမ်းအဆင့်မြှင့်တင်ပြီးပါက ကျေးရွာ(၁၆)ရွာ၊ အိမ်ခြေ (၁၁၈၆)အိမ်၊ လူဦးရေ(၅၇၀၀)တို့ကို တိုက်ရိုက် အကျိုးပြုမှာဖြစ်ပါတယ်။ ကိုယ်စားလှယ်တော်ကြီး မေးမြန်းထားတဲ့ ချောင်းဦးမြို့နယ်ရှိ မင်းခေါင် - ငါးမြှောင်တောင် ကျေးရွာချင်းဆက်လမ်းသည် လမ်းအဆင့်သတ်မှတ်ချက် class (B) ဦးစားပေးအဆင့်(၁)မှာ ပါဝင်ပါသဖြင့် ၂၀၂၀-၂၀၂၁ ဘဏ္ဍာ ရေးနှစ် ပြည်ထောင်စုဘဏ္ဍာငွေတွင် ထည့်သွင်းလျာထားပြီး ရန်ပုံငွေရရှိမှုအပေါ်မူတည်၍ အကောင် အထည်ဖော်ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေဖြင့် ရန်ကုန်တိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ်ကြီး ဦးရဲမြင့်စိုး မေးမြန်းထားတဲ့ ရန်ကုန်တိုင်းဒေသကြီး၊ သုံးခွမြို့နယ်အတွင်း လက်ပံချောင်ကျေးရွာ ချောင်းကူး တံတားအား ၂၀၁၉-၂၀၂၀ ဘဏ္ဍာရေးနှစ်အတွင်း ဆောက်လုပ်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်းအား ရန်ကုန်တိုင်းဒေသကြီးအစိုးရအဖွဲ့ရဲ့ ကိုယ်စား ဖြေကြားသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး၊ တောင်ပိုင်းခရိုင်၊ သုံးခွမြို့နယ်အတွင်း လက်ပံချောင်ကျေးရွာ၏ အလယ်၌တည်ရှိသော အရှည်(၁၁၀)ပေ ချောင်းကူး တံတားမှာ လက်ပံချောင်ကျေးရွာရှိ အိမ်ခြေ(၃၀၀)၊ လူဦးရေ(၁၂၄၉)ဦးတို့ကို အကျိုးပြုလျက်ရှိသည့် ကျေးရွာချင်းဆက် တံတားဖြစ်ပြီး Class (A) ဦးစားပေးအဆင့်(၁)လမ်းပေါ်၌ တည်ရှိသော တံတား ဖြစ်ပါတယ်။ လွှတ်တော်ကိုယ်စားလှယ်တော်ကြီး မေးမြန်းထားတဲ့ လက်ပံချောင်ကျေးရွာ၏ အလယ်၌ တည်ရှိသော ချောင်းကူးတံတားအား ၂၀၂၀-၂၀၂၁ ဘဏ္ဍာရေးနှစ် ရန်ကုန်တိုင်းဒေသကြီး အစိုးရအဖွဲ့ရဲ့ ရန်ပုံငွေတွင် ထည့်သွင်းလျာထားပြီး ရန်ပုံငွေခွဲဝေရရှိပါက အကောင်အထည်ဖော် ဆောင်ရွက်ပေးသွားမည်ဖြစ်ပါကြောင်း ရန်ကုန်တိုင်းဒေသကြီး အစိုးရအဖွဲ့ ကိုယ်စား ဖြေကြား အပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေဖြင့် မွန်ပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော်ကိုယ်စားလှယ် ဦးခင်ဇော်ဦး မေးမြန်းထားတဲ့ မွန်ပြည်နယ်၊ ကျိုက်မရောမြို့နယ်၊ တရနာ-ဘုရားကုန်းလမ်း (၃၉)မိုင် (၇)ဖာလုံ (၉၀)ပေ လမ်းပိုင်းအား လိုအပ်နေသော နေရာတွင် (၁၈)ပေအကျယ်လမ်းအဖြစ် တိုးချဲ့ဆောင်ရွက်ပေးရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်းအား ဖြေကြားသွားမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မွန်ပြည်နယ်၊ မော်လမြိုင်ခရိုင်၊ ကျိုက်မရော မြို့နယ်၊ တရနာ-ဘုရားကုန်းလမ်း၏ လမ်းမိုင်အရှည်မှာ (၃၉)မိုင် (၇)ဖာလုံ (၉၀)ပေရှိပြီး (၁၈)ပေ အကျယ် ကတ္တရာလမ်း(၄)မိုင်၊ (၁၆)ပေအကျယ် ကွန်ကရစ်လမ်း(၁)မိုင် (၄)ဖာလုံ၊ (၁၂)ပေအကျယ် ကတ္တရာလမ်း(၃၄)မိုင် (၃)ဖာလုံ (၉၀)ပေ ဆောင်ရွက်ပြီးဖြစ်ပါတယ်။ အဆိုပါလမ်းပိုင်းမှာ မြို့နယ် ကျေးရွာများ ဆက်သွယ်သည့်လမ်းဖြစ်ပြီး နေ့စဉ် ဖြတ်သန်းသွားလာသည့် ပျမ်းမျှယာဉ်အစီးရေ (၁၀၀)ကျော်ရှိပါတယ်။ ၂၀၁၈-၂၀၁၉ ဘဏ္ဍာရေးနှစ်တွင် ၎င်းလမ်းပိုင်းတွင် (၁၈)ပေ အကျယ် ကတ္တရာလမ်းချဲ့ခြင်း (၁)မိုင် (၆)ဖာလုံ ဆောင်ရွက်ရန် ပြည်နယ်ရန်ပုံငွေ တင်ပြတောင်းခံခဲ့သော် လည်း ရန်ပုံငွေရရှိခြင်းမရှိသဖြင့် ပြည်နယ်သာမန်ပြင်ဆင်ထိန်းသိမ်းခြင်း ရန်ပုံငွေဖြင့် ချုံခုတ်၊ တောရှင်း၊ ရေမြောင်းတူးခြင်း၊ လမ်းပေါက်ဖာခြင်းလုပ်ငန်းများ ဆောင်ရွက်ခဲ့ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ လွှတ်တော်ကိုယ်စားလှယ်တော်ကြီး မေးမြန်း ထားတဲ့ ကျိုက်မရောမြို့နယ်ရှိ တရနာ-ဘုရားကုန်းလမ်းပိုင်းအား ၂၀၁၉-၂၀၂၀ ဘဏ္ဍာရေးနှစ် ပြည်နယ်လျာထား ရန်ပုံငွေ ကျပ်(၂၃၂.၅)သန်းဖြင့် အမာခံ လမ်းပခုံးကြိတ်ခြင်း၊ (၁၂.၆)ကီလိုမီတာ၊ (၃.၇) မီတာအကျယ်ရှိ ကတ္တရာထပ်ပိုးလွှာခင်းခြင်း (၀.၇၇)ကီလိုမီတာ၊ (၁.၅၂ x ၁.၅၂ x ၉.၁၄) မီတာ Box Culvert (၁)စင်းတည်ဆောက်ခြင်း၊ သာမန်ပြင်ဆင်ထိန်းသိမ်းရေးလုပ်ငန်းများဆောင်ရွက်ရန် အတွက် ရန်ပုံငွေတင်ပြတောင်းခံထားပါကြောင်းနှင့် လိုအပ်သောလမ်းပိုင်းများ၌ (၁၈)ပေအကျယ် ချဲ့ရန်အတွက်ကိုတော့ ၂၀၂၀ -၂၀၂၁ ဘဏ္ဍာရေးနှစ်တွင် ရန်ပုံငွေတင်ပြတောင်းခံသွားမည်ဖြစ်ပြီး ရန်ပုံငွေခွဲဝေရရှိမှုအပေါ်မူတည်၍ ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">မေး။</speech>
<speech><mp id="1229">စောမှာဖောင်ခွာ၊ ကရင်ပြည်နယ် မဲဆန္ဒနယ်အမှတ်(၁၂)</mp>မေးခွန်းများကို လာရောက်ကြားတဲ့ ဒုတိယဝန်ကြီးအား အထူးကျေးဇူးတင်ရှိပါတယ်။ ကျွန်တော့်မေးခွန်းထဲမှာ ပါတဲ့ ချောင်းများကို ၂၀၁၉-၂၀၂၀ ဘဏ္ဍာရေးနှစ်မှာ ရန်ပုံငွေလျာထားတင်ပြပေမယ့် မရရှိတဲ့ အတွက် မဆောင်ရွက်နိုင်ဘူး။ နောက်ထပ် ၂၀၂၀-၂၀၂၁ မှာ ပြန်လျာထား တင်ပြမယ်လို့ ဖြေကြားသွားပါတယ်။ ဒါပေမဲ့ ၂၀၂၀-၂၀၂၁ ဘဏ္ဍာရေးနှစ်မှာ မရရှိသေးပါကလည်း လာမည့် ဘဏ္ဍာရေးနှစ်မှာ ကြိုတင်သွားလာနိုင်ဖို့အတွက် ယာယီဘေလီတံတားပဲဖြစ်ဖြစ် တည်ဆောက်ပေးဖို့ အစီအစဉ်လေး ရှိ/မရှိ ဥက္ကဋ္ဌကြီးမှတစ်ဆင့် ထပ်ဆင့်မေးမြန်းအပ်ပါတယ်။ ကျေးဇူးတင်ပါတယ်။</speech>
<speech><agency id="14">ဦးကျော်လင်း (ဒုတိယဝန်ကြီး၊ ဆောက်လုပ်ရေးဝန်ကြီးဌာန)</agency>ခင်ဗျား။ ကျွန်တော် တို့ မိပလိုင်ချောင်းတံတား၊ အစွန်းချောင်း၊ လန်းဖါးချောင်းတံတားနှင့် ကျိတ်ချောင်းတံတားဆိုပြီး တော့ တံတား(၄)စင်းကို ၂၀၁၉-၂၀၂၀ ဘဏ္ဍာရေးနှစ်မှာပါဖို့ တင်ပြခဲ့သော်လည်းပဲ ရန်ပုံငွေ Ceiling Figure ပေးလိုက်တာဖြစ်တဲ့အတွက် ရန်ပုံငွေက ဆောင်ရွက်လက်စ တံတားကြီးတွေ အရင်ပြီးစီး အောင် ဆောင်ရွက်နေတာနဲ့ တံတားအသစ်တွေက မပါသွားတာ ဖြစ်ပါတယ်။ ၂၀၂၀-၂၀၂၁ ဘဏ္ဍာရေးနှစ်မှာ ကျွန်တော်တို့ပါဝင်အောင် အခုကတည်းက လျာထားပြီးဖြစ်ပါတယ်။ ဘေလီ တံတား တည်ဆောက်မယ်ဆိုရင်လည်းပဲ ဖောင်ဒေးရှင်းတွေ ဘာတွေက ကျွန်တော်တို့ တံတား ကြီးတွေ တည်ဆောက်သလို တည်ဆောက်ရတာဖြစ်တဲ့အတွက် လောလောဆယ် ဒီနှစ်အတွင်း မှာတော့ တည်ဆောက်နိုင်မှာမဟုတ်သေးဘဲနဲ့ ၂၀၂၀-၂၀၂၁ ဘဏ္ဍာရေးနှစ်မှာ ရန်ပုံငွေတင်ပြပေး သွားမည်ဖြစ်ပါကြောင်း တင်ပြအပ်ပါတယ်ခင်ဗျာ။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေးကို မိနစ် (၂၀)ခန့် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျာ။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။ အစည်းအဝေးကို ၁၁:၁၂ နာရီ ခေတ္တရပ်နားပြီး ၁၁:၃၂ နာရီ ပြန်လည်ကျင်းပပါသည်။</speech>
</section>
<section value="Bill">
<bill>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီ ခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က ပြည်သူ့လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြား ရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ပြန်လည်ဖတ်ကြားရှင်းလင်းဖို့ ဖြစ်ပါတယ်။</speech>
<speech><mp id="1207">ဦးသိန်းလွင် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်က ကချင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဥပဒေကြမ်းကော်မတီဝင် ဦးသိန်းလွင် ဖြစ်ပါတယ်။ ကျွန်တော့် အနေနဲ့ ဥပဒေကြမ်းကော်မတီရဲ့ တာဝန်ပေးချက်အရ ပြည်သူ့လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာကို ဖတ်ကြားသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ ပြည်သူ့လွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်းအစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၉ - ၄၅၃ ရက်စွဲ ၊ ၂၀၁၉ ခုနှစ် ၊ စက်တင်ဘာလ ၃ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် ပြည်သူ့လွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်းသည့် အစီရင်ခံစာကို ၈-၈-၂၀၁၉ ရက်နေ့တွင် အမျိုးသားလွှတ်တော်သို့ တင်သွင်းခဲ့ပါသည်။ ယင်းဥပဒေကြမ်းနှင့် စပ်လျဉ်း၍ အမျိုးသားလွှတ်တော်ကိုယ်စားလှယ် ဦးတင်အောင်ထွန်း၊ မကွေးတိုင်းဒေသကြီး မဲဆန္ဒနယ် အမှတ်(၅)နှင့် ဦးကျော်ကျော်ဝင်း၊ ရခိုင်ပြည်နယ် မဲဆန္ဒနယ်အမှတ်(၈)တို့က ၂၀-၈-၂၀၁၉ ရက်နေ့ တွင် အကြံပြုဆွေးနွေးခဲ့ကြပါသည်။ အမျိုးသားလွှတ်တော်၊ ဥပဒေကြမ်းကော်မတီသည် အကြံပြု ဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် ၂၇-၈-၂၀၁၉ ရက်နေ့တွင် တွေ့ဆုံညှိနှိုင်း ဆွေးနွေးခဲ့ကြပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် ပြည်သူ့လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အကြံပြုဆွေးနွေးခဲ့သည့် လွှတ်တော် ကိုယ်စားလှယ်များနှင့် ညှိနှိုင်းဆွေးနွေးခဲ့ရာတွင် ဥပဒေနှင့်အညီ ရွေးကောက်ပွဲများ လက်တွေ့ကျကျ ဆောင်ရွက်နိုင်ရန်အတွက် ဥပဒေကြမ်းကော်မတီက ပြင်ဆင်ထားသည့် အပိုဒ် ၃၊ ပုဒ်မ ၆၈ ပြင်ဆင်ချက်နှင့် အပိုဒ် ၄၊ ပုဒ်မ ၈၉ ပြင်ဆင်ချက်တို့ကို မူလတင်ပြထားသည့် ပြင်ဆင်ချက် အတိုင်းသာ ဆက်လက်ထားရှိသင့်ကြောင်း လေ့လာတွေ့ရှိရပါသည်။ ကော်မတီ၏သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် ပြည်သူ့လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စု ရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် အသေးစိတ်ညှိနှိုင်းဆွေးနွေးခဲ့ပြီးဖြစ်ပါသဖြင့် ဥပဒေကြမ်း ကော်မတီ၏ မူလတင်ပြထားသည့် ပြင်ဆင်ချက်များအတိုင်း အမျိုးသားလွှတ်တော်က အတည်ပြု ဆောင်ရွက်နိုင်ပါရန်နှင့် ဦးတင်အောင်ထွန်း၊ ဦးကျော်ကျော်ဝင်းတို့၏ တင်ပြချက်များကို လွှတ်တော် ၏ အဆုံးအဖြတ် ရယူဆောင်ရွက်သင့်ပါကြောင်း အစီရင်ခံတင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား တစ်ပိုဒ်ချင်းစီအလိုက် အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူမှာ ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီက အဆုံးအဖြတ် ရယူလိုသည့် ဥပဒေကြမ်းပါ အပိုဒ်၊ အပိုဒ်ခွဲများကို တစ်ပိုဒ်ချင်းစီအလိုက် ဖတ်ကြားတင်ပြဖို့ ဖြစ်ပါတယ်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသား လွှတ်တော် ဥက္ကဋ္ဌကြီးနှင့်တကွ အားလုံး မင်္ဂလာပါခင်ဗျား။ ဥပဒေကြမ်းကော်မတီ၏ကိုယ်စား ကော်မတီအဖွဲ့ဝင် ဧရာဝတီတိုင်းဒေသကြီး မဲဆန္ဒနယ်အမှတ်(၁)မှ ကျွန်တော် ဦးစိုးမိုး ကနေပြီးတော့ တင်ပြသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျာ။ ဥပဒေကြမ်းကော်မတီရဲ့ ပြင်ဆင်ချက်ဖြစ်တဲ့ ဥပဒေကြမ်းရဲ့ အပိုဒ် ၃ ခြေဆင်းကို လွှတ်တော်က အတည်ပြုပေးနိုင်ပါရန် အဆိုပြုတင်ပြအပ် ပါတယ်။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျာ။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည် ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၃ ခြေဆင်းသည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="1337">ဦးစိုးမိုး(အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကော်မတီရဲ့ ပြင်ဆင်ချက်ဖြစ်တဲ့ ဥပဒေကြမ်းရဲ့ အပိုဒ် ၃ မှာပါတဲ့ ပုဒ်မ ၆၈ ပုဒ်မခွဲ(က) နဲ့ ပုဒ်မခွဲ(ခ)တို့ကို လွှတ်တော်က အတည်ပြုပေးနိုင်ပါရန် တင်ပြအပ်ပါတယ်။ တစ်ဆက် တည်းမှာပဲ မကွေးတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးတင်အောင်ထွန်း ကလည်း သီးခြားပြင်ဆင်ချက် အဆိုတင်သွင်းထားတဲ့အတွက်ကြောင့် လွှတ်တော်ရဲ့ အဆုံးအဖြတ်ရယူဆောင်ရွက်ပေးနိုင်ပါရန် တစ်ပါတည်း တင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီ ရဲ့ ပြင်ဆင်ချက်ကို သဘောမတူတဲ့ အမျိုးသားလွှတ်တော်ကိုယ်စားလှယ် ဦးတင်အောင်ထွန်း၊ မကွေး တိုင်းဒေသကြီး မဲဆန္ဒနယ်အမှတ်(၅) ရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့်နည်းလမ်းဖြင့် လွှတ်တော်ရဲ့ ဆန္ဒ ရယူဆောင်ရွက်မှာ ဖြစ်ပါတယ်။ ဒါကြောင့် ဥပဒေကြမ်းကော်မတီ၏ ပြင်ဆင်ချက်ကို သဘောတူတဲ့ လွှတ်တော် ကိုယ်စားလှယ်များက အစိမ်းရောင် အပေါင်း (+) သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-) သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီရဲ့ တင်ပြချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီ၏ ပြင်ဆင်ချက်အတိုင်း အတည်ပြုမှာ ဖြစ်ပြီး ကန့်ကွက်မဲများလျှင် ဦးတင်အောင်ထွန်း၏ ပြင်ဆင်ချက်အတိုင်း အတည်ပြုမှာဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၄၅)မဲ၊ ကန့်ကွက်မဲ (၁၄)မဲ၊ ကြားနေမဲ မရှိပါ။ ထောက်ခံမဲများတဲ့အတွက် ဥပဒေကြမ်းကော်မတီ၏ ပြင်ဆင်ချက်သည် ဤဥပဒေကြမ်း ၏ အစိတ်အပိုင်းဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>ကော်မတီရဲ့ ပြင်ဆင်ချက်ဖြစ်တဲ့ ဥပဒေကြမ်းရဲ့ အပိုဒ် ၄ မှာပါတဲ့ ပုဒ်မ ၈၉ ကို အတည်ပြုပေးနိုင်ပါရန် အဆိုပြု တင်ပြအပ်ပါတယ်။ ဒီနေရာမှာလည်း မကွေးတိုင်းဒေသကြီး မဲဆန္ဒနယ်အမှတ်(၅)မှ ဦးတင်အောင်ထွန်း နဲ့ ရခိုင်ပြည်နယ် မဲဆန္ဒနယ်အမှတ်(၈)မှ ဦးကျော်ကျော်ဝင်း တို့ကလည်း သီးခြားစီပြင်ဆင်ချက်အဆို တင်သွင်းသွား တဲ့အတွက် လွှတ်တော်ရဲ့ အဆုံးအဖြတ်ကို ရယူဆောင်ရွက်ပေးနိုင်ပါရန် တစ်ပါတည်း တင်ပြအပ် ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်၊ ဥပဒေကြမ်းကော်မတီနှင့် လွှတ်တော်ကိုယ်စားလှယ်နှစ်ဦး၏ ပြင်ဆင်ချက်များကို လွှတ်တော်ရဲ့ အဆုံးအဖြတ် ရယူမှာ ဖြစ်ပါတယ်။ ဥပဒေကြမ်းကော်မတီ၏ တင်ပြချက်ကို သဘောမတူတဲ့ အမျိုးသားလွှတ်တော် ကိုယ်စားလှယ်များ ရှိတဲ့အတွက် ၂၀၁၅ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ (တ)၊ နည်းဥပဒေခွဲငယ် (၁) အရ စက်ခလုတ်အသုံးပြု၍ လျှို့ဝှက်စွာ ဆန္ဒပြုသည့် နည်းလမ်းဖြင့် လွှတ်တော်ရဲ့ ဆန္ဒ ရယူဆောင်ရွက်မှာ ဖြစ်ပါတယ်။ ပထမဦးစွာ ဥပဒေကြမ်းကော်မတီ၏ ပြင်ဆင်ချက်နှင့် ဦးတင်အောင်ထွန်း မကွေးတိုင်း ဒေသကြီး မဲဆန္ဒနယ်အမှတ်(၅)၏ ပြင်ဆင်ချက်ကို မဲခွဲဆုံးဖြတ်မှာ ဖြစ်တဲ့အတွက် ဥပဒေကြမ်း ကော်မတီ၏ ပြင်ဆင်ချက်ကို သဘောတူတဲ့ လွှတ်တော်ကိုယ်စားလှယ်များက အစိမ်းရောင်အပေါင်း (+) သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-)သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဒါကြောင့် ဥပဒေကြမ်းကော်မတီ၏ ပြင်ဆင်ချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီ၏ ပြင်ဆင်ချက်အတိုင်း ဆက်လက် ဆောင်ရွက်မှာဖြစ်ပြီး ကန့်ကွက်မဲများလျှင် ဦးတင်အောင်ထွန်း၏ ပြင်ဆင်ချက်အတိုင်း ဆက်လက်ဆောင်ရွက်မှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၄၄)မဲ၊ ကန့်ကွက်မဲ (၁၄)မဲ၊ ကြားနေမဲ (၁)မဲ ဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ ပြင်ဆင်ချက်ကို ဦးကျော်ကျော်ဝင်း ၏ ပြင်ဆင်ချက်နှင့် ဆက်လက် ဆန္ဒရယူသွားမှာ ဖြစ်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဆက်လက်ပြီး ဆန္ဒမဲ များသူ ဥပဒေကြမ်းကော်မတီ၏ ပြင်ဆင်ချက်နှင့် ဦးကျော်ကျော်ဝင်း၊ ရခိုင်ပြည်နယ် မဲဆန္ဒနယ် အမှတ်(၈)၏ ပြင်ဆင်ချက်ကို ဆန္ဒရယူမှာဖြစ်ပါတယ်။ ဆန္ဒမဲများသူ ဥပဒေကြမ်းကော်မတီ၏ ပြင်ဆင်ချက်ကို မူတည်ပြီး စက်ခလုတ် အသုံးပြု၍ မဲခွဲဆုံးဖြတ်မှာဖြစ်တဲ့အတွက် ထောက်ခံမဲများလျှင် ဆန္ဒမဲများသူ ဥပဒေကြမ်းကော်မတီ၏ ပြင်ဆင် ချက်အတိုင်း အတည်ပြုမှာဖြစ်ပြီး ကန့်ကွက်မဲများလျှင် ဦးကျော်ကျော်ဝင်း၏ ပြင်ဆင်ချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ ဆန္ဒ ရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၅၁)မဲ၊ ကန့်ကွက်မဲ (၁၂)မဲ၊ ကြားနေမဲ (ဝ)မဲ ဖြစ်ပါတယ်။ ထောက်ခံမဲ များတဲ့အတွက် ဆန္ဒမဲများသူ ဥပဒေကြမ်းကော်မတီ၏ ပြင်ဆင်ချက်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ အဆိုပြုပြဋ္ဌာန်း ထားတဲ့ ဥပဒေကြမ်းရဲ့ အပိုဒ် ၃ ကိုတော့ ဥပဒေကြမ်းကော်မတီရဲ့ ပယ်ဖျက်ချက်အတိုင်း လွှတ်တော်က အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျာ။</speech>
<speech type="speaker">ဒီပယ်ဖျက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပယ်ဖျက်ချက် အတည် ဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ အမျိုးသား လွှတ်တော်က ယခု ပြင်ဆင်ချက်များဖြင့် အတည်ပြုထားတဲ့ ဥပဒေကြမ်း၏ အပိုဒ်၊ အပိုဒ်ခွဲများမှအပ ကျန်ရှိတဲ့ အပိုဒ်၊ အပိုဒ်ခွဲများကို အဆိုပြု ပြဋ္ဌာန်းချက်အတိုင်း ဆက်လက်အတည်ပြု ဆောင်ရွက် ပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီတင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။ ယခုအဆိုမှာ ဤဥပဒေကြမ်း အပိုဒ် ၁ မှ ၄ တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆို အတည်ဖြစ်သည်။ အဆို အတည်ဖြစ်တဲ့အတွက် အပိုဒ် ၁ မှ ၄ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ ယခုအဆိုမှာ ဤဥပဒေကြမ်းအမည်သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် ဤဥပဒေကြမ်း အမည်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<title>ပြည်ထောင်စုရွေးကောက်ပွဲကော်မရှင် ဥက္ကဋ္ဌက ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အတည်ပြုရန် အဆိုတင်သွင်းခြင်းနှင့် လွှတ်တော်ကိုယ်စားလှယ် တစ်ဦးက ထောက်ခံခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၁၊ နည်းဥပဒေခွဲ(ခ) အရ ပြည်သူ့ လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို ပြင်ဆင်ထားသည့် အလိုက် အတညက ဖတ်ကြားရှင်လျဉ်းပြီးတော့ လွှတ်တော် ရွေးကြီးခင်ဗျာ။ အတိုင်း အမျိုးသားလွှတ်တော်က အတည်ပြုပေးဖို့ ပြည်ထောင်စုရွေးကောက်ပွဲကော်မရှင် အဖွဲ့ဝင်က အဆိုတင်သွင်းရန် ဖြစ်ပါတယ်။</speech>
<speech><agency id="7">ဦးမင်းဆွေ (အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ပြည်ထောင်စုရွေး ကောက်ပွဲကော်မရှင်အဖွဲ့ဝင် ဦးမင်းဆွေ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပြည်ထောင်စုရွေးကောက်ပွဲကော်မရှင်က တင်သွင်းတဲ့ ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်တဲ့ ဥပဒေကြမ်းနှင့် စပ်လျဉ်းပြီးတော့ အမျိုးသားလွှတ်တော် ဥပဒေကြမ်း ကော်မတီက အစီရင်ခံစာ ဖတ်ကြားရှင်းလင်းခြင်းနှင့် အမျိုးသားလွှတ်တော်က ဥပဒေကြမ်း တစ်ပိုဒ် ချင်းအလိုက် အတည်ပြု ဆုံးဖြတ်ရယူခြင်းများ ဆောင်ရွက်ပြီးဖြစ်တဲ့အတွက် ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်တဲ့ ဥပဒေကြမ်းအား အမျိုးသားလွှတ်တော်က အတည် ပြုပေးနိုင်ပါရန် အဆို တင်သွင်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့် လွှတ်တော်ကိုယ်စားလှယ်ကို ဖိတ်ခေါ်ပါတယ်။</speech>
<speech><mp id="1249">ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပြည်ထောင်စုရွေးကောက်ပွဲကော်မရှင် အဖွဲ့ဝင်က ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်တဲ့ ဥပဒေကြမ်းအား အတည် ပြုပေးနိုင်ပါရန် အဆိုတင်သွင်းခြင်းကို စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ကျွန်တော် ဦးမောင်မောင်လတ် က ထောက်ခံပါကြောင်း လေးစားစွာ တင်ပြအပ်ပါတယ်ခင်ဗျား။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခုအဆိုမှာ ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို ပြင်ဆင်ထားသည့်အတိုင်း အတည်ပြုရန် ဖြစ်ပါတယ်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆို အတည်ဖြစ်သည်။ အဆို အတည်ဖြစ်တဲ့အတွက် ပြည်သူ့လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းသည် ပြင်ဆင်ထားသည့်အတိုင်း အတည်ဖြစ်သည်။</speech>
</bill>
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင် သည့် ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြား ရှင်းလင်းခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ပြန်လည်ဖတ်ကြား ရှင်းလင်းဖို့ ဖြစ်ပါတယ်။</speech>
<speech><mp id="1227">ဒေါက်တာမျိုးအောင် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့် အဖွဲ့အစည်းဝင်နှင့် အမျိုးသား လွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာပထမ နှုတ်ခွန်းဆက်သ ဂါရဝပြုအပ် ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် အမျိုးသားလွှတ်တော် ဥပဒေကြမ်းကော်မတီဝင် ဒေါက်တာမျိုးအောင် ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီ၏ တာဝန်ပေးချက်အရ အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် အမျိုးသားလွှတ်တော် ဥပဒေကြမ်းကော်မတီ၏ကိုယ်စား စိစစ်တင်ပြခြင်း အစီရင်ခံစာကို တင်ပြသွားမှာဖြစ်ပါတယ်ခင်ဗျား။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ အမျိုးသားလွှတ်တော်၊ ဥပဒေကြမ်းကော်မတီ၏ အမျိုးသားလွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်းအစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၉ - ၄၅၄ ရက်စွဲ ၊ ၂၀၁၉ ခုနှစ် ၊ စက်တင်ဘာလ ၃ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် အမျိုးသားလွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်းသည့် အစီရင်ခံစာကို ၈-၈-၂၀၁၉ ရက် နေ့တွင် အမျိုးသားလွှတ်တော်သို့ တင်သွင်းခဲ့ပါသည်။ ယင်းဥပဒေကြမ်းနှင့် စပ်လျဉ်း၍ အမျိုးသား လွှတ်တော်ကိုယ်စားလှယ် ဦးတင်အောင်ထွန်း၊ မကွေးတိုင်းဒေသကြီး မဲဆန္ဒနယ်အမှတ်(၅)နှင့် ဦးကျော်ကျော်ဝင်း၊ ရခိုင်ပြည်နယ် မဲဆန္ဒနယ်အမှတ်(၈)တို့က ၂၀-၈-၂၀၁၉ ရက်နေ့တွင် အကြံပြု ဆွေးနွေးခဲ့ကြပါသည်။ အမျိုးသားလွှတ်တော်၊ ဥပဒေကြမ်းကော်မတီသည် အကြံပြု ဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စု ရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် ၂၇-၈-၂၀၁၉ ရက်နေ့တွင် တွေ့ဆုံညှိနှိုင်း ဆွေးနွေးခဲ့ ကြပါသည်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် အမျိုးသားလွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အကြံပြုဆွေးနွေးခဲ့သည့် လွှတ်တော် ကိုယ်စားလှယ်များနှင့် ညှိနှိုင်းဆွေးနွေးခဲ့ရာတွင် ဥပဒေနှင့်အညီ ရွေးကောက်ပွဲလုပ်ငန်းများ လက်တွေ့ကျကျ ဆောင်ရွက်နိုင်ရန်အတွက် ဥပဒေကြမ်းကော်မတီက ပြင်ဆင်ထားသည့် အပိုဒ် ၃၊ ပုဒ်မ ၆၈ ပြင်ဆင်ချက်နှင့် အပိုဒ် ၄၊ ပုဒ်မ ၈၉ ပြင်ဆင်ချက်တို့ကို မူလ တင်ပြထားသည့် ပြင်ဆင်ချက် အတိုင်းသာ ဆက်လက်ထားရှိသင့်ကြောင်း လေ့လာတွေ့ရှိရပါသည်။ ကော်မတီ၏သဘောထားမှတ်ချက် ၃။ သို့ဖြစ်ပါ၍ အမျိုးသားလွှတ်တော်၊ ဥပဒေကြမ်းကော်မတီသည် အမျိုးသားလွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် အကြံပြု ဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စု ရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် အသေးစိတ်ညှိနှိုင်း ဆွေးနွေးခဲ့ပြီးဖြစ်ပါသဖြင့် ဥပဒေကြမ်း ကော်မတီ၏ မူလ တင်ပြထားသည့် ပြင်ဆင်ချက်များအတိုင်း အမျိုးသားလွှတ်တော်က အတည်ပြု ဆောင်ရွက်နိုင်ပါရန်နှင့် အကြံပြု ဆွေးနွေးခဲ့သော အမျိုးသားလွှတ်တော်ကိုယ်စားလှယ်များ ဖြစ်သည့် ဦးတင်အောင်ထွန်း၊ ဦးကျော်ကျော်ဝင်းတို့၏ တင်ပြချက်များကို လွှတ်တော်၏ အဆုံးအဖြတ် ရယူဆောင်ရွက်သင့်ပါကြောင်း အစီရင်ခံတင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါသည်။</speech>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင် သည့် ဥပဒေကြမ်းအား တစ်ပိုဒ်ချင်းစီအလိုက် အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား တစ်ပိုဒ်ချင်းစီအလိုက် အတည်ပြုရန် လွှတ်တော်ရဲ့ အဆုံးအဖြတ်ရယူမှာ ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီက အဆုံးအဖြတ် ရယူလိုတဲ့ ဥပဒေကြမ်းပါ အပိုဒ်၊ အပိုဒ်ခွဲများကို တစ်ပိုဒ်ချင်းစီအလိုက် ဖတ်ကြားတင်ပြဖို့ ဖြစ်ပါတယ်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ဥက္ကဋ္ဌကြီးခင်ဗျား။ ကော်မတီရဲ့ ပြင်ဆင်ချက်ဖြစ်တဲ့ ဥပဒေကြမ်းရဲ့ အပိုဒ် ၃ ခြေဆင်းကို လွှတ်တော်က အတည်ပြု ဆောင်ရွက်ပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည် ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၃ ခြေဆင်းသည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>ကော်မတီရဲ့ ပြင်ဆင်ချက်ဖြစ်တဲ့ ဥပဒေ ကြမ်းရဲ့ အပိုဒ် ၃ တွင် ပါရှိတဲ့ ပုဒ်မ ၆၈ ပုဒ်မခွဲ(က)နဲ့ ပုဒ်မခွဲ(ခ)တို့ကို အတည်ပြု ပေးနိုင်ပါရန် အဆိုပြု တင်ပြအပ်ပါတယ်။ တစ်ဆက်တည်းမှာပဲ မကွေးတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးတင်အောင်ထွန်း ကလည်း သီးခြား ပြင်ဆင်ချက်အဆို တင်သွင်းထားတဲ့အတွက် လွှတ်တော်ရဲ့ အဆုံးအဖြတ် ရယူဆောင်ရွက်ပေးနိုင်ပါရန် တစ်ပါတည်း တင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီ၏ ပြင်ဆင်ချက်ကို သဘောမတူတဲ့ အမျိုးသားလွှတ်တော်ကိုယ်စားလှယ် ဦးတင်အောင်ထွန်း၊ မကွေးတိုင်း ဒေသကြီး မဲဆန္ဒနယ်အမှတ်(၅) ရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့် နည်းလမ်းဖြင့် လွှတ်တော်ရဲ့ဆန္ဒ ရယူဆောင်ရွက်မှာ ဖြစ်ပါတယ်။ ဒါကြောင့် ဥပဒေကြမ်းကော်မတီ၏ ပြင်ဆင်ချက်ကို သဘောတူတဲ့ လွှတ်တော် ကိုယ်စားလှယ်များက အစိမ်းရောင် အပေါင်း (+) သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-) သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဥပဒေကြမ်းကော်မတီ၏ တင်ပြချက်ကို မူတည်ပြီး စက်ခလုတ် အသုံးပြု၍ မဲခွဲဆုံးဖြတ် မှာဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ ပြင်ဆင်ချက်အတိုင်း အတည်ပြုမှာ ဖြစ်ပြီး ကန့်ကွက်မဲများလျှင် ဦးတင်အောင်ထွန်း ၏ ပြင်ဆင်ချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၅၀)မဲ၊ ကန့်ကွက်မဲ (၁၀)မဲ၊ ကြားနေမဲ (၂)မဲ ဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ ပြင်ဆင်ချက်သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းကော်မတီရဲ့ ပြင်ဆင်ချက်ဖြစ်တဲ့ ဥပဒေကြမ်း အပိုဒ် ၄ တွင် ပါရှိတဲ့ ပုဒ်မ ၈၉ ကို အတည်ပြုပေးနိုင်ပါရန် အဆိုပြု တင်ပြအပ်ပါတယ်။ တစ်ဆက်တည်းမှာပဲ မကွေးတိုင်းဒေသကြီး မဲဆန္ဒနယ်အမှတ်(၅)မှ ဦးတင်အောင်ထွန်း နဲ့ ရခိုင်ပြည်နယ် မဲဆန္ဒနယ်အမှတ်(၈) က ဦးကျော်ကျော်ဝင်း တို့ကလည်း သီးခြားစီ ပြင်ဆင်ချက်အဆို တင်သွင်းထားတဲ့အတွက် လွှတ်တော်ရဲ့ အဆုံးအဖြတ်ကို ရယူ ဆောင်ရွက်ပေးနိုင်ပါရန် တစ်ပါတည်း တင်ပြအပ်ပါတယ်ခင်ဗျာ။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ဥပဒေကြမ်းကော်မတီနှင့် လွှတ်တော်ကိုယ်စားလှယ်နှစ်ဦး၏ ပြင်ဆင်ချက်များကို လွှတ်တော်ရဲ့ အဆုံးအဖြတ်ရယူမှာ ဖြစ်ပါတယ်။ ဥပဒေကြမ်းကော်မတီရဲ့ တင်ပြချက်ကို သဘောမတူတဲ့ အမျိုးသားလွှတ်တော်ကိုယ်စားလှယ် များရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ်အသုံးပြု၍ လျှို့ဝှက်စွာ ဆန္ဒပြုသည့် နည်းလမ်းဖြင့် လွှတ်တော်ရဲ့ ဆန္ဒရယူ ဆောင်ရွက်မှာ ဖြစ်ပါတယ်။ ပထမဦးစွာ ဥပဒေကြမ်းကော်မတီ၏ ပြင်ဆင်ချက်နှင့် ဦးတင်အောင်ထွန်း၊ မကွေးတိုင်း ဒေသကြီး မဲဆန္ဒနယ်အမှတ်(၅) ၏ ပြင်ဆင်ချက်ကို မဲခွဲဆုံးဖြတ်မှာဖြစ်တဲ့အတွက် ဥပဒေကြမ်း ကော်မတီ၏ ပြင်ဆင်ချက်ကို သဘောတူတဲ့ လွှတ်တော်ကိုယ်စားလှယ်များက အစိမ်းရောင် အပေါင်း(+) သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင်အနုတ်(-)သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဒါကြောင့် ဥပဒေကြမ်းကော်မတီ၏ ပြင်ဆင်ချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ ပြင်ဆင်ချက်အတိုင်း ဆက်လက်ဆောင်ရွက်မှာဖြစ်ပြီး ကန့်ကွက်မဲများလျှင် ဦးတင်အောင်ထွန်း၏ ပြင်ဆင်ချက်အတိုင်း ဆက်လက် ဆောင်ရွက်မှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၄၈)မဲ၊ ကန့်ကွက်မဲ (၁၂)မဲ၊ ကြားနေမဲ (၂)မဲ ဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ ပြင်ဆင်ချက်ကို ဦးကျော်ကျော်ဝင်း ၏ ပြင်ဆင်ချက်နှင့် ဆက်လက်ဆန္ဒရယူသွားမှာ ဖြစ်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဆက်လက်ပြီး ဆန္ဒမဲ များသူ ဥပဒေကြမ်းကော်မတီ၏ ပြင်ဆင်ချက်နှင့် ဦးကျော်ကျော်ဝင်း၊ ရခိုင်ပြည်နယ် မဲဆန္ဒနယ် အမှတ်(၈)၏ ပြင်ဆင်ချက်ကို ဆန္ဒရယူမှာဖြစ်ပါတယ်။ ဆန္ဒမဲများသူ ဥပဒေကြမ်းကော်မတီ၏ ပြင်ဆင်ချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာဖြစ်တဲ့အတွက် ထောက်ခံမဲများလျှင် ဆန္ဒမဲများသူ ဥပဒေကြမ်းကော်မတီ၏ ပြင်ဆင် ချက်အတိုင်း အတည်ပြုမှာဖြစ်ပြီး ကန့်ကွက်မဲများလျှင် ဦးကျော်ကျော်ဝင်း ၏ ပြင်ဆင်ချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၄၉)မဲ၊ ကန့်ကွက်မဲ (၁၃)မဲ၊ ကြားနေမဲ (၂)မဲ ဖြစ်ပါတယ်။ ထောက်ခံမဲ များတဲ့အတွက် ဆန္ဒမဲများသူ ဥပဒေကြမ်းကော်မတီ၏ ပြင်ဆင်ချက်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ အဆိုပြုပြဋ္ဌာန်း ထားတဲ့ ဥပဒေကြမ်း၏ အပိုဒ် ၃ ကိုတော့ ဥပဒေကြမ်းကော်မတီ၏ ပယ်ဖျက်ချက်အတိုင်း လွှတ်တော်က ပယ်ဖျက်အတည်ပြုပေးနိုင်ပါရန် အဆိုပြုတင်ပြအပ်တယ်ခင်ဗျား။</speech>
<speech type="speaker">ဒီပယ်ဖျက်ချက်ကို သဘောတူလျှင်တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပယ်ဖျက်ချက် အတည်ဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော ဥက္ကဋ္ဌကြီးခင်ဗျား။ အမျိုးသားလွှတ်တော်က ယခု ပြင်ဆင်ချက်များဖြင့် အတည်ပြုထားသော ဥပဒေကြမ်း၏ အပိုဒ်၊ အပိုဒ်ခွဲများမှအပ ကျန်ရှိသည့် အပိုဒ်၊ အပိုဒ်ခွဲများကို အဆိုပြု ပြဋ္ဌာန်းချက်အတိုင်း ဆက်လက် အတည်ပြုဆောင်ရွက်ပေးနိုင်ပါရန် အဆိုပြုတင်ပြအပ်ပါတယ်။</speech>
<speech type="speaker">ဒီတင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူမရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။ ယခုအဆိုမှာ ဤဥပဒေကြမ်း အပိုဒ် ၁ မှ ၄ တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် အပိုဒ် ၁ မှ ၄ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ ယခုအဆိုမှာ ဤဥပဒေကြမ်းအမည်သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆိုအတည်ဖြစ်သည်။ အဆိုအတည်ဖြစ်တဲ့အတွက် ဤဥပဒေကြမ်းအမည်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<title>ပြည်ထောင်စုရွေးကောက်ပွဲကော်မရှင် ဥက္ကဋ္ဌက အမျိုးသားလွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အတည်ပြုရန် အဆိုတင်သွင်းခြင်းနှင့် လွှတ်တော် ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အစီအစဉ်(၁၂) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၁၊ နည်းဥပဒေခွဲ(ခ)အရ အမျိုးသား လွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို ပြင်ဆင်ထားသည့် အတိုင်း အမျိုးသားလွှတ်တော်က အတည်ပြုပေးဖို့ ပြည်ထောင်စုရွေးကောက်ပွဲကော်မရှင် အဖွဲ့ဝင် က အဆိုတင်သွင်းရန် ဖြစ်ပါတယ်။</speech>
<speech><agency id="7">ဦးမင်းဆွေ (အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါသော ဥက္ကဋ္ဌကြီးခင်ဗျား။ ပြည်ထောင်စုရွေးကောက်ပွဲကော်မရှင်က တင်သွင်းတဲ့ အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်တဲ့ ဥပဒေကြမ်းနဲ့ စပ်လျဉ်းလို့ အမျိုးသားလွှတ်တော် ဥပဒေကြမ်းကော်မတီက အစီရင်ခံစာ ဖတ်ကြားရှင်းလင်းခြင်းနဲ့ အမျိုးသားလွှတ်တော်က ဥပဒေကြမ်း တစ်ပိုဒ်ချင်းအလိုက် အတည်ပြုဆုံးဖြတ်ရယူခြင်းများ ဆောင်ရွက်ခဲ့ပြီးဖြစ်တဲ့အတွက် အမျိုးသား လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်တဲ့ ဥပဒေကြမ်းအား လွှတ်တော်က အတည်ပြုပေးနိုင်ပါရန် အဆိုတင်သွင်းအပ်ပါတယ်ခင်ဗျား။</speech>
<speech type="speaker">အဆိုကို ထောက်ခံမယ့် လွှတ်တော်ကိုယ်စားလှယ်ကို ဖိတ်ခေါ်ပါတယ်။</speech>
<speech><mp id="1249">ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ပြည်ထောင်စုရွေးကောက်ပွဲကော်မရှင် အဖွဲ့ဝင်က အမျိုးသားလွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အတည် ပြုရန် အဆိုတင်သွင်းခြင်းကို စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ကျွန်တော် ဦးမောင်မောင်လတ် က ထောက်ခံပါကြောင်း လေးစားစွာ တင်ပြအပ် ပါတယ်ခင်ဗျား။</speech>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၃) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု အဆိုမှာ အမျိုးသားလွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို ပြင်ဆင်ထားသည့်အတိုင်း အတည်ပြုရန် ဖြစ်ပါတယ်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆို အတည် ဖြစ်သည်။ အဆိုအတည်ဖြစ်တဲ့အတွက် အမျိုးသားလွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းသည် ပြင်ဆင်ထားသည့်အတိုင်း အတည်ဖြစ်သည်။</speech>
</bill>
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ၊ အတွင်းရေးမှူး သို့မဟုတ် ကော်မတီက တာဝန် ပေးအပ်သော ကော်မတီဝင်က တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ်ပြင်ဆင်သည့် ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည် ဖတ်ကြားရှင်းလင်းခြင်း</title>
<speech type="speaker">အစီအစဉ်(၁၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့်ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ကော်မတီက ပြန်လည်ဖတ်ကြား ရှင်းလင်းဖို့ ဖြစ်ပါတယ်။</speech>
<speech><mp id="1238">ဦးလားလ်မင်းထန် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့် အဖွဲ့ဝင်ပုဂ္ဂိုလ်နဲ့ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဥပဒေကြမ်းကော်မတီအဖွဲ့ဝင် ဦးလားလ်မင်းထန် ဖြစ်ပါတယ်။ အမျိုးသားလွှတ်တော်ဥပဒေကြမ်းကော်မတီ၏ တာဝန်ပေးချက်အရ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာကို လွှတ်တော်သို့ ဖတ်ကြားတင်သွင်း သွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် စိစစ်တင်ပြခြင်းအစီရင်ခံစာ စာအမှတ်၊ ၁/အမ(ကော်မတီ-၁)၁/၂၀၁၉ - ၄၅၅ ရက်စွဲ ၊ ၂၀၁၉ ခုနှစ် ၊ စက်တင်ဘာလ ၃ ရက် ၁။ အမျိုးသားလွှတ်တော်၊ ဥပဒေကြမ်းကော်မတီသည် တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းနှင့် စပ်လျဉ်း သည့် အစီရင်ခံစာကို ၈-၈-၂၀၁၉ ရက်နေ့တွင် အမျိုးသားလွှတ်တော်သို့ တင်သွင်းခဲ့ပါတယ်။ ယင်းဥပဒေကြမ်းနှင့် စပ်လျဉ်း၍ အမျိုးသားလွှတ်တော်ကိုယ်စားလှယ် ဦးတင်အောင်ထွန်း၊ မကွေးတိုင်း ဒေသကြီး မဲဆန္ဒနယ်အမှတ်(၅)နှင့် ဦးကျော်ကျော်ဝင်း၊ ရခိုင်ပြည်နယ် မဲဆန္ဒနယ်အမှတ်(၈)တို့က ၂၀-၈-၂၀၁၉ ရက်နေ့တွင် အကြံပြုဆွေးနွေးခဲ့ပါတယ်။ အမျိုးသားလွှတ်တော်၊ ဥပဒေကြမ်း ကော်မတီသည် အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ ပြည်ထောင်စု ရွေးကောက်ပွဲကော်မရှင်၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် ၂၇-၈-၂၀၁၉ ရက်နေ့တွင် တွေ့ဆုံညှိနှိုင်းခဲ့ပါတယ်။ လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီသည် တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို အကြံပြု ဆွေးနွေးခဲ့သည့် လွှတ်တော်ကိုယ်စားလှယ်များနှင့် ညှိနှိုင်းဆွေးနွေးခဲ့ရာတွင် ဥပဒေနှင့်အညီ ရွေးကောက်ပွဲလုပ်ငန်းများ လက်တွေ့ကျကျ ဆောင်ရွက်နိုင်ရန်အတွက် ဥပဒေကြမ်းကော်မတီက ပြင်ဆင်ထားသည့် အပိုဒ် ၃၊ ပုဒ်မ ၆၈ ပြင်ဆင်ချက်နှင့် အပိုဒ် ၄၊ ပုဒ်မ ၈၉ ပြင်ဆင်ချက်တို့ကို မူလတင်ပြထားသည့် ပြင်ဆင်ချက်အတိုင်းသာ ဆက်လက်ထားရှိသင့်ကြောင်း လေ့လာတွေ့ရှိရပါတယ်။ ကော်မတီ၏သဘောထားမှတ်ချက် ၃။ သို့ဖြစ်တဲ့အတွက်ကြောင့် အမျိုးသားလွှတ်တော်၊ ဥပဒေကြမ်းကော်မတီသည် တိုင်းဒေသကြီး လွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအပေါ် အကြံပြုဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၊ ပြည်ထောင်စု ရွေးကောက်ပွဲကော်မရှင်၊ ပြည်ထောင်စုရှေ့နေချုပ်ရုံးတို့မှ တာဝန်ရှိပုဂ္ဂိုလ်များနှင့် အသေးစိတ် ညှိနှိုင်း ဆွေးနွေးခဲ့ပြီးဖြစ်ပါသဖြင့် ဥပဒေကြမ်းကော်မတီ၏ မူလတင်ပြထားသည့် ပြင်ဆင်ချက်များအတိုင်း အမျိုးသားလွှတ်တော်က အတည်ပြု ဆောင်ရွက်နိုင်ပါရန်နှင့် ဦးတင်အောင်ထွန်း၊ ဦးကျော်ကျော်ဝင်း တို့၏ တင်ပြချက်များကို လွှတ်တော်၏ အဆုံးအဖြတ်ရယူ ဆောင်ရွက်သင့်ပါကြောင်း အစီရင်ခံ တင်ပြအပ်ပါသည်။ အမျိုးသားလွှတ်တော်၊ ဥပဒေကြမ်းကော်မတီ အားလုံးကို ကျေးဇူးတင်ပါတယ်ခင်ဗျား။</speech>
<title>အမျိုးသားလွှတ်တော်ဥက္ကဋ္ဌက တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော်ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား တစ်ပိုဒ်ချင်းစီ အလိုက်အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ်ရယူမှာ ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီက အဆုံးအဖြတ် ရယူလိုသည့် ဥပဒေကြမ်း ပါ အပိုဒ်၊ အပိုဒ်ခွဲများကို တစ်ပိုဒ်ချင်းစီအလိုက် ဖတ်ကြားတင်ပြဖို့ ဖြစ်ပါတယ်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးခင်ဗျား။ ကော်မတီ၏ ပြင်ဆင်ချက်ဖြစ်တဲ့ ဥပဒေကြမ်းရဲ့ အပိုဒ် ၃ ခြေဆင်းကို တော့ လွှတ်တော်က အတည်ပြုဆောင်ရွက်ပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပြင်ဆင်ချက် အတည် ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၃ ခြေဆင်းသည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းကော်မတီ၏ ပြင်ဆင်ချက်ဖြစ်တဲ့ ဥပဒေကြမ်းရဲ့ အပိုဒ် ၃ တွင်ပါရှိတဲ့ ပုဒ်မ ၆၈ ပုဒ်မခွဲ(က)နဲ့ ပုဒ်မခွဲ(ခ)တို့ကို အတည်ပြုပေးနိုင်ပါရန် အဆိုပြုတင်ပြအပ်ပါတယ်။ တစ်ဆက်တည်းမှာပဲ မကွေးတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးတင်အောင်ထွန်း ကလည်း သီးခြား ပြင်ဆင်ချက် အဆိုတင်သွင်းထားတဲ့အတွက် လွှတ်တော်ရဲ့ အဆုံးအဖြတ်ရယူ ဆောင်ရွက်ပေးနိုင်ပါရန် တစ်ပါတည်း တင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဥပဒေကြမ်းကော်မတီ၏ ပြင်ဆင်ချက်ကို သဘောမတူတဲ့ အမျိုးသားလွှတ်တော်ကိုယ်စားလှယ် ဦးတင်အောင်ထွန်း၊ မကွေး တိုင်းဒေသကြီး မဲဆန္ဒနယ်အမှတ်(၅) ရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့်နည်းလမ်းဖြင့် လွှတ်တော်ရဲ့ ဆန္ဒရယူ ဆောင်ရွက်မှာ ဖြစ်ပါတယ်။ ဒါကြောင့် ဥပဒေကြမ်းကော်မတီ၏ ပြင်ဆင်ချက်ကို သဘောတူတဲ့ လွှတ်တော် ကိုယ်စားလှယ်များက အစိမ်းရောင် အပေါင်း(+)သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘော မတူတဲ့ လွှတ်တော်ကိုယ်စားလှယ်များက အနီရောင် အနုတ်(-)သင်္ကေတကို နှိပ်၍ ကန့်ကွက်မဲ ပေးရန် ဖြစ်ပါတယ်။ ဥပဒေကြမ်းကော်မတီ၏ တင်ပြချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲ များလျှင် ဥပဒေကြမ်းကော်မတီရဲ့ ပြင်ဆင်ချက်အတိုင်း အတည်ပြုမှာ ဖြစ်ပြီး ကန့်ကွက်မဲများလျှင် ဦးတင်အောင်ထွန်း ၏ ပြင်ဆင်ချက်အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၄၁)မဲ၊ ကန့်ကွက်မဲ (၁၆)မဲ၊ ကြားနေမဲ (၃)မဲ ဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ ပြင်ဆင်ချက်သည် ဤဥပဒေကြမ်း၏ အစိတ်အပိုင်းဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ဥပဒေကြမ်းကော်မတီ ရဲ့ ပြင်ဆင်ချက်ဖြစ်တဲ့ ဥပဒေကြမ်း အပိုဒ် ၄ မှာပါရှိတဲ့ ပုဒ်မ ၈၉ ကို အတည်ပြုပေးနိုင်ပါရန် အဆိုပြု တင်ပြအပ်ပါတယ်။ တစ်ဆက်တည်းမှာပဲ မကွေးတိုင်းဒေသကြီး မဲဆန္ဒနယ်အမှတ်(၅)မှ ဦးတင်အောင်ထွန်း နဲ့ ရခိုင်ပြည်နယ် မဲဆန္ဒနယ်အမှတ်(၈) မှ ဦးကျော်ကျော်ဝင်း တို့ကလည်း သီးခြားစီ ပြင်ဆင်ချက်အဆို တင်သွင်းထားတဲ့အတွက် လွှတ်တော်ရဲ့ အဆုံးအဖြတ်ကို ရယူ ဆောင်ရွက်ပေးနိုင်ပါရန် တစ်ပါတည်း တင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ဥပဒေကြမ်းကော်မတီနှင့် လွှတ်တော်ကိုယ်စားလှယ်နှစ်ဦး၏ ပြင်ဆင်ချက်များကို လွှတ်တော်ရဲ့ အဆုံးအဖြတ်ရယူမှာ ဖြစ်ပါတယ်။ ဥပဒေကြမ်းကော်မတီရဲ့ တင်ပြချက်ကို သဘောမတူတဲ့ အမျိုးသားလွှတ်တော်ကိုယ်စားလှယ် များရှိတဲ့အတွက် ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့် နည်းလမ်းဖြင့် လွှတ်တော်ရဲ့ ဆန္ဒရယူ ဆောင်ရွက်မှာ ဖြစ်ပါတယ်။ ပထမဦးစွာ ဥပဒေကြမ်းကော်မတီ၏ ပြင်ဆင်ချက်နှင့် ဦးတင်အောင်ထွန်း၊ မကွေးတိုင်း ဒေသကြီး မဲဆန္ဒနယ်အမှတ်(၅)တို့၏ ပြင်ဆင်ချက်ကို မဲခွဲဆုံးဖြတ်မှာဖြစ်တဲ့အတွက် ဥပဒေကြမ်း ကော်မတီ၏ ပြင်ဆင်ချက်ကို သဘောတူတဲ့ လွှတ်တော်ကိုယ်စားလှယ်များက အစိမ်းရောင် အပေါင်း(+) သင်္ကေတကို နှိပ်၍ ထောက်ခံမဲပေးရန်ဖြစ်ပြီး သဘောမတူတဲ့ လွှတ်တော်ကိုယ်စားလှယ်များက အနီရောင် အနုတ်(-)သင်္ကေတကို နှိပ်၍ ကန့်ကွက်မဲပေးရန် ဖြစ်ပါတယ်။ ဒါကြောင့် ဥပဒေကြမ်းကော်မတီ၏ ပြင်ဆင်ချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာဖြစ်တဲ့အတွက် ထောက်ခံမဲများလျှင် ဥပဒေကြမ်းကော်မတီရဲ့ ပြင်ဆင်ချက်အတိုင်း ဆက်လက်ဆောင်ရွက်မှာဖြစ်ပြီး ကန့်ကွက်မဲများလျှင် ဦးတင်အောင်ထွန်း ၏ ပြင်ဆင်ချက်အတိုင်း ဆက်လက် ဆောင်ရွက်မှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၄၅)မဲ၊ ကန့်ကွက်မဲ (၁၉)မဲ၊ ကြားနေမဲ (၂)မဲ ဖြစ်ပါတယ်။ ထောက်ခံမဲ များတဲ့အတွက် ဥပဒေကြမ်းကော်မတီ၏ ပြင်ဆင်ချက်ကို ဦးကျော်ကျော်ဝင်း ၏ ပြင်ဆင်ချက်နှင့် ဆက်လက်ဆန္ဒရယူသွားမှာ ဖြစ်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဆက်လက်ပြီး ဆန္ဒမဲ များသူ ဥပဒေကြမ်းကော်မတီ၏ ပြင်ဆင်ချက်နှင့် ဦးကျော်ကျော်ဝင်း၊ ရခိုင်ပြည်နယ် မဲဆန္ဒနယ် အမှတ်(၈)၏ ပြင်ဆင်ချက်ကို ဆန္ဒရယူမှာဖြစ်ပါတယ်။ ဆန္ဒမဲများသူ ဥပဒေကြမ်းကော်မတီ၏ ပြင်ဆင်ချက်ကို မူတည်ပြီး စက်ခလုတ်အသုံးပြု၍ မဲခွဲဆုံးဖြတ်မှာ ဖြစ်တဲ့အတွက် ထောက်ခံမဲများလျှင် ဆန္ဒမဲများသူ ဥပဒေကြမ်းကော်မတီ၏ ပြင်ဆင်ချက်အတိုင်း အတည်ပြုမှာဖြစ်ပြီး ကန့်ကွက်မဲများလျှင် ဦးကျော်ကျော်ဝင်း ၏ ပြင်ဆင်ချက် အတိုင်း အတည်ပြုမှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၄၈)မဲ၊ ကန့်ကွက်မဲ (၁၄)မဲ၊ ကြားနေမဲ (၃)မဲ ဖြစ်ပါတယ်။ ထောက်ခံမဲ များတဲ့အတွက် ဆန္ဒမဲများသူ ဥပဒေကြမ်းကော်မတီ၏ ပြင်ဆင်ချက်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ အဆိုပြုပြဋ္ဌာန်း ထားတဲ့ ဥပဒေကြမ်းရဲ့ အပိုဒ် ၃ ကိုတော့ ဥပဒေကြမ်းကော်မတီ၏ ပယ်ဖျက်ချက်အတိုင်း လွှတ်တော်က ပယ်ဖျက်အတည်ပြုပေးနိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">ဒီပယ်ဖျက်ချက်ကို သဘောတူလျှင်တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျာ။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် ပယ်ဖျက်ချက် အတည် ဖြစ်သည်။</speech>
<speech><mp id="1337">ဦးစိုးမိုး (အဖွဲ့ဝင်ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ အမျိုးသားလွှတ်တော်က ယခု ပြင်ဆင်ချက်များဖြင့် အတည်ပြုထားတဲ့ ဥပဒေကြမ်း၏ အပိုဒ်၊ အပိုဒ်ခွဲများမှအပ ကျန်ရှိသည့် အပိုဒ်၊ အပိုဒ်ခွဲများကို အဆိုပြုပြဋ္ဌာန်းချက်အတိုင်း ဆက်လက် အတည်ပြုဆောင်ရွက်ပေးနိုင်ပါရန် အဆိုပြုတင်ပြအပ်ပါတယ်ခင်ဗျား။</speech>
<speech type="speaker">ဒီတင်ပြချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူမရှိတဲ့အတွက် ဥပဒေကြမ်းကော်မတီ၏ တင်ပြချက်အတိုင်း အတည် ဖြစ်သည်။ ယခုအဆိုမှာ ဤဥပဒေကြမ်း အပိုဒ် ၁ မှ ၄ တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆိုအတည် ဖြစ်သည်။ အဆိုအတည်ဖြစ်တဲ့အတွက် အပိုဒ် ၁ မှ ၄ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ ယခုအဆိုမှာ ဤဥပဒေကြမ်းအမည်သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆိုအတည်ဖြစ်သည်။ အဆို အတည်ဖြစ်တဲ့အတွက် ဤဥပဒေကြမ်းအမည်သည် ဤဥပဒေကြမ်း၏ အစိတ်အပိုင်း ဖြစ်သည်။</speech>
<title>ပြည်ထောင်စုရွေးကောက်ပွဲကော်မရှင် ဥက္ကဋ္ဌက တိုင်းဒေသကြီး လွှတ်တော် သို့မဟုတ် ပြည်နယ် လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အတည်ပြုရန် အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အစီအစဉ်(၁၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၁၉၁၊ နည်းဥပဒေခွဲ(ခ)အရ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို ပြင်ဆင်ထားသည့်အတိုင်း အမျိုးသားလွှတ်တော်က အတည်ပြုပေးဖို့ ပြည်ထောင်စုရွေးကောက်ပွဲကော်မရှင် အဖွဲ့ဝင်က အဆို တင်သွင်းရန် ဖြစ်ပါတယ်။</speech>
<speech><agency id="7">ဦးမင်းဆွေ (အဖွဲ့ဝင်၊ ပြည်ထောင်စုရွေးကောက်ပွဲကော်မရှင်)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ပြည်ထောင်စုရွေးကောက်ပွဲကော်မရှင်က တင်သွင်းတဲ့ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်တဲ့ ဥပဒေကြမ်းနဲ့ စပ်လျဉ်းလို့ အမျိုးသားလွှတ်တော် ဥပဒေကြမ်းကော်မတီက အစီရင်ခံစာ ဖတ်ကြားရှင်းလင်းခြင်းနှင့် အမျိုးသားလွှတ်တော်က ဥပဒေကြမ်း တစ်ပုဒ်ချင်းအလိုက် အတည်ပြု အဆုံးအဖြတ်ရယူခြင်းများ ဆောင်ရွက်ခဲ့ပြီးဖြစ်တဲ့အတွက် တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်တဲ့ဥပဒေကြမ်းအား လွှတ်တော်က အတည်ပြုပေးနိုင်ပါရန် အဆိုတင်သွင်းအပ်ပါတယ်ခင်ဗျား။</speech>
<speech type="speaker">အဆိုကို ထောက်ခံမယ့် လွှတ်တော်ကိုယ်စားလှယ်ကို ဖိတ်ခေါ်ပါတယ်။</speech>
<speech><mp id="1249">ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ပြည်ထောင်စုရွေးကောက်ပွဲကော်မရှင်အဖွဲ့ဝင်က တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အတည်ပြုရန် အဆိုတင်သွင်းခြင်းကို စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ကျွန်တော် ဦးမောင်မောင်လတ် က ထောက်ခံပါကြောင်း လေးစားစွာ တင်ပြအပ်ပါတယ်ခင်ဗျား။</speech>
<title>အမျိုးသားလွှတ်တော်ဥက္ကဋ္ဌက တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းအား အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု အဆိုမှာ တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းကို ပြင်ဆင်ထားသည့်အတိုင်း အတည်ပြုရန် ဖြစ်ပါတယ်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့သူ ရှိပါသလားခင်ဗျား။ သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆို အတည် ဖြစ်သည်။ အဆို အတည်ဖြစ်တဲ့အတွက် တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပဉ္စမအကြိမ် ပြင်ဆင်သည့် ဥပဒေကြမ်းသည် ပြင်ဆင်ထားသည့်အတိုင်း အတည်ဖြစ်သည်။</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၉)ရက်မြောက်နေ့ ရပ်နားကြောင်းနှင့် (၂၀)ရက်မြောက်နေ့အစည်းအဝေး ဆက်လက်ကျင်းပမည့် နေ့ရက်နှင့်ကြေညာခြင်း ၊</title>
<speech type="speaker">အစီအစဉ်(၁၈) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၉)ရက် မြောက်နေ့ကို ရပ်နားပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး (၂၀)ရက်မြောက်နေ့ကို ၂၀၁၉ ခုနှစ်၊ စက်တင်ဘာလ ၁၃ ရက် (သောကြာနေ့) နံနက် ၁၀၀၀ နာရီဆက်လက်ကျင်းပမည်ဖြစ်ကြောင်းကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျာ။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး (၁၉)ရက် မြောက်နေ့ကို ၁၂:၃၀ နာရီ ရပ်နားပါသည်။</speech>
</postface>
</transcript>
</doc>
