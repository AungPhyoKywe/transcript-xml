<doc>
<docinfo>
<docno>02-13-02.xml</docno>
<pdf>02-13-02.pdf</pdf>
<term value="02">ဒုတိယအကြိမ်</term>
<session value="13" />
<sittingday value="02" />
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒုတိယနေ့မှတ်တမ်း</title>
<date>၁၃၈၁ ခုနှစ်၊ ဝါဆိုလပြည့်ကျော် ၂ ရက် (၂၀၁၉ ခုနှစ်၊ ဇူလိုင်လ ၁၈ ရက်)ကြာသပတေးနေ့</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ဒုတိယအကြိမ် အမျိုးသား လွှတ်တော်(၁၃)ကြိမ်မြောက်ပုံမှန်အစည်းအဝေး ဒုတိယနေ့ အစီအစဉ်ကို ၁၀:ဝဝ နာရီင် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် မန်းဝင်းခိုင်သန်း က ဆောင်ရွက်ပြီး၊ အခမ်းအနားမှူး အဖြစ် ဦးလွင်ဦး၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော် ဥက္ကဋ္ဌ နေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခြီုး ပြည်ထောင်စုသမ္မတမြန်မာနိုင်ငံတော် ဒုတိယအကြိမ် အမျိုးသားလွှတ်တော် (၁၃)ကြိမ်မြောက် ပုံမှန်အစည်းအဝေးရဲ့ ဒုတိယနေ့ အစီအစဉ် စတင်ပါတော့မယ်။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<speech type="speaker">အားလုံး မင်္ဂလာပါ။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ဒုတိယအကြိမ် အမျိုးသားလွှတ်တော်(၁၃)ကြိမ်မြောက်ပုံမှန်အစည်းအဝေး ဒုတိယနေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ် ဦးရေ စုစုပေါင်း (၂၂၄)ဦးရှိပြီး ဒီကနေ့ အစည်းအဝေးကို (၂၀၉)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေ စုစုပေါင်းရဲ့ (၉၃.၃)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် ၂၀၁၂ ခုနှစ်၊ အမျိုးသားလွှတ်တော်ဆိုင်ရာ ဥပဒေပုဒ်မ ၄၂ နဲ့ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၂၄ နဲ့ ၂၈ တို့အရ အစည်းအဝေး အထမြောက်ကြောင်းနဲ့ အစည်းအဝေး စတင် ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေး အစီအစဉ် ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသား လွှတ်တော်ဆိုင်ရာ နည်းဥပဒေ ၄ အရ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေးရဲ့ ဒုတိယနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင် ဖြန့်ဝေထားပြီးဖြစ်ပါတယ်။ အဲဒီ အစီအစဉ်အတိုင်း ကျင်းပပါ့မယ်။</speech>
<title>အမျိုးသားလွှတ်တော်ကိုယ်စားလှယ်များ ခွင့်ပန်ကြားခြင်း</title>
<speech type="speaker">အစီအစဉ်(၄) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(က)အရ ခွင့်ပန်ကြား လိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြား လွှတ်တော်ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ခွင့်ပန်ကြားဖို့ ဖြစ်ပါတယ်။</speech>
<speech><mp id="1249">ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယနေ့ ကျင်းပပြုလုပ်တဲ့ ဒုတိယအကြိမ် အမျိုးသား လွှတ်တော် (၁၃)ကြိမ်မြောက်ပုံမှန်အစည်းအဝေး ဒုတိယနေ့ ၁၈-၇-၂၀၁၉ ရက်နေ့မှာ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ်များကိုယ်စား စစ်ကိုင်းတိုင်း ဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ်၊ အမျိုးသားလွှတ်တော် လွှတ်တော်အခွင့်အရေးကော်မတီ အတွင်းရေးမှူးဖြစ်သူ ကျွန်တော် ဦးမောင်မောင်လတ် က ခွင့်ပန် ကြားသွားမှာဖြစ်ပါတယ်။ ယနေ့ အစည်းအဝေးသို့ တက်ရောက်နိုင်ခြင်းမရှိသော အမျိုးသားလွှတ်တော်ကိုယ်စားလှယ် များမှာ ဦးမင်းဦး၊ ပဲခူးတိုင်းဒေသကြီး မဲဆန္ဒနယ်အမှတ်(၆)၊ ပဲခူးတိုင်းဒေသကြီး၊ လယ်ယာမြေနှင့် အခြားမြေများ သိမ်းဆည်းခံရမှုကော်မတီ လုပ်ငန်းညှိနှိုင်းအစည်းအဝေး တက်ရောက်ရန်။ ဦးဗွန်ဟေး၊ ချင်းပြည်နယ် မဲဆန္ဒနယ်အမှတ်(၁)၊ ကိုယ်တိုင်ဆောင်ရွက်ရန်။ ဦးအောင်ကြည်ညွန့်၊ မကွေးတိုင်း ဒေသကြီး မဲဆန္ဒနယ်အမှတ်(၄)၊ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး တက်ရောက်ရန်။ ဦးဂျေယောဝူ၊ ကချင်ပြည်နယ် မဲဆန္ဒနယ်အမှတ်(၁)၊ ဒေသဖွံ့ဖြိုးရေး။ ဦးကျော်နီနိုင်၊ ရှမ်းပြည်နယ် မဲဆန္ဒနယ်အမှတ်(၁၁)၊ ကိုယ်တိုင်ဆောင်ရွက်ရန်။ ဦးခင်အောင်မြင့်၊ မန္တလေးတိုင်းဒေသကြီး မဲဆန္ဒနယ် အမှတ်(၈)၊ ကျန်းမာရေး။ ဦးကျော်ထွေး၊ ရန်ကုန်တိုင်းဒေသကြီး မဲဆန္ဒနယ်အမှတ်(၈)၊ ဒေသဖွံ့ဖြိုးရေး။ ဦးစိုးမိုး၊ ဧရာဝတီတိုင်းဒေသကြီး မဲဆန္ဒနယ်အမှတ်(၁)၊ ကျန်းမာရေး။ စောမွှာဖောင်ခွာ၊ ကရင် ပြည်နယ် မဲဆန္ဒနယ်အမှတ်(၁၂)၊ ပြည်ပခရီးစဉ်။ ဦးနိုင်ကိုကို၊ ကချင်ပြည်နယ် မဲဆန္ဒနယ်အမှတ်(၁၂)၊ ဒေသဖွံ့ဖြိုးရေးနှင့် ဒေါ်မမလေး၊ ရှမ်းပြည်နယ် မဲဆန္ဒနယ်အမှတ်(၈)၊ ကျန်းမာရေးတို့ ဖြစ်ကြ ပါတယ်။ ယခင်က ခွင့်ပန်ကြားသဖြင့် လွှတ်တော်က ခွင့်ပြုထားသူ(၄)ဦးဖြစ်ပြီး ယနေ့ ခွင့်ပန်ကြားသူ (၁၁)ဦးဖြစ်တဲ့အတွက် စုစုပေါင်းခွင့်ပန်ကြားသူ (၁၅)ဦးဖြစ်ပါတယ်။ ခွင့်မဲ့ပျက်ကွက်သူ မရှိပါကြောင်း နှင့် ယနေ့ခွင့်ပန်ကြားသူ အမျိုးသားလွှတ်တော်ကိုယ်စားလှယ်များကို လွှတ်တော်က ခွင့်အဖြစ် သတ်မှတ်ခွင့်ပြုပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလား ခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒုတိယနေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ(၂၂၄)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၄)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၁၁)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ (၁၅)ဦးဖြစ်ပြီး ခွင့်မဲ့ပျက်ကွက်သူ မရှိပါ။ ၂၀၁၅ ခုနှစ်၊ အမျိုးသားလွှတ်တော်ဆိုင်ရာ နည်းဥပဒေ ၄၁၊ နည်းဥပဒေခွဲ(ဂ) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</speech>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော်ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်း တွေကို မေးမြန်းခြင်းနှင့် ဖြေကြားခြင်း အစီအစဉ် ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ်သုံးဦး မေးမြန်းတဲ့ မေးခွန်းများဟာ နေပြည်တော် ကောင်စီဝင်တစ်ဦးတည်းက ဖြေကြားရမယ့် မေးခွန်းများဖြစ်ပါတယ်။ လွှတ်တော်ကိုယ်စားလှယ် များက သက်ဆိုင်ရာ မေးခွန်းတွေကို တစ်ဆက်တည်းမေးမြန်းပြီးမှ နေပြည်တော်ကောင်စီဝင်က တစ်ခုချင်း ဖြေကြားပေးဖို့ဖြစ်ပါတယ်။</speech>
<title>ရန်ကုန်မြို့၊ ဂျိုးဖြူရေပိုက်လိုင်းအနီးတွင် စည်းကမ်းမဲ့ ကျူးကျော်သူများမှ ဆောင်ရွက်နေသည်များကို အရေးယူပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ နော်လှလှစိုး က ရန်ကုန်မြို့၊ ဂျိုးဖြူရေပိုက်လိုင်းအနီးတွင် စည်းကမ်းမဲ့ ကျူးကျော်သူများမှ ဆောင်ရွက်နေသည် များကို အရေးယူပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1326">နော်လှလှစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အားလုံးမင်္ဂလာပါ။ ကျွန်မကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် နော်လှလှစိုး ဖြစ်ပါတယ်။ ဒီနေ့မေးမယ့် မေးခွန်းကတော့ ကျွန်မရဲ့ မဲဆန္ဒနယ်မြေဖြစ်တဲ့ ရန်ကုန်တိုင်းဒေသကြီးမှာ ပြည်သူတွေအတွက် အရေးကြီးတဲ့ ဂျိုးဖြူရေပိုက်လိုင်းအကြောင်းပဲ ဖြစ်ပါတယ်။ ဂျိုးဖြူရေပိုက်လိုင်းဟာ ရန်ကုန်တိုင်း ဒေသကြီးရဲ့ အဓိက ရေပေးဝေရာ ပိုက်လိုင်းဖြစ်ပြီး ယခုအခါ စည်းကမ်းမဲ့ ကျူးကျော်သူများမှ ပိုက်လိုင်းအနီးမှာ အခြေချနေထိုင်ဆောက်လုပ်နေသည်များ၊ အမှိုက်နှင့် အညစ်အကြေး စွန့်ပစ်ခြင်း များကို ပညာပေးခြင်း၊ အရေးယူခြင်းပြုလုပ်ရန် ရှိ/မရှိ လွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းလိုပါတယ်။ ဂျိုးဖြူရေပိုက်လိုင်းသည် ၁၉၃၅ ခုနှစ်တွင် စတင်တည်ဆောက်ပြီးတော့ ထို ရန်ကုန်တိုင်းဒေသကြီးအတွင်းသို့ နေ့စဉ် ရေပို့လွှတ်နေတဲ့ ရေပိုက်လိုင်းတစ်ခု ဖြစ်ပါတယ်။ ၎င်းရေပိုက်လိုင်းသည် ရန်ကုန်တိုင်းဒေသကြီး၏ အဓိက ရေပေးဝေရာ ပိုက်လိုင်းတစ်ခုဖြစ်ပြီး ရန်ကုန်တိုင်းဒေသကြီးအတွင်းသို့ နေ့စဉ် ရေဂါလံ (၂၀၅)သန်း ပို့ဆောင်ဖြန့်ဝေပေးနေတဲ့ ပိုက်လိုင်း လည်းဖြစ်ပါတယ်။ သို့သော်လည်း ယခုအခါမှာ စည်းကမ်းမဲ့ ကျူးကျော်တဲ့သူတွေက ပိုက်လိုင်း အနီးမှာ အခြေချနေထိုင် ဆောက်လုပ်နေခြင်းများ၊ စည်းကမ်းမဲ့ အမှိုက်ပစ်ခြင်းများ လုပ်ဆောင်လာ တာကို တွေ့ရပါတယ်။ သက်ဆိုင်ရာ လွှတ်တော်ကိုယ်စားလှယ်ထံကိုလည်း ပြည်သူတွေက တိုင်ကြား ထားမှုများစွာ ရှိနေပါတယ်။ ရန်ကုန်မြို့တော် စည်ပင်သာယာရေးကော်မတီ ဥပဒေ အခန်း(၂)၊ ရေပေးရေးလုပ်ငန်းများ အပိုဒ် ၄ (က)မှာ မြို့တော်အတွက် ရေပေးရန် လိုအပ်သော ရေလှောင်ကန်များ၊ စက်ရေတွင်းများ၊ ပိုက်လိုင်းများ၊ ရေပေးရေးလုပ်ငန်းများကို တည်ဆောက်ခြင်း၊ ပြုပြင်ထိန်းသိမ်းခြင်း ဆိုသည့် အချက်ပါဝင်ပါတယ်။ ရေပိုက်လိုင်းကြီးများ ဥပဒေမှာလည်းပဲ ရေပိုက်လိုင်းကြီးများ တစ်ဘက် တစ်ချက် ပေ(၄၀)အကွာအတွင်းမှာ လူနေအဆောက်အအုံ ဆောက်လုပ်ခြင်း၊ အညစ်အကြေး စွန့်လွှတ်ခြင်း မပြုလုပ်ရဆိုပြီးတော့ တားမြစ်ထားတာမျိုး ရှိပါတယ်။ ဓာတ်ပုံနှင့်တကွ တင်ပြချင်တဲ့ အတွက်ကြောင့် Power Point သုံးစွဲခွင့်ပြုပါ။ ဒါကတော့ ရန်ကုန်တိုင်းဒေသကြီးကို ရေပေးဝေနေတဲ့ ရေလှောင်တာတမံများ၊ ပိုက်လိုင်း များဖြစ်ပါတယ်။ ဒါကတော့ ဂျိုးဖြူရေပိုက်လိုင်း ဖြစ်ပါတယ်။ ရန်ကုန်တိုင်းဒေသကြီးအား တစ်နေ့ကို ရေဂါလံပေါင်း (၂၀၅)သန်း ပေးဝေနေတဲ့ ပိုက်လိုင်းဖြစ်ပါတယ်။ ဒါကတော့ ဥပဒေပါ ရေပေးရေး လုပ်ငန်း ပိုက်လိုင်းများကိစ္စ ကာကွယ်ဖို့ကိစ္စ ဖြစ်ပါတယ်။ ဒါကတော့ အခုတွေ့နေရတဲ့ ရေပိုက်လိုင်းနားမှာ လူနေအိမ်များ ဆောက်လုပ်၍ နီးကပ်စွာရှိနေသည့် အခြေအနေများဖြစ်ပါတယ်။ ဒါကတော့ အိမ်ရာတွေ၊ အိမ်သာတွေ ရေပိုက်လိုင်းနဲ့ကပ်ပြီးတော့ တည်ဆောက်ထားတာကိုလည်း တွေ့နေရပါတယ်။ ဒါကတော့ ပိုက်လိုင်းကို ကျော်ပြီးတော့ ဒီတံတားထိုးပြီးတော့မှ ဖြတ်သန်း သွားလာနေတဲ့ အနေအထားမျိုးဖြစ်ပါတယ်။ ဒါပိုက်လိုင်းနဲ့ နီးကပ်စွာ လောင်စာဖြစ်နိုင်တဲ့ အရာဝတ္ထု များကို စုပုံထားရှိတဲ့အတွက်ကြောင့် ဒါကလည်း အင်မတန်မှ စိုးရိမ်ဖွယ်ရာ အနေအထားဖြစ်ပါတယ်။ အဲဒါကတော့ ပိုက်လိုင်းပေါ်မှာ လူတွေတက်ပြီးတော့ ဖြတ်ကျော်တာတို့၊ နေထိုင်တာတို့ အဲဒါတွေလည်း အနှံ့အပြားဖြစ်နေပါတယ်။ သို့ပါသောကြောင့် ဂျိုးဖြူ ပိုက်လိုင်းသည် ရန်ကုန်တိုင်းဒေသကြီးရဲ့ အဓိက ရေပေးဝေရာ ပိုက်လိုင်းဖြစ်ပြီး ယခုအခါမှာ စည်းကမ်းမဲ့ ကျူးကျော်တဲ့ လူတွေက ပိုက်လိုင်းအနီးမှာ၊ ပိုက်လိုင်းပေါ်မှာ အခြေချနေထိုင်ဆောက်လုပ်နေတာ ရှိနေတဲ့အတွက်ကြောင့် ပညာပေးခြင်း၊ အရေးယူခြင်းပြုလုပ်ရန် ရှိ/မရှိ လွှတ်တော်ဥက္ကဋ္ဌကြီးမှတစ်ဆင့် လေးစားစွာ မေးမြန်းလိုက်ပါတယ်။ ကျေးဇူးတင်ပါတယ်။</speech>
<title>မွန်ပြည်နယ်၊ မော်လမြိုင်မြို့တော်တွင် Road Traffic Control System အကောင်အထည်ဖော်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၂)မှ ဒေါ်နွယ်နွယ်အောင် က မွန်ပြည်နယ်၊ မော်လမြိုင်မြို့တော်တွင် Road Traffic Control System အကောင်အထည်ဖော် ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1298">ဒေါ်နွယ်နွယ်အောင်၊ မွန်ပြည်နယ် မဲဆန္ဒနယ်အမှတ်(၂)</mp>လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီး၊ ဒုတိယဥက္ကဋ္ဌနှင့် လွှတ်တော်ကိုယ်စားလှယ်များအားလုံး မင်္ဂလာပါရှင်။ ကျွန်မက မွန်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဒေါ်နွယ်နွယ်အောင် ဖြစ်ပါတယ်။ အခု ဒီမေးခွန်း မေးရတဲ့အကြောင်းအရင်းက ကျွန်မရဲ့ မဲဆန္ဒနယ်ဖြစ်တဲ့ မော်လမြိုင်မြို့ ဟာ မွန်ပြည်နယ်ရဲ့ မြို့တော်ဖြစ်ပါတယ်။ မော်လမြိုင်မြို့ရဲ့ လူဦးရေစုစုပေါင်းဟာ ၂၀၁၄ ခုနှစ်မှာ ကောက်ယူခဲ့တဲ့ လူဦးရေစာရင်းဇယားအရဆိုရင် (၂၈၉၃၈၈)ဦး ရှိပါတယ်။ ယခုဆိုရင်တော့ လူဦးရေက ဒီထက်ပိုပြီးတော့ များပြားလာပြီဖြစ်ပါတယ်။ လူဦးရေများပြားလာသလို မော်တော်ကား၊ မော်တော် ဆိုင်ကယ်တွေလည်း အလွန်များပြားပြီးတော့ နေ့စဉ်နှင့်အမျှ ယာဉ်တိုက်မှု မဖြစ်တဲ့နေ့ဆိုတာ မရှိ သလောက်ဖြစ်နေပါတယ်။ လက်ရှိ အစိုးရသစ်လက်ထက်မှာ လမ်းပန်းဆက်သွယ်ရေး ပိုမိုကောင်းမွန် လာစေရေးအတွက် အစိုးရက အဓိက လုပ်ဆောင်လျက်ရှိပါတယ်။ လမ်းများ ပိုမိုကောင်းမွန်လာသည် နှင့်အမျှ အဲဒီလမ်းပေါ်မှာ ဖြတ်သန်းသွားလာနေတဲ့ ယာဉ်တွေ ဘေးကင်းချောမွေ့စွာ သွားလာ နိုင်ရေး အထောက်အကူဖြစ်စေဖို့အတွက် အဆင့်မြင့် Road Traffic Control System လည်း လိုအပ် လာပါတယ်။ ဥက္ကဋ္ဌကြီးရှင်။ Road Traffic Control System ကို တပ်ဆင်ပေးခြင်းအားဖြင့် ယာဉ်ထူထပ်တဲ့ လမ်းများ၊ ဈေးများနှင့် လမ်းဆုံလမ်းခွတွေမှာ CCTV ကင်မရာများနှင့် မော်နီတာ ပြုလုပ်နိုင်ပါတယ်။ နောက်တစ်ခုက ယာဉ်ကြောမပိတ်ဆို့စေဖို့ ပြုလုပ်နိုင်တဲ့ အားသာချက်တွေကြောင့် ယာဉ်အန္တရာယ်ကို လျော့ချနိုင်ပြီးတော့ လမ်းပိတ်ဆို့မှုတွေ၊ လေထုညစ်ညမ်းမှုတွေ လျှော့ချတဲ့နေရာမှာလည်း အထောက်အကူဖြစ်စေနိုင်မှာ ဖြစ်ပါတယ်။ နေ့စဉ်သွားလာလျက်ရှိတဲ့ ယာဉ်အစီးရေတွေကိုလည်း Digital မှတ်တမ်းများအရ တွက်ချက်အသုံးပြုပြီးတော့ အနာဂတ်မှာ မြို့နေလူထုအတွက် ပိုမို ကောင်းမွန်တဲ့ လမ်းပန်းဆက်သွယ်ရေးစနစ်တွေကို အကောင်အထည်ဖော်နိုင်ဖို့အတွက် အထောက်အကူ ပြုနိုင်မှာဖြစ်ပါတယ်။ ယခိုရင် ရန်ကုန်တိုင်းဒေသကြီးနှင့် မန္တလေးတိုင်းဒေသကြီးတွေမှာလည်း တပ်ဆင်ထားပြီးဖြစ်ကြောင်း သိရပါတယ်။ မုံရွာမြို့မှာဆိုရင်လည်းပဲ ဒီ System ကို ပြုလုပ်ဖို့အတွက် တင်ဒါခေါ်နေပြီလို့ သိရပါတယ်ရှင်။ ဒါကြောင့်မို့လို့ မော်လမြိုင်မြို့အတွက် လိုအပ်လျက်ရှိတဲ့ အဆင့်မြင့် Road Traffic Control System အကောင်အထည်ဖော်ဖို့ အမှန်တကယ်လိုအပ်နေတဲ့အတွက် အဲဒီ မေးခွန်းကို အမျိုးသားလွှတ်တော်ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်။ အားလုံးကို ကျေးဇူး တင်ပါတယ်။</speech>
<title>စစ်ကိုင်းတိုင်းဒေသကြီး၊ တမူးခရိုင်၊ ခါမ်းပါတ်မြို့တွင်းရှိ အမှတ်(၄)ရပ်ကွက်မှ အမှတ်(၃)နှင့် အမှတ်(၂)ရပ်ကွက်များသို့ ဆက်သွယ်သောလမ်းအား ကွန်ကရစ်လမ်းအဖြစ် အဆင့်မြှင့်တင်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ ဦးမောင်မောင်လတ် က စစ်ကိုင်းတိုင်းဒေသကြီး၊ တမူးခရိုင်၊ ခါမ်းပါတ်မြို့တွင်းရှိ အမှတ်(၄)ရပ်ကွက်မှ အမှတ်(၃)နှင့် အမှတ်(၂)ရပ်ကွက်များသို့ ဆက်သွယ်သောလမ်းအား ကွန်ကရစ်လမ်းအဖြစ် အဆင့် မြှင့်တင်ပေးရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း မေးမြန်းဖို့ဖြစ်ပါတယ်။</speech>
<speech><mp id="1249">ဦးမောင်မောင်လတ်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကြီးတစ်ရပ်လုံး မင်္ဂလာပါလို့ နှုတ်ခွန်း ဆက်သ ဂါရဝပြုပါတယ်။ မေးခွန်းမေးမြန်းရတဲ့ အကြောင်းအရင်းကို တင်ပြပါမယ်ခင်ဗျား။ စစ်ကိုင်းတိုင်းဒေသကြီး။ တမူးခရိုင်၊ ခါမ်းပါတ်မြို့ဟာ တမူးမြို့က(၃၅)မိုင်၊ ကလေးမြို့ ကနေပြီးတော့ (၄၇)မိုင်ခန့်ကွာဝေးပြီး ကလေး - တမူးလမ်းမကြီးပေါ်မှာ တောင် - မြောက် ရှည်လျားစွာ တည်ရှိပါတယ်။ မြို့နယ်အုပ်ချုပ်ရေးမှူးရုံး၊ ရဲစခန်း၊ ဆေးရုံ၊ ဈေး၊ ကျောင်းတို့နှင့် အတော်အတန် စည်ကားတဲ့ မြို့လည်းဖြစ်ပါတယ်။ မြို့ အနေအထားအရ ကလေး - တမူး လမ်းမကြီးဘေး တစ်ဖက် တစ်ချက်မှာ လူနေအိမ်များတည်ရှိပြီး ဒေသခံပြည်သူများနှင့် ရပ်နီးရပ်ဝေးကျေးရွာများမှ ပြည်သူ များ၊ လူမှုစီးပွားကိစ္စများအတွက် ကူးလူးဆက်ဆံရာမှာ ကလေး - တမူးလမ်းမကြီးကိုသာ အဓိက အသုံးပြုနေရပါတယ်။ ကျောင်းသား၊ ကျောင်းပြန်၊ ဈေးသွား၊ ဈေးပြန် ၎င်းလမ်းမကြီးကိုသာ အသုံးပြု နေရပါသဖြင့် ကလေး - ကလေးဝ - တမူးမြို့သို့ နေ့စဉ် ကုန်စည်နှင့် ခရီးသည်များ ပို့ဆောင်ပေး နေသော ယာဉ်ကြီး၊ ယာဉ်ငယ်များနှင့် ရှုပ်ထွေးပြီး ယာဉ်စည်းကမ်း၊ လမ်းစည်းကမ်း ထိန်းသိမ်းရန် အခက်အခဲတွေ့နေရပါတယ်။ ယာဉ်မတော်တဆ ဖြစ်ပွားမှုတွေလည်း ကြုံတွေ့ရတတ်ပါတယ်။ ကလေး - တမူး ကတ္တရာလမ်းမကြီးရဲ့ အနောက်ဘက်ခြမ်းမှာ အမှတ်(၄)ရပ်ကွက်မှ အမှတ်(၃)နှင့် အမှတ်(၂)ရပ်ကွက်များသို့ တိုက်ရိုက်ဆက်သွယ်ထားသော (၂)မိုင်ကျော်ခန့် မြေသား လမ်းမကြီး တည်ရှိနေပါတယ်။ ၎င်းလမ်းမကြီးအား ကွန်ကရစ်လမ်းအဖြစ် အဆင့်မြှင့်တင်ပေးနိုင် ပါက ကျောင်းသား၊ ကျောင်းသူများနှင့် ဒေသခံပြည်သူများ ယာဉ်အန္တရာယ်ကင်းရှင်းစွာ သွားလာ နိုင်ကြမှာ ဖြစ်သည့်အပြင် ကုန်စည်နှင့် ခရီးသည်ပို့ဆောင်ပေးနေသည့် ယာဉ်များမှာလည်း ကလေး - တမူး လမ်းမကြီးပေါ်မှာ အဆင်ပြေချောမွေ့စွာ မောင်းနှင်သွားလာနိုင်ကြမည်ဖြစ်ပြီး မြို့ အင်္ဂါရပ် နှင့်အညီ ပိုမိုစည်ကား တိုးတက်လာမှာလည်းဖြစ်ပါတယ်။ အဆိုပါ မြေသားလမ်းကို ကွန်ကရစ်လမ်းအဖြစ် အဆင့်မြှင့်တင်ပေးမယ်ဆိုပါက လမ်း တစ်လျှောက်ရှိ ချောင်းငယ်၊ မြောင်းငယ်များ ဖြတ်ကူးရန် Box-Culvert အငယ်(၉)စင်း တည်ဆောက်ရန် လိုအပ်မှာကိုလည်း မြို့တော်စည်ပင်သာယာရေးကော်မတီမှ တာဝန်ရှိပုဂ္ဂိုလ်များ တွက်ချက်တိုင်းတာပြီး ဖြစ်ပါတယ်။ သို့ဖြစ်ပါ၍ တမူးခရိုင်၊ ခါမ်းပါတ်မြို့အတွင်းမှာရှိတဲ့ အမှတ်(၄)ရပ်ကွက်မှ အမှတ်(၃)နှင့် အမှတ်(၂)ရပ်ကွက်များသို့ တိုက်ရိုက်ဆက်သွယ်ထားသော လမ်းမကြီးအား ကွန်ကရစ်လမ်းအဖြစ် အဆင့်မြှင့်တင်ပေးရန် အစီအစဉ် ရှိ/မရှိ အမျိုးသားလွှတ်တော်ဥက္ကဋ္ဌကြီးမှတစ်ဆင့် သက်ဆိုင်ရာသို့ မေးမြန်းအပ်ပါတယ်ခင်ဗျား။</speech>
<speech type="speaker">မေးခွန်းများနဲ့ ပတ်သက်ပြီး နေပြည်တော်ကောင်စီဝင်က တစ်ခုချင်း ဖြေကြား ပေးဖို့ ဖြစ်ပါတယ်။</speech>
<speech><agency id="40">ဦးညီထွန်း(နေပြည်တော်ကောင်စီဝင်)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာ ပဏာမ နှုတ်ခွန်းဆက်သအပ်ပါတယ်။ ကျွန်တော်ကတော့ နေပြည်တော်ကောင်စီဝင် ဦးညီထွန်း ဖြစ်ပါတယ်။ တင်ပြပါ ကြယ်ပွင့်ပြမေးခွန်းများနှင့် ပတ်သက်ပြီး ကျွန်တော် ဖြေကြားတင်ပြသွားမှာ ဖြစ်ပါတယ်။ ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် နော်လှလှစိုး ၏ ရန်ကုန်မြို့၊ ဂျိုးဖြူရေပိုက်လိုင်းအနီးတွင် စည်းကမ်းမဲ့ ကျူးကျော်သူ များမှ အခြေချနေထိုင်ဆောက်လုပ်နေသည်များ၊ အမှိုက်နှင့် အညစ်အကြေး စွန့်ပစ်ခြင်းများကို ပညာပေးခြင်း၊ အရေးယူခြင်းပြုလုပ်ရန် အစီအစဉ် ရှိ/မရှိ သိရှိလိုခြင်း မေးခွန်းနှင့် စပ်လျဉ်း၍ ဖြေကြားတင်ပြသွားမှာ ဖြစ်ပါတယ်။ လွှတ်တော်ကိုယ်စားလှယ်ကြီးမှ Power Point များနှင့် တင်ပြပြီး အထောက်အထား ပြည့်ပြည့်စုံစုံနှင့် တင်ပြသွားတာကို တွေ့ရှိရတဲ့အတွက် ဒီမေးခွန်းသည် ခိုင်မာတဲ့တင်ပြချက်တစ်ခု ဖြစ်ကြောင်း လက်တွေ့ တွေ့ရှိလိုက်ရပါတယ်။ သို့သော်လည်း ကျွန်တော့်အနေနဲ့တော့ ရန်ကုန်တိုင်း ဒေသကြီး မြို့တော်ဝန်၊ ရန်ကုန်တိုင်းဒေသကြီးအစိုးရအဖွဲ့ရဲ့ ဖြေကြားချက်ကိုပဲ ကိုယ်စား တင်ပြ သွားမှာဖြစ်ပါတယ်။ ပြန်လည်ဖြေကြားချက်မှာတော့ ရန်ကုန်တိုင်းဒေသကြီး၊ ဂျိုးဖြူရေပိုက်လိုင်း နှင့်ပတ်သက်၍ ရန်ကုန်မြို့တော်စည်ပင်သာယာရေးကော်မတီ အမိန့်ကြော်ငြာစာအမှတ် (၆/၉၉)ဖြင့် ထုတ်ပြန်သည့် နည်းဥပဒေ ပုဒ်မ ၂ ပုဒ်မခွဲ (ဇ)အရ ပိုက်လုံးနယ်နိမိတ်ဆိုသည်မှာ မြို့တော်နှင့် နယ်နိမိတ်အတွင်း မြို့တော်ရေပေးရေးလုပ်ငန်း၊ ရေပို့ ပိုက်မကြီးများ၏ အလယ်အူကြောင်းမှ ဘေးဝဲယာ တစ်ဖက်တစ်ချက် (၂၅)ပေအထိနေရာကို ဆိုသည်ဟု ပြဋ္ဌာန်းထားရှိခဲ့ပါသည်။ ဂျိုးဖြူရေပိုက်လိုင်းဟာ ၁၉၃ရ ခုနှစ်နှင့် လှော်ကားရေပိုက်လိုင်းအား ၁၉၀၄ ခုနှစ်တို့တွင် စတင်သွယ်တန်း၍ ရန်ကုန်မြို့တော်သို့ ရေပေးဝေခဲ့ခြင်းဖြစ်ပါသည်။ ရေပိုက်လိုင်းတို့၏ သက်တမ်း ကြာရှည်လာသည်နှင့်အမျှ ပိုက်လုံးနယ်နိမိတ်အတွင်း ခေတ်အဆက်ဆက် ကျူးကျော်နေထိုင်လာသူ များ များပြားလာပါသဖြင့် ဆက်လက်ဝင်ရောက်မှု မရှိစေရေးအတွက် စစ်ဆေးကြပ်မတ် ဆောင်ရွက်လျက်ရှိပါသည်။ ကျူးကျော်နေထိုင်သူများကို ဖယ်ရှားရှင်းလင်းရာတွင် ရေရရှိရေးနှင့် ရေပေးဝေရေးလုပ်ငန်း တာဝန်ခံအဖွဲ့ အင်ဂျင်နီယာဌာန (ရေနှင့် သန့်ရှင်းမှု)ဌာန တစ်ခုတည်း အနေဖြင့် ဆောင်ရွက်ရန် အခက်အခဲရှိပါသဖြင့် အာဏာပိုင်အဖွဲ့အစည်းများ ဦးဆောင်မှုဖြင့် မြန်မာ နိုင်ငံ ရဲတပ်ဖွဲ့ဝင်များအပါအဝင် ဌာနဆိုင်ရာအဖွဲ့ အစည်းများမှ ပူးပေါင်းအဖွဲ့အစည်းများ၊ ရန်ကုန် မြို့တော်စည်ပင်သာယာရေးကော်မတီ ပူးပေါင်းအဖွဲ့အစည်းများ၊ သက်ဆိုင်ရာ နယ်မြေခံ လွှတ်တော် ကိုယ်စားလှယ်များ၏ အကူအညီများကိုရယူ၍ ဥပဒေနှင့်အညီ ဖယ်ရှားရှင်းလင်းနိုင်ရေး ဆောင်ရွက် သွားမည်ဖြစ်ပါကြောင်း ရန်ကုန်တိုင်းဒေသကြီးအစိုးရအဖွဲ့၏ ဖြေကြားချက်ကို ကိုယ်စား တင်ပြအပ် ပါတယ်ခင်ဗျား။ ဆက်လက်ပြီး မွန်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဒေါ်နွယ်နွယ်အောင် ၏ မေးခွန်းအား ဖြေကြားတင်ပြသွားမှာဖြစ်ပါတယ်။ အမျိုးသားလွှတ်တော် ကိုယ်စားလှယ် ဒေါ်နွယ်နွယ်အောင် ၏ မွန်ပြည်နယ်၊ မော်လမြိုင်မြို့တော်တွင် Road Traffic Control System အကောင်အထည်ဖော်ရန် အစီအစဉ် ရှိ/မရှိ ကြယ်ပွင့်ပြမေးခွန်းနှင့် စပ်လျဉ်း၍ ဖြေကြားတင်ပြသွားမှာဖြစ်ပါတယ်။ မွန်ပြည်နယ်အတွင်း ယာဉ်မတော်တဆထိခိုက်မှု အန္တရာယ်ကြောင့် ပြည်သူလူထု၏ အသက်နှင့် လူမှုစီးပွားဘဝ ဆုံးရှုံးမှုများ၊ ဒဏ်ရာရရှိမှုများ၊ ယာဉ်ကြောင့်ဖြစ်ပေါ်သော သဘာဝ ပတ်ဝန်းကျင်ထိခိုက်မှုများနှင့်ယာဉ်ကြောပိတ်ဆို့မှုများ လျော့နည်းကျဆင်းရေးအတွက် မွန်ပြည်နယ် wbg/S: sagpurima:q:67:6m£8 (Mon State Road Safety Council-MSRSC) Dě မွန်ပြည်နယ်အစိုးရအဖွဲ့ ဝန်ကြီးချုပ်မှ ဥက္ကဋ္ဌအဖြစ် ပါဝင်သောအဖွဲ့အား ဖွဲ့စည်းထားရှိပြီး ဆောင်ရွက် လျက်ရှိပါတယ်။ မွန်ပြည်နယ်အတွင်းရှိ လမ်းများတွင် ယာဉ်အန္တရာယ်၊ လမ်းအန္တရာယ် ကင်းရှင်းစေရေး အတွက် လိုအပ်သော အသိပေးဆိုင်းဘုတ်များ၊ အသိပေးလမ်းညွှန်ဆိုင်းဘုတ်များ စိုက်ထူထား Gezi Road Barrier, Guard Post, Guard Rail Qp: 003: Gesi şərzy3960: Guard ကီလိုမီတာများ စိုက်ထူခြင်း၊ လမ်းအကွေ့အကောက်များတွင် slow down rumble strip များ ထားရှိခြင်းတို့သည် ယာဉ်မတော်တဆဖြစ်ပွားမှုနှုန်း လျှော့ချနိုင်ရေးအတွက် ဆောင်ရွက်ထားခြင်း ဖြစ်ပါသည်။ မော်လမြိုင်မြို့နယ် စည်ပင်သာယာရေးအဖွဲ့မှ မော်လမြိုင်မြို့အတွင်း ယာဉ်သွားလာမှု များအပေါ်မူတည်၍ မီးပွိုင့်တပ်ဆင်ရန် လိုအပ်သည့်နေရာများတွင် မီးပွိုင့်(၁၆)ခုတပ်ဆင်ခြင်း၊ လမ်းလယ်အဝိုင်း(၃)ခု၊ လူကူးမျဉ်းကြားများနှင့် အရှိန်ထိန်း အချက်ပြမီးဝါများလည်း တပ်ဆင်ထား ရှိပြီးဖြစ်ပါသည်။ သို့ဖြစ်ပါ၍ မွန်ပြည်နယ်၊ မော်လမြိုင်မြို့တွင် ယာဉ်အန္တရာယ်၊ လမ်းအန္တရာယ် ကင်းရှင်း စေရေးအတွက် ယာဉ်/လမ်း အန္တရာယ်ကင်းရှင်းရေးကောင်စီ၏ လမ်းညွှန်မှုများဖြင့် မီးပွိုင့်များ၊ Slow down များ၊ လူကူးမျဉ်းကြားများနှင့် အရှိန်ထိန်း အချက်ပြမီးဝါများကို တပ်ဆင်ထားရှိပြီးဖြစ်ပါ၍ လတ်တလောတွင် Road Traffic Control System အ ကောင်အထည်ဖော်ရန် အစီအစဉ် မရှိပါ ကြောင်း မွန်ပြည်နယ်အစိုးရအဖွဲ့၏ ဖြေကြားချက်အား တင်ပြအပ်ပါတယ်။ ဆက်လက်၍ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးမောင်မောင်လတ်၏ ကြယ်ပွင့်ပြမေးခွန်းဖြစ်သော စစ်ကိုင်းတိုင်းဒေသကြီး၊ တမူး ခရိုင်၊ ခါမ်းပါတ်မြို့တွင်းရှိ အမှတ်(၄)ရပ်ကွက်မှ အမှတ်(၃)နှင့် အမှတ်(၂)ရပ်ကွက်များသို့ တိုက်ရိုက် ဆက်သွယ်သောလမ်းမကြီးအား ကွန်ကရစ်လမ်းအဖြစ် အဆင့်မြှင့်တင်ပေးရန် အစီအစဉ် ရှိ/မရှိ မေးခွန်းနှင့်စပ်လျဉ်း၍ ဖြေကြားတင်ပြသွားမှာ ဖြစ်ပါတယ်။ စစ်ကိုင်းတိုင်းဒေသကြီး၊ တမူးခရိုင်၊ ခါမ်းပါတ်မြို့တွင်းရှိ အမှတ်(၄)ရပ်ကွက်မှ အမှတ်(၃)နှင့် အမှတ်(၂)ရပ်ကွက်များသို့ တိုက်ရိုက် ဆက်သွယ်ထားသော လမ်းမကြီးအရှည်မှာ (၁၁၂၂၀)ပေဖြစ်ပြီး မြေသားလမ်းအား ကွန်ကရစ်လမ်း ခင်းရန် ခန့်မှန်းကုန်ကျငွေ ကျပ်(၂၄၁.၂၃)သန်း ကုန်ကျမည်ဖြစ်ပါသည်။ ခါမ်းပါတ်မြို့နယ် စည်ပင် သာယာရေးအဖွဲ့၏ ၂၀၁၈ - ၂၀၁၉ ဘဏ္ဍာရေးနှစ် ဝင်ငွေလျာထားချက်မှာ ကျပ်(၈၁.၀၀)သန်း ဖြစ်ပြီး ခါမ်းပါတ်မြို့ စည်ပင်သာယာရေးအဖွဲ့၏ ဘတ်ဂျက်အခြေအနေအရ ရန်ပုံငွေလုံလောက်မှု မရှိပါသဖြင့် လျာထားနိုင်ခြင်းမရှိသေးပါကြောင်း စစ်ကိုင်းတိုင်းဒေသကြီးအစိုးရ၏ကိုယ်စား ဖြေကြား အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းလာရောက် ဖြေကြားပေးတဲ့ နေပြည်တော်ကောင်စီဝင် မိမိအစီအစဉ် ပြီးဆုံးလျှင် ပြန်လည်ထွက်ခွာနိုင်ပါတယ်။</speech>
</section>
<section value="Bill">
<bill>
<title>အခြေခံပညာရေးဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ပြည်သူ့လွှတ်တော်တွင်စတင်တင်သွင်း၍ ပြင်ဆင်ချက်ဖြင့် အတည်ပြုပြီး ပေးပို့လာသည့် အခြေခံပညာရေး ဥပဒေကြမ်းနှင့် စပ်လျဉ်း၍ ဆွေးနွေးရန် လွှတ်တော်ကိုယ်စားလှယ်(၁၄)ဦး အမည်စာရင်း တင်သွင်းထားပါတယ်။ တစ်ဦးလျှင် (၆)မိနစ်ထက်မပိုဘဲ ဆွေးနွေးခွင့်ပြုမှာဖြစ်ပါတယ်။ ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ ဦးကျော်နိုင် ဆွေးနွေးနိုင် ပါပြီ။</speech>
<speech><mp id="1328">ဦးကျော်နိုင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး အမှူးပြု၍ ကြွရောက်လာကြပါသော အမျိုးသားလွှတ်တော် ကိုယ်စားလှယ်များအားလုံး မင်္ဂလာပါခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ် အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးကျော်နိုင် ဖြစ်ပါတယ်။ ယခု ဆွေးနွေးမယ့် အခြေခံပညာရေးဥပဒေကြမ်းမှာ ကန့်ကွက်ပြင်ဆင်စရာရော၊ ထောက်ခံစရာတွေရော တွေ့နေရပါတယ်။ အဲဒီတော့ ်အသတ်အရ ကျွန်တော် ဆွေးနွေးမယ့် ပထမဆုံး ခေါင်းစဉ်အနေနဲ့ ပြောမယ် ဆိုရင်တော့ အပိုဒ် ၄(ဓ) အဲဒါကတော့ ဆရာတွေရဲ့ အရည်အချင်းနှင့် ပတ်သက်တာ။ နောက်တစ်ခါ အပိုဒ် ၉၊ အပိုဒ် ၁၀ နဲ့ အပိုဒ် ၅၀ ကတော့ မူကြိုပညာရေးနှင့် ပတ်သက်တာဖြစ်ပြီး အဓိက ကျွန်တော့်အနေနဲ့ အခြေခံဆွေးနွေးမှာကတော့ ကျိန်းသေမှုမရှိဘဲ ဖြစ်နေတဲ့ ကျွန်တော်တို့ မြန်မာပြည်ရဲ့ စာမေးပွဲစနစ်အကြောင်းဖြစ်ပါတယ်။ ဥပဒေအနေနဲ့ အခိုင်အမာ ပြဋ္ဌာန်းလိုက်ပြီ ဆိုရင်တော့ ကျိန်းသေမှုကို ပြမှာဖြစ်ပါတယ်။ အဲဒီတော့ ကျွန်တော်တို့က အလေးအနက် ကိုင်တွယ် စဉ်းစားပြီး ဆွေးနွေးရမှာဖြစ်ပါတယ်။ အဲဒီတော့ ဆွေးနွေးမယ့် ခေါင်းစဉ်ကို ဖတ်ပြတာဖြစ်ပါတယ်။ ပထမဆုံးအနေနဲ့ကတော့ မူကြိုပညာရေးစနစ်ကို အမှတ်စဉ်(၁၄)နှင့် အမှတ်စဉ်(၁၅)၊ အခန်း(၄) အပိုဒ် ၉ နဲ့ ၁၀ မှာ မူကြိုပညာရေးကို ပညာရေးဝန်ကြီးဌာနက ကိုင်တွယ်ဖို့အတွက် ဥပဒေပြဋ္ဌာန်း ထားတယ်။ အဲဒီအခါမှာ ပြည်သူ့လွှတ်တော်က အဲဒီအချက်ကို ပယ်ဖျက်လိုက်တယ်။ ပယ်ဖျက်ခြင်းကို လက်ခံပါတယ်။ ဘာကြောင့်လဲဆိုရင် မူကြိုပညာရေးကို လူမှုဝန်ထမ်းကယ်ဆယ်ရေးနှင့် ပြန်လည် နေရာချထားရေးဝန်ကြီးဌာနက ပိုင်ပိုင်နိုင်နိုင် ကလေးတွေရဲ့ ပြုစုပျိုးထောင်မှုကို လုပ်ဆောင်နေတာ တွေ့ရပါတယ်။ အဲဒီတော့ ပညာရေးဝန်ကြီးဌာနက ပွင့်ပွင့်လင်းလင်းပြောရရင် ဝန်ထမ်းတွေ အများကြီး၊ ကျောင်းတွေအများကြီးနဲ့ မနိုင်မနင်းလုပ်မယ်ဆိုရင်တော့ နဂိုမူကြိုအနေအထားလေးဟာ အခြေအနေ ပျက်ယွင်းသွားနိုင်ပါတယ်။ ဆင်ပါးစပ် နှမ်းပက်သလို ဆိုတဲ့ အင်အားနှင့် ခုလောလောဆယ် ဒီမူကြိုကို လူမှုဝန်ထမ်းကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနမှ အင်မတန် ပိုင်ပိုင် နိုင်နိုင် ကိုင်တွယ်နိုင်တာကို လေ့လာတွေ့ရှိပြီးဖြစ်ပါတယ်။ အဲဒါကြောင့်မို့လို့ ဆွေးနွေးတဲ့ အပိုဒ် ၉ နဲ့ အပိုဒ် ၁၀ မှာ မူကြိုပညာရေးစနစ်ကို ပညာရေးဝန်ကြီးဌာနအောက်က ကိုင်တွယ်မယ်ဆိုတာကို ကန့်ကွက်မှာဖြစ်ပါတယ်။ အဲဒီအခါ တစ်ဆက်တည်းပဲ ပုဒ်မ အပိုဒ် ၅၀ မှာဆိုရင် မူကြိုပညာရေးနှင့် ပတ်သက်လို့ ဘဏ္ဍာရေးတောင်းခံထားတာ တွေ့ရပါတယ်။ အဲဒီအပိုဒ်မှာပါတဲ့ “မူကြို” ဆိုတာကို ပယ်ဖျက်ပြီးသွားပါပြီ။ ဆရာနှင့်ပတ်သက်လို့ အရည်အချင်းမြှင့်တင်ရေးကိစ္စသည် ကျွန်တော်တို့ အမျိုးသားလွှတ်တော်က လက်ခံထားပါတယ်။ အဲဒါကို လက်ခံပြီး ထောက်ခံပေးပါတယ်။ အဲဒါ အပိုဒ် ၄(ခ)မှာ ရှိပါတယ်။ အဓိကပြောမယ့် စာမေးပွဲ ကိစ္စကိုတော့ Power Point နဲ့ တင်ပြမှာဖြစ်တဲ့အတွက် ဥက္ကဋ္ဌကြီးက ခွင့်ပြုပေးပါခင်ဗျား။ Power Point ပြခွင့်ပြုပါ။ အဲဒီတော့ အခန်း(၆)၊ အပိုဒ် ၂၀(ဂ)မှာ အဆိုပြု မူလပြဋ္ဌာန်းချက်မှာ အနီရောင်နဲ့ ပြထားပါတယ်။ အဆင့်ပြည့်မီကြောင်း စာမေးပွဲအဖြစ် ဆောင်ရွက်ရေး၊ စာမေးပွဲဆိုတာကို မူလ အဆိုပြုချက်မှာ ထည့်ထားပါတယ်။ ပြဿနာက ပြည်သူ့လွှတ်တော်ရဲ့ အတည်ပြုချက်မှာ စာမေးပွဲ ဆိုသည့် အသုံးအနှုန်းကို ပယ်ဖျက်ပြီးတော့ စာမေးပွဲ ရှိမှု၊ မရှိမှု မရေရာတဲ့ အဆင့်အလိုက် သင်ယူ တတ်မြောက် စစ်ဆေးအကဲဖြတ်ခြင်း နည်းစနစ်များ သုံးဖို့ရေးထားတာ တွေ့ရပါတယ်။ ဒါကြောင့်မို့လို့ သူ့အတွက် စာကို ပြင်ဆင်မယ်။ သူ့ရဲ့ စာပိုဒ်ကို ဥပဒေကြမ်းအနေနဲ့ ပြင်ဆင် မယ်ဆိုရင်တော့ အဆိုပြုပြဋ္ဌာန်းချက်နဲ့ ပြည်သူ့လွှတ်တော်ရဲ့ အတည်ပြုပြဋ္ဌာန်းချက်ကို ရောစပ် ပြီးတော့ ပြဋ္ဌာန်းရမှာဖြစ်ပါတယ်။ အဲဒီမှာလည်းပဲ ပိုဆိုးတဲ့အခြေအနေတစ်ရပ်ကို တွေ့ရပါတယ်။ အခြေခံပညာ အထက်တန်းအဆင့်စာမေးပွဲ ပြီးဆုံးချိန်မှာ မူလ တစ်သက်လုံးလုပ်လာတာ ဗဟို အဆင့် ကြီးမှူးကျင်းပရမယ့်စာမေးပွဲကို ပြည်သူ့လွှတ်တော်က ပယ်ဖျက်လိုက်ပြီဖြစ်ပါတယ်။ စာမေးပွဲ ပယ်ဖျက်ခြင်းသည် လွှတ်တော်ရဲ့ ပယ်ဖျက်ခြင်းလို့ သက်ရောက်သွားပါပြီ။ အမျိုးသားလွှတ်တော် ကလည်း ပယ်ဖျက်တာကို လက်ခံခဲ့ပါတယ်။ ဒါကို ကျွန်တော် ကန့်ကွက်ပါတယ်။ ပယ်ဖျက်လို့ မရပါဘူး။ ပယ်ဖျက်လို့ မရဘဲနဲ့ ဘယ်လိုပြင်ဆင်မလဲ။ ဒါဆိုရင် ပြည်သူ့လွှတ်တော်မှာ ထည့်ထားသည့်အချက်နှင့် စာမေးပွဲဆိုတာနဲ့ ပေါင်းစပ်ရမှာဖြစ်ပါတယ်။ ပြည်သူ့လွှတ်တော်ရဲ့ အတည်ပြုချက်ကိုလည်း အမျိုးသားလွှတ်တော်က လက်ခံထားပါတယ်။ ကျွန်တော်က ဒီအချက်ကိုလည်း လက်ခံမယ်။ စာမေးပွဲကို လက်ခံပြီးတော့ ခုနက ရှေ့က Power Point မှာပြတဲ့အချက်နှင့် ပေါင်းစပ်ပြီး လုပ်မှသာလျှင် ပိုင်ပိုင်နိုင်နိုင် လုပ်နိုင်ပါလိမ့်မယ်။ ကျွန်တော်တို့ အတည်ပြုတဲ့အချက်က လက်ရှိ မြန်မာပြည်မှာ စာမေးပွဲ ရှိ/ မရှိ မသေချာတဲ့ အခြေအနေဖြစ်နေပါတယ်။ နောက်တစ်ခါ တက္ကသိုလ် တိုက်ရိုက်ဝင်ခွင့်ကိုလည်း ကျင့်သုံးနေပေမယ့် ပြီးခဲ့တဲ့နှစ်ကဆိုလို့ရှိရင် အမှတ်(၅၀၀)ကျော်တဲ့ ကျောင်းသား(၁၀၀)ကျော်ဟာ ကျောင်းတွေ ဝင်ခွင့် မရဘဲနဲ့ ပရမ်းပတာဖြစ်သွားပါတယ်။ အဲဒါဘာလဲဆိုရင် ကျွန်တော်တို့ရဲ့ အဆင်သင့်မဖြစ်သေးတဲ့ တက္ကသိုလ်ဝင်ခွင့်ကိစ္စပဲ ဖြစ်ပါတယ်။ တက္ကသိုလ်ဝင်ခွင့်ကိစ္စနဲ့ ပတ်သက်လို့က အခု ကျွန်တော် ပြောတဲ့အချက်များ ပြင်ဆင်ဖို့ လိုအပ်သလို နောက်တစ်ခါ ကျွန်တော် မပြောဘဲ ဒီအထဲမှာ ကျန်သွားတဲ့ အချက်တစ်ချက်ရှိတယ်။ အပိုဒ် ၁၆(ဂ)မှာလည်း စာမေးပွဲကို ဖြုတ်ပယ်ထားတာ တွေ့ရ ပါတယ်။ အဲဒီတော့ အခြေခံပညာရေးဥပဒေကြမ်း တစ်ခုလုံးမှာ ဖြုတ်ပယ်ထားတဲ့ စာမေးပွဲဆိုတာ တွေ အားလုံးကို ပြန်ထည့်ဖို့လိုအပ်တယ်လို့ ကျွန်တော် တင်ပြအပ်ပါတယ်။ အဲဒီတော့ စာမေးပွဲဆိုတာ တကယ်တမ်း ကမ္ဘာမှာလည်း ကျင့်သုံးပါတယ်။ ဥပမာအားဖြင့် ကျွန်တော်တို့ဆီက နာမည်ကြီးတဲ့ GCE အခု IGSE ဆိုတာ သူလည်းပဲ တက္ကသိုလ်တွေဝင်ဖို့ စာမေးပွဲဖြစ်ပါတယ်။ ဒီထက် ပိုကျယ်ပြန့်တဲ့ စာမေးပွဲများလည်း ရှိပါတယ်။ ဥပမာ အမေရိကန်မှာလည်းရှိတယ်။ နောက်တစ်ခါ တစ်ကမ္ဘာလုံး ကျင့်သုံးတဲ့ IB (International Baccalaureate) ဆိုတဲ့ စာမေးပွဲလည်း ရှိပါတယ်။ ဒီစာမေးပွဲတွေ အားလုံးရှိသလို ဥပမာအားဖြင့် စင်ကာပူမှာလည်းပဲ Singapore cambridge GCE ဆိုတဲ့ စာမေးပွဲနဲ့ သာလျှင် တက္ကသိုလ်တက်လို့ရပါတယ်။ ဒါတင်မကဘဲနဲ့ Primary ကနေ Secondary ကို တက်မယ် ဆိုရင်လည်း Primary School Leaving Examination ဆိုတာရှိပါတယ်။ ဒါကြောင့်မို့လို့ ကျွန်တော် အခုပြောချင်တဲ့ အထောက်အထားများအရ စာမေးပွဲရှိဖို့လိုအပ်ကြောင်း ပြောကြားရင်း ကျွန်တော့်ရဲ့ ဆွေးနွေးချက်ကို နိဂုံးချုပ်ပါတယ်ခင်ဗျား။</speech>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၆)မှ မန်းထွန်းကြိုင် ဆွေးနွေးနိုင်ပါပြီ။</speech>
<speech><mp id="1342">မန်းထွန်းကြိုင်၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)</mp>မင်္ဂလာရှိသော နံနက်ခင်းပါခင်ဗျား။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဥက္ကဋ္ဌ၊ အမျိုးသားလွှတ်တော်ကိုယ်စားလှယ်များ၊ ဝန်ထမ်းများအားလုံး ချမ်းသာကိုယ်စိတ်မြဲကြပါစေ။ နှလုံး စိတ်ဝမ်း အေးချမ်းကြပါစေလို့ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်က ဧရာဝတီတိုင်း ဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် မန်းထွန်းကြိုင် ဖြစ်ပါတယ်။ အခြေခံပညာရေးဥပဒေမူကြမ်းနှင့် စပ်လျဉ်း၍ အဆိုပြုပြဋ္ဌာန်းချက်၊ ပြည်သူ့လွှတ်တော် ၏ အတည်ပြုချက်နဲ့ အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက်များကို အကြံပြု ဆွေးနွေးလိုပါတယ်။ Power Point သုံးစွဲခွင့်ပြုပါခင်ဗျား။ အခန်း(၁)၊ အပိုဒ် ၂(ည) တန်းညှိပညာရေး အစီအစဉ် Equivalency Programme ကို ဆွေးနွေးလိုပါတယ်။ ကျိုးကြောင်းဖော်ပြချက်အနေနဲ့ ယူနက်စကို၏ နောက်ဆုံးသုံးသပ်ချက်အရ နိုင်ငံတကာပညာရည်အဆင့်မြင့်မားရေးတွင် ကျောင်းသား၊ ကလေးသူငယ်အားလုံး ပုံမှန်ကျောင်းများသို့ တက်ရောက်နိုင်ရေးအတွက် နှစ်ပေါင်းများစွာ ကြိုးပမ်းခဲ့ သော်လည်း ထူးထူးခြားခြား အောင်မြင်မှုမရသေးဘဲ ကျောင်းပြင်ပရောက် ကလေးဦးရေသည် မြင့်မားလျက်ရှိသည်ကို တွေ့ရပါတယ်။ အဆိုပါ ကျောင်းပြင်ပရောက်ကလေးများကို ပုံမှန်ပညာရေးသို့ ပြန်လည်ကူးပြောင်းနိုင်ရေးအတွက် အထူးသဖြင့် ဖွံ့ဖြိုးဆဲနှင့် မဖွံ့ဖြိုးသေးသော နိုင်ငံများအားလုံး ဦးစားပေးလုပ်ငန်းကြီးတစ်ရပ်အဖြစ် ကြိုးပမ်းဆောင်ရွက်လျက်ရှိပါတယ်။ အဆိုပါ ကလေးများ ပုံမှန်ပညာရေးသို့ ပြန်လည်ဝင်ရောက်နိုင်စေရေးအတွက် တစ်ခု တည်းသော ပညာရေးမှာ တန်းမြှင့်ပညာရေး အစီအစဉ် ဖြစ်ပါတယ်။ မြန်မာနိုင်ငံတွင် ကျောင်းပြင်ပ မူလတန်းပညာရေး တန်းညှိအစီအစဉ်ကို ၁၉၉၈ ခုနှစ်မှစ၍ သင်ရိုးညွှန်းတမ်းများ ပြုစုရေးဆွဲ ဆောင်ရွက်ခဲ့ရာ ယခုအခါတွင် ကျောင်းပြင်ပ မူလတန်းပညာရေး တန်းညှိအစီအစဉ် ပြီးမြောက်၍ အခြေခံပညာ အလယ်တန်း၊ အထက်တန်းများသို့ ဆက်လက်တက်ရောက်သင်ယူသော ကျောင်းသူ၊ ကျောင်းသားများ နှစ်စဉ် ပေါ်ထွန်းလျက်ရှိပါတယ်။ အဆိုပါ ကျောင်းပြင်ပ မူလတန်းပညာရေး တန်းညှိပညာရေးအစီအစဉ်၏ ကျေးဇူးကြောင့် တက္ကသိုလ်ဝင်တန်းစာမေးပွဲအောင်မြင်သော ကလေး (၅၄)ဦးအထိ ရှိနေပြီဖြစ်ပါတယ်။ သို့ပါ၍ ကျောင်းပြင်ပရောက် ကလေးများအတွက် ဤမျှအရေးကြီးသော တန်းညှိပညာရေး အစီအစဉ်ကို အခြေခံပညာရေးဥပဒေ အခန်း(၁) အမည်နှင့် အဓိပ္ပာယ်ဖော်ပြချက်တွင် ပယ်ဖျက်ခြင်း မပြုဘဲ မူလတင်ပြထားသည့်အတိုင်း ဆက်လက်ထားရှိသင့်ပါကြောင်း အကြံပြုလိုပါတယ်။ ဆက်လက်ပြီး အခန်း(၁) အပိုဒ် ၂(ဋ) လူတိုင်းအကျုံးဝင်ပညာရေး Inclusive Education ကို ဆွေးနွေးလိုပါတယ်။ ကျိုးကြောင်းဖော်ပြချက် ၁၉၉၄ ခုနှစ်၊ စပိန်နိုင်ငံ၊ စလာမန်ကာမြို့တွင် ကမ္ဘာ့နိုင်ငံပေါင်း (၁၅၄)နိုင်ငံ ပါဝင်ကျင်းပသော အစည်းအဝေးကြီး၏ ကြေညာချက်အရ ကျောင်းပြင်ပတွင်ရောက်နေကြသည့် ကိုယ်ကာယနှင့် ဉာဏ်ရည်ဉာဏ်သွေး အားနည်းသူများ၊ လူမှုဆက်ဆံရေးနှင့် ဘာသာစကား ကွဲပြားသူများ၊ လူမှုစီးပွားရေးကြောင့် ကျောင်းချိန်တွင် ကျောင်းမတက်နိုင်သူများ၊ ကျောင်းမနေသူ များနှင့် ကျောင်းထွက်သူများ၊ အလုပ်လုပ်နေရသူများ၊ HIV, AIDS အပါအဝင် ရောဂါဆိုးစွဲကပ်သူများ၊ ရောဂါရှိသူမိသားစုများ၊ အစဉ်အမြဲ ရွှေ့ပြောင်းနေရသည့် မိသားစုဝင်များ အစရှိသူတို့အား ကျောင်း ပညာရေးစနစ်တွင် အခြားပုံမှန်ကျောင်းသားများနှင့်အတူ ပညာသင်ယူခွင့်ရရှိရေး အခွင့်အလမ်း ဖန်တီးပေးသည့် အစီအစဉ်ဖြစ်ပါတယ်။ တစ်နည်းအားဖြင့် ကလေးအားလုံး အကျုံးဝင် ပါဝင်နိုင်ရေး ကြိုးပမ်းခြင်းဖြစ်ပါတယ်။ လူတိုင်း အကျုံးဝင်ပညာရေးကို များသောအားဖြင့် ကိုယ်စိတ်မသန်စွမ်းသောကလေးများသာ ဆက်နွယ်နေမည်ဟု အယူအဆရှိပါတယ်။ အမှန်မှာ ကလေးအားလုံး အကျုံးဝင်ရမည့် ပညာရေး စနစ်ဖြစ်ပါတယ်။ ပညာသင်ယူခွင့်ကို ပညာသင်ယူလိုသူအားလုံးနှင့် အကျုံးဝင်ပါတယ်။ အားလုံးနှင့် တက္ကသိုလ်အားလုံး အကျုံးဝင်ပါတယ်။ အချုပ်အားဖြင့် ဆိုရလျှင် စာသင်ခန်းအတွင်းသို့ ကလေးများအားလုံး တန်းတူညီတူပညာသင်ခွင့်ပေးခြင်း ဖြစ်ပါတယ်။ လူတိုင်းအကျုံးဝင် ပညာရေး ကို နိုင်ငံတကာပညာရေးနယ်ပယ်တွင် ကျင့်သုံးနိုင်ရေးအတွက် နိုင်ငံတကာနှင့် ဒေသအဆင့် လုပ်ငန်းဆွေးနွေးပွဲများကို အကြိမ်ပေါင်းများစွာ ဆောင်ရွက်ခဲ့ပြီး မြန်မာနိုင်ငံတွင်လည်း ၂၀၀၄ ခုနှစ်မှစ၍ ကျယ်ကျယ်ပြန့်ပြန့် ကျင့်သုံးလာခဲ့ပါတယ်။ သို့ပါ၍ ဤမျှလေးနက်ပြီး ရည်ရွယ်ချက်မြင့်မားသည့် လူတိုင်းအကျုံးဝင် ပညာရေးကို အခြေခံပညာရေးဥပဒေ အခန်း(၁) အမည်နှင့် အဓိပ္ပာယ်ဖော်ပြချက်တွင် ပယ်ဖျက်ခြင်းမပြုဘဲ မူလ တင်ပြထားသည့်အတိုင်း ဆက်လက်ထားရှိသင့်ပါကြောင်း အကြံပြုတင်ပြလိုပါတယ်။ ကျေးဇူးတင်ပါတယ်။ အခန်း(၁)၊ အပိုဒ် ၂(ည) တန်းညှိပညာရေး အစီအစဉ် ဆွေးနွေးခြင်းပြပုံ (ခ) စဉ် အခန်း အပိုဒ် အဆိုပြု ပြဌာန်းချက် ပြည်သူ့ လွှတ်တော်၏ အမျိုးသား လွှတ်တော် အတည်ပြုချက် ဥကြမ်း၊ (ကော်မီတီ၏ ပြင်ဆင်ချက် ကိုယ်စားလှယ်၏ ပြင်ဆင်ချက်နှင့် ပြင်ဆင်လိုသည့် အကြောင်းရင်း ပယ်ဖျက်ပါသည်။ ၂(ည) တန်းပညာရေး အစီအစဉ် ဆိုသည် မှာ ကျောင်းပြင်ပနှင့် တသက်တာ ပညာရေး အစီအစဉ်အရ သင်ယူ ရရှိ သည့် ပညာအဆင့်အတန်းကို ကျောင်း ညာရေးအဆင့် အတန်းများ နှင့် အရည် အချင်း ညှိနှိုင်းသတ်မှတ် ပေးသော အစီအစဉ်ကိုဆိုသည်။ ပြည်သူ့ လွှတ်တော်၏ ။ အဆိုပြုပြဌာန်းချက်အတိုင်း။ အတည်ပြု ချက် အတိုင်း။ အကြောင်းပြချက်။ Power Point Slide No.3  4ကိုကြည့်ရန်။ အကျိုးအကြောင်းဖော်ပြခြင်းပြပုံ (ခ-၁) အကျိုးအကြောင်းဖေါ်ပြချက်။ • မြန်မာနိုင်ငံတွင် ကျောင်းပြင်ပမူလတန်းပညာရေးတန်းညှိ အစီအစဉ်ကို ၁၉၉၈ ခုနှစ်မှစ၍ သင်ရိုးညွှန်းတမ်းများပြုစုရေးဆွဲ ဆောင်ရွက်ခဲ့ရာ၊ • ယခုအခါတွင် ကျောင်းပြင်ပမူလတန်းပညာရေး တန်းညှိ အစီအစဉ်ပြီးမြောက်၍ အခြေခံပညာအလယ်တန်းနှင့် အထက်တန်းသို့ ဆက်လက်တက်ရောက် ပညာသင်ယူသော ကျောင်းသား/သူများ နှစ်စဉ်ပေါ်ထွန်းလျက်ရှိပါသည်။ အဆိုပါကျောင်းပြင်ပမူလတန်းပညာရေး တန်းညှိပညာရေး အစီအစဉ်၏ ကျေးဇူးကြောင့် တက္ကသိုလ်ဝင်တန်းစာမေးပွဲ အောင်မြင်သော ကလေး (၅၄)ဦး အထိရှိနေပြီဖြစ်ပါသည်။ သို့ပါ၍ ကျောင်းပြင်ပရောက် ကလေးများအတွက် ဤမျှ အရေးကြီးသော တန်းညှိပညာရေးအစီအစဉ် ကို အခြေခံပညာရေး ဥပဒေအခန်း (၁)အမည်နှင့် အဓိပ္ပာယ်ဖော်ပြချက်တွင် ပယ်ဖျက်ခြင်းမပြုဘဲ မူလတင်ပြထားသည့်အတိုင်း ဆက်လက်ထား ရှိသင့်ပါသည်။ အကျိုးအကြောင်းဖော်ပြခြင်းပြပုံ (ခ-၂) အကျိုးအကြောင်းဖေါ်ပြချက်။ လူတိုင်းအကျုံးဝင်ပညာရေးကို များသောအားဖြင့် ကိုယ်၊ စိတ် မသန်စွမ်း သော ကလေးများသာ ဆက်နွယ်သည်ဟု အယူအဆ ရှိကြပါသည်။ အမှန်မှာ ကလေး အားလုံး အကျုံးဝင်ရမည့်ပညာရေး စနစ်ဖြစ်ပါသည်။ ပညာသင်ယူခွင့်ကို ပညာ သင်ယူလိုသူအားလုံး နှင့် အကျုံးဝင်ပါသည်။ ကျောင်း အားလုံးနှင့် တက္ကသိုလ် အား လုံး အကျုံးဝင်ပါသည်။ အချုပ်အားဖြင့်ဆိုပါလျှင် စာသင်ခန်းအတွင်းသို့ ကလေး များအားလုံးကို တန်းတူရည်တူ ပညာ သင်ယူခွင့်ပေးခြင်း ဖြစ်ပါ သည်။ လူတိုင်းအကျုံးဝင် ပညာရေးကို နိုင်ငံတကာ ပညာရေး နယ်ပယ်တွင် ကျင့်သုံးနိုင် ရေးအတွက် နိုင်ငံတကာနှင့် ဒေသအဆင့် လုပ်ငန်းဆွေးနွေးပွဲများကို အကြိမ်ပေါင်း များစွာ ဆောင်ရွက်ခဲ့ပြီး၊ မြန်မာနိုင်ငံတွင်လည်း ၂၀၀၄ ခုနှစ်မှစ၍ ကျယ်ကျယ်ပြန့်ပြန့်ကျင့် သုံးလာနိုင်ခဲ့ပါသည်။ သို့ပါ၍ ဤမျှလေးနက်ပြီး ရည်ရွယ်မြင့်မားသည့် လူတိုင်း အကျုံးဝင်ပညာရေးကို အခြေခံ ပညာရေး မူဝါဒ၊ အခန်း (၁)အမည် နှင့် အဓိပ္ပာယ်ဖော်ပြချက်တွင် ပယ်ဖျက်ခြင်းမပြုဘဲ မူလတင်ပြ ထားသည့် အတိုင်း ဆက်လက်ထားရှိသင့်ပါသည်။</speech>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၈)မှ ဦးမာန်လောမောင်း ဆွေးနွေးနိုင်ပါပြီ။</speech>
<speech><mp id="1236">ဦးမာန်လောမောင်း၊ ချင်းပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌနှင့်တကွ အားလုံး မင်္ဂလာအပေါင်းနှင့် ပြည့်စုံကြပါစေလို့ နှုတ်ခွန်း ဆက်သဂါရဝပြုလိုက်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၈) မင်းတပ် မြို့နယ်မှ အမျိုးသားလွှတ်တော်ကိုယ်စားလှယ် ဦးမာန်လောမောင်း ဖြစ်ပါတယ်။ ဥက္ကဋ္ဌကြီးခင်ဗျား။ တန်းညှိပညာရေးအစီအစဉ် အဓိပ္ပာယ်ဖော်ပြချက် အခန်း(၁)၊ အပိုဒ် ၂ (ည)ကို ပယ်ဖျက်ခြင်း မပြုသင့်ကြောင်း ဆွေးနွေးမှာဖြစ်ပါတယ်။ တန်းညှိပညာရေးအစီအစဉ် အဓိပ္ပာယ် ဖော်ပြချက် ပယ်ဖျက်ခြင်းသည် အောက်ပါဥပဒေများဖြင့် ကိုက်ညီခြင်းမရှိကြောင်း တွေ့ရှိရပါတယ်။ (၁) အမျိုးသားဥပဒေ အခန်း(၁)၊ အပိုဒ် ၂(ဌ) တန်းညှိပညာရေးအစီအစဉ် အဓိပ္ပာယ်နှင့် ဖော်ပြချက် ဖော်ပြထားခြင်း၊ ၎င်းဥပဒေ အခန်း(၃)၊ အပိုဒ် ၄(တ)တွင် ကျောင်းပညာရေး၊ ကျောင်းပြင်ပနှင့် တစ်သက်တာပညာရေး အသွင်ကူးပြောင်းသင်ယူနိုင်ရေးအတွက် တန်းညှိပညာရေး အစီအစဉ်ကို အကောင်အထည်ဖော်ရေးဟု ဖော်ပြထားခြင်း၊ ကျွန်တော်တို့ ပညာရေးဌာနမှာဆိုလို့ရှိရင်တော့ 602pê:023969: Formal Education s. Informal Education empê:g£o U23767: goejl: ရှိပါတယ်။ ခုနက တန်းညှိပညာရေးဟာဆိုလို့ရှိရင် ကျောင်းပြင်ပပညာရေးနယ်ပယ်က သင်ယူမှာ ဖြစ်ပါတယ်။ မြန်မာနိုင်ငံမှာဆိုလို့ရှိရင်တော့ ဆယ်ကျော်သက်အရွယ် (၅)နှစ်ကနေ (၁၆)နှစ်အတွင်း ကျောင်းနေ အရွယ်ကလေးများဟာ ပြင်ပရောက်နှုန်း (၁၈.၇၉)ရာခိုင်နှုန်းရှိတယ်လို့ သိရှိရပါတယ်။ လူငယ်များကို ပညာရေးသင်ယူမှု၊ သင်ကြားမှု အခွင့်အလမ်းပေးတဲ့ ပညာရေးတစ်ခုဖြစ်ပါတယ်။ အများအားဖြင့် ပြင်ပရောက်နေတဲ့ ကလေးများဟာ လွှက်ရည်ဆိုင်၊ စားသောက်ဆိုင်တွေမှာ စားပွဲထိုး လုပ်နေတာတွေ့ရပါတယ်။ အချို့ကတော့ ကျပန်းလုပ်ငန်းလုပ်နေတာကို တွေ့နေရပါတယ်။ သူတို့ရဲ့ အားလပ်ချိန် နံနက်၊ ညနှော ကျောင်းပြင်ပနှင့် တစ်သက်တာပညာရေးဦးစီးဌာနက နေပြီးတော့မှ မူလတန်းအဆင့်ဆိုလို့ရှိရင် မူလတန်းပြသင်တန်းဆင်း ဆရာ၊ ဆရာမနှင့်လည်းကောင်း၊ အလယ်တန်းကျောင်းသားတွေကို အလယ်တန်းအဆင့် သင်တန်းဆင်း ဆရာ၊ ဆရာမနှင့် လည်းကောင်း၊ အထက်တန်းအဆင့် ဆိုလို့ရှိရင်တော့ B.Ed ဘွဲ့ရတဲ့ ဆရာ၊ ဆရာမများနှင့် သင်ကြား ပေးပြီးတော့မှ ပုံမှန်ကျောင်းပညာရေးက မူလတန်းအဆင့်နဲ့ ပြင်ပမူလတန်းအဆင့် နောက်တစ်ခါ ပုံမှန်ကျောင်းက အလယ်တန်းအဆင့်နှင့် ကျောင်းပြင်ပ အလယ်တန်းအဆင့်၊ ပုံမှန်ကျောင်းက အထက်တန်းအဆင့်နှင့် ပြင်ပကျောင်းက အထက်တန်းအဆင့် တန်းညှိတဲ့ပညာကိုဆိုလိုတာ ဖြစ်ပါတယ်။ အဲဒါကြောင့်မို့လို့ ကျောင်းပြင်ပကလေးများအတွက် တစ်သက်တာပညာရေးအဆင့်ဖြစ်တဲ့ ဘွဲ့ရသည်အထိ သင်ကြားမှာဖြစ်ပါတယ်။ ဒါအတွက်ကြောင့်မို့လို့ မပယ်ဖျက်သင့်ကြောင်း ကျွန်တော် အကြံပြုဆွေးနွေးလိုပါတယ်။ ဥက္ကဋ္ဌကြီးခင်ဗျား။ ဆက်လက်ပြီးတော့မှ လူတိုင်းအကျုံးဝင် ပညာရေးအဓိပ္ပာယ် ဖော်ပြချက် အခန်း(၁)၊ အပိုဒ် ၂(ဋ)ကို ပယ်ဖျက်ခြင်းမပြုသင့်ကြောင်း ဆွေးနွေးလိုပါတယ်။ လူတိုင်း အကျုံးဝင်ပညာရေးဆိုတာ လူမျိုး၊ ဘာသာမရွေး၊ ကျား၊ မ မရွေး၊ ဆင်းရဲ၊ ချမ်းသာမရွေး အတိ ဒုက္ခရောက်သူများ၊ ကိုယ်အင်္ဂါမသန်စွမ်းသူများအားလုံး လူသားဟူသမျှကို ပညာသင်ခွင့်ပေးတဲ့ အခွင့်အလမ်းတစ်ခုဖြစ်ပါတယ်။ လူတိုင်းအကျုံးဝင်ပညာရေး အပိုဒ်(ဋ)ကို ဆက်လက်ထည့်သွင်းခြင်း အားဖြင့် လူတိုင်းအကျုံးဝင်နိုင်သည့် ပညာရေးပတ်ဝန်းကျင်တွင် မသန်စွမ်းသူများ အပါအဝင် လူတိုင်းအတွက် အရည်အသွေးရှိသော ပညာရေးအခွင့်အလမ်းများကို ပံ့ပိုးပေးရန် မြန်မာနိုင်ငံ၏ ကတိကဝတ်များဖြစ်သည့် (၁) မြန်မာနိုင်ငံအစိုးရမှ ၁၉၉၁ ခုနှစ်၊ လက်မှတ်ရေးထိုး အတည်ပြု ပေးထားသော ကလေးသူငယ်အခွင့်အရေးများဆိုင်ရာ ကုလသမဂ္ဂသဘောတူစာချုပ်နှင့် ၂၀၁၁ ခုနှစ်၊ လက်မှတ်ရေးထိုး အတည်ပြုထားသော မသန်စွမ်းသူများဆိုင်ရာ ကုလသမဂ္ဂသဘောတူစာချုပ်အရ ကတိကဝတ်များနှင့် ကိုက်ညီမှုရှိခြင်း၊ အမျိုးသားဥပဒေ မူဘောင်များဖြစ်သည့် အမျိုးသားပညာရေး ဥပဒေ ၂၀၁၄ - ၂၀၁၅ ပြင်ဆင်ချက် အခန်း(၂)၊ အပိုဒ် ၃၊ အပိုဒ်ခွဲ(ဇ)ပါ နိုင်ငံသားတိုင်း မွေးရာပါ အခွင့်အရေးဖြစ်သော ပညာသင်ယူခွင့်ကို နိုင်ငံသားတိုင်း ခံစားရရှိစေရန်နှင့်ကိုက်ညီခြင်း၊ မသန်စွမ်းသူ များအခွင့်အရေး ဥပဒေ ၂၀၁၅ အပိုဒ် ၃(ဃ) နယ်ပယ်အသီးသီးတွင် အခြားသူများနှင့်တန်းတူ လူမှုအဖွဲ့အစည်း ပေါင်းစည်းပါဝင်နိုင်ရန် ဆိုသည့်အချက်များနှင့် ကိုက်ညီပါသည်။ လူတိကဝတ်များဖြစ်သည့် အခွင့်အရေးများဆိုင်သူများဆိုင်ရာ ကုလသည် အမျိုးသားပညာ ၎င်းအပြင် အမျိုးသားပညာရေး မဟာဗျူဟာစီမံကိန်း ၂၀၁၆-၂၀၂၁ ပါ အခန်း(၆) အခြေခံ ပညာရေးအခွင့်အလမ်း အရည်အသွေးနှင့် လူတိုင်းအကျုံးဝင်မှုနှင့် မြန်မာနိုင်ငံ ရေရှည်တည်တံ့ခိုင်မြဲပြီး ဟန်ချက်ညီဖို့ ဖွံ့ဖြိုးတိုးတက်မှုစီမံကိန်း ၂၀၁၈-၂၀၃၀ ရည်မှန်းချက်ပန်းတိုင်(၄) မဟာဗျူဟာ (၄.၁.၂) ကလေးများအားလုံး အရည်အသွေးမြင့် အခြေခံပညာရေးကို ဖော်ဆောင် အောင်အောင် မြင်မြင် သင်ယူနိုင်ပြီး ယင်းမှတစ်ဆင့် ဖွံ့ဖြိုးတိုးတက်မှုများရရှိစေခြင်းတို့ကို အကောင်အထည်ဖော်ရန် ဖြစ်တဲ့ အတွက်ကြောင့်မို့လို့ လူတိုင်းအကျုံးဝင် ပညာရေးကိုလည်းပဲ မပယ်ဖျက်သင့်ကြောင်း ကျွန်တော် ဆွေးနွေးလိုပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၇)မှ ဦးကျော်တုတ် ဆွေးနွေးနိုင်ပါပြီ။</speech>
<speech><mp id="1293">ဦးကျော်တုတ်၊ မန္တလေးတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ အားလုံး ကိုယ်ရော စိတ်ပါ ကျန်းမာချမ်းသာပါစေကြောင်း ဆုတောင်းဂါရဝပြု နှုတ်ခွန်းဆက်သအပ်ပါတယ်။ ကျွန်တော် ကတော့ မန္တလေးတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဦးကျော်တုတ် ဖြစ်ပါတယ်။ အခြေခံပညာရေးဥပဒေကြမ်းကို အကြံပြုဆွေးနွေးသွားမှာဖြစ်ပါတယ်။ Power Point ဖြင့် တင်ပြခွင့်ပြုစေလိုပါတယ်။ ဥပဒေကြမ်း အခန်း(၁)၊ အမည်နှင့်အဓိပ္ပာယ်ဖော်ပြချက်အခန်းမှာ ပညာရေးအထူးဝန်ဆောင်မှုဆိုသည်မှာ အဓိပ္ပာယ်ဖွင့်ဆိုချက် အသစ်ဖြည့်စွက်ဖို့လိုကြောင်း အကြံပြု အပ်ပါတယ်။ အကြောင်းပြချက်အနေနဲ့ အခန်း(၅)၊ အပိုဒ် ၁၃(က-၄)မှာ ရွေ့ လျားနှင့် အရေးပေါ် ကျောင်းများကို ပညာရေးအထူးဝန်ဆောင်မှုအဖြစ် အကောင်အထည်ဖော်ဆောင်ရွက်ရေးဟု ပါရှိသည့် အတွက် ပညာရေးအထူးဝန်ဆောင်မှု၏ အဓိပ္ပာယ်ကို ဖော်ပြဖို့ လိုအပ်မှာဖြစ်ပါတယ်။ အဆိုပြု ပြဋ္ဌာန်းချက် အခန်း(၃) အပိုဒ် ၄(ဇ)မှာ သင်ကြားသင်ယူမှု စာသင်ခန်းများရဲ့ ရှေ့မှာ ဘေးကင်း လုံခြုံသော စကားရပ် ဖြည့်စွက်ရန်နှင့် သင်ယူမှုဝန်းကျင်ကောင်းများရှေ့မှာလည်းပဲ လုံခြုံစိတ်ချ စကားရပ်များ ဖြည့်စွက်ရန် အကြံပြုအပ်ပါတယ်။ အကြောင်းပြချက်မှာ သင်ယူမှုပတ်ဝန်းကျင်သည် လုံခြုံစိတ်ချရပြီး သင်ယူမှုကို အားပေးနေသော ဝန်းကျင်ကောင်းများ ဖန်တီးပေးစေလိုတဲ့အတွက် ကြောင့်ဖြစ်ပါတယ်။ အဆိုပြု ပြဋ္ဌာန်းချက် အခန်း(၃)၊ အပိုဒ်(၄)(ဓ)မှာ ပညာရေးလုပ်ငန်းအစီအစဉ်များ ရေးဆွဲခြင်း၊ စီမံခန့်ခွဲ အကောင်အထည်ဖော်ဆောင်ရွက်ခြင်း၊ အရည်အသွေး အပါအဝင် ပညာရေး ဝန်ထမ်းများအားလုံး၏ စွမ်းဆောင်ရည်နှင့် လူမှုဘဝမြှင့်တင်ရေးကို အလေးထားဆောင်ရွက်ရေးဟု ပြင်ဆင်ရန် အကြံပြုအပ်ပါတယ်။ အကြောင်းပြချက်မှာ အမျိုးသားပညာရေးဥပဒေ ပြင်ဆင်သည့်ဥပဒေ အခန်း(၃)၊ အပိုဒ်(၄) (တ)မှာ ဗဟိုချုပ်ကိုင်မှုလျှော့ချသည့် ပညာရေးစနစ်ကို ကျင့်သုံးရေးဟု ပြဋ္ဌာန်းထားရာ ပညာရေး ဝန်ထမ်းအားလုံးဟာ ပညာရေးလုပ်ငန်းအစီအစဉ်များအား ကိုယ်တိုင်ရေးဆွဲ စီမံခန့်ခွဲအကောင် အထည်ဖော်မှု အရည်အသွေးများ တိုးတက်မြင့်မားလာစေရန် ဖြစ်ပါတယ်။ အဆိုပြုပြဋ္ဌာန်းချက် အခန်း(၇)၊ အပိုဒ်(၂၆)(စ)မှာ ပညာရေးအရည်အသွေးပိုမိုမြင့်မားပြီး လူတိုင်းအကျုံးဝင်မှုရှိစေရန် ပညာရေးဆိုင်ရာ သုတေသနလုပ်ငန်းများကို သက်ဆိုင်ရာ ဌာနများ၊ အဖွဲ့အစည်းများနှင့် ပူးပေါင်း ပါဝင်ဆောင်ရွက်ခြင်းဟု ဖြည့်စွက်ပြင်ဆင်ရန် အကြံပြုပါတယ်။ အကြောင်းပြချက်မှာ လူတိုင်းအကျုံးဝင်ပါဝင်မှုဟာ လွန်စွာအရေးကြီးကြောင်း အမျိုးသား ပညာရေးဥပဒေ ပြင်ဆင်သည့်ဥပဒေ အခန်း(၁)၊ အပိုဒ်(၂)(အ)မှာ လူတိုင်းအကျုံးဝင်ပညာရေးကို အကျယ်တဝင့် ဖွင့်ဆိုထားပါတယ်။ အဆိုပြုချက် အခန်း(၈)၊ အပိုဒ်(၃၅)မှာ စီမံခန့်ခွဲမှုအားလုံးကို အစီအစဉ် ကြိုတင်ရေးဆွဲခြင်း အပါအဝင် စီမံခန့်ခွဲမှုအားလုံးကို ဖြည့်စွက်ပြင်ဆင်ရန် အကြံပြုအပ် ပါသည်။ အကြောင်းပြချက်မှာ စီမံခန့်ခွဲမှုတွင် သာတူညီမျှမှု၊ လူတိုင်းအကျုံးဝင်မှုနှင့် အရည်အသွေး ရှိဝန်ဆောင်မှုများအတွက် စေ့စပ်သေချာရန် အစီအစဉ်ကြိုတင်ရေးဆွဲခြင်းသည် မရှိမဖြစ်၊ မပါမဖြစ် အဓိကကျတဲ့အရာအဖြစ် အရေးပေးသလို ဖြစ်ပါတယ်။ အဆိုပြုပြဋ္ဌာန်းချက် အခန်း(၉)၊ အပိုဒ်(၃၉)(ခ) မှာ သင်ရိုးညွှန်းတမ်းနှင့်ကိုက်ညီစွာ သင်နည်းစနစ်များကို လွတ်လပ်စွာ ရွေးချယ်ခွင့်ဆိုတဲ့နေရာမှာ သင်ရိုးညွှန်းတမ်းနှင့် ကိုက်ညီစွာ ကျောင်းသုံးစာအုပ်ကော်မတီက အသိအမှတ်ပြုပြီးဖြစ်သော ကျောင်းသုံးစာအုပ်များ၊ သင်နည်းစနစ်များကို လွတ်လပ်စွာ ရွေးချယ်ခွင့်ဟု ဖြည့်စွက်လိုပါတယ်။ အကြောင်းပြချက်မှာ ကျောင်းစာကြည့်တိုက်များကို လက်တွေ့အသုံးပြုရှာဖွေ လေ့လာ မှတ်ယူတတ်စေပြီး အမျိုးသားပညာရေးရည်မှန်းချက်များ၊ အခြေခံပညာရေးမျှော်မှန်းချက်များ ပြည့်ဝအောင် လက်တွေ့သင်ကြားလေ့ကျင့်ပေးနိုင်ရန် ဖြစ်ပါတယ်။ အဆိုပြုပြဋ္ဌာန်းချက် အခန်း(၉)၊ အပိုဒ်(၃၉)(ဆ)အဖြစ် အသစ်ဖြည့်စွက်ရန် အကြံပြုအပ်ပါတယ်။ ဆရာများသည် မူဝါဒများ၊ ပညာရေး ဖွံ့ဖြိုးမှုစီမံကိန်းများ၊ စီမံချက်များ၊ ပညာရေးဆိုင်ရာ ဥပဒေများနှင့် အခြားလုပ်ထုံးလုပ်နည်းများ အတွက် အကြံပြုခွင့်၊ ပါဝင်ဆောင်ရွက်ခွင့်ဟု ဖြည့်စွက်လိုပါတယ်။ အကြောင်းပြချက်မှာ အမျိုးသားပညာရေးဥပဒေ အခန်း(၁၁)၊ အပိုဒ်(၅၈)(ခ)မှာ ဝန်ကြီး ဌာနသည် မဟာဗျူဟာများ၊ မူဝါဒများနှင့် ယင်းတို့ကို အကောင်အထည်ဖော်ဆောင်ရွက်မှုစီမံချက်၊ ပညာရေးဖွံ့ဖြိုးမှုစီမံကိန်းများအား ပညာရေးနှင့်သက်ဆိုင်သည့် ဥပဒေနှင့် အခြားလုပ်ထုံးလုပ်နည်း များကို ပြည်သူလူထုထံကျယ်ပြန့်စွာ သိရှိစေရန်ဆောင်ရွက်ခြင်းဟူသော ပြဋ္ဌာန်းချက်နှင့် ကိုက်ညီ စေရန် ဖြစ်ပါတယ်။ အဆိုပြု ပြဋ္ဌာန်းချက် အခန်း(၁၀)၊ အပိုဒ်(၄၆)(ဂ)တွင် မိဘဆရာအသင်း၏ လုပ်ငန်းများတွင် ပူးပေါင်းပါဝင်ဆောင်ရွက်ခွင့်မှာ အကြံပြုခွင့်ကို ဖြည့်စွက်လိုပါတယ်။ အကြောင်း ပြချက်မှာ အမျိုးသားပညာရေးဥပဒေ အခန်း(၁၁)၊ အပိုဒ်(၅၈)(ခ)ပါ ပြဋ္ဌာန်းချက်များနှင့် ကိုက်ညီ စေရန် ထည့်သွင်းရခြင်းဖြစ်ကြောင်း အကြံပြုဆွေးနွေးရင်း နိဂုံးချုပ်အပ်ပါတယ်။ ပြုခွင့်ကို (ဂ)တွင် မိဘနှင့် ကိုက်ညီ ခြင်းဖြစ်ကြောင်း</speech>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၆)မှ ဒေါက်တာ ဦးကြွယ်ကြွယ် ဆွေးနွေးနိုင်ပါပြီ။</speech>
<speech><mp id="1292">ဒေါက်တာဦးကြွယ်ကြွယ်၊ မန္တလေးတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ ပြည်ထောင်စု အဖွဲ့အစည်းဝင်ပုဂ္ဂိုလ်များနှင့် ကြွရောက်လာကြသူများအားလုံး မင်္ဂလာပါခင်ဗျာ။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဒေါက်တာ ဦးကြွယ်ကြွယ် ဖြစ်ပါတယ်။ ပြည်သူ့လွှတ်တော်က အတည်ပြုပြီး ပေးပို့လာတဲ့ အခြေခံပညာရေး ဥပဒေကြမ်းကို ဆွေးနွေးမှာဖြစ်ပါတယ်။ ဥက္ကဋ္ဌကြီးခင်ဗျား။ Power Point ဖြင့် တင်ပြခွင့်ပြုပါရန် ခွင့်တောင်းခံအပ်ပါတယ်။ အခန်း(၁)၊ အမည်နှင့် အဓိပ္ပာယ်ဖော်ပြချက်အခန်းမှာ အပိုဒ်(၂)၊ အပိုဒ်ခွဲ(င)ကို ပညာရေးဆိုသည်မှာ လူတို့၏ အသိပညာ၊ အတတ်ပညာ၊ ကျွမ်းကျင်မှုနှင့် သဘောထားအတွေးအခေါ်၊ အယူအဆ၊ အမြင်ခံယူချက်တို့ ဖွံ့ဖြိုးတိုးတက်မှုရှိစေရန် ဆောင်ရွက်သည့် သင်ကြားပို့ချခြင်း၊ သင်ယူခြင်း၊ လေ့လာမှတ်သားခြင်း၊ ပြန့်ပွားစေခြင်း၊ နားလည်သဘောပေါက် ခံယူစေခြင်း၊ မေးမြန်းစစ်ဆေးခြင်း၊ အရည်အချင်းသတ်မှတ်ပေးခြင်း စသည့် ဖြစ်စဉ်များ၊ လုပ်ငန်းစဉ်များကို ဆိုသည်လို့ ပြင်ဆင် သတ်မှတ်ပြဋ္ဌာန်းလိုပါတယ်။ ဤဥပဒေအရ ပိုမိုတိကျ လွှမ်းခြုံနိုင်ရန်ဖြစ်ပါတယ်။ အဲဒီအပိုဒ်(၂) အပိုဒ်ခွဲ(ဏ)ရဲ့ နောက်မှာ အပိုဒ်ခွဲ(တ)အဖြစ် အခြေခံပညာဆိုတဲ့ စကားရပ်ရဲ့ အဓိပ္ပာယ်ကို ဖြည့်စွက်ပြဋ္ဌာန်းလိုပါတယ်။ အပိုဒ်ခွဲ(တ) အခြေခံပညာဆိုသည်မှာ လူတစ်ဦးတစ်ယောက်ဘဝတွင် မိမိကိုယ်မိမိ ရပ်တည် ထူထောင်ဖွံ့ဖြိုးနိုင်ရန် လူ့အဖွဲ့အစည်းအတွင်း သမမျှတစွာ ရှင်သန်နိုင်ရန်၊ မှန်ကန်စွာ တွေးခေါ် နိုင်ရန်နှင့် အဆင့်မြင့်ပညာများကို ဆက်လက်သင်ယူနိုင်ရန်အတွက် အနည်းဆုံးရှိအပ်သည့် ပညာရေး ဖြစ်သည်လို့ ပြဋ္ဌာန်းလိုပါတယ်။ ဆရာ၊ ကျောင်းသား စသည့် စကားရပ်အဓိပ္ပာယ်များကို ဖွင့်ဆို သကဲ့သို့ ဥပဒေအရ ခိုင်မာစွာ ကျင့်သုံးနိုင်ရန် ထည့်သွင်းပြဋ္ဌာန်းလိုခြင်းဖြစ်ပါတယ်။ ထိုနည်းအတူ အပိုဒ်ခွဲ(ထ)အဖြစ် ကျောင်းဆိုတဲ့ စကားရပ်ကိုလည်း အဓိပ္ပာယ်ဖွင့်ဆို ဖြည့်စွက်ပြဋ္ဌာန်းသင့်ပါတယ်။ အပိုဒ်ခွဲ(ထ) ကျောင်းဆိုသည်မှာ ဤဥပဒေအရ ပိုင်းခြားသတ်မှတ်ထား သော အဆင့်များတွင် တက်ရောက်နိုင်သည့် အသက်အရွယ်ရှိသော ကလေးသူငယ်တစ်ဦးဖြစ်စေ၊ တစ်ဦးထက်ပိုသော သူများဖြစ်စေ၊ တစ်စုတစ်ဝေးတည်း င်းအခြားအလိုက် ပို့ချသူဆရာ များက သင်ကြားပို့ချနေသော အစုအဝေး၊ အဆောက်အအုံ၊ နေရာအဖွဲ့အစည်းကို ဆိုသည်လို့ ပြဋ္ဌာန်းလိုပါတယ်။ ပြဋ္ဌာန်းလိုတဲ့အကြောင်းကတော့ ဤအခြေခံပညာရေးဥပဒေရဲ့ သက်ရောက်မှုမှ ကင်းလွတ်နေတဲ့ သင်ကြားရေးဌာနများ၊ အစုအဝေးများ မရှိစေရန် တိုင်းပြည်ရဲ့ ပညာရေးစနစ် ဖွံ့ဖြိုးမှုကို အစိုးရက အကောင်အထည်ဖော်ဆောင်ရွက်တဲ့နေရာမှာ အားလုံးလွှမ်းခြုံနိုင်စေရန် ဖြစ်ပါတယ်။ ကျောင်းမဟုတ်ဟု ဤဥပဒေနှင့် မသက်ဆိုင်ဟု ငြင်းချက်မထုတ်နိုင်ရန်ဖြစ်ပါတယ်။ မူလအဆိုပြုပြဋ္ဌာန်းချက် အခန်း(၁)၊ အပိုဒ်(၂)၊ အပိုဒ်ခွဲ(ဒ)မှာ ပြဋ္ဌာန်းထားတဲ့ ကိုယ်ပိုင် သို့မဟုတ် ပုဂ္ဂလိကကျောင်းရဲ့ အဓိပ္ပာယ်ဖွင့်ဆိုချက်ကိုလည်း ကိုယ်ပိုင် သို့မဟုတ် ပုဂ္ဂလိကကျောင်းဆိုသည်မှာ ဤဥပဒေပြဋ္ဌာန်းချက်ပါ ကျောင်းဟူသော အဓိပ္ပာယ်ဖွင့်ဆိုချက်နှင့်ညီသော ကျောင်း၊ ပညာရိပ်သာ၊ ပညာဗိမာန်၊ စင်တာ၊ ဗဟိုဌာန စသည်ဖြင့် မည်သည့်အမည်ကို မှည့်သည်ဖြစ်စေ၊ မည်သူက တည်ထောင်သည်ဖြစ်စေ၊ အစိုးရပိုင်မဟုတ်သော အခြေခံပညာကျောင်းကို ဆိုသည်လို့ ပြင်ဆင် ပြဋ္ဌာန်းလိုပါတယ်။ အခန်း(၂) အခြေခံပညာရေးရည်မှန်းချက်များ အခန်း။ အပိုဒ်(၃)၊ အပိုဒ်ခွဲ(ခ)မှာ စတင် ပါဝင်ပြီး ဥပဒေတစ်ခုလုံးမှာပါတဲ့ လူသားကောင်းများ ဆိုတဲ့ စကားရပ်အစား နိုင်ငံသားကောင်းများ ဟူသည့် စကားရပ်ဖြင့် ပြင်ဆင်ပြဋ္ဌာန်းလိုပါတယ်။ လူသားကောင်းဆိုတဲ့ စကားရပ်ရဲ့ အဓိပ္ပာယ်ဟာ ကျယ်ပြန့်လွန်းပြီး ယေဘုယျဆန်လွန်းခြင်း ဖြစ်နေပါသည်။ နိုင်ငံသားကောင်းကတော့ ကျစ်လစ် သိပ်သည်းမှု ရှိတယ်၊ စုစည်းမှုရှိတယ်။ သုံးနေကျအကျွမ်းဝင်သည့် စကားလုံးလည်းဖြစ်တယ်။ အဓိပ္ပာယ် လည်း ပိုမိုလေးနက်တာဖြစ်ပါတယ်။ ပြီးတော့ ပိုပြီးတော့ Powerful လည်း ဖြစ်ပါတယ်။ အဲဒီတော့ နိုင်ငံသားကောင်းဟာလည်း လူသားကောင်းရဲ့ အဓိပ္ပာယ်ပါဝင်ပြီး ဖြစ်ပါတယ်။ ဒါကြောင့်မို့လို့ အဲဒီလို ပြောင်းလဲပြီးတော့ ပြဋ္ဌာန်းလိုတာဖြစ်ပါတယ်။ အခန်း(၆)၊ အပိုဒ်(၁၇)၊ အပိုဒ်ခွဲ(ဌ)အဖြစ် အဆင့်မြင့်ပညာရပ်များကို ဆက်လက်သင်ယူသူ ဖြစ်စေ၊ ဆက်လက်သင်ယူခြင်းမပြုသူဖြစ်စေ မိမိ၏ နေ့စဉ်လူနေမှုဘဝ လုပ်ငန်းဆောင်တာများ၊ အသက်မွေးဝမ်းကျောင်းမှုကိစ္စများတွင် သဘာဝကျစွာ၊ သိပ္ပံနည်းကျစွာ ကြောင်းကျိုးဆင်ခြင်လျက် တွေးခေါ်ယူဆလုပ်ဆောင်နိုင်ရေးအတွက် အခြေခံသဘာဝသိပ္ပံပညာ၊ သဘာဝသမိုင်းပညာများ သင်ကြားနိုင်ရေးဟူ၍လည်းကောင်း၊ အပိုဒ်ခွဲ(၃)အဖြစ် ကမ္ဘာ့နိုင်ငံရေးသမိုင်း၊ မြန်မာ့နိုင်ငံရေးသမိုင်း တို့ကို မှန်မှန်ကန်ကန် ယထာဘူတကျကျ သိရှိနားလည်၍ အနာဂတ်ဒီမိုကရေစီဖက်ဒရယ် ပြည်ထောင်စုတည်ဆောက်ရာတွင် အထောက်အကူဖြစ်စေသော မှန်ကန်သော သမိုင်းသင်ခန်းစာများ သင်ကြားနိုင်ရေးတို့ဖြင့် အသစ်ဖြည့်စွက် ပြဋ္ဌာန်းလိုပါတယ်။ အခန်း(၈)၊ အပိုဒ်(၃၃)၊ အပိုဒ်ခွဲ(ဃ)အဖြစ် ဤဥပဒေပါ အဓိပ္ပာယ်ဖော်ပြချက်များနှင့် အကျုံးဝင်သော အခြေခံပညာကျောင်းများအားလုံး သက်ဆိုင်ရာ ဥပဒေများအရ မှတ်ပုံတင်ခြင်းကို သေချာအောင်ဆောင်ရွက်ခြင်း၊ မှတ်ပုံမတင်သော ကျောင်းများ မကျန်စေရန် ဖြစ်ပါတယ်။ အပိုဒ်(င) အဖြစ် အခြေခံပညာကျောင်းများအားလုံးတွင် ဤဥပဒေပါ ရည်မှန်းချက်များ၊ အခြေခံမူများ၊ ပြဋ္ဌာန်းချက်များနှင့် ဆန့်ကျင်သော လူ့အဖွဲ့အစည်းကို အဆိပ်အတောက်ဖြစ်စေသော လူအချင်းချင်း၊ တိုင်းရင်းသားအချင်းချင်း အထင်အမြင်မှား အမုန်းပွားစေသော သင်ကြားဟောပြော ပို့ချမှုများ၊ ချစ်ကြည်မှု၊ အပြန်အလှန် လေးစားယုံကြည်မှု၊ သဟဇာတဖြစ်မှုများကို ပျက်ယွင်းစေသော သင်ကြား ဟောပြော ပို့ချမှုများ၊ ဒီမိုကရေစီနှင့် လူ့အခွင့်အရေးအခြေခံမူတို့မှ သွေဖည်ကွဲလွဲသော သင်ကြား ပို့ချမှုများ မဖြစ်အောင်ကြပ်မတ်ခြင်း၊ ဖြစ်ပေါ်လာပါက စုံစမ်းစစ်ဆေးခြင်း၊ သတိပေးတားမြစ်ခြင်း၊ သက်ဆိုင်ရာ ဥပဒေများဖြင့် ကျူးလွန်သူများကို အရေးယူခြင်း၊ ကျောင်းဖွင့်ခွင့်ကန့်သတ်ခြင်း၊ အပြီး ပိတ်သိမ်းခြင်းတို့ ဆောင်ရွက်ခြင်းဟူသည့် ပြဋ္ဌာန်းချက်များကို ထည့်သွင်းလိုပါတယ်။ ကျေးဇူးတင်ပါတယ်။ အခန်း(၁) အမည်နှင့်အဓိပ္ပာယ်ဖော်ပြချက် ပြပုံ (ဂ) ' အမည်နှင့် အဓိပ္ပါယ်ဖော်ပြချက် အပိုဒ် (၂) အပိုဒ်ခွဲ (င) ပညာရေးဆိုသည်မှာ လူတို့၏ အသိပညာ၊ အတတ်ပညာ၊ ကျွမ်းကျင်မှု နှင့် သဘောထား အတွေးအခေါ် အယူအဆအမြင် ခံယူချက်တို့ဖွံ့ ဖြိုးတိုးတက်မှု ရှိစေရန် ဆောင်ရွက်သည့် သင်ကြားပို့ချခြင်း သင်ယူခြင်း၊ လေ့လာမှတ်သားခြင်း၊ ပြန့်ပွားစေခြင်း၊ နားလည်သဘောပေါက်ခံယူစေခြင်း၊ မေးမြန်းစစ်ဆေးခြင်း၊ အရည်အချင်း သတ်မှတ်ပေးခြင်း စသည့် ဖြစ်စဉ်များ လုပ်ငန်းစဉ်များကို ဆိုသည်။ အခန်း(၆) အခြေခံပညာသင်ရိုးညွှန်းတမ်းနှင့် ကျောင်းသုံးစာအုပ် ကော်မတီဖွဲ့စည်းခြင်းနှင့် သင်ရိုး ညွှန်းတမ်းနှင့် ကျောင်းသုံးစာအုပ်များ ပြဋ္ဌာန်းခြင်း ပြပုံ (ဂ-၁) အခန်း (၆) အခြေခံပညာသင်ရိုးညွှန်းတမ်းနှင့် ကျောင်းသုံးစာအုပ်ကော်မတီ ဖွဲ့စည်းခြင်းနှင့် သင်ရိုးညွှန်းတမ်းနှင့် ကျောင်းသုံးစာအုပ်များ ပြဋ္ဌာန်းခြင်း အပိုဒ် (၁၇) အပိုဒ်ခွဲ (၃) ကမ္ဘာနိုင်ငံရေးသမိုင်း၊ မြန်မာ့နိုင်ငံရေးသမိုင်း တို့ကို မှန်မှန်ကန်ကန် ယျထာဘူတ ကျကျ သိရှိနားလည်၍ အနာဂါတ်ဒီမိုကရေစီ ဖက်ဒရယ် ပြည်ထောင်စု တည်ဆောက် ရာတွင် အထောက်အကူ ဖြစ်သော မှန်ကန်သော သင်ခန်းစာများ သင်ကြားနိုင်ရေး ။ အခန်း(၈) အခြေခံပညာရေး စီမံခန့်ခွဲမှု ပြပုံ (ဂ-၂) အခြေခံပညာရေး စီမံခန့်ခွဲမှု အပိုဒ် (၃၃) အပိုဒ်ခွဲ (င) အခြေခံပညာကျောင်းများအားလုံးတွင် ဤဥပဒေပါ ရည်မှန်းချက်များ၊ အခြေခံမူများ၊ ပြဋ္ဌာန်းချက်များနှင့် ဆန့်ကျင်သော လူ့အဖွဲ့ အစည်းကို အဆိပ်အတောက် ဖြစ်စေသောလူအချင်းချင်း၊ တိုင်းရင်းသားအချင်းချင်း အထင်အမြင်မှား အမုန်းပွားစေသော သင်ကြား ပို့ချဟောပြောမှုများ၊ ချစ်ကြည်မှု၊ အပြန်အလှန် လေးစားယုံကြည်မှု၊ သဟဇာတ ဖြစ်မှု များကို ပျက်ယွင်းစေသော သင်ကြားပို့ချဟောပြောမှုများ ဒီမိုကရေစီနှင့် လူ့အခွင့်အရေး အခြေခံမှုတို့မှ သွေဖယ်ကွဲလွဲသော သင်ကြားပို့ချမှုများ မဖြစ်အောင် ကြပ်မတ်ခြင်း၊ ဖြစ်ပေါ်လာပါက စုံစမ်းစစ်ဆေးခြင်း၊ သတိပေးတားမြစ်ခြင်း၊ သက်ဆိုင်ရာ ဥပဒေများဖြင့် ကျူးလွန်သူများကို အရေးယူခြင်း၊ ကျောင်းဖွင့်ခွင့် ကန့်သတ်ခြင်း၊ အပြီး ပိတ်သိမ်းခြင်းတို့ ဆောင်ရွက်ခြင်း။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျာ။ အခြေခံပညာရေး ဥပဒေကြမ်းနှင့် စပ်လျဉ်း၍ ဆွေးနွေးရန် ကျန်ရှိတဲ့ လွှတ်တော်ကိုယ်စားလှယ်များ တတိယနေ့ အစည်းအဝေး ၂၃ - ရ - ၂၀၁၉ (အင်္ဂါနေ့)တွင် ဆက်လက်ဆွေးနွေးသွားမှာ ဖြစ်ပါတယ်။</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန် အစည်းအဝေး ဒုတိယနေ့ ရပ်နားကြောင်းနှင့် တတိယနေ့ အစည်းအဝေး ဆက်လက်ကျင်းပမည့် နေ့ရက်နှင့်ကြေညာခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခု ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒုတိယနေ့ကို ရပ်နား ပါမယ်။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး တတိယနေ့ကို ၂၀၁၉ ခုနှစ်၊ ဇူလိုင်လ ၂၃ ရက် (အင်္ဂါနေ့) နံနက် ၁၀းဝဝ နာရီဆက်လက်ကျင်းပမည် ဖြစ်ကြောင်း ကြေညာပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျာ။ ဒုတိယအကြိမ် အမျိုးသားလွှတ်တော် (၁၃)ကြိမ်မြောက်ပုံမှန်အစည်းအဝေး ဒုတိယနေ့ကို ၁၀:၅၀ နာရီ ရပ်နားပါသည်။</speech>
</postface>
</transcript>
</doc>
