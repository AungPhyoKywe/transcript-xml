<doc>
<docinfo>
<docno>01-04-23.xml</docno>
<pdf>01-04-23.pdf</pdf>

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၃)ရက်မြောက်နေ့မှတ်တမ်း</title>
<date value='09-08-2012'>၁၃၇၄ ခုနှစ်၊ ဝါခေါင်လဆန်း ရ ရက် (၂၀၁၂ ခုနှစ်၊ သြဂုတ်လ ၉ ရက်) (ကြာသပတေးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၃)ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြား ရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ (၂၃)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၂၃)ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၃)ဦးရှိပြီး ဒီကနေ့အစည်းအဝေးကို (၂၀၀)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၈၉.၆၉) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့ (၈) တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား ။ အမျိုးသား လွှတ်တော်ဆိုင်ရာ နည်းဥပဒေ ၄၊ နည်းဥပဒေခ��ဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေးရဲ့ (၂၃)ရက်မြောက်နေ့ အစီအစဉ်ကို လွှတ်တော်ကိုယ်စားလှယ် များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက်ခြားလွှတ်တော်ကိုယ်စားလှယ် တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်</speech>
<speech type="speaker">အချိန်ကို ငဲ့ညှာတဲ့အနေနဲ့ ဇယားနဲ့ဆောင်ရွက်မှာ ဖြစ်ပါတယ်။ ဦးအောင်ဝင်း၊ တနင်္သာရီ(၄)၊ ဦးခင်မောင်ဌေး ၊ မန္တလေး(၁၀)၊ ဦးစိုးမြင့် ၊ မကွေး(၆)၊ ဦးမင်းလွန်းအောင်၊ မွန်(၃)၊ ဦးတင်ဝင်း ၊ မကွေး(၈)၊ ဦးဝီလ် ဆင်မိုး၊ ရှမ်း(၇)၊ ဦးသက်လင်း ၊ ဧရာဝတီ(၈)၊ ဦးဆလိုင်းခွဲယန် ၊ ချင်း(၁၂)၊ ဦးပေါ်လျှံလွင် ၊ ချင်း(၉)၊ ဦးဂမ်ဆိုင်း ၊ ကချင်(၂)၊ ဦးမန်းအောင်တင်မြင့်၊ ကရင်(၁၂)၊ ဦးကျော်သိန်း ၊ မွန်(၄)၊ ဒုတိယဗိုလ်မှူးကြီး ကျော်ကျော်ထူး ၊ တပ်မတော်သားကိုယ်စားလှယ်ဖြစ်ပါတယ်။ ယခု ခွင့်ပန်ကြား ချက်များနဲ့ပတ်သက်���ြီး ခွင် ပြုဖို့ လွှတ်တော်က သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့် ပန်ကြားချက်များကို လွှတ်တော်က ခွင့်ပြုကြောင်းကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၃)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့်ခွင့်ပြု ထားသူ(၁၀)ဦး၊ ယနေ့ခွင့်ပန်ကြားသဖြင့် ခွင့်ပြုထားသူ(၁၃)ဦးဖြစ်၍ လွှတ်တော်က ခွင့်ပြုထားသူစုစုပေါင်း (၂၃)ဦး ဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေ ခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ လွှတ်တော်သို့ အမျိုးသားလွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြ ထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာ ဖြစ်ပါတ်၊ခု လွှတ်တော်ကိုယ်စားလှယ် (၂) ဦးက မေးမြန်းတဲ့ မေးခွန်းတွေဟာ ဘဏ္ဍာရေးနှင့် အခွန်ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမယ့် မေးခွန်းတွေ ဖြစ်ပါတယ်။ လွှတ်တော်ကိုယ်စားလှယ်တွေက သက်ဆိုင်ရာ မေးခွန်းများကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားဖို့ ဖြစ်ပါတယ်။ ပထမဦးစွာ ရှမ်းပြည်နယ်၊ မဲဆန္ဒနယ်အမှတ်(၅) မှ ဦးစိုင်းဝင်းမောင် က မူဆယ်ခရိုင်၊ ပန်ဆိုင်း(ကြူကုတ်)မြို့နယ်ခွဲ၌ မြန်မာ့စီးပွားရေးဘဏ်ခွဲ ပြန်လည်ဖွင့်လှစ်ပေးရန်အစီအစဉ်ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ဖြစ်ပါတယ်။</speech>
<title>မူဆယ်ခရိုင်၊ ပန်ဆိုင်း (ကြူကုတ်) မြို့နယ်ခွဲ၌ မြန်မာ့စီးပွားရေးဘဏ်ခွဲ ပြန်လည် ဖွင့်လှစ်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech><mp id="149">ဦးစိုင်းဝင်းမောင်၊ရှမ်းပြည်နယ်၊ မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဖွဲ့အစည်းဝင်ပုဂ္ဂိုလ်များ၊ ပြည်နယ်နှင့် တိုင်းဒေသကြီးမှ ကြွရောက်လာကြတဲ့ လွှတ်တော်ကိုယ်စားလှယ်များအားလုံးကို မင်္ဂလာပါလို့ နှုတ်ခွန်းဆက်သပြီးတော့ အားလုံးပဲ ကာယသုခ၊ စိတ္တသုခ နှစ်ဖြာသော သုခအပေါင်းနဲ့ ပြည့်စုံ ခညောင်းပါစေလို့ ဆုမွန်ကောင်း တောင်းလိုက်ပါတယ်။ ကျွန်တော်ကတော့ ရှမ်းပြည်နယ်၊ မဲဆန္ဒနယ်အမှတ်(၅)မှ အမျိုး သားလွှတ်တော်ကိုယ်စားလှယ် ဦးစိုင်းဝင်းမောင် ဖြစ်ပါတယ်။ ကျွန်တော်မေးမယ့် မေးခွန်းကတော့ မူဆယ်ခရိုင်၊ ပန်ဆိုင်း(ကြူကုတ်မြို့နယ်ခွဲ၌ မြန်မာ့စီးပွားရေး ဘဏ်ခွဲ ပြန်လည်ဖွင့်လှစ်ပေးနိုင်မည့် အစီအစဉ် ရှိ/မရှိ ဆိုတဲ့ မေးခွန်းကို အမျိုးသားလွှတ်တော် ဥက္ကဋ္ဌကြီးမှတစ်ဆင့် မေးမြန်းမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီး ခင်ဗျား။ မူဆယ်ခရိုင်၊ ပန်ဆိုင်း (ကြူကုတ်) မြို့နယ်ခွဲ၌ ယခင်က မြန်မာ့စီးပွားရေးဘဏ်ခွဲကို ဖွင့်လှစ်ပေးထားခြင်း ရှိခဲ့ပါတယ်။ အဲဒီဘဏ်ခွဲကို ၂၀၀ရ ခုနှစ်မှစပြီးတော့ အခု အချိန်ထိ ပိတ်ထား ပါတယ်။ အဲဒီလို ပန်ဆိုင်း (ကြူကုတ်) မြို့နယ်ခွဲ မြန်မာ့စီးပွားရေးဘဏ်ခွဲ ပိတ်လိုက်သဖြင့် ပန်ဆိုင်း (ကြူကုတ်) မြို့နယ်ခွဲမှာ နေထိုင်ကြတဲ့ ပြည်သူလူထုအများစုဟာ အောက်ပါအခက်အခဲများနဲ့ ရင်ဆိုင်ကြုံတွေ့နေရပါတယ်။ (၁) ပန်ဆိုင်း (ကြူကုတ်) မြို့နယ်ခွဲတွင် မြန်မာ့စီးပွားရေးဘဏ်ခွဲ မထားတော့သည့် အတွက် မြို့နယ်ခွဲတွင် နေထိုင်ကြသော အခြေခံလူတန်းစားများအတွက် တစ်ပိုင်တစ်နိုင် ငွေစုဆောင်းလိုသောအခါ ဝေးလံသော မူဆယ်မြို့ သို့ သွားရောက် ငွေစုဆောင်းရန်အတွက် ခက်ခဲ ခြင်း (၂) အခြေခံလူတန်းစားများ၏ တစ်ပိုင်တစ်နိုင် ငွေစုဆောင်းခြင်းသည် ထောင်ဂဏန်းနှင့် မပြောပလောက်သော သောင်းဂဏန်းများသာဖြစ်၍ ထိုသူတို့အတွက် ပန်ဆိုင်း (ကြူကုတ်) မြို့နယ်ခွဲမှ မူဆယ်မြို့ သို့ ပေးဆောင်ရသော အသွားအပြန်ခရီးစရိတ်နှင့် စုဆောင်းမည့် ငွေပမာဏ တို့မှာ တူညီနီးပါးဖြစ်နေခြင်းကြောင့် ငွေစုဆောင်းရာ၌အကျိုးသိပ်မရှိခြင်း(၃) ပန်ဆိုင်း (ကြူကုတ်) မြို့နယ်ခွဲသည်လည်း တစ်ဖက်နိုင်ငံ တရုတ်ပြည်သူ့သမ္မတနိုင်ငံရှိ ဝမ်တိန်နှင့် နယ်နိမိတ်ချင်း ထိစပ်နေသည့် မြို့တစ်မြို့ ဖြစ်နေအတွက် တစ်နှစ်ထက် တစ်နှစ် ပိုမို၍ စီးပွားရေးလုပ်ငန်းရှင်များပေါများလာသော မြို့ တစ်မြို့ ဖြစ်နေပါတယ်။ ထိုစီးပွားရေးလုပ်ငန်းရှင်များ၏ ပမာဏများစွာ ငွေလွှဲခြင်း၊ ငွေထုတ်ခြင်းလုပ်ငန်းကို မူ ဆယ်မြို့ သို့ လာရောက်လုပ်ဆောင် ရသည့်အတွက် လုယက်မှုအန္တရာယ်နှင့် အသက်အန္တရာယ် ကြုံတွေ့နေရခြင်း (၄) နိုင်ငံ့ဝန်ထမ်းများ၊ ရပ်ဝေးတွင် ပညာသင်ယူနေသော ကျောင်းသား၊ကျောင်းသူများ၏ မိဘများ သည်လည်း လစာထုတ် ခြင်း၊ ငွေလွှဲခြင်း၊ ငွေထုတ်ခြင်းလုပ်ငန်းများကို မူဆယ်သို့ လာရောက် လုပ်ဆောင်ရသည့်အတွက် (က) လမ်းတွင် ဘေးအန္တရာယ်အမျိုးမျိုးနှင့်ကြုံတွေ့နိုင်ခြင်း (ခ) အသွားအပြန်ခရီးမိုင်(၄၀)ခန့် ခရီးအတွက် ငွေထုတ်၊ ငွေလွှဲပြု လုပ်ရန် အချိန်ကြာမြင့်စွာ စောင့်ဆိုင်းနေရခြင်း စသည့် အခက်အခဲ ပေါင်းစုံနှင့် ကြုံတွေ့နေကြရပါတယ်။ သို့ဖြစ်ပါ၍ ကျွန်တော်မှ အောက်ပါ ကြယ်ပွင့်ပြ မေးခွန်းများကို အမျိုးသားလွှတ်တော် ဥက္ကဋ္ဌကြီးမှတစ်ဆင့် မေးမြန်းလိုပါတယ်။ (၁) ၂၀၀ရ ခုနှစ်မှစ၍ ပိတ်ထားသော ပန်ဆိုင်းကြူ ကုတ်) မြို့နယ်ခွဲ မြန်မာ့စီးပွားရေးဘဏ်ခွဲ ပြန်လည်ဖွင့်လှစ်ပေးရန် အစီအစဉ် ရှိ/မရှိ (၂) ထိုဘဏ်ခွဲကို ပြန်လည်ဖွင့်လှစ်ပေးမည်ဆိုပါက မည်သည့်အချိန်အခါတွင် ပြန်လည်၍ ဖွင့်လှစ်ပေးမည်ကို သိရှိ ရန်နှင့် (၃) အကယ်၍ ထိုဘဏ်ခွဲကို ပြန်လည်ဖွင့်လှစ်ပေးနိုင်ခြင်းမရှိပါက မည်သည့်အကြောင်းကြေင်းကြောင့် မဖွင့်လှစ်ပေးနိုင်ခြင်းကို သိရှိလိုပါ၍ အမျိုးသားလွှတ်တော်ဥက္ကဋ္ဌကြီးမှတစ်ဆင့် ရိုသေလေးစားစွာဖြင့် မေးမြန်းရခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>ပုဂ္ဂလိက စက်သုံးဆီဆိုင်(၃၉၁)ဆိုင် ဖွင့်လှစ်၍ ရောင်းဝယ်မှုနှင့် ပတ်သက်ပြီး နိုင်ငံတော်အတွက် အခွန်မည်မျှထမ်းဆောင်နိုင်ခဲ့သည်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၆)မှ ဒေါက်တာတင်ရွှေက ပုဂ္ဂလိက စက်သုံးဆီဆိုင်(၃၉၁)ဆိုင်ဖွင့်လှစ်၍ ရောင်းဝယ်မှုနှင့်ပတ်သက်ပြီး နိုင်ငံတော်အတွက် အခွန် မည်မျှထမ်းဆောင်နိုင်ခဲ့သည်ကို သိရှိလိုခြင်းနဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="138">ဒေါက်တာတင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတ်၆)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စု ဝန်ကြီးများ၊ ပြည်ထောင်စု ဒုတိယဝန်ကြီးများနဲ့တကွ ကျွန်တော်တို့ အမျိုးသားလွှတ်တော် ကိုယ်စားလှယ်ကြီးများ အားလုံးချမ်းသာကိုယ်စိတ်မြဲပါစေကြောင်း ဆုမွန်ဂါရဝ ဦးစွာပြု အပ်ပါတယ်။ ကျွန်တော့် အနေနဲ့ ဒီကနေ့မေးမယ့် မေးခွန်းဟာ public Finance နဲ့ သက်ဆိုင်တဲ့အတွက် တိုလည်း တိုတောင်း လှ ပါတယ်။ ဒါကြောင့် လေးစားအပ်ပါသော ဥက္ကဋ္ဌကြီး ခင်ဗျား။ ရ ရက်နေ့က မဖွံ့ဖြိုးသေးသော တိုင်းရင်းသားများအတွက် တိုးတက်ဖွံ့ဖြိုးရန် ဆွေးနွေးကြတဲ့အခါမှာ ကျွန်တော်တို့ ချင်းပြည်နယ် မှ အမျိုးသားလွှတ်တော် ကိုယ်စားလှယ်ကြီး ဦးဇုန်လှယ်ထန်း ရဲ့ supplementary question ဆိုတာလေးကို ပြောသွားတဲ့အတွက် ကျွန်တော် အနည်းငယ်မျှ Knowledge ကို share လုပ်ခွင့် ပြုပါလို့ ဦးစွာတင်ပြအပ်ပါတယ်။ ကျွန်တော်တို့ နိုင်ငံတော်ရဲ့ ကျေးဇူးကြောင့် Bureau of Indian parliamentary study and training မှာ ကျွန်တော်တို့ တစ် နေ့က တင်ပြခဲ့တဲ့ 6$?GOSSEN:copsoulsao? Delegation sagde mo:sèqod supplementary question ဆိုတာ တစ်နေ့မှာ အိန္ဒိယရဲ့ LOK SABHA အောက်လွှတ်တော်၊ RAJA SABHA အထက် လွှတ်တော်တွေမှာ တစ်နေ့ကို မေးခွန်း (၂၀)အထိ မေးခွင့်ရှိပါတယ်။ (၂၉)ပြည်နယ်ရှိတဲ့အတွက် မေးခွန်းဟာ ကျွန်တော်တို့ထက် များတယ်ဆိုတာလည်း ကျွန်တော်တို့ ကောက်ချက်ချနိုင်ပါတယ်။ ဒီမေးခွန်းများကို ယနေ့ ကျွန်တော်တို့ အမျိုးသားလွှတ်တော်မှာ ဥက္ကဋ္ဌကြီး ရဲ့ စီမံမှုဖြင့် ဆောင်ရွက်နေတဲ့အတိုင်း ၁၄ ရက်၊ ၁၅ ရက်ခန့် ကြို တင်ပြီးတော့ သူတို့ရဲ့ General Secretary o qulosufu sdeg god soalo po mcos? Chairman , 030:0) speaker voò :olosofi LOK SABHA GI speaker Ms. Meira Kumar 6$IOS RAJA SABHA G speaker meos? Mr.Hermid ANAARI 2pok meşgicoscozfilozoa စည်းလုံးညီညွတ်မှု ပျက်ပြားစေမယ့် မေးခွန်း၊ မသင့်လျော်တဲ့မေးခွန်းတွေကို ပယ်ဖျက် ဆိုင်းငံ့ ထားတာတွေ ရှိပါတယ်။ ကျွန်တော်တို့ဆီ ကတော့ လွတ်လွတ်လပ်လပ်နဲ့ မေးခွန်းတွေကို မေးတဲ့ အတွက် ဒီမှာတော့ နည်းနည်း different ဖြစ်သွားပါတယ်။ အဲဒီလိုမေးတဲ့အခါမှာ ဝန်ကြီးဌာန တွေကို ဒီသက်ဆိုင်ရာ Generd Secretary ကို အခု ဒီက ဒုတိ ယ ညွှန်ကြားရေးမှူးချုပ်တို့၊ ညွှန်ကြားရေးမှူးတို့ လုပ်နေတဲ့ ပုံစံအတိုင်းပါပဲ။ ဝန်ကြီးဌာနအသီးသီးကို ပို့ပါတယ်။ အဲဒီအခါမှာ ဝန်ကြီးဌာနကလည်း သူနဲ့ သက်ဆိုင်ရာ ၊ သက်ဆိုင်ရာအကြောင်းများနဲ့ သတ်မှတ်ပြီးတော့ နေ့သတ်မှတ်ပြီးတဲ့အခါမှာ တစ်ပတ်ခန့် ကြိုတင်ပြီး မေးမြန်းနိုင်ခွင့်ကို ဘယ်နေ့မှာ ဘယ်ပုဂ္ဂိုလ်ဟာ ဒီ representative member of representative ပေါ့နော်၊ အတိုချုပ်တော့ MP က နေပြီးတော့ သိဖို့အတွက် တစ်ပတ်လောက် ကြို တင်ပြီး ပေးထားပါတယ်။ အဲဒီတော့ အဲဒီလို ပေးထားအခါမှာ သူ့နေ့နဲ့ သူ ရောက်တဲ့အခါမှာ မေးကြပါတယ်။ အဲဒီတော့ MP တွေက ကျွန်တော်တို့ အမျိုးသားလွှတ်တော်ကိုယ်စားလှယ်တော် ကြီးတွေ မေးမြန်းသလိုပါပဲ။ အဲဒီမှာ သူတို့လည်း လေးလေးစားစားနဲ့ မေးမြန်း ကြတာ ရှိပါတယ်။ အဲဒီတော့ ဒီမှာ သူတို့ကတော့ ကျွန်တော်တို့ Media တွေမှာ ကွာပါတယ်။ ဆရာဦးအောင်ငြိမ်း ဖြန့်ဝေထားတဲ့ Media ကဏ္ဍမှာဆိုရင်လည်း ပါပါတယ်။ ကျွန်တော်တို့ သူတို့က ဘာသာမျိုးစုံ၊ လူမျိုး မျိုးစုံ ရှိနေတဲ့အတွက် သူတို့ရဲ့ ဘာသာလေး တွေ၊ ဘာသာလေး တွေနဲ့ Interpretation translate Y8003:Qulosofဲဒီတော့ သူတို့ ကြိုက်နှစ်သက်ရာ လေးတွေကို နားထောင်ပြီးတော့ ကျွန်တော်တို့ ဒီ edr-phone လုပ်တဲ့ဟာနဲ့ သွယ်လိုက်လို့ရှိရင် ဒါ အင်္ဂလိပ်လို ကြိုက်တယ်ဆိုလည်း အင်္ဂလိပ်လို အသံထွက်လာမယ်။ ဟိန္ဒူလို ကြိုက်မယ် ဆိုရင်လည်း ဟိန္ဒူလို၊ အခြား တမီလ် အစရှိတာတွေနဲ့ အသံထွက်တာရှိပါတယ်။ အဲဒီတော့ အဲဒီလို မေးမြန်းတဲ့အခါမှာ ဝန်ကြီးက၊ ပြည်ထောင်စု ဝန်ကြီးတွေက ဖြေပါတယ်။ဒါကတော့ ကျွန်တော် Knowledge အနေနဲ့ share လုပ်ပေးတာပါ။ အဲဒီတော့ ဖြေတဲ့အခါမှာ ဥပမာ ဝန်ကြီးက ဖြေတယ်။ သူမေးတဲ့ဆန္ဒနဲ့ မပြည့်ဘူးဆိုရင် သူက တစ်ခါ ထပ်မေးခွင့်ရှိပါတယ်။ နောက် အဲဒီတစ်ခါဖြေပြီးတော့မှ မကျေနပ်သေးဘူးဆိုရင်လည်း oporcs second time aff:com supplementary two questions goloso 816 eျွန်တော် မနက်ကလည်း ချင်းပြည်နယ်က အမျိုးသားလွှတ်တော် ကိုယ်စားလှယ်ကြီး ဦးဇုန်လှယ်ထန်း ကို ဒါလေးတော့ ဥက္ကဋ္ဌကြီးထံ ခွင့်တောင်းပြီး ပြောပေးမယ်ဆိုပြီး သူက ဒါ ကောင်းပါတယ်ဆိုပြီး လက်ခံတဲ့အတွက် ဒါ တင်ပြရခြင်းဖြစ်ပါတယ်။ အဲဒီလို ရှိပါတယ်။ ဟုတ်ကဲ့။ ကျွန်တော် အခု ဆက်လက်ပြီးတော့ မေးမယ့်မေးခွန်းကတော့ public Finance ကျွန်တော်တို့ မနေ့ကလည်း အခွန်အကောက်တွေနဲ့ ပတ်သက်ပြီး ဆွေးနွေးခဲ့ကြပါတယ်။ ဘာဖြစ်လို့လည်းဆိုတော့ ကျွန်တော်တို့ နိုင်ငံတစ်နိုင်ငံရဲ့ Build-up လုပ်တဲ့အချိန်မှာ ကျွန်တော်တို့ Financial OD? sə69:B:Closofi Financial șsaop relative food Dobojošoso အလွန်အရေးကြီးတယ်ဆိုတာကို ကျွန်တော်တို့အမျိုးသားလွှတ်တော် ကိုယ်စားလှယ်ကြီးတွေရော နိုင်ငံတိုင်းက အကြီးအကဲပုဂ္ဂိုလ် တွေလည်း အားလုံး အလေးထားကြတာပါ။ ကျွန်တော်တို့ နိုင်ငံက မဖွံ့ဖြိုးသေးတဲ့အတွက် ကျွန်တော်တို့ သုံးစွဲနေရတဲ့ Expenditure တွေ၊ နောက်၊ ရတဲ့ revenue တွေ ဒါတွေက အင်မတန်ကို ကျွန်တော်တို့မှာ အားနည်းနေတယ်။ ဒါကြောင့်မို့လို့ ကျွန်တော်တို့ စနစ်တကျနဲ့ ပြည့်ပြည့်စုံစုံRules of Law ကို reference လုပ်ပြီးတော့ ရအောင်ပေါ့နော်။ တိုင်းရင်းသားတွေကိုလည်း လုပ် ကိုင်ခွင့်တွေ ပေးမယ်။ တိုင်းရင်းသားတွေရဲ့ လိုအင်ဆန္ဒပေါ့။ တရားသဖြင့် ဒါတွေဟာ သမ္မာအာဇီဝ ဖြစ်မယ့်ဟာတွေကို လွတ်လွတ်လပ်လပ် ခွင့်ပြုဖို့ အနေအထားကို တင်ပြရင်းနဲ့ ဒီမေးခွန်းကို ဒီရည်ရွယ်ချက်နဲ့ပဲ ရိုးသားစွာ မေးခြင်းဖြစ်ပါတယ်။ ကျွန်တော်တို့ စောစောပိုင်းက ဒီပြည်သူ့လွှတ်တော်မှာလည်းပဲ ဒီ ဓာတ်ဆီဆိုင်နဲ့ ပတ်သက်လို့ ဆွေးနွေးခဲ့တာလေးတွေ ရှိ ပါတယ်။ အဲဒီရဲ့ ဆွေးနွေးချက်ကလေး တွေကိုပဲ ကျွန်တော် မှီငြမ်းပြီးတော့ ဒီ မြန်မာပြည်တစ်ဝန်းလုံးမှာ စောစောတုန်းက ဓာတ်ဆီဆိုင် ဖွင့်ခွင့် ပေးထားတာ (၂၆၁) ရှိပါတယ်။ နောက်ပိုင်းမှာ ထပ်ပြီးတော့ ဖွင့်ချင်တယ်ဆိုတဲ့ ဆန္ဒကို တောင်းခံ တဲ့အတွက် ထပ်မံပြီး (၁၃၀) ထပ်ဖွင့်ခွင့်ပေးပါတယ်။ အဲဒီတော့ စုစုပေါင်းဟာ ဓာတ်ဆီဆိုင် (၃၉၁)ဆိုင် ရှိတယ်ဆိုတာကို ကျွန်တော်တို့ သိရပါတယ်။ အဲဒီလို သိရတဲ့အတွက် ဒီဓာတ်ဆီတွေကို Import လုပ်နေတဲ့ အချိန်မှာ ကျွန်တော်တို့ customs duty လို့ခေါ်မလား။ ဒါမှမဟုတ်ရင်လည်း ကုန်သွယ်ခွန်လို့ပဲ ခေါ်မလား၊ တစ်ချိန် ကောက်ခဲ့ပါသလား။ နောက်ပြီးတော့ အခု ကျွန်တော်တို့ ပြန်ရောင်းတဲ့အခါမှာလည်း ရောင်းခွန်ကနေပြီးတော့ ပြန်များကောက်သလား။ သိပ်ပြီးတော့ အကောက်တွေက များလာရင်လည်း တော်တော်လေး ပြည်သူတွေ consumer ပေါ့။ သုံးစွဲရတဲ့ ပုဂ္ဂိုလ်တွေ မှာ ဈေးအနေနဲ့ ကျွန်တော်တို့ မြင့်သွားတာလည်း တွေ့ရပါတယ်။ အဲဒါကြောင့်မို့ ယာဉ်ပိုင်ရှင်များအတွက်ကော၊ သွားရေးလာရေး ကူးသန်း ရောင်းဝယ်ရေးလုပ်နေကြတဲ့ ပုဂ္ဂိုလ်တွေအတွက်ကော ဓာတ်ဆီဈေးကို သတင့်တဲ့နှုန်းနဲ့ ဖြစ်စေဖို့ ကို ရည်ရွယ်ပြီးတော့ ကျွန်တော် ဒီမေးခွန်းလေးကို အမျိုးသားလွှတ်တော် အစည်းအဝေး မှာ မေးမြန်းဖို့ ဥက္ကဋ္ဌကြီးမှ တစ်ဆင့် လေးစားစွာ တင်သွင်းထားခြင်းဖြစ်ပါတယ်။ မေးခွန်းလေးကို အပြည့်အစုံ ဖတ်ရရင်တော့ မြန်မာပြည်တစ်ဝန်း လုံး နိုင်ငံတော်ပိုင် စက်သုံးဆီအရောင်းဆိုင် (၂၆၁)ဆိုင်ကို ပုဂ္ဂလိကသို့ အပြီးအပိုင်လွှဲပြောင်း ပေးအပ်ရောင်းချခဲ့ပါကြောင်း၊ အဆိုပါဆိုင်များ အနေဖြင့် ရောင်းချခြင်းနဲ့ သိုလှောင် ဖြန့်ဖြူးရေးစခန်းများ အသစ် တည်ဆောက်ပြီး လုပ်ငန်း လုပ်ကိုင်လိုသူ များကို ၂၀၁၁ ခုနှစ် စက်တင်ဘာလ ကုန်အထိ (၁၃၀)ဦး ထပ်မံခွင့်ပြု သဖြင့် ဆိုင် စုစုပေါင်း(၃၉၁)ဆိုင်ရှိနေပါသည်။ ထိုစက်သုံးဆီရောင်းဝယ်မှုနဲ့ ပတ်သက်ပြီး နိုင်ငံတော်အတွက်အခွန်မည်မျှ ထမ်းဆောင်နိုင်ခဲ့သည်ကို သိရှိလိုပါသဖြင့် လေးစားစွာ မေးမြန်းအပ်ပါသည်။ ကျေးဇူးတင်ပါတယ် ခင်ဗျား။</speech>
<speech type="speaker">ဒေါက်တာတင်ရွှေ ပြော တာနဲ့ပတ်သက်ပြီးတော့။ အိန္ဒိယ ကို သွားကြည့်တဲ့အခါမှာ အိန္ဒိယအတိုင်း ဒီက လိုက်လုပ်ဖို့ မဟုတ်ဘူး။ ကိုယ့်လွှတ်တော်မှာ လွှတ်တော်ဆိုင်ရာနည်းဥပဒေတွေ ပထမဦးဆုံး ကြည့်ရမယ်။ ဥပဒေ ကြည့်ရမယ်။ အဲဒီတော့ နည်းဥပဒေမှာ ဘယ်လိုဖော်ပြထားသလဲ။ ဒီအတိုင်းဆောင်ရွက်ရမယ် ။ နည်းဥပဒေပြင်ဆင် သင့်ရင် ပြင်ဆင်ဖို့ တင်ပြရမယ်။ အခုမေးခွန်းများ၊ အဆိုများ တင်သွင်းတဲ့ရက်နဲ့ပတ်သက်လို့ နည်းဥပဒေပြင်ဆင်တာကို ကျွန်တော် လက်မှတ်ထိုးပြီးတော့ ထုတ်ပေးလိုက်ပါတယ်။ မူလတုန်း ကတော့ လွှတ်တော် မစခင်ဘဲ ပေးပို့ရမယ်ဆိုတဲ့ အဓိပ္ပာယ်ဖြစ်နေတဲ့အတွက် လွှတ်တော်ကာလ အတွင်းလည်း မေးခွန်း၊ အဆို တင်နိုင်အောင်ဆိုပြီးတော့ ကျွန်တော်တို့ နည်းဥပဒေကို ပြင်ရတာ ရှိတယ်။ လိုအပ်လို့ရှိရင် နည်းဥပဒေကို ပြင်ဖို့ တင်ရမယ်။ လိုအပ်ရင် ဥပဒေပြင်ဖို့ တင်ရမယ် ို့သော် အဲဒီ ဥပဒေသည် ဖွဲ့စည်းပုံအခြေခံဥပဒေနဲ့ ကိုက်ညီဖို့ လိုအပ်ပါတယ်။ တစ်ခြားလွှတ်တော်တွေ ဘယ်လိုပဲလုပ်လုပ် ကိုယ့်လွှတ်တော်မှာ ကိုယ့်ရဲ့ လွှတ်တော်ဆိုင်ရာ ဥပဒေ၊ နည်းဥပဒေရှိတဲ့အတွက် ဒါကို ပစ်ပယ်လို့ မရတဲ့အကြောင်း ရှင်းပြတာပါ။ သဘော ပေါက်လားမသိဘူး။</speech>
<speech><mp id="138">ဒေါက်တာတင်ရွှေ၊ ရန်ကုန်တိုင်းဒေသကြီးမဲဆန္ဒနယ်အမှတို၆)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော် နည်းနည်း အပြောစောသွားလို့ပါ။ ကျွန်တော် အဲဒါလေးကိုပဲ တင်ပြမယ်လို့ အားခဲလာတာပါ။ ဟို နည်းဥပဒေတွေ ရှိပါတယ်။ ဥက္ကဋ္ဌကြီး ရှင်းလင်းပြသလိုပါပဲ ။ ကျွန်တော် ပြောတာလေး နည်းနည်းစောသွားလို့ပါ။ အမှန် ကတော့ ဒီလိုပြောချင်တယ်ဆိုရင် ဒါပေ မယ့် ကျွန်တော်တို့က ဒီမိုကရေစီ နုနုလေးရှိ ပါတယ်။ ကျွန်တော်တို့ မေးခွန်းတွေက ထန်ထန် နဲ့လည်း မကိုက်ညီပါဘူး။ သို့သော် ဒီလုပ်မယ် ဆိုရင်တော့ ဒါ နည်းဥပဒေများကို Reference လုပ်ပြင်မယ်၊ နောက်ပြီးတော့ Amendment လုပ်ပြီးမှပဲ ဒါဟာ အတည်ပြုနိုင်တာ ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးရဲ့ ရှင်းပြမှုကို ကျွန်တော် လေးစားစွာ ခံယူအပ်ပါတယ်။</speech>
<speech type="speaker">မေးခွန်းတွေနဲ့ ပတ်သက်ပြီး ဘဏ္ဍာရေးနဲ့ အခွန်ဝန် ကြီးဌာန၊ ဒုတိယ ဝန်ကြီး က တစ်ခုချင်းဖြေကြား ဖို့ ဖြစ်ပါတယ်</speech>
<speech><agency id="87">ဦးဝင်းရှိန် (ဒုတိယဝန်ကြီး၊ ဘဏ္ဍာရေးနဲ့အခွန်ဝန်ကြီးဌာန)</agency>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံပါစေကြောင်း ဦးစွာ နှုတ်ခွန်း ဆက်သ ဂါရဝပြုအပ်ပါတယ်ခင်ဗျား။ လေးစားအပ်ပါသော လွှတ်တော်ဥက္ကဋ္ဌကြီးနှင့် လွှတ်တော် ကိုယ်စားလှယ်များ ခင်ဗျား။ ရှမ်းပြည်နယ်၊ အမှတ်၄)မဲဆန္ဒနယ်၊ အမျိုးသားလွှတ်တော်ကိုယ်စားလှယ် ဦးစိုင်းဝင်းမောင် ရဲ့ ၂၀၀ရ ခုနှစ်မှစ၍ ပိတ်ထားသော ပန်ဆိုင်း (ကြူကုတ်) မြို့နယ်ခွဲ မြန်မာ့စီးပွားရေးဘဏ်ခွဲကို ပြန်လည်ဖွင့်လှစ်ပေးနိုင်မည့် အစီအစဉ် ရှိ /မရှိ။ ထိုဘဏ်ခွဲကို ပြန်လည်ဖွင့်လှစ်ပေးမည်ဆိုပါက မည်သည့်အချိန်အခါတွင် ပြန်လည်၍ ဖွင့်လှစ်ပေးမည်ကို သိရှိရန်နှင့် အကယ်၍ ထိုဘဏ်ခွဲကို ပြန်လည်ဖွင့်လှစ်ပေးနိုင်ခြင်း မရှိပါက မည်သည့်အကြောင်းကြောင့် မဖွင့်လှစ်ပေးနိုင်ခြင်းကို သိရှိ လိုပါကြောင်း မေးခွန်းနဲ့ပတ်သက်ပြီး ကျွန်တော် ဘဏ္ဍာရေးနဲ့အခွန်ဝန်ကြီးဌာန၊ ဒုတိယဝန်ကြီး ဦးဝင်းရှိန် က လေးစားစွာ ရှင်းလင်းဖြေကြားလိုပါတယ်။ ဘဏ္ဍာရေးနဲ့ အခွန်ဝန်ကြီးဌာနအနေနဲ့ နိုင်ငံတော်အတွင်း အစိုးရဌာနများ၊ အဖွဲ့အစည်းများ၊ ပြည်သူထုများရဲ့ငွေကြေးဝန်ဆောင်မှုလုပ်ငန်းများကို ဆောင်ရွက်ပေးနိုင်ရန် မြန်မာ့စီးပွားရေးဘဏ်များကို တစ်နိုင်ငံလုံး မှာ ဖြန့်ကြက် ဖွဲ့စည်းဖွင့်လှစ်ထားပြီး လုပ်ငန်းများ အဆင်ပြေ ချောမွေ့အောင် ဆောင်ရွက်ပေးလျက်ရှိပါတယ်။ မြန်မာ့စီးပွားရေးဘဏ်များကို ဖွင့်လှစ် ဆောင်ရွက်ရာမှာ အမြတ်အစွန်းရရှိရေးကို ပဓာန မထားဘဲ ဒေသဖွံ့ဖြိုး တိုးတက်ရေးကို အဓိက ရည်ရွယ်ချက်ထားပြီးဖွင့်လှစ်ဆောင်ရွက်ပေးနေတာ ဖြစ်ပါတယ်။ မြန်မာ့စီးပွားရေးဘဏ်၊ ပန်ဆိုင်း(ကြူ ကုတ်) မြို့နယ်ဘဏ်ခွဲကို ပိတ်သိမ်းခဲ့ရခြင်းဟာလည်း ပန်ဆိုင်း(ကြူကုတ်)မှာ မြန်မာ့ စီးပွားရေးဘဏ် ဖွင့်လှစ်ခဲ့တဲ့ ကာလအတွင်း နယ်စပ်ကုန်သွယ်ရေးလုပ်ငန်းများ အပါအဝင် အခြားသောငွေကြေးဝန်ဆောင်မှုဆိုင်ရာ ဘဏ်လုပ်ငန်းများ အလွန်နည်းပါးပြီး ဒေသခံပြည်သူများ အနေနဲ့ ဘဏ်နှင့် ဆက်ဆံဆောင်ရွက်မှု အလွန်နည်းပါးခဲ့ခြင်းတို့ကြောင့် ပန်ဆိုင်း (ကြူကုတ်) ဘဏ်ခွဲကို ၃၁-၁၂-၂၀၀၆ ရက်နေ့တွင် ပိတ်သိမ်းခဲ့ခြင်း ဖြစ်ပါတယ်။ လေးစားအပ်ပါသော လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ယခုအခါ အမျိုးသားလွှတ်တော် ကိုယ်စားလှယ် ဦးစိုင်းဝင်းမောင် ရဲ့ တင်ပြချက်အရ ပန်ဆိုင်း (ကြူကုတ်) မြို့နယ်ခွဲဟာ ဒေသ ဖွံ့ဖြိုးတိုးတက်လာပြီး နယ်စပ်ကု န်သွယ်ရေးလုပ်ငန်းများ ဖွံ့ဖြိုးလာသည့်အပြင် တစ်နှစ်ထက် တစ်နှစ် စီးပွားရေးလုပ်ငန်းရှင်များ ပိုမိုများပြားလာကြောင်းနှင့် ဒေသနေပြည်သူများအနေနဲ့လည်း ဘဏ်နှင့်ဆက်စပ်နေတဲ့ လုပ်ငန်းများဖြစ်တဲ့ ငွေစုဆောင်းခြင်း၊ ငွေလွှဲခြင်းတို့ကို ပန်ဆိုင်း(ကြူကုတ်) မြို့နယ်ခွဲမှာပင် ဆောင်ရွက်လိုကြောင်း သိရှိရပါတယ်။ ဒါကြောင့် ပန်ဆိုင်း (ကြူကုတ်)နေ ပြည်သူများ၏ဆန္ဒဖြစ်သော မြန်မာ့စီးပွားရေး ဘဏ်ရဲ့ ငွေကြေးဝန်ဆောင်မှုများဖြစ်တဲ့ မိမိတို့၏ ပိုလျှံသည့် ငွေကြေးများကို ဘဏ်တွင် စနစ်တကျအပ်နှံခြင်း၊ လူမှုရေး၊ စီးပွားရေး လုပ်ငန်းများတွင် နိုင်ငံတစ်ဝန်း သို့ ငွေလွှဲပို့ခြင်း၊ အငြိမ်းစားလစာ ထုတ်ယူခြင်းစတဲ့ ငွေကြေးဝန်ဆောင်မှုလုပ်ငန်းများကို ခံစားခွင့်ရရှိစေရန်နှင့် ဒေသ ပိုမိုဖွံ့ဖြိုးတိုးတက်စေရန် ရည်ရွယ်ပြီး မြန်မာ့စီးပွားရေးဘဏ် ပန်ဆိုင်း (ကြူကုတ်) မြို့နယ် ဘဏ်ခွဲကို ၂၀၁၃-၂၀၁၄ ဘဏ္ဍာရေးနှစ်တွင် ပြန်လည်ဖွင့်လှစ်ပေးမှာဖြစ်ကြောင်း ရှင်းလင်း ဖြေကြားအပ်ပါတယ်။ ကျေးဇူးတင်ပါတယ် ခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ် များ ခင်ဗျား။ ဒုတိယမေးခွန်းဖြစ်တဲ့ ရန်ကုန်တိုင်းဒေသကြီး၊ အမှတ် (၆)မဲဆန္ဒနယ်၊ အမျိုးသား လွှတ်တော်ကိုယ်စားလှယ် ဒေါက်တာတင်ရွှေ ရဲ့ ပုဂ္ဂလိက စက်သုံးဆီ အရောင်းဆိုင် (၃၉၁)ဆိုင် မှ စက်သုံးဆီရောင်းဝယ်မှုနှင့် ပတ်သက်ပြီး နိုင်ငံတော်အတွက် အခွန်မည်မျှ ထမ်းဆောင်နိုင်ခဲ့ သည်ကို သိလိုကြောင်း မေးခွန်းနဲ့ပတ်သက်ပြီး ကျွန်တော် လေးစားစွာ ဆက်လက်ရှင်းလင်း ဖြေကြားလိုပါတယ်။ နိုင်ငံတော်အတွင်း ထုတ် လုပ်တဲ့ ကုန်စည်များ၊ နိုင်ငံတော်အတွင်းဆောင်ရွက်သည့် ဝန်ဆောင်မှုများနှင့် ပြည်ပမှတင်သွင်းတဲ့ ကုန်စည်များအပေါ် သတ်မှတ်နှုန်း ထားများနှင့်အညီ ကုန်သွယ်လုပ်ငန်းခွန် ကောက်ခံပါတယ်။ စက်သုံးဆီ ဝယ်ယူဖြန့်ဖြူး ရောင်းချ ခြင်းလုပ်ငန်းလုပ်ကိုင်သူများအနေနဲ့ စက်သုံးဆီဆိုင်းရငွေအပေါ် ကုန်သွယ်လုပ်ငန်းခွန်ပေးဆောင် ရပြီး လုပ်ငန်းက အသားတင်အမြတ်ရရှိပါက ဝင်ငွေခွန်ပေးဆောင်ရတာ ဖြစ်ပါတယ်။ ဒီနေရာမှာ လုပ်ငန်း ရှင်တစ်ဦးအနေနဲ့ အခွန်နှစ်မျိုး ထမ်းဆောင်နေရတယ်လို့ ထင်မြင်ကြမှာ ဖြစ်ပေမယ့် ကုန်သွယ်လုပ်ငန်းခွန်ဟာ နိုင်ငံတကာမှာ ကျင့်သုံးနေ တဲ့ Value Added Tax (VAT), Goods and Services Tax (GST) soogoo sazęsa eil:9009: များနဲ့ ပုံသဏ္ဍာန်တူတဲ့ သွယ်ဝိုက်ခွန်အမျိုးအစားဖြစ်လို့ အခွန်တာဝန်ကို ဝယ်ယူသူ၊ စားသုံးသူက ကျခံတာဖြစ်ပြီး ဝင်ငွေခွန် တစ်မျိုးတည်းကိုပဲ လုပ်ငန်းရှင်က ထမ်းဆောင်ရတာဖြစ်ပါတယ်။ နိုင်ငံတော်အတွင်း ဆောင်ရွက်လျက်ရှိတဲ့ ကုန်ထုတ်လုပ်ငန်းများ၊ သယ်ယူပို့ဆောင်ရေးလုပ်ငန်း များအတွက် အဓိက လိုအပ်တဲ့ စက်သုံးဆီများ ဈေးနှုန်းသက်သက်သာသာနဲ့ လိုအပ်သလောက် ဝယ်ယူသုံးစွဲနိုင်စေဖို့ နိုင်ငံတော်ပိုင် စက်သုံးဆီဆိုင်များကို ပုဂ္ဂလိကလုပ်ငန်းရှင်များ လက်ဝယ် သို့ လွှဲပြောင်း လုပ်ကိုင်ခွင့် ပေးအပ်ခြင်း၊ စက်သုံးဆီများကို ပြည်ပမှလွတ်လပ်စွာ တင်သွင်း ခွင့်ပြုခြင်းများ ခွင့်ပြုခဲ့သလို တစ်ဖက်ကလည်း ကုန်ဈေးနှုန်း တည်ငြိမ်မှုရှိစေဖို့ အခွန်သက်သာ ခွင့်များ၊ အခွန်ဆိုင်ရာ ဖြေလျော့မှုများ ဆောင်ရွက်ပေးထားတာကို တွေ့ကြရမှာဖြစ်ပါတယ်။ စက်သုံးဆီ ရောင်းချနိုင်ရေးအတွက် ကုမ္ပဏီများ၊ အဖွဲ့အစည်းများနှင့် တစ်ဦးချင်း ပုဂ္ဂိုလ်များအား ပုဂ္ဂလိက စက်သုံးဆီအရောင်းဆိုင်(၃၉၁)ဆိုင် ဖွင့်လှစ်ခွင့်ပြုထားကြောင်း တွေ့ရှိ ရပါတယ်။ ကုမ္ပဏီများ အနေနဲ့ စက်သုံးဆီ ရောင်းဝယ်ရေးလုပ်ငန်းသာမက လမ်းတံတားလုပ်ငန်း၊ ကုန်စည် ထုတ်လုပ်ရောင်းချမှုလုပ်ငန်း၊ အခြားကုန်စည်များ တင်သွင်းရောင်းချမှုလုပ်ငန်း အစ ရှိသဖြင့် လုပ်ငန်းအစုံ လုပ်နေကြတဲ့အတွက် စက်သုံးဆီအရောင်းဆိုင် တစ်ဆိုင်ချင်းအပေါ်ရောင်းချမှုအပေါ် လု်ငန်း ခွန်နဲ့ ဝင်ငွေခွန်ကောက်ခံရရှိမှု စာရင်းတင်ပြနိုင်ဖို့ အခက်အခဲရှိ ပါတယ်။ ဒါပေမဲ့ပြုစုထားတဲ့ စာရင်းများအရ စက်သုံးဆီ ရောင်းဝယ်မှုလုပ်ငန်းမှ ဘဏ္ဍာနှစ် အလိုက် ကောက်ခံရရှိမှုကို တင်ပြသွားမှာဖြစ်ပါတယ်။ ၂၀၁၀-၂၀၁၁ ဘဏ္ဍာရေးနှစ်အတွင်း ပုဂ္ဂလိကကဏ္ဍရဲ့ စက်သုံးဆီဝယ်ရောင်းလုပ်ငန်း မှ ကုန်သွယ်လုပ်ငန်းခွန် ကောက်ခံရရှိမှုဟာ ကျပ်သန်း(၁၇၉၁.၄၇၉) ဖြစ်ပြီး ပြည်ပ တင်သွင်းမှုမှ ကောက်ခံရရှိမှုအနေနဲ့ ကျပ်သန်း (၂၈၃၁၉.၄၇၃) ဖြစ်တဲ့အတွက် ကုန်သွယ်လုပ်ငန်းခွန် စုစုပေါင်း ကျပ်သန်း (၃၀၁၁၀.၉၅၂) ကောက်ခံရရှိခဲ့ပြီး ဝင်ငွေခွန်အနေနဲ့ ကျပ်သန်း (၁၁၁၀၅.၆၇၆) ကောက်ခံရရှိခဲ့ပါတယ်။ ၂၀၁၁-၂၀၁၂ ဘဏ္ဍာရေးနှစ်တွင် စက် သုံးဆီ ဝယ်ရောင်းလုပ်ငန်းမှ ကုန်သွယ်လုပ်ငန်းခွန် ကောက်ခံရရှိမှု ကျပ်သန်း (၂၂၃၇-၃၃၃)နှင့် ပြည်ပ တင်သွင်းမှုမှ ကျပ်သန်း (၅၉၈၇၉.၂၈၃) ဖြစ်၍ ကုန်သွယ်လုပ်ငန်းခွန် စုစုပေါင်း ကျပ်သန်း (၆၂၁၁၆.၆၁၆) ကောက်ခံ ရရှိခဲ့ပါတယ်။ ဝင်ငွေခွန်အနေနဲ့ ကျပ်သန်း (၂၁၉၁၆.၆) ကောက်ခံရရှိခဲ့ပါတယ်။ ၂၀၁၂-၂၀၁၃ ဘဏ္ဍာရေးနှစ်တွင် ဇွန်လအထိ စက်သုံးဆီ ဝယ်ရောင်းလုပ်ငန်းမှ ကုန်သွယ်လုပ်ငန်းခွန် ကျပ်သန်း (၂၀၀၈.၅၁၇) နှင့် ပြည်ပတင်သွင်းမှုမှ ကျပ်သန်း (၂၇၆၁၂.၈၅၁) ဖြစ်၍ ကုန်သွယ်မှု လုပ်ငန်းခွန် စုစုပေါင်း ကျပ်သန်း (၂၉၆၂၁.၃၆၈) ကောက်ခံ ရရှိထားပြီး ဖြစ်ပါတယ်။ ဝင်ငွေခွန် အနေနဲ့ ဇွန်လကုန်အထိ ကြေညာလွှာ တင်သွင်းဆဲကာလဖြစ်တဲ့အတွက် စည်းကြပ်ကောက်ခံမှုများ ဆောင်ရွက်နိုင်ခြင်း မရှိသေးပါ။ လေးစားအပ်ပါသော လွှတ်တော် ဥက္ကဋ္ဌကြီးနှင့် လွှတ်တော် ကိုယ်စားလှယ်များ ခင်ဗျား။ စက်သုံးဆီများ ဖြန့်ဖြူးရောင်းချသည့်လုပ်ငန်းများ မှ နိုင်ငံတော်သို့ ပေးဆောင်ရမယ့် အခွန်များ အပြည့်အဝ ပေးသွင်းစေရေး ၊ တရားမဝင်စက်သုံးဆီ တင်သွင်းရောင်းချမှု ပပျောက် စေရေးတို့အတွက် ပြည်တွင်းအခွန်များဦးစီးဌာနအနေနဲ့ မြန်မာနိုင်ငံ စက်သုံးဆီများ တင်သွင်း ဖြန့်ဖြူးရောင်းချသူများအသင်းမှ တာဝန်ရှိသူများနှင့်ပူးပေါပြီး အကောင်အထည်ဖော်ဆောင်ရွက် လျက် ရှိပါကြောင်း လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ် ခင်ဗျား။</speech>
<speech type="speaker">ချင်းပြည်နယ်၊ မဲဆန္ဒနယ်အမှတ် (၂)က ဦးဇုန်လှယ်ထန်း ဘယ်ရောက်နေလဲ မသိဘူး ခွင့်လည်း တင်မထားဘူး။ ကိုယ်စားလှယ် စိစစ်ရေးကော်မတီက ခွင့်မဲ့ ပျက်ကွက် ဟုတ်မဟုတ် ဦးသန်းဆွေ တို့ စိစစ်ပါဦး။ ရှိလား။</speech>
<title>ရသေ့တောင်နှင့် ဘူးသီးတောင်မြို့နယ် ဖွံ့ဖြိုးရေးအတွက် အသေးစား သို့မဟုတ် အလတ်စား ရေအားလျှပ်စစ်စက်ရုံများ၊ CMP စက်ရုံများနှင့် SMEs လုပ်ငန်းများ တည်ဆောက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ရခိုင်ပြည်နယ် မဲဆန္ဒနယ်အမှတ် (၆)မှ ဦးခင်မောင်လတ် က ရသေ့တောင်နှင့် ဘူးသီးတောင်မြို့နယ် ဖွံ့ဖြိုးရေးအတွက် အသေးစား သို့မဟုတ် အလတ်စား ရေအားလျှပ်စစ်စက်ရုံများ၊ CMP စက်ရုံများနှင့် Small and Medium Enterprises (SMEs) လုပ်ငန်းများ တည်ဆောက်ပေးရန် အစီအစဉ် ရှိ /မရှိ နှင့် စပ်လျဉ်းတဲ့မေးခွန်းနဲ့ ပတ်သက်လို့ မေးမြန်းဖို့ ဖြစ်ပါတယ်</speech>
<speech><mp id="126">ဦးခင်မောင်လတ်၊ ရခိုင်ပြည်နယ် မဲဆန္ဒနယ်အမှတ်၆)</mp>လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ လွှတ်တော်ကို ယ်စားလှယ်တော် ကြီးများ ခင်ဗျား။ ကျန်းမာချမ်းသာကြပါစေလို့ ဆုမွန်ကောင်းတောင်းရင်း ဂါရဝပြု ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ် (၆)က ဦးခင်မောင်လတ် ဖြစ်ပါတယ်။ ဥက္ကဋ္ဌကြီးခင်ဗျား။ ရခိုင်ပြည်နယ်၊ ဘူးသီးတောင်မြို့နယ်နဲ့ ရသေ့တောင်မြို့နယ်ရဲ့ အရှေ့ဘက် ၊ မြောက်ဘက်တို့နဲ့ ရှိတဲ့ တိုင်းရင်းသား ရခိုင်ရွာတွေဟာ ဘင်္ဂါလီကျေးရွာတွေရဲ့ ဝိုင်းပတ်ခြင်းကို ခံနေရပါတယ်။ သူတို့က အများစု၊ ရခိုင်တိုင်းရင်းသားတွေက အနည်းစုဖြစ်ပါတယ်။ ဒါကြောင့် သူတို့ရဲ့ ငွေအင်အားနဲ့ လူအင်အားရဲ့ ဖိအားဒဏ်ကို အမြဲလိုလို ရခိုင် ကျေးရွာတွေက ခံနေရပါတယ်။ ဘင်္ဂါလီသားသမီးတွေက တစ်ဖက်နိုင်ငံ အရှေ့လယ်ပိုင်းနဲ့ အခြားမွတ်စလင်နိုင်ငံတွေမှာ အလုပ်လုပ်ပြီးတော့ ဝင်ငွေရှာနေကြပါတယ်။ မွေးဖွားနှုန်း မြင့်မား ခြင်းနဲ့ ရခိုင်ရိုးမတစ်ဖက်ကို သွားခွင့်မရတာတွေကြောင့် အဲဒီဒေသအတွင်းမှာ ဘင်္ဂါလီလူဦးရေ ကလည်း များပြားလာတာ ဖြစ်ပါတယ်။ အခြားတစ်ဖက်မှာတော့ ဒီဒေသက အရွယ်ကောင်းကောင်း ရခိုင်တိုင်းရင်းသားတွေဟာ ပြည်မဘက်ကို သွားတယ်။ ထိုင်းဘက်နဲ့ ထိုင်း၊ မလေးရှားဘက်ကို သွားပြီးတော့ ဝမ်းစာသွားရှာနေကြရပါတယ်။ အဲဒီတော့ မွေးဖွားနှုန်း ကလည်း ကျဆင်း၊ လူဦးရေ ကလည်း လျော့ဆင်းလာခဲ့ပါတယ်။ အကြော င်းရင်းကတော့ စီးပွားရေးပါပဲ။ အခြေအနေ ဘယ်လောက် ဆိုးသလဲဆိုရင် ဆင်း ရဲတော့ တချို့ရွာတွေမ���ာ သန္ဓေတား ဆေးတွေ စားပါတယ်။ အိမ်ထောင်ရှင်အမျိုးသမီးတွေဆိုရင် တချို့ရွာတွေမှာ (၇၀)ရာခိုင်နှုန်း၊ (၈၀)ရာခိုင်နှုန်း ဒါ ရာခိုင်နှုန်းအပြည့် တားဆေး စားတာတွေရှိတယ်။ အနည်းဆုံးတော့ (၇၀)ရာခိုင်နှုန်းပါပဲ။ မူလတန်းကျောင်းတွေမှာဆိုရင် နောက် လေး၊ ငါးနှစ်ဆိုရင် ကလေးတွေ မရှိလို့ သိမ်းသွားရနိုင် တယ်လို့ မူလတန်းကျောင်းအုပ်တစ်ဦးက ပြောနေရတဲ့ အခြေအနေမျိုးရှိပါတယ်။ ဘူးသီးတောင်မြို့နယ်နဲ့ ရသေ့တောင်မြို့နယ်များမှ ရခိုင်လူထုဟာ ရခိုင်ပြည်နယ်ရဲ့ အဆင်းရဲဆုံးပြည်သူတွေ ဖြစ်ပါတယ်။ ဒီလိုဖြစ်ရခြင်းမှာလည်း အဲဒီဒေသဟာ ပြည်မနဲ့ စစ်တွေမြို့ တို့နဲ့ ကားလမ်း အဆက်အသွယ်ပြတ်နေပါတယ်။ တခြားတစ်ဖက်မှာလည်း နယ်စပ်ရှိ ပါလျက်နဲ့ ဘင်္ဂါလီများက ဝိုင်းပတ်ခံနေရတာကြောင့် ဒေသထွက်ကုန်တွေက ဖောက် မထွက် နိုင်ပါဘူး။ ဝမ်းစာဈေးကွက်ကို သူတို့နဲ့အပြိုင် လုစားနေရတဲ့ သဘောဖြစ်ပါတယ်။ ကျွန်တော်တို့ နယ်စပ်က ထိုင်းနယ်စပ်၊ တရုတ်နယ်စပ်နဲ့မတူပါဘူး။ ထိုင်းနယ်စပ်၊ တရုတ်နယ်စပ်ဖက်မှာ ကျတော့လည်း ဒီကလည်း ကိုယ့်လူမျိုးတွေ၊ ဟိုဘက်မှာလည်း ကိုယ့်လူမျိုး တွေရှိတယ်။ ကျွန်တော်တို့ ဒီ ဘူးသီးတောင်၊ မောင်တောနယ်စပ်ကျတော့ ဒီဖက်မှာလည်း ဘင်္ဂါလီက ရှိတယ်။ ဟိုဘက်မှာကျတော့ ��င်္ဂါလီကရှိတယ်။ ဒေသထွက်ကုန်တွေ ပိတ်ဆို့ခံထားရသလို ဖြစ်နေ ပါတယ်။ ဒီဒေသဖွံ့ဖြိုးရေးကို မလုပ်နိုင်ဘူးဆိုရင် အတိတ်က ဖြစ်ရပ်လို အဲဒီဒေသမှာ နေတဲ့ ရခိုင်တွေဟာ စိတ်မချမ်းသာဖြစ်ပြီးတော့ တဖြည်းဖြည်း ဆိုး ရွားတဲ့ အခြေအနေမျိုးရှိပါတယ်။ အဲဒါကြောင့် ဒီဒေသရဲ့ စီးပွားရေး၊ လူမှုရေး၊ တိုးတက်ရေးဟာ ရခိုင်ပြည်နယ်နှင့် မြန်မာနိုင်ငံ အတွက် အရေးကြီးပြီး အဆောတလျင် လုပ်ရမယ့်ကိစ္စ ရှိလာပါတယ်။ အဲဒီဒေသမှာ ဝါးတောကြီး တွေရှိပါတယ်။ ယိုစီးနေတဲ့ ဓာတ်ငွေ့တွင်းတွေ၊ ထုံးကျောက်တွင်း တွေရှိပါတယ်။ ကျွန်တော် ကိုယ်တိုင်လည်း သွားပြီးတော့ လေ့လာဘူးပါတယ်အာခြားအမည်မသိသေးတဲ့ သတ္တု မှော်တွေလည်း ရှိပါတယ်။ ဒါကြောင့် ဖွံ့ဖြိုးရေးအခြေခံ သတ္တုသယံဇာတတွေဟာ ရှိပြီးသားဖြစ်ပါတယ်။ အဲဒါ တွေကို တရုတ်တွေက လာပြီးတော့ ကားနဲ့တောင်၊ ကားအစီးအလိုက် သယ်ယူသွားတာလည်း ရှိပါတယ်။ ဒေသဖွံ့ဖြိုးရေးကို အရှိန်ပြင်းပြင်း လုပ်ရမယ်ဆိုရင် လျှပ်စစ်ဓာတ်အားရှိမှဖြစ်ပါမယ်။ ရသေ့တောင်နဲ့ ဘူးသီးတောင်မြို့နယ်မှာ ရခိုင်ရိုးမက ဆင်းလာတဲ့ ရေဝေရေလဲ ဒေသတွေ၊ လျှိုမြောင်၊ ရေတံခွန်၊ ချောင်းမြောင်းကြီးတွေ အမြောက်အများရှိပါတယ်။ ရွာ လေး ငါး ရွာ ဆိုရင် တစ်ခုလောက်၊ ရသေ့တောင်မြို့၊ ပုဏ္ဏားကျွန်းမြို့၊ နောက် ဘူးသီးတောင်မြို့နဲ့ဆိုရင် လေး မိုင်၊ ငါး မိုင် အကွာလောက်မှာပဲ အဲဒီ ရေအရင်းအမြစ်တွေရှိနေပါတယ်။ အဲဒီဒေသမှာ တစ်နှစ်ဆိုရင် မိုးရေချိန်လက်မ (၂၀၀)ဝန်းကျင် ရှိပါတယ်။ ပိုတောင် ပိုပါတယ်။ တစ်နှစ်မှာ လေး လက မိုး အသည်းအထန် ရွာပါတယ်။ ခြောက်လထိ ရွာပါတယ်။ အောက်တိုဘာလထိ ရွာပါတယ်။ နေ့တိုင်းလိုလို မိုး ရွာပါတယ်။ ရေအား လျှပ်စစ်ထုတ် လို့ တကယ်လို့ ရေတွေ လျော့ဆင်းသွားရင်လည်း အောက်ကမြေတွေ မခိုင်မာလို့ ဒီနေ့ လျော့ဆင်း သွားရင် မနက်ဖြန် အဲဒီနေရာက ရေပြည့်နေပါတယ်။ အဲဒါကြောင့် အနည်းဆုံး (၁)နှစ်လုံး မရရင် လည်း အနည်းဆုံး(၉)လက အပြည့်အဝရရှိမယ့် အနေအထားတွေ ရှိနေပါတယ်။ အဲဒါကြောင့် အဲဒီဒေသမှာ အသေးစား၊ အလတ်စား၊ ရေအားလျှပ်စစ်တွေ ထုတ်ယူပြီး ရေ အရင်းအမြစ် အပြည့်အဝ ရှိတာကို ကျွန်တော်တွေ့ရှိရပါတယ်။ အောက်ကအင့် အနည်း အဲဒါ ဥက္ကဋ္ဌကြီး ခင်ဗျား။ ဒီဒေသမှာ အထည်ချုပ် စက်ရုံတွေ အသေးစား၊ အလတ်စား စက်ရုံတွေ တည်ဆောက်နိုင်ပါတယ်။ ကျွန်တော်တို့နိုင်ငံနဲ့ ကပ်လျက်ရှိတဲ့နိုင်ငံမှာ တစ်နှစ်လျှင် အဲဒီ CMP လုပ်ငန်းတွေက အမေရိကန်ဒေါ်လာ (၁၈) ဘီလီယံ ရနေပါတယ်။ သူတို့နိုင်ငံရဲ့ အဓိက ဝင်ငွေလည်းဖြစ်ပါတယ်။ သူတို့လုပ်နိုင်ရင် ကျွန်တော်တို့နိုင်ငံကလည်း လုပ်လို့ရမှာ ဖြစ်ပါတယ်။ အသေးစား၊ အလတ်စား၊ ရေအားလျှပ်စစ်ဆိုတာက အချိန်တိုအတွင်းမှာလည်း တည် နိုင်တယ်။ အရင်းအနှီး မတည်ငွေလည်း နည်းပါတယ်။ သဘာဝပတ်ဝန်းကျင် ပျက်စီးမှုကလည်း နည်းပါတယ်။ သို့သော်လည်းပဲ ကျွန်တော်တို့ ရခိုင်ပြည်နယ်မှာက အသေးစား၊ အလတ်စား၊ ရေအားလျှပ်စစ် ထုတ်လုပ်ဖို့အတွက်လောက်ကို ငွေအင်အားတောင့်တင်းတဲ့ ကုမ္ပဏီများလည်း မရှိပါ။ သူဌေးကြီးတွေကလည်း မရှိပါ။ အဲဒီတော့ နိုင်ငံတော်က ကျခံလို့ဖြစ်စေ၊ ပြည်တွင်း/ပြည်ပ ကုမ္ပဏီများကဖြစ်စေ၊ BOT စနစ်နှင့်ဖြစ်စေ တစ်ပိုင်းတစ်စ ဆောက်ပြီးတော့ စတော့ရှယ်ယာတွေ ခေါ်လို့ဖြစ်စေ အကောင်အထည်ဖော် ဆောင်ရွက်နိုင်ပါတယ်။ အဲဒါကြောင့် ဒီမေးခွန်းကို ကျွန်တော် မေးရခြင်းဖြစ်ပါတယ်။ ရသေ့တောင်မြို့နယ်နှင့် ဘူးသီးတောင်မြို့နယ် ဖွံ့ဖြိုးရေးအတွက် အသေးစား သို့မဟုတ် အလတ်စား ရေအားလျှပ်စစ် စက်ရုံများ၊ CMP စက်ရုံများနှင့် SMEs လုပ်ငန်းတွေ၊ တွဲပါတဲ့စီမံကိန်းတွေ တည်ဆောက်ပေးရန် အစီအစဉ် ရှိပါသလားဆိုတာ ဖြစ်ပါတယ်။ ကျေးဇူးတင်ပါတယ်။</speech>
<speech type="speaker">ဒီမေးခွန်းနဲ့ ပတ်သက်ပြီး စက်မှုဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="73">ဦးမျိုးအောင်(ဒုတိယဝန်ကြီး၊ စက်မှုဝန်ကြီးဌာန)</agency>လေးစားအပ်ပါတဲ့ အမျိုးသား လွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်တော်ကြီးများ ခင်ဗျား။ ရခိုင်ပြည်နယ် အမှတ် (၆)မဲဆန္ဒနယ် အမျိုးသားလွှတ်တော်ကိုယ်စားလှယ် ဦးခင်မောင်လတ် ရဲ့ ရသေ့တောင်နှင့် ဘူးသီးတောင်မြို့နယ် ဖွံ့ဖြိုး ရေးအတွက် အသေးစား သို့မဟုတ် အလတ်စား ရေအား လျှပ်စစ်စက်ရုံများ၊ CMP စက်ရုံများနှင့် SMEs လုပ်ငန်းများတည်ဆောက်ပေးရန် အစီအစဉ် ရှိ /မရှိ ဆိုတဲ့ မေးခွန်းနဲ့ ပတ်သက်ပြီးတော့ စက်မှုဝန်ကြီးဌာနကိုယ်စား ကျွန်တော် စက်မှုဝန်ကြီးဌာန၊ ဒုတိယဝန်ကြီး ဦးမျိုးအောင် အနေနဲ့ ရှင်းလင်းဖြေကြားသွားမှာ ဖြစ်ပါတယ်။ ရခိုင်ပြည်နယ်ရဲ့မြေမျက်နှာပြင်အနေအထား၊ ဇလဗေဒအခြေအနေ နဲ့ မြစ်ချောင်းများ ပြန့်နှံ့တည်ရှိပုံအရ အသေးစား၊ အလတ်စား ရေအားလျှပ်စစ်စီမံကိန်းများ အကောင်အထည်ဖော် ဆောင်ရွက်နိုင်တဲ့ အရင်းအမြစ်များရှိပါတယ်။ အသေးစား ရေအား လျှပ်စစ်စီမံကိန်းများအနေနဲ့ ရသေ့တောင်နဲ့ ဘူးသီးတောင်မြို့နယ်တို့မှာ ချောင်းများ တည်ရှိသော်လည်း အသေးစား လျှပ်စစ် တည်ဆောက်ရန် သင့်လျော်တဲ့ အသေးစားရေအားလျှပ်စစ် အရင်းအမြစ်များ မတွေ့ရှိရပါ။ သို့သော် တစ်နှစ်ပတ်လုံး ရေစီးဆင်း၍ ချောင်းနိမ့်မြင့် ကွာခြားချက် ကောင်းမွန်တဲ့ ရေအား လျှပ်စစ် ထုတ်ယူရန် အခြေအနေကောင်းသော အရင်းအမြစ် များ တွေ့ရှိပါက အမှတ် (၁) လျှပ်စစ်စွမ်းအားဝန်ကြီးဌာနသို့ အကြောင်းကြားပေးခဲ့လျှင် ဒေသခံ များနှင့် ပူးပေါင်းပြီး လာရောက်ပြီးတော့ တိုင်းတာစစ်ဆေးလေ့လာ ပေးနိုင်ပါတယ်။ အကြီးစားရေအားလျှပ်စစ်စီမံကိန်းအနေနဲ့ ဘူးသီးတောင် မြို့နယ်ရဲ့ အရှေ့ဘက် (၁၀)မိုင်ခန့်အကွာ စိုင်းဒင်ချောင်းပေါ်မှာ တပ်ဆင်စက်အင်အား (၇၆.၅)မဂ္ဂါဝပ်ရှိတဲ့ စိုင်းဒင် ရေအားလျှပ်စစ်စီမံကိန်းကို အမှတ် (၁)လျှပ်စစ်စွမ်းအားဝန်ကြီးဌာနနဲ့ တရုတ်နိုင်ငံ၊ Chind Datang Overseas Investment Co. Ltd(CDOI) EforęEc Shwe Taung Hydropower Co.,Ltd(STH)တို့နှင့် ပူးပေါင်း၍ Joint Venture စနစ်ဖြင့် အ ကောင်အထည် ဖော်ရန် ကြိုးပမ်းလျက်ရှိပါတယ်။ ယခုအခါ CDO၊ ကုမ္ပဏီမှ စိုင်းဒင်ရေအား လျှပ်စစ်စီမံကိန်းအား ယခင်ကပြုစုထား ခဲ့ကြသည့် ဖြစ်မြောက်နိုင်စွမ်းအစီရင်ခံစာပါ လေ့လာဖော်ပြချက်များ ကို အခြေခံပြီး စီမံကိန်း အရွယ်အစားနှင့် စီမံကိန်းစနစ် (Project Scde Project Scheme) ကို ပြန်လည် စိစစ်လျက်ရှိပြီး အကြို စူးစမ်းမှုလုပ်ငန်းများလည်း ဆောင်ရွက်လျက်ရှိပါတယ်။ ဖြစ်မြောက် နိုင်စွမ်းရှိပါက စီမံကိန်းကို ဆက်လက်အကောင်အထည်ဖော် ဆောင်ရွက်သွားမှာဖြစ်ပါတယ်။ CMP စက်ရုံများနဲ့ SMEs လုပ်ငန်းများထူထောင်ရာမှာ မြေဧရိယာ၊ ရေ၊ လျှပ်စစ်မီး၊ ဆက်သွယ်ရေး၊ လမ်းပန်းကောင်းမွန်ရေး၊ အခြားစွမ်းအင်များ၊ နည်းပညာ၊ လုပ်သားအင်အားနှင့် ငွေကြေးအရင်းအနှီးများ မြှုပ်နှံရန် လိုအပ်ပါတယ်။</speech>
<title>ထို့ပြင် ပုဂ္ဂလိက အခန်းကဏ္ဍဟာ ဈေးကွက်စီး ပွားရေးစနစ်အရ ကုန်ကြမ်းရရှိမှု၊ ထွက်ရှိလာတဲ့ ကုန်ချောပစ္စည်းများရောင်းချရန် ဈေးကွက် ရရှိမှုအပေါ်လည်း မူတည်ပါတယ်။ သို့ပါ၍ ရသေ့တောင်မြို့နယ်နှင့် ဘူးသီးတောင်မြို့နယ် တို့တွင် ဒေသဖွံ့ဖြိုးရေးအတွက် CMP စက်ရုံများနှင့် SMEs လုပ်ငန်းများ ထူထောင်နိုင်ရန် ဖော်ပြပါလုပ်ငန်းစဉ်များ ပြည့်စုံရေးကို စီမံဆောင်ရွက်နိုင်ရန် ဖြစ်နိုင်ခြေ ရှိ /မရှိ အား ဆန်းစစ် လေ့လာသုံးသပ်မှု (Feasibility Study) ကို ပြုလုပ်သွားရန် လိုအပ်မည်ဖြစ်ပြီး လက်ရှိအခြေအနေမှာ စစ်တွေမြို့နယ်နှင့် ပုဏ္ဏားကျွန်း မြို့နယ်တို့မှာ စက်မှုဇုန်တည်ဆောက်နိုင်ရေးအတွက် လျှပ်စစ်မီး၊ ရေ စသည့်အခက်ခဲနှင့် ဟန့်တားမှုများကို ကျော်လွှားနိုင်ရေး ကြိုးပမ်းဆောင်ရွက်ဆဲ ဖြစ်ပါကြောင်း ရှင်းလင်းဖြေကြား အပ်ပါတယ်။ ကျေးဇူးတင်ပါတယ်။ မြန်မာနိုင်ငံမှ နိုင်ငံခြားတိုင်းပြည်များသို့ သွားရောက် အလုပ်လုပ်ကိုင် နေကြသော မြန်မာ ရွှေ့ပြောင်းအလုပ်သမားများ၏ ဘဝလုံခြုံမှုအတွက် နိုင်ငံတော်မှ စီစဉ် ဆောင်ရွက်ပေးသွားမည့် အစီအစဉ်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ရန်ကုန်တိုင်းဒေသကြီး မဲဆန္ဒနယ်အမှတ် (၅) မှ ဦးဝင်းနောင် က မြန်မာနိုင်ငံမှ နိုင်ငံခြားတိုင်းပြည်များသို့ သွားရောက်အလုပ်ကိုင်နေကြသော မြန်မာရွှေ့ပြောင်း အလုပ်သမားများ၏ ဘဝလုံခြုံမှုအတွက် နိုင်ငံတော်မှ စီစဉ် ဆောင်ရွက်ပေးသွားမည့် အစီအစဉ်ကို သိရှိလိုခြင်းနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="137">ဦးဝင်းနောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၅)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် အထူးဖိတ်ကြားထားသော ပြည်ထောင်စု အဖွဲ့အစည်းဝင် ဧည့်သည်တော်များ၊ လွှတ်တော်ကိုယ်စားလှယ်များခင်ဗျား။ အားလုံးပဲ မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ ရန်ကုန်တိုင်း ဒေသကြီး မဲဆန္ဒနယ်အမှတ်(၅)မှ လွှတ်တော်ကိုယ်စားလှယ်ဖြစ်ပြီး အမျိုးသားလွှတ်တော်မှ ဖွဲ့စည်း ပေးထားတဲ့ အစိုးရမဟုတ်သော ပြည်တွင်းပြည်ပ အဖွဲ့အစည်းများဆိုင်ရာကော်မတီ ဥက္ကဋ္ဌ omośrops: co:cədbcjosĝulosofu mascossos@@c33: 31 Migrant Worker လို့ခေါ်နေတဲ့ ရွေ့ပြောင်းအလုပ်သမားတွေ နိုင်ငံခြားတိုင်းပြည်တွေမှာ သွားရောက်ပြီးတော့ အလုပ်လုပ်ကိုင်နေကြတဲ့အခါမှာ သူတို့ရဲ့ ဘဝလုံခြုံမှု အာမခံချက်များ ရရှိကြရစေရန်အတွက် နိုင်ငံတော်က ထိထိရောက်ရောက် စီစဉ်ဆောင်ရွက်နေခြင်း ရှိ /မရှိ သိရှိလိုတဲ့အတွက်ကြောင့် လွှတ်တော်ဥက္ကဋ္ဌကြီး မှတစ်ဆင့် ဒီနေ့ မေးခွန်း မေးမြန်းရခြင်း ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တချို့ အင်္ဂလိပ်စကားလုံး ထည့်သွင်းသုံးစွဲခွင့်ပြုဖို့နဲ့ အချိန်ကို လေးစားသောအားဖြင့် စာကိုဖတ်ပြီးတော့ တင်ပြဖို့ ခွင့်တောင်းခံအပ်ပါတယ်။ ဥက္ကဋ္ဌကြီး ခင်ဗျား။ ကျွန်တော်တို့ နိုင်ငံတော်ဖွဲ့စည်းပုံအခြေခံ ဥပဒေပုဒ်မ ၂၄ မှာ နိုင်ငံတော် သည် အလုပ်သမားများ၏ အခွင့်အရေးများ ကာကွယ်စောင့်ရှောက်ရန် လိုအပ်သည့် ဥပဒေများ ပြဋ္ဌာန်းဆောင်ရွက်မည်ဟု ပြဋ္ဌာန်းထားပါတယ်။ ဒီပြဋ္ဌာန်းချက်နဲ့အညီ ပြည်ပနိုင်ငံတွေကို သွားရောက်အလုပ်လုပ်ကိုင်နေကြတဲ့ မြန်မာနိုင်ငံသားရွှေ့ပြောင်းအလုပ်သမားတွေရဲ့ အခွင့်အရေး တွေကိုလည်း ကာကွယ်စောင့်ရှောက်ပေးနိုင် ဖို့အတွက် လိုအပ်တဲ့ ဥပဒေတွေကို လည်း ပြဋ္ဌာန်း ဆောင်ရွက်ပေးဖို့ လိုအပ်မှာဖြစ်ပါတယ်။ ကျွန်တော်တို့ မြန်မာနိုင်ငံက နိုင်ငံသား တွေဟာ မိမိတို့ရဲ့ အခြေအနေနဲ့ အကြောင်း အမျိုးမျိုးတို့ကြောင့် အိမ်နီးချင်းနိုင်ငံတွေကိုသော်လည်းကောင်း၊ တချို့လည်း ဝေးလံတဲ့ နိုင်ငံ ရပ်ခြား တိုင်းပြည်တွေကိုသော်လည်းကောင်း သွား ရောက်ပြီးတော့ အလုပ်လုပ်ကိုင်နေကြတာ အရင်ကတည်းက သွားရောက်နေထိုင် လုပ်ကိုင်နေသူ များနဲ့ ဒါ ဆက်လက်ပြီးတော့လည်း သွားရောက်လုပ်ကိုင်ကြမယ့် လူတွေလည်း အများအပြား ရှိမှာဖြစ်ပါတယ်။ အဲဒီလို သွားရောက် လုပ်ကိုင်နေကြသူတွေမှာ တချို့ကလည်း တရားဝင် သွားရောက် နေထိုင် လုပ်ကိုင်သူများရှိသလို၊ တချို့ကလည်း တရားမဝင် သွားရောက်လုပ်ကိုင်နေသူများလည်းရှိပါတယ်။ တချို့က လူကုန်ကူး ခံရပြီး ပြည်ပနိုင်ငံကို ရောက်ရှိသွား ကြပြီးတော့ အခက်အခဲ ၊ ဒုက္ခတွေနဲ့ ကြုံတွေ့နေကြရပြီး တချို့ လည်း ပြန်လာနိုင်သူ ရှိသလို တချို့မှာလည်း ဒါ အခက်အခဲတွေ၊ ဒုက္ခတွေနဲ့ ဆက်လက်ပြီးတော့ ရင်ဆိုင်နေဆဲလည်း ရှိနိုင်ပါတယ်။ ဘယ်လိုပဲဖြစ်ဖြစ် ဒါ ကျွန်တော်တို့နိုင်ငံ သား ရွှေ့ပြောင်းအလုပ်သမားတွေ သူတို့ ရသင့် ရထိုက်တဲ့ အခွင့်အရေးတွေကို ရရှိစေဖို့အတွက် ကာကွယ်စောင့်ရှောက်မှုပေးဖို့ လိုအပ်မှာ ဖြစ်ပါတယ်။ ဒါပြီးခဲ့တဲ့ ဇွန်လ ၂၃ ရက်နေ့ ဒီ ၂၀၁၂ ခုနှစ်၊ ဇွန်လ ၂၃ ရက်နေ့က ထိုင်း လူဝင်မှုကြီးကြပ်ရေးက သူတို့ထိုင်းနိုင်ငံမှာ တရားမဝင် နေထိုင် အလုပ်လုပ်ကိုင်နေကြတဲ့ မြန်မာ အလုပ်သမား (၁၄၆)ယောက်ကို မြဝတီနယ်ခြားစောင့်တပ်ကို လာရောက်ပြီးတော့ ပို့ဆောင်ခဲ့ကြောင်း သတင်းမီဒီယာ ဖော်ပြချက်အရ သိရှိရပါတယ်။ အဲဒီအလုပ်သမား (၁၄၆)ယောက်မှာ အမျိုးသား(၁၃၀)ယောက်နှင့် အမျိုးသမီး (၁၆)ယောက် ပါဝင်ကြောင်းသိရှိရပြီးတော့ ထိုင်း ရဲတပ်ဖွဲ့နှင့် ထိုင်းလူဝင်မှု ကြီးကြပ်ရေးတို့က သူတို့နေထိုင်ရာ နေအိမ်နဲ့ဆိုင်တွေ ဝင်ရောက်ရှာဖွေစစ်ဆေးရာမှာ အလုပ်လုပ်ခွင့် (Permit) နဲ့ တရားဝင်နေထိုင်ခွင့် (Visd) မရှိတဲ့အတွက်ကြောင့် ဖမ်းဆီးခြင်းခံခဲ့ရပြီး ထိုင်းနဲ့မြန်မာ အလုပ်သမားဝန်ကြီးဌာနတို့က ၂၀၁၂ ခုနှစ်၊ ဇန်နဝါရီလက မြန်မာရွှေ့ပြောင်းအလုပ်သမားများ အခွင့်အရေးကို အကာအကွယ်ပေးရေး သဘောတူညီချက်အရ မဲဆောက်မြို့မှတစ်ဆင့် လာရောက်ပို့ဆောင်ခဲ့ခြင်းဖြစ်တယ်လို့ သိရှိရ ပါတယ်။ အဲဒီရွှေ့ ပြောင်း အလုပ်သမား (၁၄၆)ယောက်ကို မြဝတီမြို့ က ကြံခင်းဘုန်းကြီးကျောင်း ဓမ္မာရုံမှာ အစားအသောက်နဲ့ လိုအပ်တာတွေ အထောက်အပံ့ပေးပြီးတော့ မြဝတီမြို့ လူကုန်ကူးမှု တားဆီးကာကွယ်ရေးအဖွဲ့ ကနေပြီး ဇွန် ၂၄ ရက်နေ့ မှာ ၎င်းတို့ရဲ့ နေရပ်တွေကို ပို့ဆောင် ပေးခဲ့ပြီးဖြစ်ကြောင်းလည်း သိရှိရပါတယ်။ ကျွန်တော်တို့ နိုင်ငံက ရွှေ့ပြောင်းအလုပ်သမား တွေဟာ အများအားဖြင့် ပြည်ပ နိုင်ငံတွေမှာ 3D လို့ခေါ်တဲ့ ဒါအန္တရာယ်များတဲ့ Dangerous ဖြစ်တဲ့ အလုပ်တွေ၊ ခက်ခဲ ကြမ်းတမ်းတဲ့ Difficult နောက် ညစ်ပတ်တဲ့ Dirty ဆိုတဲ့ 3D အလုပ်ကြမ်းတွေကိုပဲ လုပ်ကိုင် နေကြရသူ များပါတယ်။ ကြားထားရတဲ့၊ သိထားရတဲ့ စာရင်း ဇယားအရ ထိုင်းနိုင်ငံမှာဆိုရင် (၂)သန်းခွဲလောက် ရှိတယ်။ မလေးရှားနိုင်ငံမှာဆိုရင် (၅) သိန်း လောက်ရှိတယ်လို့ သိရပါတယ်။ ဘယ်နိုင်ငံမှာသွားပြီးတော့ လုပ်လုပ်၊ ဒါ အလုပ်သမားဆိုရင် အလုပ်သမားအခွင့်အရေး ရရှိစေ ရမှာဖြစ်ပါတယ်။ ဆေးဝါးကုသမှု အာမခံချက်၊ သွားလာ နေထိုင်မှု အာမခံချက်၊ ရသင့်ရထိုက်တဲ့ လုပ်ခလစာ အာမခံချက်တွေ ရရှိကြဖို့ လိုပါတယ်။ အခုတော့ အလုပ်ရှင်၊ လူပွဲစားနဲ့ ဌာနဆိုင်ရာ တချို့ရဲ့ အနိုင်အထက်ပြုခြင်းကို ခံနေကြရပါတယ်။ လွှတ်တော်ဥက္ကဋ္ဌကြီးခင်ဗျား။ ကျွန်တော်တို့ နိုင်ငံတော်အနေနဲ့ ဆောင်ရွက်ပေးမှုကို လည်း လေ့လာတဲ့အခါမှာ ၂၀၀၃ ခုနှစ်က ထိုင်းနိုင်ငံရောက် မြန်မာအလုပ်သမားများ ခန့်ထား ခြင်းဆိုင်ရာ ပူးပေါင်းဆောင်ရွက်ရေး နားလည်မှုစာချွန်လွှာကို လက်မှတ်ရေးထိုးချုပ်ဆိုနိုင်ခဲ့ပြီး နှစ်နိုင်ငံ ညှိနှိုင်းအစည်းအဝေးတွေ ကျင်းပပြီး ဆောင်ရွက်နေကြောင်းလည်း သိရပါတယ်။ ထိုင်းနိုင်ငံရောက်ရွှေ့ပြောင်းအလုပ်သမားများတွေကို တရားဝင်နေထိုင်လုပ်ကိုင်ခွင့် လက်မှတ်တွ ထုတ်ပေးနိုင်ဖို့ ထိုင်းနိုင်ငံမှာ ယာယီနိုင်ငံကူးလက်မှတ်ထုတ်ပေးရေးရုံး စုစုပေါင်း(၉)ရုံးဖွင့်ပြီးတော့ဆောင်ရွက်လျက်ရှိကြောင်းလည်း မီဒီယာတွေကနေတစ်ဆင့် သိရှိရပါတယ်။ သို့သော်လည်း ကျွန်တော်တို့ မြန်မာနိုင်ငံသား ရွှေ့ပြောင်းအလုပ်သမားတွေဟာ ထိုင်းနိုင်ငံသာမက မလေးရှား ၊ စင်ကာပူ၊ UAE စတဲ့ နိုင်ငံခြားတိုင်းပြည် အများအပြားမှာ သွားရောက်ပြီးတော့ အလုပ်လုပ်ကိုင်နေကြရတဲ့အခါမှာ ဒီ မြန်မာအလုပ်သမားတွေအတွက် လူမှုရေး၊ ကျန်းမာရေး၊ နေထိုင်ရေး၊ ဘဝလုံခြုံမှု ရှိစေရေးအတွက် နိုင်ငံတော်အစိုးရက သင့်လျော်ကောင်းမွန်တဲ့ မူဝါဒတွေ ချမှတ် ဆောင်ရွက်ပေးဖို့ လိုအပ်မှာဖြစ်ပါတယ်။ ကျွန်တော် သိရှိကြားဖူးသလောက် ပြောရမယ်ဆိုရင်တော့ ထိုင်းတို့၊ မလေးရှားတို့မှာ ဒီ Migration Policy ကောင်းကောင်းမွန်မွန် သတ်မှတ် ပြီးတော့ ဆောင်ရွက်တဲ့အတွက်ကြောင့်မို့လို့ အကျိုးရှိကြောင်း သိရှိရပါတယ်။ အဲဒီလိုပဲ ပြည်ောက် မြန်မာနိုင်ငံသား အလုပ်သမားတွေရဲ့ အခွင့်အရေးကို ကာကွယ်စောင့်ရှောက်နိုင်ဖို့ အတွက် ကျွန်တော်တို့ ပြည်ထောင်စုအစိုးရကနေပြီးတော့ ဆောင်ရွက်နေတဲ့ အစီအစဉ်များ ရှိ/မရှိ ဖြေကြားပေးနိုင်ဖို့ ဥက္ကဋ္ဌ ကြီးမှတစ်ဆင့် လေးစားစွာတင်ပြအပ် ပါတယ်ခင်ဗျား။ အားလုံးပဲကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး အလုပ်သမားဝန်ကြီးဌာန၊ ဒုတိယဝန်ကြီးက ဖြေကြားပေးဖို့ ဖြစ်ပါတယ်</speech>
<speech><agency id="99">ဦးမြင့်သိန်း (ဒုတိယဝန်ကြီး၊ အလုပ်သမားဝန်ကြီးဌာန)</agency>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးနှင့် တကွ၊ လွှတ်တော်ကိုယ်စားလှယ်များအားလုံး မင်္ဂလာ ပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ အလုပ်သမားဝန်ကြီးဌာန၊ ဒုတိယဝန်ကြီး ဦးမြင့်သိန်း ဖြစ်ပါတယ်။ ရန်ကုန်တိုင်းဒေသကြီး အမှတ် (၅)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးဝင်းနောင် ရဲ့ မေးမြန်းချက်နှင့် စပ်လျဉ်း၍ ဆွေးနွေးပြောကြား သွားမှာ ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မ ၂၄ မှာ နိုင်ငံတော်သည် အလုပ်သမားများ၏ အခွင့်အရေးများ ကာကွယ်စောင့်ရှောက်ရန် လိုအပ်သည့် ဥပဒေများ ပြဌာန်းဆောင်ရွက်မည်ဟု ပါရှိသည့်အတိုင်း အလုပ်သမားအဖွဲ့အစည်း ဥပဒေ၊ အလုပ်သမားရေးရာ အငြင်းပွားမှုဖြေရှင်းရေး ဥပဒေများ ရေးဆွဲ၍ ပြည်ထောင်စုလွှတ်တော် မှ အတည်ပြုပြဌာန်းခဲ့ပြီး အဆိုပါ ဥပဒေများ၏ နည်းဥပဒေများကိုလည်း ရေးဆွဲထုတ်ပြန်ခဲ့ပြီး ဖြစ်ပါတယ်။ ဒါ့အပြင် ၃၀-၃-၂၀၁၁ ရက်နေ့မှာ ပြည်ထောင်စုလွှတ်တော်မှာ နိုင်ငံတော်သမ္မတကြီးက ပြည်တွင်းမှာရှိတဲ့ အလုပ်သမားရဲ့ အခွင့်အ ရေးသာမက ပြည်ပမှာ လုပ်ကိုင် နေသော မြန်မာနိုင်ငံသား အလုပ်သမားများ၏ တရားဝင်အခွင့် အရေးများ အပြည့်အဝ ရရှိနိုင်ဖို့ အတွက် ကိုလည်း ကြိုးပမ်းလုပ်ဆောင်ပေးရမည်လို့ ပြောကြားခဲ့ပါတယ်။ ဒါကြောင့် ပြည်ပသို့ သွားရောက် အလုပ်လုပ်မည့်အလုပ်သမားများ အခွင့်အရေး အပြည့်အဝရရှိစေရေး၊ အကာအကွယ်ပေးနိုင်ရေး တို့အတွက် ပြည်ပတွင် အလုပ်လုပ်ကိုင်မှု ကြီးကြပ်ရေးကော်မတီကို ဖွဲ့စည်းခဲ့ပြီးတော့ အထောက်အကူပြုမယ့် လုပ်ငန်းကော်မတီ (၃)ရပ်ကိုလည်း ဖွဲ့စည်းထားရှိခဲ့ပါတယ်။ ဒီ လုပ်ငန်းကော်မတီတွေကတော့ စီမံခန့်ခွဲ ရေးလုပ်ငန်း ကော်မတီ၊ အလုပ်သမားများ အကျိုးခံစားခွင့် ရရှိရေး လုပ်ငန်းကော်မတီ၊ အလုပ်သမားအခွင့်အရေး ကာကွယ်စောင့်ရှောက်ရေးလုပ်ငန်းကော်မတီတို့ ဖြစ်ပါတယ်။ ဒီကော်မတီရဲ့ ကြီးကြပ်မှုနဲ့ အကာအကွယ်ပေးလျက်ရှိပါတယ်။ ပြည်တွင်း ပြည်ပ အလုပ်အကိုင် အခွင့်အလမ်းများ ရရှိနိုင်ရေး အတွက်လည်းပဲ ပြည်နယ်နှင့် တိုင်းဒေသကြီးများတွေမှာ အလုပ်အကိုင်နှင့် အလုပ်သမား ရှာဖွေရေး ရုံး (၇၇)ရုံးနဲ့ ပြည်တွင်း အလုပ်အကိုင်စုဆောင်းရေး အကျိုးဆောင်လိုင်စင်ရ အေဂျင်ကြ၅)ခု၊ အစိုးရ ပြည်ပ အလုပ်အကိုင် အေဂျင်စီ (၁)ခု၊ ပြည်ပအလုပ်အကိုင် လုပ်ငန်း အကျိုးဆောင်လိုင်စင်ရ အေဂျင်စီ (၁၅၁)ခုဖြင့် ကုန်ကျစရိတ် အနည်းဆုံးဖြစ်စေရန် အလုပ်အကိုင် အခွင့်အလမ်းများကိုလည်း လုပ်ဆောင်ပေး နေပါတယ်။ မြန်မာရွှေ့ပြောင်းအလုပ်သမားများ အတွက် ILO မှ ပြဋ္ဌာန်း Protection of the Rights of the Migrant Workers and shared Responsibility so gasomo.cogniz? မီ၊ ပြည်ပသို့ ထွက်ခွာပြီး၊ အပြန်ခရီးနှင့် တိုင်းပြည်သို့ ပြန်လည်ရောက်ရှိပြီး အဆင့်များမှာ ပါရှိတဲ့အတိုင်း သက်ဆိုင်ရာနိုင်ငံရဲ့ သတင်းအချက်အလက်များ ပေးခြင်း၊ မီဒီယာများမှ ကြေညာပေးခြင်း၊ IT စနစ်များဖြင့် အလုပ်သမား ရွေးချယ်သောစနစ်ကို ကျင့်သုံး ခြင်း၊ နှစ်နိုင်ငံ သဘောတူညီချက် စာချုပ် ချုပ်ဆိုခြင်းတို့ကို ဆောင်ရွက်ပေးလျက်ရှိပါတယ်။ ပြည်ပတွင် သွားရောက် အလုပ်လုပ်ကိုင်နေတဲ့ မြန်မာရွှေ့ပြောင်းအလုပ်သမားများအား ကူညီစောင့်ရှောက် နိုင်ရန်အတွက် ထိုင်းနိုင်ငံနှင့် ကိုရီးယားနိုင်ငံများ မှာ Labour Attach များထားရှိ ဆောင်ရွက် ပေးလျက်ရှိပါတယ်။ ထိုင်းနိုင်ငံတွင် ရောက်ရှိနေသည့် အထောက်အထားမဲ့မြန်မာရွှေ့ပြောင်း အလုပ်သမားများ အထောက်အထားရှိစေဖို့ နိုင်ငံတကာ လုပ်ထုံးလုပ်နည်းများနှင့် အညီ အထောက်အထား ထုတ်ပေးရေးအတွက် ထိုင်းနိုင်ငံအတွင်းမှာ ထိုင်းနိုင်ငံနှင့် မြန်မာနိုင်ငံတို့မှ ပြည်ထဲရေးဝန်ကြီးဌာန၊ လူဝင်မှုကြီးကြပ် ရေးနှင့် ပြည်သူ့အင်အားဝန်ကြီးဌာန၊ အလုပ်သမား ဝန်ကြီးဌာနတို့မှ အရာထမ်း၊ အမှုထမ်းများ ပူးပေါင်းပါဝင်တဲ့ လုပ်ငန်းအဖွဲ့ (၆)ဖွဲ့၊ နယ်စပ် (၃) နေရာမှာ (၃)ဖွဲ့ စုစုပေါင်း (၉)ဖွဲ့တို့ဖြင့် ဆောင်ရွက်ပြီးစီးလျက်ရှိပါတယ်။ ထိုင်းနိုင်ငံသို့ နိုင်ငံတော်သမ္မတကြီးရောက်ရှိခဲ့စဉ်ကလည်း အထောက်အထားမဲ့ မြန်မာရွှေ့ပြောင်းအလုပ်သမားများအား အထောက်အထားရရှိစေရေး၊ ထိုင်းနိုင်ငံရောက် မြန်မာ အလုပ်သမားများ၏ သားသမီးများနှင့် မှီခိုသူများအား အထောက်အထားထုတ်ပေးရေးနှင့် ပညာ သင်ကြားခွင့်ရရှိစေရေး၊ တရားမဝင် သွားရောက်အလုပ်လုပ်ကိုင်မှု လျော့နည်းပပျောက်စေရေး နဲ့ လွယ်ကူလျင်မြန်စေရေးတို့အတွက် မြန်မာအလုပ်သမားအသစ်များအား လေကြောင်းဖြင့် တရားဝင်စေလွှတ်ရန်ကိစ္စများအပါအဝင် ထိုင်းနိုင်ငံရောက် မြ န်မာရွှေ့ပြောင်း အလုပ်သမား များရဲ့ ယာယီမြန်မာနိုင်ငံကူးလက်မှတ်များကို အလုပ်သမားအားလုံး ရရှိစေရေး၊ အလုပ်ရှင်များက နိုင်ငံကူးလက်မှတ် သိမ်းဆည်းထားခြင်း မပြုရေး၊ အလုပ်သမားများ လွတ်လပ်စွာ သွားလာခွင့် ပြုရေး၊ ယာယီမြန်မာနိုင်ငံကူးလက်မှတ်ပုံစံသစ်ဖြင့် နေထိုင်ခွင့်သက်တမ်းများကို One Stop Service ဖြင့် ထုတ်ပေးနိုင်ရေး၊ Visd ကြေးလျော့ချပေးရေး၊ အကြောင်းအမျိုးမျိုးကြောင့် မြန်မာနိုင်ငံနယ်စပ်သို့ ပြန်ပို့ရာတွင် လူမှုမှောင်ခိုကူးမှု မဖြစ်ပေါ်စေရေးတို့အား ဆွေးနွေးညှိနှိုင်း ခဲ့ပါတယ်။ ပြည်ထောင်စုဝန်ကြီး ထိုင်းနိုင်ငံရောက်ရှိစဉ်ကလည်းပဲ ထိုင်းနိုင်ငံရောက် မြန်မာ ရွှေ့ပြောင်းအလုပ်သမားများ ကာကွယ်စောင့်ရှောက်ရေးအဖွဲ့များဖြစ်တဲ့ Burmese Association of Thailand(BAT), The Foundation for Education and Development(FED Foundation), Migrant Assistance Program (MAP Foundation), Mekong Migration Network (MMN) တို့မှ တာဝန်ခံများ၊ သတင်းမီဒီယာများနှင့် တွေ့ဆုံ၍ ရွှေ့ပြောင်း အလုပ်သမားများရဲ့ အကျိုးစီးပွား ကာကွယ်စောင့်ရှောက်ရေး၊ နိုင်ငံတော်အစိုးရအနေဖြင့် မဆောင်ရွက်နိုင်သောကိစ္စများကို NGO များက ဆောင်ရွက်ပေးဖို့ မြန်မာဝန်ထမ်းများ၊ လူမှု အဖွဲ့အစည်းများနှင့် ပြည်ပရောက် ရွှေ့ပြောင်းအလုပ်သမားများ တညီတညွတ်တည်း ပူးပေါင်းဆောင်ရွက်ကြရန် ဆွေးနွေးမှာကြားခဲ့ပါတယ်။ မြန်မာရွှေ့ပြောင်းအလုပ်သမားများအား ကာကွယ် စောင့်ရှောက်နိုင်ဖို့ ထိုင်းနိုင်ငံနှင့် မလေးရှားနိုင်ငံတို့တွင် သံအမတ်ကြီးများရဲ့ ဦးဆောင်မှုနဲ့ မြန်မာအလုပ်သမားများ ကူညီစောင့် ရှောက်ရေးအဖွဲ့များကို ဖွဲ့စည်းထားပြီးတော့ ဆောင်ရွက် ပေးလျက်ရှိပါတယ်။ပြည်ပရောက် မြန်မာရွှေ့ပြောင်းအလုပ်သမားများ မိသားစုလွှဲပို့ငွေများကို လုံခြုံ ခိုင်မာစွာ လွှဲပို့နိုင်ရန်အတွက်လည်း ဆောင်ရွက်ပေးလျက်ရှိပြီး ထိုင်းနိုင်ငံ မှာရှိတဲ့ Scim Commercial Bank, Kasicom Bank, Bangkok Bank op ze megy audingą လည်းကောင်း၊ မလေးရှားနိုင်ငံမှာရှိတဲ့ Mdy Bank နှင့် ဧရာဝတီဘဏ်၊ အာရှစိမ်းလန်း ဖွံ့ဖြိုးရေးဘဏ်၊ ကမ္ဘောဇဘဏ်၊ သမဝါယမဘဏ်တို့ ဖြင့်လည်း ချိတ်ဆက်၍ လွှဲပြောင်းပေးနိုင်မှု ဆောက်ရွက် လျက်ရှိပါတယ်။ ပြည်ပတွင် အလုပ်လုပ်ကိုင်မှု ကြီးကြပ်ရေးကော်မတီအနေ နဲ့ ပြည်ပတွင် အလုပ် လုပ်ကိုင်မှုဆိုင်ရာ မူဝါဒကို အောက်ပါအတိုင်းချမှတ် ဆောင်ရွက်လျက် ရှိပါတယ်။ ပြည်ပသို့ အလုပ်အကိုင်ရှာဖွေရန် တရားဝင်လမ်းကြောင်းများဖွင့်ပေးပြီး သွားလာရန် လွယ်ကူစေခြင်း၊ ရွှေ့ပြောင်းအလုပ်သမားများ၏ အခြေခံအခွင့်အရေး များ ရရှိစေခြင်း၊ ရွှေ့ပြောင်းလုပ်ကိုင်ခြင်းနှင့်ပတ်သက်၍ လုပ်ငန်းဆောင်ရွက်မှု ကုန်ကျစရိတ် လျှော့ချခြင်း၊ ရွှေ့ပြောင်းအလုပ်သမားများနှင့် ၎င်းတို့၏ မိသားစုများအတွက် လူမှုစီးပွားရေး ဘဝဖွံ့ဖြိုး တိုးတက်စေခြင်း၊ ဒေသတွင်းရွှေ့ပြောင်းသွားလာခြင်းမှ အတွေ့အကြုံ၊ ကျွမ်းကျင်မှု၊ အသိပညာ ရရှိစေခြင်းနှင့်ပြန်လည်မျှဝေပေးနိုင်ခြင်း၊ ရွှေ့ပြောင်းသွားလာခြင်းသည် နိုင်ငံတော်ဖွံ့ဖြိုး တိးတက်ရေး မဟာဗျူဟာ များ၏ ပေါင်းစည်းမှု တစ်စိတ်တဒေသ ဖြစ်စေခြင်း၊ အလုပ်သမား ဝန်ကြီးဌာနအနေနဲ့ ပြည်တွင်းတွင်ရှိသော အလုပ်သမားများသာမက ပြည် ပတွင် ရှိသော မြန်မာရွှေ့ပြောင်းအလုပ်သမားများအား အဘက် ဘက်မှ ကာကွယ်စောင့်ရှောက်နိုင်ရေး၊ အလုပ်သမားများ၏ အခွင့်အရေးများ အပြည့်အဝ ရရှိရေးတို့ကို ဆောင်ရွက်ပေးလျက်ရှိပါကြောင် ရှင်းလင်းတင်ပြ အပ်ပါတယ်ခင်ဗျား။ ကျေးဇူးတင်ပါတယ်။</speech>
</section>
<section value="Bill">	
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ သို့မဟုတ် ယင်းက တာဝန်ပေးအပ်သည့် ပုဂ္ဂိုလ်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီးပေးပို့လာသော ၂၀၁၂ ခုနှစ်၊ အခြေခံပညာရေးဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် ဥပဒေကြမ်းကော်မတီ၏ အစီရင်ခံစာကို တင်သွင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ၂၀၁၂ ခုနှစ်၊ အခြေခံပညာရေး ဥပဒေကြမ်းကို ပြည်သူ့လွှတ်တော်တွင် စတင်ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ်။ အဆိုပါပြင်ဆင်ချက်များကို အမျိုးသားလွှတ်တော် ကိုယ်စားလှယ်များထံ ဖြန့်ထားပြီးဖြစ်ပါတယ်။ ပြည်သူ့လွှတ်တော်က ပြင်ဆင်ချက်ဖြင့် အတည်ပြု ပေးပို့လာသော၂၀၁၂ ခုနှစ် အခြေခံပညာရေး ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် ဥပဒေကြမ်းကော်မတီ က ဥပဒေကြမ်းကော်မတီ၏ အစီရင်ခံစာကို တင်သွင်းရန် ဖြစ်ပါတယ်</speech>
<speech><mp id="136">ဒေါက်တာမြတ်ဉာဏစိုး (ဥပဒေကြမ်းကော်မတီဝင်)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးကို မင်္ဂလာပါလို့ နှုတ်ခွန်းဆက်သအပ် ပါတယ်ခင်ဗျာ။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၄)မှ အမျိုးသား လွှတ်တော်ကိုယ်စားလှယ် ဥပဒေကြမ်းကော်မတီဝင် ဒေါက်တာ မြတ်ဉာဏစိုး ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီရဲ့ ၂၀၁၂ ခုနှစ်၊ အခြေခံပညာရေး ဥပဒေကြမ်း အပေါ် စိစစ်တင်ပြသည့် အစီရင်ခံစာကို လွှတ်တော်ကို ဖတ်ကြားတင်သွင်းသွားမှာ ဖြစ်ပါတယ် ခင်ဗျား။ အမျိုးသားလွှတ်တော်၊ ဥပဒေကြမ်းကော်မတီ၏၂၀၁၂ ခုနှစ်၊ အခြေခံပညာရေး ဥပဒေကြမ်းအပေါ် စိစစ်တင်ပြသည့် အစီရင်ခံစာရက်စွဲ ၂၀၁၂ ခုနှစ်၊ သြဂုတ်လ ၈ ရက် နိဒါန်း ၁။ ပြည်ထောင်စုလွှတ်တော်က ပြည်သူ့လွှတ်တော်သို့ ပေးပို့ခဲ့သည့် ၂၀၁၂ ခုနှစ်၊ အခြေခံ ပညာရေးဥပဒေကြမ်းကို ပြည်သူ့လွှတ်တော်၌ ၂၇-၄-၂၀၁၂ ရက်နေ့က ရရှိခဲ့ပြီး၁၂-၇-၂၀၁၂ ရက် နေ့ အစည်းအဝေးတွင် ပြင်ဆင်ချက်များဖြင့် အတည်ပြုခဲ့ပါသည်။ ယင်းဥပဒေကြမ်းကို ပြည်သူ့ လွှတ်တော်ဆိုင်ရာ နည်းဥပဒေ ၁၆၀ အရ အမျိုးသားလွှတ်တော်၌ ဆွေးနွေးနိုင်ပါရန် ၁၃-၇-၂၀၁၂ ရက်စွဲပါ စာအမှတ်ဖြင့် အမျိုးသားလွှတ်တော်သို့ ပေးပို့လာပါသည်။ ပြည်သူ့လွှတ်တော်က အတည်ပြု သည့် ဥပဒေကြမ်းတွင် အခန်း (၅)ခန်း၊ ပုဒ်မ (၁၈)ခု ပါရှိ ပါသည်။ လေ့လာတွေ့ရှိချက် ၂။ အမျိုးသားလွှတ်တော်၊ ဥပဒေကြမ်းကော်မတီသည် ၂၀၁၂ ခုနှစ်၊ အခြေခံပညာရေး ဥပဒေကြမ်းကို လေ့လာရာ၌ အောက်ပါအတိုင်း တွေ့ရှိရပါသည် -(က) ပြည်သူ့လွှတ်တော်ကအတည်ပြု သည့်ဥပဒေကြမ်းအခန်း(၁)အမည်နှင့် အဓိပ္ပာယ်ဖော်ပြချက်အစား ဤဥပဒေကြမ်း ပုဒ်မ ၁၊ ပုဒ်မခွဲ(ခ)တွင် ဖော်ပြထားချက်နှင့် ဆီလျော်မှုရှိစေရန်နှင့် သတ်ပုံမှန်ကန်မှုရှိစေရန် အခန်း(၁) အမည်၊ အကျုံးဝင် ခြင်းနှင့် အဓိပ္ပာယ်ဖော်ပြချက်ဟုပြင်ဆင်သင့်ပါသည်။ မူလက အဓိပ္ပာယ်မှာ မောက်ချသုံးထားတာကို ရေးချပြန်ပြီးတော့ ပြင်ဆင်သုံး စွဲထားတာ ဖြစ်ပါတယ်။ ဤဥပဒေကြမ်း၏ ပုဒ်မ ၁၊ ပုဒ် မခွဲ(ခ)တွင် ဖော်ပြထားသည့် ဆရာ များ၏ ပညာအရည်အချင်း သတ်မှတ်ရေး၊ မှတ်ပုံတင်ရေး၏ နောက်တွင် ဆရာ့ အလုပ် ဂုဏ်သိက္ခာကို ထိန်းသိမ်းကြပ်မတ် ညွှန်ပြရေးအစား ဆရာ့ အလုပ်ဂုဏ် နှင့် ကျင့်ဝတ်သိက္ခာကို ထိန်းသိမ်းကြပ်မတ် ညွှန်ပြရေးဟု ဤဥပဒေကြမ်းပါ ၊ ပုဒ်မ ၁၄၊ ပုဒ်မခွဲ(က)၊ ပုဒ်မခွဲငယ်(၇)တွင် ဖော်ပြထားချက်နှင့် ညီညွတ်မှုရှိစေရန် ပြင်ဆင် ဖြည့်စွက်သင့်ပါသည်။ ပညာကျမ်း၏ ပု “ရေးချပြန်ပြီး (ခ) ဤဥပဒေကြမ်းပုဒ်မ ၂ တွင်လည်း အဓိပ္ပါယ်သက်ရောက်စေရမည်အစားအဓိပ္ပာယ်သက်ရောက်စေရမည်ဟု အထက်မှာ ဖော်ပြခဲ့တဲ့အတိုင်းပဲ သတ်ပုံ မှန်ကန်စေရန် ပြင်ဆင်ဖို့ လိုအပ်ပါတယ်။ ပုဒ်မ ၂၊ ပုဒ်မခွဲ (င)တွင် ဒေသဆိုင်ရာ အဖွဲ့အစည်းတစ်ခုခုက လည်းကောင်း ဖွင့်လှစ်၍ ပြည်ထောင်စုအစိုးရအဖွဲ့က ပြဋ္ဌာန်းထားသော သင်ရိုးညွှန်းတမ်းနှင့် သင်ရိုးမာတိကာများအတိုင်း ဆိုသည့် စကားရပ်အစား အဓိပ္ပာယ်ပြည့်စုံစေရန် ဒေသဆိုင်ရာ အဖွဲ့အစည်းတစ်ခုခုက လည်းကောင်း ဖွင့်လှစ်၍ အခြေခံပညာအဆင့်ကို ပြည်ထောင်စုအစိုးရအဖွဲ့က ပြဋ္ဌာန်းသော သင်ရိုးညွှန်းတမ်းနှင့် သင်ရိုးမာတိကာများအတို င်းဟု ဖြည့်စွက်သင့်ပါတယ်။ (ဂ) ဤဥပဒေကြမ်း ပုဒ်မ ၂၊ ပုဒ်မခွဲ (စ)တွင် အခြေခံပညာဆိုသည်မှာ အ -သုံးလုံး ပညာမှစ၍ ဆိုသည့် စကားရပ်အစား အခြေခံပညာဆိုသည်မှာ မူလတန်း အဆင့်မှစ၍ဟု ပြောင်းလဲပြင်ဆင်သင့်ပြီး တက္ကသိုလ်ပညာ ဆက်လက်ဆည်းပူး ရန်အတွက်သော်လည်းကောင်း စာသားအစား တက္ကသိုလ်သာမက ကောလိပ်၊ သိပ္ပံ သင်တန်းကျောင်း စသော အခြေခံပညာ အထက်တန်းစာမေးပွဲ အောင်မြင် ပြီးနောက် တက်ရောက်သင်ကြားခြင်း အားလုံးကို ခြုံငုံမိစေ ဖို့အတွက် တက္ကသိုလ်ပညာနှင့် အဆင့်မြင့်ပညာသင်ကြားရေးဌာနများ ဟု ဖြည့်စွက်သင့် ပါသည်။ ထို့ပြင် အဓိပ္ပာယ်ဖော်ပြချက်အ သစ်အဖြစ် ပုဒ်မ ၂၊ ပုဒ်မခွဲ (၃)တွင် ပညာရေးဝန်ကြီးဌာန၏ အဓိပ္ပာယ်ကိုလည်းကောင်း၊ ပုဒ်မခ��ဲ (ဌ)တွင် ကော်မတီများဆိုသည့် အဓိပ္ပာယ်ကိုလည်းကောင်း အသစ်ဖြည့်စွက်ထားပါတယ်။ (ဃ) ဤဥပဒေကြမ်း ပုဒ်မ ၃၊ ပုဒ်မခွဲ (ဃ)တွင် ကုန်ထုတ်လုပ်မှုစွမ်းအား တိုးတက်ရေးနှင့် ထက်မြက်ရေးအတွက် အထောက်အကူပြုစေ သည့်ဆိုသည့် စကားရပ် အစား လိုရင်းအဓိပ္ပာယ်ကို တိကျစေရန်အတွက် ကုန်ထုတ်လုပ်မှုစွမ်းအား တိုးတက် မြင့်မားရေးအတွက် လက်တွေ့ အထောက်အကူပြုစေမည့်ဟုပြင်ဆင် သင့်ပါတယ်။ ပုဒ်မခွဲ (င)တွင် စိတ်ဓာတ်ပိုင်းဆိုင်ရာ ဆိုသည့် စကားရပ်အား ဖြည့်စွက်သင့်ကြောင်း တင်ပြအပ်ပါတယ်။ ပုဒ်မခွဲ (စ)တွင်လည်း အဓိပ္ပာယ် ပိုမို ပြည့်စုံစေရန် တက္ကသိုလ်ပညာနှင့် အဆင့်မြင့်ပညာကို ဟု ပြင်ဆင် ဖြည့်စွက်သင့်ကြောင်း တင်ပြအပ်ပါတယ်။ (င) ဤဥပဒေကြမ်း ပုဒ်မ ၅၊ ပုဒ်မခွဲ (က)နှင့်(ခ)တို့မှာဖော်ပြထားတဲ့ တစ်တန်းလျှင် တစ်နှစ်သင်ကြားရသည့် အတန်းဆိုသည့် စကားရပ်နှင့်ပုဒ်မခွဲ (ဂ) တွင် တစ်နှစ် တာစီ သင်ကြားရသည့် ဆိုသည့်စကားရပ်များအစား တစ်နှစ်ဆိုရာမှာ ပြက္ခဒိန် နှစ်ကို မဆိုလိုဘဲ ပညာသင်နှစ် (Academic Year) တစ်နှစ်ကို ဆိုလိုကြောင်းပေါ်လွင်စေရန်ပညာသင်နှစ်တစ်နှစ်ဟုပြင်ဆင်သင့်ကြောင်းတင်ပြအပ်ပါတယ်။ (စ) ဤဥပဒေကြမ်း ပုဒ်မ ၆၊ ပုဒ်မခွဲ (က)(ခ)နှင့်(ဂ)တို့မှာ ဖော်ပြထားတဲ့ မူလတန်းကျောင်း၊ အလယ်တန်းကျောင်း၊ အထက်တန်းကျောင်းစတဲ့ အမည်တွေရဲ့ ရ���ေ့မှာ ကျောင်းများရဲ့ အခေါ်အဝေါ်တွေ တိကျမှန်ကန်စေရန်အတွက် အခြေခံပညာ မူလတန်းကျောင်း၊ အခြေခံပညာအလယ်တန်း ကျောင်း၊ အခြေခံပညာအထက်တန်းကျောင်းဆိုပြီးတော့ ပြည့်ပြည့်စုံစုံပြင်ဆင်သင့်ကြောင်း တင်ပြအပ်ပါတယ်။ (ဆ) ဤဥပဒေကြမ်း ပုဒ်မ ရ မှာလည်း မူလတန်းကျောင်း သို့မဟုတ် အလယ်တန်းကျောင်းတွင် တစ်ဆင့်မြင့်ကျောင်း အဆင့်အတန်းများ ပါဝင်ဖွဲ့စည်းထားသည့်ကျောင်းခွဲဆိုသည့် စကားရပ်အစား အခြေခံပညာမူလတန်းကျောင်း သို့မဟုတ် အခြေခံအလယ်တန်းကျောင်းတွင် အခြေခံပညာအဆင့် တစ်ဆင့်မြင့်ကျောင်း အဆင့်အတန်းများပါဝင်ဖွဲ့စည်းထားသည့် ကျောင်းခွဲ ဟုပြည့်စုံအောင် ပြင်ဆင် ဖြည့်စွက်သင့်ပြီးတော့ ထပ်ဆောင်းဖွင့်လှစ်ထားတဲ့ အတန်းများရဲ့ သင်ကြား ရေး လုပ်ငန်းများကို စာသား၏နောက်မှာ ပညာရေးဝန်ကြီးဌာနက သတ်မှတ်ပေးသည့် ဆိုတဲ့ စကားရပ်ကို ဖြည့်စွက်သင့်ကြောင်း တင်ပြအပ်ပါတယ်။ (ဇ) ဤဥပဒေကြမ်း အခန်း(၄)၊ ခေါင်းစဉ်ကို အခြေခံပညာရေးကောင်စီနှင့်ကော်မတီများဖွဲ့စည်းခြင်းအစား ခေါင်းစဉ်အောက်တွင် ဖော်ပြထား ချက်တွေနှင့် ညီညွတ် မှုရှိစေရန်အတွက် အခြေခံပညာရေးကောင်စီ၊ ကော်မတီများ ဖွဲ့စည်းခြင်းနှင် . လုပ်ငန်းတာဝန်များဟု ပြင်ဆင်သင့်ကြောင်း တင်ပြအပ်ပါတယ်။ (၅) ဤဥပဒေကြမ်း ပုဒ်မ ၉၊ ပုဒ်မခွဲ (က)တွင် ဖော်ပြထားသည့် အခြေခံပညာရေး ကောင်စီ၏ လုပ်ငန်းတာဝန်(၁၂)ရပ်တွင် ပုဒ်မခွဲငယ်(၁၁)တွင် ဖော်ပြထားသည့်တယ်။ ပုဒ်မ ၁၄၊ ပုဒ်ြန်သည့် နည်းဥပသင့်ကြောင်း တင်ပြ အတိုင်း မြန်မာနိုင်ငံသားတိုင်း အခြေခံပညာကို သင်ယူခွင့်ရရေး ဆိုသည့်အချက် သည် အဓိကအခြေခံအချက် ဖြစ်တဲ့အတွက်ကြောင့်မို့လို့ ယင်း ပုဒ်မခွဲ ငယ်(၁၁) ကို ထိပ်ဆုံးမှာ ပုဒ်မခွဲငယ် (၁)အဖြစ် ပြောင်းလဲအမှတ်စဉ် သင့်ကြောင်း တင်ပြ အပ်ပါတယ်။ ထို့ပြင်ပြောင်းလဲအမှတ်စဉ်ထားပုဒ်မခွဲငယ်(၇)မှာလည်း ကျောင်း သုံးစာအုပ်များ ရေးသားပြုစုခြင်း၊ သတ်မှတ်ပြဋ္ဌာန်းခြင်း၊ ထုတ်ဝေခြင်း လို့ပြည့်စုံအောင် ပြင်ဆင်ဖြည့်စွက်သင့်ကြောင်း တင်ပြအပ်ပါတယ်။ (ည) ဤဥပဒေကြမ်း ပုဒ်မ ၁၂၊ ပုဒ်မခွဲ (က)မှာ အဓိပ္ပာယ်ပိုမိုပြည့်စုံစေရန်အတွက်ဤဥပဒေအရ ထုတ်ပြန်သည့် နည်းဥပဒေဆိုတဲ့ စာသားရဲ့ နောက်မှာ စည်းမျဉ်း နှင့် စည်းကမ်းများဟု ဖြည့်စွက်ပြီး ပုဒ်မခွဲငယ် (၂) တွင် ကျောင်းသုံးစာအုပ်များ ရေးသားပြုစုထုတ်လုပ်ခြင်းအစား ကျောင်းသုံးစာအုပ်များ ရေးသားပြုစုပြဋ္ဌာန်း ခြင်း၊ ထုတ်ဝေခြင်း စသည်ဖြင့် ပြည့်စုံအောင် ပြင်ဆင်သင့်ကြောင်း တင်ပြအပ် ပါတယ်။ပုဒ်မ ၁၄၊ ပုဒ်မခွဲ (က)တွင်လည်း ဤဥပဒေအရ ပြဋ္ဌာန်းသည့် နည်းဥပဒေ များအစား ဤဥပဒေအရ ထုတ်ပြန်သည့် နည်းဥပဒေ၊ စည်းမျဉ်းနှင့် စည်းကမ်း များဟု ဥပဒေရေးထုံးမှန်ကန်အောင် ဖြည့် စွက်ပြင်ဆင်သင့်ကြောင်း တင်ပြအပ်ပါတယ်။ (ဋ) ဤဥပဒေကြမ်း ပုဒ်မ ၁၇၊ ပုဒ်မခွဲ (က)တွင် ရေးထုံးနှင့် ညီညွတ်စေရန် ပညာရေး ဝန်ကြီးဌာနသည် ပြည်ထောင်စုအစိုးရအဖွဲ့၏ သဘောတူညီချက်ဖြင့် ဆိုသည့် စာသားအား ဖြည့်စွက်ပြီး ပုဒ်မခွဲ(ခ)တွင် ပညာရေးဝန်ကြီးဌာနက တာဝန်ပေးအပ် သော ပုဂ္ဂိုလ် သို့မဟုတ် အဖွဲ့သည် ဆိုသည့်စကားရပ်အစား အခြေခံပညာရေး ကောင်စီနှင့် ပညာရေးဝန်ကြီးဌာနတို့သည်ဆိုတဲ့ စကားရပ်ကို ပြောင်းလဲပြင်ဆင်သင့်ကြောင်းလည်း တင်ပြအပ်ပါတယ်။ ကော်မတီ၏ သဘောထားမှတ်ချက် ၃။ အမျိုးသားလွှတ်တော်၊ ဥပဒေကြမ်းကော်မတီသည် ဤဥပဒေကြမ်းနှင့် စပ်လျဉ်း၍ကော်မတီသို့ အကြံပြုချက်များ ကြို တင်ပေးပို့ခဲ့သည့် အမျိုးသားလွှတ်တော်ကိုယ်စားလှယ်၊ ဦးခင်မောင်ရီ၊ ဧရာဝတီတိုင်းဒေသကြီး၊ မဲဆန္ဒနယ်အမှတ်(၆)ရဲ့ အကြံပြုချက်များကိုပါ ထည့်သွင်း စဉ်းစားပြီး စိစစ်ပြင်ဆင်ဖြည့်စွက်ထားခြင်းဖြစ်၍ ဤဥပဒေကြမ်းကို အမျိုးသားလွှတ် တော်က အတည်ပြု နိုင်ပါရန် တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည် ပြုပြီး ပေးပို့လာသော ၂၀၁၂ ခုနှစ်၊ အခြေခံပညာရေးဥပဒေကြမ်းကို ဆွေးနွေး လိုသည့် လွှတ်တော်ကိုယ်စားလှယ်များရှိလျှင်အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့လွှတ်တော် က ပြင်ဆင်ချက်ဖြင့် အတည်ပြုပြီးပေးပို့လာသော ၂၀၁၂ ခုနှစ်၊ အခြေခံပညာရေးဥပဒေကြမ်းကို ဆွေးနွေးမယ့်လွှတ်တော်ကိုယ်စားလှယ်များရှိရင် ဆွေးနွေးလိုတဲ့ အကြောင်းအရာအကျဉ်းချုပ်ကို ဖော်ပြလက်မှတ်ရေးထိုးပြီး ၁၄-၈-၂၀၁၂ ရက်နေ့ (အင်္ဂါနေ့) ထက် နောက်မကျဘဲ အမျိုးသား လွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ် ခု အစည်းအဝေးကို (၁၅) မိနစ် ခေတ္တရပ်နားပါမယ်။</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို (၁၀၀၇)နာရီအချိန်တွင် ခေတ္တရပ်နားပြီး (၁၁၂၂) နာရီ အချိန် တွင် ပြန်လည်ကျင်းပပါသည်။</p>
</bill>
</section>
<section value="Report">	
<report>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေးပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာ ပါပြီခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် သတ္တုနှင့်သယံဇာတရေးရာကော်မတီကကော်မတီ၏ အစီရင်ခံစာကိုလွှတ်တော်သို့ ဖတ်ကြားတင်သွင်းခြင်း</title>
<speech type="speaker">အစီအစဉ် (၈)ကို ဆက်လက်ဆောင်ရွက်မှာ ဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် သတ္တုနှင့်သယံဇာတ ရေးရာကော်မတီက ကော်မတီ၏ အစီရင်ခံစာကို လွှတ်တော်သို့ ဖတ်ကြားတင်သွင်းမှာ ဖြစ်ပါတယ်</speech>
<speech><mp id="153">ဦးနေဝင်းထွန်း(ဥက္ကဋ္ဌ၊ သတ္တုနှင့်သယံဇာတရေးရာကော်မတီ)</mp>အမျိုးသား လွှတ်တော်ဥက္ကဋ္ဌကြီးနှင့်ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များ အားလုံး စိတ်နှလုံး ရွှင်ပြုံးပြီး မင်္ဂလာအပေါင်းနဲ့ ပြည့်စုံပါစေကြောင်း ဆုမွန်ကောင်း တောင်းအပ်ပါတယ် ခင်ဗျာ။ ဥက္ကဋ္ဌကြီးခင်ဗျား။ သတ္တုနှင့်သယံဇာတရေးရာကော်မတီ၏ အစီရင်ခံစာကို ဖတ်ကြား တင်ပြပါမယ်။ ကော်မတီ၏ အစီရင်ခံစာကို အပိုင်းနှစ်ပိုင်းဖြင့် အစီရင်ခံစာ တင်ပြပါမယ်။ ပထမပိုင်းအစီရင်ခံစာကို ကျွန်တော် ဦးနေဝင်းထွန်း သတ္တုနှင့်သယံဇာတရေးရာ ကော်မတီဥက္ကဋ္ဌမှ ဖတ်ကြားပြီး ဒုတိယအပိုင်းကို ကော်မတီ၏ အတွင်းရေးမှူးဖြစ်သူ ဦးလှဆွေမှ ဖတ်ကြားတင်ပြပါမယ်။ အစီရင်ခံစာကို နိဒါန်း၊ မူဝါဒ၊ လုပ်ငန်းတာဝန်များ၊ ဖြန့်ဝေစာစောင်များ၌ ပါဝင်ပြီးဖြစ်တာကြောင့် ကော်မတီ၏ဆောင်ရွက်ချက်များကို စတင်အစီရင်ခံသွားပါမယ်ခင်ဗျား။ ကော်မတီ၏ ဆောင်ရွက်ချက် ၅။ (က) သတ္တု နှင့်သယံဇာတရေးရာကော်မတီကို ၂၂-၃-၂၀၁၂ ရက်နေ့တွင် အမျိုးသားလွှတ်တော်၏ ၂၂-၃-၂၀၁၂ ရက်စွဲ စာအမှတ် ၁၀၀/အမလ/၁-၃ (ကော်မတီ) ၂၀၁၂ (၁၄၀)အရ ဥက္ကဋ္ဌ၊ အတွင်းရေးမှူး၊ အဖွဲ့ဝင် (၇)ဦး စုစုပေါင်း (၉) ဦးဖြင့်ဖွဲ့စည်းတာဝန် ပေးအပ်ခဲ့ပါတယ်။ (ခ) နိုင်ငံတော်၏ ၁၀-၃-၂၀၁၂ ရက်နေ့တွင် ရှမ်းပြည်နယ်၊ တောင်ကြီး ခရီးစဉ်တွင်အမျိုးသား လွှတ်တော်ကိုယ်စားလှယ် ကျွန်တော် ဦးနေဝင်းထွန်း က နိုင်ငံတော်အတွင်း ပေါများကြွယ်ဝစွာ ဖြစ်ထွန်းလျက်ရှိသည့် ခနောက်စိမ်းသတ္တုရိုင်းများအား အဆင့်မြင့်ထုတ်လုပ်ရောင်းချနိုင်ရေးအတွက် ကောက်ခံ လျက်ရှိသည့် အခွန်အခများကို အခွန် အချိုးအစားခွဲဝေမှု၊ သတ်မှတ်ရာဖြတ်ဈေး ပြန်လည်ညှိနှိုင်းပေးပါရန် တင်ပြခဲ့ပါတယ်။ (ဂ) ကော်မတီမှ ၂၉-၄-၂၀၁၂ ရက်နေ့တွင် အခွန်ကိစ္စကို အပြည်ပြည်ဆိုင်ရာတန်ဖိုးများနှင့် ညှိနှိုင်းပြီး ဆောင်ရွက်ပေးသွားရန်အတွက် အချက်အလက် ပြည့်စုံစွာ တင်ပြရန်ကိစ္စအား ကော်မတီဝင်များနှင့် ဆွေးနွေးညှိနှိုင်း လက်မှတ် ရေးထိုးကာ နိုင်ငံတကာဈေးကွက် အထောက်အထားများနှင့်အတူ အမျိုးသားလွှတ်တော်ဥက္ကဋ္ဌသို့ ပြန်လည် တင်ပြခဲ့ပါတယ်။ (ဃ) ၂-၅-၂၀၁၂ ရက်နေ့တွင် အမျိုးသားလွှတ်တော်ဥက္ကဋ္ဌမှ အထက်ပါကိစ္စနှင့် ပတ်သက်၍ နိုင်ငံတော်သမ္မတထံ သဝဏ်လွှာ ပေးပို့တင်ပြခဲ့တယ်။ (င) နိုင်ငံတော်သမ္မတက မင်္ဂလာရှိစွာလက်ခံကြိုဆိုပြီး ၂၃-၅-၂၀၁၂ ရက်နေ့တွင်အမျိုးသားလွှတ်တော် ဥက္ကဋ္ဌထံ သဝဏ်လွှာ ပြန်လည် ပေးပို့ခဲ့ပါတယ်။ ယင်းသဝဏ်လွှာတွင် သဝဏ်လွှာနှင့် ပူးတွဲစာတမ်းပါကိစ္စနှင့် စပ်လျဉ်း၍ သတ္တုတွင်းဝန်ကြီးဌာန ပြည်ထောင်စုဝန်ကြီးကို စာတမ်းတင်သွင်းသူအမျိုးသား လွှတ်တော်သတ္တုနှင့်သယံဇာတရေးရာကော်မတီဥက္ကဋ္ဌလည်းဖြစ်သူ သတ္တု တူး ဖော်ရေးလုပ်ငန်းရှင် ဦးနေဝင်းထွန်း အား ခေါ်ယူတွေ့ဆုံစေ၍ သတ္တုသန့်စင် စက်ရုံ ကိုယ်တိုင်တည်ဆောက်ထုတ်လုပ်ရေးနှင့် အခြားရင်းနှီးမြှုပ်နှံမှု များကို စည်းရုံး အကောင်အထည်ဖော်ဆောင်ရွက်ရန်ဟု ပါရှိပါသည်။ (စ) အမျိုးသားလွှတ်တော် ဥက္ကဋ္ဌ က နိုင်ငံတော်သမ္မတ၏ သဝဏ်လွှာပါကိစ္စအား သတ္တုနှင့် သယံဇာတရေးရာကော်မတီသို့ ဆက်လက် အကြောင်းကြားလာ ပါသည်။ (ဆ)သတ္တုတွင်းဝန်ကြီးဌာန၊ ပြည်ထောင်စုဝန်ကြီးကလည်း သတ္တုနှင့်သယံဇာရေးရာကော်မတီဥက္ကဋ္ဌနှင့်အဖွဲ့ဝင်များအား တွေ့ဆုံဆွေးနွေးရန် အကြောင်းကြားခဲ့ပါသည်။ (ဇ)ကော်မတီဥက္ကဋ္ဌနှင့် အဖွဲ့ဝင်များသည် ၂၂-၆-၂၀၁၂ ရက်နေ့တွင် ၁၁၀၀နာရီမှ နာရီ ၅၅ မိနစ်အထိ သတ္တုတွင်းဝန်ကြီးဌာ န ရုံးအမှတ် (၁၉)တွင်ပြည်ထောင်စုဝန်ကြီး၊ ညွှန်ကြားရေးမှူးချုပ်၊ ဦးဆောင်ညွှန်ကြား ရေးမှူးများနှင့် နိုင်ငံတော်သမ္မတ၏ သဝဏ်လွှာပါ အကြောင်းအရာကိစ္စ၊ သတ္တုတူးဖော်ရေး ကိစ္စ၊ အချိုးအစားခွဲဝေမှုကိစ္စ၊ ဒေသဖွံ့ဖြိုးရေးကိစ္စတို့အား နှစ်ဖက်သဘောထား များ ညှိနှိုင်းပြီး ရှေ့ဆက် လက်တွဲဆောင်ရွက်ရမည့်ကိစ္စများ ညှိနှိုင်းခြင်းတို့ကို ဆွေးနွေးဆောင်ရွက်ခဲ့ပါသည်။ (၅) ကော်မတီသို့ရောက်ရှိလာသော နစ်နာသူများ၏တိုင်တန်းချက်နှင့်ပတ်သက်၍ရွှေထုတ်လုပ်မှုကုမ္ပဏီများ၊ စုပေါင်းကော်မတီဥက္ကဋ္ဌ ဦးစန်းလွင် (ရှမ်းကဒူး သတ္တုတူးဖော်ရေးကုမ္ပဏီလီမိတက်)၏ တိုင်ကြားစာကို ၁-၆-၂၀၁၂ ရက်နေ့ တွင် လည်းကောင်း၊ (Black List) ကြေညာခံရသောကုမ္ပဏီများ၊ မြစ်ကြီးနားမြို့၊ ကချင်ပြည်နယ်၏ တိုင်ကြားစာကို ၁၀-၇-၂၀၁၂ ရက်နေ့တွင်လည်းကောင်း ပေးပို့လာသဖြင့် ကော်မတီ၏ သုံးသပ်ချက်နှင့်အတူ အမျိုးသားလွှတ်တော် ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီသို့ ဆက်လက် လွှဲပြောင်း ပေးပို့ခဲ့ပါသည်။ သယံဇာတများ တူးဖော်ထုတ်လုပ်နိုင်မှုအခြေအနေ ၆။ (က)သယံဇာတများ တူးဖော်ထုတ်လုပ်နိုင်မှုအခြေအနေမှာ ၂၀၁၁-၂၀၁၂ ခုနှစ် စာရင်းဇယားများ (နောက်ဆက်တွဲ-ခ) အရ ရွှေ၊ ကျောက်စိမ်း၊ ကျောက်မျက်ကဏ္ဍတွင်သာ ဝင်ငွေကောင်းခဲ့ပြီး သတ္တု ကဏ္ဍ၌ ဖွံ့ဖြိုးမှုမရှိပဲ ဝင်ငွေလျော့နည်းလျက်ရှိကြောင်း လေ့လာ တွေ့ရှိရပါတယ်။ ပေါများစွာတည်ရှိသော ခနောက်စိမ်း ကဏ္ဍ၌ (၄.၆)ပင် ရှိခဲ့ပါတယ်။ (ခ) သဘာဝသတ္တု သိုက်များ ပေါကြွယ်ဝမှုနှင့် ကမ္ဘာ့ဈေးကွက်လိုအပ်ချက်အတ္တု သည် ကျောက်မျက်ရတနာထက် ပိုမိုထုတ်လုပ် နိုင်ကာ ဝင်ငွေတိုးတက်ရရှိမည့် အချိန်အခါသို့ ရောက်ရှိနေပြီ ဖြစ်ပါတယ်။ သတ္တု များ၏ကမ္ဘာ့ပေါက်ဈေးအခြေအနေ ၇။ (က) အစီရင်ခံစာရေးသားသည့်အချိန်၌ သတ္တုများ၏ ကမ္ဘာ့ပေါက်ဈေးနှုန်းများကို (နောက်ဆက်တွဲဂ)ဖြင့်ဖော်ပြအပ်ပါသည်။ ရွှေ၊ ငွေ၊ ကျောက်စိမ်း၊ ပတ္တမြား၊ ပုလဲ မပါ သတ္တုများ၏ တန်ဖိုးများကို ဖော်ပြထား ခြင်းဖြစ်ပါတယ်။ ၎င်းသတ္တု ဈေးနှုန်းများကို ကြည့်ရှုခြင်းအားဖြင့်သတ္တုရိုင်း တစ်တန်နှင့် သန့်စင်ပြီး သတ္တု တစ်တန်တို့ တန်ဖိုးသည် အဆပေါင်းများစွာ အကျိုး စီးပွား ဖြစ်ထွန်းမှု ကွာခြားလျက်ရှိကြောင်း တွေ့ရှိရပါသည်။ (ခ) သတ္တုတွင်းဝန်ကြီးဌာနမှလည်း ၂၀၁၂ ခုနှစ်မှစ၍ သန့်စင်ပြီး သတ္တု ကုန်ချောများကိုသာ ရောင်းချခွင့်ပြု မည်ဖြစ်ကြောင်း ညွှန်ကြားထားသဖြင့် ပြည်တွင်း၌ အဆင့်မြင့် သတ္တု သန့်စင်စက်ရုံများ တည်ဆောက်ရန် အထူးကဏ္ဍတစ်ရပ် အနေဖြင့် လိုအပ်လျက်ရှိပါသည်။ ကုန်ချောထုတ်လုပ်နိုင်ရန်လိုအပ်ချက်များ ၈။ (က) လောင်စာ(၁) သတ္တု ကြို ချက်ရန်၊ ကျောက် မီးသွေးလောင်အား BTU (Burnninemperature Unit) ၈၀၀၀၊ ၁၀၀၀၀ ကျော်အထိ သက်ရင့်ကျောက် မီးသွေးဖြင့် အပူပေးချက်လုပ်မှသာ အဆင့်မီသတ္တု သန့်စင်လုပ်ငန်းကိုဆောင်ရွက်နိုင်မည် ဖြစ်ပါတယ်။ ထို့အပြင် အဆင့်မြင့်ကျောက်မီးသွေးနှင့် အဆင့်နိမ့်ကျောက်မီးသွေးများ ရောနှော၍လည်း သုံးစွဲ ရပါသည်။ BTU ၈၀၀၀ ပတ်ဝန်းကျင်ရှိသော ကျောက်မီးသွေးများကိုအဆင့်မြင့်ကျောက်မီး သွေးအဖြစ် အဆင့်မြှင့်တင်ပေးသော နည်းပညာများလည်း ပြည်တွင်း၌ဆောင်ရွက်နေပြီ ဖြစ်ပါတယ်။ (၂) မြန်မာနိုင်ငံ၌ သတ္တု သယံဇာတများပေါကြွယ်ဝသကဲ့သို့ သတ္တုများကို ကုန်ချောအဖြစ် ထုတ်လုပ်ပေးနိုင်သော လောင်စာကျောက်မီးသွေးများသည်လည်း မြန်မာနိုင်ငံအတွင်း အများအပြားရှိပါသည်။ နည်းပညာလိုအပ်ချက် ၉။ (က) မြန်မာနိုင်ငံတွင် သတ္တုသန့်စင်စက်ရုံ အရေအတွက်မှာ လက်ချိုးရေတွက် ရနိုင်သည့် အခြေအနေရှိပါသည်။ သန့်စင်မှု ရာခိုင်နှုန်းမြင့်မားပြီး သဘာဝပတ်ဝန်းကျင် ထိခိုက်မှု အနည်းပါးဆုံး ဖြစ်စေမည့် ခေတ်မီစက်ပစ္စည်းများလည်း ဖြစ်ရန်လိုအပ်ကြောင်း တွေ့ရှိ ရပါသည်။ (ခ) တရုတ်နည်းပညာဖြင့် အသုံးပြုသော သန့်စင်စက်များသည် (၅)% ရှိသော ခနောက်စိမ်းများကို (၉၉.၉၉)%ထိ သန့်စင် နိုင်သော အနေအထားရှိပါသည်။ ဂျပန် နိုင်ငံနှင့် ဥရောပတို့၏ နည်းပညာထက် မသာလွန်သော်လည်း မြန်မာနိုင်ငံ အနေအထားအရ ဝယ်ယူရန် ဈေးကွက်နီးစပ်ခြင်း၊ ဈေးနှုန်း သက်သာခြင်းတို့ကြောင့် ဝယ်ယူသုံးစွဲသင့်ပါသည်။ အရင်းအနှီးလိုအပ်ချက် ၊ ၁၀။ သတ္တု သန့်စင်စက်ရုံများ တည်ဆောက်ပါက အသေးစား ထုတ်လုပ်မှုလုပ်ငန်းများ အတွက် မတည်ငွေသိန်းတစ်ထောင်မှ သိန်းနှစ်ထောင်အထိ အရင်းအနှီး လိုအပ်ပြီး လုပ်ငန်း ကြီးလျှင် ကြီးသလို အရင်းအနှီး ကြီးမားနိုင်ပါသည်။ အမျိုးသားလွှတ်တော်သတ္တုနှင့်သယံဇာတရေးရာကော်မတီ၏တိုင်းဒေသကြီးနှင့်ပြည်နယ် ဒေသများသို့ ကွင်းဆင်းဆောင်ရွက်မှုအခြေအနေ ၁။ မွန်ပြည်နယ်ခရီးစဉ်။ ၂၅-၃-၂၀၁၂ ရက်နေ့တွင် KNU တပ်မဟာ (၁) ဒုတပ်မဟာမှူး ဦးစောပလေ သည် ၎င်းတို့ မွန် ပြည်နယ် ဘီးလင်းဒေသ၌ သတ္တု သယံဇာတများ ထွက်ရှိ နေမှုများကို လာရောက်အကြံပြုပေးရန် ၎င်းတို့ဒေသခံပြည်သူများ အကျိုးစီးပွားဖြစ်ထွန်း နိုင်ရေးအတွက် သတ္တုလုပ်ငန်း အတွေ့အကြုံ များ လာရောက်ဆွေးနွေးပေးရန် မွန်ပြည်နယ် မဲဆန္ဒနယ်အမှတ်(၁၂) အမျိုးသားလွှတ်တော်ကိုယ်စားလှယ် ဦးဇော်နိုင်ဦး မှ တစ်ဆင့် သတ္တုနှင့် သယံဇာရေးရာကော်မတီ ဥက္ကဋ္ဌ ကျွန်တော် ဦးနေဝင်းထွန်း ကို ဖိတ်ကြား လာပါတယ်။ KNU တပ်မဟာ(၁)မှ ဒုတပ်မဟာမှူး ဦးစောပလေ သည် အစိုးရနှင့် ငြိမ်းချမ်းရေး ဆွေးနွေးနေ သည့် အဖွဲ့ဖြစ်ခြင်း ဒေသအတွက် သတ္တုနှင့်သယံဇာတများကို ပြည်သူများနှင့် ပူးပေါင်း၍ အကျိုးစီးပွားတွေ လုပ်ကိုင်လိုသည့် ဆန္ဒရှိခြင်း သတ္တုနှင့်သယံဇာတ ထုတ်လုပ်ရောင်းချမှု ကျွမ်းကျင်လာပါက ငြိမ်းချမ်းစွာဖြင့် ပြည်ထောင်စုအကျိုး ၊ ဒေသခံ ပြည်သူတို့အကျိုး သယ်ပိုးလိုသည့် ဆန္ဒရှိသူဖြစ်ခြင်းသတ္တုနှင့်သယံဇာရေးရာကော်မတီ ဥက္ကဋ္ဌ ကျွန်တော် ဦးနေဝင်းထွန်း အား ချက်ချင်းတွေ့ဆုံလိုခြင်းတို့ကြောင့် လွှတ်တော် ရပ်နားချိန်ဖြစ်သော ၂၆-၃-၂၀၁၂ ရက်နေ့တွင် ၀၄ဝဝ အချိန်မှ ၁၅းဝဝ နာရီအချိန်ထိ နေပြည်တော်မှ မွန်ပြည်နယ် ဘီလင်းမြို့သို့ နေ့ချင်းပြန် သွားရောက်ခဲ့ရပါတယ်။ ၎င်းတို့ ဘီလင်းမြို့တွင် တွေ့ဆုံပြီး သတ္တုနှင့် သယံဇာတရေးရာကိစ္စများ ဆွေးနွေးတိုင်ပင်ခဲ့ပါသည်။ ဆွေးနွေးချက်တွင် မိမိထံမှ ပညာရှင် (၃)ရက်အတွင်း စေလွှတ်၍ သတ္တု များ စမ်းသပ်ပေးမည် ဖြစ်ကြောင်း လုပ်ကွက်လျှောက်ထားရန် လိုအပ်ချက်များ သတ္တု တူးဖော်ပုံ နည်းစနစ် ရောင်းတန်းဝင်သည့် သတ္တု ပါဝင်မှုအချိုး ကုန်ချောအဆင့်သို့ ထုတ်လုပ်ပုံအဆင့်ဆင့် နိုင်ငံတကာ ဈေးကွက်အခြေအနေများ၊ အသေးစိတ် ရှင်းလင်းဆွေးနွေးခဲ့ပါသည်။ ဆွေးနွေးချက်အတိုင်း မိမိမှ ပညာရှင်များကို ၄-၄-၂၀၁၂ ရက်နေ့မှ ၁၅-၄-၂၀၁၂ ရက်နေ့အထိ စေလွှတ်စမ်းသပ်စေခဲ့ပါသည်။ ၂။ ရှမ်းပြည်နယ်ခရီးစဉ်၊ အမျိုးသားလွှတ်တော် သတ္တုနှင့်သယံဇာရေးရာကော်မတီ ဥက္ကဋ္ဌ ကျွန်တော် ဦးနေဝင်းထွန်း သည် ရှမ်းပြည်နယ်မဲဆန္ဒနယ်အမှတ် (၇)မှ ဦးဝီလ်ဆင်မိုး မိုင်းဆတ်မြို့နယ် ပြည်သူ့လွှတ်တော်ကို ယ်စားလှယ် ဦးခတ္ထိယ တို့၏ ဖိတ်ကြားချက်တို့အရ အောက်ပါအတိုင်း သွားရောက်ခဲ့ပါသည် - (က) ၂၅-၆-၂၀၁၂ ရက်နေ့တွင် ၁၁၀၀ အချိန်တွင် ရန်ကုန်အပြည်ပြည်ဆိုင်ရာလေဆိပ်မှ ထွက်ခွာခဲ့ရာ ၁၄၀၀နာရီအချိန်တွင် တာချီလိတ်လေယာဉ်ကွင်းသို့ ရောက်ရှိပါသည်။ ရှမ်းပြည်နယ် မဲဆန္ဒနယ်အမှတ်(၇)မှ ဦးဝီလ်ဆင်မိုး အဖွဲ့မှ လာရောက်ကြိုဆိုပါသည်။ လေဆိပ်ခန်းမတွင် အမျိုးသားလွှတ်တော် ကိုယ်စားလှယ ဦးဝီလ်ဆင်မိုး၊ လုပ်ငန်းရှင် ဦးမြင့်ဦး၊ လုပ်ငန်းရှင် ဦးတင်နွယ် (စိုင်းလောင်ဟိန်း သတ္တု တူးဖော်ရေးကုမ္ပဏီ)တို့နှင့် တွေ့ဆုံ၍ မဂ္ဂနီးစ် တူးဖော်မှု အခြေအနေ၊ လုပ်ငန်းဆောင်ရွက်မှုများအား မေးမြန်း ဆွေးနွေး၍ တာချီလိတ်မြို့ မကာအိုခမ်းရပ်ကွက်၊ ရွှေရေကန်ဟိုတယ်တွင် ညအိပ်ရပ်နားပါသည်။ (ခ) ၂၆-၆-၂၀၁၂ ရက်နေ့တွင် အမျိုးသားလွှတ်တော်ိုယ်စားလှယ် ဦးဝီလ်ဆင်မိုးအဖွဲ့နှင့် အတူ ၁၂းဝဝ နာရီအချိန် ထွက်ခွာခဲ့ရာ ၁၇၀၀ နာရီအချိန်တွင် မိုင်းဆတ်မြို့ သို့ ရောက်ရှိပါသည်။ ပြည်သူ့လွှတ်တော်ကိုယ်စားလှယ် ဦးခတ္ထိယ နှင့်တွေ့ဆုံပြီး ဒေသအတွင်း သတ္တုတူးဖော် မှုအခြေအနေများ တွေ့ဆုံဆွေးနွေးပြီး မိုင်းဆတ်မြို့တွင် ညအိပ်ရပ်နားပါသည်။ (ဂ) ၂၇-၆-၂၀၁၂ ရက်နေ့ (၁) သတ္တုနှင့်သယံဇာ ရေးရာကော်မတီဥက္ကဋ္ဌ ကျွန်တော်သည် လွှတ်တော်ကိုယ်စားလှယ်များဖြစ် သော ဦးဝီလ်ဆင်မိုး နှင့် ဦးခတ္ထိယတို့နှင့်အတူ ၀၇ဝဝ နာရီ အချိန်တွင် မိုးဆတ်မြို့မှ ထွက်ခွာပါသည်။ ၀၈၃၅ အချိန်တွင် မိုင်းခုတ်မြို့နယ်ခွဲ လွယ်ဆောင်ကျေးရွာ ရေပူစမ်းသို့ ရောက်ရှိပါသည် ။ ရေပူစမ်းကျေးရွာ၌ ရေပူစမ်းတစ်ဝိုက် သတ္တု ဖြစ်တည်နေမှုများကို ကုမ္ပဏီ ဘူမိဗေဒပညာရှင်များနှင့် စမ်းသပ်လေ့လာပြီး ဆက်လက် ထွက်လာရာ မိုင်းခုတ်မြို့နယ်ခွဲ ဝမ်ကတ်ဘုန်းတော်ကြီးကျောင်းသို့ ၁၂၀၀ အချိန်တွင် ရောက်ရှိပါသည်။ ကျေးရွာအုပ်ချုပ်ရေးမှူး၊ မြေစာရင်း တာဝန်ခံ ရွာသူရွာသား (၂၅)ဦးခန့်မှ ကြိုဆိုပါသည်။ (၂) သတ္တု နှင့်သယံဇာတရေးရာ ဥက္ကဋ္ဌနှင့် လွှတ်တော်ကိုယ်စားလှယ် ဦးခတ္ထိယ၊ ဦးဝီလ်ဆင်မိုး တို့မှ ဒေသအတွင်း ကျောက်မီးသွေး ထွက်ရှိ မှုများအား မေးမြန်းဆွေးနွေးတိုင်ပင်ကြပါသည်။ ထို့နောက် ဘုန်းတော်ကြီး ကျောင်း ပြုပြင်ရန် အလှူ ငွေငါးသိန်း၊ ကျေးရွာဖွံ့ဖြိုးအလှူ ငွေဆယ်သိန်း ပေးအပ်ခဲ့ပါသည်။ ၁၂းဝဝ အချိန်မှာ ၁၃၁၀ အချိန်ထိ မိုင်းခုတ်ချောင်း တလျှောက်နှင့် ကျေးရွာပတ်ဝန်းကျင် တောင်ကုန်း များရှိ ကျောက်မီးသွေး မြောက်မြားစွာ ထွက်ရှိနေမှု များကို လိုက်လံ လေ့လာ ကြည့်ရှုပါသည်။ ကျောက်မီးသွေးနမူနာများကို ဓာတ်ခွဲ စမ်းသပ်ရန် ယူဆောင်ခဲ့ပါသည်။ ၁၃၃၀ အချိန်တွင် မိုင်းခုတ်မှ ပြန်လည် ထွက်ခွာခဲ့ရာ ၁၇၀၀ အချိန်တွင် မိုင်းဆတ်မြို့သို့ ရောက်ရှိခဲ့ပါသည်။ ၎င်းမှ ၁၇၃၀ အချိန်တွင် ပြန်လည် ထွက်ခွာခဲ့ရာ တာချီလိတ်မြို့ သို့ ၂၁၀၀ အချိန်တွင် ပြန်လည် ရောက်ရှိညအိပ်ရပ်နားပါသည်။ (ဃ) ၂၈-၆-၂၀၁၂ ရက်နေ့ (၁) ၀၈ဝဝ ချိန်မှစ၍ ၁၂၀၀ အချိန်ထိ တာချီလိတ်မြို့နယ်၊ မိုင်းကိုးကျေးရွာအုပ်စု၊ အားယဲကျေးရွာအနီးရှိ စိုင်းလောင်ဟိန်း သတ္တုတူးဖော်ရေးကုမ္ပဏီ လုပ်ကွက်သို့ ရောက်ရှိပါသည်။ ကုမ္ပဏီမန်နေဂျင်း ဒါရိုက်တာ ဦးတင်နွယ် မှ မဂ္ဂနီးစ်တူးဖော်ရေးလုပ်ငန်းများ၊ လုပ်ငန်းနှင့်ပတ်သက်၍ တွေ့ကြုံရသော အခက်အခဲများကို ရှင်းလင်းတင်ပြမှုအပေါ် လိုအပ်သည်များ ပြန်လည်အကြံပြုဆွေးနွေးခဲ့ပြီး သတ္တုနမူနာများကို ယူခဲ့ပါသည်။ (၂) ၁၂:၅၅ အချိန်တွင် ၎င်းဒေသရှိ ဦးမြင့်ဦး မဂ္ဂနီးစ်တူးဖော်မှုလုပ်ငန်းခွင်အား လိုက်လံ၍ လေ့လာပြီး သတ္တု နမူနာများကို ရယူခဲ့ပါသည်။ (င) ၂၉-၆-၂၀၁၂ ရက်နေ့တွင် (၁) သတ္တု နှင့်သယံဇာတရေးရာကော်မတီဥက္ကဋ္ဌနှင့် လွှတ်တော်ကိုယ်စားလှယ် ဦးဝီလ်ဆင်မိုး၊ ဦးခတ္ထိယတို့သည် တာချီလိတ်မှ ၀၉ဝဝအချိန်တွင် ထွက်ခွာ လာခဲ့ရာ ၁၁၀၀အချိန်တွင် မိုင်းဟဲကျေးရွာအုပ်စု၊မန်းဟိုင်း(ပလောင်ရွာ)သို့ ရောက်ရှိ၍ မယ်ဟုတ်ချောင်းတလျှောက် ကျောက်မီးသွေးသိုက်များ ဖြစ်တည်နေမှုများကို လိုက်လာ၍လေ့လာပြီး သတ္တု နမူနာများ ရယူခဲ့ပါသည်။ (၂) ၁၄၄၅ အချိန် ပြန်လည်ထွက်ခွာခဲ့ရာ နမ့်ကွိုင် (ရှမ်းရွာ) ဘုန်းတော်ကြီး ကျောင်းသို့ ရောက်ရှိပြီး ဆောက်လုပ်ဆဲ ဘုန်းတော်ကြီး ကျောင်းအား အလှူ ငွေငါးသိန်း ထည့်ဝင်လှူဒါန်း၍ ဆက်လက်ထွက်ခွာခဲ့ရာ ၁၆း၁၅ အချိန် ကျောက်လှိုဏ်ဂူရွာဘုရားသို့ ရောက်ရှိပါ သည်။ ဟိုပုံးမြို့ ထမ်ဆန့်ဂူ၊ ပင်းတယဥမင်လှိုဏ်ဂူများကဲ့သို့ ထုံးကျောက်များနဲ့ ဖြစ်ပေါ် နေသော သဘာဝဥမင်လှိုဏ်ခေါင်းတစ်ခုဖြစ်ပါသည်။ ၎င်းလှိုဏ်ဂူ တစ်ဝိုက် သတ္တု သိုက်များတည်ရှိမှု ရှိ /မရှိ စုံစမ်းမေးမြန်းပြီး ပြန်လည်ထွက်ခွာခဲ့ရာ ကားလမ်း ဝဲ/ယာတစ်လျှောက် ရှိ သက်နုကျောက်မီးသွေး ဘိလပ်မြေ ကုန်ကြမ်း (ထုံးကျောက်)များကို ကြည့်ရှုလေ့လာ နမူနာ ယူခဲ့ပါသည်။ ၁၈၀၀ အချိန်တွင် တာချီလိတ်မြို့ သို့ ပြန်လည်ရောက်ရှိ ရပ်နားပါသည်။ (စ) ၃၀-၆-၂၀၁၂ ရက်နေ့တွင် ၀၉:ဝဝ အချိန်မှ ၁၁းဝဝအချိန်အထိ တာချီလိတ်မြို့နယ် မိုင်းကို ကျေးရွာအုပ်စု၊ အားရဲကျေးရွာတွင် တူးဖော်နေသော မဂ္ဂနီးစ်မိုင်းများသို့ လှည့်လည်ကြည့်ရှု လေ့လာပြီး ၁၃၀၀ အချိန်တွင် လေယာဉ်ဖြင့် ပြန်လည်ထွက်ခွာခဲ့ရာရန်ကုန်မြို့ သို့ ၁၉၀၀ အချိန်တွင် ပြန်လည်ရောက်ရှိပါသည်။ ၃။ ရှမ်းပြည်နယ် ဒုတိယခရီးစဉ်။ အမျိုးသားလွှတ် တော်၊ သတ္တုနှင့်သယံဇာတရေးရာကော်မတီ ဥက္ကဋ္ဌ ကျွန်တော် ဦးနေဝင်းထွန်း နှင့် အဖွဲ့ဝင်များသည် အောက်ပါခရီးစဉ်အတိုင်း ရှမ်းပြည်နယ်သို့ ခရီးထွက်ခဲ့ပါသည်။ (က) ၆-၇၀၂၀၁၂ ရက်နေ့တွင် သတ္တုနှင့်သယံဇာတရေးရာကော်မတီဥက္ကဋ္ဌ ကျွန်တော် ဦးနေဝင်းထွန်း နှင့် အဖွဲ့သည် ၁၄၀၀ အချိန် နေပြည်တော်မှ တောင်ကြီးမြို့သို့ ထွက်ခွာခဲ့ပါသည်။ ၁၇၀၅ အချိန် ကလောမြို့နယ်၊ရေယောင်းမရွာအနီးကြပ်စခန်း ရှိ နဂါးဘိလပ်မြေစက်ရုံအတွက်စုပုံထားသော ကျောက်မီးသွေးလောင်စာများကို ကြည့်ရှုစစ်ဆေးပါသည်။ ၁၇၂၀ အချိန်တွင် ဆက်လက်ထွက်ခွာခဲ့ရာ၁၈၄၅ အချိန် တွင် ပင်လောင်း မြို့နယ် တီကျစ်မြို့နယ်ရှိ နဂါးဘိလပ်မြေစက်ရုသို့ ရောက်ရှိ ပါသည်။စက်ရုံအုပ်ချုပ်မှု ဒါရိုက်တာအဖွဲ့များနှင့် တွေ့ဆုံဆွေးနွေးပြီ၁၉၄၅ အချိန် တွင် ဘိလပ်မြေ မီးသင်းဖို (Kin)ကို ကြည့်ရှုလေ့လာပါသည်။ လိုအပ်သည်များကို ဆွေးနွေးတိုင်ပင်ပြီး ထွက်လာခဲ့ရာ၂၀၀၀ အချိန်တွင် ထွက်ခွာခဲ့ရာ၂၂၀၀ အချိန်တွင် တောင်ကြီးမြို့ သို့ ရောက်ရှိပြီး ညအိပ်ရပ်နားပါသည်။ (ခ) ၇-၇-၂၀၁၂ ရက်နေ့။ ၁၀၃၀ အချိန်တွင် တောင်ကြီးမှ ထွက်ခွာခဲ့ရာ ဟိုပုံးမြို့နယ် လိုင်ဟာမြား၊ ခနောက်စိမ်းသန့်စင်စက်ရုံ သို့ ၁၁း၃၀ အချိန်တွင်ရောက်ရှိခဲ့ပါသည်။ ခနောက်စိမ်းသတ္တု သန့်စင်ခြင်းလုပ်ငန်းများ ကြည့်ရှုစစ်ဆေး ပါသည်။ ၁၃၃၀ အချိန်တွင် စက်ရုံဝန်ထမ်းများနှင့် တွေ့ဆုံပြီး ၎င်းဒေသ အတွင်းရှိ ခနောက်စိမ်းမိုင်းများ လိုက်လံကြည့်လေ့လာပြီး စစ်ဆေးရာ လိုအပ် သည်များ ညွှန်ကြား ပါသည်။ ၂၀၀၀ အချိန်တွင် ပြန်လည်ထွက်ခွာခဲ့ရာတောင်ကြီးမြို့သို့ ၂၂:ဝဝ နာရီအချိန်တွင် ရောက်ရှိပြီး ညအိပ်ရပ်နားပါသည်။ (ဂ) ၈-၇-၂၀၁၂ ရက်နေ့တွင် ၀၉ဝဝ အချိန်မှ ၁၄၀၀ အချိန်ထိ တောင်ကြီးမြို့ရှိ ပတ္တမြားနဂါးကုမ္ပဏီ ရုံးခွဲတာဝန်ခံ၊ ဝန်ထမ်းများနှင့်တွေ့ဆုံ၍ လိုအပ်သည်များတွေ့ဆုံဆွေးနွေးပြီး ၁၄၁၅အချိန်တွင် လိုင်ဟာမြား ခနောက်စိမ်းသန့်စင်စက်ရုံသို့ ၁၅၁၅ အချိန်တွင် ရောက်ရှိခဲ့ပါသည်။ စက်ရုံ လည်ပတ်မှုများအား လေ့လာ ကြည့်ရှုပြီး ၁၈၀၀ အချိန်တွင် တောင်ကြီးမြို့ သို့ ပြန်လည်ထွက်ခွာခဲ့ရာ ၁၉၀၀ အချိန်တွင် ရောက်ရှိပါသည်။ တောင်ကြီးမြို့ တွင် ပအိုဝ်းကိုယ်ပိုင်အုပ်ချုပ်ခွင့်ရဒေသ ဥက္ကဋ္ဌ ဦးခွန်စံလွင် နှင့် တွေ့ဆုံကာ နယ်မြေဒေသအခြေအနေ၊ စီးပွားဖွံ့ဖြိုး တိုးတက်မှုအခြေအနေနှင့်ခနောက်စိမ်းသတ္တု တူးဖော်မှုလုပ်ငန်းအခြေအနေများ ညှိနှိုင်းဆွေးနွေးပြီး ၂၃၀၀ အချိန်တွင် ပြန်လည်ထွက်ခွာခဲ့ရာ ၉-၇-၂၀၁၂ ၀၃၄၅ အချိန်တွင် နေပြည်တော်သို့ ပြန်လည်ရောက်ရှိပါသည်။ ၄။ တနင်္သာရီတိုင်းဒေသကြီးခရီးစဉ်၊ အမျိုးသားလွှတ်တော် သတ္တုနှင့်သယံဇာတရေးရာကော်မတီဥက္ကဋ္ဌ ကျွန်တော် ဦးနေဝင်းထွန်း နဲ့ အဖွဲ့ဝင်များသည် အောက်ပါခရီးစဉ်အတိုင်း တနင်္သာရီတိုင်းဒေသကြီးသို့ ခရီးထွက်ခဲ့ပါသည်။ (က) ၁၉-၇-၂၀၁၂ ရက်နေ့။ (၁) အမျိုးသားလွှတ်တော် သတ္တုနှင့် သယံဇာတရေးရာကော်မတီဥက္ကဋ္ဌ ကျွန်တော် ဦးနေဝင်းထွန်း အဖွဲ့ဝင်၊ ဦးအောင်ဝင်း အဖွဲ့ဝင်၊ ဦးထွန်းဇော်(ခေါ်)ကိုပေါက်၊ ဦးစိုင်းသန့်ဇင်၊ ဦးဇုန်လှယ်ထန်း၊ ဦးကျော်ကျော်၊ လေ့လာသူ လွှတ်တော်ကိုယ်စားလှယ် များဖြစ်ကြသော ဦးနှင်းဝေ၊ ဦးဦးရယ်အောင်သိန်း၊ ဦးခတ္ထိယနှင့် ပတ္တမြားနဂါး ကုမ္ပဏီရုံးအဖွဲ့၊ ဘူမိဗေဒအဖွဲ့၊ သတင်းဂျာနယ်နှစ်ခုမှ နှစ်ဦး ပေါင်း(၂၇) ဦးတို့သည် ၁၉-၇-၂၀၁၂ ရက်နေ့ (ဝ၆:၂၀) တွင် ရန်ကုန် အပြည်ပြည်ဆိုင်ရာလေဆိပ်မှ Air KBZ ဖြင့် ထွက်လာခဲ့ရာ ၈၅ချိန်တွင် ထားဝယ်မြို့ လေဆိပ်သို့ရောက်ရှိပါသည်။ (၂) ထားဝယ်မြို့ သို့ လေဆိပ်တွင် တနင်္သာရီတိုင်းဒေသကြီးလွှတ်တော်ဥက္ကဋ္းထင်အောင်ကျော်နှင့် ဒုတိယဥက္ကဋ္ဌ ဦးကြည်ဝင်း၊ ကရင်တိုင်းရင်းသား ရေးရာဝန်ကြီး ဦးစောဟာဗီ၊ သစ်တောနှင့် သတ္တု ရေးရာဝန်ကြီး ဦးသိန်းလွင် တို့မှ ကြိုဆိုပါသည်။ ၀၈ဝဝ အချိန်မှ ၁၉၄၅ အချိန်ထိ တနင်္သာရီတိုင်းဒေသကြီးလွှတ်တော် ဥက္ကဋ္ဌ ဦးထင်အောင်ကျော် မှ ဒေသဖွံ့ဖြိုးတိုးတက်မှု အခြေအနေများကို ရှင်းလင်း တင်ပြခဲ့ပါသည်။ (၃) ထို့နောက် သတ္တ နှင့် သယံဇာတရေးရာကော်မတီဥက္ကဋ္ဌ ကျွန်တော် ဦးနေဝင်းထွန်း မှ သတ္တုကဏ္ဍဆိုင်ရာများ ပြန်လည်ရှင်းလင်း ဆွေးနွေး တင်ပြပါသည်။ ပြည်နယ်နှင့်တိုင်း (၁၄)ခု တွင်ရှိသော သတ္တုသိုက်များ အခြေပြ မြေပုံ ထွက်ရှိသည့် သတ္တု အမျိုးပေါင်း စာရင်းတို့ကို တာဝန်ရှိသူများအား ဖြန့်ဝေပေးခဲ့ပါသည်။ (၄) တနင်္သာရီတိုင်းဒေသကြီး လွှတ်တော် ဥက္ကဋ္ဌနှင့် သယံဇာတရေးရာကော်မတီဥက္ကဋ္ဌ၊ အဖွဲ့ဝင်များသည်၁း၄၅ အချိန်တွင် ထားဝယ်လေဆိပ်မှ ထွက်ခွာလာခဲ့ရာ ၁၁၂၀ အချိန် မောင်းမကန်ကမ်းခြေ၌ ခေတ္တ နားပြီး ဆက်လက်ထွက်ခွာခဲ့ရာ ၁၃၅၅ အချိန် ထားဝယ်ရေနက်ဆိပ်ကမ်း ရှင်းလင်းဆောင်သို့ ရောက်ရှိပါသည်။ ထားဝယ် ရေနက်ဆိပ်ကမ်း အထောက်အကူပြု လုပ်ငန်းများအဖွဲ့ တာဝန်ရှိသူများမှ ကြိုဆိုပြီး ၁၄၀၀ အချိန်မှ ၁၈၃၀ အချိန်ထိ အထောက်အကူပြု လုပ်ငန်း ကော်မတီတာဝန်ခံ ညွှန်ကြားရေးမှူး ဦးတင်မောင်ဆွေ က လုပ်ငန်း ဆောင်ရွက်မှုများ ရှင်းလင်းတင်ပြပါသည်။ တနင်္သာရီတိုင်းဒေသကြီး လွှတ်တော်ဥက္ကဋ္ဌ၊ သစ်တောနှင့် သတ္တု ရေးရာဝန်ကြီး၊ အမျိုးသား လွှတ်တော်ကိုယ်စားလှယ် ဦးအောင်ဝင်း၊ ဦးစိုင်းသန့်ဇင်၊ ဦးဇုန်လှယ်ထန်း၊ ဦးပိုးရယ်အောင်သိန်း တို့မှ မေးခွန်းများမေးမြန်း၍ တာဝန်ရှိသူများက ပြန်လည် ဖြေကြား ကြပါသည်။ ၁၅၅၄ အချိန်မှ ၁၆၀၈ အချိန်ထိ စီမံကိန်းတွင် ပြုလုပ်ထားသော အဆောက်အဦပုံစံငယ်များ၊ ရှင်းလင်း တင်ပြထားသော Site Plan များအားကြည့်ရှုလေ့လာပြီး ၁၆:၅၅ အချိန် ရွှေ့ပြောင်းမည့်ရွာများအတွက် ရွာသစ်တည်နေပုံ၊ အဆောက်အဦ များကို ဆောက်လုပ်နေမှုများကို လိုက်လံလေ့လာပြီး ၁၇၀၀ အချိန် တွင် ပြန်လည်ထွက်ခွာခဲ့ရာ ၁၉၀၀ အချိန် ထားဝယ်မြို့ သို့ ပြန်လည်ရောက်၍ ညအိပ်ရပ်နားပါသည်။ (ခ) ၂၀-၇-၂၀၁၂ ရက်နေ့။ (၁) အမျိုးသားလွှတ်တော် သတ္တုနှင့်သယံဇာတရေးရာ ကော်မတီဥက္ကဋ္ဌနှင့် အဖွဲ့ဝင်များသည် တနင်္သာရီတိုင်းဒေသကြီး လွှတ်တော်ဥက္ကဋ္ဌ ဦးထင်အောင်ကျော်နှင့်အဖွဲ့လိုက်ပါလ် ထားဝယ်မြို့မှဝ၇၃၀ အချိန် ထွက်ခွာပါသည်။ ၁၁၁၅ အချိန်တွင် ရေဖြူမြို့နယ် ကံပေါက်မြို့ ဖွံ့ဖြိုးတိုးတက် ထုတ် လုပ်မှု ဖော်ဆောင်ရေး (ဒယ်လ်ကို) ကုမ္ပဏီ လီမိတက်၊ ကံပေါက်သတ္တုတွင်းသို့ ရောက်ရှိပါသည်။ သတ္တုတွင်း မန်နေဂျာ ဦးမြအောင် က ကံပေါက်ဖက်စပ် သတ္တုတွင်း သမိုင်း အကျဉ်း၊ နှစ်စဉ်အလိုက်ထုတ်လုပ်မှု၊ တွေ့ကြုံ နေရသည့် အခက်အခဲများကို ကော်မတီသို့ တင်ပြပါသည်။ တိုင်းဒေသကြီးအစိုးရအဖွဲ့ ဝင် နှင့် သတ္တုနှင့်သယံဇာတ ရေးရာကော်မတီတို့မှ လိုအပ် သည်များကို ပြန်လည် မေးမြန်းဆွေးနွေးခဲ့ပါသည်။ ၁၂းဝဝ အချိန် မှ ၁၃၁၅ အချိန် ထိ ကံပေါက်သတ္တုသန့်စင်စက်ရုံ၏ လုပ်ငန်းလည်ပတ်မှုများ ကို လိုက်လံ လေ့လာကာ လိုအပ်သည့် အကြံ ဉာဏ်ကောင်းများကို အကြံပြု ဆွေးနွေးခဲ့ပါသည်။ ထို့နောက် ဇောတိက သဘာဝ ဓာတ်ငွေ့ ထုတ်လုပ်ရေးလုပ်ငန်း (စွမ်းအင်ဝန်ကြီးဌာနနှင့်ထိုင်းနိုင်ငံဖက်စပ်)များ ကြည့်ရစစ်ဆေးပြီး ဆက်လက် ထွက်ခွာလာရာ ၁၅၀၀ အချိန်တွင် ရေဖြူမြို့နယ်၊ ကလိန်အောင်မြို့နယ်ခွဲ၊ ကလိန်အောင် ဆံတော်ရှင်စေတီအား ဖူးမြော်ပါသည်။၁၆:ဝဝ အချိန် ပြန်လည်ထွက်ခွာလာရာ၁၉၀၀ အချိန်ထားဝယ်မြို့ သို့ ရောက်ရှိ အခြေပြု ရပ်နားပါသည်။ (ဂ) ၂၁-၇-၂၀၁၂ ရက်နေ့။ ၀၇၃ဝ အချိန်တွင် ထားဝယ်မြို့မှ ထွက်ခွာလာရာဝ၈၀၀ အချိန်တွင် လောင်းလုံမြို့နယ် သိပ္ပံနှင့်နည်းပညာဝန်ကြီးဌာန၊ ပင်မ ခဲမဖြူသန့်စင်စက်ရုံသို့ ရောက်ရှိခဲ့ပါသည်။ စက်ရုံသည် ၁၉၇၉ ခုနှစ်တွင် တည်ဆောက်ခဲ့ပြီး၊ စက်မှု (၁)ဝန်ကြီးဌာန လက်ထက်တွင် ထားရှိခဲ့ရာမှ စက်ရုံသည် ကုန်ကြမ်းအခက်အခဲကြောင့် ရပ်နားထားပြီး ၂၀၀ရ ခုနှစ်မှစ၍သိပ္ပံနှင့်နည်းပညာဝန်ကြီးဌာနသို့ လွှဲပြောင်းပေးခဲ့ကြောင်း သိရပါသည်။ မလေးရှားနိုင်ငံလုပ်စက်ရုံဖြစ်ပြီး ဒီဇယ်မီးစက် 500 KVA နှစ်လုံးဖြင့် ကုန်ကြမ်း (ခဲမဖြူ) များကို သန့်စင်ခဲ့ကြောင်း သိရပါသည်။ ၀၈၄ဝ အချိန်တွင် ပြန်လည်ထွက်ခွာခဲ့ရာ ထားဝယ်မြို့တော်ခန်းမသို့၈၅၀ အချိန်တွင် ရောက်ရှိ ပါသည်။ မြို့တော်ခန်းမတွင် တနင်္သာရီတိုင်းဒေသကြီး လွှတ်တော်ဥက္ကဋ္ဌ၊ ဒုတိယဥက္ကဋ္ဌ၊ တရားသူကြီးချုပ်၊ ဥပဒေချုပ်၊ စာရင်းစစ်ချုပ်၊ တိုင်းဒေသကြီး အစိုးရအဖွဲ့ဝင်ဝန်ကြီးများ၊ အစိုးရအဖွဲ့ဝင်အတွင်းရေးမှူးနှင့် တနင်္သာရီတိုင်း ဒေသကြီးအတွင်းရှိ သတ္တုတူးဖော်ရေးကုမ္ပဏီ ကိုယ်စားလှယ်(၂၄) ဦး၊ NGO(၁၃)ဦး၊ KNU ဆက်ဆံရေးတာဝန်ခံ၊ အခြားလုပ်ငန်းရှင်များ (၁၉)ဦး ပေါင်း(၇၉) ဦးတို့နှင့် တွေ့ဆုံ၍ ညှိနှိုင်း အစည်းအဝေး ပြုလုပ်ပါသည်။ သတ္တု လုပ်ငန်းရှင်များက သတ္တုတူးဖော်ရေးကိစ္စနှင့်တွေ့ကြုံရသော အခက်အခဲ များတင်ပြရာ တိုင်းဒေသကြီး လွှတ်တော်ဥက္ကဋ္ဌ၊ သတ္တုနှင့် သစ်တောဝန်ကြီး၊ အမျိုးသားလွှတ်တော်ကိုယ်စားလှယ် သတ္တုနှင့်သယံဇာတရေးရာ ကော်မတီဥက္ကဋ္ဌ တို့မှ ပြန်လည်ဖြေရှင်းပေးပါသည်။ အစည်းအဝေးကို ၁၀း၄၅ နာရီတွင် ရုပ်သိမ်းပါသည်။ ၁၁၂၀ တွင် လေယာဉ်ဖြင့် ပြန်လည်ထွက်ခွာခဲ့ရာရန်ကုန်သို့ ၁၂၃၅ အချိန် ရောက်ရှိပါသည်။ ခရီးစဉ်အတွင်း စစ်ဆေးတွေ့ရှိချက်များကို ကော်မတီအတွင်းရေးမှူးဖြစ်သူ ဦးလှဆွေ မှ ဆက်လက်တင်ပြခွင့်ပြုပါခင်ဗျား။</speech>
<speech type="speaker">၁၂ နာရီ ထိုးရင် ခဏရပ်မယ်နော်</speech>
<speech><mp id="96">ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စား လှယ်များအားလုံးကို သတ္တုနှင့် သယံဇာတရေးရာကော်မတီရဲ့ အစီရင်ခံစာအား ကျွန်တော် အမျိုးသားလွှတ်တော် သတ္တုနှင့် သယံဇာတရေးရာကော်မတီ အတွင်းရေးမှူးမှ ဆက်လက်ဖတ်ကြားတင်ပြမှာ ဖြစ်ပါတယ်။ ခရီးစဉ်အတွင်း စစ်ဆေးတွေ့ရှိချက်များ ၅။ (က) မွန်ပြည်နယ်၊ ဘီးလင်းမြို့နယ်၊ (၁) ခဲ၊ ခဲဆိုတာတော့ ကိုယ်စားလှယ်တော်ကြီးများ သိတဲ့အတိုင်းပဲ ခဲဟာအင်မတန်မှ အသုံးဝင်တဲ့ သတ္တု တစ်မျိုးဖြစ်ပါတယ်။ ဒီ ခဲကို ကွီလေးတောင်လုပ်ကွက် သုံးနေရာလုံးမှာ (၂) မိုင်ပတ်လည်အတွင်း ဖြစ်ထွန်းနေတာကိုတွေ့ရှိပါတယ်။ အဲဒီမှာ သူ Limestone လို့ခေါ်တဲ့ သတ္တု တစ်မျိုး တည်းမှာ ဖြစ်ထွန်းတည်ရှိနေခြင်းဖြစ်ပြီးတော့ အဲဒီ ထုံးကျောက်မျိုးထဲမှာ ရှိတဲ့နေရာမှာ ဖြစ်ထွန်းပြီး အလားအလာကောင်းတဲ့အတွက် ဆက်လက်ရှာဖွေဖို့ ဖြစ်ထွန်းနိုင်မှုများကို ထပ်မံ တွေ့ရှိနိုင်မယ်လို့ ယုံကြည်ရပါတယ်။ ခနောက်စိမ်းလုပ်ကွက်၊ ခနောက်စိမ်း ဆိုတာက ကိုယ်စားလှယ် တော်ကြီးများ သိတဲ့အတိုင်းပဲ (အင်တီမိုနီ)လို့ ခေါ်ပါတယ်။ သူက တော့ ဘယ်နေရာမှာ သုံးလည်းဆိုရင် သတ္တုစပ်အားလုံးမှာထည့်သုံး တဲ့ ပစ္စည်းဖြစ်ပါတယ်။ ကွင်းဆင်းဆောင်ရွက်ခဲ့စဉ်မှာ ဦးဘိုးရယ် လုပ်ကွက်၊ ဦးလှဝင်း၊ ဦးဝတုတ်၊ ဦးမာစလော ဒီရဲ့ လုပ်ကွက်တွေမှာ တူးဖော်နေကြရာမှာ သတ္တုကြောလားရာအတိုင်း ဆက်လက်ရှာဖွေ မည်ဆိုပါက သတ္တု ဖြစ်ထွန်းမှုများ ထပ်မံတွေ့ရှိနိုင်ပါတယ်။ ဦးဘိုးရယ်၊ ဦးလှဝင်း အဲဒီ လုပ်ကွက်အတွင်းမှာ ခနော က်စိမ်း ပါဝင်မှုနှုန်းမှာ (၁၉.၁၂)ရာခိုင်နှုန်းမှ(၆၂.၈၅)ရာခိုင်နှုန်း အတွင်းဖြစ်ပါတယ်။ ပျမ်းမျှ အနေနဲ့ (၃၆.၄၆)ရာခိုင်နှုန်းရှိပါတယ်။ ဦးမာစလော လုပ်ကွက်တွေမှာတွေ့ရတဲ့ ခနောက်စိမ်းလုပ်ကွက် မှာတော့ အိမ်ခံကျောက်နှင့် ခုနက Limestone è capeşye$ odgaozos e moe sesosod: ပါဝင်မှု ဟာ (၁၀.၂၆) သာ ပါဝင်တာရှိပါတယ်။ ဦးဝတုတ်ရဲ့ လုပ်ကွက်တွေမှာတွေ့ရတဲ့ ခနောက်စိမ်းအကာများဟာ ခနောက်စိမ်း ပါဝင်မှု အလွန်နည်းပါးကြောင်း တွေ့ရှိရပါတယ်။ ဒါကို ခနောက်စိမ်း သတ္တု သန့်သန့် ခွဲထုတ်သန့်စင်သင့်ကြောင်း အကြံပြုခဲ့ပါတယ်။ မြလင်းအေးခနောက်စိမ်းနှင့်ဗဟန်းစွဲသလင်းကြော၊ ဗဟန်းဆိုတာ ကတော့ ရွှေရဲ့ အထက်မှာရှိတဲ့ သတ္တု တစ်မျိုးဖြစ်ပါတယ်။ ရွှေရောင် အဆင်းရှိပြီးတော့ ရွှေလိုတန်ဖိုးမရှိပါဘူး။ အသုံးမဝင်ပါဘူး။သို့သော် ဗဟန်းကို တွေ့ရှိပြီဆိုရင် ရွှေတွေ့ရှိဖို့ အလား အလာများပါတယ်။ မြလင်းခနောက်စိမ်း လုပ်ကွက် မှ ခနောက်စိမ်း ပါဝင်မှုနှုန်းမှာ (၂၃.၃၅)ရာခိုင်နှုန်းရှိတဲ့ အတွက်ကြောင့် အသင့်အတင့် ကောင်းမွန် တယ်လို့ ဆိုရမှာဖြစ်ပါတယ်။ ဒီထက်ပိုပြီး သန့်စင်အောင် ပြုလုပ်သင့် ပါတယ်။ ခနောက်စိမ်းလုပ်ကွက်အတွင်းမှာ ဗဟန်းစွဲသလင်းကြောကို ရွှေပါဝင်မှု စမ်းသပ်တဲ့အခါမှာ ရွှေပါဝင်မှုနည်းပါးကြောင်း တွေ့ရမှာ ဖြစ်ပါတယ်။ ကွင်းကလေးရွာနှင့် ရွှေဖူးရွှေလုပ်ကွက်။ အဲဒီ လုပ်ကွက် အတွင်းမှာ မျောတိုက် လုပ်ဆောင်နေသည်ကို တွေ့ရပါတယ်။ ကိုယ်စားလှယ်တော်ကြီး ခင်ဗျား။ ရွှေထုတ်တယ်ဆိုတာ မျောတိုက်တာ နဲ့ ကျောက်သားထဲမှာ ရှိတဲ့ဟာကို ကြိတ်ခွဲပြီးတော့ ထုတ်တာနဲ့ နှစ်မျိုးနှစ်စား ရှိပါတယ်။ ဒီလုပ်ကွက်မှာတော့ မျောတိုက်လုပ်နေတာ ကို တွေ့ရ ပါတယ်။ ရွှေပါဗြူးမြေစာများဟာ ရွံ့ စေးတွေနဲ့ ရောနေတဲ့ အတွက်ကြောင့် ရွှေ ဟာ မြေစေးနှင့် ရောနှောပြီး လေလွင့်သွားနိုင် ပါတယ်။ ဒီအတွက်ကြောင့် မျောဖျားတွင် ပါသွားသော ဗြူးမြေများကို စစ်ဆေးသင့်ပါတယ်။ မျောရွှေဟာရွှေအစုလိုက်ရရှိခြင်းမှာ အောက်ခကျောက်(ဒိုင်)နှင့်ကပ်လျက် ပုံဆောင်ထုံးကျောက်များရှိနေခြင်းကြောင့် ထုံးကျောက်ရဲ့ အချွန်အတက်၊ ချိုင့်များအတွင်း ရွှေများစု၍ အနည် ထိုင်ခြင်းကြောင့် အတုံးအခဲများရရှိခြင်းသည် ရွှေမျောများတွင် ဖြစ်လေ့ဖြစ်ထရှိတဲ့ အနေအထား ဖြစ်ပါတယ်။ ဒါကြောင့်မို့လို့အောက်ခံကျောက်(ဒိုင်)အထိ ဆက်လက်ရှာဖွေသင့်ပါတယ်။ ရွှေမျော များ၏ သဘောသဘာဝအရရွှေ၏ သိပ်သည်းဆမှာ(၁၇.၆၄)ရာခိုင်နှုန်း ရှိတဲ့အတွက် အခြားတွင်းထွက်များထက် လေးသောကြောင့် ရေစီး ငြိမ်သောနေရာ၊ အိုင်ငယ်ရှိသောနေရာများမှာ ဦးစားပေးအနည်ထိုင်လေ့ရှိသည့်အတွက် အစုလိုက်အပြုံလိုက် တွေ့ရှိရတတ်ပါတယ်။ (ခ) ရှမ်းပြည်နယ်၊ တာချီလိတ်ခရိုင်။ (၁) ခဲမဖြူ၊ အဖြိုက်နက်၊ မိုင်းဆတ်မြို့မှ မိုင်းခုတ်မြို့နယ်ခွဲသို့ သွားရာလမ်း တလျှောက်မှ မိုင်းဆတ်၊ မိုင်းတုံ သွားရာလမ်းတလျှောက်တွင် နှမ်းဖက် ကျောက်ပေါ်ထွန်းပိုင်းများအား နေရာအတော်များများမှာ တွေ့ရှိရပြီးတော့ အချို့သော ချောင်းမကြီးများမှာ ခဲမဖြူ၊ အဖြိုက်နက် ထုတ်တဲ့ လုပ်ငန်းတွေတွေ့ရှိခဲ့ရပါတယ်။ ဒီဒေသကြီးတွေမှာ နှမ်းဖတ်ကျောက် ပေါ်ထွက်ပိုင်း ဝန်းကျင်မှာ ခဲမဖြူ၊ အဖြိုက်နက် ရေဆောင်သိုက်နှင့် ပင်ရင်းသိုက်တို့ကို စနစ်တကျ ရှာဖွေစမ်းသပ် ထုတ်လုပ်သင့်ပါတယ်။ ရေဆောင်သိုက်နှင့် ပင်ရင်းသိုက် ဆိုတာကတော့၊ ရေဆောင် သိုက်ဆိုတာတော့ ရေထဲမှာ မျောနေတဲ့ ချောင်းထဲကဟာကို ခေါ်တာဖြစ်ပြီးတော့၊ ပင်ရင်းသိုက် ဆိုတာတော့ အဲဒီ မျောလာတဲ့ နေရာရဲ့ မူလဇစ်မြစ်နေရာကို ပင်ရင်းသိုက် လို့ ဆိုခြင်း ဖြစ်ပါတယ်။ ဒါတွေဟာ Geological Term Level ဖြစ်ပါတယ်။ မိုင်းဆတ်မြို့မှ ပြည်သူ့ လွှတ်တော်ကိုယ်စားလှယ် ဦးခ တ္တိယ ပေးပို့သော နမူနာ (၃)ခုကို ဓာတ်ခွဲစမ်းသပ်ရာမှာ ခဲမဖြူ (CQssiterite Sn02) နှင့် 29:300g|(Rare Earth Metal) obdelegado espans (Monazite), မိုနာဇိုက် ဆိုတာက ကျွန်တော်တို့ ဒီ (Rare Earth Metal)ဆိုတာ ခုချိန်မှာ အင်မတန်အရေးကြီးပြီးတော့၊ အင်မတန် တန်ဖိုးကြီးတဲ့ သတ္တု တစ်မျိုး ဖြစ်ပါတယ်။မြန်မာပြည်မှာ ခုချိန်မှစပြီးတော့ တွေ့ရှိတာဖြစ်ပါတယ်။ ဒီသတ္တုဟာ ကမ္ဘာပေါ်မှာတော့ (90) percent က တရုတ်က ထုတ်လုပ်ပါတယ်။ သူကဘာသုံးလည်းဆိုတော့ အာကာသယာဉ်ကြီးတွေမှာ အသုံးဝင်ပါတယ်။ လေဆာရောင်ခြည် ထုတ်လုပ်တဲ့အခါမှာ အသုံးဝင်ပါတယ်။ ဒီအပြင် malệcossos, Cell Phone 6ozi Computer cozyı ap:ODrive Cell တွေမှာ မရှိမဖြစ် အသုံးပြုရတဲ့ဟာ ဖြစ်ပါတယ်။ ဒီ သတ္တု ကို ဦးခတ္တိယ ပေးပို့တဲ့ နမူနာ (၃)ခုကို စမ်းသပ်လိုက်တဲ့အခါမှာ ဓာတ်ခွဲစမ်းသပ်ချက် အရ ခဲမဖြူနဲ့ မိုနာဇိုက် ပါဝင်မှုနှုန်း ရှိနေတဲ့အတွက်ကြောင့် စိတ်ဝင်စား စရာ အထူးကောင်းမွန်ကြောင်း တင်ပြအပ်ပါတယ်။ (၂) ကျောက်မီးသွေး (ကက) မိုင်းခုတ်မြို့နယ်ခွဲ၊ ဝမ်ကတ်ရွာ အနီးတဝိုက်မှာ တွေ့ရှိရတဲ့ ကျောက်မီးသွေး အမျိုးအစားမှာတော့ တတိယကပ်အတွင်း သဲကျောက်-စတီးလ်ကြားမှာ ပို့ချနေတဲ့ လစ်ဂနိုက် အမျိုးအစား ဖြစ်ပါတယ်။ အပူပမာဏတန်ဖိုး အသင့်အတင့်ရှိပါတယ်။ အပြင် အထူနှင့် လားရာအတိုင်း ဖြစ်ထွန်းမှု ပမာဏများ တတ်ပါတယ်။ ဝမ်ကတ်ရွာအနီး လယ်ကွင်းဘေးမှာ အဲဒီဘေးချောင်းအတွင်း မှ ရယူခဲ့သော ကျောက်မီးသွေးနမူနာ (၆)ထုပ်ကို ဓာတ်ခွဲအဖြေ ထုတ်တဲ့အခါမှာ အပူပမာဏတန်ဖိုးဟာ (4143)Kcd/Kg ရှိပြီးတော့ (6804Kcd/Kg အထိရှိတဲ့အတွက်ကြောင့် အင်မတန် အဆင့်မြင့်တဲ့ကျောက်မီးသွေး ဖြစ်တာကို တွေ့ရမှာ ဖြစ်ပါတယ်။ နောက် သူရဲ့ အနောက်ဘက် (၄)မိုင်အကွာတွေ့ရတဲ့ဟာကတော့ သူကတော့93)pergm ပြီး ပြီးတော့ (3203) မှ (3666)Kcd/Kg ရှိကြောင်းတွေ့ရပါတယ်။ သို့ဖြစ်ပါ၍ ဝမ်ကတ်ရွာအနီးမှာရှိတဲ့ အဲဒီမှာ MEC က လုပ်ကွက် ရှိပါတယ်။ အဲဒီ MEC လုပ်ကွက်ရဲ့ ကင်းလွတ်တဲ့နေရာတွေမှာ ကျောက်မီး သွေးတွေက တွေ့ရှိ နေရတဲ့အတွက်ကြောင့် အဲဒီနေရာတွေမှာ ဆက်လက်ဆောင်ရွက် သင့်ကြောင်း အကြံပြု တင်ပြအပ်ပါတယ်။ မိုင်းတုံမြို့နယ်၊ တောင်ယာဆိုင်းရွာအနီး၊ ယုလ် ကျောက်များ အတွင်းမှာ တွေ့ရှိရတဲ့ ကျောက်မီး သွေးကြောဟာ မိုင်းခုတ် မြို့နယ်ခွဲ၊ ဝမ်ကတ်ရွာအ နီး ဝန်းကျင်တွင် တွေ့ ရတဲ့ ကျောက်မီးသွေးကြောထက် ဘူမိသက်တမ်းအရ ပိုကြီးနိုင်ပြီး တော့ ကျောက်မီးသွေးကြောများမှာလည်း တွန့်ခေါက်ကျိုးပြတ် သွားတတ်ပါတယ်။ကျောက်မီးသွေးကြောမှာ(၃)ပေခန့်ထူပြီးတော့ ပြီးတော့ ထုအလိုက်အနေအထားမရှိဘဲ ယုလ် ကျောက်တွေ ကဲ့သို့ လွှာပါးထပ် အနေအထားမျိုး တွေ့ရပါတယ်။ နမူနာ (၄)ထုပ်ရဲ့ ဓာတ်ခွဲအဖြေများအရ အပူပမာဏတန်ဖိုး (399) မှ (450) Kcd/Kg သာ ရှိတဲ့အတွက်ကြောင့် အမျိုးအစား မကောင်းပါဘူး။ယုလ်ဆန်တဲ့ကျောက်မီးသွေး(Cody Shdle) အဆင့်သာဖြစ်မှာ ဖြစ်တယ်လို့ယူဆရပါတယ်။ ဘူမိဗေဒပညာရှင်ပညာရှင် ဘဓရ အငြိမ်းစား ဦးစောဒယ်နီရယ်စိန် မှ အဆိုပါကျောက်မီးသွေးကြောများအနက်၊ အနက်ပိုင်းမှာ ပြောင်းလဲ သွားမယ့် အနေအထားရှိနိုင်ကြောင်း အစမ်းကျင်း (၁)ကျင်း တူးစမ်းသပ်သင့်ကြောင်း အကြံပြုခဲ့ပါတယ်။ (ဂဂ) တာချီလိတ်မြို့နယ်၊ မိုင်းဟဲကျေးရွာအုပ်စု၊ ကာနရွာ၏ အရှေ့ တောင်ဘက်(၂)မိုင်ခန့်အကွာ နမ့်ဟုတ်ချောင်းရဲ့ အနောက် ဘက်ကမ်းမှာ ယှလ် ကျောက်နှင့် သဲကျောက်လွှာအတွင်း အထူ (၃) ပေရှိတဲ့ ကျောက်မီးသွေးကြောအား ခြုံငုံလျက် ဧရိယာ (၂၀၀) ဧကကို Than Lwin Moe Mining Co.,Ltd မှ စမ်းသပ်တိုင်းတာခွင့် လျှောက်ထားပြီး ဆောင်ရွက်လျက်ရှိတာ ကို တွေ့ရပါတယ်။ ဒီ ကျောက်မီးသွေးကြောမှရရှိတဲ့ နမူနာ (၂) ထုပ်ကို ဓာတ်ခွဲအဖြေ စမ်းသပ်တဲ့အခါ မှာ 5453 နှင့် 5775 Kcal/kg [goeşod saoznie mę saoil:900)ောင်းတဲ့ ကျောက်မီးသွေးကြော တစ်ခုအဖြစ် မှတ်ယူရမှာ ဖြစ်ပါတယ်။ သူ့ရဲ့ ဘေးတိုက်ဖြစ်ထွန်းတဲ့ သင့်တင့်အကွာအဝေး (၅၀) မီတာခန့်ကို ခြားပြီးတော့ အစမ်းမြောင်းများ တူးဖော် ရှာဖွေသင့်ပါတယ်။ ၎င်းအပြင်စမ်းသပ်တိုင်းတာခွင့်ရဧက (၂၀၀) အတွင်းမှာ အခြား ကျောက်မီးသွေး ဖော်ကွက်များကိုလည်း ချောင်းများ၊ လျှိုမြောင်များအတွင်းမှာ ထပ်မံပြီးတော့ ရှာဖွေတွေ့ရှိ နိုင်ပါတယ်။ (၃) ရွှေ၊ တာချီလိတ်မြို့ ရဲ့ အရှေ့မြောက်ဘက် (၃၅)မိုင်ခန့်အကွာ၊ နမ်းလင်းချောင်းမကြီး အနီးတစ်ဝိုက်မှာ ဧရီယာ (၁၉၈)ဧကကို စံပါရမီ သတ္တုတူး ဖော်ရေးကုမ္ပဏီလီမိတက်မှ ရွှေအသေးစားတူးဖော်ရေးလုပ်ငန်း ခွင့်ပြု မိန့်ရရှိထား တာဖြစ်ပါတယ်။ ရှာဖွေရေးကနေ လှိုဏ်ဂူ (၂)ခု တူးပြီးတော့ ရှာနေတာတွေ့ပါတယ်။ လုပ်ကွက်အ တွင်းမှာ သဲကျောက်နှင့် နှမ်းဖတ်emposap:o 602:com ww:cgwęś (Silicified Zone) နှင့် (၂)ပေအထူရတဲ့ သလင်းကြောကို ရှာဖွေတွေ့ရှိပါတယ်။ စံပါရမီ ကုမ္ပဏ အနေနဲ့ သလင်းပြောင်းလဲဇုန်နှင့် သလင်းကြောငယ်များမှ နမူနာများရယူ ပြီးတော့ စမ်းသပ်ဓာတ်ခွဲပြီးဖြစ်ရာ ရွှေ (2) ppm အထိသာ ပါဝင်ကြောင်းတွေ့ရှိရပါတယ်။ လုပ်ကွက်အတွင်းရှိ ချောင်းများမှာ နမ်းလင်းချောင်းမ ကြီးမှာ မုံစုတ်စက်ဖြင့် မျောရွှေ စမ်းသပ်လုပ်ကိုင်ပြီး ရွှေ အသင့်အတင့် ပါဝင်ကြောင်း သိရပါတယ်။ ဤလုပ်ကွက် ဝန်းကျင်ရဲ့ အပေါ်ယံမြေ (Oxidised Rock Fragment) saszeg Heap Leaching sas:GO ရွှေထုတ်လုပ်နေမှုများ ရှိနေခဲ့သဖြင့် ဒီဒေသတွေမှာ ရွှေသတ္တု တူးဖော် ဖြစ်ထွန်းမှု အနည်းနှင့် အများရှိနိုင်ကြောင်း သုံးသပ်ယူဆရပါတယ်။ ဘူမိဗေဒအဖွဲ့အနေနဲ့ စံပါရမီသတ္တု တူးဖော်ရေးကုမ္ပဏီကို ကနဦးအနေနဲ့ မျောရွှေများလုပ်ငန်းတွင် တွင်တွင်ကျယ်ကျယ်ဆောင်ရွက်လျက်၊ တစ်ဘက် တွင်လည်း မူရင်း ဖြစ်တဲ့ ရွှေရှာဖွေရေးလုပ်ငန်းကို တွဲဖက်လုပ်ကိုင်သင့်ကြောင်း အကြံပြု ခဲ့ပါတယ်။ ဆိုလိုတာကတော့ အဲဒီချောင်းထဲမှာ ရှိတဲ့ ရွှေအပြင် မူရင်း Source ကို လိုက်ဖို့လို့ အကြံပြုခဲ့တာ ဖြစ်ပါတယ်။ (၄) ခဲ၊ သွပ်၊ ကြေးနီ၊ တာချီလိတ်မြို့၏ အနောက်မြောက်ယွန်းယွန်း (၂၀) မိုင်ခန့်အကွာ၊ မိုင်းကိုးကျေးရွာအုပ်စု၊ ပါရှန်ဒေသမှာ ရှေးအခါက သတ္တု တစ်မျိုးမျိုးအတွက်တူးယူထားခဲ့တဲ့စိုက်ခင်းဟောင်းများကိုတွေ့ရှိခဲ့ပါတယ်။ စိုင်းလောင်ဟိန်း ကုမ္ပဏီအနေနဲ့ ခဲသွပ်ရောရာ သတ္တု တူးဖော်ခွင့် လျှောက် ထား ခွင့်ပြုခဲ့ပြီး တောင် မြောက် အရှည် (၁၀၀) ပေခန့် တူးဖော်နေတာ ကို တွေ့ရပါတယ်။ အဲဒီ အစမ်းမောင်ရဲ့ အနောက်မြောက်ဘက် ပေ(၆၀၀) လောက်မှာ တူးယူခဲ့ပြီးတော့ လှိုဏ်ဂူအဝမှာ မီးသင့်ကျောက်နှင့် တုဖ်ဆန့်ရွှံ့ကျောက်များကို တွေ့ရှိခဲ့သော်လည်း သတ္တုအပိုင်းအစများကို ရှာဖွေ မတွေ့ရှိခဲ့ပါဘူး။ အရှည်ပေ (၁၀၀) ခန့်ရှိတဲ့ အစမ်းမြောင်ရှည် အနီးမှာ ဗဟန်းများစွာပါဝင်တဲ့ သတ္တု ခဲများမှ မာလခိုက်ကြေးနီ အစအန များပါတဲ့ သတ္တု ခဲများကို တွေ့ခဲ့ရပါတယ်။ စိုင်းလောင်ဟိန်းကုမ္ပဏီအနေနဲ့ အသေးစားတူးဖော်ခွင့်ရရှိပြီးဖြစ်သော်လည်း မည်သည့်သတ္တု အမျိုးအစား ဖြစ်ကြောင်းနှင့် သတ္တု သား ပါဝင်နှုန်း ဓာတ်ခွဲအဖြေများကို တိတိကျကျ မသိရှိခဲ့ပါဘူး။ စိုင်းလောင်ဟိန်းကုမ္ပဏီမှ မောတ္တီရွာအနီး အားသဲရွာဒေသ၌ တွင်တွင်ကျယ်ကျယ် ထုတ်ယူနေသော မဂ္ဂနီးစ်သတ္တု သိုက်နှင့် မိုင်ဝက် ခန့်သာ ဝေးကွာသဖြင့် ဒီဒေသေမှာလည်း သတ္တု ဖြစ်ထွန်းမှု ဇုန်တစ်ခုအဖြစ် မှတ်ယူနိုင်ပြီး ဓာတ်ခွဲအဖြေရှာပါက ပါရှန်ဒေသမှာ စနစ်တကျ ရှာဖွမ်းသပ်မှုများ ပြုလုပ်သင့်ကြောင်း အကြံပြုတင်ပြအပ်ပါတယ်။ (၅) မဂ္ဂနီးစ်။ ကွင်းဆင်းလေ့လာတိုင်းတာခဲ့သောနေရာမှာ ရှမ်းပြည်နယ်(အရှေ့ပိုင်း) တာချီလိတ်မြို့နယ်၊ မိုင်းကိုးကျေးရွာအုပ်စု၊ မောဟ္မီ -အားယံ ဒေသဝန်းကျင်မှာ ၂၆-၆-၂၀၁၂ ကနေ ၁၂-၇-၂၀၁၂ အထိ ကွင်းဆင်း လေ့လာခဲ့ပါတယ်။ ကွင်းဆင်းလေ့လာခဲ့ တဲ့အခါမှာ စိုင်းလောင်ဟိန်း ကုမ္ပဏီ အပါ ကုမ္ပဏီ (၁၄) ခုမှ ဧရိယာ အကျယ်အဝန်းအားဖြင့် အလျား (၂.၈၄) မိုင်နှင့် အကျယ် (၁.၈၉) မိုင်အတွင်းမှာ တူး ဖော်လျက် ရှိတာကိုတွေ့ရပါတယ်။ မြောက်ဘက်မှ တောင်ဘက်သို့ ဝဏ္ဏသိန်းသန်း၊ စံပါရမီ၊ စိုင်းလောင်ဟိန်း၊ မြင့်ဦးအောင်နှင့် သံလွင်မိုး သတ္တု တူးဖော်ရေးကုမ္ပဏီ များအတွင်း ကွင်းဆင်းလေ့လာခဲ့ရာမှာ မင်းဂနိ (စ်)သတ္တု ဖြစ်ထွန်းမှုအား အဝါဖျော့ရောင်သဲမှုန်ကျောက်နှင့် မီးခိုးရောင်ရွှံ့တွေအကြားမှာ လွှာပါးလွှာမှ လွှာသင့်လွှာထပ် အနေအထားအတိုင်း အကျယ် (25'-50') မှ (75-100) အထိ အကြောများ အပြိုင်အနေအထားများအတိုင်း ဖြစ်ထွန်းနေကြောင်းတွေ့ရှိရပါတယ်။ မင်းဂနိုစ်)သတ္တုစွဲဝင်သည့် အိမ်သည်ကျောက်များမှာ ခုနက imestone ပေါ့။ အဲဒီမှာဆိုရင် ဝဏ္ဏသိန်းသန်း၊ စံပါရမီနှင့် မြင့်ဦးအောင် မြင့်ဦးအောင်သတ္တု တူးဖော်ရေးကုမ္ပဏီများမှာ ငိုက်မတ်ကြောင်း သွယ်တန်း မှုမှာ တောင် -မြောက် နီးပါး လားရာရှိပြီး အနောက်ဘက်သို့ တိမ်းစောင်း လျက်ရှိတာတွေ့ရပါတယ်။ စိုင်းလောင်ဟိန်းသတ္တု ကုမ္ပဏီရဲ့ လုပ်ကွက်ဟာ မင်းဂနိ(စ်) သတ္တုစွဲဝင်မှုရဲ့ ငိုက်မတ်လမ်း ကြောင်းလားရာဟာ အရှေ့တောင်-အနောက်မြောက်လားရာရှိပြီးတော့ အနောက်တောင်ဘက်ကို 60 degree q 65 degree saoza:2 88:605:33:030$ လေ့လာတွေ့ရှိပါတယ်။ မဂ္ဂနီးစ်သတ္တုစွဲဝင်မှုမှာ အချို့လုပ်ကွက်များအတွင်း လွှာကြီးပြင် (Bedding)၊အက်ပြိုင်းများ (Joints)နှင့် လျောပြတ်ပြင်ညီ (Shear Plane) အတိုင်း အကျယ်အနည်းငယ်မှ (၁၀၀)ပေခန့် အထိ ပန်းရောင်သဲကျောက်များနှင့် လွှာထပ်အနေအထားအတိုင်း စွဲဝင်နေကြောင်း လေ့လာတွေ့ရပါတယ်။ ပေါ်ထွက်ပိုင်း၏ ဘူမိဗေဒအနေအထားနှင့် ပေါ်ကွက်များကို လေ့လာသုံးသပ်ချက်အရ အနည်ကျကျောက် မူဖြစ်စဉ် (Sedimentary) origin Kołosusce palë:cos? saệosuosm 60 degree နဲ့ အနောက်နှင့်အနောက်တောင်ဘက်ကိုတိမ်းစောင်းနေသော အနေအထားရှိကြောင်း တွေ့ရပါတယ်။ ဓာတ်ခွဲစမ်းသပ်မှုအရ မဂ္ဂနီးစ် ပါဝင်မှု ရာခိုင်နှုန်း (၃၅)ရာခိုင်နှုန်းမှ (၃၇)ရာခိုင်နှုန်းအထိ ရှိကြောင်း တွေ့ရပါတယ်။လက်ရှိမြေမျက်နှာသွင်ပြင်၊ကျောက်သားရဲ့မိအနေအထားနှင့် သတ္တု စွဲဝင် သည့် ပုံစံအနေအထားများအရ မိုင်းသတ္တုတူးဖော်ရေး ပုံစံများ ရေးဆွဲပြီး ဟင်းလင်း ပွင့်တူးဖော်တဲ့စနစ်ဖြင့် စက်ယန္တရားများအသုံးပြုပြီး အကြီးစား လုပ်ကိုင်ဆောင်ရွက်သင့်ကြောင်း တင်ပြအပ်တယ်။</speech>
<speech type="speaker">နောက်က အပိုဒ် (၆)လေးပါ။ အပိုဒ် (၆)ပြီးရင် ရှမ်းပြည်နယ်၊ ဟိုပုံးမြို့နယ် မရောက်မီ ဖြတ်လိုက်</speech>
<speech><mp id="96">ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၂)</mp>ဟုတ်ကဲ့ပါ။ (၆) တာချီလိတ်မြို့နယ်၊ မိုင်းတုံမြို့နယ်၊ မိုင်းဆတ်မြို့နယ်၊ မိုင်းဖြတ်မြို့နယ် တို့တွင် ခနောက်စိမ်း ၊ ခဲ၊ရွှေ၊ ခဲမဖြူ၊ အဖြိုက်နက်၊ သွပ်၊ မဂ္ဂနီးစ်၊ ကျောက်မီးသွေး၊ သလင်းကျောက်ဖြစ် ပတ္တမြား၊ သလင်းကျောက် ဖြစ် ပတ္တမြားဆိုတာ သလင်းကျောက်ထဲမှာ ပတ္တမြားစွဲဝင်နေတာကို ဆိုလိုတာ ဖြစ်ပါတယ်။ သလင်းကျောက် ဖြစ် ပတ္တမြားထွက်ရှိနိုင်သော လက္ခဏာ အင်္ဂါရပ်နှင့် တက်ဖလင်မြစိမ်းများနှင့်အတူ ဆက်စပ်အင်္ဂါရပ်များကို တွေ့ရှိ နိုင်ပါတယ်။ ထူးခြားချက်ကတော့ (၄) မြို့နယ်အတွင်းရှိ ထွက်ရှိသော ကျောက်မီးသွေးမှာ အမျိုးအစားကောင်းများ ထွက်ရှိသလို အမျိုးအစား မကောင်းသည်များလည်း ထွက်ရှိပါတယ်။ အမျိုးအစားကောင်းတာနှင့် မကောင်းတာကို ရောနှောပြီးတော့ သတ္တု သန့်စင် ကုန်ချောထုတ်စက်ရုံများ ထုတ်လုပ်ရာ မှာ အသုံးပြု နိုင်သလို လျှပ်စစ်ဓာတ်အား ထုတ်ရာတွင်ကျောက်မီးသွေးကို အသုံးပြုနိုင်ပါတယ်။ တချို့လည်း ကုမ္ပဏီထောင်ပြီး ဖြစ်သလို တချို့မှာလည်း ကုမ္ပဏီထောင်ရန် စိုင်းပြင်းလုပ်ကိုင်လျက် ရှိကြောင်း စစ်ဆေးတွေ့ရှိရပါတယ်။</speech>
<speech type="speaker">နေ့လယ်စာ သုံးဆောင်ဖို့ အစည်းအဝေးကို ၁ နာရီ ရပ်နားမှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည် ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ပါပြီ။</speech>
<p>အစည်းအဝေးကို (၁၂၀၅) နာရီအချိန်တွင် ခေတ္တရပ်နားပြီး (၁၃၀၅)နာရီ အချိန်တွင် ပြန်လည်ကျင်းပပါသည်။</p>
<speech type="mc">အစည်းအဝေးပြန်လည်စတင်တော့မှာ ဖြစ်ပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာ ယူပါသည်။</p>
<speech type="mc">အားလုံးထိုင်နိုင်ကြပါပြီ။</speech>
<speech type="speaker">သတ္တုနဲ့ သယံဇာတရေးရာကော်မတီက ဆက်လက်တင်ပြပါ</speech>
<speech><mp id="96">ဦးလှဆွေ (အတွင်းရေးမှူး၊ သတ္တုနှင့်သံယံဇာတရေးရာ ကော်မတီ)</mp>၅။ (ဂ) ရှမ်းပြည်နယ်၊ ဟိုပုံးမြို့နယ်(၁) ရှမ်းပြည်နယ် (တောင်ပိုင်း) ဟိုပုံးမြို့နယ်ရှိ လိုင်ဟာမြား သတ္တုစက်ရုံ ဟာယခင်က(၄၀)ရာခိုင်နှုန်းရှိမှ ရောင်းချရပြီးတော့ (၄၀)ရာခိုင်နှုန်းအောက် သတ္တု ခနောက်စိမ်းများကို စွန့်ပစ်ပစ္စည်းများဖြစ်နေသဖြင့် ထိုသို့ မဖြစ်စေရန် ရည်ရွယ်ပြီးတော့ တည်ဆောက်ထားခြင်း ဖြစ်ပါတယ်။ ကျွန်တော်တို့ ကော်မတီ ဥက္ကဋ္ဌ ဦးနေဝင်းထွန်း က ဒီခနောက်စိမ်းသတ္တုစက်ရုံကို အဲဒီမှာ (၄၀)ရာခိုင်နှုန်း အရင်တုန်းကတော့ (၄၀)ရာခိုင်နှုန်းပဲ ထွ က်ပါတယ်။ နောက်တည်တဲ့ စက်ရုံ ကတော့ (၉၉.၆)ရာခိုင်နှုန်းရှိတဲ့ စက်ရုံဖြစ်ပြီးတော့ ဒီစက်ရုံဟာလည်း ယခင် စွန့်ပစ်ရမယ့်ဟာ (၅)ရာခိုင်နှုန်းနဲ့(၄၀)ရာခိုင်နှုန်းကြားမှာ ရှိတဲ့ စွန့်ပစ်ရမယ့် ဟာတွေကို ပြန်လည်ကျိုချက်ပြီးတော့ အဆင့်မြင့် Concentrate အဆင့်ဖြစ်တဲ့ စက်ရုံကို တည်ဆောက်ထားခြင်းဟာ နိုင်ငံတော် သမ္မတကြီးရဲ့ သဝဏ်လွှာပါအတိုင်းစံနမူနာပြအဖြစ် အလျင်အမြန် အကောင်အထည်ဖော်ဆောင်ရွက်ခဲ့ခြင် ဖြစ်ကြောင်း တင်ပြလိုပါတယ်။ (၂) အောင်မြင်နေလျက်ရှိတဲ့ စက်ရုံကို အခြားလိုအပ်သော ဒေသများတွင်လည်း တည်ထောင်ပေးစေရန်လည်း လုပ်ငန်းရှင်များကလည်း အလားတူစက်ရုံမျိုး ကို တည်ထောင်လိုပါက ကူညီဆောင်ရွက် ပေးနိုင်ရန် ရည်ရွယ်ပြီးတော့ တည်ထောင်ထားခြင်း ဖြစ်ပါတယ်။ ဆက်လက်ပြီးတော့ တနင်္သာရီတိုင်း ဒေသကြီး၊ ထားဝယ်ခရိုင်၊ ဒါပြီးခဲ့တဲ့ ပိတ်ရက် ကျွန်တော်တို့ ၄ ရက်နေ့မှာ သွားရောက်လေ့လာခဲ့တာဖြစ်ပါတယ်။ (ဃ) တနင်္သာရီတိုင်းဒေသကြီး၊ ထားဝယ်ခရိုင် (၁)ကံပေါက်သတ္တုတွင်း (ကက) အမှတ် (၂) သတ္တုတွင်းလုပ်ငန်းနဲ့ ဖွံ့ဖြိုးတိုးတက်ထုတ်လုပ်မှု ဖော်ဆောင်ရေး Delco Limited ဟာ ထုတ်လုပ်မှုအပေါ် ခွဲဝေ ခံစားသည့် စနစ် (Production Sharing Contract) ဖြင့်တနင်္သာရီတိုင်းဒေသကြီး၊ရေဖြူမြို့နယ်ကံပေါက်ဒေသတွင်းဝန်းကျင် အား ခဲမဖြူ၊ အဖြိုက်နက်နှင့် ရောရာ သတ္တု အကြီးစား ထုတ်လုပ်မှု လုပ်ငန်းအဖြစ် ဆက်လက်ဆောင်ရွက်လျက်ရှိပါတယ်။ (ခခ) လက်ရှိ တူးဖော်မှုအနေအထားများအရ ခဲမဖြူ၊ အဖြိုက်နက် ရောရာတစ်ရက်လျှင် တစ်တန်မှတစ်တန်ခွဲခန့် အထိ ရရှိပြီးတော့ တစ်နှစ် ပျမ်းမျှ(၃၈၁)တန် ထွက်ကြောင်း ဒါရိုက်တာဦးမြအောင်ရဲ့ ပြောကြား ချက်အရ သိရှိရပါတယ်။ တစ်လ ကုန်ကျစရိတ်က သိန်း(၁၃၀၀) လောက်ကုန်ပြီးတော့ ကံပေါက်သတ္တုတွင်း မှ သတ္တု ပါဝင်မှု အချိုးအရ ခဲမဖြူသတ္တုရိုင်း ပိုမို များပြားကြောင်း သိရပါတယ်။ ခဲမဖြူနဲ့ အဖြိုက်နက် ရော ရော သတ္တု ကို သတ္တု သန့်စင်မှု (၆၅)ရာခိုင်နှုန်းအထက် သန့်စင်ရရှိပြီး ပျမ်းနှဲမဖြူ (၆၄)ရာခိုင်နှုန်နဲ့ အဖြိုက်နက် (၄)ရာခိုင်နှုန်းခန့် ပါဝင်ကြောင်း သိရပါတယ်။ ၎င်း ခဲမဖြူ၊ အဖြိုက်နက်သတ္တု ကြောများသည် အရှေ့မှ အနောက်တောင်သို့ သွယ်တန်းပြီးတော့ အရှေ့တောင်သို့ အကြောများစိုက်စီးဆင်း နေတာကို တွေ့ရှိရ ပါတယ်။ (ဂဂ) သတ္တုတွင်း ဒါရိုက်တာရဲ့ တင်ပြချက်အရ စာချုပ်အရ ပုံသြေငှားခကို တစ်စတုရန်းကီလိုမီတာလျှင် ကျပ်(၃၀၀၀)နှုန်း ပေးခဲ့ ရာမှ ၂၀၁၂-၂၀၁၃ဘဏ္ဍာရေးနှစ်ကစပြီးတစ်စတုရန်းကီလိုမီတာလျှင် ကျပ်သိန်း(၃၀) ပေးဆောင်ရကြောင်း သိရပါတယ်။ သတ္တုတွင်းဦးစီး ဌာနန့်ချုပ်ဆိုထားတဲ့စာချုပ်ပါအတိုင်းဝ၂၀ ခုနှစ် ဇန်နဝါရီလ ၄ ရက် နေ့အထိလုပ်ပိုင်ခွင်ဧရိယာ(၂၀၈၇)ဧကအတွက် ပုံသေမြေငှားရမ်းခ တစ်စတုရန်းမီတာတွင် ကျပ်(၃၀၀၀)နှုန်းသာ ပေးဆောင်လိုကြောင်း သူက တင်ပြခဲ့ပါတယ်။ ဆိုလိုတာကတော့ အရင်က (၃၀၀၀)ပေးရ တယ်။ အခု သိန်း(၃၀)ပေးရတယ်ဆိုတော့ အဆ(၁၀၀၀) မြင့်တက် သွားပါတယ်တဲ့။ သူတင်ပြတာကတော့ အစိုးရသစ်လက်ထက်မှာ အခြားဝန်ကြီးဌာနတွေက အခွန်လျှော့သောက်ပြီးတော့ သတ္တု တွင်းဝန်ကြီးဌာနကတော့ အခွန် တိုးကောက်နေတယ်ဆိုပြီး ကျွန်တော် တို့ကို အဲဒီလို တင်ပြပါတယ်။ (ဃဃ) ထုတ်လုပ်ရရှိသည့် သတ္တုများကို သတ္တုတွင်းဦးစီးဌာနသို့ဓာတ်သတ္တုခွန် (၄)ရာခိုင်နှုန်း၊ ကျန်သတ္တု အပေါ် အမှတ် (၂) သတ္တုတွင်းလုပ်ငန်းသို့ (၃၀)ရာခိုင်နှုန်း ပေးဆောင်ရသဖြင့် ကုမ္ပဏီမှ ခွဲဝေရရှိတဲ့အချိုးဟာ (၆၇.၂)ရာခိုင်နှုန်းသာ ရရှိပါတယ်။ ထိုသို့ အခွန်ပေးဆောင်ပြီး နိုင်ငံတော်သို့ ဝင်ငွေခွန် (၂)ရာခိုင်နှုန်း ပေးဆောင်ရပြီး တရုတ်နိုင်ငံမှ ကောက်ခံသော အခွန်ကိုလည်း သူက ဒီပစ္စည်းကို တရု တ် သွားသွင်းတယ်။ သွင်းတဲ့အခါမှာ ထပ် ကောက်တယ်။ နိုင်ငံတော်မှ သတ်မှတ်ထားသော ဈေးနှုန်း အပေါ်အခြေခံတွက်ချက်၍ (၁၇)ရာခိုင်နှုန်းကို ကုမ္ပဏီမှ ထပ်မံကျ ခံရသဖြင့် သတ္တုတွင်းဝန်ကြီးဌာနမှ သတ်မှတ်သည့် ဈေးနှုန်း မြင့်နေသည်နှင့်အမျှ တရုတ်နိုင်ငံ သို့ ပေးဆောင်ရသည့်အခွန်များ နှင့် မိမိနိုင်ငံသို့ ပေးဆောင်ရသော အခွန်ခွဲဝေမှုအချိုးနှင့်သတ်မှတ် ရာပြတ်ဈေး စသည့် အခွန်နှစ်ရပ်ပေါင်းကျခံရသည့်အတွက် ကုမ္ပဏီ မှ နစ်နာမှု ပိုများလာပါ၍ အခွန်ရာခိုင်နှုန်းလျှော့၍ ကောက်ခင့်ကြောင်း ကျွန်တော်တို့ ကော်မတီကို တင်ပြခဲ့ပါတယ်။ (cc) ၊ သတ္တု ထုတ်လုပ်ရာ၌ ဒီဇယ်ဆီအား အသုံးပြု၍ စက်ယန္တရားများမောင်းနှင် လည်ပတ်ရတဲ့အတွက် ဒီဇယ်ဆီ ဈေး မြင့်တက်ပါက ထုတ်လုပ်မှုစရိတ် မြင့်တက်လာနိုင်ပါသဖြင့် ဒီ ဇယ်ဆီကိုဈေးနှုန်း ချိုသာစွာဖြင့် ရနိုင်လျှင်လည်းကောင်း၊ ဒီဇယ်အစအက်လည်ပတ်မှုကို လျှပ်စစ်ဓတ်အားရရှိလျှင် ပိုမိုအ ဆင်ပြေမည်ဆိုတဲ့အကြောင်းကို ၎င်းက တင်ပြပါတယ်။ (၂) ဟာမြင်းကြီးသတ္တု မိုင်း၊ (ကက) သတ္တု ပါဝင်မှုအရ ခဲမဖြူ၊ အဖြိုက်နက် အဓိက ပါဝင်ပြီးတော့ ခဲပုပ်၊ သံဗဟန်း၊ ကြေးဗဟန်း၊ သွပ်၊မိုလက်ဒီနမ်စသည်တို့ ပါဝင်ပါတယ်။ လစ်သီယမ် လချေး၊ ဥဿဖုရား၊ဥဿဖုရားဆိုတော့ ဒီ လစ်သီယမ် ဆိုတာက အင်မတန် ဈေးကြီးတဲ့ သတ္တု တစ်မျိုး ဖြစ်ပါတယ်။ ဒီ လီသီယမ်ဆိုတဲ့သတ္တု ဟာDry Sellတွေ အသုံးပြု တဲ့နေရာမှာ အဓိက ထားပြီးတော့ အသုံးပြုတဲ့ သတ္တု တစ်မျိုး ဖြစ်ပါတယ်။ ဥဿဖုရား (Topaz) ဆိုတာကတော့ ကျွန်တော်တို့ အားလုံး သိတဲ့အတိုင်းပဲ စိန်ကဲ့သို့ စိန်လောက် အဆင့်မမြင့်တဲ့ သတ္တု ဖြစ်ပါတယ်။ လက်ဝတ်ရတနာအဖြစ်အသုံးပြုရပါတယ်။ (ခခ) လက်ရှိတူးဖော်နေသော Adit- 1 အနေ အထားအရ နှမ်းဖတ်ကျောက်သားထုအတွင်း သတ္တု စွဲဝင်နေသော သလင်းကြော ဇုန်အား မြေအောက်လှိုဏ်ဂူစနစ်ဖြင့် ငိုက်မတ်ကြောင်းလားရာတောင်၊ မြောက် နီးပါးအတိုင်း တောင်ဘက်နှင့် မြောက်ဘက်သို့ ရေပြင်ညီအတိုင်း ပေ (၆၀၀)၊ (၇၀၀) ခန့် ကန့်လန့်ဖြတ်လှိုဏ်ဂူ Cross Cut တူးဖော်၍ အကြောအငိုက်ဒေါင်လိုက်နီးပါးအတိုင်း အထက်သို့ဏ်၍ တူးဖော်ထားကြောင်းတွေ့ရပါတယ်။ သတ္တုကြော များမှာ မြောက်မှတောင် သွယ်တန်းလျက်ရှိပါတယ်။ Main Adit မှာ အနောက်မှ အရှေ့သို့ တူးဖော်သွားခြင်းကြောင့် မြောက်ဘက်မှ တောင်ဘက်သို့ သွယ်တန်းနေတဲ့ သတ္တု ကြောများအား ဖြတ်မိသွား သောအခါ သတ္တုကြောလားရာ အတိုင်း Cross Cut များဖြင့် တူးဖော်ထားကြောင်း တွေ့ရှိရပါတယ်။ တွေ့ရှိရတဲ့ သတ္တုကြော တွေကတော့ (၁)ပေမှနေ (၄)ပေ၊ (၅)ပေခန့်အထိ ရှိရာ အထက် သို့ Rdising များတက်ပြီး တူးဖောက်ထားကြောင်း တွေ့ရှိရပါတယ်။ တူးဖောက်နေတဲ့ သတ္တုတွင်းပုံစံဒီဇိုင်းများ မှာ မှန်ကန်ကောင်းမွန်ကြောင်း လေ့လာတွေ့ရှိရပါတယ်။ အကြံပြုချက်များ (က) သဘာဝပတ်ဝန်းကျင်ထိခိုက်မှု အမြဲတစေရှိခြင်း။ သဘာဝသတ္တုများဟာကမ္ဘာမြေထုအတွင်း ဖြစ်တည်နေရာမှ ကမ္ဘာမြေကြီး အပူဓာတ်ကြောင့် မြေပေါ်သို့ တွန်းကန်ထွက်ရှိပါတယ်။ အချို့သတ္တု သိုက် များဟာ ကျောက်ကြိုကျောက်ကြားတွင် ကပ်ငြိလျက်ရှိပြီး တချို့ သတ္တုများသည် မြေပေါ်သို့ အငွေ့ ပျံတက်ပြီး အမှုန်အမွှားအဖြစ် ပြန်ကျကာ မြေပြင်ပေါ်သို့ ရောက်ရှိပါသည်။ မိုးရာသီ ရွာသွန်းသော မိုးရေများကြောင့် ရေစီးတွင် မျောပါလာကာ မြစ်ချောင်းများအတွင်းသို့ ရောက်ရှိပြီး အဆိပ်အတောက် ပစ္စည်းများဖြင့် တည်ရှိနေရင်းလူနှင့်သဘာဝပတ်ဝန်းကျင်ကို သဘာဝအတိုင်း ထိခိုက်နေလျက် ရှိပါတယ်။ ဆိုလိုတာကတော့ ဘာမှမလုပ်ဘဲနဲ့ ထားတဲ့သတ္တု ဟာလည်း သူ့ဟာသူ အငွေ့ပျံပြီးတော့ မိုးပေါ်တက်ပြီးတော့ ပြန်စီးလာလို့ရှိရင် မိုးနဲ့အတူ ပြန်ကျလာရင် ချော င်းတွေ၊ မြောင်းတွေထဲမှာ ပါလို့ရှိရင်လည်း သဘာဝအတိုင်းကိုပဲ ပတ်ဝန်းကျင်ကို ထိခိုက်နေတယ်ဆိုတာကို တင်ပြခြင်း ဖြစ်ပါတယ်။ ထို့ကြောင့် သဘာဝပတ်ဝန်းကျင် ထိခိုက်နေခြင်း ကိစ္စများသည် ရှေးအခါကပင် ရှိနေပါတယ်။ သတ္တု တူးတူး၊ မတူးတူး ရှိနေတာပဲ ဖြစ်ပါတယ်။ သတ္တုများထွက်ရှိနေမှုနှင့် သတ္တုများ၏ ဂုဏ်သတ္တိများကို သတ္တုထွက်သည့် ဒေသမှ လူများအနေဖြင့် သိရှိမှု အားနည်းပါတယ်။ သတ္တုအဆိပ်ငွေ့များကို လူနှင့်သတ္တဝါများက အမြဲတစေ ရှူရှိုက် မိနေသဖြင့် ကျန်းမာရေး ထိခိုက်နေမှု များရှိပါသည်။ နှစ်တို၊ နှစ်ရှည်ရာသီပင်များ၊ သစ်ပင်ကြီး များအပေါ်သို့ အမှုန်အမွှားအဖြစ် ကျရောက်နေသဖြင့် အပင်များ ရှင်သန်ကြီးထွားမှုကို အမြဲတစေ ထိခိုက်လျက်ရှိပါသည်။ (ခ) သတ္တုများကိုတူးဖော်လိုက်ခြင်းဖြင့်ဖြစ်ပေါ်လာသော ဆိုးကျိုးကောင်းကျိုးများ။ သတ္တု တူးဖော်ခြင်းဟာ သဘာဝပတ်ဝန်းကျင်ကို ထိခိုက် ပျက်စီးမှု ရှိ ပါတယ်။ သို့သော် ထိုသတ္တုများကို တူးဖော်လိုက်ခြင်းအားဖြင့် မြေတွင်းအပူဓာတ်နှင့် အဆိပ်ငွေ့ပျံလွှင့်မှုကို ထိန်းချုပ်လိုက်သကဲ့သို့ ရှိပါတယ်။ မတူးဘဲထားခြင်းဖြင့်အပိုဒ်(၁)ပါ ဆိုးကျိုးများ ခံစားနေရမှုများ ရှိမှာ ဖြစ်ပါတယ်။ တူးဖော်စဉ်နှင့် သတ္တုများကို အဆိပ်ဖယ်ရှားခြင်း၊ မသန့်စင်နိုင်ခြင်း မပြုရသေးမီ အချိန်ပိုင်း လေးအတွင်းမှာသာ လူနှင့်သဘာဝပတ်ဝန်းကျင် ထိခိုက်လျက်ရှိပြီး၊ အဆိပ် ဖယ်သန့်စင်လိုက်ခြင်းနှင့် ထိန်းချုပ်လိုက်ပြီး အချိန်တွင် သဘာဝပတ်ဝန်းကျင် အန္တရာယ်ကင်းရှင်းသွားပြီး ထုတ်လုပ်ရောင်းချရငွေမျဖြင့် သဘာဝပတ်ဝန်းကျင် ကို ဖြစ်တည် ထူထောင်နိုင်ခြင်း၊ လူသုံးပစ္စည်းများ ဖန်တီးနိုင်ခြင်း၊ စက်မှု လုပ်ငန်းများတွင် အထောက်အကူအဖြစ် ပြန်လည် အသုံးပြု နိုင်ပါတယ်။ ဒါကြောင့်မို့ အကျိုးနှင့်အပြစ်များသည် အမြဲတစေ ဒွန်တွဲလျက်ရှိပါတယ်။ သတ္တုများကို မတူးဖော်ဘဲ မြေတွင်းမှာသာ သဘာဝ တည်ရှိနေပါကလည်း သဘာဝပတ်ဝန်းကျင် မထိခိုက်ဟု မှတ်ယူ၍ မရသကဲ့သို့ မြေပြင်ပေါ်သို့ တူးဖော်လိုက်ပါက မြေပြင်၊ သစ်တော၊ စိမ့်စမ်းရေ၊ မြစ်ချောင်း၊ သတ္တုကြောင့် ဖြစ်ပေါ်လာမည့် အဆိပ်ငွေ့များကြောင့် ပတ်ဝန်ကျင်ထိခိုက်မှုများ ရှိနိုင်ပါတယ်။ သို့သော် ထိုအဆိပ်ငွေ့များကို ခေတ်မီနည်းစနစ် ဖြင့် ထိန်းချုပ်နိုင်ပါသည်။ သဘာဝပတ်ဝန်းကျင် ထိခိုက်ပျက်စီးနေမှုများအားသတ္တုမှရရှိတဲ့ ငွေအရင်းအနှီး များဖြင့် ပြန်လည်စိုက်ပျိုးကာ ကုစားနိုင်ပါတယ်။ မြေပြင်ပေါ်သို့ တူး ဖော် လိုက်သော သတ္တုရိုင်းများအား အဆိပ်ငွေ့ပြန့်နှံမှု မရှိစေရန်၊ စွန့်ပစ်မြေစာများ စနစ်တကျ စွန့်ပစ်စေရန်၊ ရေဆိုး စွန့်ပစ်မှုများ စနစ်တကျရှိစေရန်၊ သန့်စင်ပြီး သတ္တုများအား စနစ်တကျထားသိုစေရန်၊ ရောင်းချခြ��်းတို့ဖြင့် ဥပဒေများနှင့် အညီ ကန့်သတ်ထားခြင်းဖြင့် သဘာဝပတ်ဝန်းကျင်ကို ထိန်းသိမ်းသွားနိုင်မည် ဖြစ်ကြောင်း တင်ပြအပ်ပါတယ်။ (ဂ) သတ္တုတွင်းဝန်ကြီးဌာန၊ အမှတ် (၂)သတ္တုတွင်း လုပ်ငန်းရုံးချုပ်၏ ၂၇-၄-၂၀၁က်စွဲ ပြီးခဲ့တဲ့ ဧပြီလ ကထုတ်တဲ့ စာထဲမှာ နိုင်ငံခြားသား ပညာရှင်များ ခေါ်ယူရာတွင် ဓာတ်သတ္တု အကြီးစား ဖက်စပ်လုပ်ကိုင်နေသည့် ကုမ္ပဏီများ ကိုသာ ခွင့်ပြုပြီး အသေးစား ဖက်စပ်လုပ်ကိုင်နေသည့် ကုမ္ပဏီများကို ခွင့်မပြု သည့်ကိစ္စကို ဆက်လက်တင်ပြလိုပါတယ်။ မြန်မာနိုင်ငံအတွင်း တိုင်းနှင့်ပြည်နယ် (၁၄)ခုရှိသည့်အနက် (၁၃)ခုမှာ သတ္တု နှင့် သ ယံဇာမျိုးပေါင်း (၄၀)ကျော် ထွက်ရှိရာမှာ ၎င်းသယံဇာတ စက်မှုကုန်ကြမ်းများကို အသေးစား၊ အလတ်စား၊ အကြီးစား ပိုပြီးတော့တူးဖော်ပြီး ကုန်ချော ထုတ်လုပ် ခြင်းဖြင့် အဖိုးကြီးသည့် သတ္တု သန့်စင်များကို ရရှိမှာ ဖြစ်ပါတယ်။ မိမိတို့ နိုင်ငံဟာ သယံဇာတ ပေါကြွယ်ဝသော်လည်း အခြားနိုင်ငံများထက်စာရင်တော့ ဖွံ့ဖြိုးမှု နောက်ကျကာ ဖွံ့ဖြိုးဆဲနိုင်ငံအဆင့်သာ ရှိပါတယ်။ သတ္တု အသေးစားလုပ်ငန်းလုပ်ကိုင်ရန်ပင် နည်းပညာအတွေ့အကြုံများ နည်းပါးလျက်ရှိပါတယ်။ အကြောင်းအမျိုးမျိုးကြောင့် မှေးမှိန်နေသည့် သတ္တု ကဏ္ဍကိုမြှင့်တင်ရန် စည်းရုံးဆောင်ရွက်နေကြတဲ့အခါမှာ ဒီ အချိန်အခါ ဖြစ်ပါတယ်။ မိမိတို့နိုင်ငံ သယံဇာတများကို တိုင်းရင်းသားပြည်သူများက တူးဖော်ထုတ်လုပ်ခြင်းဖြင့် နိုင်ငံတော်နှင့် ပြည်သူများ အကျိုးစီးပွား မြောက်မြား စွာ ဖြစ်ပေါ်လာမယ့် အချိန်လည်း ဖြစ်ပါတယ်။ နိုင်ငံခြားမှ စမ်းသပ်တူးဖော်ထုတ်လုပ်သော နည်းပညာ၊ အရင်းအနှီးများ ရရှိစေရန်အတွက် နိုင်ငံခြားသား ပညာရှင် များနှင့် ဖက်စပ်ပြီးတော့ အသေးစား၊ အလတ်စား လုပ်ငန်းများ လုပ်မှသာ ရရှိနိုင်မှာ ဖြစ်ပါတယ်။ သတ္တု အသေးစား တူးဖော်ထုတ်လုပ်ခြင်း နည်းပညာ ကြွယ်ဝ လာသောအခါ ဆင့်ကဲဆင့်ကဲ အလတ်စား၊ အကြီးစား လုပ်ငန်းများသို့ပြောင်းလဲလုပ်ဆောင်စေသောနည်းဖြင့် တိုင်းရင်းသားပြည်သူများကို စည်းရုံး တွန်းအားပေးသင့်ပါသဖြင့် အသေးစား သတ္တုစက်ရုံ လုပ်ကိုင်သူများကို ဥပဒေနှင့်အညီ စည်းကမ်းတကျဖြင့် နိုင်ငံခြားသား ပညာရှင်များကို ခေါ်ယူ သုံးစွဲသင့်ကြောင်း သတ္တုတွင်းဝန်ကြီးဌာန ရည်ညွှန်းပါ စာအပေါ် ပြန်လည် စဉ်းစားပေးသင့်ပါကြောင်း အကြံပြု တင်ပြအပ်ပါတယ်။ စာမျက်နှာ(၇၁) ဖြစ်ပါတယ်။ အကြံပြု တင်ပြချက် ၁၁။ (က) ပြည်ထောင်စုမြန်မာနိုင်ငံသည် မြေပေါ်မြေအောက် သဘာဝသယံဇာတများပေါကြွယ်ဝတဲ့ နိုင်ငံဖြစ်ပါတယ်။ တိုင်းဒေသကြီးနှင့် ပြည်နယ် (၁၄)ခုရှိရာ အဖိုးတန် ဓာတ်သတ္တု မထွက်သော နေရာဟူ၍ မရှိပါဘူး။ ကော်မတီ၏ လေ့လာတွေ့ရှိချက်အရ တိုင်းဒေသကြီးနှင့် ပြည်နယ် (၁၄)ခုရှိ တွင်းထွက် သတ္တုအမျိုးပေါင်း (၄၀)ရှိပြီးတော့ မြို့နယ်ပေါင်း (၃၂၄)မြို့နယ် (၁၆၃)မြို့နယ်တို့ တွင် သယံဇာတမျိုးစုံ ဖြစ်တည်လျက်ရှိကြောင်း နောက်ဆက်တွဲ (ဃ)နဲ့ ဖော်ပြ အပ်ပါတယ်။ ဒီ နောက်ဆက်တွဲ (ဃ)မှာ ဆိုလို့ရှိရင် ကျွန်တော်တို့ အသေးစိတ် တစ်မျက်နှာချင်း၊ တစ်မြို့နယ်ချင်း၊ တစ်ပြည်နယ်ချင်းကိုကျွန်တော်တို့ ဖော်ပြပေးထားပါတယ်။ (ခ) မြန်မာပြည်၏ အချို့ဒေသများတွင် ပြည်တွင်းပဋိပက္ခ အခြေအနေ၊ လမ်း ပန်းဆက်သွယ်မှု ခက်ခဲခြင်း၊ ရာသီဥတု၊ သဘာဝအတားအဆီး၊ လျှို မြှောင် မြစ်ချောင်းများတို့ကြောင့် သတ္တု သယံဇာတနှင့် ပတ်သက်၍ လေ့လာစမ်းသပ်မှု မပြုနိုင်သေးဘဲ Virgin Land များအဖြစ်သာ ရှိနေပါတယ်။ (ဂ) တိုင်းဒေသကြီးနှင့်ပြည်နယ်(၁၄)ခုစလုံးကို ကော်မတီ လေ့လာတွေ့ရှိချက်ထက်ပိုပြီးတော့ သတ္တုတွင်းဝန်ကြီးဌာန၊ ဘူမိဗေဒလေ့လာရေးနှင့် ဓာတ်သတ္တု ရှာဖွေရေးဦးစီးဌာနမှ ပညာရှင်များက တိုးချဲ့ လေ့လာ သုတေသနပြု စမ်းသပ်ဖော်ထုတ်သွားရန် လိုအပ်မှာဖြစ်ပါတယ်။ (ဃ) နိုင်ငံတော်အတွင်း သတ္တုကဏ္ဍ ဖွံ့ဖြိုးတိုးတက်မှု အရှိန်အဟုန် ရရှိစေရန် အတွက် နိုင်ငံခြားအရင်းအနှီး၊ နည်းပညာ၊ ပညာရှင်များဖြင့် ဖက်စပ်လုပ်ကိုင် ပါက ပိုမိုအကျိုးဖြစ်ထွန်း မယ်လို့ ယုံကြည်ပါတယ်။ နိုင်ငံခြားကုမ္ပဏီများ နှင့် ဖက်စပ်ဆောင်ရွက်နိုင်မှသာ ဒေသခံ ပြည်သူများအနေ နဲ့ နည်းပညာနှင့် အကျိုးစီးပွား တိုးတက်ဖြစ်ထွန်းခြင်း၊ တစ်ပိုင်တနိုင် တိုင်းရင်းသား လုပ်ငန်းရှင် များ ပေါ်ထွက်လာနိုင်ခြင်း ၊ နိုင်ငံတော်ဝင်ငွေ တိုးတက် ခြင်း၊ ပြည်တွင်းင်ငွေကောင်သောအလုပ်အကိုင်များပေါ်ထွက်လာနိုင်ခြစ်သည့်အကျိုးမြတ်များ ရရှိလာနိုင်မှာ ဖြစ်ပါတယ်။ (င) အမျိုးသား စီမံကိန်း နှင့် စီးပွားရေး ဖွံ့ဖြိုးတိုး တက်ရေးဝန်ကြီးဌာနမှ နိုင်ငံခြားရင်းနှီးမြှုပ်နှံမှုများ ပူးပေါင်းလုပ်ကိုင်ရန် ဖိတ်ခေါ်ထားချက်နှင့် သတ္တုတွင်း ဝန်ကြီးဌာန၏ အသေးစား သတ္တု တူးဖော်ရေးလုပ်ငန်းများတွင် နိုင်ငံခြားသား ပညာရှင်များအား ငှားရမ်းခေါ်ယူခွင့် မပြုကြောင်း ကန့်သတ်ချက်များဟာ နိုင်ငံခြားရင်းနှီးမြှုပ်နှံမှုများ ဝင်ရောက်လာမှုကို ဟန့်တားသကဲ့သို့ ဖြစ်နေပါတယ်။ (စ) ဝန်ကြီးဌာနများ၏ မူဝါဒသဘောထားများ ၊ ဥပဒေ၊ နည်းဥပဒေပြဋ္ဌာန်းချက်များ မကြာခဏအပြောင်းအလဲဖြစ်ခြင်းဟာလည်း ပြည်တွင်း ပြည်ပ ရင်းနှီးမြှုပ်နှံ လိုသူ လုပ်ငန်းရှင်များအတွက် အကြပ်အတည်း ဖြစ်စေပါတယ်။ ဥပမာ - ရွှေသတ္တုလုပ်ငန်းရှင်များအနေဖြင့် ယခင် အစိုးရလက်ထက်က သတ္တုတွင်း ဝန်ကြီးဌာန၏ သဘောထားနှင့် ယခု သတ္တုတွင်းဝန်ကြီးဌာန၏သဘောထားများကွဲလွဲနေမှုများကြောင့် နစ်နာမှုများရှိပြီး၊ တိုင်ကြားမှုများ ရှိနေပါတယ်။ (ဆ) ယခု အစိုးရလက်ထက်မှာ သတ္တုတွင်းဝန်ကြီးဌာနမှ သတ္တုလုပ်ငန်းလုပ်ကိုင်ခွင့်များ ချမှတ်ခွင့်ပြုခြင်းအပေါ် သဘာဝပတ်ဝန်းကျင်ထိန်းသိမ်းရေးနှင့် သစ်တော ရေးရာ ဝန်ကြီးဌာနမှ တားမြစ်မှုများ ရှိနေသဖြင့် အခက်အခဲများ ဖြစ်ပေါ်နေ ကြောင်းလည်း တွေ့ရှိရပါတယ်။ ထို့အပြင် သတ္တု သန့်စင်ရန် အဓိက လောင်စာ ကျောက်မီးသွေး ထုတ်လုပ်ခွင့်ကို ဒေသဆိုင်ရာ ဝန်ကြီးချုပ်ရုံးမှာ ကြန့်ကြာမှု မရှိစေရေး၊ သတ္တု သန့်စင်စက်ရုံများ ပေါ်ထွန်းလာစေရန် တိုင်းဒေသကြီးအစိုးရများအပေါ် ပြည်ထောင်စုအစိုးရမှ တိုက်တွန်းခွင့်ပြု ပေးစေသင့်ပါတယ်။ (ဇ) သတ္တုတူးဖော်မည်ဆိုပါက သဘာဝပတ်ဝန်းကျင်သည် အနည်းနှင့်အများအထိုက်အလျောက် ပျက်စီးမှာ ဖြစ်ပါတယ်။ သို့သော် သတ္တုတူးဖော်ရေး ကုမ္ပဏီများအား တူးဖော်ထုတ်လုပ်ခွင့်နှင့်အတူ မူလသဘာဝ အနေအထား မပျက် ပြန်လည်ဖန်တီး ပေးရန် ထုတ်လုပ်ခွင့်ပါမစ် စတင်ချပေးက တည်းက ဝန်ခံကတိစာချုပ် ချုပ်ဆိုခြင်းဖြင့် ထိန်းချုပ်ရန် လိုအပ်မည် ဖြစ်ပါတယ်။ (ဈ) သစ်တောဧရိယာအတွင်း ကျရောက်သောကြောင့် မြေအောက်ရှိ အဖိုးတန်သတ္တုများ မထုတ်ရဘူး ဆိုလို့ရှိရင် သဘာ ဝမကျပါဘူး။ မဖြစ်သင့်သောကိစ္စ ဖြစ်ပါတယ်။ ဥပမာ ရှမ်းပြည်နယ်မှာရှိတဲ့ ခ နောက်စိမ်း တူးဖော်ရန် သတ္တုတွင်းဝန်ကြီးဌာနမှ ခွင့်ပြုချက်ရရှိပြီး ပြည်နယ်အစိုးရမှလည်း ထုတ်လုပ်ခွင့် ရရှိခဲ့သော်လည်း သဘာဝပတ်ဝန်းကျင်ထိန်းသိမ်းရေးနှင့် သစ်တောရေးရာ ဝန်ကြီးဌာနမှ ဤဧရိယာအတွင်း တူးပါက တူးဖော်ခွင့် မပြုကြောင်း၊ တူးမည်ဆိုပါက အရေးယူမည်ဖြစ်ကြောင်း တားမြစ်တဲ့အတွက် ဝန်ကြီးဌာနအချင်းချင်း ပူးပေါင်းဆောင်ရွက်မှု အားနည်းခြင်း လက္ခဏာ ဖြစ်ကြောင်း တွေ့ရှိရပါတယ်။ ဆိုလိုတာကတော့ သတ္တု ရှိတယ်။ ရှိတဲ့နေရာကို တူးဖော်ရန်အတွက်ကို သတ္တုတွင်းဝန်ကြီးဌာနကို တင်ပြတယ်။ သတ္တုတွင်း ဝန်ကြီးဌာနက ခွင့်ပြု တယ်။ ပြည်နယ် အစိုးရကလည်း ခွင့်ပြုတယ်။ သွားတူးမလို့ လုပ်တဲ့အခါမှာ သစ်တောရေးရာ ဝန်ကြီးဌာနက ဒါဟာ သစ်တောဧရိယာထဲပါတယ်။ မင်းတို့တွေ တူးရဲရင် တူးကြည့် တူးရင် အရေးယူမယ်ဆိုပြီး ဒီလို ပြောတဲ့အခါကျ ဘယ်လိုဖြစ်သလဲ မသိပါဘူး။ ပူးပေါင်းဆောင်ရွက်မှု အားနည်းတဲ့ အနေအထားကို လေ့လာသိရှိခဲ့ါတယ်။ (ည) မြေပေါ်က သစ်ပင်ကို ထိခိုက်မည် စိုးပြီး မြေ အောက်က အဖိုးတန် သတ္တုကို မတူးဟုဆိုသည်မှာ မဖြစ်သင့်ပါ။ သစ်ထုတ်လုပ်ခွင့် ပေးခြင်းဖြင့် သတ္တု လည်း တူးဖော်စေပြီး ၎င်းနေရာ၌ နှစ်အကန့်အသတ် မည်မျှအတွင်း မူလသစ်တော ပြန်လည် စိုက်ပျိုးရန် စီမံဆောင်ရွက်သွားမည်ဆိုပါက သားရွှေအိုးထမ်း စေသော နည်းလမ်းဖြစ်ကြောင်း တင်ပြအပ်ပါတယ်။ သစ်တောဧရိယာ အတွင်း သစ်တောခုတ်ပြီးနေရာ၊ မစိုက်ရသေး သောနေရာများ၊ တူးဖော်ပြီး သော နေရာများကို အစားထိုးစိုက်ပျိုးခြင်းဖြင့် နိုင်ငံအတွင်း သစ်တောဧရိယာများ ပြန်လည်ဖုံးလွှမ်းလာမှာ ဖြစ်ပါတယ်။ (ဋ) အမှတ်(၁) လျှပ်စစ်စွမ်းအားဝန်ကြီးဌာနနှင့် လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနတို့၏ ရေလှေဝ်တမံများ တည်ဆောက်ရာ၌ ရေမြု မည့်ဧရိယာအတွင်း ကျရောက်သော အချို့နေရာများက အဖိုးတန်သတ္တုများ တည်ရှိလျက်ရှိတာကို လေ့လာတွေ့ရှိရပါတယ်။ ဥပမာ - ပေါင်းလောင်း - ၁၊ ၂ ရေလှောင်တမံစီမံကိန်း တည်ဆောက်မည့် နေရာနှင့် ပေါင်းလောင်းချောင်း တစ်လျှောက်၌ တစ်တန်လျှင် (၄၀၂၅၀) အမေရိကန်ဒေါ်လာ ပေါက်ဈေး ရှိတဲ့ ဝူဖရန် ခေါ်တဲ့ သတ္တုသိုက် တည်ရှိနေပါတယ်။ သံတောင်နှင့် တောင်ငူ နယ်စပ်ရှိ သောက်ရေခပ်ဆည် ရဲ့ ရေဝပ်ဧရိယာ၌ ရွှေသတ္တု အများအပြား ထွက်နေခြင်းများအား သက်ဆိုင်ရာ အမှတ် (၁) လျှပ်စစ်စွမ်းအားဝန်ကြီးဌာနှင့် လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနများက တူးဖော်ခွင့် မပေးတဲ့ အတွက်ကြောင့် အသားလွတ် ဆုံးရှုံး ရေမြုပ်မည့် အနေအထား ဖြစ်နေ ပါတယ်။ ဖြစ်သင့်သည်မှာတော့ အမှန်တကယ် ဆည်မပိတ်မီ (၅) နှစ်တန်သည် (၁၀)နှစ်တန်သည် သတ္တု တူး ဖော်ခွင့် ပေးလိုက်မည်ဆိုရင် နိုင်ငံအတွက်ရော ဒေသခံများအတွက်ပါ အကျိုး ဖြစ်ထွန်းလာမှာဖြစ်ပါတယ်။ ဆိုလို တာကတော့ အဲဒီဆည် ပိတ်လိုက်ရင် မြုပ်သွားမယ့် ဧရိယာထဲမှာ သတ္တုကြောတွေ အမှန်တကယ် ရှိနေတယ်။ ရှိနေတဲ့သတ္တုကြောတွေကို ထုတ်လုပ်ခွင့် မပေးဘူး။ မပေးတဲ့အတွက်ကြောင့်မို့လို့ ပြီးပြီလားဆိုတော့ ဆည်ကလည်း မပြီးသေးဘူး။ အဲဒါကြောင့် ဆည်မပြီးသေးမယ့်အတူတူ ဒီ Busin နယ်လို့ ခေါ်တဲ့ ဒီ ဧရိယာထဲမှာ ရှိနေတဲ့သတ္တု ကို တူးဖော်ခွင့်ပေးလိုက်မယ်ဆိုရင် ဆည် ၊ တည်ဆောက်မယ့် ကုန် ကျစရိတ်တောင်မက ပြန်ရနိုင်ပါတယ်။ ဘာဖြစ်လို့လဲ ဆိုတော့ တစ်တန်ကို (၄၀၂၅၀) ဟာက နည်းတဲ့ ပေါက်ဈေး မဟုတ်ပါဘူး။ ဒါဟာ လက်ရှိ ယနေ့ ပေါက်ဈေးဖြစ်ပါတယ်။ ဂူဖရန် ရဲ့ ပေါက်ဈေး။ အဲဒီလိုပဲကျွန်တော်တို့ တောင်ငူနယ် စပ်မှာရှိတဲ့ သံတောင်နဲ့ တောင်ငူ နယ်စပ်မှာ ဒီ ဦးစောတော်ပလဲ တို့ နယ် စပ်မှာရှိတဲ့ သောက်ရေခပ်ဆည်မှာ လည်း ရွှေဧရိယာထဲမှာ ရှိနေပေမယ့်လို့ မတူးရတဲ့အတွက်ကြောင့် နိုင်ငံက အကျိုးမရှိဘူး။ သို့သော် ခိုးတူးနေတဲ့ သူတွေက အပြည့်ပဲ ဖြစ်ပါတယ် အဲဒီအထဲမှာ။ အဲဒီတော့ နိုင်ငံတော်အကျိုးရှိအောင် ၊ ထို့ကြောင့် ဝန်ကြီးဌာန များဖြစ်သော သတ္တုတွင်းဝန်ကြီးဌာနနှင့် ငြိစွန်းလျက်ရှိသော သဘာတ်ဝန်းကျင်ထိန်းသိမ်းရေးနှင့် သစ်တောရေးရာဝန်ကြီးဌာန၊ လယ်ယာ စိုက်ပျိုးရေးနှင့် ဆည်မြောင်းဝန်ကြီးဌာန၊ အမှတ် (၁)လျှပ်စစ်စွမ်းအားဝန်ကြီး ဌာနတို့က ပေါင်းစပ်ညှိနှိုင်းပေးရန် နိုင်ငံတော်သမ္မတနှင့် ဒုတိယသမ္မတတို့ မှ ကြပ်မတ်ဆောင်ရွက် ညှိနှိုင်းပေးသင့်တယ်လို့ တင်ပြလိုပါတယ်။ (ဌ) နိုင်ငံတော်အတွက် အကျိုးရှိမည့် ကိစ္စတစ်ရပ်ကို တင်ပြရ မည်ဆိုပါက ပေါင်းလောင်ချောင်းတစ်လျှောက်မှာရှိတဲ့ ရှားပါးသတ္တု ဖရန်ဟာ တစ်တန်လျှင် (၄၀၂၅၀) အမေရိကန်ဒေါ်လာ ပေါက်ဈေး ရှိပါတယ်။ ချောင်းဧရိယာ ဖြစ်နေခြင်း၊ သစ်တောဥပဒေနှင့် ငြိစွန်းခြင်း၊ ရေလှောင်တမံ တည်ဆောက် နေစဉ် ကန့်သတ်ဧရိယာ ပြုလုပ်လိုက်တဲ့အတွက်ကြောင့် သစ်တောများ ဆုံးရှုံး သွားသကဲ့သို့ သတ္တု သယံဇာတများလည်း ရေမြုပ်ဆုံးရှုံးသွားတော့မှာ ဖြစ်ပါတယ်။ သန်းပေါင်းထောင်ချီ တန်ဖိုးရှိတဲ့ သယံဇာတများကို ပြည်သူများ အား လုပ်ပိုင်ခွင့် ပေးလိုက်ခြင်းဖြင့် နိုင်ငံတော်နှင့် ပြည်သူအများအကျိုးစီးပွား ဖြစ်ထွန်းလာနိုင်ပါတယ်။ ဆပ်စပ်ဝန်ကြီးဌာနများဖြစ်သော လယ်ယာစိုက်ပျိုးရေးနှင့် ဆည်မြောင်း ဝန်ကြီးဌာန၊ သတ္တုတွင်းဝန်ကြီးဌာန၊ သဘာဝပတ်ဝန်းကျင်ထိန်းသိမ်းရေးနှင့် သစ်တောရေးရာဝန်ကြီးဌာန၊ အမှတ် (၁)လျှပ်စစ်စွမ်းအားဝန်ကြီးဌာနများဟာ လုပ်ငန်းရှင်များ၊ ဒေသခံပြည်သူများနဲ့ လည်းကောင်း၊ ဒေသအကျိုး စီးပွား တိုးတက်ရေး၊ နိုင်ငံတော်ဘဏ္ဍာဖွံ့ဖြိုးတိုးတက်ရေးတို့အတွက် ပူးပေါင်း ညှိနှိုင်းဆောင်ရွက်သင့်ကြောင်း တင်ပြလိုပါတယ်။ ဆက်လက်ဆောင်ရွက်မည့် အစီအစဉ် ၁၂။ (က) လက်ရှိဖြစ်ပေါ်နေသော ဝန်ကြီးဌာနများ ၏ အမိန့်၊ ညွှန်ကြားချက် မူဝါဒများငြိစွန်းနေမှုများအား လွှတ်တော်မှတစ်ဆင့်တင်ပြကာ ဥပဒေ၊ နည်းဥပဒေများတွင် ပြင်ဆင်ဖြည့်စွက်စေခြင်းများ ဆောင်ရွက်သွားပါမည်။ (ခ) ပြည်တွင်း/ပြည်ပ သတ္တုသယံဇာတလုပ်ငန်းရှင်များသည် တိုင်းရင်းသား ဒေသများတွင် လုပ်ငန်းဆောင်ရွက်ခွင့်ရရှိပါက ဒေသဖွံ့ဖြိုးရေး၊ ပြည်သူ့အကျိုးစီးပွား ကို ဦးစားပေးလုပ်ဆောင်စေရန် တိုက်တွန်းမှုများ ဆောင်ရွက်သွားပါမည်။ (ဂ) သယံဇာတတူးဖော်ထုတ်လုပ်ခွင့်၊ ရှာဖွေစမ်းသပ်ခွင့်များ လျှောက်ထားရာတွင်လုပ်ငန်းစဉ်များ လျင်မြန် သွက်လက်စေရေး လွှတ်တော်မှတစ်ဆင့် တင်ပြဆောင်ရွက်သွားပါမည်။ (ဃ) နိုင်ငံတော်အစိုးရနှင့် လုပ်ငန်းရှင်ဒေသခံပြည်သူများအကြား ဖြစ်ပေါ်နေသည့်အခက်အခဲများကို ကွင်းဆင်းလေ့လာဆန်းစစ်ကာ လွှတ်တော်မှတစ်ဆင့် တင်ပြသွားပါမည်။ ကော်မတီအနေနှင့် သတ္တု ကဏ္ဍအပြင် အခြားသယံဇာတ များကိုလည်း ဆက်လက်လေ့လာပြီး သုံးသပ်တင်ပြသွားပါမည်။၁၃။ သတ္တု ဆိုသည်မှာ ပြန်လည် ပြည့်ဖြိုးမြဲအရာဝတ္တုမဟုတ်သော်လည်း မြေပေါ်ရောက်ရှိ သုံးစွဲပြီး သတ္တုပစ္စည်းအဟောင်းများ၊ အပိုင်းအစအမှုန်အမွှား၊ ကုန်ချောထုတ်ရာမှ ပိုလျှံသော ဖြတ်စညှပ်စများကို ပြန်လည် ကျိုချက် အသုံးပြု၍ Recycle လုပ်၍ရပါသည်။ တန်ဘိုးရှိ ရှားပါးပြီး အရင်းအနှီးများ စိုက်ထုတ်ကာ ရယူရသော ပစ္စည်းအမျိုးအစားဖြစ်၍ စနစ်တကျထုတ်လုပ် သုံးစွဲရမည် ဖြစ်ပါသည်။ သတ္တုကဏ္ဍ အမျိုးသားစီ မံကိန်း ရည်မှန်းချက် ၂၀၁၂-၂၀၁၃ ကို ပြည့်မီအောင် ဘက်ပေါင်း စုံ ကြိုးပမ်း အကောင်အထည်ဖော်ရမည် ဖြစ်ပါ သည်။ အဲဒီ ၂၀၁၂ - ၂၀၁၃ ကို ကျွန်တော် နောက်ဆက်တွဲ(င) နဲ့ ဖော်ပြထားပါတယ်။ ထိုသို့ဆောင်ရွက်ခြင်းဖြင့် ပြောင်းလဲပွင့်လင်းလွတ်လပ်လာသော ခေတ်နှင့်အညီ သတ္တု ကဏ္ဍ တိုးတက်ရေးအတွက် ပေါကြွယ်ဝသော သတ္တု ကဏ္ဍသယံဇာတတွေကို အကျိုးရှိရှိ ထုတ်လုပ်သုံးစွဲနိုင်မှသာ နိုင်ငံတော်နှင့် ပြည်သူ တို့၏ဓနအင်အား ပြည် ဝပြီး ခေတ်မီဖွံ့ဖြိုးရေး အတွက် အထောက်အကူပြုကာ ဒီမိုကရေစီလမ်းကြောင်းမှန်ပေါ်၌ မတိမ်းမစောင်း လျှောက်လှမ်း နိုင်မည် ဖြစ်ပါသည်။ သတ္တု ကဏ္ဍဖွံ့ဖြိုးရေးအတွက် ဘက်ပေါင်းစုံမှ ပံ့ပိုးတွန်းအားပေးကူညီ အားထုတ် ကြိုးပမ်းသင့်ကြောင်းနှင့် မြန်မာနိုင် ငံ၌ ရှာဖွေတွေ့ရှိ ထုတ်လုပ်နိုင်ခြင်း မရှိသေးသော ရှားပါးသတ္တု (Rare Earth Minerals) များကိုလည်း ဘူမိဗေဒပညာရှင်များနှင့် ပူးပေါင်းရှာဖွော်ထုတ်သင့်ပါသည်။ ဂျပန်နိုင်ငံလုပ်ငန်းရှင်များ၏ ဘင်္ဂလားဒေ့ရှ်နိုင်ငံအတွင်း ရှာဖွေစမ်းသပ် သုတေသနပြုရာ၌ မြန်မာနိုင်ငံ၊ ရခိုင်ပြည်နယ် မောင်တောမြို့နယ်မြောက်ဘက် မင်ဂလာကြီး၊ ရခိုင်ပြည်နယ်နဲ့ တွေ့ဆုံညှိနှိုင်းများရှိကြောင်း ၊ (ပျဉ်ဖြူ) ဒေသတစ်ဝိုက်မှာ အဆိုပါသတ္တုများရှိကြောင်း ကြားသိရပါတယ်။ ဆိုလိုတာကတော့ ဂျပန်ကုမ္ပဏီအချို့နဲ့ တွေ့ဆုံညှိနှိုင်းပြောဆိုချက်အရ၊ ၎င်းတို့ရဲ့ သတင်းပို့ချက်အရ ကျွန်တော်တို့ ရခိုင်ပြည်နယ်မှာ အဲဒီ (Rare Earth Minerals) တွေအများအပြားရှိနေတယ်ဆိုတဲ့ သတင်းကို ကျွန်တော်တို့ ကြားသိရတဲ့အတွက်ကြောင့် ဒီသတ္တုဟာ အင်မတန် အဖိုးတန်တဲ့အတွက်ကြောင့် ဒါကို တန်ဖိုးကြီးသတ္တုဖြစ်၍ မြန်မာနိုင်ငံ၌ စနစ်တကျရှာဖွေပါက မလွဲမသွေတွေ့ရှိနိုင်သော အမယ်သစ် သတ္တု တစ်မျိုးဖြစ်သောကြောင့် နိုင်ငံတော်နှင့် ပြည်သူတို့ရဲ့ အကျိုးငှာ စူးစမ်းရှာဖွေ ဖော်ထုတ် ထုတ်လုပ်ခြင်းကို နိုင်ငံတော်အစိုးရနှင့် ပြည်သူပူးပေါင်း ဆောင်ရွက်သင့်ပါသည်။ မြန်မာနိုင်ငံ၏ တိုင်းဒေသကြီး ပြည်နယ် (၁၄)ခုတို့၌ မြို့နယ် (၃၂၄)မြို့နယ်အနက်မှ (၁၆၁)မြို့နယ်ဟာဆိုလို့ရှိရင် သတ္တုကဏ္ဍမှာ မရှိမဖြစ် အားလုံးရှိပါတယ်။ သတ္တုကဏ္ဍ၌ အခြား နိုင်ငံများနှင့်မတူ တမူထူးစွာ၊ ကံထူးစွာဖြင့် မြေပေါ်မြေအောက်သယံဇာတ အမျိုးပေါင်း (၄၀) ကျော်ပေါ့၊ သတ္တုများကို သန့်စင်ကျိုချက်မည့် ကျောက်မီးသွေးသတ္တု တို့ဟာလည် ခွန်အားကြီး တစ်ရပ်အနေနှင့် တည်ရှိနေသဖြင့် နိုင်ငံတော် နှင့် ပြည်သူ့အကျိုးစီးပွားကို ဦးတည်ပြီး သတ္တု တူးဖော်ရောင်းဝယ်ရေးကို အလေးအနက် ထား ပံ့ပိုးသကဲ့သို့ ပြည်ထောင်စု ဝန်ကြီးဌာန အသီးသီးကလည်း အားပေးချီးမြှောက်စေသင့် ကြောင်း အစီရင်ခံရင်း အမျိုးသား လွှတ်တော် သတ္တုနှင့်သယံဇာတရေးရာကော်မတီ၏ အစီရင်ခံစာအား ဤမှာတွင်ပဲ နိဂုံး ကမ္ပတ် အဆုံးသတ် အပ်ပါတယ်ခင်ဗျာ။ အားလုံးကို ကျေးဇူးတင်ပါတယ်။</speech>
<speech type="speaker">ပြည်သူတစ်ယောက်က ပေးပို့တဲ့သတင်းတစ်ရပ်၊ ထားဝယ်လေဆိမှာ ပြင်သစ်နိုင်ငံသားတစ်ယောက်နဲ့ တွေ့ဆုံစကားပြောတဲ့အခါမှာ ဒီနိုင်ငံသားဟာ မြန်မာအတွင်းမှာ သတ္တု တည်ရှိမှုကို လာပြီးစူးစမ်းလေ့လာတယ်လို့ပြောပါတယ်။ အဲဒီတော့ သူ့ရဲ့ ပြောကြားချက် အရ မြန်မာနိုင်ငံမှာ သတ္တု တွေ အကုန်ပြည့်ပြီးတော့မှ တကယ့်ကို မထိရ၊ မတွေ့ရ သေးတဲ့ Virgin Lond ဖြစ်နေတယ်။ သူရှာတဲ့နည်းလမ်း၊ သူရှာတဲ့နည်းလမ်းကတော့ ဒီနေရာမှာ ဘယ်လိုမျောက်အမျိုးအစားရှိသလဲ၊ ဘယ်လို ငှက်အမျိုးအစားရှိသလဲ၊ ဘယ်လိုဇီဝ မျိုးတွေ ရှိသလဲ။ ဘယ်လိုဟာတွေ၊ ဘယ်လိုမျိုးတွေ မရှိဘူးလဲပေါ့၊ ဘယ်မျိုးရှိပြီးတော့ ဘယ်မျိုး မရှိလို့ရှိရင်၊ ဒီနေရာမှာဘာသတ္တု ရှိလဲ ဒီဧရိယာမှာဆိုပြီးတော့ သူဒီနေရာယူတစ်ယောက်တည်းတစ်ကိုယ်တည်း လိုက်ကြည့်တယ် ပြောတယ်၊ လိုက်ကြည့်တော့ သူ ကချင်ပြည်နယ်ကို ကြည့်ပြီးပြီ။ တနင်္သာရီတိုင်း ကြည့်ပြီးပြီ။ ကျန်တဲ့နေရာတွေလည်း သူလျှောက်ကြည့်မယ် ဆိုပြီးတော့ ပြောပါတယ်။ အဲဒီတော့ သတင်းထဲကနေ ထုတ်နုတ်လို့ရတာကတော့ ခုန သတ္တု ရှာတဲ့အခါမှာ ဇီဝဗေဒပညာရပ် ထည့်သွင်းသုံးလို့ရတယ်ဆိုတဲ့ တစ်ခု၊ တစ်ချက်ရယ် နောက် တစ်ခုက ပြည်ပက ပြည်တွင်းမှာရှိတဲ့ သတ္တုသိုက်တွေကို လာပြီးတော့ စူးစမ်း ထောက်လှမ်းနေတယ်ဆိုတဲ့ သတင်းတစ်ချက်ရယ် ဒီနှစ်ချက် ရပါတယ်။ အဲဒီတော့ ကော်မတီ အနေနဲ့လည်း ဒီဘာသာရပ် ဟုတ်၊ မဟုတ်ပေါ့။ ဇီဝဗေဒနဲ့ ယှဉ်တွဲပြီး သတ္တု ရှာလို့ရတဲ့ဘာသာရပ် ဟုတ်၊ မဟုတ် လေ့လာစူးစမ်းဖို့လို ပါတယ်။ လေ့လာလို့ တွေ့ရှိတဲ့အခါမှာ နောင် တင်ပြနိုင်အောင်လို့ ကြိုးစားလိုပါတယ်။</speech>
<title>အမျိုးသားလွှတ်တော် သတ္တုနှင့်သယံဇာတရေးရာ ကော်မတီ၏ အစီရင်ခံစာနှင့် စပ်လျဉ်း၍ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် သတ္တုနှင့်သယံဇာတရေးရာကော်မတီ၏အစီရင်ခံစာကို ဆွေးနွေးမယ့် လွှတ်တော်ကိုယ်စားလှယ် များရှိပါက ၁၄-၈-၂၀၁၂ ရက်နေ့ ၁၆းဝဝ နာရီ နောက်ဆုံးထား၍ အမျိုးသားလွှတ်တော်ဌာန၊ ဒုတိယ ညွှန်ကြားရေးမှူးချုပ်ထံ အမည်စာရင်းပေးပို့ကြဖို့ ဖြစ်ပါတယ်</speech>
</report>
</section>
<section value="Bill">	
<bill>
<title>ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ် (၈)၏ နိုင်ငံတကာတွင် စီးပွားရေးလက်ဝါးကြီးအုပ်မှုမျိုးကို တားဆီးရန်အတွက် ယှဉ်ပြိုင်မှု ဥပဒေ နှင့် ယှဉ်ပြိုင်မှု qols(Competition Law şę Competition Policy) spona 009€69:20 Godegos သင့်ကြောင်း ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော် ကိုယ်စားလှယ်များကဆွေးနွေးခြင်း၊ပြည်ထောင်စုအဆင့် အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့်အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော် ကိုယ်စားလှယ် များ ခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ် (၈) မှ ဒေါက်တာမြင့်ကြည်တင်သွင်းထား သည့် နိုင်ငံတကာတွင် စီးပွားရေးလက်ဝါးကြီးအုပ်မှုမျိုးကို တားဆီးရန်အတွက် ယှဉ်ပြိုင်မှု ဥပဒေနှင့် ယှဉ်ပြိုင်မှု မူဝါဒများကို စတင် ရေးဆွဲဆောင်ရွက်သင့်ကြောင်း ပြည်ထောင်စုအစိုးရ အား တိုက်တွန်းထားသည့်အဆိုကို ဆွေးနွေးဖို့လွှတ်တော်ကိုယ်စားလှယ်(၅)ဦးက အမည်စာရင်း တင်သွင်းထားပါတယ်။ ပထမဦးစွာ ရန်ကုန်တိုင်းဒေသကြီး မဲ ဆန္ဒနယ်အမှတ်(၉)မှ ဒေါက်တာခင်ရွှေ ဆွေးနွေးနိုင်ပါပြီ</speech>
<speech><mp id="141">ဒေါက်တာခင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတ်(၉)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ ခင်ဗျား။ မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန် တော်ကတော့ ရန်ကုန်တိုင်း ဒေသကြီး၊ မဲဆန္ဒနယ်အမှတ် (၉) မှ အမျိုးသားလွှတ်တော်ကိုယ်စားလှယ် ဒေါက်တာခင်ရွှေ ဖြစ်ပါတယ်။ ရန်ကုန်တိုင်းဒေသကြီး၊ မဲဆန္ဒနယ်အမှတ်စာ) မှ ဒေါက်တာမြင့်ကြည် တင်သွင်းသွားတဲ့ နိုင်ငံတကာတွင် စီးပွားရေးလက်ဝါးကြီးအုပ် အုပ်ချုပ်မှုမျိုးကို တားဆီးရန် အတွက် ယှဉ်ပြိုင်မှုဥပဒေနှင့် ယှဉ်ပြိုင်မှုမူဝါဒ (Competition Law and Competition Policy) ကို စတင်ရေးဆွဲ ဆောင်ရွက်သင့်ကြောင်း နိုင်ငံတော်အား တိုက်တွန်းထားသည့်အဆိုကို ထောက်ခံ ဆွေနွေးသွားလိုပါတယ်။ ဥက္ကဋ္ဌကြီးခင်ဗျား။ အချိန်တိုတိုနှင့် လိုရင်းကို တင်ပြနိုင်ရန်အတွက် ဖတ်ကြားတင်သွင်းခွင့်ပြုပါရန် မေတ္တာရပ်ခံအပ်ပါတယ်။ ယနေ့ ကျွန်တော် ပါဝင်ဆွေးနွေးရခြင်းကလည်း ၃-၇-၂၀၁၂ ရက်နေ့က ကျင်းပခဲ့တဲ့ ပြည်ထောင်စုငြိမ်းချမ်းရေး ဖော်ဆောင်ရေးဗဟိုကော်မတီ၊ ပထမအကြိမ်အစည်းအဝေးမှာ တက်ရောက်ခဲ့တဲ့ နိုင်ငံတော်သမ္မတ ဦးသိန်းစိန် ၏ အမှာစကားပြောကြားချက်မှာ စနစ်ဟောင်းမှ စနစ်သစ်သို့ ကူးပြောင်းရာမှာ ပြည်သူများ စာရွက်ပေါ်တွင်သာ ကူးပြောင်းခြင်းမျိုးမဟုတ်ဘဲ နဲ့ လက်တွေ့ကျတဲ့ အပြောင်းအလဲ (Change) ကို လိုအပ်နေခြ်းဖြစ်ကြောင်း၊ ယင်းသို့ ပြောင်းလဲ ရာမှာ တိုင်းပြည်၏ အခြေခံအုတ်မြစ်ဖြစ်တဲ့ နိုင်ငံရေးနှင့် စီးပွားရေးကို ဦးတည်ပြောင်းလဲရမှာ ဖြစ်ကြောင်း၊ ပြုပြင်ပြောင်းလဲမှုအားလုံးသည် တစ်ခုနှင့်တစ် ဆက်စပ်နေကြကြောင်း၊ လုပ်ငန်းစဉ် အားလုံးဟာ စနစ်သစ်ဖြင့် နိုင်ငံတော်တည်ဆောက်ရန်ဖြစ်ကြောင်းများ ထည့်သွင်း အမှာစကား ပြောကြားခဲ့ပါတယ်။ ဒါကြောင့် နိုင်ငံတော်ရဲ့ ပြုပြင် ပြောင်းလဲရေးကဏ္ဍမှာ အရေးကြီးကိစ္စဖြစ်တဲ့ စီးပွားရေးဖွံ့ဖြိုးမှု ဆောင်ရွက်တဲ့နေရာမှာ လိုအပ်ချက်တစ်ရပ်ဖြစ်တဲ့ နိုင်ငံတကာမှာ စီးပွားရေး လက်ဝါးကြီးအုပ်မှု (Economic monopoly-dlike) မျိုးကို တားဆီးရန်အတွက် ယှဉ်ပြိုင်မှု ဥပဒေ (Competition Law) နဲ့ ယှဉ်ပြိုင်မှုမူဝါဒ (Competition Policy) များ ပြဋ္ဌာန်း ထားရှိသွားရန်နှင့် စပ်လျဉ်းပြီး နိုင်ငံအများပါဝင်တဲ့ အာဆီယံအသင်းကြီးရဲ့ အဖွဲ့ဝင်နိုင်ငံ အချို့မှာ လေ့လာဆောင်ရွက်ကြိုးပမ်းနေကြတာကိုလည်း လေ့လာတွေ့ရှိရမှာ ဖြစ်ပါတယ်။ ယခုအဆိုပြု ထားချက်မှာ စီးပွားရေးကို ပျက်ပြားစေမယ့် လက်ဝါးကြီးအုပ် ဆောင်ရွက် မှုမျိုးတွေကို ကာကွယ်ဖို့အတွက် ဥပဒေရေးဆွဲပြဋ္ဌာန်းထားတာ လေ့လာတွေ့ရှိကြောင်း၊ ဒီမိုကရေစီနိုင်ငံတော် တည်ဆောက်ရာမှာ Market Economy ဈေးကွက်စီးပွားရေး တည်ဆောက်ရန်အတွက် Open Market Policy ကို အသုံးပြုရကြောင်း၊ နိုင်ငံခြား ရင်း နှီး မြှုပ်နှံမှုများ (FDI) ဝင်ရောက်လာပြီးတော့ ရောင်းချင်တိုင်းရောင်း၊ ဝယ်ချင်တိုင်း ဝယ်၊ co:coz Bosposajęge: ao posee unampen slempe Anti-monopoly Act လက်ဝါးကြီးအုပ်မှု တားဆီးရေးဥပဒေများရှိသည်ကို တွေ့ရှိရကြောင်းများ ဆွေးနွေးတင်ပြထား ပါတယ်။ ဖော်ပြပါ စီးပွားရေးလက်ဝါးကြီးအုပ်မျိုးကို တားဆီးရန်အတွက် ယှဉ်ပြိုင်မှုဥပဒေနှင့် ယှဉ်ပြိုင်မှုမူဝါဒများ စတင်ရေးဆွဲရန် နိုင်ငံတော်အစိုးရကို တိုက်တွန်းထားသည်မှာလည်း လိုအပ် လာသည့် ကိစ္စဖြစ်ပါကြောင်း ပြောကြားလိုပါတယ်။ ဒေါက်တာမြင့်ကြည်ရဲ့ အဆိုပြုချက်မှာ ဒီကိစ္စနှင့်ပတ်သက်ပြီး အတော်ပင် ပြည့်ပြည့်စုံစုံ ဖော်ပြထားပြီးဖြစ်ပါတယ်။ အာဆီယံ စီးပွားရေး ကို တစ်စုတစ်ဝေးတည်း ဖော်ဆောင်နေရန်အတွက် (Integration) အတွက် လာမည့် သက္ကရာဇ် joog ys Asean Economic Community (AEC) food soba 8:92:64: အသိုက်အဝန်း စတင်တည်ဆောင်သွားရန်လည်း ကြိုးပမ်းနေကြသည်ကို ကိုယ်စားလှယ်များအား သိရှိပြီးဖြစ်ပါတယ်။ မြန်မာနိုင်ငံဟာ ၂၀၁၃ မှာ အရှေ့တောင်အာရှနိုင်ငံများ အားကစားပြိုင်ပွဲ (Sea Games) ကိုလည်းကောင်း၊ ၂၀၁၄ မှာ အာ ဆီယံအဖွဲ့ကြီးရဲ့ ဥက္ကဋ္ဌ ရာထူး တာဝန်ကို လည်းကောင်း၊ နောက် ၂၀၁၅ တွင်ဖော်ပြပါ AEC ထူထောင်ရေး စတဲ့ အရေးကြီးကဏ္ဍတွေမှာ ပါဝင်ဆင်နွှဲသွားရန် ရှိပါတယ်ခင်ဗျား။ မြန်မာနိုင်ငံသည် အာဆီယံအဖွဲ့ဝင် နိုင်ငံတစ်နိုင်ငံ ဖြစ်သည်နှင့်အညီ အာဆီယံအဖွဲ့ ကြီးရဲ့ အလှည့်ကျ ထမ်းဆောင်ကြရတဲ့ ဥက္ကဋ္ဌရာထူးကို တာဝန်ယူထမ်းဆောင်ပြီးတာနဲ့ အာဆီယံ စီးပွားရေးအသိုက်အဝန်း ထူထောင်ရာမှာ အရှိန်အဟုန်နှင့် ပါဝင်ဆောင်ရွက်သွားရန် ရှိတဲ့ အတွက်ကြောင့် ယခုထောက်ခံတင်ပြမည့် ကိစ္စနှင့်စပ်လျဉ်းပြီး အာဆီယံအဖွဲ့ဝင်နိုင်ငံများမှာ စတင်ဆောင်ရွက်ထားသည်များနှင့် မြန်မာနိုင်ငံအတွက်စတင်ဆောင်ရွက်ထားရန် လိုအပ်သည် များကို ဆက်လက်ပြီးတော့ အကျဉ်းချုံး မီးမောင်းထိုးတင်ပြဆွေးနွေးသွားပါမယ်။ အရှေ့တောင် အာရှဒေသ (AEC) ထူထောင်ရာမှာ လိုအပ်သည့် စီးပွားရေးဆောင်ရွက်မှု တစ်စုတစ်ဝေးတည်း၊ တစ်စုတစ်စည်းတည်း ဖြစ်လာစေရန်အတွက် (Economic Integration) အတွက် သန့်ရှင်း မျှတတဲ့ စီးပွားရေးပြိုင်ဆိုင်မှု ဖော်ဆောင်ရန်အတွက် ယှဉ်ပြိုင်မှုဥပဒေနှင့် ယှဉ်ပြိုင်မှုမူဝါဒများ လိုအပ်တာနှင့်အညီ အာဆီယံအဖွဲ့ကြီးအတွင်းမှာ အဖွဲ့ဝင်နိုင်ငံ အချို့ အလားတူ မူဝါဒများချမှတ် ဖော်ဆောင် နေကြတာကိုလည်း လေ့လာတွေ့ရှိရပါတယ်။ ယင်းဆောင်ရွက်ချက်များဟာ အာဆီယံရင်းနှီးမြှုပ်နှံရေး စည်းမျဉ်းစည်းကမ်း ဆိုင်ရာများအတွက် အင်အားဖြည့်ပေးတဲ့ကိစ္စ လည်း ဖြစ်ပါတယ်။ အာဆီယံအဖွဲ့ကြီးက မကြာသေးသောကာလမှာ အာဆီယံလွတ်လပ်စွာ ကုန်သွယ် ရေးဒေသကြီး AFTA၊ အာဆီယံ goswegmopsopiofiq (Free Movement of Trade and Investment) op: ဖော်ဆောင်လာတဲ့အတွက် တစ်စုတစ်ဝေးသော ဒေသတွင်း ဈေးကွက်ကြီး (Integrated Regional Market) solows Goclosofိုင်ငံတကာမှာ စီးပွားရေးလက်ဝါးကြီးအုပ် အုပ်ချုပ်မှုမျိုးကို တားဆီးရန် ယှဉ်ပြိုင်မှု ဥပဒေနှင့် ပေါ်လစီထားရှိခြင်းဖြင့် အာဆီယံအဖွဲ့ဝင်နိုင်ငံများသို့ နိုင်ငံခြားရင်းနှီးမြှုပ်နှံမှုများ အပြိုင်အဆိုင် ဝင်ရောက် လာခြင်းကို တိုးပွားဆောင်ရွက်ပေးပြီးတော့ စီး ပွားရေးအကျိုးအမြတ် ဖြစ်ထွန်းစေလျက် စီးပွားရေးဆောင်ရွက်မှုများမှာလည်း ခွဲခြားချိုးနှိမ်ဆက်ဆံခြင်းများကို ရှောင်ရှားမှုများရမည်ဖြစ်ပြီးတော့ အာဆီယံနိုင်ငံများအတွင်းမှာ စီးပွားရေးပညာရှင်များ သုံးသပ် ထားတာကိုလည်း တွေ့ရှိရမှာဖြစ်ပါတယ်။ ဆက်လက်ပြီးတင်ပြရမယ်ဆိုရင် ယှဉ်ပြိုင်မှုဥပဒေနှင့် ယှဉ်ပြိုင်မှုပေါ်လစီများဟာ နိုင်ငံ၏စီးပွားရေး၊ စီးပွားရင်းနှီးမြှုပ်နှံမှုများ ဖိတ်ခေါ် အကောင်အထည ဖော်တဲ့နေရာမှာ အသေးစားနှင့် အလတ်စားစီးပွားရေး လုပ်ငန်းများ၊ SMEs များ၊ ဈေးကွက် အတွင်း ဝင် ရောက်လာမည်လို့ ခန့်မှန်းရပါတယ်။ ဒါကြောင့် လတ်တလော အကြီးစားစက်မှု လုပ်ငန်းများ နေရာမှာ SMEs စီးပွားရေးလုပ်ငန်းများဖြင့် အစားထိုးတဲ့ (Alterndtive) အနေဖြင့် ဆောင်ရွက်နိုင်မည်လည်းဖြစ်ပါတယ်။ မြန်မာနိုင်ငံအပါအဝင် အာဆီယံနိုင်ငံများ စီးပွားရေးရင်းနှီးမြှုပ်နှံ မှုများ ဆောင်ရွက် တဲ့နေရာမှာ ယှဉ်ပြိုင်မှုဥပဒေ အကောင်အထည်ဖော်ပြခြင်းအားဖြင့် ရင်းနှီးမြှုပ်နှံသူများအတွက် တင်းကြပ်မှုများ လျော့စေပြီးတော့ ရင်းနှီးမြှုပ်နှံမှုများ ဝင်ရောက်ခြင်းကို လမ်းခင်းပေးရာရောက်တဲ့အပြင် စီးပွားရေးကုမ္ပဏီများ ဖွဲ့စည်းခြင်း၊ ဈေးကွက်မှာ အင်အားကြီး ထိန်းချုပ်၊ စီးပွားရေး အလွဲသုံးစားလုပ်ခြင်း၊ လက်ဝါးကြီးအု ပ်ခြင်းများကို ထိန်းချုပ်လာ မည်လို့လည်း မျှော်လင့်ပါတယ်။ အချို့သော အာဆီယံအဖွဲ့ဝင် နိုင်ငံများအနေနဲ့ ကုန်သွယ်စီးပွား ဆောင်ရွက် တဲ့နေရာမှာ ဟန့်တားထိန်းချုပ်ထားခြင်း ၊ ဒါမှမဟုတ် ပြိုင်ဆိုင်မှု မှာ မမျှတခြင်း၊ မျက်နှာလိုက်ဆောင်ရွက်ခြင်း၊ လက်ဝါးကြီးအုပ်ထားခြင်းများကို စည်းမျဉ်းစည်းကမ်း ဥပဒေများ ပြဋ္ဌာန်း တားဆီး ထိန်းချုပ်ရန်အတွက် နိုင်ငံတော်ဖွဲ့စည်းပုံအခြေ ခံ ဥပဒေတွင် ပြဋ္ဌာန်းထား ရှိကြ ပါတယ်။ ဥပမာအားဖြင့် ဖိလစ်ပိုင်နိုင်ငံမှာဆိုရင် ၁၉၈ရ ခုနှစ် ဖွဲ့စည်းပုံအခြေခံဥပဒေမှာ ပြဋ္ဌာန်း တားဆီးခဲ့တာ တွေ့ရပါတယ်။ ယနေ့ကာလမှာ Anti-Competitive Business Practices နှင့်စပ်လျဉ်းပြီးတော့ အာဆီယံအဖွဲ့ဝင်နိုင်ငံများ၌ စီးပွားရေးပြိုင်ဆိုင်မှုများ Fair Competion သန့်ရှင်းမျှတစေရန် အတွက် လုပ်ထုံးလုပ်နည်းများ ပြဋ္ဌာန်းသင့်ပြီဖြစ်ကြောင်း နိုင်ငံတကာပညာရှင်များက သုံးသပ် တင်ပြထားတာကိုလည်း လေ့လာတွေ့ရှိရပါတယ်။ အချုပ်အားဖြင့် ကျွန်တော်တို့ မြန်မာနိုင်ငံဟာ အထက်မှာ ဆွေးနွေးခဲ့သည့်အတိုင်း အာဆီယံနိုင်ငံတစ်နိုင်ငံဖြစ်ပြီးတော့ အာဆီယံဥက္ကဋ္ဌ တာဝန် ကို ထမ်းဆောင်ပြီးသည်နှင့် အာဆီယံစီးပွားရေးအသိုက်အဝန်း (AEC) ကို အာဆီယံလွတ်လပ်စွာ ကုန်သွယ်ရေးဧရိယာ ဖော်ဆောင်နေခြင်းနှင့်အတူ ပါဝင်ဆောင်ရွက်သွားရန်များ ရှိပါတယ်။ နိုင်ငံအတွင်းမှာ မက်ခရိုစီးပွားရေးဘက်စုံပြောင်းလဲ ထူထောင်တဲ့နေရာမှာလည်း နိုင်ငံတကာရဲ့ စီးပွားရေး လက်ဝါးကြီးအုပ်ချုပ်မှုကို ဆန့်ကျင်တိုက်ဖျက်စေပြီးတော့ FDI ဖော်ဆောင်ပြီးတော့ ဈေးကွက်စီးပွားရေးကိုလည်း ဦးတည်သွားရောက်နေတာကိုလည်း အထောက်အကူဖြစ်စေမည့် ယှဉ်ပြိုင်မှုဥပဒေနဲ့ မူဝါဒတွေကို ချမှတ်ရေးဆွဲသင့်ပြီဖြစ်ကြောင်း ပါဝင်ထောက်ခံ ဆွေးနွေး အပ် ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ် (၉)မှ ဦးစောအုန်း ဆွေးနွေးနိုင်ပါပြီ</speech>
<speech><mp id="117">ဦးစောအုန်း၊မွန်ပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသား လွှတ်တော် ဥက္ကဋ္ဌကြီး၊ အမျိုးသား လွှတ်တော်ကိုယ်စားလှယ်များ၊ ပြည် ထောင်စုအဆင့် ဒုတိယဝန်ကြီးနဲ့ ဖိတ်ကြားထားသော ဧည့်သည်များ ခင်ဗျား။ ဦးစွာပထမ မင်္ဂလာပါလို့နှုတ်ခွန်း ဆက်သဂါရဝပြုပါတယ်။ ကျွန်တော်ကတော့ မွန်ပြည်နယ် မဲဆန္ဒနယ်အမှတ် (၉)မှ အမျိုးသား လွှတ်တော်ကိုယ်စားလှယ် ဦးစောအုန်း ဖြစ်ပါတယ်။ ၆-၇-၂၀၁၂ ခု စတုတ္ထပုံမှန် အစည်းအဝေး တတိယနေ့မှာ ရန်ကုန်တ���ုင်းဒေသကြီး မဲဆန္ဒနယ်အမှတ် (၈)မှ ဒေါက်တာ ဦးမြင့်ကြည် က အဆိုတစ်ခု တင်သွင်းခဲ့ပါတယ်။ အဲဒီအဆိုကို ကျွန်တော်တို့ လွှတ်တော်က လက်ခံဆွေးနွေးရန် ဆုံးဖြတ်ပြီးနောက် ဒီကနေ့မှာတော့ ဒီအဆိုကိုကျွန်တော့်အနေနဲ့ ထောက်ခံဆွေးနွေးသွားဖို့ ဖြစ်ပါတယ်။ ဒေါက်တာဦးမြင့်ကြည် ရဲ့ အဆိုကတော့ နိုင်ငံတကာမှာ စီးပွားရေးလက်ဝါးကြီး အုပ်မှုမျိုးကို တားဆီးကာကွယ်ရန် ယှဉ်ပြိုင်မှုဥပဒေနှင့် ယှဉ်ပြိုင်မှုမူဝါဒ(Competition law နဲ့ Competition Policy) များကို စတင်ရေးဆွဲ ဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်းကြောင်း အဆိုဖြစ်ပါတယ်။ လေးစားရပါသော ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကမ္ဘာ့နိုင်ငံ တိုင်း၊ နိုင်ငံတိုင်းမှာ ဘယ်လိုပုံစံနဲ့အစိုးရ ဖြစ်ဖြစ် သူတို့နိုင်ငံရဲ့ စီးပွားရေးတိုးတက်မှုကို နိုင်ငံ တိုင်းကလုပ်ကြပါတယ်။ ဒီကနေ့ ကျွန်တော်တို့ ပြည်ထောင်စုသမ္မတမြန်မာနိုင်ငံမှာလည်း ကျွန်တော်တို့ ဒီပါတီစုံဒီမိုကရေစီနိုင်ငံရေးစနစ်နဲ့ စီးပွားရေးစနစ်မှာကျတော့ ဈေးကွက် စီးပွားရေးစနစ်ကို ဖော်ဆောင်လျက်ရှိပါတယ်။ ဒီနိုင်ငံရေးစနစ်နဲ့စီးပွားရေးစနစ်ဆိုတာ ဒင်္ဂါးပြား တစ်ခုရဲ့ ခေါင်းနဲ့ပန်းလိုပဲ ခွဲခြားလို့မရဘဲ ဆက်စပ်နေပါတယ်။ အပြန်အလှန်လည်း ကျွန်းကိုင်းမှီ၊ ကိုင်းကျွန်းမှီ ဒီလို ရှိပါတယ်။ ဒီစီး��ွားရေးစနစ်နဲ့နိုင်ငံရေးစနစ်က တစ်ဦးနဲ့တစ်ဦး၊ တစ်ခုနဲ့တစ်ခု ကလည်း ကျိုးကြောင်းဆီလျော်စွာ ဆက်စပ်မှုရှိပါတယ်။ ဥပမာအားဖြင့် ကျွန်တော် အကျဉ်းချုပ်ပြီး ပြောရမယ်ဆိုရင် ကျွန်တော်တို့နိုင်ငံမှာ ၁၉၆၂ ခုနှစ် မတ်လ ၂ ရက်နေ့က ပါလီမန်ဒီမိုကရေစီကနေပြီးတော့ တော်လှန်ရေးကောင်စီ၊ ပြီးတော့ မြန်မာ့ဆိုရှယ်လစ်လမ်းစဉ်တစ်ပါတီစနစ်၊ ဒီလိုနိုင်ငံရေးစနစ်က ပြောင်းသွားတဲ့အခါမှာ စီးပွားရေးစနစ်ကလည်း ဆိုရှယ်လစ်စီးပွားရေးစနစ်ဖြစ်တယ်။ ဆက်ပြီးပြောရမယ်ဆိုရင် ဒီဆိုရှယ်လစ်စီးပွားရေး စနစ် ကလည်း ကျွန်တော်တို့နိုင်ငံနဲ့ လိုက်လျောညီထွေရှိလားဆိုတော့ မရှိခဲ့ပါဘူး။ ဘာကြောင့်လဲ ဆိုတော့ ကျွန်တော်တို့နိုင်ငံက စက်မှုဖွံ့ဖြိုးပြီးနိုင်ငံလည်း မဟုတ်ဘူး။ အဲဒီလိုအခြေအနေမျိုးနဲ့ ဘက်ပေါင်းစုံက ကျိုးကြောင်း မညီညွတ်တဲ့အခါ ကျွန် တော်တို့နိုင်ငံဟာ DC စာရင်းဝင် နိုင်ငံဖြစ်သလို လူတွေရဲ့ နိုင်ငံသူ နိုင်ငံသားတွေရဲ့ စားဝတ်နေရေးဟာ လည်း ကျပ်တည်း ပါတယ်။ ဒီဆိုရှယ်လစ်စီးပွားရေးစနစ်မှာ ပြည်သူလူထုတစ်ရပ်လုံးရဲ့ စားဝတ်နေရေးတွေကို ပြည်သူ့ဆိုင်တို့၊ သမဝါယမတို့က တာဝန်ယူဖြည့်ဆည်းပေးရမယ့်အစား ကျွန်တော်တို့က မှောင်ခိုစီးပွားရေးကနေပြီးတော့ပဲ လူတွေက အသက်ဆက်ပြီး ဘဝကို ရုန်းကန်ကျော်ဖြတ် ရပါတယ်။ ဒါတွေကြောင့် ကျွန်တော်တို့နိုင်ငံဟာ စီးပွားရေးမှာ ယိမ်းယိုင်လာပြီးတော့ အဲဒီမှာ ဘာတွေလည်းဆိုရင် ငွေကြေးတွေလည်း ခဝါချခံရတယ်။ ဒီလိုပြဿနာပေါင်းစုံနဲ့ ပြည်သူလူထုမှာ အဲဒီအချိန်တုန်းက ဒီစီးပွား ရေးစနစ်ကို ပြောင်းလဲချင်တဲ့ စိတ်ဆန္ဒက ပိုပြီးများပါတယ်။ အဲဒီလို များတဲ့အတွက်ကြောင့် စီးပွားရေးစနစ်ကို ပြုပြင်ပြောင်းလဲဖို့ မရှိခဲ့တဲ့အတွက်ကြောင့် ကျွန်တော်တို့ အရုပ်ဆိုးအကျည်းတန်တဲ့ အရေးအခင်းတွေ ဖြစ်ခဲ့ပါတယ်။ နိုင်ငံရေးစနစ်ပါ တစ်ခါ ပြောင်းပြီး၊ ပြန်ပြီးတော့ ပြောင်းသွားပါတယ်။ ကျွန်တော်ပြောချင်တာကတော့ ဒါကြောင့် စီးပွားရေးစနစ်တစ်ခုကို ချမှတ်အကောင်အထည်ဖော်ပြီဆိုရင် ပီပီပြင်ပြင် အကောင်အထည် မဖော်နိုင်တော့တဲ့ အခြေအနေဆိုရင် နိုင်ငံရေးစနစ်ပါ ထိပါးနိုင်တဲ့သဘောကို ပြောပါတယ်။ အဲဒီတော့ အဲဒီအချိန်တုန်းက အရေးအခင်းပြီး တော့ နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့၊ နောက်ပြီးတော့ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီ ဒီလိုနိုင်ငံရေးစနစ်တွေ ပေါ်လာပြီးတော့ ကျွန်တော်တို့ ဘာတည်ဆောက်လဲဆိုရင် ဈေးကွက် စီးပွားရေးစနစ်ကို ၁၉၉၀ ပြည့်နှစ်အလွန်က နေပြီးတော့ ဒါ စတင်ပြီးတော့ တည်ဆောက်ပါတယ်။ ဈေးကွက်စီးပွား ရေးစနစ် တည်ဆောက်တဲ့အချိန်မှာ ကျွန်တော်တို့နိုင်ငံဟာ ဘာတစ်ခုမှ စီးပွားရေးစနစ်မှာ အဆင်သင့် မဖြစ်သေးပါဘူး။ ဈေးကွက်စီးပွားရေးနဲ့ဆီလျော်တဲ့ ကျွန်တော်တို့ သွင်းအားစုတွေ မရှိပါဘူး။ အရင်းအနှီးတွေ မရှိပါဘူး။ ကျွမ်းကျင်မှုတွေ မရှိပါဘူး။ နိုင်ငံခြား အဆက်အသွယ်တွေ ကျွန်တော်တို့မှာ မရှိပါဘူး။ မရှိတဲ့ကြားကပဲ ကျွန်တော်တို့ ကြိုးစားပမ်းစားတည်ဆောက်တဲ့အခါမှာ ဈေးကွက်စီးပွားရေးစနစ်က နှေးနှေးကွေးကွေးနဲ့ တိုးတက်ဖွံ့ဖြိုးမှုမှာ နာလံထလာပါတယ်။ တော်တော်လေး နှောင့်နှေးခဲ့တယ်။ အဲဒီမှာလည်း မြွေပူရာ ကင်းမှောင့် ဆိုသလိုပဲ အနောက်နိုင်ငံ၊ ဥရောပနိုင်ငံ၊ နိုင်ငံကြီးတွေက ကျွန်တော်တို့ စီးပွားရေးပိတ်ဆို့မှု တွေ (Sanction) လုပ်လာပါတယ်။ Sanction လုပ်တဲ့ထဲမှာ ကျွန်တော်တို့ နိုင်ငံမှာရှိတဲ့ နိုင်ငံရေး ပုဂ္ဂိုလ်တွေကလည်းပဲ မီးလောင်ရာ လေပင့် ဆိုသလို အား ပေးအားမြှောက် လက်ခုပ်တီးတဲ့ လူလည်းရှိတယ်။ လက်ဝါးချင်းရိုက်တဲ့ လူလည်း ရှိတယ်။ အဲဒါတွေက ကျွန်တော်တို့ ဈေးကွက် စီးပွားရေးတစ်ခုကို လျင်လျင်မြန်မြန် ဖွံ့ဖြိုးတိုးတက်လာဖို့ ဒါ အ ခြေအနေဟာ ပိုပြီးတော့ ဆိုးသွားတာလည်း ရှိတယ်။ အနှစ် (၂၀) ကြာပြီးတော့ ဒီကနေ့မှာတော့ ကျွန် တော်တို့နိုင်ငံဟာ အဲဒီလိုအခက်အခဲတွေက ကျော်လွှားလာ ပြီးတော့ သင့်တင့်တဲ့ အရင်းအနှီး၊ သင့်တင့်တဲ့ ကျွန်တော်တို့ ကျွမ်းကျင်မှုတွေ၊ နိုင်ငံခြားအဆက် အသွယ်တွေ ဒီကနေ့မှာတော့ ဒီလိုရှိတဲ့ လုပ်ငန်းရှင်တွေ ရှိနေမှာဖြစ်ပါတယ်။ ကျွန်တော်တို့ သွားနေတဲ့ ဈေးကွက်စီးပွားရေးစစ် ဆိုကတည်းက ဒီ ဈေးကွက်စီးပွားရေးစနစ်နဲ့ လျော်ညီတဲ့ နိုင်ငံရေးစနစ်ကျွန်တော်တို့ ပြောင်းကို ပြောင်းရမှာဖြစ်ပါတယ်။ ဒါကြောင့် တပ်မတော်အစိုးရဟာ ကျွန်တော်တို့ ပါတီစုံဒီမိုကရေစီစနစ်ကို ဖော်ဆောင် ပေးခဲ့ခြင်းဖြစ်ပါတယ်။ ဈေးကွက်စီးပွားရေးစနစ်နှင့် ပါတီစုံဒီမိုကရေစီစနစ်မှသာလျှင် လိုက်ဖက် ညီတဲ့ နိုင်ငံရေးစနစ်နဲ့ စီးပွားရေး စနစ် ဖြစ်ပါတယ်။ အဲဒီတော့ ကျွန်တော်တို့ ဒါကြောင့် တပ်မတော်အစိုးရဟာ Road Mqp (၇)ချက်ကို ပြဋ္ဌာန်းပြီးတော့ အမျိုးသားညီလာခံ လူထု လူတန်းစားအဖွဲ့အစည်းပေါင်းစုံက ကိုယ်စားလှယ်(၁၁၆၃) ဦးတို့ ကျွန်တော် မှတ်သားမိပါတယ်။ အဲဒီလို ခေါ်ယူပြီးတော့ ဖွဲ့စည်းပုံ အခြေခံဥပဒေရေးဆွဲပြီးတော့ ဈေးကွက်စီးပွားရေးစနစ် တော်တော်လေး ပီပြင် လာတဲ့အချိန်မှာ အများသိတဲ့အတိုင်းပဲ ကျွန်တော် ၂၀၁၀ မှာ ပါတီစုံ ဒီမိုကရေစီစနစ်ကို ပြောင်းလဲပေးခဲ့တယ်။ ဆိုချင်တာကတော့ ကျွန်တော်တို့ ဒီမိုကရေစီ ဆိုတာဟာ ပြည်သူတစ်ရပ်လုံးရဲ့ လိုအပ်ချက် ဖြစ်ပြီးတော့ တပ်မတော်အစိုးရနဲ့ ပြည်သူတွေ၊ လူ တန်းစား အဖွဲ့အစည်းပေါင်းစုံက ပူးပေါင်း ဆောင်ရွက်ပြီးတော့ ဖြစ်ပေါ်လာတာ ဖြစ်ပါတယ်။ ဒီကနေ့ဆိုရင် အားလုံးရဲ့ ဆန္ဒ သဘော နဲ့ တပ်မတော်အစိုးရက ဖော်ဆောင်ပေးခဲ့လို့ ဒီမိုကရေစီ ရရှိတာဖြစ်တဲ့အတွက်ကြောင့် ဒီကနေ့ ကျွန်တော်တို့ ကြား ကြားနေတဲ့ မြန်မာနိုင်ငံရဲ့ ဒီမိုကရေစီခေါင်းဆောင် ဒီမိုကရေစီဖခင်၊ ဒီမိုကရေစီမိခင် ဆိုပြီးတော့ တစ်ဦးတစ်ယောက်က ဒီလိုမျိုး ဘွဲ့ထူးဂုဏ်ထူးတပ်ပြီးတော့ ပေါ်လာခဲ့သည်ရှိသော် ကျွန်တော့်အနေနဲ့ တော်တော့်ကို အံ့သြလွန်းတဲ့အတွက်ကြောင့် ကမ္ဘာမှာ ကမ္ဘာ့အံ့ဖွယ်ရာ (၇)ခုရှိတဲ့အခါမှာ (၈)ခုရှိသွားပြီ လို့တောင် ကျွန်တော် ယူဆ မှာဖြစ်ပါတယ်။ ကျွန်တော်တို့ ဒီကနေ့ ဒါကြောင့် ဈေးကွက် စီးပွားရေးစနစ်ကို ဖော်ဆောင်တဲ့ နေရာမှာ ဈေးကွက်စီးပွားရေးစနစ်ဟာ ဘာလဲဆိုရင် လူတိုင်း လူတိုင်း၊ နိုင်ငံသားတိုင်းက သူ့မှာရှိတဲ့ ကိုယ့်စွမ်းကိုယ်စ အရင်းအနှီး ကျွမ်းကျင်မှုတွေနဲ့ ဈေးကွက်မှာ ယှဉ်ပြိုင်နိုင်စွမ်းရှိရမယ်။ ယှဉ်ပြိုင်ဖို့ အခွင့်အရေးပေးရမယ်။ နိုင်ငံတော်ကလည်း အဲဒီလို အခွင့်အလမ်းတွေကို ဖော်ဆောင်ပေးရမယ်။ ဒီနေ့ ဂျာနယ်မှာ တော်တော်များများ ပြောနေပါတယ်။ ကမ္ဘာ မှာလည်း ရှိပါတယ်။ ကမ္ဘာ့နိုင်ငံ တော်တော် များများမှာလည်း နိုင်ငံရဲ့ စီးပွားရေးကို crony ဆိုတဲ့ အခွင့်ထူးခံ လူတန်းစားတွေဟာ လက်ဝါးကြီးအုပ်ပြီးတော့ ဖော်ဆောင် နေတာရှိပါတယ်။ ကျွန်တော်တို့ မြန်မာနိုင်ငံမှာလည်း ဒီကနေ့ ဂျာနယ်တွေမှာ တော်တော် များများ ပြောနေတာ ရှိပါတယ်။ ဒါပေမယ့်လည်း ကျွန်တော် စောစောက ပြောတဲ့ အတိုင်းပဲ ကျွန်တော်တို့ နိုင်ငံမှာ ဒီလို စီးပွားရေး လုပ်ငန်းရှင်တွေ ရှိနေပါတယ်လို့ ကျွန်တော် ပြောတာလည်းပဲ အဲဒီ crony ဆိုတဲ့ ဒီ အခွင့်ထူးခံ လူတန်းစားတစ်ရပ်၊ စီးပွားရေးရှင်လည်း ပါ ပါ တယ်။ ဒါတွေဟာ ကျွန်တော်တို့ နိုင်ငံရဲ့ အားတွေ ဖြစ်တဲ့အတွက်ကြောင့် ကျွန်တော်ပြောချင် တာကတော့ ဒီစီးပွားရေး အခွင့်အလမ်းတွေကို ခံစားခွင့်ရလာတဲ့ လူတစ်စုကလည်း ကျွန်တော်တို့ နိုင်ငံသားတွေ ပဲ ဖြစ်တဲ့အတွက်ကြောင့် ကျွန်တော်တို့ တစ်ခြား အင်အားနည်းသည်ဖြစ်စေ၊ များသည်ဖြစ်စေ တစ်ခြားနိုင်ငံသားများကိုလည်း လက်တွဲခေါ်ယူပြီးတော့ ဈေးကွက်စီးပွားရေးစနစ်မှာ ပီပီပြင်ပြင် ဖော်ဆောင် ပေးဖို့ ဖြစ်ပါတယ်။ ဒီအချက်ကို ဘယ်မှာသွားမြင်လဲ ဆိုရင် ကျွန်တော်တို့ ၂၀၁၁ ခု မတ်လ ၃၀ ရက် နေ့မှာ နိုင်ငံတော်သမ္မတကြီးက ကျွန်တော်တို့ ပြည်ထောင်စုလွှတ်တော်မှာ မိန့်ခွန်းတစ်ရပ် ပြောကြားတဲ့နေရာမှာလည်းပဲ ဒါ ကို ထည့်သွင်း ပြီးတော့ ပြောကြားသွားတာဖြစ်ပါတယ်။ သမ္မတကြီးက တစ်ဦး တစ်ယောက် တစ်ဖွဲ့ ဒါမှ မဟုတ်ရင် လူတစ်စု လက်ဝါးကြီးအုပ်ပြီးတော့ ဈေးကွက်ကိုခြယ်လှယ်တာတို့၊ ဈေးကစားတာတို့ ပြုမယ်ဆိုရင် ကျွန်တော်တို့ ဒါ သမ္မတကြီး အနေနဲ့ ဝင်ရောက်ထိန်းကျောင်းပေးမယ်လို့ ဒီလိုဆိုခဲ့ပါတယ်။ ထို့အတူပဲ ဖွဲ့စည်းပုံအခြေခံ ဥပဒေပုဒ်မ ၃၆ အပိုဒ်ခွဲ(ခ)မှာလည်း ဒီသဘောမျိုး ပြောခဲ့ပါတယ်။ ဒါကြောင့် ကျွန်တော်တို့ ဈေးကွက်စီးပွားရေးစနစ်မှာ ပင်ကိုယ်သဘောအရ ယှဉ်ပြိုင်တဲ့ စီးပွားရေးစနစ်ဖြစ်တဲ့အတွက်ကြောင့် ဒါ ယှဉ်ပြိုင်ရင်းယှဉ်ပြိုင်ရင်းနဲ့ လက်ဝါးကြီးအုပ သွားမှုမျိုးသာ ပေါ်ပေါက်နိုင်တဲ့ အနေအထားရှိပါတယ်။ ဥပမာ ကျွန်တော် ပြောရမယ်ဆိုလို့ရှိရင် ဒါ ကိုလိုနီခေတ်ကပါ ဧရာဝတီသင်္ဘော ကုမ္ပဏီနဲ့ မွန်သူဌေး ဦးနာအောက် ပိုင်တဲ့ ဒီလုပ်ငန်းနဲ့ ကူးတို့၊ သယ်ယူပို့ဆောင်ရေးမှာ အပြိုင်အဆိုင်လုပ်ကြပါတယ်။ ဈေးလျှော့ပြီးယူတယ်။ နောက်ဆုံးတော့ အခမဲ့သယ်ပို့တယ်။ အခမဲ့သယ်ပို့ပြီးအပြင်ကို ပုဝါတွေ ဘာတွေတောင် လက်ဆောင်ပေးသေးတယ်။ ဒီလို ပြိုင်တာက ဖြင့်ရင် ယှဉ်ပြိုင်တဲ့ စနစ်တစ်ခုဖြစ်ပေမယ့်လည်းပဲ ကျွန်တော်တို့ Competition Law နှင့် Competition Policy ogoosaoznempe sözszájem @čeossono šjos y los co? ကလည်း ဒီလိုပဲ ကြည့်နေတယ်။ ဝင်ရောက် ထိန်းကျောင်းမှု မရှိဘူး။ နောက်ဆုံးတော့ အင်အား ကြီးတဲ့သူ နိုင်သွားတာပဲ။ ဒါ လက်ဝါးကြီးအုပ် စီးပွားရေးစနစ်ဖြစ်ပါတယ်။ ဒီကနေ့ ကျွန်တော်တို့ ဈေးကွက်စီးပွားရေးစနစ်ကျင့်သုံးတဲ့အခါမှာတော့ ဒီလိုကိစ္စမျိုး ပေါ်လာရင် နိုင်ငံတော်က ဝင်ရောက် ပြီးတော့ထိန်းကျောင်းပေးဖို့ လို ပါတယ်။ ဈေးကွက်နဲ့ ဈေးနှုန်းဆိုတာ မိဘဘိုးဘွားက အမွေပေးခဲ့တဲ့ ပစ္စည်းတစ်ခုမဟုတ်ပါဘူး။ ချုပ်ကိုင်ထားလို့ လည်း မရပါဘူး။ သူ့အချိန်အခါနဲ့ သူ့အလိုက်အထိုက်နဲ့ ဒါ ဖြစ်နေပါတယ်။ ဈေးကွက်ဆိုတဲ့ အများက ဝင်ရောက်ယှဉ်ပြိုင်တဲ့ ဈေးကွက်မျိုးဖြစ်ရမယ်။ ဈေးနှုန်းက လည်း အများနဲ့ ညှိနှိုင်း ပြီးတော့ ဖော်ဆောင် ရမယ့် ဈေးနှုန်းမျိုးဖြစ်ပါတယ်။ ဒီကနေ့ ကျွန်တော်တို့နိုင်ငံမှာ ဟိုထဲကနေ ပြီးတော့ စီးပွားရေးပိတ်ဆို့တာ ကျွန်တော်တို့ တပ်မတော်အစိုးရလက်ထက်ကနေ ပိတ်ဆို့လာတာ ဒီကနေ့အထိက လုံးဝ ကင်းစင်ပပျောက်တယ်လို့ မဆိုနိုင်သေးပါဘူး။ ဒါပေမယ့်လည်းပဲ အထိုက်အလျောက် တော့ လျှော့လာတဲ့အတွက်ကြောင့် ပြည်ပက၊ တိုင်းတစ်ပါးက လုပ်ငန်းရှင်တွေ ၊ ကုမ္ပဏီတွေ ကျွန်တော်တို့ ပြည်တွင်းကိုလာပြီးတော့ ရင်းနှီး မြှုပ်နှံမှု ရှိပါတယ်။ ဥပမာဆိုရင် အမေရိကန်က ကျွန်တော်တို့ ကိုကာကိုလာတို့၊ Google ကုမ္ပဏီတို့ ဒါတွေဟာ ကျွန်တော်တို့နိုင်ငံမှာ ဝင်လာမှာ ဖြစ်ပါတယ်။ ဝင် လာတဲ့အခါကျရင် သူတို့က ဒီအတိုင်းဝင်တာ။ စေတနာရှိလို့ ဝင်တာမဟုတ်ဘူး။ ကျွန်တော်တို့တိုင်းပြည်မှာ အမြတ် လိုချင်လို့ ဒါကတော့ ဒါ သဘာဝ ကျပါတယ်။ ဒါပေမဲ့လည်း ကျွန်တော်တို့မှာရှိတဲ့ ပြည်တွင်းလုပ်ငန်းရှင်တွေကို ဝါးမြို သွားအောင် ကျွန်တော်တို့ ဒေါက်တာဦးမြင့်ကြည် ပြောသလို ယှဉ်ပြိုင်မှုဥပဒေပေါ်လစီကို ခုထဲက ကျွန်တော် တို့ ချမှတ်ထားမှာ ဖြစ်ပါတယ်။ နို့မို့ရင် ကျွန်တော်တို့ ပြည်တွင်းမှာရှိတဲ့ လုပ်ငန်း ရှင်တွေကို ဝါးမျိုသွားပြီးတော့ ကျွန်တော်ကို ဂုတ်သွေး စုတ်သွားမှာဖြစ်ပါတယ်။ ဒါကြောင့် ဒီဥပဒေဟာလည်း ကျွန်တော်တို့ အရေးတကြီး စီမံရေးဆွဲပေးတဲ့ ဥပဒေလို့ ကျွန်တော် တင်ပြရခြင်းဖြစ်ပါတယ်။ ဒီထက်ပြီးတော့ ကျွန်တော်တို့ ဖော်ဆောင်တဲ့နေရာမှာ တစ်နိုင်ငံလုံး မဟုတ်ဘဲနဲ့ ဒေသအလိုက် ဥပမာဆိုရင် တိုင်းဒေသကြီး/ပြည်နယ်အလိုက်မှာလည်းပဲ ကြွင်းကျန်နေတဲ့ သယ်ယူပို့ဆောင်ရေးလုပ်ငန်းတို့လိုမျိုး အရောင်းအဝယ် လုပ်ငန်းတို့လိုမျိုး၊ ဈေးကွက်စီးပွားရေးနဲ့ မသင့်တော်တဲ့ အခြေအနေမျိုးရှိကောင်းရှိပါလိမ့်မယ်။ အဲဒီလို ရှိခဲ့လို့ရှိရင် တိုင်းဒေသကြီးနဲ့ပြည်နယ်များကို စီမံ ခန့်ခွဲနေတဲ့ဝန်ကြီးချုပ်များကလည်းပဲ နိုင်ငံတော်သမ္မတကို တာဝန်ခံထားတဲ့အတွက်ကြောင့် ဒီလိုလုပ်ငန်းများ ကိုယ့်တိုင်းနဲ့ပြည်နယ်မှာ ရှိခဲ့လို့ရှိရင် စီမံခန့်ခွဲမှု နည်းလမ်းအရ ဒီလို လက်ဝါးကြီးအုပ်စီးပွားရေးစနစ်မျိုးကို ဖြေလျှော့ပေးဖို့၊ ဖြေဖျောက်ပေးဖို့ကို ဝင်ရောက်ထိန်းကျောင်းပေးဖို့ လိုအပ်မယ်လို့ ယူဆ ပါတယ်။ ကျွန်တော်တို့ မြန်မာနိုင်ငံရဲ့ စီးပွားရေးစနစ်ကို ပြန်ကြည့်မယ်ဆိုရင် ဒီကနေ့ အ ခြေအနေတွေမှာ ဈေးကွက်စီးပွားရေးစနစ် ဖော်ဆောင်နေပေမယ့်လည်း အားရကျေနပ်မှု မရှိသေးပါဘူး။ အများကြီး ကျွန်တော်တို့လုပ်ရမယ့် အပိုင်း ရှိပါတယ်။ ဈေးကွက်စီးပွားရေး စနစ်နဲ့ လျော်ညီတဲ့ သွင်းအားစုတွေ ကျွန်တော်တို့မှာ ပြည့်ပြည့်ဝဝ မရှိပါဘူး။ ဥပမာအားဖြင့် ဘဏ်လုပ်ငန်း၊ ဘဏ်လုပ်ငန်းတွေဟာ ပီပီပြင်ပြင် ဈေးကွက်စီးပွားရေး စနစ် အထောက်အကူပေးရတာဖြစ်ပါတယ်။ ဒီနေ့ မြန်မာ့စီးပွားရေးဘဏ် အပါအဝင် ဘဏ် အမျိုးအမည်ပေါင်း(၂၀)လောက် ကျွန်တော်တို့တိုင်းပြည်မှာ ရှိတယ်လို့ မှတ်သားရပါတယ်ဒါပေမဲ့ ဒီဘဏ်လုပ်ငန်းတွေက များသောအားဖြင့် ကျွန်တော်တို့ သထုံမှာလည်းပဲ မြန်မာ့စီးပွားရေးဘဏ်၊ မွေး/ရေဘဏ်၊ အခုဆိုရင် သမဝါယမဘဏ်၊ ကမ္ဘောဇဘဏ် (၂)ခုဟာ တည်ဆောက်နေတာ ရှိပါတယ်။ ကြည့်လိုက်တဲ့အခါကျတော့ ဘဏ်လုပ်ငန်းတွေဟာ ကျွန်တော်တို့မှာ ငွေလွှဲတာလောက်ပဲ လုပ်နေကြတယ်။ တစ်ခုနဲ့တစ်ခု စီးပွားရေးအရ ငွေလွှဲမယ်၊ ပြုမယ် စသဖြင့် ဒါပဲ ရှိတယ်။ တကယ်တော့ ဘဏ်လုပ်ငန်းဆိုတာ ဈေးကွက်စီးပွားရေးစနစ်မှာ ကျွန်တော်တို့ ပြည်တွင်းက လုပ်ငန်းရှင်တွေကို လိုအပ်သလို သူတို့က ငွေချေးပေးရမယ်။ ဒါ အဓိက စီးပွားရေး ဖွံ့ဖြိုးမှုပါ။ ဒါ သူက ငွေချေးပေးရမယ်။ အဲဒီလို ငွေချေးပေးမှသာလျှင် ကျွန်တော်တို့ ပြည်တွင်းက စီးပွားရေးလုပ်ငန်းရှင်တွေကလည်း ကောင်းမွန်စွာ လည်ပတ် ဆောင်ရွက်နိုင်မှာ ဖြစ်ပါတယ်။ အဲဒီတော့ ချေးငွေကို လျှော့ပြီးတော့၊ အတိုးနှုန်းကိုလျှော့ပြီးတော့ ယူတာထက်စာရင် အတိုးနှုန်းမလျှော့လည်းပဲ ပြည်တွင်းလုပ်ငန်းရှင်တွေက ဒါ လိုအပ်ပါတယ်။ လိုချင်ပါတယ်။ ဒါပေမဲ့ ခက်နေတာက ဘဏ်တွေက ကျွန်တော်တို့ လုပ်ငန်းရှင်တွေကို လိုက်ပြီးတော့ ငွေချေးပေးရမယ့်အစား consumer ခေါ်တဲ့ စားသုံးသူကသာ ဘဏ်နောက်ကို လိုက်နေတယ်။ ငွေချေးဖို့ ဘဏ်ကိုသွားနေတယ်။ ဘဏ်ကလည်း ကျွန်တော်တို့ ချေးပေးချင်တဲ့ အတိုင်းအတာနဲ့ ဒါ မချေးပေးတော့ဘူး။ ဒါ ဘာကြောင့်လဲဆိုရင် ဘဏ်ကလည်း ငွချေးဖို့ဆိုရင် saving ခေါ်တဲ့ ပြည်သူအပ်ငွေကိုလည်း သူက အများကြီးအားထားရပါတယ်။ ဒီနေ့ကျွန်တော် တို့ saving က အတိုးနှုန်းက (၈)ရာခိုင်နှုန်းပဲ ပေးတဲ့အခါကျတော့ အပ်မယ့်သူကလည်း တော်တော် နည်းသွား ပါတယ်။ အဲဒီတော့ saving ကိုလည်း ကျွန်တော်တို့က အတိုး နှုန်းများများနဲ့ ဥပမာ စသဖြင့် (၁၅)ရာခိုင်နှုန်း နဲ့ အတိုးပေးမယ်ဆိုရင် လူတော်များများဟာ ငွေကို စီးပွားရေးလည်းမလုပ်ဘဲ နဲ့ အိမ်မှာလည်း မသိမ်းဘဲနဲ့ovingလုပ်မယ်။ ဘဏ်ကလည်းတစ်ခါ ကျွန်တော်တို့ကို၂၀)ရာခိုင်နှုန်း နဲ့ ချေးပေးမယ်ဆိုရင်လည်းပဲ ချေးမယ့်လုပ်ငန်းရှင်တွေ အများကြီးရှိပါတယ်။ ဒီကနေ့ ကျွန်တော်တို့ ပြင်ပမှာဆိုရင် ပြောနေတယ်။ ဝိ/- တိုး ၊ ၁/- တိုး၊ ရှိ/- တိုးဆိုရင်လည်း (၆၀)ရာခိုင်နှုန်း ဖြစ်သွားပြီ၊ တစ်နှစ်ကို။ ဒါတောင်မှ ဥပမာ ဝိ/-တိုး၊ ဝိ/-တိုး ဆိုရင်လည်း (၃၆)ရာခိုင်နှုန်း ဖြစ်သွားတယ်။ ဒါ လွယ်လွယ် ကူကူ ချေးငှားလို့ရတာမဟုတ်ပါဘူး။ မကြာခင်ကပဲ ကျွန်တော်က လယ်သမား တစ်ဦးဆိုတော့ ဒါလေး နည်းနည်းပြောချင်တယ်။ စိုက်ပျိုးစရိတ် ချေးငွေ၊ ကျွန်တော်တို့ လည်း ဧက ဘယ်လောက်လုပ်လုပ် ငါးသိန်းပဲ ရပါတယ်။ တစ်ဧက ငါးသောင်း နှုန်းနဲ့ ကျွန်တော် ဧက (၈၀) (၉၀) လုပ်တဲ့အတွက် ငါးသိန်းပဲ ရတယ်။ ကျွန်တော့် ဒီမှာ ကချင်ပြည်နယ်က ဦးစိုင်းတင်အောင် ဧက အဲဒီလောက် တိုးချေး ပေးဖို့ပေါ့။ ဒါ တိုင်းပြည် စီးပွားတိုးတက် ဖို့အတွက် လုပ်တာပါ။ မေးခွန်း မေးတဲ့ အခါကျတော့ လယ်/ဆည် ဒုတိယဝန်ကြီး အား လယ်ယာမြေဥပဒေ အရ လယ်မြေကို အပေါင်ခံလို့ရတယ်။ ဒါ မချေးပေးနိုင်ဘူးဆိုတဲ့ သဘော မျိုးပေါ့လေ။ ထပ်တိုးပြီး တော့ မချေးပေးနိုင်တဲ့ သဘောမျိုး ဖြေသွားပါတယ်။ ဖြေသွားပါတယ်။ ကျွန်တော်လည်း ဒီမေးခွန်းကို ---</speech>
<speech type="speaker">နိဂုံးချုပ်ပါ</speech>
<speech><mp id="117">ဦးစောအုန်း၊ မွန်ပြည်နယ် မဲဆန္ဒနယ်အမှတျ၉)</mp>အဲဒီတော့ တောင်သူလယ်သမား တွေ အတွက်လည်း ကျွန်တော်တို့ ဒီချေးကို လုံလုံလောက်လောက်ဖြစ်အောင်ချေးပေးဖို့လိုတယ်။ ဒါမှ ကျွန်တော်တို့ ဈေးကွက်စီးပွားရေးစနစ်မှာ ပိုပြီးတော့ ပီပြင်လာမှာဖြစ်ပါတယ်။ နိဂုံးချုပ် အနေနဲ့ ပြောရမယ်ဆိုရင် ဒါကြောင့် ဈေးကွက်စီးပွားရေးစနစ် ပီပီပြင်ပြင်ဖြစ်လာဖို့ရာ နိုင်ငံတော်သမ္မတက အစ ပြည်ထောင်စုအဆင့်ဝန်ကြီးများ၊ စီးပွားရေးကို စီမံခန့်ခွဲတဲ့ ပုဂ္ဂိုလ်များဟာ လုပ်သင့်သည်များကို လုပ်ပြီးတော့ မလုပ်သင့်သည်များကို မလုပ်ဖို့ တိုင်းဒေသကြီးနဲ့ ပြည်နယ် အတွင်းမှာရှိတဲ့ ဝန်ကြီးချုပ်များဟာလည်း မိမိတို့ဒေသမှာရှိတဲ့ လုပ်ငန်းကိုင်ငန်း၊ စီးပွား ရေး လုပ်ငန်းတွေ ပြည်သူ့အကျိုးကို ကြည့်ပြီးတော့ လက်ဝါးကြီးအုပ် စီးပွားရေးစနစ်မျိုး၊ ဈေးကွက် စီးပွားရေးစနစ်နဲ့ မညီတဲ့ ကိစ္စရပ်များရှိလျှင် စီမံခန့်ခွဲ သောနည်းလမ်းနဲ့ ဆောင်ရွက်ပေးဖို့ ဒါကြောင့် နိုင်ငံတော် စီးပွားရေး ဖွံ့ဖြိုးတိုးတက်ဖို့၊ ကျွန်တော်တို့ နိုင်ငံ ချမ်းသာကြွယ်ဝဖို့အတွက် ဒေါက်တာ ဦးမြင့်ကြည် ရဲ့ ယှဉ်ပြိုင်မှုဥပဒေ၊ ယှဉ်ပြိုင်မှုပေါ်လစီ ရေးဆွဲသင့်ကြောင်း ပြောကြား ရင်းနဲ့ နိဂုံးချုပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">လွှတ်တော်ကိုယ်စားလှယ်များ အပြင်ထွက်ပြီး ပြန်ဝင်တဲ့အခါ ဥက္ကဋ္ဌနဲ့ တင်ပြနေတဲ့ကြားထဲမှာ အမှတ်တမဲ့ဖြတ်မလျှောက်မိဖို့ သတိထားပါ။ ဦးဇော်မြင့်ဖေ ဘယ်ရောက်နေလဲ။ သတင်းပို့ မထားဘူး။ နောက် သတင်းပို့ပြီးမှ သွားပါ။ ဘယူက လွှတ်တာလဲ။ ဘယ်သူက ခွင့်ပြုလိုက်တာလဲ။ သတင်းပို့ပြီးမှ လွှတ်ပါ ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၁၀)မှ ဦးထွန်းကျော် ဆွေးနွေးနိုင်ပါပြီ။</speech>
<speech><mp id="154">ဦးထွန်းကျော်၊ ရှမ်းပြည်နယ် မဲဆန္ဒနယ်အမှတ်၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ကြွရောက်လာကြတဲ့ ပြည်ထောင်စုဒုတိယဝန်ကြီးများ၊ ဖိတ်ကြားထားသော ဧည့်သည်တော်များ ၊ အမျိုးသားလွှတ်တော်ကိုယ်စားလှယ်ကြီးများ ကိုယ်စိတ်နှစ်ဖြာကျန်းမာ ချမ်းသာပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ဟာ ရှမ်းပြည်နယ်မြောက်ပိုင်း မဲဆန္ဒနယ်အမှတ် (၁၀) ပလောင် ကိုယ်ပိုင်အုပ်ချုပ်ခွင့်ရဒေသမှ အမျိုးသားလွှတ်တော်ကိုယ်စားလှယ် ဦးထွန်းကျော် ဖြစ်ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတို၈)မှ ဒေါက်တာမြင့်ကြည် ၏ နိုင်ငံတကာတွင် စီးပွားရေး လက်ဝါးကြီးအုပ်မှုမျိုးကို တားဆီးရန်အတွက် “ယှဉ်ပြိုင်မှု ဥပဒေ ”နှင့် “ယှဉ်ပြိုင်မှု မူဝါဒ Competition Law and Competition Policy) op: M 00159:29ကြောင်း ပြည်ထောင်စုအစိုးရကို တိုက်တွန်းတဲ့ အဆိုကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီး ခင်ဗျား။ မိ မိဆွေးနွေးမှုကို စာဖြင့် ဖတ်ကြား ခွင့်ပြု ပေးပါရန် ဦးစွာပထမ တောင်းခံအပ်ပါတယ်။ မိမိတို့ နိုင်ငံဟာ ၂၀၁၀ ခုနှစ် နိုဝင်ဘာ ရ ရက်နေ့မှာ ပါတီစုံဒီမိုကရေစီအထွေထွေရွေးကောက်ပွဲကို အောင်မြင်စွာ ကျင်းပပြီး ၂၀၁၁ ခုနှစ် မတ်လ ၃၀ ရက်နေ့မှာ နိုင်ငံတော်၏ အာဏာအဝဝကို ပြည်သူ့ဒီမိုကရေစီအစိုးရထံ ဥပဒေနှင့်အညီ ချောမောပြေပြစ်စွာ လွှဲပြောင်းနိုင်ခဲ့တာ အိမ်နီးချင်းအာဆီယံနိုင်ငံများ အပါအဝင် တစ်ကမ္ဘာလုံးက လှိုက်လှဲစွာကြိုဆိုချီးကျူးအသိအမှတ်ပြုခဲ့ကြပါတယ်။ တစ်ချိန်ချိန်မှာပဲ နိုင်ငံတော်အစိုးရဟာ နိုင်ငံတကာ များနဲ့ သံတမန်တိုးချဲ့ ဆက်သွယ် ခြင်း၊ နိုင်ငံခြားသို့ သွားရောက်လည်ပတ်ခြင်း၊ နိုင်ငံခြားမှ နိုင်ငံ့ခေါင်းဆောင်များ၊ သံတမန်များ၊ ဧည့်သည်တော်များ၊ ပြည်တွင်းသို့ လာရောက်လည်ပတ်ခြင်း စတဲ့ ခေတ်မီဖွံ့ဖြိုးတိုးတက်တဲ့ နိုင်ငံကြီးများ လိုက်နာ ကျင့်သုံးတဲ့စနစ်အတိုင်း မြန်မြန်ထက်ထက် ပြုမူဆောင်ရွက် သွားသည်မှာ ကမ္ဘာ့နိုင်ငံကြီးများ အံ့ဩဂုဏ်ပြုရလောက်အောင် ဖြစ်သည်မှာ အမှန် ဖြစ်ပါတယ်။ အလားတူ ဥပဒေပြုရေးကဏ္ဍဖြစ်တဲ့ လွှတ်တော်မှာလည်း နိုင်ငံတ ကာမှ ခေါင်းဆောင်များ၊ လွှတ်တော် ကိုယ်စားလှယ်များ၊ သံတမန်များကို လက်ခံတွေ့ဆုံရသလို နိုင်ငံတကာလွှတ်တော်များသို့လည်း ၎င်းတို့ရဲ့ ဖိတ်ကြား ချက်အရ၊ သွားရောက်လေ့လာခြင်း၊ လ ည်ပတ်ခြင်းစသည်တို့ကို အချိန်တို အတွင်းမှာ အောင်မြင်စွာဆောင်ရွက်နိုင်ခဲ့တာလည်း အမှန် ဖြစ်ပါတယ်။ ကမ္ဘာ့နိုင်ငံကြီးများနှင့် ယှဉ်ပြီး ဖွံ့ဖြိုးတိုးတက်နိုင်အောင် စီးပွားရေးကဏ္ဍကို နှစ်တို၊ နှစ်ရှည်စီမံကိန်းချပြီး စနစ်တကျ ဆောင်ရွက်သွားဖို့ လိုအပ်ပါတယ်။ EU နိုင်ငံများ၊ ကနေဒါ၊ သြစတေးလျတို့က Sanction ကို ပြန်ရုပ်သိမ်းပေးကြပါတယ်။ အမေရိကန် ပြည်ထောင်စု ကလည်း မြန်မာနိုင်ငံသို့ ရင်းနှီးမြှုပ်နှံမှုကို ပြန်ပြီး ခွင် ပြုထားပါတယ်။ ဂျပန်နိုင်ငံက ODA ပြန်ပေးလာပါတယ်။ ကမ္ဘာအနှံ့မှ စက်မှုနိုင်ငံကြီးများ လာရောက်ရင်းနှီးမြှုပ်နှံဖို့ တာ စူနေကြပြီ ဖြစ်ပါတယ်။ မိမိတို့နိုင်ငံဟာ မြေပေါ် မြေအောက်၊ ရေပေါ်၊ ရေအောက် သဘာဝသယံဇာတတွေ ပေါကြွယ်ဝတဲ့ နိုင်ငံဖြစ်လို့ Virgin Country လို့ သတ်မှတ်ခေါ်ဝေါ်ကြပါတယ်။ မိုးကုတ်မြို့မှ ထွက်တဲ့ ကျောက်သံပတ္တမြားတွေ၊ ကချင်ပြည်နယ်ကထွက်တဲ့ ကျောက်စိမ်း တွေဟာ ကမ္ဘာမှာ အကောင်းဆုံးရယ်လို့ ယနေ့ထက်တိုင် ကျော်ကြားထင်ရှားနေပါတယ်။ သဘာဝတွင်းထွက်ပစ္စည်းတွေ၊ သဘာဝဓာတ်ငွေ့တွေ ထပ်မံထွက်ရှိဖို့ အလားအလာ ကောင်းတွေလည်း ရှိနေပါတယ်။ မထုတ်သုံးရသေးတဲ့ ရေထွ က်သယံဇာတတွေ အများကြီး ပေါကြွယ်နေပါတယ်။ သို့သော် မြေပေါ် မြေအောက်၊ ရေပေါ်၊ ရေအောက် သယံဇာတပစ္စည်း တွေဆိုတာ ထုတ်ယူ သုံးစွဲတဲ့အလျောက် တစ် နေ့ကုန်ဆုံးရမှာ အမှန်ဖြစ်ပါတယ်။ များများနဲ့ မြန်မြန် ထုတ်သုံး တယ်ဆိုရင် မြန်မြန်ပဲ ကုန်ဆုံးသွားမှာ ဖြစ်ပါတယ်။ သစ်တောတွေဆိုရင် အရှေ့ဘက်က ယိုး ဒယား နယ်စပ်တစ်လျောက်၊ မြောက်ဘက်က တရုတ်နယ်စပ်တစ်လျောက် ကုန်သလောက် ဖြစ်နေပါပြီ။ သဘာဝသယံဇာတပေါ်မှာ အခြေခံပြီး နိုင်ငံကို ဖွံ့ဖြိုးတိုးတက်အောင် စီမံဆောင်ရွက်မယ်ဆိုရင် နှစ်တို၊ နှစ်ရှည် စီမံကိန်းရေးဆွဲပြီး စနစ်တကျ ဖော်ထုတ်သုံးစွဲ သွားဖို့ အလွန်ပဲအရေးကြီးပါတယ်။ ဖော်ထုတ်သုံးစွဲတဲ့အမျှ ပြန်လည်ဖြည့်စွက်စိုက်ပျိုးဖို့လည်း လိုအပ်ပါတယ်။ ဒါမှ ရေရှည်အကျိုးစီးပွားဖြစ်ထွန်းမယ့် စီမံကိန်းဖြစ်ပါမယ်။ နောင်လာနောင်သား တွေအတွက် အမွေအဖြစ် သဘာဝ သယံဇာတပစ္စည်းများကို များများစားစား ချန်ထားပေး နိုင်မယ် ဖြစ်ပါတယ်။ သစ်တောထွက်ပစ္စည်းတွေ၊ ကျောက်သံပတ္တမြားတွေ၊ သဘာဝဓာတ်ငွေ့တွေကို ကုန်ကြမ်းအတိုင်း မရောင်းဘဲ (Value Added Products)တန်ဖိုးမြင့် ထုတ်ကုန်အဖြစ် ထုတ်လုပ်ပြီး ရောင်းချဖို့လိုအပ်ပါပြီ။ ပြည်တွင်းမှာ အလုပ်အကိုင် များများစားစား ဖန်တီးပေး နိုင်မှာ ဖြစ်သလို အလုပ်အကိုင် ရှားပါးမှု ကို လည်း တတ်နိုင်သလောက် ဖြေရှင်းပြီးသားလည်း ဖြစ်သွားပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီး ခင်ဗျား။ ၂၀၁၅ ခုနှစ်မှာ Asean Economic Comminity (AEC) ဖြစ်လာပါမယ်။ AFTA လည်း ဖြစ်လာပါမယ်။ AFTA နိုင်ငံအချင်းချင်း လွတ်လပ်စွာ ကုန်စည်တွေ စီးဆင်းသွားနိုင်ရပါမယ်။ ဖွံ့ဖြိုးမှုနှင့် နည်းပညာ အား သာတဲ့ နိုင်ငံများက ဈေးကွက်တွင် လိုအပ်နေတဲ့ ပစ္စည်း များကို အရည်အသွေး ကောင်းကောင်း၊ စရိတ်ကျဉ်းကျဉ်းဖြင့် ဈေးကွက်လိုအပ်သလောက် ဈေးနှုန်းချိုသာစွာ ပမာဏ များများ ထုတ်လုပ်ပေးနိုင်တဲ့အချိန်မှာ ဖွံ့ဖြိုးမှုနောက်ကျနေတဲ့ နိုင်ငံဟာ ဈေးကွက် ပျောက်သွား နိုင်ပါတယ်။ ပြည်တွင်းမှာ အလုပ်လက်မဲ့ပြဿနာပါ ဖြစ်ပေါ် လာနိုင်ပါတယ်။ AFTA နိုင်ငံ အချင်းချင်း ကုန်သွယ်မှုဆိုင်ရာ အငြင်းပွားမှုတွေလည်း ဖြစ်ပေါ် လာနိုင်ပါတယ်။ မကြာမီအချိန်မှာ နိုင်ငံခြားရင်းနှီးမြှုပ်နှံမှုဥပဒေပြဋ္ဌာန်းလိုက်မယ်ဆိုရင်FDI တွေ ဒလဟော ဝင်လာတော့မယ် ဖြစ်ပါတယ်။ မြန်မာနိုင်ငံမှာ ရင်းနှီးမြှုပ်နှံနိုင်အောင်၊ နိုင်ငံတကာလုပ်ငန်းရှင်များကို ဖိတ်ခေါ် နေရသလို မူဘောင်ကိုလည်း နိုင်ငံတော်သမ္မတကြီးက အမျှော်အမြင် ကြီးမားစွာဖြင့် ချမှတ် ထားပြီး ဖြစ်ပါတယ်။ ၎င်းမူဝါဒ (၄)ရပ်မှာ နိုင်ငံသား များ၏ အကျိုးစီးပွားကို မထိခိုက်စေခြင်း၊ နိုင်ငံတော်၏ ဂုဏ်သိက္ခာကို မထိခိုက်စေခြင်း၊ အချုပ်အခြာအာဏာကို မထိခိုက်စေခြင်းနဲ့ သဘာဝပတ်ဝန်းကျင်ကို မထိခိုက်စေခြင်းတို့ ဖြစ်ပါတယ်။ နိုင်ငံတကာမှာ ကျင့်သုံးတဲ့စံနှုန်းများနဲ့ အညီ ရင်းနှီးမြှုပ်နှံသူများအကျိုးစီးပွားနိုင်ငံ့အကျိုးစီးပွား မျှတစွာ ခံစားရရှိနိုင်စေရန် ဖြစ်ပါတယ သိပ်တင်းကျပ်လွန်းမယ်ဆိုရင် FDI တွေ ဝင်မလာသလို၊ သိပ်လျော့ထားပြန်ရင်လည်း နိုင်ငံ့ ၊ အကျိုး နစ်နာပါတယ်။ နှစ်ဦးနှစ်ဖက် အကျိုးမျှအောင် ထိန်း ထိန်းသိမ်းသိမ်း ချင့်ချိန် လုပ်ရ ပါမယ်။ ဖွဲ့စည်းပုံအခြေခံဥပဒေအပိုဒ် ၃၆၊ အပိုဒ်ခွဲ (ခ)မှာ စီးပွားရေးလုပ်ငန်းများတွင် တရားသဖြင့် ယှဉ်ပြိုင်ခြင်းကို ပျက်ပြားစေရန် တစ်ဦးတစ်ယောက်ကဖြစ်စေ၊ အစုအဖွဲ့ကဖြစ်စေ၊ လက်ဝါးကြီးအုပ်ဆောင်ရွက်မှု သို့မဟုတ် ဈေးကစားမှုပြုခြင်းဖြင့် အများပြည်သူတို့၏ အကျိုးစီးပွားကို ထိခိုက်နစ်နာစေခြင်းမှ တားဆီးကာကွယ်မယ်လို့ အတိအလင်း ဖော်ပြထားပြီး ဖြစ်ပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီး ခင်ဗျား။ ဝင်လာမယ့် နိုင်ငံတကာ စီးပွားရေးကုမ္ပဏီကြီးများနဲ့ ယှဉ့်မယ်ဆိုရင် မိမိတို့နိုင်ငံဟာ (၁) အရင်းအနှီး (Capital)၊ (၂) နည်းပညာ (Technology)၊ (၃)လူသားအရင်းအမြစ်(Human Resource)၊ (၄)ဈေးကွက် (Marketing) ဒီအပိုင်း(၄)ပိုင်းမှာ လုံးဝယှဉ်ပြိုင်နိုင်မှာ မဟုတ်ပါ။ ဒါကြောင့်မို့လို့ ယှဉ်ပြိုင်မှု ဥပဒေနှင့် ယှဉ်ပြိုင်မှုမူဝါဒ (Competition Law and Competition policy)ကို ကြို တင်ပြီး ပြဋ္ဌာန်းထားဖို့ လိုအပ်မှာဖြစ်ပါတယ်။ ဒီဥပဒေပြဋ္ဌာန်းမှ သာလျှင် Free and Fair ဖြစ်လာပါမယ်။ လွတ်လပ်မျှတစွာ ယှဉ်ပြိုင်နိုင်လာသလို၊ ယှဉ်ပြိုင်ပြီး ရှင်သန်လာနိုင်မယ့် အခွင့်အရေးလည်း ရရှိလာမှာဖြစ်ပါတယ်။ ကုမ္ပဏီများ၊ ပုဂ္ဂလိကများ အချင်းချင်း ယှဉ်ပြိုင်မှုရှိမှသာ ရင်းနှီး မြှုပ်နှံမှု ပိုမိုလာနိုင်ပြီး၊ ဈေးကွက်မှာ တစ်ဦးတစ်ယောက်၊ အဖွဲ့အစည်းတစ်ခုမှ လက်ဝါးကြီးအုပ်မှု မရှိနိုင်တော့ပါ။ စားသုံးသူများအနေဖြင့် လည်း ဈေးသက်သာပြီး အရည်အသွေးမြင့်မားတဲ့ ကုန်ပစ္စည်းများကို စိတ်ကြိုက်ရွေးချယ်ဝယ်ယူ စားသုံးနိုင်မယ့် အခွင့်အရေးလည်း ပိုမိုရရှိလာမှာ ဖြစ်ပါတယ်။ ပြည်တွင်းမှာရှိနေပြီဖြစ်တဲ့ အသေးစား၊ အလတ်စားလုပ်ငန်းများကိုလည်း နိုင်ငံတကာမ ဝင်လာမယ့် ကုမ္ပဏီကြီးများ၏ မတရားသဖြင့် လွှမ်းမိုးချုပ်ကိုင် အနိုင်ကျင့်ကြံခြင်းမှ ကာကွယ်တားဆီးနိုင်မှာလည်း ဖြစ်ပါတယ်။ Competition Policy ဟာ စဉ်ဆက်မပြတ် စီးပွားရေး ဖွံ့ဖြိုး တိုးတက်မှုအတွက် လိုအပ်ချက် တစ်ရပ်ဖြစ်တဲ့အပြင် ပိုမိုကောင်းမွန်တဲ့ စီးပွားရေး ပတ်ဝန်းကျင်ကိုလည်း ဖန်တီးပေးနိုင်မှာ ဖြစ်ပါတယ်။ တစ်ဆက်တည်းမှာပဲ စားသုံးသူများကို ကာကွယ်တဲ့ဥပဒေ (Consumer Protection Law) ကို ပြဋ္ဌာန်းဖို့ လိုပါလိမ့်မယ်။ အချို့ကုမ္ပဏီများ၊ လု ပ်ငန်းရှင်များဟာ တရားသဖြင်. ယှဉ်ပြိုင်ပြီး မနိုင်တဲ့အခါ မတရားတဲ့နည်းလမ်းက စားသုံးသူများ၏အကျိုးကို မငဲ့ဘဲ မိမိအကျိုး အတွက်ပြုမူ ဆောင်ရွက်မှုသွားတာလည်း ရှိပါတယ်။ ဥပမာအားဖြင့် Expire Date ကုန်ခါနီး ပစ္စည်းတွေ၊ ကုန်ပြီးတဲ့ပစ္စည်းများကို ဈေးပေါပေါဝယ်ယူပြီး Dote အသစ်ပြန်လည်ရိုက်ပြီး ရောင်းချတာမျိုး၊ ပစ္စည်းအတုကို ပြုပြင်ပြီးပြန်လည်ရောင်းချတာမျိုး ရှိတတ်ပါတယ်။ ရှိလ ည်း ရှိပါတယ်။ မိမိတို့ကို ဘေးဥပဒ်ပေးမယ့်ပစ္စည်းကို ဈေးများများပေးဝယ်ပြီး စားသုံးရတဲ့သဘောပဲ ဖြစ်ပါတယ်။ ငွေကြေး ကုန်ကျတာထက် ရောဂါဘယကိုခံစားရတာ နိုင်ငံ တော်နဲ့ နိုင်ငံသားများ အတွက် ပိုပြီးနစ်နာစေပါတယ်။ စားသုံးသူများ ကာကွယ်တဲ့ဥပဒေကိုပါ ပြဋ္ဌာန်းပြီး ပြည်သူများကို ကာကွယ်ဖို့ လိုအပ်ပြီးဖြစ်ပါတယ်။ လေးစားအပ်တဲ့ အမျိုးသားလွှတ်တော်ဥက္ကဋ္ဌကြီး ခင်ဗျား။ ဖွဲ့စည်းပုံအခြေခံဥပဒေ အပိုဒ် (၃၀)မှာ နိုင်ငံတော်သည် စက်မှုလက်မှုလုပ်ငန်းများကို တိုးတက်ဖွံ့ဖြိုးရေးအတွက် လိုအပ်တဲ့ နည်းပညာ၊ အရင်းအနှီး၊ စက်ပစ္စည်း၊ ကုန်ကြမ်း စသည်တို့ကို အတတ်နိုင်ဆုံး ဖြည့်ဆည်းရမည် ဟုပြဌာန်းပါရှိပါတယ်။ ယှဉ်ပြိုင်မှုဥပဒေနဲ့ ယှဉ်ပြိုင်မှုမူဝါဒကို ထုတ်ပြန်ပြဋ္ဌာန်းပြီးတဲ့အပြင် နိုင်ငံတကာမှ ဝင်ရောက်လာမယ့်ကုမ္ပဏီများ၊ လုပ်ငန်းရှင်များကို ယှဉ်ပြိုင်နိုင် အောင် မိမိတို့ရဲ့ တိုင်းရင်းသားလုပ်ငန်းရှင်များကို အထက်ပါဖွဲ့စည်းပုံအခြေခံဥပဒေပါအတိုင်း လိုအပ်တဲ့ နည်းပညာ၊ အရင်းအနှီး၊ စက်ပစ္စည်း၊ ကုန်ကြမ်း စသည်တို့ကို ထိထိရောက်ရောက် အတတ်နိုင်ဆုံး အပြည့်အဝ ရရှိခံစားနိုင်အောင် ဖော်ဆောင်ပေးဖို့ လိုအပ်မှာဖြစ်ပါတယ်။ ဒါမှသာလျှင် ပြည်တွင်းမှာ အလုပ်အကိုင်အခွင့် အလမ်းများ ပေါများဖြစ်ထွန်းလာပြီး အိမ်နီးချင်းနိုင်ငံများသို့ ရွှေ့ပြောင်းလုပ်သားများအဖြစ် မျက်နှာငယ် အောက်ကျိုးခံကာ ရရာ အလုပ်၊ ရသလောက် လုပ်အားခနှင့် သွားရောက် လုပ်ကိုင်ရခြင်း နည်းပါးသွားမယ်ဖြစ်ပါတယ်။ မိမိနိုင်ငံအတွင်းမှာ မိမိတို့ မိသားစုနဲ့အတူ အိုးမကွာ၊ အိမ်မကွာ လုံလုံခြုံခြုံ နဲ့ လူတန်းစေ့နေနိုင်မှာ ဖြစ်ပါတယ်။ ကျေးလက်ဒေသ ဆင်းရဲမှု ပပျောက်ရေးကိုလည်း တစ်ဖက်တစ်လမ်းမှ ဖြေရှင်းကူညီတာလည်း ဖြစ်ပါတယ်။ နောက်ဆုံးတစ်ချက်ကတော့ Crony တွေပဲ ဖြစ်ပါတယ်။ တာဝန်ရှိပုဂ္ဂိုလ်ကြီးများနှင့် ပူးပေါင်းပြီး မတရားတဲ့အခွင့်အရေးတွေ မယူနိုင်အောင် တားဆီးပိတ်ပင်ဖို့ အထူးပဲ လိုအပ် ပါတယ်။ ဥပဒေတွေ၊ နည်းဥပဒေတွေ၊ စည်းမျဉ်းစည်းကမ်းတွေ မည်သို့ပင် ပြဋ္ဌာန်းထား သော်လည်းပဲ Crony တွေ ဆက်လက်ပြီးတော့ ရှင်သန်နေမယ်ဆိုပါက မျှော်မှန်းသလောက် အရာရောက်မှာ မဟုတ်ပါ။ တရားဥပဒေရဲ့ အကာအကွယ်ကို ညီတူညီမျှ ခံစားခွင့် မရဘူးဆိုရင်၊ တိုင်းရင်းသားလုပ်ငန်းရှင်များ အချင်းချင်းကြားမှာ စိတ်ဝမ်းကွဲပြား သွားနိုင်စေပါတယ်။ နိုင်ငံတော်မှာလည်း အခွန်အခ ပြည့်ပြည့်ဝဝ ကောက်ခံ နိုင်ဖို့ အနှောင့်အယှက် အဟန့်အတား ဖြစ်စေနိုင်ပါတယ်။ ဒါကြောင့်မို့လို့ အထက်ပါအ���ြံပြုဆွေးနွေးချက်များကို ခြုံငုံပြီး ရန်ကုန်တိုင်း ဒေသကြီး မဲဆန္ဒနယ်အမှတ် (၈)မှ ဒေါက်တာမြင့်ကြည် ၏ အဆိုကို လှိုက်လှဲစွာ ထောက်ခံပါ ကြောင်း ပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဦးအောင်ကြည်ညွန့် မိုက်တောင်းပါ</speech>
<speech><mp id="1158">ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ်အမှန်၄)</mp>ဥက္ကဋ္ဌကြီး ၊ ခင်ဗျား။ စောစောတုန်းက ဆွေးနွေးသွားတဲ့ မွန်ပြည်နယ် မဲဆန္ဒနယ်အမှတ် (၉)က ကိုယ်စားလှယ်တော်ကြီး ဦးစောအုန်းဟာ အခုလက်ရှိ ဆွေးနွေးနေတဲ့ ခေါင်းစဉ်နဲ့ ဘယ်လိုမှ အပ်စပ်မှုမရှိဘဲနဲ့၊ အခုအခါမှာမှ ဒီမိုကရေစီ ရဲ့ မိခင်ကြီးလို့ ပေါ်လာတာမျိုးဟာ ကမ္ဘာ့အံ့ဖွယ် (၇)ခုထဲမှာ တစ်ခု ကျွန်တော် ထည့်ချင်ပါတယ်ဆိုတာမျိုး ပြောသွားတာ ကြားလိုက်ပါတယ်။ အဲဒါဟာ ကျွန်တော်တို့ လွှတ်တော် ရဲ့ နည်းဥပဒေများနဲ့ လိုက်နာအပ် တဲ့ ကျင့်ဝတ်သိက္ခာများနဲ့ လျော်ညီမှု ရှိ/မရှိ။ ဥက္ကဋ္ဌကြီးအနေနဲ့ ဆုံးဖြတ်ပေးစေချင်ပါတယ်။ ကျေးဇူးတင်ပါတယ်။</speech>
<speech type="speaker">ကျွန်တော် ကြားလိုက်ပါတယ်။ သို့သော် မိခင်ကြီးတစ်ခုထဲပြောရင် တစ်မျိုးပေါ့။ သူက ဖခင်ကြီးလည်းပါတယ်။ နောက်တစ်ခုလည်း ပါသေးတယ်။ ဘာလဲမသိဘူး။ ခေါင်းဆောင်ကြီး ဒီလိုပါတဲ့အခါကျတော့ ဇောက်ထိုးပြော၊ ခေါက်ချိုးနားလည်လို့ မရတဲ့ သဘောမျိုးဖြစ်သွားတာ။ အဲဒီတော့ ခေါင်းစဉ်နဲ့ ကိုက်ညီတယ်၊ မကိုက်ညီဘူးဆိုတာက ဥက္ကဋ္ဌ ရဲ့ သဘောဆောင်တယ်။ အဲဒီတော့ ဒီမှာ ဒါတွေက အရင်တုန်းကတော့ လွှတ်တော်ကိုယ်စားလှယ်တွေ ပြောထားတယ်၊ အချင်းချင်း ကန့်ကွက်လို့ ရပါတယ်။ ကန့်ကွက်တဲ့အချိန်မှ ပြောနေတဲ့ အချိန်မှ ထပြီး အသံပြုလိုက်၊ အသံမပြု ဘဲ မိုက်ကြီးပဲ ဖွင် ထားတဲ့အခါကျတော့ မမြင်ဘူး။ အသံပြုရင် မြင်ပါတယ်။ ပြောတဲ့အချိန်မှာလည်း ပြောလို့ရပါတယ်။ သို့သော်လည်း ခေါင်းစဉ်နဲ့ ကိုက်ညီတယ်၊ မကိုက်ညီဘူးဆိုတာ ကတော့ ဒီကိစ္စတစ်ခု ပြောတဲ့အခါမှာ ခြေဆင်းများတဲ့ လူတွေကတော့ ရှိတာပေါ့နော်။ နိုင်ငံရေးစနစ်နဲ့ စီးပွားရေးစနစ် ခြေဆင်းများပြီးတော့မှ ခေါင်းစဉ်နဲ့ လွဲသွားတယ်လို့ ယူဆရတာပေါ့။ သို့သော် နောက်ဆုံးမှာ တော့လည်း ခေါင်းစဉ်ကို ရောက်လာပြီး၊ နောက်ဆုံး နိဂုံးချုပ်တဲ့အချိန် ကျတော့မှ လုံးဝခေါင်းစဉ် ရောက်တဲ့ သဘောလည်းရှိတာပေါ့။ ဒါကတော့ ကျွန်တော်တို့ရဲ့ အတွေ့အကြုံ ပေါ် မူတည်ပြီးတော့ ဒီလိုဖြစ်တတ်ပါတယ်။ ဟုတ်ပြီနော်</speech>
<speech type="speaker">ဆက်လက်ပြီး၊ စစ်ကိုင်းတိုင်းဒေသကြီး မဲဆန္ဒနယ်အမှတ် (၇)မှ ဦးတင်မြ ဆွေးနွေးနိုင်ပါပြီ</speech>
<speech><mp id="1156">ဦးတင်မြ၊ စစ်ကိုင်းတိုင်းဒေသကြီး မဲဆန္ဒနယ်မှတ်၇)</mp>လေးစားအပ်တဲ့အမျိုးသား လွှတ်တော်ဥက္ကဋ္ဌကြီးနှင့်တကွ ဖိတ်ကြားထားတဲ့ ဧည့်သည်တော်များ၊ တက်ရောက်လာတဲ့ လွှတ်တော်ကိုယ်စားလှယ်များ အားလုံး မင်္ဂလာပါလို့ ရှေးဦး ဂါရဝပြု နှုတ်ခွန်းဆက်သပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်မြေအမှတ် (၇)မှ အမျိုးသားလွှတ်တော် ကိုယ်စားလှယ် ဦးတင်မြ ဖြစ်ပါတယ်။ ဒီနေ့ ကျွန်တော့်အနေနဲ့ ရန်ကုန်တိုင်းဒေသကြီး မဲဆန္ဒနယ်အမှတ် (၈) အမျိုးသား လွှတ်တော်ကိုယ်စားလှယ် ဒေါက်တာမြင် ကြည် အဆိုတင်သွင်းသွားတဲ့ နိုင်ငံတကာတွင် စီးပွားရေးလက်ဝါးကြီးအုပ်မှုမျိုးကို တားဆီးရန်အတွက် ယှဉ်ပြိုင်မှုဥပဒေနှင့် ယှဉ်ပြိုင်မှုမူဝါဒ (Competition Law နှင့် Competition Policy) ဒီဥစ္စာကို စတင်ရေးဆွဲသင့်ကြောင်း အဆိုနဲ့ ပတ်သက်ပြီးတော့ ကျွန်တော် အကြံပြု ထောက်ခံဆွေးနွေးသွားမှာ ဖြစ်ပါတယ်။ အဲဒီတော့ အကြံပြု လက်ခံဆွေးနွေးတဲ့အပိုင်းမှာ ကျွန်တော် နှစ်ပိုင်းခွဲပြီးတော့မှ အကြံပြု ဆွေးနွေးသွားမှာ ဖြစ်ပါတယ်။ ပထမတစ်ပိုင်းကတော့ ဒီအဆိုရှင်ရဲ့ အဆိုတင်ပြချက်၊ ယှဉ်ပြိုင်မှုဥပဒေနဲ့ ယှဉ်ပြိုင်မှုမူဝါဒဟာ စတင်ရေးဆွဲဖို့လိုပြီ။ ဘာကြောင့်လိုသလဲဆိုတဲ့အပိုင်းကို ကျွန်တော် ဆွေးနွေးမှာ ဖြစ်ပါတယ်။ နောက်တစ်ပိုင်းကတော့ တကယ်ရေးဆွဲဖြစ်ကြလို့ ရေးဆွဲ ပြီဆိုရင် ဘယ်လိုအမြင်၊ ဘယ်လိုသဘောထားများနဲ့ ဆွဲသွားသင့်သလဲဆိုတဲ့ အပိုင်းကို ကျွန်တော် ဆွေးနွေးသွားမှာ ဖြစ်ပါတယ်။ ပထမပိုင်းအနေနဲ့ ဘာကြောင့် အဆိုရှင်ရဲ့ အဆိုပြုချက် ယှဉ်ပြိုင်မှုဥပဒေနဲ့ ယှဉ်ပြိုင်မှုမူဝါဒကို ရေးဆွဲသင် သလဲဆိုခဲ့ရင် အဲဒီတော့ ဥပဒေတွေနဲ့အညီ သွားနေကြတာဖြစ်တဲ့အတွက် ဥပဒေတွေပိုင်းကိုတော့ ကြည့်ကြရမှာ ဖြစ်ပါတယ်။ ကျွန်တော်တို့ရဲ့ ၂၀၀၈ ဖွဲ့စည်းပုံအခြေခံဥပဒေတွေမှာ ပုဒ်မ ၅ မှာ ပြဋ္ဌာန်းထားတဲ့ အတိုင်းပါပဲ။ ကျွန်တော်တို့ရဲ့ နိုင်ငံတော်က ဈေးကွက်စီးပွားရေးစနစ်ကို သွားနေရတာ ဖြစ်ပါတယ်။ အဲဒီတော့ ဈေးကွက် စီးပွားရေးစနစ်ကိုသွားနေသလိုပဲ ဆက်ပြီးတော့ အဲဒီ ပုဒ်မ ၃၆၊ ပုဒ်မခွဲ (က) မှာ ကျွန်တော်တို့ရဲ့ စီးပွားရေးအင်အားစုတွေဟာ ဘာတွေလဲလို့ သတ်မှတ်ထားတဲ့ ဟာကို ကြည့်လိုက်ရင် နိုင်ငံတော်အပိုင်း ရှိ ပါတယ်။ ဒေသဆိုင်ရာ အဖွဲ့အစည်းတွေရှိပါတယ်။ သမဝါယမအဖွဲ့အစည်းတွေ ရှိပါတယ်။ ဖက်စပ်အဖွဲ့အစည်းတွေလည်း ရှိပါတယ်။ ပုဂ္ဂလိကပိုင်း ဆိုင်ရာတွေ ရှိပါတယ်။ ဒါတွေဟာ ကျွန်တော်တို့ရဲ့ ပြည်တွင်းက စီးပွားရေး အင်အားစုတွေ ဖြစ်ပါတယ်။ ဒါတွေဟာ လည်းပဲ ပါဝင်လုပ်ကိုင်ဆောင်ရွက်ခွင့် ရှိကြရမှာဖြစ်ပါတယ်။ ခွင့် လည်း ပြု ထားတာ ဖြစ်ပါတယ်။ တစ်ဆက်တည်းမှာပဲ ဒီ ပုဒ်မ ၃၆ (ခ)မှာ ကျွန်တော်တို့ ဘာဆက်ပြီးတော့ ဆိုထားသလဲ ဆိုရင် အမျိုးသားစီးပွားရေးလုပ်ငန်းကို ဆောင်ရွက်တဲ့အခါမှာ အဲဒီတော့ တရားသဖြင့် ယှဉ်ပြိုင်မှုကို ပျက်ပြားစေဖို့အတွက် တစ်ဦးတစ်ယောက်က ပဲဖြစ်ဖြစ်၊ တစ်စုတစ်ဖွဲ့ကပဲဖြစ်ဖြစ်၊ လက်ဝါးကြီးအုပ်တာမျိုး၊ ဈေးကွက်ကို ကစားတာမျိုး၊ ဒီလိုမျိုးလုပ်လိုက်ခြင်းအားဖြင့် အများ ပြည်သူရဲ့ အကျိုးစီးပွားကို နစ်နာထိခိုက်စေမယ့်ဟာမျိုးကိုရှိတယ်၊ ဖြစ်တယ်ဆိုရင် ကျွန်တော်တို့က ဒါ တားဆီးပေးရမှာဖြစ်ပါတယ်။ အဲဒါ ဥပဒေတွေနဲ့ တားဆီးပေးရမှာ ဖြစ်ပါတယ်။ ဒါကြောင့်မို့လို့ ဒီလောက်ထိ ကျွန်တော်တို့က ခွင့်ပေးထားတဲ့ လုပ်ပိုင်ခွင့်ကို လုပ်ကိုင်ကြတော့မယ့်အခါမှာ ပြည်တွင်းမှာပဲ ပြန်ကြည့်မယ်ဆိုရင် ကျွန်တော်တို့က အရင်းအနှီးပိုင်ဆိုင်ခွင် မတူညီတာတွေ ရှိပါတယ်။ တစ်နည်းအားဖြင့် အရင်းအနှီး အား များခြင်းနဲ့ အရင်းအနှီးအားနည်းခြင်းတွေဆိုတဲ့ ဒီအနေအထားမျိုးတွေ တွေ့ရမှာဖြစ်ပါတယ်။ ဒီထက် တွေ့ရမှာဖြစ်တဲ့အပြင် ဈေးကွက်စီးပွားရေး စနစ်ဖြစ်တဲ့အတွက် ပြင်ပရဲ့ ရင်းနှီးမြှုပ်နှံမှုတွေကလည်းပဲ အချိန်နဲ့တစ်ပြေးညီ ရောက်လာကြမှာ ဖြစ်ပါတယ်။ ပြည်တွင်းမှာပဲဖြင့် အရင်းအနှီးကိုတွေ့ရမှာဖြစ်တဲ့ အဲဒီလိုမျိုးဖြစ်လာမယ့်အချိန်မှာ ကျွန်တော်တို့ရဲ့ ပြည်တွင်းစီးပွားရေး လုပ်ငန်းရှင်တွေ အားလုံးက ကြည့်မယ်ဆိုရင် ပွင့်ပွင့်လင်းလင်း ဝန်ခံရရင် ကျွန်တော်တို့ အတွေ့အကြုံ နည်းပါး ပါတယ်။ ဥပမာ ကုမ္ပဏီဆိုရင်လည်း အများပိုင်ကုမ္ပဏီတောင် ကျွန်တော်တို့က ဖွဲ့ခဲ့နိုင် တဲ့ အနေအထားမှာ သိပ်သက်တမ်း မရှိ ပါဘူး။ ကုမ္ပဏီ၊ ကုမ္ပဏီ လို့သာ ခေါ်တယ်။ လီမိတက်တွေပါပဲ၊ ကုမ္ပဏီလီမိတက်တွေပဲ ကျွန်တော်တို့ ဖွဲ့ခဲ့ပြီးတော့မှ ကုမ္ပဏီတွေရဲ့ ဖွဲ့ခဲ့တဲ့ကိစ္စလည်းပဲ တစ်နိုင်တစ်ပိုင်ရဲ့ အလုပ်ကို ကုမ္ပဏီဖွဲ့မှ လုပ်လို့ဖြစ်မယ့်ကိစ္စများမှာ လုပ်နိုင်ခွင့်ရရှိ ရေးအတွက် ဖွဲ့ခဲ့တဲ့သဘောလိုပဲ ဖြစ်နေတဲ့အခါကျတော့ ကုမ္ပဏီရဲ့ အတွေ့အကြုံ လည်း နည်းပါး ပါတယ်။ နောက်တစ်ခါ ကျွန်တော်တို့ဟာ ကုန်သွယ်မှု၊ ကုန်ထုတ်လုပ်မှုလုပ်ငန်းကြီးတွေနဲ့ ပတ်သက်လို့ လည်းပဲ အတွေ့အကြုံ နည်းပါးတယ်လို့ပဲ ရိုးသားစွာ ဝန်ခံကြရမှာ ဖြစ်ပါတယ်။ အဲဒီလို အနေအထားမျိုးရှိနေတဲ့အခါမှာ ဈေးကွက်စီးပွားရေးစနစ်လည်း ကျင့် သုံးတာ ဖြစ်တဲ့အတွက် ပြင်ပအရင်းအနှီးများတဲ့ အရင်းအနှီးပိုင်ရှင်တွေ၊ စီးပွားရေးလုပ်ငန်းပိုင်ရှင်တွေ ဝင်ရောက်လာကြမှာ ဖြစ်ပါတယ်။ အဲဒီတော့ ကျွန်တော်တို့က အတွေ့အကြုံ နည်းပါတယ်။ အဲဒီတော့ ပိုင်ဆိုင်မှုရင်း နှီးမှုအင်အားကလည်းပဲ နည်းပါတယ်။ အဲဒီအခါမျိုးမှာ ကျွန်တော်တို့က ယှဉ်ပြိုင်ကြရမယ်ဆိုရင် ကျွန်တော်တို့ အများကြီး၊ တစ်နည်းအားဖြင့်ပြောရင် တပမ်းရှုံးနိုင်စရာတွေ အများ ကြီးရှိပါတယ်။ အဲဒီလိုဖြစ်တဲ့ကိစ္စကို ကျွန်တော်တို့က တာဝန်ရှိတဲ့အလျောက် အကာအကွယ်ပေးဥပဒေ ရေးဆွဲပေးထားရမှာ ဖြစ်ပါတယ်။ အဲဒီတော့ ဥပမာအားဖြင့် မြင်သာလောက်အောင် လက်ဝါးကြီးအုပ်မှုနဲ့ ဈေးကစားမှု ကို နမူနာတင်ပြရမယ်ဆိုရင် ဥက္ကဋ္ဌကြီး ခင်ဗျာ။ ကျွန်တော်တို့ ကချင်ပြည်နယ် ထားပါတော့။ ဖားကန့်ဒေသမှာ ကျောက်စိမ်း တူးဖော်တယ်။ နောက် တိုင်းနဲ့ပြည်နယ်အချို့ ရွှေထွက် တဲ့ဒေသ တွေမှာ ရွှေထုတ်လုပ်တယ်။ အဲဒီအခါကျတော့ ကျောက်စိမ်းထုတ်လုပ်တဲ့ အကွက်တွေမှာဆိုရင် ဧကကို ရာ၊ ထောင်ချီပြီးတော့မှ ကုမ္ပဏီတစ်ခုတည်း၊ တစ်စုတစ်ဖွဲ့ထဲကနေပြီးတော့ ပိုင်ဆိုင် ထားပြီးတော့မှ နေ့မီး၊ ညမီးနဲ့ ကျွန်တော်တို့က အချိန်တိုအတွင်းမှာ အရင်းအနှီးများစွာနဲ့ ထုတ်နေတဲ့၊ တစ်နည်းအားဖြင့် လက်ဝါးကြီးအုပ် ထုတ်လုပ်နေတဲ့ သဘောတွေသာ မြင်သာ ထင်သာ တွေ့ရတာ ဖြစ်ပါတယ်။ အဲဒီမှာ ရွှေလုပ်ကွက်တွေဆိုရင်လည်းပဲ အလားတူပဲ လုပ်ကွက်ကို ဆယ်ချီ၊ ရာချီပြီးတော့မှ ပိုင်ဆိုင်မှုကို လက်ဝါးကြီးအုပ်ပြီးတော့ ထုတ်လုပ်နေတာတွေ ရှိပါတယ်။ သစ်ထုတ်လုပ်တဲ့နေရာမှာလည်း အလားတူပါပဲ။ အဲဒီတော့ ဒီလူတွေဟာ ထင်သာမြင်သာ လက်ဝါးကြီးအုပ်တဲ့အပိုင်းကို ဒါ ကျွန်တော် နမူနာပြ ဆွေးနွေးခြင်းဖြစ်ပါတယ်။ အလားတူဈေးကွက် ကစားတဲ့နေရာမှာလည်း အမြင်သာဆုံး ကျွန်တော်တို့ ပြန်ကြည့် မယ်ဆိုရင်တောင်မှ ရန်ကုန်နဲ့ မန္တလေးဟာ ရွှေဈေးမှာ တစ်နေ့အတွက် အဖွင့်ဈေး၊ အပိတ်ဈေး မတူပါဘူး။ ပိတ်သွားဦးတော့လည်းပဲ ရန်ကုန်နဲ့ မန္တလေးဟာ ရွှေစင် ၁၆ ပဲရည် တစ်ကျပ်သားမှာ ၅၀၀ လောက် ကွာပါတယ်။ အဲဒါကို သူတို့လေးတွေက ပါးပါး၊ ပါးပါးလေးနဲ့ ဈေးကွက်ကို ကစားနေတာ၊ တစ်ခါတစ်လေ ဆီတွေနဲ့ ပတ်သက်ပြီးတော့မှ ရန်ကုန်၊ မန္တ လေး၊ တကယ့်ဒေသ ကြီးတွေမှာ ဒါ ပြည်တွင်းအ ခြေအနေကို ပြောတာပါ။ ပြည်ပရဲ့ ပါဝင်ယှဉ်ပြိုင် လက်ဝါးကြီး အုပ်မှုကို ကျွန်တော် ဈေးကစားမှုကို မဆိုလိုသေးပါဘူး။ ၂ ကျပ်တက်မယ်။ ၅ ကျပ် တက်မယ်၊ ဖုန်းလေးတစ်ချက် ဆက်သွယ်လိုက်ရင် ကျွန်တော်တို့ဟာ တစ်နေ့ရဲ့ ရောင်းအားဟာ ပီပါကို ရာချီလို့ ရောင်းရတာဖြစ်တဲ့အတွက် တစ်ပိဿာမှာ ၂ ကျပ်၊ ၅ ကျပ်လို့ တက်လိုက်ပါသော် လည်းပဲ တစ်နေ့ရောင်းအားရဲ့ အမြတ်ဟာ ဘယ်လောက်လဲဆိုတဲ့ ဈေးကွက်ကစားတဲ့အခါမှာ မြင်သာတဲ့အမြတ်ကို ကျွန်တော်တို့ တွက်လို့ရပါတယ်။ အဲဒါကြောင့်မို့လို့ အဲဒီလိုအနေအထားလေး တွေရှိတဲ့အတွက် ကျွန်တော်တို့က ဒီ ယှဉ်ပြိုင်မှုဥပဒေနဲ့ ယှဉ်ပြိုင်မှုပေါ်လစီကို ရေးဆွဲဆောင်ရွက်သွားသင့်ပြီ ဆိုပြီးတော့မှ ဒါလေးကို ကျွန်တော် အကြံပြု တင်ပြဆွေးနွေးခြင်းဖြစ်ပါတယ်။ ဆက်လက်ပြီးတော့ ဒီလို လိုအပ်လို့ တကယ် ရေးဆွဲကြတော့မယ်ဆိုရင် ကျွန်တော်တို့ ထားရှိသင့်တဲ့၊ မြင်သင့် တဲ့သဘောထားလေးကို အနည်းငယ် ကျွန်တော် ဆွေးနွေးလိုပါတယ်။ ဥပမာ ကျွန်တော်တို့က ဒီဟာတစ်ခုကို ဆွေးနွေး ရမယ်ဆိုရင် ပြည်တွင်းဥပဒေဖြစ်လို့ မိမိတို့ လွတ်လပ်စွာ ရေးဆွဲနိုင်တယ်ဆိုသော်လည်းပဲ ပြည်တွင်းမှာတင် ကျွန်တော်တို့က စီးပွားရေးဆိုင်ရာဥပဒေတွေ၊ လယ်သမားနဲ့ပတ်သက်တဲ့ ဥပဒေတွေ၊ အလုပ်သမားနဲ့ပတ်သက်တဲ့ ဥပဒေတွေ၊ နောက် စီးပွားရေးဆိုင်ရာ ဒီလိုတွေနဲ့ ဆွဲထားတဲ့ ဥပဒေတွေနဲ့၊ ဥပဒေအချင်းချင်း ပဋိပက္ခ မဖြစ်အောင် လည်း ကျွန်တော်တို့ သဘောထားစရာ လိုအပ်ပါတယ်။ နောက် အာဆီယံနိုင်ငံများမှာ တစ်နည်းအားဖြင့် မိမိတို့ရဲ့ နိုင်ငံအတွင်းမှာ လာရောက် ရင်းနှီးမယ့် တိုင်းပြည်တွေက ယှဉ်ပြိုင်မှုနဲ့ ပတ်သက်လို့ ဘယ်လို ယှဉ်ပြိုင်မှု ဥပဒေများ ရှိသလဲ။ ဘယ်လို မူဝါဒများ ချမှတ်ထားသလဲ။ သူတို့နဲ့လည်းပဲ ကျွန်တော်တို့က သိပ်ဆန့်ကျင်လွန်းခြင်း မရှိအောင် အဲဒီလို အနေအထားမျိုးလေးတွေကအစ ကျွန်တော်တို့က ကြည့် ရမယ့် သဘောလေး ရှိပါတယ်။ အလားတူ ဝန်ကြီးဌာနအချင်းချင်း လုပ်ပိုင်ခွင့်လေးတွေ အဲဒီလေးမှာ ကျွန်တော်တို့က မရှင်း မရှင်း ဝန်ကြီးဌာန တစ်ခုနဲ့တစ်ခု တွေ့ကြရမယ့် ဆောင်ရွက်စရာလေးတွေမှာ အဲဒီတော့ ဘယ်ဝန်ကြီးဌာနက ဆောင်ရွက်ရမယ်။ ဘယ်အဖွဲ့အစည်းက ဆောင်ရွက်ရမယ်ဆိုတဲ့ ကွဲပြားခြင်းရှိမှုလေးတွေကိုလည်း ကျွန်တော်တို့ သတိထားမိဖို့ လိုပါတယ်။ နောက်ပြီးတော့ ဥပဒေရဲ့ အမျိုးသားအကျိုးစီးပွားကို ဘယ်ကိစ္စ၊ ဘယ်ပြဋ္ဌာန်းချက် မှာဖြင့် အားသာသလဲ။ အားနည်းမလဲ ဆိုတာကိုလည်း ကျွန်တော်တို့ ဒါ ကြည့်ရမှာ ဖြစ်ပါတယ်။ အားသာလွန်းလို့လည်းပဲ မမျှတလွန်းရင် သင့် မယ့်အနေအထား မရှိ ပါဘူး။ ဒါကြောင့်မို့လို့ ကျွန်တော်တို့က ပထမ ကျွန်တော် ဆွေးနွေးတဲ့အတိုင်း တကယ် အဆိုရှင်ရဲ့ ဆွေးနွေးတဲ့အတိုင်း ယှဉ်ပြိုင်မှုဥပဒေကို၊ ယှဉ်ပြိုင်မှု မူဝါဒကို စတင်ရေးဆွဲဖို့ လိုပါပြီ။ စတင်ရေးဆွဲတဲ့အခါမှာ ခုနက ပြောသလို မိမိပြည်တွင်းဥပဒေများနဲ့လည်း ပဋိပက္ခ မဖြစ်အောင် နိုင်ငံတကာ တစ်နည်းအားဖြင့် ဝင်ရောက်ရင်းနှီးမယ့် နိုင်ငံတွေမှာ ယှဉ်ပြိုင်မှုပြဋ္ဌာန်းထားတဲ့ ဥပဒေတွေနဲ့လည်းပဲ ကျွန်တော် တို့က ဆန့်ကျင်ဘက်မဖြစ်အောင် ရေးဆွဲတဲ့အခါမှာ အမျိုးသားအကျိုးစီးပွား၊ လုံခြုံရေးနဲ့ ကျွန်တော်တို့က အမျိုးသားစည်းလုံး ညီညွတ်ရေးနဲ့ ကျွန်တော်တို့ရဲ့ ဒီဥစ္စာတွေနဲ့ ပတ်သက်ပြီး တော့မှ အကျိုးထိခိုက်မှု ရှိနိုင် /မရှိနိုင် စသည်အားဖြင့် ကျွန်တော်တို့က ကြို တင်ရေးဆွဲထား သင့်ပါတယ်။ ဒါကြောင့်မို့လို့ ကျွန်တော် အချိန်ကို ငဲ့သောအားဖြင့် နိဂုံးချုပ်ရမယ်ဆိုရင် အဆိုရှင် ဦးမြင့်ကြည် ရဲ့ တင်ပြတဲ့အတိုင်း ယှဉ်ပြိုင်မှု ဥပဒေနဲ့ ယှဉ်ပြိုင်မှုမူဝါဒကို ယနေ့ ကျွန်တော်တို့က ဈေးကွက်စးပွားရေးစနစ် စတင်ကျင့်သုံးတဲ့အခါမှာ စတင်ရေးဆွဲသင့်ပြီဖြစ်ကြောင်း ထောက်ခံ အကြံပြု ဆွေးနွေးရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အစည်းအဝေးကို (၁၅)မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။</speech>
<p>အစည်းအဝေးကို (၄၂၅)နာရီအချိန်တွင် ခေတ္တရပ်နားပြီး (၁၄၄၀)နာရီအချိန်တွင် ပြန်လည်ကျင်းပပါသည်</p>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်ပါတော့မှာ ဖြစ်ပါတယ်</speech>
<speech type="mc">အမျိုးသားလွှတ်ကွဲက္ကဌကြီး ကြွရောက်လာပါပြီခင်ဗျား။</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">ပဲခူးတိုင်းဒေသကြီးမဲဆန္ဒနယ်အမှတ်(၄)မှ ဦးရဲမြင့် ဆွေးနွေးနိုင်ပါပြီ</speech>
<speech><mp id="76">ဦးရဲမြင့်၊ ပဲခူးတိုင်းဒေသကြီး မဲဆန္ဒနယ်အမှတ် (၄)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာတဲ့ ဧည့်သည်တော်များ၊ ကိုယ်စားလှယ်တော်ကြီး များခင်ဗျား။ မင်္ဂလာပါလို့ ရှေးဦးပမာဏ နှုတ်ခွန်းဆက်သအပ်ပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ် (၄)မှ အမျိုးသားလွှတ်တော် ကိုယ်စားလှယ် ဦးရဲမြင့် ဖြစ်ပါတယ်။ ကျွန်တော့်အနေနဲ့ ကိုယ်စားလှယ်ကြီး ဒေါက်တာမြင့်ကြည် ရဲ့ အဆိုကို ထောက်ခံ ဆွေးနွေးသွားမှာ ဖြစ်ပါတယ်။ ဒီနေရာမှာ အဆိုနဲ့ ပတ်သက်လို့ စာသားလေး အနည်းငယ် ကွဲလွဲ နေတယ် ထင်လို့ တင်ပြလိုပါတယ်။ နိုင်ငံတကာတွင် စီးပွားရေး လက်ဝါးကြီးအုပ်မှုမျိုးကို တားဆီးရန်အတွက်ဆိုတာ အနည်းငယ် လွဲမှားနေတယ်လို့ ထင်ပါတယ်။ နိုင်ငံတော်တွင် ဖြစ်ရင်ဖြစ် သို့တည်းမဟုတ် နိုင်ငံစုံ စီးပွားရေးလုပ်ငန်းကြီးများ၏ စီးပွားရေး လက်ဝါးကြီးအုပ်မှုမျိုးကို တားဆီးရန်အတွက်ဆိုတဲ့သဘောမျိုး ဖြစ်ချင်လည်း ဖြစ်နိုင်ပါတယ်လို့ တင်ပြလိုပါတယ် ခင်ဗျား။ အဲဒီတော့ နိုင်ငံတကာမှာ စီးပွားရေးလက်ဝါးကြီးအုပ်မှုမျိုးကို ကျွန်တော်တို့ အနေနဲ့ ယှဉ်ပြိုင်မှု ဥပဒေသတ်မှတ်ဖို့ကတော့ အနည်းငယ်ခက်ခဲမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ နိုင်ငံတစ်နိုင်ငံဟာ ဒီမိုကရေစီစနစ် ထူထောင်ရုံနဲ့ နိုင်ငံခြားတိုက်ရိုက် ရင်းနှီးမြှုပ်နှံမှုတွေ ဒလဟော စီးဝင်လာတာမျိုး မဟုတ်ဘူးဆိုတာတော့ တွေ့ရမှာဖြစ်ပါတယ်။ ကျွန်တော်တို့ နိုင်ငံခြား တိုက်ရိုက်ရင်းနှီးမြှုပ်နှံမှု FDI ကြောင့် ပေါ်လာမယ့် ကောင်းကျိုးဆိုးကျိုးတွေကို တွက်ဆပြီးတော့ ကျွန်တော်တို့ ယှဉ်ပြိုင်မှုဥပ ဒေမူဝါဒ၊ ယှဉ်ပြိုင်မှုဥပဒေတွေကို ရေးဆွဲပြဋ္ဌာန်းပေးရမှာ ဖြစ်ပါတယ်။ ဒါကြောင့် FDI လို့ခေါ်တဲ့ Foreign Direct Investment ရဲ့ သဘောသဘာဝတွေနဲ့ မိမိနိုင်ငံရဲ့ အခြေအနေတွေကို လေ့လာပြီး လိုအပ်သလို မူဝါဒတွေ၊ ဥပဒေတွေ ပြဋ္ဌာန်းပေးရမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ယေဘုယျအားဖြင့် မြန်မာနိုင်ငံ၏ လက်ရှိ အခြေခံအဆောက်အအုံတွေဟာ FDI စီးဝင်နိုင်လောက်အောင် မက်လုံးမရှိသေးဘူးလို့ ကျွန်တော် ယူဆပါတယ်။ လမ်းပန်း၊ ခေတ်မီအဖွဲ့အစည်း Institution တွေ၊ ဘဏ် အရည်အသွေးတွေ၊ လျှပ်စစ်ဝန်ဆောင်မှုတွေဟာ အားနည်းနေ သေးလို့ တကယ်လို့များ ကျွန်တော်တို့က မက်လုံး ပေးပြီးတော့ နိုင်ငံခြား တိုက်ရိုက်ရင်းနှီးမြှုပ်နှံမှုတွေကို ခေါ်ယူမယ်ဆိုရင် အဲဒီအချက်တွေကို အားနည်းချက်တွေကို ထေမိအောင် ဥပဒေပိုင်းမှာ ဖြည့်စွက်ပြီးတော့ မက်လုံးပေးရမှာ ဖြစ်ပါတယ်။ ပြည်ပကဝင်လာရင် ထုံးစံအတိုင်း လတ် တလော သွင်းကုန်ခွန်တွေကို လျှော့ပေး ရလေ့ရှိပါတယ်။ အဲဒီအခါမှာ အခွန်တွေ လျော့ကျသွားပါလိမ့်မယ်။ သူတို့ တောင်းဆိုတတ်တာ ကတော့ လွတ်လပ်စွာ ရွှေ့ပြောင်းနိုင်မှု၊ ရင်းနှီးမြှုပ်နှံမှုဥပဒေဟာ ပွင့်လင်းမှုရှိရေး၊ ရှင်းလင်း လွယ်ကူရေး၊ အတားအဆီး လျှော့ချရေးဆိုတဲ့ အချက်အလက်တွေပဲ ဖြစ်ပါတယ်။ ဒါပေမဲ့ နိုင်ငံတိုင်းက လုပ်သလိုတော့ ကျွန်တော်တို့ လုပ်ကြရမှာ ဖြစ်ပါတယ်။ ယှဉ်ပြိုင်နိုင်စွမ်းရှိတဲ့ ဥပဒေတွေကို ပြဋ္ဌာန်းပေးရေးနဲ့ တဖက်မှာ ဆွဲဆောင်မှုရှိအောင်လည်း အခွင့်အရေးပေးတဲ့ ဥပဒေတွေကို ကျွန်တော်တို့ ပြဋ္ဌာန်းပေးရမှာ ဖြစ်ပါတယ်။ နိုင်ငံခြား တိုက်ရိုက်ရင်းနှီးမြှုပ်နှံမှု ဝင်လာရင် နိုင်ငံတွင်းမှာရှိတဲ့ စက်ရုံလုပ်ငန်းတွေ အများအားဖြင့် ပြို လဲ သွားလေ့ရှိပါတယ်။ ပြည်ပက ဝင်လာတဲ့ သွင်းကုန်တွေကို မယှဉ်နိုင်လို့ ဘဲ ဖြစ်ပါတယ်။ ဒီကိစ္စကို အစိုးရရဲ့ ပံ့ပိုးမှုတွေ လုပ်ငန်းရှင်တွေရဲ့ ကြိုးပမ်းအားထုတ် မှုတွေနဲ့ အထိုက်အလျောက် ကျွန်တော်တို့ ကျော်ဖြတ်ရမှာပဲ ဖြစ်ပါတယ်။ နိုင်ငံတွင်းက အငယ်စား၊ အလတ်စား စက်ရုံတွေရဲ့ နေရာမှာ ကြီးမားတဲ့ စက်ရုံကြီးတွေ ဝင်လာတော့မှာ ဖြစ်ပါတယ်။ သူတို့တွေက ကုန်တွေ အများကြီး ထုတ်လုပ်လာမှာမို့လို့ ပြည်တွင်းမှာ အလုပ်လက်မဲ့တွေ များပြား လာပါလိမ့်မယ်။ အလုပ်လက်မဲ့ဖြစ်လာသူတွေကို ကျွန်တော်တို့ လမ်းပေါ်ကို အရော က်မခံနိုင်ပါဘူး ခင်ဗျား။ နိုင်ငံခြား တိုက်ရိုက်ရင်းနှီး မြှုပ်နှံမှုတွေ နောက်ဆုတ်သွားပါလိမ့်မယ်။ ဒီတော့ အလုပ် လက်မဲ့တွေကို စနစ်တကျ အုပ်စု အတန်းအစားအလိုက် အလုပ်သမားတပ်ဖွဲ့ ကြီးတွေ Labour Division ကြီးွေ ဖွဲ့ပြီး စွမ်းရည်မြင့်အောင် သင်တန်းတွေ အားချင်း ကျွန်တော်တို့ ပေးကြရမှာ ဖြစ်ပါတယ်။ အဲဒီကတစ်ဆင့် လုပ်ငန်းတိုးချဲ့မှုတွေမှာ နေရာချက်ခြင်း ပြန်ယူနိုင်အောင် ဖန်တီးပေးဖို့ အစီအစဉ်တွေ၊ ယှဉ်ပြိုင် နိုင်စွမ်းရှိတဲ့ မူဝါဒတွေ ချမှတ်ဆောင်ရွက်ပေးရမှာ ဖြစ်ပါတယ်။ ကြိုတင်ပြင်ဆင်ပေးရမှာ ဖြစ်ပါတယ်ခင်ဗျား။ ကြာလာရင် ဒေသတွင်း တိုးတက်ဖွံ့ဖြိုးမှု ကွာဟလာနိုင်တာကိုလည်း ကျွန်တော်တို့ စဉ်းစားထားရမှာ ဖြစ်ပါတယ်။ ဥပမာ စက်ရုံတွေ ရှိတဲ့နေရာတွေနဲ့ စက်ရုံတွေ ကြဲပါးတဲ့နေရာတွေရဲ့ ဖွံ့ဖြိုးတိုးတက်မှု ကွာဟလာနိုင်ပါတယ်။ ကိုယ့်နိုင်ငံက ပစ္စည်းထက်သာပြီ ဈေးသက်သာတဲ့ပစ္စည်း ပြည်ပကနေ ယှဉ်ပြီး သွင်းလာပါလိမ့်မယ်။ ဈေးကွက်သဘောနဲ့ စားသုံးသူသဘောအတိုင်း လိုက်ရမှာမို့ သွင်းကုန်က ပို့ကုန်ထက် ပိုများလာပါလိမ့်မယ်။ အဲဒီလို ဖြစ်လာရင် နိုင်ငံ့စီးပွားရေးမှာ ပြဿနာ ပေါ်လာတော့မှာပါ။ ကိုယ့်နိုင်ငံက ယှဉ်ပြိုင် နိုင်စွမ်းရှိတဲ့ ပစ္စည်းတွေ မထုတ်လုပ်နိုင်ရင် ဝါးမြို့ခံ သွားရမှာလည်း ဖြစ်ပါတယ်။ နိုင်ငံခြားသားတွေ ဝင်ရောက်လာတာကြောင့် စီးပွားရေး ယှဉ်ပြိုင်မှုသာမက ယဉ်ကျေးမှုနဲ့ပတ်သက်တဲ့ ပြဿနာ တွေ နေရာတကာမှာ တွေ့လာရမှာ ဖြစ်ပါတယ်။ အမျိုးသမီးရေးရာ လုံခြုံ ရေးပြဿနာတွေ၊ လူကုန်ကူးမှု ပြဿနာတွေဟာ အမျိုးသားရေး ပြဿနာ သို့မဟုတ် အမျိုးသားရေးဆိုင်ရာ ခြိမ်းခြောက်မှုတွေ ဖြစ်လာပါလိမ့်မယ်။ ကြို တင်ယှဉ်ပြိုင်နိုင်စွမ်းရှိတဲ့ ရှင်သန်နိုင်စွမ်းရှိတဲ့ ပြဋ္ဌာန်းချက်တွေ၊ ဥပဒေတွေကိုလည်း ပြဋ္ဌာန်း ပေးဖို့လည်း လိုအပ်မှာဖြစ်ပါတယ်။ နောက်ဆုံးမှာ နိုင်ငံရေးစွက်ဖက်မှုတွေကို ခံနိုင်ရည်ရှိအောင် လူပုဂ္ဂိုလ်ရေးရာရော၊ ဥပဒေရေးရာပါ ခံနိုင်ရည်ရှိတဲ့ မူတွေလည်း ကျွန်တော်တို့ ချမှတ်ထားဖို့ လိုအပ်မှာဖြစ်ပါတယ်။ ထိုင်းနိုင်ငံရဲ့ နိုင်ငံခြားတိုက်ရိုက်ရင်းနှီးမြှုပ်နှံမှု မက်လုံးတွေကို ပဏာမ ကျွန်တော်တို့ လေ့လာကြည့်ပါတယ်။ ထိုင်းနိုင်ငံကို အလုံးအရင်းနဲ့ ဘာကြောင့် ဝင်လာရသလဲ ဆိုရင် လုပ်ခဈေးနှုန်းနည်းလို့ နိုင်ငံရေးတည်ငြိမ်လို့၊ ဘတ်ငွေတန်းဖိုး တည်ငြိမ်လို့ဆိုတဲ့ အချကွတွေ့ရပါတယ်။ ဘတ်ငွေ တန်ဖိုးကတော့ ၁၉၄၈ ခုနှစ်မှာ ဒေါ်လာ (၈၀)ရာခိုင်နှုန်းပါဝင်တဲ့ စံထားငွေကြေးအုပ်စုနဲ့ ဆက်စပ်သတ်မှတ်ညှိနှိုင်းထားနိုင်လို့ ယူဆရပါတယ်။ ထိုင်းနိုင်ငံရဲ့ ရင်းနှီးမြှုပ်နှံမှု မဟာဗျူဟာအရ ရင်းနှီးမြှုပ်နှံရမယ့်ကဏ္ဍတွေ ဟာ လယ်ယာ၊ မွေးမြူရေးနဲ့ သားစပ် ထုတ်လုပ်ရေး၊ ငါး၊ သတ္တုတူးဖော်ရေး၊ စက်မှုနဲ့ ဝန်ဆောင်မှု လုပ်ငန်းတွေမှာ အဓိကထား ရင်းနှီးမြှုပ်နှံ တာကို ကျွန်တော်တို့ တွေ့ကြရပါတယ်။ နိုင်ငံခြား တိုက်ရိုက်ရင်းနှီးမြှုပ်နှံမှု စက်ရုံတွေက ထွက်ကုန်တွေက ထိုင်းနိုင်ငံမှာ မရနိုင်တဲ့ပစ္စည်းမျိုးအကျိုးရှိတဲ့ပစ္စည်းမျိုး စီးပွားရေးအရသော်လည်းကောင်း နည်းပညာ အရသော်လည်းကောင်းဘေးဥပါဒ် မဖြစ်စေတဲ့ပစ္စည်း နိုင်ငံခြား တင်ပို့နိုင်တဲ့ ပစ္စည်းတွေ ဖြစ်ရမယ်လို့ဆိုပြီးတော့လည်း ဥပဒေစည်းမျဉ်းတွေ သတ်မှတ်ထားတာ တွေ့ရပါတယ်။ လာရောက် ရင်းနှီးမြှုပ်နှံသူတွေအတွက် မက်လုံးတွေကတော့ ပြည်တွင်းမှာပဲ ရောင်းချဖို့ ထုတ်လုပ်ထားတဲ့ စက်ရုံတွေဆိုရင် ထိုင်းနိုင်ငံသားတွေကိုပဲ အများဆုံးပိုင်ဆိုင်ခွင့် ပေးထားပြီးတော့ ပြည်ပတင်ပို့မယ့် ပစ္စည်းတွေ ထုတ်လုပ်မယ်ဆိုရင်တော့ နိုင်ငံခြား ရင်းနှီးမြှုပ်နှံမှုကုမ္ပဏီတွေကို ပိုင်ဆိုင်ခွင့်ပေးထားတာ တွေ့ရပါတယ်။ ပစ္စည်းအားလုံး နိုင်ငံခြား ထုတ်သမျှ တင်ပို့မယ်ဆိုရင်တော့ နိုင်ငံခြားကုမ္ပဏီ တွေဟာ အစုရှယ်ယာအားလုံး ပိုင်ဆိုင်ခွင့် ရနိုင်ကြပါတယ်။ ကန့်သတ်ထားတဲ့ ယှဉ်ပြိုင်မှု ဥပဒေတွေကတော့ လုပ်ငန်းထူထောင်မှုကို (၆)လကနေ (၁)နှစ်အတွင်း နေရာယူ ဆောင်ရွက် ရမယ်။ (၂)နှစ်အတွင်း စက်ကိရိယာတွေ တင်းသွင်းပြီးဖြစ်ရမယ်။ (၂)နှစ်ခွဲအတွင်း လုပ်ငန်း တည်ဆောက်မှု အားလုံးပြီးစီးရမယ်လို့ ဆိုတဲ့အချက်တွေ တွေ့ရပါတယ်။ ဒီသတ်မှတ်ချက်တွေနဲ့ ညီတဲ့ ကုမ္ပဏီတွေကိုတော့ တိုးတက်စွမ်းဆောင်နိုင်သူ ကုမ္ပဏီ အင်္ဂလိပ်စကားလုံး သုံးခွင့်ပြုပါခင်ဗျား။ Promoted Company လို့ သတ်မှတ်ပြီး မြေပိုင်ဆိုင်မှု ပေးလိုက်တာကိုလည်း တွေ့ရပါတယ်။ အမြတ်ခွန်ဆောင်ပြီး တဲ့အပြင် အခွန်တော်အဖြစ် (၂၀)ရာခိုင်နှုန်း ထပ်မံဆောင်ပြီးရင်တော့ ကျန်အမြတ်ငွေအားလုံးကို နိုင်ငံခြားကို လွှဲပြောင်းခွင့် ပေးတာကိုလည်း ထိုင်းနိုင်ငံမှာ တွေ့ရပါတယ်။ နိုင်ငံတကာကုမ္ပဏီကြီးတွေရဲ့ လုပ်နည်းလုပ်ဟန် တွေထဲမှာ ဥပဒေတွေ ကန့်သတ်ထားတာကို ဖြေလျော့စေအောင် အိမ်ရှင်နိုင်ငံတွေကို အကြပ်ကိုင်ပြီး သူတို့ ထုတ်လုပ်ချင်တဲ့ကုန်ပစ္စည်းတွေကို ဒီနိုင်ငံထဲမှာပဲ ဒေသ၊ အခြားဒေသ တွေကို လက်တစ်လုံးခြား ပြောင်းရွှေ့ ထုတ်လုပ်တာကိုလည်း တွေ့ရတတ်ပါတယ်။ ဒီလိုမှ မရရင်တော့ ကပ်ရက်အိမ်နီးချင်းနိုင်ငံတွေမှာ ပြောင်းရွှေ့ထုတ်လုပ်ပြီး ကျွန်တော်တို့ကို ပညာပေး တာတွေ တွေ့ရမှာဖြစ်ပါတယ်။ အိမ်ရှင်နိုင်ငံရဲ့ ကာကွယ်တားဆီးထားတဲ့ ယှဉ်ပြိုင်မှုဥပဒေတွေကို နိုင်ငံရေးသမား တွေကို အသုံးပြုပြီး ပြင်ဆင်အောင် ၊ ပယ်ဖျက်အောင် ဆောင်ရွက်တတ်တာတွေလည်း ကျွန်တော်တို့ နိုင်ငံတကာမှာ တွေ့ရ ပါတယ်။ ကုန်ပစ္စည်းအမျိုးအစား၊ အရေအတွက်၊ ဈေးနှုန်း သတ်မှတ်ချက်တွေကို ကုန်သွယ်မှု ကွန်ရက်စနစ်တွေကို ကြိုက်သလို စီမံနိုင်အောင်လို့ အိမ်ရှင်အစိုးရရဲ့ အချုပ်အခြာအာဏာကို ထိပါစေတဲ့အချက်တွေ အများအပြား ဆောင်ရွက်လေ့ရှိတာ ကိုလည်း ကျွန်တော်တို့ လေ့လာတွေ့ရှိရပါတယ်။ တစ်ခါ အပြည်ပြည်ဆိုင်ရာငွေကြေး ရန်ပုံငွေအဖွဲ့ IMF, WTO ကမ္ဘာ့ကုန်သွယ်ရေး အဖွဲ့ကြီးတွေရဲ့ စည်းကမ်းတွေကလည်း မူလကတည်းကကို နိုင်ငံစုံလုပ်ငန်းကြီးတွေကို ဦးစားပေး သတ်မှတ်ထားတာတွေဖြစ်လို့ အဲဒါတွေကို ကျော်လွှားနိုင်မယ့် ယှဉ်ပြိုင်မှုဥပဒေ စည်းကမ်းတွေကိုလည်း ကျွန်တော်တို့ ချမှတ်ဖို့ ကြိုးစားရဦးမှာ ဖြစ်ပါတယ်ခ င် ဗျား။ အိမ်ရှင်နိုင်ငံတွေက ထုတ်လုပ်နိုင်ပါလျက်နဲ့ ပိုမိုသာလွန်တဲ့ နည်းပညာအရင်းအနှီး တွေနဲ့ ယှဉ်ပြိုင်ထုတ်လုပ်မှုတွေကို ဒီနိုင်ငံစုံ Cooperation တွေက လုပ်လာတတ်တာကြောင့် ယှဉ်ပြိုင်မှုဥပဒေတွေဟာ တကယ်ပဲ အသက်ဝင်ဖို့လည်း လိုအပ်ပါတယ်ခင်ဗျား။ ဒီလိုဖြစ်လာရင် ကျွန်တော်တို့နိုင်ငံက လုပ်ငန်းတွေ ပြုတ်ကုန်မယ်။ ကျွမ်းကျင်ဝန်ထမ်း တွေ အလုပ်လက်မဲ့ ဖြစ်ကုန်ပြီး ပြည်ပကို ထွက်ကုန်မယ်။ ဒါတွေဟာ ဆုံးရှုံးနိုင်တဲ့ အချက်တွေပဲ ဖြစ်ပါတယ်။ နောက်တစ်ခုက လာဘ်ပေးလာဘ်ယူမှုကို ချေမှုန်းနိုင်မယ့် ယှဉ်ပြိုင်မှုဥပဒေတွေ လည်း ကျွန်တော်တို့ဆီမှာ လိုအပ်ပါတယ်ခင်ဗျား။ လာဘ်ပေးလာဘ် ယူတားဆီးမှု ဥပဒေတွေ ရှိပါလျက်နဲ့ ကုမ္ပဏီကြီးတွေက လက်တစ်လုံးခြား လုပ် တတ်တာကြောင့် အေးချမ်းသာယာမှုကို ဖျက်ဆီး သွားနိုင်ပါတယ်။ ၁၉၉၄ ခုနှစ်ကနေ ၂၀၀၁ ခုနှစ်အတွင်း ဒေါ်လာ ဘီလီယံ (၂၀၀)ဖိုး ရှိတဲ့ သဘောတူ စာချုပ်ပေါင်း(၄၀၀)၊ နိုင်ငံတကာ နိုင်ငံ(၁၀၀)ကျော်ရဲ့ စာချုပ်တွေကို လာဘ်ပေးလာဘ်ယူမှု လုပ်ခဲ့တာကို တွေ့ကြရပါတယ်။ နိုင်ငံစုံ ကုမ္ပဏီကြီးတွေရဲ့ မိခင်နိုင်ငံဖြစ်တဲ့ ဥပမာ အမေရိကန် နိုင်ငံကို ဒီလိုကိစ္စမျိုးလုပ်လို့ တိုင်တန်းတဲ့အခါမှာ ဒေါ်လာ ဘီလီယံ(၈၅)လောက် ဝင်ငွေရှိတဲ့ လာဘ်ပေးလာဘ်ယူမှု အကျိုးအ မြတ်ရခဲ့တဲ့ကိစ္စကို ဒဏ်ရိုက်တော့ ဒဏ်ငွေ (၃)သိန်းပဲ ရိုက်တာမျိုးလည်း ကျွန်တော်တို့ ကြုံရမှာဖြစ်ပါတယ်။ ဒီကိစ္စကတော့ အာဂျင်တီနားနိုင်ငံများ အမေရိကန်ရဲ့ IBM ကုမ္ပဏီကြီးက ဖြစ်ခဲ့တဲ့ ကိစ္စဖြစ်ပါတယ်။ အမြတ်အစွန်းရရှိရေးတစ်ခုသာ ရှေ့ရှု တတ်တဲ့ Cooperation ကြီးတွေကြောင့် နောက်ဆုံးမှာ အိမ်ရှင်နိုင်ငံဟာ ယှဉ်ပြိုင်နိုင်စွမ်း ဥပဒေတွေ ရှိနေပါလျက်နဲ့ စီးပွားရေး ကမောက်ကမ ဖြစ်လာတာ ကျွန်တော်တို့ တွေ့ခဲ့ရပြီးဖြစ်ပါတယ်။ ဒါကို နိုင်ငံရေးနည်းလမ်းနဲ့ ကြိုးပမ်းလာတဲ့အခါမှာ နိုင်ငံရေးနဲ့ အချုပ်အခြာ အာဏာကိုပါ ထပ်မံ ထိပါးလာတွေကိုလည်း ကျွန်တော်တို့ ကာလတစ်လျှောက် တွေ့ခဲ့ရပြီး 96 ဖြစ်ပါတယ်။ ဒါကြောင့် အိမ်ရှင်နိုင်ငံတွေရဲ့ ပြည့်စုံရမယ့်အချက်တွေကို ကျွန်တော့်အနေနဲ့ အနည်းငယ် အကြံပြုလိုပါတယ်။ နိုင်ငံခြားမှ အရင်းအနှီးတွေကြောင့် ပြည်တွင်းစုဆောင်းမှုကို မထိခိုက်မိဖို့ လိုပါတယ်။ နိုင်ငံခြားအရင်းအနှီးအတွ က် ပေးရမယ့်စရိတ်စက အနည်းဆုံး ဖြစ်ရေးနဲ့ ချင့်ချင့်ချိန်ချိန် စီမံခန့်ခွဲရေး လိုအပ်ပါတယ်။ ပြည်တွင်းပြည်ပ ဖက်စပ်လုပ်ငန်းတွေကို အားပေးခြင်းအားဖြင့် အမြတ်အစွန်းထက်ဝက်ကို ပြည်တွင်းက ရယူပြီး ပြည်တွင်းစီးပွားရေးကို အထောက်အကူဖြစ်စေမယ့် ဥပဒေတွေ ရေးဆွဲနိုင်ဖို့လည်း လိုပါတယ်။ နိုင်ငံခြားလုပ်ငန်းတွေကို ပြည်တွင်းစတော့ရှယ်ယာ ရောင်းဝယ်ရေးဌာနမှာ မှတ်ပုံတင် ထားစေရမှာ ဖြစ်ပါတယ်။ ကုန်သွယ်မှုကနေ အကျိုး အမြတ် ကြီးမားစေဖို့ နိုင်ငံခြား ရင်းနှီး မြှုပ်နှံမှုတွေကို ပို့ကုန်လုပ်ငန်းတွေမှာ အဓိကထား ရင်းနှီးမြှုပ်နှံလာစေဖို့ လည်း ဥပဒေတွေ ပြဋ္ဌာန်းရမှာ ဖြစ်ပါတယ်။ အချိန်ကြာလာတာနဲ့အမျှ နိုင်ငံခြားကုမ္ပဏီ ကြီးတွေရဲ့ ကုန်ထုတ်လုပ်မှု မှာ ပြည်တွင်းထွက်ကုန်တွေ ပိုသုံးလာစေနိုင်ဖို့ စီမံရပါမယ်။ ပြည်တွင်း ရင်းနှီးမြှုပ်နှံမှု တိုးတက်မှုနှုန်းဟာ နိုင်ငံခြားရင်းနှီးမြှုပ်နှံမှုထက် တဖြည်းဖြည်း ပိုမိုကြီးမားလာစေဖို့ ကျွန်တော်တို့ ရှေ့ရှုပြီး ဥပဒေတွေ ပြဋ္ဌာန်းပေးရမှာ ဖြစ်ပါတယ်။ နိုင်ငံခြားတိုက်ရိုက် ရင်းနှီးမြှုပ်နှံမှုကို ပြည်တွင်း ကုန်ထုတ်လုပ်ငန်းအသစ်တွေမှာသာတတ်နိုင်ရင် ရင်းနှီးမြှုပ်နှံစေဖို့ဆွဲဆောင်နိုင်အောင် ဥပဒေတွေပြဋ္ဌာန်းပေးဖို့ လိုပါတယ်။ နိုင်ငံခြားရင်းနှီးမြှုပ်နှံမှုအပေါ် မှီခိုမှုကင်းရေးအတွက် ပြည်တွင်းစုဆောင်းမှုနှုန်းကိုလည်း တစ်ပါတည်းမှာလည်း မြှင့်တင်ပေးသွားနိုင်ဖို့ ��ိုအပ်ပါတယ်။ လိုအားအပ်တဲ့ နိုင်ငံခြားတိုက်ရိုက်ရင်းနှီးမြှုပ်နှံမှုကိုသာ ဝင်လာစေဖို့နဲ့ မလိုလားအပ်တဲ့ နိုင်ငံခြားတိုက်ရိုက်ရင်းနှီးမြှုပ်နှံမှုတွေကို တားဆီးပေးနိုင်ဖို့ ကျွန်တော်တို့ရဲ့ မူဝါဒတွေနဲ့ ဥပဒေတွေက ရှိနေရမှာ ဖြစ်ပါတယ်။ ဒါ့အပြင် နိုင်ငံခြားရင်းနှီးမြှုပ်နှံမှုကို အိမ်ရှင် နိုင်ငံတွေက ရွေးချယ်ထားတဲ့ မူဝါဒနဲ့ မဟာဗျူဟာအရသာ လုပ်ကိုင်ခွင့်ပြုနိုင်ဖို့ ကျွန်တော်တို့မှာ သြဇာ ရှိဖို့ လိုပါတယ်။ နိုင်ငံခြား တိုက်ရိုက်ရင်းနှီးမြှုပ်နှံမှုတွေကိုလည်း ကတိခံဝန်ချက်အတိုင်း အကောင်အထည်ဖော်စေဖို့ ကျွန်တော်တို့မှာ ဩဇာနဲ့အာဏာရှိဖို့ လိုပါတယ်။ အခြားတစ်ဖက်မှာ အိမ်ရှင်နိုင်ငံရဲ့ စီးပွားရေးတစ်ရပ်လုံးနဲ့ အခြားကဏ္ဍတွေမှာပါ နိုင်ငံခြားတိုက်ရိုက် ရင်းနှီးမြှုပ်နှံမှုတွေရဲ့ အကျိုးသက်ရောက်မှုတွေကို ကျွန်တော်တို့ တစ်ချိန်လုံး အကဲဖြတ်နေဖို့ အဖွဲ့အစည်းတွေ လိုအပ်ပါတယ်။ အိမ်ရှင်နိုင်ငံရဲ့ ဘဏ္ဍာရေးတည်ငြိမ်မှုနဲ့ နိုင်ငံခြား ငွေပေးငွေယူရှင်းတမ်းကို အကာအကွယ်ပေးနိုင်ဖို့ လိုပါတယ်ခင်ဗျား။ အခုတ င်ပြချက်တွေအတွက် ယှဉ်ပြိုင်မှုမူဝါဒ၊ ယှဉ်ပြိုင်မှုဥပဒေတွေဆိုတာကို ကျွန်တော် ဒီလောက်နဲ့ပဲ ဆွေးနွေး ရင်းနဲ့ နိဂုံးချုပ်အပ်ပါတယ် ခင်ဗျား။ အားလုံး ကျေးဇူးတင်ပါတယ်။</speech>
<speech type="speaker">အဆို စာသားနဲ့ ပတ်သက်ပြီးတော့ နိုင်ငံတကာတွင် ဆိုတဲ့နေရာမှာ နိုင်ငံတော်တွင် ဖြစ်မလား။ တကယ်လို့ နိုင်ငံတကာတွင် ဆိုရင် ဒီ ဥပဒေနဲ့ မူဝါဒ နိုင်ငံတကာမှာ သွားပြီး ရေးဆွဲရမှာလားဆိုတဲ့ အကြံပြုချက်လေးရှိပါတယ်။ ဒေါက်တာမြင့်ကြည် သဘောထား ကရော</speech>
<speech><mp id="140">ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတို၈)</mp>ဟုတ်ကဲ့ပါ။ ကျွန်တော် ဒီဟာကို ရေးလိုက်တဲ့အခါကျတော့ ကျွန်တော် ရေးထားတာတော့ နည်းနည်း ရှည် ပါတယ်။ ဒီဟာကို ပြန်ပြီး ကျွန်တော်လည်း အမှတ် တမဲ့ ဖြစ်သွားတယ်။ ပြန်ပြီး ချဲ့ ပြီးတော့ ခေါင်းစဉ်ရေးလိုက်တဲ့အခါကျတော့ နိုင်ငံတကာဆိုတာ ပါသွားပါတယ်။ နိုင်ငံတကာ ဟိုမှာတော့ နိုင်ငံတကာမှာ ဒီဟာကို ရေးဆွဲပါတယ်။ အဲဒီတော့ ကျွန်တော်တို့ မြန်မာနိုင်ငံမှာလည်း ရေးဆွဲ သင့်ကြောင်းဆိုတဲ့ဟာကို ကျွန်တော်ရေးတာပါ။ သို့သော် ဒီမှာ ကျွန်တော်တို့ ပြန်ပြီးတော့ ရေးလိုက်တဲ့အခါကျတော့ နည်းနည်းအတိုချုံးလိုက်တဲ့အခါကျတော့ နိုင်ငံတကာဆိုတာ ပါသွားတဲ့ အတွက်ကြောင့် နိုင်ငံတကာ ဖြုတ်လိုက် လို့ရှိရင် စီးပွားရေးလက်ဝါးကြီးအုပ်မှုကို တားဆီးရန်အတွက် ယှဉ်ပြိုင်မှုဥပဒေ၊ ဒါတွေကို စတင် ဆောင်ရွက်သင့်ကြောင်းလို့ဆိုရင် အဆင်ပြေသွားပါလိမ့်မယ်။ နိုင်ငံတကာကို ဖြုတ်လိုက်လို့ ရှိရင် ရပါတယ်။</speech>
<speech type="speaker">ရပြီ</speech>
<speech type="speaker">အဆိုနဲ့ စပ်လျဉ်းပြီး စီးပွားရေးနဲ့ ကူးသန်း ရောင်းဝယ်ရေး ဝန်ကြီးဌာန၊ ဒုတိယဝန်ကြီးက ပြန်လည်ဆွေးနွေးရန် ရှိပါက ဆွေးနွေးဖို့ ဖြစ်ပါတယ်</speech>
<speech><agency id="97">ဒေါက်တာပွင့်ဆန်း (ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် တက်ရောက် လာကြသော အမျိုးသားလွှတ်တော် ကိုယ်စားလှယ်တော်ကြီးများ၊ ဧည့်သည်တော်ကြီးများ ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဂါရဝပြု ဆုမွန်ကောင်းတောင်းအပ်ပါတယ်။ ကျွန်တော်ကတော့ စီးပွားရေးနဲ့ ကူးသန်းရောင်းဝယ်ရေးဝန်ကြီးဌာန၊ ဒုတိယဝန်ကြီး ဒေါက်တာပွင့်ဆန်း ဖြစ်ပါတယ်။ ကျွန်တော့်အနေနဲ့ ရန်ကုန်တိုင်းဒေသကြီး မဲဆန္ဒနယ်အမှတ် (၈) အမျိုးသားလွှတ်တော် ကိုယ်စားလှယ် ဒေါက်တာမြင့်ကြည် တင်သွင်းထားတဲ့အဆိုကို ပြန်လည် ရှင်းလင်းဆွေးနွေးမှာ ဖြစ်ပါတယ်။ မြန်မာနိုင်ငံဟာ အာဆီယံအဖွဲ့ဝင်နိုင်ငံ တစ်နိုင်ငံဖြစ်ပြီး ASEAN CHARTER ကို လက်မှတ်ရေးထိုးထားတာဖြစ်ပါတယ်။ ASEAN CHARTER မှာ ပါဝင်တဲ့ အဓိက အသိုက်အဝန်း (၃)ခုကတော့ အာဆီယံစီးပွားရေးအသိုက်အဝန်း၊ အာဆီယံလူမှုယဉ်ကျေးမှုဆိုင်ရာ အသိုက် ၊ အဝန်းနဲ့ အာဆီယံလုံခြုံ ရေးအသိုက်အဝန်းတို့ပဲ ဖြစ်ပါတယ်။ အာဆီယံစီးပွားရေး အသိုက်အဝန်း ပုံစံ AEC Bule Print ကို ၂၀၀ရ ခုနှစ်၊ နိုဝင်ဘာ ၂၀ ရက်နေ့မှာ အာဆီယံ အဖွဲ့ဝင်နိုင်ငံအသီးသီးရဲ့ ခေါင်းဆောင်များမှ အတည်ပြု လက်မှတ်ရေးထိုးခဲ့ပါတယ်။ အာဆီယံ စီးပွားရေးအသိုက်အဝန်းပုံစံရဲ့ အဓိက ရည်ရွယ်ချက်တစ်ခုမှာ အာဆီယံအဖွဲ့ဝင် နိုင်ငံများ အကြား လွတ်လပ်၍မျှတသော ယှဉ်ပြိုင်မှုဒေသကြီးတစ်ရပ် ဖြစ်ထွန်းပေါ်ပေါက် လာစေရန် ဖြစ်ပါတယ်။ အာဆီယံစီးပွားရေးအသိုက်အဝန်းပုံစံတွင် ယှဉ်ပြိုင်မှုမူဝါဒနဲ့ ပတ်သက်၍အောက်ပါအတိုင်းဆောင်ရွက်ရန် သတ်မှတ်ထားပါတယ်။ (၁) ၂၀၁၅ ခုနှစ်တွင် အာဆီယံ အဖွဲ့ဝင်နိုင်ငံအားလုံး၌ ယှဉ်ပြိုင်မှုမူဝါဒ အစပြု၍ စတင်ကြိုးပမ်းဆောင်ရွက်ရန်၊ (၂) ယှဉ်ပြိုင်မှု မူဝါဒများ ဆွေးနွေး ညှိနှိုင်းရေး ဖိုရမ်တစ်ခုအနေဖြင့် ဆောင်ရွက်ပေးရန်၊ တာဝန်ရှိသည့် အာဏာပိုင်အဖွဲ့ သို့မဟုတ် အေဂျင်စီများ ပါဝင်သော ကွန်ရက်တစ်ခု တည်ထောင်ရန်၊ (၃) အမျိုးသား ယှဉ်ပြိုင်မှုမူဝါဒ ဖွံ့ဖြိုးတိုးတက်ရေးဆောင်ရွက်ရာတွင် အာဆီယံအဖွဲ့ဝင် နိုင်ငံများ အတွက် လူ့ စွမ်းအားဖွံ့ဖြိုး တိုးတက်ရေးလုပ်ငန်းများအား အားပေးရန်၊ (၄) ယှဉ်ပြိုင်မှု မူဝါဒအတွက် ၂၀၁၀ ခုနှစ်တွင် ဒေသဆိုင်ရာလမ်းညွှန်ချက်တစ်ရပ် ဖြစ်ပေါ်လာစေရန်တို့ပဲ ဖြစ်ပါတယ်။ မြန်မာနိုင်ငံအပါအဝင် အာဆီယံ ယှဉ်ပြိုင်မှုဆိုင်ရာ ကျွမ်းကျင်သူများအဖွဲ့သည် အာဆီယံဒေသတွင်း ယှ ဉ်ပြိုင်မှုမူဝါဒ ဥပဒေများ ပြဋ္ဌာန်းဖြစ်ပေါ်လာစေရန် ဒေသဆိုင်ရာ w8:23 Sajos ASEAN Regional Guideline on Competition Policy o အာဆီယံဒေသတွင်း စီးပွားရေးနယ်ပယ်တွင် ယှဉ်ပြိုင်မှုပတ်ဝန်းကျင် တစ်ခု ဖြစ်ပေါ်လာစေရေး ယှဉ်ပြိုင်မှုမူဝါဒနဲ့ဥပဒေ သိရှိနားလည်နိုင်စေရေး၊ ယှဉ်ပြိုင်မှုဥပဒေ ရေးဆွဲရာတွင် အကိုးအကားအထောက်အထားများဖြင့် အသုံးပြု ဆောင်ရွက်နိုင်ရေး စသည့် အခြေခံအချက် များနှင့်အညီ ပြုစုခဲ့ပါတယ်။ အာဆီယံဒေသတွင်း ယှဉ်ပြိုင်မှုမူဝါဒ ဥပဒေနှင့် စပ်လျဉ်းသည့် ဒေသဆိုင်ရာ လမ်းညွှန်ချက်များကို ၂၄-၈-၂၀၁၀ မှာ ဗီယက်နမ်နိုင်ငံ၊ ဒ နမ်မြို့၌ ကျင်းပပြုလုပ် ခဲ့သည့် (၄၂) ကြိမ်မြောက် အာဆီယံစီးပွားရေးဝန်ကြီးများ အစည်းအဝေးတွင် ကြေညာချက် ထုတ်ပြန်ခဲ့ပြီးဖြစ်ပါတယ်။ အာဆီယံအဖွဲ့ဝင်နိုင်ငံများအနက် ယှဉ်ပြိုင်မှုဆိုင်ရာ မူဝါဒနဲ့ ဥပဒေများ ပြဋ္ဌာန်းပြီးဖြစ်သော နိုင်ငံ (၄) နိုင်ငံ ရှိ ပါတယ်။ ၎င်းတို့မှာ အင်ဒိုနီးရှား၊ စင် ကာပူ၊ ထိုင်းနိုင်ငံနဲ့ ဗီယက်နမ်နိုင်ငံတို့ပဲ ဖြစ်ပါတယ်။ မလေးရှားနိုင်ငံတွင် ယှဉ်ပြိုင်မှုဥပဒေကို ပြဋ္ဌာန်းပြီး ဖြစ်သော်လည်း အတည် ပြု ဆောင်ရွက်နိုင်ခြင်း မရှိသေးပါ။ မြန်မာနိုင်ငံအပါအဝင် လာအို၊ ကမ္ဘောဒီယား၊ ဖိလစ်ပိုင်၊ ဘရူးနိုင်းဒါရုဆလမ်နိုင်ငံများမှာ ယှဉ်ပြိုင်မှုဥပဒေ ရေးဆွဲလျက်ရှိသည့် မူကြမ်းအဆင့်၌သာ ရှိပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ အခန်း (၁) နိုင်ငံတော် အခြေခံမူများ ပုဒ်မ ၃၆၊ ပုဒ်မခွဲ(ခ)တွင် ယှဉ်ပြိုင်မှုမူဝါဒ နဲ့ စပ်လျဉ်း၍ အောက်ပါအတိုင်းဖော်ပြပါရှိပါတယ်။ နိုင်ငံတော်သည် စီးပွားရေးလုပ်ငန်းများတွင် တရားသဖြင့် ယှဉ်ပြိုင်ခြင်းကို ပျက်ပြားစေရန် တစ်ဦးတစ်ယောက်ကဖြစ်စေ၊ အစုအဖွဲ့ကဖြစ်စေ လက်ဝါးကြီးအုပ် ဆောင်ရွက်မှု သို့မဟုတ် ဈေးကစားမှုပြုခြင်း ဖြင့် အများပြည်သူတို့၏ အကျိုး စီးပွားကို ထိခိုက်နစ်နာစေခြင်းမှ တားဆီးကာကွယ်မည်ဟု ဖော်ပြထားပါတယ်။ မြန်မာနိုင်ငံတွင် အာဆီယံစီးပွားရေး အသိုက်အဝန်း ဆိုင်ရာကိစ္စရပ်များကို အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာန၊ ပြည်ထောင်စု ဝန်ကြီးမှ ဦးဆောင်၍ လုပ်ငန်းကော်မတီ(၁၅)ခု ဖွဲ့စည်းပြီး ဆောင်ရွက်လျက်ရှိပါတယ်။ ၎င်းကော်မတီများထဲမှာ ယှဉ်ပြိုင်မှုမူဝါဒ အကောင်အထည်ဖော်ရေးလုပ်ငန်း ကော်မတီလည်း အပါအဝင်ဖြစ်ပြီး သက်ဆိုင်ရာဌာနများမှ ဘာသာရပ်ဆိုင်ရာ ကျွမ်းကျင်သူများ၊ စီးပွားရေး အသင်းအဖွဲ့များမှ ကိုယ်စားလှယ်များ၊ ပညာရှင်များဖြင့် ဖွဲ့စည်းထားပါတယ်။ ၎င်းကော်မတီ အနေဖြင့် ဖွဲ့စည်းပုံအခြေခံဥပဒေပါ နိုင်ငံတော်အခြေခံမူများနှင့်အညီ စီးပွားရေး အခွင့်အလမ်း အားလုံးကို နိုင်ငံသားတိုင်း တန်းတူအခွင့်အရေးညီမျှစွာ လုပ်ကိုင်နိုင်ခွင့် ရရှိစေရေးအတွက် အာဆီယံဒေသဆိုင်ရာ လမ်းညွှန်ချက်များကို အခြေပြု၍ ယှဉ်ပြိုင်မှုမူဝါဒ၊ ယှဉ်ပြိုင်မှုဥပဒေ မူကြမ်းများ ပြုစုရေး ဆွဲရန် တာဝန်ယူဆောင်ရွက်ရမှာဖြစ်ပါတယ်။ ယှဉ်ပြိုင်မှုမူဝါဒဆိုင်ရာ လုပ်ငန်းကော်မတီအနေနဲ့ ယှဉ်ပြိုင်မှု မူဝါဒဆိုင်ရာ အချက် အလက်များ၊ ဗဟုသုတများ၊ အတွေ့အကြုံ များကို အသင်းအဖွဲ့များ၊ စီးပွားရေးလုပ်ငန်းရှင်များ၊ အများပြည်သူများအား awareness ပေးရန်အတွက် ရန်ကုန်၊ မန္တလေး၊ မော်လမြိုင် စသည့် မြို့ကြီးများမှာလည်းကောင်း၊ နယ်စပ်ကုန်သွယ်ရေးစခန်းများမှာလည်းကောင်း၊ UMFCCI အသင်းအဖွဲ့များ၊ ပုဂ္ဂလိကလုပ်ငန်းရှင်များစတဲ့ သက်ဆိုင်ရာ အဖွဲ့အစည်းပုဂ္ဂိုလ်များနဲ့ အလုပ်ရုံ ဆွေးနွေးပွဲများကို ဇူလိုင်ကစပြီး ကျင်းပလျက်ရှိပါတယ်။ ယှဉ်ပြိုင်မှု မူဝါဒကို ထိရောက်စွာ အကောင်အထည်ဖော်နိုင်ရေးအတွက် ယှဉ်ပြိုင်မှုဥပဒေ ရေးဆွဲ ရန် လိုအပ်ပါတယ်။ ယှဉ်ပြိုင်မှု ဥပဒေဟာ စီးပွားရေးလုပ်ငန်းများရဲ့ မလျော်ကန်တဲ့ ဒါမှမဟုတ် တရားနည်းလမ်းမကျတဲ့ ပြိုင်ဆိုင်မှုများကို ထိန်းချုပ်တဲ့ ဥပဒေဖြစ်ပြီးတော့ ကုန်သွယ်မှုနဲ့ နိုင်ငံတကာ ပြိုင်ဆိုင်မှုမှာ အရေးပါတဲ့ ဥပဒေပဲ ဖြစ်ပါတယ်။ ယှဉ်ပြိုင်မှုမူဝါဒ၊ ယှဉ်ပြိုင်မှုဥပဒေများချမှတ်ခြင်းဖြင့် စီးပွားရေး စွမ်းဆောင်ရည်များ တိုးတက်လာခြင်း၊ ဈေးကွက်အတွင်း မျှတစွာယှဉ်ပြိုင်နိုင်ခြင်း၊ လက်ဝါးကြီးအုပ်စိုးမှုမှ အကာအကွယ်ပေးခြင်း၊ စားသုံး သူများအတွက် အကျိုးကျေးဇူးများစွာရရှိခြင်း၊ ဥပမာ သင့်တင့် မျှတသော ဈေးနှုန်းဖြင့် သင့်တင့်ကောင်းမွန်သောပစ္စည်းကို ဝယ်ယူနိုင်ခြင်း၊ ကုန်ပစ္စည်းရွေးချယ် မှုများကို ပိုမိုရရှိလာခြင်း စတာတွေကို ဖြစ်စေပါတယ်။ ဒါ့အပြင် နိုင်ငံခြားရင်းနှီးမြှုပ်နှံမှုကိုလည်း ဆွဲဆောင်စေပါတယ်။ ဈေးကွက်လွတ်လပ်ခွင့်ပေးမှုများ၊ ပုဂ္ဂလိကကဏ္ဍဖွံ့ဖြိုးခြင်းများကို ထိန်းညှိဆောင်ရွက်နိုင်ဖို့ ယှဉ်ပြိုင်မှု မူဝါဒဥပဒေလိုအပ်မှာဖြစ်တဲ့အပြင် ၂၀၁၅ ခုနှစ်မှာ အာဆီယံ လွတ်လပ်သော ကုန်သွယ်မှုဒေသများအား အပြည့်အဝအကောင်အထည်ဖော်ခြင်းဖြင့် နိုင်ငံခြား ရင်းနှီးမြှုပ်နှံမှုများ အမြောက်အမြား စီးဝင်လာမှာဖြစ်လို့ ၎င်းမှတစ်ဆင့် ဖြစ် ပေါ်လာမယ့် ဆိုးကျိုးများကိုလည်း ကာကွယ်ထိန်းချုပ်နိုင်ဖို့ အထောက်အကူဖြစ်စေမှာ ဖြစ်ပါတယ်။ မြန်မာနိုင်ငံမှာ ယှဉ်ပြိုင်မှုဥပဒေမူကြမ်းအား အမျိုးသားစီမံကိန်းနှင့် စီးပွားရေးဖွံ့ဖြိုး တိုးတက်မှုဝန်ကြီးဌာနမှ မူကြမ်းရေးဆွဲထားပြီး ဖြစ်ပါတယ်။ ၎င်းမူကြမ်းမှာ အခန်းပေါင်း (၁၀)ခန်း ပါဝင်ပြီး ကုန်သွယ်မှုအတွက်သာ သီးသန့်ရေး ဆွဲထားခြင်းမဟုတ်ဘဲ စီးပွားရေး လုပ်ငန်းများ အားလုံးအတွက် ရေးဆွဲထားပါတယ်။ မူကြမ်း မှာ အဓိကအားဖြင့် ယှဉ်ပြိုင်မှု ကော်မရှင်ကို ဖွဲ့စည်းရမှာဖြစ်ပြီး ယင်းကော်မရှင်ကသာ ယှဉ်ပြိုင်မှုနဲ့ သက်ဆိုင်တဲ့ ကိစ္စအဝဝကို တာဝန်ယူ ဖြေရှင်းရမှာ ဖြစ်ပါတယ်။ မူကြမ်းမှာ ယှဉ်ပြိုင်မှုဥပဒေ အနှစ်သာရများဖြစ်တဲ့ တရားမျှတသော ယှဉ်ပြိုင်ခြင်း၊ လက်ဝါးကြီးအုပ်မှုကို ဆန့်ကျင်ခြင်း၊ ကုမ္ပဏီများ အုပ်စုဖွဲ့၍ ကျန်ကုမ္ပဏီများ ကို အနိုင်အထက်ပြုလုပ်မှုမှ ကာကွယ်ခြင်းတို့ကို အဓိက ဦးတည်ရေးဆွဲ ထားပြီးတော့ ယင်းအချက် များကို ဖောက်ဖျက်ကျူးလွန်ပါ က အပြစ်ပေးရမယ့် ပြစ်မှုပြစ်ဒဏ် များကိုပါ ထည့်သွင်းရေးဆွဲ ထားပါတယ်။ အဆိုပါ Competition Law မူကြမ်းအပေါ် ပြည်ထောင်စုသမ္မတမြန်မာနိုင်ငံ ကုန်သည်များနဲ့ စက်မှုလက်မှုလုပ်ငန်းရှင်များအသင်းချုပ်အခြား သက်ဆိုင်ရာအသင်းအဖွဲ့များ၊ ပုဂ္ဂိုလ်များနဲ့ အစည်းအဝေးများ၊ အလုပ်ရုံဆွေးနွေးပွဲများ ကျင်းပ ပြုလုပ်ပြီး သဘောထား မှတ်ချက်များ၊ အကြံပေးတင်ပြမှုများ၊ ပေါင်းစပ်ညှိနှိုင်းမှုများ၊ ဆောင်ရွက်နေပြီ ဖြစ်ပါတယ်။ သို့ပါ၍ ရန်ကုန်တိုင်းဒေသကြီး၊ အမှတ်(၈)မဲဆန္ဒနယ် အမျိုးသားလွှတ်တော် ကိုယ်စားလှယ် ဒေါက်တာမြင့်ကြည်မှ တင်သွင်းသည့် အဆိုနှင့်အညီ အာဆီယံလွတ်လပ်တဲ့ ကုန်သွယ်မှုဒေသ AFTA အကောင်အထည်မဖော်မီ စားသုံးသူများအတွက် ဈေးအသက်သာဆုံးနဲ့ အရည်အသွေး အကောင်းဆုံး ရရှိခံစားနိုင်စေဖို့နဲ့ ဈေးကွက်အတွင်း လွတ်လပ်၍ မျှတသော ယှဉ်ပြိုင်မှုဝန်းကျင်တစ်ရပ်လုံး ဖွံ့ဖြိုးတိုးတက်လာစေဖို့ ယှဉ်ပြိုင်မှုဥပဒေမူကြမ်းကို ရေးဆွဲလျက် ရှိပြီး လုပ်ထုံးလုပ်နည်းများနဲ့အညီ လွှတ်တော်သို့ တင်သွင်းရန် ဆောင်ရွက်လျက်ရှိပါသဖြင့် အမျိုးသားလွှတ်တော်ကိုယ်စားလှယ်ကြီး အဆိုပြုထားသည့် အာဆီယံ၏ AFTA မူဝါဒများနဲ့ လိုက်လျောညီထွေဖြစ်သည့် Competition Law ကို စတင်ရေးဆွဲသင့်ကြောင်း အဆိုအား ထောက်ခံပါကြောင်းနှင့် အဆိုနှင့်အညီလည်း ဆောင်ရွက်နေပြီဖြစ်ပါကြောင်း ဖြေကြားအပ် ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">အမျိုး သားလွှတ်တော်ကိုယ်စားလှယ်များခင်ဗျား။ ရန်ကုန်တိုင်း ဒေသကြီး မဲဆန္ဒနယ်အမှတ်(၈)မှ ဒေါက်တာမြင့်ကြည် တင်သွင်းတဲ့ စီးပွားရေး လက်ဝါးကြီးအုပ်မှုမျိုးကို တားဆီးရန် အတွက် “ယှဉ်ပြိုင်မှု ဥပဒေ” နှင့် “ယှဉ်ပြိုင်မှု မူဝါဒ ” (Competition Law နှင့် Competition Policy)များကို စတင်ရေးဆွဲ ဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်းကြောင်း အဆိုကို အတည်ပြုရန် သဘောတူ မတူ လွှတ်တော်ရဲ့ အဆုံးအဖြတ် ရယူပါမယ်</speech>
<speech type="speaker">လွှတ်တော်ရဲ့ အဆုံးအဖြတ်ရယူရာတွင် အမျိုးသားလွှတ်တော် ဆိုင်ရာ နည်းဥပဒေ ၁၇၊ နည်းဥပဒေခွဲ (တ)၊ နည်းဥပဒေခွဲငယ် (၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြု သည့် နည်းလမ်းနဲ့ ဆောင်ရွက်မှာ ဖြစ်ပါတယ်။ လိုက်လျောညီထွေစားလှယ်ကြီး အဆိုပြုရန် ဆောင်ရွက်လျက်ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲ ပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၈၅)မဲ၊ ကန့်ကွက်မဲ(၅)မဲ၊ ကြားနေမဲ(၄)မဲဖြစ်ပါတယ်။ ထောက်ခံမဲများတဲ့အတွက် ဒေါက်တာမြင့်ကြည် ရဲ့ အဆိုကို အတည်ပြုကြောင်း ကြေညာပါတယ်။(ဩဘာသံများ)</speech>
</bill>
<bill>
<title>ဒေါက်တာမြင့်ကြည်၊ ရန်ကုန်တိုင်းဒေကြီး မဲဆန္ဒနယ်အမှတို၈)၏ နိုင်ငံတော်သည် အမျိုးသားစီပွားရေး တိုးတက်ဖွံ့ဖြိုးရေးအတွက် သမဝါယမ အဖွဲ့အစည်းများကို စီးပွားရေးလုပ်ငန်းများတွင် ပါဝင်ဆောင်ရွက်ခွင့် ပြုထားပါ သဖြင့် စိုက်ပျိုးရေး သမဝါယမအသင်း (Agricultural Cooperative) များအတွက် ဥပဒေသစ်ရေးဆွဲရန် ပြည်ထောင်စု အစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှစာ ဆွေးနွေးခြင်း၊ ပြည် ထောင်စုအဆင့် အဖွဲ့အစည်းဝင် ပြန်လည်ဖြေရှင်းဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် (၁၁) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ရန်ကုန်တိုင်း ဒေသကြီး မဲဆန္ဒနယ်အမှတ် (၈)မှ ဒေါက်တာမြင့်ကြည် တင်သွင်းထားတဲ့ နိုင်ငံတော်သည် အမျိုးသားစီး ပွားရေး တိုးတက်ဖွံ့ဖြိုးရေးအတွက် သမဝါယမ အဖွဲ့အစည်းများကို စီးပွားရေးလုပ်ငန်းများတွင် ပါဝင်ဆောင်ရွက်ခွင့်ပြုထားပါသဖြင့် စိုက်ပျိုးရေး သမဝါယမအသင်းများအတွက် ဥပဒေသစ်ရေးဆွဲရန် ပြည်ထောင်စုစိုးရအား တိုက်တွန်းကြောင်း အဆိုကို ဆွေးနွေးဖို့ လွှတ်တော်ကိုယ်စားလှယ်တစ်ဦးက အမည်စာရင်း တင်သွင်းထားပါတယ်</speech>
<speech type="speaker">မန္တလေးတိုင်းဒေသကြီး မဲဆန္ဒနယ်အမှတ်(၉)မှ ဦးမှတ်ကြီး ဆွေးနွေးနိုင်ပါပြီ။</speech>
<speech><mp id="105">ဦးမှတ်ကြီး၊ မန္တလေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့် ဖိတ်ကြားထားသော ဧည့်သည်များ၊ အမျိုးသား လွှတ်တော်ကိုယ်စားလှယ်များ ခင်ဗျား။ ရွှင်လန်းချမ်းမြေ့ကြပါစေလို့ ဆုမွန်ကောင်း တောင်းအပ် ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ် (၈)မှ အမျိုးသားလွှတ်တော်ကိုယ်စားလှယ် ဒေါက်တာမြင့်ကြည် တင်သွင်းခဲ့သော နိုင်ငံတော်သည် အမျိုးသားစီးပွား ရေး တိုးတက် ဖွံ့ဖြိုးရေးအတွက် သမဝါယမအဖွဲ့အစည်းများကို စီးပွားရေးလုပ်ငန်းများတွင် ပါဝင်ဆောင်ရွက် ခွင့်ပြု ထားပါသဖြင့် စိုက်ပျိုးရေး သမဝါယမအသင်းများအတွက် ဥပဒေသစ်ရေးဆွဲရန် ဟူသော အဆိုကို ထောက်ခံဆွေးနွေးသွားမယ့် မန္တလေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသား လွှတ်တော်ကိုယ်စားလှယ် ဦးမှတ်ကြီး ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီး ခင်ဗျား။ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေ ပုဒ်မ ၃၆(က)တွင် နိုင်ငံတော်သည် အမျိုးသား စီးပွားရေးတိုးတက်ဖွံ့ဖြိုးရေးအတွက် နိုင်ငံတော်ဒေသဆိုင်ရာ အဖွဲ့အစည်းများ၊ သမဝါယမအဖွဲ့ အစည်းများ၊ ဖက်စပ်အဖွဲ့အစည်းများ၊ ပုဂ္ဂလိက စသည့် စီးပွားရေးအင်အားစုအားလုံးကို စီးပွားရေး လုပ်ငန်းများတွင် ပါဝင်ဆောင်ရွက်ခွင့်ပြုသည်ဟု ပြဋ္ဌာန်းထားပါတယ်။ နိုင်ငံတော်သမ္မတကြီး ကလည်း အထက်ပါစကားရပ်များကို ၃၀-၃-၂၀၁၁ ရက်နေ့ ပြည်ထောင်စု လွှတ်တော်တွင် မိန့်ကြားခဲ့ပါတယ်။ မြန်မာနိုင်ငံရဲ့ လူဦးရေ (၇၀)ရာခိုင်နှုန်းသည် ကျေးလက်ဒေသတွင် နေထိုင်သူများဖြစ်ပြီးတော့ လယ်ယာ၊ သားငါး ကုန်ထုတ်လုပ်မှုလုပ်ငန်းများမှာ အများဆုံး ဆောင်ရွက်နေကြတဲ့ တိုင်းပြည်ရဲ့ အဓိကကုန်ထုတ်လုပ်မှု စွမ်းအားစုကြီး ဖြစ်တာကို တွေ့ရှိရမှာဖြစ်ပါတယ်။ ဒါကြောင့် ကျေးလက်ဒေသ ကုန်ထုတ်လုပ်မှု တိုးတက်လာတာနဲ့အမျှ တိုင်းပြည်ရဲ့ စီးပွားရေးဖွံ့ဖြိုး တိုးတက်လာမှာ မလွဲဖြစ်ပါတယ်။ ဆင်းရဲနွမ်းပါးမှုလည်း လျော့ကျလာမှာ ဖြစ်ပါတယ်။ ဆင်းရဲနွမ်းပါးကြတဲ့ ကျေးလက်နေ ပြည်သူများရဲ့ လူမှုစီးပွားရေးဘဝ တိုးတက်ရေး အတွက် ယခင်အစိုးရလက်ထက်ကလည်း ကျေးလက်ဒေသ ဖွံ့ဖြိုးရေးလုပ်ငန်းတာဝန် (၅)ရပ်ကို ချမှတ်ပြီးတော့ အကောင်အထည်ဖော်ခဲ့ရာမှာ ပညာရေး၊ ကျန်းမာရေး၊ လမ်းပန်းဆက်သွယ်ရေး၊ သန့်ရှင်းတဲ့သောက်သုံးရေနဲ့ စိုက်ပျိုးရေရရှိရေး စတဲ့ကဏ္ဍများမှာ အခြေခံကောင်းများကို အထိုက်အလျောက် ရရှိခဲ့တာကို တွေ့မြင်ရမှာဖြစ်ပါတယ်။ ကျေးလက်ဒေသ ဖွံ့ဖြိုးရေးတိုးတက် ရေးနှင့် ဆင်းရဲနွမ်းပါးမှုလျှော့ချနိုင်ရေးအတွက် အစိုးရသစ်လက်ထက်မှာ လုပ်ငန်းစဉ် (၈)ရပ်ကို ချမှတ်ခဲ့ပါတယ်။ သမဝါယမဝန်ကြီးဌာနကနေပြီးတော့ ကျေးလက်သမဝါယမလုပ်ငန်း ဖွံ့ဖြိုး တိုးတက်ရေးဟူတဲ့ လုပ်ငန်းစဉ်ကို ချမှတ်ထားတာကို တွေ့ရှိရမှာဖြစ်ပါတယ်။ (O) ILေးစားအပ်ပါသော အမျိုးသားလွှတ်တော်ဥက္ကဋ္ဌကြီး ခင်ဗျား။ ကျေးလက်ဒေသ ဖွံ့ဖြိုးရေးနဲ့ ဆင်းရဲနွမ်းပါးမှုလျှော့ချရေးဆိုင်ရာ အမျိုးသားအဆင့် အလုပ်ရုံဆွေးနွေးပွဲကို ၂၀-၅-၂၀၁၁မှ ၂၂-၅-၂၀၁၁ ရက်နေ့တွေမှာ ကျင်းပခဲ့ပြီးတော့ နိုင်ငံတော်သမ္မတက နိုင်ငံတကာ မှာတော့ အစုအဖွဲ့များကို အခြေခံပြီး ယနေ့အထိအောင်မြင်စွာ ဆောင်ရွက်နေတာ၊ ဆောင်ရွက် နေကြပေမယ့် မြန်မာနိုင်ငံမှာတော့ သမဝါယမစနစ်ဆိုရင် ဆိုရှယ်လစ်ခေတ်က ရပ်ကွက်လုံးကျွတ်၊ ရွာလုံးကျွတ် မဝင်မနေရ ပါဝင်စေခဲ့ပြီး မမှန်မကန် လုပ်ရပ်ဖြစ်စဉ်များ ကြောင့် ပြည်သူလူထုက အယုံအကြည်ကင်းမဲ့ခဲ့တဲ့ သင်ခန်းစာကိုယူပြီး အထက်အဖွဲ့အစည်းက ဖွဲ့စည်းပေးခြင်း မဟုတ်ဘဲ ယနေ့ခေတ်သစ်၊ စနစ်သစ်မှာ လူသစ် စိတ်သစ်နဲ့ စိတ်တူကိုယ်တူ ညီညွတ်သူ တစ်စု ဖြင့်သာ ၎င်းတို့အချင်းချင်း၊ အလုပ်ကြိုးစားသူအချင်းချင်း၊ ငွေရေးကြေးရေးစိတ်ချရသူ အချင်းချင်း ကုန်ထုတ်လုပ်မှု အစုအဖွဲ့များဖြင့် ဆန္ဒရှိသူ လုပ်ကိုင်လိုသူများဖြင့် စည်းရုံးဖွဲ့စည်း အားပေးတဲ့အသွင်ကို ဆောင်ရွက်ကြမှာဖြစ်တယ်လို့ မိန့်ကြားခဲ့ပါတယ်။ လေးစားအပ်ပါသောအမျိုးသားလွှတ်တော်ဥက္ကဋ္ဌကြီး ခင်ဗျား။ ကျေးလက်သမဝါယမ လုပ်ငန်းများဖွံ့ဖြိုးတိုးတက်ရေးအစီအစဉ်အရ ဆောင်ရွက်နေတဲ့ လုပ်ငန်းစဉ်(၆)ရပ်ကို တွေ့ရှိရမှာ ဖြစ်ပါတယ်။ နံပါတ် (၁) ဌာနဆိုင်ရာငွေစုငွေချေးသမဝါယအသင်း၊ နံပါတ် (၂) ရပ်ကွက်ကျေးရွာ ငွေစုငွေချေးသမဝါယမအသင်း၊ နံပါတ်၃) ဈေးသမဝါယမအသင်းနဲ့ နံပါတ်၄) အသေးစားချေးငွေ လုပ်ငန်းသမဝါယမအသင်း၊ နံပါတ် (၅)အသေးစားချေးငွေလုပ်ငန်းအဖွဲ့နဲ့ နံပါတ် (၆) စိုက်ပျိုး ထုတ်လုပ်ရေးသမဝါယမအသင်းများ ဆိုပြီးတော့ ငွေစုငွေချေးလုပ်ငန်းခွဲများ တွေ့ရမှာဖြစ်ပါတယ်။ လယ်ယာကုန်ထုတ်လုပ်မှုနဲ့ လက်လုပ်လက်စား ငွေစုငွေချေးအသင်းများသည် ကျေးလက်နေ ပြည်သူများရဲ့ လက်လုပ်လက်စားများအတွက် စီးပွားရေး၊ ပညာရေးနဲ့ ကျန်းမာရေးကဏ္ဍတို့မှာ ကူညီပံ့ပိုးနိုင်ရန် ရည်ရွယ်ပြီးတော့ လယ်ယာကုန်ထုတ်လုပ်နဲ့ ၊ လက်လုပ်လက်စား ငွေစုငွေချေး သမဝါယမအသင်းများကို ၂၀၁၁ ခုနှစ် မေလမှ စတင်ပြီးတော့ ဖွဲ့စည်းခဲ့တာကို တွေ့ရမှာဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင် ဗျား။ ကျေးလက်ဒေသ များမှာ ဆောင်ရွက်နေတဲ့ ကျေးရွာတစ်ရွာ ထုတ်ကုန်တစ်မျိုးဆိုတဲ့ လုပ်ငန်းတွေကို တိုးတက် ဖွံ့ဖြိုးလာအောင် ဆောင်ရွက်ကြရမှာ ဖြစ်ပါတယ်။ ဂျပန်မှာတော့ ၁၉၇၉ ခုနှစ်မှာ စတင်ခဲ့ပြီးတော့ ထိုင်း၊ မလေးရှား၊ အင်ဒိုနီးရှား၊ ဗီယက်နမ်၊ လာအိုနဲ့ ကမ္ဘောဒီးယားတို့ မှာ ဆောင်ရွက်လျက် ရှိတာကို တွေ့ရမှာဖြစ်ပါတယ်။ မြန်မာနိုင်ငံမှာလည်း နဂိုကတည်းက ကျွန်တော်တို့ ဆောင်ရွက် နေတာတွေ ရှိပါတယ်။ ချောင်းဦးမှာဆိုရင် ဂျုံဦးထုပ်တို့၊ ပင်းတယမှာ ဝါးခမောက်တို့ ၊ ပဲခူးမှာ မြေအိုး၊ ကျောက်မြောင်းမှာ စဉ့်ထည်လုပ်ငန်းနဲ့ ပုဂံမှာယွန်းထည်လုပ်ငန်း စတာတွေဟာ ကျွန်တော်တို့ ဆောင်ရွက်နေတဲ့လုပ်ငန်းတွေ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ခေတ်အဆက်ဆက် သမဝါယမလုပ်ငန်းများ ဆောင်ရွက်ရာမှာ တွေ့ကြုံခဲ့ရတဲ့ အားနည်းချက်များကို ပြုပြင်ပြီးတော့ဆောင်ရွက်သွားဖို့ လိုအပ်မှာ ဖြစ်ပါတယ်။ အားနည်းချက်တွေကတော့ (က)မူဝါဒပိုင်းဆိုင်ရာ အားနည်းချက်တွေ၊ (ခ)အသင်းဖွဲ့စည်းမှုပိုင်းဆိုင်ရာ အားနည်းချက်တွေ၊ (ဂ)အသင်းလုပ်ငန်း ပိုင်ဆိုင်ရာအားနည်းချက်တွေနဲ့ (ဃ)ခေါင်းဆောင်မှုပိုင်းဆိုင်ရာအားနည်းချက်များနဲ့ (င) ကြီးကြပ် ကွပ်ကဲမှုဆိုင်ရာ အားနည်းချက်များကို တွေ့ ရမှာဖြစ်ပါတယ်။ လေးစားအပ်ပါသော အမျိုးသား လွှတ်တော် ဥက္ကဋ္ဌကြီးခင်ဗျား။ သမဝါယမရဲ့ အဓိပ္ပာယ်ဖြစ်တဲ့ သမဆိုတာ အတူတကွ ရောနှောခြင်းနဲ့ ဝါယမဆိုတာ ပူးပေါင်းခြင်း ဆိုတဲ့အတွက်ကြောင့်မို့လို့ သမဝါယမဆိုတာ အတူတကွ ပူးပေါင်းဆောင်ရွက်ခြင်းလို့ အဓိပ္ပာယ်ရပါတယ်။ ဒါကြောသို့လို့ သမဝါယမဝန်ကြီးဌာနဟာ ခေတ်အဆက်ဆက် တွေ့ကြုံရတဲ့ အခက်အခဲ တွေပေါ် သင်ခန်းစာရယူပြီးတော့နိုင်ငံတော်ရဲ့ဈေးကွက်စီးပွားရေးစနစ်နဲ့အညီဆောင်ရွက်ရန် ဖြစ်ပါတယ်။ တောင်သူလယ်သမားများရဲ့ လူမှုဘဝတိုးတက်ဖွံ့ဖြိုးရေးအတွက် စိုက်ပျိုးရေးသမဝါယမ အသင်းများကို ခေတ်နဲ့ လျော်ညီတဲ့ ဆောင်ရွက်နိုင်တဲ့ဥပဒေကို ရေးဆွဲ အကောင်အထည်ဖော် ဆောင်ရွက်သွားကြရန် လိုအပ်ပါကြောင်း ထောက်ခံတင်ပြအပ်ပါသည် ခင်ဗျား။</speech>
<speech type="speaker">အဆိုနဲ့စပ်လျဉ်းပြီး သမဝါယမဝန်ကြီးဌာန ဒုတိယဝန်ကြီးက ပြန်လည် ဆွေးနွေးရန် ရှိပါက ဆွေးနွေးဖို့ ဖြစ်ပါတယ်</speech>
<speech><agency id="80">ဦးသန်းထွန်း(ဒုတိယဝန်ကြီး၊ သမဝါယမဝန်ကြီးဌာ)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်တော်များ၊ ဖိတ်ကြား ထားသော ဧည့်သည်တော်ကြီးများ၊ စာပေနှင့်စာနယ်ဇင်းအဖွဲ့ဝင်များ စိတ်၏ကျန်းမာခြင်း၊ကိုယ်၏ချမ်းသာခြင်းနဲ့ ပြည့်စုံကြပါစေလို့ ဆုတောင်းမေတ္တာပို့သရင်း နှုတ်ခွန်းဆက်သအပ် ပါတယ်။ ကျွန်တော်ကတော့ သမဝါယမဝန်ကြီးဌာန၊ ဒုတိယဝန်ကြီး ဦးသန်းထွန်း ဖြစ်ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ် (၈) အမျိုးသားလွှတ်တော် ကိုယ်စားလှယ် ဒေါက်တာမြင့်ကြည် တင်သွင်းသော နိုင်ငံတော်သည် အမျိုးသားစီးပွားရေး ဖွံ့ဖြိုးတိုးတက်ရေး အတွက် သမဝါယမအဖွဲ့အစည်းများကို စီးပွားရေးလုပ်ငန်းများတွင် ပါဝင်ဆောင်ရွက်ခွင့်ပြု ထားပါသဖြင့် စိုက်ပျိုးရေးသမဝါယမအသင်း (Agricultural of Cooperative) များအတွက် ဥပဒေသစ်ရေးဆွဲရန် အဆိုနှင့်စပ်လျဉ်း၍ ပြန်လည်ဖြေကြား တင်ပြသွားမှာ ဖြစ်ပါတယ်။ သမဝါယမလုပ်ငန်းများနှင့်ပတ်သက်၍ စိတ်ဝင်တစား အဆိုတင်သွင်း အကြံပြု သည့် အတွက် အထူးကျေးဇူးတင်ရှိပါကြောင်း ပြောကြားလိုပါတယ် ခင်ဗျား။ လွှတ်တော် ဥက္ကဋ္ဌကြီး ခင်ဗျား။ ၁၉၉၂ ခုနှစ် သမဝါယမအသင်းဥပဒေ အခန်း (၃) ပုဒ်မ ၄ တွင် အသင်းဖွဲ့စည်း လိုသူများသည် လုပ်ငန်းအမျိုးအစားအလိုက် အသင်းစည်းကမ်းကိုရေးဆွဲ၍ ပထမအကြိမ် ပြုလုပ်သည့် အရပ်ရပ်ဆိုင်ရာအစည်းအဝေးတွင် အတည်ပြု ရမည်။ ယင်းအတည်ပြု ထားသော စည်းကမ်းကို အရပ်ရပ်ဆိုင်ရာအစည်းအဝေးကပြင်ဆင်ဖြည့်စွက်နိုင်သည်ဟု ဖော်ပြထားပါတယ်။ ယင်းဥပဒေ အပိုဒ် ၇၁ တွင်လည်း သမဝါယမအသင်းသည် အသင်း၏စည်းကမ်းအရ အရပ်ရပ် ဆိုင်ရာအစည်းအဝေးက အတည်ပြု လက်ခံထားသော လုပ်ငန်းများကို လုပ်ကိုင်ခွင့်ရှိသည်။ ယင်းသို့လုပ်ကိုင်ရာတွင် ကုန်ထုတ် သို့မဟုတ် ဝန်ဆောင် သို့မဟုတ် ကုန်သွယ် လုပ်ငန်း တစ်ခုခုကို ဦးတည် လုပ်ဆောင်ရမည်ဟု ဖော်ပြထားပါတယ်။ ယခု ဖွဲ့စည်းပြီး ဖြစ်သည့် သမဝါယမအသင်းများတွင် လယ်ယာကုန်ထုတ်အသင်းများ၊ မွေးမြူရေးကုန်ထုတ် အသင်းများ၊ စက်မှုလက်မှုကုန်ထုတ်အသင်းများ၊ ဝန်ဆောင်မှုလုပ်ငန်းအသင်းများ၊ ကုန်သွယ်မှုလုပ်ငန်း အသင်းများ စသည်ဖြင့် လုပ်ငန်းမျိုးစုံအတွက် သမဝါယမအသင်းများ ဖွဲ့စည်းလုပ်ကိုင်လျက် ရှိကြပါတယ်။ လယ်ယာကုန်ထုတ် သမဝါယမအသင်းများအနေဖြင့် အသင်းသား လယ်သမားများ၏ လယ်ယာလုပ်ငန်းဆိုင်ရာများ လယ်သမားဘဝ ဖွံ့ဖြိုးတိုးတက်ရေးဆိုင်ရာကိစ္စရပ်များ ဆောင်ရွက် နိုင်ရန် အသင်းသားလယ်သမားများ ပါဝင်သော အရပ်ရပ်ဆိုင်ရာအစည်းအဝေးက အများ သဘောတူ အတည်ပြု သော အသင်းစည်းကမ်းများကို ရေးဆွဲဆောင်ရွက်နိုင်ပါတယ်။ သမဝါယမအသင်းများ၏ အခြေခံမူမှာ အသင်းသားများ၏ အကျိုးစီးပွားကို အသင်းသားအသင်းဝင်များကိုယ်တိုင် စုပေါင်း ဆောင်ရွက်ရန် ဖြစ်ပါတယ်။ ဒါကြောင့် လယ်ယာစိုက်ပျိုးရေး သမဝါယမအသင်းများသည် ၎င်းအသင်း၏ အသင်းသားလယ်သမားများ အကျိုးစီးပွားအတွက် လည်းကောင်း၊ စက်မှုလက်မှုကုန်ထုတ်သမဝါယမအသင်းများသည် ၎င်းအသင်း၏ အသင်းသား များ အကျိုးစီးပွားအတွက်လည်းကောင်း ဆောင်ရွက်ပေးလျက်ရှိကြပါတယ်။ လယ်သမား အားလုံး သက်ဆိုင်ရာဒေသအသီးသီးရှိ လယ်ယာကုန်ထုတ် သမဝါယမအသင်းများ၏ အသင်းသားများ ဖြစ်လာလျှင် လယ်သမားများ အားလုံးအတွက် ၎င်းတို့ပါဝင်ရာ အသင်း၏ဘဏ္ဍာရေးအင်အား၊ စည်းလုံးမှုအင်အား၊ ပူးပေါင်းဆောင်ရွက်မှုအင်အားအရ လူမှုစီးပွားအထောက်အကူ ရရှိလာ ကြမှာ ဖြစ်ပါတယ်။ ခေတ်အဆက်ဆက် ပြဋ္ဌာန်းခဲ့သော သမဝါယမအသင်းဥပဒေများသည် အထူးအားဖြင့် တောင်သူလယ်သမား အများပြည်သူတို့၏ အကျိုးကို ရှေ့ရှု ၍ ခေတ်ကာလအခြေအနေတို့ကို မှီငြမ်းသုံးသပ်ကာ အောက်ပါအတိုင်း အဆင့်ဆင့်ပြောင်းလဲ ရေးဆွဲပြဋ္ဌာန်းကျင့်သုံးခဲ့ခြင်း ဖြစ်ကြောင်း ရှင်းလင်းတင်ပြလိုပါတယ်။ ကိုလိုနီခေတ် အိန္ဒိယနိုင်ငံရှိ လယ်သမားတို့၏ ဆင်းရဲ ကြပ်တည်းမှုကို ဖြေရှင်းရန်အတွက် ၁၉၀၄ ခုနှစ် အိန္ဒိယနိုင်ငံ ငွေ စုငွေချေးသမဝါယမ အက်ဥပဒေကို ပြဋ္ဌာန်းပြီး လယ်ယာငွေစုငွေချေးအသင်းများ ဖွဲ့စည်းဆောင်ရွက်ခဲ့ပါတယ်။ ထိုစဉ်က မြန်မာနိုင်ငံသည်လည်း အိန္ဒိယလက်အောက်ခံပြည်နယ်ဖြစ်ခဲ့တဲ့အတွက် ၁၉၀၅ ခုနှစ် တွင် မြင်းမူမြို့မှာ ငွေစုငွေချေးအသင်း စတင်ဖွဲ့စည်းရာမှ မြန်မာ့သမဝါယမလည်း စ တင်ခဲ့တာ ဖြစ်ပါတယ်။ ထိုစဉ် က ငွေစုငွေချေးလုပ်ငန်းများ ဆောင်ရွက်သော အသင်းများအပြင် အခြား လုပ်ငန်းပါ လုပ်ကိုင်နိုင်သည့် အသင်းများ ဖွဲ့စည်းနိုင်ရန် လိုအပ်လာသဖြင့် ၁၉၁၂ ခုနှစ်၊ သမဝါယမအသင်းဥပဒေကို ပြင်ဆင်ပြဋ္ဌာန်း ဆောင်ရွက်ခဲ့ပါတယ်။ အဲဒီလို ဆောင်ရွက်ခဲ့ရာက ၁၉၂၅ ခုနှစ် နောက်ပိုင်းမှာ ငွေစုငွေချေးအသင်းများသည် ချေးငွေများ ပြန်လည်ပေးဆပ်မှု အားနည်းလာတဲ့အတွက် ငွေကြေးကောက်ခံရေးအာဏာပါရှိသည့် ၁၉၂ရ ခုနှစ်၊ သမဝါယမ အသင်းအက်ဥပဒေကို ထပ်မံပြဋ္ဌာန်းခဲ့ပါတယ်။ အဲဒီဥပဒေအရ ဆောင်ရွက်ရာမှာလည်း သမဝါယမအသင်းများရဲ့ အမှုဆောင် ဝန်ထမ်းတို့ရဲ့ စည်းကမ်းပျက်မှုများကို အရေးယူရန် လိုအပ်ချက်အရ ၁၉၅၆ ခုနှစ်၊ သမဝါယမ အသင်းများ အက်ဥပဒေကို ပြင်ဆင်ပြဋ္ဌာန်းခဲ့ပါတယ်။ အဲဒီနောက် တော်လှန်ရေးကောင်စီနှင့် မြန်မာ့ဆိုရှယ်လစ်လမ်းစဉ်ပါတီခေတ်တွင် ဆိုရှယ်လစ်စီးပွားရေးစနစ်ကို အထောက်အကူပြု စေဖို့ ၁၉၇၀ ပြည့်နှစ် သ မဝါယမဥပဒေကို ရေးဆွဲပြဋ္ဌာန်းပြီး ဆောင်ရွက်ခဲ့ကြပါတယ်။ ၁၉၈၈ ခုနှစ် အရေးအခင်းဖြစ်ပြီးတဲ့နောက် နိုင်ငံတော်က ဈေးကွက်စီးပွားရေးစနစ် ကျင့်သုံးတဲ့အခါမှာ ဈေးကွက်စီးပွားစနစ်နဲ့ ကိုက်ညီသည့် ၁၉၉၂ ခုနှစ် သမဝါယမအသင်း ဥပဒေနှင့် ၁၉၉၈ ခုနှစ် သမဝါယမအသင်း နည်းဥပဒေတို့ကို ပြင်ဆင်ပြဋ္ဌာန်းပြီး ယနေ့အချိန်ထိ ဆောင်ရွက်လျက် ရှိပါတယ်။ ထိုသို့ ခေတ်အဆက်ဆက် ရေးဆွဲအတည်ပြုခဲ့သည့် ဥပဒေများအနက် ၁၉၉၂ ခုနှစ် သမဝါယမအသင်းဥပဒေ၊ ၁၉၉၈ ခုနှစ် သမဝါယမအသင်း နည်းဥပဒေများဟာ ဈေးကွက် စီးပွားရေးစနစ်ကို ဖော်ဆောင်မယ့် ဒီမိုကရေစီကျင့်စဉ်များနှင့်အညီ ရွေးချယ်တင်မြှောက်ခံရသူ အမှုဆောင် ဒါရိုက်တာအဖွဲ့များက လွတ်လပ်စွာကိုယ်တိုင် ကြီးကြပ်အကောင်အထည်ဖော် ရသည့်စနစ်ကို ဖော်ဆောင်ထားသည့် ဥပဒေ၊ နည်းဥပဒေများဖြစ်ပြီး သမဝါယမဦးစီးဌာနနှင့် ဝန်ကြီးဌာနအနေဖြင့်လည်း စည်းရုံးဖွဲ့စည်းခြင်း၊ ပညာပေးခြင်း၊ ဥပဒေ၊ နည်းဥပဒေ နှင့် ညီညွတ် စေရန် ထိန်းကျောင်းတည့်မတ်ပေးခြင်းကိစ္စရပ်များကို ဥပဒေနှင့်အညီဆောင်ရွက်အကောင်အထည် ဖော်နေခြင်းဖြစ်တဲ့အတွက် လက်ရှိကာလနှင့် ကိုက်ညီလျက်ရှိသည်ကို တွေ့ရှိရမည် ဖြစ်ပါတယ်။ တင်ပြပါအချက်များအရ လက်ရှိ၁၉၉၂ ခုနှစ်၊ သမဝါယမအသင်းဥပဒေနဲ့၁၉၉၈ ခုနှစ် သမဝါယမသင်း နည်းဥပဒေများတွင် လယ်ယာကုန်ထုတ်သမဝါယမအသင်းများနှင့် သက်ဆိုင် သည့် ဥပဒေများ ထုတ်ပြန်ထားပြီးဖြစ်ပါကြောင်း တင်ပြလိုပါတယ်။ ၎င်းဥပဒေပါ အချက်အလက် များကို လေ့လာနိုင်ရန် သမဝါယမအသင်းဥပဒေ၊ နည်းဥပဒေ စာအုပ်များကိုလည်း ကြိုတင် ပေးပို့ထားပြီး ဖြစ်ပါတယ်။ ထိုဥပဒေပါ အကြောင်းအရာများကို အခြေ ခံ၍ လွှတ်တော် ကိုယ်စားလှယ်ကြီးများ ဖြစ်ထွန်းလာစေလိုသည့် စိုက်ပျိုးရေးသမဝါယမအသင်း (Agricultural of Cooperative) များအ���ွက် ဥပဒေများ ထပ်မံဖြည့်စွက်ခြင်းသော်လည်းကောင်း၊ အသစ်ရေးဆွဲပြဋ္ဌာန်းထားခြင်းသော်လည်းကောင်း ဆောင်ရွက်ရန်လိုပါကလည်း မိမိတို့ ဝန်ကြီး ဌာနအနေဖြင့် ပူးပေါင်းဆောင်ရွက်ရန် အသင့်ရှိပါကြောင်း ဖြေကြားအပ်ပါတယ်ခင်ဗျား။ကျေးဇူးတင်ပါတယ်။</speech>
<speech type="speaker">ဒေါက်တာမြင့်ကြည် ရဲ့ သဘောထားပြောပါ</speech>
<speech><mp id="140">ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်(၈)</mp>ခုန ဒုတိယဝန်ကြီး တင်ပြသွားတဲ့ အဲဒီ ၁၉၉၂ခုနှစ်၊ ၁၉၉၈ ခုနှစ်၊ နည်းဥပဒေတွေ သိပါတယ်ခင်ဗျား။ သို့သော် ပြုပြင်စရာများ လိုအပ်မလားလို့ ကျွန်တော့်အနေနဲ့ တင်ပြတဲ့အတွက်ကြောင့် ဒီဟာကို မှတ်တမ်းပဲ ကျွန်တော့်ကို တင်ထားဖို့ ဥက္ကဋ္ဌကြီးမှတစ်ဆင့် တင်ပြအပ်ပါတယ်ခင်ဗျား။</speech>
<speech type="speaker">မူလအဆိုရှင်ရဲ့ တင်ပြချက်အရ အမျိုးသားစီးပွားရေးဖွံ့ဖြိုး တိုးတက်ရေးအတွက် သမဝါယမအဖွဲ့အစည်းများကို စီးပွားရေးလုပ်ငန်းများတွင် ပါဝင်ဆောင်ရွက် ခွင့်ပြုထားပါသဖြင့် စိုက်ပျိုးရေးသမဝါယမအသင်းများအတွက် ဥပဒေသစ်ရေးဆွဲရန် ပြည်ထောင်စုအစိုးရအား တိုက်တွန်းကြောင်းအဆိုကို မှတ်တမ်းတင်ထားကြောင်း ဆုံးဖြတ်သည်။ (ဩဘာသံများ)</speech>
</bill>
</section>
<section value="Motion">	
<motion>
<title>ပြည်ထောင်စုသမ္မတမြန်မာနိုင်ငံတော် အခြေခံဥပဒေပုဒ်မ (၉၆)ကို ရည်ညွှန်းထားသည့် ပြည်ထောင်စုဥပဒေပြု စာရင်းဇယား)တိုင်းဒေသကြီး/ပြည်နယ်တို့မှ ထုတ်လုပ်ထွက်ရှိ သော စီးပွားရေး အကျိုးအမြတ်ရလဒ်များအား အနည်းဆုံး၂၅ % ကို တိုင်���ဒေသကြီး ပြည်နယ် အစိုးရတို့ကို ခွဲဝေပေးရေး ပြည်ထောင်စုစိုးရအား တိုက်တွန်းကြောင်း အဆိုတင်သွင်းခြနှင့် လက်ခံဆွေးနွေးရန် သင့်/မသင့် အဆုံးအဖြတ်ရယူခြင်း</title>
<speech type="speaker">အစီအစဉ် (၁၂) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ ရခိုင်ပြည်နယ် မဲဆန္ဒနယ်အမှတ် (၄)မှ ဦးမောင်စောဖြူက ပြည်ထောင်စုသမ္မတ မြန်မာနိုင်ငံတော် အ ခြေခံဥပဒေပုဒ်မ ၉၆ ကို ရည်ညွှန်းထားသည့် ပြည်ထောင်စုဥပဒေပြု စာရင်းဇယား(၁) တိုင်းဒေသကြီး/ပြည်နယ်တို့မှ ထုတ်လုပ်ထွက်ရှိသော စီး ပွားရေးအကျိုးအမြတ် ရလဒ်များအား အနည်းဆုံး (၂၅)ရာခိုင်နှုန်းကို တိုင်းဒေသကြီး ပြည်နယ်အစိုးရတို့ကို ခွဲဝေ ပေးရေးနှင့် စပ်လျဉ်းတဲ့ အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ ထားပါတယ်။ ဦးမောင်စောဖြူ အဆိုတင်သွင်းဖို့ ဖြစ်ပါတယ်</speech>
<speech><mp id="124">ဦးမောင်စောဖြူ၊ ရခိုင်ပြည်နယ် မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် တကွ အမျိုးသားလွှတ်တော်ကိုယ်စားလှယ်များ ကိုယ်စိတ် နှစ်ပါး ချမ်းသာပါစေဆိုပြီးတော့ ဂါရဝပြု ပါတယ်။ ကျွန်တော်သည် ရခိုင်ပြည်နယ် မဲဆန္ဒနယ်အမှတ်(၄) မင်းပြားမြို့နယ်၊ အမျိုးသားလွှတ်တော်ကိုယ်စားလှယ် ဦးမောင်စောဖြူ ဖြစ်ပါတယ်။ ကျွန်တော်တင်သွင်းမယ့် အဆိုကတော့ ပြည်ထောင်စုသမ္မတမြန်မာနိုင်ငံတော် အခြေခံဥပဒေ ပုဒ်မ ၉၆ ကို ရည်ညွှန်းထားသည့် ပြည်ထောင်စုဥပဒေပြု စာရင်းဇယား (၁)မှ တိုင်းဒေသကြီး/ ပြည်နယ်တို့မှ ထုတ်လုပ်ထွက်ရှိသော စီးပွားရေးအကျိုး အမြတ်ရလဒ်များအား အနည်းဆုံး (၂၅) ရာခိုင်နှုန်းကို တိုင်းဒေသကြီး/ ပြည်နယ်အစိုးရတို့ကို ခွဲဝေပေးပါရန် ပြည်ထောင်စုအစိုးရအားတိုက်တွန်းကြောင်း အဆိုဖြစ်ပါတယ်။ ဒီအဆိုကို တင်သွင်းရတာလည်း ပြည်သူ့လွှတ်တော် တိုင်းရင်းသားရေးရာနဲ့ ပြည်တွင်းငြိမ်းချမ်းရေးဖော်ဆောင်မှုကော်မတီနှင့် အမျိုးသားလွှတ်တော် တိုင်းရင်းသားရေးရာကော်မတီ ကွင်းဆင်းလေ့လာရေး ပူးပေါင်းအဖွဲ့မှ လွှတ်တော်ရပ်နားချိန်မှာ တိုင်းနှင့်ပြည်နယ် (၁၄)ခုသို့ သွားခဲ့ပါတယ်။ အဲဒီ တိုင်းနှင့် ပြည်နယ် (၁၄)ခုမှ ပြည်သူလူထုရဲ့ ပကတိဆန္ဒကို အခြေပြုပြီးတော့ ဒီအဆိုကို တင် သွင်းပါလို့ အဲဒီပူးပေါင်းကော်မတီက ဥက္ကဋ္ဌတွေက တာဝန် ပေးတဲ့အတွက်ကြောင့်မို့ ဒီအဆိုကို ကျွန်တော် တင်သွင်းရခြင်းဖြစ်ပါတယ်။ ဒီဇယား (၁)ကို ကြည့်တဲ့အခါ ဇယား (၁)ဟာ တစ်ပြည်ထောင်ဆန်တဲ့ စီးပွားရေးလို့ တွေးမိပါတယ်။ တစ်ပြည်ထောင် ဆန်တဲ့စီးပွားရေး ဖြစ်တဲ့အတွက်ကြောင့် ပြည် နယ်တို့၊ တိုင်း တို့မှာ လုပ်ပိုင်ခွင့်၊ ရပိုင်ခွင့်ဟာ နည်းပါးတယ်လို့ ကျွန်တော် သုံးသပ်မိပါတယ်။ အဲဒါကြောင့်မို့လို့ ဒီတစ်ပြည်ထောင်ဆန်တဲ့ စီးပွားရေးကို အဲဒီပြည်နယ် တိုင်း အစိုးရတို့ထံသို့ ရပိုင်ခွင့်နှင့် လုပ်ပိုင်ခွင့်တွေကို ပိုလုပ်ပေးဖို့အတွက် ကျွန်တော်ရဲ့ ဆန္ဒရှိပါတယ်။ အဲဒီတော့ ပြည်ထောင်စုမြန်မာနိုင်ငံတော်လို့ဆိုတဲ့အခါမှာ လူမျိုးကို အခြေခံတဲ့ ပြည်နယ် (၇)ခု၊ ဒေသကို အခြေခံတဲ့ တိုင်းဒေသကြီး (၇)ခု၊ အားလုံး (၁၄)ခု ရှိပါတယ်။ အဲဒီ (၁၄)ခုမှာ မြေပေါ် မြေအောက်၊ ရေပေါ်ရေအောက် သယံဇာတပစ္စည်းတွေဟာ ထွက်ရှိကြပါတယ်။ အဲဒီ ထွက်ရှိတဲ့ သယံဇာတတွေရဲ့ အကျိုးအမြတ်ရလဒ်ကို ပြည်နယ်အစိုးရ၊ တိုင်းဒေသအစိုးရတွေကလည်း တချို့ တစ်ဝက်ကို ခံစားသင့်တယ်လို့ ကျွန်တော် ယူဆပါတယ်။ ဥပမာအားဖြင့် ပြောမယ်ဆိုရင် ရခိုင်ပြည်နယ်တွင် ရွှေ၊ သဘာဝဓာတ်ငွေ့အပြင် တခြားရေထွက်ပစ္စည်းတွေ၊ သစ်တောထွက်ပစ္စည်းတွေ၊ လယ်ယာ ထွက်ပစ္စည်းတွေ၊ အများကြီးရှိပါတယ်။ ဒါတွေ ထားပါ။ တနင်္သာရီနှင်. မွန်ပြည်နယ်တို့မှာလည်း ရတနာနှင် ရဲတံခွန်သဘာဝဓာတ်ငွေ့၊ ကယားပြည်နယ်တွင်လည်း လောပိတ ရေအားလျှပ်စစ်၊ ရှမ်းပြည်နယ်မှာလည်း ပင်း တမံတောင် သံမဏိသတ္တုတွင်း၊ ကချင်ပြည်နယ်မှာလည်း ကျောက်သံပတ္တမြား စသည်အား ဖြင့် သတ္တုတွင်းတွေရှိသကဲ့ သို့ ချင်းပြည်နယ်နှင့်တစ်ခြားတိုင်း/ဒေသတွေမှာလည်း သယံဇာတပစ္စည်းတွေ ထွက်လျက်ရှိ ပါတယ်။ အဲဒီသယံဇာတပစ္စည်းတွေကို ပြည် ထောင်စုသမ္မတ မြန်မာနိုင်ငံတော် အခြေခံဥပဒေ ပုဒ်မ ၉၆ တွင် ပြည်ထောင်စုဥပဒေပြု စာရင်းပါကိစ္စရပ်များနှင့် စပ်လျဉ်း၍ ပြည်ထောင်စု တစ်ဝန်းလုံး အတွက် သော်လည်းကောင်း၊ ပြည်ထောင်စု၏ တစ်စိတ်တစ်ဒေသ အတွက်သော်လည်းကောင်း၊ အာဏာသက်ရောက်စေရန် ဥပဒေပြုခွင့် ရှိသည်လို့ ပါ ရှိပါတယ်။ ကျွန်တော်က ဥပဒေကို ပြုဖို့ ပြောတာမဟုတ်ပါဘူး။ အဲဒီဥပဒေအတိုင်း လုပ်တဲ့အခါမှာ အစိုးရက အဲဒီ ပြည်နယ်နဲ့ တိုင်းတို့ က ရရှိတဲ့ အကျိုးရလဒ်ထဲက တချို့တစ်ဝက်ကို ဥပမာ ဆိုပါတော့၊ (၂၅)ရာခိုင်နှုန်းဖြစ်စေ၊ (၃၀)ရာခိုင်နှုန်းဖြစ်စေ၊ (၁၀)ရာခိုင်နှုန်းဖြစ်စေပေါ့။ သူတို့ရဲ့ စိတ် သဘောအရ အဲဒီ တိုင်းနှင် . ပြည်နယ်တို့ရဲ့ ဖွံ့ဖြိုးတိုးတက်မှုအတွက် ၊ ဖွံ့ဖြိုးတိုးတက်မှုကို အထောက်အကူပြု ရေးအတွက် ကူညီထောက်ပံ့ပေးပါဆိုတဲ့ သဘောတရားကို ပြောနေခြင်း ဖြစ်ပါတယ်။ သယံဇာတပေါများသော နိုင်ငံများတွင် အခုတော့ ကျွန်တော်တို့နိုင်ငံမှာလည်း သယံဇာတ ပေါများတယ်။ တချို့နိုင်ငံတွေမှာလည်း သယံဇာတ ပေါများပါတယ်။ သယံဇာတ ပေါများသော နိုင်ငံများတွင် ဒေသခံများအနေဖြင့် သဘာဝသယံ ဇာတများ၏ အကျိုးအမြတ်ကို မျှတစွာ ခံစားပိုင်ခွင့်မရှိသောအခါတဲ့ အချင်းချင်းအကြား အခွင့်အရေး ဆိုင်ရာ အငြင်းပွားမှုများ ဖြစ်ပေါ်စေတတ်ပြီး နောက်ဆုံး ပိုမိုပြင်းထန်သည့် လက်နက်ကိုင် ပဋိပက္ခအထိ အသွင်ဆောင်တတ်သည်ကို တွေ့ရပါတယ်။ အားလုံး သိပါတယ်။ ဒီနေ့ဖြစ်နေတဲ့ ကမ္ဘာမှာလည်း ဆူဒန်တို့၊ အင်ဒိုနီးရှားတို့၊ နောက် ကျွန်တော်တို့ တိုင်းပြည်မှာလည်း အဲဒီကိစ္စနဲ့ စကားများ နေရတာတွေ ရှိတယ်။ တချို့က ဘာထွက်တယ်၊ ဘာ မရဘူး၊ ငါ့တို့အရပ်က ထွက်ရဲ့ သားနဲ့ ငါ့တို့က ဘာမှ မရဘူးလား စသည်အားဖြင့် ဒီလိုအသံ တွေလည်း ကျွန်တော်တို့ ပြည်ထောင်စု မြန်မာနိုင်ငံမှာ ကြားနေရပါတယ်။ ဥပမာအားဖြင့် ဆူဒန်နိုင်ငံ၏ (၇၅)ရာခိုင်နှုန်း ရေနံသိုက်တွေ၊ တောင်ပိုင်း ဆူဒန်တွင် တည်ရှိသော်လည်း ရေနံသန့်စင်စက်ရုံများ၊ ရေနံလုပ်ငန်းနှင့်ပတ်သက်သော စက်မှုလုပ်ငန်းများ၊ ၎င်းတို့နှင့် ဆက်စပ် နေသည့် အလုပ်အကိုင် အခွင့် အလမ်းများမှာ မြောက်ပိုင်းဆူဒန်တွင်သာ ရှိပါတယ်တဲ့၊ တောင်ပိုင်းက ထွက်တယ်။ မြောက်ပိုင်းက ယူတယ်ဆိုတဲ့သဘောပါ။ စီးပွားရေး ဖွံ့ဖြိုးမှု ကွာဟချက်ကြောင့် ၎င်းတို့နိုင်ငံတွင် ဆယ်စုနှစ် နှစ်ခုကြာ မလိုလားအပ်သော ပြည်တွင်းစစ် တောက်လောင်နေခဲ့သည်ကို လေ့လာတွေ့ ရှိရပါတယ်။ အဲဒီလို ပြည်တွင်း စစ်ဖြစ်တဲ့အတွက် ကြောင့်လည်း လူတွေ အမျိုးမျိုး ဒုက္ခရောက်ခဲ့ပါတယ်။ အဲဒါကြောင့် ၂၀၀၅ ခုနှစ်တွင် ၎င်းတို့ ရေးထိုးခဲ့သော ငြိမ်းချမ်းရေးစာချုပ်အရ ပြည်တွင်းစစ်ကို ရပ်စဲနိုင်ခဲ့ပါတယ်။ အဲဒီ ပြည်တွင်းစစ်ကို ရပ်စဲနိုင်တဲ့အတွက်ကြောင့် ငြိမ်းချမ်းရေးစာချုပ်နဲ့အတူ တောင်ပိုင်းဆူဒန်ဒေသသည် ကိုယ်ပိုင်အုပ်ချုပ်ရေးရပြီး ဗဟိုအစိုးရ နှင့် အာဏာခွဲဝေသုံးစွဲခွင့် ရလာပြီး၊ ရေနံလုပ်ငန်းမှရရှိသော အကျိုးအမြတ်၏ (၅၀)ရခိုင်နှုန်းကို ခံစားခွင့်ရှိလာပါတယ်။ အရင်တုန်းက မြောက်ပိုင်းက ယူတယ်။ အခုတော့ (၅၀)ရာခိုင်နှုန်း၊ (၅၀)ရာခိုင်နှုန်း ခွဲဝေခံစားနေရတာတွေကို တွေ့ရပါတယ်။ နောက်တစ်ခုက အင်ဒိုနီးရှားနိုင်ငံ၊ အရှေ့တောင်အာရှတွင် ရေနံနှင့် သဘာဝဓာတ်ငွေ့ ပေါကြွယ်ဝသော နိုင်ငံတစ်ခုဖြစ်ပါတယ်။ အာချေးဒေသသည် ရေနံ နှင့် သဘာဝဓာတ်ငွေ့သိုက် ကြွယ်ဝသော ပြည်နယ်ဖြစ်ပါတယ်။ အာ ချေးဒေသသည် လွတ်လပ်သော ဆူဒန်နိုင်ငံတော် အဖြစ် ရပ်တည်ခဲ့ပြီး ဒတ် (ချ်) ကိုလိုနီ အုပ်ချုပ်ရေးကို ရာစုနှစ် တစ်ခုကျော် ခံခဲ့ရပါတယ်။ လွတ်မြောက်ရေးအတွက် တိုက်ပွဲ ဝင်ခဲ့ကြပါတယ်။ ၁၉၄၉ ခုနှစ်တွင် အာချေးဆူဒန်နိုင်ငံသည် အင်ဒိုနီးရှား နိုင်ငံထဲသို့ အထူးဒေသ တစ်ခုအဖြစ် ဒုတိယမ္ပိ ကျွန်ဇာတ် အသွင်းခံခဲ့ရပါတယ်။ အာချေးပြည်သူသည် အင်ဒိုနီးရှား ထံမှ လွတ်လပ်ရေး တောင်းဆိုမှုနှင့်အတူ ခွဲထွက်ရေးတိုက်ပွဲကိုလည်း ဆင်နွဲခဲ့ပါတယ်။ ရလဒ်အနေနဲ့ နှစ်ပေါင်း(၅၀)ကျော်ကြာ တိုက်ပွဲဝင်ခဲ့သော်လည်း လက်နက်ကိုင် ပဋိပက္ခပြီး ဆုံးခြင်း မရှိခဲ့ပါ။ လက်နက်ကိုင်ပဋိပက္ခပဲ အဖတ်တင်ခဲ့ပါတယ်။ ၂၀၀၅ ခုနှစ်တွင် အင်ဒိုနီးရှားအစိုးရနှင့် အာချေး လွတ်မြောက်ရေးအဖွဲ့ (Gerdkcn Aceh Merdekd) တို့သည် ငြိမ်းချမ်းရေးစာချုပ်ကို လက်မှတ်ရေးထိုးခဲ့ကြပါတယ်။ အဲဒီ သဘောတူညီမှု ငြိမ်းချမ်းစာချုပ်အရ အာချေးကို ကိုယ်ပိုင်အုပ်ချုပ်ခွင့် ရ အထူးနယ်မြေအဖြစ် သတ်မှတ်ပေးထားပြီး၊ ၎င်း နယ်မြေက ထွက် သော ရေနံနှင့် သဘာဝဓာတ်ငွေ့ အကျိုးအမြတ် (၇၀)ရာခိုင်နှုန်းကို ပေးထားပါတယ်။ ဆူဟာတို လက်ထက်ကကျတော့ (၅)ရာခိုင်နှုန်းပဲ ရရှိခဲ့ပါတယ်။ အဲဒါကြောင့် အင်ဒိုနီးရှား နိုင်ငံ၊ အာချေးဒေသတွင် ရေနံနှင့် သဘဝဓာတ်ငွေ့မှ ရရှိသော ဝင်ငွေအား ခွဲဝေပေးခြင်း သည် ပဋိပက္ခပြေလည်စေပြီး ဒေသတည်ငြိမ်မှုကိုလည်း ရရှိစေပါတယ်။ အထက်ပါတင်ပြချက်များအား လေ့လာတဲ့အခါ ကျွန်တော်တို့ ပြည်ထောင်စုမြန်နိုင်ငံ သည်လည်း တိုင်းဒေသကြီး သို့မဟုတ် ပြည်နယ်များတွင် ထုတ်ယူရရှိသည့် သဘာဝသယံဇာတ ပစ္စည်းများကို အဆိုပါတိုင်းဒေသကြီး သို့မဟုတ် ပြည်နယ်များ ဘက်စုံတိုးတက်ဖွံ့ဖြိုးရေးအတွက် သင့်လျော်သော ရာခိုင်နှုန်း အနည်းဆုံး(၂၅) ရာခိုင်နှုန်းခွဲဝေပေးမည်ဆိုပါက တိုင်းရင်းသား လူမျိုးများ၏ စည်းလုံးငြိမ်းချမ်းရေးကို ထာဝရ ဖြစ်ထွန်းစေမှာ ဖြစ်ပါတယ်လို့ ယုံကြည်ပါတယ်။ ဖွဲ့စည်းပုံ ဥပဒေပုဒ်မ ၂၂ မှာလည်း ဆိုထားပါတယ်။ နိုင်ငံတော်သည် တိုင်းရင်းသားအချင်းချင်း စည်းလုံး ညီညွတ်ရေး၊ ချစ်ကြည်လေးစားရေးနှင့် ရိုင်းပင်းကူညီရေးကို တိုးတက်ဖြစ်ထွန်းအောင် ကူညီ ပါမယ်တဲ့။ ဒုတိယ (ဂ)က တိုးတက်မှုနည်းပါးနေသည့် တိုင်းရင်းသားများ၏ ပညာရေး၊ ကျန်းမာရေး၊ စီးပွားရေးနှင့်လမ်းပန်းဆက်သွယ်ရေး စသည်တို့ပါဝင်သော လူမှုစီးပွားရေးအတွက် ကူညီဆောင်ရွက် ပေးပါမည်လို့ ဥပဒေကလည်း ပြဋ္ဌာန်းပါတယ်။ ကျွန်တော်တို့တွေဟာ ညီအစ်ကိုတွေပါ။ တစ်နည်းအားဖြင့်ပြောမယ်ဆိုရင် မြန်မာလူမျိုး တွေဟာ မြန်မာအစိုးရဟာ အစ်ကိုကြီးပါ မိဘလို့ ဆိုလို့ရပါတယ်။ အစ်ကိုကြီးလို့လည်း ဆိုလို့ရပါတယ်။ ကျွန်တော်တို့ အခု ပြောနိုင်တာက တိုင်းနဲ့ပြည်နယ်တွေဟာ ညီအစ်မ၊ သားသမီး ဆိုရင်လည်းရတယ်။ ကျွန်တော်တို့က နည်းနည်းပါးပါး ပေးပါလို့ တောင်းတာပါ။ အတင်းအဓမ္မ တောင်းတာလည်း မဟုတ်ပါဘူး။ အဲဒါကို ပေးစေချင်လို့ ဒီအဆိုကို တင်သွင်းရခြင်း ဖြစ်ပါတယ်။ ထို့ကြောင့် နိုင် ငံတော်မှ တိုင်းဒေသကြီး သို့ မဟုတ် ပြည်နယ်များတွင် ထုတ်လုပ် ထွက်ရှိသော စီးပွားရေး အကျိုးအမြတ် ရလဒ်ကို သင့်တော်မျှတသောနှုန်း သို့မဟုတ် (၂၅)ရာခိုင်နှုန်းဖြင့် တိုင်းဒေသကြီး သို့မဟုတ် ပြည်နယ်များသို့ ဒေသဖွံ့ဖြိုးရေးလုပ်ငန်းများ အတွက် ခွဲဝေပေးပါရန် ပြည် ထောင်စုအစိုးရအား တိုက်တွန်းကြောင်း အဆိုတင်သွင်းခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">အဆိုရှင်ရဲ့ တင်ပြချက်က သင့်တော် မျှတသောနှုန်း သို့မဟုတ် (၂၅)ရာခိုင်နှုန်းဆိုတာ ဒီမှာ အဆိုမှာက ခေါင်းစီးမှာ အဲဒီလို မပါဘူး ဖြစ်နေတယ်</speech>
<speech><mp id="124">ဦးမောင်စောဖြူ၊ ရခိုင်ပြည်နယ် မဲဆန္ဒနယ်အမှတ်(၄)</mp>ဟုတ်ပါတယ် ခင်ဗျာ။ စာမှာတော့ (၂၅)ရာခိုင်နှုန်းပါ သွားပါတယ်။ ဒါပေမဲ့ ကျွန်တော် သဘောအရ လျှော့လိုက်တာပါ။ (၂၅) ရာခိုင်နှုန်ဆိုရင် အကောင်းဆုံးပါပဲ။</speech>
<speech type="speaker">အဆိုမှာ ထည့်ပေးလိုက်မယ်နော်</speech>
<speech><mp id="124">ဦးမောင်စောဖြူ၊ ရခိုင်ပြည်နယ် မဲဆန္ဒနယ်အဖော်(၄)</mp>ဟုတ်ပါတယ်။</speech>
<speech type="speaker">သင့်တော်မျှတသောနှုန်း သို့မဟုတ် (၂၅) ရာခိုင်နှုန်းနော်။ အဆိုကို ထောက်ခံမယ့် ပုဂ္ဂိုလ်ကို ဖိတ်ခေါ်ပါတယ်</speech>
<speech><mp id="130">ဦးအုန်းတင်၊ ရခိုင်ပြည်နယ် မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ရခိုင်ပြည်နယ် မဲဆန္ဒနယ်အမှတ် (၄)မှ ဦးမောင်စောဖြူ တင်သွင်းသော ပြည်ထောင်စုသမ္မတမြန်မာနိုင်ငံတော် အခြေခံဥပဒေပုဒ်မ ၉၆ ကို ရည်ညွှန်း ထားသည့် ပြည်ထောင်စုဥပဒေပြု စာရင်းဇယား(၁) တိုင်းဒေသကြီး သို့မဟတ် ပြည်နယ်တို့မှ ထုတ်လုပ်ထွက်ရှိသော စီးပွားရေးအကျိုးအမြတ်ရလဒ် များအား အနည်းဆုံး (၂၅) ရာခိုင်နှုန်းကို တိုင်းဒေသကြီး သို့မဟုတ် ပြည်နယ်အစိုးရတို့ကို ခွဲဝေပေးရေး ပြည်ထောင်စုအစိုးရအား တိုက်တွန်းကြောင်း တင်သွင်းသွားသည့်အဆိုကို ရခိုင်ပြည်နယ် မဲဆန္ဒနယ်အမှတ် (၁၀)မှ ကျွန်တော် ဦးအုန်းတင် မှ ထောက်ခံကြောင်း တင်ပြအပ်ပါတယ် ခင်ဗျား ။ ကျေးဇူးတင်ပါတယ် ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ဦးမောင်စောဖြူ တင်သွင်းတဲ့ အဆိုကို လွှတ်တော်ကိုယ်စားလှယ် တစ်ဦးက ထောက်ခံသွားပါတယ်။ အဆိုမှာ ပြည်ထောင်စုသမ္မတမြန်မာနိုင်ငံတော် အ ခြေခံဥပဒေပုဒ်မ ၉၆ ကို ရည်ညွှန်း ထားသည့် ပြည်ထောင်စုဥပဒေပြု စာရင်းဇယား (၁) တိုင်းဒေသကြီး/ ပြည်နယ်တို့မှ ထုတ်လုပ်ထွက်ရှိသော စီးပွားရေး အကျိုးအမြတ်ရလဒ်များအား သင့်တော်မျှတသောနှုန်း သို့မဟုတ် (၂၅)ရာခိုင်နှုန်းကို တိုင်းဒေသကြီး/ပြည်နယ်အစိုးရတို့ကိုခွဲဝေပေးရေး ပြည်ထောင်စုအစိုးရအား တိုက်တွန်းကြောင်း အဆို ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါ သလားခင်ဗျား။</speech>
<speech type="speaker">သဘောမတူသူ ရှိပါသည်။</speech>
<speech type="speaker">အဆိုကိုလက်ခံဆွေးနွေးဖို့ သဘော မတူတဲ့ လွှတ်တော်ကိုယ်စားလှယ် ရှိတဲ့အတွက် အမျိုးသားလွှတ်တော်ဆိုင်ရာ နည်းဥပဒေ ၁၇၊ နည်းဥပဒေခွဲ (တ)၊ နည်းဥပဒေခွဲငယ် (၃) အရ မတ်တတ်ရပ်၍ ဆန္ဒပြုတဲ့နည်းလမ်းဖြင့် လွှတ်တော်ရဲ့ ဆန္ဒကို ရယူပါမယ်။ ဒီလိုဆန္ဒရယူရာမှာ အဆိုကို လက်ခံဆွေးနွေးဖို့ သဘောတူတဲ့ လွှတ်တော် ကိုယ်စားလှယ်များဟာ မိမိတို့နေရာများမှာ မတ်တတ်ရပ်ပြဖို့ ဖြစ်ပါတယ်။ အကယ်၍ မတ်တတ်ရပ်ပြသည့် လွှတ်တော်ကိုယ်စားလှယ်ဟာ (၄၀)ဦးနှင့် အထက်ဖြစ်လျှင် လက်ခံဆွေးနွေးရန် သဘောတူသည်ဟုလည်းကောင်း၊ (၄၀)ဦး မပြည့်လျှင် လက်ခံဆွေးနွေးရန် သဘောမတူဟုလည်းကောင်း လွှတ်တော်သို့ ကြေညာမှာ ဖြစ်ပါတယ်။ ဒါကြောင့် ယခုလက်ခံဆွေးနွေးရန် သဘောတူသော လွှတ်တော်ကိုယ်စားလှယ်များ မိမိတို့နေရာမှာ မတ်တတ်ရပ်ပြပါ။</speech>
<speech type="speaker">ရပြီ၊ ရပြီ။ (၄၀)ကျော်တယ်။ အားလုံးထိုင်နိုင်ပါပြီ</speech>
<speech type="speaker">မတ်တတ်ရပ်ပြတဲ့ လွှတ်တော်ကိုယ်စားလှယ်ဦးရေဟာ (၄၀) ဦးနှင့် အထက် ရှိတဲ့အတွက် ဦးမောင်စောဖြူ ရဲ့အဆိုကို လက်ခံဆွေးနွေးရန် သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဦးမောင်စောဖြူ ရဲ့ အဆိုကို ဆွေနွေးမယ့်လွှတ်တော်ကိုယ်စားလှယ်များ ရှိပါက အစည်းအဝေးရပ်နားတဲ့အခါအမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်အမည်စာရင်းနဲ့ မိမိတို့ ဆွေးနွေးမယ့် စကားများကို လုံးကောက် အပြည့်အစုံ တင်ပြဖို့နဲ့ တင်ပြချက်တွေကို ဥပဒေကြမ်းကော်မတီက တည်ဆဲဥပဒေများနှင့် ညီညွတ်ခြင်း ရှိ/မရှိ စိစစ်ပြီးတော့ ဥက္ကဋ္ဌထံ တင်ပြဖို့ ညွှန်ကြားပါတယ်။ အစည်းအဝေး ရပ်နားတဲ့အခါမှာ တင်ပြဖို့ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော် (၂၃) ရက်မြောက်နေ့ အစည်းအဝေး ရပ်နားကြောင်းနှင့် (၂၄) ရက်မြောက်နေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော် စတုတ္ထပုံမှန်အစည်းအဝေး (၂၃)ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၄)ရက်မြောက်နေ့ကို ၂၀၁၂ ခုနှစ်၊ သြဂုတ်လ ၁၀ ရက် (သောကြာနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="speaker">ခုန လုံးကောက်ပေးဖို့အတွက်ကို အစည်းအဝေးပြီးတဲ့အချိန် အစားကို တနင်္လာနေ့ အထိ ပေးပါမယ်။ လာမယ့် တနင်္လာနေ့ ညနေ ၄ နာရီအချိန်အထိ ပေးပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည် ထွက်ခွာနိုင်ပါပြီ ခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး၂၃) ရက်မြောက်နေ့ အစည်းအဝေးကို ၁၅း ၃၅ နာရီအချိန်တွင် ရပ်နားပါသည်။</p>
</postface>
</transcript>
</doc>
