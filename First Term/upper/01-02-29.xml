<doc>
<docinfo>
<docno>01-02-29.xml</docno>
<pdf>01-02-29.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ရက်မြောက်နေ့ အစည်းအဝေးမှတ်တမ်း</title>
<date value='03-10-2011'>၁၃၇၃ ခုနှစ်၊ သီတင်းကျွတ်လဆန်း ၆ ရက် (၂၀၁၁ ခုနှစ်၊ အောက်တိုဘာလ ၃ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသား လွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၉ ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့် က ဆောင်ရွက်ပြီး ၊ အခမ်းအနားမှူး အဖြစ် ဦးသိန်း မော် ၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၂၉ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ၂၉ ရက်မြောက်နေ့ အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၉ ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၁၈)ဦးရှိပြီး ဒီကနေ့အစည်းအဝေး ကို(၂၀၄)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေ စုစုပေါင်း၏ (၉၃.၅၈) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအ ဝေးအထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေးအထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဆွဲ(က)နဲ့(ဂ)တို့အရ အစည်းအဝေးစတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၂၉ ရက်မြောက်နေ့အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သေလည်းကောင်း မိမိအတွက်အခြားလွှတ်တော် ကိုယ်စားလှယ် တစ်ဦးကသော်လည်းကောင်း ခွင့်ပန်ကြား ရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">ဦးဝင်းသိန်း တင်ပြဖို့ ဖြစ်ပါတယ်</speech>
<speech><mp id="165">ဦးဝင်းသိန်းဧရာအတီတိုင်းဒေသကြီးမဲဆန္ဒနယ်အမှ၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ်(၈)မှ ဦးသက်လင်းသည် အအေးမိတုတ်ကွေးရောဂါ ခံစားနေရပါသဖြင့် ယနေ့ ၃-၁၀-၂၀၁၁ မှ ၄-၁၀-၂၀၁၁ ရက်အထိ ခွင့် (၂)ရက်ပေးပါရန် ဦးသက်လင်းကိုယ်စား ဧရာ ဝတီတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ကျွန်တော်ဦးဝင်းသိန်းက ခွင့်ပန် ကြားအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။</speech>
<speech type="speaker">ဧရာဝတီတိုင်းဒေသကြီး မဲဆန္ဒနယ်အမှတ်(၈)မှ အမျိုးသား လွှတ်တော်ကိုယ်စားလှယ် ဦးသက်လင်းရဲ့ ၃-၁၀-၂၀၁၁ မှ ၄-၁၀-၂၀၁၁ ရက်နေ့အထိ ခွင့်(၂)ရက် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးမောင်အေးထွန်း တင်ပြဖို့ ဖြစ်ပါတယ်</speech>
<speech><mp id="129">ဦးမောင်အေးထွန်း၊ ရခိုင်ပြည်နယ် မဲဆန္ဒနယ်အမှတ်(၉)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးခင်ဗျား။ ရခိုင်ပြည်နယ် မဲဆန္ဒနယ် အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးမြင့်လှိုင်မှာ ၎င်း၏မိသားစုအရေးတကြီးကိစ္စနှင့် ၎င်းဆည်းပူးကိုးကွယ်သည့် ဆရာတော်ဘုရား၏ ဈာပနကိစ္စအတွက် သံတွဲမြို့ သို့ သွားရပါသဖြင့် (၃-၁၀-၂၀၁၁)ရက်နေ့မှ (၅-၁၀-၂၀၁၁)ရက်နေ့အထိ ခွင့်(၃)ရက် ခွင့်ပြုပေးပါရန် ဦးမြင့်လှိုင် ကိုယ်စား ရခိုင်ပြည်နယ် မဲဆန္ဒနယ်အမှတ် (၉)မှ ကျွန်တော် ဦးမောင်အေးထွန်းက လေးစားစွာ ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ရခိုင်ပြည်နယ် အမျိုးသားလွှတ်တော် မဲဆန္ဒနယ် အမှတ်(၁၂)မှ လွှတ်တော်ကိုယ်စားလှယ် ဦးမြင့်လှိုင်၏ ၃-၁၀-၂၀၁၁ ရက်နေ့မှ ၅-၁၀-၂၀၁၁ ရက်နေ့အထိ ခွင့်(၃)ရက် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဝင်းတင့် တင်ပြဖို့ ဖြစ်ပါတယ်</speech>
<speech><mp id="49">ဦးဝင်းတင့်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးခင်ဗျား ။ စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဒေါက်တာဝင်းမြင့်အောင်သည် ကျန်းမာရေးစစ်ဆေးမှု အတွက် အထူးကုသမားတော်ကြီးနဲ့ ထပ်မံပြသမည်ဖြစ်ပါ၍ ယနေ့ ၃-၁၀-၂၀၁၁ ရက်နေ့ အတွက် အမျိုးသားလွှတ်တော်အစည်း အဝေးသို့ တက်ရောက်ခြင်းမှ ခွင့်ပြုပေးနိုင်ပါရန် ဒေါက်တာဝင်းမြင့်အောင်ရဲ့ ကိုယ်စား ကျွန်တော်ဦးဝင်းတင့် စစ်ကိုင်းတိုင်းဒေသကြီး မဲဆန္ယ်မြေအမှတ်(၁)မှ အမျိုးသားလွှတ်တော်ကိုယ်စားလှယ် ကျွန်တော် ဦးဝင်းတင့်က လေးစားစွာ တင်ပြအပ်ပါတယ်။</speech>
<speech type="speaker">စစ်ကိုင်းတိုင်းဒေသကြီး မဲဆန္ဒနယ်အမှတ်(၄)မှ လွှတ်တော် ကိုယ်စားလှယ် ဒေါက်တာဝင်းမြင့် အောင်ရဲ့ ၃-၁၀-၂၀၁၁ ရက်နေ့ ခွင့်(၁)ရက် ပန်ကြားချက် ကိုခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးအေး တင်ပြဖို့ ဖြစ်ပါတယ်</speech>
<speech><mp id="103">ဦးအေး၊ မန္တလေးတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ မန္တ လေးတိုင်းဒေသကြီး မဲဆန္ဒနယ်အမှတ်(၆) အမျိုးသားလွှတ်တော်ကိုယ်စားလှယ် ဦးမျိုးမြင့်သည် ၂၀၁၁ခုနှစ်၊ ဇူလိုင်လအတွင်း ခွဲစိတ်ကုသ မှုပြုလုပ်ခဲ့သော မျက်စိဝေဒနာကို သက်ဆိုင်ရာဆ ရာဝန်ကြီးမှ ၂၀၁၁ ခုနှစ်၊ အောက်တိုဘာလ (၅)ရက်နေ့နှင့် (၆)ရက်နေ့များတွင် ထပ်မံစစ်ဆေးမှုပြုလုပ်ရန် ချိန်းဆိုထားပါသဖြင့် ၃-၁၀-၂၀၁၁ မှ ၇-၁၀-၂၀၁၁ ရက်နေ့အထိ (၅)ရက် လွှတ်တော်အစည်းအဝေး တက်ရောက် ခြင်းမှခွင့်ပြု ပေးနိုင်ပါရန် ဦးမျိုးမြင့် ကိုယ်စား အမျိုးသားလွှတ်တော် မဲဆန္ဒနယ်အမှတ်(၇) ကျွန်တော် ဦးအေးမှ တင်ပြတောင်းခံအပ်ပါတယ်။</speech>
<speech type="speaker">မန္တလေးတိုင်းဒေသကြီး မဲဆန္ဒနယ်အမှတ် (၆)မှ လွှတ်တော် ကိုယ်စားလှယ် ဦးမျိုးမြင့် ရဲ့ ၃-၁၀-၂၀၁၁ ရက်နေ့မှ ၇-၁၀-၂၀၁၁ ရက်နေ့အထိ ခွင့်(၅)ရက် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးခင်မောင်ရီ တင်ပြဖို့ ဖြစ်ပါတယ်</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ်ပါ သောအမျိုးသားလွှတ်တော်ဥက္ကဋ္ဌကြီးခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးအောင်ထွန်း သည် တုတ်ကွေးဖျား ဖျားနာနေပါသဖြင့် ၃-၁၀-၂၀၁၁ တနင်္လာနေ့ (၁)ရက်အား အစည်းအဝေးတက်ရောက်ခြင်းမှ ကင်းလွတ်ခွင့်ပြု ပါရန် ၎င်း၏ကိုယ်စား ကျွန်တော် ဦးခင်မောင်ရီ ဧရာဝတီတိုင်းဒေသကြီး မဲဆန္ဒနယ်အမှတ်(၆)က လေးစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">မကွေးတိုင်းဒေသကြီးမဲဆန္ဒနယ်အမှတ်(၁၁)မှအမျိုးသားလွှတ်တော် ကိုယ်စားလှယ် ဦးအောင် ထွန်းရဲ့ ၃-၁၀-၂၀၁၁ ရက်နေ့ ခွင့် (၁)ရက်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးတင်ရှန် တင်ပြဖို့ ဖြစ်ပါတယ်</speech>
<speech><mp id="66">ဦးတင်ရှန်၊ တနင်္သာရီတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးခင်ဗျား။ တနင်္သာရီတိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦးသန်းမြင့် သည် မိသားစုအရေးကိစ စဆောင်ရွက်ရန် ရှိပါသဖြင့် ၃-၁၀-၂၀၁၁ တနင်္လာနေ့(၁)ရက်ကို ခွင့်အဖြစ် သတ်မှတ်ပေးပါရန် ဦးသန်းမြ့် ကိုယ်စား တနင်္သာရီ တိုင်းဒေသကြီး မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ကျွန်တော် ဦးတင်ရှန်က လေးစားစွာ ခွင့်ပန်ကြားအပ်ပါတယ်။</speech>
<speech type="speaker">တနင်္သာရီတိုင်းဒေသကြီး မဲဆန္ဒနယ်အမှတ် (၁၀)မှ လွှတ်တော် ကိုယ်စားလှယ် ဦးသန်းမြင် ရဲ့ ၃-၁၀-၂၀၁၁ ရက်နေ့ ခွင့် (၁)ရက်ပန်ကြားချက်ကို ခွင် ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးမြတ်ကို တင်ပြဖို့ ဖြစ်ပါတယ်</speech>
<speech><mp id="60">ဦးမြတ်ကို၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး မဲဆန္ဒနယ်အမှတ် (၁၁) အမျိုးသားလွှတ်တော်ကိုယ်စားလှယ် ဦးအောင်ချစ်လွင်သည် မိသားစုကျန်းမာရေးကိစ္စဆောင်ရွက်ရန်ရှိပါသဖြင့် ယနေ့ ၃-၁၀-၂၀၁၁ ရက်နေ့အား ခွင့်အဖြစ်သတ်မှတ်ပေးပါရန် ဦးအောင်ချစ်လွင်ရဲ့ ကိုယ်စား စ စ်ကိုင်းတိုင်းဒေသကြီး မဲဆန္ဒနယ်အမှတ် (၁၂) အမျိုးသား လွှတ်တော်ကိုယ်စားလှယ် ကျွန်တော် ဦးမြတ်ကိုက လေးစားစွာပန်ကြားအပ်ပါတယ်ခင်ဗျား။</speech>
<speech type="speaker">စစ်ကိုင်းတိုင်းဒေသကြီးမဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဦးအောင်ချစ်လွင်ရဲ့ ၃-၁၀-၂၀၁၁ ရက်နေ့ ခွင့် (၁)ရက်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးထွန်းမြင့် တင်ပြဖို့ ဖြစ်ပါတယ်</speech>
<speech><mp id="54">ဦးထွန်းမြင့်၊ စစ်ကိုင်းတိုင်းဒေသကြီး မဲဆန္ဒနယ်အမတို၆)</mp>လေးစားအပ်ပါ သောအမျိုးသားလွှတ်တော်ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး မဲဆန္ဒနယ်အမှတ် (၈) အမျိုးသားလွှတ်တော်ကိုယ်စားလှယ် ဦးသိန်းလှို င်သည် ကျန်းမာရေးကိစ္စဆောင်ရွက်ရန် ရှိပါသဖြင့် ၃-၁၀-၂၀၁၁ ရက်နေ့အား ခွင့်(၁)ရက်အဖြစ် သတ်မှတ်ပေးပါရန် ဦးသိန်းလှိုင် ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ်(၆) အမျိုးသားလွှတ်တော် ကိုယ်စားလှယ် ကျွန်တော် ဦးထွန်းမြင့်က ခွင့်ပန်ကြားအပ်ပါတယ်ခင်ဗျား။</speech>
<speech type="speaker">စစ်ကိုင်းတိုင်းဒေသကြီး မဲဆန္ဒနယ်အမှတ် (၈)မှ အမျိုးသားလွှတ်တော် ကိုယ်စားလှယ် ဦးသိန်းလှိုင်ရဲ့ ၃-၁၀-၂၀၁၁ ရက်နေ့ ခွင့် (၁)ရက်ပန်ကြားချက်ကို ခွင်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဉာဏ်လင်း တင်ပြဖို့ ဖြစ်ပါတယ်</speech>
<speech><mp id="159">ဦးဉာဏ်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၃)</mp>ဥက္ကဋ္ဌကြီး ခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ်(၁၁) အမျိုးသားလွှတ်တော်ကိုယ်စားလှယ် ဦးမောင်မောင်အေးသည် မကျန်းမာပါသဖြင့် ယနေ့ ၃-၁၀-၂၀၁၁ ရက်နေ့ကို ခွင့် (၁)ရက်အဖြစ် ခွင့်ပြုပေးပါရန် ၎င်းကိုယ်စား ဧရာဝတီတိုင်းဒေသကြီး မဲဆန္ဒနယ်အမှတ်(၃) အမျိုးသား လွှတ်တော်ကိုယ်စားလှယ် ကျွန်တော် ဦးဉာဏ်လင်းက လေးစားစွာ ခွင့်ပန်ကြားအပ်ပါတယ်။</speech>
<speech type="speaker">ဧရာဝတီတိုင်းဒေသကြီး မဲဆန္ဒနယ်အမှတ် (၁၁)မှ လွှတ်တော် ကိုယ်စားလှယ် ဦးမောင်မောင်အေးရဲ့ ၃-၁၀-၂၀၁၁ ရက်နေ့ ခွင့် (၁)ရက်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ပထမ အကြိမ် အမျိုးသားလွှတ်တော် ဒုတိ ယပုံမှန်အစည်းအဝေး ၂၉ ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေဟာ (၂၁၈)ဦး၊ ယခင်ကခွင့်ပန်ကြားသဖြင့် ခွင့်ပြုထား သူ(၅)ဦးရှိပြီး ယနေ့ခွင် ပန်ကြားသဖြင့် ခွင့်ပြုထားသူ(၉)ဦးဖြစ်၍ အမျိုးသားလွှတ်တော်က စုစုပေါင်းခွင့်ပန်ကြား၍ ခွင့်ပြု ထားသူ (၁၄)ဦးဖြစ်ပြီး ခွင့်မဲ့ပျက်ကွက်သူမရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေ ခွဲငယ်(၂)အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">အမျိုးသားလွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ လွှတ်တော်သို့ အမျိုးသားလွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသောမေးခွန်းများ ကိုမေးမြန်းခြင်းနဲ့ ဖြေကြားခြင်းအစီအစဉ် ဆောင်ရွက်မှာ ဖြစ်ပါတယ်။ ယခုလွှတ်တော် ကိုယ်စားလှယ်တစ်ဦးက မေးမြန်းတဲ့ မေးခွန်းဟာ ပြည်ထောင်စုရှေ့နေချုပ်က ဖြေကြားရမယ့် မေးခွန်းဖြစ်ပါတယ်။</speech>
<title>လွန်ခဲ့သောကာလများအတွင်း သိမ်းဆည်းထားသော ဆေးကုသခွင့်လိုင်စင်နှင့် ရှေ့နေ လိုင်စင် များကိုစိစစ်ပြီး ပြန်လည်ထုတ်ပေးနိုင်ခြင်း ရှိမရှိနှင့် စပ်လျဉ်းသည့်မေးခွန်း</title>
<speech type="speaker">ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ ဒေါက်တာမြတ်ဉာဏစိုးက လွန်ခဲ့သော ကာလများအတွင်း သိမ်းဆည်းထားသော ဆေးကုသခွင့်လိုင်စင်နှင့် ရှေ့နေလိုင်စင် များကို စိစစ်ပြီး ပြန်လည်ထုတ်ပေးနိုင်ခြင်း ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="136">ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှက်)</mp>လေးစား အပ်ပါတဲ့ အမျိုးသားလွှတ်တော်ဥက္ကဋ္ဌကြီး နှင့်တကွ အမျိုးသားလွှတ်တော်ကိုယ်စားလှယ်များ၊ ကြွရောက်လာကြသော ပြည်ထောင်စုဝန်ကြီးများ၊ ပြည်ထောင်စုရှေ့နေချုပ်နှင့် ပြည်ထောင်စု ဒုတိယဝန်ကြီးများအားလုံးကို မင်္ဂလာပါလို့ ဦးစွာပထမ နှုတ်ခွန်းဆက်သအပ်ပါတယ်။ ဥက္ကဋ္ဌကြီး ခင်ဗျား။ ကျွန်တော်ဒီမေးခွန်းကို မေးရခြင်းရဲ့ ရည်ရွယ်ချက်ကတော့ ပြည်ထောင်စုသမ္မတမြန်မာ နိုင်ငံတော်ဖွဲ့စည်းပုံအခြေခံဥပဒေပုဒ်မ၂၅မှာ နိုင်ငံတော်သည် အသိပညာရှင်၊ အတတ်ပညာရှင်များ၏အကျိုးကို ကူညီဆောင်ရွက်မယ်လို့ ဖော်ပြထားပါတယ်။ ပုဒ်မ ၃၄၉၊ ပုဒ်မခွဲ(င)မှာလည်း နိုင်ငံသားများသည် အတတ်ပညာရှင်နှင့် အသက်မွေးဝမ်းကျောင်းမှု လုပ်ငန်းများကို လုပ်ကိုင်ဆောင်ရွက်ရာ၌ တူညီသောအခွင့်အလမ်း ရရှိစေရမည်လို့ ဖော်ပြထားပါတယ်။ ဥက္ကဋ္ဌကြီးခင်ဗျား။ လွန်ခဲ့တဲ့နှစ်ပေါင်း(၂၀)တာကာလတွေထဲမှာ ဆရာဝန်အချို့နဲ့ ရှေ့နေအချို့ ဟာသူတို့ရဲ့ ဆေးကုသခွင့်လိုင်စင်နဲ့ ရှေ့နေလိုင်စင်တွေကို ရုပ်သိမ်းခံ ရခြင်း၊ သိမ်းဆည်းခံ ရခြင်းတွေရှိပါတယ်။ အထူး သဖြင့်တော့ တားဆီးပိတ်ပင်သိမ်းထားတာမျိုးဖြစ်ပါတယ် ဥက္ကဋ္ဌကြီး ခင်ဗျား။ ယနေ့အချိန်အခါကတော့ နိုင်ငံတော်ခေတ်ပြောင်းစနစ်ပြောင်းနဲ့ ပြည်ထောင်စု အစိုးရ သစ်ကိုရောက်ရှိနေပါပြီ ဥက္ကဋ္ဌကြီးခင်ဗျား။ နိုင်ငံတော်သမ္မတကြီးကိုယ်တိုင်က ပြည်ပမှာရောက်ရှိနေတဲ့ ပုဂ္ဂိုလ်တွေကိုတောင် ပြည်တွင်းပြန် လာဖို့တရားဝင် ဖိတ်ခေါ်ထားတဲ့ အချိန်ကာလဖြစ်ပါတယ် ဥက္ကဋ္ဌကြီးခင်ဗျား။ ဒါ့အပြင် ဖွဲ့စည်းပုံအခြေခံဥပဒေကို မလိုက်နာနိုင် သေးတဲ့ပုဂ္ဂိုလ်တွေကိုတောင် လက်တွဲပြီးတော့ဆောင်ရွက်ဖို့ လမ်းဖွင့်ပေးထားတဲ့ အချိန်ကာလ လည်းဖြစ်ပါတယ် ဥက္ကဋ္ဌကြီးခင်ဗျား။ ဒါ့ကြောင့်မို့လို့ ရှေ့နေလိုင်စင်နဲ့ ဆေးကုသခွင့်လိုင်စင်များ ပိတ်သိမ်းခြင်းခံထားရတဲ့ ပုဂ္ဂိုလ်တွေဟာဆိုရင် လည်း အခု ပြည်ထောင်စုအစိုးရသစ်လက်ထက် မှာနိုင်ငံတာဝန်ကို တစ်တပ်တစ်အားပါဝင်ထမ်းရွက်ကြမယ့် လူ့စွမ်းအား အရင်းအမြစ်ဖြစ်တဲ့ အတတ်ပညာရှင် တွေဖြစ်ပါတယ် ဥက္ကဋ္ဌကြီးခင်ဗျား ။ သူတို့ရဲ့ အသက် မွေးဝမ်းကျောင်း ပညာရပ်တွေကို အလဟဿ မဖြစ်စေဘဲနဲ့ နိုင်ငံတော်နဲ့ ပြည်သူတွေရဲ့ အကျိုးစီးပွားကို အလုပ်အကျွေးပြန်လည်ပြုနိုင်ရေးအတွက် လိုင်စင်ရုပ်သိမ်းထားမှုတွေကို ပြန်လည်စိစစ် ပေးပြီးတော့မှ မူလအလုပ်အကိုင်များကို ဆက်လက်ဆောင်ရွက်ခွင့်ပြုနိုင်ခြင်း ရှိ မရှိဆိုတဲ့ မေးခွန်းကို အများပြည်သူအကျိုးငှာ အပြု သဘောမေးမြန်းတင်ပြအပ်ပါတယ် ဥက္ကဋ္ဌကြီးခင်ဗျား။ ကျေးဇူးအထူးပဲတင်ရှိပါတယ်ခင်ဗျား။</speech>
<speech type="speaker">မေးခွန်းနဲ့ပတ်သက်ပြီး ပြည်ထောင်စုရှေ့နေ့ချုပ်က ဖြေကြားပေးဖို့ ဖြစ်ပါတယ် </speech>
<speech><agency id="55">ဒေါက်တာထွန်းရှင် (ပြည်ထောင်စုရှေ့နေ ချုပ်)</agency>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ အထူး ဖိတ်ကြားထားတဲ့ပုဂ္ဂိုလ်များ မင်္ဂလာအပေါင်းနဲ့ ပြည်စုံ ကြပါစေလို့ ကျွန်တော်အနေနဲ့ ပထမဆုံး ဆန္ဒပြု မေတ္တာပို့သအပ်ပါတယ်။ ရန်ကုန်တိုင်းဒေသကြီး အမှတ်(၄)မဲဆန္ဒနယ် အမျိုးသား လွှတ်တော်ကိုယ်စားလှယ် ဒေါက်တာမြတ်ဉာဏစိုးက လွန်ခဲ့သော ကာလများအတွင်း ဆရာဝန် အချို့နဲ့ရှေ့နေ့အချို့တို့အား ဆေးကုသခွင့်လိုင်စင်နှင့် ရှေ့နေလိုင်စင်များ ပိတ်သိမ်းထားခြင်းရှိခဲ့ရာ ယင်းတို့ရဲ့ အသက်မွေးဝမ်းကျောင်းပညာရပ်များ အလဟဿမဖြစ်စေဘဲ နိုင်ငံတော်နှင့် ပြည်သူတို့ရဲ့အကျိုးစီးပွားကို အ လုပ်အကျွေးပြု နိုင်ရေးအတွက် လိုင်စင်ရုပ်သိမ်း ထားမှုများကို ပြန်လည်စိစစ်၍ မူလအလုပ်အကိုင်များ ဆက်လက်ဆောင်ရွက်ခွင့် ပြုနိုင်ခြင်း ရှိ/မရှိကို သိလိုပါကြောင်း မေးမြန်း ထားတာတွေ့ရပါတယ်။ မေးခွန်းမေးတဲ့အတွက်လည်း ကျေးဇူးတင်ရှိ ပြီးတော့ ကျွန်တော်အနေနဲ့ ဖြေကြားခွင့်ရရှိ တဲ့အတွက်လည်း ကျေးဇူးတင် ရှိပါတယ်။ ဆရာဝန် များနှင့် ပတ်သက်၍ ဆရာဝန်ကျင့်ဝတ်ကို ဖောက်ဖျက်မှုများ ကြောင့် ဆရာဝန်မှတ်ပုံတင် (ဆမ)၊ သွားနှင့် ခံတွင်းဆိုင် ရာ ဆရာဝန်မှတ်ပုံတင် (သခ)ပိတ်သိမ်းခြင်းခံရသော ဆရာဝန်များအား သတ်မှတ် ပြစ်ဒဏ်ကာလ ပြည့်မြောက်ပါကသက်ဆိုင်ရာ ဆရာဝန်မှတ်ပုံတင်ကို ပြန်လည် ထုတ်ပေးပါတယ်။ နိုင်ငံ့ဝန်ထမ်းအဖြစ် တာဝန်ထမ်းဆောင် သောဆရာဝန်များဟာ ဌာနနှင့် ကင်းကွာလျက်ရှိပါက ၎င်းတို့အားအလုပ်မှထုတ်ပယ်ခြင်း ပြုလုပ်ပြီးနောက် ဆရာဝန် မှတ်ပုံတင် (ဆမ)၊သွားနှင့်ခံတွင်းဆိုင်ရာဆရာဝန်မှတ်ပုံတင် (သခ)အား နိုင်ငံ့ဝန်ထမ်းအဖြစ် ထမ်းဆောင် ခဲ့ သည့် လုပ်သက်အပေါ်မူတည်၍ ကာ လသတ်မှတ်ပြီး ပိတ်သိမ်းခဲ့ပါတယ်။ သတ်မှတ်ကာလ ပြည့်မြောက်သည့်အခါ ပြန်လည်စိစစ်၍ ဆရာဝန် မှတ်ပုံတင်(ဆမ)နှင့် သွားနှင့် ခံတွင်းဆိုင်ရာ ဆရာဝန်မှတ်ပုံတင်(သခ)များကို ပြန်လည်ထုတ်ပေးလျက်ရှိပါတယ်။ ယင်းသို့ဆရာဝန်မှတ်ပုံတင် ပြန်လည်ရရှိသည့်အခါ ဆေးကုသခြင်း လုပ်ငန်း များကိုဆောင်ရွက်ခွင့်ရှိတယ်ဆိုတာ တင်ပြလိုပါ တယ်။ မြန်မာနိုင်ငံဆေးကောင်စီဟာ ဆရာဝန်များရဲ့ ဆေးကုသခွင့်လိုင်စင်ကိစ္စ များနှင့်စပ်လျဉ်း လို့ မြန်မာနိုင်ငံဆေးကောင်စီဥပဒေနှင့်အညီ ဆောင်ရွက်လျက်တယ်ဆိုတာ တင်ပြလိုပါတယ်။ ရှေ့နေများနှင့်ပတ်သက်လို့ တရားလွှတ်တော်ရှေ့နေ နှင့် အထက် တန်းရှေ့နေဟူ၍ နှစ်မျိုးရှိပါတယ်။ တရားလွှတ်တော် ရှေ့နေလိုင်စင်နှင့် စပ်လျဉ်းလို့ တ ရားလွှတ်တော်ရှေ့နေများကောင်စီ Bar Council ၏စိစစ်ထောက်ခံချက်အရ ပြည်ထောင်စုတရားလွှတ်တော်ချုပ်က ထုတ်ပေးပြီး အထက်တန်းရှေ့နေလိုင်စင်နှင့်စပ်လျဉ်းလို့ ပြည်ထောင် စုတရားလွှတ်တော်ချုပ် ကသာ စိစစ်ပြီးတော့ ထုတ်ပေးလေ့ရှိပါတယ်။ ယင်းတို့ရဲ့ ရှေ့နေလုပ်ငန်းဆောင်ရွက်မှုများနှင့် OS : The Bar Council Act şę The Legal Partner Act of saq ကြီးကြပ်ကွပ်ကဲဆောင်ရွက်လျက်ရှိပါတယ်။ တရားလွှတ်တော်ရှေ့နေများနှင့် ပတ်သက်လို့ တိုင်ကြားသည့်ကိစ္စများပေါ်ပေါက်လျှင် စစ်ဆေးမှုများကို ပြည်ထောင်စုတရားလွှတ်တော်ချုပ်က အသေးစိတ်စစ်ဆေးဆောင်ရွက်ပြီး တရားလွှတ်တော် ရှေ့နေများကောင်စီ Bar Council သို့ ပြန်လည်ပေးပို့ရပါတယ်။ Bar Council မှာ ပြည်ထောင်စုရှေ့နေချုပ်က ဥက္ကဋ္ဌအဖြစ်ဆောင်ရွက်ပြီး ဒုတိယဥက္ကဋ္ဌအဖြစ် ဒုတိယရှေ့နေချုပ် ၊ အတွင်းရေးမှူးအဖြစ် ပြည်ထောင်စု ရှေ့နေချုပ်ရုံး၊ ညွှန်ကြားရေးမှူးချုပ်နှင့် အဖွဲ့ဝင်များအဖြစ် ဝါရင့် လွှတ်တော်ရှေ့နေကြီးများ ပါဝင်ပါတယ်။ တရားလွှတ်တော်ရှေ့နေများကောင်စီက အဆိုပါပေးပို့တဲ့ကိစ္စကို သေချာစွာ စိစစ်ပြီး သုံးသပ်သဘောထားမှတ်ချက်ကို ပြည်ထောင်စု တရားလွှတ်တော်ချုပ်သို့ ပြန်ပို့ရ ပါတယ်။ ပြည်ထောင်စု တရားလွှတ်တော်ချုပ်ဟာ သက်ဆိုင်ရာ တရားလွှတ်တော်ရှေ့နေများကို သတိပေးခြင်း၊ ကာလအကန့်အသတ်ဖြင့် ရပ်ဆိုင်းခြင်းနှင့် ထုတ်ပယ်ခြင်း ပြစ်ဒဏ် တစ်မျိုးမျိုးကို ချမှတ်လေ့ရှိပါတယ်။ တရားလွှတ်တော်ရှေ့နေများဟာ အရေးယူဆောင်ရွက်ရာမှာ Bar Council ဟာ ကိစ္စရပ်တစ်ခုချင်းအလိုက် သေချာစွာလေ့လာစိစစ်ပြီး စဉ်းစားပြီးမှသာ ဆောင်ရွက်ခြင်းဖြစ်တဲ့ အတွက် ရှေ့နေလိုက်ပါဆောင် ရွက်ခွင့်ကို ရာသက်ပန်ပိတ်ပင် ထုတ်ပယ်ခြင်းမျိုးဟာ အလွန်မှ ရှားပါးလှပါတယ်။ မလွဲမရှောင်သာတဲ့ အခါမှသာ သတိပေးခြင်းနှင့် ကာလအကန့်အသတ်ဖြင့် ရပ်ဆိုင်းခြင်းတို့ကို ပြစ်ဒဏ်အဖြစ် သတ်မှတ်ပေးလေ့ရှိပါသည်။ တရားလွှတ်တော်ရှေ့နေများဟာ ကာလအကန့်အသတ်ဖြင့် ရပ်ဆိုင်းခြင်းဖြစ်စေ၊ ထုတ်ပယ်ခြင်း ဖြစ်စေ၊ ပြစ်ဒဏ်ချမှတ်ထား သည့်ကိစ္စတွင် သက်ဆိုင်သူက ယင်းသို့ရပ်ဆိုင်းထားသည့်၊ ထုတ်ပယ် ထားသည့်ကာလအတွင်း အသနားခံစာတင်သွင်းလျှင် Bar Council က အသေးစိတ် ပြန်လည်စဉ်းစားပြီး တရားမျှတမှု၊ သာတူညီမျှမှုနဲ့၊ လိပ်ပြာသန့်မှုလို့ ခေါ်တဲ့ Justice Equity, Good quencher တို့အရ သင့်မြတ်သော သဘောထားမှတ်ချက်မှတ်ပြုပြီး ပြည်ထောင်စုတရားလွှတ်တော်ချုပ်သို့ ပြန်လည် ပေးပို့ပါတယ်။ ပြည်ထောင်စု တရားလွှတ်တော်ချုပ်က Bar Council ရဲ့ သဘောထား မှတ်ချက်နှင့်အညီ ပြန်လည်စဉ်းစားဆုံးဖြတ်ပါတယ်။ အထက်တန်းရှေ့နေများနှင့် ပတ်သက်၍ လည်းတိုင်ကြားစာများရှိသည့်အခါ ပြည်ထောင်စု တရားလွှတ်တော်ချုပ်က အလားတူဆောင်ရွက်လျက်ရှိပါတယ်။ သို့ဖြစ်တဲ့ အတွက် ဆေး ကုသခွင့်လိုင်စင်နှင့် စပ်လျဉ်း၍ လည်းကောင်း၊ ရှေ့နေလိုင်စင် နှင့်စပ်လျဉ်း၍လည်းကောင်း သက်ဆိုင်သည့် မြန်မာနိုင်ငံ ဆေးကောင်စီ၊ တရား လွှတ်တော်ရှေ့နေများကောင်စီနှင့် ပြည်ထောင်စုတရားလွှတ်တော်ချုပ် တို့သည် တည်ဆဲဥပဒေ ပြဋ္ဌာန်းချက်များနှင့်အညီ တရားမျှတခြင်း၊ သာတူညီမျှခြင်းနှင့် လိပ်ပြာ သန့်ခြင်းတို့ကိုအခြေခံပြီး ဆောင်ရွက်လျက်ရှိပါကြောင်း ဖြေကြား အပ်ပါတယ်။ ကျေးဇူးတင် ရှိ ပါတယ်။ ရခိုင်ပြည်နယ်အတွင်းရှိ မြို့နယ်များတွင် မြေယာသိမ်းယူထားသည့်ကိစ္စနှင့် စပ်လျဉ်းသည့်မေးခွန်း</speech>
<speech type="speaker">ဆက်လက်ပြီး လွှတ်တော် ကိုယ်စားလှယ် တစ်ဦးက မေးမြန်းတဲ့ မေးခွန်းဟာ ပြည်ထဲရေးဝန်ကြီးဌာန၊ ပြည်ထောင်စုဝန်ကြီး က ဖြေကြားရမယ့် မေးခွန်း ဖြစ်ပါတယ်။ ရခိုင်ပြည်နယ် မဲဆန္ဒနယ်အမှတ် (၁) ဒေါက်တာအေးမောင် က ရခိုင်ပြည်နယ် အတွင်းရှိ မြို့နယ်များတွင် မြေယာသိမ်းယူထားသည့်ကိစ္စနှင့် စပ်လျဉ်းတဲ့မေးခွန်း ကို မေးမြန်းဖို့ ဖြစ်ပါတယ်</speech>
<speech><mp id="121">ဒေါက်တာအေးမောင်၊ ရခိုင်ပြည်နယ် မဲဆန္ဒနယ်အမှတို၁)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာကြတဲ့ အမျိုးသားလွှတ်တော် ကိုယ်စားလှယ်ကြီးများ၊ ပြည်ထောင်စုအဆင့်ဝန်ကြီးများခင်ဗျား။ ကိုယ်စိတ်နှစ်ဖြာ ကျန်းမာ ချမ်းသာ ကြပါစေလို့ ဆုမွန်ကောင်းတောင်း မေတ္တာပို့အပ်ပါတယ်။ ကျွန်တော်က ရခိုင်ပြည်နယ် မဲဆန္ဒနယ်အမှတ်(၁)မှ ဒေါက်တာအေးမောင် ဖြစ်ပါတယ်။ နာယကကြီးခင်ဗျား။ ဒီမြေယာကိစ္စနဲ့ ပတ်သက်လို့ အကျိုးအကြောင်းဖော်ပြချက်ကိုတော့ အကျဉ်းတင်ပြချင်ပါတယ်။ ရခိုင်ပြည်နယ်အတွင်းမှာရှိတဲ့ မြို့နယ်များစွာမှာ တပ်မတော်ရယ်၊ ဌာနဆိုင်ရာအချို့ရယ် က နိုင်ငံတော်အတွက် လိုအပ်တဲ့ အဆောက်အဦးဆောက်လုပ်မယ့်ကိစ္စတွေ၊ စိုက်ပျိုးရေး / မွေးမြူရေး စတဲ့ ဝန်ထမ်း သက်သာချောင်ချိရေးလုပ်ငန်းများကို ဆောင်ရွက်ဖို့ဆိုတဲ့ ရည်ရွယ်ချက်တွေနဲ့ ဒေသခံတွေ ပိုင်ကြတဲ့ ဒေသခံတွေ အသက်မွေး ဝမ်းကျောင်းပြုနေကြတဲ့ ကျွန်တော်တို့ ပုဇွန်ကန်တွေ အပါအဝင် လယ် ယာမြေ၊ စားကျက်မြေများကို သိမ်းယူမှုတွေရှိခဲ့ပါတယ်။ အဲဒီ လို သိမ်းယူတဲ့ နေရာမှာ မြေသိမ်းဥပဒေ အရ အမှုတွဲ ဖွင့်လှစ်ပြီးကာမှ တရားဝင် သိမ်းယူခြင်းမျိုး ရှိတဲ့ သဘောကိုလည်း တွေ့ရပါတယ်။ အလွတ်သဘော သိမ်းယူတဲ့ကိစ္စမျိုးကိုလည်း တွေ့ကြရတယ်။ အဲဒီလို ဥပဒေအရသိမ်းယူစဉ်မှာ သိမ်းယူတဲ့ကိစ္စကိုလည်း တွေ့ကြရတယ်။ အဲဒီတော့ ဥပဒေအရသိမ်းယူစဉ်မှာ သိမ်းယူတဲ့ မြေအတိုင်းအတာထဲမှာ မပါဝင်ဘဲနဲ့ ဘေးပတ်ဝန်းကျင် ဧရိယာတစ်ချို့ကို လည်းသိမ်းယူတဲ့ အထဲမှာ ပါဝင်သွားကြောင်းကို ကျွန်တော်တို့လေ့လာတဲ့ အခါမှာ တွေ့ရှိကြရပါတယ်။ အဲဒါကြောင့် ဒေသခံပြည်သူများ နှစ်ပေါင်းများစွာ သီးစား အမည်ပေါက် လုပ်ကိုင်နေခဲ့ကြတဲ့ လယ်ယာမြေများ အရင်းအနှီးသိန်းရာချီ စိုက်ထုတ်ပြီးကာမှ လုပ်ကိုင်ခဲ့ကြတဲ့ ပုဇွန်မွေးမြူရေးကန်များ၊ လယ်ယာလုပ်ငန်းမှာ အဓိကအားထားရတဲ့ကျွဲ၊နွားများ စားသုံးရာ စားကျက်မြေများဟာ လက်လွတ်ဆုံးရှုံးခဲ့ကြရတဲ့ အနေအထားဟာ မြို့နယ် တစ်ချို့မှာ တွေ့ရပါတယ်။ ကျွန်တော်တို့ ရည်ရွယ်ချက် တစ်ခုနဲ့ မြေယာများကို သိမ်းယူတဲ့ ကိစ္စမျိုးမှာ ယင်းရည်ရွယ်ချက်အတိုင်း နိုင်ငံတော်အနေနဲ့ အသုံးပြုခဲ့ မယ်ဆိုရင် ကျွန်တော်တို့ လက်လွတ် ဆုံးရှုံးခဲ့ရတဲ့ ပုဂ္ဂိုလ်များအတွက် မထောင်းသာပေမယ့်လို့ သိမ်းယူစဉ်ကာလက ရည်ရွယ်ချက် အပြင် တခြားလုပ်ငန်းများကို တ စ်ဆင့်ငှားရမ်းပေးပြီးကာမှ မြေယာများကို လွဲပြောင်းခြင်း၊ သီးစားချထားခြင်းများကို ပြုလုပ်လာကြတဲ့ကိစ္စမျိုးမှာ မူလပိုင်ရှင်များ ဖြစ်ခဲ့ကြတဲ့ လယ်သမား တို့ဟာ အင်မတန် မှ စိတ်မကောင်းစရာ ဖြစ်နေခဲ့ကြရပါတယ်။ ဒါကြောင့် ကျွန်တော်တို့ဟာ အချက်(၃)ချက်နဲ့ ကျွန်တော်ဒီမေးခွန်းလေးကို တင်ပြထားတာရှိပါတယ်။ အဲဒီမှာ ကျွန်တော် Gist ထုတ်ပြီးတင်ပြရလို့ရှိရင် ၁၉၉၈ ခုနှစ်နောက်ပိုင်းမှာ အနောက်ပိုင်း တိုင်းစစ်ဌာချုပ်က သိမ်းယူခဲ့တဲ့ ရသေ့တောင်မြို့ နယ်၊ ပေါင်း စားကျေးရွာအုပ်စု၊ ကျွန်းချောင်းကျေးရွာအုပ်စု၊ ကောင်းဝတီချောင်းကျေးရွာအုပ်စုများမှာ ရှိတဲ့မြေဧက(၁၅၀၀)ကို သိမ်းယူခဲ့ပါတယ်။ ဒါပေမယ့် မြေစာရင်းဌာနမှာ ပြန်စိစစ်ကြည့်တဲ့အခါမှာ စိစစ် တဲ့ပုဂ္ဂိုလ်တွေက လွှတ်တော်အမတ်တွေ ဖြစ်ပါတယ်။ (၇၄၀)ဧကသာ တွေ့ရှိပေမယ့်လို့လည်း ဧက (၁၅၀၀)ကို သိမ်းယူထားတာကိုတွေ့ရပါတယ်။ (၇၆၀)ဧက ပိုနေကြောင်းကို တွေ့ရှိကြရပါတယ်။ အဲဒါနဲ့ ပတ်သက်လို့ ကျွန်တော်တို့တင်ပြထားတာ အသေးစိတ် ကတော့ ရှိပါတယ်။ လယ်သမားစုစုပေါင်း (၁၀၈)ဦး လက်မှတ်ထိုးပြီးကာမှ ကျွန်တော်တို့ တင်တယ်။ ရခိုင်ပြည်နယ် လွှတ်တော်ဥက္ကဋ္ဌ ဦးထိန် လင်း ဆီကို တင်ပြထားတာလည်း ရှိပါတယ်။ အဲဒီမှာတဲ့ သူတို့က ဒီကျေးရွာဘုံမြေ တွေကို တောရိုင်းအနေနဲ့ မြန်မာ့ဆိုရှယ်လစ်လမ်းစဉ်ပါတီခေတ်ကတည်း က သူတို့ က ခုတ်ထွင်ရှင်းလင်း လာခဲ့တာ(၁၀၅)ပုံစံလည်းပဲ ရပြီးဖြစ်ပါတယ် တဲ့။ ဒါပေမယ့် ၁၉၉၈ ခုနှစ်မှာ ကျွန်တော် တို့ တင်ပြခဲ့တဲ့အတိုင်းပါပဲ။ တိုင်းကိုကိုယ့်လက်အောက်ခံ ရသေ့တောင်မြို့နယ် ခြေလျင်တပ်ရင်း (၅၃၈)က ဗိုလ်မှူးမျိုးတင့် အောင် နှုတ်ဖြင့်သိမ်းယူသွားခဲ့ပါတယ်။ ဧက(၁၅၀၀)လောက် ရှိပါတယ်။ ဒါပေမယ်လို့ မြေစာရင်းဌာနမှာ ပြန်စိစစ်တဲ့အခါမှာ ခုနကကျွန်တော်တင်ပြပါတယ်။ (၇၄၀)ဧကသာရှိပါတယ်တဲ့။ အဲဒါကြောင့်မို့လို့ ခုနကလို ဓားမဦးချခုတ်ထွင် ရှင်းလင်းလာခဲ့တဲ့ ပိုလျှံတဲ့(၇၆၀)ဧကကို စိစစ်ပြီးကာမှ တကယ်လုပ်လာခဲ့တဲ့ လယ်သမားတွေကို ပြန်လည်စိစစ်ပြီး ပြန်လည်ဖြန့်ဝေပေးဖို့ သူတို့တင်ပြထားတဲ့ကိစ္စ ဖြစ်ပါတယ်။ အဲဒါလည်းတစ်ခု။ နောက်တစ်ခုက ကျွန်တော်တင်ပြထားခဲ့တဲ့အတိုင်းပါ။ ရသေ့တောင်မြို့နယ်၊ စပျင်ကြီးကျေးရွာ၊ ညောင်ပင်လယ် ကျေးရွာ၊ ကျွန်းကြီးကျေးရွာ ကွင်းအမှတ် ၄၅၀ မှာ စားကျက်မြေ(၉၉၉)ဧက ဖြစ်ပါတယ်။ အဲဒါကို အခုလောလောဆယ်ကတော့ ပြည်နယ်အေးချမ်းသာယာရေး နှင့် ဖွံ့ဖြိုးရေးကောင်စီက သိမ်းယူပြီး ၁၉၉၁ ခုနှစ်ကနေ ၁၉၉၆ ခုနှစ်အထိ ကျွန်တော်တို့ စပါးကိုစိုက်ပျိုးခဲ့ပါတယ်။ ၁၉၉ရ ခုနှစ်နောက်ပိုင်းမှာ ပုစွန်ကန်အဖြစ်ပြောင်းလဲပြီး ပြည်နယ်အေးချမ်းသာယာရေးနှင့် ဖွံ့ဖြိုးရေးကောင်စီကို ငှားရမ်းခနှစ်စဉ် (၃၅) သိန်းကျော်ကျော်လောက် ပေးနေကြတယ်ဆိုတဲ့ ကိစ္စပဲဖြစ်ပါတယ်။ အဲဒါနဲ့ပတ်သက်လို့လည်း ကျွန်တော်တို့ ဒီအမှုတွဲလေးတစ်ခုကို ကျွန်တော်တို့ နိုင်ငံတော်အေးချမ်းသာယာရေးနှင့်ဖွံ့ဖြိုးရေးကောင်စီ ဥက္ကဋ္ဌကြီးဆီကို ၂၀၁၁ ခုနှစ်၊ ဇန်နဝါရီလ ၂၀ ရက်နေ့ကတည်းက လယ်သမား (၁၂၅)ဦး လက်မှတ်ထိုးပြီး တင်ပြမေတ္တာရပ်ခံ ထားခဲ့တာ ရှိပါတယ်။ အဲဒါကလည်းပဲ စားကျက်မြေကို မြို့နယ်ငြိမ်ဝပ်ပိပြားရေးနှင့် တည်ဆောက်ရေးအဖွဲ့ ဥက္ကဋ္ဌ၊ ရသေ့တောင်မြို့နယ် ဥက္ကဋ္ဌ ဗိုလ်ကြီးအောင်ခင်စိုးက ဒါ ဟာ ကျေး ရွာပိုင်တာတွေကို ရှင်းပြီး တခြားနည်းသုံးဖို့၊ သူတို့ကခွင့်ပြု တဲ့လယ်သမားတွေနဲ့ ခုနက မြို့နယ်ငြိမ်ဝပ်ပိပြားရေးနှင့် တည်ဆောက်ရေးအဖွဲ့ဥက္ကဋ္ဌရဲ့ သဘောတူညီချက်အရ ၁၉၉၂ ခုနှစ်၊ မေလ ၅ ရက်နေ့မှာ (မဝတ)ရသေ့တောင်မြို့ရဲ့ (စာအမှတ် ၄၄၅)နဲ့ အဲ ဒီလိုမျိုး ခုတ်တွင်ရှင်းလင်းလာခဲ့တဲ့ လယ်သမားတွေ ကို စပျင်ကြီးကျေးရွာကိုဆိုရင် ဧက(၂၀၀)၊ ညောင်ပင်လယ် ကျေးရွာဆိုရင် ဧက(၅၀၀)၊ ကျွန်းကြီးကျေးရွာကို (၂၉၉)ဧက စုစုပေါင်း (၉၉၉)ဧကကို ကျွန်တော်တို့ စားကျက်မြေကို တခြားနည်းနဲ့ အသုံးပြုဖို့ဆိုပြီး ခွင့်ပြု ခဲ့ပြီးကာမှ ခုနက ကျေးရွာဘုံမြေ စားကျက်မြေကို ကျွန်တော်တို့ လယ်သမားတွေက ပုစွန်ကန်တွေအဖြစ် ပြောင်းလဲပြီး အသုံးပြုလာခဲ့ကြပါတယ်။ အဲဒီဥစ္စာကိုမှ အဆင့်ဆင့်မြေယာသိမ်းဆည်းမှု ဖြစ်လာပြီး ၂၀၀၀ ပြည့်နှစ်မှာ ပြည်နယ်အေးချမ်းသာယာရေးနှင့် ဖွံ့ဖြိုးရေးကောင်စီ ပိုင် ပုစွန်ကန်အဖြစ်သတ်မှတ်ပြီး အတွင်းရေးမှူးကိုယ်တိုင်လာပြီး အဲဒီကိုယ်စားလှယ်တွေကတစ်ဆင့် သိန်း (၃၀)စီ ကျွန်တော်တို့ စာချုပ်နဲ့ ပုစွန်ကန် ခအဖြစ်ရယူပြီး ဆက်လက်ပြီး ကျင့်သုံးလာခဲ့တာ ၁၉၉ရ ခုနှစ်က နေပြီး ၂၀၀၉ ခုနှစ်အထိ (၁၃)နှစ်တိုင်တိုင် အဲဒီရွာသားတွေကပဲ ပုစွန်ကန်ကိုလုပ်ပိုင်ခွင့်ရပြီး ကျွန်တော်တို့ ပြည်နယ်အေးချမ်းသာယာရေးနှင့် ဖွံ့ဖြိုးရေးကောင်စီကို နှစ်စဉ်ပုံမှန်ပံ့ပိုး ပေး ခဲ့ပါတယ်။ ဒါပေမဲ့ ၂၀၁၀ ခုနှစ်မှာကျတော့ ပုံစံပြောင်းပြီး ရွာသားတွေကိုမပေးဘဲနဲ့ သီးသန့်လေလံပစ်ပြီး တခြားစီးပွားရေး လုပ်ငန်းရှင်တွေကို ပေးတဲ့အခါမှာ လယ်သမားတွေ(၁၂၅) ဦးက ပြည်နယ်အေးချမ်းသာယာရေးနှင့် ဖွံ့ဖြိုးရေးကောင်စီကို မေတ္တာရပ်ခံတယ်။ လွှတ်တော် အမတ်တွေကနေတစ်ဆင့် ဒါကြီးကို သူတို့ရဲ့ ဓားမဦးချ တောတွေကို ခုတ်ထွင်ရှင်းလင်းပြီး ပုစွန်ကန်မြေအဖြစ်ပြောင်းခဲ့တာမိုလို့ သူတို့ကို ပြန်ပြီးတော့မှ လုပ်ကိုင်ခွင့်ပေးဖို့ တင်ပြ တဲ့စာ ဖြစ်ပါတယ်။ နောက် တစ်ခုက ကျွန်တော်တင်ပြပါအတိုင်း မြောက်ဦးမြို့နယ်ရဲ့ အင်းရှေ့ကျေးရွာ မှာ လုပ်ကိုင်ခွင့် ရတဲ့လယ်ယာမြေ (၁၀၀)ဧကကို မြို့နယ်အထွေထွေအုပ်ချုပ်ရေးဌာနက သိမ်းယူပြီး လယ်သမားကိုတစ်ဆင့် ပြန်ငှားရမ်းပြီး သီးစားခယူနေတဲ့ကိစ္စပါ။ ဒီဥစ္စာကလည်းပဲ ကျွန်တော်တို့ ၂၀၀၆ ခုနှစ် ကစတာပါ။ ကျေးရွာအေးချမ်းသာယာရေးနှင့် ဖွံ့ဖြိုးရေးကောင်စီ အဟောင်းနဲ့အသစ်အပြောင်းမှာ လယ်မြေ ဧက(၁၀၀)ကျော်ကို တကယ်လို့သူတို့မှာ ကျွန်တော်တို့လယ်ယာ ပုံစံ(၁၀၅)လည်း ရှိပါတယ်တဲ့။ အဲဒါမျိုးကို လယ်သမား(၁၁)ဦးကနေပြီး မြို့နယ်အထွေထွေအုပ်ချုပ်ရေးဦးစီးဌာနကို ကျွန်တော်တို့က ပုံမှန်သီးစားခ နှစ်စဉ်ပေးနေကြတဲ့ ကိစ္စလေးကို သူတို့တင်ပြလာတဲ့ကိစ္စပါ။ ကျွန်တော်တို့ ရခိုင်ပြည်နယ်တနံတလျားမှာ ပြန်စိစစ်တဲ့ အခါမှာ နိုင်ငံတော်ကလိုအပ်လို့ အဆောက်အဦဆောက်ဖို့ သို့မဟုတ် ဝင်းခတ်ဖို့အတွက် လိုအပ်လို့ နိုင်ငံတော်ရဲ့ လိုအပ်ချက်အရ သိမ်းယူထားတဲ့ဥစ္စာတွေကတော့ဖြင့် လိုအပ်လို့ ကျွန်တော်တို့လယ်သမားတွေအတွက်ရော၊ ပြည်သူတွေအတွက်ရော ဒါတကယ်တမ်း ပေးရမယ့်ဟာမို့လို့ ဘာမှကျွန်တော်တို့ အငြင်းပွားစရာ မရှိပေမယ့် ဧက(၁၀၀)ဆိုတဲ့နေရာမှာ ဧက(၁၀၀) ထက်ပိုပြီး ဘေးဘက်ဧရိယာတွေကို သိမ်းယူတာမျိုးလုပ်ပြီး လုပ်ပိုင်ခွင့်ကိုအသုံးချပြီး လယ်သမားတွေရဲ့ အကျိုးကို နစ်နာစေပြီး မိမိရဲ့ ဌာန အဖွဲ့အစည်းအကျိုးအတွက် အကျိုး ရှိအောင်သုံးတာမျိုးကို ပြန်လည်စိစစ်ပြီး ကျွန်တော်တို့ ဖွဲ့စည်းပုံအခြေခံဥပဒေနဲ့အညီ လယ်သမားတွေရဲ့ ရပိုင်ခွင့်တွေကို ပြန်လည်သုံးသပ်ပြီး လယ်သမားတွေရဲ့အကျိုးအတွက် စိစစ်ပေးကြမယ့်ကာလဖြစ်တာမို့ ဒီဥစ္စာမျိုးကို ပြန်စိစစ် ပေးဖို့လိုတယ်ဆိုတဲ့အကြောင်းကို လွှတ်တော်ဥက္ကဋ္ဌကြီးကတစ်ဆင့် တင်ပြရခြင်း ဖြစ်ပါတယ်။ အဲဒါကြောင့်မို့လို့ ကျွန်တော် ဒီမေးခွန်းလေး(၄)ခုကို မေးမြန်းရခြင်း ဖြစ်ပါတယ်။ (က)စစ်တွေခရိုင် အတွင်းမှာရှိတဲ့ တပ်မတော်တပ်ရင်းတပ်ဖွဲ့များ၊ မြန်မာနိုင်ငံရဲတပ်ဖွဲ့၊ စည်ပင်သာယာရေးအဖွဲ့ များအပါအဝင် ဌာနဆိုင်ရာများရဲ့ လိုအပ်ချက်အရ မြေသိမ်းအမှုတွဲဖွင့်လှစ်ပြီး သိမ်းယူထားတဲ့ မြေဧကများကို ဦးပိုင်အလိုက်၊ ကွင်း အလိုက်၊ မြို့နယ်အလိုက် အမျိုးအစားခွဲခြား၍ အများ ပြည်သူသိအောင် ဖော်ပြပေးနိုင်ပါမည်လား။ (ခ)အထက် အပိုဒ်(က)မှာ တရားဝင်သိမ်းယူ ထားတဲ့မြေများအပြင် ယင်းသို့ သိမ်းယူစဉ်က ပိုမိုသိမ်း ယူထားခဲ့သည့်မြေများနှင့်စပ်လျဉ်း၍ အဖွဲ့ဖြင့်စိစစ်လျက် ဦးပိုင်အလိုက်၊ ကွင်းအလိုက်၊ မြို့နယ်အလိုက် အမျိုးအစားခွဲခြား၍ ဖော်ပြပေးနိုင်ပါမည်လား။ (ဂ)အထက်အပိုဒ်(ခ)ပါ လယ်မြေ၊ ပုစွန်ကန်မြေ၊ စားကျက်မြေများကို မူလက အသုံးပြုခွင့်ရခဲ့သူများသို့ တရားဝင်ပြန်လည်ချထားပေးနိုင်ပါမည်လား။ (ဃ)အပိုရယူထားသော မြေများကို တရားဝင်ပြန်လည်ချထားပေးမည်ဆိုပါက မည်သည့်အချိန်တွင် စတင်ဆောင်ရွက် ပေးနိုင်ပါမည်လားဆိုတဲ့ မေးခွန်း(၄)ခုဖြစ်ပါတယ်။ နာယကကြီးမှတစ်ဆင့် ပြည်ထောင်စုအဆင့် ပုဂ္ဂိုလ် ဖြေတဲ့အခါမှာလည်း ဒီလယ်သမားရဲ့ အကျိုးကို ရှေးရှုပြီးကာမှ နှစ်သိမ့်နိုင်တဲ့ အဖြေမျိုးရပါစေလို့ ကျွန်တော်တို့ဘက်က ဆုတောင်းပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">မေးခွန်းနဲ့ပတ်သက်ပြီး ပြည်ထဲရေးဝန်ကြီးဌာန ဒုတိယဝန်ကြီးက ဖြေကြားပေးဖို့ဖြစ်ပါ တယ်</speech>
<speech><agency id="89">ဗိုလ်မှူးချုပ်ကျော်ဇံမြင့် (ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ်ပါ သောအမျိုးသားလွှတ်တော်ဥက္ကဋ္ဌကြီးနဲ့တကွ အမျိုးသားလွှတ်တော်ကိုယ်စားလှယ်များ မင်္ဂလာ အပေါင်းနဲ့ ပြည့်စုံပါစေလို့ ဆုတောင်းမေတ္တာပို့သအပ်ပါတယ်။ ရခိုင်ပြည်နယ် အမှတ်(၁) မဲဆန္ဒနယ် အမျိုးသားလွှတ်တော်ကိုယ်စားလှယ် ဒေါက်တာအေးမောင်ရဲ့ မေးထားတဲ့မေးခွန်း အပေါ် ကျွန်တော် ပြည်ထဲရေးဝန်ကြီးဌာန ဒုတိယဝန်ကြီး ဗိုလ်မှူးချုပ်ကျော် ဇံမြင့်မှ ပြန်လည်ဖြေကြားသွားမှာ ဖြစ်ပါတယ်။ အထူးစီမံကိန်းကြီးများ၊ တပ်မတော်တပ်ရင်း တပ်ဖွဲ့များနဲ့ ဌာနဆိုင်ရာများအတွက် မြေသိမ်းဆည်းရေးဆောင်ရွက်ရာမှာ ၁၈၉၄ခုနှစ်၊ မြန်မာနိုင်ငံမြေသိမ်းအက်ဥပဒေအရ လိုက်နာဆောင်ရွက်ရမှာဖြစ်ပြီး မြေသိမ်းဆည်းခြင်းကို ခွင့်ပြုကြောင်း ပြည်ထောင်စုအစိုးရအဖွဲ့ရဲ့ သဘောတူညီချက်၊ သက်ဆိုင်ရာဝန်ကြီးဌာနရဲ့ အုပ်ချုပ်မှုဆိုင်ရာသဘောတူညီချက်များအရ အဆင့်ဆင့်ဆောင်ရွက်ရပါတယ်။ သတ်မှတ်ချက်များနဲ့ ပြည့်စုံပါက ပြည်ထဲရေးဝန်ကြီးဌာန ၊ ပြည်ထောင်စုဝန်ကြီးက ၁၈၉၄ ခုနှစ်၊ မြန်မာနိုင်ငံ မြေသိမ်းအက်ဥပဒေ ပုဒ်မ ၄(၁) အရ မြေသိမ်းဆည်းဖို့ ခရိုင်အုပ်ချုပ်ရေးမှူး ကို ကော်လိ လျှော်အရာရှိအဖြစ် ခန့်အပ်ခြင်း ၊ ပုဒ်မ ၆ အရမြေသိမ်းဆည်းဖို့ လုပ်ပိုင်ခွင့်အပ်နှင်းခြင်းတို့ ကို အမိန့်ထုတ်ပြန်ပေးရပါတယ်။ ခရိုင် ၊ အုပ်ချုပ်ရေးမှူးက ခန့်ထားတာဝန်ပေးချက်အရ မြေသိမ်းအက်ဥပဒေ ၊ လုပ်ထုံးနည်းနဲ့ အညီဆောင်ရွက်ပေးသွားမှာ ဖြစ်ပါတယ်။ အဲဒီလိုမြေကိုသိမ်းယူရာမှာလည်း လိုအပ်တဲ��မြေ အကျယ်ရဲ့ အနည်းဆုံးဧရိယာကိုသာ သိမ်းယူခြင်းဆောင်ရွက်ရမှာဖြစ်ပြီး မြေသိမ်းယူတဲ့ဌာန ၊ အဖွဲ့အစည်း ဟာသိမ်းယူတဲ့မြေကို လျှောက်ထားတဲ့နည်းလမ်းအတိုင်း အသုံးပြုရမှာ ဖြစ်ကြောင်းနဲ့ နည်းလမ်း အတိုင်းအသုံးမပြုလျှင်ဖြစ်စေ၊ အသုံးပြုဖို့ မလိုအပ်လျှင်ဖြစ်စေ နိုင်ငံတော်ကို ပြန်လည်အပ်နှံ ရမှာ ဖြစ်ပါတယ်။ ပြည်သူ့လွှတ်တော်ကိုယ်စားလှယ်ရဲ့ မေးခွန်း (က)ပါ သက်ဆိုင်ရာ ခရိုင်အတွင်းရှိ ဌာနဆိုင်ရာများက လုပ်ငန်းလိုအပ်ချက်အရ မြေသိမ်းအမှုတွဲများ ဖွင့်လှစ်သိမ်းယူထား တဲ့ မြေဧကများရဲ့ ဦးပိုင်အလိုက်၊ ကွင်းအလိုက် ၊ မြို့နယ်အလိုက် အမျိုးအစားခွဲခြားပြီးဖြစ်စေ၊ တရားဝင်သိမ်းယူထားတဲ့ မြေများအပြင် အဲဒီလို သိမ်းယူစဉ်က ပိုမိုသိမ်းယူထားတဲ့ မြေများနဲ့ စပ်လျဉ်းလို့ဖြစ်စေ သိရှိလိုပါက သက်ဆိုင်ရာရပ်ကွက် /ကျေးရွာအုပ်စု ၊ မြို့နယ် တို့မှတစ်ဆင့် သက်ဆိုင်ရာခရိုင်အထွေထွေအုပ်ချုပ်ရေးဦးစီးဌာနသို့ သက်ဆိုင်သူများက လျှောက်ထားနိုင် ပါတယ်။ ခရိုင်အထွေထွေ အုပ်ချုပ်ရေးဦးစီးဌာနကလည်း သက်ဆိုင်ရာမြေစာရင်းဦးစီးဌာနသို့ အကြောင်းကြားပြီး ဆောင်ရွက် ပေးမှာဖြစ်တဲ့အတွက် အများပြည်သူ မည်သူမဆို အထက်ပါ လုပ်ထုံးလုပ်နည်းအတိုင်း ဆောင်ရွက်နိုင်ပါကြောင်း ဖြေကြားအပ်ပါတယ်။ ပြည်သူ့လွှတ်တော်ကိုယ်စားလှယ်မခွန်း(ခ)ပါ အစိုးရဌာနဆိုင်ရာ အဖွဲ့အစည်းများ အတွက် မြေသိမ်းဆောင်ရွက်ခဲ့ရာမှာ ခွင့်ပြုခဲ့တဲ့မြေဧရိယာထက် ပိုမိုဆောင်ရွက်ခဲ့လို့ ဒေသခောင်သူတွေရဲ့ လက်ရှိလုပ်ကိုင်လျက်ရှိတဲ့ လယ်ယာ၊ ဥယျာဉ်ခြံမြေများ ပါဝင်သွားခဲ့တယ်လို့ ယူဆပါက အဲ့ဒီလိုပိုမိုပါသွားတယ်လို့ ထင်မြင်တဲ့ ဒေသခံတောင်သူတွေဟာ မိမိတို့ရဲ့ လယ်ယာ ၊ ဥယျာဉ်ခြံမြေကို ပြန်လည် လပ်ကိုင်လိုကြောင်း သက်ဆိုင်ရာ ရပ်ကွက်/ကျေးရွာ အုပ်စု အုပ်ချုပ်ရေးမှူးများမှ တစ်ဆင့် မြို့နယ်နဲ့ ခရိုင်အထွေထွေအုပ်ချုပ်ရေးဦးစီးဌာနတို့မှာ အဆင့်ဆင့် တရားဝင်လျှောက်ထားနိုင်ပါတယ်။ ခရိုင်အုပ်ချုပ်ရေးမှူးဟာ မြေစာရင်းဦးစီးဌာနမှ တာဝန်ရှိသူတွေနဲ့အတူ လျှောက်ထားချက်မှန်ကန်မှုရှိ/မရှိ ကွင်းဆင်းစစ်ဆေးပြီး တည်ဆောက် ထားတဲ့အမှုတွဲနဲ့ တိုင်ဆိုင်စစ်ဆေးကာ လျှောက်ထားချက်အပေ T စိစစ်ဆောင်ရွက်ပေး နိုင်ပါတယ်။ ခရိုင် အုပ်ချုပ်ရေးမှူးရဲ့ စိစစ်ဆောင်ရွက်ချက်ကို ကျေနပ်မှုမရှိပါက သက်ဆိုင်ရာ တိုင်းဒေသကြီး/ ပြည်နယ်အစိုးရအဖွဲ့ထံသို့ ထပ်မံအယူခံဝင်ရောက်နိုင် ပါကြောင်း ပြန်လည် ဖြေကြားအပ်တယ်။ ပြည်သူ့လွှတ်တော်ကိုယ်စားလှယ်ရဲ့ မေးခွန်း (ဂ)ပါ ခွင့်ပြု ချက်ထက် ပိုမိုသိမ်းထားတဲ့ မြေများရှိပါက အဲဒီမြေများနဲ့ပတ်သက်လို့ မူလလုပ်ကိုင်သူများက လုပ်ကိုင်ခွင့်ပြန်လည်ရရှိရေး အတွက်သိမ်းယူထားတဲ့ ဌာနဆိုင်ရာနဲ့ ကျေးရွာ အုပ်ချုပ်ရေးမှူးများထံ တင်ပြလျှောက်ထား ရပါတယ်။ အဲဒီ လို လျှောက်ထားမှုအပေါ် ရပ်ကွက်/ကျေးရွာအုပ်စု၊ မြို့နယ် ၊ခရိုင်အဆင့်ဆင့် စိစစ်တင်ပြပြီး ပြည်နယ် အစိုးရမှစိစစ်ကာ ပြည်နယ်အစိုးရအဖွဲ့ ကိုယ်စားလှယ်နဲ့ အထွေထွေ အုပ်ချုပ်ရေးဦးစီးဌာန၊ မြေစာရင်းဦးစီးဌာန၊ ငါးလုပ်ငန်းဦးစီးဌာနတို့မှ တာဝန်ရှိသူများပါဝင်တဲ့ အဖွဲ့နဲ့ ကွင်းဆင်းစစ်ဆေးရပါတယ်။ အဲ ဒီစစ်ဆေးရေးအဖွဲ့ရဲ့ စစ်ဆေး တွေ့ရှိချက်အပေါ် တိုင်းဒေသကြီး/ ပြည်နယ်အစိုးရအဖွဲ့က လိုအပ်သလိုစီစဉ်ဆောင်ရွက်ပေးသွားမှာ ဖြစ်ပါတယ်။ ပြည်သူ့လွှတ်တော်ကိုယ်စားလှယ်ရဲ့ မေးခွန်း (ဃ)နဲ့ ပတ်သက်လို့ မြေသိမ်းယူခြင်း လုပ်ငန်းဆောင်ရွက်ရာမှာ ပုဂ္ဂလိက အကျိုးစီးပွားကို ရည်ရွယ်တဲ့ ကိစ္စများအတွက်(လုံးဝ)ခွင့် မပြုဘဲ နိုင်ငံတော်နဲ့ ပြည်သူများရဲ့ အကျိုးစီးပွားအတွက် မြေသိမ်းဆည်းခြင်းကို သာ ဒေသ ဆိုင်ရာအုပ်ချုပ်ရေးအဖွဲ့ အဆင့်ဆင့်ရဲ့ စိစစ်တင်ပြချက်အပေါ် တိုင်းဒေသကြီး/ ပြည်နယ်အစိုးရ အဖွဲ့ရဲ့ထောက်ခံချက်အရ ပြည်ထဲရေးဝန်ကြီး ဌာနက ပြည်ထောင်စုအစိုးရအဖွဲ့ထံ တင်ပြဆောင်ရွက်လျက်ရှိပါတယ်။ နိုင်ငံတော်အစိုးရအနေနဲ့ လယ်ယာမြေကို သတ်မှတ်တဲ့နည်းလမ်း အတိုင်း အသုံးချဖို့ ခွင့်ပြုခြင်း၊ အများပြည်သူ အကျိုးအတွက် မြေသိမ်းဆည်းပေးခြင်းတို့ကိုဆောင်ရွက် ရာမှာ တည်ဆဲမြေယာဥပဒေ ၊ လုပ်ထုံးလုပ်နည်းများနဲ့အညီ ထိရောက်စွာ ကြပ်မတ်ဆောင်ရွက်ပေးလျက်ရှိပါတယ်။ သိမ်းယူထားတဲ့မြေများဟာ သတ်မှတ်အရေအတွက်ထက်ပိုနေတယ်လို့ယူဆလျှင်ဖြစ်စေ၊ ပိုနေတဲ့မြေများကို မူလပိုင်ရှင်ဟောင်းများက ပြန်လည်ရယူလိုလျှင်ဖြစ်စေ သက်ဆိုင်ရာရပ်ကွက်၊ ကျေးရွာအုပ်စု၊ မြို့နယ်၊ ခရိုင်တို့မှ အဆင့်ဆင့် ပြည်နယ်သို့ တင်ပြလျှောက်ထားနိုင်ပါတယ်။ လျှောက်ထားချက်အရ အဲ့ဒီပိုနေတဲ့ မြေများကို ကွင်းဆင်းစစ်ဆေးပြီး(National Project) မဟုတ်တဲ့ကိစ္စရပ်များမှာ နှစ်ဦးနှစ်ဖက်က ကျေနပ်အောင်ဆောင်ရွက်စေခြင်း၊ (National Project) ဖြစ်ပါကလည်း စိုက်ခင်းများဖြစ်နေပါက ပြန်ပေးစေခြင်း သို့မဟုတ် လျော်ကြေး ပေးခြင်းတို့ကို ဆောင်ရွက်ပေးမှာ ဖြစ်ပါတယ်။ ဒါ့ အပြင် ပြည်သူလူထုအနေနဲ့ အကျိုးစီးပွား နစ်နာဆုံးရှုံးမှုရှိပါက ပြည်နယ်အတွင်း ဖွံ့ဖြိုးရေးလုပ်ငန်းများကို အစဉ်တစိုက်ဆောင်ရွက်လျက် ရှိတဲ့သက်ဆိုင်ရာ ပြည်နယ်အစိုးအဖွဲ့ထံသို့ တင်ပြဆောင်ရွက်နိုင်ပါကြောင်း ပြန်လည်ဖြေကြား အပ်ပါတယ်။ (ဩဘာသံများ)</speech>
<speech type="speaker">ပြည်ထဲရေးဝန်ကြီးဌာန ဒုတိယဝန်ကြီးရဲ့ ဖြေကြားချက်ဟာ လုပ်ထုံးလုပ်နည်းအရ ပြည့်စုံပါတယ်။ သို့သော်လည်း လွှတ်တော်ကိုယ်စားလှယ်မေးမြန်းတဲ့ နေရာဒေသ အတိ အကျကိစ္စလေးတွေကို အောက်ကိုပြန်ပြီးတော့ စုံစမ်းလေ့လာ၊ စုံစမ်းပြီးတော့ဖြစ်သင့်ဖြစ်ထိုက်တဲ့အတိုင်း ဆောင်ရွက်ပါ။ ဆောင်ရွက်ချက်ကိုလည်း လွှတ်တော်ကို ပြန်လည် တင်ပြဖို့ပါ။ လွှတ်တော်ရုံးကို ပြန်လည်တင်ပြဖို့ ညွှန်ကြားပါတယ်။</speech>
<title>ချင်းပြည်နယ်ကို ဆင်းရဲနွမ်းပါးမှုလျော့ချရေး အထူးဇုံအဖြစ် သတ်မှတ်ပေးနိုင်ရေးနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး လွှတ်တော်ကိုယ်စားလှယ်တစ်ဦးက မေးမြန်းတဲ့ မေးခွန်းဟာ ပတ်ဝန်းကျင်ထိန်းသိမ်းရေးနဲ့ သစ်တောရေးရာဝန်ကြီးဌာန၊ ပြည်ထောင်စုဝန်ကြီးက ဖြေကြားရမယ့် မေးခွန်းဖြစ်ပါတယ်။ ချင်းပြည်နယ် မဲဆန္ဒနယ်အမှတ် (၂)မှ ဦးဇုန်လှယ်ထန်းက ချင်းပြည်နယ်ကို ဆင်းရဲနွမ်းပါးမှုလျှော့ချရေး အထူးဇုန်အဖြစ် သတ်မှတ်ပေးနိုင်ရေးနှင့် စပ်လျဉ်းတဲ့မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="38">ဦးဇုန်လှယ်ထန်း၊ ချင်းပြည်နယ်မဲဆန္ဒနယ်အမှတ်(၂)</mp>လေးစားအပ်က္ကဋ္ဌကြီး နှင့်တကွ ပြည် ထောင်စုဝန်ကြီးများ၊ အမျိုးသားလွှတ်တော်ကိုယ်စားလှယ်များအားလုံး မင်္ဂလာ ပါလို့ ဦးစွာနှုတ်ခွန်းဆက်သလိုပါတယ်။ ယခုလိုမေးမြန်းခွင့်ပြုတဲ့အတွက် ဥက္ကဋ္ဌ ကြီးကို အထူးကျေးဇူးတင်ရှိပါတယ်။ ကျွန်တော်ရဲ့ မေးခွန်းအသေးစိတ်ကို ဖတ်ကြား ခွင့်ပြုပါရန် တောင်းပန်ပါတယ်။ တိုင်းဒေသကြီးနှင့် ပြည်နယ်(၁၄)ခုအနက် ဆင်းရဲနွမ်းပါးမှု အမြင့်ဆုံး ဖြစ်သော ချင်းပြည်နယ်ကို ဖွံ့ဖြိုးတိုးတက် ရေးနှင့် ဆင်းရဲနွမ်းပါးမှုလျှော့ ချရေး အထူးဇုန်အဖြစ် သတ်မှတ်ပေးနိုင်ရေးနှင့် အထူးစီမံကိန်း များ ဆောင်ရွက်ပေးနိုင်ခြင်း ရှိ မရှိ မေးမြန်းလိုခြင်း။ မကြာသေးမီ ကု လသမဂ္ဂဖွံ့ဖြိုးမှုအစီအစဉ်နှင့် အမျိုးသားစီမံ ကိန်းနှင့် ဖွံ့ဖြိုးတိုးတက်မှု ဝန်ကြီးဌာနတို့ ပူးပေါင်းဆောင်ရွက်ခဲ့သည့် အိမ်ထောင်စု များ၏ စားဝတ်နေရေးအခြေအနေ ဘက်စုံလေ့လာမှုစစ်တမ်းအရ မြန်မာနိုင်ငံရှိ တိုင်းဒေသကြီးနှင့် ပြည်နယ် (၁၄) ခုအနက် ချင်းပြည်နယ်သည် ဆင်းရဲနွမ်းပါးမှု အမြင့်ဆုံးနေရာတွင်ရှိသည်ဟု သိရပါတယ်။ ချင်းပြည်နယ်တွင် တစ်ဦးချင်းဝင်ငွေနည်းပါးခြင်း၊ စာတတ်မြောက်မှုနှုန်းနည်းပါးခြင်း၊ ကျောင်းမနေသောကလေးများ များပြားခြင်း၊ စာမေးပွဲအောင်ချက် ရာနှုန်းနည်းပါးခြင်း၊ စာမေးပွဲ အောင်ချက် ရာနှုန်းနိမ့်ကျခြင်း၊ ကျန်းမာရေး ဗဟုသုတ နည်းပါးခြင်း၊ တစ်ကိုယ်ရေသန့်ရှင်းမှု မရှိခြင်း၊ မိခင်နှင့် ကလေးစောင့်ရှောက်မှု အားနည်းခြင်း၊ မွေးမိခင် နှင့် ကလေးများသေဆုံးမှု များပြားခြင်း၊ ကူးစက် ရောဂါဖြစ်ပွားမှု များပြားခြင်း ၊ ဆေးဝါး မလုံလောက်ခြင်း၊ ပြုစုကုသမှု အားနည်းခြင်း၊ ကာကွယ်ဆေးထိုးနှံမှု အားနည်းခြင်း ၊ အာဟာရဖြစ် အစားအစာစားသုံးနိုင်မှု နည်းပါးခြင်း၊ ရေရှားပါးခြင်း၊ သန့်ရှင်းသော သောက်သုံးရေမရှိခြင်း၊ ရွှေ့ပြောင်းတောင်ယာ စနစ်ကြောင့် သစ်တောများ ပြုန်းတီးပြီး မိုးခေါင်ခြင်း ၊ သဘာဝဘေးအန္တရာယ်ကျရောက်ခြင်း တို့ကြောင့် စိုက်ပျိုးသီးနှံများပျက်စီးပြီး ဝမ်းစာမဖူလုံခြင်း၊ သဘာဝပတ်ဝန်းကျင်ထိန်းသိမ်းမှု အားနည်းခြင်း၊ မွေးမြူရေးစနစ် မမှန်ကန်ခြင်း၊ လမ်းပန်းဆက်သွယ်ရေး မကောင်း၍ လည်းကောင်း၊ ထုတ်ကုန် မရှိ၍လည်းကောင်း မော်တော်ယာဉ်သွားလာမှု နည်းပါးခြင်း၊ သယ်ယူစရိတ် အဆမတန် များပြားခြင်းကြောင့် ကုန်ဈေးနှုန်းမြင့်မားခြင်း၊ လျှပ်စစ်မီးမရရှိ၍ အသေးစား၊ အလတ်စား စက်မှုလက်မှု လုပ်ငန်းများ မလုပ်ကိုင်နိုင်ခြင်း ၊ ပြည်နယ်ဒေသနှင့် ကိုက်ညီသည့် စိုက်ပျိုးသီးနှံ စိုက်ပျိုးနိုင်မှုမရှိခြင်း၊ အထွက်နည်းပါးခြင်း၊ ချေးငွေထောက်ပံ့ငွေ များမရရှိခြင်း စသည်များ ဖြစ်နေပါတယ်။ မြန်မာတစ်နိုင်ငံလုံးတွင် ဆင်းရဲနွမ်းပါးမှုကို (၃၂)ရာခိုင်နှုန်းမှ (၂၆)ရာခိုင်နှုန်းသို့ လျှော့ချနိုင်ခဲ့သည်ဟု သိရပါတယ်။ ၂၀၁၅ ခုနှစ်တွင် (၁၆)ရာခိုင်နှုန်းသို့လျှော့ချရန် ရည်မှန်း ထားကြောင်းလည်းသိရပါသည်။ ချင်းပြည်နယ်၏ ဆင်းရဲ့ နွမ်း ပါးမှုသည် ၂၀၀၅ ခုနှစ်တွင် (၇၃.၃)ရာခိုင်နှုန်းရှိပြီး ၂၀၁၀ ခုနှစ်တွင်လည်း (၇၃.၃)ရာခိုင်နှုန်းရှိ၍ လျော့ကျခြင်းမရှိခဲ့ဘဲ ဆင်းရဲနွမ်းပါးမှုအမြင့်ဆုံးနေရာတွင် ရှိမြဲရှိတာကိုတွေ့ရပါတယ်။ ၂၀၁၀-၂၀၁၁ ခုနှစ်၊ ပညာသင်နှစ် အခြေခံပညာအထက်တန်းစာမေးပွဲ အောင်ချက် ရာခိုင်နှုန်းတွင်လည်း ချင်းပြည်နယ်သည် (၁၆.၃၈)ရာခိုင်နှုန်းဖြင့် အနိမ့်ဆုံးအဆင့်တွင်ရှိနေ ပါတယ်။ နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့နှင့် နိုင်ငံတော်အေးချမ်း သာယာရေးနှင့်ဖွံ့ဖြိုးရေးကောင်စီလက်ထက်မှစ၍ ဆောင်ပုဒ်ဖြစ်သည့် “တည်ငြိမ်အေးချမ်းမှ တိုင်းပြည်ဖွံ့ဖြိုး တိုးတက်မည် ” ဆိုသည့်ယုံကြည်ခံယူချက်ရှိပါတယ်။ ချင်းပြည်နယ်သည် မြန်မာနိုင်ငံလွတ်လပ်ရေးရရှိသည့် ၁၉၄၈ ခုနှစ်မှ ယနေ့တိုင် တည်ငြိမ်အေးချမ်းစွာရှိနေခဲ့ သော်လည်း တိုးတက်ခွင့်မရဘဲ ဖွံ့ဖြိုးတိုးတက်မှုအနည်းဆုံးဒေသ ဖြစ်မြဲဖြစ်နေပါတယ်။ သို့ဖြစ်ပါ၍ ပြည်ထောင်စုအစိုးရက ဒီအတိုင်းကြည့်မနေဘဲ ချင်းပြည်နယ်ကို ဖွံ့ဖြိုးတိုးတက်ရေးနှင့် ဆင်းရဲနွမ်းပါးမှုလျှော့ချရေးအထူးဇုန်အဖြစ် သတ်မှတ်ပေးနိုင်ပါရန် နှင့် အထူးစီမံကိန်းများဆောင်ရွက်ပေးနိုင်ခြင်းရှိ/မရှိကိုမေးမြန်းလိုတာဖြစ်ပါတယ်။ ထိုသို့ သတ်မှတ် ပေးနိုင်ပါက ချင်းပြည်နယ်တွင် စီမံ ဆောင်ရွက်နိုင်ရန် အကြံပြု လိုသည် များမှာ အောက်ပါ အတိုင်းဖြစ်ပါတယ် ဥက္ကဋ္ဌကြီးခင်ဗျား ။ (၁)အခြားပြည်နယ်နှင့် တိုင်းဒေသကြီးများနှင့် မတူဘဲ သဘာဝအတားအဆီးများစွာရှိပြီး “အထူးဖွံ့ဖြိုးရေးဒေသကြီး(၂၄)ခုစီမံကိန်း”တွင် ပါဝင်ခွင့် မရခဲ့တဲ့ ချင်းပြည်နယ်အတွက် “ချင်းတောင်တန်းတိုးတက်ရေး အထူးရန်ပုံငွေ ” ထူထောင် ပေးနိုင်ရန်၊ (၂) ယခု နိုင်ငံတော်သမ္မတကြီး၏ “ကျေးလက်ဒေသဖွံ့ဖြိုးရေးနှင့် ဆင်းရဲနွမ်းပါးမှု လျှော့ချရေးလုပ်ငန်း”များတွင် အကောင်အထည်ဖော်ဆောင်ရွက်ရာတွင် အခြားပြည်နယ်များ နှင့် မတူပဲ အထူး အစီအစဉ်အဖြစ် နိုင်ငံတော်အစိုးရက အတိုးမဲ့ချေးငွေ ဖြင့်(၅)နှစ် ဆောင်ရွက် ပေးရန်၊ (၃) ချင်းပြည်နယ်တွင် အခြားပြည်နယ်နှင့် တိုင်းဒေသကြီးများ၌ (လုံးဝ) မရှိသေးသည့် ပန်းသီးစိုက်ပျိုးမှုရှိသော်လည်း နည်းပညာနဲ့အရင်းအနှီး ချို့တဲ့မှုကြောင့် အလုံးသေး၍ မာပြီး အချဉ်ဓာတ်များနေသည်ကို အလုံးကြီး၍ ပွပြီးချိုမြိန်သည့် အရသာရှိသော ပန်းသီးဖြစ်စေရန် လည်းကောင်း၊ အရည်ရွမ်း၍ အရသာကောင်းမွန်သည့် လိမ္မော်သီး၊ ရှောက်သီးနှင့် သစ်သီးဝလံ အမျိုးမျိုး စိုက်ပျိုးထုတ်လုပ်နိုင်သဖြင့် “ချင်းပြည်နယ်သည် လက်ဖက်ပြည်နယ် ဖြစ်ရမည်” ဆိုသည့် ရည်မှန်းချက်အပြင် “ချင်းပြည်နယ်သည် သစ်သီးဝလံ ပြည်နယ်ဖြစ်ရမည် ”ဟူ၍ ဖြစ်စေနိုင်ရန်လည်းကောင်း၊ ဝိုင်ထုတ်လုပ်ရန် ပထမတန်းစား (စပျစ်) စိုက်ပျိုးနိုင်သည့် ရေခြေခံရှိခြင်းကြောင့် ဝိုင် ထုတ်လုပ်မှု ဖြစ်ထွန်းစေနိုင်ရန် လည်းကောင်း၊ နိုင်ငံခြားသို့ ပညာတော်သင်စေလွှတ်ပေးနိုင်ခြင်းအပြင် အိမ်နီးချင်းနိုင်ငံ (တရုတ်၊ အိန္ဒိယ၊ မီဇိုရမ်ပြည်နယ်) များကဲ့သို့ နိုင်ငံခြားမှ ကျွမ်းကျင်သူပညာရှင်များကိုခေါ်ယူပြီး မိမိဒေသ အတွက်သုတေသနပြု၍ ခေတ်မီနည်းစနစ်များဖြင့် ဆောင်ရွက်နိုင်ရန်နှင့် အခြားဖွံ့ဖြိုးရေး လုပ်ငန်းများ လုပ်ကိုင်နိုင်ရန် အတွက် ဆောင်ရွက်ပေးရန် ။ (၄) ကမ္ဘာပေါ်တွင် မြန်မာနိုင်ငံ ချင်းပြည်နယ်အတွင်းသာ တွေ့ရှိရသည့် “နွားနောက်”မွေးမြူနိုင်သည့်ရေခံမြေခံရှိသဖြင့် “နွားနောက်မွေးမြူရေးအထူးဇုန်” တည်ထောင်ပြီး ထိုမှတစ်ဆင့် အသားနူးညံ့၍ အရသာအထူး ကောင်းမွန်သည့် စည်သွပ်ဗူး လုပ်ငန်းနှင့် သားရေလုပ်ငန်းများတည်ထောင်ပြီး အလုပ်အကိုင် အခွင့်အလမ်းများ ဖန်တီး၍စီးပွားဖွံ့ဖြိုးတိုးတက်နိုင်စေရန် ပြည်ထောင်စုအစိုးရမှ ဆောင်ရွက်ပေးရန်။ (၅) သဘာဝအခြေခံ ခရီးသွားလုပ်ငန်း ဖြစ်ထွန်းနိုင်ရန်အတွက် ကန့်သတ်နယ်မြေအဖြစ်မှ ပယ်ဖျက် ပေးရန်နှင့် လိုအပ်သောအခြေခံအဆောက်အဦများတည်ဆောက်ပေးရန်။ (၆)ကျေးရွာချင်းဆက်လမ်းအဖြစ်ကျေးရွာတိုင်း မော်တော်ဆိုင်ကယ်ရောက်နိုင်ရေး ဆောင်ရွက်ပေးရန်။ (၇) ချင်းပြည်နယ်နှင့် အကျွမ်းတဝင်ဖြစ်ပြီးသော “ပိုးစာပင်” စိုက်ပျိုးရေးလုပ်ငန်းနှင့် ပိုးမွေးမြူရေးလုပ်ငန်း ကို ပြန်လည်၍ စီးပွားဖြစ် ဆောင်ရွက်ပေးရန်နှင့် ဈေးကွက်စီးပွားရေး အရ လွတ်လပ်စွာရောင်းဝယ် နိုင်ခွင့်ရရှိရန်။ သစ်တော ပြုန်းတီး၍ သဘာဝပတ်ဝန်းကျင် ပျက်စီးစေသည့် ရွှေ့ ပြောင်းတောင်ယာစနစ် စွန့်လွှတ်၍ (Permanent Farming) ဖြင့် (Catch Crop)များကို စိုက်ပျိုးသည့်စနစ်သို့ ကူးပြောင်းနိုင်ရန်အတွက် စီစဉ်ဆောင်ရွက်နိုင်ရန် စသည်များဖြစ်ပါတယ်။ မေးခွန်းမေးမြန်း ခွင့်ပြုတဲ့အတွက် ကျေးဇူးတင်ပါတယ်။</speech>
<speech><mp id="96">ဦးလှဆွေ၊ မကွေးတိုင်းဒေသကြီးဆန္ဒနယ်အမှတ်၁၂)</mp>ကျွန်တော့်မိတ်ဆွေကြီး ဦးဇုန်လှယ်ထန်းကို စိတ်မကောင်းစွာနဲ့ ကျွန်တော်ကန့်ကွက်ပါတယ်ခင်ဗျား။ ဥက္ကဋ္ဌကြီးခင်ဗျား။ ဦးဇုန်လှယ်ထန်း တင်ပြတဲ့ အချက်တွေက ၁၃.၉.၂၀၁၁ ရက်နေ့ တွန်းဇံမြို့နယ် အမျိုးသား လွှတ်တော်ကိုယ်စားလှယ်ဦးနန်းခင်းပေါင်တင်ပြပြီးဖြစ်တဲ့အတွက်ကြောင့် ၁၄.၉.၂၀၁၁ ရက်နေ့ သတင်းစာထဲမှာ အကျယ်တဝင့်ပါရှိပြီးဖြစ်ပါတယ်။ အဲဒီမှာ ဘယ်လိုပါလဲ ဆိုတော့ ချင်းပြည်နယ် ကို ဆင်းရဲ မှုလျှော့ချရေး အထူးဇုန်အဖြစ်သတ်မှတ်ကြောင်း ပြည်ထောင်စုအဆင့်ဝန်ကြီး ဦးဝင်းထွန်းကို တာဝန်ပေးထားကြောင်း ဒုတိယဗိုလ်ချုပ်ကြီးကိုကိုမှ အကျယ်တဝင့် ဖြေကြားပြီး ဖြစ်ပါတယ်။ စာမျက်နှာကို တ စ်ဝက်လောက်ပါပါတယ်။ ဒါကြောင့်မို ဆွေးနွေးပြီး ပြတ်ပြီး ဖြစ်သောမေးခွန်းကို ထပ်မေးတဲ့အတွက် နည်းဥပဒေ ပုဒ်မ ၂၈(ည)အရလည်းကောင်း၊ ဖြေဆိုပြီး မေးခွန်းနဲ့ သဘော ထားချင်းထပ်တူဖြစ်တဲ့ မေးခွန်းကို မေးတဲ့အတွက်ကြောင့် ၊ နည်းဥပဒေ ပုဒ်မ ၁၂(ဃ) အရလည်းကောင်း၊ မလိုအပ်ဘဲ ရှည်လျားနေတဲ့အတွက်ကြောင့် ၊ ပုဒ်မ ၁၁၃(င) အရလည်းကောင်း၊ သိလိုသည်သာ မေးမြန်းခြင်းမပြုဘဲနဲ့ ရှည်ရှည်လျားလျား ပြောနေတဲ့ အတွက်ကြောင့်၊ ပုဒ်မ ၁၁၃(ခ)အရလည်းကောင်း ငြိစွန်းလျက်ရှိပါတယ်။ ၎င်းအပြင် ကိုယ်စားလှယ်တော်ကြီးဟာ တင်ပြပြီး သားကို အကြိမ်ကြိမ်အထပ်ထပ် တင်ပြနေခြင်းအားဖြင့် (TV)မှာ ခဏခဏ ပါမယ်။ သတင်းစာထဲမှာ ခဏခဏပါမယ်။ ရေဒီယိုထဲမှာ ခဏခဏ ပါမယ်။ ရွာကလူတွေက တို့လူကြီးတော့ ခဏခဏပါတယ်ဟေ့ဆိုပြီး မိမိကိုယ်ကိုမိမိအမွှမ်းတင် ကြော်ငြာ နေသလိုဖြစ်နေတဲ့အတွက် နည်းဥပဒေပုဒ်မ ၁၁၃(ည)နဲ့ ငြိစွန်းလျက်ရှိပါသောကြောင့် အချိန်ကို တန်ဖိုးထားတဲ့အနေနဲ့ ဦးဇုန်လှယ်ထန်းရဲ့ မေးခွန်းအား ဥက္ကဋ္ဌကြီးမှ ပယ်ဖျက်ကြောင်းဆုံးဖြတ် နိုင်ပါရန် နည်းဥပေဒနှင့်အညီ လေးစားစွာတင်ပြအပ်ပါတယ်ခင်ဗျား။ (ဩဘာသံများ)</speech>
<speech type="speaker">ဦးလှဆွေရဲ့ တင်ပြချက် ဥပဒေ၊ နည်းဥပဒေနဲ့ ကိုက်ညီပါတယ်။ သို့သော်လည်း ချင်းပြည်နယ်ရဲ့ လိုအပ်ချက်ကသိပ်ကြီးမားတဲ့အတွက် ဒီမေးခွန်းကို ပယ်ဖျက်ခြင်း မပြု ဘဲနဲ့ မေးခွန်းနဲ့ ပတ်သက်ပြီးတော့ ပတ်ဝန်း ကျင်ထိန်းသိမ်းရေးနဲ့ သစ်တောရေးရာဝန်ကြီး ဌာန၊ ပြည်ထောင်စုဝန်ကြီး၊ ချင်းပြည်နယ်ရဲ့ ဖွံ့ဖြိုးတိုးတက်ရေးကို တာဝန်ခံ နေရတဲ့ ဝန်ကြီး ကိုယ်တိုင် ရောက်နေတဲ့အတွက် ဝန်ကြီးက ဖြေကြားပေးပါ</speech>
<speech><agency id="78">ဦးဝင်းထွန်း(ပြည်ထောင်စုဝန်ကြီး၊ ပတ်ဝန်းကျင်ထိန်းသိရေးနှင့်သစ်တောရေးရာဝန်ကြီး ဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ကိုယ်စားလှယ်တော် အပေါင်း ရွှင်လန်းချမ်းမြေ့နိုင်ကြပါစေကြောင်း မင်္ဂလာဆုတောင်းအပ်ပါတယ်ခင်ဗျား။ ကျွန်တော် ကတော့ ဥက္ကဋ္ဌကြီးရဲ့ ခွင့်ပြုချက်အရ ချင်းပြည်နယ် မဲဆန္ဒနယ်အမှတ် (၂)မှ ဦးဇုန်လှယ်ထန်းရဲ့ မေးမြန်းသွားသော ကြယ်ပွင့်ပြမေးခွန်းအပေါ်မှာ သက်ဆိုင်မှုရှိသည့် ဝန်ကြီးဌာနများ ဖြစ်သည့် ပတ်ဝန်း ကျင်ထိန်းသိမ်းရေး နှင့် သစ်တောရေးရာ ဝန်ကြီးဌာန ၊ မွေးမြူရေးနှင့်ရေလုပ်ငန်းဝန်ကြီးဌာန၊ နယ်စပ်ရေးရာဝန်ကြီးဌာန ၊ ဟိုတယ်နှင့်ခရီးသွားလာ ရေးဝန်ကြီးဌာန၊ ဘဏ္ဍာ ရေးနှင့်အခွန်ဝန်ကြီးဌာနတို့ကိုယ်စား မေးခွန်းပါ အချက်အလက်များ နှင့်ပတ်သက်၍ တတ်နိုင်သမျှ တစ်ချက်ခြင်း ရှင်းလင်းဖြေကြားသွားမှာ ဖြစ်ပါတယ်။ ဥက္ကဋ္ဌကြီး ခင်ဗျား။ ကိုယ်စားလှယ်တော်ကြီး မေးခွန်းတွင်ပါဝင်သည့် အခြားပြည်နယ်နှင့် တိုင်းဒေသကြီး များနှင့် မတူဘဲ သဘာဝအတားအဆီး များစွာ ရှိပြီး “အထူးဖွံ့ဖြိုးရေးဒေသကြီး (၂၄)ခု စီမံကိန်း”တွင်လည်း ပါဝင်ခွင့်မရခဲ့သည့်အတွက်ကြောင့် “ချင်းတောင်တန်းဖွံ့ဖြိုးတိုးတက်ရေး အထူးရန်ပုံငွေ”အဖွဲ့ ထူထောင်ပေးရန်ကိစ္စမှာ သက်ဆိုင်ရာ ချင်းပြည်နယ်အစိုးရမှတစ်ဆင့်(၂ရ ပြည်ထောင်စုအစိုးရသို့ ကျိုးကြောင်းဖော်ပြချက် ဖြင့် သီးသန့်တင်ပြဆောင်ရွက်သွားရန် လိုအပ်ပါကြောင်း ပြန်လည်ဖြေကြားအပ်ပါတယ် ခင်ဗျား ။ နောက်တစ်ချက်ဖြစ်တဲ့ နိုင်ငံတော်အစိုးရက အတိုးမဲ့ချေးငွေဖြင့် (၅)နှစ် ဆောင်ရွက်ခွင့်ပြုပါရန် ကိစ္စမှာလည်း ပုဂ္ဂလိကဘဏ်များအနေနဲ့တော့ အတိုးမဲ့ထုတ်ချေးနိုင်ရန် မဖြစ်နိုင်ကြောင်းနဲ့ နိုင်ငံတော်အစိုးရအနေနဲ့ အတိုးမဲ့ချေးငွေများ ထုတ်ချေးရန်ကိစ္စကတော့ နိုင်ငံတော်ရဲ့ ရငွေ/သုံးငွေပေါ်တွင် မူတည်နေပြီး ရငွေကသုံးငွေထက်များပြားနေပါက နိုင်ငံတော်အစိုးရအနေနဲ့ စိစစ်ဆောင်ရွက်ပေး နိုင်မှာဖြစ်ပါကြောင်း ပြန်လည်ဖြေကြား အပ်ပါ တယ်ခင်ဗျား။ ဥက္ကဋ္ဌကြီးခင်ဗျား။ စိုက်ပျိုးရေး ကဏ္ဍနဲ့ပတ်သက်၍ ချင်းပြည်နယ်ရာသီဥတုနဲ့ ကိုက်ညီဖြစ်ထွန်းတဲ့ အရည်အသွေးကောင်း ပန်းသီးမျိုးများဖြစ်တဲ့ အိုင်ဝါ - ၃ နှင့် ယို ကိုယို မျိုးများကို ဂျပန်နိုင်ငံက တင်သွင်းစိုက်ပျိုး ထုတ်လုပ်လျက်ရှိပါတယ်။ စိုက်ပျိုးနည်းစနစ်ရဲ့ ထိန်းသိမ်းမှုနည်းစနစ်များ စနစ်တကျ ကျင့်သုံးခြင်း၊ မျိုးကောင်းများမှ ကိုင်းကူး၊ ကိုင်းဆက်ခြင်း နှင့် ပြည်ပက အရည်အသွေးကောင်း၊ မျိုးကောင်းများ တင်သွင်းစိုက်ပျိုးခြင်းတို့ကို လယ်ယာ စိုက်ပျိုးရေးနှင့်ဆည်မြောင်းဝန်ကြီးဌာနက ဆောင်ရွက်ပေးလျက်ရှိပါသည်။ ပန်းသီး သာမက စပျစ် ကဲ့သို့သော ဒေသနှင့် သင့်လျော်သော အခြားသစ်သီးဝလံများ တိုးချဲ့ စိုက်ပျိုးရေး အတွက်လည်း လယ်ယာစိုက်ပျိုးရေး နှင့်ဆည်မြောင်းဝန်ကြီးဌာနအနေနဲ့ အားပေး ကူညီဆောင်ရွက်သွားမှာ ဖြစ်ပါကြောင်း ဖြေကြားအပ်ပါတယ်။ တစ်ချိန်တည်းမှာပဲ ပြည်နယ်အစိုးရ အဖွဲ့မှာလည်း ဤကိစ္စအလို့ငှာ ဝိုင်းဝန်းကူညီ အားပေးဆောင်ရွက်သွားကြပါရန် လိုအပ်ပါ ကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ နွားနောက်မွေးမြူရေးနှင့်ပတ်သက်၍ ချင်းပြည်နယ်တွင် နွားနောက် ကောင်ရေ(၆၈၀၀၀)ကျော် မွေးမြူထားပြီး လွှတ်ကျောင်းမွေးမြူရေးစနစ်ကို ကျင့်သုံး လျက်ရှိပါတယ်။ ၂၀၁၀ ခုနှစ်ကစပြီး ဟားခါးမြို့ နယ်မှာ နွားနောက်ကောင်ရေ (၂၀၀၀)၊ နွားနောက် လွှတ်ကျောင်စားကျက်နယ်မြေ(၈၀၄၀)ဧက သတ်မှတ်အသုံးပြုခဲ့ပါတယ် ဟားခါးမြို့နယ် နည်းတူ နွားနောက်တိုးချဲ့ မွေးမြူရန် အခြေအနေကောင်းများ ဖြစ်ကြတဲ့ မြို့နယ်များမှာလည်း နွားနောက် လွှတ်ကျောင်းစားကျက်များ စနစ်တကျဖော်ထုတ်ပြီး နွားနောက် မွေးမြူရေးအထူးဇုန်တည်ထောင်ဆောင်ရွက်သွားမှာ ဖြစ်ပါတယ်။ နွားနောက်အသား ထုတ်လုပ်မှုဖွံ့ဖြိုးလာတဲ့ အခါမှာ စည်သွတ်ဗူးလုပ်ငန်းနဲ့ သားရေလုပ်ငန်းများကိုလည်းပဲ ပုဂ္ဂလိကများရင်းနှီးမြှုပ်နှံကြရန် ဖိတ်ခေါ်အားပေးဆောင်ရွက်သွားမှာ ဖြစ်ပါကြောင်း ပြန်လည်ဖြေကြားအပ်ပါတယ်ခင်ဗျား။ နောက်တစ်ချက်ဖြစ်တဲ့ သဘာဝအခြေခံခရီးသွားလုပ်ငန်း ဖြစ်ထွန်းနိုင်ဖို့အတွက် ကန့်သတ်နယ်မြေအဖြစ်မှ ပယ်ဖျက်ပေးရန်နဲ့ လိုအပ်သော အခြေခံအဆောက်အဦ များ တည်ဆောက်ပေးရန်အတွက် ချင်းပြည်နယ်၊ ကန်ပက်လက်မြို့နယ်မဲဆန္ဒနယ် ပြည်သူ့လွှတ်တော် ကိုယ်စားလှယ် သူရဦးအောင်ကိုမှ ချင်းပြည်နယ် ဆင်းရဲနွမ်းပါးမှု လျော့ချရေးအတွက် ဦးစားပေးလုပ်ငန်းတစ်ရပ်အနေဖြင့် ပြည်ထောင်စု အစိုးရမှတစ်ဆင့် စီမံဖော်ဆောင်ပေးရန် ဟိုတယ်နှင့် ခရီးသွားလာရေးလုပ်ငန်းဝန်ကြီးဌာန ပြည်ထောင်စုဝန်ကြီးက ရှင်းလင်းဖြေကြား ခဲ့ပြီးဖြစ်ပါတယ်။ ခရီးစဉ်ဒေသနှင့်အတူ ခရီးသွားလုပ်ငန်းဖွံ့ဖြိုးတိုးတက်ရေးမှာ နယ်မြေခံလူထု၊ နယ်မြေခံအစိုးရအဖွဲ့အစည်း၊ သက်ဆိုင်ရာဝန်ကြီးဌာန၊ အခြားဆက်စပ်သော ဝန်ကြီးဌာနများနှင့် ပုဂ္ဂလိကခရီးသွားလာရေးလုပ်ငန်း ကုမ္ပဏီများအားလုံးရဲ့ ပူးပေါင်းပါဝင်မှု လိုအပ်တာ ဖြစ်ပါတယ်။ ထို့အတွက် သက်ဆိုင်သည့်အဖွဲ့အစည်းများ အားလုံးပေါင်းစပ်ညှိနှိုင်းပြီး ချင်းပြည်နယ် အတွင်း သဘာဝအခြေခံခရီးသွားလုပ်ငန်း ဖွံ့ဖြိုးတိုးတက်အောင် စနစ်တကျ စီမံ ဆောင်ရွက် သွားမှာဖြစ်ပါကြောင်း ဖြေကြားအပ်ပါတယ်။ ပြည်နယ်အတွင်းမှာရှိတဲ့ လမ်းပန်း ဆက်သွယ်ရေး နှင့်ပတ်သက်၍ နယ်စပ်ရေးရာ ဝန်ကြီးဌာနအနေနဲ့ ၂၀၁၀-၂၀၁၁ ဘဏ္ဍာရေးနှစ် အထိ စုစုပေါင်း ငွေကျပ်(၂၅၇၀.၆၁၉)သန်း ဖြင့် ကတ္တရာလမ်း (၁၉.၄)မိုင်၊ ကျောက်လမ်း (၃၅.၇)မိုင်၊ မြေလမ်း (၈၇၁.၆)မိုင်နှင့် ပေ (၁၀၀) အထက် တံတား (၃)စင်း၊ ပေ (၃၀၀)အောက် တံတား(၁)စင်း၊ ကြိုးတံတား (၉)စင်းတို့ကိုဆောင်ရွက်ပေးခဲ့ပြီးဖြစ်ပါတယ်။ ၂၀၁၁-၂၀၁၂ ဘဏ္ဍာရေးနှစ်မှာလည်းပဲ ချင်းပြည်နယ် အတွင်းရှိ (၈)မြို့နယ်တွင် စုစုပေါင်းရန်ပုံငွေကျပ် (၉၀.၂၄)သန်းဖြင့် မြေသားလမ်းများ တိုးချဲ့ ဖောက်လုပ်ခြင်း၊ ကျေးရွာချင်းဆက်လမ်းများ ချဲ့ထွင်ခြင်း/ဖောက်လုပ်ခြင်း။ ကျေးလက် လမ်းချဲ့ခြင်းတို့ကို ဦးစားပေးဆောင်ရွက်လျက်ရှိပါတယ်။ ကျေးရွာချင်းဆက်လမ်းများမှာ ကျေးရွာတိုင်း မော်တော်ဆိုင်ကယ် ရောက်ရှိနိုင်ရေးအတွက် ယခု ဘဏ္ဍာရေးနှစ်မှာ ဆောင်ရွက် ပေးနေသလိုပဲ လာမည့် ဘဏ္ဍာရေးနှစ်များမှာလည်း ရန်ပုံငွေရရှိမှု အပေါ်မူတည်ပြီးတော့နှစ်အလိုက်စီမံချက်များရေးဆွဲကာ ဆောင်ရွက်ပေးသွားမှာဖြစ်ပါကြောင်း ပြန်လည် တင်ပြ အပ်ပါတယ်ခင်ဗျား။ ပိုးချည်ထုတ်လုပ်မှုနှင့် ပတ်သက်၍ ၁၉၇၉-၁၉၈၀ ခုနှစ်မှာ ပိုးအိမ်အစို ပေါင်(၇၀၀၀၀)ခန့်အထိ ထုတ်လုပ်နိုင်ခဲ့ပါတယ်။ ၂၀၀၀-၂၀၀၁ ဘဏ္ဍာနှစ်တွင် ပိုးအိမ် (၂၂၈၂၂)ပေါင်သာ ထုတ်လုပ်နိုင်ခဲ့ပါတယ်။ နောက်ပိုင်းမှာ အကျိုးအမြတ်နဲ့ ကုန်ကျစရိတ် လုံလောက်မှု မရှိတဲ့အတွက်ကြောင့်မို့ ပိုးမွေးတောင်သူများ စိတ်ဝင် စားမှုနည်းပါးလာပြီး ပိုးအိမ်ထုတ်လုပ်မှု တဖြည်းဖြည်းချင်း ကျဆင်းလာပါတယ်။ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနက ပိုးတောင်သူများကို ဒေသရေမြေ အခြေအနေနှင့် ကိုက်ညီပြီး အထွက်နှုန်းကောင်းတဲ့ ပိုး စာပင်မျိုးများ၊ ပိုးအိမ်အထွက်နှုန်းကောင်းတဲ့ ပိုးမျိုးများ၊ ပိုးစာ စိုက်နည်းစနစ်နှင့် ပိုးမွေးမြူရေး နည်းပညာများ ပံ့ပိုး ကူညီဆောင်ရွက်ပေးမှာ ဖြစ်ပါတယ်။ ပိုးအိမ်၊ ပိုးချည်များဟာ ဈေးကွက်စီးပွားရေးအရ လွတ်လပ်စွာ ရောင်းဝယ်နိုင်ခွင့်လည်းရှိတဲ့ ကုန်စည် တစ်ခုဖြစ်ပါတယ်။ ဤကိစ္စနှင့်ပတ်သက်၍ နယ်မြေ တာဝန်ခံဝန်ကြီးအနေနဲ့လည်း ပြည်ပမှ မျိုးကောင်းမျိုးသန့်များ ရရှိရေး၊ နည်းပညာနှင့် ဈေးကွက်အာမခံချက် ရရှိရေး တို့ကိုလည်း စတင်ညှိနှိုင်းပေါင်းစပ်နေပြီ ဖြစ်ပါတယ်။ ထို့ပြင် မျိုးကောင်းလက်ဖက်များ လာရောက် ရင်းနှီးမြှုပ်နှံစိုက်ပျိုးမှုနှင့် ပတ်သက်၍လည်း ခရီးလမ်းပန်း အင်မတန်မှ နီးစပ်တဲ့ အိန္ဒိယနိုင်ငံမှာရှိတဲ့ ကုမ္ပဏီကြီး (၃)ခုနဲ့လည်း ညှိနှိုင်းပေါင်းစပ် နေတဲ့အပြင် တာဝန်ရှိသော ပုဂ္ဂိုလ်ကြီးများလည်း ချင်းပြည်နယ်အထိ ခရီးဆက်၍ သက်ဆိုင်ရာပြည် နယ်အစိုးရအဖွဲ့နှင့် ညှိနှိုင်းတိုင်ပင်ဆောင်ရွက်လျက် ယခုအချိန်တွင် ဆောင်ရွက်နေပါကြောင်း ပြန် လည်တင်ပြ အပ်ပါတယ်ခင်ဗျား။ လယ်ယာစိုက်ပျိုး ရေးနှင့်ဆည်မြောင်းဝန်ကြီးဌာနအနေနဲ့ နိုင်ငံတော် အကြီးအကဲရဲ့ လမ်းညွှန်ချက်အရ ရွှေ့ပြောင်း တောင်ယာစနစ်ကြောင့် တောများပြုန်းတီးခြင်း၊ သဘာဝပတ်ဝန်းကျင် ရာသီဥတုဖောက်ပြန်လာခြင်းတို့ကို ထိန်းသိမ်းနိုင်ရန်အတွက် ၂၀၀၂-၂၀၀၃ ဘဏ္ဍာရေးနှစ်မှ စတင်ပြီးတော့ ကုန်းမြင့် ဒေသလယ်ယာမြေ ဖော်ထုတ်ရေးလုပ်ငန်းများကိုဆောင်ရွက်ပေးခဲ့ပါတယ်။ ၂၀၀၂-၂၀၀၃ ဘဏ္ဍာရေးနှစ်မှယနေ့အထိ ချင်းပြည်နယ်တွင် ဌာန အစီအစဉ်ဖြင့် (၂၆၈၄)ဧကနှင့် တောင်သူအစီအစဉ်ဖြင့် (၄၁၀၉)ဧက စုစုပေါင်း (၆၇၉၃)ဧကကို ကုန်းမြင့်ဒေသ လယ်ယာမြေစနစ်အဖြစ် ဖော်ထုတ်ပေးခဲ့ပြီး ဖြစ်ပါတယ်။ ၂၀၁၁-၂၀၁၂ ဘဏ္ဍာရေးနှစ် ရန်ပုံငွေခွင့်ပြုချက်အရ ကုန်းမြင့်လယ် ယာဧက(၁၀၀)ဖော်ထုတ်ရန် လျာထား သတ်မှတ်ဆောင်ရွက်လျက်ရှိရာ ယခုအချိန် အထိ (၄၆)ဧက ဖော်ထုတ်ပြီးဖြစ်ပါတယ်။ နောင်လာမည့် ဘဏ္ဍာ ရေးနှစ်များတွင်လည်း ရန်ပုံငွေ ခွင့်ပြုချက်အပေါ် မူတည်ပြီး ကုန်းမြင့်လယ်ယာစနစ် ဆက်လက်ဖော်ထုတ် ဆောင်ရွက်ပေးသွားမှာ ဖြစ်ပါတယ်။ ပတ်ဝန်းကျင် ထိန်းသိမ်းရေးနှင့် သစ်တောရေးရာဝန်ကြီးဌာန အနေနဲ့ကတော့ ရွှေ့ပြောင်း တောင်ယာစနစ်များ ပပျောက်ရေးအတွက် ၂၀၀၂ ခုနှစ်မှ၂၀၀၃ ခုနှစ်၊ ၂၀၀၆ ခုနှစ်မှ ၂၀၀ရ ခုနှစ်အထိ ချင်းပြည်နယ်တွင် ပထမ(၅)နှစ်စီမံချက်ဖြင့် ရွှေ့ပြောင်း တောင်ယာ စာရင်းများကောက်ယူခြင်း။ သီးနှံ ၊ သစ်တော ရောနှော စိုက်ခင်း (၆၃၄၉)ဧကနှင့် ဒေသခံပြည်သူအစုအဖွဲ့ပိုင် သစ်တော (၃၂၉၀)ဧကထူထောင်ခြင်း၊ ကွန်တိုဘောင်များ (၄၆၇၀၀)ပေနဲ့ သဘာဝမြေသြဇာ ပြုလုပ်မှု သရုပ်ပြခြင်းနဲ့ ပျိုးပင် (၁.၁၅)သိန်း ဖြန့်ဝေပေးခဲ့ ပါတယ်။ ၂၀၀၇-၂၀၀၈ ဘဏ္ဍာနှစ်မှ ၂၀၁၁၂၀၁၂ ဘဏ္ဍာနှစ်အထိ ဒုတိယစီမံချက် ကာလအတွင်းလည်း ယခုအချိန်အထိ သီးနှံ ၊ သစ်တောရောနှော စိုက်ခင်းဧက(၆၀၀)နှင့် ဒေသခံပြည်သူအစုအဖွဲ့ပိုင် သစ်တော (၁၀၃၆)ဧက တည်ထောင်ပေး ခဲ့ပြီးဖြစ်ပါတယ်။ ကွန်ဒိုဘောင် (၂၇၅၀)ပေနဲ့ သဘာဝ မြေဩဇာပြုလုပ်မှု သရုပ်ပြဆောင်ရွက်ပေးခဲ့ပြီး ပျိုးပင် (၁.၃)သိန်း ဖြန့်ဝေပေးခဲ့ပြီး ဖြစ်ပါတယ်။ ဂျပန်နိုင်ငံ (မာကီဒို)ရုက္ခဗေဒဥယျာဉ်နဲ့ ပူးပေါင်းပြီး နတ်မတောင်အမျိုးသားဥယျာဉ်တွင် ဒေသခံ များအား “ဝဥ” စိုက်ပျိုးခြင်းနှင့် ဆေးဖက်ဝင် သစ်ခွများ၊ တန်ဖိုးရှိသစ်မျိုးများမျိုးပွားထုတ်လုပ်ခြင်း၊ စိုက်ပျိုးခြင်းဆိုင်ရာသင်တန်းများကို ဆောင်ရွက်လျက်ရှိပါကြောင်း ပြန်လည်တင်ပြအပ်ပါတယ် ဥက္ကဋ္ဌကြီးခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ဥပဒေ၊ နည်းဥပဒေ သတ်မှတ်ထားတဲ့အတွက်ပြီးခဲ့တဲ့ရက်ကဦးလှဆွေ ကန့်ကွက်တာမှန်ပါတယ်မေးခွန်းမေးပုံမေးနည်း ကလည်းအစိုးရကိုချည်နှောင်ရစ်ပြီးတော့ထားရစ်ခြင်းလုပ်နေတဲ့သဘောမျိုးဖြစ်တဲ့ အတွက် ဒါကို မေးခွန်းကပယ်ဖျက်တာပါ။ ဒီနေ့မေးခွန်းကျတော့အရင်မေးခွန်းနဲ့ ခေါင်းစဉ်ခြင်းတူသော်လည်း အသေးစိတ်အချက်အလက်တွေ ပါဝင်လာတဲ့အတွက် ဒါကိုခွင့်ပြုပေးလိုက်ခြင်း ဖြစ်ပါတယ်။ အဲဒီတော့ ဥပဒေ၊ နည်းဥပဒေမှာသတ်မှတ်ထား ပေမယ့် အကျိုးရှိနိုင်တဲ့ကိစ္စဆိုလို့ရှိရင် ဥက္ကဋ္ဌ အနေနဲ့ ချွင်းချက်ပေးပြီးခွင့်ပြုတာကို အားလုံး သိရှိ နားလည်ဖို့လိုပါတယ်။ ချင်းပြည်နယ်နဲ့ ပတ်သက်လို့ ဖွံ့ဖြိုးတိုးတက်စေချင်ပါ တယ်။ ပြည်ထောင်စုအစိုးရဆိုတာ တစ်နိုင်ငံလုံးအတွက် ကြည့်ရတာဖြစ်ပါတယ်။ အဓိကက တော့ ပြည်နယ်အစိုးရ အခုဆိုလို့ရှိရင် ပေ ပေါက်လာပြီ။ ပြည်နယ်လွှတ်တော် ပေါ်ပေါက်လာပြီ။ နောက်တစ်ခုက ကျွန်တော် သိရသလောက် ချင်းတိုင်းရင်းသူထဲက ပြည်ပကို ရောက်နေပြီး I Love Myanmar ဆိုတဲ့ Foundation တစ်ခုလည်းရှိပါတယ်။ ဒါသိလိုက်မယ်ထင်ပါတယ်။ ဒီအဖွဲ့ကဆိုရင်လည်း အတော်လေးကို ထိုက်ထိုက်တန်တန် ဆောင်ရွက်တဲ့ကိစ္စမျိုးရှိပါတယ်။ ချင်းတိုင်း ရင်းသားတွေထဲက ပြည်ပ ရောက်နေတဲ့ပုဂ္ဂိုလ်တွေလည်း အများအပြားရှိပါတယ်။ ပြည်ပမှာဝင်ငွေ ရှာနိုင်တဲ့လူတွေ၊ တစ်ဖက်ကကိုယ်ထူကိုယ်ထပေါ့။ ဒီလိုဖောင်ဒေးရှင်းတွေ ဖွဲ့စည်းပြီးတော့ ပြည်နယ်အစိုးရရဲ့ ခွင့်ပြုချက်နဲ့ ဆောင်ရွက်ဖို့ လိုပါတယ်။ ချင်းပြည်နယ်က ပထဝီအနေအထား သိပ်ဆိုးပါတယ်။ ရာသီဥတု သိပ် အေးပါတယ်။ နောက်တစ်ခုက အဆောက်အဦ တည်ဆောက်မယ်ဆိုရင် သဲရဖို့တောင် တော်တော်လေး ခက်ခဲပြီးတော့ ဈေးကြီးပေး နေရတဲ့ အနေအထားတွေ ရှိပါတယ်။ အဲဒါကြောင့်မို့လို့ အခက်အခဲပေါင်း များစွာရှိနေတဲ့ အနေအထားမှာ အမျိုးသား ရေးလှုပ်ရှားမှု သဘောမျိုးနဲ့ ချင်းပြည်နယ်သူ /ပြည်နယ်သားတွေကိုယ်တိုင်က ဒါကို တွန်းလှန်ဖို့ လိုပါတယ်။ အဲဒီတော့မှ ချင်းပြည်နယ် အစိုးရ ချင်းပြည်နယ်လွှတ်တော်ရဲ့ ဦးဆောင်မှုနဲ့ ခုနလို ဖောင်ဒေးရှင်း တွေနဲ့ အစိုး ရရဲ့ ပံ့ပိုးမှုနဲ့ တစ်မျိုးသားလုံးရဲ့ လှုပ်ရှားမှုနဲ့ ဒီလိုလုပ်မှသာလျှင် အမြန်ဆုံး ချမ်းသာလာမယ်လို့ ဒီလိုပြောချင်ပါတယ်။</speech>
</section>
<section value="Motion">	
<motion>
<title>ဦးညွန့်တင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၂)၏ မြန်မာ့လေကြောင်း (Myanmar Airways) o Ecqašcayccomparaça: (National Flag Carrier salgs ကမ္ဘာ့အလယ်တွင် ဆက်လက်ရပ်တည်၍ နိုင်ငံတော်အကျိုးကို သယ်ပိုးဆောင်ရွက်ရန်အတွက် (၁၉၅၂ ခုနှစ် ပြည်ထောင်စုမြန်မာနိုင်ငံလေကြောင်း သယ်ယူပို့ဆောင်ရေးအဖွဲ့ အက်ဥပဒေ အမှတ်-၃၉)ကို ပြန်လည်ပြင်ဆင်သည့် ဥပဒေတစ်ရပ် ထု���်ပြန်ဆောင်ရွက်သင့်ပါကြောင်း ပြည်ထောင်စုအစိုးရအား တိုက်တွန်းကြောင်းအဆိုကို လွှတ်တော်ကိုယ်စားလှယ်များကဆွေးနွေးခြင်း၊ ပြည်ထောင်စုအဆင့်အဖွဲ့အစည်းဝင်က ပြန်လည်ဖြေရှင်းဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ရန်ကုန်တိုင်း ဒေသကြီး မဲဆန္ဒနယ်အမှတ်(၂)မှ ဦးညွန့်တင် တင်သွင်းထားတဲ့ မြန်မာ့လေကြောင်း (Myanmar Airways) oz sEcqadcə?swempê:: (National Flag Carrier) salos ကမ္ဘာ့အလယ်တွင် ဆက်လက် ရပ်တည်၍ နိုင်ငံတော်အကျိုးကို သယ်ပိုးဆောင်ရွက်နိုင်ရန် အတွက် ၁၉၅၂ ခုနှစ် ပြည်ထောင်စုမြန်မာနိုင်ငံ လေ ကြောင်းသယ်ယူပို့ဆောင်ရေးအဖွဲ့ အက်ဥပဒေ အမှတ်-၃၉ ကို ပြန်လည်ပြင်ဆင်သည့် ဥပဒေတစ်ရပ် ထုတ်ပြန်ဆောင်ရွက် ပေးသင့်ပါကြောင်း ပြည်ထောင်စု အစိုးရအား တိုက်တွန်းကြောင်းအဆိုကို ဆွေးနွေးဖို့ လွှတ်တော်ကိုယ်စားလှယ်(၄)ဦးက အမည်စာရင်း တင်သွင်းထားပါတယ်။ ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဒေါက်တာမြင့်ကြည် ဆွေးနွေးနိုင်ပါပြီ။</speech>
<speech><mp id="140">ဒေါက်တာမြင့်ကြည် ရန်ကုန်တိုင်းဒေသကြီး မဲဆန္ဒနယ်အမှတ်(၈)</mp>လေးစားအပ် ပါသောအမျိုးသားလွှတ်တော်ဥက္ကဋ္ဌကြီးနှင့်တကွပြည်ထောင်စုဝန်ကြီးများ၊အမျိုးသားလွှတ်တော် ကိုယ်စားလှယ်တော်ကြီးများခင်ဗျား။ ကျွန်တော့် အနေနဲ့ မင်္ဂလာပါလို့ ဂါရဝပြု နှုတ်ခွန်းဆက်ပါ တယ်။ ကျွန် တော်ကတော့ ရန်ကုန်တိုင်းဒေသကြီး အမှတ်(၂)မဲဆန္ဒနယ်မှ ဦးညွန့်တင်ရဲ့ မြန်မာ့ လေကြောင်းကို နိုင်ငံဂုဏ်ဆောင်လေကြောင်း အဖြစ် ကမ္ဘာ့အလယ်တွင် ဆက်လက်ရပ်တည်၍ နိုင်ငံတော်အကျိုးကို သယ်ပိုးဆောင်ရွက် နိုင်ရန်အတွက် ၁၉၅၂ ခုနှစ် ပြည်ထောင်စုမြန်မာနိုင်ငေကြောင်းသယ်ယူပို့ဆောင်ရေးအဖွဲ့ အက်ဥပဒေအမှတ်-၃၉ကို ပြန်လည်ပြင်ဆင်သည့် ဥပဒေ တစ်ရပ် ထုတ်ပန်ဆောက်ရွက်ပေးသင့်ပါကြောင်း အဆိုအားထောက်ခံဆွေးနွေးသွားမှာ ဖြစ်ပါတယ်။ ကျွန်တော်ကတော့ ရန်ကုန်တိုင်းဒေသကြီးမဲဆန္ဒနယ် အမှတ်(၈)မှ ဒေါက်တာမြင့်ကြည် ဖြစ်ပါတယ်။ ကျွန်တော်တို့ လွှတ် တော်ကိုယ်စားလှယ်ကြီး ဦးညွန့်တင် ကလည်းပဲ ဒီ မြန်မာနိုင်ငံ လေကြောင်းသမိုင်းစဉ်နဲ့ ပတ်သက်ပြီးတော့ အသေးစိတ် သူတော်တော်များများ ဆွေးနွေးသွား ပါတယ်။ ဒါကြောင့်မို့ ကျွန်တော်အနေနဲ့ကတော့ အသေးစိပ် တင်ပြခြင်း မပြုတော့ပါဘူး။ သို့သော်လည်းပဲ ၁၉၄၈ ခုနှစ်မှာ ကျွန်တော်တို့ (UBA)ပေါ်လာပါတယ်။ ပေါ်လာပြီး အဲဒီတုန်းက ကျွန်တော်လေ့လာသိရှိသလောက် အားလုံးပေါင်း လေယာဉ်(၁၀)စီးနှင့် ပြေး ဆွဲဆောင်ရွက်ခဲ့ ပါတယ်။ ဒီလို ပြေးဆွဲဆောင်ရွက်နေပြီးတော့ အခြေအနေတွေအမျိုးမျိုး ပြောင်းလာတဲ့အခါမှာ ၂၀၀၃ ခုနှစ်၊ ၂၀၀၄ ခုနှစ်လောက်မှာ မြန်မာ့လေကြောင်းအနေနဲ့ (Project)စီမံကိန်းတစ်ခု ရှိတယ်ဆိုတာ သိရှိလိုက်ရပါတယ်။ အဲဒီစီမံကိန်းအရ ဆိုလို့ရှိရင်တော့ အဲဒီအချိန်မှာ လေယာဉ် အစီးပေါင်း(၃၀၀)နီးပါးလောက်အထိ တိုးချဲ့ပြီးတော့ (Boing)လေယာဉ်ကြီးတွေနဲ့ နိုင်ငံတကာ ကိုပြေးဆွဲဖို့အဆင့်အထိ ဆောင်ရွက်ခဲ့ကြောင်းကို သိရှိရပါ တယ်။ သို့သော်လည်းပဲ အခြေအနေ အမျိုးမျိုးကြောင့် ဒီ (Project)ကြီးဟာ မအောင်မြင်ခဲ့ပါဘူး။ တစ်နည်းအားဖြင့် ဒီ(Project) ကြီး ဟာ ရပ်တန့်သွားခဲ့ပါတယ်။ ရပ်တန့်သွားပြီးတဲ့နောက် ၂၀၀ရ ခုနှစ်မှာလည်းပဲ မြန်မာ လေကြောင်း (MAI)ဆိုပြီးတော့ ကိုယ့် နိုင်ငံကပဲ ကိုယ်တာဝန်ယူဆောင်ရွက်ဖို့ ဖြစ်လပါတယ်။ အရှေ့မှာတုန်းက ကျွန်တော်တို့ မြန်မာ့လေကြောင်းလိုင်းကို ဒိ ပြင် နိုင်ငံခြားလေကြောင်း ကုမ္ပဏီများနှင့် ပူး ပေါင်းဆောင်ရွက်ပြီးတော့ သူတို့ဆီကလည်းပဲ တ ချို့တစ်ဝက် ရှယ်ယာ (၄၀)ရာခိုင်နှုန်း၊ (၃၇)ရာခိုင်နှုန်း စသည်အားဖြင့် သူတို့ဆီကယူပြီး ကျန်တာ နိုင်ငံအတွက် ရှယ်ယာဆိုပြီး ဒီလို ဆောင်ရွက်ခဲ့တာတွေရှိတယ်ဆိုတာ ကျွန်တော့် အနေနဲ့လေ့လာတွေ့ရှိ ရပါတယ်။ အဲဒီတော့ အခုအချိန်မှာတော့ လေယာဉ်ပေါင်း(၁၁)စီးပဲရှိပါတယ်။ အဲဒီတော့ ဒီအရင် တုန်းက ၁၉၄၈ ခုနှစ်တုန်းက (၁၀)စီး၊ အခုအခါမှာ (၁၁)စီးဆိုတော့ ကျွန်တော်တို့ လေကြောင်း လိုင်းရဲ့ မြန်မာနိုင်ငံရဲ့ လေကြောင်းသမိုင်းစဉ်ကို ပြန်ပြီးကြည့်ရင် တိုးတက်အောင်မြင်မှုဟာ အင်မတန်နည်းတယ်လို့ ကောက်ချက်ချလို့ ရပါတယ်။ နောက်အ ခုအချိန်မှာ ကျွန်တော်တို့ အာဆီယံနိုင်ငံထဲမှာ ဗီယက်နမ်နိုင်ငံဆိုလို့ရှိရင် ၁၉၇၀ ခုနှစ်လောက်အထိ သူတို့နိုင်ငံဟာ ၁၉၇၀-၁၉၇၆ ခုနှစ်လောက်အထိကို သူတို့နိုင်ငံဟာ အလူးအလဲဖြစ်ပါတယ်။ အဲဒီကနေပြီးတော့ ပြန်ပြီးထူထောင်လာတဲ့အခါမှာ အခုသူတို့ဆီမှာ(ဗီယက်နမ်နိုင်ငံ)ပြေးဆွဲနေတဲ့ လေယာဉ်ပေါင်း ဟာ(၁၂၀)လောက်အထိရှိတယ်လို့ လေ့လာသုံးသပ်ရပါတယ်။ နောက်ပြီး အာဆီယံနိုင်ငံ အများစုမှာလည်းပဲ လေကြောင်းလိုင်းတွေကိုတိုးချဲ့ပြီးတော့ ပြေးဆွဲဖို့ဆောင်ရွက်နေတယ် ဆိုတာလည်း သိရှိရ ပါတယ်။ ကျွန်တော်တို့နိုင်ငံနှင့် ကမ္ဘောဒီယားကတော့ ပူးတွဲပြီးတော့ တစ်ချို့လေကြောင်းလိုင်း တွေဆောင်ရွက်မယ်ဆိုတာလည်းပဲ သိရှိရပါတယ်။ နော က်အခု လေယာဉ်အကြီးစား (Boing A-321) ကျွန်တော်ထင်ပါတယ်။ ဒီအကြီးစား (၂)ခုကိုလည်းပဲ ဝယ်ယူဖို့ ကျွန်တော်တို့ နိုင်ငံကလည်းစိုင်းပြင်းနေပါတယ်လို့ ဒါလည်းပဲ သိရှိရပါတယ်။ ဒီလေယာဉ်ကြီးဝယ်ပြီးတဲ့နောက် ကမ္ဘောဒီးယားနဲ့ဒီကြားထဲမှာပြေးဆွဲဖို့ အစီအစဉ်တွေ၊ အစီအမံတွေရှိတယ်ဆိုတာလည်း သိရှိရပါတယ်။ သို့သော်ငြားလည်းပဲ လွှတ်တော်ကိုယ်စားလှယ်ကြီး ဦးညွန့်တင် တင် ပြခဲ့တဲ့အတိုင်း အာဆီယံမှာ (Open Sky Policy) ကျွန်တော်တို့ ကောင်းကင် တံခါးဖွင့်ဝါဒလို့ပဲ ခေါ်မလား။ အဲဒီတော့ ဒီ (Policy) ကြီးကိုချပြီး ကျွန်တော်တို့ အာဆီယံ နိုင်ငံတွေကြားထဲမှာ လေယာဉ်ပျံတွေက ဥဒဟိုပျံသန်းပါတော့မယ်။ ဒီပျံသန်းခွင့်တွေကို တစ်ခုနဲ့ တစ်ခု တ ချို့ရှိနေတဲ့ဥပဒေတွေ၊ စည်းကမ်းချက်တွေကိုလျှော့ချပြီးတော့ ကျွန်တော်တို့ ပျံသန်း ပါတော့မယ်။ ပထမအဆင့်အနေနဲ့ကတော့ သူတို့ (Cargo Plane) ကုန်တင်လေယာဉ်ကြီးတွေ၊ ကုန်တင်လေယာဉ်ကြီးတွေမှာ ပထမအဆင့်ကတော့ တန် (၁၀၀)လေယာဉ်ကြီးတွေကို စတင်ပြီး ပျံသန်းမယ်။ ဒုတိယအဆင့်ကတော့ တန် (၂၀၀)ကုန်တင်လေယာဉ်ကြီးတွေ ပျံသန်းမယ်။ အာဆီယံမှာတိုးချဲ့ပြီးတော့ ဒီလေကြောင်း လိုင်းတွေ၊ အင်အားတွေကို ဆောင်ရွက်နေတဲ့အချိန်မှာ ကျွန်တော်တို့ မြန်မာနိုင်ငံအနေနဲ့လည်း ဒီဟာကို ဆောင်ရွက်သင့်ပါတယ်။ လွှတ်တော် ကိုယ်စားလှယ်ကြီး ဦးညွန့်တင် တင်ပြခဲ့တဲ့အတိုင်း ၁၉၅၂ ခုနှစ်တုန်းက လေကြောင်း လိုင်းဥပဒေ ဒီအက်ဥပဒေကိုလည်း ပြင်ဆင်ပြီးတော့ ဆောင်ရွက်သင့်ပါတယ်။ ရန်ကုန်တိုင်း ဒေသကြီး မဲဆန္ဒနယ်အမှတ်(၂)က ဦးညွန့်တင် တင်ပြခဲ့တဲ့ လေကြောင်းစီးပွားရေးလုပ်ငန်း ကြီးကြပ်မှုအဖွဲ့ဆိုတာ နိုင်ငံတကာမှာလည်းပဲ ဒီလိုပဲအဖွဲ့ ဖွဲ့ပြီးတော့ ဆောင်ရွက်ကြပါတယ်။ ဒီလိုအဖွဲ့ကိုဖွဲ့ပြီးတော့ ဥပဒေအသစ်ရေးဆွဲပြီးတဲ့နောက် လေကြောင်းလိုင်းကို တိုးချဲ့ဆောင်ရွက် ဖို့ရာ အမှန်တကယ် ကျွန်တော်တို့နိုင်ငံအတွက် ဒီကနေ့ အချိန်အခါမှာ လိုအပ် ပါတယ်။ ဒါမှလည်းပဲ ကျွန်တော်တို့ မြန်မာနိုင်ငံရဲ့ နိုင်ငံအားလုံးက လေးစားတဲ့ နိုင်ငံ တော်အလံဟာအာရှတစ်ခွင်မှာရော၊ နောက်ကမ္ဘာမှာရော ကျွန်တော်တို့ ကပျံ့နှံ့ပြီးတော့ ကျွန်တော်တို့ ရဲ့ ဂုဏ်ယူ ဝင့်ကြွားစရာ ဖြစ်ရပ် ဖြစ်ပါတယ်။ နောက်ကျွန်တော် အနေနဲ့ အကျဉ်းချုံး တချို့ဟာလေး တင်ပြရမယ်ဆိုလို့ရှိရင် အင်ဒိုနီးရှားနိုင်ငံကလည်း ပဲ အရင်တုန်းကဆိုလို့ရှိရင် သူတို့ လေယာဉ် ပျံတည်ဆောက်ဖို့ပါ ဆောင်ရွက်ခဲ့ပါတယ်။ လေယာဉ်ပျံ တည်ဆောက်တယ်ဆိုတာ ကတော့ နည်းပညာဟာ တော် တော်များများလိုပါတယ်။ ကျွန်တော်တို့ ဆီမှာလည်း လေကြောင်းရန် အာကာသတက္ကသိုလ်ဆိုတာ ဖွင့်ထားတယ်ဆိုတာ သိရှိပါတယ်။ သို့သော် ဒီကပညာရှင်လေးတွေ လည်းပဲထွက်လာမှာပါ။ သို့သော် လည်း ဒီအပိုင်းကတော့ အင်မတန်မှ စရိတ်စက ကုန်ကျစရိတ် များပြီးတော့ နည်းပညာဟာ လွယ်လွယ်ကူကူနဲ့လည်းပဲ မရနိုင်ပါဘူး။ အင်မတန်မှ ကုန်ကျစရိတ် များပါတယ်။ ကျွန်တော် သိရှိရသလောက်ဆိုရင် လေယာဉ်ပျံတစ်စင်းက သွားနေပြီးတော့ရောင်းတော့မယ်ဆိုရင် အဲဒါကို စမ်းသပ်ရတာလည်းပဲ ဒေါ်လာသန်းပေါင်းများစွာ အကုန်အကျ ခံရပါတယ်။ ကနေဒါနိုင်ငံမှာဆိုရင် ဒါတွေကိုစမ်းသပ်တယ်ဆိုတာလည်းပဲ ကျွန်တော် အရင်တုန်း ကလည်းပဲ လေ့လာတွေ့ရှိရပါတယ်။ ကျွန်တော် ဒီဟာကို ထပ်ပြီးဆွေးနွေးတာ ကတော့ ခုနတုန်းကအာဆီယံပေါ်လစီမှာ သူတို့ (Proces)တွေဆောင်ရွက်ဖို့ အားလုံးပေါင်း (၁၀)ချက် ရှိပါတယ်။ (၁၀)ချက်မှာလေယာဉ်ပျံထုတ်ပြီးတော့ရောင်းမယ်။ (Maintainance)တွေလုပ်မယ်။ နောက်ပြီးတော့ တစ်နိုင်ငံနဲ့တစ်နိုင်ငံ အခု ကျွန်တော်တို့ဆီမှာလည်းပဲ (Online system)တွေနဲ့ဆောင်ရွက်နေ ပါပြီ။ (CRS)ပေါ့။ (Computer Reserve)နဲ့လုပ်တယ်။ (Reserving System) တွေ ဒါတွေလည်းပဲ ကျွန်တော်တို့ နိုင်ငံတွေ အကုန်လုံးမှာ၊ အာဆီယံမှာ ဆောင်ရွက်ဖို့ ဒါတွေဟာဆောင်ရွက်နေပါပြီ။ သူတို့နိုင်ငံတွေဆိုလို့ရှိရင် ခုန ဗီယက်နမ်ဆိုလို့ရှိရင် သူတို့က (Strotegy) သူတို့ရဲ့ လေကြောင်းနည်းဗျူဟာ၊ မဟာဗျူဟာတွေ ဆွဲပြီးတော့ သူတို့က သြစတြေးလျ၊ အမေရိကန်နိုင်ငံနဲ့ပူးတွဲပြီးတော့ ဆောင်ရွက်လျက်ရှိပါတယ်။ ဒါကြောင့် မို့လို့ ကျွန်တော့်အနေနဲ့ ရန်ကုန် တိုင်းဒေသကြီး အမှတ်(၂)မဲဆန္ဒနယ်မှ ဦးညွန့်တင် တင်ပြခဲ့တဲ့ ဒီကိစ္စရပ်ဟာ ကျွန်တော်တို့မြန်မာနိုင်ငံအတွက် အင်မတန်မှအရေးကြီးပြီးတော့ နိုင်ငံ့ဂုဏ်ဆောင် လေကြောင်းလိုင်း (National Flag Carrier) အဖြစ်နဲ့ ကမ္ဘာ့အလယ်မှာ ဆက်လက်ရပ်တည် နိုင်ဖို့အတွက် ဥပဒေကို ပြင်ဆင်ပြီးတော့ လိုအပ်တဲ့ကိစ္စရပ်တွေကို ဆောင်ရွက်သင့်ကြောင်း လေးစားစွာဖြင့် ဥက္ကဋ္ဌကြီးမှတစ်ဆင့် ကျွန်တော် ထောက်ခံတင်ပြ ဆွေးနွေးအပ်ပါတယ်။ ကျေးဇူး တင်ပါတယ်။ (ဩဘာသံများ)</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ ဒေါက်တာမြတ်ဉာဏစိုး ဆွေးနွေးနိုင်ပါပြီ</speech>
<speech><mp id="136">ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၄)</mp>လေးစား အပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ၊ ပို့ဆောင်ရေးဝန်ကြီးဌာန ပြည်ထောင်စုဝန်ကြီးတို့ကို မင်လာပါလို့ ထပ်မံနှုတ်ခွန်းဆက်သ အပ်ပါ တယ်။ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၂)မှ ကိုယ်စားလှယ်တော်ကြီး ဦးညွန့်တင် တင်ပြသွား တဲ့အဆိုကို ကျွန်တော် အနေနဲ့ ထောက်ခံ ဆွေးနွေးမှာ ဖြစ်ပါတယ် ဥက္ကဋ္ဌကြီးခင်ဗျား။ ယနေ့ ကျွန်တော်တို့ မြန်မာနိုင်ငံသား တော်တော်များများဟာ ပြည်ပနဲ့ ဥဒဟိုကူးလူးပြီးတော့ ဆက်ဆံနေရတာ ဖြစ်ပါတယ်။ အဲဒီအခါမှာ ဘာဖြစ်လို့ အခုလို (Flag Carrier) နိုင်ငံဂုဏ်ဆောင်လေကြောင်းလိုင်း ဘာကြောင် လိုအပ်ပါသလဲဆိုတဲ့ အခါကျတော့ ကိုယ့်လေကြောင်းနဲ့ ကိုယ်အမှတ်တံဆိပ်နဲ့ လေယာဉ်ကို စီးနင်းပြီးတော့ သွားလာ ရတာ ဘယ်လောက်ဂုဏ်ကျက်သရေရှိတယ်ဆိုတာက ကိုယ်စားလှယ်တွေအားလုံးအသိပဲ ဖြစ်ပါတယ်။ နိုင်ငံတစ်နိုင်ငံကို Delegation အနေနဲ့ သွားတာပဲဖြစ်ဖြစ်၊ ပညာတော်သင်သွား တာပဲဖြစ်ဖြစ်၊ အလုပ်လုပ်ကိုင်ဖို့ သွားရောက်တာပဲဖြစ်ဖြစ် ကျွန်တော်တို့မှာ လေ ကြောင်းလိုင်းက အခြေအနေ အရပ်ရပ်ကြောင့်အားနည်းနေတဲ့အခါကျတော့အခြားတစ်ပါးသော နိုင်ငံတွေရဲ့ လေကြောင်းလိုင်း တွေကို စီးနင်းပြီးတော့ သွားနေရတာဖြစ်ပါတယ်။ အဲဒီအခါမှာ ကျွန်တော်တို့ အသွားမှာရော အပြန်မှာရော သူများလေကြောင်းလိုင်းကို ကိုယ့်ရဲ့ ဘဏ္ဍာငွေထဲကနေပြီးတော့ ငွေကုန်ကြေးကျ ခံပြီးတော့ စီးနင်းနေရတာ ဖြစ်ပါတယ်။ ဒီထက်ပိုအရေးကြီးတဲ့ အချက်ကတော့ ကျွန်တော်တို့ လေကြောင်းလိုင်းက အခြေအနေအရပ်ရပ်ကြောင့် အားနည်းနေတဲ့အခါမှာ တိုက်ရိုက် ခရီးစဉ် တွေကို ပျံသန်း ပြေးဆွဲနိုင်ခြင်းမရှိတဲ့အခါမှာ အိမ်နီးချင်း လက်လှမ်းမီတဲ့ လေပိုင်နက် ချင်း ထိစပ်နေတဲ့ နိုင်ငံတွေကိုတောင် တစ်ဆင့် ခံလေကြောင်းလိုင်းတွေနဲ့ သွားနေရတဲ့အခါမှာ ကျွန်တော်တို့ တစ်ခြားနိုင်ငံတွေရဲ့ လေဆိပ်တွေကို အသုံးပြုနေရပါတယ်။ သူတစ်ပါးနိုင်ငံရဲ့ လေဆိပ်တွေကို အသုံးပြုတဲ့အခါကျတော့ သူ့နိုင်ငံ၊ သူ့အရေးကိစ္စတွေနဲ့ ဒါကျွန်တော်တို့ ဒီဘက် က နိုင်ငံတော်ဂုဏ်ဆောင် ပြီးတော့ သွားလာတဲ့အဖွဲ့ အစည်းတွေ၊ အကြီးအကဲတွေတောင်မှ အခက်အခဲတွေအများကြီး ကြုံတွေ့ခဲ့ရတာမျိုးတွေလည်း ရှိပါတယ်။ ဒီအတွက် ကြောင့်မို့လို့ ဒီမြန်မာ့လေကြောင်းလိုင်းကို ပြန်ပြီးတော့ စုစုစည်းစည်းနဲ့ နိုင်ငံတကာအဆင့်မီ တည်ထောင် နိုင်အောင် ပြန်လည်ထူထောင် ဖို့ကို စဉ်းစားမိတဲ့အချက်ကလေးတွေကို ဥက္ကဋ္ဌကြီးမှတစ်ဆင့် တင်ပြလိုခြင်း ဖြစ်ပါတယ်။ နံပါတ်(၁)အချက်ကတော့ နိုင်ငံတော်ရဲ့ နိုင်ငံ့ဂုဏ်ဆောင် လေကြောင်းလိုင်း ဖြစ်တာနဲ့အညီ ပြည်ထောင်စုအစိုးရအနေနဲ့လည်း စီးပွားရေး အကျိုးအမြတ် ဖြစ်ထွန်းမှုအပေါ်ကို တွက်ချက်မနေဘဲနဲ့ အများကြီးဝိုင်းဝန်းပြီးတော့ ကူညီပံ့ပိုးသင့် ကြောင်းကို တင်ပြလိုပါတယ်။ နောက်တစ်ချက်က တော့ လက်ရှိမြန်မာ နိုင်ငံတော်အတွင်းမှာ ပုဂ္ဂလိက လေကြောင်းလိုင်းတွေ တော်တော်များများ ထူထောင်ပျံသန်းနေတာကို တွေ့ရပါတယ်။ အဲဒီတော့ ဒီလိုမျိုး အမှတ်တံဆိပ်လေးတွေ အသေးလေးတွေနဲ့ ခွဲခြားပြီးတော့ ပျံသန်းမနေဘဲနဲ့ Myanmar Airways ဆိုပြီးတော့ (MA)ဆိုတဲ့တံဆိပ် တစ်ခုတည်းအောက်မှာပဲ အားလုံး စုစုစည်းစည်း ညီညီညွတ်ညွတ် ကိုယ့်တာဝန်ကိုယ်ယူပြီးတော့ ပေါင်းစည်းပြီးတော့ ပျံသန်းကြရင် မကောင်း ဘူးလားလို့ ဒီနေရာကနေပြီးတော့ ပုဂ္ဂလိက လေကြောင်းလိုင်းများကို ပန်ကြားလို ပါတယ်။ ဒီလိုစုစည်းဆောင်ရွက်တဲ့နေရာမှာ ကိုယ်စားလှယ်တော်ကြီး ဦးညွန့်တင် တင်ပြသွား သလိုပါပဲ ဘုတ်အဖွဲ့ကြီး ပြန်လည်ဖွဲ့စည်းထူထောင်ပြီးတော့ နောက်ပြီးတော့ ရန်ကုန်တိုင်း ဒေသကြီး လွှတ်တော်ကိုယ်စားလှယ်ကြီး ဦးခင်ရွှေ တင်ပြသွားတဲ့ Stock Exchange မကြာမတင်မှာ ပေါ်ပေါက်လာမယ့် အလားအလာ တွေရှိပါတယ်။ အဲဒီတော့ ဒီဘုတ်အဖွဲ့ကြီး ဖွဲ့ စည်းပြီးတော့ မြန်မာ့လေကြောင်းထူထောင်တဲ့အခါမှာ အများပိုင်ကုမ္ပဏီ တစ်ခုအဖြစ် ထူထောင်ပြီးတော့ ရှယ်ယာတွေရောင်းချပြီး နိုင်ငံသူ /နိုင်ငံသားတွေကလည်း အကျိုးအမြတ် ထက် ကိုယ်နိုင်ငံကို ချစ်တဲ့စိတ်နဲ့ ဒီရှယ်ယာတွေကို ဝယ်ယူပြီးတော့ ပံ့ပိုးထူထောင်ရင် မကောင်းဘူးလားလို့ ကျွန်တော့်အနေနဲ့ ထင်မြင်ယူဆမိတာ ကို ဥက္ကဋ္ဌကြီးကနေတစ်ဆင့် တင်ပြချင်တာ ဖြစ်ပါတယ်။ ကျွန်တော်တို့နိုင်ငံဟာ အိမ်နီးချင်းနိုင်ငံတွေ၊ အာရှနိုင်ငံတွေနဲ့ ယှဉ်ရင်တောင် တချို့အရာတွေမှာ လိုနေသေးတယ်ဆိုတာကို ကျွန်တော်တို့ ပွင့်လင်းမြင်သာစွာ မြင်တွေ့ရမှာ ဖြစ်ပါတယ်။ ဒါပေမယ့် ဒီလိုနောက်ကျကျန်ရစ် ခဲ့တာကို ကျွန်တော်တို့က အားငယ်နေဖို့လည်း မဟုတ်ပါဘူး။ စိုးရိမ်ကြောင့်ကြစိတ် ရှိဖို့လည်းမဟုတ်ပါဘူး။ သူများတွေ ဖြစ်သလိုမျိုး ကိုယ်က ဒီနေ့က စပြီးတော့ ကြိုးစားရတော့မှာဖြစ်ပါတယ်။ ဒီတော့ ကြိုးစားရာ မှာ ဘက် ပေါင်းစုံကနေပြီးတော့ လူ့စွမ်းအားအရင်းအမြစ်အခြေခံတွေ၊ ပညာရေး၊ ကျန်းမာရေး၊ နည်း ပညာ ဖွံ့ဖြိုးတိုးတက်မှု နယ်ပယ် အသီးသီးမှာ ကြိုးပမ်းရမှာ ဖြစ်ပါတယ်။ ဒီကြိုးပမ်းရမယ့် နေရာမှာ မြန်မာ့လေကြောင်း ကမ္ဘာ့နိုင်ငံတွေအလယ်မှာ ဝံ့ကြွားကြွားပျံနိုင်ဖို့ကလည်း ဒါ အဓိက အရေးကြီးတဲ့အချက် တစ်ချက်အဖြစ် ထည့်သွင်းမှတ်ယူပြီးတဲ့အခါမှာ လာမယ့် ၂၀၁၃ ခုနှစ်၊ ၂၀၁၄ ခုနှစ်၊ ၂၀၁၅ခုနှစ် ကနေစပြီးတော့ ကမ္ဘာ့အလယ်မှာ မြန်မာနိုင်ငံတော် အလံဟာ အမြီးဖျားမှာ ပံ့ပံ့ကြွားကြွား ရပ်တည်နေနိုင်မယ့် မြန်မာလေကြောင်း လိုင်းကြီးတစ်ခုကို ဘုတ်အဖွဲ့ကြီး တစ်ခု ဖွဲ့စည်း တည်ထောင်ပြီးတော့ ကျွန်တော်တို့အားလုံး တက်ညီလက်ညီနဲ့ အမျိုးသားရေးဂုဏ်ကို ဆောင် ပြီးတော့ ဒီလိုလေကြောင်း လိုင်းကြီးပြန်လည် ထူထောင်နိုင်အောင် အားလုံး နိုင်ငံတော် အစိုးော၊ ပုဂ္ဂလိကလုပ်ငန်းရှင်တွေရော ၊ နောက်ပြီးတော့ တိုင်းသူပြည်သားတွေ အားလုံးကရော စီးပွားရေးအကျိုးအမြတ်မတွက်ဘဲနဲ့ မျိုးချစ်စိတ်ကို အခြေပြုပြီးတော့ ဒီလေကြောင်းလိုင်းကို ကျွန်တော်တို့ထူထောင်မယ်ဆိုရင် ထူထောင်ချင်တဲ့စိတ် ရှိဖို့ ပဲလိုပါတယ် ဥက္ကဋ္ဌကြီးခင်ဗျား။ ကျွန်တော်တို့ဒါကို တက်ညီလက်ညီ ဝိုင်းပြီးတော့ ဆောင်ရွက်မယ်ဆိုရင် ဒီကိစ္စဖြစ်မလာနိုင်စရာ အကြောင်း မဟုတ်ပါဘူး။ ဒါကြောင့်မို့လို့ ရန်ကုန်တိုင်းဒေသကြီး မဲဆန္ဒနယ်အမှတ် (၂)က ကိုယ်စားလှယ်တော်ကြီး ဦညွန့်တင် တင်သွင်းခဲ့တဲ့ အဆိုဖြစ်တဲ့ မြန်မာ့လေကြောင်းကို နိုင်ငံ့ ဂုဏ်ဆောင် လေကြောင်း လိုင်းအဖြစ် ကမ္ဘာ့အလယ်မှာ ဆက်လက်ရပ်တည်ပြီးတော့ နိုင်ငံ အကျိုးကို သယ်ပိုးဆောင်ရွက်နိုင်ရန် ပြင်ဆင်ထိုက်တဲ့ဥပဒေတွေကို ပြင်ဆင်ပြီးတော့ ဖြည့်ဆည်း ဆောင်ရွက်သင့်တဲ့အပိုင်းကိုလည်း နိုင်ငံတော်အစိုးရရော၊ ပုဂ္ဂလိကလုပ်ငန်းရှင်များရော၊ နိုင်ငံသူနိုင်ငံသားအားလုံးကပါ ဝိုင်းဝန်းကြိုးပမ်း ဆောင်ရွက်သွားဖို့ တိုက်တွန်းရင်းနဲ့ ဒီအဆိုကို ထောက်ခံတင်ပြ ဆွေးနွေး အပ်ပါတယ်။ အားလုံးကို ကျေးဇူးအထူးပဲ တင်ရှိပါတယ်ခင်ဗျား။ (ဩဘာသံများ)</speech>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၂)မှ ဦးကျော်ကျော် ဆွေးနွေးနိုင်ပါပြီ</speech>
<speech><mp id="122">ဦးကျော်ကျော်၊ ရခိုင်ပြည်နယ်မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပို့ဆောင် ရေးဝန်ကြီးဌာန၊ ပြည်ထောင်စုဝန်ကြီး အမျိုးသာလွှတ်တော် ကိုယ်စားလှယ်များအားလုံးကို မင်လာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဦးကျော်ကျော် ဖြစ်ပါတယ်။ ကျွန်တော်အခု ရန်ကုန်တိုင်း ဒေသကြီး မဲဆန္ဒနယ်အမှတ်(၂)မှ ဦးညွန့်တင်၏ မြန်မာ့ လေကြောင်းအဆိုကို ထောက်ခံဆွေးနွေးသွားမှာ ဖြစ်ပါတယ်။ ကျွန်တော် ကတော့ ဒီ လေယာဉ်လက်မှတ်ဝယ်ပြီး လေယာဉ်စီးဖူးရုံကလွဲပြီးတော့ လေကြောင်းလုပ်ငန်းနဲ့ ပတ်သက်လို့ ဘာတစ်ခုမှမသိပါဘူး။ ဒါကြောင့် ကျွန်တော် ဒီလုပ်ငန်းစဉ်ကို ဘာမှ မဆွေးနွေး ပါဘူး။ ကျွန်တော် ဆွေးနွေးမှာကတော့ အပေါ်ယံပိုင်းပဲ နည်းနည်းပါးပါး ဆွေးနွေးပါမယ်။ ဦးညွန့်တင်ရဲ့ လေကြောင်းပို့ဆောင်ရေးအဆိုလို့ လေကြောင်း ပို့ဆောင်ရေးဆိုတာနဲ့ ကျွန်တော် စိတ်ဝင်စားသွားပါတယ်။ ဘာကြောင့်လည်းဆိုတော့ ကျွန်တော်တို့ ရခိုင်ဒေသ လူတွေက ရန်ကုန်ကိုသွားမယ်ဆိုလို့ရှိရင် လေကြောင်းလိုင်းကိုပဲ နှစ်ပေါင်းများစွာ အားကိုးပြီး သွားလာ နေကြရလိုပါပဲ။ ဒါကြောင့် ကျွန်တော်ဒီအဆိုကို ဝင်ရောက်ဆွေးနွေးတာ ဖြစ်ပါတယ်။ ဥက္ကဋ္ဌကြီး ခင်ဗျာ။ ကျွန်တော်၏ အဆိုကို ဖတ်ကြားခွင့် ပြုပါ။ ဥက္ကဋ္ဌကြီးခင်ဗျား။ မြန်မာ့လေကြောင်း လုပ်ငန်းဟာ လွတ်လပ်ရေးနဲ့အတူ ပေါ်ပေါက်လာတဲ့ လေကြောင်းသယ်ယူပို့ဆောင်ရေး ဝန်ဆောင်မှုလုပ်ငန်းတစ်ရပ် ဖြစ်ပါတယ်။ လေကြောင်း သယ်ယူပို့ ဆောင်ရေးလုပ်ငန်းဟာ တခြားသောစီးပွားရေးလုပ်ငန်းများနဲ့မတူပဲ အရင်းအနှီးများများ စိုက်ထုတ်ထားရပြီး ကျွမ်းကျင်မှု ပညာကိုအခြေခံကာ အဆင့်မြင့်မြင့်လုပ်ကိုင်ရတဲ့ သဘောသဘာဝ အနေအထားမှာရှိပါတယ်။ ဒီလေကြောင်း စီးပွားရေး ရဲ့ အားသာချက်ကတော့ သ ဘာဝအရင်းအမြစ်တွေ (Naturaesources)တွေ ပျက်စီးသွားတာမရှိပါဘူး။ သဘာဝသယံဇာတပစ္စည်းတွေ ထွက်နေစရာလည်း မလိုပါဘူး။ စတဲ့အချက်တွေဟာ ဒီလေကြောင်း လုပ်ငန်းရဲ့ ဆွဲဆောင်မှုတွေပါပဲ။ မြန်မာ လေကြောင်းလုပ်ငန်း သက်တမ်းဟာ လွတ်လပ်ရေး သက်တမ်းနဲ့အမျှ ရှိပြီဖြစ်ပါတယ်။ ဒါပေမယ့်သက်တမ်းသာရင့်သွားတယ် တိုးတက်ဖွံ့ဖြိုးမှု ရှိမလာခဲ့ပါဘူး။ ဒါဟာ ဘာကြောင့်လဲ။ ပြဋ္ဌာန်းထားတဲ့ ဥပဒေရဲ့ အားနည်းချက်ကြောင့်လည်း ဖြစ်ချင်ဖြစ်မယ်။ အစိုးရက စိတ်ဝင်စားမှု နည်းလို့လည်း ဖြစ်ချင်ဖြစ်ပါမယ်။ ဒါကြောင့် အဆိုရှင်က ၁၉၅၂ ခုနှစ်၊ ပြည်ထောင်စုမြန်မာနိုင်ငံ လေကြောင်းသယ်ယူပို့ဆောင်ရေး အက်ဥပဒေကို ပြင်ဆင်ဖြည့်စွက်ဖို့ အဆိုတင်သွင်းရခြင်းပဲ ဖြစ်သည် မဟုတ်ပါလား။ ဒီ လိုပဲ ကျွန်တော်တို့ ယူဆ ပါတယ်။ ကျွန်တော်တို့ရဲ့ အိမ်နီးချင်း နိုင်ငံဖြစ်တဲ့ ထိုင်းနိုင်ငံ (ဘန်ကောက်)လေဆိပ်ဟာဆိုရင် ၁၉၆၀ ခုနှစ် ပတ်ဝန်းကျင်လောက်မှာ (ဝေါဒစ်စ်)သာသာအဆင့်လောက်ပဲ ရှိပါတယ်လို့ သိထားပါတယ်။ ရန်ကုန်မြို့နဲ့ အဲဒီအချိန်က လေဆိပ်ကို နှိုင်းယှဉ်မယ်ဆိုရင်လည်း (ဘန်ကောက်)ရဲ့ လေဆိပ်ဟာ အဆင့်မြင့်စွာ ငြိမ်းချမ်း နေပါတယ်လို့ သိရပါတယ်။ အခုတော့ ထိုင်းလေဆိပ် ၊ ထိုင်းလေကြောင်းလုပ်ငန်း ပမာဏ တွေဟာ ကျွန်တော်တို့ နိုင်ငံနဲ့ နှိုင်းမရနိုင်တဲ့ အဆင့်ကို ရောက်သွားပါပြီ။ ကျွန်တော် ဆိုလိုတာ ကတော့ လေကြောင်းလုပ်ငန်းစတင်ချိန် သိပ်ကွာခြားမှုမရှိခဲ့တဲ့ အိမ်နီးချင်း နိုင်ငံရဲ့ နောက်ဘာဖြစ်လို့ ဒီလောက်ကြီးကျန်နေခဲ့ရပါသလဲ ဆိုတာပါပဲ ။ အခုအခါ ဗီယက်နမ်နိုင်ငံ၊ ကမ္ဘောဒီးယားနိုင်ငံတို့လည်း လေကြောင်းလုပ်ငန်းဖွံ့ဖြိုးမှု ရှိလာတာကိုလည်း တွေ့ရပါတယ်။ အထူးသဖြင့် ဗီယက်နမ်ဆိုလို့ရှိရင် လေဆိပ်တည် ဆောင်ရေးစီမံကိန်းများ၊ လေဆိပ်ကို အပြည်ပြည်ဆိုင်ရာလေဆိပ်အဆင့်သို့ မြှင့်တင်မှုများ၊ လေဆိပ်ကို အပြည်ပြည်ဆိုင်ရာ လေကြောင်းကဏ္ဍအလိုက် လိုအပ်တဲ့အထောက်အကူပစ္စည်းများ တပ်ဆင်ခြင်းများအပြင် လေဆိပ်နှင့်လေကြောင်းလိုင်းတွေကိုပါထူထောင်ပြီး ရင်းနှီးမြှုပ်နှံသွားမည့် စီမံကိန်းများ အကောင်အထည်ဖော်ဆောင်ရွက်နေကြတာကို လေ့လာသိရှိရပါတယ်။ တကယ်အားကျစရာပါပဲ။ ကျွန်တော်တို့နိုင်ငံက အဲဒီလိုလုပ်နိုင်တဲ့ အခွင့်ရေးမရှိဘူးလား၊ ကျွန်တော်တို့မှာ ဘာအတားအဆီး တွေရှိနေလို့လဲ။ ကျွန်တော်တို့လည်း သူတို့လို လုပ်သင့်ပြီလို့ ထင်ပါတယ်။ ကျွန်တော်တို့နိုင်ငံမှာ အခုကတည်းက စတင်တိုးချဲ့လုပ်ကိုင်နိုင်ပါမှ နောင်တစ်ချိန်မှာ အာဆီယံနိုင်ငံများရဲ့ လေကြောင်းပိုင်နက်အတွင်းမှာ မြန်မာ့လေကြောင်းဟာ နိုင်ငံပိုင် (National Flag Carrier) အဖြစ် ပါဝင်ယှဉ်ပြိုင်နိုင်မှာ ဖြစ်ပါတယ်။ အချိန်ကာလ တော်တော်ကြာနောက်ကျ နေပါပြီ။ နိုင်ငံတော်သမ္မတကြီးကလည်း အစည်းအဝေးမိန့်ခွန်း တစ်ခုမှာ နှစ်ပေါင်း(၃၀)၊(၄၀)အတွင်း အချိန်တွေကုန်လွန်သွားတာ နှမြောစရာကောင်းပါ တယ်။ ကျွန်တော်တို့နောက်မှာ ရှိနေကြတဲ့ နိုင်ငံတွေ ကျွန်တော်တို့ထက်အများကြီး ကျော်တက်သွားကြပါပြီလို့ ပြောဆိုချက်တောင်ရှိနေ ပါပြီ။ ဒါကို ကျွန်တော်တို့အလေးထား စဉ်းစားကြရမှာပါ။ ဥက္ကဋ္ဌကြီးခင်ဗျား ။ မြန်မာ့လေကြောင်း လုပ်ငန်းနဲ့ပတ်သက်လို့ ဥပဒေကပဲ လိုနေလို့လား။ လူတွေကပဲ လမ်းမှား လိုက်နေကြလို့လား ဆိုတာ စဉ်းစားကြည့်ဖို့ ကျွန် တော်ကိုယ်တွေ့တစ်ခု တင်ပြပါဦးမယ်။ ကျွန်တော်ဟာ ၁၉၉၆ ခုနှစ်က တက္က သိုလ်ဝင်စာမေးပွဲ အဖြေလွှာ စစ်ဆေးဖို့ ရန်ကုန်တက္ကသိုလ်ကို လာခဲ့ရပါတယ်။ မြောက်ဦးမှ စစ်တွေကို အရင်လာရပါတယ်။ ကျွန်တော်တို့လိုမျိုးပဲ တခြားမြို့ကဆရာတွေ စစ်တွေကို ရောက်လာကြရပါတယ်။ ကျွန် တော်တို့အားလုံး လေယာဉ်ရုံးသို့ သွားပြီး လက်မှတ် ဝယ်ဖို့လျှောက်လွှာတင်ရပါတယ်။ အဲဒီလျှောက်လွှာနဲ့အတူ ခရီးသွား လာခွင့်အမိန့်၊ စာစစ်အဖြစ်ဆောင်ရွက်ရန် ရန်ကုန်တက္ကသိုလ်မှ အကြောင်းကြားစာ၊ ပြည်နယ်ပညာရေးမှူးတို့ရဲ့ ထောက်ခံ စာတို့နှင့်အတူ ပူးတွဲတင်ပြရပါတယ်။ ကျွန်တော် (၉)ရက်တိတိစောင့်ရပြီး (၁၀)ရက်မြောက်နေ့ မှာမှ လက်မှတ်ရပါတယ်။ ကျွန်တော်တို့ ရန်ကုန်တက္က သိုလ်ရောက်တော့ စာစစ်လုပ်ငန်းက တစ်ဝက်ပြီးသွားပါပြီ။ ဒါဟာ မြန်မာ့လေကြောင်းလိုင်းမှာ လိုင်းကိုဘယ်လောက်ထိ ဝယ်လိုအား များနေတယ်။ ဘယ်လောက်ထိအသုံး ပြု နေတယ်ဆိုတာ သက်သေခံနေတာပါပဲ။ ဒါနဲ့တစ်ဆက် တည်းပြောရမယ်ဆိုရင် ရခိုင်ပြည်နယ်မှာ သွားလာခက်ခဲတဲ့ ဒေသတွေ ရှိနေပါတယ်။ ဥပမာ မာန်အောင်ကျွန်းလိုမြို့နယ်မျိုး၊ နောက် စစ်တွေမြို့မှတစ်ဆင့်သွားနေရတဲ့ ချင်းပြည်နယ်၊ ပလက်ဝလို မြို့နယ် မျိုးတွေဟာ အမှန်တကယ် လေကြောင်းခရီးစဉ် လိုအပ်တဲ့မြို့နယ်တွေပါပဲ။ ၁၉၈၀ ခုနှစ်ပတ်ဝန်းကျင်လောက်မှာ တွင်အော်တာ လေယာဉ်များနှင့် ရခိုင်ပြည်နယ် အတွင်းမှာမြို့ တစ်ချို့ကို မြန်မာ့လေကြောင်းက လေယာဉ်ခရီးစဉ် ပြေးဆွဲခဲ့ဖူးပါတယ်။ ဒါကို ဆက်လက်ပြီးတော့ အကောင်အထည်ဖော်သင့် ပါတယ်။ နိုင်ငံပိုင်လေကြောင်းလိုင်း ဖွံ့ဖြိုး တိုးတက်မှုရှိလာမှ အသွားအလာခက်ခဲတဲ့ဒေသရှိ မြို့ တစ်ချို့ကို လေကြောင်းလိုင်းတိုးချဲ့ ပြေးဆွဲလာနိုင်မှာဖြစ်ပါတယ်လို့ အကြံပြု ဆွေးနွေးခဲ့ပါတယ်။ ဒါ့ အပြင် လေကြောင်းစီးပွားရေး လုပ်ငန်းဟာ တခြား စီးပွားရေးလုပ်ငန်း၊ ဟိုတယ်လုပ်ငန်း များကိုလည်း အထောက်အကူ ဖြစ်စေပါတယ်။ ဒါကြောင့် မြန့်မာလေကြောင်းစီးပွားရေး လုပ်ငန်းကြီးတစ်ခုလုံး တိုးတက်ဖွံ့ဖြိုးဖို့ အတွက် ပြည်တွင်းပြည်ပလေကြောင်းခရီးစဉ်များ တိုးချဲ့ပြေးဆွဲရပါမယ်။ ပြည်တွင်းလေဆိပ်များ အဆင့်မြှင့်တင်ရပါမယ်။ လေကြောင်းလုပ်ငန်းကို နိုင်ငံရဲ့ စီးပွားရေးလုပ်ငန်းတစ်ရပ်ဟု ခံယူပြီး လေကြောင်းဥပဒေများကို ခေတ်နှင့်အညီ ပြင်ဆင်ဖြည့်စွက်ပြဋ္ဌာန်း ပေးရမှာ ဖြစ်ပါတယ်။ လေကြောင်းလုပ်ငန်းကို အဆင့်မြှင့်တိုးချဲ့ လုပ်ကိုင်နိုင်ရန်အတွက် စီမံချက် များ ချမှတ်ကာ အကောင်အထည်ဖော်ရပါမယ်။ ဒါမှ မြန်မာ့လေကြောင်း စီးပွားရေးလုပ်ငန်းကြီးဟာ နိုင်ငံဂုဏ်ဆောင်လေကြောင်းလိုင်း (National Flag Carrier)အဖြစ် ကမ္ဘာ့အလယ်တွင် ဆက်လက်ရပ် တည်ကာ နိုင်ငံ့အကျိုးကို သယ်ပိုးထမ်းရွက်နိုင်မယ်လို့ ယုံကြည်ပါတယ်။ ဒါကြောင့် ၁၉၅၂ ခုနှစ် ပြည်ထောင်စုမြန်မာနိုင်ငံ လေကြောင်းသယ်ယူပို့ဆောင်ရေးအဖွဲ့ အက်ဥပဒေ အမှတ်-၃၉ ကို ပြင်ဆင်ရန်တင်သွင်းထားတဲ့ ဦးညွန့်တင်ရဲ့ အဆိုကို ထောက်ခံ ဆွေးနွေးအပ် ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၆)မှ ဦးခင်မောင်ရီ ဆွေးနွေးနိုင်ပါပြီ</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီးမဲဆန္ဒနယ်အမှတ်(၆)</mp>လေးစားအပ် ပါသောအမျိုးသားလွှတ်တော်ဥက္ကဋ္ဌကြီး၊ ပြည်ထောင်စုဝန်ကြီးနှင့်တကွ အမျိုးသားလွှတ်တော် ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေ။ ကျွန်တော်ကတော့ ရန်ကုန်တိုင်းဒေသကြီးက အမျိုးသားလွှတ်တော် ကိုယ်စားလှယ်ဖြစ်တဲ့ ဦးညွန့်တင်ရဲ့ အဆိုကို ထောက်ခံဆွေးနွေးမယ့် ဦးခင်မောင်ရီပဲဖြစ်ပါတယ်။ ကျွန်တော် အကြောင်းအချက် (၄)ချက်နဲ့ ဆွေးနွေးမှာဖြစ် ပြီးတော့ လေကြောင်းလိုင်း ကိစ္စ ဖြစ်တဲ့ အတွက်ကြောင့်မို့လို့ အင်္ဂလိပ် စကားအသုံးအနှုန်းများ ပြောခွင့်ပြုဖို့ခွင့်တောင်းခံ အပ်ပါတယ်။ ပထမဆုံးအချက်ကတော့ ဥပဒေပိုင်းဆိုင်ရာ အချက်အလက်ဖြစ်ပါတယ်။ အခု တင်ပြပါ ဥပဒေဖြစ်တဲ့ ၁၉၅၂ ခုနှစ် ပြည်ထောင်စုမြန်မာနိုင်ငံ လေကြောင်း သယ်ယူပို့ဆောင်ရေးအဖွဲ့ အက်ဥပဒေအမှတ်- ၃၉ ဟာ အဆင့်ပေါင်း(၉)ဆင့်နဲ့ ဒီနေ့ထိအောင်ပြောင်းလဲလာတာ ဖြစ်ပါတယ်။ ပထမဆုံးကတော့ ဒီအက်ဥပဒေရဲ့ ရှေ့ပြေးအဖြစ်နဲ့ နိုင်ငံတော်အစိုးရဟာ လွတ်လပ်ရေးရပြီးကာစမှာ ၁၅-၉-၁၉၄၈က ထုတ်ပြန်ခဲ့တဲ့ Nationalizction of Air Transport Order aộogoso goošộolosu 8928şsaq discossions Myanmar Airway solu ofopf:MGONUBA caloo Union of Burma Airways op onreg op: တည်ထောင်တာ ဖြစ်ပါတယ်။ ဒုတိယအဆင့်ကတော့ ၁၉၅၀ခုနှစ်မှာ Union of Burma Airways Order ကို ထပ်မံထုတ်ပြန်ပြီးတော့ ဒါဆက်လက်ဆောင်ရွက်ခဲ့ပါတယ်။ အဲဒီအချိန်မှာ ပြည်တွင်းသောင်းကျန်းမှုခေတ်ထဲက ရှိနေတဲ့ Air Burmd ဆိုတဲ့ လေကြောင်းလိုင်းတစ်ခု ပယ်ဖျက်လိုက်တဲ့ဟာလည်း ကျွန်တော်တို့ ကြားသိရပါတယ်။ ကျွန်တော်တို့တောင် မမီ လိုက် ပါဘူး။ ၁၉၅၂ ခုနှစ်မှာတော့ ခုနတင်ပြပါဥပဒေကို လွှတ်တော်ကနေ ပြဌာန်းခဲ့ခြင်းဖြစ်ပါတယ်။ ပြဋ္ဌာန်းခဲ့တဲ့အတွက်ကြောင့် ဒီအက်ဥပဒေအရ လေကြောင်းပို့ဆောင်ရေးကို Board အဖွဲ့နဲ့ UBA Board နဲ့ဆိုပြီးတော့ ဥက္ကဋ္ဌနဲ့ EC တွေပါဝင်တဲ့ ဒါရိုက်တာ ပါတဲ့ အဖွဲ့တစ်ဖွဲ့နဲ့ ဆောင်ရွက် ခဲ့တာဖြစ်ပါတယ်။ စတုတ္ထအဆင့်ကတော့ ၁၉၅၄ ခုနှစ်မှာ တင်ပြပါဥပဒေကို ပြင်ဆင်ချက်ဥပဒေ လွှတ်တော်ကပြဋ္ဌာန်းခဲ့ပါတယ်။ ပြင်ဆင်ချက်ဆိုတာကတော့ မှုခင်းနဲ့ပြစ်ဒဏ် များကိုဖြည့်စွက် ပြဋ္ဌာန်းခဲ့ခြင်းသာဖြစ်ပါတယ်။ အလားတူ ၁၉၅၆ ခုနှစ်မှာ ပဉ္စမအဆင့်အနေနဲ့ တင်ပြပါ ဥပဒေ ကိုပဲပြင်ဆင်ချက် ထွက်ပါတယ်။ ဒါကတော့ ပုဒ်မ ၄(၁)၊(၂) ဆိုပြီး အပိုင်းတွေကို ထပ်ပြီးတော့ ဖြည့်စွက်ခဲ့ခြင်း ဖြစ်ပါတယ်။ ၁၉၅၆ ခုနှစ်မှာပဲ တင်ပြပါ အက်ဥပဒေရဲ့ ပုဒ်မ ၂၆ ကိုပဲ ပြင်ဆင်ဖြည့်စွက်ခဲ့တာ ကျွန်တော်တို့ တွေ့ခဲ့ပြီး ဖြစ်ပါတယ်။ ဒါကတော့ အဲဒီမှာ ပါတဲ့ ပုဒ်မ ၁၉ အရလည်းပဲ ဒီစည်းကမ်းဥပဒေကိုလည်း အဲဒီနှစ်မှာပဲ ပြဌာန်းခဲ့တာကိုတွေ့ရပါတယ်။ နောက်တစ်ဆင့်အနေနဲ့ကတော့ ကျွန်တော်တို့ သယ်ယူပို့ဆောင်ရေးနဲ့ လမ်းပန်းဆက်သွယ်ရေး ဝန်ကြီးလို့ ဟိုတုန်းကခေါ်ခဲ့တဲ့ ဝန်ကြီးဌာနကနေပြီးတော့ ၁၉၆၃ ခုနှစ်မှာ အမိန့်အမှာစာ တစ်ခုထုတ်ခဲ့ပါတယ်။ ဒါကတော့ နိုင်ငံခြားလေကြောင်း ကုမ္ပဏီများဟာ UBA လို့ခေါ်တဲ့ မြန်မာ့လေကြောင်းမှတစ်ပါး မည်သည့်အဖွဲ့ အစည်းပုဂ္ဂိုလ်ကိုမှ ဒီအထွေထွေလက်မှတ် ရောင်း ကိုယ်စားလှယ်နဲ့ ကော်မရှင် အေးဂျင့်ခန့်ထားခွင့် မရှိဘူးဆိုပြီးတော့ လုပ်ပိုင်ခွင့်ကိုပေးတဲ့ အမိန့်တစ်ခု ဖြစ်ပါတယ်။ ၁၉၇၂ ခုနှစ်ကျတော့ ကျွန်တော်တို့ UBA ကို Burma Airways Cooperation-BAC sayod slype:wą ops:8:60s? saệ:98 € 8:93:69:6MS 6q:ne: အဖြစ်နဲ့ ပြဋ္ဌာန်းခဲ့တာတွေ့ရပါတယ်။၁၉၇၆ ခုနှစ်မှာ လေကြောင်းပို့ဆောင်ရေး ကော်ပိုရေးရှင်းဟာတာဝန်နဲ့လုပ်ပိုင်ခွင့်များ အပ်နှင်းတဲ့ဥပဒေဖြစ်တဲ့ ဥပဒေအမှတ်- ၃၇၆ ကို ထပ်မံထုတ်ခဲ့ပါတယ်။ အဲဒီအမိန့်ဟာ ယနေ့တိုင်ပဲ ဆက်လက် ကျင့်သုံးနေဆဲထဲမှာပါပါတယ်။ ၁၉၈၉ ခုနှစ်ကျတော့ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီ ခေတ် ရောက်လာပါပြီ။ အဲဒီမှာလည်း အစိုးရအဖွဲ့ရဲ့ ဥပဒေအမှတ် - ၉/၈၉ နဲ့ နိုင်ငံတော်ပိုင်စီးပွားရေး လုပ်ငန်း များဥပဒေဆိုတာ ပြဋ္ဌာန်းခဲ့ပါတယ်။ အဲဒီပုဒ်မမှာပါတဲ့ အခန်း (၂)၊ ပုဒ်မ ၃ ကတော့ ရထားပို့ဆောင်ရေးလုပ်ငန်းနဲ့ လေကြောင်းပို့ဆောင်ရေးလုပ်ငန်းများကို နိုင်ငံတော်ကသာ လုပ် ဆောင်ရန်ဆိုတဲ့အချက်အရ အဲဒီဟာကိုလိုက်နာပြီးတော့ ဆောင်ရွက်နေတာကိုတွေ့ရ ပါတယ်။ နောက်တစ်ချက်ကတော့ ကျွန်တော်တို့ အဲဒီဥပဒေ တွေ ဖြည့်စွက်မှုတွေလုပ်ခဲ့ပြီး တဲ့ နောက် ၁၉၅၂ ခုနှစ်ကထုတ်ခဲ့တဲ့ အက်ဥပဒေဟာ ယနေ့တိုင် သက်ဝင်နေဆဲဆိုတာ တွေ့ရမှာ ဖြစ်ပါတယ်။ ဘာ ကြောင့်လည်းဆိုတော့ ပြင်ဆင်ဖြည့်စွက်တာသာလုပ်ပြီးတော့ ဥပဒေ ကို ရုပ်သိမ်းပြီးတော့ အသစ်ပြဋ္ဌာန်း ခြင်းလုပ်ခဲ့တာ မဟုတ်ပါဘူး ။ ဒါကြောင့်မို့လို့ အဆိုရှင် ဖြစ်တဲ့ ဦးညွန့်တင်ကနေပြီးတော့ ဒီဥပဒေကို ပြင်ဆင်သင့်တယ်လို့ ဆိုလိုခြင်း ဖြစ်ပါတယ်။ အဆက်ဆက်ပြင်ဆင်ခဲ့ပေမယ့် ဥပဒေဟာတည်ရှိနေဆဲ ဖြစ်ပါတယ်။ နောက် ပို့ဆောင်ရေးနှင့် ဆက်သွယ်ရေးဝန်ကြီးဌာနလို့ခေါ်တဲ့ နာ မည်ရှိခဲ့တဲ့ ထိုစဉ် က ဝန်ကြီးဌာနက ၁၉၉၁ ခုနှစ်တုန်း ကလည်းပဲ မြန်မာနိုင်ငံရှေ့နေချုပ်ရုံးက ဥပဒေများပြင်ဆင်ရန် မေးမြန်းချက်အပေါ်မှာ ပြင်ဆင် သင့်တယ်။ ဒီဥပဒေဟာ ရုပ်သိမ်းသင့်တယ်ဆိုတာကို ပြန်လည် တင်ပြပြီးတော့ ၁၉၉၁ ခုနှစ်က ဥဒေကြမ်းတစ်ခုတော့ ရေးဆွဲထားခဲ့ကြောင်း သိရပါတယ်။ သို့သော်လည်း အကြောင်းကြောင်းကြေင့် ထုတ်ပြန်နိုင်ခဲ့ခြင်းမရှိခဲ့ပါဘူး။ ဒီအချက်တွေကိုပြန်ကြည့်လျှင် အဆင့်ပေါင်း(၉)ဆင့်နဲ့ တိုးတက်လာတဲ့ ဒီဥပဒေထဲမှာနှစ်ပေါင်း (၆၀)ကျော်သက်တမ်းရှိနေတဲ့ ဒီဥပဒေဟာ တိုးတက် ဖွံ့ဖြိုးလာတဲ့ လေကြောင်းစီးပွားရေးလုပ်ငန်း၊ လေကြောင်းနှင့်အာကာသသိပ္ပံပညာ Coumputer နည်းပညာသုံးတဲ့ စီးပွား ရေးကဏ္ဍအသီးသီးနဲ့ လိုက်လျောညီထွေရှိဖို့လည်း လိုအပ်ပါတယ်။ အလားတူအာဆီယံဒေသ အတွင်းမှာ ပူးပေါင်းဆောင်ရွက်ရတော့မှာဖြစ်တဲ့ Road Mad for Integration Of Air Travel Sector – (RIATS) 6şvos ASEAN Single Aviction Market နောက်တစ်ခါ ၂၀၁၅ ခုနှစ်မှာ အကောင်အထည်ဖော်ရမယ့် ASEAN Open Sky Policy စတာတွေနဲ့ ဆက်စပ်မှုရှိအောင်၊ လိုက်လျောညီထွေရှိအောင် တင်ပြပါဥပဒေကို ခေတ်စနစ်၊ ဒေသတွင်း အခြေအနေအရ ပြင်ဆင်ရန် အမှန်တကယ်လိုအပ်နေကြောင်းနံပါတ်(၁)အချက် တွေ့ရမှာဖြစ်ပါတယ်။ ဒုတိယအချက်ကတော့ ဒီ (MA) မြန်မာ့လေကြောင်းရဲ့ ဖြစ်ပေါ်လာတဲ့ အခြေအနေလေးကို နည်းနည်းလေးပြန်သုံးသပ်ခွင့်ပြုပါ။ ၁၉၄၉ ခုနှစ်မှာ UBA အဖြစ်နဲ့ စဖွဲ့ ပါတယ်။ အဲဒီတုန်းကတော့ ဂျိုးဖြူလေယာဉ်ပျံကလေး (၆)စင်းကို နိုင်ငံတော် ချေးငွေ သိန်း (၅၀)နဲ့ စတင်ပြေးဆွဲခဲ့ပါတယ်။ နိုင်ငံတွင်းမှာရှိတဲ့ လေဆိပ် မြို့ (၁၉)ခုကို ပြေးနိုင်ခဲ့ပြီးတော့ (၃)နှစ်အတွင်းမှာ အရင်းကို အကျေပြန်ဆပ်နိုင်ခဲ့ပါတယ်။ ငွေကို အကျေ ပြန်ဆပ်နိုငခဲ့ပါတယ်။ ဆိုလိုတာက လုပ်ငန်းအောင်မြင်တာကို ပြတာဖြစ်ပါတယ်။ ၁၉၅၂ ခုနှစ်မှာ နောက်ထပ် မာရသွန် လေယာဉ်(၃)စင်းနဲ့ ကတ်တလီယာ လေယာဉ်(၁)စင်းနဲ့ ပြေးဆွဲပါတယ်။ ၁၉၅၃ ခုနှစ်မှာ ပြည်ပကို ချဲ့ပြီး ပီနန်နဲ့စင်ကာပူကို ပြေးဆွဲနိုင် ခဲ့ပါတယ်။ ၁၉၅ရ ခုနှစ်မှာ ခေတ်မမီတဲ့ ဂျိုးဖြူ နဲ့ မာရသွန် လေယာဉ်တွေကို Grounded လုပ်ပြီးတော့ ခေတ်မီတဲ့ ဗိုင်းကောက် လေယာဉ်(၃)စင်း ထပ်မံဝယ်ယူနိုင်ပါတယ်။ ၁၉၅၉ ခုနှစ်မှာတော့ ဟောင်ကောင်၊ စင်္ကာပူ ကိုလည်းကောင်း၊ ၁၉၆၃ခုနှစ်မှာ Forker Friendship လေယာဉ်(၃)စင်းကို ထပ်ဝယ်ပြီးတော့ ပြည်တွင်းခရီးစဉ်တွေအနေနဲ့ ထပ်မံတိုးချဲ့ ပြေးဆွဲနိုင်ခဲ့ပါတယ်။ ၁၉၆၈ ခုနှစ်ကျတော့ UBA ပိုင် လေယာဉ်အင်အားဟာ ဒါကိုတာ (၅)စင်း၊ ဗိုင်းကောက် (၃)စင်းနဲ့ Forker Friendship (၅)စင်းအထိ ဖြစ်လာပါတယ်။ ပြည်တွင်း Destination (၃၁)မြို့နဲ့ ပြည်ပမှာဆိုရင် ကာလကတ္တား၊ စစ်တကောင်း ၊ ဘန်ကောက်၊ ဖနွမ်းပင် မြို့တွေပါ ထပ်မံတိုးချဲ့ ပျံသန်းနိုင်ခဲ့တာ တွေ့ရပါ တယ်။ ၁၉၆၄ ခုနှစ်မှစပြီးတော့ ပြည်ပ လေကြောင်းလိုင်းများရဲ့ mascosso. GGoścəoğq qcậ: Ground Handing Serviceses Gozma လုပ်ပိုင်ခွင့်ရတဲ့အတွက် နိုင်ငံခြားဝင်ငွေ စတင်ပြီးတော့ ဒီ Board ကရရှိခဲ့ပါတယ်။ အလားတူ နိုင်ငံခြားလေကြောင်း ကုမ္ပဏီများရဲ့ အထွေထွေလက်မှတ် အရောင်းကိုယ်စားလှယ် အဖြစ် ကိုလည်း တစ်ဦးတည်းရရှိ ဆောင်ရွက်ခွင့် ရရှိ ခဲ့တဲ့အတွက်ကြောင့် ဒီအဖွဲ့အစည်းရဲ့ ဝင်ငွေဟာ တိုးတက်လာပါတယ်။ ၁၉၇၂ ခုနှစ် ကျတော့ ယခင် UBA Board အဖွဲ့ကို လေကြောင်း ပို့ဆောင်ရေး ကော်ပိုရေးရှင်း BAC အဖြ်နဲ့ အမည်ပြောင်းပြီး အစိုးရပိုင်လုပ်ငန်းအဖြစ်နဲ့ ပြောင်းခဲ့တာ တွေ့ရပါတယ်။ ၁၉၈၉ ခုနှစ်မှာ မြန်မာ့လေကြောင်း MA ဆိုတဲ့အမည်နဲ့ အမှတ်သင်္ကေတ တံဆိပ်အသစ်ကိုပါပြောင်းပြီးတော့ နိုင်ငံပိုင်စီးပွားရေးအဖွဲ့အစည်း Enterprise အဖြစ်နဲ့ ကျင့်သုံးလာခဲ့ပါတယ်။ အဲဒီအခါမှာ Forker F-28 (၃)စင်း၊ F-27 (၅)စင်းနဲ့ PUMA ရဟတ်ယာဉ် (၂)စင်းဖြင့် ပြည်တွင်းပြည်ပခရီးစဉ်များကို ပျံသန်းနိုင်ခဲ့တာတွေ့ရပါတယ်။ ပြည်ပမှာဆို ဘန်ကောက်၊ စင်္ကာပူ၊ ဒက္ကာ၊ ခတ္တမန္တ၊ ဂျာ ကာတာ ထိအောင်ပါ ၁၉၉၃ ခုနှစ်အထိ ပျံသန်းခဲ့ပြီးတော့ ယနေ့လည်း ကွာလာလမ်ပူရယ်၊ ဘန်ကောက်ရယ်၊ စင်္ကာပူရယ် ကို ပြေးဆွဲ နေတာတွေ့ရပါတယ်။ ဒါ MA ရဲ့ တိုး တက်လာမှုဖြစ်စဉ်များ ဖြစ်ပါတယ်။ တတိယကဏ္ဍ မြန်မာ့လေကြောင်းဟာ National Flag Carrier လုပ်ငန်းအဖြစ် ဘာကြောင့်မအောင်မြင်လဲ ဆိုတာ ကျွန်တော် တို့ သုံးသပ်ကြည့်ပါတယ်။ သုံးသပ်ကြည့်တဲ့အခါကျတော့ ပထမအချက် ကတော့ UBA တုန်းက Board အဖွဲ့ဖြင့် စတင်ဆောင်ရွက်ချိန်ကစပြီး လုပ်ငန်းတိုးတက် ခဲ့တယ်။ နိုင်ငံပိုင်လေကြောင်းက တစ်ခုတည်းသောလေကြောင်းအဖြစ်နဲ့ ရပ်တည်နိုင်ခဲ့တယ်။ တင်ပြခဲ့ပြီး ဖြစ်ပါတယ်။ နိုင်ငံခြားငွေ သုံးရခဲတဲ့အခြေအနေလည်း တင်ပြခဲ့ပြီးဖြစ်ပါတယ်။ GSA ရခဲ့တာလဲ ကျွန်တော်တင်ပြခဲ့ပြီး ဖြစ်ပါတယ်။ မြန်မာ့လေကြောင်းအဖြစ်နဲ့ ပြောင်းလဲဖွဲ့စည်းပြီးတဲ့နောက်ပိုင်းမှာလည်းပဲပြည်ပ လေကြောင်းလိုင်းများနဲ့ ချုပ်ဆိုထားတဲ့ GSA စာချုပ် Genend Sale Agent ဆိုတဲ့ အထွေထွေအရောင်းကိုယ်စားလှယ်စာချုပ် ရှိနေပါတယ်။ ဒီစာချုပ်အရ ဒီမြန်မာ့လေကြောင်းဟာနိုင်ငံဝန်ထမ်းများ ပြည်ပကိုခရီးသွားတဲ့အခါမှာ (Form P) လို့ခေါ်တဲ့ Passenger Form ကို ဒီလေကြောင်းက တာဝန်ခံဖြည့်ရပါတယ်။ ဖြည့် တဲ့အတွက်ကြောင့် ဒီ (Form P) မှာသုံးတဲ့ လေကြောင်းလိုင်းတွေရဲ့ လေယာဉ်စီးခ နှုန်းထားတွေ အတိအကျသိရတဲ့အတွက်ကြောင့် ကျွန်တော်တို့ဘက်က ကြီးကြပ်ကွပ်ကဲစစ်ဆေးခွင့် ရခဲ့ပါတယ်။ ဒါပေမယ့် ၂၉-၈-၂၀၀၆ ကစပြီး ဒီ (Form P) Approvd Orderကို မြန်မာ့လေကြောင်းက မကိုင်ရတော့ဘဲနဲ့ မြန်မာ့နိုင်ငံခြား ကုန်သွယ်မှုဘဏ်က နေ Direct Account Transfer နဲ့ ပေးသွင်းရန် လမ်းညွှန်ချက်အရ ဒီ Form P ကိစ္စ ဒီမြန်မာ့လေကြောင်းက လက်လွတ်ခဲ့တာဖြစ်ပါတယ်။ ကျွန်တော် ဒီစောစောက တင်ပြ ခဲ့တဲ့ သယ်ယူပို့ဆောင်ရေးနဲ့လမ်းပန်းဆက်သွယ်ရေးဝန်ကြီး ဌာနရဲ့ ၁၉၆၃ ခုနှစ်က အမိန့်ဟာလည်း ဒီနေ့ထိအောင်တည်ဆဲ ဖြစ်နေပါတယ်။ မြန်မာ့လေကြောင်း နဲ့ စာချုပ် ချုပ်ဆိုထားတဲ့ လေကြောင်းလိုင်းဟာ(၈)ခုရှိပါတယ်။ အဲဒီအထဲက (၃)ခုသာ ယနေ့ထိအောင် သတ်မှတ်နှုန်းထားများနဲ့အတူ ကော်မရှင်များပေးသွင်းပြီးတော့ ကျန် (၅)ခုကတော့ ပေးသွင်းခြင်း မရှိတော့တာ ဖြစ်တဲ့အတွက်ကြောင့် ဝင်ငွေကျဆင်းတာလည်း ကျွန်တော်တို့တွေ့ရပါတယ်။ နောက်ပိုင်းကျတော့ လေကြောင်းလိုင်းများနဲ့ ပတ်သက်ပြီးတော့ ဟိုတုန်းက ပို့ဆောင်ရေးဝန်ကြီးဌာန တစ်ခုတည်းကသာ လုပ်ပိုင်ခွင့်ရှိပေမယ့် နောက်ပိုင်းမှာ ဆက်စပ်လုပ်ကိုင်ရတဲ့ ဝန်ကြီးဌာန တွေ များလာပါ တယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ နောက်ပြီးတော့ အမျိုးသားစီမံကိန်းနှင့်စီးပွားရေးဖွံ့ဖြိုးတိုးတက်မှုဝန်ကြီးဌာန၊ ရင်းနှီးမြှုပ်နှံမှု ကော်မတီများ ဦးစီးဌာန၊ ဘဏ္ဍာရေးနှင့် အခွန်ဝန်ကြီးဌာန၊ အခွ န်ဦးစီးဌာန စသည်ဖြင့် ဒီလို ဆက်သွယ်ဆောင်ရွက်မှုတွေ များလာပါတယ်။ ဒါ ပထမအချက်ဖြစ်ပါတယ်။ ဒုတိယကျတော့ ပြည်တွင်း ပြည်ပ လေကြောင်းလိုင်းများဟာ စည်းကမ်းလိုက်နာမှုတွေ အားနည်းလာပါတယ်။ မြန်မာ့ လေကြောင်းရဲ့ ကြီးကြပ်နိုင်မှု လျော့လာတဲ့အတွက်ကြောင့် သူတို့ဘက်က လိုက်နာမှုတွေ အားနည်းလာတာ တွေ့ရပါတယ်။ လေကြောင်းလိုင်းစီးပွားရေးလုပ်ငန်းအပေါ်မှာ မြန်မာ့ လေကြောင်းက နိုင်ငံတော်ကိုယ်စား စိစစ်ကြီးကြပ်ပိုင်ခွင့်တွေနည်းလာတာကြောင့် နိုင်ငံတော် အနေနဲ့ ရသင့်ရထိုက်တဲ့ အခွန်အခတွေ နည်းလာသလို မြန်မာ့လေကြောင်းရဲ့ အခန်းကဏ္ဍဟာလည်း တဖြည်းဖြည်း မှေးမှိန်ကျဆင်းနေကြောင်း ကျွန်တော်တို့ သုံးသပ်ရရှိပါတယ်။ ဒါကြောင့်မို့လို့ မြန်မာ့ လေကြောင်းဟာ နိုင်ငံပိုင်လေကြောင်း ဖြစ်ပါတယ်။ နိုင်ငံတော်က ပြဋ္ဌာန်းထားတဲ့ ဥပဒေ၊ စည်းကမ်းဥပဒေ၊ အမိန့် အမှာစာများအရ အပ်နှင်းထားတဲ့ လုပ်ပိုင်ခွင့်တွေရှိနေပါတယ်။ လေကြောင်း စီးပွားရေး အဖွဲ့အစည်းတစ်ခုတည်းဖြစ်တဲ့ အတွက်ကြောင့် ယေဘူယျအားဖြင့် ကျွန်တော် ဖတ်ပြမယ့် လုပ်ငန်းတွေ လုပ်ပိုင်ခွင့်ရှိတယ်လို့ ကျွန်တော်တို့ တွေ့ရှိပါတယ်။ အဲဒါတွေကတော့ ဖက်စပ်လေကြောင်းလိုင်းပြေးဆွဲခွင့်၊ မြေပြင် ဝန်ဆောင်မှု လုပ်ငန်းများ လုပ်ဆောင်ခွင့်၊ ပြည်ပလေကြောင်းလိုင်းများနှင့်လက်မှတ်ရောင်း ကိုယ်စားလှယ် လုပ်ငန်းဆောင်ရွက်ခွင့်၊ လေယာဉ်တင်အစားအစာရောင်းချခွင့် Catering လုပ်ခွင့်ရှိပါတယ်။ လေယာဉ်ကွင်းမှာ သက်ဆိုင်ရာနေရာများကို ခရီးသည်များ ကုန်းလမ်းခရီးက ပို့ဆောင်ပေးတဲ့ Airport Landmark Bus Service လုပ်ခွင့်ရှိပါတယ်။ လေယာဉ်ကွင်း ဟိုတယ်တွေ ဖွင့်လှစ်နိုင်ပါတယ်။ ကမ္ဘာလှည့်ခရီးသည်များအတွက် ခရီးစဉ်အသစ်များ ဆက်သွယ်ဆောင်ရွက် ပေးနိုင်ပါတယ်။ မိမိပိုင်လေယာဉ်များ၊ လေယာဉ်မှူးများ၊ စက်မှု အင်ဂျင်နီယာများ၊ ပြည်ပကို ငှားရမ်းနိုင်ပါတယ်။ Dierctory. Quantity စသည်ဖြင့် ရှိပါတယ်။ အလားတူပဲ အရပ်ဖက် လေယာဉ်မောင်းသင်တန်းတွေ ဖွင့်လှစ် မွေးထုတ် ပေးနိုင်ပါတယ်။ စက်မှုပိုင်းဆိုင်ရာပြင်ဆင်တာ၊ မွမ်း မံတာ၊ ထုတ်လုပ်တာတွေ လုပ်ခွင့်ရှိပါတယ်။ လေကြောင်း ဆိုင်ရာ ပို့ဆောင်ရေးလုပ်ငန်းနဲ့ ဆက်စပ်နေတဲ့လုပ်ငန်းများ ဆောင်ရွက်ခွင့်ရှိကြောင်းယေဘူယျအားဖြင့် ပြဋ္ဌာန်းချက်မှာ ပါရှိ ပါတယ်။ အဲဒီလုပ်ငန်းများကို လုပ်ပိုင် ခွင့် လျော့နည်းမယ်ဆိုရင် လေကြောင်းလိုင်းရဲ့ လုပ်ပိုင်ခွင့်ဟာ လျော့နည်း တာနဲ့မက ဝင်ငွေပါ ကျဆင်းမှာ ဖြစ်ပါတယ်။ ဝင်ငွေကျဆင်းခြင်းဟာ မအောင်မြင်ခြင်းကို ဖြစ်ပေါ်စေပါတယ်။ နောက်တစ်ချက်ကတော့ နိုင်ငံတကာရဲ့ လေ့လာချက် စာတမ်းကိုသာ အစ်ကိုကြီး ဦးညွန့်တင်ရဲ့ အားပေးမှုပါပဲ။ ကျွန်တော့်ကို Print out တစ်ခု ထုတ်ပေးတာရှိပါတယ်။ အဲဒီမှာ ၂၀၁၀ ခုနှစ်က အာရှပစိဖိတ်ဒေသထဲမှာ အောင်မြင် ဖြစ်ထွန်းနေတဲ့ လေကြောင်းလိုင်း (၂၇)လိုင်း တွေ့ရှိ ရပါတယ်။ (၂၇)လိုင်းထဲမှာ မြန်မာ့လေကြောင်းလိုင်းကတော့ မပါရှိတာ ဝမ်းနည်း စရာတွေ့ရပါတယ်။ အဲဒီ လေကြောင်းလိုင်းတွေပိုင်တဲ့ လေယာဉ်စီးရေဟာ (၂၈၁၉)စီးရှိပါတယ်။ အဲဒီထဲမှာ တရုတ်နိုင်ငံက ပိုင်တဲ့လေကြောင်း လိုင်း(၃)လိုင်းဟာ အကြီးဆုံးဖြစ်ပါတယ်။ Southern China od Eastern China di China Air Line 6sse:8.898 ဂျပန်လာပါတယ်။ Japan Air Line တို့ ဖြစ်ပါတယ်။ သြစတြေးလျက Connex Air Line ဖြစ်ပါတယ်။ Kored Air Line ရှိပါတယ်။ Singapore Air Line ဖြစ်ပါတယ်။ ဒီလေယာဉ်လိုင်းတွေဟာ လေယာဉ် အစီး(၁၀၀)ကျော်တွေ ပိုင်ဆိုင်တဲ့ လေကြောင်းလိုင်း ကြီးများ ဖြစ်ပါတယ်။ ကျွန်တော်တို့ နိုင်ငံ နောက်မှ တည်ခဲ့တဲ့ ထူထောင်ခဲ့တဲ့ ဗီယက်နမ်တို့ ၊ စင်္ကာပူတို့၊ ဖိလစ်ပိုင်တို့၊ မလေးရှား တို့တောင်မှပဲ အဲဒီစာရင်းမှာဝင်တဲ့ အောင်မြင်နေတဲ့ လေကြောင်းများဖြစ်နေကြောင်း တွေ့ရမှာ ဖြစ်ပါတယ်။ ဒါကြောင့် ဒါဟာဘာကြောင့် ကျွန်တော်တို့ဘက်က ကျဆင်းသွားသလဲ ဆိုတာ သုံးသပ်ပြခြင်း ဖြစ်ပါတယ်။ နောက်ဆုံး ကတော့ ပြုပြင်ထိန်းမတ်နိုင်မယ့် နည်းလမ်းလေး တွေ ထုတ်ကြည့်ပါတယ်။ အဲဒီဟာကတော့ မြန်မာ့လေကြောင်းအဆင့်ရောက်တဲ့အထိအောင် UBA ဘဝကတည်းက နှစ်ပေါင်းများစွာ ကျင့်သုံးလာတဲ့အထဲမှာ ဥပဒေကိုနှစ်အလိုက်ပြင်ဆင်ချက်တွေ၊ စည်းကမ်းတွေ၊ အမိန့်တွေ လိုအပ်သလိုထုတ်သွားတာ တွေ့ရပါတယ်။ ၁၉၈၉ ခုနှစ် နောက်ပိုင်းမှာလည်းပဲ ၁၉၉၁ ခုနှစ်တုန်းက အလုပ်ဖြစ်မယ့် Workdble ဖြစ်မယ့် ဥပဒေတစ်ရပ်ကို တော့ ဆွဲထား ကြောင်း ကျွန်တော်တို့သိလိုက်ပေမယ့် ဒါလည်းပဲ အကြောင်းကြောင်းကြောင့် ပြဋ္ဌာန်းနိုင်ခြင်း မရှိခဲ့တာတွေ့ရပါတယ်။ ဒါကြောင့်မို့လို့ လိုအပ်သလိုပြင်ဆင်ဖြည့်စွက်ထားတဲ့ ၁၉၅၂ ခုနှစ်က ထုတ်ခဲ့တဲ့ အက်ဥပဒေအမှတ်-၃၉ ကိုပဲ ယနေ့တိုင်ကျင့်သုံး နေရပါတယ်။ ဒီဥပဒေနဲ့အတူ ဆက်စပ်လာတဲ့ ဟိုတုန်းကထုတ်ခဲ့တဲ့ အမိန့်အမှတ်- ၉/၈၉၊ ၃/၇၆ တို့ကိုလည်း လိုက်နာနေရဆဲ ဖြစ်ပါတယ်။ ဆိုလိုတာကတော့ Comprehensive ဖြစ်တဲ့ ပြည့်စုံတဲ့ဥပဒေ တစ်ရပ်မရှိသေးတာ ပေါ်လွင်ပါတယ်။ ဒါကြောင့်မို့လို့ ပြောင်းလဲလာတဲ့ နိုင်ငံတော်ရဲ့ စီးပွားရေးမူဝါဒ၊ စီး ပွားရေး စနစ်နဲ့ အာဆီယံဒေသတွင်း စံနှုန်းများအရ အဲဒီအက်ဥပဒေကို ရုပ်သိမ်းပြီးတော့ ခေတ် စနစ်နဲ့ လည်း လျော်ညီမယ်၊ လုပ်သာ ကိုင်သာလည်းရှိမယ်၊ တစ်နည်းအားဖြင့် နိုင်ငံ့ဂုဏ် ကို ဆောင်နိုင်မယ့် ပြည်သူ့အကျိုးပြု Nctiond Flag Carrier လိုင်းတစ်လိုင်းဖြစ်ဖို့အတွက် ဥပဒေကြမ်းတစ်ရပ်ကိုတော့ ဆောလျင်စွာ ပြုစုပြဋ္ဌာန်းနိုင်ဖို့ လိုလာပြီလို့ ကျွန် တော်တို့ဘက်က မြင်ပါတယ်။ တကယ်လို့ ဥပဒေက ပြဋ္ဌာန်းနိုင်မှသာ ဒီဥပဒေအသစ်ကခွင့်ပြုတဲ့ ခွင့်ပြုချက်ဘောင်အတွင်းက လွတ်လပ်စွာစီးပွားရေးဆန်ဆန် လုပ်ပိုင်ခွင့်ပေးပြီးတော့ အဲဒီဟာကို ကြီးကြပ် ကွပ်ကဲနိုင်မယ့် အဖွဲ့အစည်းတစ်ခုကနေပြီးတော့ ဆောင်ရွက်သွားနိုင်ဖို့လိုပါတယ်။ လေကြောင်း ပို့ဆောင်ရေး ညွှန်ကြားရေးဦးစီးဌာနရဲ့ ကြပ်မတ်မှု၊ ပို့ ဆောင်ရေးဝန်ကြီးဌာနရဲ့ လိုအပ်တဲ့ ပံ့ပိုး လမ်းညွှန်မှုများဖြင့် ဆောင်ရွက်သွားရင် အောင်မြင်မယ်ဖြစ်ကြောင်း ကျွန်တော်တို့ သုံးသပ် ရရှိပါတယ်။ ဒါကတော့ Registration နဲ့ ပတ်သက်တဲ့အပိုင်းဖြစ်ပါတယ်။ ဒုတိ ယအပိုင်း ကတော့ ကမ္ဘာ့လေကြောင်း လိုင်းအချို့ဟာလည်း ဒီအချိန်မှာ အကြပ်အတည်းတွေ့ပါတယ်။ ကျွန်တော်တို့လိုင်းတင် မဟုတ်ပါဘူး။ တချို့ လိုင်းတွေဆိုရင် တော်တော်လေး အကြပ်အတည်း တွေ့တဲ့အကြောင်း နိုင်ငံတော်အစိုးရတွေဟာ သူတို့နိုင်ငံရဲ့ အဆိုအရတော့ Bdy Out လို့ခေါ်တဲ့ ကယ်တင်ဆယ်တင်မှုတွေလုပ်နေတာ တွေ့ရပါတယ်။ ဆိုလိုတာကတော့ နိုင်ငံတော်က Loan တစ်ခု ထုတ်ပေးလိုက်မယ်။ အတိုးမဲ့ ချေးတာတို့၊ အတိုးသက်သာတဲ့ အတိုးနဲ့ချေးတာတို့၊ ထောက်ပံ့တာတို့၊ စက်သုံးဆီ ၊ လေယာဉ်ဆီကို ကော်မရှင်ချပြီး ရောင်းတာတို့ ဒီလိုလုပ်ပေး နေတာတွေ့ရပါတယ်။ ကျွန်တော်တို့ အောင်မြင်နေတဲ့ စင်္ကာပူနိုင်ငံရဲ့ SIA လိုင်းနဲ့ South Air Line တွေကိုကြည့်မယ်။ Thai Airwdy ကိုကြည့်မယ်ဆိုရင် သူတို့က Stock ဈေးကွက်ရှိတဲ့ နိုင်ငံတွေဖြစ်ပါတယ်။ စောစောတုန်းကလည်း ဒေါက် တာမြတ်ဉာဏစိုး ပြောသွား ပါတယ်။ Stock ဈေးကွက်ရှိတဲ့ နိုင်ငံတွေဆိုတော့ ရှယ်ယာတွေခေါ်လိုက်တာပေါ့။ ဒီရှယ်ယာတွေ ရတဲ့အတွက်ကြောင့် ဒီရှယ်ယာတွေနဲ့အတူ သူတို့က လုပ်ငန်းချဲ့နိုင်ပါတယ်။ အခြားဆက်စပ်တဲ့ လေကြောင်းဆိုင်ရာ စီးပွားရေးလုပ်ငန်းတွေကို လုပ်နိုင်ပါတယ်။ အခြား လေကြောင်းလိုင်းတွေနဲ့ ဖက်စပ်လုပ်ငန်းတွေ လုပ်နိုင်ပါတယ်။ လုပ်တဲ့အခါမှာ စီးပွားရေးဟာ ဒီထက်ပိုပြီး တိုးလာတာကို တွေ့ရပါတယ်။ ကျွန်တော်တို့ သုံးသပ်မယ်ဆိုရင် မြန်မာနိုင်ငံရဲ့ မြန်မာ့လေကြောင်း လိုင်းတစ်လိုင်းထဲဖြစ်စေ သို့မဟုတ် အခုရှိနေတဲ့ အခြားပုဂ္ဂလိက လေကြောင်းလိုင်း တစ်လိုင်းချင်း ဖြစ်စေ နောင်မှာပေါ်လာ မယ့် ASEAN Open Sky Policy အရ ကျွန်တော်တို့ နိုင်ငံလေကြောင်းနဲ့ ယှဉ်ပြိုင်ဆွဲလာမယ့် ပြည်ပလေကြောင်း လိုင်းတွေကို ဘယ်နည်းနဲ့မှ ယှဉ်ပြိုင်နိုင်မယ့် စိန်ခေါ်မှုကို ရင်ဆိုင်နိုင်မှာ မဟုတ်ပါဘူး။ ဒါကြောင့်မို့လို့ မြန်မာ့လေ ကြောင်း သည် ပြည်ပလေကြောင်းလိုင်းကြီးတစ်လိုင်းနဲ့ ဖက်စပ်လုပ်မလား သို့မဟုတ် မြန်မာလေကြောင်း လိုင်းနဲ့ ပြည်တွင်းလိုင်းများပေါင်းပြီးတော့ စီးပွားရေးကို ပူးပေါင်းဆောင်ရွက် မလား စသည်ဖြင့် ဒီလိုလုပ်မှသာလျှင် ပြည်ပနှင့်ယှဉ်ပြိုင်ပြီးတော့ ပြေးဆွဲနိုင် မယ်လို့ ကျွန်တော် တို့ သုံးသပ် ပါတယ်။ ထိုင်း လေကြောင်းကိုယ်တိုင်က ဟိုတုန်း က SAS ကို ရှယ်ယာ ပေးပြီးတော့ ဖက်စပ် လုပ်ခဲ့တာ ဖြစ်ပါတယ်။ အတွေ့အကြုံတွေ၊ နည်းပညာတွေ၊ အရင်းအနှီးတွေ ပြည့်စုံတဲ့အခါမှာ SAS ဆီက ရာခိုင်နှုန်း (၃၀)ကို ပြန်အမ်းပြီးတော့ ကိုယ်ပိုင် ရပ်တည်ခဲ့ခြင်း ဖြစ်တာကို ကျွန်တော်တို့လေ့လာခဲ့ပါတယ်။ ဒါကတော့ System ပိုင်းဆိုင်ရာ ဖြစ်ပါတယ်။ နောက်ဆုံး တစ်ချက်ကတော့ လေကြောင်းလိုင်းရှင်သန် ဖွံ့ဖြိုးတိုးတက်အောင်မြင်ရေးကို ကျွန်တော်တို့ ဘက်က အခု ဒါကို တင်ပြနေတဲ့အခါကြတော့ မြန်မာနိုင်ငံထဲမှာရှိတဲ့ မြောက်မြားစွာသော စီးပွားရေးအဖွဲ့အစည်း Enterprise တွေထဲက ဒီတစ်ခုတည်းကို ဇောင်းပေးပြီး ပြောနေ တယ်လို့ မမြင်စေချင်ပါဘူး။ နိုင်ငံတော်အလံကို သယ်ဆောင်ပြီးတော့ ကမ္ဘာ့ဝေဟင်ပြင်ကို စိုးမိုးနိုင်မယ့် ၊ ဝင့်ကြွားစွာ ပြေးဆွဲ နိုင်မယ့် Nationd Flog Carrier ဖြစ်ပေါ်ရေးကို ကျွန်တော်တို့ ဆွေးနွေးခြင်းဖြစ်တယ်လို့ ရှုမြင်သုံးသပ်ရန် လိုပါတယ်။ ကျွန်တော်တို့ နိုင်ငံတော်အကြီးအကဲဟာ နိုင်ငံခြားခရီးစဉ်တွေသွားတဲ့အခါမှာ ကျွန်တော်တို့ နိုင်ငံလေကြောင်းလိုင်းပိုင်တဲ့ လေယာဉ်ပျံမှာ နိုင်ငံတော်အလံကိုထောင်ပြီးတော့သွားတာ ကျွန်တော်တို့ ဂုဏ်ယူဝင့်ကြွား စွာ မြင် လိုပါတယ်။ အလားတူ ပြည်ပ လေဆိပ်များက နိုင်ငံတကာ ခရီးသွားတွေဟာ မြန်မာ့ လေကြောင်းပိုင်တဲ့ လေယာဉ်တွေမှာ လေယာဉ်အမှုထမ်းများရဲ့ ပြုံးရွှင်ချို သာတဲ့ အပြုံးတွေ၊ ဖော်ရွေတဲ့ နှုတ်ဆက်မှု တွေနဲ့ နွေးထွေးတဲ့ ပြုစုမှုများကိုခံယူပြီး မြန်မာနိုင်ငံကိုလာတာကို ကျွန်တော်တို့က မြင်ချင်ပါ တယ်။ ဒါကြောင့်မို့လို့ မြန်မာနိုင်ငံ လေကြောင်းလိုင်းကို မြန်မာ့လေကြောင်း National Flag Carrier တစ်ခုအဖြစ်နဲ့ ရပ်တည်နိုင် ရေးအတွက် တည်ဆဲဥပဒေ ဖြစ်တဲ့ ဥပဒေအမှတ် - ၃၉ (၁၉၅၂)ကို ရုပ်သိမ်းပြီးတော့ လိုအပ်သော ပြင်ဆင်ဖြည့်စွက်မှုများဖြင့် ပြီးပြည့်စုံသော လေကြောင်းစီးပွားရေးဆိုင်ရာဥပဒေတစ်ရပ် ပြဋ္ဌာန်းနိုင်ရေးအတွက် ဆောင်ရွက်သွားနိုင်ပါရန် တိုက်တွန်းပါကြောင်း ဦးညွန့်တင်၏ အဆိုအား အလေးအနက်ထောက်ခံပါတယ်။ ကျေးဇူး တင်ပါတယ်။ (ဩဘာသံ)</speech>
<speech type="speaker">အဆိုနဲ့စပ်လျဉ်းပြီး ပို့ဆောင်ရေးဝန်ကြီးဌာန၊ ပြည်ထောင်စု ဝန်ကြီးက ဖြေရှင်းဆွေးနွေးရန်ရှိက ဆွေးနွေးဖို့ ဖြစ်ပါတယ်</speech>
<speech><agency id="90">ဦးဉာဏ်ထွန်းအောင်(ပြည်ထောင်စုဝန်ကြီး၊ ပို့ဆောင်ရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာပို့သရင်း လေးစားစွာ ဂါရဝပြုနှုတ်ခွန်းဆက်သအပ်ပါတယ်ခင်ဗျား။ ကျွန်တော်အနေနဲ့ ရန်ကုန်တိုင်းဒေသကြီး မဲဆန္ဒနယ်အမှတ်(၂) အမျိုးသားလွှတ်တော်ကိုယ်စားလှယ် ဦးညွန့်တင် အဆိုတင် သွင်းပြီးတော့ ကိုယ်စားလှယ်(၄)ဦး ထောက်ခံတဲ့ မြန်မာ့လေ ကြောင်းနဲ့ ပတ်သက်တဲ့အဆိုကို ကျွန်တော် အနည်းငယ်ရှင်းလင်းမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ပို့ဆောင်ရေးဝန်ကြီးဌာနဟာ နိုင်ငံတော်ရဲ့ လေကြောင်းနှင့် ရေကြောင်းဖွံ့ဖြိုးတိုးတက်ရေးကို တာဝန်ယူရတာဖြစ်ပါတယ်။ ကျွန်တော်တို့ ဝန်ကြီးဌာန အောက်မှာ စုစုပေါင်းအဖွဲ့အစည်း(၁၁)ခုရှိပါတယ်။ (၁၁)ခုမှာ ဦးစီးဌာန (၅)ခု၊ တက္ကသိုလ်ကျောင်းက(၁)ကျောင်း၊ ကောလိပ်ကျောင်းက(၁)ကျောင်းနှင့် စီးပွားရေး အဖွဲ့အစည်း (၄)ခုရှိပါတယ်။ စီးပွားရေးအဖွဲ့အစည်း (၄)ခုအနက် ကျွန်တော်တို့မြန်မာ့ဆိပ်ကမ်းအာဏာပိုင် ၊ မြန်မာ့သင်္ဘောကျင်း ရယ်၊ ဒါ ရေကြောင်းဆိုင်ရာ စီးပွားရေးအဖွဲ့အစည်း (၂)ခု ဖြစ်ပါတယ်။ ရေကြောင်းဆိုင်ရာနဲ့ ပတ်သက် ပြီးတော့ ရေကြောင်းဆိုင်ရာ (၃)ခုရှိပါတယ်။ ကျွန်တော်တို့ မြန်မာ့သင်္ဘောကျင်း၊ မြန်မာ့ဆိပ်ကမ်း အာဏာပိုင်၊ ပြည်တွင်းရေကြောင်းပို့ဆောင်ရေး ဆိုပြီး သင်္ဘောများဖြင့်သယ်ဆောင်တာ ဖြစ်ပါတယ်။ လေကြောင်းပို့ဆောင်ရေးနဲ့ပတ်သက်ပြီးတော့ မြန်မာ့လေကြောင်းသည် စီးပွားရေးလုပ်ငန်း ဖြစ်ပါတယ်။ ခုန ကိုယ်စားလှယ်တော်ကြီးများ ဆွေးနွေးထားချက်ထဲမှာ တော်တော်များများ ပြည့်စုံသွားပြီ ဖြစ်ပါတယ်။ ကျွန်တော် ဒီမှာ ကိုယ်စားလှယ်တော်ကြီးများ နားလည်မှုမှားနိုင်တဲ့အချက်လေးတွေ ကျွန်တော်အနည်းငယ် မေတ္တာ ရပ်ခံချင်တာကတော့ ကျွန်တော်တို့ မြန်မာ့ လေကြောင်းနဲ့ ပတ်သက်ပြီးတော့ ၁၉၄၈ ခုနှစ်မှာ UBA Blo:cos? mai cossom Union of Burma Airways Belg:com? Boards အုပ်ချုပ်ခဲ့ပါတယ်။ အဲဒီဥပဒေဟာ ၁၉၅၂ ခုနှစ်ထိ အကျုံးဝင်ပါတယ်။ သို့သော်လည်းပဲ ကျွန်တော်တို့ ၁၉၆၂ ခုနှစ်၊ နိုင်ငံတော်ကို တပ်မတော်မှ အာဏာသိမ်းလိုက်ပြီးနောက် ၁၉၇၂ ခုနှစ်မှာ ကျွန်တော်တို့ နိုင်ငံတော်ပိုင်စီးပွားရေးလုပ်ငန်းအားလုံးကို ကျွန်တော်တို့က ကော်ပိုရေးရှင်းအဖြစ် ပြောင်းလိုက်ပါတယ်။ ဒီတော့ တစ်နိုင်ငံလုံးမှာရှိတဲ့ နိုင်ငံတော်စီးပွားရေး အဖွဲ့အစည်းအားလုံးကို ပြောင်းလို က်တဲ့အချိန်မှာ မြန်မာလေကြောင်း က ယခင်ကျင့်သုံးခဲ့တဲ့ ၁၉၅၂ ခုနှစ် ဥပဒေဆိုတာ မရှိတော့ပါဘူး။ အဲဒီတော့ Board ဆိုတာလည်း မရှိတော့ပါဘူး။ ဖွဲ့စည်းပုံကို နိုင်ငံတော်ရဲ့ ဒီအချုပ်အခြာအာဏာမှာပါတဲ့ နိုင်ငံတော်ပိုင်စီးပွားရေးလုပ်ငန်း များသည် ကော်ပိုရေးရှင်းသို့ ပြောင်းလိုက်တဲ့အတွက်ကြောင့်မို့လို့ ဒါ ယခင်အစိုးရလက်ထက်က ထုတ်ပြန်ထားတဲ့ ဥပဒေသည် ဒီမှာ Apply လုပ်လို့မရတော့ပါဘူး။ ဒါကို ကိုယ်စားလှယ် တော်ကြီးများ နားလည်စေချင်ပါတယ်။ နံပါတ် (၁)အချက်ပါ။ ၁၉၇၂ ခုနှစ်ကစပြီးတော့ မြန်မာနိုင်ငံဟာ ဆိုရှယ်လစ်စီးပွားရေးစနစ်နဲ့သွားပြီးတော့ နိုင်ငံတော်လုပ်ငန်းအားလုံး ကိုလည်း နိုင်ငံတော်အစိုးရတစ်ခုတည်းပဲ ဆောင်ရွက်ခဲ့တာဖြစ်ပါတယ်။ ဒုတိယအချက်ကတော့ ၁၉၈၉ ခုနှစ်မှာကျတော့ တပ်မတော်အစိုးရလက်ထက်မှာ Myanmar Airways ဆိုပြီးတော့ ကျွန်တော်တို့က Enterprise ပုံစံပြောင်းပါတယ်။ ဒါကလည်း နိုင်ငံတော်ရဲ့ စီး ပွားရေးလုပ်ငန်း များအားလုံးကို Enterprise အဖြစ် ပြောင်းတဲ့အတွက်ကြောင့်မို့လို့ အခေါ်အဝေါ်ကို၌က Myanmar Airways cəng:cos? nję apiąulosašu sègesošoa: go malệcossos ဖွဲ့စည်းပုံ နိုင်ငံတော်ရဲ့ စီးပွားရေးလုပ်ငန်းအားလုံးရဲ့ ဖွဲ့စည်းပုံနဲ့ Financid Control System လည်းအကုန်လုံး ပြောင်းခဲ့ပါတယ်။ ဒါကို ကိုယ်စား လှယ်တော်ကြီးများအားလုံးသိအောင် တင်ပြ ခြင်းဖြစ်ပါတယ်။ တပ်မတော်အစိုးရ လက်ထက်မှာ ကျွန်တော်တို့ မြန်မာ့ လေကြောင်းအပြင် နိုင်ငံတော်ရဲ့ ဈေးကွက်စီးပွားရေးစနစ်အတွက်နဲ့ ပတ်သက်ပြီးတော့ ပုဂ္ဂလိက ပြည်တွင်း 34:33: Board saozafaqa mzalecosso Yangon Airways mai cossos ၁၉၉၆ ခုနှစ်၊ နောက်တစ်ခါ Air Mandalay ကို၁၉၉၄ ခုနှစ်၊ Air Bagan ကို ၂၀၀၄ ခုနှစ်၊ sposodal səqson@isp: Aisa Airwins o jogo qşdi Air Kanbawza ož ၂၀၁၀ ခုနှစ်ဆိုပြီးတော့ ဒါကတော့ နိုင်ငံတော်အကြီး အကဲများရဲ့ ခွင့်ပြုချက်နဲ့ လေကြောင်း လိုင်းများ ပေါ်ပေါက်လာတာဖြစ်ပါတယ်။ စုစုပေါင်း ပြည်တွင်းလေကြောင်းလိုင်း(၆)လိုင်းနဲ့ နိုင်ငံခြားသွားတဲ့ လေကြောင်းလိုင်း (၁)လိုင်းရှိပါတယ်။ နိုင်ငံခြားသွားတဲ့လေကြောင်းလိုင်း ကတော့ မြန်မာ့လေကြောင်းနဲ့ ပုဂ္ဂလိကပိုင်လေကြောင်း လိုင်းပေါင်းပြီးတော့ MAI ဆိုပြီးတော့ လေကြောင်းလိုင်းဖြစ်ပါတယ်။ ကျွန်တော် ဒီမှာ အားလုံးကို ရှင်းလင်းတင်ပြချင် တာကတော့ ဥပဒေများ မည်ကဲ့သို့ပင် ရှိပါစေ အစိုးရတစ်ခုပြောင်းတဲ့အခါမှာ သူဟာ အဲဒီဥပဒေရဲ့ Over Rule လုပ်လိုက်ပြီးတော့ ခုန ကိုယ်စားလှယ်တော်ကြီးများ တင်ပြခဲ့တဲ့ ၁၉၅၂ ခုနှစ် ဥပဒေကို ကျွန်တော်တို့ လုံးဝ Apply လုပ်လို့မရတော့ပါဘူး။ ဒါလေးကို ကျွန်တော်တင်ပြချင်ပါတယ်။ သို့သော်လည်းပဲ ကိုယ်စားလှယ် တော်ကြီးများအနေနဲ့ မြန်မာ့လေကြောင်းကို ဒီနေ့ ဒီခေတ် ကျွန်တော်တို့ ပြည်ထောင်စုအစိုးရလက်ထက်မှာ မြန်မာ့လေကြောင်းကို နိုင်ငံတကာ လေကြောင်းလိုင်းများနည်းတူ နိုင်ငံတော်ရဲ့ အလံကို သယ်ဆောင်ပြီးတော့ နိုင်ငံတကာမှာ ဝံ့ကြွား စွာသွားလာနေတဲ့ လေကြောင်းလိုင်းအဖြစ် အင်မတန်မှ စိတ်ဆန္ဒပြင်းပြစွာနဲ့ ကျွန်တော်တို့ အခုလို တိုက်တွန်းတာကိုတော့ ကျွန်တော်အနေနဲ့ အင်မတန်မှကျေးဇူးတင် ရှိပါတယ်။ ကျွန်တော်ရဲ့ သုံးသပ်ချက်ကို တင်ပြရမယ်ဆိုရင် ကျွန်တော်တို့ မြန်မာ့လေကြောင်းဟာ ခေတ်အဆက်ဆက်မှာ ခေတ်စနစ်ရဲ့ ကန့်သတ်ချက်တွေနဲ့အတူ ကျဆုံးခဲ့တာ ဖြစ်ပါတယ်။ ဥပမာ ဒီနေ့အချိန်ကို တင်ပြ ရမယ်ဆိုလို့ရှိရင် ကျွန်တော်တို့မြန်မာ့လေကြောင်းမှာရှိတဲ့ Spare parts တစ်ခုပျက်လို့ မှာမယ်ဆိုလို့ရှိရင် ဒီ Import လိုင်စင်တင်ရတာကို တစ်လလောက် ကြာတယ်။ ဒီတော့ လေယာဉ်ပျံတစ်စင်းဟာ ခုချိန်ထိ ခေတ်စနစ်အရ ဒီလိုမျိုးအခြေအနေတွေ ဖြစ်ပါတယ်။ ဒါကလည်း ခုန ကိုယ်စားလှယ်တော်ကြီးများ ခုနရှင်းလင်းတင်ပြခဲ့တဲ့အတိုင်း မြန်မာ့ လေကြောင်းပို့ဆောင်ရေးအတွက် ကျွန်တော်တို့ သီးသန့်ပြဋ္ဌာန်းထားတဲ့ ဥပဒေမရှိပါဘူး။ အိန္ဒိယနိုင်ငံဆိုလို့ရှိရင် လေယာဉ်ပျံပဲဖြစ်ဖြစ် ၊ လေယာဉ်ပျံပစ္စည်းပဲဖြစ်ဖြစ် ခုချက်ချင်း လိုရင် သူတို့ကဘာပါမစ်မှ လျှောက်စရာမလိုပါဘူး။ လေကြောင်းလိုင်းမှာ ဥပဒေမှာ ပြဋ္ဌာန်းထားပြီး သားဆိုတော့ ချက်ချင်းပြင် ၊ ချက်ချင်းလုပ်လို့ ရပါတယ်။ ကျွန်တော်တို့မှာ ခုချိန်ထိ ဒီဥပဒေ မရှိသေးပါဘူး ဥက္ကဋ္ဌကြီး။ ဒါကြောင့် ကျွန်တော်ရဲ့ အမြင်ပြောရရင် မြန်မာ့လေကြောင်း ရဲ့ ခုလို တဖြည်းဖြည်းချင်းဆုတ်ယုတ်လာတဲ့ အကြောင်းတရားများကတော့ ခေတ်စနစ်ရဲ့ အားနည်း ချက်ပါ။ လေကြောင်း ပို့ဆောင်ရေးအတွက် ဒီအထောက်အပံ့ မပေးနိုင်တဲ့ စနစ်အားနည်းချက်ကြောင့်ဖြစ်ပါတယ်။ ဒါလည်းပဲ ကျွန်တော်နားလည်သလောက်ကတော့ ကျွန်တော်တို့ အစိုးရ Enterprise တော်တော်များများက ဒီခေတ် ဒီအခါမှာ ကန့်သတ် ချက်များပြီးတော့ သူဟာအောင်မြင်သင့်သလောက် မအောင်မြင်ဘူးဖြစ်ပါတယ်။ အဓိကတစ်ချက်ကတော့ ကျွန်တော်တို့ စီမံခန့်ခွဲမှုစနစ် Management System ဖြစ်ပါတယ်။ ဒုတိယအချက် ကတော့ ကျွန်တော်တို့ Financial Control System eçc9:20:gposé [gSolosa cpoosondameon? ကျွန်တော်တို့ ခုန နိုင်ငံခြားက ပစ္စည်းများကို တင်သွင်းခွင့်၊ ပြန်ပို့စနစ် ဖြစ်ပါတယ်။ ဒီစနစ်များရဲ့ အားနည်းချက်များသည် ကျွန်တော်တို့ လေကြောင်းပို့ဆောင်ရေးကဏ္ဍကို အဓိကနှောင့်နှေး ကြန့်ကြာမှုများ ဖြစ်စေပါတယ်။ လေကြောင်း လိုင်းတစ်ခုဟာ ကျွန်တော်တို့ သူများပြောသလိုပဲ Ambassador of the Nation နိုင်ငံတစ်နိုင်ငံရဲ့ သံအမတ်ပါပဲ။ ဘယ်နိုင်ငံ လေဆိပ်မဆို ရောက်တာနဲ့ အဲဒီနိုင်ငံရဲ့ လေယာဉ်ပျံတွေမြင်ရင် လူတွေက အလိုအလျောက် ဒီနိုင်ငံ ကို ချစ်ခင်ခြင်း၊ လေးစားခြင်းများ ပေါ်ပေါက်ပါတယ်။ ကျွ န်တော်တို့လည်း ဒီအခြေအနေရောက်အောင်ကြိုးစားမှာ ဖြစ်ပါတယ်။ ဘယ်လိုပဲပြောပြော ကျွန်တော်အနေနဲ့ ကိုယ်စား လှယ်တော် ကြီးများ မတင်ပြခင်ကတည်း က ကျွန်တော် တို့ ပြည်ထောင်စုအစိုး ရတက်ကတည်းက ဒီကိစ္စကို စတင်ပြီးတော့ ဆောင်ရွက်ထားပြီးဖြစ်ပါတယ်။ ဘယ်လိုဆောင်ရွက်ထားခဲ့သလဲ ဆိုတော့ မြန်မာ့လေကြောင်းအတွက် ကျွန်တော်တို့ သီးသန့်ဥပဒေတစ်ခု ရေးဆွဲနေပါတယ်။ ဒီဟာကိုပဲ အမျိုးသားလွှတ်တော်က ဥပဒေပြုရေးဆွဲရေး အဖွဲ့တွေနဲ့ တိုင်ပင်ပြီးတော့ ကျွန်တော်တို့ ဖက်ကလည်း ပွင့်ပွင့်လင်းလင်းနဲ့ ဒီကလည်း ပွင့်ပွင့်လင်းလင်းနဲ့ အားလုံးတိုးတက်ဖို့အတွက် ရေးဆွဲမှာဖြစ်ပါတယ်။ ဒီတစ်ခါ လွှတ်တော်မှာ ကျွန်တော်တို့ မမီနိုင်သော်လည်းပဲ နောက်တစ်ခါ လွှတ်တော်မှာတော့မီအောင် ကြိုး စားပါမယ်။ ဒါနဲ့ပတ်သက်ပြီးတော့ နောက် ဆုံး ကျွန်တော်တို့ တင်ပြချင်တာကတော့ ဒီမြန်မာ့လေကြောင်းနဲ့ ပတ်သက်ပြီးတော့ ခု ကိုယ်စားလှယ်တော်ကြီးများ တင်ပြခဲ့တဲ့အဆိုနဲ့ ရှင်းလင်းချက်များဟာ သမိုင်းခေတ်အဆက်ဆက်က စီးပွား ရေးစနစ် ကျွန်တော်တို့နိုင်ငံမှာရှိတဲ့ အစိုးရခေတ်အဆက်ဆက်သည် နိုင်ငံပိုင်လုပ် ငန်းများအတွက် ဖွံ့ဖြိုးတိုးတက်အောင် ဆောင်ကျဉ်းနိုင်တဲ့စနစ် မဖြစ်ခဲ့ပါဘူး။ ဒါကြောင့် နိုင်ငံတော်ပိုင်စီးပွားရေး လုပ်ငန်းများဟာ ကျွန်တော်တို့ ဝန်ကြီးဌာန တစ်ခုတည်းမဟုတ်ပါဘူး။ ဝန်ကြီး ဌာနအားလုံးမှာ ရှိတဲ့ နိုင်ငံရဲ့ စီးပွားရေးလုပ်ငန်းဟာ တဖြည်းဖြည်းနဲ့ ဆုတ်ယုတ်လာတာဖြစ်ပါတယ်။ သို့သော် လည်းပဲ ကျွန်တော်တို့မြန်မာ့လေကြောင်းနဲ့ ကျွန်တော်တို့ နိုင်ငံခြားသွားတဲ့ သင်္ဘောလိုင်း တွေ Shipping Line ကတော့ နိုင်ငံတော်အတွက် ဒါ မရှိမဖြစ်လိုအပ် တဲ့ အင်္ဂါရပ်တစ်ခုဖြစ်ပါတယ်။ နိုင်ငံတော်ရဲ့ Ambassador တွေ ဖြစ်ပါတယ်။ နိုင်ငံတော်အလံကို သယ်ပြီးတော့ ကမ္ဘာ့အလယ်မှာသွားတဲ့ လေကြောင်းလမ်း ဖြစ်တော့ နိုင်ငံတိုင်းအတွက် ဒါ မရှိမဖြစ်လိုအပ်တဲ့ အင်္ဂါရပ်တစ်ခု ဖြစ်ပါတယ်။ ဒီအင်္ဂါရပ်ပြည့်စုံ မှသာလျှင် အောင်မြင် မှသာလျှင် နိုင်ငံတစ်နိုင်ငံဟာ ဖွံ့ဖြိုး တိုးတက်တယ်လို့ ပြောလို့ရမှာဖြစ်ပါတယ်။ အထူးသဖြင့် လေကြောင်းပို့ဆောင်ရေးအောင်မြင် ခြင်းသည် နိုင်ငံတ စ်နိုင်ငံရဲ့ ဒီနည်းပညာဖွံ့ဖြိုး တိုးတက်မှု အဆင့်အတန်းမြင့်မားခြင်း၊ အဲဒီနိုင်ငံမှာရှိတဲ့ လူသားအရင်းအမြစ်တွေရဲ့ Highly Skill ပေါ့၊ ကျွမ်းကျင်မှုအဆင့်မြင့်မားခြင်း၊ နောက်တစ်ခါ ငွေကြေးဓနအင်အားမြင့်မားခြင်းဆိုပြီးတော့ နိုင်ငံတစ်နိုင်ငံရဲ့ ဂုဏ်ကျက်သရေ အများစုကို လေကြောင်းလိုင်းတစ်လိုင်းထဲကနေ တစ်ခါထဲ လေကြောင်းလိုင်းတစ်ခုရဲ့ ပုံပန်းသဏ္ဍာန်ကို ဖော်ကျူးတာဖြစ်ပါတယ်။ ဒါကြောင့် ကျွန်တော်တို့အနေနဲ့ ဒီမြန်မာ့ လေကြောင်းနဲ့ပတ်သက်ပြီးတော့ ဒီကိုယ်စားလှယ်တော်ကြီး များ အဆိုပြုထားတဲ့ ထောက်ခံ ထားတဲ့ဥပဒေကို အမြန်ဆုံး ရေးဆွဲပြီးတော့ ကျွန်တော်တို့ ဒီလွှတ်တော်ကတစ်ဆင့် တင်ပြဖို့ဆောင်ရွက်လျက်ရှိကြောင်း တင်ပြရင်းနဲ့ နိဂုံးချုပ်ပါတယ်။ အားလုံးကိုလည်း ကျေးဇူးတင် ပါတယ် ဥက္ကဋ္ဌကြီး။ (သြဘာသံများ)</speech>
<title>ဦးညွန့်တင်၊ ရန်ကုန်တိုင်းဒေသကြီး မဲဆန္ဒနယ်အမှတ် (၂)၏ မြန်မာ့လေကြောင်း (Myanmar Airways) or Eczascədə€ sempê:RE: (National Flag Carrier) အဖြစ် ကမ္ဘာ့အလယ်တွင် ဆက်လက်ရပ်တည်၍ နိုင်ငံတော်အကျိုးကို သယ်ပိုးဆောင်ရွက်ရန်အတွက် (၁၉၅၂ ခုနှစ် ပြည်ထောင်စုမြန်မာနိုင်ငံလေကြောင်း သယ်ယူပို့ဆောင်ရေးအဖွဲ့ အက်ဥပဒေ အမှတ် -၃၉)ကို ပြန်လည် ပြင်ဆင်သည့် ဥပဒေတစ်ရပ် ထုတ်ပြန်ဆောင်ရွက်သင့်ပါကြောင်း အဆိုခေါင်းစဉ်ကို ပြင်ဆင်၍ မြန်မာ့လေကြောင်း (Myanmar Airways) ကို နိုင်ငံ ဂုဏ်ဆောင်လေကြောင်းလိုင်း (National Flag Carrier) အဖြစ် ကမ္ဘာ့လေကြောင်းပို့ဆောင်ရေးကဏ္ဍတွင် နိုင်ငံတော်အကျိုးကို သယ်ပိုးဆောင်ရွက်နိုင်ရန်အတွက် မြန်မာ့လေကြောင်းဆိုင်ရာ ဥပဒေတစ်ရပ် ထုတ်ပြန်ဆောင်ရွက်ပေးပါရန် အဆိုခေါင်းစဉ်ပြောင်းလဲခြင်း</title>
<speech type="speaker">ပို့ဆောင်ရေးဝန်ကြီးဌာန ပြည်ထောင်စုဝန်ကြီးရဲ့ ရှင်းလင်း တင်ပြချက်အရ ၁၉၅၂ ခုနှစ် ပြည်ထောင်စုမြန်မာနိုင်ငံလေကြောင်းသယ်ယူပို့ဆောင်ရေးအဖွဲ့ အက်ဥပဒေ ၃၉ကို မရှိတော့ကြောင်း ပြောသွားပါတယ်။ ဒါကြောင့် ဒီအဆိုနဲ့ ပတ်သက်ပြီးတော့ ပြန်လည်ပြင်ဆင်ဖို့ လိုပါတယ်။ အဲတော့ ပြင်ဆင်ဖို့ အဆိုကတော့ မြန်မာ့လေကြောင်း (Myanmar Airways) o acqadcə?ewemo:cE: (National Flag Carrier) အဖြစ် ကမ္ဘာ့လေကြောင်းပို့ ဆောင်ရေးကဏ္ဍတွင် နိုင်ငံတော်အကျိုးကို သယ်ပိုးဆောင်ရွက် နိုင်ရန် အတွက် မြန်မာ့လေကြောင်းဆိုင်ရာဥပဒေတစ်ရပ် ထုတ် ပြန်ဆောင်ရွက်ပေးပါရန် ပြည်ထောင်စု အစိုးရအား တိုက်တွန်းကြောင်းကို မူလအဆိုရှင် သဘောထားပြောပါ</speech>
<speech><mp id="134">ဦးညွန့်တင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါ သောဥက္ကဋ္ဌကြီးခင်ဗျား။ ပြင်ဆင်ချက်ကို ကျွန် တော်မူလအဆိုရှင်အနေနဲ့ သဘောတူပါကြောင်း တင်ပြအပ်ပါတယ်ခင်ဗျား။</speech>
<speech type="speaker">ဝန်ကြီးအနေနဲ့လည်း သဘောတူတယ်မဟုတ်လား</speech>
<speech><agency id="90">ဦးဉာဏ်ထွန်းအောင် (ပြည်ထောင်စုဝန်ကြီး၊ ပို့ဆောင်ရေးဝန်ကြီးဌာန)</agency>သဘော တူပါတယ်။</speech>
<title>မြန်မာ့လေကြောင်း (Myanmar Airways) ကို နိုင်ငံဂုဏ်ဆောင်လေကြောင်းလိုင်း (Nationd Flog Carrier) အဖြစ် ကမ္ဘာ့လေကြောင်းပို့ဆောင်ရေးကဏ္ဍတွင် နိုင်ငံတော်အကျိုးကို သယ်ပိုးဆောင်ရွက်နိုင်ရန်အတွက် မြန်မာ့လေကြောင်းဆိုင်ရာ ဥပဒေ တစ်ရပ် ထုတ်ပြန်ဆောင်ရွက်ပေးပါရန်အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">ကောင်းပါပြီ။ အမျိုးသားလွှတ်တော် ကိုယ်စားလှယ်များ ခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ် (၂)မှ ဦးညွန့်တင် တင်သွင်းထားတဲ့ မြန်မာ့လေကြောင်း Myanmar Airways og {qadcədəf swem:09: National Flag Carrier salgs ကမ္ဘာ့လေကြောင်းပို့ဆောင်ရေးကဏ္ဍတွင် နိုင်ငံတော်အကျိုး ကို သယ်ပိုး ဆောင်ရွက်နိုင်ရန် အတွက် မြန်မာ့လေကြောင်းဆိုင်ရာ ဥပဒေတစ်ရပ် ထုတ်ပြန်ဆောင်ရွက်ပေးပါရန် ပြည်ထောင်စု အစိုရအား တိုက်တွန်းကြောင်းဖြစ်ပါတယ်။ ဒီအဆိုကို အတည်ပြုရန် သဘောတူ မတူ လွှတ်တော်ရဲ့ အဆုံးအဖြတ်ရယူပါမယ်။ ဒီလိုဆောင်ရွက်ရာမှာ ဆန္ဒမဲ ပေးခြင်းကို အမျိုးသားလွှတ်တော် ဆိုင်ရာနည်းဥပဒေ ၁၇၊ နည်းဥပဒေခွဲ (တ)၊ နည်းဥပဒေခွဲငယ်(၃)အရ မတ်တပ်ရပ်၍ ဆန္ဒပြု တဲ့ နည်းလမ်းဖြင့် လွှတ်တော်ရဲ့ ဆန္ဒကို ရယူပါမယ် ယခု ဒီအဆိုကို သဘောတူတဲ့ လွှတ်တော် ကိုယ်စား လှယ်များ မိမိတို့နေရာများမှာ မတ်တပ်ရပ်ပြဖို့ ဖြစ်ပါတယ်။အားလုံးထိုင်နိုင်ပါပြီ။ မတ်တပ်ရပ်ပြတဲ့ လွှတ်တော်ကိုယ်စားလှယ် ဦးရေဟာ (၄၀)ဦးနဲ့အထက်ရှိတဲ့အတွက် ဦးညွန့်တင်ရဲ့အဆိုကိုအတည်ပြုကြောင်း ကြေညာပါတယ်။ (ဩဘာသံများ)</speech>
</motion>
</section>
<section value="Bill">	
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီးပေးပို့ထားသော အမျိုးသားလွှတ်တော် ရွေးကောက်ပွဲဥပဒေကို ပြင်ဆင်သည့်ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့်ပေးပို့လာခြင်းနှင့် ပြင်ဆင်ျက်ကိုအတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်က အတည်ပြုပြီးပေးပို့ထားသော အမျိုးသားလွှတ်တော် ရွေးကောက်ပွဲဥပဒေကို ပြင်ဆင်သည့်ဥပဒေကြမ်းအား ပြည်သူ့လွှတ်တော်က ပြင်ဆင်ချက်များဖြင့် ပေးပို့လာပါတယ်။ ပြည်သူ့လွှတ်တော်က ပြင်ဆင်ချက်ဖြင့်ပေးပို့လာသည့် ဥပဒေကြမ်းကိုဆွေးနွေးရန် အမည် စာရင်းတင်သွင်းနိုင်ကြောင်း ကြေညာခဲ့သော်လည်း အမည်စာရင်းတင်သွင်းခြင်း မရှိတဲ့အတွက် ပြင်ဆင်ချက်ကို အတည်ပြုရန် လွှတ်တော်ရဲ့ သဘောထားရယူပါမယ်</speech>
<speech type="speaker">ပြည်သူ့လွှတ်တော်၏ ပြင်ဆင်ချက်အပိုဒ် ၄၉ (က) မြို့နယ်ကော်မရှင်အဖွဲ့ခွဲသည် မဲဆန္ဒနယ်တစ် နယ်တွင် ရွေး ကောက် တင်မြှောက်ခံ မည့် လွှတ်တော် ကိုယ်စားလှယ်လောင်း တစ်ဦးထက်ပို၍ရှိခဲ့လျှင် ယင်းကိုယ်စားလှယ်လောင်း အသီးသီးရရှိသည့် ခိုင်လုံသော ဆန္ဒမဲ အရေအတွက်ကို ကြေ ညာရမည်။ ခိုင်လုံသော ဆန္ဒမဲ အများဆုံး ရရှိသူကို ရွေးကောက်တင်မြှောက် ခြင်းခံရသူအဖြစ် သတ်မှတ်ကြေညာနိုင်ရန် လည်းကောင်း၊ အများဆုံးရရှိသည့် ခိုင်လုံသော ဆန္ဒမဲအရေအတွက် တူညီနေလျှင် ရွေးကောက်ပွဲ ထပ်မံကျင်းပနိုင်ရေး အတွက်လည်းကောင်း တိုင်းဒေသကြီး သို့မဟုတ်ကော်မရှင်အဖွဲ့ခွဲသို့ အမြန်တင်ပြရမည်။ မိတ္တူကို နေပြည်တော် ကော်မရှင်အဖွဲ့ခွဲ၊ သက်ဆိုင်ရာ ကိုယ်ပိုင်အုပ်ချုပ်ခွင့်ရတိုင်း ကော်မရှင်အဖွဲ့ခွဲ၊ ကိုယ်ပိုင် အုပ်ချုပ်ခွင့်ရဒေသ ကော်မရှင်အဖွဲ့ခွဲ သိ့မဟုတ် ခရိုင်ကော်မရှင်အဖွဲ့ခွဲသို့ ပေးပို့ရမည်ဟုပြင်ဆင်ထားပါတယ်။ ဒီ ပြင်ဆင်ချက်ကိုသဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူတဲ့သူ မရှိတဲ့အတွက် အပိုဒ် ၄၉ (က)သည် မူလဥ ပဒေတွင်ပါရှိ ပြီးဖြစ်သည့်အတိုင်း အမျိုးသားလွှတ်တော်ရွေးကောက်ပွဲဥပဒေတွင် ပြင်ဆင်သည့် ဥပဒေတွင် ထည့်သွင်းရန် မလိုတော့ကြောင်း ကြေညာပါတယ်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက်အပိုဒ် ၇၄(က) ရွေးကောက်ပွဲ ခုံအဖွဲ့၏ဆုံးဖြတ်ချက် သို့မဟုတ် အမိန့် တစ်ခုခုကို မကျေနပ်သည့် လျှောက်ထားခံရသူ သို့မဟုတ် လျှောက်ထားခံရသူ အဖြစ် ပါဝင်ခဲ့သူသည် သတ်မှတ်ထားသည့် ကာလအတွင်း သတ်မှတ်ထားသည့် နည်းလမ်းအတိုင်း ကော်မရှင်သို့ အယူခံမှု သို့မဟုတ် ပြင်ဆင်မှု လျှောက်ထားနိုင်သည်။ ပြင်ဆင်မှု လျှောက်ထားရာတွင် ဥပဒေရေးရာပြဿနာ ပေါ်ပေါက်မှသာ လျှောက်ထားခွင့်ရှိသည်ဟု ပြင်ဆင်ထားပါတယ်။ ဒီ ပြင်ဆင်ချက်ကိုသဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူတဲ့သူ မရှိတဲ့အတွက် အပိုဒ် ၇၄(က)ပြင်ဆင်ချက်သည် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၇၄(က)သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက်အပိုဒ် ၈၈(က) နိုင်ငံတော်သစ္စာ ဖောက်ဖျက်ပုန်ကန်မှုဖြင့်ဖြစ်စေ၊ သေဒဏ် သို့မဟုတ် တစ်သက် တစ်ကျွန်းဒဏ်ထိုက်သော ပြစ်မှုဖြင့် ဖြစ်စေ ပြစ်မှုထင်ရှားစီရင်ခြင်းခံရသဖြင့် လွှတ်တော် ကိုယ်စားလှယ်အဖြစ် ဆက်လက် ရပ်တည်ပိုင်ခွင့်မရှိကြောင်း ကော်မရှင် က ကြေညာခြင်းခံရသူသည် ယင်းသို့ကြေညာသည့် နေ့မှစ၍ နောင်တွင်ပြုလုပ်သည့် ရွေးကောက်ပွဲများတွင် လွှတ်တော်ကိုယ်စားလှယ်လောင်း အဖြစ် ပါဝင်ယှဉ်ပြိုင်ခွင့်မရှိစေရဟုပြင်ဆင်ထားပါတယ်။ ဒီ ပြင်ဆင်ချက်ကိုသဘောတူလျှင်တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါ သလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူတဲ့သူ မရှိတဲ့အတွက် အပိုဒ် ၈၈(က) ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အပိုဒ် ၈၈(က)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက်အပိုဒ် ၈၈(ခ)အခန်း(၁၃)ပါ ပြစ်မှု တစ်ရပ်ရပ်အရ ထောင်ဒဏ်ကျခံရသဖြင့် လွှတ်တော် ကိုယ်စားလှယ်လောင်း သို့မဟုတ် လွှတ်တော်ကိုယ်စားလှယ်အဖြစ် ဆက်လက်ရပ်တည်ပိုင်ခွင့် မရှိတော့ကြောင်း ကော်မရှင်က ကြေညာခြင်းခံရသူသည် ယင်းသို့ကြေညာသည့်နေ့မှစ၍ လက်ရှိလွှတ်တော်သက်တမ်းနှင့် နောင်လာမည့် လွှတ်တော်သက်တမ်းတစ်ခုအတွက် ကျင်းပသည့်ရွေးကောက်ပွဲများတွင် လွှတ်တော်ကိုယ်စားလှယ်လောင်းအဖြစ် ပါဝင်ယှဉ်ပြိုင်ခွင့် မရှိစေရဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။ (သသောမတူသူ မရှိပါ။) သဘောမတူတဲ့သူ မရှိတဲ့အတွက် အပိုဒ် ၈၈(ခ) ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အပိုဒ် ၈၈(ခ)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက်အပိုဒ် ၈၈(ဂ)အထက်အပိုဒ် (က)နှင့်(ခ)မှအပ လွှတ်တော်ကိုယ်စားလှယ်အဖြစ် ရွေးကောက် တင်မြှောက်ခဲ့ခြင်းသည် ပျက်ပြယ်ကြောင်း ပုဒ်မ ၇၄၊ ပုဒ်မခွဲ (ခ) သို့မဟုတ် ပုဒ်မ ၇၅၊ ပုဒ်မခွဲ(ခ)အရ ကော်မရှင်က နိုင်ငံတော်ပြန်တမ်းတွင် ထုတ်ပြန်ကြေညာခြင်းခံရသူသည် လည်းကောင်း၊ သတ်မှတ်ထားသည့်အတိုင်း ရွေးကောက်ပွဲကုန်ကျစရိတ်စာရင်း တင်သွင်းရန် ပျက်ကွက်သဖြင့် အရည်အချင်း ပျက်ယွင်းသည်ဟု ရွေးကောက်ပွဲခုံအဖွဲ့၏ ဆုံးဖြတ်ခံရပြီး ကော်မရှင်က အရည်အချင်း ပျက်ယွင်းသူဟု ကြေညာခြင်းခံရသော လွှတ်တော်ကိုယ်စားလှယ် သို့မဟုတ် ရွေးကောက်ပွဲ ကိုယ်စားလှယ်သည်လည်းကောင်း၊ လွှတ်တော်ကိုယ်စားလှယ်အဖြစ် ရွေးကောက်တင်မြှောက် ခံရပြီးနောက် တည်ဆဲဥပဒေတစ်ရပ်ရပ်အရ ထောင်ဒဏ်ကျခံရသဖြင့် လွှတ်တော်ကိုယ်စားလှယ်အဖြစ် ဆက်လက်ရပ်တည်ပိုင်ခွင့် မရှိတော့ကြောင်း ကော်မရှင်က ကြေညာခြင်းခံရသော လွှတ်တော်ကိုယ်စားလှယ်သည်လည်းကောင်း ယင်းသို့ ကြေညာသည့် နေ့မှစ၍ လက်ရှိ လွှတ်တော်သက်တမ်းအတွင်း ကျင်းပသည့် ရွေးကောက်ပွဲများတွင် လွှတ်တော် ကိုယ်စားလှယ် လောင်းအဖြစ် ပါဝင်ယှဉ်ပြိုင်ခွင့် မရှိစေရဟုပြင်ဆင်ထားပါတယ်။ ဒီ ပြင်ဆင်ချက်ကိုသဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူတဲ့သူ မရှိတဲ့အတွက် အပိုဒ် ၈၈(ဂ) ပြင်ဆင်ချက်အတည်ဖြစ်သည်။ ပြင်ဆင်ချက်အတည် ဖြစ်တဲ့အတွက် အပိုဒ် ၈၈(ဂ)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
</bill>
<bill>
<title>အမျိုးသားလွှတ်တော် ဥက္ကဋ္ဌက အမျိုးသားလွှတ်တော်က အတည်ပြုပြီးပေးပို့ ထားသော တိုင်းဒေသကြီး သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပေးပို့လာခြင်နှင့် ပြင်ဆင်ချက်ကို အတည်ပြုရန် အမျိုးသားလွှတ်တော်၏အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်က အတည်ပြုပြီး ပေးပို့ထားသော တိုင်းဒေသကြီးလွှတ်တော် သို့မဟုတ် ပြည်နယ် လွှတ်တော် ရွေးကောက်ပွဲဥပဒေကို ပြင်ဆင်သည့်ဥပဒေကြမ်းအား ပြည်သူ့လွှတ်တော်က ပြင်ဆင်ချက်များ ဖြင့် ပေးပို့လာပါတယ်။ ပြည်သူ့လွှတ်တော်က ပြင်ဆင်ချက်ဖြင့် ပေးပို့လာသည့် ဥပဒေကြမ်းကိုဆွေးနွေးရန် အမည်စာရင်းတင်သွင်းနိုင်ကြောင်း ကြေညာခဲ့သော်လည်း အမည်စာရင်း တင်သွင်းခြင်းမရှိတဲ့အတွက် ပြင် ဆင်ချက်ကိုအတည်ပြုရန် လွှတ်တော်ရဲ့ သဘောထားကို ရယူပါမယ်</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အပိုဒ် ၄၉(က)မြို့နယ်ကော်မရှင်အဖွဲ့ခွဲသည် မဲဆန္ဒနယ်တစ်နယ်တွင် ရွေးကောက်တင်မြှောက်ခံမည့် လွှတ်တော်ကိုယ်စားလှယ်လောင်တစ်ဦးထက် ပို���ရှိခဲ့လျှင် ယင်းလွှတ်တော်ကိုယ်စားလှယ်လောင်း အသီးသီးရရှိသည့် ခိုင်လုံသော ဆန္ဒမဲအရေအတွက်ကို ကြေ ညာရမည်။ ခိုင်လုံသော ဆန္ဒမဲ အများဆုံး ရရှိသူကို ရွေးကောက် တင်မြှောက်ခံရသူအဖြစ် သတ်မှတ်ကြေညာနိုင်ရန် လည်းကောင်း၊ အများဆုံးရရှိသည့် ခိုင်လုံ သေဆန္ဒမဲအရေအတွက် တူညီနေလျှင် ရွေးကောက်ပွဲထပ်မံ ကျင်းပနိုင်ရေးအတွက် လည်းကောင်း တိုင်းဒေသကြီး သို့မဟုတ်ကော်မရှင်အဖွဲ့ခွဲသို့ အမြန်တင်ပြရမည်။ မိတ္တူကို နေပြည်တော် ကောင်စီအဖွဲ့ခွဲ၊ သက်ဆိုင်ရာ ကိုယ်ပိုင်အုပ်ချုပ်ခွင့်ရတိုင်းကော်မရှင်အဖွဲ့ခွဲ၊ ကိုယ်ပိုင်အုပ်ချုပ်ခွင့်ရဒေသကော်မရှင်အဖွဲ့ခွဲ သို့မဟုတ် ခရိုင်ကော်မရှင်အဖွဲ့ခွဲသို့ ပေးပို့ ရမည်ဟု ပြင်ဆင်ထားပါတယ်။ ဒီ ပြင်ဆင်ချက်ကိုသဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါ သလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူတဲ့သူ မရှိတဲ့အတွက် အပိုဒ် ၄၉(က)သည် မူလဥပဒေတွင်ပါရှိပြီး ဖြစ်သည့်အတိုင်း တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲ ဥပဒေကို ပြင်ဆင်သည့်ဥပဒေ တွင် ထည့်သွင်းရန် မလိုတော့ကြောင်း ကြေညာပါတယ်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက်အပိုဒ် ၇၄(က) ရွေးကောက်ပွဲ ခုံအဖွဲ့၏ဆုံးဖြတ်ချက် သို့မဟုတ် အမိန့်တစ်ခုခုကို မကျေနပ်သည့် လျှောက်ထားသူ သို့မဟုတ် လျှောက်ထားခံရသူအဖြစ် ပါဝင်ခဲ့သူသည် သတ်မှတ်ထားသည့် ကာလအတွင်း သတ်မှတ်ထား သည့်နည်းလမ်းအတိုင်း ကော်မရှင်သို့ အယူခံမှု သို့မဟုတ် ပြင်ဆင်မှုလျှောက်ထားနိုင်သည်။ ပြင် ဆင်မှုလျှောက်ထားရာတွင် ဥပဒေရေးရာပြဿနာ ပေါ်ပေါက်မှသာ လျှောက်ထားခွင့်ရှိ သည်ဟု ပြင်ဆင်ထားပါတယ်။ ဒီ ပြင်ဆင်ချက်ကိုသဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူတဲ့သူ မရှိတဲ့အတွက် အပိုဒ် ၇၄(က) ပြင်ဆင်ချက်သည် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အပိုဒ် ၇၄(က)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက်အပိုဒ် ၈၈(က)နိုင်ငံတော်သစ္စာ ဖောက်ဖျက်ပုန်ကန်မှုဖြင့်ဖြစ်စေ၊ သေဒဏ် သို့မဟုတ် တစ်သက် တစ်ကျွန်းဒဏ်ထိုက်သော ပြစ်မှုဖြင့်ဖြစ်စေ၊ ပြစ်မှုထင်ရှားစီရင်ခြင်းခံရသဖြင့် လွှတ်တော် ကိုယ်စားလှယ်အဖြစ် ဆက်လက် ရပ်တည်ပိုင်ခွင့်မရှိကြောင်း ကော်မရှင် က ကြေညာခြင်း ခံရသူသည် ယင်းသို့ကြေညာသည့်နေ့မှစ၍ နောင်တွင်ပြုလုပ်သည့် ရွေးကောက်ပွဲများတွင် လွှတ်တော်ကိုယ်စားလှယ်လောင်း အဖြစ် ပါဝင်ယှဉ်ပြိုင်ခွင့်မရှိစေရဟု ပြင်ဆင်ထားပါတယ်။ ဒီပြင်ဆင်ချက်ကိုသဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူတဲ့သူ မရှိတဲ့အတွက် အပိုဒ် ၈၈(က) ပြင်ဆင်ချက်အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အပိုဒ် ၈၈(က)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အပိုဒ် ၈၈(ခ)အခန်း(၁၃)ပါ ပြစ်မှု တစ်ရပ်ရပ်အရ ထောင်ဒဏ်ကျခံရသဖြင့်လွှ တ် တော် ကိုယ်စားလှယ်လောင်း သို့မဟုတ် လွှတ်တော်ကိုယ်စားလှယ်အဖြစ် ဆက်လက်ရပ်တည်ပိုင်ခွင့် မရှိတော့ကြောင်း ကော်မရှင် က ကြေညာခြင်းခံရသူသည် ယင်းသို့ကြေညာသည့်နေ့မှစ၍ လက်ရှိလွှတ်တော်သက်တမ်းနှင့် နောင်လာမည့် လွှတ်တော် သက်တမ်းတစ်ခုအတွက် ကျင်းပသည့်ရွေးကောက်ပွဲများတွင် လွှတ်တော် ကိုယ်စားလှယ်လောင်းအဖြစ် ပါဝင်ယှဉ်ပြိုင်ခွင့် မရှိစေရဟု ပြင်ဆင်ထားပါတယ်။ ဒီပြင်ဆင်ချက်ကိုသဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူတဲ့သူ မရှိတဲ့အတွက် အပိုဒ် ၈၈(ခ) ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အပိုဒ် ၈၈(ခ)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက်အပိုဒ် ၈၈(ဂ) အထက်အပိုဒ် (က)နှင့် (ခ)မှအပ လွှတ်တော်ကိုယ်စားလှယ်အဖြစ် ရွေးကောက် တင်မြှောက်ခဲ့ခြင်းသည် ပျက်ပြယ်ကြောင်း ပုဒ်မ ၇၄၊ ပုဒ်မခွဲ(ခ) (သို့) ပုဒ်မ ၇၅၊ ပုဒ်မခွဲ (ခ)အရကော်မရှင်က နိုင်ငံတော်ပြန်တမ်းတွင် ထုတ်ပြန်ကြေညာခြင်းခံရသူသည်လည်းကောင်း၊ သတ်မှတ်ထားသည့် အတိုင်းရွေးကောက်ပွဲ ကုန်ကျစရိတ်စာရင်းတင်သွင်းရန် ပျက်ကွက်သဖြင့် အရည်အချင်း ပျက်ယွင်းသည်ဟု ရွေးကောက်ပွဲခုံအဖွဲ့၏ဆုံးဖြတ်ခံရပြီး ကော်မရှင်က အရည်အချင်းပျက်ယွင်းသူဟု ကြေညာခြင်းခံရ သော လွှတ်တော်ကိုယ်စားလှယ် သို့မဟုတ် ရွေးကောက်ပွဲ ကိုယ်စားလှယ်သည်လည်းကောင်း၊ လွှတ်တော်ကိုယ်စားလှယ်အဖြစ်ရွေးကောက်တင်မြှောက် ခံရပြီးနောက်တည်ဆဲဥပဒေတစ်ရပ်ရပ်အရ ထောင်ဒဏ်ကျခံရသဖြင့် လွှတ်တော်ကိုယ်စားလှယ် အဖြစ် ဆက်လက်ရပ်တည်ပိုင်ခွင့်မရှိတော့ကြောင်း ကော်မရှင်က ကြေညာခြင်းခံရသော လွှတ်တော်ကိုယ်စားလှယ်သည် လည်းကောင်း၊ ယင်းသို့ကြေညာသည့် နေ့မှစ၍ လက်ရှိ လွှတ်တော်သက်တမ်းအတွင်း ကျင်းပ သည့်ရွေးကောက်ပွဲများတွင် လွှတ်တော်ကိုယ်စားလှယ် လောင်းအဖြစ် ပါဝင်ယှဉ်ပြိုင်ခွင့်မရှိစေရဟု ပြင်ဆင်ထားပါတယ်။ ဒီပြင်ဆင်ချက်ကိုသဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါ သလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူတဲ့သူ မရှိတဲ့အတွက် အပိုဒ် ၈၈(ဂ) ပြင်ဆင်ချက်အတည်ဖြစ်သည်။ ပြင်ဆင်ချက်အတည် ဖြစ်တဲ့အတွက် အပိုဒ် ၈၈(ဂ)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
</bill>
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော ကိုယ်ပိုင်ကျောင်းမှတ်ပုံတင်ဥပဒေကို ပြင်ဆင်သည့်ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းကို အသိပေးတင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်ထောင်စု လွှတ်တော်က အမျိုးသားလွှတ်တော်အစည်းအဝေးတွင် စတင်ဆွေးနွေးနိုင်ရန် ပေးပို့လာသော ကိုယ်ပိုင်ကျောင်းမှတ်ပုံတင်ဥပဒေကြမ်းအား ၂၃-၈-၂၀၁၁ ရက်နေ့တွင် ရန်ကုန်တိုင်းဒေသကြီး၊ မဲဆန္ဒနယ်အမှတ်(၁၁)မှ ဦးတင်ယုက အမျိုးသား လွှတ်တော်၌ အဆိုတင်သွင်းခဲ့ပြီး ၁-၉-၂၀၁၁ ရက်၌ ဆွေးနွေးခဲ့ရာ ပြင်ဆင် ချက်ဖြင့် အတည်ပြုပြီးနောက် ပြည်သူ့ လွှတ်တော်၌ ဆွေးနွေးနိုင် ရန် ၂-၉-၂၀၁၁ ရက်နေ့တွင် ပေးပို့ခဲ့ပါတယ်။ ယခု အမျိုးသားလွှတ်တော်က အတည်ပြုပြီး ပေးပို့ထားသော ကိုယ်ပိုင်ကျောင်း မှတ်ပုံတင် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြည်သူ့ လွှတ်တော်ကပေးပို့သော ပြင်ဆင်ချက်ကို အမျိုးသား လွှတ်တော်ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော်က အတည်ပြုပြီးပေးပို့ထားသော ကိုယ်ပိုင်ကျောင်းမှတ်ပုံတင် ဥပဒေကို ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပေးပို့လာခြင်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင်အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့ လွှတ်တော်ကပေးပို့သော ပြင်ဆင်ချက်များကို ဆွေးနွေးလိုတဲ့ လွှတ်တော်ကိုယ်စားလှယ်များ ရှိလျှင် အစည်းအဝေးရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်</speech>
</bill>
</section>
<section value="Order">
<title>ကမ္ဘောဒီးယားနိုင်ငံ၊ ဖနွမ်းပင်မြို့တွင်ကျင်းပခဲ့သော ပြည်ထောင်စုသမ္မတမြန်မာနိုင်ငံတော် AIPA တင်းပြည့်အဖွဲ့ဝင်နိုင်ငံဖြစ်ခြင်း အခမ်းအနားနှင့် (၃၂)ကြိမ်မြောက် AIPA အထွေထွေ ညီလာခံသို့ မြန်မာလွှတ်တော်ကိုယ်စားလှယ်အဖွဲ့ တက်ရောက်ခဲ့ခြင်းကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်နာယက ခေါင်းဆောင်၍ ပြည်သူ့လွှတ်တော်ကိုယ်စားလှယ်(၇)ဦးနှင့် အမျိုးသား လွှတ်တော်ကိုယ်စားလှယ်(၇)ဦး စုစုပေါင်း (၁၅) ဦးပါဝင်သောအဖွဲ့သည် ပြည်ထောင်စု သမ္မတမြန်မာနိုင်ငံတော် AIPA တင်းပြည့်အဖွဲ့ဝင်နိုင်ငံအဖြစ် လက်ခံခြင်းအခမ်းအနားနှင့် (၃၂)ကြိမ်မြောက် AIPA အထွေထွေညီလာခံသို့ တက်ရောက်ရန်အတွက် ၁၈-၉-၂၀၁၁ ရက် နေ့တွင် မြန်မာနိုင်ငံမှ ကမ္ဘောဒီးယားနိုင်ငံ ၊ ဖနွမ်းပင်မြို့ သို့ ထွက်ခွာခဲ့ပြီး ၂၄-၉-၂၀၁၁ ရက် နေ့တွင်မြန်မာနိုင်ငံသို့ ပြန်လည်ရောက်ရှိခဲ့ပါတယ်။ ၂၀-၉-၂၀၁၁ ရက်နေ့၌ (၃၂)ကြိမ်မြောက် AIPA အထွေထွေညီလာခံ ဖွင့်ပွဲအခမ်းအနားတွင် AIPA ဥက္ကဋ္ဌက ပြည်ထောင်စုသမ္မတမြန်မာနိုင်ငံတော် ပြည်ထောင်စုလွှတ်တော်အား AIPA တင်းပြည့်အဖွဲ့ဝင် နိုင်ငံအဖြစ် လက်ခံခြင်းကိုကြေညာပြီး AIPA တင်းပြည့်အဖွဲ့ဝင်နိုင်ငံအဖြစ် ဝင်ခွင့်ပြု ရန် ဆုံးဖြတ်ချက်ကို လက်မှတ်ရေးထိုးပါတယ်။ ပြည်ထောင်စုသမ္မတမြန်မာနိုင်ငံ တော် ပြည်ထောင်စု လွှတ်တော်နာယက က ဆုံးဖြတ်ချက်သက်သေအဖြစ် မှတ် တမ်းတင်လက်မှတ်ရေးထိုးကာ လေ့လာသူနိုင်ငံနေရာမှ တင်းပြည့်အဖွဲ့ဝင် နေရာသို့ ပြောင်းရွှေ့ တက်ရောက် ပြီး AIPA တင်းပြည့်အဖွဲ့ဝင်အဖြစ် လက်ခံခြင်းမိန့်ခွန်းကို ပြောကြားခဲ့ပါတယ်။ ပြည်ထောင်စုလွှတ်တော် နာယကသည် ကမ္ဘောဒီးယားနိုင် ငံတွင် ရောက်ရှိနေစဉ်အတွင်း ကမ္ဘောဒီးယားနိုင်ငံ ဘုရင်မင်းမြတ်အား သွားရောက်ဂါရဝပြု တွေ့ဆုံခြင်း၊ နှစ်နိုင်ငံချစ်ကြည်ရေးနှင့် ပူးပေါင်းဆောင်ရွက်မှု တိုးမြှင့်ရေး ဆိုင်ရာကိစ္စများ ဆောင်ရွက်ရန်အတွက် ကမ္ဘောဒီးယားနိုင်ငံ ဝန်ကြီးချုပ်နှင့် တွေ့ဆုံခြင်းတို့ကို ဆောင် ရွက်ခဲ့ပါတယ်။ မြန်မာကိုယ်စားလှယ်အဖွဲ့ဟာ ကမ္ဘောဒီးယားနိုင်ငံ အမျိုးသားဘဏ် ဒုတိယဥက္ကဋ္ဌ၊ ဒုတိယဝန်ကြီးချုပ်နှင့် စီးပွားရေးနှင့် ဘဏ္ဍာရေးဝန်ကြီးဌာနဝန်ကြီး၊ ကုန်သွယ်ရေး ဝန်ကြီးဌာနဝန်ကြီး၊ ယဉ်ကျေးမှုနှင့် အနုပညာ ဝန်ကြီးဌာန ဝန်ကြီးတို့အားလည်း သွားရောက် တွေ့ဆုံခဲ့ပါတယ်။ WAIPA အမျိုးသမီး ပါလီမန်အမတ်များ အစည်းအဝေးသို့ ပြည်သူ့လွှတ်တော် ကိုယ်စားလှယ် ဒေါ်ဝင်းမော်ထွန်း ခေါင်းဆောင်သော အဖွဲ့ သည် AIPA အဖွဲ့ဝင်နိုင်ငံများမှ အမျိုးသမီးပါလီမန်အမတ်များနှင့်အတူ တက်ရောက်ခဲ့ပါတယ်။ အမျိုးသားလွှတ်တော်ကိုယ်စားလှယ် ဦးညွန့်တင် ခေါင်းဆောင်သောအဖွဲ့သည် နိုင်ငံရေးဆိုင်ရာ ကော်မတီအစည်းအဝေးသို့လည်းကောင်း၊ ပြည်သူ့လွှတ်တော်ကိုယ်စားလှယ် ဝဏ္ဏကျော်ထင်ဦးဌေးမြင့် ခေါင်းဆောင်သောအဖွဲ့သည် စီးပွားရေးဆိုင်ရာ ကော်မတီ အစည်း အဝေးသို့လည်းကောင်း၊ အမျိုးသားလွှတ်တော်ကိုယ်စားလှယ် ဒေါက်တာခင်ရွှေ ခေါင်းဆောင် သောအဖွဲ့သည် လူမှုရေးဆိုင်ရာ ကော်မတီ အစည်းအဝေးသို့လည်းကောင်း၊ အမျိုးသား လွှတ်တော်ကိုယ်စားလှယ် ဒေါက်တာအေးမောင် ခေါင်းဆောင် သောအဖွဲ့သည် အဖွဲ့အစည်း ဆိုင်ရာကော်မတီ အစည်းအဝေးသို့လည်းကောင်း တက်ရောက်ခဲ့ကြပြီး သက်ဆိုင်ရာကဏ္ဍ အလိုက် ဆွေးနွေးညှိနှိုင်းမှုများ ပြုလုပ်ခဲ့ကြပါတယ်။ သို့ပါ၍ ပြည်ထောင်စုလွှတ် တော်နာယက ခေါင်းဆောင်သည့် လွှတ်တော် ကိုယ်စားလှယ်(၁၄)ဦး ပါဝင်သော မြန်မာကိုယ်စားလှယ်အဖွဲ့ သည် AIPA တင်းပြည့်အဖွဲ့ဝင် အဖြစ်လက်ခံပြီး ပြန်လည်ရောက်ရှိလာသည့်ခရီးစဉ်မှာ ပြည်ထောင်စုသမ္မတ မြန်မာနိုင်ငံတော် အတွက် ဂုဏ်ယူ ဝမ်းမြောက် ဖွယ်ရာဖြစ်ပါသောကြောင့် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးတွင် မှတ်တမ်းတင်ဂုဏ်ပြုအပ်ပါကြောင်း ကြေညာအပ်ပါတယ်။</speech>
<title>အမျိုးသားလွှတ်တော်ဥက္ကဋ္ဌထံသို့ ပေးပို့ခဲ့သော သဝဏ်လွှာများကိုအမျိုးသားလွှတ်တော်က မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဥက္ကဋ္ဌထံသို့ပေးပို့သော သဝဏ်လွှာများကို မှတ်တမ်းတင်ဖို့တင်ပြပါမယ်။ သဝဏ်လွှာ များကတော့- လက်ဘနွန်နိုင်ငံဆိုင်ရာ မြန်မာဂုဏ်ထူးဆောင် ကောင်စစ်ဝန်ချုပ်ထံမှ၁၅-၄-၂၀၁က်စွဲဖြင့် ပေးပို့လာတဲ့ အမျိုးသားလွှတ်တော်ဥက္ကဋ္ဌအဖြစ် ရွေးချယ်တင်မြှောက် ခြင်းခံရသဖြင့် ဝမ်းမြောက်ကြောင်း သဝဏ်လွှာ၊ ထိုင်းနိုင်ငံ အထက်လွှတ်တော်ဥက္ကဋ္ဌထံမှ ၃၀-၃-၂၀၁၁ ရက်စွဲဖြင့် ပေးပို့သည့် မြန်မာနိုင်ငံ ရှမ်းပြည်နယ်တွင် ငလျင်လှုပ်ခတ်သွားသဖြင့် အသက်အိုးအိမ် စည်းစိမ်များ ပျက်စီးဆုံးရှုံးခဲ့ရသည့်အတွက် ဝမ်းနည်းကြောင်း သဝဏ်လွှာ၊ ဖိလစ်ပိုင်နိုင်ငံ သံအမတ် ကြီးထံမှ ၈-၄-၂၀၁၁ ရက်စွဲပေးပို့သည့် ပထမအကြိမ် အမျိုးသား လွှတ်တော်ပုံမှန်အစည်းအဝေး အောင်မြင်စွာ ကျင်းပပြီးသည့်အတွက် ဝမ်းမြောက်ကြောင်း သဝဏ်လွှာတို့ ဖြစ်ပါတယ်။ ယင်းသို့ ပေးပို့သည့် သဝဏ်လွှာများကို အမျိုးသားလွှတ်တော်က မှတ်တမ်းတင်ရန် သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူ တဲ့အတွက် အမျိုးသားလွှတ်တော်ဥက္ကဋ္ဌ ထံ ပေးပို့သည့် သဝဏ်လွှာ များကို အမျိုးသားလွှတ်တော်က မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော်က္ကဋ္ဌက ကမ္ဘောဒီးယားနိုင်ငံတွင် လက်ရှိရေကြီးနစ်မြုပ်မှုများကြောင့် သေဆုံးမှုများ၊ စည်းစိမ်ဥစ္စာပျက်စီးမှုများအတွက် ဝမ်းနည်းကြောင်း သဝဏ်လွှာ ပေးပို့ရန် အမျိုးသားလွှတ်တော်၏ သဘောထားရယူခြင်းနှင့် ဝမ်းနည်းကြောင်းသဝဏ်လွှာပေးပို့မည်ဖြစ်ကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခုဆိုလျှင် သတင်းများမှာ ကမ္ဘောဒီးယားနိုင်ငံမှာ ရေကြီးတဲ့အတွက် သေဆုံးမှုများ၊ ဆုံးရှုံးမှု များ ဖြစ်ပေါ် နေကြောင်း သိရှိရပါတယ်။ ဒါကြောင့် အမျိုးသားလွှတ်တော်ကနေပြီးတော့ သဝဏ် လွှာများ ပေးပို့ဖို့ လွှတ်တော်ကိုယ်စားလှယ်များရဲ့ ဆန္ဒကိုရယူပါမယ် ွှတ်တော်ကိုယ်စားလှယ်များက သဝဏ်လွှာများ ပေးပို့ဖို့အတွက် သဘောတူပါ သလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် အမျိုးသားလွှတ်တော်က ကမ္ဘောဒီးယားနိုင်ငံရဲ့ လက်ရှိ ဖြစ်ပျက်နေတဲ့ ရေကြီးမှုကြောင့် အသက်ဆုံးရှုံးမှုနှင့် စည်းစိမ်ဥစ္စာပျက်စီးမှုများအတွက် ဝမ်းနည်းကြောင်း သဝဏ်လွှာပေးပို့မည်ဖြစ်ကြောင်း ကြေညာပါတယ်။ (ဩဘာသံများ)</speech>
<title>ဒေါက်တာအေးမောင်၏မေးခွန်းကို ပြည်သူတို့၏ တိုင်ကြားစာနှင်အသနားခံစာဆိုင်ရာကော်မတီသို့ လွှဲပြောင်းပေးရန် ဆုံးဖြတ်ကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား ။ ယနေ့ဆွေးနွေး ခဲ့တဲ့၊ မေးမြန်းခဲ့တဲ့ မေးခွန်းများအနက် ဒေါက်တာအေးမောင်ရဲ့ မေးခွန်း ကို ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီသို့ လွှဲပြောင်းပေးဖို့ ဆုံးဖြတ်ကြောင်း ကြေညာပါတယ်။ (ဩဘာသံများ)</speech>
</section>
</discussion>
<postface>
<title>အမျိုးသားလွှတ်တော် ၂၉ ရက်မြောက်နေ့ အစည်းအဝေးရပ်နားကြောင်းနှင့် ၃၀ ရက်မြောက်နေ့အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခု အမျိုးသား လွှတ်တော် ဒုတိယပုံမှန်အစည်းအဝေး ၂၉ ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် ဒု တိယပုံမှန်အစည်းအဝေး ၃၀ ရက်မြောက်နေ့ကို ၂၀၁၁ ခုနှစ်၊ အောက်တိုဘာလ ၄ ရက် (အင်္ဂါနေ့) နံနက်(၁၀း၃၀)နာရီအချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အမျိုးသားလွှတ်တော်ကိုယ်စားလှယ်များအားလုံးပြန်လည် ထွက်ခွာနိုင်ပါပြီခင်ဗျား</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၉ ရက်မြောက်နေ့ အစည်းအဝေးကို ၁၂း၁၅ နာရီအချိန်တွင် ရပ်နားပါသည်။</p>
</postface>
</transcript>
</doc>
