<doc>
<docinfo>
<docno>01-04-20.xml</docno>
<pdf>01-04-20.pdf</pdf>

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး (၂၀)ရက်မြောက်နေ့မှတ်တမ်း</title>
<date value='06-08-2012'>၁၃၇၄ ခုနှစ်၊ ဒုတိယဝါဆိုလပြည့်ကျော် ၄ ရက် (၂၀၁၂ ခုနှစ်၊ သြဂုတ်လ ၆ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၀)ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦး သိန်း မော် ၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ (၂၀)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော်အစည်းအဝေး အထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် ပထမအကြိမ် စတုတ္ထပုံမှန်အစည်းအဝေး (၂၀)ရက် မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၂၃)ဦး ရှိပြီး၊ ဒီကနေ့ အစည်းအဝေးကို (၂၀၆)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၂.၃၈) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော် လွန်တဲ့အတွက် အမျိုးသားလွှတ်တော်ဆိုင်ရာဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာနည်းဥပဒေ၂၁၊ န်းဥပဒေခွဲ(က) နဲ့(ဂ)တို့ အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ (၂၀)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ် (၁)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်း ကောင်း၊ မိမိအတွက် အခြားလွှတ်တော် ကိုယ်စားလှယ် တစ်ဦးကသော် လည်းကောင်း ခွင့်ပန်ကြား ရမှာ ဖြစ်ပါတယ်။ အချိန်ကိုငဲ့ညှာတဲ့အနေနဲ့ ဒီကနေ့ ခွင် ပန်ကြားတဲ့အမည်စာရင်းကို ဖတ်ကြားတင်ပြ ပါမယ်။ ဒေါက်တာစိုးထွန်း မန္တလေး (၁)၊ ဦးသက်လင်း ဧရာဝတီ (၈)၊ ဒေနော်မေး ရီယန် ကယား (၄)၊ ဦးစိုးဟန်လင်း ဧရာဝတီ (၁)၊ ဦးဌေးရယ် ကယား (၇)၊ ဦးသိမ်းဆွေ ဧရာဝတီ (၁၀)၊ ဦးတင်မောင်မြင့် တနင်္သာရီ(၃)၊ ဦးတိုးဝင်း တနင်္သာရီ (၁၂)၊ ဒေါက်တာမြင့်နိုင် စစ်ကိုင်း (၃)၊ ဦးမနားနိုင်း ချင်း (၁၀)၊ ဦးဆလိုင်းခွဲယန် ချင်း (၁၂)၊ ဦးစောမြဝင်း ကရင် (၁၁)၊ ဦးစော တော်ပလဲ ကရင်(၇)၊ ဦးထွန်းလွင် ကချင် (၉)၊ ဗိုလ်မှူးသိန်းဘိုဘိုထွေး၊ တပ်မတော်သားကိုယ်စားလှယ်၊ ဦးဂျေယော ကချင်(၁၂) တို့ဖြစ်ပါတယ်။ ယခုတင်ပြတဲ့ ခွင့်ပန်ကြားချက်များနဲ့ ပတ်သက်ပြီး ခွင့်ပြုဖို့ လွှတ်တော်က သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင် ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၀)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၁)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ (၁၆) ဦးဖြစ်၍ လွှတ်တော်က ခွင့်ပြုထားသူ (၁၇) ဦးဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို လွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စား လှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော်သို့ အမျိုးသားလွှတ်တော် ကိုယ်စားလှယ်များ မေးမြန်းထားတဲ့ ကြယ်ပွင့်ပြ ထားသောမေးခွန်းများကို မေးမြန်းခြင်းနဲ့ဖြေကြားခြင်း အစီအစဉ်ကို ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ် (၂)ဦးက မေးမြန်းတဲ့ မေးခွန်းတွေဟာ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ် များက သက်ဆိုင်ရာ မေးခွန်းများကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>တစ်ဦးချင်း ကုန်သွယ်ကတ်ထုတ်ပေးရေး၊ ကန့်သတ်ထားသောပစ္စည်းများ တင်သွင်းခွင့်ကို ဖြေလျှော့ပေးနိုင်ရေး၊ ကုန်ပစ္စည်းကို ကန့်သတ်မည့်အစား တင်သွင်းခွင့်ပေးပြီး အခွန်စနစ်ဖြင့် ထိန်းချုပ်ရေး၊ အများပြည်သူစားသုံးရန် မသင့်သော ကုန်ပစ္စည်း များကို နယ်စပ်နေပြည်သူများ သိရှိလိုက်နာရန် စစ်ဆေးထုတ်ပြန်ရေးတို့နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ စစ်ကိုင်းတိုင်းဒေသကြီး မဲဆန္ဒနယ်အမှတ် (၉)မှ ဦးသိန်းဝင်း က တစ်ဦးချင်းကုန်သွယ်ထော်ထုတ်ပေးရေး၊ ကန့်သတ်ထားသော ပစ္စည်းများ တင်သွင်းခွင့်ကို ဖြေလျော့ပေးနိုင်ရေး၊ ကုန်ပစ္စည်းကို ကန့်သတ်မည့်အစား တင်သွင်းခွင် ပေးပြီး အခွန်စနစ်ဖြင့် ထိန်းချုပ်ရေး၊ အများပြည်သူ စားသုံးရန် မသင့်သော ကုန်ပစ္စည်းများကို နယ်စပ်နေပြည်သူများ သိရှိလိုက်နာရန် စစ်ဆေးထုတ်ပြန်ရေး တို့နဲ့ စပ်လျဉ်းတဲ့မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="57">ဦးသိန်းဝင်း စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်တော်များဖိတ်ကြား၍ တက်ရောက်လာကြသော ပြည်ထောင်စု ဒုတိယဝန်ကြီးများ၊ တိုင်းကျိုးပြည်ကျိုး သယ်ပိုးထမ်းရွက်နိုင်ကြပါစေလို့ ဆုမွန်ကောင်းတောင်းရင်း ဂါရဝပြု နှုတ်ခွန်းဆက်သအပ် ပါတယ်။ ကျွန်တော် ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ် (၉)မှ အမျိုးသား လွှတ်တော်ကိုယ်စားလှယ် ဦးသိန်းဝင်း ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီး ခင်ဗျား။ မြန်မာ -အိန္ဒိယ နယ်စပ်ကုန်သွယ်ရေး ကုန်သွယ်မှုစနစ်တစ်ရပ်ကို ၁-၁-၁၉၉၁ နေ့တွင် ချမှတ်ခဲ့ပြီး၊ ၆-၁-၁၉၉၂ နေ့တွင် စတင်အကောင်အထည်ဖော်ခဲ့ပါတယ���။ မြန်မာ -အိန္ဒိယ နယ်စပ်၊ နယ်စပ်ကုန်သွယ်ရေးစခန်း တမူးမြို့တွင် ၂၁-၁၁-၁၉၉၄ နေ့တွင် ချုပ်ဆိုတဲ့ မြန်မာ -အိန္ဒိယ နှစ်နိုင်ငံ နယ်စပ်ကုန်သွယ်ရေး စာချုပ်အရ ၁၂-၄-၁၉၉၅ နေ့တွင် မြန်မာ-အိန္ဒိယ တမူး၊ မိုးရေး တရားဝင်နယ်စပ်ကုန်သွယ်ရေး စခန်းကို စတင်ဖွင့်လှစ်ဆောင်ရွက်ခဲ့ပြီးတော့၊ ၂၈-၈-၁၉၉၉ နေ့တွင် တမူးနယ်စပ်ကုန်သွယ်ရေး ဦးစီးဌာနကို အဆင် (၁)ဦးစီးဌာနအဖြစ် သတ်မှတ်ဖွဲ့စည်း ခဲ့ပါတယ်။ ကုန်သွယ်မှုလုပ်ငန်းစဉ် အဆင့်ဆင့် ပြောင်းလဲသတ်မှတ်ခြင်းများကြောင့်လည်းကောင်း၊ ယခင်က လူကြိုက်များပြီး ဈေးကွက်ရှိနေသောကုန်ပစ္စည်းများ ကန့်သတ်လိုက်ခြင်းကြောင့်လည်းကောင်း၊ အသေးစားနှင့် အလတ်စားကုန်သည်များ အခက်အခဲဖြစ်ပေါ်လာပြီးတော့ တရားမဝင် ကုန်သွယ်မှုလမ်းကြောင်း ပေါ်သို့ တွန်းပို့နေစေအောင် ဖြစ်ပေါ်နေတဲ့အတွက် နိုင်ငံတော်မှ ရသင့်ရထိုက်သော အခွန်အခများ မရရှိစေတော့တဲ့အတွက် အကျင် ပျက်မှုတွေ ဖြစ်ပေါ်လာတယ်။ အဲဒါကြောင့် တစ်ဦးချင်းကုန်သွယ်ကတ် (Individud Trading Card) စနစ် ခွင့်ပြု ပေးရန်၊ ဒုတိယအကြိမ် ပုံမှန်အစည်းအဝေးတွင် လည်းကောင်း၊ တင်ပြစာများဖြင်. လည်းကောင်း၊ နှုတ်အားဖြင့် . လည်းကောင်း တင်ပြခဲ့ပါတယ်။ ယခုအချိန်အထိ တိုးတက်မှုမရှိခဲ့ပါ ။ နိုင်ငံတော်မှ ရသင့်ရထိုက်သောဝင်ငွေများ နစ်နာဆုံးရှုံးခဲ့သည်မှာ ဘီလီယံနှင့်ချီ၍ ရှိနေပြီဖြစ်ပါတယ်။ အမျိုးသားလွှတ်တော် ဥက္ကဋ္ဌကြီး ခင်ဗျား။ ဈေးကွက်စီးပွားရေးစနစ်ဆိုတာ အစိုးရချုပ်ကိုင်သောစနစ်မှ ပုဂ္ဂလိကများ ပါဝင်လာပြီးတော့ ဈေးကွက်သဘောတရားအတိုင်း ဝယ်လိုအား ရောင်းလိုအားနဲ့ ဆုံးဖြတ်တဲ့ဈေးကွက်စနစ် ဖြစ်ပါတယ်။ လူဦးရေတိုးပွားလာခြင်းနဲ့ လိုအပ်လာတဲ့ ကုန်ပစ္စည်းများကို အမျိုးသားအကျိုးစီးပွားခေါင်းစဉ်နဲ့ ဝယ်လိုအား ရောင်းလိုအားကို အရှိန်ရပ်တန့်စေမယ့် ထိန်းချုပ်ခြင်းဟာ ယှဉ်ပြိုင်နိုင်မှု စွမ်းရည်ကျဆင်းစေပြီး အမြဲတမ်းနောက်လိုက် ဖြစ်နေမှာ ဖြစ်ပါတယ်။ ပင်ရင်းထုတ်လုပ်သူများ နစ်နာဆုံးရှုံးစေပြီး ငွေကြေးအရင်းအနှီးနဲ့ လက်ဝါးကြီးအုပ်ခွင့်ရ လူနည်းစုသာ အကျိုးခံစားခွင့်ရရှိစေမှာ ဖြစ်ပါတယ်။ ၂၀၁၅ ခုနှစ်တွင် ကုန်စည် နှင့်အရင်းအနှီးများ လွတ်လပ်စွာ စီးဝင် လာမှာ ဖြစ်တဲ့အတွက် ယခုကထဲကပင် ယှဉ်ပြိုင်နိုင်မှုအလေ့အကျင့်နဲ့ ကုန်စည်အရည်အသွေး တိုးတက် လာအောင် ပြုစုပျိုးထောင်ပေးကြရမှာ ဖြစ်ပါတယ်။ ကုန်သွယ်မှုလမ်းကြောင်းပေါ်မှာ ဝယ်လို အားနှင့် ရောင်းလို အားအပေါ်မူတည်ပြီး ကုန်စည်များစီးဝင်ခြင်း၊ စီးထွက်ခြင်းရှိနေမှာ ဖြစ်ပါတယ်။ ဒါကို အမိန့်နဲ့မဝင်ရလို့၊ မပို့ရလို့ တားနေမယ်ဆိုရင် ဝင်လို့ရ တဲ့နည်းနဲ့ ဝင်မယ်၊ ပို့လို့ရတဲ့ နည်းနဲ့ ပို့မယ်။ နည်းမျိုးစုံနဲ့ ကြိုးစားနေကြမှာ ဖြစ်ပါတယ်။ တရားမဝင် မှော င်ခိုလုပ်ငန်းကို အခွန်ကောက်ခံခြင်းစနစ်နဲ့ မထိန်းချုပ်ဘဲ ဖမ်းဆီးခြင်းစနစ်နဲ့ ထိန်းချုပ်လို့မရနိုင် ပါဘူး။ နှစ်ပေါင်းများစွာ တားဆီး ခဲ့ ကြပါတယ်။ ယနေ့အထိ သွားမြဲ၊ လာမြဲ၊ ဝင်မြဲ၊ ထွက်မြဲ ဖြစ် နေပါတယ်။ ဈေးကွက်တွေက သက်သေခံလျက်ရှိပါတယ်။ ဒီအတွက် နိုင်ငံတော်က ရသင် ရထိုက်တဲ့အခွန်အခတွေ မရဘူး။ လူတွေ အကျင့်ပျက်တယ်။ ဖမ်းဆီးမိတဲ့ ပစ္စည်းဟာ ဝင်လာတဲ့ ထွက်သွားတဲ့ တန်ဖိုးရဲ့ မပြောပလောက်တဲ့ တန်ဖိုးလောက်သာပဲ ရှိနေတာကို သုံးသပ်တတ်တဲ့လူတိုင်း၊ ကြည် တတ်တဲ့ လူတိုင်း သိမှာ၊ မြင်မှာ ဖြစ်ပါတယ်။ တရားမဝင် တင်သွင်းလာတဲ့ပစ္စည်းတွေထဲမှာ မူးယစ်ဆေးဝါးအဖြစ် ပြန်လည် ပြုပြင်သန့်စင်လို့ရတဲ့ ပစ္စည်းတွေ၊ ဆေးဝါးတွေ၊ လုပ်သားပြည်သူများ စားသုံးရန်မသင်.တဲ့ ကုန်ပစ္စည်းတွေ ပါဝင်လာမှာ ဖြစ်ပါတယ်။ ဈေးကွက်ရောက်မှ စစ်ပြီးတော့ စားသုံးရန် မသင့်ဘူးဆိုပြီး ကြေငြာပေမယ့် ပြည်သူတွေက စားသုံးပြီးကြပြီ ဖြစ်ပါတယ်။ ရောဂါတွေ ကိုလည်း မွေးနေကြပြီ ဖြစ်ပါတယ်။ စားသုံးသူအခွင့်အရေးဆုံးရှုံးမှုနဲ့ပတ်သက်လို့ မည်သူတွေမှာ တာဝန်ရှိနေသလဲ၊ ကုန်သွယ်ရေးမူဝါဒလား၊ FDA လား၊ စဉ်းစားဆုံးဖြတ်ဖို့တော့ လိုနေပြီ ဖြစ်ပါတယ်။ ဒါကြောင့် အောက်ပါမေးခွန်းများကို နိုင်ငံတော်မှ ရသင့်ရထိုက်သော အခွန် အခများ ရရှိရေး၊ ကုန်သည်များကို စိတ်အေးချမ်းသာစွာ ကုန်သွယ်ခွင့် ရရှိရေး၊ အကျင် ပျက်မှုများ တိုက်ဖျက်ရေး၊ ပြည်သူများ အန္တရာယ်ကင်းရှင်းစွာ စားသုံးနိုင်ရေးတို့အတွက် (၁) တစ်ဦးချင်း ကုန်သွယ်ကဒ် ထုတ်ပေးရေးအစီအစဉ် ရှိ /မရှိ၊ ရှိပါက မည်သည့်အဆင် တွင် ရောက်ရှိနေပြီး၊ မည်သည့်အချိန်တွင် ကုန်သွယ်ခွင့်ရရှိနိုင်မည့် အခြေအနေ၊ (၂) ကန့်သတ်ထားသောပစ္စည်းများတင်သွင်းခွင့်ကို ဖြေလျော့ပေးနိုင်မှု ရှိ /မရှိ၊ (၃) အများပြည်သူစားသုံးရန် မသင် သော ကုန်ပစ္စည်းများကို နယ်စပ်မှပြည်သူများ သိရှိလိုက်နာ ရန် စစ်ဆေးထုတ်ပြန်မည့် အစီအစဉ် ရှိ/မရှိ၊ ကန့်သတ်မည့်အစား တင်သွင်းခွင့် ပေးပြီး အခွန်စနစ်ဖြင့် ထိန်းချုပ်ရေး အစီအစဉ် ရှိ/မရှိ စတဲ့ မေးခွန်းတွေကို အမျိုးသားလွှတ်တော်ဥက္ကဋ္ဌကြီးမှတစ်ဆင့် ပြည်သူများကိုယ်စား မေးမြန်းအပ်ပါတယ် ခင်ဗျား။ ကျေးဇူးတင်ပါတယ်။</speech>
<title>မော်တော် ယာဉ်တင်သွင်းခွင့်ပြုခြင်းနှင့် တရားမဝင် မော်တော်ဆိုင်ကယ်တင်သွင်းခြင်းကို တရားဝင် လိုင်စင်ထုတ်ပေးခြင်းကိစ္စမျိုး၌ ရေရှည်အကျိုးသက်ရောက်မည့် မူဝါဒမျိုးကို ချမှတ်၍ ဥပဒေ/နည်းဥပဒေ/အမိန့်ညွှန်ကြားချက်များ ထုတ်ပြန်သွားရန် အစီအစဉ် ရှိမရှိ နှင့် စပ်လျဉ်း သည့်မေးခွန်း</title>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ် (၆)မှ ဦးခင်မောင်ရီ က မော်တော်ယာဉ်တင်သွင်းခွင့်ပြုခြင်းနှင့် တရားမဝင် မော်တော်ဆိုင်ကယ် တင်သွင်းခြင်းကို တရားဝင်လိုင်စင် ထုတ်ပေးခြင်းကိစ္စမျိုး၌ ရေရှည်အကျိုး သက်ရောက်မည့် မူဝါဒမျိုးကိုချမှတ်၍ ဥပဒေ/နည်းဥပဒေ/အမိန့်ညွှန်ကြားချက်များ ထုတ်ပြန်သွားရန် အစီအစဉ် ရှိ/မရှိနှင့် စပ်လျဉ်းတဲ့မေးခွန်း ကို မေးမြန်းဖို့ ဖြစ်ပါတယ်</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီး၊ ပြည်ထောင်စုအဆင့်အဖွဲ့အစည်းဝင် ပုဂ္ဂိုလ်များနှင့် လွှတ်တော်ကိုယ်စားလှယ်တော်ကြီးများအားလုံးကို ကျွန်တော် လေးစားစွာ ဂါရဝပြု နှုတ်ခွန်း ဆက်သအပ်ပါတယ်။ ကျွန်တော့် အနေနဲ့ မေးမြန်းခွင့်ရထားတဲ့ မေးခွန်းကတော့ ဥက္ကဋ္ဌကြီး အမိန့်ရှိသလိုပါပဲ။ နံပါတ် (၁)ကတော့ မော်တော်ယာဉ်ဟောင်းများအပ်နှံပြီးတော့ မော်တော်ယာဉ် ပြန်လည်တင်သွင်းခွင့်ရတဲ့ကိစ္စနဲ့ပတ်သက်လို့ မေးမြန်းရန် ဖြစ်ပါတယ်။ ပထမအချက်ကတော့ ယာဉ်အို၊ ယာဉ်ဟောင်းများဟာ နှစ်ကြာလာသည်နှင့်အမျှ စက်ကိရိယာ ချို့ယွင်းတဲ့အတွက်ကြောင့် ယာဉ်တိုက်မှုတွေ၊ မတော်တဆ ဖြစ်မှုတွေရှိတယ်။ ထွက်လာတဲ့မီးခိုး ၊ အိပ်ဇောစသည်ဖြင့် ပတ်ဝန်းကျင် ညစ်ညမ်းမှုဖြစ်တယ်၊ မလိုအပ်တဲ့ ယာဉ်ကြောပိတ်ဆို့မှုတွေ ဖြစ်တဲ့အတွက်ကြောင့် နိုင်ငံတော်နဲ့ စီးပွားကူးသန်းဝန်ကြီးဌာနရဲ့ စေတနာဖြင့် ယာဉ်အို၊ ယာဉ်ဟောင်းများကို အပ်နှံစေပြီးတော့ ယာဉ်သစ်များသွင်းခွင့် ရတဲ့ ပါမစ်ပေးပါတယ်။ ယာဉ်သစ်လို့ဆိုပေမယ့် အဟောင်းထက် ပိုသက်သာတာဖြစ်ပြီးတော့ အဆင့်ဆင့်ခွင့်ပြုခဲ့တဲ့ အချက်တွေပြန်ကြည့်ရင် ပထမအဆင့်က ၁၉၉ရ ခုနှစ်က ရှေ့ပိုင်း မော်ဒယ်လက်ဝဲမောင်းကိုပဲ သွင်းရမယ် ဆိုတဲ့ဟာနဲ့ပဲ စတင်ပါတယ်။ အဲ ဒီလိုသွင်းခဲ့ပြီးတဲ့ နောက်ပိုင်းမှာကျတော့ တရားဝင် ပြည်ပပို့ကုန်ကရတဲ့ ဝင်ငွေ (Earning) ရှိထားတဲ့ပုဂ္ဂိုလ်ဆိုရင် ၂၀၀၀ ခုနှစ်ထိအောင် ဖြေ လျော့ပေးပြီးတော့ ထပ်ပြီးသွင်းခွင့် ပေးပါတယ်။ သိပ်မကြာခင်မှာပဲ သင်္ဘောသားကဲ့သို့သော နိုင်ငံခြားသံရုံးဝန်ထမ်းကဲ့သို့သော တရားဝင်ပုဂ္ဂိုလ်များဟာလည်းပဲ ၊ တင်သွင်းခွင့်ရတဲ့ အခါကြတော့ ဒီထက်ပိုပြီးသက်သာတဲ့ လျော့တဲ့ ဖြေလျော့မှုမျိုးရလာပါတယ်။ နောက်ဆုံးကျတော့ 1300 CC စက် ဒီအင်ဂျင်အားရဲ့ အောက်ဆိုရင်တော့ နှစ်အကန့်အသတ်မရှိ သွင်းခွင့်ရလာပါတယ်။ ဒီလိုမျိုးသွင်းခွင့်ရတဲ့ ရန်ကုန်မြို့နဲ့ မြို့ကြီးတွေ ကိုကြည့်လိုက်လို့ရှိရင် ဟိုတုန်းက ယာ ၌အို၊ ယာဉ်ဟောင်းတွေအစား ပုံစံမျိုးစုံတဲ့ သစ်လွင်တဲ့ကားများ၊ အိမ်သုံး ကားများ၊ လူသုံးကားများဟာ အများကြီး ဝင်လာတာကို ကျွန်တော်တို့ ဝမ်းမြောက်ဝမ်းသာစွာ တွေ့ရှိရပါတယ်။ အလားတူပဲ ခရီးသည်ပို့တဲ့ ဘတ်စ်ကားကြီးများလည်း ဝင်လာတာကို တွေ့ရတဲ့ အတွက်ကြောင့် နိုင်ငံတော်နဲ့ သက်ဆိုင်ရာဌာနများကို ကျွန်တော်တို့ ကျေးဇူးတင်ပါတယ်။ သို့သော်လည်းပဲ သွင်းတဲ့အဆင့်ကိုကြည့်လိုက်ရင် ကျွန်တော်တို့ တင်ပြခဲ့တဲ့အဆင့်မှာ ကိုပဲ တစ်နှစ်တာကာလ အတွင်းမှာကိုပဲ အဆင့်(၄)ဆင့်နဲ့ ခွဲထုတ်တဲ့ အခါကျ တော့ ပထမအဆင့် ယာဉ်အို၊ ယာဉ်ဟောင်းအပ်သူဟာ သူရတဲ့ ပါမစ် ကလေးကိုပဲ အသက်ကြီးသွားလို့ လုပ်ကိုင်စားသောက်နိုင်တဲ့ အနေအထားမရှိလို့ ပါမစ်ရောင်းလည်း သူဘဝရပ်တည်နိုင်တဲ့ အရင်းအနှီး တစ်ခု ရပါတယ်။ အဲဒါလေးနဲ့ Taxi လေး တစ်စီး ဝယ်ပြီးတော့ပြေးရင်လည်းပဲ မိသားစုဝင်ငွေလေးရတဲ့ အဆင့်ရှိပါတယ်။ နောက်တစ်ဆင့် ဖြေလျော့တဲ့အခါမှာ ဒီ ပါမစ် တွေဈေးထိုးကျသွားတာနဲ့ သူ့ထက် ပိုပြီးကောင်းတဲ့ ယာဉ်တွေ ဝင်လာတဲ့အခါမှာ ဒီဈေးကွက် နည်းနည်းလှုပ်လာပါတယ်။ နောက်တစ်ဆင့် ကျတော့ ပိုပြီးလှုပ်ပါတယ်။ နောက်ဆုံးအဆင့်ကျတဲ့အခါကျတော့ ကားရောင်း၊ ကားဝယ်လုပ်ငန်း တစ်ခုလုံး အသွားပြီးတော့ ပြောစရာရှိပါတယ်။ လူတွေဟာ လူနည်းစု မှန်ပါတယ်။ လူနည်းစုဖြစ်ပါတယ်။ နိုင်ငံတော်ရဲ့ ကောင်းတဲ့အချက်ရှိသလို၊ ဒင်္ဂါးမှာနှစ်ဖက်ရှိ သလို ဒုတိယဘက်ကို လှန်ကြည့်လိုက်တဲ့အခါကျတော့ ခေါင်းကျတဲ့သူက ပန်းမဟုတ်ပါဘူး။ အဲဒီအခါမှာ ကားဈေးကွက်တွေဟာ ဈေးတွေကျသွားတာ မှန်တယ်။ လူတွေဟာ သာမန် လူတန်းစား၊ အလတ်တန်းစား၊ လူလတ်တန်းစားတွေဟာ ကားစီးနိုင်တာ မှန်တယ်။ သို့သော် လည်းပဲ စီးပွားပျက်သွားတဲ့သူ တွေလည်း အများကြီးရှိပါတယ်။ ကျွန်တော်တို့ နယ်တွေမှာတော့ ဥက္ကဋ္ဌကြီးသိတဲ့ ယာဉ်သုံးတန်၊ ကုန်သုံးတန်လို့ခေါ်တဲ့ ချက်ပလက် ခေါင်းကို ကုန်တင်ယာဉ်လေးတွေရှိပါတယ်။ ဟိုခေတ်က လော် ရီကားလို့လည်း ခေါ်ပါတယ်။ အဲဒီကားလေးတွေဟာ သက်တမ်းအရ အပ်ရမယ့်အနေအထား ရှိပါတယ်။ ဒီ ယာဉ်အို၊ ယာဉ်ဟောင်းဖြစ်တဲ့ သက်တမ်းလွန် ဒီကားလေးတွေကို အပ်လိုက်ရင် ရလာ မယ့် ပါမစ်နဲ့ ဒီ ပုဂ္ဂိုလ်တွေဟာ ဒီခေတ် ပေါ်တဲ့ ကုန်တင်ယာဉ်ကို ပြန်သွင်းနိုင်တဲ့ အင်အားမရှိပါဘူး။ အဲဒီအခါမှာ နယ်တွေမှာ ကုန်တင်ယာဉ်တွေလျော့သွားသလိုပဲ လူတွေလည်း အလုပ်အစားကြပ်သွားနိုင်တဲ့ သ ဘောရှိ ပါတယ်။ ကျွန်တော်တို့အနေနဲ့ နိုင်ငံတော်ရဲ့ စေတနာကို တစ်ဖက်ကအသိမှတ်ပြုသော်လည်း တစ်ဖက်က စဉ်းစားစရာ ကောင်းလာ တာက စောစောကလည်း ကိုယ်စားလှယ်တော်ကြီး တစ်ယောက် တင်သွင်းသွားတဲ့အထဲမှာ ပါပါတယ်။ ကျွန်တော်တို့ ကခိုင်မာတဲ့ရေရှည်တည်မယ့် မူဝါဒတစ်မျိုးနဲ့ လုပ်ရင်တော့ ဒီလိုတစ်နှစ်အတွင်းမှာ အကြိမ်ပေါင်းများစွာ အမိန့်မျိုးစုံပြောင်းပြီး အဆင့်မျိုးစုံနဲ့ အပြောင်းအလဲရှိမယ်လို့ ကျွန်တော် မသုံးသပ်ပါဘူး။ တစ်ခါတည်း ခိုင်မာတဲ့ မူဝါဒတစ်ခုချပြီး ဒါ တည်မြဲတဲ့ အမိန့်မျိုးနဲ့ဆိုရင်တော့ ရေရှည်ခံမယ်လို့ ကျွန်တော် ထင်ပါတယ်။ ကျွန်တော် ဒါ စကားပြောကြည့်တဲ့ အခါကျတော့ အဲဒီဌာနရဲ့ အကြီးအကဲ ပေါ့။ အကြီးအကဲက ဘာပြောလဲဆိုရင် ရယ်စရာ ပြောပါတယ်။ ကားဝယ် မယ်ကြံရင် ကိုယ့်ညီရယ်တဲ့ မဝယ် ပဲနဲ့ တစ်လ သုံးသိန်းနဲ့ ငှား စီးပါတဲ့ တစ်နှစ်နေရင် (၃၆)သိန်းတော့ ရှုံးမှာပေါ့။ ဒါပေမဲ့ တစ်နှစ် အတွင်းပြောင်းတဲ့ မူဝါဒအရဆိုရင်တော့ အဲဒီမက ရှုံးနိုင်တယ်တဲ့ ဝယ်တဲ့သူက ဒီလိုတောင် ရယ်စရာ ပြောကြတာ ရှိပါတယ်။ ဒါကြောင့်မို့လို့ ကျွန်တော်တို့ ယာဉ်သွင်းတဲ့ ကိစ္စနဲ့ပတ်သက်လို့ တည်မြဲ တဲ့ ရေရှည်ခံမယ့် မူဝါဒမျိုးနဲ့ လုပ်မယ်ဆိုရင်တော့ အများအကျိုးအတွက် ပိုပြီးတော့ အကျိုးရှိ မယ်လို့ ထင်တဲ့အတွက်ကြောင့်ဒီမေးခွန်းကို မေးမြန်းရခြင်း ဖြစ်ပါတယ်။ ဒုတိယအချက်က မော်တော်ဆိုင်ကယ် ဖြစ်ပါတယ်။ မော်တော်ဆိုင်ကယ်တွေ အခု စတုတ္ထအကြိမ်လို့ ကျွန်တော် ထင်ပါတယ်။ ကျွန်တော်မှားရင် ခွင့်ပြုပါ ခင်ဗျား။ အကြိမ်ကြိမ် ဒါ တရားမဝင်လိုင်စင် ပေးခဲ့တာ ရှိပါတယ်။ တရားမဝင် ဝင်တဲ့ယာဉ်တွေကို လိုင်စင်ပေးတာ ရှိပါတယ်။ အဲဒါ ကောင်းပါတယ်။ နိုင်ငံတော်အတွက်လည်း အခွန်အကောက်ရပါတယ်။ ဒါပေမယ့် တစ်လောတစ်လော တစ်နှစ် တစ်နှစ်လောက်မှာ ထထပြီးတော့ တစ်သိန်းကျော်၊ နှစ်သိန်းလောက် ဝင်ပြီးတော့မှ စစ်ဆင်ရေး သဘောနဲ့ လေးလစီမံချက်၊ သုံးလစီမံချက်စ သည်ဖြင့် ဒီလိုလုပ်ပြီးပေး နေရတာဟာလည်း သိပ်တော့ ဒါဟာ ပုံစံမကျဘူး ဖြစ်နေပါတယ်။ အဲဒီမှာ ဘာသွားတွေ့လဲဆိုတော့ မော်တော်ယာဉ်တုန်းကလည်း ပြည်ပက သွင်းခွင့်ပေးတဲ့အခါမှာ စက်မှုဇုန်ထုတ် တွေကျသွားသလိုပဲ ကျွန်တော်တို့ နိုင်ငံ တော်ထဲမှာ နိုင်ငံတော်ရဲ့ စက်မှု မူဝါဒကို ယုံကြည်ပြီး တော့ လာရောက်ရင်းနှီးတဲ့ ဥပမာအားဖြင့် ဆူဇူကီး ကဲ့သို့ မော်တော်ဆိုင်ကယ် ပြည်ပကုမ္ပဏီ ကလာရောက်ပြီးတော့ စက်ရုံတည်ပြီးရင်းနှီး ထားတာရှိသလို ပြည်တွင်းလုပ်ငန်းရှင်များလည်း ထုတ်လုပ်နေတာရှိပါတယ်။ အဲဒီထုတ်လုပ်တဲ့ လုပ်ငန်းတွေဟာ၊ ခုလို တရားမဝင် မှောင်ခိုဆိုင်ကယ် တွေ ဝင်လာပြီးတော့၊ ပေါ့ပေါ့ ပဲပဲနဲ့ ဝင်လာပြီးတော့ ခုကျတော့လည်း အခွန်ဆောင်ပြီး လိုင်စင်ပေးလိုက်တာပဲဆိုရင် ဘယ်သူမှ တရားဝင်ထွက်တဲ့ဟာကို ဈေးကြီးပေးပြီး မဝယ်ပါဘူး ခင်ဗျား။ အဲဒီတော့ ဒါဟာ ပြည်တွင်းက ထုတ်လုပ်နေတဲ့လုပ်ငန်းတွေလည်း ထိခိုက်ပါတယ်။ နောက်ပြီးတော့ အကျင့်ပျက်တဲ့ဟာ တွေလည်း ပေါ်လာပါတယ်။ ကျွန်တော်တို့ ဒီမှာပြောချင်တာက အမည်ပြောင်းတဲ့ကိစ္စပါ။ ကျွန်တော်တို့ လက်ထဲမှာရှိထားတဲ့ တရားဝင် ဝင်ထားတဲ့ စောစောက Vivo လိုဟာမျိုး၊ Suzuki လိုဟာမျိုးဟာ ဝယ်ထားတဲ့ဆိုင်ကယ်တွေ နာမည်ပြောင်းမယ်ဆိုရင် နာမည်ပြောင်းပြီးတော့ သက်တမ်းတိုးမယ် ဆိုရင် ကျွန်တော်တို့က ကျပ် ၇၀၀၀၀ လောက်ကျပါတယ်။ ဒါပေမယ့် အခု တရားမဝင်တဲ့ တရုတ်ဆိုင်ကယ်တစ်စီးကို ကောက်ပြီးတော့ ကြိုက်တဲ့အချိန်မှာ နာမည်ပေါက်၊ အမည်ပေါက်၊ အခွန်ပါ ပါမှ ကျပ် ၄၈၀၀၀ ဆိုတော့ ဒါဟာလည်း ခြားနားချက်ကလေးတွေက ရှိပါတယ်။ ဒါ ကျွန်တော် တင်ပြချင်တဲ့ အချက်က မော်တော်ယာဉ် တင်သွင်းတဲ့ကိစ္စ၊ ဆိုင်ကယ်ဝင်လာတာကို လိုင်စင်ပေး တဲ့ကိစ္စတွေမှာ ရေရှည် ခံတဲ့ ထာဝရတည်မြဲမယ့် နိုင်ငံတော်ရဲ့ အကျိုးစီးပွားတကယ်ရှိမယ့် မူဝါဒမျိုးနဲ့ ထုတ်သင့်တဲ့ ညွှန်ကြားချက်မျိုးနဲ့ဆိုရင် ဖြစ်သင့်ရင်ပိုကောင်းမယ်လို့ ကျွန်တော် ယုံကြည်ပါတယ်။ သို့မဟုတ်ရင်တော့ ဝင်တဲ့လမ်းက နေ ရှိနေမှာပါ။ ဝင်တဲ့လမ်းကနေ ဖောက်ထွက်နေမှာပါ။ စောစောက ဦးသိန်းဝင်း တင်တဲ့အထဲလည်း ဒါပါပြီး ဖြစ်ပါတယ်။ ဒါကြောင့် နိုင်ငံတော်ရဲ့ လုပ်ဆောင်ထားပြီးဖြစ်တဲ့ စက်မှု မူဝါဒအရ တည်ထောင်ထားတဲ့စက်ရုံတွေ၊ ထုတ်လုပ်မှုလုပ်ငန်းတွေလည်း မထိခိုက်အောင် အများပြည်သူ လည်း တကယ်အကျိုးရှိအောင် နိုင်ငံတော်ကလည်း အခွန်မနစ်နာဘဲ နဲ့ တစ်စင်းဝင်တစ်စင်း အခွန်ကောက်နိုင်တဲ့ စနစ်မျိုးနဲ့ဆိုရင်လည်း လွတ်သွားတာမျိုး၊ အခွန်နာတာမျိုးမရှိဘဲနဲ့ အားလုံး အတွက် အကျိုးရှိမည် ဖြစ်ပါတဲ့အတွက်ကြောင့် ဒီမေးခွန်းကို ကျွန်တော် မေးရခြင်းဖြစ်ပါတယ်။ ဒါကြောင့်မို့လို့ ကျွန်တော့်အနေနဲ့ မော်တော်ယာဉ် တင်သွင်းခွင့်ပြုခြင်းနဲ့ တရားမဝင် ဆိုင်ကယ်တင်သွင်းခြင်း တရားဝင်လိုင်စင် ထုတ်ပေးခြင်းကိစ္စမျိုး၌ ရေရှည်အကျိုးသက်ရောက် မည့် မူဝါဒမျိုးကို ချမှတ်၍ ဥပဒေ နည်းဥပဒေ / အမိန့်/ညွှန်ကြားချက်များ ထုတ်ပြန်သွားရန် အစီအစဉ် ရှိ/မရှိ ကို ဥက္ကဋ္ဌကြီးမှတစ်ဆင့် လေးစားစွာ မေးမြန်းခြင်းဖြစ်ပါတယ်။ ကျေးဇူးတင် ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး စီးပွားရေးနှင့် ကူးသန်းရောင်းဝယ်ရေး ဝန်ကြီးဌာန၊ ဒုတိယဝန်ကြီးက တစ်ခုချင်းဖြေကြားပေးဖို့ ဖြစ်ပါတယ်။</speech>
<speech><agency id="97">ဒေါက်တာပွင့်ဆန်း(ဒုတိယဝန်ကြီး၊ စီးပွားရေးနှင့် ကူးသန်းရောင်းဝယ်ရေးဝန်ကြီး ဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး နှင့် တက်ရောက် လာကြပါသော အမျိုးသားလွှတ်တော် ကိုယ်စားလှယ်တော်ကြီးများ၊ ဧည့်သည်တော်ကြီးများ အားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေကြောင်း ရှေးဦးစွာဂါရဝပြု ဆုမွန်ကောင်း တောင်းအပ်ပါတယ်။ ကျွန်တော်ကတော့ စီးပွား ရေးနှင့် ကူးသန်းရောင်းဝယ်ရေး ဝန်ကြီးဌာန၊ ဒုတိယဝန်ကြီး ဒေါက်တာပွင့်ဆန်း ဖြစ်ပါတယ်။ ပထမဦးစွာ စစ်ကိုင်းတိုင်းဒေသကြီး မဲဆန္ဒနယ်အမှတ်(၉) အမျိုးသားလွှတ်တော်ကိုယ်စားလှယ် ဦးသိန်းဝင်း မေးမြန်း ထားတဲ့ တစ်ဦးချင်းကုန်သွယ်ကတ် ထုတ်ပေးရေး အစီအစဉ် ရှိ မရှိ၊ ရှိပါက မည်သည့်အဆင့်တွင်ရောက်ရှိနေပြီး မည်သည့်အချိန်တွင် ကုန်သွယ်ခွင့်ရနိုင်မည့် အခြေအနေနှင့် ပတ် သက်၍ ဦးစွာ ဖြေကြားမှာ ဖြစ်ပါတယ်။ မြန်မာနိုင်ငံ နယ်စပ်ဒေသများမှာ ၁၉၈၈ ခုနှစ် နှစ်ကုန်မှစ၍ မြန်မာ့ထွက် ကုန်/ သွင်းကုန်လုပ်ငန်းမှ တာဝန်ယူပြီး နယ်စပ်ဒေသများမှာ ကုန်သွယ်မှုလုပ်ငန်းများကို ကြီးကြပ်ဆောင်ရွက်ပေးခဲ့ပါတယ်။ ၁၉၉၆ ခုနှစ်မှာ နယ်စပ်ကုန်သွယ်ရေးဦးစီးဌာနကို ဖွဲ့စည်း၍ နယ်စပ်ကုန်သွယ်မှုလုပ်ငန်းများကို ကြီးကြပ်ဆောင်ရွက်ခဲ့ပါတယ်။ နယ်စပ်ကုန်သွယ်မှုလုပ်ငန်း များကို ဆောင်ရွက်ရာမှာ တစ်ဦးတည်းပိုင်လုပ်ငန်း၊ သမဝါယမအသင်းလီမီတက်နဲ့ ကုမ္ပဏီ လီမီတက်များ ဖွဲ့စည်းတည်ထောင်ထားသည့် လုပ်ငန်းရှင်များအားလုံးကို နယ်စပ်ဒေသမှာ ကုန်သွယ်မှုလုပ်ငန်းများ လုပ်ကိုင်နိုင်ရန် ထုတ်ကုန် သွင်းကုန် လုပ်ငန်းရှင်မှတ်ပုံတင် လက်မှတ်များ ခွင့်ပြုထုတ်ပေးခဲ့ပါတယ်။ သို့ရာတွင် တစ်ဦးတည်းပိုင် ပုဂ္ဂလိကလုပ်ငန်းများ အနေဖြင့် နိုင်ငံတော်မှ ချမှတ်ထားသော ကုန်သွယ်မှု စည်းမျဉ်းစည်းကမ်းများနဲ့ အခွန် စည်းကြပ်မှုဆိုင်ရာ စည်းမျဉ်းစည်းကမ်းများနဲ့ ပတ်သက်၍ စိစစ်သည့်လုပ်ငန်းများ ဆောင်ရွက် သည့်အခါမှာ သမဝါယမအသင်း လီမီတက်၊ ကုမ္ပဏီလီမီတက်များကဲ့သို့ လုပ်ငန်းဖွဲ့စည်းမှု၊ ခိုင်မာမှု မရှိဘဲနှင့် စိစစ်ဆောင်ရွက်နိုင်မှု အားနည်းခဲ့ခြင်းတို့ကြောင့် ၂၀၀၂ ခုနှစ်မှစ၍ တစ်ဦးတည်းပိုင် ပုဂ္ဂလိကလုပ်ငန်းရှင်များအား ထုတ်ကုန် သွင်းကုန် မှတ်ပုံတင်ကတ် ထုတ်ပေးခြင်းကို ရပ်ဆိုင်းထားခဲ့ပါတယ်။ ၎င်းနောက်ပိုင်းကာလမှာ သမဝါယမအသင်း လီမီတက်၊ ကုမ္ပဏီလီမီတက်များ ထူထောင်ပြီးမှသာ ထုတ်ကုန်/သွင်းကုန် လုပ်ငန်းရှင် မှတ်ပုံတင် ထ .သ.က ထုတ်ပေးသည့် စနစ်ဖြင့် ကျင့်သုံးဆောင်ရွက်ခဲ့ပါတယ်။ ၂၀၀၃ ခုနှစ်၊ ဖေဖော်ဝါရီလ ၂၀ ရက်နေ့မှာ ကျင်းပတဲ့ ၇/၂၀၀၃ အကြိမ်မြောက် ကုန်သွယ်မှုမူဝါဒကောင်စီ အစည်းအဝေးလမ်းညွှန်ချက်အရ စီးပွားရေးနှင့် ကူးသန်းရောင်းဝယ်ရေးဝန်ကြီးဌာနမှ တစ်ဦးတည်းပိုင် ထုတ်ကုန် သွင်းကုန် လုပ်ငန်း မှတ်ပုံတင်ခြင်းလုပ်ငန်းကို အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်ရေး ဝန်ကြီးဌာနသို့ လွှဲပြောင်းပေးခဲ့ပြီး မှတ်ပုံတင်ထားတဲ့ တစ်ဦးတည်း ပိုင်လုပ်ငန်းများကို ကုမ္ပဏီလီမီတက်အဖြစ် ပြန်လည်ဖွဲ့စည်း မှတ်ပုံတင်စေပြီး ပြောင်းလဲဆောင်ရွက်ခွင့် ပြုခဲ့ပါ တယ်။ ထိုကဲ့သို့ တစ်ဦးတည်းပိုင်လုပ်ငန်းများ ကုမ္ပဏီအဖြစ် ပြောင်းလဲ ဆောင်ရွက်စေရာမှာ ငွေကြေးပြည့်စုံသူများအနေနဲ့ ကုမ္ပဏီအဖြစ် ဖွဲ့စည်းနိုင်ပြီး ပို့ကုန် / သွင်းကုန် လုပ်ငန်းများကို ဆက်လက်ဆောင်ရွက်နိုင်ခဲ့သော်လည်း ဒေသခံတိုင်းရင်းသားများ၊ ငွေကြေးမပြည့်စုံသူများ၊ အသေးစားလုပ်ငန်းရှင်များအနေနဲ့ ပို့ကုန်သွင်းကုန်လုပ်ငန်းများကို ဆက်လက်ဆောင်ရွက် နိုင်ခြင်းမရှိတော့ဘဲ ကုမ္ပဏီများရဲ့ အမည်ခံ၊ လက်ဝေခံ အဖြစ်သာ ဆောင်ရွက်နိုင်ခဲ့ပါတယ်။ ဒါကြောင့်မို့လို့ နယ်စပ်ဒေသနေ ပြည်သူများ တိုင်းရင်းသားများ၏ ဒေသထွက်ကုန် ပစ္စည်းများ တင်ပို့ရောင်းချခြင်း၊ ဒေသသုံးပစ္စည်းများ တင်သွင်းဝယ်ယူခြင်း၊ စားသုံးခြင်းတို့မှာ တရားဝင်ဆောင်ရွက်နိုင်ရန်အတွက် တစ်ဦးတည်းပိုင် ထုတ်ကုန်/သွင်းကုန် လုပ်ငန်းရှင် မှတ်ပုံတင်၍ ဆောင်ရွက်နိုင်ခဲ့ပါတယ်။ Individual Trading Card စနစ်ဖြင့် ပြန်လည်ဆောင်ရွက်နိုင်ရန်အတွက် ဆောင်ရွက်မည့် အစီအစဉ်များကို ညှိနှိုင်းအစည်းအဝေး ပြုလုပ်ပြီး ဆက်လက်ဆောင်ရွက်နိုင်ရေး ခွင့်ပြုချက်ရရှိနိုင်ရန် တင်ပြဆောင်ရွက် ထားပြီး ဖြစ်ပါတယ်။ ခွင့်ပြုချက် ရရှိပြီးပါက လုပ်ထုံးလုပ်နည်းနှင့်အညီ အမြန်ဆုံး ခွင့်ပြု ဆောင်ရွက် ပေးသွားမှာဖြစ်ကြောင်း ဖြေကြားလိုပါတယ်။ မေးခွန်းနံပတ်(၂) ဖြစ်သည့် ကန့်သတ်ထားတဲ့ ပစ္စည်းများ တင်သွင်းခွင့်ကို ဖြေလျော့ ပေးနိုင်မှု ရှိ /မရှိ နှင့် ပတ်သက်၍ ၁၉၈၈-၁၉၈၉ ဘဏ္ဍာရေးနှစ်မှစ၍ ဈေးကွက်စီးပွားရေး စနစ်ကို စတင်ကျင့်သုံးပြီး ပုဂ္ဂလိကလုပ်ငန်းရှင်များကို ပြည်ပပို့ကုန် သွင်းကုန်လုပ်ငန်းများဆောင်ရွက်ခွင့်ပြုခဲ့ရာမှာ မြန်မာနိုင်ငံမှ အဓိကပို့ကုန်များမှာ လယ်ယာထွက်ကုန်ပစ္စည်းများ၊ သစ်တောထွက်ပစ္စည်းများ၊ ရေထွက်ကုန်ပစ္စည်းများ စသည်ဖြင့် တင်ပို့နိုင်ခဲ့သော်လည်း ပြည်ပမှ ပြန်လည်တင်သွင်းရာမှာ အဓိကအားဖြင့် နယ်စပ်များမှ အချိုမှုန့်၊ အချိုရည်၊ စားသောက်ကုန် များကိုသာ တင်သွင်းမှုပမာဏ များပြားသည်ကို တွေ့ရှိခဲ့ရပါတယ်။ သို့ပါ၍ နိုင်ငံတော်အတွင်း တည်ဆောက်ရေးနှင့် ရင်းနှီးမြှုပ်နှံမှု ပစ္စ ည်းများ၊ ပညာရေး၊ ကျန်းမာရေး၊ လူမှုရေးအဆင့် မြင့်မားတိုးတက်ရေးအတွက် အထောက်အကူပြုပစ္စည်းများကို ပိုမိုတင်သွင်းရန်အတွက် ဦးစားပေးပစ္စည်းများ မဖြစ်မနေ တွဲဖက်တင်သွင်းစေသည့်စနစ်ကို ဆောင်ရွက်ခဲ့ပြီး တစ်ပြိုင်နက် တည်းမှာပဲ အချိုမှုန့်၊ အချိုရည်၊ ဘီစကစ်၊ ချော ကလက်၊ စီးကရက်၊ အရက်များတင်သွင်းမှုကို ကန့်သတ်ခဲ့ခြင်း ဖြစ်ပါတယ်။ ယခုအခါ မြန်မာနိုင်ငံရဲ့ ကုန်သွယ်မှုပမာဏဟာ တစ်နှစ်ထက် တစ်နှစ် တိုးတက်လာသည်ဖြစ်ရာ သွင်းကုန်အစားထိုး ထုတ်ကုန်လုပ်ငန်းများဟာလည်း အတိုင်းအတာ တစ်ခုအထိ တိုးတက်လာခဲ့ပြီး ဖြစ်ပါတယ်။ ၂၀၀၅ ခုနှစ်မှစ၍ ပို့ကုန်/သွင်းကုန် လုပ်ငန်းရှင်များက ပြည်ပမှ ကုန်ပစ္စည်းများ တင်သွင်းရာမှာ ဦးစားပေးပစ္စည်း တွဲဖက် တင်သွင်းရသည့် ကန့်သတ်ချက်ကို ပယ်ဖျက်ပေးခဲ့ပြီးဖြစ်ပါတယ်။ စီးပွားရေးဖွံ့ဖြိုးတိုးတက် လာမှုနှင့်အညီ ပြောင်းလဲတိုးတက်လာတဲ့ ကုန်သွယ်မှုအခြေအနေများအရလည်းကောင်း၊ ပြည်တွင်းဈေးကွက် လိုအပ်ချက်အပေါ် မူတည်၍ လုပ်ထုံးလုပ်နည်းများနှင့်အညီ စိစစ်ခွင့်ပြု ပေးခြင်းဖြင့် စားသုံးမှုကို ကာကွယ်ရေးကိစ္စများအား ဆက်စပ်စိစစ်ဆောင်ရွက်နိုင်မည် ဖြစ်ခြင်းကြောင့်လည်းကောင်း တရားမဝင် ကုန်သွယ်မှုများ လျော့နည်းကျဆင်းရေးအတွက်လည်းကောင်း၊ ပြည်ပမှ တင်သွင်းခွင့် မပြု ရန် ထုတ်ပြန်ထားသည့် ကုန်ပစ္စည်းများအနက်မှ အချိုမှုန့်၊ အချိုရည်၊ ဘီစကစ်အမျိုးမျိုး၊ စည်သွပ်ဗူးများ စသည်တို့နဲ့ ခေါက်ဆွဲခြောက် အမျိုးမျိုးတို့ကို ပင်လယ် ရေကြောင်းကုန်သွယ်မှုနှင့် နယ်စပ်ကုန်သွယ်ရေးစခန်း အသီးသီးမှာ FDA ထောက်ခံချက် ပါရှိပါက လုပ်ထုံးလုပ်နည်းနှင့်အညီ တင်သွင်းခွင့်ပြုခဲ့ပြီးဖြစ်ပါတယ်။ ထို့အတူ ပြည်တွင်းသုံးစွဲမှုနှင့် ဈေးကွက် လိုအပ်ချက်အရ ပန်းသီး၊ သစ်တော်သီး၊ စပျစ်သီး၊ ချယ်ရီသီး၊ မကျည်းချိုသီး၊ စွံပလွန်သီး၊ တည်သီး၊ သလဲသီးအစိုများကို လွတ်လပ်စွာ ရာသီမရွေး တင်သွင်းခွင့် ပြုပြီးတော့ နဂါးမောက်သီး၊ ဆန်းကစ်သီး၊ ပျားလိမ္မော်၊ ဒူးရင်းသီးနဲ့ ကြက်မောက်သီးတို့ကိုလည်း ပြည်တွင်း ထွက်ရှိသည့် ကာလမှအပ ကျန်ကာလများမှာ တင်သွင်းခွင့် ပြုထားပြီးဖြစ်ပါတယ်။ တင်သွင်းခွင့် မပြုရန် ကန့်သတ်ထားတဲ့ ပစ္စည်းများဟာ စိုက်ပျိုးထုတ်လုပ် သူများရဲ့ တင်ပြချက်၊ သက်ဆိုင်ရာ အသင်းအဖွဲ့များ တင်ပြချက်အရ ပြည်တွင်းစီးပွားရေးလုပ်ငန်းများကို ကာကွယ်သည့်အနေဖြင့် ကန့်သတ်ထားခြင်း ဖြစ်ပါတယ်။ ဒီလိုကန့်သတ်ခြင်းဟာ မိမိနိုင်ငံတွင်သာမက တခြားနိုင်ငံများတွင်လည်း ပြည်တွင်း စိုက်ပျိုးထုတ်လုပ်သူများအတွက် ကုန်ပစ္စည်းအချို့ကို Sensitive item အဖြစ် သတ်မှတ်ပြီး တင်သွင်း၊ တင်ပို့ခြင်းကို ကန့်သတ်ထားခြင်း ဖြစ်ပါတယ်။ မိမိနိုင်ငံ၏ အကျိုးစီးပွားကာကွယ်ရန် လိုအပ်ချက်ရှိပါက တင်သွင်းတင်ပို့ခွင့် ကန့်သတ်သည့် ကုန်ပစ္စည်းအချို့ ရှိမှာ ဖြစ်ပါတယ်။ ပြည်ပမှ တင်သွင်း ခွင့် မပြုသော ကုန်ပစ္စည်းများ ကို ပြည်တွင်းလိုအပ်ချက် အခြေအနေပေါ် မူတည်၍ အခါအားလျော်စွာ ပြင်ဆင်ပြောင်းလဲသင့်သည်များကို ပြင်ဆင်ဆောင်ရွက်ပေးသွားမှာ ဖြစ်ပါတယ်။ မေးခွန်းအမှတ်(၃)ဖြစ်သည့် ကုန်ပစ္စည်းများကို ကန့်သတ်မည့်အစား တင်သွင်းခွင့် ပေးပြီး အခွန်စနစ်ဖြင့် ထိန်းချုပ်ရေးအစီအစဉ် ရှိ /မရှိနှင့် ပတ်သက်၍ ဘဏ္ဍာရေးနှင့် အခွန် ဝန်ကြီးဌာနရဲ့ ပြန်ကြားချက်အပေါ် ထပ်ဆင့်ရှင်းလင်းတင်ပြမှာ ဖြစ်ပါတယ်။ ကုန်ပစ္စည်းများကို လိုင်စင်ဖြင့် တရားဝင် တင်သွင်းလာပါက တည်ဆဲဥပဒေ၊ နည်းဥပဒေများနှင့်အညီ သတ်မှတ် ထားသော အခွန်အကောက်များကို ကောက်ခံသွားမည်ဖြစ်ပြီး ကုန်ပစ္စည်း တရားမဝင် တင်သွင်း မှုများကို ဒေသခံအာဏာပိုင်များ၊ မိတ်ဖက်အဖွဲ့အစည်းများ အကူအညီနဲ့ တားဆီးဖမ်းဆီးခြင်း များ ဆောင်ရွက်လျက်ရှိပါကြောင်းနဲ့ အချို့သော ကုန်ပစ္စည်းများကို ဘဏ္ဍာရေးနှင့် အခွန်ဝန်ကြီး ဌာန၏ ၂၀၁၂ ခုနှစ်၊ မတ်လ ၁၅ ရက်နေ့မှာ ထုတ်ပြန်ခဲ့တဲ့ အမိန့်ကြော်ငြာစာအမှတ်၊ ၁၁၆/၂၀၁၂ ဖြင့် ကုန်သွယ်လုပ်ငန်းခွန် ဥပဒေ နောက်ဆက်တွဲ ဇယား -၆ တွင် ဖော်ပြထားသော ကုန်ပစ္စည်းအမယ်များကို ကုန်သွယ်လုပ်ငန်းခွန် (၈)ရာခိုင်နှုန်းမှ (၁၀၀)ရာခိုင်နှုန်းအထိ နှုန်းမြင့် အခွန်နှုန်းဖြင့် ကုန်သွယ်လုပ်ငန်းခွန် စည်းကြပ်ကောက်ခံခြင်းဖြင့် ဟန့်တားထိန်းချုပ်ဆောင်ရွက် လျက်ရှိကြောင်း ဖြေကြားလိုပါတယ်။ မေးခွန်းအမှတ်(၄)ဖြစ်သည့် အများပြည်သူစားသုံးရန် မသင့်သော ကုန်ပစ္စည်းများကို နယ်စပ်ပြည်သူများ သိရှိလိုက်နာရန် စစ်ဆေးထုတ်ပြန်မည့် အစီအစဉ် ရှိ /မရှိ နှင့် ပတ်သက်၍ ပြည်ပမှ ဝင်ရောက်လာသည့် အစားအသောက်များ၊ ဆေးဝါးများနှင့် တရားမဝင် တင်သွင်း လာသည့် စားသုံးရန်မသင့်သည့် စားသုံးဆီများအား တားဆီးကာကွယ်နိုင်ရန် နှင့်အရေးယူ ဆောင်ရွက်မှုများ ပြုနိုင်ရန် ၂၀၁၂ ခုနှစ်၊ ဇွန်လ ၁၃ ရက်နေ့မှာ စီးပွားရေးနှင့် ကူးသန်း ရောင်းဝယ်ရေးဝန်ကြီးဌာန၊ ပြည်ထောင်စုဝန်ကြီးရုံး၌ တရားမဝင် မှောင်ခိုကူးသန်းရောင်းဝယ်မှု လျော့နည်းပပျောက်ရေးနှင့် စားသုံးသူ အကာအကွယ်ပေးရေးဆိုင်ရာလုပ်ငန်းများ ညှိနှိုင်း အစည်းအဝေးပွဲကို သက်ဆိုင်ရာ ဝန်ကြီးဌာနများ၊ ပြည်နယ် တိုင်းဒေသကြီးများမှ စီမံကိန်းနှင့် စီးပွားရေးဝန်ကြီးများ၊ ဌာနဆိုင်ရာများ၊ ပြည်ထောင်စုသမ္မတမြန်မာနိုင်ငံ ကုန်သည်များနှင့် စက်မှုလက်မှု လုပ်ငန်းရှင်များအသင်းချုပ်နှင့် ပြည်နယ် / တိုင်းဒေသကြီးများရှိ ကုန်သည် အသင်းအဖွဲ့များမှ တာဝန်ရှိသူများနဲ့ ညှိနှိုင်းအစည်းအဝေးပြုလုပ်ပြီး တားဆီးကာကွယ်ရေး အတွက် ပေါင်းစပ်ညှိနှိုင်း ဆောင်ရွက်လျက်ရှိပါတယ်။ အာဆီယံ အသိုက်အဝန်း (AEC)ဆိုင်ရာ လုပ်ငန်းအကောင်အထည်ဖော်ရေး ကော်မတီလက်အောက်မှာ စားသုံးသူများ ကာကွယ်ပေးရေးလုပ်ငန်း ကော်မတီကို ဖွဲ့စည်း ထားရှိပြီး တော့ မြန်မာနိုင်ငံမှာ စားသုံးသူကာကွယ်ရေး လုပ်ငန်းများကို ဆောင်ရွက်လျက် ရှိပါတယ်။ အာဆီယံ နိုင်ငံများအတွင်း၌လည်း စားသုံးသူ ကာကွယ်ရေးကော်မတီ (ASEAN Committee on Comsumer Protection = ACCP) n gop:03:8: good အတွက်ကြောင့်မို့လို့ မြန်မာနိုင်ငံအပါအဝင် အာဆီယံနိုင်ငံများ အားလုံးဟာ ACCP ရဲ့ လုပ်ငန်းများဖြစ်တဲ့ ထုတ်ကုန်လုံခြုံ စိတ်ချရမှုဆိုင်ရာလုပ်ငန်း၊ လုံခြုံ စိတ်ချရမှု မရှိသော ထုတ်ကုန်များအား အာဆီယံနိုင်ငံများအချင်းချင်း လျင်မြန်စွာ သတိပေးလှုံ့ ဆော်ခြင်းနှင့် သတင်းအချက်အလက် ဖလှယ်သည့်လုပ်ငန်းများ ၊ စားသုံးသူ အရေးယူဆောင်ရွက်မှု လုပ်ငန်း တို့ကို ပူးတွဲအကောင်အထည်ဖော် ဆောင်ရွက်လျက် ရှိပါတယ်။ မကြာမီကာလအတွင်းမှာ စားသုံးသူ ကာကွယ်ပေးရေးဥပဒေကြမ်းကို လွှတ်တော်သို့ တင်သွင်းရေး ဆွေးနွေးအတည်ပြုရန် ရှိပါတယ်။ ပြည်ထောင်စုသမ္မတမြန်မာနိုင်ငံ ကုန်သည်များနဲ့ စက်မှုလက်မှုလုပ်ငန်းရှင်များ အသင်းချုပ်၊ ကုန်သည်လုပ်ငန်းရှင်များ၊ အသင်းအဖွဲ့များ နဲ့ ဒေသအလိုက် ပြည်သူလူထုများသို့ အသိပညာပေးခြင်း၊ နယ်စပ် နေပြည်သူများသို့ အသိပညာပေးခြင်းတို့ ဆောင်ရွက်နိုင်ရန် အတွက် Programme ရေးဆွဲပြီးတော့ လအလိုက်ဆောင်ရွက်မယ့် အစီအစဉ်များသတ်မှတ်ကာ အသိပညာပေးမှု Awareness Workshop Seminar များကို လအလိုက်၊ ပြည်နယ် တိုင်း ဒေသကြီးအလိုက်၊ မြို့နယ်အလိုက် စတင်ဆောင်ရွက်လျက်ရှိပြီး ဖြစ်ပါတယ်။ နယ်စပ် ကုန်သွယ်ရေးစခန်းရှိရာ မြို့များမှာလည်း ကုန်သွယ်မှု မြှင့်တင်ရေး အစည်းအဝေးများ၌ ချပြ ရှင်းလင်းဆောင်ရွက်ခြင်းများ ပြုလုပ်လျက် ရှိပါတယ်။ ပြည်ပမှ တရားမဝင် တင်သွင်းလာတဲ့ စားသုံးရန်မသင့်တဲ့ စားသုံး ဆီများနဲ့ ပတ်သက်၍ သက်ဆိုင်ရာ တာဝန်ယူဆောင်ရွက်ရတဲ့ ဌာနများဖြစ်သည့် ပြည်နယ် တိုင်းဒေသကြီး အစိုးရအဖွဲ့များ၊ အကောက်ခွန်ဦးစီးဌာန၊ မြန်မာနိုင်ငံရဲတပ်ဖွဲ့နှင့် အထွေထွေ အုပ်ချုပ်ရေးဦးစီးဌာနများသို့ ထိရောက်သော တားဆီးမှု ကာကွယ်မှုလုပ်ငန်းများ ဆောင်ရွက်နိုင်ရေး ညှိနှိုင်းဆောင်ရွက်လျက်ရှိပြီး စားသုံးရန်မသင့်သည့် စားသုံးဆီများနှင့် ပတ်သက်၍ သတင်းမီဒီယာများမှတစ်ဆင့် ကျယ်ကျယ်ပြန့်ပြန့် အသိပညာပေး ဆောင်ရွက်လျက်ရှိကြောင်း ရှင်းလင်းဖြေကြားအပ်ပါတယ်။ ဆက်လက်၍ ကျွန်တော့်အနေနဲ့ ဧရာဝတီတိုင်းဒေသကြီး မဲဆန္ဒနယ်အမှတ် (၆) အမျိုးသားလွှတ်တော် ကိုယ်စားလှယ် ဦးခင်မောင်ရီ မေးမြန်းထားမှုအပေါ် စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ရထားပို့ဆောင်ရေးဝန်ကြီးဌာန၊ ဘဏ္ဍာရေးနှင့် အခွန် ဝန်ကြီးဌာနတို့မှ ရှင်းလင်း ဖြေကြားချက်များကို ပေါင်းစပ်တင်ပြသွားမှာ ဖြစ်ပါတယ်။ ပထမဦးစွာ မှတ်ပုံတင်သက်တမ်း ကြာမြင့်ယာဉ်များအား ယာဉ်ပိုင်ရှင်၏ ဆန္ဒအရ ပယ်ဖျက်ရေးနှင့် အစားထိုး တင်သွင်းရေးအတွက် အများပြည်သူ သိရှိစေနိုင်စေရန် ရထားပို့ဆောင်ရေးဝန်ကြီးဌာနမှ ၁၁-၉-၂၀၁၁ ရက်စွဲဖြင့် သတင်းစာများမှာ ထည့်သွင်းကြော်ငြာရာ၌ ယာဉ်အိုယာဉ်ဟောင်းများကို အစားထိုးလဲလှယ်ရေး ဆောင်ရွက်သကဲ့ သို့ နိုင်ငံတော်ဘဏ်များတွင် တရားဝင်နိုင်ငံခြားငွေ စုဆောင်း ထားရှိပါက မော်တော်ယာဉ် ဝယ်ယူခွင့်ပြုမည်ဖြစ်က��ောင်းနှင့် နောက်ဆုံး အန္တိမ ရည်မှန်းချက်အဖြစ် အနာဂတ်ကာလ မှာ နိုင်ငံတော်ရှိ ပြည်သူ ပြည်သားများအနေဖြင့် မော်တော်ယာဉ်အရောင်းပြခန်း Show Room များမှဖြစ်စေ၊ နိုင်ငံခြားမှ မှာယူတင်သွင်း၍ ဖြစ်စေ မိမိတတ်နိုင်သောငွေကြေးဖြင့် လွတ်လပ်စွာ ဝယ်ယူသုံးစွဲသွားနိုင်သည်အထိ ရည်မှန်းဆောင်ရွက်သွားပါမည်ဟု ဖော်ပြခဲ့ပါသည်။ အခြားနိုင်ငံများမှာ ယာဉ်အိုယာဉ်ဟောင်းများအား သတ်မှတ် မှတ်ပုံတင်သက်တမ်း ကုန်ဆုံးပါက ပယ်ဖျက်လေ့ရှိပါတယ်။ သို့ သော် မြန်မာနိုင်ငံမှာ ယာဉ်အိုယာဉ်ဟောင်းများ အပ်နှံ၍ အစားထိုးယာဉ် တင်သွင်းမှုများ ဆောင်ရွက်ပေးလျက်ရှိခြင်းမှာ ပြည်သူအများ နစ်နာမှု မရှိအောင် အဆင့်ဆင့် အကောင်အထည်ဖော် ဆောင်ရွက်ပေးခြင်းဖြစ်ပါသည်။ နောင်တွင် ပါမစ်မလိုဘဲ Show Room များမှာ ကားသစ်များ ဝယ်ယူနိုင်ရ န်အထိ ဆက်လက်ဆောင်ရွက် ပေးသွားမှာ ဖြစ်ပါတယ်။ မော်တော်ယာဉ် တင်သွင်းခွင့်ဆိုင်ရာ ကြီးကြပ်မှုကော်မတီ ဖွဲ့စည်းဖြစ်ပေါ်မှုနဲ့ လုပ်ငန်းတာဝန်များကို ရှင်းလင်းတင်ပြမှာ ဖြစ်ပါတယ်။ မော်တော်ယာဉ် တင်သွင်းခြင်းဆိုင်ရာ ကြီးကြပ်မှုကော်မတီအနေနဲ့ ပြည်ပမှ မော်တော်ယာဉ်များ တင်သွင်းခြင်းဆိုင်ရာ မူဝါဒများ သတ်မှတ်ရာ၌ အမျိုးသားအကျိုးစီးပွား မထိခိုက်စေရေး၊ ပြည်သူလူထုမှ သက်သာစွာ ဝယ်ယူသုံးစွဲနိုင်ရေးတို့နှင့် ပတ်သက်၍ ရှင်းလင်းလွယ်ကူ တိကျသော အမိန့်၊ ညွန်ကြားချက်များ ထုတ်ပြန်ဆောင်ရွက်သွားရန်၊ ယာဉ်အိုယာဉ်ဟောင်း အပ်နှံပြီး အစားထိုး မော် တော်ယာဉ် တင်သွင်းခြင်းနှင့် ပတ်သက်၍ ဌာနဆိုင်ရာပူးပေါင်းအဖွဲ့ OSS ဖွဲ့စည်းဆောင်ရွက်နေမှုအား ကြီးကြပ်ရန်၊ အမိန့်နှင့် ညွန်ကြားချက်များကို အချိန်နှင့် တစ်ပြေးညီ ထုတ်ပြန်ကြေငြာရန်၊ ယာဉ် အို/ယာဉ်ဟောင်းများကို အစားထိုးလဲလှယ်ရေးဆောင်ရွက်သကဲ့သို့ နိုင်ငံခြားပို့ကု န်လုပ်ငန်း၊ ဟိုတယ်ခရီးသွားလာမှု လုပ်ငန်း၊ ရင်းနှီးမြှပ်နှံမှု လုပ်ငန်းလုပ်ကိုင်သူများ၊ ပြည်ပတွင် တရားဝင် သွားရောက်အလုပ် လုပ်နေသူများနှင့် သင်္ဘောသားများအ တွက် မော်တော်ယာဉ် တင်သွင်းခွင့် ရရှိရေး စီစဉ်ဆောင်ရွက်ပေးရန်၊ ယာဉ်အို ယာဉ်ဟောင်းများအပ်နှံပြီး အစားထိုးမော် တော်ယာဉ် တင်သွင်းရာ၌ ယာဉ်ဟောင်းပိုင်ရှင်များ၊ ပြည်ပသို့ ကားမှာယူရာတွင် အခက်အခဲဖြစ်နေသူများ အဆင်ပြေစေရေးအတွက် Used Car Sale Centre အရောင်းစင်တာများ ဖွင့်လှစ်၍ ဝန်ဆောင်မှုပေးနိုင်အောင် စီမံဆောင်ရွက်ပေးရန်၊ အနာဂတ်ကာလမှာ ပြည်သူပြည်သားများ အနေဖြင့် မော်တော်ယာဉ်အရောင်းပြခန်း Show Room များမှ ဖြစ်စေ၊ ပြည်ပမှ တိုက်ရိုက်မှာယူတင်သွင်း၍ဖြစ်စေ မိမိတတ်နိုင်သော ငွေကြေးဖြင့် လွတ်လပ်စွာ ဝယ်ယူသုံးစွဲ သွားနိုင်သည်အထိ လုပ်ငန်းစီမံချက်များရေးဆွဲပြီး စီမံဆောင်ရွက်ပေးရန် စသော ရည်ရွယ်ချက် များဖြင့် မော်တော်ယာဉ်တင်သွင်းခွင့်ဆိုင်ရာ ကြီးကြပ်ရေးကော်မတီကို သက်ဆိုင်ရာ ဝန်ကြီးဌာနများ ပါဝင်စေလျက် ပြည်ထောင်စု အစိုးရအဖွဲ့ရုံး၏ ၂၀၁၁ ခုနှစ်၊ အောက်တိုဘာလ ၂၈ ရက် နေ့စွဲပါ အမိန့်ကြော်ငြာ စာအမှတ် ၄၅/၂၀၁၁ ဖြင့် ဖွဲ့စည်းပေးခဲ့ပါတယ်။ ၎င်းမော်တော်ယာဉ်တင်သွင်းခွင့်ဆိုင်ရာ ကြီးကြပ်ရေးကော်မတီ၏ တွေ့ဆုံ ဆွေးနွေး ညှိနှိုင်းမှုများအရ ယာဉ်အို ယာဉ်ဟောင်းအပ်နှံ၍ အစားထိုးယာဉ် တင်သွင်းခြင်း၊ ကုမ္ပဏီများ၊ နိုင်ငံခြားတွင် အလုပ်လုပ်သူများ၊ သင်္ဘောသားများ၊ နိုင်ငံခြားငွေ Account ရှိသူများ၊ ဟိုတယ်များ၊ လုပ်ငန်းရှင်များ၊ အဖွဲ့အစည်းများ၏ ကားတင်သွင်းမှုများကို တစ်ဆင့်ပြီးတဆင့် စနစ်တကျ ခွင့်ပြု ဆောင်ရွက်ပေးလျက်ရှိပါတယ်။ ယာဉ်ဟောင်းအပ်နှံ၍ အစားထိုး ယာဉ်တင်သွင်းရာတွင် နိုင်ငံခြားမှ ကိုယ်တိုင်မှာယူ တင်သွင်းရန် အခက်အခဲရှိသူများအတွက်ပြည်တွင်း၌ လွယ်ကူအဆင်ပြေစွာ ဝယ်ယူနိုင်ရန် မော်တော်ယာဉ် Sale Centre များကို ဖွင့်လှစ်ခွင့်ပြုပြီး မောင်တော်ယာဉ်များကို Consignment စနစ်ဖြင့် တင်သွင်းရောင်းချ စေလျက် ရှိပါတယ်။ အများပြည်သူ သွားလာမှုအဆင်ပြေစေရန် Taxi များ၊ ခရီးသည် သယ်ယူ ပို့ဆောင်ရေး City Bus များကို အလွယ်တကူ ဝယ်ယူတင်သွင်းနိုင်အောင် ဆောင်ရွက်ပေး ထားသကဲ့သို့ ကုန်စည် သယ်ယူပို့ဆောင်မှုအတွက် လိုအပ်သော Truck ကားများကိုလည်း လွတ်လပ်စွာ တင်သွင်းခွင့်ပြု နေပြီ ဖြစ်ပါတယ်။ ဤကဲ့သို့ လူစီးကားများ Taxi Taxi Bus များ တင်သွင်းမှတ်ပုံတင်ရာတွင် အခွန်အခများ လျော့နည်းသက်သာစေရန် သက်ဆိုင်ရာ ဘဏ္ဍာရေးနှင့်အခွန်ဝန်ကြီးဌာန၊ ရထားပို့ဆောင်ရေး ဝန်ကြီးဌာနတို့နှင့် ညှိနှိုင်းတင်ပြ ဆောင်ရွက်ပေးလျက် ရှိပါတယ်။ အထက်ဖော်ပြပါ မော်တော်ယာဉ်နှင့် ပတ်သက်သော မူဝါဒမှာ ရေရှည်တည်တံ့သော မူဝါဒသစ်ဖြစ်ပြီး အမိန့်နှင့် ညွှန်ကြားချက်များအဖြစ်သာ ထုတ်ပြန်နေခြင်းမဟုတ်ဘဲ ပြည်သူလူထုအများစု လိုလားသည့် တောင်းဆိုချက်များ နှင့်အညီ လုပ်ထုံးလုပ်နည်း ၊ စည်းမျဉ်း စည်းကမ်းများ ချမှတ်ဆောင်ရွက်ပေးခြင်း ဖြစ်ပါတယ်။ လူနည်းစု အကျိုးထိခိုက်နိုင်မှု ရှိ နိုင်သော်လည်း အများစုမှာ အကျိုးကျေးဇူး ခံစားကြရပါတယ်။ နိုင်ငံ၏ Image လည်း တိုးတက် စေခဲ့ပါတယ်။ နိုင်ငံတကာနှင့် Inline ဖြစ်ရန်အတွက် ယာဉ်ဟောင်းများကိုသာ အန္တရာယ် မကင်းစွာ အသုံးပြု နေရမည့်အစား၊ အသင့်အတင့် ကောင်းမွန်သော ယာဉ်များ၊ အသစ် ထုတ်လုပ်သောယာဉ်များ၊ ရောက်ရှိတွေ့မြင် အသုံးပြုနေကြပြီ ဖြစ်ပါတယ်။ ဆက်လက်၍ ပြည်ပမှ တ ရားမဝင် တင်သွင်းလာသော မော်တော်ဆိုင်ကယ်များကို လိုင်စင်ထုတ်ပေးမည့် ကိစ္စသည် နိုင် ငံတော်နှင့် ပြည်သူအကျိုးကို ရှေ့ရှုသည်မှန်သော်လည်း ပြည်တွင်း၌ တရားဝင်အခွန်ဆောင်ပြီး မော်တော်ဆိုင်ကယ်ထုတ်လုပ်သူများအား ထိခိုက်စေကြောင်း မေးမြန်းချက်နှင့်ပတ်သက်၍ ဖြေကြားမှာ ဖြစ်ပါတယ်။ နိုင်ငံတော်အတွင်းသို့ တရားမဝင် ဝင်ရောက်လာသော လိုင်စင်မဲ့မော် တော်ဆိုင်ကယ်များအား တွင်တွင်ကျယ်ကျယ် ဝယ်ယူစီးနင်း သုံးစွဲနေကြခြင်းကြောင့် နိုင်ငံတော်အတွက် ရသင့်ရထိုက်တဲ့ အခွန်အခများ ဆုံးရှုံးခြင်း၊ ပြည်တွင်းထုတ်လုပ်ရောင်းချသည့် လုပ်ငန်းရှင်များအနေနဲ့ တရားမဝင်တင်သွင်းရောင်းချသူများနှင့် ဈေးကွက်တွင်းယှဉ်ပြိုင်ရောင်းချနိုင်မှု မရှိ ခြင်း၊ ယာဉ်မှတ်ပုံတင် တရားဝင် ဆောင်ရွက်ထားမှု မရှိခြင်းနဲ့ ဥပဒေစိုးမိုးရေးနှင့် လုံခြုံ ရေးကိုပါ ထိခိုက်လာနိုင်ခြင်းတို့ ကြောင့် ကျသင့်အခွန်အခများ ပေးဆောင်စေ၍ ယာဉ်မှတ်ပုံတင် ပြုလုပ်ပေးခြင်းအား ၁၉၉၉ ခုနှစ်မှ ၂၀၁၀ ခုနှစ်အတွင်း(၇)ကြိမ်ပြုလုပ်ပေးခဲ့ပါတယ်။ သို့ သော် လိုင် စင်မဲ့ဆိုင်ကယ်များ ဆက်လက်ရှိနေသဖြင့် ကျသင့်အခွန်အခများ ပေးဆောင် စေ၍ ယာဉ်မှတ်ပုံတင် ပြုလုပ်ပေး ခြင်းအား (၈) ကြိမ်မြောက် အဖြစ် ၂၀၁၂ ခုနှစ်၊ ဇွန်လ ၅ ရက်နေ့မှ ၂၀၁၂ ခုနှစ်၊ အောက်တိုဘာလ ၄ ရက်နေ့အထိ (၄)လတာကာလ သတ်မှတ်ဆောင်ရွက်ပေးလျက်ရှိပြီး ယင်းကာလကျော်လွန်ပါက လိုင်စင်မဲ့ မော်တော်ဆိုင်ကယ်များအပေါ် ထိရောက်သော အရေးယူမှုများ ပြုလုပ်သွားရန် ရှိပါသည် တရားမဝင် တင်သွင်းထားသည့် မော်တော်ဆိုင်ကယ်များ ဝယ်ယူစီးနင်းနေသူများကို တရားဝင်မှတ်ပုံတင် ပြုလုပ်ပေးခြင်းဖြင့် စည်းကမ်းဥပဒေနှင့်အညီ ဖြစ်လာစေရေးနှင့် တရားမဝင် တင်သွင်းမှုများပပျောက်စေပြီး နိုင်ငံတော်အတွင်း တရားဝင် မော်တော်ယာဉ်၊ မော်တော်ဆိုင်ကယ်ထုတ်လုပ်နေသူ လုပ်ငန်းရှင် များကို အကာအကွယ်ပြု လုပ်ပေးနိုင်ရန် ရည်ရွယ်ပြုလုပ်ပေးခြင်း ဖြစ်ပါတယ်။ ထို့ သို့ ဆောင်ရွက်ရာမှာ ဆိုင်ကယ်၏ သတ်မှတ် တန်ဖိုးအပေါ် အကောက်ခွန် (၅)ရာခိုင်နှုန်းနှင့် ကုန်သွယ်လုပ်ငန်းခွန် (၅)ရာခိုင်နှုန်းကို ကောက်ခံခဲ့ပါတယ်။ ပြည်တွင်းရှိ စက်မှုဇုန်များ၌ မော်တော်ဆိုင်ကယ် ထုတ်လုပ်သူများ အနေဖြင့် ကုန်သွယ်လုပ်ငန်းခွန် (၃)ရာခိုင်နှုန်းသာ ကျသင့်စေရန် အမိန့်ကြော်ငြာစာ ထုတ်ပြန်၍လျှော့ပေါ့သက်သာခွင့်ပြုထားသည့်အပြင် ကုန်ကြမ်းတင် သွင်းစဉ် ပေး ခဲ့ရတဲ့ ကုန်သွယ်ရေး လုပ်ငန်းခွန်ကို ကုန်ချောရောင်းချရာတွင် ခုနှိမ် ခွင့် ကို ခွင့်ပြုပေး ခဲ့သည့်အတွက် ပြည်တွင်း၌ တရားဝင်အခွန်ဆောင်ပြီး မော်တော်ဆိုင်ကယ် ထုတ်လုပ်သူများ အနေဖြင့် ဈေးကွက်တွင် အခွန်ကြောင့် ထိခိုက်နစ်နာမှု မရှိစေနိုင်ကြောင်း သိရှိရပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန အနေဖြင့် မော်တော်ဆိုင်ကယ် များကို ၂၀၁၀ ခုနှစ်၊ ဇန်နဝါရီလ ၁ ရက်နေ့မှ စတင်ပြီး သွင်းကုန်လိုင်စင်ဖြင့် တရားဝင်တင်သွင်းခွင့် ခွင့်ပြု ပေးနေပြီ ဖြစ်ပါတယ်။ မြန်မာနိုင်ငံသည် အာဆီယံအဖွဲ့ဝင်နိုင်ငံ တစ်နိုင်ငံဖြစ်သည်နှင့်အညီ AEC (ASEAN Economic Community) Blue Print အရအာဆီယံဒေသတွင်း ထုတ်လုပ်မှုနှင့် ဈေးကွက်ယှဉ်ပြိုင်နိုင်စွမ်းမြှင့်တင်ရေးလုပ်ငန်းစီမံချက်ကို အကောင်အထည်ဖော် ဆောင်ရွက်လျက် ရှိပါတယ်။ ကုန်ပစ္စည်းများ လွတ်လပ်စွာ စီးဆင်းနိုင်ရေး၊ လွယ်ကူချောမွေ့စေရေး၊ အကောက်ခွန် နှုန်းထားများ လျှော့ချရေး၊ တင်ပို့တင်သွင်းသည့် ကုန်ပစ္စည်းများ စံချိန်စံညွှန်း ပြည့်မီစေရေး၊ စားသုံးသူ သုံးစွဲသူများ ဘေးအန္တရာယ်ကင်းရှင်းရေး၊ ပြည်တွင်း ကုန်ပစ္စည်းများ စံချိန်စံညွှန်းပြည့်မီစွာ ထုတ်လုပ်နိုင်ရေး၊ ဈေးကွက်အတွင်း တရားမျှတသော ယှဉ်ပြိုင်မှု ဖြစ်ပေါ်စေရေးတို့အတွက် လိုအပ်သော မူဝါဒ၊ ဥပဒေ၊ နည်းဥပဒေ၊ အမိန့် ညွှန်ကြားချက်များ ထုတ်ပြန်ဆောင်ရွက်လျက် ရှိပါတယ်။ ထို့အတူ မော်တော်ယာဉ်နှင့် မော်တော်ဆိုင်ကယ်များ တင်သွင်း ထုတ်လုပ်ခြင်း၊ လိုင်စင်ထုတ်ပေးခြင်း ကိစ္စများကိုလည်း မိမိနိုင်ငံအတွင်း ထုတ်လုပ်နိုင်မှု၊ ရင်းနှီးမြှုပ်နှံမှု အခြေအနေ သုံးစွဲမှု အခြေအနေ၊ အခြေခံအဆောက်အဦများ လိုအပ်မှု အခြေအနေ၊ လမ်းပန်းဆက်သွယ်မှု အခြေအနေ၊ ပြည်တွင်းနှင့် နိုင်ငံတကာဈေးကွက် အခြေအနေများကို အခြေခံသုံးသပ်၍ ရေရှည်အကျိုးသက်ရောက်မည့် မူဝါဒချမှတ်၍ ဥပဒေ၊ နည်းဥပဒေ၊ အမိန့် ညွှန့်ကြားချက်များ ဆက်လက်ထုတ်ပြန်ဆောင်ရွက်သွားမည် ဖြစ်ပါကြောင်း ရှင်းလင်းတင်ပြ အပ်ပါတယ်ခင်ဗျား။ ကျေးဇူးတင်ပါတယ် ခင်ဗျား။</speech>
<speech type="speaker">ဆက်လက်ပြီး ယခု လွှတ်တော်ကိုယ်စားလှယ် (၃)ဦးက မေးမြန်းတဲ့ မေးခွန်းတွေဟာ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီးတစ်ဦးတည်းက ဖြေကြားရမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းများကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>တောင်သူလယ်သမားများအား စိုက်ပျိုးစရိတ်ချေးငွေ အတိုးမဲ့ချေးပေးခြင်းနှင့် လက်လုပ်လက်စား ပြည်သူများကိုလည်း အတိုးမဲ့ချေးငွေ ထုတ်ချေးပေးနိုင်ခြင်း ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ပဲခူးတိုင်းဒေသကြီး မဲဆန္ဒနယ်အမှတ် (၆)မှ ဦးသက်နိုင်ဦး က တောင်သူလယ်သမားများအား စိုက်ပျိုးစရိတ်ချေးငွေ အတိုးမဲ့ ချေးပေးခြင်းနှင့် လက်လုပ်လက်စား ပြည်သူများကိုလည်း အတိုးမဲ့ချေးငွေ ထုတ်ချေးပေးနိုင်ခြင်း ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="78">ဦးသက်နိုင်ဦး၊ ပဲခူးတိုင်းဒေသကြီး မဲဆန္ဒနယ်အမှတ်၆)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်များခင်ဗျား။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ် (၆) ဖြူးမြို့နယ်၊ ကျော က်ကြီးမြို့နယ်မှ အမျိုးသားလွှတ်တော်ကိုယ်စားလှယ် ဦးသက်နိုင်ဦး ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းရဲ့ အဓိကအချက်တွေကတော့ စိုက်ပျိုးစရိတ် ချေးငွေအား အတိုး မဲ့လယ်သမားများကို ချေးပေးဖို့၊ နောက် လက်လုပ်လက်စား ပြည်သူများကို အတိုးမဲ့ ချေးပေးဖို့ဆိုတဲ့ မေးခွန်းပဲ ဖြစ်ပါတယ်။ ကျွန်တော်တို့နိုင်ငံအတွင်းမှာ ဆင်းရဲနွမ်းပါးမှု ပပျောက်ရေးအစီအစဉ်မှာ ဒီကနေ့ တောင်သူလယ်သမားများနဲ့ လက်လုပ်လက်စားသမားများက အဓိက နေရာမှ ပါဝင်နေပါတယ်။ ဒီနေရာမှာ ကျွန်တော်တို့ လယ်သ မားများနဲ့ လက်လုပ်လက်စားများဟာ ပြင်ပကနေပြီးတော့ ဒါ တစ်နည်းအားဖြင့် ဆိုလို့ရှိရင် ဒီအရပ်ထဲမှာ ငွေကြေးကို အနည်းဆုံး နှစ်ကျပ်ကနေ၊ တစ်ဆယ်၊ တစ်ဆယ်ငါးကျပ်အထိ အတိုးနှုန်းကြီးစွာနဲ့ ချေးယူပြီးတော့ လုပ်ငန်းလည်ပတ်နေကြ ပါတယ်။ ဒီနေရာမှာ မြန်မာနိုင်ငံမှာရှိတဲ့ မြို့များ၊ ကျေးရွာများမှာ ကြွယ်ဝသူများဟာ ကျေးရွာအုပ်စုများမှာ ကြွယ်ဝပြီးတော့ လုပ်ငန်းရှင် ငယ်ကလေးများကနေပြီးတော့ ဒီလုပ်ငန်းများကို ဆောင်ရွက် ပြီးတော့ မိမိတို့လုပ်ငန်းများကို ဗန်း ပြအဆင့်လောက်သာ ဆောင်ရွက်ပြီး စီးပွားရှာနေကြတာ ကိုလည်း တွေ့ရ ပါတယ်။ ပြီးတော့ ကျွန်တော်တို့နိုင်ငံ ဖွံ့ဖြိုးတိုးတက်ရေးလမ်းကြောင်းပေါ်မှာ မရောက်ရှိတော့ဘဲ နိုင်ငံအနေနဲ့ များစွာ ထိခိုက်နေတာကိုလည်း တွေ့မြင်နေရပါတယ်။ အဲဒီမှာ ကျွန်တော်တို့ ဒီနေ့တွေ့နေတာဆိုရင် အတိုးနှုန်းကြီးစွာ နဲ့ ချေးပေးနေတဲ့ လုပ်ငန်းရှင်ငယ်လေး များက လိုင်စင် မရှိဘဲနဲ့ အတိုးပေးတဲ့ လုပ်ငန်းများကို ဆောင်ရွက်နေပါတယ်။ ဒီလိုစီးပွားရှာ နေခြင်းကိုလည်း ဥပဒေနဲ့အညီ ထိရောက်စွာ ကာကွယ်နိုင်ဖို့လည်း လိုပါတယ်။ ဥက္ကဋ္ဌကြီးခင်ဗျား။ ကျွန်တော်တို့လယ်သမားများဟာ လယ်ယာသီးနှံဈေးမကောင်း တာ (၃)၊ (၄) နှစ်ရှိပါပြီ။ နိုင်ငံတော်စနစ်ပြောင်းလဲတဲ့အချိန်မှာ လယ်သမားများ အပေါ် စိုက်ပျိုး စရိတ်ချေးထုတ်ပေးခြင်းအပေါ် အတိုးယူခြင်းအားဖျက်သိမ်းပြီးတော့ စာရင်းသွင်းခကုန်ကျစရိတ်ကောက်ခံခြင်းကိုလည်း ကောက်ခံခြင်းအား ဖျက်သိမ်းသင့်ပါတယ်။ ဒီနေရာမှာ ကျွန်တော် တင်ပြရခြင်းကလည်း အကြောင်းများစွာ ရှိပါတယ်။ ကျွန်တော့်ရဲ့ မဲဆန္ဒနယ်မြေဖြစ်တဲ့ ဖြူးမြို့နယ်မှာရှိတဲ့ ကျေးရွာ အုပ်စုတွေမှာဆိုလို့ရှိရင် လယ်သမားများကို စိုက်ပျိုးစရိတ် ထုတ်ချေးတဲ့နေရာမှာ စာရင်းသွင်းခ နဲ့ အခြားကုန်ကျစရိတ် ဆိုပြီးတော့ (၅၀၀) ကနေ (၁၀၀၀) ကြားကို ကောက်ယူပါတယ်။ လယ်သမား တစ်ဦးဟာ တစ်ယူနစ်ဆိုလို့ရှိရင် တစ်ဦးကို ငါးသောင်းကျပ်ရရှိပါတယ်။ ငါးသောင်း ကျပ် ရရှိပြီးတော့ ဒီစာရင်းသွင်းခ နဲ့ ကောက်ခံခကို ကျွန်တော်တို့ အတိုးနှုန်းနဲ့ ပြန်တွက်ကြည့်မယ်ဆိုရင် (၅၀၀) ကောက်တယ်၊ (၁၀၀၀) ကောက် တယ်။ ငါးသောင်းရတဲ့ သူဟာ (၅၀၀) အကောက်ခံရတယ်ဆိုရင် တစ်ကျပ်တိုး ပေးရပါတယ်။ (၁၀၀၀) အကောက်ခံရတယ်ဆိုရင် နှစ်ကျပ်တိုး ပေးရပါတယ်။ ကျွန်တော်တို့ နိုင်ငံတော်က ရရှိတာက (၇၄) ပြားပဲ ရရှိတာပါ။ အဲဒီတော့ ကျွန်တော်တို့ ဒီနေ့ ဒီလိုဖြစ်နေရတဲ့ အကြောင်းအရင်းက နိုင်ငံတော်အနေနဲ့ ဒါသေးငယ်တဲ့ အတိုးနှုန်းပဲယူတဲ့အတွက် ကျေးရွာအုပ်စု တွေမှာရှိတဲ့ ရပ်ရွာ ရ.ယ.က ဥက္ကဋ္ဌများက ကျေးရွာအုပ်စု၊ ဘဏ်ခွဲအုပ်စု ဥက္ကဋ္ဌများ အဖြစ် တာဝန်ယူကြတယ်။ ပြီးခဲ့တဲ့နှစ်ကဆိုရင် နှစ်သောင်းနှုန်း ထုတ်ပေးတယ်။ ထု တ်ပေးတော့ လယ်သမားများက တချို့က မယူကြဘူး။ တချို့ကယူကြတယ်။ မယူကြတဲ့ လယ်သမားများ ရဲ့ စာရင်းကိုယူပြီးတော့ သက်ဆိုင်ရာ ချေးငွေ ကျေးရွာအုပ်စုခွဲ ဘဏ်ဥက္ကဋ္ဌများ ကနေပြီးတော့ ထုတ်ယူထားကြတယ်။ ထုတ်ယူထားကြပြီးတော့ တစ်ဖက်မှာ ပြန်ဆပ် တဲ့အချိန်ကျတော့ကျေးရွာအုပ်စု၊ ဘဏ်ခွဲဥက္ကဋ္ဌများ တစ်နည်းအားဖြင့် ရ.ယ.က ဥက္ကဋ္ဌများ ဟာ ဒီငွေကို ပြန်မဆပ် နိုင်ကြတော့ဘူး။ ပြန်မဆပ် နိုင်တော့ ဒီနေ့ ငါးသောင်းနှုန်း ထုတ်ပေးတဲ့အချိန် မှာ သူတို့ လယ်သမားတွေထုတ် ယူမယ်ဆိုတော့ ဘယ်လို စာရင်းပြလဲဆိုလို့ရှိရင် နောက်တိုးစာရင်းနဲ့ ဖော်ပြပါတယ်။ နောက်တိုးစာရင်း ကျွန်တော်တို့ နောက်တိုး စာရင်းတင်ထားပါတယ်။ ရပါလိမ့်မယ်ဆိုပြီးတော့ နောက်တိုးစာရင်း တင်ထားတယ်။ ယခုအချိန်အထိလည်း ကျမလာ သေးပါဘူး။ အဲဒီတော့ ကျွန်တော်တို့ ဒီလယ်သမားများကို ငွေထုတ်ချေးတဲ့အခါမှာ ပြန်ဆပ်ချိန်လည်း ပြန်မဆပ်နိုင်ကြပါဘူး။ လယ်သမားများ အနေနဲ့လည်း နစ်နာမှုတွေများစွာ ရရှိပါတယ်။ အဲဒါ ကြောင့် ကျွန်တော့် မဲဆန္ဒနယ်မြေဖြစ်တဲ့ ဖြူးမြို့နယ်၊ ဇေယျဝတီမှာဆိုလို့ရှိရင် လယ်ဧက (၁၃၀၀) ကျော် ရှိပါတယ်။ အဲဒီမှာ လယ်သမားအားလုံး (၂၄၂)ဦး ရှိတယ်။ စိုက်ပျိုးစရိတ်ရရှိတဲ့ လယ်သမား (၅၆)ဦးပဲ ရရှိပါတယ်။ အဲဒီတော့ ကျန်တဲ့ဦးရေဘာဖြစ်လို့ မရရှိသေးလဲဆိုတော့ ကျွန်တော်တို့ မေးမြန်းစုံစမ်း ကြည့်တော့ နောက်တိုးစာရင်းမှာ ဖော်ပြ ထားတယ်လို့ ပြောပါတယ်။ အမှန် တကယ်အားဖြင့် တော့ သက်ဆိုင်ရာငွေထုတ်ချေးတဲ့ အုပ်စုဥက္ကဋ္ဌတွေက အစောကလိုပဲ ကျွန်တော်ပြောသလို ဖြစ်နေပါတယ်။ အဲဒီတော့ ကျွန်တော်တို့ ဒါကိုပြင်ဆင်မလား၊ ဒါစဉ်းစားစရာ ဖြစ်လာပါတယ်။ အဲဒီ တော့ ဒီကိစ္စကိုဒီလိုထားမယ်ဆိုလို့ရှိရင် ကျွန်တော်တို့အနေနဲ့ အဂတိလိုက်စားရာကို အားပေးရာ ရောက်ရှိနေမယ်လို့လည်း ဒါ ကျွန်တော့်အနေနဲ့ထင်မြင်မိတဲ့အတွက် နည်းစနစ်သစ်ပြောင်းလဲဖို့ ကျွန်တော့်အနေနဲ့ တိုက်တွန်းလိုပါတယ်။ ဥက္ကဋ္ဌကြီးခင်ဗျား။ ထိုနည်းတူပဲ ဒီကနေ့ လက်လုပ်လက်စားများ တစ်နည်းအားဖြင့် ပျံကျဈေးသည်များဆိုလို့ရှိရင် အတိုးမဲ့ချေးငွေစနစ်ကို ချမှတ်ပေးဖို့ဆိုပြီးတော့ ကျွန်တော် မေးမြန်းထားပါတယ်။ ဒီကိစ္စမှာ ကျွန်တော့်ရဲ့ မဲဆန္ဒနယ်မြေ ဖြစ်တဲ့ ကျောက်ကြီးမြို့နယ်ကို ကျွန်တော် နမူနာအားဖြင့် ပြောပြပေးပါမယ်။ ကျောက်ကြီးမြို့နယ် မှာဆိုလို့ရှိရင် ဒီပွင့်လင်းရာသီမှာဆိုရင် ကျွန်တော်တို့ ဒူးရင်းသီးတို့၊ မင်းဂွတ်သီးတို့ လှိုင်လှိုင်ပေါတဲ့ မြို့နယ်ပါ။ မိုးဦးဘက်ဆိုလို့ရှိရင် ကြံသကာ အလွန်ထွက်တဲ့မြို့ပါ။ ကျောက်ကြီး မှာဆိုရင် ဒူးရင်းသီးချိန်မှာ၊ မင်းဂွတ်သီး ချိန်မှာ ဈေးကွက်ရှာတဲ့ဈေးသည်၊ ဈေးသည်က ပိုက်ဆံအရင်းအနှီး ထုတ်ပေးတယ်၊ ထုတ်ပေးပြီးတော့ လက်လုပ်လက်စား၊ ငွေကြေး အရင်းအနှီးမရှိတဲ့လူကို ယခင်တုန်းက ဆိုလို့ရှိရင် စက်ဘီးနဲ့ အခကြေးနဲ့ ထူထောင်ပေးပြီးတော့ ဒါ ဒူးရင်းခြံကို လွှတ်တယ်။ ဒူးရင်းခြံမှာ ရွေးချယ်၊ သူ့ရဲ့ ကျွမ်းကျင်မှုနဲ့ ဒူးရင်းသီးကို ဒါ ရင့်တယ်၊ မရင့်ဘူး ခွဲခြားပြီးတော့မှ ဒါငွေထုတ်ပေးတဲ့ ဈေးသည်ဆီ ပြန်သွင်းတယ်။ ပြန်သွင်းတော့ ကျွန်တော် သူ့ကို မေးကြည့်တော့ သူ့ကို စစချင်းမှာ ငါးသောင်းနဲ့ အရင်းအနှီးလေး ဂွခြင်းနဲ့ စက်ဘီး ၊ အခုဆိုရင်တော့ ဆိုင်ကယ်ပေါ့၊ လုပ်ဖို့ဆိုပြီး စီစဉ်ပေးတယ်။ သွင်းတဲ့သူကလည်း စိတ်ထားကောင်းကောင်းနဲ့ မှန်မှန်ဒီပုဂ္ဂိုလ်ဆီပဲ သွင်းတယ်။ ဒီပုဂ္ဂိုလ်ကလည်း ဒီလူ့ဆီက ဒူးရင်းသီးကိုပဲ ယူတယ်။ ဒူးရင်းသီး၊ မ င်းဂွတ်သီးကိုပဲ ယူတယ်။ အဲဒီတော့ တစ်ချိန်ကျတော့ ဒီလူ့ကို ကျွန် တော်မေးကြည့်တဲ့အခါကျ (၃)၊ (၄) လ အတွင်းမှာ ချေး ထားတဲ့ငွေကြေး ပြန်ဆပ်နိုင်တဲ့အပြင်ကို လေး၊ ငါးသိန်း ကျန်တယ်လို့ သိရှိရပါတယ်။ ဒါ အတိုးမဲ့ချေးပေးတဲ့ လုပ်ငန်းရှင်နဲ့ ဒါ အရင်းအနှီးမရှိတဲ့ ပြည်သူတစ်ဦး ရဲ့ လုပ်ကိုင်ဆောင်ရွက်ချက်ကို ကျွန်တော့် အနေနဲ့ အနီးစပ်ဆုံး တင်ပြတာပါ။ ဒီလိုပဲ ဖြူးမြို့နယ်မှာရှိတဲ့ လက်လုပ်လက်စားပြည်သူတစ်ဦးတစ်ယောက်ကလည်း ဒီလိုပါပဲ၊ ဒီအချိန်ဆိုလို့ရှိရင် ကျွန်တော်တို့ နွေရာသီဆိုလို့ရှိရင် မီးသွေးဖုတ်တယ်၊ တောင်ပေါ် တက်ပြီး မီးသွေးဖုတ်တယ်၊ မိုးရာသီဆိုလို့ရှိရင် အခုချိန်ဆိုလို့ရှိရင် မျှစ်ချိုး ပါတယ်။ ကျွန်တော်တို့ ဖြူးမြို့နယ်သားတွေရဲ့ အယူအဆက ဘာလဲဆိုလို့ရှိရင် ပဲခူးရိုးမတောင်တန်းကြီး ရှိနေသရွေ့ ကျွန်တော်တို့ ထမင်းမငတ်ဘူး ဆိုတဲ့စကားရှိပါတယ်။ အဲဒီတော့ မျှစ်ချိုး၊ မျှစ်ချိုးပြီးတော့ မျှစ်ပြန် သွင်းတယ်။ မျှစ်ပြန်သွင်းပြီးတော့ ဒီမျှစလုပ်ငန်းက ဒီအချိန်မှာ ကြီးကြီးကျယ်ကျယ် ကျွန်တော်တို့ တစ်မြို့ နယ်လုံးက လုပ်နေတာပါ ။ လုပ်နေတော့ ဒီမျှစ်ကောက်တဲ့လူကလည်း ဒါငွေကြေးကို ညပိုင်းဆိုရင် သူတို့ချိန်တွယ်ပြီးတော့ ငွေကြေးထုတ်ပေးတယ်။ အဲဒီမတိုင်ခင်မှာလည်း သူတို့ ငွေကြေးရင်းနှီးမြုပ်နှံပေးဖို့ ဓားတို့၊ ခြင်းတို့ ၊ ပခုံးထမ်းတံပိုးတို့၊ ဘာတို့ ကအစ ရင်းနှီးပေးပြီးတော့ ဒီလူကိုပဲလွှတ်တယ်။ တောင်ပေါ်တက်တယ်၊ မနက် (၄) နာရီဆို တက်သွားပြီ၊ ညနေ (၄)နာရီ၊ (၅) နာရီမှာ ဒီလူကပြန်ရောက်လာပြီ၊ မျှစ်ပြန်သွင်းတယ်။ မျှစ်ပြန်သွင်းတော့ နှစ်ဦးနှစ်ဘက် အကျိုးရှိတဲ့အနေအထား၊ ကတိတည်ကြည်ကြတဲ့အနေအထား တွေ့ရပါတယ်။ ဒါ ဒီလုပ်ငန်းမှာ မူတည်ပြီးတော့ ထုတ်ပေးတဲ့လုပ်ငန်းရှင်ငယ်လေးကလည်း ဒါအတိုးမဲ့ ပိုက်ဆံ ပေးထားပါတယ်။ ဒီလုပ်တဲ့လုပ်ငန်း၊ ပြည်သူတစ်ဦးတစ်ယောက်ကလည်း ဒါအတိုးမဲ့ရတဲ့အတွက် တစ်ချိန်ကျတော့ ဒီရာသီရောက်တဲ့ ဒီဇင်ဘာလောက်ဆိုရင် တော့ ဒါမျှ စ်ကုန်သွားပါပြီ။ မျှစ်ကုန်သွားတဲ့အချိန်ကျတော့ သူ့အနေနဲ့ အရင်းအနှီးလည်းပြန်ဆက်နိုင်တယ်။ နောက်တစ်ခုက အရင်းအနှီး စိုက်ပေးတဲ့သူနဲ့ ပြည် သူနဲ့လည်း အတိုးနှုန်းမဲ့စွာနဲ့၊ ဒါတစ်ယောက်နဲ့တစ်ယောက် ကတိတည်ကြည်မှုနဲ့ ဒါလုပ်ငန်းလည်ပတ်ရတဲ့ အနေအထားတွေ့ရတဲ့အတွက် ကျွန်တော့် အနေနဲ့ နိုင်ငံတော်အနေနဲ့ ဆောင်ရွက်မပေးနိုင်ဘူးလားဆိုတဲ့ မေးခွန်းလေးတစ်ခု မေးစရာ ဖြစ်လာ ပါတယ်။ အဲဒီတော့ ကျွန်တော်တို့မြို့ရွာများမှာ လိုင်စမရှိဘဲအတိုးနှုန်းပေးနေတဲ့ လုပ်ငန်းရှင်ယ် လေးများကို ကာကွယ်တားဆီးနိုင်တဲ့အပြင် ပြည်သူတို့ရဲ့ဆင်းရဲနွမ်းပါးမှု လျှော့ချနိုင်တဲ့ အချက် နှစ်ချက်ကို တစ်ပြိုင်နက်တည်း နိုင်ငံတော်မှထိရောက်စွာ အကောင်အထည်ဖော်နိုင်မှာ ဖြစ်ပါ တယ်လို့ ကျွန်တော့်အနေနဲ့ယူဆမိပါတယ်။ သို့ဖြစ်ပါ၍ တောင်သူလယ်သမားများ စိုက်ပျိုးစရိတ် ချေးငွေအား နိုင်ငံတော်မှစနစ်သစ်ပြောင်းလဲပြီး ချေးပေးနိုင်ခြင်းနှင့် စာရင်းသွင်းခြင်းနဲ့ အခြား ကုန်ကျစရိတ်များ ကောက်ခံခြင်း ရှိ မရှိ၊ လက်လုပ်လက်စားပြည်သူများအား နိုင်ငံတော်မှ (၂ရ အတိုးမဲ့နေ့စဉ်ထုတ်ချေးပေးခြင်း၊ ကိုယ်ပိုင်လုပ်ငန်းလုပ်ကိုင်နိုင်သည့် နည်းစနစ် ဖော်ဆောင် ပေးနိုင်ခြင်း ရှိ /မရှိကို ပြည်သူများရဲ့ ကိုယ်စား ကျွန်တော့်အနေနဲ့ မေးမြန်းရခြင်း ဖြစ်ပါတယ်။ ကျေးဇူးတင်ပါတယ် ခင်ဗျား။</speech>
<title>လယ်ယာလုပ်ငန်းခွင်များတွင် အသုံးပြုလျက်ရှိသည့် ရွက်ဖျန်း ပိုးသတ်ဆေးများသည် အန္တရာယ် အလွန်ကြီးမားသဖြင့် ပိုးသတ်ဆေးအန္တရာယ် ပညာပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၆) မှ ဒေါက်တာတင်ရွှေက လယ်ယာလုပ်ငန်းခွင်များတွင် အသုံးပြုလျက်ရှိသည့် ရွက်ဖျန်း ပိုးသတ်ဆေး များသည် အန္တရာယ်အလွန်ကြီးမားသဖြင့် ပိုးသတ်ဆေးအန္တရာယ်ပညာပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="138">ဒေါက်တာတင်ရွှေရန်ကုန်တိုင်းဒေသကြီး မဲဆန္ဒနယ်အမှတ်)</mp>လေးစားအပ်ပါသော အမျိုး သားလွှတ်တော်ဥက္ကဋ္ဌကြီးနှင့်တကွ ပြည်ထောင်စု ဒုတိယဝန်ကြီးများ ကျွန်တော်တို့ရဲ့ အမျိုးသားလွှတ်တော် ကိုယ်စားလှယ် ကြီးများအားလုံး ခင်ဗျား။ ကျွန်တော်တို့ ဇူလိုင်လ First Week လောက်မှာ BPST သင်တန်းသွားခဲ့ရင်းကနေ နိုင်ငံတော်အစိုးရရဲ့ ကျေးဇူး Government of India Foreign Affaire. $0:30°Qismodainavos miongeaကျေးဇူးကြောင့် မဟာ ဗောဓိ Temple ကို ကျွန်တော်တို့သွားရောက်ပြီး ကျွန်တော်တို့ရဲ့ အမျိုးသားလွှတ်တော် ကို ယ်စားလှယ်ကြီးများဖြစ်ကြတဲ့ နောင် တော်ကြီး ဦးမြင့်ထွန်း၊ ဦးအောင်ငြိမ်း၊ ဒေါက်တာဗညားအောင်မိုး၊ ဒေါက်တာမြတ်ဉာဏစိုးနဲ့ ကျွန်တော်တို့ Delegation ကလှူဒါန်းခဲ့တဲ့ လှူဒါန်း မှုလေးကို မျှဝေခံစားရင်းနဲ့ နိုင်ငံတော်က ချီးမြှင့် ပေးလိုက်တဲ့အထဲကနေ လှူဒါန်းခဲ့တဲ့အတွက် အားလုံးမိမိတို့ရဲ့ ဉာဏ်ပညာဖြင့် မျှဝေခံစား ရယူပါရန် ရိုသေလေးမြတ်စွာ ပန်ကြားအပ်ပါတယ်။ ကျွန်တော့်အနေနဲ့ ဥက္ကဋ္ဌကြီးရဲ့ ခွင့်ပြုချက် အရ မေးခွန်းကို မေးမြန်းသွားမှာ ဖြစ်ပါတယ်။ ကျွန်တော့်မေးခွန်းရဲ့ ရည်ရွယ်ချက်ကတော့ လယ်ယာ သီးနှံ စိုက်ပျိုးလုပ်ကိုင် နေကြတဲ့ ကျေးဇူးရှင်ဦးကြီးများအားလုံး ကျန်းကျန်းမာမာ ဘေးအန္တရာယ်ကင်းရှင်းစွာနဲ့ အသိပညာတွေတိုးပြီးတော့ လုပ်နိုင်ကိုင်နိုင်အောင်ဆိုတဲ့ ရည်ရွယ်ချက်၊ ကျေးလက်ဒေသမှာ နေကြတဲ့၊ တောင်သူ လယ်ယာလုပ်ကိုင်နေကြတဲ့ ပုဂ္ဂိုလ်များအသီးသီးရဲ့ ဘေးအန္တရာယ် ကင်းရှင်းရေးအတွက် ထားရှိတဲ့၊ မွန်မြတ်တဲ့ရည်ရွယ်ချက်၊ ဤအချက်တွေနဲ့ ဒီမေးခွန်းကို မေးမြန်းသွားမှာ ဖြစ်ပါတယ်။ နံပါတ်(၁) အနေနဲ့ ဥပမာသာဓက ပြောရမယ်ဆိုရင် ကျွန်တော်တို့ မအူပင်ကျေးရွာနားမှာ လွန်ခဲ့တဲ့ (၃)လခန့်လောက်က မောင်နှမသုံးယောက်ဟာ ကျောင်းက ပြန်လာတဲ့အခါကျတော့ လမ်းမှာ ကော်ဖီမစ်အထုပ်ကလေးကို တွေ့တဲ့အတွက် အားရဝမ်းသာ စွာနဲ့ သားငယ်၊ သမီးငယ်များက ကောက်ပြီး အိမ်ကိုယူလာတဲ့အခါမှာ မောင်နှမသုံးယောက်ဟာ ညီညီညွတ်ညွတ်နဲ့ခွဲဝေပြီး သောက်သုံး ကြပါတယ်။ အဲဒီလို ကော်ဖီမစ်အထုတ်ကလေးထဲက အမှုန့်ကို သူတို့ခမျာမှာ အသိဉာဏ်နည်းပါးတဲ့အတွက် ကော်ဖီမစ်ရဲ့ အရသာလား၊ အခြား ရဲ့ အရသာလား မသိဘဲနဲ့ သောက်သုံးမိလိုက်တဲ့အတွက် ကလေးငယ်နှစ်ယောက်ဟာ အသက်ဆုံးရှုံး ခဲ့ရပါတယ်။ တစ်ယောက်ကတော့ ကျွန်တော်တို့ ဆေးရုံကြီးများက ကယ်လိုက်တဲ့ အတွက် အသက်ရှင်သွားပါတယ်။ ဒါက ပထမ သာဓက ပါ။ နောက် ဒုတိယ သာဓက ကတော့ မကြာသေးခင်မှာပဲ ကျွန်တော်တို့ရဲ့နေ့စဉ်ထုတ် သတင်းစာတွေထဲမှာ မမျှော်လင့်လိုက်ဘဲဖတ်လိုက်ရတာကတော့ လယ်ယာသီးနှံလုပ်ကိုင်နေတဲ့ အမျိုးသမီးတစ်ယောက်ဟာ ပိုးသတ်ဆေးဖျန်းနေရင်းကနေ အိမ်ပေါ်မှာငိုနေတဲ့လသား သမီး ငယ်ကလေးကိုတက်ရောက်ပြီး ကြည့်တဲ့အခါမှာ သမီးငယ်နေသံကြားမြင်နေတဲ့အတွက် ချက်ချင်း လက်မဆေးဘဲနဲ့ နို့မှုန့်ကိုဖျော်တိုက်လိုက်မိတဲ့အတွက် ဒီကလေးငယ်လေးဟာ မမျှော်လင့်ဘဲ ဆုံးရှုံးသွားရပါတယ်။ အဲဒီလို သာဓကတွေရှိပါတယ်။ ကျွန်တော်ရှမ်းပြည်နယ်က အမျိုးသား လွှတ်တော်ကိုယ်စားလှယ်ကြီး ဦးရှုမောင်တင်သွင်းခဲ့တဲ့ Environmental Conservqtion အဆိုတုန်းမှာလည်း ကျွန်တော်ပိုးသတ်ဆေးတွေအကြောင်း မြစ်ထဲ၊ အင်းအိုင်ထဲ မလွှတ်ဖို့ဆိုတဲ့ အကြောင်း ကျွန်တော် အကျယ်တဝင့် ပထမအကြိမ် အမျိုးသားလွှတ်တော် ဒုတိယပုံမှန် အစည်းအဝေးကြီးမှာ တင်သွင်းခဲ့ပါတယ်။ ရှင်းလည်းရှင်းပြခဲ့ပါတယ်။ ဒါကြောင့်ပိုးသတ်ဆေး တွေဟာ အင်မတန် အန္တရာယ်များတဲ့အတွက် ရှူမိမယ်ဆိုရင် အဆုတ်ရောဂါ၊ ဗိုက်ထဲရောက်မယ်ဆိုရင် အစာအိမ် ရောဂါ၊ အဆင့်မြင့်မယ်ဆိုလို့ရှိရင် အသဲရောင် ၊ အသဲကင်ဆာ ထိ ဖြစ်သွားနိုင်ပါတယ်။ အရေပြားမှာထိရင် အရေပြားရောဂါ ရစေနိုင်ပါတယ်။ ဒါကြောင့်မို့လို့ လူရဲ့ ကိုယ်ခန္ဓာကနေ စိမ့်ဝင်နိုင်တဲ့ဒီပိုးသတ်ဆေးတွေဟာ အန္တရာယ် အလွန်များပါတယ်။ ဒါကြောင့်မို့လို့ ကမ္ဘာ့ကျန်းမာရေးအဖွဲ့ကတော့ သတ်မှတ်ထားပါတယ်။ မိမိကိုယ်ရဲ့ ခံနိုင်တဲ့ Resistance Power ဒီပိုးသတ်ဆေးဝင်နိုင်တဲ့ပမာဏ အဆင့်ကိုသတ်မှတ်ထား ပါတယ်။ ဒီအဆင့်ကနေကျော်လို့ရှိရင် အန္တရာယ်ပေးနိုင်တဲ့ အနေအထားမျိုးရှိပါတယ်။ ဒါကြောင့် ကျေးလက်နေဒေသပြည်သူများဟာ သိသင့်သိထိုက် တဲ့အနေအထားရှိပါတယ်။ ဒါကြောင့် ပိုးသတ်ဆေးဖျန်းတဲ့အခါမှာ မည်ကဲ့သို့ကာကွယ်ရမယ်၊ အနီးအနားကို လူကြီးကလေး၊ တချို့ ဖွံ့ဖြိုးပြီးတဲ့နိုင်ငံတွေမှာတော့ ကျွန်တော် မကြာခဏပြောနေတဲ့ Research လုပ်ငန်း သုတေသနလုပ်ငန်းကို ကျွန်တော် တို့ တတ်နိုင်သလောက် လုပ်သင့်ပါတယ်။ ဒါမှလည်း ကျွန်တော်တို့အားလုံး ပြည်သူတွေအတွက် အန္တရာယ်ရှိစေမယ့်အရာ၊ ဒုက္ခ ဘေးအန္တရာယ်ပေး စေမယ့်အရာတွေကို ဒီသုတေသနလုပ်ငန်းကနေ ဖော်ထုတ်ပြနိုင်မှာ ဖြစ်ပါတယ်။ ဒါကြောင့်မို့လို့ ဥပမာဆိုကြပါစို့၊ ကျွန်တော်တို့ရဲ့ မြစ်၊ချောင်း ၊ အင်း၊ အိုင်မှာ ဒီလိုစွန့်ပစ်လိုက်တဲ့ ပိုးသတ်ဆေးရည်တွေဟာ ဘယ်အထိသွားဒုက္ခပေးမလဲဆိုရင် ငါး တွေဟာ ပါးစပ်ဟလျက်သေနေမယ်၊ ပါးဟက်တွေ ဟပြီး၊ ထောင်ပြီးတော့ သေနေမယ်ဆိုရင် ဒါဟာပိုးသတ် ဆေးတွေမိနေတယ်ဆိုတဲ့ Sign ကို ပြပါတယ်။ နောက်တစ်ခါအလားတူပဲ ပိုးသတ်ဆေးဖျန်းထား တဲ့နေရာမှာ တိရိစ္ဆာန်တွေက သွားရောက်ပြီး စားသောက်မိကြမယ်ဆိုရင် ဒီတိရိစ္ဆာန် တွေရဲ့ ခန္ဓာကိုယ်ထဲကို ပိုးသတ်ဆေးသောက်၊ ဒီတိရိစ္ဆာန် တွေကိုပဲသတ်ဖြတ်ပြီးတော့ ပြည်သူတွေ စား၊ အန္တရာယ်ဟာ ကျွန်တော်တို့ သံသရာလည်နိုင်ပါတယ်။ ဒါကြောင့်မို့လို့ အလွန်ပဲအရေးကြီး ပါတယ်။ အထူးသဖြင့် ကိုယ်ဝန် ဆောင်တွေဟာ ဒီပိုးသတ်ဆေးဖျန်းတဲ့အချိန် မှာ အနီးအနား သွားရောက်ဖို့ မသင့်ဘူးဆိုတာတွေကို ကျွန်တော်တို့ အထူးပဲလိုအပ်ပါတယ်။ အဲဒါကြောင့် ပိုးသတ်ဆေးကို ဒီကိုယ်ဝန်ဆောင်တွေဟာ အဆုံးမှာဆိုလို့ရှိရင် ကိုယ်လက်အင်္ဂါဖွံ့ဖြိုးမှုမရှိ၊ ကိုယ်လက်အင်္ဂါချို့ယွင်းမှုရှိတဲ့ သား၊ သမီးတွေကို ရရှိနိုင်ပါတယ်။ အဆုံးမှာဆိုရင် Abortion ထိဖြစ်သွားနိုင်ပါတယ်။ နောက်တစ်ခါ အခုခေတ်မီတဲ့ နိုင်ငံကြီးတစ်နိုင်ငံရဲ့ သုတေသနပြုချက်အရ ဝိဇ္ဇာ၊သိပ္ပံ ပညာရှင်ပိုစ္စလ်ကြီးတစ်ဦးရဲ့ ရေးသားချက် ကို ဖတ်လိုက်တဲ့အခါမှာ ကျွန်တော် တို့ ဆဲလ်တွေမှာပါတဲ့ DNA ကို Mutation ပြောင်းလဲမှု ဖြစ်စေတဲ့အတွက် ကင် ဆာအထိဖြစ်သွားနိုင်တယ်ဆိုတဲ့ အန္တရာယ် ရှိပါတယ်။ ဒါကြောင့် မို့လို့ အထူးပင်လိုအပ်တဲ့အတွက် ဥက္ကဋ္ဌကြီးရဲ့ ခွင့်ပြုတဲ့ ခွင့်ပြုချက်အရ ကျွန်တော်တို့ လယ်ယာ လုပ်ငန်းခွင်များမှာ အသုံးပြုတဲ့ ရွက်ဖျန်းပိုးသတ်ဆေးများဟာ အန္တရာယ် အလွန် ကြီးမားသဖြင့် ပိုးသတ်ဆေးအန္တရာယ်ပညာပေးရန် မည်ကဲ့သို့အစီအစဉ်များ ရှိပါကြောင်းကို အမျိုးသား လွှတ်တော်ဥက္ကဋ္ဌကြီးမှတစ်ဆင့် လေးစားစွာဖြင့် သက်ဆိုင်ရာသို့ မေးမြန်းရခြင်း ဖြစ်ပါတယ် ခင်ဗျား။ ကျေးဇူးတင်ပါတယ်။</speech>
<title>မိတ္ထီလာမြို့နယ်၊ ဆည်အောင်ကျေးရွာရှိ ပိတောက်ပင်ဆည်အား ရေရှည်တည်တံ့ခိုင်ခံ့ရေးအတွက် ရေပိုလွှဲ၊ ရေတံခါး၊ ဆည်ဘောင်တို့ကို ပြန်လည်ပြုပြင်ပေးရန်အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၁၁)မှ ဦးစိုးအောင် က မိတ္ထီလာမြို့နယ် ဆည်အောင်ကျေးရွာရှိ ပိတောက်ပင်ဆည်အားရေရှည်တည်တံ့ ခိုင်ခံ့ရေးအတွက် ရေပိုလွှဲ၊ ရေတံခါးဆည်ဘောင်တို့ကို ပြန်လည်ပြုပြင်ပေးရန်အစီအစဉ် ရှိ /မရှိ နဲ့ စပ်လျဉ်းတဲ့မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="107">ဦးစိုးအောင်၊ မန္တလေးတိုင်းဒေသကြီး မဲဆန္ဒနယ်အမှတ်(၁၁)</mp>လေးစားအပ် ပါသော အမျိုး သားလွှတ်တော်ဥက္ကဋ္ဌကြီးနှင့်တကွ ပြည်ထောင်စုအဆင့်အဖွဲ့အစည်းဝင်များ၊ ဖိတ်ကြားထားသော ဧည့်သည်တော်ကြီးများနှင့် အမျိုးသားလွှတ်တော် ကိုယ်စားလှယ်တော်များ အားလုံးမင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ် ခင်ဗျား။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်���မှတ် (၁၁)မှ အမျိုးသားလွှတ်တော် ကိုယ်စားလှယ် ဦးစိုးအောင် ဖြစ်ပါတယ်။ ကျွန်တော့်အနေနဲ့ မိတ္ထီလာမြို့နယ် ဆည်အောင်ကျေးရွာရှိ ပိတောက်ပင်ဆည်အားရေရှည်တည်တံ့ ခိုင်ခံ့ရေးအတွက် ရေပိုလွှဲ၊ ရေတံခါးဆည်ဘောင်တို့ကို ပြန်လည်ပြုပြင်ပေးရန်အစီအစဉ် ရှိ/မရှိ နဲ့ စပ်လျဉ်းတဲ့မေးခွန်းကို မေးမြန်းသွားမှာ ဖြစ်ပါတယ် ခင်ဗျား။ လေးစားအပ်ပါသောဥက္ကဋ္ဌကြီးခင်ဗျား။ ကျွန်တော်တို့မိတ္ထီလာမြို့နယ်ရှိ၊ ဆည်အောင် ကျေးရွာ၊ ဆည်အောင်ကျေးရွာအု���်စု အနောက်ဘက်နှစ်ဖာလုံခန့်မှာ ပိတောက်ပင်ဆည် တည်ရှိ ပါတယ်။ အဆိုပါ ပိတောက်ပင်ဆည်သည် စိုက်ပျိုးရေး အကျိုးပြုလယ်ဧက (၈၃) ဧကခန့်ကို စိုက်ပျိုးရေလုံလောက်မှုရှိပြီး ကျွဲ၊ နွား၊ တိရိစ္ဆာန်တို့ သောက်သုံးရေးအတွက် အဓိက အချက်အချာကျသော ကန်၊ ဆည် တစ်ခုဖြစ်ပါတယ်။ ၎င်းဆည်အား အင်္ဂလိပ်အစိုးရ လက်ထက်ထဲတွင် စတင်တည်ဆောက်ခဲ့သော ဆည် ဖြစ်ပါတယ်။ ၎င်းသည် ပထမဆုံးကျိုးပေါက် မှုအား ၁၉၆ရ ခုတွင် လူထုလုပ်အားဖြင့် ဆည်ဖို့ပြုပြင်ခဲ့ပါတယ်။ ၎င်းနောက် ၁၉၇၉ ခုနှစ်တွင် ၎င်းဆည်အား စက်ယန္တရားအင်အား(၃)စီးဖြင့် ပြန်လည်တူးဖော် ဆည်ဖို့ ပေးခဲ့ပါတယ်။ ၁၉၉၅ ခုနှစ်နှင့် ၂၀၁၀ ခုနှစ်တို့တွင်လည်း အလှူရှင်များစုပေါင်း၍ မြေကျင်းများ တူးဖော်ဆည်ဖို့ခြင်းလုပ်ငန်းကို ဆောင်ရွက်ခဲ့ပါတယ်။ ၂၀၁၀ ခုနှစ်၊ မိုးဥတုတွင် မိုးသည်းထန်စွာ ရွာသွန်းမှုကြောင့်ဆည်ဖို့ပြီး တစ်ဖန်ကျိုးပေါက်သွားခဲ့ပါတယ်။ ၎င်း ၂၀၁၀ ခုနှစ်တွင် တင်ပြချက် အရမြို့ နယ်ဖွံ့ဖြိုးရေးအစီအစဉ်ဖြင့်၊ တစ်ဖန် စက်ယန္တရားဖြင့် ဆည်ဖို့ ပြုပြင်ခဲ့ရာ ယခုအချိန် အထိ ထိုကျိုး ပေါက်နေရာဖြစ်သော မူလဆည်ဘောင်ရိုးသည် ကျိုးပေါက်မှု မရှိသော်လည်း ဆည်ဘောင်က နိမ့်နေခြင်း၊ ရေပိုလွှဲမရှိခြင်း၊ ရေဝင်ကောင်းသော်လည်း ရေထွက်မြောင်းကောင်းမွန်မှု မရှိသေးခြင်း အခြေအနေတို့နှင့် ကြုံတွေ့နေရပါတယ်။ ၂၀၁၂ ခုနှစ် ဖေဖော်ဝါရီလတွင် ဆည်လက်တံ ကျိုး ပေါက်မှုကို တိုင်းဒေသကြီးဝန်ကြီး ဦးကျော်ဆန်း မှ ပြန်လည်၍ လက်တံကျိုးပေါက်ဘောင်အား ပြန်လည်ဆည်ဖို့ ပြုပြင်ပေးခဲ့ပါတယ်။ ယခုအခါ ၎င်းဆည် ပင်မဘောင်နဲ့ လက်တံမြောင်း ကောင်းမွန်သော်လည်း ရေပိုလွှဲမရှိခြင်းကြောင့် ၎င်းဆည်ဟောင်းရှိ လယ်ယာမိုးသီးနှံ နှမ်းစိုက်ခင်းဧက (၅၀)ခန့် ပျက်စီးဆုံးရှုံးခဲ့ရပြီး ခန့်မှန်းတန်ဖိုး ကျပ် (၄၈)သိန်းဖိုးခန့် ပျက်စီးဆုံးရှုံးခဲ့ရပါတယ်။ ၎င်းသည် ရေရှည်ခိုင်ခံ့မှုရှိလျှင် ၎င်းရေစိုက်ပျိုးရေး အကျိုးပြုနိုင်မည့် လယ်ဧက (၈၃)ဧက နှင့် ကျွဲ၊ နွား သောက်သုံးရေအတွက် ကျေးရွာလူထုအနေဖြင့် ၎င်းဆည်ပေါ်တွင် မှီခိုအားထားနေရသူများ အမှန်ဖြစ်ပါတယ်။ ထို့ကြောင့် ၎င်းဆည်အား ရေရှည်တည်တံ့ခိုင်မြဲအောင် ဆည်မြောင်းဌာန၏ ကျွမ်းကျင်သော အင်ဂျင်နီယာများဖြင့် လိုအပ်လျက်ရှိသော ရေပိုလွှဲ၊ ရေတံခါး၊ ဆည်ဘောင် တို့ကို ပြုပြင်ဆောင်ရွက်ပေးနိုင်ပါရန် ဒေသနေပြည်သူလူထုမှ လိုလားလျက်ရှိကြောင်း သိရှိရပါတယ်။ ထို့ကြောင့် အဆိုပါဆည်အား လိုအပ်လျက်ရှိသော ရေပိုလွှဲ၊ ရေတံခါးဆည်ဘောင်တို့ကို ပြန်လည်ပြုပြင်ပေးနိုင်ပါရန် အစီအစဉ် ရှိ /မရှိနှင့် ရှိပါက မည်သည့် အချိန်တွင် ပြန်လည်ပြုပြင်ပေးနိုင်မည်ကို ဖြေကြားပေးပါရန် ဥက္ကဋ္ဌကြီးမှတစ်ဆင့် မေးမြန်းအပ် ပါတယ် ခင်ဗျား။ ကျေးဇူးတင်ပါတယ်။</speech>
<title>လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ စီးပွား ရေး နှင့်ကူးသန်းရောင်းဝယ်ရေး ဝန်ကြီးဌာနနှင့် စက်မှုလက်မှု ကုန်သည်များအသင်း (UMFCC) တို့ပူးပေါင်းပြီး ဆီထွက်သီးနှံ လုံလောက်စွာထွက်ရှိနိုင်ရေး အစီအမံပြုလုပ်နိုင်သောစွမ်းအရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၆)မှ ဒေါက်တာတင်ရွှေ က လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန၊ စီးပွားရေးနှင့်ကူးသန်းရောင်းဝယ်ရေးဝန်ကြီးဌာနနှင့် စက်မှုလက်မှုကုန်သည်များအသင်း (UMFCCI)တို့ ပူးပေါင်းပြီး ဆီထွက် သီးနှံ လုံလောက်စွာ ထွက်ရှိနိုင်ရေး အစီ အမံပြုလုပ်နိုင်သော စွမ်းအား ရှိ/မရှိ နဲ့ စပ်လျဉ်းတဲ့ မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="138">ဒေါက်တာတင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတ်(၆)</mp>။လေးစား အပ်ရပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီးများ၊ ကျွန်တော်တို့ရဲ့ အမျိုးသား လွှတ်တော် ကိုယ်စားလှယ်ကြီးများ အားလုံး နှလုံးစိတ်ဝမ်း ရွှင်လန်း ချမ်းမြေ့ပါစေကြောင်း ဆုမွန်ဂါရဝ ဦးစွာ ပြုအပ်ပါတယ်။ ကျွန်တော် လေးစားအပ်ပါသော အမျိုးသားလွှတ်တော်ဥက္ကဋ္ဌကြီး ရဲ့ ခွင့်ပြုချက်အရ မေးမြန်းမယ့် မေးခွန်းဟာ ကျွန်တော်တို့ ယခုန စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနရဲ့ ပြည်ထောင်စုဒုတိယဝန်ကြီး ပြောထားတဲ့ Consumer Protection ကို အလေးပေးပြီးတော့ ကျွန်တော် ဆွေးနွေးသွားမှာ ဖြစ်ပါတယ်။ ဒီကိစ္စဟာ ကျွန်တော်တို့ မြန်မာနိုင်ငံအတွက် အလွန်ပဲ အရေး ကြီးပါတယ်။ ခုနက ကျွန်တော်တို့ ပြောသလိုပဲ အမျိုးသားလွှတ်တော် ကိုယ်စားလှယ်ကြီး ဦးခင်မောင်ရီ တင်သွင်း သွားသလို နိုင်ငံ့အကျိုးကို ရှေ့ရှုဖို့ ကျွန်တော်တို့ ကြိုးစားရပါတယ်။ ကျွန်တော်တို့ အစိုးရဟာ ပြည်သူတွေနဲ့ တင်ထားတဲ့ အစိုးရဖြစ်ပါတ ယ်။ ဒါကြောင့်မို့လို့ ပြည်သူတွေ အတွက်ကျွန်တော်တို့ ဟာ နစ်နာမှုမရှိအောင် နစ်နာမှု ရှိနေရင်လည်း လျော့ နည်း သွားအောင် ကျွန်တော်တို့ ဘယ်လိုကြံဆရမယ်ဆိုတာကို ကျွန်တော်တို့ စဉ်းစားရပါမယ်။ ခုန အမျိုးသား လွှတ်တော်ကိုယ်စားလှယ်ကြီး ဦးသိန်းဝင်း လည်း တင်ပြသွားခဲ့ပါတယ်။ အားလုံးစုပေါင်း ပြီးတော့ ဒါတွေ ဟာ ကျွန်တော်တို့ရဲ့ ဖြူစင်သော နှလုံးသားနဲ့ သူတော်ထုံးကို ကျင့်သုံးရမယ့် coreclosufu 2008 marcos? Malecosso MRTV (Myanmar Radio and Television) မှာ ကျွန်တော်တို့ အစဉ်အမြဲ ကျန်းမာရေးဝန်ကြီးဌာနကနေပြီးတော့ စားအုန်းဆီ များရဲ့ မသင့်မှုကို အစဉ်ပဲ ပညာပေး နေပါတယ်။ ဒါကြောင့် ဖြစ်ပေါ်တတ်တဲ့ ဝေဒနာတွေ၊ ဖြစ်ပေါ်မယ့်ဆိုးကျိုးတွေကို ကျွန်တော်တို့က ဟန့်တားဖို့ လိုပါတယ်။ အလားတူပဲ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနကလည်းပဲ ကျွန်တော် ညဘက်သတင်းကို နားထောင် ရင်း ကြည့်လိုက်တဲ့အခါမှာ အောက်ကစာတမ်းလေး ထိုးသွားပြီးတော့ ကျွန်တော်တို့ရဲ့ နိုင်ငံအတွင်း ရဲ့ နယ်စပ်ကနေပြီးတော့ မသမာတဲ့ ပုဂ္ဂိုလ်တစ်စုက နေပြီးတော့ ကျွန်တော်တို့ မသန့်တဲ့ဆီတွေကို စစ်ဆေးမိတယ်ဆိုတဲ့အကြောင်း စီးပွားရေးနှင့်ကူးသန်း ရောင်းဝယ်ရေးဝန်ကြီးဌာနကနေ စာတမ်းထိုးပြီး အသိပေးသွားပါတယ်။ ဒါကြောင့် ကျွန်တော်တို့ ပြည်သူတွေကလည်းပဲ ၊ ဘယ်သူသေသေ ငတေမာလျှင် ပြီးရောဆိုတဲ့ သဘောမျိုးနဲ့ မလုပ်ကြဘဲနဲ့ နိုင်ငံတော်အတွင်း ရှိနေကြတဲ့ ပြည်သူအားလုံးဟာ တို့လိုပဲ အသက်နဲ့ ရှိနေကြတဲ့ လူတွေလို့ အောင့်မေ့ပြီးတော့ ဉာဏ်ပညာ သုံးသပ်ပါ။ ဒါမှလည်း ကျွန်တော်တို့ ပထမအကြိမ် တတိယပုံမှန် အစည်းအဝေးမှာ ကျွန်တော် ဆေးဝါး များနဲ့ပတ်သက်လို့ Business Ethic ကို ကျွန်တော် ဆွေးနွေး ခဲ့ပါတယ်။ ဒါကြောင့်မို့လို့ ဆောင်ရန်၊ ရှောင်ရန်တွေကို ပြည်သူတွေကလည်းပဲ လိုက်နာကြရပါမယ်၊ ကုန်သည်တွေကိုလည်း အသိပေးရပါမယ်၊ ဖြစ်ပေါ်လာတဲ့ ဆိုးကျိုးတွေအတွက် နောင်ကို မလုပ်နိုင်ရန် နောင်တရစေဖို့ဆိုတဲ့ သင် ခန်းစာမျိုးကိုလည်း ကျွန်တော်တို့ ချမှတ်ပေးရမှာ ဖြစ်ပါတယ်။ ဒါကြောင့်မို့လို့ ကျွန်တော်တို့ အခု စားသုံးတဲ့ဆီဟာ ဒီကျွန်တော်တို့ရဲ့ နိုင်ငံအတွင်း မှာရှိနေကြတဲ့ မီးဖိုချောင်တိုင်းမှာ အစဉ်အမြဲမပြတ် သုံးနေကြရတာ ဖြစ်ပါတယ်။ ဒါကြောင့် ကျွန်တော်တို့ စာနာသော စိတ်ထားနဲ့ ဆောင်ရွက်နိုင်ဖို့ကို အထူးပဲ ကျွန်တော်တို့ လိုအပ်ပါ တယ်။ တာဝန်ရှိတဲ့ပုဂ္ဂိုလ်တွေကလည်းပဲ နယ်စပ်ကသွင်းတဲ့ ပစ္စည်းတွေဟာ ပြည်သူတွေ အတွက် သင့်ပါ့မလားဆိုတာကို FDA တစ်ခုတည်း ရှိရုံတင် မဟုတ်ပါဘူး။ Food and Drudministrction ကနေ တွက်ချက်ရုံတင်မဟုတ်ဘဲနဲ့ ကိုယ့် အသိစိတ်ဓာတ်နဲ့ကို protect ကာကွယ်မှသာ ဒီလုပ်ငန်းတွေက အောင်မြင်မှာ ဖြစ်ပါတယ်။ ဒါကြောင့် အများအကျိုးကိုလည်း ဆောင်ရွက်ပါ။ မိမိရဲ့ အတ္တပရ မျှတအောင် ကျင့်ကြံအားထုတ်မယ်ဆိုတဲ့ စိတ်ဓာတ်ကို မွေးမြူ နိုင်ဖို့ကို ကျွန်တော်တို့ ပညာပေးဖို့ လိုပါတယ်။ ဒါကြောင့် Social Wedl Be စီးပွားရေးဖြစ်ထွန်းမှုအတွက်ကိုပဲ ဦးမတည်ဘဲနဲ့ အများရဲ့ အကျိုးကိုပါ သယ်ပိုးဖို့ လိုပါတယ်။ ဒါကြောင့် ဒီနှစ်ဦးပိုင်းမှာပဲ ပြီးခဲ့တဲ့ ၂၀၁၁ ရဲ့ နှစ်ဝက်ပိုင်းလောက်မှာပဲ စားအုန်းဆီတွေဟာ ပြည်ပမှ လာတာတောင်မှ တရားဝင်သွင်းတာတောင်မှ ပေပါတွေ ဖွင့်လိုက်တဲ့အခါမှာ အနံ့တွေ ထွက်လာတယ်လို့ ကျွန်တော်တို့ ကြားသိခဲ့ရ ပါတယ်။ ဒါကြောင့်မို့လို့ စားသုံးတဲ့ ဆီတွေဟာ သန့်ရှင်းဖို့လိုပါတယ်။ ဒါကြောင့် အခု ပြီးခဲ့တဲ့ ရ ဇူလိုင်မှာလည်း ပြီးခဲ့တဲ့လထဲမှာပေါ့နော်၊ တပ်ကုန်းမြို့နယ်မှာ နိုင်ငံတော်သမ္မတကြီး ကိုယ်တိုင်ကြွရောက်ပြီးတော့ တပ်ကုန်းမြို့နယ်မှာ နေကြာစေ့ ထုတ်လုပ်ရေးကို တစ်ခါတည်း အားတက်သရော သွားရောက်ပြီးတော့ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန ရဲ့ ပြသတဲ့ Demonstrction ကို သွားရောက်ကြည့်ပြီးတဲ့အခါမှာ ဒေါ်လာသန်းပေါင်းများစွာ ကုန်နေတဲ့ဆီအတွက် သွင်းနေရတဲ့ပိုက်ဆံတွေဟာ နည်းနည်းနောနော မဟုတ်ဘူးဆိုတာကို သိရပါတယ်။ ဒါကြောင့်မို့လို့ ကုန်ခမ်းနေတဲ့နိုင်ငံခြားငွေForeign Exchange)ကို ကျွန်တော်တို့ရဲ့ မြန်မာနိုင်ငံ တောင်သူ လယ်ယာဦးကြီးများကို တစ်စိတ်တစ်ဒေသ ဖြန့်ဝေပေးလိုက်ရင် ခုန ပဲခူးတိုင်းက အမျိုးသားလွှတ်တော်ကိုယ်စားလှယ်ကြီး ဆွေးနွေးသွားသလိုပဲ တောင်ယာလုပ်ကိုင် စားသောက်နေတဲ့ ပုဂ္ဂိုလ်တွေဟာ အရမ်းကို ကျွန်တော် ထင်တယ်။ ကျွန်တော်တို့ ဗုဒ္ဓဘာသာအရတော့ သာဓုခေါ်ကြမှာပဲ။ ဒါကြောင့်မို့လို့ ဒီ ကျွန်တော်က အဲဒါလေးပါ။ အဲဒီဆီကိစ္စကို လယ်ယာလုပ်ငန်းနဲ့ ဆည်မြောင်းဝန်ကြီးဌာနကလည်း အင်တိုက်အားတိုက် လယ်ယာစီးပွားဂျာနယ်မှာလည်း ဖော်ပြတာတွေ့ရပါတယ်၊ နေ့စဉ်ထုတ် သတင်းစာတွေမှာလည်းပဲဝန်ကြီးဌာနရဲ့ ကြိုးစားမှုကတော့ တော်တော်ကို ကမ်းတစ်ဖက် ကုန်အောင်ကို ကြိုးစားနေပါတယ်။ အဲဒီတော့ အဲဒီထုတ်လုပ်နေတဲ့ လယ်ယာစီးပွားနဲ့ဆည်မြောင်းဝန်ကြီးဌာနရယ်၊ နောက် စီးပွားရေးနဲ့ ကူးသန်းရောင်းဝယ်ရေး ဝန်ကြီးဌာနကလည်းပဲ ကျွန်တော်တို့ Plqnning တွေဟာ အမျိုးမျိုးထုတ်ပြန်ပြီးတော့ကို ပြည်သူတွေအတွက် ဖြစ်နိုင်မလား၊ သက်သာမလား၊ ကောင်းမလား ဆိုပြီးတော့ လုပ်ပေးနေတဲ့ 6000$?GOD 6$oos walệcosso union of Myanmar of chainber of Thomas and Industry အသင်းကြီး ကလည်း အင်တိုက်အားတိုက်နဲ့ကို အကျိုးဆောင်နေတာ တွေ့တယ်။ မကြာခင်ကပဲ ကျွန်တော်တို့ ပဲမျိုးစုံနဲ့ နှမ်းကုန်သည်များ အသင်းက ပုဂ္ဂိုလ်တွေနဲ့ လည်း ဆွေးနွေးတယ်။ ဆိုတော့ ကျွန်တော်မြင်တယ်။ ဒီလို သုံးဦး သုံးဖလှယ်ဟာ ကျွန်တော်တို့ နိုင်ငံ့အကျိုး၊ ပြည် သူ့အကျိုးကို သယ်ပိုးပြီးတော့ ကျွန်တော်တို့ရဲ့ ဒီလွှတ်တော်ကြီး ပေါ်ပေါက် နေတဲ့အချိန်မှာ အင်တိုက်အားတိုက်နဲ့များ ဒီအဖွဲ့ (၃) ဖွဲ့ဟာ ညီညီညွတ်ညွတ်နဲ့ တေ့တေ့ဆိုင်ဆိုင် ဆွေးနွေးပြီးတော့ ပြည်သူတွေအတွက် အဆင်ပြေမယ့် စားသုံးဆီကို ကျွန်တော်တို့ ထုတ်လုပ်မယ် ဆိုရင်ဖြင့် ယခင်တုန်းက ကြားခဲ့ရတဲ့ တနင်္သာရီတိုင်း ဆီအိုးကြီးဆိုတာလည်း နှစ်တွေ၊ လတွေသာ ကြာခဲ့ပြီ။ ဖြည့်ဖြည့်မြောက်မြောက် မဖြစ်သေးဘူး။ အဲဒါကြောင့် အဲဒါလေးတွေ ကျွန်တော်တို့ ပြည်သူတွေ တဘောင်လည်းရှိပါတယ်။ ဆီကို ရေချိုး၊ စပါး တောင်လိုပုံ၊ ဆီကို ရေချိုး ဆိုတဲ့ တဘောင်လည်း ရှိသလို ကျွန်တော်တို့ အစိုးရအဖွဲ့ဟာ ဆောင်ရွက်ပေးနိုင်ရင် ဖြင့်ရင် လူသာဓု ခေါ်၊ နတ် သာဓုခေါ်လိမ့်မယ်။ ဒါကြောင့်မို့လို့ ပြည်သူ့အကျိုးကို မျှော်ကိုး ပြီးတော့ ကျွန်တော့်အနေနဲ့ ကျွန်တော် တင်ထားတဲ့ မေးခွန်းရဲ့ဒု တိယမေးခွန်းပေါ့ခင်ဗျာ။ အဲဒီမှာ လယ်ယာစိုက်ပျိုးရေးနဲ့ဆည်မြောင်းဝန်ကြီးဌာန၊ စီးပွားရေးနှင့် ကူးသန်း ရောင်းဝယ်ရေးဝန်ကြီး ဌာနနှင့် စက်မှုလက်မှုကုန်သည်များအသင်း (UMFCCI) တို့ဟာ ပူးပေါင်း ပြီးတော့ ဆီထွက်သီးနှံ လုံလောက်စွာ ထွက်ရှိနိုင်ရေးအစီအမံပြုလုပ်နိုင်သော စွမ်းအား ရှိ /မရှိ ကို သိရှိလိုတဲ့အတွက်လေးစားအပ်ပါသော အမျိုးသားလွှတ်တော် ဥက္ကဋ္ဌကြီးမှ တစ်ဆင့် သက်ဆိုင်ရာ ပြည်ထောင်စု ဝန်ကြီးအား လေးစားစွာ မေးမြန်းရခြင်းဖြစ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ပတ်သက်ပြီး လယ်ယာစိုက်ပျိုးရေးနဲ့ ဆည်မြောင်း ဝန်ကြီးဌာန ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="83">ဦးခင်ဇော်(လယ်ယာစိုက်ပျိုးရေးနှင့် ဆည်မြောင်း ဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ပြည်ထောင်စု ဒုတိယဝန်ကြီးများ အားလုံးကို မင်္ဂလာပါ လို့ နှုတ်ခွန်းဆက်သရင်းနဲ့ ဂါရဝ ပြုပါတယ်။ ကျွန်တော်ကတော့ လယ်ယာစိုက်ပျိုးရေးနဲ့ ဆည်မြောင်းဝန်ကြီးဌာန ဒုတိယဝန်ကြီး ဦးခင်ဇော် ဖြစ်ပါတယ်။ ကိုယ်စားလှယ်တော်ကြီး (၃)ဦးမှ မေးမြန်းသွားတဲ့ မေးခွန်း (၄)ခုကို ကျွန်တော် တစ်ခုချင်း ဖြေကြားသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ပဲခူးတိုင်းဒေသကြီး မဲဆန္ဒနယ်အမှတ် (၆) အမျိုးသား လွှတ်တော် ကိုယ်စားလှယ် ဦးသက်နိုင်ဦး ရဲ့ တောင်သူလယ်သမားများ စိုက်ပျိုးစရိတ် ချေးငွေ အား အတိုးမဲ့ ချေးပေးခြင်းနှင့် လက်လုပ်လက်စား ပြည်သူများအားလည်း အတိုးမဲ့ ချေးငွေအား ထုတ်ချေးပေးနိုင်စွမ်း ရှိ /မရှိ ဆိုတဲ့ မေးခွန်းကို ပထမဦးစွာ ကျွန်တော် ဖြေကြားသွားမှာ ဖြစ်ပါတယ်။ လယ်ယာစိုက်ပျိုးရေးနဲ့ဆည်မြောင်းဝန်ကြီးဌာန မြန်မာ့လယ်ယာဖွံ့ဖြိုးရေး ဘဏ်အနေဖြင့် တောင်သူလယ်သမားများကို မိုး၊ ဆောင်း၊ မိုးကြို ရာသီအလိုက်၊ သီးနှံ အလိုက် စိုက်ပျိုးချိန်အမီ ဘဏ်ချေးငွေများ ထုတ်ချေးပေးလျက်ရှိပါတယ်။ ယခုအခါ ဘဏ်ချေးငွေစနစ်ဖြင့်ချေးငွေများ ထုတ်ချေးပေးလျက် ရှိပါတယ်။ ဘဏ်ချေးငွေစနစ်ဖြစ်၍ ချေးငွေအပေါ် နိုင်ငံတော်မှ သတ်မှတ်ထားသည့် အတိုးနှုန်းအတိုင်း ပြန်လည်ပေးဆပ်ရမှာ ဖြစ်ပါတယ်။ အတိုးနှုန်းထားများအနေဖြင့် ယခင်က ငွေ ၁၀၀ိ/-လျှင် တစ်နှစ်အတွက် (၁၇)ဖြင့် ကောက်ခံခဲ့ရာမှ ၂၀၁၁ ခုနှစ်၊ စက်တင်ဘာလမှစ၍ (၁၅)% သို့လည်းကောင်း၊ ၂၀၁၂ ခုနှစ်၊ ဇန်နဝါရီလ ၁ နေ့မှစတင်၍ (၁၃)% သို့လည်းကောင်း၊ ယခု ဘဏ္ဍာရေးနှစ်ဖြစ်သည့်၂၀၁၂ ခုနှစ်၊ ဧပြီလ ၁ ရက်နေ့မှစ၍ (၈.၅)%အထိလည်းကောင်း လျော့ချသတ်မှတ် ကောက်ခံဆောင်ရွက် လျက်ရှိပါတယ်။ သို့ဖြစ်ပါ၍ ချေးငွေ (၁၀၀ိ/-) ကို တစ်လလျှင် အတိုးနှု န်း (၇၁)ပြားနှုန်းသာ ကျခံရတော့မည်ဖြစ်ပါတယ်။ နိုင်ငံတော်မှ စိုက်ပျိုးရေးလုပ်ကိုင်နေသည့် တောင်သူလယ်သ မား များအတွက် အထူးအခွင့်အရေးပေး ဆောင်ရွက်ပေးနေခြင်း ဖြစ်ပါတယ်။ ၎င်းအပြင် မြန်မာ့ လယ်ယာဖွံ့ဖြိုးရေးဘဏ်၏ ချေးငွေများအပေါ်တွင် ယခင်က ငွေစုဆောင်းခြင်း လုပ်ငန်းများ ဆောင်ရွက်ခဲ့တဲ့အတွက် စုဆောင်းငွေအဖြစ် ငွေကြေးပေးသွင်းခဲ့ရသော်လည်း ယခုအခါ တောင်သူလယ်သမားများ၏ ဆန္ဒအလျောက် စုဆောင်းငွေများကို စုဆောင်းလိုက စုဆောင်း စေနိုင်ပြီး ဆန္ဒမရှိပါ ကလည်း စုဆောင်းခြင်းမပြုစေရန် ခွင့်ပြုထားပြီးဖြစ်ပါတယ်။ နိုင်ငံတော်မှ လက်ရှိကျင့်သုံးလျက်ရှိသော ဈေးကွက်စီးပွားရေးစနစ်အရ ရင်းနှီးမြှုပ်နှံမှု တစ်ခုအတွက် ဖြစ်သင့်ဖြစ်ထိုက်သော အကျိုးဖြစ်ထွန်းမှုရှိစေရေး ဆောင်ရွက်ရမည် ဖြစ်ပါတယ်။ တောင်သူ လယ်သမားများအနေဖြင့်လည်း ဈေးကွက်ပေါက်ဈေးအရ တွက်ခြေကိုက်မှုရှိအောင် အရည်အသွေးကောင်း၊ အထွက်နှုန်းကောင်းသည့်မျိုးများကို ခေတ်မီနည်းစနစ်များနှင့် ကြိုးပမ်းစိုက်ပျိုးထုတ်လုပ်သွား ရမှာဖြစ်ပါတယ်။ ထို့အပြင် ဘဏ္ဍာငွေစည်းကမ်းများနှင့် ညီညွတ်စွာဆောင်ရွက် ရန်ဖြစ်သည့်အတွက် တောင်သူလယ်သမားများ သို့ စိုက်ပျိုးစရိတ်ချေးငွေအား အတိုးမဲ့ ထုတ်ချေးမည့် အစီအစဉ် မရှိပါကြောင်း ဖြေကြားအပ်ပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီးများ ခင်ဗျား။ လက်လုပ်လက်စား ပြည်သူများအား အတိုးမဲ့ နေ့ စဉ်ထုတ်ချေးပေးနိုင်မည့် စနစ် ဖြင့် ထူထောင်ပေးနိုင်ခြင်း ရှိ /မရှိမေးခွန်းနှင့်စပ်လျဉ်း၍ သမဝါယမဝန်ကြီးဌာန၏ဖြေကြားချက်အပေါ်တွင် ဆက်လက် ရှင်းလင်း ဖြေကြားမှာ ဖြစ်ပါတယ်။ သမဝါယမဝန်ကြီးဌာနသည် သမဝါယမလုပ်ငန်းများ ဆောင်ရွက် ရာတွင် စိတ်တူ ဆန္ဒတူ၊ သဘောထားတူညီသူများအား စုစည်း၍ စိုက်ပျိုးထုတ်လုပ် ရေး သမဝါယမအသင်းများ၊ သားငါးကုန်ထု တ် သမဝါယမအသင်းများ၊ အခြေခံစားသုံးသူ သမဝါယမအသင်းများနှင့် လုပ်ငန်းပေါင်းစုံ သမဝါယမအသင်းများအား ဖွဲ့စည်းဆောင်ရွက် လျက်ရှိပါတယ်။ စိုက်ပျိုးထုတ်လုပ်ရေး သမဝါယမအသင်း အား စိုက်ပျိုးစရိတ်ချေးငွေများ ကို တစ်ဧကလျှင် ကျပ် တစ်သောင်းနှုန်းမှ ကျပ် ငါးသောင်းနှုန်းထိ တောင်သူလယ်သမားများ၏ လယ်မြေဧကပိုင်ဆိုင်မှုအပေါ်မူတည်၍ ထုတ်ပေးလျက်ရှိပါတယ်။ သမဝါယမအသင်းမှ ရယသော အတိုးနှုန်းမှာ တစ်နှစ်လျှင် (၂.၅) ကျပ်နှုန်းဖြစ်ပြီး ချေးငွေကာလမှာ သီးနှံပေါ် ပေးစနစ် (၆)လဖြစ်ပါတယ်။ ချေးငွေများကို ထုတ်ချေးပေးရာတွင် နိုင်ငံတော်ဘတ်ဂျက်မှ ရယူသုံး စွဲ ထားခြင်း မရှိဘဲ၊ ငွေကြေးလည်ပတ်မှုရှိသည့် သမဝါယမအသင်းများ ခေတ်အဆက်ဆက် သမဝါယမ အသင်းများမှ စုဆောင်းခဲ့သည့် သမဝါယမဖွံ့ဖြိုးတိုးတက်ရေးရန်ပုံငွေများမှ ထုတ်ချေးပေးခြင်း ဖြစ်ပါတယ်။ ငွေကြေးထုတ်ချေးပေးသော သမဝါယမအသင်းများသို့ တစ်လလျှင် (၁.၅)ကျပ်နှုန်း ပြန်လည်ပေးချေပြီး ချေးငွေရယူသော သမဝါယမအသင်းများတွင် တစ်ကျပ် ကျန်ရှိမှာ ဖြစ်ပါတယ်။ ၎င်း အသင်းမှရရှိသော အတိုးငွေ တစ်ကျပ်အား လယ်သမားများ၏ ကျန်းမာရေး၊ လူမှုရေး၊ ပညာရေးကိစ္စရပ်များတွင် အသင်း၏ အရပ်ရပ်ဆိုင်ရာ အစည်း အဝေးဆုံးဖြတ်ချက်ဖြင့်ဆောင်ရွက်ပါတယ်။ UNDP နှင့် သမဝါယမဝန်ကြီး ဌာနတို့ ပူးပေါင်းဆောင်ရွက်လျက်ရှိ သော အသေးစား ငွေကြေးဝန်ဆောင်မှု လုပ်ငန်းစီမံချက်အား အပူပိုင်းဇုန်၊ မြစ်ဝကျွန်း ပေါ်ဇုန်နှင့် ရှမ်းပြည်နယ်ဇုန်တို့တွင် အကောင်အထည်ဖော် ဆောင်ရွက်လျက်ရှိရာ ချေး ငွေပမာဏမှာ အနည်းဆုံး ကျပ်ငါးသောင်းမှ အများဆုံး ကျပ်ငါးသိန်းအထိ ဖြစ်ပါတယ်။ ချေးငွေအပေါ် အတိုးနှုန်းမှာ တစ်နှစ်လျှင် စီးပွားရေး ချေးငွေများအပေါ်တွင် (၃၀)% နှင့် လူမှုရေး ချေးငွေများပါတယ်။ ၎င်းနိစ္စရပ်များတွင် ဝါယမဝန်ကြီးအပေါ်တွင် (၂၄) % ဖြစ်ပါတယ်။ ချေးငွေ အပေါ် အတိုးမှ လွဲ၍ အကျိုးအမြတ် ရယူခြင်း နှင့် အခြားကုန်ကျစရိတ်များ ကောက်ခံခြင်းမရှိဘဲ ဝန်ကြီးဌာနမှ ကြီးကြပ်ဆောင်ရွက်ပေးနေခြင်း ဖြစ်ကြောင်း သမဝါယမဝန်ကြီးဌာနအနေဖြင့် ဖြေကြားအပ်ပါတယ်။ သမဝါယမဝန်ကြီးဌာနသည် နေ့စဉ်ဝင်ငွေရရှိသည့် လက်လုပ်လက်စားများကို မိသားစုဝင်ငွေတိုးတက်စေရန်နှင့် အပိုဝင်ငွေရရှိစေရန်အတွက် လက်လုပ်လက်စားငွေစုငွေချေး သမဝါယမအသင်းများကို မြို့နယ်ပေါင်း (၆၆)မြို့နယ်၌ အသင်းပေါင်း (၂၅၂) သင်း စည်းရုံး ဖွဲ့စည်းပေးခဲ့ပြီး အသင်းသားတစ်ဦးလျှင် ချေးငွေ ကျပ် သုံးသောင်းကို ထုတ်ချေးပေးခဲ့ပါတယ်။ ထုတ်ချေးပေးသည့်ငွေကို နေ့စဉ် ဆပ်၊ လစဉ်ဆပ်စနစ်ဖြင့် အရင်းအတိုး ပေးဆပ်စေခဲ့သည်မှာ ယနေ့ထိ ကျပ်သန်း (၆၉၇.၀၈၉) ဖြစ်ပြီး ချေးငွေအကျေပေးဆပ်သည့်အသင်းများကို နောက် တစ်ကြိမ်ပြန်လည်ထုတ်ချေးပေးပါတယ်။ ခေတ်စနစ်ပြောင်းလဲလာသော်လည်း အခြေအနေ အကုန်ပြောင်းလဲ၍ မရပါ။ ချေးငွေရယူပါက ထိုက်သင့်သည့် အတိုးနှုန်းပေးရမည် ဖြစ်ပါသည်။ ို့ဖြစ်ပါ၍ နိုင်ငံတော်မှလည်ကောင်း၊ အခြားအဖွဲ့အစည်းများအနေဖြင့် လည်းကောင်း အတိုးမဲ့ ချေးငွေထုတ်ချေးပေးနိုင်ခြင်းမရှိပါကြောင်း ရှင်းလင်းဖြေကြားအပ်ပါသည်။ ဒုတိယမေးခွန်းကို ဆက်လက်ဖြေကြားပါမယ်။ ဥက္ကဋ္ဌကြီး ခင်ဗျား။ ရန်ကုန်တိုင်း ဒေသကြီး မဲဆန္ဒနယ်အမှတ် (၆) အမျိုးသားလွှတ်တော် ကိုယ်စားလှယ် ဒေါက်တာ တင်ရွှေ၏ လယ်ယာခွင်တွင် အသုံးပြုလေ့ရှိသော ရွက်ဖျန်းပိုးသတ်ဆေးများသည် အလွန်အန္တရာယ်ကြီးမား လှပါသည်။ ယခုတလော ပိုးသတ်ဆေးများကို ဂရုမပြု ကြသဖြင့် အသက်ဆုံးရှုံးမှုများ ဖြစ်ရကြောင်း ကြားသိနေရပါသည်။ သက်ဆိုင်သော ပြည်ထောင်စုဝန်ကြီးဌာနအနေဖြင့် လယ်ယာခွင် များတွင် ပိုးသတ်ဆေးအန္တရာယ် ပညာပေးစီ စဉ်မှုကို ရှိ /မရှိကို သိရှိလိုပါကြောင်း မေးမြန်း လာတာဖြစ်ပါတယ်။ မေးခွန်းနဲ့ပတ်သက်ပြီး ကျွန်တော် ဖြေကြားသွားမှာ ဖြစ်ပါတယ်။ လယ်ယာစိုက်ပျိုးရေးလုပ်ငန်းများတွင် ရောဂါဖျက် ပိုးများ ကျရောက်ဖျက်ဆီး ခြင်းမှ ကာကွယ်ရန်နှင့် သီးနှံအထွက်တိုးစေရန် ပိုး သတ်ဆေးများကို အသုံးပြု ဆောင်ရွက် လျက် ရှိပါတယ်။ ယခုအချိန်အခါတွင် ရာသီဥတု ပြောင်းလဲမှုဖြစ်စဉ်များ ဖြစ်ပေါ်လျက်ရှိရာ ယင်းဖြစ်စဉ်များနှင့် အတူ ပိုးမွှားရောဂါကျရောက်မှုများမှာလည်း ဖြစ်ပေါ်လာနိုင်ပါတယ်။ ပိုးမွှားရောဂါများကို ကာ ကွယ်နှိမ်နင်းရာတွင် ကျရောက်သည့် ပိုးမွှားရောဂါနှင့် အသုံးပြုရမည့်ဆေး မှန်ကန်စွာ ရွေးချယ်အသုံးပြုရန် အရေးကြီးပါတယ်။ သို့ပါ၍ စနစ်တကျ ပိုးသတ်ဆေး ကိုယ်တွယ်သုံးစွဲနိုင်ရန်အတွက် လက် မှတ်ရ သုံးစွဲသူသင်တန်း၊ လယ်သမား သင်တန်းကျောင်းလယ်သမတသည်းသက်သက်များနှင့် တိုင်း ဒေသကြီးများနှင့် ပြည်နယ်များအလိုက် သီးနှံကာကွယ်ရေး ဆိုင်ရာ သင်တန်း များကို ဖွင့်လှစ်ဆောင်ရွက်လျက် ရှိပါသည်။ ၂၀၁၂-၂၀၁၃ ခုနှစ်၊ ယနေ့အထိ ပို့ချနိုင်သည့် အကြိမ်ပေါင်းမှာ (၁၈၈၃) ကြိမ်ရှိပြီး တောင်သူနှင့်ဝန်ထမ်းများ စုစုပေါင်း (၁၁၇၁၈၂) ဦးအား လက်တွေ့ကွင်းဆင်းပို့ချပြီး ဖြစ်ပါတယ်။ ကြွက်များ ကျရောက်ဖျက်ဆီးမှုအန္တရာယ်အတွက် ကြို တင် ဆောင်ရွက်နိုင်ရန် လိုအပ်သည့် လုပ်ငန်းများ၊ ကာကွယ်နှိမ်နင်းနည်းများကိုလည်း ပညာပေးဆွေးနွေးပို့ချမှုများ ဆောင်ရွက်လျက် ရှိပါတယ်။ သီးနှံအလိုက်၊ ရာသီအလိုက် ကြီးထွားမှု အဆင် အလိုက် သင်တန်းများကိုလည်း ဆက်လက်ပညာပေးလျက်ရှိသည့်အပြင် ကြိုတင်သတိပေး ထုတ်ပြန်ချက်များကိုလည်း အချိန်နှင့် တပြေးညီ ထုတ်ပြန်လျက်ရှိကြောင်း ရှင်းလင်းတင်ပြအပ်ပါတယ်။ ထို့အပြင် နိုင်ငံအတွင်း ကျရောက်ဖူးခြင်းမရှိသော ပိုးမွှားနှင့် ရောဂါများ မဝင်ရောက် နိုင်ရေးအတွက် အပင်ပိုးမွှားကာကွယ်သည့် ဥပဒေကို ၁၉၉၃ ခုနှစ်အတွင်း နိုင်ငံတော်မှ ပြဋ္ဌာန်းခဲ့ပြီး၊ အဆိုပါဥပဒေနှင့်အညီ ပိုးမွှားရောဂါပြန့်ပွားမှုထိန်းချုပ်ရေး စခန်း (၁၁)ခုကို နယ်စပ် ဒေသနှင့် နိုင်ငံတကာလေဆိပ်များတွင် ဖွင့်လှစ်စစ်ဆေးခြင်းလုပ်ငန်းများကို ဆောင်ရွက်လျက် ရှိပါတယ်။ ပိုးသတ်ဆေးများသည် အဆိပ်ရှိပစ္စည်းများဖြစ်သဖြင့် , လယ်ယာစိုက် ပျိုးရေး လုပ်ငန်းခွင်များတွင် ဘေးအန္တရာယ်ကင်းရှင်း စွာဖြင့် စနစ်တကျ သုံးစွဲခြင်း ပြုလုပ်နိုင်ရန် ပိုးသတ်ဆေးများနှပတ်သက်၍ ပိုးသတ်ဆေးဥပဒေကို နိုင်ငံတော်ငြိမ်ဝပ်ပိပြားမှု တည်ဆောက် ရေးအဖွဲ့ ဥပဒေအမှတ် ၁၀/၉၀ဖြင့် ၁၉၉၀ပြည့်နှစ်၊ မေလ ၁၁ ရက်နေ့တွင် ပြဋ္ဌာန်းပေး ထားခဲ့ ပါတယ်။ ပိုးသတ်ဆေးဥပဒေအခန်း(၂)၊ အပိုဒ် ၃ အရ အပ်နှင်းထားသော လုပ်ပိုင်ခွင့် များကို ကျင့်သုံး၍ သုံးစွဲခွင့် ပြုမည့် ပိုးသတ်ဆေးများ ထိရောက်မှုရှိခြင်း၊ လူ့ကျန်းမာရေးနှင် . ပတ်ဝန်းကျင်အား အန္တရာယ်ရှိမှုနည်းစေခြင်း၊ ပိုးသတ်ဆေးများ စနစ်တကျသုံးစွဲခြင်းကို ကြီးကြပ်ခြင်းနှင်. မှတ်ပုံတင်ထုတ်ပေးခြင်းပြုနိုင်ရန်အလို့ငှာ ပိုးသတ်ဆေးမှတ်ပုံတင်အဖွဲ့၊ ဖွဲ့စည်းခြင်းကိုလည်း ပြည်ထောင်စုမြန်မာနိုင်ငံတော်အစိုးရအဖွဲ့က ၁၉၉၂ ခုနှစ်၊ ဖေဖော်ဝါရီလ ၂၅ ရက်နေ့တွင် အမိန့်ကြော်ငြာစာအမှတ် ၂/၉၂ ဖြင့် ဖွဲ့စည်းပေးထားပြီး ဖြစ်ပါတယ်။ ဥက္ကဋ္ဌကြီး ခင်ဗျား။ ပိုးသတ်ဆေးမှတ်ပုံ တင်အဖွဲ့ ဖွဲ့စည်းခြင်း၊ အပိုဒ် (၂)၊ တာဝန်နှင့် လုပ်ပိုင်ခွင် များအရ ပိုးသတ်ဆေးမှတ် ပုံတင်အဖွဲ့သည် အောက်ပါလုပ်ငန်း တာဝန်များကို ဆောင်ရွက်လျက် ရှိပါတယ်။ (က) နမူနာလက်ခံရရှိသည့် မည်သည့်ပိုးသတ်ဆေး သို့မဟုတ် အဆိပ်ရှိ ပစ္စည်းကိုမဆို အညွှန်းစာပါအတိုင်း အဆိပ်ရှိပစ္စည်း ရာခိုင်နှုန်းပြည့်မီမှု ပါဝင်ခြင်း ရှိ /မရှိ၊ ဓာတ်ခွဲစမ်းသပ်ခြင်း၊ သီးနှံဖျက်ပိုးအား နှိမ်နင်းရာတွင် ထိရောက်မှု ရှိ /မရှိ၊ စိုက်ခင်းတွင် လက်တွေ့စမ်းသပ်ခြင်းတို့အတွက် ညွှန်ကြားခြင်း၊ (ခ) ပြည်ပမှသော်လည်းကောင်း၊ ပြည်တွင်း မှသော်လည်းကောင်း၊ ရရှိသည့် အချက်အလက်များအရ ပိုးသတ်ဆေးသည် လူ၊ တိရိစ္ဆာန်၊ သီးနှံနှင့် ပတ်ဝန်းကျင်အား အန္တရာယ်ဖြစ်စေနိုင်ခြင်း၊ အသင် ဖော်စပ်ပြီးသောပိုးသတ်ဆေးကို ထပ်မံစစ်ဆေးရာတွင်လျှောက်ထားစဉ်က တင်ပြခဲ့သော ဓာတ်ခွဲစစ်ဆေးထားသည့် အဆိပ်ရာခိုင်နှုန်းပြည့်မီမှုမရှိခြင်း၊ သု့မဟုတ် အရည်အချင်း ပြည့်မီမှုမရှိခြင်းတို့ကို စစ်ဆေးခြင်း၊ အသင့်ဖော်စပ်ပြီးသော ပိုးသတ်ဆေး သို့မဟုတ် အဆိပ်ရှိပစ္စည်းထုတ်လုပ်သောပြည်ပကုမ္ပဏီ သို့မဟုတ် ပြည်တွင်းတွင် ပိုးသတ်ဆေး ဖော်စပ်ရောင်းချသူက ဆက်လက်သုံးစွဲခြင်းမပြုရန် အကြောင်းကြားလာ ခြင်း စသည့် အချက်တစ်ရပ်ရပ် ပေါ်ပေါက်ကြောင်း တွေ့ရှိပါက မှတ်ပုံတင်ခွင့် ရရှိထားသော မည်သည့်ပိုးသတ်ဆေးကိုမဆို သုံးစွဲခြင်းမပြုရန် တားမြစ်ခြင်းနှင်. လိုအပ်ပါက မှတ်ပုံတင် သို့မဟုတ် လိုင်စင်ကို ပြန်လည်ရုပ်သိမ်းခြင်း၊ (ဂ) အပြည်ပြည်ဆိုင်ရာ အကြံပြုချက်များအပေါ် အခြေပြု၍ ပိုးသတ်ဆေးများ ဖော်စပ်ထုတ်လုပ်ရာတွင်လည်းကောင်း၊ ကိုင်တွယ်သုံးစွဲရာတွင်လည်ကောင်း၊ သယ်ယူပို့ဆောင် ရာတွင်လည်းကောင်း၊ သိုလှောင်ရာတွင်လည်းကောင်း ရောင်းချရာတွင်လည်းကောင်း၊ အန္တရာယ်ကင်းရှင်းရေးအတွက် အခါအားလျော်စွာ ညွှန်ကြားချက်များ ထုတ်ပြန်ပေးခြင်း၊ (ဃ) ပိုးသတ်ဆေးစစ်ဆေးသည့် ဓာတ်ခွဲခန်းများအား အသိအမှတ်ပြု ရေး၊ လယ်ယာနှင့် သစ်တောထွက် ပြည်ပပို့ကုန်ပစ္စည်းများနှင့် အခြားပစ္စည်းများ ပိုးသတ်ဆေး ပက်ဖျန်းခြင်း၊ သို့မဟုတ် အဆိပ်ငွေ့မှိုင်းတိုက်ခြင်း၊ လုပ်ကိုင်လိုသည့် အစိုးရဌာနနှင့်အဖွဲ့အစည်းများအား အသိအမှတ်ပြု ရေးကိစ္စများအတွက် လိုအပ်သည့် သတ်မှတ်ချက်များနှင့် စပ်လျဉ်း၍ ညွှန်ကြားချက်များ ထုတ်ပြန်ခြင်း၊ (င) အစိုးရဌာန သို့မဟုတ် အဖွဲ့အစည်း၊ နိုင်ငံပိုင်စီးပွားရေးအဖွဲ့အစည်း၊ စည်ပင်သာယာရေးကော်မတီ နှင့် စည်ပင်သာယာရေးအဖွဲ့များ၊ အများပြည်သူက စိုက်ပျိုးရေးလုပ်ငန်း များတွင်လည်းကောင်း၊ မြို့ရွာသန့်ရှင်းရေးနှင့် ခြင်၊ ယင်၊ ကြွက် နှင့် အိမ်တွင်းပိုးမွှားများ၊ အခြားပိုးမွှားများ နှိမ်နင်းရေးလုပ်ငန်းများတွင် လည်းကောင်း၊ သုံးစွဲသော ပိုးသတ်ဆေးနှင့် သုံးစွဲနည်းတို့နှင့် စပ်လျဉ်း၍ လူ့ကျန်းမာရေးနှင့် ပတ်ဝန်း ကျင် တို့အား အန္တရာယ် မရှိစေရန် လိုအပ်သည့် အမိန့်ညွှန်ကြားချက်များကို အခါအားလျော်စွာ ထုတ်ပြန်ခြင်းတို့ကို ဆောင်ရွက်လျက် ရှိပါတယ်။ ထို့အပြင် ပိုးသတ်ဆေးဥပဒေ အခန်း (၄)၊ ပုဒ်မ ၁၂ အရ အသင့်ဖော်စပ်ပြီးသော ပိုးသတ်ဆေး၊ သို့မဟုတ် အဆိပ်ရှိပစ္စည်းများကို ပြည်ပမှ ပြည်တွင်းသို့ တင်သွင်းခြင်း၊ ပြည်တွင်းမှ ပြည်ပသို့ တင်ပို့ခြင်းပြုလုပ်လိုသူများကို မှတ်ပုံတင်ရရှိရေးအတွက် မှတ်ပုံတင်အဖွဲ့သို့ သတ်မှတ်ထားသော ပုံစံများဖြင့် လျှောက်ထားလာပါက မှတ်ပုံ တင်အဖွဲ့ သည် စိစစ်မှုပြုလုပ်ပြီး၊ သတ်မှတ်ချက်များနှင့် ကိုက်ညီသည့် လျှောက်လွှာများအတွက် စမ်းသပ်သုံးစွဲခွင့်မှတ်ပုံတင်၊ ယာယီသုံးစွဲခွင့်မှတ်ပုံတင် ၊ အပြည့်အဝ သုံးစွဲခွင့် မှတ်ပုံတင်၊ အထူးသုံးစွဲခွင် မှတ်ပုံတင်များ ထုတ်ပေးခြင်းတို့ကိုလည်း ဆောင်ရွက်ပေးလျက် ရှိပါတယ်။ ပိုးသတ်ဆေးလုပ်ငန်းများနှင်. ပတ်သက်၍ ဖော်စပ်ထုတ်လုပ် ကိုင်ခွင့်လိုင်စင်၊ ပြန်လည်ထုပ်ပိုးခွင် လိုင်စင်၊ ရောင်းချခွင် လိုင်စင် ၊ သိုလှောင်သီးနှံများ အဆိပ်ငွေ့ မှိုင်းတိုက် ခြင်းလုပ်ငန်းဆောင်ရွက်ခွင့် လိုင်စင်များကိုလည်း ပိုးသတ်ဆေးဥပဒေ၊ ပိုးသတ်ဆေးဥပဒေ ဆိုင်ရာ လုပ်ထုံးလုပ်နည်းများနှင့် အညီ ဆောင်ရွက်ပေးလျက် ရှိပါတယ်။ ပြည်ပသို့ တင်ပို့ ရောင်းချသည့် လယ်ယာထွက်ကုန်သီးနှံများ၊ ပြည်တွင်းဈေးကွက်တွင် ရောင်းချလျက်ရှိသော လယ်ယာထွက်ကုန် စိုက်ပျိုးရေးသီးနှံများတွင် ပိုးသတ်ဆေးဓာတ်ကြွင်း အမြင့်ဆုံး ခွင့်ပြုနိုင်သည့် ပမာဏနှင့် ခွင့်ပြုချက်ထက် ကျော်လွန်ခြင်း ရှိ/မရှိ၊ ဓာတ်ခွဲစစ်ဆေးခြင်း လုပ်ငန်းများကိုလည်း ဆောင်ရွက်ပေးလျက် ရှိပါတယ်။ ပိုးသတ်ဆေးနှင့်ပတ်သက်၍ ဥပဒေစည်းမျဉ်းစည်းကမ်းများကို မြို့နယ်များအထိ ရှင်းလင်းဆွေးနွေးခဲ့ပြီး အဆိုပါစည်းမျဉ်းစည်းကမ်း လုပ်ထုံးလုပ်နည်းများနှင့်အညီ ဆောင်ရွက်မှု ရှိစေရန် တိုင်းဒေသကြီး ပြည်နယ်များတွင် ပိုးသတ်ဆေးဆိုင်ရာ စစ်ဆေးရေးအဖွဲ့များကို စိုက်ပျိုးရေးဦးစီးဌာန ဝန်ထမ်းများဖြင့် ဖွဲ့စည်း၍ လိုအပ်သော စစ်ဆေးမှုများကို ဆောင်ရွက် လျက်ရှိပါတယ်။ သို့ရာတွင် ဈေးကွက်စီးပွားရေးစနစ်အရ ပိုးသတ်ဆေးများကို အပြိုင်အဆိုင် တင်သွင်းခြင်း၊ ရောင်းချဖြန့်ဖြူးခြင်းများရှိလာမှုကြောင့် အရည်အသွေးမမီသော ပိုးသတ်ဆေး များ၊ သုံးစွဲရန်သင့်တော်မှုမရှိသော ပိုးသတ်ဆေးများ ဈေးကွက်အတွင်းသို့ နည်းလမ်းမျိုးစုံဖြင် . ရောက်ရှိလာသည်ကိုလည်း တွေ့ရှိလာရပါတယ်။ ထို့ကြောင့် အဆိုပါပိုးသတ်ဆေးများ ဈေးကွက်အတွင်း သို့ ဖြန့်ဖြူးရောင်းချနေမှုများ တွေ့ရှိပါက သုံးစွဲသူတောင် သူလယ်သမားများ နစ်နာမှု မရှိစေရန် အကျိုးငှာလည်းကောင်း၊ အများပြည်သူတို့၏ ပိုးသတ်ဆေးအန္တရာယ် နည်းပါးစေရေး အကျိုးငှာလည်းကောင်း၊ ပြည်သူ လူထုက ရွေးချယ်တင်မြှောက်ထားသော လွှတ်တော်ကိုယ်စားလှယ်တော်ကြီး များကလည်း ပူးပေါင်းပါဝင် ဆောင်ရွက်ပေးကြပါရန် တိုက်တွန်းအပ်ပါကြောင်းနှင့် သက်ဆိုင်ရာ ပြည်နယ် / တိုင်းဒေသကြီး အစိုးရအဖွဲ့များမှလည်း ဥပဒေစည်းမျဉ်းစည်းကမ်းများနှင့်အညီ အရေးယူ ဆောင်ရွက်ပေးပါရန် တိုက်တွန်းအပ်ပါတယ်။ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနအနေဖြင့် အသိပညာပေး နှိုးဆော်ချက်များကို သတင်းစာ၊ ရုပ်မြင်သံကြားနှင့် လယ်ယာ စီးပွားသတင်းနှင့် အခြားထုတ်ဝေ လျက်ရှိသော ဂျာနယ်များတွင် အစဉ်အမြဲ ထည့်သွင်းထုတ်ပြန် အသိပေးကြော်ငြာ လျက် ရှိပါတယ်။ အရည်အသွေးမှန်ကန်သော ပိုးသတ်ဆေးများကို နည်းစနစ်မှန်ကန်စွာ စနစ်တကျ အသုံးပြုနိုင်ရေးတို့အတွက် အသိပညာပေးလုပ်ငန်းများ ဆောင်ရွက်ခြင်း၊ ပိုးသတ်ဆေး ဥပဒေ၊ ပိုးသတ်ဆေးဥပဒေဆိုင်ရာ လုပ်ထုံးလုပ်နည်းမျ��းနှင့်အညီ လိုက်နာဆောင်ရွက်ကြစေရန် ပညာပေးခြင်း၊ စီမံဆောင်ရွက်ခြင်းတို့ကို ပိုးသတ်ဆေးအန္တရာယ် ကင်းဝေးစေရေးအတွက် စဉ်ဆက်မပြတ် အထူးအလေးထား ဆောင်ရွက်လျက်ရှိပါကြောင်း ရှင်းလင်းဖြေကြားအပ် ပါတယ်။ ဥက္ကဋ္ဌကြီးခင်ဗျား။ ဆက် လက်ပြီး တတိယမေးခွန်းဖြစ်တဲ့ မန္တလေးတိုင်းဒေသကြီး အမှတ်(၁၁)နယ်မြေ အမျိုးသားလွှတ်တော်ကိုယ်စားလှယ် ဦးစိုးအောင် ၏ မိတ္ထီလာမြို့နယ် ဆည်အောင်အုပ်စု၊ ဆည်အောင်ကျေးရွာရှိ ပိတောက်ပင်ဆည်အား ရေရှည်တည် တံ���ခိုင်မြဲရေး အတွက် ရေပိုလွှဲ၊ ရေတံခါးဆည်ပေါင်တို့ကို ကျွမ်းကျင်အင် ဂျင်နီယာများဖြင့် ပြုပြင်ဆောင်ရွက် ပေးရန် အစီအစဉ် ရှိ/မရှိ ဟူသော မေးခွန်းနှင့် ပတ်သက်၍ ဆက်လက်ဖြေကြားပါမယ် ခင်ဗျား။ ပိတောက်ပင်ဆည်သည် မန္တလေးတိုင်းဒေသကြီး မိတ္ထီလာခရိုင်၊ မိတ္ထီလာမြို့နယ်၊ ဆည်အောင်ကျေးရွာ အနီးတွင်တည်ရှိပြီး ကျေးရွာမှ ထိန်းသိမ်းထားသည့် ရေလွှဲ ဆည် ဖြစ်ပါတယ်။ အဆိုပါဆည်အား၁၉၆၄-၁၉၆၅ ခုနှစ်တွင် ကျေးရွာလူထုလုပ်အားဖြတစ်ပိုင်တစ်နိုင် တည်ဆောက်ခဲ့ခြင်း ဖြစ်ပါတယ်။ ဆည်ပေါင်အလျား ၂၄၀၀ ပေ၊ အမြင်. ၁၆ ပေရှိပြီး၊ ရေသောက်ဧရိယာ ၁၆၄ ဧကအား ဆည်ရေပေး ဝေစိုက်ပျိုးနိုင်ခဲ့ပါတယ်။ ရေသိုလှောင်နိုင်မှု ပမာဏနည်းခြင်း၊ ရေဝင်လမ်းကြောင်းတိုခြင်း၊ ရေဝင်လမ်းကြောင်း တစ်လျောက် မြေပြင်နိမ့်မြင့် ခြားနားမှုများခြင်းကြောင့် ရေစီးသန်ခြင်း၊ ပိုလျှံသောရေများ ထွက်ရှိနိုင်ရန် ရေပိုလွှဲတည်ဆောက် ထားခြင်းမရှိဘဲ စိုက်ပျိုးရေပေးဝေသော ရေထုတ်ပြွန်ကိုသာ အသုံးပြုရခြင်းနှင်. ဆည် ပေါင်တောင့်တင်းခိုင်မာမှု အားနည်းခြင်းတို့ကြောင့် မကြာခဏ ကျိုးပေါက်မှုများ ဖြစ်ပေါ်ခဲ့ပါသဖြင့် ၂၀၀၉ နှင့် ၂၀၁၂ ခုနှစ်တွင် ပြုပြင်မှုများ ဆောင်ရွက်ပေးခဲ့ရပါတယ်။ ဆည်အတွင်း စီးဝင်လာသောရေများကို ထိန်းညှိပေးနိုင်ရန်နှင် . ဆည်ပေါင် ကျိုးပေါက်မှုမှ ကာကွယ်နိုင်ရန်အတွက် ၃၀ ပေအကျယ် ရေပိုလွှဲတည်ဆောက်ခြင်း၊ ဆည်ပေါင် ခိုင်ခံ့မှုအတွက် အားဖြည့်တည်ဆောက်ခြင်းနှင့် ရေထုတ်ပြွန် ပြုပြင်ခြင်းလုပ်ငန်းများ ဆောင်ရွက် ပေးရမည် ဖြစ်ပါတယ်။ အဆိုပါလုပ်ငန်းများ ၂၀၁၃-၂၀၁၄ ခုနှစ်၊ ဘဏ္ဍာ ရေးနှစ်တွင်ဆောင်ရွက်ပေးနိုင်ရေးအတွက် လုပ်ထုံးလုံနည်းများနှင့်အညီ တင်ပြသွားမည်ဖြစ်ပြီး အတည်ပြုချက် အရ အကောင်အထည်ဖော် ဆောင်ရွက်ပေးသွားမည်ဖြစ်ပါကြောင်း ဖြေကြားအပ်ပါတယ်။ ဥက္ကဋ္ဌကြီးခင်ဗျား။ ဆက်လက်ပြီး စတုတ္ထမေးခွန်းကို ကျွန်တော် ဆက်လက် ဖြေကြားမှာ ဖြစ်ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ် (၆) အမျိုးသားလွှတ်တော် ကိုယ်စားလှယ် ဒေါက်တာတင်ရွှေ ၏ ယနေ့နိုင်ငံ သူ/နိုင်ငံသားများ စားသုံးနေရသော ဆီများမှ အချို့ဆီများမှာ ကျန်းမာရေးထိခိုက်နိုင်ကြောင်းကို ကျန်းမာရေးဝန်ကြီး ဌာနနှင့် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနတို့မှ ကြို တင် သတိပေးလျက်ရှိပါတယ်။ သို့ပါသောကြောင့် လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာန၊ စက်မှုလက်မှုကုန်သည်များအသင်း (UMFCCI) တို့ ပူးပေါင်းပြီး လယ်ယာမြေ တစ်ခေတ်ဆန်း၊ ဆီထွက်သီးနှံလုံလောက်စွာ ထွက်ရှိနိုင်ရေး အစီအမံလုပ်နိုင်သော စွမ်းအား ရှိ/မရှိ သိ ရှိလိုပါကြောင်း မေးမြန်း ထားတဲ့မေးခွန်းနှင့် ပတ်သက်၍ ကျွန်တော် ဆက်လက် ဖြေကြားမှာ ဖြစ်ပါတယ်။ မြန်မာနိုင်ငံတွင် စားသုံးဆီကဏ္ဍနှင့် ပတ်သက်ပြီး အများဆုံး စားသုံးမှုပြု နေတဲ့ ဆီများက မြေပဲဆီ၊ နှမ်းဆီ တို့ဖြစ်ပါတယ်။ နေကြာဆီ၊ မုန်ညင်းဆီ၊ ပန်းနှမ်းဆီ တို့ကိုလည်း အသုံးပြုမှုရှိတာကိုတွေ့ရပါတယ်။ ဆီလိုအပ်ချက်ကို ဖြည့်ဆည်းပေးတဲ့အနေနဲ့ စားအုန်းဆီ များကို ပြည်ပမှတင်သွင်း အသုံးပြုလျက်ရှိပြီး ဟင်းသီးဟင်းရွက်ဆီ အမျိုးအစားများလည်း ပြည်ပမှဝင်ရောက်နေတာရှိပါတယ်။ စီးပွားရေးနှင့် ကူးသန်းရောင်းဝယ်ရေးဝန်ကြီးဌာန အနေနဲ့ ပြည်တွင်းစားအုန်းဆီ လိုအပ်ချက်အရ ပြည်ပစားအုန်းဆီများ တင်သွင်းလျက်ရှိရာ အရည်အသွေး စံချိန်စံညွှန်း မှန်ကန်ရေးနှင့် စည်း စနစ်ကျစွာ တင်သွင်းရေးကို ကြပ်မတ် ဆောင်ရွက်လျက် ရှိပါတယ်။ ဤသို့ စားအုန်း ဆီများကို လွတ် လပ်စွာ တင်သွင်းခွင့်ပြု ထား သော်လည်း တရားမဝင် ဝင်ရောက်လာသော စားသုံးရန်မသင့်လျော်သည့် အမည်မသိ ဆီများကို အများပြည်သူစားသုံးပါက ကာလတစ်ခုအတွင်း အနှေးနှင့်အမြန် ကျန်းမာရေးထိခိုက်လာ နိုင်သဖြင့် လုံးဝစားသုံးခြင်းမပြုရန် သတင်းစာနှင့် ဂျာနယ်များတွင် ထည့်သွင်းဖော်ပြ ပြီး စားသုံးသူများသိရှိနိုင်ရေး ဆောင်ရွက်ခဲ့ပါတယ်။ အများပြည်သူကျန်းမာရေး ထိခိုက်စေနိုင်တဲ့ စားသုံးဆီအပါအဝင် အခြား စားသောက်ကုန်ပစ္စည်းများ တင်သွင်းရောင်းချမှုများ မရှိစေရေး အတွက် ဆက်လက်ပြီးတော့လည်း ကြိုတင်သတိပေးမှုများ ဆောင်ရွက်ပေးသွားမှာဖြစ်ကြောင်း ရှင်းလင်းတင်ပြအပ်ပါတယ်။ နိုင်ငံတော်အနေနဲ့ ယခင်က နှမ်းဖြူနှင့် နှမ်းနက်ကိုသာ ပြည်ပသို့ တင်ပို့ခွင့် ပြုခဲ့ပါတယ်။ ၂၀၁၁ ခုနှစ်အတွင်း မိမိဌာန၏ လေ့လာစိစစ်ချက်များအရ မြေပဲဆီ၊ နှမ်းနီနှင့် နှမ်းညို များ ရာသီဥတုကောင်း၍ အထွက်ကောင်းသဖြင့် တရားဝင်လမ်းကြောင်းမှ တင်ပို့နိုင် ရန်နှင့် ပြည်ပတင်ပို့လိုသူများ လွတ်လပ်စွာ ဆောင်ရွက်နိုင်ရန်အတွက်လည်းကောင်း၊ ဆီထွက်သီးနှံစိုက်ပျိုးထုတ်လုပ်သည့် တောင်သူများ ဈေးကောင်းရရှိစေရန်အတွက် ရည်ရွယ်၍ လည်းကောင်း ပြည်ထောင်စု အစိုးရအဖွဲ့ထံ တင်ပြခွင့်ပြုချက်တောင်းခံခဲ့ရာ မှာ ၂၀၁၁ ခုနှစ်၊ သြဂုတ်လ(၉)ရက်နေ့မှစတင်ပြီး မြေပဲဆံ၊ နှမ်းနီ၊ နှမ်းညိုနှင့် မြေပဲဆီ၊ နှမ်းဆီများ တို့ကိုလည်း ပြည်ပတင်ပို့ခွင့်ပြုပေးခဲ့ပါတယ်။ ဤသို့တင်ပို့ခွင်ပြုခဲ့သည့်အတွက် ၂၀၀၉-၂၀၁၀ ဘဏ္ဍာရေးနှစ်တွင် နှမ်း (၈၈၈၅၀) တန်၊ တန်ဖိုးအားဖြင့် (၁၂၁.၅၈၀) ဒေါ်လာသန်းနှင့် ၂၀၁၀-၂၀၁၁ ဘဏ္ဍာရေးနှစ်တွင် နှမ်း(၇၉၇၀၇)တန်၊ တန်ဖိုးအားဖြင့် (၁၁၄.၃၇၈)ဒေါ်လာသန်းသာ တင်ပို့နိုင်ခဲ့ရာမှ ၂၀၁၁၂၀၁၂ ဘဏ္ဍာရေးနှစ်တွင် နှမ်း (၁၁၈၃၈၂)တန်၊ တန်ဖိုးအားဖြင့် (၁၆၉.၈၆၃)ဒေါ်လာသန်းအထိ တန်ချိန်အားဖြင့် (၃၈၀၀၀)ကျော်၊ တန်ဖိုးအားဖြင့် ဒေါ်လာ (၅၅)သန်းကျော် တိုးမြှင့် တင်ပို့ နိုင် ခဲ့ပါတယ်။ ယခု ၂၀၁၂-၂၀၁၃ ဘဏ္ဍာရေးနှစ်တွင်လည်း နှမ်း (၁၃၇၈၀)တန်၊ တန်ဖိုး (၂၀.၅၄၂)ဒေါ်လာသန်း တင်ပို့ထား ပြီး ယခင်နှစ်ကာလတူမှာ နှမ်း (၆၇၄၄)တန်၊ တန်ဖိုး (၁၀.၅၉၇)ဒေါ်လာသန်းသာ တင်ပို့နိုင်ခဲ့သည့်အတွက် ကာလတူနှိုင်းယှဉ်ပါကလည်း တန် ချိန် အားဖြင့်(၇၀၀၀)ကျော်၊ တန်ဖိုးအားဖြင့် ဒေါ်လာ(၁၀)သန်းခန့် ပိုမိုတင်ပို့ ထားနိုင်ကြောင်း တွေ့ရှိ ရပါတယ်။ အလားတူ မြေပဲ အနေနဲ့လည်း ၂၀၁၀-၂၀၁၁ ခုနှစ်အထိ တင်ပို့မှုမရှိခဲ့ရာမှ ၂၀၁၁၂၀၁၂ ဘဏ္ဍာနှစ်တွင်(၁၂၂၈၃)တန်၊ တန်ဖိုး အားဖြင့်(၁၇.၇၁၅)ဒေါ်လာသန်း တင်ပို့နိုင်ခဲ့ပြီး၊ ယခု ၂၀၁၂-၂၀၁၃ ဘဏ္ဍာရေးနှစ်တွင် ၂၀၁၂ ခုနှစ်၊ ဇူလိုင်လ (၉)ရက်နေ့အထိ (၃၂၀၆၇)တန်၊ တန်ဖိုးအားဖြင့်(၄၆.၂၉၈)ဒေါ်လာ သန်းဖိုးတင်ပို့ထား ပြီး ဖြစ်ပါတယ်။ မြေပဲဆံနှင့် နှမ်းနီ၊ နှမ်းညို များ ပြည်ပသို့တင်ပို့ခွင့်ပြုလိုက်သည့်အတွက် မြေပဲစိုက်ပျိုးထုတ်လုပ်မှု တိုးတက်လာ သကဲ့သို့ ဆီထွက်သီးနှံ မျိုးစုံ အဓိက စိုက်ပျိုးတဲ့ မကွေး၊ မန္တလေးနဲ့ စစ်ကိုင်းတိုင်းဒေသကြီး များမှ တောင်သူများအနေဖြင့် တိုးတက်စိုက်ပျိုး ထုတ်လုပ်လာပြီ ဖြစ်ကြောင်း သိရှိရပါ သည်။ မြေပဲဆီနှင့် နှမ်းဆီကို ပြည်ပသို့ တင်ပို့ခွင့် ပြုထားပြီးဖြစ်သော်လည်း မြန်မာနိုင်ငံရှိ ဆီစက်များသည် အဆင့် မီ ပဲဆီ၊ နှမ်းဆီ ကြိတ်ခွဲထုတ်လုပ်နိုင်မှု မရှိသေးသည့်အတွက် ခေတ်မီဆီစက်များ တည်ဆောက်ခြင်း၊ စက်အစိတ်အပိုင်းများ လဲလှယ်တပ်ဆင် အသုံးပြုခြင်း များ ဆောင်ရွက်သွားရန် လိုအပ်လျက် ရှိပါတယ်။ ထို့ကြောင့်ပြည်ထောင်စုမြန်မာနိုင်ငံတော်ကုန်သည်များနှင့်စက်မှုလက်မှုလုပ်ငန်းရှင်များ အသင်းချုပ်(UMFCCI)နှင့် မြန်မာနိုင်ငံ ဆီကုန်သည်နှင့် ဆီလုပ်ငန်းရှင်များအသင်းတို့နှင့် ပူးပေါင်းပြီး ဆီစက်လုပ်ငန်းရှင် အသင်း ဖွဲ့စည်းရန် စီစဉ်ဆောင်ရွက်လျက် ရှိပါတယ်။ ဆီစက်လုပ်ငန်းရှင်များအသင်း ဖွဲ့စည်းပြီးပါက မြေပဲဆီ၊ နှမ်းဆီများကို အဆင့်မီ ကြိတ်ခွဲ ထုတ်လုပ်ပြီး တန်ဖိုးမြှင့်ပစ္စည်းအဖြစ် တင်ပို့နိုင်သည့်လုပ်ငန်း ဖြစ်ပေါ်လာစေရန်အတွက် ဆီစက်များ အဆင့်မြှင့်တင်ရေး အစိတ်အပိုင်းများ ပြောင်းလဲတပ်ဆင်နိုင်ရေးတို့အတွက် သက်ဆိုင်ရာအသင်းအဖွဲ့များနှင့် ပူးပေါင်းပြီး အားပေးကူညီဆောင်ရွက်သွားနိုင်မည်ဖြစ်ကြောင်း တင်ပြအပ်ပါတယ်။ ၂၀၁၂ ခုနှစ်၊ ဇန်နဝါရီလ (၁၂) ရက်နေ့မှာ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာနတွင် ဆီနှင့်ဆီထွက်သီးနှံ ဆိုင်ရာ ဆွေးနွေးပွဲတစ်ရပ် ကျင်းပ ခဲ့ရာ အသင်းအဖွဲ့များ၊ ဆီစက်ပိုင်ရှင်များ၊ ဆီထွက်သီးနှံစိုက်ပျိုးထုတ်လုပ်သူများ၊ ပညာရှင် များ တက်ရောက်ခဲ့ကြပြီး ဆီထွက်သီးနှံစိုက်ပျိုးထုတ်လုပ်မှု တိုးတက်စေရေးနှင့် ကြိတ်ခွဲထုတ်လုပ်မှု၊ ပြည်ပတင်ပို့မှု၊ ပြည်တွင်း၊ ပြည်ပဈေးကွက်၊ ဈေးနှုန်းအခြေအနေများ၊ ရှေ့အလားအလာများအပေါ် သုံးသပ် ညှိနှိုင်းဆွေးနွေးခဲ့ကြပါတယ်။ အလားတူ ၂၀၁၂ ခုနှစ်၊ ဇွန်လ ၂၄ ရက်နေ့တွင် လယ် ယာစိုက်ပျိုးရေးနှင့် ဆည်မြောင်းဝန်ကြီးဌာနနှင့် စီးပွားရေးနှင့် ကူးသန်းရောင်းဝယ်ရေးဝန်ကြီးဌာနတို့ ပူး ပေါင်းပြီး တောင်သူလယ်သမားများအတွက် စပါးသီးနှံအပါအဝင် ဈေးကွက်တွက်ခြေကိုက်သော သီးနှံများ ရွေးချယ်စိုက်ပျိုးနိုင်ရေး၊ ပညာပေးဆောင်ရွက်ရန် ညှိနှိုင်းအစည်းအဝေးတစ်ရပ် ကျင်းပပြုလုပ်ခဲ့ရာ ပြည်ထောင်စုသမ္မတမြန်မာနိုင်ငံကုန်သည်များနှင့် စက်မှုလက်မှုလုပ်ငန်းရှင် များအသင်းချုပ်နှင့် ညီနောင်အသင်းအဖွဲ့များမှ တာဝန်ရှိသူများ၊ ဆန်စပါးနှင့် ပဲမျိုးစုံ အထူးပြု ကုမ္ပဏီများမှ တက်ရောက်ခဲ့ ကြပါတယ်။ ယင်းအစည်းအဝေးတွင် တောင်သူလယ်သမားများ အတွက် စပါးသီးနှံ အပါအဝင် ဈေးကွက်အတွက် တွက်ခြေကိုက်သောသီးနှံများ ရွေးချယ် စိုက်ပျိုးနိုင်ရေး၊ မိုးစပါးတစ်သီး စိုက်ပျိုးပြီးချိန်တွင် ဆီထွက်သီးနှံများ ဖြစ်သည့် မြေပဲ၊ နှမ်း၊ ဆီထွက်နေကြောများ၊ ပဲပုတ်၊ ငရုတ် ကဲ့သို့ အခြားသီးနှံများ ရွေးချယ်စိုက်ပျိုးရန် ဆက် လက် ညှိနှိုင်းကြပ်မတ် ဆောင်ရွက်သွားရေး တို့ကို ဆွေးနွေးဖော်ထုတ် ရရှိခဲ့ပါတယ်။ ထို့အပြင် ပဲခူးတိုင်းဒေသကြီးနှင့် ဧရာဝတီတိုင်းဒေသကြီးတို့တွင် အထွက်ကောင်း မြေပဲမျိုးများ (၁၀)ဧကမှ (၁၀၀)ဧကအထိ စံပြစိုက်ကွက်များ ဖော်ထုတ်စိုက်ပျိုးရေးကို လယ်ယာ စိုက်ပျိုးရေးနှင့် ဆည်မြောင်းဝန်ကြီးဌာန၏ ကူညီပံ့ပိုးမှုဖြင့် (UMFCCI)က ဦးစီးပြီး အများပိုင် ကုမ္ပဏီများ၊ အထူးပြု ကုမ္ပဏီများက ဖော်ထုတ်စိုက်ပျိုးရေး ဆက်လက်ဆောင်ရွက်သွားရန် စီစဉ်လျက်ရှိပါတယ်။ ကျန်တိုင်းဒေသကြီးများနှင့် ပြည်နယ်အသီးသီးမှာလည်း စပါးစိုက်ပျိုးခြင်း ဖြစ်ထွန်းသည့် လယ်မြေများအားလုံးမှာ စပါးတစ်သီးစိုက်ပျိုးပြီးပါကဈေးကွက်ဝင် တွက်ခြေကိုက်သော အခြားသီးနှံစိုက်ပျိုးထုတ်လုပ်ခြင်းဖြင့် တောင်သူများ အကျိုးအမြတ်ရရှိရေး ဆောင်ရွက်ခွင့် ပြု ထားပြီး ဖြစ်ပါတယ်။ ဆီ လိုအပ်ချက်ကို ပြည်ပမှ တင်သွင်းပြီး အစားအသောက်နှင့် ဆေးဝါးကွပ်ကဲရေး ဌာန FDA က စစ်ဆေးပြီးမှသာ ဈေးကွက်အတွင်း ဖြန့်ဖြူးရောင်းချခြင်းများ ရှိသကဲ့သို့ စားသုံးရန် မသင့်တော်သော ဆီများကို စားသုံးဆီအဖြစ် တရားမဝင် နည်းလမ်းများဖြင့် တင်သွင်းရောင်းချနေတာများလည်း ရှိလာကြောင်း၊ သတင်းဂျာနယ်များတွင် ရေးသားဖော်ပြ ထားပြီး တရုတ်ပြည်သူ့သမ္မတနိုင်ငံ ရွှေလီမြို့မှတစ်ဆင့် ဝင်ရောက်လာတဲ့ တာတုံးယုံ အမည်ရှိ ဆီတစ်မျိုးဖြစ်တယ်လို့ သိရပါတယ်။ FDA အပါအဝင် ဓာတ်ခွဲခန်းများ ကို နမူနာပေးပို့ စစ်ဆေးချက်အရ ကင်ဆာ ရောဂါအထိ ဖြစ်ပွား နိုင်တဲ့အတွက် လူအ များစားသုံးရန် မသင့်လျော်တဲ့ ဆီ များဖြစ်ကြောင်း၊ မြန်မာ့လယ်ယာထွက်ကုန် ပစ္စည်း ရောင်းဝယ်ရေး၊ ဆီ ကုန်သည်နှင့် ဆီလုပ်ငန်းရှင်များအသင်းနှင့် နယ်စပ်ကုန်သွယ်ရေးစခန်းများ ပူးပေါင်းဖော်ထုတ် ခဲ့ကြောင်း ၂၆-၆-၂၀၁၂ ခုနေ့ထုတ် The Flower News Journal အတွဲ (၈)၊ အမှတ်(၂၄) တွင် ဖော်ပြထားသည်ကို တွေ့ရှိရပါသည်။ မြန်မာနိုင်ငံစားသုံးဆီ လိုအပ်ချက်ကို လူတစ်ဦးလျှင် တစ်နှစ် (၆)ပိဿာနှုန်းဖြင့် လူဦးရေသန်း(၆၀)အတွက် ခန့်မှန်းတွက်ချက်ထားသဖြင့် တစ်နှစ် စားသုံးဆီ လိုအပ်ချက်မှာ မက်ထရစ်တန် (၅.၈၈)သိန်းဝန်းကျင် ရှိပါကြောင်း၊ အခြား စားသောက်ကုန်လုပ်ငန်းများနှင့် မုန့်မျိုးစုံလုပ်ငန်းများအတွက် လိုအပ်မှုကို မက်ထရစ် တန် (၃) သိန်းခန့် ခန့်မှန်းထားသည့် အတွက် တစ်နှစ်စားသုံးဆီလိုအပ်မှု စုစုပေါင်းမှာ မက်ထရစ်တန် (၉)သိန်းခန့် လိုအပ်မည်ဟု ခန့်မှန်းခဲ့ပါကြောင်း၊ စားသုံးမှုပုံစံအမျိုးမျိုးအရ ဒေသအလိုက် ဆီစားသုံးမှုနည်းသည့် ဒေသများလည်း ရှိပါကြောင်း၊ ထို့အပြင် ဆီစားသုံးမှုများပြားခြင်းကြောင့် လူသားတို့၏ ကျန်းမာရေးကို ထိခိုက်နိုင်သည်ဟုလည်း သိရှိထားကြပါကြောင်း၊ ဆီစာသုံးမှုကို လျော့နည်းစားသုံးခြင်းဖြင့် လူသားတို့၏ ကျန်းမာရေညီညွတ်ကောင်းမွန်မှုအတွက် အထောက်အကူပြုပါကြောင်း၊ ကျန်းမာရေး ရှုထောင့်မှ အသိပညာပေးထားသည်များ ရှိပါကြောင်း၊ ထို့ကြောင့် ဆီစားသုံးမှုကို လူတစ်ဦးတစ်နှစ်(၆)ပိဿာအစား ပျမ်းမျှ (၄)ပိဿာနှုန်းဖြင့် ခန့်မှန်တွက်ချက်ပါက လုံလောက်မှု ရှိနိုင် ပါကြောင်း၊ ဤနှုန်းထားဖြင့်ဆိုလျှင် စားသုံးရန် လိုအပ်ချက်မှာ မက်ထရစ်တန် (၃.၉) သိန်းကျော် ခန့်သာဖြစ်ပါကြောင်း၊ အခြားလိုအပ်ချက် ခန့်မှန်းမက်ထရစ် တန်(၃)သိန်းနှင့် ပေါင်းပါက စုစုပေါင်းလိုအပ်ချက်မှာ မက်ထရစ်တန် (၆.၉)သိန်းခန့်ဖြင့် လုံလောက်နိုင်သည်ကို တွေ့ရှိရပါ တယ်။ လယ်ယာစိုက်ပျိုးရေးနှင့် ဆည်မြောင်း ဝန်ကြီးဌာနအနေနဲ့ ဆီထွက်သီးနှံ ဖူလုံရေး အတွက် နှစ်စဉ် ဆီထွက်သီးနှံများ တိုးချဲ့စိုက်ပျိုးလာခဲ့ရာမှာ ၂၀၁၁-၂၀၁၂ ခုနှစ်တွင် ဆီထွက်သီးနှံ စုစုပေါင်းဧက (၈၀၃) သန်း ဝန်းကျင်စိုက်ပျိုးလျက်ရှိပြီး မြေပဲသီးနှံ ဧက (၂.၁၉) သန်း၊ နှမ်းသီးနှံ ဧက (၃.၉၄)သန်း၊ နေကြာသီးနှံဧက (၁.၃၄)သန်း၊ ပန်းနှမ်းသီးနှံ ဧက (၀.၈၃) သန်းနှင့် ဆီမုန်ညှင်းသီးနှံ ဧက (၀.၁၈)သန်း စိုက်ပျိုးထုတ်လုပ်လျက် ရှိပါတယ်။ ဆီအုန်းသီးနှံ ကိုလည်း တစ်နိုင်ငံလုံး အတိုင်းအတာအနေနဲ့ စုစုပေါင်း (၃၃၁၇၆၇)ဧက စိုက်ပျိုးထားပြီး အသီးခူးနိုင်တဲ့ဧက (၁၀၂၄၄၅)ဧက ရှိပါတယ်။ ဆီထွက်သီးနှံများ၏ ဆီထွက်နိုင်မှုနှုန်းမှာ မြေပဲတောင့်(၁)တင်းမှ (၂)ပိသာ၊ နှမ်းသီးနှံ (၁)တင်းမှ နှမ်းဆီ (၆)ပိသာ၊ အထွက် ကောင်း နေကြာသီးနှံ (၁)တင်းမှ နေ ကြာဆီ(၂.၅)ပိသာ၊ ရေဆင်းစပ်မျိုး - ၁ နေကြာသီးနှံ(၁)တင်းမှ နေကြာဆီ(၄)ပိသာမှ၊ (၄.၅)ပိသာ၊ ပန်းနှမ်းသီးနှံ (၁)တင်းမှ ပန်းနှမ်းဆီ (၅.၅)ပိသာ၊ မုန်ညှင်း သီးနှံ(၁)တင်းမှ မုန်ညှင်းဆီ (၅)ပိသာ ထွက်ရှိနိုင်ပါတယ်။ နှစ်ရှည် အမျိုးအစားဖြစ်တဲ့ ဆီအု န်း (၃၃၁၇၆၇)ဧက စိုက်ပျိုးထားရှိပြီး လက်ရှိအထွက်နှုန်းအရ အသီးခူး ဧက (၁၀၂၄၄၅)ဧကမှ စားသုံးဆီ၊ ဆီသန့် တန်ချိန် (၅၂၅၆၆) မက်ထရစ်တန် ထုတ်လုပ်ရရှိ နိုင်တာကို တွေ့ရှိရပါတယ်။ စားသုံးဆီကို လိုအပ်မှု ရှိနေနိုင်တဲ့ အကြောင်းများတွင် မြေပဲ၊ နှမ်း စတဲ့ အဓိက ဆီထွက် သီးနှံများတွေကို သီး နှံအစေ့အနေဖြင့် ပြည်ပတင်ပို့မှု ရှိနေတဲ့အတွက် ဆီထုတ်ယူရရှိနိုင်မှု လျော့နည်းနိုင်ပါတယ်။ စားအုန်းဆီ အနေနဲ့လည်း ဆီချောဆီသန့် ထုတ်လုပ်မှုကို တိုးမြှင့် ဆောင်ရွက်ရန် လိုအပ်နေဆဲ ဖြစ်ပါတယ်။ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနအနေဖြင့် နိုင်ငံတော် ၏ အဓိက စားသုံးသီးနှံဖြစ်သည့် စပါးပြီးလျှင် ဒုတိယအရေးကြီးသည့် စားသုံးဆီကိုလည်း ဖူလုံမှုရရှိအောင် ကြိုးပမ်းဆောင်ရွက်လျက်ရှိပါတယ်။ လက်ရှိ စိုက်ပျိုးထုတ်လုပ်လျက်ရှိသော နှစ်ချင်းစိုက် ဆီထွက်သီးနှံများအား တစ်ဧကအထွက်နှုန်း ပိုမိုထွက်ရှိစေရန် အထွက်နှုန်းကောင်းသည့် မျိုးကောင်းမျိုးသန့်များ ပြောင်းလဲတိုးချဲ့စိုက်ပျိုးရေးကို အလေးထား ဆောင်ရွက်နေတာဖြစ်ပါတယ်။ ရေဆင်းစပ်မျိုး (၁)နေကြာမျိုးသည် သက်တမ်း (၈၀)မှ(၈၅)ရက်ရှိပြီး (၁)ဧက ပျမ်းမျှ အထွက်နှုန်း(၅၀)မှ (၆၀)တင်း ထွက်ရှိနိုင်ပါတယ်။ ဆီထွက်နှုန်းအနေဖြင့် နေကြာတစ်တင်းမှ (၄.၄)ပိသာမှ (၄.၅)ပိသာ ထွက်ရှိနိုင်သဖြင့် စပ်မျိုးနေကြာတစ်ဧကမှ စားသုံးဆီ (၂၀၀)မှ (၂၄၀)ပိသာထိ ရရှိနိုင်မှာ ဖြစ်ပါတယ်။ လက်ရှိ နေကြာစိုက်ဧက (၁.၃၄)သန်းမှ နေကြာဆီ ထုတ်လုပ်ရရှိနိုင်မှုကို သုံးသပ်ကြည့်သည့်အခါ ရိုးရိုးအထွက်ကောင်း နေကြာမျိုးများဖြင့်သာ စိုက်ပျိုးပါက တစ်ဧကမှ ပျမ်းမျှအထွက်နှုန်း(၂၅)တင်း၊ ဆီထွက်နှုန်း (၂.၅)ပိသာဖြင့် နေကြာဆီ (၆၂.၅)ပိသာ ရရှိနိုင်မှာဖြစ်၍ စုစုပေါင်းဆီ မက်ထရစ်တန် (၁.၃)သိန်း ရရှိမှာ ဖြစ်ပါတယ်။ စပ်မျိုးနေကြာမျိုးများ အပြည့်အဝ ပြောင်းလဲစိုက်ပျိုးနိုင်ပါက တစ်ဧကမှ ဆီ ပိသာ (၂၀၀)အထိ ရရှိနိုင်မှာဖြစ်လို့ စုစုပေါင်း နေကြာဆီ မက်ထရစ်တန် (၄.၃၇)သိန်းထိ တိုးမြှင့်ရရှိလာနိုင်မှာ ဖြစ်တာကိုလည်း တွေ့ရှိရပါတယ်။ စပ်မျိုးနေကြောများကို တိုးချဲ့စိုက်ပျိုးနိုင်ရေးအတွက် စပ်မျိုး မျိုးစေ့များကို ထုတ်လုပ်ပေးရမှာ ဖြစ်ပါတယ်။ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန အနေဖြင့် ၂၀၁၁-၂၀၁၂ ခုနှစ်၊ မိုးရာသီကစပြီး စပ် မျိုးနေကြာ မျိုးစေ့ထုတ်လုပ်ရေး လုပ်ငန်းကိုဆောင်ရွက်ခဲ့ပါတယ်။ ၂၀၁၁-၂၀၁၂ ခုနှစ်၊ မိုး ဆောင်းရာသီများတွင် စပ်နေကြာ (၁၁၈၂၆)ဧကအထိ စိုက်ပျိုးနိုင်ခဲ့ပါတယ်။ ၂၀၁၁-၂၀၁၂ ခုနှစ်၊ ဆောင်းရာသီက ထုတ်လုပ်ခဲ့တဲ့ စပ်နေကြာ မျိုးစေ့များကို ယခုနှစ် မိုးရာသီမှာ စိုက်ပျိုးပြီး ယခုနှစ် မိုးရာသီမှာပင် စပ်မျိုးနေကြာမျိုးစေ့ထုတ် (၂၈၀)ဧကအထိ စိုက်ပျိုးရန် ဆောင်ရွက်နေပြီးဖြစ်သည့်အတွက် ၂၀၁၂-၂၀၁၃ ခုနှစ်၊ မိုး ဆောင်းရာ သီများတွင် စပ်မျိုးနေကြာ (၄၀၀၀၀)ဧကကျော်အထိ စိုက်ပျိုးလာနိုင်မှာ ဖြစ်ပါတယ်။ စပ် မျိုးနေကြာမျိုးစေ့ထုတ် စိုက်ပျိုး လို့ရှိရင် တစ်ဧကမှ မျိုးစေ့ (၂၅)တင်း၊ ကီလိုဂရမ်အားဖြင့် (၃၇၅)ကီလိုဂရမ် ထွက်ရှိနိုင်သဖြင့် အဲဒီထွက်ရှိတဲ့ စပ်မျိုးနေကြာမျိုးများကို သုံးပြီးတော့ (၁၂၅)ဧက စိုက်ပျိုးနိုင်မှာ ဖြစ်ပါတယ်။ လက်ရှိစိုက်ပျိုးလျက်ရှိတဲ့ နေကြာသီးနှံဧက (၁.၃၄)သန်းဧကကို စပ်မျိုးနေကြာမျိုးများဖြင့် ပြောင်းလဲ စိုက်ပျိုးနိုင်မည်ဆိုပါက စပ်မျိုးနေကြာမျိုးစေ့ ထုတ် လုပ်စိုက်ပျိုးမှုကို (၁၀၇၂၀)ဧကအထိ တိုးချဲ့ စိုက်ပျိုးထုတ်လုပ်ပေးရမှာ ဖြစ်ပါတယ်။ လက်ရှိ စိုက်ပျိုးနေသော အထွက်ကောင်း နေကြာမျိုး ဖြစ်သည့် ဆင်းရွှေကြာ - ၂၊ ဆင်းရွှေကြာ - ၃ မျိုးထက် တစ်ဧကအထွက်နှုန်းနှင့် ဆီထွက်နှုန်းပါ ပိုမိုမြင့်မားသည့် ရေဆင်းစပ်မျိုး - ၁ နေကြာမျိုးများကို စိုက်ပျိုးရေးသုတေသနဦးစီးဌာနမှ ထုတ်လုပ်လျက်ရှိပါတယ်။ အဆိုပါ မျိုးစေ့ထုတ် လုပ် လုပ်ငန်း နှင့်အတူ တိုးချဲ့စိုက်ပျိုးရေးကို တိုးမြှင့်ဆောင်ရွက်သွားမှာ ဖြစ်ပါတယ်။ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနအနေဖြင့် ဆီထွက်သီးနှံများ၏ တစ်ဧကအထွက်နှုန်း တိုးမြှင့်ရရှိရေးကို အလေးထားဆောင်ရွက်လျက်ရှိရာမှာ ရေဆင်းစိုက်ပျိုးရေး သုတေသနဦးစီးဌာနမှ ရွေးချယ်ထုတ်လုပ်ပေးသော မြေပဲသီးနှံအတွက် တစ်ဧကအထွက်နှုန်းကောင်းတဲ့ ဆင်းပဒေသာ - ၇၊ ဆင်းပဒေသာ - ၈၊ ဆင်းပဒေသာ - ၁၁ မျိုးများနဲ့ အခြား အထွက်ကောင်းမျိုးများ၊ နှမ်းသီးနှံတွင် ဆင်းရတနာ - ၃၊ ဆင်းရတနာ - ၄၊ ဆင်းရတနာ - ၈၊ ဆင်းရတနာ - ၉ မျိုးများစတဲ့ မျိုးကောင်းမျိုးသန့်များ တိုးချဲ့စိုက်ပျိုးရေးကို နှစ်စဉ် ဆောင်ရွက် ပေးလျက်ရှိပါတယ်။ ဆီအုန်းသီးနှံမှာလည်း အသီးခူးဧကများ တိုးတက်လာသည်နှင့်အမျှ ဆီချောဆီသန့် ရရှိနိုင်မှု တိုးတက်လာမှာ ဖြစ်ပါတယ်။ လယ်ယာစိုက်ပျိုးရေးနှင့် ဆည်မြောင်း ဝန်ကြီးဌာနအနေနဲ့ ဆီထွက်သီးနှံများ တိုးချဲ့စိုက်ပျိုးထုတ်လုပ်ရေး၊ အထွက်နှုန်းကောင်းပြီး ဆီထွက်နှုန်းကောင်းသော သီးနှံမျိုးများ ပြောင်းလဲစိုက်ပျိုးရေး၊ သိပ္ပံနည်းကျ စိုက်ပျိုးနည်း စနစ်များဖြင့် စနစ်တကျကျင့်သုံး စိုက်ပျိုးရေးတို့ကို နှစ်စဉ်စီမံကိန်းများဖြင့် ဆောင်ရွက်ပေး လျက်ရှိပါတယ်။ ဆီထွက်သီးနှံများ လုံလောက်စွာ ထွက်ရှိရေးကို တစ်ဖက်က ကြိုးပမ်းဆောင်ရွက်သလို ပြည်ပ ပို့ကုန်အနေဖြင့်လည်း ပြည်တွင်းစားသုံးဆီ လိုအပ်မှုနဲ့ မြေပဲ၊ နှမ်း၊ နေကြာစသည့် သီးနှံများ တင်ပို့ခြင်းတို့ကို ချိန်ဆဆောင်ရွက်ရန် လိုအပ်မှာ ဖြစ်ပါတယ်။ ဆီထွက်သီးနှံများ လုံလောက်စွာ ထွက်ရှိရေး ကြိုးပမ်းဆောင်ရွက်ရာတွင် မျိုးကောင်း မျိုးသန့် မျိုးစေ့များ ထုတ်လုပ်ဖြန့်ဖြူးရေး၊ စိုက်ပျိုးစရိတ် လုံလောက်စွာ ရရှိရေး၊ သွင်းအားစု လိုအပ်ချက်များ အပြည့်အဝ အသုံးပြု နိုင်ရေး၊ စိုက်ပျိုးထုတ်လုပ်သူများ တွက်ခြေကိုက် ဈေးနှုန်းရရှိရေး၊ ဈေးကွက်ခိုင်မာရေးနှင့် ခေတ်မီ ဆီကြိတ်စက်များ တည်ထောင်၍ ဆီချောဆီသန့် ထုတ်လုပ်မှုလုပ်ငန်း များ စသည့် အစ၊ အလယ်၊ အဆုံး လုပ်ငန်း အဆင့်အားလုံးတို့တွင် ပုဂ္ဂလိကကဏ္ဍများမှ ရင်းနှီးမြုပ်နှံမှုများဖြင့် ဟန်ချက်ညီညီ ကြိုးပမ်းဆောင်ရွက်ကြရမှာ ဖြစ်ပါတယ်။ ထိုနည်းတူ နှစ်ရှည်ပင်ဖြစ်တဲ့ ဆီအုန်းသီးနှံမှ စားသုံးဆီ ထုတ်လုပ်မှုတွင် စားသုံးရန်သင့်တော်သည့် ဆီချော၊ ဆီသန့်အဖြစ် အပြည့်အဝ ထုတ်လုပ်ဖြန့်ဖြူးနိုင်ရေးအတွက် လိုအပ်သော လုပ်ဆောင်ချက်များကိုလည်း အပြည့်အဝ ဆောင်ရွက်ရမှာ ဖြစ်ပါတယ်။ သို့ပါ၍ စားသုံးဆီဖူလုံမှု ရရှိစေရန်နှင့် ကျန်းမာရေးနှင့် ညီညွတ်သော စားသုံးဆီများ ထုတ်လုပ်ရန် ဆီထွက်သီးနှံ လုံလောက်စွာထွက်ရှိရေးအတွက် လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနအနေဖြင့် နှစ်စဉ်တိုးချဲ့ ဆောင်ရွက်လျက်ရှိပါကြောင်းနှင့် အခြား ဆက်စပ်ဌာနများနှင့် ပုဂ္ဂလိကလုပ်ငန်းရှင်များမှ တက်ညီလက်ညီ ပူးပေါင်းပါဝင် ဆောင်ရွက် ကြခြင်းဖြင့် စားသုံးဆီထုတ်လုပ်မှု ပိုမိုတိုးတက်လာမှာ ဖြစ်ပါကြောင်း ရှင်းလင်းဖြေကြားအပ် ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ နေ့လယ်စာ သုံးဆောင်ဖို့အတွက် အစည်းအဝေးကို (၁)နာရီ ရပ်နားပါ့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည် ထွက်ခွာပါပြီ ခင်ဗျား</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို (၁၁၅၀)နာရီတွင်ရပ်နားပြီး (၁၂း၅၀)နာရီတွင် ပြန်လည်ကျင်းပပါသည်။</p>
</section>
<section value="Bill">	
<bill>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ အစည်းအဝေးအစီအစဉ် ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ သို့မဟုတ် ယင်းက တာဝန်ပေးအပ်သည့် ပုဂ္ဂိုလ်က သဘာဝဘေးအန္တရာယ်ဆိုင်ရာ စီမံခန့်ခွဲမှုဥပဒေကြမ်းနှင့်စပ်လျဉ်း၍ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ သဘာဝဘေး အန္တရာယ်ဆိုင်ရာ စီမံခန့်ခွဲမှုဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီရဲ့ အစီရင်ခံစာကို ဥပဒေကြမ်းကော်မတီက ဖတ်ကြားရှင်းလင်းမှာ ဖြစ်ပါတယ်။</speech>
<speech><mp id="30">ဒေါ်နန်းနီနီအေး (ဥပဒေကြမ်းကော်မတီဝင်)</mp>ချစ်ခင်လေးစားရပါသော ဥက္ကဋ္ဌကြီးနှင့်ဒုတိယဝန်ကြီးများ၊အမျိုးသားလွှတ်တော် ကိုယ်စားလှယ်များအားလုံး မင်္ဂလာပါရှင်။ အမျိုးသားလွှတ်တော် ဥပဒေကြမ်းကော်မတီရဲ့ သဘာဝဘေးအန္တရာယ်ဆိုင်ရာ စီမံခန့်ခွဲမှု ဥပဒေကြမ်းအပေါ် စိစစ်တင်ပြတဲ့အစီရင်ခံစာကို အမျိုးသားလွှတ်တော်ဥပဒေကြမ်းကော်မတီ ကိုယ်စား၊ ကရင်ပြည်နယ်၊ မဲဆန္ဒနယ်အမှတ် (၆)မှ အမျိုးသားလွှတ်တော်ကိုယ်စားလှယ် ကျွန်မ ဒေါ်နန်းနီနီအေး မှ ဖတ်ကြားတင်ပြပါမယ်ရှင်။ အမျိုးသားလွှတ်တော် ဥပဒေကြမ်းကော်မတီ၏ သဘာဝဘေးအန္တရာယ်ဆိုင်ရာစီမံခန့်ခွဲမှုဥပဒေကြမ်းအပေါ်စိစစ်တင်ပြခြင်း အစီရင်ခံစာနိဒါန်းပြည်ထောင်စုအစိုးရအဖွဲ့ရုံးမှ ပေးပို့၍ ပြည်ထောင်စုလွှတ်တော်၏ (၁၄-၆-၂၀၁၂) ရက်စွဲပါစာအမှတ်၊ ၁/ပထ (စည်းဝေး) ၁၀/၂၀၁၂-၈၉ ဖြင့် ပေးပို့လာသည့် သဘာဝဘေးအန္တရာယ်ဆိုင်ရာ စီမံခန့်ခွဲမှုဥပဒေကြမ်းအား အမျိုးသားလွှတ်တော် ဆိုင်ရာဥပဒေ၊ နည်းဥပဒေများနှင့်အညီ လေ့လာစိစစ်ရ န် အမျိုးသားလွှတ်တော် ဥပဒေကြမ်းကော်မတီသို့ ပေးပို့လာပါသည်။ ယင်းဥပဒေကြမ်းတွင် အခန်းပေါင်း(၈)ခန်းနှင့် ပုဒ်မပေါင်း (၄၀)ပါရှိပါသည်။ လေ့လာတွေ့ရှိချက် ၂။ အမျိုးသားလွှတ်တော် ဥပဒေကြမ်းကော်မတီသည် သဘာဝဘေးအန္တရာယ်ဆိုင်ရာစီမံခန့်ခွဲမှု ဥပဒေကြမ်းကို လေ့လာစိစစ်ရာ၌ အောက်ပါအတိုင်းတွေ့ရှိရပါသည်(က) မူလဥပဒေကြမ်းတွင် ဥပဒေကြမ်း၏ အမည်ခေါင်းစဉ်အောက်ရှိ နိဒါန်းဟုဖော်ပြထားသည်ကို ရေးထုံးနှင့်ညီညွတ်စေရန် ဥပဒေကြမ်း၏ အမည်ခေါင်းစဉ် အောက်တွင် ပြည်ထောင်စုလွှတ်တော်သည် ဤဥပဒေကို ပြဋ္ဌာန်းလိုက်သည်ဟု ပြင်ဆင်ရေးသားပြီး နိဒါန်းတွင် ရည်ရွယ်ချက်များမှာ များပြားနေသောကြောင့် ပြဋ္ဌာန်းပြီးသော ဥပဒေများ၏ ရေးထုံးနှင့်တူညီမှုရှိစေရန် နိဒါန်းကိုဖြုတ်၍ ဥပဒေ၏ ရည်ရွယ်ချက်များကို ပိုမို၍ ကျယ်ကျယ်ပြန့်ပြန့် ဖော်ပြနိုင်ရန် အခန်း(၂)အဖြစ် ပြင်ဆင်ဖြည့်စွက်သင့်ပါသည်။ (ခ) ဤဥပဒေကြမ်း၏ ပုဒ်မ ၂၊ ပုဒ်မခွဲ (ခ) တွင် အဓိပ္ပာယ်ဖော်ပြထားသည့်သဘာဝဘေးအန္တရာယ်ဆိုသည့် စကားရပ်တွင် ရာသီဥတုဖောက်ပြန် ပြောင်းလဲမှု အရဖြစ်ပေါ်လာသည့်အပူလှိုင်း သို့မဟုတ် အအေးလှိုင်းဒဏ်ခံခြင်းဘေးအန္တရာယ် များကိုပါ ဥပဒေ၌ အကျုံး ဝင်စေရန် ထည့်သွင်း ဖော်ပြသင့်ပြီး အဓိပ္ပာယ် ရှင်းလင်းစေရန် ပိုးမွှားတိရစ္ဆာန်များကြောင့် စိုက်ပျိုးခင်းများ ပျက်စီးခြင်းအစား ပိုးမွှားတိရစ္ဆာန်များကြောင့်ဖြစ်စေ၊ အပင်ရောဂါကြောင့်ဖြစ်စေ၊ ပျိုးခင်းစိုက်ခင်းများပျက်စီးခြင်း ဟုပြင်ဆင်သင့်ပါသည်။ (ဂ) ဤဥပဒေကြမ်း၏ ပုဒ်မ ၂၊ ပုဒ်မခွဲ (င) အရင်းအမြစ်ဆိုသည့် အဓိပ္ပာယ်ဖော်ပြချက်တွင် ပါဝင်သည့် စွမ်းအင်တစ်မျိုးမျိုး၊ ယာဉ်တစ်မျိုးမျိုး၊ ကယ်ဆယ်ရေး ပစ္စည်းများ၊ ပြန်လည်ထူထောင်ရေးပစ္စည်းများဟု ရေးသား ထားချက်များအစား မလိုအပ်သည့် တစ်မျိုးမျိုး နှင့် များ ဆိုသည့် စကားရပ်များကို ပယ်ဖျက်သင့်ပြီး ပုဒ်မ ၂ ၊ ပုဒ်မခွဲ (ဇ) အပြည်ပြည်ဆိုင်ရာအဖွဲ့အစည်းများအဓိပ္ပါယ်ဖော်ပြချက်တွင်ကုလသမဂ္ဂလက်အောက်ခံအဖွဲ့အစည်းများ၊ ကုလသမဂ္ဂကို ကိုယ်စားပြု သည့် အပြည်ပြည်ဆိုင်ရာ အဖွဲ့အစည်း များဆိုသည့် စကားရပ်ကို ကုလသမဂ္ဂနှင့် အပြည်ပြည်ဆိုင်ရာအဖွဲ့အစည်းများ၊ ကုလသမှလက်အောက်ခံ အဖွဲ့အစည်းများ ဟုပြင်ဆင်သင့်ပါသည်။ ထို့ပြင် ပုဒ်မ ၂၊ ပုဒ်မခွဲ (ဈ)တွင် ပင်လယ်ရပ်ခြား ဒေသတွင်းအဖွဲ့အစည်းများဆိုသည့် အဓိပ္ပာယ်ဖော်ပြချက်အစား ဒေသတွင်းနိုင်ငံ များတွင် ပင်လယ်မခြားသည့် ကုန်းမြေချင်းစပ် အိမ်နီးချင်းနိုင်ငံများဖြစ်သော လာအို၊ ကမ္ဘောဒီးယား စသည့်နိုင်ငံများရှိသည့်အတွက် နိုင်ငံရပ်ခြားဒေသတွင်း အဖွဲ့အစည်းများဟု အစားထိုးပြင်ဆင်သင့်ပါသည်။ ထို့အတူ ဤဥပဒေကြမ်းတွင် အခြားပုဒ်မများ၌ပါရှိသော ပင်လယ်ရပ်ခြားဆို သည့် စကားရပ်ကို နိုင်ငံရပ်ခြားဟု ပြောင်းလဲပြင်ဆင်သင့်ပါသည်။ (ဃ) ဤဥပဒေကြမ်း၏ နိဒါန်းတွင်ပါရှိသည့် ရည်ရွယ်ချက်များကို ပိုမို၍ ကျယ်ကျယ်ပြန့် ပြန့်ဖော်ပြနိုင်ရန် အခန်း (၂)၊ ရည်ရွယ်ချက်များ ပုဒ်မ ၃၊ ပုဒ်မခွဲ ငယ် (က) (ခ)(ဂ) (ဃ)(င)အဖြစ် ပြင်ဆင်ဖြည့်စွက်သင့်ပြီး ဥပဒေကြမ်းတွင် မူလအခန်း (၈)ခန်းမှ (၉)ခန်း အဖြစ် အခန်း (၁)ခန်း တိုးလာမည်ဖြစ်ပါသည်။ ဤသို့ ရည်ရွယ်ချက်များကို အခန်း (၂) တွင်ဖော်ပြပြီး ပုဒ်မ ၃ အဖြစ် ဖြည့်စွက်ထား ခြင်းနှင့် အထွေထွေ အခန်းတွင် ပုဒ်မ ၃၃ အဖြစ် အသစ် ဖြည့်စွက်ထားခြင်း တို့ကြောင့် မူလပုဒ်မ ၃ မှ ၄၀ အထိသည် ပုဒ်မ ၄ မှ ပုဒ်မ ၄၂ အဖြစ် အမှတ်စဉ်များ ပြောင်းလဲလာမည်ဖြစ်ပါသည်။ (င) ဤဥပဒေကြမ်း၏ အခန်း (၂) ပုဒ်မ ၃ ကို အခန်း (၃) ပုဒ်မ ၄ အဖြစ်ပြောင်းလဲပြီး ဤအခန်းခေါင်းစဉ်ပါ ဖွဲ့စည်းခြင်း ကို ပေါ်လွင်စေရန် အစု ခေါင်းစဉ်အဖြစ် ဖွဲ့စည်းခြင်း ဟု ဖြည့်စွက်သင့်ပါသည်။ ထို့အပြင် ယင်းပုဒ်မပါ ဒုတိယသမ္မတတစ်ဦးက ဥက္ကဋ္ဌအဖြစ် ဆောင်ရွက်ပြီး သင့်လျော်သော ပုဂ္ဂိုလ်များပါဝင်သော စကားရပ်အစား သင့်လျော်သော ပုဂ္ဂိုလ်များပါဝင်သည့် ဟုပြင်ဆင်သင့်ပါသည်။ ထို့ပြင် မူလဥပဒေကြမ်း ပုဒ်မ ၄ ကို ပုဒ်မ ၅ အဖြစ် ပြောင်းလဲပြီး အစုခေါင်းစဉ်အဖြစ် တာဝန်နှင့်လုပ်ပိုင်ခွင့်များ ဟုပြင်ဆင်သင့်ပါသည်။ ထို့ပြင် ပုဒ်မ ၄၊ ပုဒ်မခွဲ (ဆ)တွင် ဖော်ပြထားသည့် အစိုးရဌာန၊ အစိုးရအဖွဲ့အစည်းဆိုသည့် စကားရပ်အစား စည်ပင်သာယာရေး ကော်မတီ စသည့်အဖွဲ့အစည်းများပါ အကျုံးဝင်စေရန် အစိုးရဌာနအဖွဲ့အစည်းများ ဟု လည်းကောင်း၊ ပုဒ်မခွဲ(ည)တွင် မူလပြဋ္ဌာန်းချက်အစား သဘာဝဘေးအန္တရာယ်လျော့ပါးရေးကို ပိုမိုထိရောက်လျှင်မြန်စွာ ဆောင်ရွက် နိုင်ရေးအတွက် လိုအပ် ပါက ပြည်ပနိုင်ငံများ၊ အပြည်ပြည်ဆိုင်ရာအဖွဲ့အစည်းများ၊ နိုင်ငံရပ်ခြား ဒေသတွင်းအဖွဲ့အစည်းများနှင့် ဆက်သွယ်ညှိနှိုင်း ပူးပေါင်းဆောင်ရွက်ခြင်း ဟုလည်းကောင်း ပြင်ဆင်သင့်ပါ သည်။ (စ) ဤဥပဒေကြမ်း ပုဒ်မ ၄၊ ပုဒ်မခွဲ (၃) တွင် ဖော်ပြထားသည့် လူမှုရေး အသင်းအဖွဲ့များ ဆိုသည့် စကားရပ်အစား ပိုမိုပြည့်စုံစေရန် လူမှုအဖွဲ့အစည်း များနှင့် အစိုးရမဟုတ် သောအခြားအဖွဲ့အစည်းများ ဆိုသည့် စကားရပ်ဖြင့် ပြင်ဆင်ဖြည့်စွက်သင့်ပါသည်။ ပုဒ်မုာ်)တွင် တပ်မတော်အပြင်အခြားအဖွဲ့အစည်း များဖြစ်သည့် မြန်မာနိုင်ငံရဲတပ်ဖွဲ့၊ မီးသတ်တပ်ဖြက်ခြေနီတပ်ဖွဲ့၊ လူမှုအဖွဲ့အစည်း နှင့် အစိုးရမဟုတ်သော အခြားအဖွဲ့အစည်းများကိုပါ ပြည့်စုံစေရန် ဖြည့်စွက် သင့်ပြီး ပုဒ်မခွဲ(တ)တွင် ရှေ့နောက် ရေးထုံးညီညွတ်စေရန်နှင့် တပ်မတော်၏ အင်အားကို လိုအပ် မှ အသုံးပြု နိုင်ရန် မြန်မာနိုင်ငံရဲတပ်ဖွဲ့၏ အင်အားအပြင် လိုအပ်ပါက တပ်မတော်၏အင်အားကိုရယူဆောင်ရွက်ခြင်းဟု ပြင်ဆင်ဖြည့်စွက် သင့်ပါသည်။ ထို့ပြင် ပုဒ်မခွဲ(ထ)တွင် ပြည်ထောင်စု အစိုးရအဖွဲ့သို့တင်ပြခြင်းနှင့် သဘာဝဘေးအန္တရာယ် ကျရောက်မှုနှင့် သဘာဝဘေး အန္တရာယ် လျော့ပါး သက်သာစေရေး ဆောင်ရွက်မှုများကို ပြည်တွင်းပြည်ပမှ သိရှိနိုင်စေရေးအတွက် လိုအပ်သည့် သတင်းဖြန့်ချိပြန်ကြားမှု လုပ်ငန်းများ ဆောင်ရွက်ခြင်းကို ကြီးကြပ်လမ်းညွှန်ခြင်းဟု ပြင်ဆင်သင့်ပါသည်။ (ဆ) ဤဥပဒေကြမ်း ပု ဒ်မ ၄၊ ပုဒ်မခွဲ (၁) မူလစာသားတွင် မည်သည့်ဌာန အဖွဲ့အစည်းများအား လမ်းညွှန်ခြင်းနှင့် ကြီးကြပ်ကွပ်ကဲစေခြင်းပြုသည့် ကံပုဒ် မပါရှိသဖြင့် သက်ဆိုင်ရာအစိုးရဌာန၊ အစိုးရဌာန အဖွဲ့အစည်းများနှင့် ဒေသဆိုင်ရာအဖွဲ့ အစည်း များအား လမ်းညွှန်ခြင်းနှင့် ကြီးကြပ်ကွပ်ကဲစေခြင်း ဟူ၍ ပြင်ဆင်ဖြည့်စွက်သင့်ပါသည်။ ထို့ပြင် ပုဒ်မခွဲ (မ)တွင် လုပ်ငန်း တာဝန် များကို လွှဲအပ်ဆောင်ရွက်စေခြင်းအစား လုပ်ငန်းတာဝန်တစ်ရပ်ရပ်ကို လွှဲအပ်ဆောင်ရွက်စေခြင်းဟု အဓိပ္ပာယ်ရှင်းလင်းစေရန် ပြင်ဆင်သင့်ပါသည်။ ပုဒ်မခွဲ(ရ)တွင် နိုင်ငံရပ်ခြားဒေသတွင်း အဖွဲ့အစည်းများအတွက် ထည့်ဝင်ကြေး များကို ပြည်ထောင်စုအစိုး ရအဖွဲ့ ၏ ခွင့်ပြုချက်ဖြင့် ပေးသွင်းခြင်း အစားပြည်ထောင်စုအစိုးရအဖွဲ့သို့ ထောက်ခံတင်ပြခြင်းကို ပြင်ဆင်သင့်ပါသည်။ (ဇ) မူလဥပဒေကြမ်း ပုဒ်မ ၄၊ ပုဒ်မခွဲ (ဝ)တွင် နိုင် ငံတော်အား ဖြတ်သန်း၍စကားလုံးကို ရှေ့နောက်ပြောင်းလဲပြီး ပြည်ထောင်စုအစိုးရအဖွဲ့၏ သဘောတူညီချက် လိုအပ်သဖြင့် စခန်းထောက်အဖြစ် ပြည်ထောင်စုအစိုးရ အဖွဲ့၏သဘောတူညီချက်ဖြင့် ခွင့်ပြုခြင်း ဟု ဖြည့်စွက်ဖော်ပြသင့်ပါသည်။ ပုဒ်မခွဲ (သ)တွင် မူလစာသားပါ သက်ဆိုင်ရာဝန်ကြီးဌာနများ၊ အစိုးရဌာန၊ အစိုးရ အဖွဲ့အစည်းများ နှင့် လူမှုရေးအဖွဲ့အစည်းများအစား ရှေ့နောက် စကားရပ်များညီညွတ်မှုရှိစေရန် သက်ဆိုင်ရာဝန်ကြီးဌာနများ၊ အစိုးရဌာန၊ အစိုးရဌာနအဖွဲ့အစည်းများ လူမှုအဖွဲ့အစည်းများနှင့် အစိုးရမဟုတ်သော အခြားအဖွဲ့အစည်းများဟု ပြင်ဆင်သင့်ပါသည်။ (ဈ) ဤဥပဒေကြမ်း၏ ပုဒ်မ ၅ တွင် ဖော်ပြထားသည့် တာဝန်ယူဆောင်ရွက်ရမည်ဆိုသည့် စကားရပ် အစား အမျိုးသားကော်မတီ၏ လုပ်ငန်းတာဝန်များနှင့် စပ်လျဉ်းသည့် ရုံးလုပ်ငန်းတာဝန်များကို လူမှုဝန်ထမ်းကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနက စီစဉ်ဆောင်ရွက်ပေးရမဿာ ပြင်ဆင်သင့်ပါသည်။ (ည) ဤဥပဒေကြမ်း၏ သဘာဝဘေးအန္တရာယ်ဆိုင်ရာ စီမံခန့်ခွဲမှုအဖွဲ့များ ဖွဲ့စည်းခြင်း၊ ယင်းတို့ ၏ တာဝန်နှင့် လုပ်ပိုင်ခွင့်များ အခန်းတွင် အခန်းခေါင်းစဉ်ပါ ဖွဲ့စည်းခြင်းကို ပေါ်လွင်စေရန် မူလဥပဒေကြမ်း ပုဒ်မ ၆ ၌ အစုခေါင်းစဉ် အဖြစ် ဖွဲ့စည်းခြင်း ဟု ဖြည့်စွက်ဖော်ပြပြီး တာဝန်နှင့်လုပ်ပိုင်ခွင့်များကို ပေါ်လွင်စေရန် ပုဒ်မ ၈ ၌ အစုခေါင်းစဉ်အဖြစ် တာဝန်နှင့် လုပ်ပိုင်ခွင့်များ ဟု ဖြည့်စွက်ဖော်ပြသင့်ပါသည်။ မူလဥပဒေကြမ်း ပုဒ်မ ၈၊ ပုဒ်မခွဲ (က) တွင် သက်ဆိုင်ရာအစိုးရဌာန၊ အစိုးရ ဌာနအဖွဲ့အစည်းများ၊ ပြည်တွင်းပြည်ပ အစိုးရမဟုတ်သော အဖွဲ့အစည်းများ၊ စေတနာ့ဝန်ထမ်းများအစား ရှေ့နောက် စကားရပ်ညီညွတ်စေရန် သက်ဆိုင်ရာအစိုးရဌာန၊ အစိုးရဌာနအဖွဲ့အစည်းများ၊ ပြည်တွင်းပြည်ပစေတနာရှင်များ၊ လူမှုအဖွဲ့အစည်းများ၊ အစိုးရမဟုတ်သော အခြားအဖွဲ့အစည်းများဟု ပြင်ဆင်သင့်ပါသည်။ (ဋ) မူလဥပဒေကြမ်း ပုဒ်မ ၈၊ ပုဒ်မခွဲ (င)ကိုလည်း စေတနာရှင်များ၊ စေတနာ့ဝန်ထမ်းများနှင့် အခြားလူမှုရေးအသင်းအဖွဲ့ဝင်များအစား ရှေ့နောက် စကားရပ် ညီညွတ်မှုရှိစေရန် စေတနာရှင်များ၊ လူမှုအဖွဲ့အစည်းနှင့် အစိုးရ မဟုတ်သော အခြားအဖွဲ့အစည်းများ၏အဖွဲ့ဝင်များ ဟုပြင်ဆင်သင့်ပြီး၊ သင့်လျော်သော ကဏ္ဍများ၌ ပူးပေါင်းဆောင်ရွက်စေခြင်း အစား သင့်လျော်သောကဏ္ဍများ၌ ပူးပေါင်းဆောင်ရွက်စေခြင်းနှင့် အခမဲ့ဝန်ဆောင်မှုပေးခြင်းကို လက်ခံခြင်း ဟု ဖြည့်စွက်သင့်ပါသည်။ ပုဒ်မခွဲ (ဈ)တွင် မူလစာသားပါကျရောက် မည့်အခိုက် တွင် အစား စာသားပြေပြစ်စေရန်အတွက် ကျရောက်မည့်အခြေအနေတွင် ဟုပြင်ဆင်သင့်ပါသည်။ (ဌ) မူလဥပဒေကြမ်း ပုဒ်မ ၈၊ ပုဒ်မခွဲ (ဋ)တွင်လည်း အစိုးရဌာန၊ အစိုးရအဖွဲ့အစည်းဆိုသည့် စကားရပ်အစား စည်ပင်သာယာရေးကော်မတီ စသည့် အဖွဲ့အစည်းများပါ အကျုံးဝင်စေရန် အစိုးရဌာန၊ အစိုးရဌာန အဖွဲ့အစည်းများ၊ လူမှုအဖွဲ့အစည်းများ၊ အစိုးရမဟုတ်သော အခြားအဖွဲ့အစည်းများ ပြင်ဆင် သင့်ပါသည်။ ပုဒ်မခွဲ (ပ)တွင်လည်း သင့်လျော်သည့် အစိုးရဌာန အဖွဲ့အစည်း ကိုဖြစ်စေ ဆိုသည့် စကားရပ်ကိုဖြည့်စွက်ပြီး လုပ်ငန်းတာဝန်များကို လွှဲအပ် ဆောင်ရွက်စေခြင်းအစား လိုအပ်သည့်လုပ်ငန်းတာဝန်တစ်ရပ်ရပ်ကို လွှဲအပ် ဆောင်ရွက်စေခြင်းဟု ပြင်ဆင်ဖြည့်စွက်သင့်ပါသည်။ (၃) ဤဥပဒေကြမ်း ပုဒ်မ ၁၀ တွင် မူလစာသားပါ နိုင်ငံတော်တစ်ဝန်းလုံးတွင်သော်လည်းကောင်း၊ အစိတ်အပိုင်း တစ်ခုခုတွင်သော်လည်းကောင်း အစား စာသားပြေပြစ်မှုရှိစေရန် နိုင်ငံတော်တစ်ဝန်းလုံးတွင် သော်လည်းကောင်း၊ နိုင်ငံတော်၏ နယ်မြေဒေသ တစ်ခုခုတွင်သော်လည်းကောင်း ဟုပြင်ဆင်သင့်ပြီး ပုဒ်မ ၁၄၊ ပုဒ်မခွဲ(င)တွင် မြေနိမ့်ဒေသများအပြင် ကုန်းမြင့်ဒေသများအပါအဝင် အခြားဒေသများပါ အကျုံးဝင်စေရန်အတွက် မြေနိမ့်ဒေသများအတွက် ဆိုသည့် စကားရပ်ကို ပယ်ဖျက်ပြီး စာကြောင်းအဆုံးတွင် နှင့် လိုအပ်သည့် အကူအညီ များပေးခြင်း ဆိုသည့် စာသားအား ဖြည့်စွက်သင့်ပါသည်။ ပုဒ်မခွဲ (ဆ) တွင် လည်း မူလစာသားပါ လူမှုရေးအဖွဲ့အစည်းများ အသုံးအနှုန်းအစား ရှေ့နောက် ညီညွတ်မှုရှိစေရန် စေတနာ့ဝန်ထမ်း အဖွဲ့အစည်းများ လူမှုအဖွဲ့အစည်း နှင့် အစိုးရမဟုတ်သော အခြားအဖွဲ့အစည်းများဟု ပြင်ဆင်သင့်ပါသည်။ ပုဒ်မခွဲ(ဈ) တွင်လည်း မူလစာသားပါ ကျန်းမာရေး၊ ပညာရေးနှင့် လူမှုရေးကိစ္စ များအပြင် အခြားကဏ္ဍများပါ အကျုံးဝင်စေရန် ကျန်းမာရေး၊ ပညာရေး၊ လူမှုရေးနှင့် အခြားကဏ္ဍများတွင် ပြန်လည်ထူထောင်ရေးနှင့် ပြန်လည် တည်ဆောက်ရေး လုပ်ငန်းများ ဟုပြင်ဆင်သင့်ပါသည်။ (ပ) ဤဥပဒေကြမ်း ပုဒ်မ ၁၆၊ ပုဒ်မခွဲ (ဇ) နှင့် (ဈ)တွင် အရေးပေါ်တုံ့ပြန်ရေး လုပ်ငန်းများပါ အကျုံးဝင်စေရန်နှင့် ပုဒ်မ ၁၆ ခြေဆင်းပါ စကားရပ်နှင့် ရှေ့နောက်ညီညွတ်မှုရှိစေရန် ရှာဖွေကယ်ဆယ်ရေးအပါအဝင် အရေးပေါ်တုံ့ပြန်ရေးလုပ်ငန်းများ ဟုပြင်ဆင်သင့်ပါ သည်။ (ဏ) ဤဥပဒေကြမ်း ပုဒ်မ ၁၇၊ ပုဒ်မခွဲ (က)တွင် ပျက်စီးဆုံးရှုံးမှုစာရင်း အသေးစိတ်ကို တွက်ချက်ကောက်ယူရန် မလွယ်ကူသဖြင့် အသေးစိတ်စာရင်းကောက်ယူခြင်းအစား စာရင်းများကောက်ယူခြင်းကို ပြင်ဆင်သင့်ပြီး ပုဒ်မခွဲ(ည) တွင်မူလစာသားပါ လူကုန်ကူးမှုမှ တားဆီးကာကွယ်ရေးအတွက် စီမံဆောင်ရွက် ခြင်းအစား လူကုန်ကူးမှု တားဆီးကာကွယ်ရေး ဥပဒေကို ဗဟိုအဖွဲ့၊ လုပ်ငန်း အဖွဲ့(၃)ဖွဲ့နှင့် ဒေသဆိုင်ရာအဖွဲ့အစည်းများ ဖွဲ့စည်းဆောင်ရွက်လျက်ရှိသဖြင့်လူကုန်ကူးမှု တားဆီးကာကွယ်ရေးအတွက် သက်ဆိုင်ရာ လူကုန်ကူးမှုတားဆီး ကာကွယ်ရေးအဖွဲ့များနှင့် ညှိနှိုင်းပူးပေါင်းဆောင်ရွက်ခြင်း ဟု ပြင် ဆင်သင့် ပါသည်။ (တ) ဤဥပဒေကြမ်း ပုဒ်မ ၁၈၊ ပုဒ်မခွဲ (ခ)တွင် ပင်လယ်ရပ်ခြားဒေသတွင်းစာသားအစား နိုင်ငံရပ်ခြားဒေသတွင်း ဟုပြင်ဆင်ပြီး အခြားတရားဝင် ရငွေများပါ အကျုံးဝင်စေရန် ပြည်တွင်းပြည်ပမှ ချေးငွေများနှင့်အခြားတရားဝင် ရငွေများ ဟုပြင်ဆင်သင့်ပါသည်။ ပုဒ်မခွဲ(ဂ)တွင်လည်း လူမှုအဖွဲ့အစည်းများ ၏ အသုံးအနှုန်း ရှေ့နောက်ညီညွတ်စေရန် စေတနာရှင်များလူမှုအဖွဲ့အစည်းများနှင့် အစိုးရမဟုတ်သော အခြားအဖွဲ့အစည်းများဟု ပြင်ဆင်သင့်ပါသည်။ (ထ) ဤဥပဒေကြမ်း ပုဒ်မ ၁၉ တွင် သဘာဝဘေးအန္တရာယ် စီမံခန့်ခွဲမှု ရန်ပုံငွေကိုအမျိုးသားကော်မတီ၏ ခွင့်ပြုချက်အရ အောက်ပါရငွေများဖြင့် ထူထောင် ရမည်ဟု ဖြည့်စွက်ပြီး ပုဒ်မခွဲ (ခ)တွင် ရန်ပုံငွေအတွက် ထောက်ပံ့ငွေ၊ လှူဒါန်းငွေ၊ ပြည်တွင်းပြည်ပ မှ ချေးငွေများ အပြင် အခြားတရားဝင်ရငွေများ ပါအကျုံးဝင်စေရန် လှူဒါန်းငွေများနှင့် အခြားတရားဝင်ရငွေများ ဟု ပြင်ဆင် ဖြည့်စွက်သင့်ပါသည်။ ပုဒ်မခွဲ (ဂ)တွင်လည်း လူမှုအဖွဲ့အစည်းများ၏ အသုံးအနှုန်း ရှေ့နောက် ညီညွတ်စေရန် စေတနာရှင်များ၊ လူမှုအဖွဲ့အစည်း များနှင့် အစိုးရမဟုတ်သော အခြားအဖွဲ့အစည်းများ ပြင်ဆင်သင့်ပါသည်။ ဤဥပဒေကြမ်း ပုဒ်မ ၂၂ တွင် မူလစာသား ပါ တိုင်းဒေသကြီးနှင့် ပြည်နယ် အစား တိုင်းဒေသကြီး သို့မဟုတ် ပြည်နယ် ဟု ပြင်ဆင်သင့်ပြီး ပုဒ်မ ၂၄ တွင် ဘေးအန္တရာယ် တစ်စုံတစ်ရာကျရောက်စေရန်သိလျက်နှင့်အစား ဘေးအန္တရာယ်တစ်စုံတစ်ရာ ကျရောက်နိုင်သည်ကို သိလျက်နှင့်ဟုပြင်ဆင်သင့်ပါသည်။ (ခ) ဤဥပဒေကြမ်း ပုဒ်မ ၂၆ တွင် မူလစာသားပါ မဟုတ်မမှန် သတင်း ထုတ်လွှင့်ကြောင်းအစား မဟုတ်မမှန် သတင်းလွှင့်ကြောင်း ဟုပြင်ဆင်သင့်ပြီး ပုဒ်မ ၂၇၊ ပုဒ်မခွဲ (က)တွင် မူလစာသား ပျက်စီးဆုံးရှုံးမှုစာရင်း မမှန်မကန်ရေးသွင်းခြင်းအစား မရိုးမဖြောင့်သောသဘော ဖြင့် မမှန်မကန်ရေးသွင်းခြင်းဟုပြင်ဆင်သင့်ပါသည်။ (န) ဤဥပဒေကြမ်း ပုဒ်မ ၂၉ တွင် မူလထောင်ဒဏ် ၆ လအစား ပုဒ်မ ၂ရ ပါပြစ်ဒဏ်နှင့် ဆီလျော်မှုရှိစေရန် ထောင်ဒဏ် တစ်နှစ် ဟုပြင်ဆင်သင့်ပြီး ပုဒ်မခွဲ(ဃ) မူလစာသားပါ စားရေရိက္ခာ၊ ကယ်ဆယ်ရေးပစ္စ ည်း သို့မဟုတ် ပြန်လည်ထူထောင်ရေးပစ္စည်းကိုဖြစ်စေ၊ ထောက်ပံ့ငွေကိုဖြစ်စေအစား စာသား ရှေ့နောက် ညီညွတ်မှုရှိစေရန် စားရေရိက္ခာနှင့် ကယ်ဆယ်ရေးပစ္စည်းများ ၊ ပြန်လည်ထူထောင်ရေးပစ္စည်းများကိုဖြစ်စေဟု ပြင်ဆင်သင့်ပါသည်။ (ပ) ဤဥပဒေကြမ်း ပုဒ်မ ၃၀ တွင် မူလစာသားပါ ကျရောက်တော့မည့်အခိုက်တွင်ဖြစ်စေအစား စာသားပြေပြစ်စေရန်အတွက် ကျရောက်မည့် အခြေအနေတွင် ဖြစ်စေဟု ပြင်ဆင်သင့်ပါသည်။ ထို့အပြင် အထွေထွေ အခန်းတွင် ပုဒ်မအသစ်အဖြစ် အမျိုးသားကော်မတီ၏ လုပ်ငန်းတာဝန်နှင့် စပ်လျဉ်းသည့် ကုန်ကျစရိတ်အဝဝကို လူမှုဝန်ထမ်းကယ်ဆယ်ရေးနှင့် ပြန်လည် နေရာချထားရေးဝန်ကြီးဌာန၏ ဘဏ္ဍာရန်ပုံငွေမှကျခံရမည် ဟု ဖြည့်စွက်ထည့်သွင်းသင့်ပါသည်။ ကော်မတီ၏သဘောထားမှတ်ချက် ၃။ ဤဥပဒေကြမ်းကို အမျိုးသားလွှတ်တော် ဥပဒေကြမ်းကော်မတီသည် လူမှုဝန်ထမ်းကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနနှင့် အသေးစိတ်ညှိနှိုင်းပြီး ပြင်ဆင်ဖြည့်စွက်ထားခြင်းဖြစ်၍ အမျိုးသားလွှတ်တော်က အတည်ပြု ဆောင်ရွက်နိုင်ရန် တင်ပြအပ်ပါတယ်ရှင်။</speech>
<title>အမျိုးသားလွှတ်တော် ဥက္ကဋ္ဌက သဘာဝဘေးအန္တရာယ်ဆိုင်ရာ စီမံခန့်ခွဲမှုဥပဒေကြမ်းကို တစ်ပိုဒ်ချင်းစီအလိုက် အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ သဘာဝဘေး အန္တရာယ်ဆိုင်ရာ စီမံခန့်ခွဲမှု ဥပဒေကြမ်းကို ဆွေးနွေးရန် အမည်စာရင်း တင်သွင်းနိုင်ကြောင်းကြေညာခဲ့သော်လည်း ဆွေးနွေး ရန် အမည်စာရင်း တင်သွင်းထားတဲ့ လွှတ်တော်ကိုယ်စားလှယ် မရှိတဲ့အတွက် သဘာဝဘေးအန္တရာယ်ဆိုင်ရာ စီမံခန့်ခွဲမှုဥပဒေကြမ်းအား တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ် ရယူမှာ ဖြစ်ပါတယ်</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် -ပြည်ထောင်စုလွှတ်တော်သည် ဤဥပဒေကို ပြဋ္ဌာန်းလိုက်သည် ဟု ပြင်ဆင်ထား ပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် ဤပြင်ဆင်ချက်သည် ဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် အခန်း(၁)၊ အပိုဒ် ၂(ခ)၊ (င)၊ (ဇ)၊ (ဈ) ဤဥပဒေတွင်ပါရှိသော အောက်ပါစကားရပ်များသည် ဖော်ပြပါအတိုင်း အဓိပ္ပါယ် သက်ရောက်စေရမည် -(ခ) သဘာဝဘေးအန္တရာယ် ဆိုသည်မှာ သဘာဝအလျောက်ဖြစ်စေ၊ လူတို့၏ ပြုမူဆောင်ရွက်မှု၊ မတော်တဆမှု သို့မဟုတ် ပေါ့ဆမှုကြောင့်ဖြစ်စေ မီးလောင်ခြင်း၊ မြေပြိုခြင်း၊ မုန်တိုင်းတိုက်ခတ်ခြင်း၊ ရေလွှမ်းမိုးခြင်း၊ မိုးကြိုးပစ်ခြင်း၊ မိုးခေါင်ခြင်း၊ မြေငလျင်လှုပ်ခြင်း၊ ဆူနာမီလှိုင်း ဖြစ်ပေါ်ခြင်း၊ ဆီးနှင်းပြို ကျခြင်း၊ အပူလှိုင်း သို့မဟုတ် အအေးလှိုင်းဒဏ်ခံရခြင်း၊ မီးတောင်ပေါက်ကွဲခြင်း၊ ကမ်းပြို ခြင်း၊ ပင်လယ်ရေကြောင်းအန္တရာယ် ဖြစ်ပေါ်ခြင်းကြောင့်သော်လည်းကောင်း၊ ပိုးမွှားတိရစ္ဆာန်များကြောင့်ဖြစ်စေ၊ အပင်ရောဂါကြောင့်ဖြစ်စေ ပျိုးခင်းစိုက်ခင်း များပျက်စီးခြင်း၊ ငတ်မွတ်ခေါင်းပါးမှုဖြစ်ခြင်း၊ လူ သို့မဟုတ် တိရစ္ဆာန်များတွင် ကူးစက်ရောဂါ ဖြစ်ပွားခြင်းကြောင့်သော်လည်းကောင်း၊ အကြမ်းဖက်ခြင်း၊ လက်နက်ကိုင် သောင်းကျန်းမှုဖြစ်ပွားခြင်းကြောင့်သော်လည်းကောင်း၊ စက်မှု လုပ်ငန်းကြောင့်ဖြစ်စေ၊ ဓာတုပစ္စည်းကြောင့်ဖြစ်စေ၊ အဏုမြူကြောင့်ဖြစ်စေ၊ ရေနံယိုဖိတ်ခြင်းကြောင့်ဖြစ်စေ၊ သဘာဝဓာတ်ငွေ့များ ယိုစိမ့်ခြင်းကြောင့် ဖြစ်စေ အန္တရာယ်ဖြစ်ပေါ်ခြင်းကြောင့် သော်လည်းကောင်း အများပြည်သူ၏ အသက်အိုးအိမ်ဥစ္စာပစ္စည်း၊ အသက်မွေးဝမ်းကျောင်းလုပ်ငန်း၊ အေခခံ အဆောက်အအုံများ၊ လုံခြုံရေး၊ ပညာရေး၊ ကျန်းမာရေး သို့မဟုတ် သဘာဝ ပတ်ဝန်းကျင်ကို ထိခိုက်ပျက်စီးမှုများကို ဆိုသည်။ ယင်းစကားရပ်တွင် အမျိုးသားသဘာဝဘေးအန္တရာယ်ဆိုင်ရာ စီမံခန့်ခွဲမှုကော်မတီက သဘာဝဘေးအန္တရာယ် ဟု သတ်မှတ်သည့် အခြားဘေးအန္တရာယ် တစ်ခုခုလည်း ပါဝင်သည်။ (င) အရင်းအမြစ် ဆိုသည်မှာ ဘေးသင့်ပြည်သူများအတွက် လိုအပ်သော လူ့စွမ်းအား၊ စွမ်းအင်၊ ကျွဲနွားတိရစ္ဆာန်၊ ယာဉ်၊ ပစ္စည်းကိရိယာ၊ ဆက်သွယ်ရေး ပစ္စည်း၊ အဆောက်အအုံ၊ သိုလှောင်ရုံ၊ စားရေရိက္ခာ နှင့်ကယ်ဆယ်ရေး ပစ္စည်း၊ ပြန်လည်ထူထောင်ရေးပစ္စည်း၊ နေရာနှင့် ငွေကြေးအပါအဝင် ရွှေ့ပြောင်းနိုင်သောပစ္စည်းနှင့် မရွှေ့မပြောင်းနိုင်သောပစ္စည်းများကို ဆိုသည်။ (ဇ) အပြည်ပြည်ဆိုင်ရာ အဖွဲ့အစည်းများ ဆိုသည်မှာ ကုလသမဂ္ဂနှင့် အပြည်ပြည်ဆိုင်ရာအဖွဲ့အစည်းများ၊ ကုလသမဂ္ဂလက်အောက်ခံ အဖွဲ့အစည်းများ၊ အစိုးရ အချင်းချင်း ဖွဲ့စည်းထားသည့် အဖွဲ့အစည်းများနှင့် ပြည်ပနိုင်ငံများရှိ အစိုးရ မဟုတ်သော အဖွဲ့အစည်းများကို ဆိုသည်။ (ဈ) နိုင်ငံရပ်ခြား ဒေသတွင်းအဖွဲ့အစည်းများ ဆိုသည်မှာ နိုင်ငံတော်က အဖွဲ့ဝင်အဖြစ် ပါဝင်သည့် အဖွဲ့အစည်းများဖြစ်သော အရှေ့တောင် အာရှနိုင်ငံများ အသင်း၊ အာရှဒေသနှင့် အခြားဒေသများအတွင်း ဖွဲ့စည်းထားသော အသင်းအဖွဲ့ များကို ဆိုသည် ဟုပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူမရှိတဲ့အတွက် အခန်း(၁)၊ အပိုဒ် ၂(ခ)၊ (င)၊ (ဇ)၊(ဈ)ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၁)၊ အပိုဒ် ၂(ခ)၊ (င)၊ (ဇ)၊ (ဈ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ဖြည့်စွက်ချက်အခန်း (၂) ရည်ရွယ်ချက်များ ဤဥပဒေ၏ ရည်ရွယ်ချက်များမှာ အောက်ပါအတိုင်း ဖြစ်သည် - (က) သဘာဝဘေးအန္တရာယ်ကြောင့် ဖြစ်ပေါ်လာနိုင်သည့် ထိခိုက်ဆုံးရှုံးမှုများလျော့ပါးရေးအတွက် သဘာဝဘေးအန္တရာယ်ဆိုင်ရာ စီမံခန့်ခွဲမှုလုပ်ငန်းစဉ် များကို စနစ်တကျ ထိရောက်လျင်မြန်စွာအကောင်အထည်ဖော်ဆောင်ရွက်နိုင်ရန်၊ (ခ) သဘာဝဘေးအန္တရာယ်ဆိုင်ရာ စီမံခန့်ခွဲမှုလုပ်ငန်းစဉ်များကို စနစ်တကိရောက်လျင်မြန်စွာ အကောင်အထည်ဖော် ဆောင်ရွက်နိုင်ရေး အတွက်အမျိုးသားကော်မတီနှင့် ဒေသဆိုင်ရာအဖွဲ့များ ဖွဲ့စည်းဆောင်ရွက်နိုင်ရန်၊ (ဂ)သဘာဝဘေးအန္တရာယ်ဆိုင်ရာ စီမံခန့်ခွဲမှုလုပ်ငန်းများ ဆောင်ရွက်ရာတွင်ပြည်တွင်းပြည်ပအစိုးရဌာန၊ အစိုးရဌာနအဖွဲ့အစည်းများ၊ လူမှုအဖွဲ့အစည်းများ၊ အစိုးရမဟုတ်သော အခြားအဖွဲ့အစည်းများနှင့်လည်းကောင်း၊ အပြည်ပြည်ဆိုင်ရာအဖွဲ့အစည်းများ၊ နိုင်ငံရပ်ခြားဒေသတွင်း အဖွဲ့အစည်းများနှင့်လည်းကောင်း ညှိနှိုင်းပူးပေါင်းဆောင်ရွက်နိုင်ရန်၊ (ဃ) သဘာဝဘေးအန္တရာယ်ကြောင့် ထိခိုက်ပျက်စီးခဲ့သည့် သဘာဝပတ်ဝန်းကျင်ကို ပြန်လည်ထိန်းသိမ်း ကာကွယ်ရန်၊ (င)ဘေးသင့်ပြည်သူများအား ပိုမိုကောင်းမွန်သည့် လူနေမှုဘဝ ရရှိစေရေးအတွက်ကျန်းမာရေး၊ ပညာရေး၊ လူမှုရေးနှင့် အသက်မွေးဝမ်းကျောင်း လုပ်ငန်းများ စီစဉ်ဆောင်ရွက်ပေးနိုင်ရန် ဟု ဖြည့်စွက်ထားပါတယ်။ ဒီ ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အခန်း(၂) ဖြည့်စွက်ချက် အတည်ဖြစ်သည်။ ြည့်စွက်ချက် အတည်ဖြစ်တဲ့အတွက် အခန်း (၂)၊ အပိုဒ် ၃(က)၊(ခ)၊ (ဂ)၊(ဃ)၊ (င) သည် ဤဥပဒေကြမ်း၏ အစိတ်အပိုင်း ဖြစ်သည်။(သြဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် အခန်း(၂)၊ အပိုဒ် ၃(က) အခန်း(၃) အမျိုးသားသဘာဝဘေးအန္တရာယ်ဆိုင်ရာ စီမံခန့်ခွဲမှုကော်မတီ ဖွဲ့စည်းခြင်း၊ ယင်း၏တာဝန်နှင့် လုပ်ပိုင်ခွင့်များ ဖွဲ့စည်းခြင်း ၄။ ပြည်ထောင်စု အစိုးရအဖွဲ့သည် - (က) ဤဥပဒေပါပြဋ္ဌာန်းချက်များကိုထိရောက်အောင်မြင်စွာ အကောင်အထည်ဖော် ဆောင်ရွက်နိုင်ရေးအတွက်ဒုတိယသမ္မတ တစ်ဦးက ဥက္ကဋ္ဌအဖြစ် ဆောင်ရွက်ပြီး သင့်လျော်သောပုဂ္ဂိုလ်များ ပါဝင်သည့် အမျိုးသားသဘာဝ ဘေးအန္တရာယ် ဆိုင်ရာ စီမံခန့်ခွဲမှုကော်မတီကို ဖွဲ့စည်းရမည် ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၂)၊ အပိုဒ် ၃(က) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၃)၊ အစုခေါင်းစဉ်နှင့် အပိုဒ် ၄(က)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ဖြည့်စွက်ချက် အခန်း(၂)၊ အပိုဒ် ၄ တာဝန်နှင့် လုပ်ပိုင်ခွင့်များ ဟု အစုခေါင်းစဉ် ဖြည့်စွက်ထားပါတယ်။ ဒီ အစုခေါင်းစဉ် ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အခန်း(၂)၊ အပိုဒ် ၄ ဖြည့်စွက်ချက် အတည်ဖြစ်သည်။ ဖြည့်စွက်ချက် အတည်ဖြစ်တဲ့အတွက် အခန်း(၃)၊ အပိုဒ် ၅ အစုခေါင်းစဉ် သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော် မတီ၏ ပြင်ဆင်ချက် အခန်း(၂)၊ အပိုဒ် ၄(ဆ)၊(ည)၊ (၃)၊ (ဏ)၊ (တ)၊ (ထ)၊ (ဒ)၊ (မ)၊ (ရ)၊(၁)၊(သ) ၅။ (ဆ) သဘာဝဘေးအန္တရာယ် လျော့ပါးရေးကို ထိရောက်လျင်မြန်စွာ ဆောင်ရွက်နိုင် ရေးအတွက် သက်ဆိုင်ရာဝန်ကြီးဌာနများ၊ အစိုးရဌာန၊ အစိုးရဌာနအဖွဲ့အစည်းများ က ဆောင်ရွက်ရမည့်လုပ်ငန်းတာဝန်များကို သတ်မှတ်ခြင်းနှင့် လုပ်ငန်းတာဝန် များကို အကောင်အထည်ဖော်ဆောင်ရွက်နိုင်ရန်လမ်းညွှန်ခြင်းနှင့် ကြီးကြပ်ခြင်း၊ (ည) သဘာဝဘေးအန္တရာယ် လျော့ပါးရေးကို ပိုမိုထိရောက် လျင်မြန်စွာ ဆောင်ရွက် နိုငရေးအတွက် လိုအပ်ပါက ပြည်ပနိုင်ငံများ၊ အပြည်ပြည် ဆိုင်ရာ အဖွဲ့အစည်း များ၊ နိုင်ငံရပ်ခြားဒေသတွင်း အဖွဲ့အစည်းများနှင့် ဆက်သွယ်ညှိနှိုင်း ပူးပေါင်း ဆောင်ရွက်ခြင်း ဟု ပြင်ဆင်ထားပါတယ် ပ်ဖွဲ့၊ (၃) ရှာဖွေကယ်ဆယ်ရေးနှင့် ကူညီထောက်ပံ့ရေးလုပ်ငန်းများကို ထိရောက်လျင်မြန်စွာ ဆောင်ရွက်နိုင်ရေးအတွက် ကူညီထောက်ပံ့ရေး နယ်မြေများ ခွဲခြား သတ်မှတ်ခြင်း၊ နယ်မြေသတ်မှတ်ချက်အရ ကူညီထောက်ပံ့မည့် ဌာနဆိုင်ရာအဖွဲ့အစည်းများ၊ လူမှုအဖွဲ့အစည်းများနှင့်အစိုးရမဟုတ်သောအခြားအဖွဲ့အစည်းလူအင်အား နှင့် ပစ္စည်းအင်အား စုစည်းအသုံးပြုခြင်းနှင့် စပ်လျဉ်း၍လမ်းညွှန်ခြင်း၊ ကြီးကြပ်ကွပ်ကဲခြင်းနှင့် ဒေသဆိုင်ရာအဖွဲ့အား ကြီးကြပ်ကွပ်ကဲ စေခြင်း၊ (ဏ)သဘာဝဘေးအန္တရာယ် ကျရောက်လာသည့်အခါ ဘေးသင့်ပြည်သူများအား အကူအညီပေးနိုင်ရေးအတွက် မြန်မာနိုင်ငံရဲတပ်ဖွဲ့၊ မီးသတ်တပ်ဖွဲ့၊ ကြက်ခြေနီလူမှုအဖွဲ့အစည်းနှင့် အစိုးရမဟုတ်သော အခြားအဖွဲ့အစည်းများအပြင် လိုအပ်ပါက တပ်မတော် ၏ အကူအညီများ ရယူဆောင်ရွက်ခြင်း၊ (တ) သဘာဝဘေးအန္တရာယ် ကျရောက်သည့်ဒေသတွင် လုံခြုံရေးဆောင်ရွက်ပေးမြန်မာနိုင်ငံရဲတပ်ဖွဲ့၏ အင်အားအပြင် လိုအပ်ပါက တပ်မတော်၏ အင်အား ကို ရယူဆောင်ရွက်ခြင်း၊ (ထ) သဘာဝဘေးအန္တရာယ်ဆိုင်ရာ စီမံခန့်ခွဲမှုအတွက် အရေးပေါ်ဆောင်ရွက်ရ သည့်အခြေအနေကို ပြည်ထောင်စုအစိုးရအဖွဲ့သို့ တင်ပြခြင်းနှင့် သဘာေးအန္တရာယ်ကျရောက်မှုနှင့် သဘာဝဘေးအန္တရာယ် လျော့ပါးသက်သာစေရေး ဆောင်ရွက်မှုများကို ပြည်တွင်းပြည်ပမှ သိရှိနိုင်စေရေးအတွက် လိုအပ်သည့်သတင်း ဖြန့်ချိပြန်ကြားမှုလုပ်ငန်းများဆောင်ရွက်ခြင်းကို ကြီးကြပ်လမ်းညွှန်ခြင်း (ဒ) သဘာဝဘေးအန္တရာယ် ကျရောက်သည့်ဒေသတွင် အရေးပေါ် လိုအပ်သည့်စားရေရိက္ခာ နှင့် ကယ်ဆယ်ရေးပစ္စည်းများ၊ ပြန်လည် ထူထောင်ရေးပစ္စည်းများဖြည့်တင်းထောက်ပံ့ရေးနှင့် ကူးစက်ရောဂါ ကျရောက်ခြင်း မရှိစေရေးတို့ အတွက် သက်ဆိုင်ရာအစိုးရဌာန၊ အစိုးရဌာနအဖွဲ့အစည်းများနှင့် ဒေသဆိုင်ရာ အဖွဲ့များအား လမ်းညွှန်ခြင်း နှင့် ကြီးကြပ်ကွပ်ကဲစေခြင်း၊ (မ) အမျိုးသားကော်မတီ၏ လုပ်ငန်းတာဝန်တစ်ရပ်ရပ်ကို လိုအပ်ပါက သက်ဆိုင်ရာ ဝန်ကြီးဌာန၊ အစိုးရမဟုတ်သော အဖွဲ့အစည်း သို့မဟုတ် ပုဂ္ဂိုလ်အား လွှဲအပ် ဆောင်ရွက်စေခြင်း ဟု ပြင်ဆင်ဖြည့်စွက်ထားပါတယ်။ (ရ) နိုင်ငံရပ်ခြားဒေသတွင်း အဖွဲ့အစည်းများ၏ သဘာဝဘေးအန္တရာယ်ဆိုင်ရာစီမံခန့်ခွဲမှုရန်ပုံငွေသို့ ထည့်ဝင်ရန်လိုအပ်မည့်ငွေကြေးများကိုပြည်ထောင်စုအစိုးရ အဖွဲ့သို့ ထောက်ခံတင်ပြခြင်း ဟု ပြင်ဆင်ထားပါတယ်။ (ဝ) ပြည်ပနိုင်ငံတစ်ခုခုက သဘာဝဘေးအန္တရာယ် ကျရောက်သည့် အခြားနိုင်ငံ တစ်ခုခုသို့ စားရေရိက္ခာနှင့် ကယ်ဆယ်ရေးပစ္စည်းများ၊ ပြန်လည်ထူထောင်ရေး ပစ္စည်းများကို နိုင်ငံတော်အား ဖြတ်သန်း၍ ထောက်ပံ့ကူညီခြင်းနှင့် စပ်လျဉ်း၍စခန်းထောက်အဖြစ်ပြည်ထောင်စုအစိုးရအဖွဲ့၏သဘောတူညီချက်ဖြင့်ခွင့်ပြုခြင်း၊ ဟု ပြင်ဆင်ဖြည့်စွက်ထားပါတယ်။ (သ) နိုင်ငံတော်အတွင်း သဘာဝဘေးအန္တရာယ် ကျရောက်မှုကြောင့် ဖြစ်ပေါ်လာ သည့် ကူးစက်ရောဂါများကို အိမ်နီးချင်းနိုင်ငံများသို့လည်းကောင်း၊ အိမ်နီးချင်း နိုင်ငံများတွင် သဘာဝဘေးအန္တရာယ် ကျရောက်မှုကြောင့် ဖြစ်ပေါ်လာသည့်ကူးစက်ရောဂါများကို ပြည်တွင်းသို့လည်းကောင်း ကူးစက်ပြန့်ပွားမှု မရှိစေရေး အတွက်တားဆီးခြင်း၊ ကာကွယ်စောင့်ရှောက်ခြင်းနှင့်ကျန်းမာရေး စောင့်ရှောက်မှု ပေးခြင်းတို့ကို တာဝန်ယူဆောင်ရွက်ရန် သက်ဆိုင်ရာဝန်ကြီးဌာနများ၊ အစိုးရဌာန၊ အစိုးရဌာနအဖွဲ့အစည်းများ၊ လူမှုအဖွဲ့အစည်းများနှင့် အစိုးရ မဟုတ်သော အခြားအဖွဲ့အစည်းများအား ညွှန်ကြားခြင်းနှင့် ကြီးကြပ်ခြင်း ဟု ပြင်ဆင်ထား ပါတယ်။ ဒီပြင်ဆင်ဖြည့်စွက်ချက်များကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၂)၊ အပိုဒ် ၄(ဆ)၊ (ည)၊ (၃)၊ (ဏ)၊ (တ)၊ (ထ)၊ (ဒ)၊ (မ)၊ (ရ)၊ (ဝ)၊ (သ) ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၃)၊ အပိုဒ် ၅(ဆ)၊ (ည)၊ (၃)၊ (ဏ)၊ (တ)၊ (ထ)၊ (ဒ)၊ (မ)၊ (ရ)၊ (ဝ)၊ (သ) သည် ဤဥပဒေကြမ်း၏ အစိတ်အပိုင်း ဖြစ်သည်။(သြဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၂)၊ အပိုဒ် ၅ ၆။ အမျိုးသားကော်မတီ၏ လုပ်ငန်းတာဝန်များနှင့် စပ်လျဉ်းသည့် ရုံးလုပ်ငန်း တာဝန် များကို လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာနကစီစဉ်ဆောင်ရွက် ပေးရမည် ဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အခန်း(၂)၊ အပိုဒ် ၅ ပြင်ဆင်ျက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၃)၊ အပိုဒ် ၆ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ပြင်ဆင်ပြုစွတ်ချက်အခန်း(၃)၊ အပိုဒ် ၆(က)၊ (ခ) တိုင်းဒေသအလိုက်အနီးကပ်ကြီးတွင် သဘာဝဘေးခန်း(၄) သဘာဝဘေးအန္တရာယ်ဆိုင်ရာ စီမံခန့်ခွဲမှုအဖွဲ့များ ဖွဲ့စည်းခြင်း၊ ယင်းတို့၏ တာဝန်နှင့်လုပ်ပိုင်ခွင့်များ ဖွဲ့စည်းခြင်း ၇။ ပြည်ထောင်စုအစိုးရအဖွဲ့သည် -(က) တိုင်းဒေသကြီးနှင့်ပြည်နယ်များတွင် သဘာဝဘေးအန္တရာယ်ဆိုင်ရာ စီမံခန့်ခွဲမှုကို ဒေသအလိုက်အနီးကပ်ကြီးကြပ်၍ ထိရောက်စွာ ဆောင်ရွက်နိုင်ရန် သက်ဆိုင်ရာ တိုင်းဒေသကြီး သို့မဟုတ် ပြည်နယ် ဝန်ကြီးချုပ်က ဥက္ကဋ္ဌအဖြစ် ဆောင်ရွက်ပြီး သင့်လျော်သောပုဂ္ဂိုလ်များ ပါဝင်သည့် တိုင်းဒေသကြီး သို့မဟုတ် ပြည်နယ်သဘာဝဘေးအန္တရာယ်ဆိုင်ရာ စီမံခန့်ခွဲမှုအဖွဲ့များကို ဖွဲ့စည်းရမည်။ (ခ) ပုဒ်မခွဲ(က)အရဖွဲ့စည်းသော တိုင်းဒေသကြီး သို့မဟုတ် ပြည်နယ် သဘာဝဘေး အန္တရာယ်ဆိုင်ရာ စီမံခန့်ခွဲမှုအဖွဲ့များကို လိုအပ်သလို ပြင်ဆင်ဖွဲ့စည်းနိုင်သည်ပြင်ဆင်ဖြည့်စွက်ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၃)၊ အပိုဒ် ၆(က)၊(ခ) ပြင်ဆင် ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၄)၊ အစုခေါင်းစဉ်နှင့် အပိုဒ် ၇(က)၊(ခ) သည် ဤဥပဒေကြမ်း၏ အစိတ်အပိုင်း ဖြစ်သည်။(သြဘာသံများ) ဥက္ကဋ္ဌ၊ အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ဖြည့်စွက်ချက် အခန်း(၃)၊ အပိုဒ် ၈(က)၊(င)၊ (ဈ) (ဋ)၊ (ပ) တာဝန်နှင့် လုပ်ပိုင်ခွင့်များ ၉။ တိုင်းဒေသကြီး သို့မဟုတ် ပြည်နယ် သဘာဝဘေးအန္တရာယ်ဆိုင်ရာ စီမံခန့်ခွဲမှု အဖွဲ့များ၏ တာဝန်နှင့်လုပ်ပိုင်ခွင့်များမှာ အောက်ပါအတိုင်းဖြစ်သည် -(က) အမျိုးသားကော်မတီ၏ ဦးဆောင်လမ်းညွှန်မှုနှင့်အညီ သဘာဝဘေးအန္တရာယ် ဆိုင်ရာစီမံခန့်ခွဲမှုကို သက်ဆိုင်ရာအစိုးရဌာန၊ အစိုးရအဖွဲ့အစည်းများ၊ ပြည်တွင်းပြည်ပစေတနာရှင်များလူမှုအဖွဲ့အစည်းများ အစိုးရမဟုတ်သော အခြားအဖွဲ့အစည်းများနှင့် ညှိနှိုင်းပူးပေါင်း၍ထိရောက်လျှင်မြန်စွာအကောင်အထည်ဖော်ဆောင်ရွက် ခြင်းဟု ပြင်ဆင်ဖြည့်စွက်ထားပါတယ်။ (င)သဘာဝဘေးအန္တရာယ်ကျရောက်သည့် ဒေသတွင်းရှိနိုင်ငံ့ဝန်ထမ်းများ၊ မီးသတ်တပ်ဖွဲ့ဝင်များ၊ ကြက်ခြေနီတပ်ဖွဲ့ဝင်များ၊ စေတနာရှင်များ၊ လူမှုအဖွဲ့အစည်းနှင့် အစိုးရမဟုတ်သော အခြားအဖွဲ့အစည်းများ၏ အဖွဲ့ဝင်များအား သဘာဝဘေး အန္တရာယ်ဆိုင်ရာ စီမံခန့်ခွဲမှုလုပ်ငန်းများတွင် သင့်လျော်သောကဏ္ဍများ၌ ပူးပေါင်းဆောင်ရွက်စေခြင်းနှင့် အခမဲ့ဝန်ဆောင်မှုပေးခြင်းကိုလက်ခံခြင်း၊ (ဈ)သဘာဝဘေးအန္တရာယ် ကျရောက်သည့်အခါတွင်ဖြစ်စေ၊ ကျရောက်မည့်အခြေအနေတွင်ဖြစ်စေ ထိခိုက်ပျက်စီးဆုံးရှုံးမှုများ လျော့ပါး ရေးအတွက် ဒေသတွင်းရှိ ပြည်သူများအား သဘာဝဘေးအန္တရာယ် ကျရောက်နိုင်သည့် နေရာနှင့် အဆောက်အအုံတို့မှ ဖယ်ရှား ထွက်ခွာကြရန် ညွှန်ကြားခြင်းနှင့် ဘေးလွတ်ရာသို့ ရွှေ့ပြောင်းနိုင်ရန် လိုအပ်သည်များ စီစဉ်ဆောင်ရွက်ခြင်း၊ (ဋ)သဘာဝဘေးအန္တရာယ် ကျရောက်မှုကြောင့်ဖြစ်ပေါ်လာသည့် ကူးစက်ရောဂါ များကို အခြားတိုင်းဒေသကြီး သို့မဟုတ် ပြည်နယ်များ၊ အိမ်နီးချင်း နိုင်ငံများသို့ လည်းကောင်း၊ အခြားတိုင်းဒေသကြီး သို့မဟုတ် ပြည်နယ်များ၊ အိမ်နီးချင်းနိုင်ငံ များတွင်သဘာဝဘေးအန္တရာယ် ကျရောက်မှုကြောင့် ဖြစ်ပေါ်လာသည့် ကူးစက်ရောဂါများကို မိမိတို့ဒေသအတွင်းသို့လည်းကောင်း ကူးစက်ပြန့်ပွားမှု မရှိစေရေးအတွက် တားဆီးခြင်း၊ ကာကွယ်စောင့်ရှောက်ခြင်းနှင့် ကျန်းမာရေး စောင့်ရှောက် မှုပေးခြင်းတို့ကို သက်ဆိုင်ရာဝန်ကြီးဌာနများအစိုးရဌာန၊ အစိုးရဌာန အဖွဲ့အစည်းများ၊ လူမှုအဖွဲ့အစည်းများ၊ အစိုးရမဟုတ်သော အခြားအဖွဲ့အစည်း နှင့် ညှိနှိုင်း ပူးပေါင်း၍ တာဝန်ယူဆောင်ရွက်ခြင်းနှင့် ကြီးကြပ်ခြင်းဟုပြင်ဆင်ထားပါတယ်။ (ဝ) လုပ်ငန်းတာဝန်တစ်ရပ်ရပ်ကို ပိုမိုထိရောက်စွာဆောင်ရွက်နိုင်ရန် သင့်လျော် သည့် အစိုးရဌာန၊ အစိုးရဌာနအဖွဲ့အစည်းကိုဖြစ်စေ ၊ အစိုးရမဟုတ်သော အဖွဲ့အစည်းနှင့်ပုဂ္ဂိုလ်တစ်ဦးဦးကိုဖြစ်စေ၊ လွှဲအပ်ဆောင်ရွက်စေခြင်းဟု ပြင်ဆင်ဖြည့်စွက်ထားပါတယ်။ ဒီ ပြင်ဆင်ဖြည့်စွက်ချက်များကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၃)၊ အပိုဒ် ၈(က)၊ (င)၊ (၅)၊ (ဋ)၊ (ပ) ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၄)၊ အစုခေါင်းစဉ်နှင့် အပိုဒ် ၉(က)၊ (င)၊ (ဈ)၊ (ဋ)၊ (ပ)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၄)၊ အပိုဒ် ၁၀ အခန်း ၅။ အပိုဒ် (၁၁) နိုင်ငံတော်သမ္မတသည် အမျိုးသားကော်မတီက တင်ပြသည့် အခါတွင်ဖြစ်စေ၊ အခြားတစ်���ည်းနည်းဖြင့် သိရှိရသည့်အခါတွင်ဖြစ်စေ နိုင်ငံတော်တစ်ဝန်းလုံး တွင်သော်လည်းကောင်း၊ နိုင်ငံတော်၏ နယ်မြေဒေသတစ်ခုခုတွင်သော်လည်းကောင်း ကြီးမားပြင်းထန်သော သဘာဝဘေးအန္တရာယ် ကျရောက် သောကြောင့် အသက်အိုးအိမ်ပစ္စည်းဥစ္စာနှင့် သဘာဝပတ်ဝန်းကျင် ပျက်စီးဆုံးရှုံးမှု အလွန်ကြီးမားသဖြင့် နိုင်ငံတော်ရှိ အရင်းအမြစ်များဖြင့် မူလအခြေအနေသို့ ဆောလျင်စွာ ရောက်ရှိစေရေးအတွက် ဆောင်ရွက်ရာတွင် အခက်အခဲ ရှိမည်ဟု ယုံကြည်သည့်အခါ အဆိုပါဒေသကို အချိန်ကာလနှင့် နယ်မြေ��သေပိုင်းခြား သတ်မှတ် ၍ သဘာဝဘေးအန္တရာယ် ကျရောက်သောဒေသဖြစ်ကြောင်း ကြေညာနိုင်သည် ဟု ပြင်ဆင် ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၄)၊ အပိုဒ် ၁၀ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၅)၊ အပိုဒ် ၁၁ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၅)၊ အပိုဒ် ၁၄(င)၊ (ဆ)၊ (ဈ) အခန်း၆။၁၅ (င) သဘာဝဘေးအန္တရာယ် လွတ်ကင်းသည့် နေရာဒေသသို့ အများပြည်သူတို့ အချိန်မီရှောင်တိမ်းနိုင်ရေးနှင့် ပစ္စည်းဥစ္စာများ၊ ကျွဲနွားတိရစ္ဆာန်များကို ရွှေ့ပြောင်း နိုင်ရေးတို့အတွက် သတင်းအချက်အလက်များနှင့် သတိပေးချက်များ ကြိုတင် ထုတ်ပြန်ခြင်းနှင့် လိုအပ်သည့် အကူအညီများပေးခြင်း၊ (ဆ) ရှာဖွေကယ်ဆယ်ရေးနှင့် ထောက်ပံ့ရေးလုပ်ငန်းများကို လျင်မြန် ထိရောက်စွာဆောင်ရွက်နိုင်ရေးအတွက် တပ်မတော်၊ မြန်မာနိုင်ငံ ရဲတပ်ဖွဲ့၊ မီးသတ်တပ်ဖွဲ့၊ ကြက်ခြေနီတပ်ဖွဲ့၊ စေတနာ့ဝန်ထမ်း အဖွဲ့အစည်းများ၊ လူမှုအဖွဲ့အစည်းနှင့် အစိုးရမဟုတ်သော အခြားအဖွဲ့အစည်းများ၏ အကူအညီများ ရယူနိုင်ရန် စီမံ ထားရှိခြင်း ဟုပြင်ဆင်ထားပါတယ် ဈ)သဘာဝဘေးအန္တရာယ် ကျရောက်ပြီးနောက် ပိုမိုကောင်းမွန်သည့် လူနေမှုဘဝ ရရှိစေရေးအတွက် ကျန်းမာရေး၊ ပညာရေး၊ လူမှုရေးနှင့် အခြားကဏ္ဍများတွင် ပြန်လည်ထူထောင်ရေးနှင့် ပြန်လည်တည်ဆောက်ရေးလုပ်ငန်းများ ဆောင်ရွက်ကြို တင် စီစဉ်ထားရှိခြင်းဟုပြင်ဆင်ဖြည့်စွက်ထားပါတယ်။ နိုင်ရန် ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်ကသဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၅)၊ အပိုဒ် ၁၄(င)၊ (ဆ)၊ (ဈ) ပြင်ဆင် ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၆)၊ အပိုဒ် ၁၅(င)၊ (ဆ)၊ (ဈ) သည် ဤဥပဒေကြမ်း၏ အစိတ်အပိုင်း ဖြစ်သည်။(သြဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၅)၊ အပိုဒ် ၁၆(ဇ)၊ (ဈ) အခန်း(၆)အပိုဒ် ၁၇။ (ဇ) သဘာဝဘေးအန္တရာယ် အမျိုးအစားအလိုက် ရှာဖွေကယ်ဆယ်ရေး အပါအဝင်အရေးပေါ်တုံ့ ပြန်ရေးလုပ်ငန်းများကို ဆောင်ရွက်ခြင်း၊ (ဈ) ရှာဖွေကယ်ဆယ်ရေးအပါအဝင် အရေးပေါ်တုံ့ ပြန်ရေးလုပ်ငန်းများနှငပ်လျဉ်း၍ဤဥပဒေအရ ပေးအပ်သော အခြားလုပ်ငန်းတာဝန်များ ထမ်းဆောင်ခြင်းဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၅)၊ အပိုဒ် ၁၆(ဇ)၊ (ဈ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၆)၊ အပိုဒ် ၁၇(ဇ)၊ (ဈ)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၅)၊ အပိုဒ် ၁၇(က)၊ (ည) အခန်း(၆) ၁၈။ (က) သဘာဝဘေးအန္တရာယ်ကြောင့် ပျက်စီးဆုံးရှုံးမှု စာရင်းများကို ကောက်ယူခြင်းအတည်ပြုခြင်း၊ (ည)ဘေးသင့်ပြည်သူများအား လူကုန်ကူးမှုမှ တားဆီးကာကွယ်ရေးအတွက် သက်ဆိုင်ရာ လူကုန်ကူးမှုတားဆီးကာကွယ်ရေးအဖွဲ့များနှင့် ညှိနှိုင်းပူးပေါင်း ဆောင်ရွက်ခြင်းဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၅)၊ အပိုဒ် ၁၇(က)၊ (ည) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၆)၊ အပိုဒ် ၁၈(က)၊ (ည)သည် ဤဥပဒေကြမ်း၏ အစိတ်အပိုင်း ဖြစ်သည်။(သြဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် အခန်း(၆)၊ အပိုဒ် ၁၈(ခ)၊ (ဂ) အခန်း(၇) ၁၉။ (ခ) ပြည်ပနိုင်ငံများ၊ အပြည်ပြည်ဆိုင်ရာ အဖွဲ့အစည်းများ၊ နိုင်ငံရပ်ခြားဒေသတွင်း အဖွဲ့အစည်းများထံမှ ထောက်ပံ့ငွေ၊ လှူဒါန်းငွေ၊ ပြည်တွင်းပြည်ပမှ ချေးငွေများအခြားတရားဝင် ရငွေများ၊ (ဂ) ဒေသဆိုင်ရာအဖွဲ့များ၊ ပြည်တွင်းပြည်ပရှိ စေတနာရှင်များ၊ လူမှုအဖွဲ့အစည်း များနှင့် အစိုးရမဟုတ်သော အခြား အဖွဲ့အစည်းများ၏ ထောက်ပံ့ငွေနှင့် လှူဒါန်းငွေများဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၆)၊ အပိုဒ် ၁၈(ခ)၊ (ဂ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၇)၊ အပိုဒ် ၁၉(ခ)၊ (ဂ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မ၏ဆဖြည့်စွက်ချက်အခန်း(၆)၊ အပိုဒ် ၁၉(ခ)၊ (ဂ)အခန်း(၇) အပိုဒ် ၂၀၊တိုင်းဒေသကြီး သို့မဟုတ် ပြည်နယ် သဘာဝဘေးအန္တရာယ် ဆိုင်ရာ စီမံခန့်ခွဲမှုအဖွဲ့များသည် တိုင်းဒေသကြီး သို့မဟုတ် ပြည်နယ် သဘာဝဘေးအန္တရာယ် ဆိုင်ရာ စီမံခန့်ခွဲမှုရန်ပုံငွေကို အမျိုးသားကော်မတီ၏ ခွင့်ပြုချက်အရ အောက်ပါရငွေများဖြင့် ထူထောင်ရမည် -(ခ) ပြည်ပနိုင်ငံများ၊ အပြည်ပြည်ဆိုင်ရာ အဖွဲ့အစည်းများ၊ နိုင်ငံရပ်ခြားဒေသတွင်းအဖွဲ့အစည်းများထံမှထောက်ပံ့ငွေ၊လှူဒါန်းငွေများနှင့် အခြားတရားဝင်ရငွေများ(ဂ) ပြည်တွင်းပြည်ပရှိစေတနာရှင်များ၊ လူမှုအဖွဲ့အစည်းများနှင့် အစိုးရ မဟုတ်သော အခြားအဖွဲ့အစည်းများ၏ ထောက်ပံ့ငွေနှင့် လှူဒါန်းငွေများဟု ပြင်ဆင်ဖြည့်စွက် ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၆)၊ အပိုဒ် ၁၉(ခ)၊ (ဂ) ပြင်ဆင် ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း (၇)၊ အပိုဒ် ၂၀(ခ)၊ (ဂ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၆)၊ အပိုဒ် ၂ခန်း(၇) အပိုဒ် ၂၃။ အမျိုးသားကော်မတီသည် လိုအပ်ပါက အမျိုးသား သဘာဝဘေးအန္တရာယ်ဆိုင်ရာ စီမံခန့်ခွဲမှုရန်ပုံငွေမှ တိုင်းဒေသကြီး သို့မဟုတ် ပြည်နယ် သဘာဝဘေးအန္တရာယ်ဆိုင်ရာ စီမံခန့်ခွဲမှုရန်ပုံငွေသို့ ခွဲဝေပေးနိုင်သည် ဟု ပြင်ဆင်ထား ပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အခန်း(၆)၊ အပိုဒ် ၂၂ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၇)၊ အပိုဒ် ၂၃ သည် ဤဥပဒေကြမ်း၏ အစိတ်အပိုင်း ဖြစ်သည်။(သြဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၇)၊ အပိုဒ် ၂၄ အခန်း(၈)အပိုဒ် ၂၅။ မည်သူမဆို ဆန်းစစ်ချက် မပြုလုပ်ဘဲ ပေါ့ဆစွာ ဆောင်ရွက်မှု တစ်ခုခုကြောင့်ဖြစ်စေ၊ ဘေးအန္တရာယ် တစ်စုံတစ်ရာ ကျရောက်နိုင်သည်ကို သိလျက်နှင့် တမင်ပြုလုပ်ခြင်းကြောင့်ဖြစ်စေ သဘာဝဘေးအန္တရာယ် ဖြစ်ပေါ်လျှင် သို့မဟုတ် ဖြစ်ပေါ် စေလျှင် ထိုသူကို သုံးနှစ်ထက်မပိုသော ထောင်ဒဏ် ချမှတ်ရမည့်အပြင် ငွေဒဏ်လည်း ချမှတ် နိုင်သည် ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အခန်း(၇)၊ အပိုဒ် ၂၄ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၈)၊ အပိုဒ် ၂၅ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၇)၊ အပိုဒ် ၂ခန်း (၈) အပိုဒ် ၂၇။ မည်သူမဆို အများပြည်သူ အထိတ်တလန့် ဖြစ်စေရန် ရည်ရွယ်ချက်ဖြင့် သဘာဝဘေးအန္တရာယ်နှင့် စပ်လျဉ်း၍ မဟုတ်မမှန် သတင်းလွှင့်ကြောင်း ပြစ်မှုထင်ရှား စီရင်ခြင်းခံရလျှင် ထိုသူကို တစ်နှစ်ထက် မပိုသော ထောင်ဒဏ် ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ရမည် ဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၇)၊ အပိုဒ် ၂၆ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၈)၊ အပိုဒ် ၂ရ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၇)၊ အပိုဒ် ၂၇(က) အခန်း(၈) အပိုဒ် ၂၈။ (က)သဘာဝဘေးအန္တရာယ်ကြောင့် ပျက်စီးဆုံးရှုံးမှု စာရင်းကို မရိုးမဖြောင့်သော သဘောဖြင့်မမှန်မကန် ရေးသွင်းခြင်းဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech><p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၇)၊ အပိုဒ် ၂၇(က) ပြင်ဆင်ချက် အတည်ဖြစ်သည်။ ၂၈(က)သည်ပြင်ဆင်ချက် အတည်ဖြစ်တဲ့အတွက် အခန်း (၈)၊ အပိုဒ် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၇)၊ အပိုဒ် ၂၉ (ဃ) အခန်း(၈) အပိုဒ် ၃၀။ မည်သူမဆို အောက်ဖော်ပြပါ ပြုလုပ်မှု သို့မဟုတ် ပျက်ကွက်မှု တစ်ရပ်ရပ်ကို ကျူးလွန်ကြောင်း ပြစ်မှုထင်ရှား စီရင်ခြင်းခံရလျှင် ထိုသူကို တစ်နှစ်ထက်မပိုသောထောင်ဒဏ်ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံး ဖြစ်စေချမှတ်ရမည်(ဃ) ဤဥပဒေအရ တာဝန်ပေးအပ်ခြင်း ခံရသည့်ဌာန၊ အဖွဲ့အစည်း သို့မဟုတ်ပုဂ္ဂိုလ်ထံ သဘာဝဘေးအန္တရာယ် ခံစားရသည်ဟု မဟုတ် မမှန် လိမ်လည်၍ စားရေရိက္ခာနှင့် ကယ်ဆယ်ရေးပစ္စည်းများ၊ ပြန်လည်ထူထောင်ရေး ပစ္စည်းများကိုဖြစ်စေ၊ ထောက်ပံ့ငွေကိုဖြစ်စေ တင်ပြတောင်းခံခြင်းဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၇)၊ အပိုဒ် ၂၉ (ဃ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၈)၊ အပိုဒ် ၃၀(ဃ) သည် ဤဥပဒေကြမ်း ၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၇)၊ အပိုဒ် ၃၀ အခန်း(၈) အပိုဒ် ၃၁။ မည်သူမဆို သဘာဝဘေးအန္တရာယ် ကျရောက်နေသည့်အခါတွင် ဖြစ်စေ၊ ကျရောက်မည့် အခြေအနေတွင် ဖြစ်စေ ထိခိုက်ပျက်စီးဆုံးရှုံးမှုများ လျော့ပါးစေရန် အလို့ငှာလည်းကောင်း၊ သဘာဝဘေးအန္တရာယ် ကြိုတင်ကာကွယ်ရေးနှင့် လျော့ပါးရေးလုပ်ငန်း များကို အဟန့်အတား မဖြစ်စေရန်အလို့ငှာလည်းကောင်း ယင်းနေရာရှိ ပြည်သူများအား သဘာဝဘေးအန္တရာယ် ကျရောက်နိုင်သည့်နေရာနှင့် အဆောက်အအုံတို့မှ ဖယ်ရှားထွက်ခွာ ကြရန် သို့မဟုတ် ဘေးလွတ်ရာသို့ ရွှေ့ပြောင်းနေထိုင်ရန် ညွှန်ကြားသည်ကို လိုက်နာရန် တမင် ပျက်ကွက်ကြောင်း ပြစ်မှုထင်ရှား စီရင်ခြင်းခံရလျှင် ထိုသူကို တစ်လထက်မပိုသော ထောင်ဒဏ် ဖြစ်စေ၊ ငွေဒဏ် ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ခြင်းခံရမည် ဟုပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အခန်း(၇)၊ အပိုဒ် ၃၀ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၈)၊ အပိုဒ် ၃၁ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ အသစ်ဖြည့်စွက်ချက် အခန်း(၇)၊ အခန်း(၈) အပိုဒ် ၃၃။ အမျိုးသားကော်မတီ၏ လုပ်ငန်းတာဝန်နှင့် စပ်လျဉ်း သည့် ကုန်ကျစရိတ်အဝဝကို လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာန၏ ဘဏ္ဍာရန်ပုံငွေမှကျခံရမည်ဟု အသစ်ဖြည့်စွက်ထားပါတယ်။ ဒီ အသစ်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၇) အသစ်ဖြည့်စွက်ချက် အတည်ဖြစ်သည်။ အသစ်ဖြည့်စွက်ချက် အတည်ဖြစ်တဲ့အတွက် အခန်း (၈)၊ အပိုဒ် ၃၃ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ယခုအဆိုမှာ ဤဥပဒေကြမ်း အပိုဒ် ၁ မှ ၄၂ တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် အပိုဒ် ၁ မှ ၄၂ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ) ခု အဆိုမှာ ဤဥပဒေကြမ်း အမည် သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အဆို အတည်ဖြစ်သည်။ အဆို အတည်ဖြစ်တဲ့အတွက် ဤဥပဒေကြမ်း ၏ အမည်သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<title>လူမှုဝန်ထမ်းကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန ဒုတိယဝန်ကြီးက သဘာဝဘေးအန္တရာယ်ဆိုင်ရာ စီမံခန့်ခွဲဍပဒေကြမ်းကို အတည်ပြုရန်အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်ဆိုင်ရာနည်းဥပဒေ ၁၅၈၊ နည်းဥပဒေခွဲ (က)အရ သဘာဝဘေးအန္တရာယ်ဆိုင်ရာ စီမံခန့်ခွဲမှုဥပဒေကြမ်းကို အမျိုးသားလွှတ်တော်က အတည်ပြု ပေးဖို့ လူမှုဝန်ထမ်းကယ်ဆယ်ရေး နှင့် ပြန်လည်နေရာချထားရေးဝန်ကြီးဌာန၊ ဒုတိယဝန်ကြီးက အဆိုတင်သွင်းရန် ဖြစ်ပါတယ်</speech>
<speech><agency id="82">ဦးဘုန်းဆွေ (ဒုတိယဝန်ကြီး၊ လူမှုဝန်ထမ်းကယ်ဆယ်ရေးနှင့် ပြန်လည် နေရာချထား ရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး၊ အမျိုးသား လွှတ်တော်ကိုယ်စားလှယ်များအားလုံး မင်္ဂလာအပေါင်းနှင့် ပြည်စုံပါစေလို့ ဆုမွန်ကောင်း တောင်းရင်းနှုတ်ခွန်း ဆက်သအပ်ပါတယ်။ ကျွန်တော်ကတော့ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ဒုတိယဝန်ကြီး ဦးဘုန်းဆွေ ဖြစ်ပါတယ်။ ကျွန်တော့်အနေနဲ့ ပြည်ထောင်စု အစိုးရကိုယ်စား ပြည်ထောင်စုသမ္မတ မြန်မာနိုင်ငံတော် တွင် သဘာဝဘေးအန္တရာယ်များ ကြုံတွေ့ရသည့်အခါ လူ့အသက်အိုးအိမ် ပျက်စီးဆုံးရှုံးမှုများလျော့ပါးနိုင်ရေးအတွက် သဘာဝဘေးအန္တရာယ် မကျရောက်မီ ကြိုတင်ပြင်ဆင်ခြင်းနှင့် ကြိုတင်ကာကွယ်ခြင်း၊ သဘာဝဘေးအန္တရာယ်ကျရောက်နေစဉ် အလျင်အမြန် တုံ့ပြန်ဆောင်ရွက် ခြင်းနှင့် သဘာဝဘေးအန္တရာယ်ကျရောက်ပြီးနောက် ပြန်လည်ထူထောင်ရေး၊ ပြန်လည် တည်ဆောက်ရေးလုပ်ငန်းများကို တစ်မျိုးသားလုံး နိုးကြားတက်ကြွစွာဖြင့် ဆောင်ရွက်နိုင်ရန်နှင့် ပိုမိုထိရောက်စွာ အကောင်အထည်ဖော် ဆောင်ရွက်နိုင်ရန်အတွက် ရေးဆွဲထားရှိသည့် သဘာဝ ဘေးအန္တရာယ်ဆိုင်ရာ စီမံခန့်ခွဲမှုဥပဒေမူကြမ်းကို အမျိုးသားလွှတ်တော်မှ အတည်ပြု ပေးနိုင်ပါ ရန် အဆိုတင်သွင်းအပ်ပါတယ် ခင်ဗျား။</speech>
<speech type="speaker">အဆိုကို ထေက်ခံမယ့် လွှတ်တော်ကိုယ်စားလှယ်ကို ဖိတ်ခေါ်ပါတယ်</speech>
<speech><mp id="33">ဦးအောင်မြင့်သိန်း၊ ကရင်ပြည်နယ် မဲဆန္ဒနယ်အမှတ် (၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌ၊ ပြည်ထောင်စုဒုတိယဝန်ကြီးများနဲ့ အမျိုးသာလွှတ်တော် ကိုယ်စားလှယ် များအား လေးစားစွာ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ်၊ မဲဆန္ဒနယ်အမှတ်(၉) မှ အမျိုးသားလွှတ်တော်ကိုယ်စားလှယ် ဦးအောင်မြင့်သိန်း ဖြစ်ပါတယ်။ လူမှုဝန်ထမ်းကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ပြည်ထောင်စု ဒုတိယဝန်ကြီး က တင်သွင်းသွားသော သဘာဝဘေးအန္တရာယ်ဆိုင်ရာ စီမံခန့်ခွဲမှုဥပဒေကြမ်းကို ဤလွှတ်တော်က အတည်ပြုပေးပါရန် အဆိုကို ကျွန်တော်က ထောက်ခံအပ်ပါတယ် ခင်ဗျား။</speech>
<title>အမျိုးသားလွှတ်တော်ဥက္ကဋ္ဌက သဘာဝဘေးအန္တရာယ်ဆိုင်ရာ စီမံခန့်ခွဲမှုဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခုအဆိုမှာ သဘာဝဘေးအန္တရာယ်ဆိုင်ရာ စီမံခန့်ခွဲမှုဥပဒေကြမ်းကို ပြင်ဆင်ထားသည့်အတိုင်း အတည်ပြု ရန် ဖြစ်ပါတယ်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့ အတွက် သဘာဝဘေးအန္တရာယ်ဆိုင်ရာ စီမံခန့်ခွဲမှု ဥပဒေကြမ်း သည် ပြင်ဆင်ထားသည့်အတိုင်း အတည်ဖြစ်သည်။(ဩဘာသံများ)</speech>
</bill>
<bill>
<title>အမျိုးသားလွှတ်တော်ဥပဒေကြမ်းကော်မတီဥက္ကဋ္ဌ သို့မဟုတ်ယင်းက တာဝန်ပေးအပ်သည့် ပုဂ္ဂိုလ်က နိုင်ငံတော်ကာက်ပဲသီးနှံ ရောင်းဝယ်ရေးအဖွဲ့အက်ဥပဒေကို ရုပ်သိမ်းသည့် ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type="speaker">အစီအစဉ်(၁၀)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ နိုင်ငံတော်ကောက်ပဲသီးနှံ ရောင်းဝယ်ရေးအဖွဲ့အက်ဥပဒေကို ရုပ်သိမ်းသည့် ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဥပဒေကြမ်းကော်မတီက ဖတ်ကြားရှင်းလင်းမှာ ဖြစ်ပါတယ်။</speech>
<speech><mp id="11">ဦးစံထွန်း (ဥပဒေကြမ်းကော်မတီ၊ အတွင်းရေးမှူး)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီး၊ ဒုတိယဝန်ကြီးများနဲ့ အမျိုးသာလွှတ်တော် ကိုယ်စားလှယ် များ ခင်ဗျား။ ကျွန်တော်ကတော့ အမျိုးသာလွှတ်တော် ဥပဒေကြမ်းကော်မတီ အတွင်းရေးမှူး ဦးစံထွန်း ပဲဖြစ်ပါတယ်။ ကျွန်တော့်အနေနဲ့ နိုင်ငံတော်ကောက်ပဲသီးနှံ ရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာအား ကော်မတီကိုယ်စား ဖတ်ကြားတင်သွင်းသွားမှာပဲ ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီ၏ နိုင်ငံတော်ကောက်ပဲသီးနှံ ရောင်းဝယ်ရေးအဖွဲ့အက်ဥပဒေကို ရုပ်သိမ်းသည့် ဥပဒေကြမ်းအပေါ် စိစစ်တင်ပြခြင်း အစီရင်ခံစာ နိဒါန်း ၁။ ပြည်ထောင်စုလွှတ်တော်က (၁-၆-၂၀၁၂) ရက်စွဲပါစာအမှတ်၊ ၁/ပထ (စည်းဝေး)၁၀/ ၂၀၁၂- ၈၃ ဖြင့် ပေးပို့လာသည့် နိုင်ငံတော်ကောက်ပဲသီးနှံရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့် ဥပဒေကြမ်းအား အမျိုးသားလွှတ်တော်သို့ ပေးပို့လာပါသည်။ ယင်းဥပဒေကြမ်း တွင် ပုဒ်မ (၂)ခုသာ ပါရှိပါသည်။ လေ့လာတွေ့ရှိချက် ၂။ အမျိုးသားလွှတ်တော် ဥပဒေကြမ်းကော်မတီသည်နိုင်ငံတော်ကောက်ပဲသီးနှံရောင်းဝယ်ရေး အဖွဲ့အက်ဥပဒေကို ရုပ်သိမ်းသည့်ဥပဒေကြမ်းအား လေ့လာစိ စစ်ရာ ယင်းအက်ဥပဒေသည် လွတ်လပ်ရေး ရပြီးနောက်ပိုင်းတွင် ဆန်စပါးနှင့်အခြား ကောက်ပဲသီးနှံရောင်းဝယ်ရေး လုပ်ငန်း ကို နိုင်ငံတော်ကောက်ပဲသီးနှံရောင်းဝယ်ရေးအဖွဲ့က တာဝန်ယူဆောင်ရွက်နိုင်ရန် ပြဋ္ဌာန်းပေး ခဲ့သော ဥပဒေဖြစ်ပြီး စီးပွားရေးနှင့်ကူးသန်းရောင်းဝယ်ရေးဝန်ကြီးဌာနမှ စီမံခန့်ခွဲလျက်ရှိသော ဥပဒေများအနက် နိုင်ငံတော်ကောက်ပဲသီးနှံရောင်းဝယ်ရေးအဖွဲ့ အက်ဥပဒေသည် ယနေ့ခေတ် ဆန်စပါးရောင်းဝယ်ရေးမူဝါဒနှင့် ကိုက်ညီခြင်း မရှိကြောင်း လေ့လာတွေ့ရှိရပါသည်။ ကော်မတီ၏သဘောထားမှတ်ချက် ၃။ နိုင်ငံတော်ကောက်ပဲသီးနှံရောင်းဝယ်ရေးအဖွဲ့ အက်ဥပဒေသည် ၁၉၅၀ ပြည့်နှစ်က ပြဌာန်းဆောင်ရွက်ခဲ့ခြင်းဖြစ်ပြီး ယခုအခါ နိုင်ငံတော်အတွင်း ရှိ တောင်သူလယ်သမား၊ ပြည်သူ တစ်ရပ်လုံး၏ အကျိုးစီးပွားအတွက် ဆန်စပါးရောင်းဝယ်ရေး မူဝါဒသစ်ကို ကျင့်သုံးနေပြီဖြစ်၍ နိုင်ငံတော် ကောက်ပဲသီးနှံရောင်း ဝယ်ရေးအဖွဲ့အက်ဥပဒေကို ရုပ်သိမ်း သည့်ဥပဒေအား အမျိုးသားလွှတ်တော်က အတည်ပြု နိုင်ပါရန် ထောက်ခံတင်ပြအပ်ပါသည်။</speech>
<title>စီးပွားရေးနှင့် ကူးသန်းရောင်းဝယ်ရေးဝန်ကြီးဌာန၊ ဒုတိယဝန်ကြီးက နိုင်ငံတော် ကောက်ပဲသီးနှံရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့်ဥပဒေကြမ်းကို | အတည်ပြုရန် အဆိုတင်သွင်းခြင်းနှင့် လွှတ်တော် ကိုယ်စားလှယ်တစ်ဦးကထောက်ခံခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ နိုင်ငံတော် ကောက်ပဲသီးနှံရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့်ဥပဒေကြမ်းကို ဆွေးနွေးရန် အမည်စာရင်း တင်သွင်းနိုင်ကြောင်း ကြေညာခဲ့သော်လည်း၊ ဆွေးနွေးရန် အမည်စာရင်း တင်သွင်းထားတဲ့ လွှတ်တော်ကိုယ်စားလှယ် မရှိတဲ့အတွက် အမျိုးသားလွှတ်တော်ဆိုင်ရာ နည်းဥပဒေ ၁၅၈၊ နည်းဥပဒေခွဲ (က) အရ၊ နိုင်ငံတော် ကောက်ပဲသီးနှံရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့်ဥပဒေကြမ်းကို အမျိုးသားလွှတ်တော်က အတည်ပြုပေးဖို့ စီးပွားရေးနှကူးသန်းရောင်းဝယ်ရေးဝန်ကြီးဌာန၊ ဒုတိယန်ကြီးက အဆိုတင်သွင်းရန် ဖြစ်ဟယ် ေါက်တာပွင့်ဆန်း၊ ဒုတိယဝန်ကြီး၊စီးပွားရေးနှကူးသန်းရောင်းဝယ်ရေး ဝန်ကြီးဌာန ။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် တက်ရောက်လာကြသော အမျိုးသား လွှတ်တော်ကိုယ်စားလှယ်တော်ကြီးများအားလုံး မင်္ဂလာအပေါင်းနဲ့ပြည့်စုံပါစေလို့ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ စီးပွားရေးနှင့် ကူးသန်းရောင်း ဝယ်ရေးဝန်ကြီးဌာန ဒုတိယဝန်ကြီး၊ ဒေါက်တာပွင့်ဆန်း ဖြစ်ပါတယ်။ ပြည်ထောင်စုအစိုးရ ကိုယ်စား စီးပွားရေးနှင့် ကူးသန်းရောင်း ဝယ်ရေးဝန်ကြီးဌာနအနေနဲ့ နိုင်ငံတော် ကောက်ပဲသီးနှောင်းဝယ်ရေးအဖွဲ့အက်ဥပဒေကို ရုပ်သိမ်းသည့်ဥပဒေကြမ်းအား စဉ်းစားပေးနိုင်ပါရန် အမျိုးသားလွှတ်တော်ဥက္ကဋ္ဌကြီးထံတွင် အဆိုတင်သွင်းခဲ့တာ ဖြစ်ပါတယ်။ ၁၉၅၀ ခုနှစ်က ရေးဆွဲပြဋ္ဌာန်းခဲ့သော နိုင်ငံတော် ကောက်ပဲသီးနှံရောင်းဝယ်ရေးအဖွဲ့ အက်ဥပဒေဟာ လက်ရှိအခြေအနေတွင် နိုင်ငံတော်အတွင်းရှိ တောင်သူလယ်သမား၊ ပြည်သူ တစ်ရပ်လုံး၏ အကျိုးစီးပွားအတွက် ၂၀၀၃ ခုနှစ်၊ ဧပြီလ ၂၃ ရက်နေ့မှစတင်ပြီး ဆန်စပါး ရောင်းဝယ်ရေး မူဝါဒအသစ်ကို ပြဋ္ဌာန်းကျင် သုံး ဆောင်ရွက်နေပြီဖြစ်တဲ့အတွက် လက်ရှိ ဆောင်ရွက်နေတဲ့မူဝါဒ၊ လုပ်ငန်း၏စီမံချက်များနှင့်ကိုက်ညီခြင်းမရိတော့တဲ့အတွက် ရုပ်သိမ်းရန် လိုအပ်လာပါသဖြင်. နိုင်ငံတော် ကောက်ပဲသီးနှံရောင်းဝယ်ရေးအဖွဲ့ အက်ဥပဒေ ကို ရုပ်သိမ်းသည့်ဥပဒေကြမ်းအား အမျိုးသားလွှတ်တော်မှ အတည်ပြု ပေးနိုင်ပါရန် အဆိုတင်သွင်း အပ်ပါသည် ခင်ဗျား။</speech>
<speech type="speaker">အဆိုကို ထောက်ခံမယ့် လွှတ်တော်ကိုယ်စားလှယ်ကို ဖိတ်ခေါ် ပါတယ်</speech>
<speech><mp id="84">ဦးထွန်းခ)ကိုပေါက်၊ ပဲခူးတိုင်းဒေသကြီး မဲဆနွယ်အမှတ်(၁၂)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ စီးပွားရေးနှင့် ကူးသန်းရောင်းဝယ်ရေး ဝန်ကြီးဌာန၊ ဒုတိယဝန်ကြီးက နိုင်ငံတော်ကောက်ပဲသီးနှံ ရောင်းဝယ်ရေးအဖွဲ့အက်ဥပဒေကို ရုပ်သိမ်းသည့်ဥပဒေကြမ်းကို အတည်ပြု အဆိုတင်သွင်းခြင်းကို ကျွန်တော် ပဲခူးတိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးထွန်းဇော် (ခ)ကိုပေါက် က ထောက်ခံအပ်ပါတယ် ခင်ဗျား။</speech>
<title>အမျိုးသားလွှတ်တော်ဥက္ကဋ္ဌက နိုင်ငံတော်ကောက်ပဲသီးနှံရောင်းဝယ်ရေးအဖွဲ့အက်ဥပဒေကို ရုပ်သိမ်းသည့်ဥပဒေကြမ်းကို အတည်ပြုရန်အမျိုးသားလွှတ်တော်၏အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အဆိုမှာ နိုင်ငံတော်ကောက်ပဲသီးနှံ ရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့် ဥပဒေကြမ်းကို အတည်ပြုရန် ဖြစ်ပါတယ်။ ဒီအဆိုကို သဘောတူရင် တူတယ်လို့ ပြောပါ။ သဘောမတူရင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူတဲ့သူ မရှိတဲ့အတွက် အဆိုအတည်ဖြစ်သည်။ အဆိုအတည်ဖြစ်တဲ့ အတွက် နိုင်ငံတော်ကောက်ပဲသီးနှံ ရောင်းဝယ် ရေးအဖွဲ့အက်ဥပဒေကို ရုပ်သိမ်းသည့် ဥပဒေကြမ်းသည် အတည်ဖြစ်သည်။</speech>
</bill>
</section>
<section value="Motion">	
<motion>
<title>ဦးမျိုးမြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၆)၏ နိုင်ငံတော်၏ ပြည်တွင်း/ ပြည်ပ ရင်းနှီးမြုပ်နှံမှု အစီအစဉ်များဖြင့် အကောင်အထည်ဖော်ဆောင်ရွက်မညီမံကိန်းကြီးများသည် ဘက်ပေါင်းစုံမှ ရေရှည်ထိရောက် အကျိုးပြုစေရန် သီးခြားလွတ်လပ်သော အတိုင်ပင်ခံ အင်ဂျင်နီယာအဖွဲ့များ ငှားရမ်းဆောင်ရွက်ရေပြည်ထောင်စုအစိုးရအားတိုက်တွန်းကြောင်း အဆိုကို လွှတ်တော်ကိုယ်စားလှယ်များကဆွေးနွေးခြင်း၊ ပြည်ထောင်စုအဆင့်အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် (၁၃) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ မန္တလေးတိုင်း ဒေသကြီး မဲဆန္ဒနယ်အမှတ် (၆)မှ ဦးမျိုးမြင် , တင်သွင်းထားတဲ့ နိုင်ငံတော်၏ ပြည်တွင်း ပြည်ပ ရင်းနှီးမြှုပ်နှံမှုအစီအစဉ်များဖြင့် အကောင်အထည်ဖော် ဆောင်ရွက်မည့် စီမံကိန်းကြီးများသည် ဘက်ပေါင်းစုံမှ ရေရှည်ထိရောက် အကျိုးပြုစေရန် သီးခြားလွတ်လပ်သော အတိုင်ပင်ခံ ပညာရှင်အဖွဲ့များ ငှားရမ်းဆောင်ရွက်ရေး ပြည်ထောင်စု အစိုးရအား တိုက်တွန်းကြောင်းအဆိုကို ဆွေးနွေးဖို့ လွှတ်တော်ကိုယ်စားလှယ် (၇)ဦးက အမည်စာရင်း တင်သွင်းထားပါတယ်။ ပထမဦးစွာ ရှမ်းပြည်နယ် မဲဆန္ဒနယ်အမှတ် (၂)မှ ဦးစိုင်းကျော်ဇောသန်း ဆွေးနွေး နိုင်ပါပြီ။</speech>
<speech><mp id="146">ဦးစိုင်းကျော်ဇောသန်း၊ ရှမ်းပြည်နယ် မဲဆန္ဒနယ်အမှတ်၂)</mp>လေးစားအပ်သော အမျိုးသားလွှတ်တော် ဥက္ကဋ္ဌကြီးနဲ့ ပြည်ထောင်စုဒုတိယဝန်ကြီး၊ အမျိုးသားလွှတ်တော် ကိုယ်စားလှယ်များအားလုံး ကိုယ်စိတ်နှစ်ပါး ကျန်းမာချမ်းသာကြပါစေလို့ ဦးစွာ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ် ခင်ဗျား။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် စိုင်းကျော်ဇောသန်း ဖြစ်ပါတယ်။ ယနေ့ ကျွန်တော့်အနေနဲ့ မန္တလေးတိုင်းဒေသကြီး မဲဆန္ဒနယ်အမှတ် (၆)မှ အမျိုးသား လွှတ်တော်ကိုယ်စားလှယ် ဦးမျိုးမြင် . ၅-၇-၂၀၁၂ ရက်နေ့က အမျိုးသားလွှတ်တော်မှာ တင်သွင်းသွားတဲ့ နိုင်ငံတော်၏ ပြည်တွင်းပြည်ပရင်းနှီးမြှုပ်နှံမှု အစီအစဉ်များဖြင့် . အကောင်အထည်ဖော်ဆောင်ရွက်မည့် စီမံကိန်းကြီးများသည် ဘက်ပေါင်းစုံမှ ရေရှည်ထိရောက် အကျိုးပြုစေရန် သီးခြားလွတ်လပ်သော အတိုင်ပင်ခံ ပညာရှင်အဖွဲ့များ ငှားရမ်းဆောင်ရွက်ရေး ပြည်ထောင်စုအစိုးရသို့ တိုက်တွန်းသည့်အဆို ကိုထောက်ခံဆွေးနွေးသွားမှာ ဖြစ်ပါတယ်။ ဥက္ကဋ္ဌကြီး ခင်ဗျား။ ပြည်ထောင်စုသမ္မတမြန်မာနိုင်ငံအနေဖြင့် ယခင်အစိုးရ လက်ထက်မှာ ဈေးကွက်စီးပွားရေးစနစ် ကျင့်သုံးခဲ့တဲ့အလျောက် ပြည်ပမှရင်းနှီးမြှုပ်နှံမှုများ ဖိတ်ခေါ်ခဲ့ရာမှာ အိမ်နီးချင်းနိုင်ငံများမှ စွမ်းအင်ကဏ္ဍ၊ လျှပ်စစ်ကဏ္ဍ၊ သတ္တုကဏ္ဍ၊ စိုက်ပျိုးရေး ကဏ္ဍ၊ ပို့ဆောင်ဆက်သွယ်ရေးကဏ္ဍ၊ ဆက်သွယ်ရေးကဏ္ဍ၊ ဆောက်လုပ်ရေးကဏ္ဍ စတဲ့ စီးပွားရေး မျက်နှာစာအားလုံးမှာ ရင်းနှီးမြှုပ်နှံမှုများ ပြုလုပ်လာခဲ့ကြပြီး၊ နားလည်မှုစာချွန်လွှာ၊ သဘောတူညီချက်စာချုပ်၊ ပူးပေါင်းဆောင်ရွက်ရေး စာချုပ်စာတမ်း အသီးသီး လက်မှတ်ရေးထိုးချုပ်ဆိုဆောင်ရွက် လုပ်ကိုင်လာခဲ့ကြပါတယ်။ သည့်အပြင် ပြည်တွင်းတိုင်းရင်းသား လုပ်ငန်းရှင် ကုမ္ပဏီကြီး အချို့ကိုလည်း ရင်းနှီးမြှုပ်နှံမှုကဏ္ဍမှာ ပါဝင်လာကြဖို့ ဖိတ်ခေါ်ချက်အရ အများအားဖြင့် စွမ်းအင်နှင့် လျှပ်စစ်ကဏ္ဍတို့မှာ ပါဝင်လာခဲ့ကြပါတယ်။ ယနေ့လက်ရှိ ပြည်ထောင်စုအစိုးရအနေနဲ့ ဒီမိုကရေစီစ��စ်ဆီသို့ လမ်းကြောင်း မှန်ကန်စွာဖြင့် ချီတက်ဆောင်ရွက်လုပ်ကိုင်လာနေချိန်မှာ မြန်မာနိုင်ငံ၏ ပေါကြွယ်ဝသော ရေအရင်းအမြစ်များ၊ သဘာဝသယံဇာတပစ္စည်းများ ထုတ်နုတ်သုံးစွဲ အသုံးချနိုင်မည့် ပူးပေါင်းဆောင်ရွက်မှုများ၊ အခြားဝန်ဆောင်မှုဆိုင်ရာ ဈေးကွက်စီးပွားရေးနယ်ပယ်အသီးသီးမှာ ရင်းနှီးမြှုပ်နှံ လာရောက်လုပ်ကိုင်ရန် စိုင်းပြင်းနေကြရာမှာ အိမ်နီးချင်းနိုင်ငံများမှ ကုမ္ပဏီကြီး များသာမက ကမ္ဘာ့နိုင်ငံအသီးသီးမှပါ စိတ်ဝင်စားလျက်ရှိနေကြတာ တွေ့ရှိရ ပါတယ်။ ဒီလို စီးပွားရေး အခွင့် အလမ်း အနေအထားအရ အဖက်ဖက်မှ အကျိုးရှိနိုင်သည့် လုပ်ငန်းများစွာ ရှိတဲ့အတွက် နိုင်ငံတကာမှ စိတ်ဝင်စားနေချိန်မှာ မိမိတို့ဘက်မှလည်း အကျိုးတူ ပူးပေါင်းဆောင်ရွက်သည့်လုပ်ငန်းမှန်သမျှ ထိုက်ထိုက်တန်တန်ရှိပြီး နှစ်ဦးနှစ်ဖက် တရားမျှတစွာ အကျိုးခံစားခွင့်များ ရှိရန်လိုအပ်ပါတယ်။ မိမိမှတ်မိလောက်သည့် အတွေ့အကြုံများအရ ယခင် ၁၉၈၈-၈၉ ခုနှစ်မတိုင်မီ မြန်မာနိုင်ငံ၏ စီးပွားရေးဖွံ့ဖြိုးတိုးတက်ရေး စီမံကိန်းများအတွက် အပြည်ပြည်ဆိုင်ရာ ငွေကြေးအဖွဲ့အစည်းများဖြစ်သည့် ကမ္ဘာဘဏ်၊ အာရှဖွံ့ဖြိုးရေးဘဏ်၊ IDA, ODA(Jqpan) တို့မှ ငွေချေးငှား အကောင်အထည်ဖော်ခဲ့စဉ်ကလည်း အပြည်ပြည်ဆိုင်ရာ တင်ဒါများ ဖိတ်ကြားခေါ်ယူယှဉ်ပြိုင်စေခဲ့သည့်စနစ်၊ အဲဒီနောက် စီမံကိန်းအစမှ အကောင်အထည် ဖော်မှု ကာလတစ်လျှောက်လုံး အဆုံးအထိ အဆိုပါငွေချေးငှား၊ ထောက်ပံ့သည့် အဖွဲ့အစည်းမှ အတိုင်ပင်ခံပညာရှင်များ လွတ်လွတ်လပ်လပ် သီးခြားငှားရမ်း လျက် စီမံကိန်းလုပ်ငန်းများ ထိရောက်အောင်မြင်ပြီး နိုင်ငံတော်အတွက် အမှန်အကျိုးရှိအောင် လုပ်ဆောင်ခဲ့တာဖြစ်ပါတယ်။ လေးစားအပ်သော ဥက္ကဋ္ဌကြီးခင်ဗျား။ အဆိုရှင်အနေနဲ့ တင်သွင်းခဲ့တဲ့ နိုင်ငံတော်၏ ပြည်တွင်းပြည်ပ ရင်းနှီးမြှုပ်နှံမှု အစီအစဉ်များဖြင့် အကောင်အထည်ဖော် ဆောင်ရွက်မယ့် စီမံကိန်းကြီးများဟာ ဘက်ပေါင်းစုံမှ ရေရှည်ထိရောက် အကျိုးပြု စေရန်အတွက် သီးခြား လွတ်လပ်တဲ့ အတိုင်ပင်ခံအဖွဲ့ပညာရှင်များ ငှားရမ်းကြီးကြပ်ရန် ဖြစ်ပါတယ်။ ကျွန်တော် ရှေ့ပိုင်းမှာ ဆွေးနွေးတင်ပြသွားခဲ့တဲ့ ပြည်တွင်းပြည်ပ ရင်းနှီးမြှုပ်နှံမှုကုမ္ပဏီများ ဟာ မိမိတို့ရဲ့ငွေကြေး သို့မဟုတ် ပြည်တွင်းပြည်ပ ဘဏ်ချေးငွေများဖြင့် အကောင်အထည် ဖော်နိုင်ရန် အဆိုပါ စီမံကိန်းများအတွက် အတိုင်ပင်ခံ အင်ဂျင်နီယာများ မိမိတို့ အစီအစဉ်ဖြင့် ငှားရမ်း လုပ်ကိုင်လျက် ရှိကြပါတယ်။ ယနေ့ ဝန်ကြီးဌာနအချို့မှ ကျင့်သုံးမှုများအပေါ် လေ့လာရပါလျှင် စီမံကိန်းဆိုင်ရာ ကွင်းဆင်းလေ့လာမှုများ၊ အချက်အလက်များစုဆောင်းခြင်း၊ ဒီဇိုင်းပုံစံပြုလုပ်ခြင်း စသည်တို့ကို သက်ဆိုင်ရာ ဝန်ကြီးဌာန၏ (က)မှ (အ)အဆုံးအထိ ထိတွေ့ဆက်ဆံ ညှိနှိုင်း သဘောတူညီချက်များဖြင့် ဆောင်ရွက်လုပ်ကိုင်နိုင်ခြင်း မရှိသည်ကို တွေ့ရှိနေရပါတယ်။ ဥပမာရေအားလျှပ်စစ်ကဏ္ဍ ရင်းနှီးမြှုပ်နှံရာမှာ ရေအား အဆောက်အအုံများရဲ့ အမျိုးအစား၊ အရွယ်အစား၊ ရေစီးရေလာ တွက်ချက်မှု စသည်တို့တွင် လည်းကောင်း၊ စက်ပစ္စည်းကိရိယာ စက်ယန္တရားများ ဝယ်ယူပေးချေရာတွင် လည်းကောင်း၊ လမ်း၊ တံတားများ၏ စက်မှုဆိုင်ရာ စံချိန်စံညွှန်း သတ်မှတ် ရာတွင်လည်းကောင်း၊ အဆိုပါ ပြည်ပ ရင်းနှီးမြှုပ်နှံမှုပြု လုပ်ကြသော ကုမ္ပဏီများ၏ အတိုင်ပင်ခံထောက်ခံချက်များဖြင့်သာ အဆုံးသတ်ကြရပါတယ်။ ယင်းအဖြစ်အပျက် နဲ့ ဆက်စပ်ပြီး Joint Ventuer ကုမ္ပဏီရဲ့ ပိုင်ရှင် Owner ကဲ့သို့ ဆောင်ရွက်ရတဲ့ မြန်မာဘက်မှ တာဝန်ရှိသူများကို ဒီဇိုင်းပိုင်းဆိုင်ရာ တွက်ချက်သတ်မှတ်မှုများ၊ စမ်းသပ်တွေ့ရှိရမှုများ၊ စက်ပစ္စည်း၊ လျှပ်စစ်ပစ္စည်းများ ထုတ်လုပ်မှုအပိုင်းများ စသည်တို့ကို ထုတ်လုပ်သောနိုင်ငံသို့ ရက်ပိုင်းဖိတ်ကြားပြသပြီး ဝိ နည်းလွတ်အောင် လုပ်ဆောင်ချက် များသည် အဆိုပါ စီမံကိန်းများ ရေရှည်ထိရောက် အကျိုးရှိမှုအတွက် မည်သို့မျှ အာမခံချက်မရနိုင်ပါဟု သုံးသပ်လိုပါတယ်။ ဥက္ကဋ္ဌကြီးခင်ဗျား။ နိုင်ငံတော်အတွက် လာရောက်ရင်းနှီးမြှုပ်နှံမှု ပြုလုပ်ကြသော စီမံကိန်းလုပ်ငန်းကြီးများအနက် တစ်ချို့မှာ ကာလတို၊ တစ်ချို့မှာ ကာလအလယ်အလတ်၊ (၄)နှစ်မှ (၅)နှစ်နှင့် အချို့မှာ ကာလရှည်၊ နှစ်ရှည် (၅)နှစ်မှ (၁၀)နှစ် ဆောင်ရွက်ရန် ဖြစ်ပြီး ငွေကြေးရင်းနှီးမြှုပ်နှံမှုလွန်စွာ များပြားလှပါတယ်။ ဒါအပြင် ပြည်တွင်း ပြည်ပ ကုမ္ပဏီများကို စီမံကိန်းပြီးစီးလို့ စီးပွားဖြစ်လည်ပတ်ထုတ်လုပ်နိုင်တဲ့ လုပ်ကိုင်ခွင့်ကာလ Concession Period ဥပမာ နှစ် သုံးဆယ်၊ လေးဆယ်၊ ငါးဆယ်စသည် ကုန်ဆုံးပြီးနောက် မြန်မာနိုင်ငံသို့ ပြန်လည်လွဲအပ်ချိန်မှာ သုံးမရ၊ လုပ်မရ အခြေအနေမျိုး မဖြစ်စေရန် လွန်စွာအရေးကြီးကြောင်း တင်ပြလိုပါတယ်။ ပြည်တွင်းပြည်ပ ရင်းနှီးမြှုပ်နှံကုမ္ပဏီများရဲ့ လုပ်ကိုင်ခွင့်ကာလ ကုန်ဆုံးပြီး နောက် မိမိတစ်ဦးတည်းပိုင် လုပ်ငန်း ကြီး ထိုက်သင့်လျောက်ပတ်သည့် အချိန်ကာလတစ်ခုထိ အသုံးချနိုင်ရေးမှာ သက်ဆိုင်ရာ စာချုပ်ပါ စီမံကိန်း၏ စ /လယ်/ဆုံး တစ်လျောက် Joinenter ကုမ္ပဏီပိုင် ဖြစ်သည့်အလျောက် အနီးကပ်ကြီးကြပ် ပူးပေါင်းထိန်းသိမ်းသွားရန် မြန်မာဘက်အတွက် မိမိပိုင်ငွေကြေးနှင့် ငှားရမ်းရမယ့် တတိ ယအဖွဲ့အစည်း Third Party အဖြစ် ဆောင်ကြဉ်းပေးမယ့် ဘာသာရပ်ဆိုင်ရာ နိုင်ငံခြားကျွမ်းကျင်ပညာရှင်များကို ပြည်တွင်း ပညာရှင်များနှင့် တွဲဖက်လုပ်ကိုင်နိုင်မှသာလျှင် လက်တွေ့အကျိုးရှိမှာ ဖြစ်ပါတယ်။ သက်ဆိုင်ရာ ဝန်ကြီးဌာနနဲ့လက်အောက်ရှိ လုပ်ငန်းဌာနများမှ ဝန်ထမ်းများအနေ နှင့်ပါ နည်းပညာလွဲပြောင်း ရယူနိုင်ရန် လက်တွေ့ကျကျ ရုပ်လုံးပေါ်ပေါက်မှာ ဖြစ်ပါတယ်။ ဒါကြောင့် ကျွန်တော့် အနေနဲ့ မန္တလေးတိုင်းဒေသကြီး မဲဆန္ဒနယ်အမှတ် (၆)မှ အမျိုးသားလွှတ်တော်ကိုယ်စားလှယ် ဦးမျိုးမြင့် တင်သွင်းခဲ့တဲ့ နိုင်ငံတော်၏ ပြည်တွင်း ပြည်ပ ရင်းနှီးမြှုပ်နှံမှု အစီအစဉ်များဖြင့် အကောင်အထည်ဖော်ဆောင်ရွက်မည့် စီမံကိန်းကြီးများသည် ဘက်ပေါင်းစုံမှ ရေရှည်ထိရောက် အကျိုးပြုစေရန် သီးခြားလွတ်လပ်သော အတိုင်ပင်ခံပညာ ရှင်အဖွဲ့များ ငှားရမ်းဆောင်ရွက်ရေး ပြည်ထောင်စုအစိုးရသို့ တိုက်တွန်းသည့် အဆိုကို လေးလေးနက်နက် ထောက်ခံဆွေးနွေးအပ်ပါတယ်ခင်ဗျား။ အားလုံးကို ကျေးဇူးတင်ရှိပါတယ်။</speech>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၁)မှ ဦးခက်ထိန်နန် ဆွေးနွေးနိုင်ပါပြီ</speech>
<speech><mp id="1">ဦးခက်ထိန်နန်၊ ကချင်ပြည်နယ်မဲဆန္ဒနယ်အမှတ် (၁)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုဒုတိယဝန်ကြီးနှင့်တကွ အမျိုးသားလွှတ်တော် ကိုယ်စားလှယ်တော်ကြီးများအားလုံး ကာယသုခ၊ စိတ္တသုခ နှစ်ဖြာဖြင့် ပြည့်စုံပါစေကြောင်း ဦးစွာ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ်မဲဆန္ဒနယ်အမှတ် (၁)မှ အမျိုးသားလွှတ်တော် ကိုယ်စားလှယ် ဦးခက်ထိန်နန် ဖြစ်ပါတယ်။ ကျွန်တော်အနေနဲ့ မန္တလေးတိုင်းဒေသကြီး၊ မဲဆန္ဒနယ်အမှတ် (၆)မှ အမျိုးသားလွှတ်တော်ကိုယ်စားလှယ် ဦးမျိုးမြင့် တင်သွင်းသွားတဲ့ နိုင်ငံတော်ရဲ့ ပြည်တွင်း ပြည်ပ ရင်းနှီးမြှုပ်နှံမှု အစီအစဉ်များဖြင့် အကောင်အထည် ဖော်ဆောင်ရွက်မည့် စီမံကိန်းကြီးများသည် ဘက်ပေါင်းစုံမှ ရေရှည်ထိရောက် အကျိုးပြုစေရန် သီးခြားလွတ်လပ်သော အတိုင်ပင်ခံပညာရှင်အဖွဲ့များ ငှားရမ်းဆောင်ရွက်ရေး ပြည်ထောင်စု အစိုးရသို့ တိုက်တွန်းသည့် အဆိုကို ထောက်ခံဆွေးနွေးသွားမှာ ဖြစ်ပါတယ်။ ကျွန်တော်အနေနဲ့ အင်္ဂလိပ်စကားလုံးအနည်းငယ်သုံးစွဲခွင့် ပြုပါရန် တင်ပြအပ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ပြည်ထောင်စုမြန်မာနိုင်ငံရဲ့ အနေအထားဟာ စီးပွားရေးကဏ္ဍ၊ ၎င်းနှင့် ဆက်နွယ်နေတဲ့ ပညာရပ်ပေါင်းစုံနယ်ပယ်အသီးသီးမှာ အိမ်နီးချင်းနိုင်ငံများ၊ အရှေ့တောင်အာရှ ဒေသနိုင်ငံများနှင့်သာ ပူးပေါင်းဆောင်ရွက်နေသည် သာမက အခြား ပြင်ပ ကမ္ဘာ့ နိုင်ငံအတော်များများကြားမှာလည်း ပထဝီ နိုင်ငံရေးအရသော် လည်းကောင်း၊ စီးပွားရေး အရသော်လည်းကောင်း၊ လုပ်ကိုင်ရန် အခြေခံကောင်းများဖြင့် ပြည့်စုံတဲ့ နိုင်ငံတစ်နိုင်ငံအဖြစ် ရပ်တည်လျက် ရှိနေပါတယ်။ နိုင်ငံတော်အစိုးရအနေဖြင့် ဒီမိုကရေစီ လမ်းကြောင်းပေါ်မှာ သွက်လက်စွာဖြင့် ချီတက်လျက်ရှိနေရာ နောက်ကျနေသော နိုင်ငံရဲ့ စီးပွားရေး၊ ပညာရေး၊ ကျန်းမာရေးစသည်တို့ အရှိန်အဟုန်ဖြင့် ဖွံ့ဖြိုးတိုးတက်လာစေ ရန် ပြည်ပအရင်းအနှီးမြှုပ်နှံမှုများကို ဖိတ်ခေါ်လျက် ရှိနေပါတယ်။ ဈေးကွက်စီးပွားရေးကို အရေအသွေးအတွက် ယှဉ်ပြိုင်စနစ် အခြေခံကျင့်သုံးပြီး နိုင်ငံတော်အတွက် အကျိုးအမြတ်ရရှိ နိုင်ရေးကိုလည်းပဲ ဦးတည်ချက်ထားကာ လုပ်ဆောင်လျက်ရှိနေတာ ကျွန်တော်တို့အားလုံး သိရှိကြပြီးဖြစ်ပါတယ်။ နိုင်ငံတော်ရဲ့ ပြည်တွင်း /ပြည်ပ ရင်းနှီးမြှုပ်နှံမှု အစီအစဉ်များအောက်မှာ ကဏ္ဍပေါင်းစုံဆောင်ရွက်လုပ်ကိုင်လျက်ရှိကြတဲ့ စီမံကိန်းများဟာ အမှန်တကယ်နိုင်ငံတော် အတွက် ထိရောက်စွာ အကျိုးရှိ မရှိကို ဘက်ပေါင်းစုံမှ ထည့်သွင်းတွက်ချက်ဖို့ လိုအပ်ပါတယ်။ မိမိတို့အနေဖြင့် လက်ရှိပြည်ပမှ ပူးပေါင်းပါဝင် ရင်းနှီးမြှုပ်နှံမှုများအပေါ် ဝမ်းမြောက်စွာ ကြိုဆို ရမှာဖြစ်သော်လည်း နှစ်ဦးနှစ်ဖက် မျှမျှတတ အကျိုးရှိတဲ့ မူဝါဒ Win Win Policy ကို အခြေခံမှ သာလျှင် ရေရှည်အကျိုးစီးပွား ဖြစ်ထွန်းမှာ ဖြစ်ပါတယ်။ ဥက္ကဋ္ဌကြီးခင်ဗျား။ အဆိုရှင်အနေဖြင့်လည်း နိုင်ငံတော်ရဲ့ ပြည်တွင်း ပြည်ပ ရင်းနှီးမြှုပ်နှံမှု အစီအစဉ်များဖြင့် အကောင်အထည်ဖော်ဆောင်ရွက်မယ့် စီမံကိန်းကြီးများ ရေရှည်အကျိုးပြုစေရန်နှင့် ပတ်သက်၍ အသေးစိတ် ဆွေးနွေးတင်ပြသွားပြီးလည်း ဖြစ်ပါတယ်။ ကျွန်တော်အနေနဲ့ ယနေ့ နိုင်ငံစီးပွားရေး၊ လူမှုရေး၊ ပညာရေး၊ ကျန်းမာရေး၊ စက်မှုလက်မှုဖွံ့ဖြိုးတိုးတက်စေရေး စသည်တို့မှသည် လူ့ပတ်ဝန်းကျင် နဲ့ လုံးဝမကင်းနိုင်သော စွမ်းအင်၊ လျှပ်စစ်ဖွံ့ဖြိုးတိုးတက်စေရန် ရည်ရွယ်သော စီမံကိန်းများကို နမူနာထားပြီးတော့ ဆွေးနွေးသွားလိုပါတယ်။ စွမ်းအင်ကဏ္ဍမှာ သဘာဝဓာတ်ငွေ့သိုက် ရှာဖွေစူးစမ်းလေ့လာ ဖော်ထုတ်ခြင်း၊ ဖြန့်ဖြူးခြင်း၊ ရေနံရှာဖွေထုတ်လုပ်ခြင်းတို့မှာ လက်ရှိအခြေအ နေတွင် ငွေအရင်းအနှီးမြှုပ်နှံမှုအရသော်လည်းကောင်း၊ နည်းပညာပိုင်းဆိုင်ရာ အရသော်လည်းကောင်း၊ ကျွန်တော်တို့ နိုင်ငံသားများရဲ့ စွမ်းဆောင်မှု တစ်ခုတည်းအပေါ်မှာ မရပ်တည်နိုင်သေးဘူးဟု ဆိုရမှာ ဖြစ်ပါတယ်။ အလားတူပင် ရေအားလျှပ်စစ်စီမံကိန်းကြီးများ၊ စူးစမ်းလေ့လာရှာဖွေခြင်း ၊ ဒီဇိုင်းပုံစံထုတ်လုပ်ခြင်း၊ တည်ဆောက်အကောင်အထည်ဖော်ခြင်း၊ ရေအားစက်မှုပိုင်း Hydro Mechanical ၊ လျှပ်စစ်စက်မှုပိုင်း Electro Mechanical ဆိုင်ရာပစ္စည်းများ ထုတ်လုပ်တပ် ဆင်မှု၊ ဓာတ်အားထုတ်လုပ်နိုင်မှုတို့မှာ ပြည်ပပညာရှင်၊ ပြည်ပပစ္စည်းများအပေါ် မှီခိုအားထား နေရတဲ့ အခြေအနေဖြစ်ပါတယ်။ တပ်ဆင်စက်အင်းအားကြီးမားသော ဓာတ်အားပေးစက်ရုံကြီး များမှ ထုတ်လွှတ်ဓာတ်အားကို ရှေးပဝေသဏီကတည်းက သွယ်တန်းအသုံး ပြုလာခဲ့တဲ့ ၂၃၀ ကေဗွီ မဟာ ဓာတ်အားလိုင်းနဲ့ လုံလောက်မှု မရှိ နိုင်ဘဲ အခြားဖွံ့ဖြိုးတိုးတက်သော နိုင်ငံများ၊ အိမ်နီးချင်းနိုင်ငံများမှာ တည်ဆောက်ကျင့်သုံးလျက်ရှိတဲ့ ၅၀၀ ကေဗွီ မဟာ ဓာတ်အားလိုင်း စနစ်ကို အစားထိုးပြောင်းလဲရမယ့် ဒီဇိုင်းစနစ်၊ ဒီဇိုင်း Design Formulation ချမှတ်နိုင်စွမ်း အဆင့်မရှိသေးဟုလည်းသုံးသပ်ပြလိုပါတယ်။ ဖော်ပြဆွေးနွေးထားသကဲ့သို့ ပြည်ပမှ ပညာရှင် များအပြင် သီးခြားနိုင်ငံခြား အတိုင်ပင်ခံအဖွဲ့ အစည်း In Hourse Consultant ငှားရမ်း လုပ်ကိုင်လျက်ရှိနေတာ လေ့လာတွေ့ရှိရပါတယ်။ ဥက္ကဋ္ဌကြီးခင်ဗျား။ ကျွန်တော့် အနေနဲ့ ခြုံငုံဆွေးနွေးရပါလျှင် ကျွန်တော်တို့ နိုင်ငံအတွက် Buyer's Credit ဒါမဟုတ် Supplier's Credit စနစ်တစ်ခုခုအောက်မှာ ငွေကြေးအကူအညီ ရယူဆောင်ရွက်လျက်ရှိတဲ့ စီမံကိန်းများနဲ့ နည်းစနစ်၊ နည်းပညာပိုင်း အာမခံချက်ရရှိရေး၊ ပေးသွင်းလာတဲ့ ပစ္စည်းများ ရဲ့ စံချိန်စံညွှန်းမီပြီး နှစ် ကာလသတ်မှတ် ချက်နှင့်အညီ အာမခံကာလအတွင်း ရေရှည်အသုံးခံနိုင်ရေး၊ နည်းပညာလွှဲ ပြောင်းရယူရေး၊ Institutional Transfer owposons géčeosssaozas vode zo gos coo@maောင်ကြရမယ့်ကိစ္စရပ်တွေ ဖြစ်တယ်ဆိုတာ ဆွေးနွေးလိုပါတယ်။ သို့ရာတွင် မြန်မာနိုင်ငံရဲ့ လက်ရှိပကတိ ဖြစ်ပေါ်နေတဲ့ အခြေအနေအရ မိမိတို့ရဲ့ ပြည်တွင်းစွမ်းအားစုများ သွင်းအားစုများအပေါ် မှီခိုရန်အချိန်အတိုင်းအတာ တစ်ခုအတွင်း လက်တွေ့ မဖြစ်နိုင်သေးတာကိုလည်း လေ့လာသုံးသပ်ရပါတယ်။ မြန်မာနိုင်ငံဘက် အဖွဲ့အစည်း သပ်သပ်ဖြင့် လုပ်ကိုင်သော စီမံကိန်းများ ပြည်တွင်း/ပြည်ပ ရင်းနှီးမြှုပ်နှံမှုဖြင့် ပူးပေါင်းဆောင်ရွက်လုပ်ကိုင်သော စီမံကိန်းများမှာ တစ်ဖက်၏ ဆောင်ရွက် မှုတိုင်းအပေါ် နိုင်ငံတော်ကိုယ်စား၊ ဝန်ကြီးဌာနရဲ့ ကိုယ်စား၊ စေတနာမှန်ဖြင့် စောင့်ကြည့်လေ့လာကြီးကြပ် ဆောင်ရွက်ပေးမယ့် နိုင်ငံတကာ အသိအမှတ်ပြု နိုင်ငံခြား ကျွမ်းကျင်ပညာရှင်များ အဖွဲ့ကို အပြည်ပြည်ဆိုင်ရာ တင်ဒါယှဉ်ပြိုင်မှု International Competitive Bidding (ICB) o$lge osmo.caTopço:qScys ပြည်တွင်းပညာရှင်များနဲ့ အချိန်အတိုင်းအတာ တစ်ခုအထိ တွဲဖက်ပြီးတော့ လုပ်ကိုင်သွားနိုင်ရန် အရေးကြီးကြောင်း သုံးသပ်အပ်ပါတယ်။ သို့ဖြစ်ပါ၍ မန္တလေးတိုင်းဒေသကြီး၊ မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ဦးမျိုးမြင့် တင်သွင်းသွားတဲ့ နိုင်ငံတော်ရဲ့ ပြည်တွင်း ပြည်ပ ရင်းနှီးမြှုပ်နှံမှု အစီအစဉ်များဖြင့် အကောင်အထည် ဖော်ဆောင်ရွက်မည့် စီမံကိန်းကြီးများသည် ဘက်ပေါင်းစုံ မှ ရေရှည်ထိရောက် အကျိုးပြု စေရန် သီးခြားလွတ်လပ်သော အတိုင်ပင်ခံပညာရှင်အဖွဲ့များ ငှားရမ်းဆောင်ရွက်ရေး ပြည်ထောင်စု အစိုးရသို့ တိုက်တွန်းသည့် အဆိုကို လေးလေးနက်နက်ထောက်ခံအပ်ပါတယ်ခင်ဗျား။</speech>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ် (၆)မှ ဦးခင်မောင်ရီ ဆွေးနွေးနိုင်ပါပြီ</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီးမဲဆန္ဒနယ်အမှတ် (၆)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီး၊ ဒုတိယဝန်ကြီးနှင့် ကျွန်တော်တို့ရဲ့ လွှတ်တော် ကိုယ်စားလှယ်အားလုံးကို မင်္ဂလာပါလို့ နှုတ်ခွန်းဆက်ပါတယ်။ ကျွန်တော့် အနေနဲ့ မန္တလေးတိုင်း မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်ကြီး ဦးမျိုးမြင့် တင်သွင်းသွားတဲ့ အဆိုကို ထောက်ခံဆွေးနွေးသွားမှာ ဖြစ်ပါတယ်။ ကျွန်တော်တို့ ကိုယ်စားလှယ် တော်ကြီး ဦးမျိုးမြင့် အနေနဲ့ ကတော့ နိုင်ငံတာဝန်ကို မြင့်မြင့်မားမား၊ ကြီးကြီးမားမား ထမ်းဆောင်ခဲ့တဲ့ အတွက်ကြောင့် သူရဲ့ လုပ်ငန်းအတွေ့အကြုံအ ရလည်းကောင်း၊ ပညာရှင်တစ်ယောက်ရဲ့အမြင်အရလည်းကောင်း ဆွေးနွေးသွားတယ် အဆိုကို တင်သွားတယ်လို့ ကျွန်တော် ခံစားရမိပါတယ်။ အဲဒီတော့ ကျွန်တော်တို့အနေနဲ့ နိုင်ငံအကျိုးကို ရည်စူးပြီးတော့ ဆွေးနွေးခြင်းဖြစ်ပါတယ်။ ကျွန်တော်တို့ နိုင်ငံတော်ဟာ လက်ရှိ ရရှိထားတဲ့ တိုးတက်မှု အခြေခံကောင်းတွေ အများ ကြီး ရှိပါတယ်။ ဒီအခြေခံကောင်းတွေ အပေါ်မှာ မူတည်ပြီးတော့ နိုင်ငံတော် အကြီးအကဲရဲ့ ဦးဆောင်မှုဖြင့် ကောင်းမွန်တဲ့ အုပ်ချုပ်ရေးစနစ်၊ ဒီမိုကရေစီ လူ့ဘောင်သစ်ဖြင့် ချီတက်ဖော်ဆောင်သွားနေတဲ့ အချိန်မှာ ကျွန်တော်တို့ အရင်းအနှီးတွေ၊ နည်းပညာတွေများစွာ နဲ့ အရှိန်အဟုန်နဲ့ ဆက်လက်ဆောင်ရွက်သွားပါမှ အချိန်တိုအတွင်း မှာ နိုင်ငံတော်ဟာ တင့်တယ် ဝင့်ထယ်စွာ ရပ်တည်နိုင်မှာ ဖြစ်ပါတယ်ဆိုတာ အားလုံးရှင်းပါတယ်။ ကျွန်တော်တို့ ဒီနေရာမှာ စီမံကိန်းဆိုတဲ့ စကားလုံးသုံးသွားတဲ့နေရာမှာ စီမံကိန်းများသည် လက်ရှိအစိုးရလက်ထက်မှာ အကောင်အထည် ဖော်မယ့်စီမံကိန်းများ ပါသလို ယခင်အစိုးရလက်ထက်က နားလည်မှု စာချွန်လွှာတွေ၊ သဘောတူညီချက်စာချွန်လွှာ MOA တွေအရ ဆောင်ရွက်ဆဲ၊ ဆောင်ရွက်ရန် ပြင်ဆင်နေတဲ့ တာစူနေတဲ့ စီမံချက်များလည်းပါကြောင်း ကျွန်တော် ထည့်သွင်းတင်ပြလိုပါတယ်။ ယခင်တုန်းက နိုင်ငံတော်ရဲ့ အခြေအနေကတော့ တပ်မတော်အစိုးရ တာဝန်ယူထားတဲ့ အချိန်မှာ ဘက်ပေါင်းစုံကနေ ပိတ်ဆို့ဟန့်တား အရေးယူမှုတွေရှိနေတဲ့အတွက် ကျွန်တော်တို့ဟာ ရွေးချယ်ရန် အခွင့်အလမ်း သိပ်မရခဲ့ပါဘူး။ ဒါကြောင့်မို့လို့ ကျွန်တော်တို့နဲ့ ပူးပေါင်းဆောင်ရွက် ချင်တဲ့ ဆန္ဒရှိတဲ့၊ ကိုယ့် အပေါ်မှာ အမြင်ကြည်လင်တဲ့ ဒေသတွင်းသို့ မဟုတ် ပတ်ဝန်းကျင်နိုင်ငံ များရဲ့ ပူးပေါင်းပြီးတော့ ဆောင်ရွက် ခဲ့တယ်ဆိုတာ အားလုံးသိပြီး ဖြစ်ပါတယ်။ ဒါကြောင့်မို့လို့ဘောင်ကျဉ်းကျဉ်းထဲမှာ လှုပ်ရှားခဲ့ရတဲ့ အခြေအနေကို ယခုလို ပွင့်လင်းသွားတဲ့ အချိန်ကျမှ ပြန်လှန်ဝေဖန်သုံးသပ်နေတာဟာ ကျွန်တော်တို့ မမှန်ဘူးလို့ ယုံကြည်ပါတယ်။ သဘောထား ကွဲလွဲတာပဲ အဖတ် တင်မှာ ဖြစ်ပါတယ်။ ဒါကြောင့် သမ္မတကြီးမိန့်ကြားသလို မတူတဲ့ အမြင်တွေကို ဘေးဖယ်ထားပြီးတော့ နိုင်ငံတော်နဲ့ ပြည်သူတွေအတွက် အကျိုးရှိစေချင်တယ် ဆိုတဲ့ တူညီတဲ့အမြင်ပေါ်မှာ အခြေခံပြီး တော့ မငဲ့မစောင်း နောက်ကြောင်းမပြန်ဘဲ ဆွေးနွေး သွားရန် လိုအပ်ပါကြောင်း တင်ပြလိုပါတယ်။ ယခုဆောင်ရွက်နေတဲ့ စီမံကိန်း တွေမှာ JV BOT လို့ခေါ်တဲ့ ဖက်စပ်လုပ်တဲ့သဘော သို့မဟုတ် BOT လိုပဲ အစအဆုံးရင်းနှီးပြီး လုပ်တဲ့သဘော အကုန်ပါ ပါတယ်။ ဒီ နေရာမှာ ကျွန်တော်တို့ နိုင်ငံတွေမှာတော့ နည်းပညာက န့်သတ်ချက်လည်း ရှိနေတယ်။ အရင်းအနှီး ကန့်သတ်ချက်တွေလည်း ရှိနေတဲ့အ တွက်ကြောင့် လက်ရှိအခြေအနေမှာလည်း နိုင်ငံတကာ ကလည်း အရင်းအနှီးနဲ့ နည်းပညာကို ဖိတ်ခေါ်နေရအုန်းမှာ ဖြစ်ပါတယ်။ ဒီအခါမှာလည်းပဲ စောစောကတင်ပြခဲ့သလိုပဲ လိုလားစွာ ပူးပေါင်းဆောင်ရွက်မယ့် မည်သည့် နိုင်ငံမဆို လုပ်ငန်း ကုမ္ပဏီတွေကိုပဲ ဖိတ်ခေါ်ရမှာဖြစ်တဲ့အတွက်ကြောင့် MOU, MOA ထိုးတဲ့အခါမှာ အချိုးကျ ထည့်ဝင်တာတွေ၊ သို့မဟုတ် သူ့ဘက်ကပဲ အပြည့် ရင်းနှီးတာတွေ စသည်ဖြင့် လုပ်တဲ့ နေရာမှာ စူးစမ်းလေ့လာတဲ့ ပဏာမ အဆင့်ကစပြီးတော့ စီမံကိန်းတစ်ခုလုံးကို Feasibility ဖြစ်နိုင်စွမ်း တွက်တဲ့ အဆင့်တွေ၊ ဒီဇိုင်းနဲ့ ပုံစံထုတ်တဲ့အဆင့်တွေ၊ တည်ဆောက်မှုပိုင်းအဆင့်တွေ၊ နောက်ဆုံး လုပ်ငန်းလည်ပတ်တဲ့ အဆင့်ထိအောင် အဆင့်ဆင့်သော အခြေအနေတွေမှာ Owner လို့ခေါ်တဲ့ မူရင်းပိုင်ရှင်ဖြစ်တဲ့ ကျွန်တော်တို့နိုင်ငံဟာ ထဲထဲဝင်ဝင်နဲ့ ပါဝင်ဆောင်ရွက်ခွင့် အခွင့်အလမ်း နည်းနေသေးတာတော့ အမှန်ပဲ ဖြစ်ပါတယ်။ သူ့ရဲ့ အရင်းအနှီးနဲ့ သူ့ရဲ့ နည်းပညာကို ကျွန်တော်တို့က အားကိုးနေရတဲ့ အတွက် ဖြစ်ပါတယ်။ ဒါကြောင့်မို့လို့ နိုင်ငံတော်သံဇာတအရင်းအမြစ်ကိုသုံးပြီးတော့ လုပ်တဲ့ဆောင်ရွက်တဲ့ လုပ်ငန်းရှင်ဘက်က ထုတ်တဲ့ ပုံစံတွေ၊ စံချိန်စံညွှန်းတွေ၊ နည်းစနစ်တွေနဲ့ ပတ်သက်လို့ သက်ဆိုင်ရာ တာဝန်ရှိ ဝန်ကြီးဌာနများအနေနဲ့ အကြံပေးခွင့်၊ ဝေဖန်ခွင့်၊ ထောက်ပြခွင့် ရှိတယ် ဆိုသော်ငြားလည်း ဒါတွေကို ပြုပြင်လိုက်လျောမှု အခွင့်အလမ်းနည်းနေဦးမယ်လို့ ကျွန်တော်တို့ အနေနဲ့ ခန့်မှန်းလို့ ရပါတယ်။ စာချုပ်ထဲ မှာ Subject To The Law Of The Country ပေါ့။ နိုင်ငံရဲ့ ဥပဒေတွေရဲ့ အဆုံးအဖြတ်ကို ခံယူမယ်ဆိုတဲ့ အချက် ပါပေမယ့်လည်း ဒီနေရာမှာ ကန့်သတ်ချက်တွေကတော့ ရှိနေအုန်းမှာ ဖြစ်ပါတယ်။ ဒါကြောင့်မို့လို့ ကျွန်တော်က အဲဒီအဆင့် အားလုံး မလုပ်ခင်ကာလ၊ လုပ်နေဆဲကာလ၊ လုပ်ပြီးကာလ၊ လည် ပတ်တဲ့ကာလ စသည်ဖြင့် ကာလတစ်လျောက်မှာ နိုင်ငံတကာက အသိအမှတ်ပြုတဲ့ အဆင့်ရှိတဲ့ ယုံကြည်ကိုးစားလောက်တဲ့ Relicble ပေါ့၊ ကျွန်တော်တို့ နိုင်ငံခြားကျွမ်းကျင်ပညာရှင်အဖွဲ့အစည်း ကျွန်တော်နိုင်ငံခြား အထင်ကြီးတာ မဟုတ်ပါဘူး။ နိုင်ငံတကာ အသိအမှတ်ပြုဖို့ လိုပါတယ်။ နိုင်ငံတ ကာ အသိအမှတ်ပြုတဲ့ Third Party ပေ့။ Third Party ဆိုတာ ကိုယ့် နိုင်ငံလည်း မဟုတ်ဘူး။ ရင်းနှီးတဲ့နိုင်ငံလည်း မဟုတ်ဘဲ နဲ့ ကြားက နိုင်ငံတစ်ခု၊ ကြားနေနိုင်ငံ တစ်ခုက Third Party Consultants နဲ့ စီစဉ်ပြီးတော့ ဆောင်ရွက်သင့်ပါတယ်။ Third Party Consutants ကို ကုမ္ပဏီကတော့ ငှားမှာ မဟုတ်ဘူး ။ ကုမ္ပဏီကတော့ သူအခြေစိုက်တဲ့ နိုင်ငံ ဖြစ်တဲ့အတွက်ကြောင့် အဲဒီနိုင်ငံက ပညာရှင်ပဲ သူငှားဖို့ များပါတယ်။ အဲဒီနိုင်ငံပညာရှင် ဆိုရင် ကျွ န်တော်တို့ ချင့်ချိန်လိုက်ရင် ကျွန်တော်တို့ နိုင်ငံတော်အကျိုးထက် သူ့ကုမ္ပ ဏီရဲ့ အကျိုး စီးပွားကို သူကာကွယ်ဖို့ ပိုပြီး တာဝန်ရှိပါတယ်။ ဒါကြောင့်မို့လို့ မိမိနိုင်ငံဘက်ရော၊ ဟိုဘက်က နိုင်ငံဘက်ရော မဟုတ်တဲ့ Third Party ၊ တတိယနိုင်ငံဖြစ်မှသာလျှင် အဲဒီ Consultants ကလည်း နိုင်ငံတကာ အဆင့်မီ၊ နိုင်ငံတကာ အသိအမှတ်ပြု ထားတဲ့ ယုံကြည်ကိုးစားလောက်တဲ့ Consultants ဖြစ်မှသာလျှင် ကျွန်တော်တို့ဘက်က အားကိုးထိုက်မှာ ဖြစ်ပါတယ်။ ကျွန်တော်တို့ နိုင်ငံတော်အနေနဲ့လည်း မိတ်ဝတ်မပျက် ဆက်ဆံတဲ့နေရာမှာ ထိပ်တိုက်ရင်ဆိုင်နေစရာ မလိုဘဲနဲ့ အရည်အချင်းပြည့်တဲ့ Third Party ရဲ့ အကြံဉာဏ်ပြုခြင်းကို တစ်ဘက်ကုမ္ပဏီက ငြင်းဆန်ပိုင်ခွင့် မရှိတာလည်း ဒါ ကမ္ဘာ့ထုံးစံအရ သေချာပါတယ်။ ဒါကြောင့် အဲဒါမျိုးကို ကျွန်တော်တို့က ကြို တင်ပြီး တော့ ကိုယ့်နိုင်ငံပိုင် နိုင်ငံခြား သုံးငွေ FE စိုက်ထုတ်ငှားရမ်းထားသင့်ပါတယ်။ ဒါတွေဟာ နောင်တစ်ချိန်မှာ စာချုပ်ချုပ်တဲ့ အခါမှာ ပြန်ပြီးတော့ ရယူပိုင်ခွင့် ရှိတာဖြစ်တဲ့အတွက်ကြောင့် နိုင်ငံတော် မှာ နစ်နာစရာ saempê: agulopou sözcę na Sirjes secosmɔszəisayos Blog Consultants ကျွန်တော်တို့ ပြည်တွင်းပညာရှင်တွေနဲ့ ပူးတွဲဆောင်ရွက်ခွင့်ဟာ သိပ်အရေးကြီးပါတယ်။ ဘာကြောင့်လဲဆိုတော့ BOTရဲ့ သဘောအရ တစ်ချိန်မှာ Concession Period ကုန်သွား ရင်တော့ ရုပ်ပိုင်းဆိုင်ရာ ပစ္စည်းတွေ ကျွန်တော်တို့ပြန်ရမှာ သေချာပါတယ်။ ဒါကတော့ ငြင်းပယ်စရာ အကြောင်းမရှိပါဘူး။ ပြန်ရတဲ့အချိန်မှာအခွံနဲ့ မအောင်မြင်တဲ့ လုပ်ငန်းမဖြစ်ဖို့ဘဲ အရေးကြီးပါတယ်။ ဒါကြောင့်မို့လို့ လည်ပတ်နေတဲ့ ရှင်သန် နေတဲ့ လုပ်ငန်းဖြစ်ဖို့အတွက်ဆိုရင် လုပ်ငန်းတစ်လျောက်လုံးမှာ ကျွန်တော်တို့က ပညာရှင်နဲ့ ကျွန်တော်တို့ဆီက ဒေသခံနဲ့ ပူးပေါင်းဆောင်ရွက်ထားတဲ့အခါကျ ဘာဖြစ်လဲ ဆိုတော့ ကျွန်တော်တို့ဆီက ပညာရှင်တွေက အတွေ့အကြုံ ရသွားမယ်။ အရေးကြီးဆုံးက နည်းပညာရမှာ ဖြစ်ပါတယ်။ စောစောက ဦးခက်ထိန်နန် ပြောခဲ့တဲ့ Institutional Transfer ရမှာဖြစ်ပါတယ်။ အဲဒါ ပိုအရေးကြီးပါတယ်။ ရုပ်ဝတ္ထု က အချိန်မရွေးလုပ်နိုင်ပါတယ်။ ကျွန်တော်တို့ နိုင်ငံလို သယံဇာတ ပေါတဲ့ နိုင်ငံတွေမှာ အချိန်မရွေး ဒါဟာ ရုပ်ဝတ္ထု က ဖြစ်နိုင်ပါတယ်။ အရေးကြီးတာနည်းပညာဖြစ်ပါတယ်။ တစ်ခုမှာ လုပ်လည်း သူ့ပညာရှင်၊ နောက်တစ်ခု လု ပ်လည်း သူ့ပညာရှင် ဆိုရင် လုပ်တိုင်းလုပ်တိုင်း Project တိုင်း Project တိုင်းမှာ သူ့ပညာရှင်ကပဲ လုပ်သွားရင် ကျွန်တော်တို့ ဘက်က ပညာရှင်ပေါ်စရာ အကြောင်းမရှိပါဘူးခင်ဗျား။ ဒါကြောင့် လေ့ကျင့်တဲ့ အနေနဲ့ နည်းပညာရအောင်ဆိုရင် တတိယပါတီနဲ့ ပူးပေါင်းဆောင်ရွက်မှသာရမယ်လို့ ကျွန်တော်တို့ကမြင်ပါတယ်။ နောက်တစ်ခုက အဲဒီကုမ္ပဏီတွေဟာ သူအခြေစိုက်တဲ့နိုင်ငံရဲ့ ဘဏ်က ငွေပဲ သူချေးမှာ ဖြစ်ပါတယ်။ အဲဒီအခါမှာ သူရဲ့ ဘဏ်ရဲ့ စည်းမျဉ်းတွေရှိပါတယ်။ Bank Guide linesတွေရှိပါတယ်။ အဲဒီ Guide lines အရ သူတို့ ပြောတဲ့ သူတို့နိုင်ငံက ကုန်ကြမ်းပဲ ကျွန်တော်တို့ ဝယ်ရမယ်။ သူတို့နိုင်ငံက ဆောက်လုပ်ရေးပစ္စည်းပဲ ကျွန်တော်တို့ ဝယ်ရမှာ ဖြစ်ပါတယ်။ အဲဒီမှာ လည်း ကျွန်တော်တို့ကို သူ့ဘက်က အသာတစ်ခု ရှိပါတယ်။ တစ်ခါ ကျွန်တော်တို့ကို ပြန်လွှဲပြောင်းပေးရမယ့်ကာလ ပေါ့၊ ဒီ ဆိုင်းငံ့ကာလ Concession Period လည်း သူ့ဘဏ်နဲ့ သူ ညှိဆွဲလို့ ရပါတယ်။ နှစ်သုံးဆယ်လည်း ဆွဲလို့ရတယ်။ နှစ်လေးဆယ်လည်း ဆွဲလို့ရတယ်။ သူတို့ဘက်က စိတ်ကြိုက်သာ ပြုပြင်ရေးဆွဲနိုင်တဲ့ အခွင့်အရေး သူရသွားတာ ဖြစ်ပါတယ်။ အဲဒီအပြင် ဆောက်လုပ်တဲ့ ကဏ္ဍမှာလည်းပဲ သူ့ဆီက ပညာရှင်၊ သူ့ဆီက ကျွမ်းကျင်လုပ်သား၊ သူ့ဆီက လုပ်သားအများအပြား ဝင်ရောက် ဆောင်ရွက်မယ်ဆိုရင် စောစောက ကျွန်တော်တင်ပြ ဆွေးနွေးခဲ့သလိုပဲ ကျွန်တော်တို့နိုင်ငံက ကျွမ်းကျင်ပညာရှင်တွေဟာ ဒီနေရာမှာ On Job Trgining ရစရာ အကြောင်း မရှိပါဘူး။ ဒါကြောင့်မို့လို့ ဒီအချက်က သိပ်အရေးကြီးတဲ့ အချက် ဖြစ်ပါတယ်ဆိုတာ ကျွန်တော်တင်ပြလိုပါတယ်။ ဒီနေရာမှာ ကျွန်တော်က နိုင်ငံခြားတိုင်းပြည်ရဲ့ ကုမ္ပဏီကိုချည်း ပြောတာမဟုတ်ဘဲနဲ့ ပြည်တွင်းကုမ္ပဏီတွေက ရင်းနှီးတဲ့လုပ်ငန်းမှာလည်း ဒီအတိုင်းပဲ ကျင့်သုံးရမှာ ဖြစ်ပါကြောင်း တင်ပြလိုခြင်း ဖြစ်ပါတယ်။ နောက်ပြီးတော့ အဆိုရှင် အနေနဲ့ သူ ကိုယ်တိုင် ထဲထဲဝင်ဝင်နဲ့ ပါဝင်ပတ်သက်ခဲ့တဲ့ ဒီ ဆည်မြောင်းစီမံကိန်းကြီးများပေါ့၊ နာမည်အားဖြင့်ဆိုရင် ကင်းတားတို့၊ ဆည်တော်ကြီးတို့၊ နောက် စပါး (၁) (၂)၊ တောင်နဝင်းစတဲ့ စီမံကိန်းကြီးတွေမှာ အဲဒီဟာတွေကို လုပ်ဆောင်စဉ်အခါက ကျွန်တော်တင် ပြခဲ့တဲ့ Third Party Consultants ဖြစ်တဲ့ နိုင်ငံတကာ အသိအမှတ်ပြု ကုမ္ပဏီကြီးများ နာမည်အချို့ ကို သုံးသွားတာ တွေ့ရပါတယ်။ ဥပမာ အားဖြင့်periscos Lamehyer International o sow səcbens WAPCO o que အခြေစိုက် TEPCO တို့ စတာတွေကို တင်ပြသွားတာ တွေ့ပါတယ်။ အဲဒါတွေကို ကမ္ဘာ့ဘဏ်တို့၊ အာရှဖွံ့ဖြိုးရေးဘဏ်က ချေးငွေ တွေနဲ့ ဆောင်ရွက်တဲ့ အခါမှာ အဆင့်ဆင့် ကြီးကြပ် ကြပ်မတ်ဆောင်ရွက်နိုင်ခဲ့တဲ့အတွက်ကြောင့် အဲဒီစီမံချက်တွေဟာ ယနေ့တိုင် ရှင်သန်နေဆဲဖြစ်တယ် ဆိုတာကိုလည်း ဒါ ထင်ရှားတဲ့ သာဓက တစ်ခုဖြစ်ပါတယ်။ ကျွန်တော်လည်းပဲ အဲဒီအခါမှာ ကျွန်တော်တို့ မိသားစုနဲ့ ပတ်သက်တဲ့ နိုင်ငံတော်ရဲ့ စီမံချက်တစ် ခုကို တင်ပြချင်ပါတယ်။ အဲဒါကတော့ ၁၉၆၀ ခုနှစ်က စတင်တည်ထောင်ခဲ့တဲ့၊ ဖွင့်လှစ်ခဲ့တဲ့ လောပိတရေအားလျှပ်စစ် ဖြစ်ပါတယ်။ ဥက္ကဋ္ဌကြီးခင်ဗျား။ ဒီရေအားလျှပ်စစ်ဟာ ဂျပန်နိုင်ငံ Haitachi ကုမ္ပဏီနဲ့ စတင် ဆောင်ရွက်ခဲ့တာ ဖြစ်ပါတယ်။ အဲဒီတုန်းကလည်း ဒီလိုပါပဲ အဆင့်ဆင့်သော ကျွန်တော်တို့ Third Party Consultants တွေနဲ့ အဆင့်ဆင့် ကြီးကြပ်ခဲ့တဲ့အတွက်ကြောင့် ဒီစီမံချက်ဟာ ဖွင့်လှစ်ခဲ့တဲ့ ၁၉၆၀ ခုနှစ်ကစပြီး ယနေ့ထိအောင် (၅၂)နှစ်တိတိ ရှင်သန်လှုပ်ရှားနေပြီးတော့ အကျိုးပြု နေတဲ့ စီမံကိန်းဖြစ်တယ်ဆိုတာ ဒါ အားလုံး သိပါတယ်။ ဒါ မြန်မာနိုင်ငံမှာ အစောဆုံးနဲ့ အကြီးမားဆုံး စီမံချက် ဖြစ်ခဲ့ပါတယ်။ ၂၀၁၀ က နှစ် ၅၀ ရွှေရတုအခမ်းအနား ကျင်းပပါတယ်။ ကျင်းပတဲ့အခါမှာ နိုင်ငံတော်အကြီးအကဲက တစ်ခုလမ်းညွှန်ပါတယ်။ အဲဒီတုန်းက ဖွင့် လှစ်ခဲ့တဲ့၊ တာဝန်ယူခဲ့တဲ့ o$ og malecossos ESB səlulosofu (Electricity Supply Board) olu såseng ဓာတ်ပုံတွေ ပြ ခန်းမှာ ချိတ်ရမယ်ဆိုတဲ့အခါမှာ ဘယ်လိုက်ရမှန်းမသိဘူး။ နှစ် ၅၀ ပြတ်လပ် နေတာ၊ ဒါပေမဲ့ ကျွန်တော် ကံကောင်းသွားတာက ကျွန်တော်နဲ့ အဲဒီက တိုင်းဦးစီးနဲ့က တော်တော်ခင်ခဲ့တော့ အဲဒီပုဂ္ဂိုလ်ဟာ အင်ဂျင်နီယာချုပ်ဖြစ်နေတဲ့အတွက်ကြောင့် ကျွန်တော်တို့ ဆီမှာ အဖေ့ဓာတ်ပုံ လာတောင်းပါတယ်။ ကျွန်တော့်အဖေက အဲဒီတုန်းက ဥက္ကဋ္ဌ ဖြစ်ပါတယ်။ ဝန်ကြီးပုံ ဘယ်မှာရမလဲဆိုတော့ ဦးသီဟံ ဖြစ်ပါတယ်။ ဦးသီဟံ စက်မှုလက်မှုဝန်ကြီးကနေ၊ နောင်အခါမှာ နိုင်ငံခြားရေးဝန်ကြီးဌာန ပြောင်းတဲ့အတွက်ကြောင့် နိုင်ငံခြားရေးဝန်ကြီးဌာနမှာ ရှိနိုင်တယ်လို့ အကြံပေးပါတယ်။ တကယ်လည်း သွားတွေ့ပါတယ်။ ဒါကြောင့်မို့လို့ နှစ် ၅၀ ရွှေရတုမှာ ဒါ ပြခန်းတစ်ခုလုပ်ထားတာ ဂုဏ်ယူဖွယ်ရာ တွေ့ရပါတယ်။ ဆိုလိုတာကတော့ဘယ်လိုက စီမံကိန်းဟာ မှန်တဲ့အတွက်ကြောင့် အဆင့်ဆင့် စနစ်ကျတဲ့အတွက်ကြောင့် ယနေ့တိုင်အောင် ရှင်သန်နေ တယ်ဆိုတာ ထောက်ပြခြင်း ဖြစ်ပါတယ်။ အဲဒါနဲ့ယှဉ်လိုက်ရင်တော့ (၂)နှစ် (၃)နှစ်အတွင်းမှာပဲ ဖွင့်ပြီး၊ (၂) နှစ် (၃)နှစ်မှာပဲ ဒီဇိုင်းပုံစံတွေနဲ့ မလျော်ညီတဲ့အတွက်ကြောင့် အခုထက်ထိ အကျိုးမပြုနိုင်တဲ့ စီမံချက်များကို ကျွန်တော် နာမည်သုံးရန် မဟုတ်ဘဲနဲ့ နှိုင်းယှဉ်ကြည့်နိုင်ရန်ပဲ သတင်းပေးခြင်း ဖြစ်ပါတယ်။ ဒီနေရာမှာ နှိုင်းယှဉ်စဉ်းစားနိုင်အောင် ကျွန်တော် လက်တွေ့ဖြစ်နေတဲ့ကိစ္စလေး တစ်ခု တင်ပြချင်ပါတယ်။ တရုတ်ပြည်သူ့သမ္မတနိုင်ငံ Shengdong Province မှာ Bohdi Bay ပင်လယ်ကွေ့၊ ပင်လယ်အော်မှာ အမေရိကန်နိုင်ငံ Los Angeles အခြေစိုက် ConocoPhilips ကတူးနေတဲ့ ကမ်းလွန်ပင်လယ်၊ တွင်းတူးစက် ဖြစ်ပါတယ်။ အဲဒီက ရေနံယိုဖိတ်မှု ဖြစ်ပါတယ်။ အဲဒီ Bohdi Bdy ပင်လယ်ကွေ့ဟာ ပင်လယ်အော်ဟာ တရုတ်နိုင်ငံရဲ့ လူဦးရေ အများကြီး နေထိုင်ပြီးတော့ ရေလုပ်ငန်းနဲ့ အသက်မွေးတဲ့ ရေလုပ်သားများရဲ့ အကျိုးစီးပွား အများကြီး ထိခိုက်ပါတယ်။ ငါး၊ ပုစွ န် ပေါက်ဖွားရာ Spawning Area ထိတဲ့အပြင် ဖမ်းလို့မရတဲ့ အဆင့်အထိ ရောက်သွားလို့ နိုင်ငံတော် ဟာ တော်တော်နစ်နာပါတယ်။ ဒါပေမဲ့ အဲဒီအချိန်မှာ ConocoPhilips နဲ့ စာချုပ် ချုပ်စဉ်က ဒီလို Consultant တွေ ငှားထားတာလည်း မရှိဘူး။ အဆင့်ဆင့် ကြီးကြပ်ထားတာလည်း မရှိဘူး။ နိုင်ငံရဲ့ ဒီ Domestic Law လို့ ခေါ်တဲ့ Legislation ကလည်း အားနည်းတဲ့အတွက်ကြောင့် အခုတရားစွဲဖို့ အခက်အခဲ တွေ့နေပါတယ်။ 31empę osmosgason səą Debate onda qqSoşulosasi Economy or Ecology ဆိုပြီးတော့ ဒါ တရုတ်နိုင်ငံ မှာ ပညာရှင်များ အကြီးအကျယ် ငြင်းခုံနေတဲ့ကိစ္စတစ်ခု ဖြစ်လာပါတယ်။ တစ်ချိန်တည်းမှာပဲ အဲဒီ ConocoPhilips အခြေစိုက်တဲ့ အမေရိကန်နိုင်ငံမှာ ကျတော့ ဗြိတိသျှပိုင် (BP) ကုမ္ပဏီက လာတူးသွားတဲ့ မက္ကဆီကိုပင်လယ်ကွေ့ကိစ္စမှာကျတော့ အမေရိကန်နိုင်ငံဘက်က ခိုင်ခိုင်လုံလုံလုပ်ထားတဲ့အတွက်ကြောင့် အဲဒီကုမ္ပဏီကို စီးပွားပျက်လောက်အောင် လျှော်ကြေးကို ကျွန်တော်တို့ တရားစွဲပြီး တောင်းလို့ ရခဲ့ပါတယ်။ ဒီနှစ်ခုကို နှိုင်းယှဉ်ကြည့်မယ်ဆိုရင် အခြေခိုင်တဲ့ လုပ်ငန်း Project တွေဟာ ဘယ်လိုအကျိုးကျေးဇူး ရှိတယ်။ မတော်တဆဖြစ်မှုမှာတောင်မှ ကိုယ့်ဘက် က အကျိုးကျေးဇူး မည်မျှရှိတယ်ဆိုတာကို ပေါ်လွင်အောင် တင်ပြခြင်းမျှသာ ဖြစ်ပါတယ်။ စဉ်းစားဖို့ ကောင်းတဲ့ အချက်တစ်ချက်ကတော့အဲဒီ ConocoPhilips ကုမ္ပဏီဟာ လက်ရှိအမေရိကန် သမ္မတရဲ့ ဖွင့်လှစ် လိုက်တဲ့အခြေအနေ အရ မြန်မာနိုင်ငံကို စိတ်ဝင်စားစွာ လာရောက်လေ့လာနေတဲ့ စွမ်းအင်ကုမ္ပဏီ သုံးခုထဲက တစ်ခု ဖြစ်ပါတယ်။ ဒါကြောင့် ကျွန်တော်တို့က ကိုယ်စားလှယ်တော်ကြီး ဦးမျိုးမြင့် တင်သွင်းသွားတဲ့ နိုင်ငံတော်အတွင်း ပြည်တွင်းပြည်ပရင်းနှီးမြှုပ်နှံမှုအစီအစဉ်များဖြင့် အကောင်အထည်ဖော် ဆောင်ရွက်မည့် စီမံကိန်းများသည် ဘက်ပေါင်းစုံမှ ရေရှည်ထိရောက်အ ကျိုးပြုစေရန် သီးခြား လွတ်လပ်သော အတိုင်ပင်ခံပညာရှင်အဖွဲ့များ ငှားရမ်းဆောင်ရွက်ရေး ပြည်ထောင်စုအစိုးရအား တိုက်တွန်းသည့်အဆိုကို နိုင်ငံတော်နဲ့ ပြည်သူတို့ရဲ့ ရေရှည်အကျိုးစီးပွားကို မျှော်ကိုး၍ လေးနက်စွာ ထ��ာက်ခံပါကြောင်း တင်ပြအပ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၉)မှ ဒေါက်တာခင်ရွှေ ဆွေးနွေးနိုင်ပါပြီ</speech>
<speech><mp id="141">ဒေါက်တာခင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ ခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၉)မှ အမျိုးသား လွှတ်တော်ကိုယ်စားလှယ် ဒေါက်တာခင်ရွှေ ဖြစ်ပါတယ်။ ကျွန်တော့်အနေနဲ့ ဦးမျိုးမြင့် မန္တလေးတိုင်းဒေသကြီး မဲဆန္ဒနယ်အမှတ် (၉)မှ တင်သွင်းသွားတဲ့ ပြည်ထောင်စု အစိုးရအဖွဲ့ စီးပွားရေးဝန်ကြီးဌာနများက နိုင်ငံတော် ပြည်တွင်းပြည်ပရင်းနှီးမြှုပ်နှံမှု အစီအစဉ်များနဲ့ အကောင်အထည်ဖော် ဆောင်ရွက်မည့် စီမံကိန်းများဟာ ဘက်ပေါင်းစုံမှ ရေရှည်ထိရောက် အကျိုးပြုနိုင်စေရန်အတွက် သီးခြားလေးနက်သော အတိုင်ပင်ခံ အင်ဂျင်နီယာအဖွဲ့များ ငှားရမ်း ဆောင်ရွက်ရေး ပြည်ထောင်စုအစိုးရအား တိုက်တွန်းသည် အဆိုကို ထောက်ခံသွားမှာ ဖြစ်ပါတယ်။ ဦးမျိုးမြင့် ရဲ့ အဆိုကို လေ့လာတဲ့အခါမှာ နိုင်ငံတော်အစိုးရရဲ့ အစီအစဉ်နဲ့ ပြည်တွင်းပြည်ပမှာ ရင်းနှီးမြှုပ်နှံသူများနဲ့ပူးပေါင်းပြီးတော့ စီမံကိန်းလုပ်ငန်းကြီးတွုပ်ကိုင်ရာမှာ ပမာဏကွင်းဆင်းလေ့လာမှု၊ လုပ်ငန်းတည်ဆောက်မှုနဲ့ လုပ်ငန်းလည်ပတ်မှု အပိုင်းအားလုံးမှာ နိုင်ငံတကာစံချိန်စံညွှန်းများနဲ့ ကိုက်ညီပြီးတော့ အရည်အသွေး ပြည့်ဝမှ သာလျှင် မိမိတို့တိုင်းပြည်က အမှန်တကယ် အကျိုးခံစားမယ်ဆိုတာကို တင်ပြဆွေးနွေးထားတာ ဖြစ်တယ်လို့ နားလည်ပါတယ်။ ကျွန်တော်တို့နိုင်ငံရဲ့ သယံဇာတအရင်းအမြစ်တွေကို အသုံးချ ပြီးတော့ တည်ဆောက်လည်ပတ်မယ့်လုပ်ငန်းတွေဟာ မိမိတို့ ကြိုတင်မျှော်မှန်းထားတဲ့ ကာလ တစ်ခုအထိ ရေရှည်တည်ထား နိုင်စွမ်း ရှိရမယ်ဆိုတဲ့အချက်ဟာ အလေးအနက် သတိထားဆောင်ရွက်ကြဖို့ လိုတယ်ဆိုတာ အမှန်ပဲ ဖြစ်ပါတယ်။ ကျွန်တော်တို့ရဲ့ နည်းပညာပိုင်းဆိုင်ရာ အားနည်းမှုများအပေါ်မှာ အခွင် ကောင်းယူပြီးတော့ အရည်အသွေး မပြည့်မဝတဲ့ စက်ရုံ၊ အလုပ်ရုံ၊ လေဆိပ်၊ ဟိုတယ်၊ ရေကာတာ၊ သဘာဝဓာတ်ငွေ့ပိုက်လိုင်း၊ ရေနက်ဆိပ်ကမ်း၊ ဓာတ်အားပေးစက်ရုံ၊ လမ်း၊ တံတားတွေကို တော်ရုံတန်ရုံ စံချိန်စံညွှန်းတွေလောက်နဲ့ တည်ဆောက်သွားမယ်ဆိုရင် စီမံကိန်းစာချုပ်တွေအရ သူရဲ့ Operation Period ကုန်ဆုံး ပြီးတဲ့နောက်ပိုင်းမှာ ကျွန်တော်တို့ လက်ထဲရောက်တဲ့အခါမှာအကျိုးမရှိတဲ့အပြင်၊ အပျက်အစီးတွေ ပြုပြင်ရတာနဲ့ပဲ အရှုံးတောင် ပေါ်သွားနိုင်ပါတယ်။ အခုအချိန်အထိ ခေတ်အဆက်ဆက် တည်ဆောက်ခဲ့တဲ့ Infrastructure တွေနဲ့ စီးပွားရေးအဆောက်အဦတွေထဲမှာ အရည်အသွေး ပြည့်ဝတာတွေရှိသလို စံချိန်စံညွှန်း မပြည့်မီ တာတွေကိုလည်း တွေ့နေရတဲ့ သက်သေသာဓကများ ဖြစ်ပါတယ်။ ဒီလိုမဖြစ်အောင်လို့ ဘယ်လို နည်းပညာတွေနဲ့ တည်ဆောက်ပေးရမယ်။ အဆင့်မြင့်စက်ကိရိယာတွေကိုသာ အသုံးပြုရမယ်။ နောက် စံချိန်စံညွှန်းကို အာမခံပေးရမယ်။ နောက် ပစ္စည်းထုတ်လုပ်တဲ့ စက်ရုံဆိုရင်လည်း ထွက်ရှိမယ့်ထုတ်ကုန်ပစ္စည်းရဲ့ အရည်အသွေး အနိမ့်ဆုံးကို သတ်မှတ်ပေးရမယ်။ နောက် စက်ရုံရဲ့ ထုတ်လုပ်မှုကာလ သက်တမ်းကိုလည်း အာမခံပေးရမယ်ဆိုတဲ့ တိကျတဲ့ စည်းကမ်းချက်တွေ ပါတဲ့ သဘောတူညီတဲ့ စာချုပ်စာတမ်းတွေနဲ့သာ လုပ်ဖို့လိုပါတယ်။ ဒီနေရာမှာ နိုင်ငံတကာစီးပွားရေးလုပ်ငန်းတွေမှာ အရည်အသွေး၊ စံချိန်စံညွှန်း တွေနဲ့ပတ်သက်ပြီးတော့ ဘယ်လောက် အလေးအနက် ထားသလဲဆိုတာ ကျွန်တော် လေ့လာမိ သလောက် တင်ပြလိုပါတယ်။ သြစတြေးလျနိုင်ငံမှာဆိုရင် စံချိန်စံညွှန်းနဲ့ပတ်သက်တဲ့အလုပ် တစ်ခုတည်းကိုပဲ အထူးပြုလုပ်တဲ့ Consultant Engeneering Fund တွေရှိပါတယ်။ သူတို့ရဲ့ လုပ်ငန်းတွေကို လေ့လာကြည့်တဲ့အခါမှာ ၂၀၀၂ ခုနှစ်အတွင်းမှာပဲ သူတို့နိုင်ငံများစွာက ငှားရမ်းအပ်နှံတဲ့ အရည်အသွေးစစ်ဆေးရေးလုပ်ငန်းပေါင်း၁၀၉၈၄၃ ခုကို လုပ်ကိုင်ခဲ့ကြောင်းကိုတွေ့ရပါတယ်။ အဲဒီတစ်နှစ်ထဲရဲ့ သူတို့ရဲ့ ဝင်ငွေကလည်း ဒေါ်လာ ၉၃၄၂ သန်း ရှိကြောင်း ကိုလည်း တွေ့ရပါတယ်။ အဲဒီကိန်းဂဏန်းကို ကြည့်ရင် နိုင်ငံတကာမှာ လုပ်ငန်းအားလုံးရဲ့ အရည်အသွေးကို အထူးအလေးအနက်ထားတာကို တွေ့ရမှာ ဖြစ်ပါတယ်။ နောက် သြစတြေးလျ နိုင်ငံမှာ ဒီလုပ်ငန်းတွေရဲ့ တိုးတက်မှုနှုန်းဟာလည်း နှစ်စဉ် ၁၂.၂ ရာခိုင်နှုန်း ရှိနေတာကိုလည်း တွေ့ရမှာ ဖြစ်ပါတယ်။ အဲဒီလုပ်ငန်းတွေမှာ ဝန်ထမ်းစုစုပေါင်းဟာလည်း ၆၄၄၉၅ ဦးရှိပြီးတော့ သူတို့အထဲက ၄၀ ရာခိုင်နှုန်းဟာ အတွေ့အကြုံရင့်တဲ့ အင်ဂျင်နီယာဘွဲ့ရ ပညာတတ်တွေ ဖြစ်တာကိုလည်း တွေ့ရမှာ ဖြစ်ပါတယ်။ သူတို့ရဲ့ Consultant အင်ဂျင်နီယာလုပ်ငန်းနယ်ပယ်ကလည်း အလွန် ကျယ်ဝန်း ပါတယ်။ ကဏ္ဍလည်းစုံပါတယ်။ စီးပွားရေးဇီဝနည်းပညာ၊ စီးပွားရေးနဲ့ကူးသန်းရောင်းဝယ်ရေး ဒါလည်း ဓာတုဗေဒပစ္စည်း၊ ပေါင်းစပ်ပစ္စည်း၊ ကွန်ပျူတာနဲ့ ဆော့ဝဲ၊ လျှပ်စစ်ဓာတ်အား၊ နောက် Electronic ၊ စွမ်းအင်၊ နောက် ပတ်ဝန်းကျင်ဆိုင်ရာလုပ်ငန်း၊ အစားအသောက်နဲ့ အဖျော်ယမကာလုပ်ငန်း၊ သ စ်နဲ့ သစ်တောထွက်ပစ္စည်းလုပ်ငန်း၊ နောက် ဘူမိသိပ္ပံ၊ အာမခံ လုပ်ငန်း၊ မူးယစ်ဆေးဝါးအလွဲသုံးစွဲမှုနဲ့ မူးယစ်ဆေးပညာ၊ ကုန်ပစ္စည်းအရည်အသွေး စစ်ဆေးမှု၊ ရူပဗေဒဆေးပညာသုံးကိရိယာများ၊ ကုမ္ပဏီများပေါင်းစပ်ခြင်း၊ ပစ္စည်းသိုလှောင်ခြင်း နည်းပညာ များ၊ နောက် ဖန်ချည်မျှင်နဲ့ သံလိုက်စွမ်းအင်၊ ပိုလီမာ၊ Fiber Fdil စွန့်စားမှု တွက်ချက်ခြင်း၊ သယ်ယူပို့ဆောင်ရေး အသိပညာ၊ မူပိုင် စတဲ့ မရေတွက်နိုင်လောက်အောင် များပြားတဲ့ ကဏ္ဍပေါင်းစုံကို တွေ့ရပါတယ်။ လန်ဒန်မှာအခြေစိုက်တဲ့ Consultant Engineering Company ဖြစ်တဲ့ Madansaton International Group of Consultant Engineering Boom S : နိုင်ငံပေါင်း(၈၅)နိုင်ငံမှာ လုပ်ငန်းအတွေ့အကြုံ ရှိတယ်လို့ သိရပါတယ်။ သူတို့ရဲ့ အကျွမ်းကျင်ဆုံး လုပ်ငန်းတွေဟာ ရေနံနဲ့သဘာဝဓာတ်ငွေ့တူးဖော်ခြင်း၊ နောက် သန့်စင်ချက်လုပ်ငန်းနဲ့ လျှပ်စစ် ဓာတ်အားပေးစက်ရုံ တည်ဆောက်ခြင်း၊ ဆေးဝါး နောက် ဓာတ်မြေသြဇာနဲ့ ပိုးသတ်စက်ရုည်ဆောက်ခြင်း၊ သတ္တု တူးဖော်ခြင်း၊ နောက် စက္ကူ ထုတ်လုပ်ခြင်း၊ ဘိလပ် မြေစက်ရုံ တည်ဆောက်ခြင်းတို့ ဖြစ်ပါတယ်။ ဒါတွေကိုတင်ပြတဲ့ အဓိကရည်ရွယ်ချက်ကတော့ ကျွန်တော်တို့နိုင်ငံမှာ မကြာမီ အတွင်းမှာ နိုင်ငံခြားရင်းနှီးမှုလုပ်ငန်းတွေ အများကြီးရောက်လာမယ်လို့ မျှော်လင့်လို့ ရပါတယ်။ ဒီလိုရောက်လာတဲ့အခါမှာ မြန်မာနိုင်ငံဟာ ခေတ်ဟောင်းမှာ ကျန်ရစ်ခဲ့တဲ့နိုင်ငံ ဖြစ်ပြီးတော့ နည်းပညာမထွန်းကားသေးပါဘူး။ ဒါကြောင့် သူတို့ပြောသမျှကို လက်ခံလိမ့်မယ်လို့ အထင်သေး၊ အမြင်သေးနဲ့ လိမ်ဖို့၊ ညာဖို့၊ ကြိုးစားမယ့် စီးပွားရေးသမားမျိုးကိုလည်း ပါမလာဘူးလို့ပြောလို့မရပါဘူး။ ဒါတွေတင်မကဘူး ထုတ်လုပ်မယ့်ပစ္စည်းတွေထဲမှာလည်း အရည်အသွေး နိမ့်တဲ့ပစ္စည်း၊ အတုအပကုန်ပစ္စည်း တွေထုတ်လုပ်တဲ့ စက်ရုံတွေ ပါလာမယ်ဆိုရင် ဆိုးကျိုးကို ခံစားရမှာက ကျွန်တော်တို့ပဲ ဖြစ်ပါတယ်။ ဒါကြောင့် အလိမ်မခံရအောင်လို့ တိုင်းပြည်ရဲ့ ဓနငွေကြေး အလဟသ မဖြစ်အောင်လို့၊ အခုကတည်းကနေ ကြို တင်လေ့လာခြင်း၊ ကြို တင် စီမံကိန်းတွေ ရေးဆွဲခြင်း၊ စံချိန်စံညွှန်း ကြိုတင်သတ်မှတ်ခြင်းစတဲ့ လုပ်ထားသင့်တာတွေကို လုပ်ရမယ်လို့ ယူဆပါတယ်။ လက်တွေ့လုပ်ငန်း လုပ်ဖို့အတွက် စာချုပ်စာတမ်းတွေချုပ်ဆိုတဲ့ အခါမှာ လုပ်ငန်းအတွက် ဘယ်နိုင်ငံ Consultant အင်ဂျင်နီယာကုမ္ပဏီက လုပ်ပေးရမယ်ဆိုတဲ့ စည်းကမ်းတွေလည်း ထည့်သွင်းမှ စိတ်ချရမယ်လို့ ယူဆပါတယ်။ ဦးမျိုးမြင့်ရဲ့ အဆိုလွှာမှာ လုပ်ငန်းလုပ်ကိုင်မယ့် သက်ဆိုင် ရာဝန်ကြီးဌာနတွေအနေနဲ့ နားလည်မှုစာချွန်လွှာ M.O.U သဘောတူညီချက်စာချုပ် M.O.A အပေါ်မှာ မူလပိုင်ရှင် Owner ကို ဘယ်လိုပဲထည့်သွင်းဖော်ပြ ဖော်ပြ စူးစမ်းလေ့လာမှုကာ လအပိုင်း၊ စီမံကိန်းဖြစ်နိုင်ချေ လေ့လာမှုအပိုင်း ၊ ဒီဇိုင်းနဲ့ ကုန်ထုတ်လုပ်မှုအပိုင်း၊ တည်ဆောက်မှုအပိုင်းစတဲ့ ကဏ္ဍတွေမှာ နိုင်ငံရဲ့ အကျိုးစီးပွားအတွက် နက်နက်နဲနဲ အတွင်းကျကျ ပါဝင်ဆောင်ရွက်နိုင်တဲ့ အခွင့် အရေး နည်းပါးတာ တွေ့ရပါတယ်လို့ ဆိုထားပါတယ်။ ဒါတင်မကပါဘူး။ နိုင်ငံခြားချေးငွေနဲ့ အကောင်အထည်ဖော်လို့ ရတယ်။ ဘဏ်တိုးပေးရတာလို့ သူတို့နိုင်ငံက ပညာရှင်တွေကို လုပ်ငန်းစီမံခန့်ခွဲပေးရတာတို့ သူတို့ပစ္စည်းတွေကို မဝယ်မနေရ၊ ဝယ်ရတာတို့ ၊ ဈေးနှုန်း ယှဉ်ပြိုင်ခွင့် မပေးတာတို့၊ နောက် သူတို့ နိုင်ငံက အင်ဂျင်နီယာနှင့် အလုပ်သမားတွေကို လက်ခပေးရတဲ့ စတဲ့ တစ်ဖက်စောင်းနင်း အသာစီး ယူရတာတွေကိုလည်း တွေ့ရတယ်လို့ဖော်ပြထားပါတယ်။ ဒါ့အပြင် Consultant အင်ဂျင်နီယာ ရှိခြင်းနဲ့ မရှိခြင်းကို ကျွန်တော် နှိုင်းယှဉ်ပြီး တင်ပြလို့ရပါတယ်။ ယခင်လမ်းစဉ်ပါတီခေတ်က တည်ဆောက်ခဲ့တဲ့ ရန်ကုန်မြို့နဲ့ ပြည်လမ်းမှာ ဆက်သွယ်တဲ့ GDP က အကူအညီနဲ့ ဒီ Consultant ငှားပြီးတော့ အနီးကပ်ကြီးကြပ်ခဲ့တဲ့ ရန်ကုန်နဲ့ ပြည်လမ်းဟာဆိုလို့ရှိရင် ဒီနေ့အထိ ကောင်းနေပါတယ်။ ဘာကြောင့်လဲဆိုတော့ အဲဒီလမ်းကို တစ်ဘက်ကနေ Consultant ငှားပြီး ကြီးကြပ်တဲ့အတွက် ကောင်းခဲ့ပါတယ်။ ထိုနည်းလည်းကောင်းပဲ ကျွန်တော်တို့ ဒီဘက်ခေတ်မှာက ဆောက်လုပ်ခဲ့တဲ့ ရန်ကုန်နဲ့ ပဲခူးလမ်းဆိုလို့ရှိရင် ဒီနေ့အထိ ကျွန်တော်တို့ အောက်ကမြေသားမကောင်းတာရယ်၊ မြေသားကို ကျွန်တော်တို့က Convention မစစ်ဘဲနဲ့ အပေါ်ကလမ်းခင်းလိုက်တဲ့အတွက် နှစ်တိုင်းနှစ်တိုင်း ပြင်မရတဲ့ သာဓကတွေ ရန်ကုန်နှင့် နေပြည်တော် လမ်းသစ်တွေကအစ သီးခြား Third Party ထားပြီးတော့ မကြီးကြပ်ခဲ့တဲ့အတွက်ကြောင့် ဒီနေ့အဲဒီရဲ့ ဆိုးမွေ၊ ကောင်းမွေကို ကျွန်တော်တို့ ခံနေရခြင်းလည်း ဖြစ်ပါတယ်။ ဒါကြောင့် ကျွန်တော်တို့အနေနဲ့ မဖြစ်မနေ Third Party ထားဖို့ လိုပါတယ်။ အဲဒီက ကြုံကြိုက်တုန်းမှာ ပြီးခဲ့တဲ့ လေးငါးနှစ်တုန်းက လေယာဉ် ကွင်းဆောက်တဲ့ Project တစ်ခုကို ရောက်ပါတယ်။ အဲဒီမှာ Consultantဟာ မရှိတဲ့အတွက်ကြောင့် အပေါ်မှာ ကွန်ကရစ်လောင်းတာတောင်မှ A.G ဆိုတဲ့ ကားဟာ ကျွန်တော်တို့ အုန်းမွှေး လုံး ဆိုတဲ့ကားကြီးမရှိတော့ Tippersotozemacoal: GOD:Osasu 8:copy Dozer d. Goncoz mięsossa တွေ့ရပါတယ်။ တကယ် တော့ လေဆိပ်တွေမှာ ဘာတွေ ဆောက်မယ်၊ အဓိက Consultant လိုပါတယ်။ အဲဒါမျိုး Consultant မရှိဘူး။ Consultant ငှားမယ်ဆိုရင်လည်း နိုင်ငံတော် အသိအမှတ်ပြုတဲ့ Consultant ကို ငှားရပါမယ်။ ငှားမယ်ဆိုရင်လည်း (၁)သန်းကနေ (၃)သန်း ကြားကို ပေးရပါတယ်။ သူတို့က လက်မှတ် ထိုးမှသာလျှင် အပြည်ပြည်ဆိုင်ရာလေယာဉ်တွေက လာဆင်းပါတယ်။ အဲဒီလို လေယာဉ်ကွင်းမျိုးကို ကျွန်တော်တို့ က မငှားထားတဲ့အတွက်ကြောင့် အခုလာဆင်းဖို့အတွက် အခက်အခဲရှိသလို သူတို့လာဆင်းမယ်ဆိုရင်လည်း သူတို့ အာမခံ Insurance အာမခံပိုက်ဆံတွေ အများကြီးပေးမှ သူတို့လာဆင်း တဲ့ အနေအထားမျိုးပါ။ သူတို့အတွက်လည်း save မယူတဲ့ အနေအထားမျိုးဖြစ်တဲ့အတွက် ကြောင့်မို့လို့ နောက် ကို လေယာဉ်ကွင်း ဆောက်မယ်ဆိုရင် အဓိက Consultant လိုတဲ့ အကြောင်းကို ကျွန်တော် တင်ပြလိုပါတယ်။ ဒါကြောင့် လုပ်ငန်းအမျိုးအမည်တို့ အရွယ်အစား မည်မျှဖြစ်စေ၊ နိုင်ငံတော် ရဲ့ စီမံကိန်းရည်မှန်းချက်များ အပြည့်အဝ အောင်မြင်ရေး၊ ရင်းနှီးမြှုပ်နှံမှုလုပ်ငန်းမှာ ငွေကြေး ဆုံးရှုံးမှုတားဆီးကာကွယ်ရေး၊ မိမိတို့လွှဲပြောင်းလက်ခံရမယ့်အချိန်မှာ အကောင်းပကတိ ဖြစ်ရေး တို့အတွက်ကို Third Party Export လို့ ခေါ်တဲ့ တတိယအဖွဲ့အစည်းဖြင့် အတိုင် ပင် အင်ဂျင်နီယာကုမ္ပဏီများ Consultant Engineering Fund များငှားရမ်းပြီးတော့ စနစ်တကျဆောင်ရွက်ရေးကိစ္စကို အပြည့်အဝ ထောက်ခံပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အစည်းအဝေးကို မိနစ် ၃၀ ခေတ္တရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို (၁၄၃၀)နာရီအချိန်တွင် ခေတ္တရပ်နားပြီး (၁၅၀၀)နာရီအချိန်တွင်ပြန်လည်ကျင်းပပါသည်။</p>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံး ထိုင်နိုင်ကြပါပြီ ခင်ဗျား။</speech>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ် (၄)မှ ဦးအောင်ကြည်ညွန့် ဆွေးနွေးနိုင်ပါပြီ</speech>
<speech><mp id="1158">ဦးအောင်ကြည်ညွှန့်၊ မကွေးတိုင်းဒေသကြီးမဲဆန္ဒနယ်အမှတ် (၄)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဝန်ကြီး၊ အမျိုးသား လွှတ်တော်ကိုယ်စားလှယ်တော်ကြီးများအားလုံး နှလုံးစိတ်ဝမ်းငြိမ်းချမ်းသာယာ ရှိကြပါစေကြောင်း ဂါရဝပြု နှုတ်ခွန်းဆက်သအပ်ပါ တယ်။ ကျွန်တော်ကတော့ မကွေးတိုင်း ဒေသကြီး မဲဆန္ဒနယ်အမှတ်(၄) အမျိုးသားလွှတ်တော် ကိုယ်စားလှယ် ဦးအောင်ကြည်ညွန့် ဖြစ်ပြီးတော့ မန္တလေးတိုင်းဒေသကြီး မဲဆန္ဒနယ်အမှတ် (၆)မှ ဦးမျိုးမြင့် မှ အ မျိုးသားလွှတ်တော် စတုတ္ထပုံမှန်အစည်းအဝေးရဲ့ ဒုတိယနေ့မှာ တင်သွင်းသွားခဲ့တဲ့ အဆိုအပေါ်မှာ ထောက်ခံ ဆွေးနွေးသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ အဆိုရှင် တင်သွင်းသွားတဲ့ အဆိုမှာ နိုင်ငံတော်နဲ့ နိုင်ငံသားများရဲ့အကျိုး၊ ပြည်ထောင်စုကြီးရဲ့ အကျိုးကို ရှေ့ရှုတင်ပြထားကြောင်း တွေ့ရပါတယ်။ တင်ပြချက်အဆိုမှာ နိုင်ငံတော်အနေနဲ့ မိမိပိုင်ငွေကြေးနှင့် ရင်းနှီးမြှုပ်နှံမှုများ၊ နိုင်ငံတော်ပိုင် သဘာဝအရင်းအမြစ်သယံဇာတများကို သုံးစွဲခွင့်ပြုထားတဲ့ ပြည်ပရင်းနှီးမြှုပ်နှံ မှုများ၊ တိုင်းရင်းသားကုမ္ပဏီများရဲ့ ငွေကြေးရင်းနှီးမြှုပ်နှံမှုများ၊ နိုင်ငံတော်အနေနဲ့ ပြည်ပ ချေးငွေ၊ ပြည်ပနဲ့ အကျိုးတူပူးပေါင်းဆောင်ရွက်တဲ့ လုပ်ငန်းများ အပါအဝင် လုပ်ကိုင်ခွင့် ကာလ ကုန်ဆုံးသွားတဲ့အခါ အဆိုပါစီမံကိန်းနဲ့ ဆက်စပ်လုပ်ငန်းများကို နိုင်ငံတော်မှ ပြန်လည် လွှဲပြောင်းလက်ခံရမယ့်လုပ်ငန်းများမှာ နိုင်ငံတော်အနေနဲ့ တန်ရာတန်ကြေးရရှိဖို့ သုံးသပ် တင်ပြထားတာ တွေ့ရပါတယ်။ အဲဒီအပြင် ကြီးမားတဲ့ စီမံကိန်းလုပ်ငန်းကြီးတွေ အရင်က လုပ်ကိုင်ခဲ့တဲ့နေရာမှာ စီမံကိန်းလုပ်ငန်းကြီးများနဲ့ ပတ်သက်ပြီးတော့ နိုင်ငံတကာ အသိအမှတ်ပြု သီးခြားလွတ်လပ်တဲ့ အတိုင်ပင်ခံအင်ဂျင်နီယာအဖွဲ့များ အသုံးပြုခဲ့ဘူးတဲ့ အစဉ်အလာရှိတဲ့ အကြောင်းကိုလည်းပဲ ၁၉၇၈-၇၉ ခုနှစ်ဝန်းကျင်မှာ အကောင်အထည်ဖော် ဆောင်ရွက်ခဲ့တဲ့ ဆည်မြောင်း စီမံကိန်းကြီး များကို ထောက်ပြပြီးတော့ တတိယ အဖွဲ့အစည်းအတိုင်ပင်ခံ အင်ဂျင်နီယာများ ငှားရမ်းစေလွှတ်စစ်ဆေးခြင်းကြောင့် နိုင်ငံတော်အတွက် များစွာ အကျိုးရှိခဲ့ကြောင်းကိုလည်း အထောက်အထားပြု တင်ပြသွားတာ တွေ့ရပါတယ်။ အဲဒီအပြင် ပြင်ပရင်းနှီးမြှုပ်နှံထားတဲ့ ကုမ္ပဏီများ ဟာ ၎င်းတို့ရဲ့ အစီအစဉ်များ ဖြင့်သာ ဒီကိစ္စအတွက် ငှားရမ်း ဆောင်ရွက်လုပ်ကိုင်ကြတဲ့ လက်ရှိအခြေအနေမှာ နိုင်ငံတော်ရဲ့ သက်ဆိုင်ရာ ဝန်ကြီးဌာန၊ လုပ်ငန်းဌာနများနဲ့ ချုပ်ဆိုထားတဲ့ နားလည်မှု စာချွန်လွှာ၊ သဘောတူညီချက်စာချုပ်များပေါ်မှာ မိမိတို့ဟာ မူလပိုင်ရှင်လို့ ဖော်ပြ ထားသော်လည်းပဲ ပြည်ပကုမ္ပဏီများအနေနဲ့ သူတို့ရဲ့ ငွေကြေးနဲ့ ဆောင်ရွက်တာဖြစ်တဲ့အတွက် ကြောင့် ဒီဇိုင်းပိုင်း၊ စံချိန်စံညွှန်းပိုင်း၊ နည်းစနစ်ပိုင်းတွေမှာ ဝန်ကြီးဌာနများဘက် က ဘယ်လိုပင် သဘောထား မှတ်ချက်ပြုသော်လည်း လက်ခံသဘောတူ လိုက်လျောတဲ့ အခွင့်အရေး နည်းပါးတာ တွေ့ရတယ် လို့လည်း ထောက်ပြထားပါတယ်။ ၎င်းတို့ရဲ့ တစ်ဖက်သတ် စီစဉ် ဆောင်ရွက်ကြရာမှာ ၎င်းတို့နိုင်ငံက ဘဏ်ချေးငွေရရှိရေး၊ လိုတာထက် ရှည်ကြာတဲ့လုပ်ကိုင်ခွင့်ကာလ သတ်မှတ်ရေး စတဲ့ မိမိ တို့ရဲ့ ကိုယ်ပိုင်အကျိုးစီးပွား ဖော်ဆောင် တတ်ကြတဲ့အတွက် နိုင်ငံတော်က ပြန်လည် လွှဲပြောင်း လက်ခံရရှိတဲ့အချိန်မှာ ဆက်လက်ရှင်သန် နိုင်တဲ့ အခွင့် အလမ်း နည်းပါးတာကို တွေ့ရတယ်လို့ လည်း ထောက်ပြထားပါတယ်။ လေးစားရပါသော ဥက္ကဋ္ဌကြီး ခင်ဗျား။ အဆိုတင်သွင်းတဲ့ ကိုယ်စားလှယ်တော်ကြီး ရဲ့အဆိုမှာ နိုင်ငံတော်နဲ့ သီးခြားလွတ်လပ်တဲ့ အတိုင်ပင်ခံပညာရှင်အဖွဲ့ ငှားရမ်းအ သုံးပြုရာမှာ နိုင်ငံတော်အနေနဲ့ လိုအပ်လျှင် ခေတ္တစိုက်ထုတ်သုံးစွဲရတဲ့ ကုန်ကျစရိတ်အတွက် ပြန်လည်ရရှိ စေနိုင်တဲ့ အစီအစဉ်မျိုးအပြင် အဲဒီပညာရှင်များနဲ့ ကျွန်တော်တို့ ပြည်တွင်းပညာရှင်များ ပူးတွဲစစ်ဆေးတိုင်းတာပြုစုနိုင်တဲ့အတွက်ကြောင့် လုပ်ငန်းကဏ္ဍအသီးသီးနဲ့ ပညာရပ်ပိုင်း ဆိုင်ရာ သုတအဖြာဖြာတို့ကို တိုးပွားရရှိစေနိုင်ကြောင်းလည်း ထောင့်စေ့အောင် တင်ပြ သွားထားတာကို တွေ့ ရပါတယ်။ ကျွန်တော့်အနေနဲ့ ဒီအဆိုနဲ့ပတ်သက်ပြီး အချက် (၃)ချက်နဲ့ ထောက်ခံ ဆွေးနွေးတင်ပြလိုပါတယ်။ လေးစားရပါသော ဥက္ကဋ္ဌကြီးခင်ဗျား။ ကြီးမားတဲ့ စီမံကိန်းကြီး များ ဆောင်ရွက်ရာမှာ ကောင်းကျိုးဆိုးပြစ်များ သဘာဝအားဖြင့် ဒွန်တွဲပါလာလေ့ရှိပါတယ်။ လွဲမှားတဲ့ စီမံကိန်းများ ရဲ့ ဆိုးကျိုးများဟာ ချက်ချင်း သိသာမြင်သာ မပေါ်ပေါက်လာတတ်ပေမယ့်လို့ ကြာလာတာနဲ့အမျမဂ္ဂဦးဆောင်ခန်းစာတွေ အများကြီးတဲ့ အခြေအနေဆိုးကျိုးများဟာ ကုစားလို့ မရနိုင်လောက်အောင် နက်နက်ရှိုင်းရှိုင်းဖြစ်ပေ ခံစားရတတ်လေ့ ရှိတာဟာ ဆိုးကျိုးခံစားရမှ အသိနောက်ကျတဲ့အခါမှာ ကုစားလို့မရနိုင်တော့တဲ့ အခြေအနေ မျိုးတွေ ကမ္ဘာမှာရော မြန်မာမှာပါ အတိတ်သင်ခန်းစာတွေ အများကြီး ရှိခဲ့ပြီးဖြစ်ပါတယ်။ ဒါကြောင့်လည်းပဲ ကုလသမဂ္ဂဦးဆောင်ဖွဲ့စည်းတဲ့ မဲခေါင်မြစ်ကော်မရှင်ကဆိုရင် မဲခေါင်မြစ်ဝှမ်း ဒေသမှာဆောက်လုပ်မယ့် ဆည်နဲ့ စီမံကိန်းကြီးများ ပြု လုပ်မယ်ဆိုရင် ပတ်ဝန်းကျင် အကျိုးသက်ရောက်မှု တိုင်းတာဆန်းစစ်ချက် EIA အဆင့်(၁၀)ဆင့်ကို လွတ်လပ်တဲ့ ပညာရှင် များနဲ့ စိစစ်ဆောင်ရွက်ပြီးမှ ခွင့်ပြုဖို့ ပြဋ္ဌာန်းထားကြောင်းလည်း တွေ့ရပါတယ်။ ဒါကြောင့် ကြီးမားတဲ့ စီမံကိန်းတွေ လုပ်တဲ့အခါမှာ နိုင်ငံတကာက လေးစားတဲ့၊ ကျွမ်းကျင်ပြီး သိက္ခာရှိတဲ့၊ လွတ်လပ်တဲ့အကြံပေးအဖွဲ့များရဲ့ အခန်းကဏ္ဍဟာ နက်နက်ရှိုင်းရှိုင်း အရေးပါအသိအမှတ်ပြုခြင်း ခံရတဲ့ ခေတ်ကို ရောက်ရှိနေပြီ လည်း ဖြစ်ပါတယ်။ လေးစားရပါသော ဥက္ကဋ္ဌကြီးနှင့်တကွ အမျိုးသား လွှတ်တော် ကိုယ်စားလှယ်ကြီးများ ခင်ဗျား။ ဒုတိယအချက်အနေနဲ့ အကျိုးစီးပွားရယူမှုဖြစ်ပါတယ်။ ကျွန်တော်တို့အနေနဲ့ ပြည်ပ ရင်းနှီးမြှုပ်နှံသူများ၊ ပြည်တွင်းရင်းနှီးမြှုပ်နှံသူများ၊ နိုင်ငံတော်နှင့်အကျိုးတူ ပူးပေါင်းဆောင်ရွက်မယ့် လုပ်ငန်းကြီးများဟာ တစ်ဖက်လုပ်ငန်းရှင်များအနေနဲ့ မိမိတို့ရဲ့ အကျိုးစီးပွား များများ ရရှိရေးဆောင်ရွက်ကြမယ်ဆိုတာ ဓမ္မတာပဲ ဖြစ်ပါတယ်။ တစ်ပြိုင်နက်တည်းမှာပဲ ကျွန်တော်တို့ဖက်ကလည်း နိုင်ငံတော်နဲ့ နိုင်ငံသားတို့ရဲ့ ရေရှည်အကျိုးစီးပွားကို ရရှိအောင် မြှင့်တင်ဆောင်ရွက်ကြရမှာပဲ ဖြစ်ပါတယ်။ ဒီလိုအကျိုးစီး ပွားနှစ်ခုကြားမှာ မျှတဆီလျော်မှု ရှိဖို့အတွက် အပြန်အလှန် ထိန်းကျောင်းစိစစ်နိုင်ရေးဟာ အရေးကြီးပါတယ်။ ဘက်မလိုက်တဲ့၊ ဂုဏ်သိက္ခာရှိပြီးတော့ စွမ်းဆောင်ရည်မြင့်မားတဲ့၊ နိုင်ငံတကာကလည်း လေးစားတဲ့ ပညာရှင် အဖွဲ့အစည်းတွေဟာ အခကြေးငွေပေးပြီး ငှားရမ်းနိုင်တာရှိသလို အခမဲ့ ဆောင်ရွက်နေကြတဲ့ အဖွဲ့များလည်း ရှိပါတယ်။ ကျွန်တော်တို့အနေနဲ့ ကျွန်တော်တို့ရဲ့ သယံဇာတများ၊ သဘာဝ ပတ်ဝန်းကျင်များနဲ့ ကျွန်တော်တို့ လူမှုပတ်ဝန်းကျင်များကို ပျက်စီးယိုယွင်းမှု အနိမ့်ဆုံးနဲ့ အကျိုးအမြတ် မြင့်မြင့်မားမားရရှိရေးအတွက် ဆောင်ရွက်တဲ့နေရာမှာ ဒီလို ပညာရှင် များဟာ အကျိုးစီးပွား ချိန်ခွင်လျှာ ညှိနိုင်ဖို့ အကောင်းဆုံး ယန္တရားတွေဖြစ်တဲ့အတွက် မဖြစ်မနေ အသုံးပြုရမှာဖြစ်ကြောင်းလည်း ထင်ရှားလာပါတယ်။ ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ် တော် ကြီးများ ခင်ဗျား။ နောက်ဆုံးအနေနဲ့ တင်ပြဆွေးနွေးချင်တာကတော့ လွတ်လပ်ပွင့်လင်းမှု ရှိရေး ဖြစ်ပါတယ်။ ပွင့်လင်း မြင်သာမှု မရှိရင် ကျွန်တော်တို့ရဲ့ အကျိုးစီးပွားကို စောင့်ရှောက်နိုင်ဖို့ ခက်ခဲပါတယ်။ ဘယ်သူတွေ ဘယ်လိုလုပ်နေကြတယ်။ ဘယ်လိုအကျိုးစီးပွားတွေ ဘယ်လောက်ရရှိ နေကြပြီးတော့ ကျွန်တော်တို့ရဲ့ သယံဇာတနဲ့ လူမှုဘဝကို ဘယ်လောက်အကျိုးပြု တယ်။ ဘယ်လောက် ထိခိုက်နစ်နာနိုင်တယ်ဆိုတာကို ကျွန်တော်တို့အားလုံးသိရှိထားမှ ဒီကနေ့နဲ့တကွ အနာဂါတ် မျိုးဆက်သစ်များအတွက်ပါ ကျွန်တော်တို့ အကျိုးရှိ စွာ အသုံးချခြင်းနဲ့ ထိန်းသိမ်း စောင့်ရှောက် ခြင်းကို ဆောင်ရွက်နိုင်မှာဖြစ်ပါတယ်။ ကျွန်တော်တို့ နိုင်ငံနဲ့ ကျွန်တော်တို့ လူ့အဖွဲ့အစည်းဟာ အကြောင်းကြောင်းကြောင့် ဓနအင်အား နည်းပါးနိမ့်ကျနေပေမယ့် အတွေးအမြင်နဲ့ အသိပညာ အလွန်ကြီး နိမ့်ကျလှတဲ့ လူ့အဖွဲ့အစည်း မဟုတ်ဘူးလို့ ယုံကြည်ပါတယ်။ ပွင့်လင်း မြင်သာရှိတဲ့ အခြေအနေအောက်မှာ ကျွန်တော်တို့ ဟာ ပြည်ထောင်စုအကျိုးကို ကာကွယ် စောင့်ရှောက် နိုင်ဖို့ အရင်းအမြစ်များ၊ သွင်းအားစုများ ရှိနေတယ်လို့ ယုံကြည်ပါတယ်။ ဒီလို ပွင့်လင်း မြင်သာတဲ့အခြေအနေ ဖော်ဆောင်တဲ့နေရာမှာ အခုလိုသီးခြားလွတ်လပ်တဲ့ အတိုင် ပင်ခံ ပညာရှင်များရဲ့ အကူအညီကို ရယူဆောင်ရွက်ခြင်းဟာလည်း အများကြီး အထောက်အကူ ရရှိမှာဖြစ်တဲ့အတွက် ကျွန်တော့်အနေနဲ့ အခုလို နိုင်ငံတော်ရဲ့ စီမံကိန်းကြီးများမှာ သီးခြား လွတ်လပ်တဲ့ အတိုင်ပင်ခံပညာရှင်များ ငှားရမ်းဆောင်ရွက်ရေးအတွက် ပြည်ထောင်စုအစိုးရ သို့ တိုက်တွန်းတဲ့ အဆိုကို အလေးအနက် ထောက်ခံပါကြောင်း ဆွေးနွေးတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် ဒေါက်တာမြင့်ကြည် ဆွေးနွေးနိုင်ပါပြီ</speech>
<speech><mp id="140">ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ် (၈)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာသော အမျိုးသား လွှတ်တော်ကိုယ်စားလှယ်တော်ကြီးများ၊ ဧည့်သည်တော်ကြီးများခင်ဗျား။ ကျွန်တော်ကတော့ရန်ကုန်တိုင်းဒေသကြီး မဲဆန္ဒနယ်အမှတ် (၈)မှ ဒေါက်တာမြင့်ကြည် ဖြစ်ပါတယ်။ ကျွန်တော့်အနေနဲ့ မန္တလေးတိုင်းဒေသကြီး မဲဆန္ဒနယ်အမှတ် (၆)မှ ဦးမျိုးမြင့် ရဲ့ နိုင်ငံတော်၏ ပြည်တွင်းပြည်ပရင်းနှီးမြှုပ်နှံမှု အစီအစဉ်များဖြင့် အကောင်အထည် ဖော် ဆောင်ရွက်မည့် စီမံကိန်းကြီးများသည် ဘက်ပေါင်းစုံမှ ရေရှည်ထိရောက် အကျိုးပြုစေရန် သီးခြား လွတ်လပ်သော အတိုင်ပင်ခံအင်ဂျင်နီယာအဖွဲ့များ ငှားရမ်းဆောင်ရွက်ရေးဆိုတဲ့ အဆိုကို ထောက်ခံဆွေးနွေး တင်ပြသွားမှာ ဖြစ်ပါတယ်။ အမျိုးသားလွှတ်တော်ဥက္ကဋ္ဌကြီးခင်ဗျား။ ဦးမျိုးမြင့် ရဲ့ အဆို မှာ ပြည်တွင်း ရင်းနှီး မြှုပ်နှံမှု၊ ပြည်ပရင်းနှီးမြှုပ်နှံမှု အစီအစဉ်နဲ့ ဖော်ဆောင်မယ့် စီမံကိန်းကြီးများကို ရည်ညွှန်းထား ကြောင်းတွေ့ရှိရပါတယ်။ ကျွန်တော့်အနေနဲ့ ရှေ့မှာလည်းပဲ ဆွေးနွေးသွားကြတဲ့ အမျိုးသား လွှတ်တော်ကိုယ်စားလှယ်ကြီးများ ရှိနေတဲ့အတွက်ကြောင့် တို တိုနဲ့လိုရင်းပဲ ဆွေးနွေး တင်ပြသွား ပါမယ်။ စီမံကိန်းတွေကို စပြီးတော့ ကျွန်တော်တို့ အကောင် အထည်ဖော်မယ် ဆိုတဲ့အခါမှာ နံပါတ် (၁) ဒီစီမံကိန်းကို သေသေချာချာလေ့လာပြီးတော့ အစီအစဉ်တကျ ကျွန်တော်တို့ အစီရင်ခံစာတွေ၊ ဘက်ပေါင်းစုံက ဆွေးနွေးတင်ပြချက်တွေ နံပါတ် (၁) ဒီဟာ လိုပါတယ်။ ဒီလို အစီရင်ခံစာနဲ့ ဒီလို ဆွေးနွေးချက်တွေ၊ လေ့လာချက်တွေ၊ ပြီးပြည့်စုံမှ ဒီစီမံကိန်းကို စတင် အကောင်အထည်ဖော်ရန် လိုအပ်ပါတယ်။ ဒါ နိုင်ငံတိုင်းမှာ ကျွန်တော်တို့ အနီးအနားမှာရှိနေတဲ့ ကျွန်တော်တို့ ဗီယက်နမ်နိုင်ငံလိုဟာမျိုးမှာလည်း သူတို့ လျှပ်စစ် စီမံကိန်းတွေ၊ ရေအားလျှပ်စစ် Hydro Power စီမံကိန်းတွေ လုပ်မယ့်အခါမှာ သေသေချာချာ ဘက်ပေါင်းစုံကနေပြီးတော့ လေ့လာပါတယ်။ လေ့လာပြီးတော့မှ အစီရင်ခံစာတစ်ခု တင်သွင်းပါတယ်။ အဲဒီအပေါ်မှာ ဆွေးနွေးညှိနှိုင်းပြီးတဲ့နောက်မှ ဒီစီမံကိန်းကြီးကို အကောင်အထည်ပေါ်ဖို့၊ အကောင်အထည် ဖော်မယ့် နည်းလမ်းတွေ ရှာပါတယ်။ ပြီးတဲ့နောက်မှ လိုအပ်တဲ့ အတိုင်ပင်ခံ အဖွဲ့၊ ငှားရမ်း စရာရှိတဲ့ ပြည်ပက အဖွဲ့တွေကို သူတို့ ငှားရမ်းပြီးတော့ ဆောင်ရွက်ပါတယ်။ အဲဒီတော့ ကျွန်တော့်အနေနဲ့ ဒီဟာကို တင်ပြဆွေးနွေးတာ ကျွန်တော်တို့ အခု လွှတ်တော်တည်ရှိလာပါပြီ။ အရင်တုန်းက ကျွန်တော်တို့ ဆောင်ရွက်ခဲ့တဲ့ စီမံကိန်းကြီးများကတော့ ရှိနေပါတယ်။ ဆက်လက်ပြီး ကျွန်တော်တို့ ဆောင်ရွက်မယ့် စီမံကိန်းကြီးတွေ ရှိခဲ့လို့ရှိရင် လွှတ်တော်ကို တင်ပြသင့်တယ်လို့ ဦးမျိုးမြင့် ရဲ့ အဆို နဲ့အတူ ကျွန်တော် ဆွေးနွေး တင်ပြလိုပါတယ်။ ဒါမှ ကျွန်တော်တို့ ဒီထဲမှာ ဆွေးနွေးပြီး ဆောင်ရွက်သင့်တဲ့ ကိစ္စတွေကိုဆောင်ရွက်ရင် ပိုပြီးတော့ ကျွန်တော်တို့ အောင်အောင်မြင်မြင်နဲ့ ရှိမယ်လို့ ယူဆပါတယ်။ ကျွန်တော်တို့ ဝန်ကြီးဌာနတွေဟာ ကွန်တော် တစ်ခါလည်းပဲ ဆွေးနွေးခဲ့ပါတယ်။ Policy Mdker တွေပါ။ ကျွန်တော်တို့ မူဝါဒတွေကို အကောင်အထည်ဖော်မှာပါ။ ဝန်ကြီးဌာနတွေက ဒီစီမံကိန်းတွေကို ကိုယ်တိုင်ကိုယ်ကျ ဝင်ရောက်ပြီးတော့ ဆောင်ရွက်တယ် ဆိုတာ နိုင်ငံတကာမှာ အင်မတန်နည်းပါတယ်။ သူတို့က မူဝါဒပဲ ချပါတယ်။ အခု ကျွန်တော်တို့ ဒီမှာ ကျွန်တော်တို့ နိုင်ငံမှာ လာပြီးတော့ သက်ဆိုင်ရာဝန်ကြီးဌာနတွေ ဝန်ကြီးတွေနဲ့ တွေ့နေတဲ့ ပုဂ္ဂိုလ်တချို့ပဲ လေ့လာကြည့်လို့ရှိရင် ဟိုနိုင်ငံတကာကလာတဲ့ ပါမောက္ခတွေ၊ တွဲဖက်ပါမောက္ခတွေ သက်ဆိုင်ရာနှင့် ကျွမ်းကျင်တဲ့ ပညာရှင်တွေ လာပြီးတော့ တွေ့တယ်ဆိုတာ ကျွန်တော့်အနေနဲ့ သတိထားကြည့်မိပါတယ်။ ဒါကြောင့်မို့လို့ ဒီလိုစီမံကိန်းကြီးတွေကို ဆောင်ရွက်တဲ့အခါမှာ နံပါတ် (၁) ပညာရှင်၊ သက်ဆိုင်ရာကျွမ်းကျင်တဲ့ ပညာရှင်တွေ ကျွန်တော်တို့ လိုအပ်ပါတယ်။ ခုနတုန်းက ကျွန်တော်တို့ ရှေ့ က တင်ပြသွားတဲ့ လွှတ်တော် ကိုယ်စားလှယ်ကြီး တင်ပြသွားတဲ့ အတိုင်း ကျွန်တော်တို့ ဆီမှာလည်းပဲ ရှိသင့်၊ ရှိထိုက်တဲ့ပညာရှင်တွေ တတ်ကျွမ်းနားလည်တဲ့ ပုဂ္ဂိုလ်တွေ ရှိပါတယ်။ ဒါတွေ ကျွန်တော်တို့က ဖော်ထုတ်ပြီးတော့ အသုံးချသင့်တဲ့ နေရာတွေမှာ အသုံးချဖို့ လိုအပ် ပါတယ်။ အဲဒီတော့ ကျွန်တော်တို့ ရေရှည်ထိရောက် အကျိုးပြုစေဖို့ ဒီနေရာမှာလည်းပဲ ခုန Consultant တွေ ကျွန်တော်တို့ တချို့ အင်္ဂလိပ်လို အသုံးအနှုန်းကို ဥက္ကဋ္ဌကြီးအနေနဲ့ ခွင့်ပြု ပေးပါရန် ပန်ကြားအပ်ပါတယ်ခင်ဗျား။ Consultant အနေနဲ့ လာတဲ့အခါမှာ သူတို့ဆီကနေ ကျွန်တော်တို့ ဒီမှာရှိနေတဲ့ ပညာရှင်တွေနဲ့ တွဲထားရင် အဲဒီပညာရှင်တွေကလည်းပဲ Transfer of Technology pass up?607 8:co? calcossos, qui Eclosušu zuecoss အတွေ့အကြုံအရ ကျွန်တော် တင်ပြရရင် ကျွန်တော် နိုင်ငံခြားမှာ ရှိနေစဉ် အမေရိကန်က ပါမောက္ခကြီးတစ်ယောက်၊ အတွေ့အကြုံ ရင့်ကျက်တဲ့ ပါမောက္ခကြီး တစ်ယောက် ကျွန်တော်တို့ သုတေသန Lubordtory ကို ရောက်လာပါတယ်။ သုတေသနစမ်းသပ်ခန်းကို ရောက်လာ ပါတယ်။ ရောက်လာတဲ့အခါမှာ အဲဒီပါမောက္ခကြီးကို အဲဒီအချိန် Groducte ဖြစ်မယ့် ကျောင်းသား သူ စာတမ်းရေးနေတယ်။ အဲဒီကျောင်းသားနဲ့ အဲဒီ Professor ကို တွဲပေးထား ပါတယ်။ တွဲပေးထားပြီးတော့ အဲဒီကျောင်းသား၊ အဲဒီပါမောက္ခဆီက ဘာတွေ အတွေ့အကြုံရ လဲ၊ သူက ဘာတွေ မေးလဲ စသည်အားဖြင့် အဲဒီလို သူ ဒီကျောင်းသားကို နည်းပညာတွေရအောင်၊ တစ်နည်းအားဖြင့် Encourage သူ့ကို ပိုပြီးတော့ သတ္တိရှိလာအောင်၊ ပိုပြီးတော့ ရဲရင့်လာအောင်၊ ဒီလိုပဲ Trgining ပေးခဲ့ပါတယ်ဆိုတာ ဒါကျွန်တော် ကိုယ်တွေ့ ဖြစ်ပါတယ်။ အဲဒီတော့ ကျွန်တော်တို့ဆီမှာလည်းပဲ ဒီလို ခုန Consultant တွေ ရောက်တဲ့အခါမှာ သက်ဆိုင်ရာပညာရှင် ကြီးကြီးငယ်ငယ် လက်ပွန်းတတီး တွေ့ပြီးတော့ သူ့ဆီက လိုအပ်တဲ့ ပညာတွေ ရဖို့လိုပါတယ်။ ဒီဟာမှ ကျွန်တော်တို့နိုင်ငံအတွက်လည်းပဲ ရေရှည် သူ့ဆီက နည်းပညာတွေ ရလိုက်တဲ့အတွက်ကြောင့် ရေရှည် ကျွန်တော် တို့က အကျိုးရှိမှာပါ။ ဟိုဘက်က စီမံကိန်းကလည်းပဲ အကျိုးရှိတာ တစ်ကဏ္ဍ၊ ဒီဘက် လူသားအရင်းအမြစ်ကလည်း ပိုပြီးတော့ ဖွံ့ဖြိုးလာမှာပါ။ ဒီလိုပဲ ကျွန်တော်တို့က Transfer of Technology ကို ဒီလိုပဲ ဆောင်ရွက် ပါတယ်။ လာပြီးတော့ ဘယ်ပညာရှင်ပဲဖြစ်ဖြစ်၊ ဘယ်နေရာမှာပဲဖြစ်ဖြစ် အသေးစိတ် အကုန်လုံး သင်ကြားပြသတယ် ဆိုတာ အင်မတန်မှ နည်းပါတယ်။ ဒီလို နည်းတွေလည်း မသုံးပါဘူး။ လက်ပွန်းတတီး ဆောင်ရွက်ပြီးတော့ အတွေ့အကြုံ တွေရအောင် ဆောင်ရွက်ပါ။ ဒါကြောင့် ဒီလို စီမံကိန်းကြီးတွေမှာ သက်ဆိုင်ရာ ကျွန်တော်တို့ ဒီမှာ ရှိနေတဲ့ လူငယ်ပညာရှင်တွေ ထည့်သွင်း ပြီးတော့ ဆောင်ရွက်ပေးသွားဖို့ လိုအပ်ပါတယ်။ ကျွန်တော်တို့ဆီမှာ ရှိပါတယ်။ ခုနတုန်းက လည်းပဲ ကျွန်တော်တင်ပြခဲ့ပါတယ်။ နောက်တစ်ချက်က ဒီအစီအစဉ်တွေနဲ့ ဆောင်ရွက်တဲ့အခါမှာ ပြည်ပနှင့်ရင်းနှီးမြှုပ်နှံမှု နဲ့ ဆွေးနွေးတဲ့အခါကျရင်တော့ အတိတကျ စီမံကိန်းနဲ့ပတ်သက်တဲ့ စည်းမျဉ်း၊ စည်းကမ်းတွေကို ရေးဆွဲပြီးတော့ ဆောင်ရွက်ဖို့ လိုပါတယ်။ ကိုယ့်ဘက်ကရှိနေတဲ့ ပညာရှင် ဘယ်နှစ်ဦးကို ထည့်မယ် စသည်အားဖြင့် ဒါလည်းပဲ နိုင်ငံတကာမှာ ဒီလိုပဲ ဆောင်ရွက်ပါတယ်။ ကျွန်တော်တို့ ကတော့ မသိလို့ရှိရင် ဒါ ကျွန်တော်တို့ရဲ့ တာဝန်ပဲ ဖြစ်မှာပါ။ ကျွန်တော်တို့ က မသိလို့၊ ကျွန်တော်တို့က နောက်တွန့်နေလို့ ကျွန်တော်တို့က မထည့်ဘူးဆိုရင် ကျွန်တော်တို့ရဲ့ တာဝန်ပဲ ဖြစ်မှာပါ။ ဒီဟာတွေကလည်းပဲ တတ်ကျွမ်းနားလည်တဲ့ ပုဂ္ဂိုလ်ကြီးတွေ ရှိပါတယ်။ အုပ်ချုပ်ရေး ပိုင်းဆိုင်ရာမှာ ဒီလိုပဲ ထည့်သွင်းပြီးတော့ ဆောင်ရွက်တယ်ဆိုတာ ကျွန်တော့် အနေနဲ့ တွေ့ပါတယ်။ ထိပ်ပိုင်းမှာ ပုဂ္ဂိုလ်ကတော့ သက်ဆိုင်ရာနိုင်ငံရဲ့ ဒါ သူတို့နိုင်ငံက ပုဂ္ဂိုလ်တွေ ထားပါတယ်။ နောက် ဒီမှာလာပြီး တော့ ရင်းနှီးတဲ့အခါမှာ ရှိနေတဲ့ နိုင်ငံရဲ့ ပုဂ္ဂိုလ်တွေကတော့ စတုတ္ထအဆင့်လောက်၊ ပဉ္စမအဆင့်လောက်မှာ ထည့်ပြီးတော့ သူတို့ ဆောင်ရွက်လေ့ ရှိတယ် ဆိုတာလည်းပဲ ဒါလေ့လာတွေ့ရှိရပါတယ်။ နောက်တစ်ချက်က ကျွန်တော့်အနေနဲ့ ဒီလို ရင်းနှီးမြှုပ်မှုတွေ ဒီလိုစီမံကိန်းကြီးတွေကို ဆောင်ရွက်တဲ့အခါမှာ အခုဆောင်ရွက်မယ့်စီမံကိန်းတွေဟာ နောက် ရှေ့ဆက်သွားမယ့် နည်းပညာတွေနဲ့ သဟဇာတ ဖြစ်ဖို့လည်းပဲ လိုအပ်မယ် ထင်ပါတယ်။ အခု ဒီကနေ့ အချိန်အခါက ကျွန်တော်တို့ အများသိနေကြတဲ့ ဒါ Nano Technology ခေတ် နောင်ကျရင် ပစ္စည်းတွေ ကျွန်တော်တို့က Electronic ပစ္စည်း���ွေ၊ လျှပ်စစ်ပစ္စည်းတွေဟာ လွယ်လွယ်ကူကူနဲ့ Maintain လုပ်လို့၊ ပြုပြင်လို့၊ ပြင်ဆင်လို့ သုံးလို့ရတော့မှာ မဟုတ်ပါဘူး။ နောက် ဆေးပညာရပ်တွေမှာလည်းပဲ ဒီလိုပါပဲ Nano Technology ခေတ် ဖြစ်တဲ့အတွက်ကြောင့် ရင်းနှီးမြှုပ်နှံမယ့် စီမံကိန်းတွေဟာလည်းပဲ ကျွန်တော်တို့နိုင်ငံ ခုနတုန်းက ရေရှည်အကျိုးပြု စေဖို့အတွက် ဒီလိုစီမံကိန်းတွေ ဖြစ်သင့်ပါတယ်။ သုံးမယ့် ပစ္စည်းတွေကအစ ကျွန်တော်တို့ Consultant လည်းရှိမယ်၊ ကိုယ့်နိုင်ငံက ပုဂ္ဂိုလ်တွေကလည်းပဲ တတ်ကျွမ်းနားလည်တဲ့ ပုဂ္ဂိုလ် တွေ ဖြစ်မယ်ဆိုလို့ရှိရင် ထည့်မယ့်ပစ္စည်းတွေကအစ ဟိုဖက်ကအဟောင်းတွေ ဒီဖက်ကိုသယ်လာ သယ်ထားပြီး ကျွန်တော်တို့ ဆီမှာတပ် တပ်ပြီးတော့ ဒီစီမံကိန်းကြီးတွေကိုဆောင်ရွက်သွား အသစ်ကလေးဖြစ်အောင် ကျွန် တော်တို့ နည်းနည်းပွတ်တိုက်၊ ဆေးကြော ဒီလို အဖြစ်မျိုးတွေနဲ့ မကြုံရလေအောင် ဒါရေရှည်ထိရောက်အကျိုးပြု စေဖို့အတွက် ဒီဟာလည်းပဲ အရေးကြီးပါတယ်။ ဒါ Consultant ကလည်းပဲ မလွဲမသွေ ကျွန်တော်တို့က လိုအပ်ပါတယ်။ ကျွန်တော်တို့ဆီက ပညာရှင်တွေနဲ့လည်းပဲ ပူးပေါင်းဆောင်ရွက်ဖို့ လို အပ်မယ်လို့ ကျွန်တော့်အနေနဲ့ တင်ပြလိုပါတယ်။ ခုနတုန်းက ကျွန်တော်ရှေ့က ကိုယ်စားလှယ်တော်ကြီး တင်ပြသွားတဲ့အတိုင်း Highway ဆိုတာ။ ဥက္ကဋ္ဌကြီးခင်ဗျား။ Highway လို့ပြောလိုက်တာနဲ့ နိုင်ငံတကာမှာ အနည်းဆုံး 100 km/h ဒီလောက်ကို ကျွန်တော်တို့ မောင်းရပါတယ်။ တချို့နေရာ မှာ ၈၀ ပေါ့။ no km/h cove:qulosofu OCODE:q2208:00$ Highway všiculos မမောင်းရင် ဖမ်းကို ဖမ်းမှာပါ။ ဒါ ကျွန်တော် အတွေ့အကြုံအရ အဲတော့ အဲဒီ အနေအထားမှာ ဒီလမ်းရဲ့ အနေအထားကောင်းဖို့ သေသေချာချာ သူတို့ Consultant အနေနဲ့ စီစဉ်ဆောင်ရွက် ထားပါတယ်။ အလွှာတစ်လွှာချင်းစီ သေသေချာချာ သူရဲ့ ac ပေါ့ (Quality Control) ကို ကျွန်တော်တို့က ထိန်းသိမ်းပြီးတော့ တစ်ခါ အဲဒီနားမှာရှိနေတဲ့ တချို့ Highwdy လမ်းမကြီးဖြတ်သွားတဲ့ ဘေးမှာရှိနေတဲ့ ကျေးရွာတွေ၊ မြို့နယ်တွေ သွားဖို့လည်းပဲ Highwaလမ်းမကြီးဘေးမှာ ကျွန်တော်တို့ Bypass ပေါ့ ဖြတ်ပြီးတော့ လမ်းတွေ ဖောက်ပေးထား ပါတယ်။ အဲဒီဘက်ကတော့ အနှေးယာဉ်တွေ သွားပါ၊ စသည်အားဖြင့် ပေါ့။ အဲဒီတော့ ကျွန်တော်တို့ ဒီကိုလာတဲ့အခါမှာ ဒါ တစ်ခါတုန်းက ဂျပန်တစ်ယောက်က Highway မှာမောင်းပြီးတော့ Accident လို့ ကျွန်တော် ကြားလိုက်ပါတယ်။ Highway ဆိုတာနဲ့ သူထဲမှာ Highway ဆိုရင် မြင်နေရတော့ သူတို့မောင်းလို့ရပြီ။ ဒီလိုပဲ ကျွန်တော်တို့ ထင်လိုက်ပါတယ်။ အဲတော့ သူကလည်းပဲ မမှားပါဘူး၊ သူမောင်းတဲ့ အရှိန်ကလည်းပဲ၊ sdsco? częconsomeon? Highway na odssalos apdi. QC(Quality Control) Bolosufu a $operim cwwbmEzeļd Quality Controleozapolosan Quality Control တွေက စပြီးတော့ ကျွန်တော်တို့က ဆောက်ကတည်းက ဒီလမ်းခင်းကတည်းက ထည့်တဲ့ ကျောက်သားကအစ ဘယ်လောက်လောက် Grgin-Size ပေါ့။ ဘယ်လောက်လောက် TƏ60:60: O ccus copsocon Cement onwapopooàn First Layer, Second Layer, third Layer ကျွန်တော်တို့က လွယ်လွယ်ကူကူကတော့ လမ်းဖောက်မယ်ဆိုရင် ပေါက်တူးလေးနဲ့ ပေါက် အပေါ် ကနေပြီးတော့ ကွန်ကရစ်လောင်းမယ်၊ သူ့အမျိုးပေါ့လေ၊ သုံးအချိုး လေး၊ ငါးအချိုး တစ် စသည်အားဖြင့် ဒီလိုလောင်းလိုက်ရင် အဆင်ပြေပြီ ဆိုတဲ့ အနေအထားတွေကနေ ပြောင်းလဲဖို့ လို အပ်မယ်လို့ ကျွန်တော့်အနေနဲ့ တင်ပြဆွေးနွေး လိုပါတယ်။ ဒါဘာလဲဆိုလို့ရှိရင် ခုနတုန်းက ပြောတဲ့ Consultant လိုပါတယ်။ Consultant နဲ့ QC ကို ထိန်းပေးဖို့ ဒါမှ ကျွန်တော်တို့ ရေရှည် ဒီ စီမံကိန်းတွေဟာ ရှိနေပြီးတော့ ကျွန်တော်တို့ နိုင်ငံအတွက် ဘက်ပေါင်းစုံကနေပြီး အကျိုးပြု ထိရောက်မယ်ဆိုတာ ဆွေးနွေး ရင်းနဲ့ နိဂုံးချုပ်ပါတယ်။ အားလုံး ကျေးဇူးတင်ပါတယ် ခင်ဗျား။</speech>
<speech><mp id="90">ဦးစိုးမြင့်၊ မကွေးတိုင်းဒေသကြီး မဲဆန္ဒနယ်အမှတ် (၆)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီး၊ ပြည်ထောင်စု ဒုတိယဝန်ကြီးနဲ့ အမျိုးသားလွှတ်တော်ကိုယ်စားလှယ်ကြီးများ အားလုံး ကာယသုခ၊ စိတ်တ္တ သုခ၊ နှစ်ဖြာသော သုခတို့နှင့် ရွှင်လန်းချမ်းမြေ့ကြပါစေလို့ ဦးစွာ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ် (၆)မှ အမျိုးသားလွှတ်တော်ကိုယ်စားလှယ် ဦးစိုးမြင့် ဖြစ်ပါတယ်။ ယခု ကျွန်တော့်အနေနဲ့ မန္တလေးတိုင်းဒေသကြီး မဲဆန္ဒနယ်အမှတ်(၆)မှ အမျိုးသား လွှတ်တော်ကိုယ်စားလှယ် ဦးမျိုးမြင့် တင်သွင်းသွားတဲ့ နိုင်ငံတော်၏ ပြည်တွင်း ပြည်ပ ရင်းနှီးမြုပ်နှံမှု အစီအစဉ်များဖြင့် အကောင်အထည်ဖော် ဆောင်ရွက်မည့် စီမံကိန်းကြီးများသည် ဘက်ပေါင်းစုံမှ ရေရှည်ထိရောက် အကျိုးပြု စေရန် သီးခြားလွတ်လပ်သော အတိုင်ပင်ခံ ပညာရှင်အဖွဲ့များ ငှားရမ်းဆောင်ရွက်ရေးပြည်ထောင်စုအစိုးရသို့ တိုက်တွန်းသည့်အဆိုအပေါ်မှာ ထောက်ခံဆွေးနွေးသွားမှာ ဖြစ်ပါတယ်။ ကျွန်တော့်အနေနဲ့ ဦးမျိုးမြင့် အဆိုကို ဤကဲ့သို့ထောက်ခံဆွေးနွေးရခြင်း ရဲ့ အဓိက ရည်ရွယ်ချက်ကတော့ ဒီမိုကရေစီ လမ်းကြောင်းပေါ်မှာ လျှောက်လှမ်းနေတဲ့ ကျွန်တော်တို့ နိုင်ငံအစိုးရသစ်ရဲ့ လက်ထက်မှာ နိုင်ငံတော်အတွင်း လာရောက်ရင်းနှီးမြုပ်နှံလိုတဲ့ နိုင်ငံတကာ အဖွဲ့အစည်းတွေ၊ ပြည်တွင်း ပြည်ပအဖွဲ့အစည်းတွေ ရှိတယ်ဆိုတဲ့ ကျွန်တော်တို့ ပြည်တွင်း / ပြည်ပသတင်းစာများ၊ ဂျာနယ်များ သတင်းဌာနမှ တီဗီများ သတင်းအရ သိနေရပါတယ်။ အဲတော့ ရှိနေတဲ့ ဒီလို လာရောက်ရင်းနှီးမြုပ်နှံမှုတွေ များ နေတဲ့အချိန်မှာ ကျွန်တော်တို့ နိုင်ငံက ဒီလို ရင်းနှီးမြုပ်နှံမှုတွေအပေါ်မှာ အားနည်းချက်၊ လိုအပ်ချက်တွေများ မရှိအောင် ကြို တင် ပြင်ဆင်နိုင်ရန်အတွက် Consultant ကုမ္ပဏီ ငှါးရမ်းဖို့ လို အပ်တဲ့အကြောင်းကို ထောက်ခံ ဆွေးနွေးတင်ပြခြင်း ဖြစ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီး ခင်ဗျား။ လက်ရှိအခြေအနေ ကျွန်တော်တို့ မြန်မာနိုင်ငံရဲ့ အခြေအနေမှာ ဒီ ပြည်တွင်း ပြည်ပမှ လာရောက်ရင်းနှီးမြုပ်နှံတဲ့ အဖွဲ့ပေါင်း (၄၀) ကျော် (၅၀)ခန့်ရှိကြောင်း အဲဒီ ကုမ္ပဏီဟာဆိုရင် ကျွန်တော်တို့ MOU, MOA တွေနဲ့ Joint Venture BOT စနစ်နဲ့ လုပ်ကိုင်နေကြောင်းလည်း စုံစမ်းသိရှိရပါတယ်။ အဲဒီ ကုမ္ပဏီတွေဟာ ကျွန်တော်တို့နိုင်ငံတော်နဲ့ စာချုပ်ချုပ်ဆို လုပ်ကိုင်တဲ့အခါမှာ ဝန်ကြီးဌာနအလိုက် စာချုပ်များ ချုပ်ဆိုရာမှာ ပါဝင်သော သဘောတူညီတဲ့ Terms and Condition တွေဟာဆိုရင် ဝန်ကြီးဌာန ကွဲပြားသည့်အလျောက် ဝန်ကြီးဌာန တစ်ခုနှင့်တစ်ခု မတူတာတွေရှိသလို တချို့ဆို ဝန်ကြီးဌာန တစ်ခုထဲမှာပဲ ကျွန်တော်တို့ လုပ်ငန်းသဘာဝလည်း တူပါလျှက် သဘောတူညီချက်တွေ ကွဲပြားခြားနားတာ တွေ့ရပါတယ်။ ဒီ ကွဲပြားခြားနားချက်တွေပေါ်မှာ ကျွန်တော်တို့ နိုင်ငံအတွက် အားနည်းချက်၊ လိုအပ်ချက်တွေမရှိအောင် ကျွန်တော်တို့ ဒီအပေါ်ကို စိစစ်ဖို့၊ စစ်ဆေးဖို့ လာရောက်ရင်းနှီးမြုပ်နှံတဲ့ လုပ်ငန်းတွေအပေါ်မှာ စစ်ဆေးဖို့ Consultant အဖွဲ့များ လိုအပ်ကြောင်းကို လည်း ကျွန်တော်တို့ တင်ပြချင်ပါတယ်။ ကျွန်တော်တို့ မြန်မာနိုင်ငံရဲ့ သဘာဝအရင်းအမြစ်များကို လာရောက်လုပ်ဆောင်တဲ့ ပြည်တွင်း/ပြည်ပ အဖွဲ့အစည်းတွေဟာ ကျွန်တော်တို့နိုင်ငံရဲ့ သဘာဝသယံဇာတ ပစ္စည်းထုတ်ယူ သုံးစွဲနိုင်ဖို့ စီမံကိန်းတွေလုပ်မှာဖြစ်ပါတယ်။ စာချုပ်တွေအရလည်း ကျွန်တော်တို့ ထုတ်ယူ သုံးစွဲခွင့်ပြုရမှာ ဖြစ်ပါတယ်။ ကျွန်တော်တို့ မြန်မာနိုင်ငံမှာ စာချုပ် စာတမ်းများရဲ့ လိုအပ်ချက်ကြောင့် နိုင်ငံတော်မှာ နစ်နာမှုများမရှိစေရန် များစွာအရေးကြီးပါတယ်။ ဒါကြောင့် စာချုပ်များ မှာပါတဲ့ Terms in Condition တွေဟာ အရေးပါတဲ့ အချက်များတွေကို အထူးသိထားပြီး စာချုပ် ချုပ်ဆိုဖို့လိုအပ်ကြောင်း ကျွန်တော့်အနေနဲ့ တင်ပြလိုပါတယ်။ ဒီလိုစာချုပ် ချုပ်တဲ့ နေရာမှာ ကျွန်တော်တို့ နိုင်ငံတော်အစိုးရဌာနတွေအတွက် နိုင်ငံတော် ရှေ့နေချုပ်ရုံးက ကြီးကြပ်တာရှိပါတယ်။ သာမန်ရောင်းဝယ်ဖောက်ကားမှုလုပ်ငန်းတွေမှာ နိုင်ငံရှေ့နေချုပ်ရုံးက ကြီးကြပ်မှုနဲ့ စာချုပ် ချုပ်ဆိုတာတွေ အခက်အခဲ မရှိနိုင်သော် လည်း ကျွန်တော်တို့ အင်ဂျင်နီယာလုပ်ငန်းများဆိုင်ရာ ကျွမ်းကျင်မှုဆိုင်ရာလုပ်ငန်းတွေမှာ သဘောတူညီတဲ့ စာချုပ်များ ချုပ်ဆိုတဲ့အခါမှာ လုပ်ငန်းကျွမ်းကျင်မှုရှိသော၊ ဘာသာရပ်ဆိုင်ရကျွမ်းကျင်မှုရှိသော ကျွန်တော်တို့ Consultant ကုမ္ပဏီများ၊ အကြံပေး ပညာရှင်များ ငှါးရမ်းပြီး အသုံးပြုရန်လိုအပ်ကြောင်း တင်ပြလိုပါတယ်။ ဒီနေ့ ကျွန်တော်တို့ တိုးတက်နေတဲ့ IT ခေတ်ကြီးမှာ နိုင်ငံတကာကျွမ်းကျင်မှု ကုမ္ပဏီများ၊ Consultant ကုမ္ပဏီများဟာဆိုရင် ကွန်ပျူတာများကိုအသုံးပြုပြီး ဥပမာ ကျွန်တော်တို့ စီမံကိန်းတွေ ဆောက်မယ်၊ ရေအားလျှပ်စစ်စီမံကိန်းတွေ ဆောက်မယ်၊ တစ်ခြား စီမံကိန်းတွေ မည်သည့်စီမံကိန်းတွေ ဆောက်ဆောက် စီမံကိန်းမဆောက်ခင် စီမံကိန်းအစမှ အဆုံးတိုင် ဆောက်ပြီးသကဲ့သို့ ကွန်ပျူတာမှာ မော်ဒယ်ပုံစံမျိုးသုံးပြီးတော့ သူတို့ စိစစ်ခြင်းအား ဖြင့် ကျွန်တော်တို့ နိုင်ငံအတွက် အကျိုးရှိတဲ့ အကြံပြုချက် သုံးသပ်ချက်တွေကို ဒီ Consultanကုမ္ပဏီက ပေးနိုင်ပါတယ်။ ဆောက်ပြီးမှထားပါတော့၊ ကျွန်တော် တို့ ဆောက်ပြီးမှ ရေအားလျှပ်စစ် စီမံကိန်းတစ်ခုပဲဖြစ်ဖြစ်၊ ဘိလပ်မြေစက်ရုံစီမံကိန်း တစ်ခုပဲဖြစ်ဖြစ်၊ ဓာတ်အားပေး စက်ရုံ စီမံကိန်းတစ်ခုပဲဖြစ်ဖြစ် မဆောက်ခင်မှာ စီမံကိန်းအစမှအဆုံးတိုင် ကွန်ပျူတာနဲ့ ကျွန်တော်တို့ Mathmatical Model Programming တွေသုံးပြီး ရေးဆွဲခြင်းအားဖြင့် ဆောက်ပြီးရင် ဘာဖြစ်မယ် ဆိုတာ ကို ကျွန်တော်တို့ နိုင်ငံအတွက် ကို ကွန်ပျူတာတွေ အကြံပြုလို့ရပါတယ်။ ဒါကြောင့်မို့လို့ ကျွန်တော်တို့အနေနဲ့ ဦးမျိုးမြင့် ရဲ့ အဆိုဖြစ်တဲ့ တတိယနိုင်ငံရဲ့ Consultant ကုမ္ပဏီများကို အသုံးပြု ဖို့ ကျွန်တော့်အနေနဲ့ ထောက်ခံ တင်ပြခြင်း ဖြစ်ပါတယ်။ ဒီလို အသုံးပြုခြင်းအားဖြင့် ကျွန်တော်တို့ Consultant ကုမ္ပဏီများကို ငှား ရမ်း အသုံးပြုခြင်းအားဖြင့် ကျွန်တော်တို့အနေနဲ့ စီမံကိန်းရဲ့ အကျိုးအပြစ်များ၊ ကောင်းကျိုး ဆိုးကျိုးများ စီမံကိန်းမပြီးသေးသော်လည်း စီမံကိန်းမစခင်ကြိုတင်သိရှိပြီး ဒီစီမံကိန်းဟာ ကျွန်တော်တို့နိုင်ငံအတွက် လုပ်သင့် လုပ်ထိုက်တယ် စသည်အားဖြင့် မလုပ်သင့်တဲ့ စီမံကိန်း စသည်အားဖြင့် ဆုံး ဖြတ်လို့ရတဲ့အတွက်ကြောင့် ကျွန်တော်တို့ဒီ Consultant ကုမ္ပဏီများကို ငှားရမ်းပြီး အသုံးပြုရန်လိုအပ်ကြောင်း ထောက်ခံအပ်ပါတယ်။ ပြည်ပမှ ရင်းနှီးမြှုပ်နှံဖို့လာကြတဲ့ ကုမ္ပဏီများဟာလည်းပဲ ကျွန်တော်တို့နိုင်ငံနဲ့ အကျိုးတူ ပူးပေါင်းဆောင်ရွက်မှုများ လုပ်တဲ့အခါ Joint Venture ပဲဖြစ်ဖြစ်၊ BOT ပဲဖြစ်ဖြစ်၊ သူတို့ပြည်ပနိုင်ငံက ပစ္စည်းတွေ တင်သွင်းလာတာ ရှိပါတယ်။ ကျွမ်းကျင်မှုပိုင်းဆိုင်ရာတွေမှာလည်း သူတို့ ပူးပေါင်းဆောင်ရွက်ရန်ရှိသလို စီမံကိန်း လုပ်ငန်းတွင် ငွေကုန်ကြေးကျ စိုက်ထုတ်သုံးစွဲရတာလည်း ရှိပါတယ်။ ဒီလိုအကျိုးတူပူးပေါင်းဆောင်ရွက်တဲ့အချိန်မှာ အကျိုးတူ ပူးပေါင်းဆောင်ရွက်တဲ့ ဝန်ကြီးဌာနကလည်းပဲ စီမံကိန်း လုပ်ငန်းရဲ့ မူလပိုင်ရှင် Owner ဖြစ်ပါတယ်။ ဒါကြောင့် Owner ဝန်ကြီးဌာနနဲ့ နိုင်ငံခြားရင်းနှီး မြှုပ်နှံမှု ကုမ္ပဏီနှင့် ပြည်ပတင်သွင်းလာတဲ့ပစ္စည်းများရဲ့ ချေးငွေအပေါ် ပြန်လည်ပေးဆပ်ရမယ့် အခြေအနေအရပ်ရပ် နှစ်ဖက်သဘောတူညီထားတဲ့ အချက်အလက်များ Term and Condition . Agreement op: 98620odssalos valecossion Consultant ကုမ္ပဏီများရဲ့ အခန်းကဏ္ဍဟာ အရေးကြီးပါတယ်။ စီမံကိန်းလုပ်ငန်းကာလရှည်လျားမှု၊ အဆိုပါကာလရဲ့ နှ စ်ဦးနှစ်ဖက် အကျိုး ခံစားခွင့်များ၊ ချေး ငွေနှင့် လုပ်ကိုင်တဲ့လုပ်ငန်းတွေမှာဆိုရင်လည်း ကျွန်တော်တို့ အတိုးပေးဆပ် ရမယ့် ကာလတွေ၊ ပစ္စည်းဝယ်တဲ့ကိစ္စရပ်များ လုပ်ပေးတာတွေ၊ ဒါတွေ အားလုံးပေါ်မှာ ကျွန်တော်တို့ ကိုယ်စား ကျွန်တော်တို့နိုင်ငံရဲ့ကိုယ်စား ဒီ Consultant ကုမ္ပဏီတွေက ကျွန်တော်တို့ နိုင်ငံရဲ့ လုပ်ငန်းတွေပေါ်မှာ နိုင်ငံတကာ စံချိန်စံညွှန်းနဲ့ ဆုံးဖြတ်ပြီးတော့ လိုအပ်တဲ့ အကြံပြုချက်တွေ ပေးနိုင်တာဖြစ်တဲ့အတွက်ကြောင့် ဦးမျိုးမြင့် တင်ပြတဲ့ ဒီ Third Party Consultant ကုမ္ပဏီတွေကို ငှားရမ်းအသုံးပြုတယ်ဆိုတာ ကျွန်တော့် အနေနဲ့ ထောက်ခံ တင်ပြအပ်ပါတယ်။ ဥက္ကဋ္ဌကြီး ခင်ဗျား။ စီမံကိန်းစာချုပ် ချုပ်ဆိုမှု အသက်ဝင်လာစေရန်အတွက် ကျွန်တော်တို့ နှစ်ဦးနှစ်ဖက် စီမံကိန်းဆောင်ရွက်ရတာတွေ ရှိပါတယ်။ အဲလိုဆောင်ရွက်ရတဲ့ အခါမှာ ကျွန်တော်တို့ တည်ဆောက်တယ်။ စီမံကိန်းဆိုင်ရာ တည်ဆောက်တယ်။ ပိုင်ဆိုင်တာ လွှဲပြောင်းတယ်။ BOT စနစ် စသည်ဖြင့် အဆင် ဆင့်ကို ဖြတ်သန်းပြီးတော့ စီမံကိန်းကို အကောင်အထည်ဖော် ဆောင်ရွက်ကြရမှာ ဖြစ်ပါတယ်။ သက်ဆိုင်ရာအဆင် အလိုက် စီမံကိန်းအတွက်စူးစမ်းလေ့လာခြင်း၊ အချက်အလက်စုဆောင်းခြင်း၊ သဘောတူညီမှုများအတိုင်း စီမံကိန်းများကို ဖြစ်မြောက်နိုင်စွမ်း အစီရင်ခံစာ ပြုစုတင်သွင်းခြင်း၊ စီမံကိန်းတစ်ခုလုံးကို အစုအဖွဲ့လိုက် စီမံကိန်းများ၊ နောက်ဆုံး ကျွန်တော်တို့ Master Plan အထိ ကျွန်တော်တို့ ပင်မစီမံချက်များ ရေးဆွဲကြရပါတယ်။ အဲဒီလို ရေးဆွဲတဲ့အခါမှာ ကျွန်တော်တို့ ဒီ Project Feasibality Study Report saozas zę:cogi 938qso?co2 capagodssalos ကျွန်တော်တို့ ဒီ Detail Plan ကို ကျွန်တော်တို့ သက်ဆိုင်ရာဝန်ကြီးဌာနကို စီမံကိန်း တာဝန်ယူလုပ်ဆောင်ရမယ့် ကုမ္ပဏီက တင်သွင်းတဲ့အခါမှာ Investment လုပ်မယ့်ကုမ္ပဏီက တင်သွင်းတဲ့အခါမှာ ဒီအစီရင်ခံစာကို အသေးစိတ် စစ်ဆေး မှုများကို ကျွန်တော်တို့ နိုင်ငံတကာက ကျွမ်းကျင်သော အတွေ့အကြုံ ရှိသော အကြံပေးအဖွဲ့တွေကို ငှားရမ်းပြီး အသုံးပြု ခြင်းအားဖြင့် ပကတိအခြေအနေ အမှန်များကို ကျွန်တော်တို့ လေ့လာသုံးသပ် ဆောင်ရွက်မှာ ဖြစ်ပါတယ်။ ဥက္ကဋ္ဌကြီးခင်ဗျား။ ယခုအခါမှာ ကျွန်တော်တို့ အထက်တွင်တင်ပြခဲ့တဲ့ ကျွန်တော်တို့ အကြံပေး Consultant ကုမ္ပဏီက လုပ်ဆောင်ရမယ့် လုပ်ငန်းကိစ္စရပ်တွေကို၊ ဒီနေ့ ကျွန်တော်တို့ဆီမှာ ပြည်တွင်းပြည်ပ က လာရောက်ပြီး ရင်းနှီးမြှုပ်နှံမှုကုမ္ပဏီတွေဟာ ကိုယ်ပိုင် ငွေကြေး စိုက်ထုတ်ရတယ်။ ဘဏ်ချေးငွေရအောင် ကိုယ့်ဟာကိုယ် ရှာရတယ်။ အဲဒီ တော့ သူတို့အစီအစဉ်တွေနဲ့ပဲ ကျွန်တော်တို့ Consultant ကုမ္ပဏီတွေကို သူတို့နဲ့ အဆင်ပြေတဲ့ အတိုင်ပင်ခံကုမ္ပဏီကို ငှားရမ်းပြီး သုံးစွဲနေကြရတယ်လို့ အဆိုရှင် ဦးမျိုးမြင် . က တင်ပြ သွားပါတယ်။ အဲဒီလို တင်ပြသွားတဲ့ ဒီကုမ္ပဏီတွေရဲ့ Invester လုပ်တဲ့ကုမ္ပဏီနဲ့ Consultant ကုမ္ပဏီတွေဟာ တစ်သားတည်းဖြစ်တဲ့အခါမှာ ကျွန်တော်တို့နိုင်ငံအတွက် မှန်ကန်သော အကြံပြုချက်များ မရ ရှိနိုင်ပါဘူး။ ဒါကြောင့်မို့လို့ ကျွန်တော်တို့က ဒီမှန်ကန်သော အကြံပြုချက်များ ရရှိနိုင်ဖို့ပြောရင် အခြား Third Partys, Third Country လုပ်ဖို့လိုပါတယ်။ ဥပမာ ကျွန်တော်တို့ တရုတ်နိုင်ငံကလာတဲ့ Investor ဟာ တရုတ်နိုင်ငံထက် လုပ်ငန်း ပြည့်စုံကြွယ်ဝသော နည်းပညာကြွယ်ဝသော အခြားသော တတိယနိုင်ငံ တစ်ဦးက ကုမ္ပဏီများကို ကျွန်တော်တို့ ငှားရမ်းပြီး အသုံးပြုခြင်းအားဖြင့် . ကျွန်တော်တို့အနေနဲ့ များစွာ အထောက်အကူပြုပါတယ်။ အဲဒီတော့ ကျွန်တော်တို့ နောက်ဆုံးအနေ နဲ့ ကျွန်တော်တို့ တင်ပြချင်တာတော့ ကျွန်တော် ဒါတွေဟာ အခု Consultant ကုမ္ပဏီငှားရမ်းတယ်ဆိုတာ တကယ်တော့ နိုင်ငံတကာ Protise ပါ။ ကျွန်တော်တို့ ဥပမာ - အခု ကျွန်တော် အလျဉ်းသင့်လို့ တင်ပြရရင် ကျွန်တော် ဝန်ထမ်းဘဝတုန်းက ကျွန်တော်တို့ ဧရာဝတီ -ချင်းတွင်းစီမံကိန်း ဖြစ်မြောက်မှုစီမံကိန်းလေ့လာ ပါတယ်။ ကမ္ဘာ့ဘဏ်က ငွေကြေးမများပါဘူး။ ဒေါ်လာ ၁ သန်းထဲပါ။ ကမ္ဘာ့ဘဏ်က ဒါကို ဒေါ်လာ ၁ သန်းနဲ့လုပ်ဖို့ Dutch Hdsconidil ကုမ္ပဏီတစ်ခု ငှားရမ်းပါတယ်။ ဒါပိုက်ဆံ ၁ သန်းထဲပါ။ အဲဒီငှားရမ်းတဲ့အခါမှာ ကမ္ဘာ့ဘဏ်က သူတို့ပေးတဲ့ပိုက်ဆံပေါ်မှာ တကယ် စနစ်တကျ သုံးစွဲလား။ အကျိုးရှိရှိ သုံးရဲ့ လား။ တကယ်လုပ်ရဲ့ လား။ သူ့ကို ပြန်ပြီးတော့ ဒီ Royd ကုမ္ပဏီကို ပြန်ပြီးတော့ Consultant လုပ်ဖို့၊ နောက်ထပ်တစ်ခါ ကုမ္ပဏီကြီးတစ်ခု ငှားရမ်းပြီး သုံးစွဲတယ်။ နမူနာ တွေ့ခဲ့ပါတယ်။ ဒါ သာဓက အဖြစ် ကျွန် တော်တို့ တင်ပြခြင်း ဖြစ်ပါတယ်။ တကယ်တော့ ဒီဟာ ငွေကြေးအနေနဲ့ဆိုရင် ဒီကဆောင်ရွက်နေတဲ့ စီမံကိန်းကြီးများနဲ့ နှိုင်းစာရင် မပြောပလောက်ပါဘူး။ ဒါ ကျွန်တော်တို့ရဲ့ ဌာနလေးရဲ့၊ ပို့ဆောင်ရေးဝန်ကြီးဌာနရဲ့ အတွေ့အကြုံ ဖြစ်ပါတယ်။ ဒီလိုပဲ ဆည်မြောင်းဌာနမှာလည်း အတွေ့အကြုံတွေ အများကြီးရှိနေကြောင်း အဆိုရှင်က တင်ပြထားပါတယ်။ ဒီလို အတိုင်းပင်ခံအဖွဲ့ ငှားရမ်းရာမှာလည်း နိုင်ငံတော်က မိမိပိုင်ငွေကြေးကို လုံးဝစိုက်ထုတ်ခေါ်ယူ ငှားရမ်းခြင်း၊ ဒါမှမဟုတ် ယာယီ စိုက်ထုတ်ခေါ်ယူ ငှားရမ်းပြီးတော့ ၎င်းစီမံကိန်းများ အသက်ဝင်လာတဲ့ အခါ ကျွန်တော်တို့ Inverster လုပ်တဲ့ Investor လုပ်တဲ့ ကုမ္ပဏီကြီးကနေပြီးတော့ ကျွန်တော်တို့ Consultant ငှားရမ်းခပိုက်ဆံကို ပြန်လည်တောင်း ပြီးတော့ အကုန်အကျခံရင်းနဲ့ လုပ်ခြင်းအားဖြင့်လည်း နိုင်ငံတော်အတွက်ကို ငွေကြေးသက်သာ စေပါတယ်။ ဆိုလိုတာကတော့ စီမံကိန်းကြီးလုပ်ငန်းများလုပ်လို့ရှိရင် မလွဲမသွေ တတိယနိုင်ငံက ကျွမ်းကျင်သော Consultant ကုမ္ပဏီငှားရမ်းသုံးစွဲခြင်းအားဖြင့် ကျွန်တော်တို့နိုင်ငံအတွက် လုပ်ငန်းများကို ရေရှည်အကျိုးပြုမှာ ဖြစ်ပါတယ်။ ဒါကြောင့် ကျွန်တော့်အနေနဲ့ အဆိုရှင် တင်သွင်းသွား တဲ့ နိုင်ငံတော်၏ ပြည်တွင်းပြည်ပ ရင်းနှီး မြှုပ်နှံမှု အစီအစဉ်များဖြင့် . အကောင်အထည်ဖော်ဆောင်ရွက်မည့် စီမံကိန်းကြီးများသည် ဘက်ပေါင်းစုံမှ ရေရှည်ထိရောက် အကျိုးပြု စေရန်အတွက် သီးခြားလွတ်လပ်သော အတိုင်ပင်ခံပညာရှင်များ ငှားရမ်းဆောင်ရွက် ရေး ပြည်ထောင်စုအစိုးရသို့ တိုက်တွန်းသည့် အဆိုကို လေးလေးနက်နက် ထောက်ခံကြောင်း တင်ပြအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">အဆိုနဲ့စပ်လျဉ်းပြီး အမျိုးသားစီမံကိန်းနှင့် စီးပွားရေးဖွံ့ဖြိုး တိုးတက်မှုဝန်ကြီးဌာန၊ ဒုတိယဝန်ကြီး က ပြန်လည်ဆွေးနွေးရန် ရှိပါက ဆွေးနွေးဖို့ဖြစ်ပါတယ်။</speech>
<speech><agency id="74">ဒေါက်တာကံဇော်၊ (ဒုတိယဝန်ကြီး၊ အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှု ဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသား လွှတ်တော်ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံပါစေကြောင်း ဆုမွန်ကောင်း တောင်းရင်း ဂါရဝပြု အပ်ပါတယ်။ ကျွန်တော်ကတော့ အမျိုးသားစီမံကိန်းနှင်. စီးပွားရေး ဖွံ့ဖြိုး တိုးတက်မှုဝန်ကြီးဌာန၊ ဒုတိယဝန်ကြီး ဒေါက်တာကံဇော် ဖြစ်ပါတယ်။ မန္တလေးတိုင်းဒေသကြီးမဲဆန္ဒနယ်အမှတ်(၆) အမျိုးသားလွှတ်တော် ကိုယ်စားလှယ် ဦးမျိုးမြင့် တင်သွင်းသည့် နိုင်ငံတော်၏ ပြည်တွင်းပြည်ပ ရင်းနှီးမြှုပ်နှံမှု အစီအစဉ်များဖြင်. အကောင်အထည်ဖော် ဆောင်ရွက်မည့် စီမံကိန်းကြီးများသည် ဘက်ပေါင်းစုံမှ ရေရှည်ထိရောက် အကျိုးပြု စေရန် သီးခြား လွတ်လပ်သော အတိုင်ပင်ခံ အင်ဂျင်နီယာများ ငှားရမ်း ဆောင်ရွက်ရေး ပြည်ထောင်စု အစိုးရသို့ တိုက်တွန်းသည့်အဆိုနှင့် ပတ်သက်၍ ဆွေးနွေးတင်ပြမှာ ဖြစ်ပါတယ်။ အဆိုရှင်ရဲ့ ဖော်ပြချက်တွင် နိုင်ငံတော်အနေဖြင်. ပြည်တွင်းပြည်ပ ရင်းနှီးမြှုပ်နှံမှု များကို ဖိတ်ခေါ်ပြီး စီမံကိန်းကြီးများကို ပူးပေါင်းအကောင်အထည်ဖော် ဆောင်ရွက်ရာတွင် ကဏ္ဍအသီးသီး၌ ငွေကြေးရင်းနှီးမြှုပ်နှံမှုများတွင် အလယ်အလတ်နှင့် အလွန်ကြီးမားသော ရင်းနှီးမြှုပ်နှံမှုများဖြင့် စီမံကိန်းကြီးများပါ ဝင်ကြောင်း၊ ထိုစီမံကိန်းများ၏ သဘောတူစာချုပ်ပါ လုပ်ပိုင်ခွင့်ကာလ ပြီးဆုံးသွားသည့်အခါ နိုင်ငံတော်မှ တန်ရာတန်ကြေး ရရှိ ရန် လိုအပ်ကြောင်း ဖော်ပြထားပါတယ်။ ဒီအချက်နဲ့ပတ်သက်ပြီး သက်ဆိုင်ရာဝန်ကြီးဌာန အနေဖြင့် ရှုထောင့်စုံ ဖြစ်တန်စွမ်း အရင်းကြေကာလနှင် . အကျိုးအမြတ် ပြန်ပေါ်နှုန်းတို့ကို နှစ်ဖက်လက်မှတ် မရေးထိုးမီ သေချာစွာတွက်ချက်ပြီးမှသာ စာချုပ်ချုပ်ဆို၊ လက်မှတ်ရေးထိုးခြင်း၊ စာ ချုပ်ပါ ကတိကဝတ်အတိုင်း ဖြစ်မလာလျှင် မည်သို့အရေးယူ ဆောင်ရွက်သင့်သည်ကို စတင်ချုပ်ဆိုစဉ် ကပင် ထည့်သွင်းဖော်ပြထားပြီး နိုင်ငံတော်အတွက် တန်ရာတန်ကြေး မရလျင် စာချုပ်နှင့်အညီ ဥပဒေအရ ဆောင်ရွက်သွားသင့်သည်ဟု ယူဆပါသည်။ အဆိုရှင်၏ ဖော်ပြချက်တွင် အချို့စီမံကိန်းများသည် ဥပမာအားဖြင့် မန္တလေးတိုင်း ဒေသကြီးအတွင်းရှိ ရဲရွာရေအားလျှပ်စစ် စီမံကိန်းကဲ့သို့ လုပ်ငန်းထုထည်ပမာဏ ကြီးမားသော စီမံကိန်းကြီးများတွင် အင်ဂျင်နီယာပညာရပ်ပိုင်း ရင်းနှီးမြှုပ်နှံမှုလုပ်ငန်းများတွင် သတ်မှတ် သက်တမ်းကာလအတွင်း တည်တံ့ခိုင်မြဲရေး အစရှိသည်တို့ကို အထူး အလေးထား ဆောင်ရွက် ရမည့်ကိစ္စဖြစ်ကြောင်း၊ သို့ဖြစ်ပါ၍ စီးပွားရေးစီမံကိန်းများကို အကောင်အထည်ဖော် ဆောင်ရွက်ရာတွင် နိုင်ငံခြားကျွမ်းကျင်သူများကို နိုင်ငံပိုင်ငွေကြေးဖြင့် ငှားရမ်းပြီး သက်ဆိုင်ရာ ကျွမ်းကျင်ပညာရှင်များနှင့်အတူ ဆောင်ရွက်ရကြောင်း၊ ပြည်တွင်းတိုင်းရင်းသား ကုမ္ပဏီနှင့် ပြည်တွင်းရင်းနှီးမြှုပ်သည့် ကုမ္ပဏီများမှ မိမိအစီအစဉ်ဖြင့် ငှားရမ်းဆောင်ရွက် ရာတွင် သက်ဆိုင်ရာဝန်ကြီးဌာန၏ သဘောတူစာချုပ်အရ မူလပိုင်ရှင် မည်သို့ပင် ပါဝင်စေကာမူးစိုက်ဆောင်ရွက်မှုအပိုင်းတွင် နက်ရှိုင်းစွာပါဝင်ဆောင်ရွက်ရန် အခွင့်အလမ်း နည်းပါးနေကြောင်း၊ ဝန်ကြီးဌာနများမှ မည်သို့ပင် သဘောထားမှတ်ချက်ပြု ထား သော်လည်း လိုက်နာမှု အားနည်းကြောင်း ဖော်ပြထားတာ တွေ့ရပါတယ်။ ဤအချက်နှင့် စပ်လျဉ်းပြီး မူလစာချုပ်တွင် ဝန်ကြီးဌာနမှ နက်ရှိုင်းစွာပါဝင်ဆောင်ရွက်ရန် လိုအပ်ပါက ထည့်သွင်းရေးသားချုပ်ဆိုပြီး လက်တွေ့ဆောင်ရွက်ရာတွင် စာချုပ်ပါကဲ့သို့ ဖြစ်မလာပါက ဝန်ကြီးဌာနအနေဖြင့် စာချုပ်ပါ အတိုင်း ဥပဒေနှင့်အညီ တစ်ဖက်နိုင်ငံ၊ တစ်ဖက်ကုမ္ပဏီသို့ တောင်းဆိုဆောင်ရွက်သင့်တယ်လို့ ယူဆပါတယ်။ နိုင်ငံတော်ကလည်း သက်ဆိုင်ရာ စီမံကိန်း အကောင်အထည်ဖော်မည့် ဝန်ကြီးဌာနကိုသာ နားလည်မှု စာချွန်လွှာ ဖြင့် နှစ်ဖက်သဘောတူ စာချုပ် ပြုစုစေပြီး နိုင်ငံအကျိုးစီးပွား ထိခိုက်နစ်နာမှု မရှိအောင် ပြောဆိုညှိနှိုင်း ချုပ်ဆိုရန် တာဝန်ပေးအပ်ထားတာ ဖြစ်ပါတယ်။ အဆိုရှင် ဦးမျိုးမြင့် ကိုယ်တိုင် ညွှန်ကြားရေးမှူးချုပ် တာဝန်၊ ဒုတိယဝန်ကြီး တာဝန်များကို ကိုယ်တိုင်ထမ်းဆောင်စဉ်က ကမ္ဘာ့ဘဏ် ချေးငွေများ၊ အာရှဖွံ့ဖြိုးရေးဘဏ် ချေးငွေများနှင့် ဂျပန်နိုင်ငံ ပင်လယ်ရပ်ခြား စီးပွားရေးပူးပေါင်းဆောင်ရွက်ရေး ရန်ပုံငွေအဖွဲ့ ချေးငွေများ ဖြင့် အကောင်အထည်ဖော် ဆောင်ရွက်ခဲ့သော လုပ်ငန်းစီမံကိန်းကြီးများတွင် စီမံကိန်းကာလတစ်လျှောက်လုံးတွင် သက်ဆိုင်ရာဝန်ကြီးဌာနရဲ့ ဆောင်ရွက်ချက်များကို တတိယ အဖွဲ့အစည်း အတိုင်ပင်ခံအင်ဂျင်နီယာ(Third Party)များ ငှားရမ်းဆောင်ရွက်ခြင်း ပြုလုပ်ခဲ့သည့် အတွက် နိုင်ငံတော်အ တွက် များစွာအကျိုးရှိခဲ့သည်ကို အဆိုရှင် တင်သွင်းသည့်အဆိုတွင် ဖော်ပြထားပါတယ်။ ဒီ ဖော်ပြချက်ဟာလည်း အမှန်တကယ် လုပ်သင့်လုပ်ထိုက်သော လုပ်ငန်း ဖြစ်သည့်အတွက် အဆိုရှင် တာဝန်ယူခဲ့စဉ်ကာလများက တတိယအဖွဲ့အစည်း အတိုင်ပင်ခံ အင်ဂျင်နီယာများ ငှားရမ်းဆောင်ရွက်မှုမျိုးကို ရှေးအစဉ်အလာအတိုင်း ဆောင်ရွက်သင့်ကြောင်း အထူးစီမံကိန်း အကောင်အထည်ဖော်ရေးအဖွဲ့သို့ တင်ပြအကြံပြုခဲ့မည်ဟု ယုံကြည်ယူဆ ပါတယ်။ ဥက္ကဋ္ဌကြီးခင်ဗျား။ ဦးမျိုးမြင့် ၏ အဆိုဖော်ပြချက်တွင် ပါဝင်သော အချက်တစ်ခုမှာ စီမံကိန်းကြီးများရဲ့ အခြေအနေကို ပုံမှန်စစ်ဆေးမှုများ ပြုလုပ် သင့်ကြောင်း ဖော်ပြထားပါတယ်။ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီလက်ထက်တွင် အထူးစီမံကိန်းများအကောင်အထည်ဖော်ရေးအဖွဲ့ကို နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီ ဥက္ကဋ္ဌမှ ဥက္ကဋ္ဌအဖြစ် ဆောင်ရွက်ခဲ့ပါတယ်။ ယခုအစိုးရသစ်လက်ထက်မှာ အထူးစီမံကိန်းများ အကောင်အထည်ဖော်ရေးအဖွဲ့ကို နိုင်ငံတော်သမ္မတရုံး၏ အမိန့်ကြော်ငြာစာအမှတ်၊ ၄/၂၀၁၁ ဖြင့် ဖွဲ့စည်းဆောင်ရွက်လျက်ရှိပြီး ယင်းအဖွဲ့၏ လုပ်ငန်းတာဝန်များတွင် မတည်ငွေ အများအပြား လိုအပ်သော လုပ်ငန်းများနှင့် စပ်လျဉ်း၍လည်းကောင်း၊ နည်းပညာအဆင့်မြင့် ကျွမ်းကျင်မှုနှင့် စက်ပစ္စည်းကိရိယာ လိုအပ်သောလုပ်ငန်းများနှင့် စပ်လျဉ်း၍လည်းကောင်း အကောင်အထည်ဖော်ရာတွင် ပြင်ပနိုင်ငံများ၊ ပြင်ပစီးပွားရေး အဖွဲ့အစည်းများနှင့် အကျိုးတူ ပူးတွဲလုပ်ငန်းကြီးများအဖြစ် လျင်မြန်စွာ အကောင်အထည်ဖော် ဆောင်ရွက်လာနိုင်ရေးအတွက် လမ်းညွှန်ခြင်း၊ မူဝါဒများ ချမှတ်ပေးခြင်း၊ ညှိနှိုင်းကြီးကြပ်ပေးခြင်းတို့ကို ဆောင်ရွက်ရန် ပါရှိပါတယ်။ ယင်းအဖွဲ့တွင် နိုင်ငံတော်သမ္မတမှ ဥက္ကဋ္ဌ၊ ဒုတိယသမ္မတများမှ ဒုတိယဥက္ကဋ္ဌများ၊ တပ်မတော်ကာကွယ်ရေး ဦးစီးချုပ် ညှိနှိုင်းကွပ်ကဲရေးမှူး (ကြည်း၊ ရေ၊ လေ) ဝန်ကြီးဌာန(၁၅)ခုမှ ပြည်ထောင်စုဝန်ကြီးများက အဖွဲ့ဝင် နှင့် သမ္မတရုံးဝန်ကြီးဌာန၊ ပြည်ထောင်စုဝန်ကြီးက အတွင်းရေးမှူး၊ နိုင်ငံတော်သမ္မတရုံး၊ ညွှန်ကြားရေးမှူးချုပ်က တွဲဖက်အတွင်းရေးမှူးအဖြစ် ပါဝင်ဖွဲ့စည်းထားပြီး ဖြစ်ပါတယ်။ ယခင် အစိုးရလက်ထက်က အထူးစီမံကိန်းကြီးများ အကောင်အထည်ဖော်ရေး အဖွဲ့ရဲ့ ဥက္ကဋ္ဌ၊ ဒုတိယဥက္ကဋ္ဌနှင့် တာဝန်ရှိသူများနဲ့ ဝန်ကြီး၊ ဒုတိယဝန်ကြီးများက စီမံကိန်း လုပ်ငန်းနေရာများအထိ ကွင်းဆင်းစစ်ဆေးမှုများ ပြုလုပ်ခြင်း၊ လေးလပတ်ကာလအလိုက် စီမံကိန်းတိုးတက်မှု အခြေအနေများ ကို တင်ပြစေခြင်း၊ အခက်အခဲများတင်ပြစေခြင်း ပြုလုပ်ခဲ့ တာတွေရှိသလို ယခုအစိုးရသစ်လက်ထက်မှာလည်း အထူးစီမံကိန်းကြီးများ အကောင်အထည် ဖော်ရေးအဖွဲ့ ဥက္ကဋ္ဌ နိုင်ငံတော်သမ္မတနှင့် ဒုတိယဥက္ကဋ္ဌများ ဖြစ်ကြသည့် ဒုတိယသမ္မတများ၊ တာဝန်ရှိ ဝန်ကြီး၊ ဒုတိယဝန်ကြီးများက သွားရော က်စစ်ဆေးနေတာ ရှိပါတယ်။ သို့ရာတွင် ပညာရပ်ပိုင်းဆိုင်ရာ ကျွမ်းကျင်သူ ပညာရှင်များအဆင့် အသေးစိတ် စစ်ဆေးခြင်းကိုတော့ စီမံကိန်းအမျိုးအစား၊ စက်ပစ္စည်းအမျိုးအစား၊ ထုတ်လုပ်မှု အမျိုးအစားနဲ့ ပမာဏအပေါ် မူတည်ပြီး ပြည်တွင်း ပြည်ပ ကျွမ်းကျင်သူ အဖွဲ့အစည်းများမှ လာ ရောက်စစ်ဆေးပေးရန် လိုအပ်မည်ဆိုပါက သက်ဆိုင်ရာ ဝန်ကြီးဌာနများက နိုင်ငံတော်သို့ တင်ပြဆောင်ရွက်သွား သင့်သောလုပ်ငန်းများဖြစ်ကြောင်း တင်ပြအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယခင် အစိုးရလက်ထက်က စီးပွားရေး ပိတ်ဆို့မှုကြောင့် တတိယအဖွဲ့အစည်း အတိုင်ပင်ခံ အင်ဂျင်နီယာ စစ်ဆေးငှားရမ်းပြုလုပ်ရေးမှာ နိုင်ငံတော်နှင့် ဝန်ကြီးဌာနများအနေဖြင့် ကန့်သတ်ချက် ရှိခဲ့မှာ ဖြစ်သော်လည်း ယခုအခါမှာ နိုင်ငံတကာ အဖွဲ့အစည်း များမှ မြန်မာနိုင်ငံအပေါ် နည်းပညာကျွမ်းကျင်မှု အကူအညီများ၊ စီးပွားရေးပူးပေါင်းဆောင်ရွက်မှုများ ပြုလုပ်လိုကြောင်း ကမ်းလှမ်းမှုအများအပြား ရှိလာတဲ့ ၊ အတွက် အချို့စီမံကိန်းလုပ်ငန်းများတွင် နည်းပညာကျွမ်းကျင်မှု အကူအညီဖြင့်လည်းကောင်း၊ တစ်ချို့နေရာများတွင် အခကြေးငွေ ဖြင့် ငှားရမ်း၍လည်းကောင်း စတင်ဆောင်ရွက်လျက်ရှိနေပြီ ဖြစ်ပါတယ်။ ဥပမာအားဖြင့် ကုလသမဂ္ဂဖွံ့ဖြိုးမှု အစီအစဉ်အကူအညီဖြင့် ကျွမ်းကျင်ပညာရှင်များက အမျိုးသားစီမံကိန်းရေးဆွဲရာတွင် ၁၉၆၈ ခုနှစ်၊ စာရင်းအင်းစနစ်မှ ၁၉၉၃-၂၀၀၈ စာရင်းအင်း စနစ်သို့ ပြောင်းလဲ ကျင့်သုံးရေးကို နိုင်ငံခြားကျွမ်းကျင်သူများဖြင့် ပူးပေါင်းဆောင်ရွက်ခြင်း လုပ်ငန်းမျိုး၊ အမျိုးသားစီမံကိန်း ရေးဆွဲရေးဆိုင်ရာ နိုင်ငံခြားကျွမ်းကျင်မှု အကူအညီရရှိရေး ဆက်သွယ်ဆောင်ရွက်ခြင်း၊ အထူးစီးပွားရေးဇုန်များအတွက် ရင်းနှီးမြှုပ်နှံမှုဆိုင်ရာ စူးစမ်း လေ့လာမှုကို ပြည်တွင်း ပညာရှင်များအပြင် နိုင်ငံခြားကျွမ်းကျင်သူ အတိုင်ပင်ခံအဖွဲ့များ အား အခကြေးငွေဖြင့် ငှားရမ်းဆောင်ရွက်ခြင်း၊ ထိုစီးပွားရေး လုပ်ငန်းကိုပင် တတိယအဖွဲ့အစည်း ကျွမ်းကျင်သူများဖြင့်ဆောင်ရွက်နိုင်ရန် ကမ္ဘာ့ကုလသမဂ္ဂ ကုန်သွယ်မှုနှင့်ဖွံ့ဖြိုးမှုအဖွဲ့ UNTECH သို့လည်း ဆက် သွယ်အကူအညီတောင်းခံရယူခြင်း စက်မှုဖွံ့ဖြိုးတိုးတက်ရေးစီမံကိန်း Industry Development Plan ရေးဆွဲရေးအတွက် နိုင်ငံခြား အကူအညီဖြင့် ဆောင်ရွက်ရေး ညှိနှိုင်း ဆွေးနွေးပြီးဖြစ်၍ မကြာမီရေးဆွဲရန် ရှိခြင်းတို့ကြောင့် ဝန်ကြီးဌာနအသီးသီး၏ စီမံကိန်းလုပ်ငန်း များအား အနာဂတ်ကာ လတွင် ဦးမျိုးမြင့် အဆိုပြု သည့် အတိုင်း နိုင်ငံတော်အကျိုးစီးပွားကို ပိုမို၍ ထိထိရောက်ရောက်အကျိုးရှိအောင် ဆောင်ရွက်သွားဖို့ အစီအစဉ်များ ဆောင်ရွက် နေပါကြောင်း တင်ပြအပ်ပါတယ်။ ထို့အပြင် ပြည်ထောင်စု သမ္မတမြန်မာနိုင်ငံတော် နိုင်ငံတော်သမ္မတရုံး၏ အမိန့် ကြော်ငြာစာအမှတ် ၂၈/၂၀၁၂ ဖြင့် နိုင်ငံတော်၏လူမှုစီးပွားဖွံ့ဖြိုးတိုးတက်ရေးအတွက် ကျေးရွာ၊ မြို့နယ် မြို့ပြဖွံ့ဖြိုးရေးစီမံကိန်းများ၊ ကဏ္ဍအလိုက် စီမံကိန်းများနှင့် ဒေသန္တရစီမံကိန်းများအမတ် ၃၆/၂၀၁၂ ဖြင့်ဥက္ကဋ္ဌအဖြစ် ဦးဆောင်ပါဝင်သည့် အမျိုးသားဖွံ့ဖြိုးတိုးတက်ရေးစီမံကိန်းအား အမျိုးသားစီမံကိန်း မူဝါဒနှင့်အညီဆောင်ရွက်နိုင်ရန်အတွက် နိုင်ငံတော်သမ္မတက ဥက္ကဋ္ဌအဖြစ် ဦးဆောင်၍ စီမံကိန်းကော်မရှင်ကို လည်း ဖွဲ့စည်းပြီးဖြစ်ပါတယ်။ အလားတူပင် နိုင်ငံတော်အနေဖြင့် နိုင်ငံခြားအကူအညီ အထောက်အပံ့များအား စနစ်တကျစီမံခန့်ခွဲ ကြီးကြပ် ခွဲဝေသုံးစွဲ နိုင်ရန်အတွက် နိုင်ငံခြား အကူအညီ အထောက်အပံ့ စီမံခန့်ခွဲရေး ဗဟိုကော်မတီ၊ လုပ်ငန်းကော်မတီနှင့် အမျိုးသား စီးပွားရေးနှင့် လူမှုရေးအကြံပေး ကောင်စီတို့ကို နိုင်ငံတော်သမ္မတရုံး၏ အမိန့်ကြော်ငြာ စာအမှတ် ၃၆/၂၀၁၂ ဖြင့် ဖွဲ့စည်းပြီး ဖြစ်ပါတယ်။ နိုင်ငံခြားအကူအညီအထောက်အပံ့ စီမံခန့်ခွဲရေးဗဟိုကော်မတီကို နိုင်ငံတော်သမ္မတမှ ဥက္ကဋ္ဌအဖြစ် ဦးဆောင်၍ လုပ်ငန်းကော်မတီ ကို ပြည်ထောင်စုဝန်ကြီး၊ စက်မှုဝန်ကြီးဌာနမှ ဥက္ကဋ္ဌအဖြစ်တာဝန်ယူဆောင်ရွက်���ျက် ရှိပါ တယ်။ အမျိုးသား စီးပွားရေးနှင့် လူမှုရေးအကြံပေး ကောင်စီကို ဦးမော်သန်း၊ ပါမောက္ခချုပ် အငြိမ်းစား ရန်ကုန်စီးပွားရေးတက္ကသိုလ်က နာယက အဖြစ် ဆောင်ရွက်ပြီး အသိပညာရှင်၊ အတတ်ပညာရှင်(၁၈)ဦးဖြင့် ဖွဲ့စည်းခဲ့ပြီး ဖြစ်ပါတယ်။ ဖော်ပြပါအဖွဲ့များအနေဖြင့် ပြည်တွင်းနှင့် ပြည်ပ၊ နိုင်ငံခြားအကူအညီ အထောက်အပံ့ အရင်း အနှီးနှင့် ဖွံ့ဖြိုးမှုဆိုင်ရာ ငွေကြေး အရင်းအမြစ်များကို ထိရောက်စွာ အသုံးပြု စေရေးအတွက် စဉ်ဆက်မပြတ် အကဲဖြတ်ရေး၊ ပုံမှန်အစီရင်ခံ တင်ပြရေး၊ စီမံချက် စီမံကိန်းပြီးစီးပါက စစ်ဆေးအစီရင်ခံရေးလုပ်ငန်းစဉ်များကို ဆောင်ရွက်သွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အမျိုးသားလွှတ်တော် ကိုယ်စားလှယ်ဦးမျိုးမြင့် ရဲ့ အဆိုတွင် နိုင်ငံတော်၏ ပြည်တွင်းပြည်ပ ရင်းနှီးမြှုပ်နှံမှု အစီအစဉ် များဖြင့် အကောင်အထည်ဖော်ဆောင်ရွက်မည့် စီမံကိန်းကြီးများကိုသာလျှင် အထူးပြု ဖော်ပြ ထားတာ တွေ့ရှိရပါတယ်။ ကျွန်တော်တို့အနေနဲ့ နိုင်ငံပိုင် ကဏ္ဍစီမံကိန်းများကိုသာ မက ဈေးကွက်စီးပွားရေး တံခါးဖွင့်ချိန်တွင် တိုး ချဲ့ဆောင်ရွက်လာမည့် ပုဂ္ဂလိက ကဏ္ဍ၊ ပြည်တွင်း ပြည်ပ ရင်းနှီးမြှုပ်နှံမှု ကုမ္ပဏီများ၏ စီမံကိန်းများအတွက် ရင်းနှီးမြှုပ်နှံမှု အဆိုပြုချက် ကိန်းဂဏန်းများ မမှန်ကန်ခြင်း၊ အရင်းကြေကာလနှင့် အကျိုးအမြတ်ပြန်ပေါ်နှုန်း မမှန်ကန်ခြင်း၊ ကုန်ထုတ်လုပ်မှု ဖော်ပြချက်များ မမှန်ကန်ခြင်း၊ နိုင်ငံတော်သို့ အခွန်ပေးဆောင်မှု မမှန်ကန်ခြင်း၊ သဘာဝပတ်ဝန်းကျင် ထိခိုက်စေနိုင်မည့် စက်ကရိယာပစ္စည်းများ သုံးစွဲမှုကို မစိစစ်နိုင်ခြင်း၊ အခြားလူမှုစီးပွားရေး ထိခိုက်စေမည့် လုပ်ငန်းများကို စိစစ်ရန် လိုအပ်ခြင်းတို့ကြောင့် နိုင်ငံတော် ၏ စီးပွားရေးအား ရေရှည်တွင် ထိခိုက်လာနိုင်မည့် အခြေအနေကို လေ့လာဆန်းစစ်သုံးသပ်ရန် ပြည်တွင်းပြည်ပ နည်းပညာကျွမ်းကျင်မှု အကူအညီများဖြင့် ဖြစ်စေ၊ အခကြေးငွေဖြင့် ငှားရမ်း၍ ဖြစ်စေ၊ ဆောင်ရွက်သင့်သည့်အနေအထားများကိုလည်း ဖြည့်စွက်တင်ပြအပ်ပါတယ်။ ဒါကြောင့် အထူးစီးပွားရေးဇုန် ဖော်ထုတ်လုပ်ကိုင်ရာတွင် သဘာဝပတ်ဝန်းကျင်နှင့် လူမှုပတ်ဝန်းကျင် မထိခိုက်စေရန်အတွက် သဘာဝပတ်ဝန်းကျင် ထိန်းသိမ်းရေးနှင့် သစ်တော ရေးရာ ဝန်ကြီးဌာန အနေဖြင့် တတိယအဖွဲ့အစည်းကျွမ်းကျင်သူ အတိုင်ပင်ခံအဖွဲ့ငှားရမ်းဆောင်ရွက်ရေး ကြီးကြပ်စီစဉ် ဆောင်ရွက်နေပြီ ဖြစ်ပါတယ်။ နောင်အခါတွင် အထူးစီးပွားရေး ဇုန်များသာမက သဘာဝပတ်ဝန်းကျင်နှင့် လူမှုတ်ဝန်းကျင် မထိခိုက်ရေးအတွက်ကိုလည်းကောင်း၊ ရင်းနှီးမြှုပ်နှံမှု အဆိုပြုချက် ကိန်းဂဏန်းများဖြင့် အရင်းကြေကာလ အကျိုးအမြတ် ပြန်ပေါ်မှုများ မှန်ကန်ပြီး နိုင်ငံတော်နှင့် ပြည်သူတို့အတွက် အကျိုးရှိ အောင် စီစဉ်ဆောင်ရွက် လျက်ရှိပါကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျား။ အမျိုးသားလွှတ်တော်ကိုယ်စားလှယ် ဦးမျိုးမြင့် တင်သွင်းသည့် နိုင်ငံတော်၏ ပြည်တွင်းပြည်ပ ရင်းနှီးမြှုပ်နှံမှု အစီအစဉ်များဖြင့် အကောင်အထည်ဖော် ဆောင် ရွက်မည့် စီမံကိန်းကြီးများသည် ဘက်ပေါင်း စုံမှ ရေတို /ရေရှည် ထိရောက်အကျိုးပြုစေရန် သီးခြားလွတ်လပ်သော အတိုင်ပင်ခံ အင်ဂျင်နီယာအဖွဲ့များ ငှား ရမ်းဆောင်ရွက်ရေး ပြည်ထောင်စုအစိုးရသို့ တိုက်တွန်းသည့် အဆိုကို ထောက်ခံပါကြောင်း တင်ပြအပ်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ မန္တလေးတိုင်း ဒေသကြီး မဲဆန္ဒနယ်အမှတ် (၆)မှ ဦးမျိုးမြင့် တင်သွင်းတဲ့ နိုင်ငံတော်၏ ပြည်တွင်းပြည်ပ ရင်းနှီးမြှုပ်နှံမှု အစီအစဉ်များဖြင့် အကောင်အထည်ဖော် ဆောင်ရွက်မည့် စီမံကိန်းကြီးများသည် ဘက်ပေါင်းစုံမှ ရေရှည် ထိရောက်အကျိုးပြု စေရန် သီးခြားလွတ်လပ်သော အတိုင်ပင်ခံ အင်ဂျင်နီယာအဖွဲ့များ ငှား ရမ်းဆောင်ရွက်ရေး ပြည်ထောင်စု အစိုးရအား တိုက်တွန်းကြောင်း အဆိုကို အတည်ပြုရန် သဘောတူ/မတူ လွှတ်တော်ရဲ့ အဆုံးအဖြတ်ရယူပါမယ် လွှတ်တော်၏ အဆုံးအဖြတ်ရယူရာမှာ အမျိုး သားလွှတ်တော်ဆိုင်ရာ နည်းဥပဒေ ၁၇၊ နည်းဥပဒေခွဲ (တ)၊ နည်းဥပဒေခွဲငယ် (၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြု သည့်နည်းလမ်းဖြင့် ဆောင်ရွက်မှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ ထောက်ခံမဲ (၁၈၉) မဲ၊ ကန့်ကွက်မဲ (၄) မဲ၊ ကြားနေမဲ (၂) မဲ ဖြစ်ပါတယ်။ ထောက်ခံမဲများတဲ့အတွက် ဦးမျိုးမြင့် ရဲ့ အဆိုကို အတည်ပြုကြောင်း ကြေညာပါတယ်။(ဩဘာသံများ)</speech>
</motion>
</section>
</discussion>
<postface>
<title>အမျိုးသားလွှတ်တော် ဥက္ကဋ္ဌက အမျိုးသားလွှတ်တော် (၂၀)ရက်မြောက်နေ့ အစည်းအဝေးရပ်နားကြောင်းနှင့် (၂၁)ရက်မြောက်နေ့အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင် ဗျား။ ယခု အမျိုးသား လွှတ်တော် စတုတ္ထပုံမှန်အစည်းအဝေး (၂၀)ရက်မြောက်နေ့ ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေးရဲ့ (၂၁)ရက်မြောက်နေ့ကို ၂၀၁၂ ခုနှစ်၊ ဩဂုတ်လ ရ ရက် (အင်္ဂါနေ့ နံနက် ၁၀းဝဝ နာရီအချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည် ထွက်ခွာနိုင်ပါပြီ ခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၀)ရက်မြောက်နေ့ အစည်းအဝေးကို ၁၅၅၀ နာရီအချိန်တွင် ရပ်နားပါသည်။</p>
</postface>
</transcript>
</doc>
