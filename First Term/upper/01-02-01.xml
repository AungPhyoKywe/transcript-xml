<doc>
<docinfo>
<docno>01-02-01.xml</docno>
<pdf>01-02-01.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော�� ပထမအကြိမ်အမျိုးသားလွှတ်တော် ဒုတိယပုံမှန်အစည်းအဝေးပထမနေ့မှတ်တမ်း</title>
<date value='22-08-2011'>၁၃၇၃ ခုနှစ်၊ ဝါခေါင်လပြည့်ကျော် ၈ ရက် (၂၀၁၁ ခုနှစ်၊ သြဂုတ်လ ၂၂ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ပထမနေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့်က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ပထမနေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ကတိသစ္စာမပြုရသေးသော တပ်မတော်သား အမျိုးသားလွှတ်တော်ကိုယ်စားလှယ်က | ကတိသစ္စာပြုခြင်းနှင့် ကတိသစ္စာပြု လွှာပေါ်တွင် လက်မှတ်ရေးထိုးခြင်း</title>
<speech type="speaker">အမျိုးသားဏ်တော်ကိုယ်စားလှယ်များခင်ဗျားယခု အမျိုးသားလွှတ်တော် ဆိုင်ရာဥပဒေပုဒ်မ ၈၊ ပုဒ်မခွဲ(ခ)အရ ကတိသစ္စာမပြုရသေးသော တပ်မတော်သား အမျိုးသား လွှတ်တော်ကိုယ်စားလှယ် ဗိုလ်မှူးဇဝန က ဥက္ကဋ္ဌ ရှေ့မှောက်မှာ ကတိသစ္စာပြုပြီး လက်မှတ် ရေးထိုးရမှာ ဖြစ်ပါတယ်။ ဒါ့ကြောင့် တပ်မတော်သားအမျိုးသားလွှတ်တော်ကိုယ်စားလှယ် ဗိုလ်မှူးဇဝန စင်မြင့်ရှေ့မှာ နေရာယူပေးဖို့ ဖြစ်ပါတယ်။အားလုံးမတ်တတ်ရပ်ပါ။ လိုက်ဆို</speech>
<speech type="speaker">ကျွန်ုပ်------အမျိုးသားလွှတ်တော်ကိုယ်စားလှယ်အဖြစ် ရွေးချယ်ခံရပြီး ဖြစ်သဖြင့် နိုင်ငံတော်ဖွဲ့စည်းပုံအခြေခံဥပဒေကို ထိန်းသိမ်းကာကွယ်စောင့်ရှောက်ပြီး နိုင်ငံတော် ၏ ဥပဒေများကိုလည်း လိုက်နာပါမည်။ ပြည်ထောင်စုသမမတမြန်မာနိုင်ငံတော်နှင့်နိုင်ငံသားများ အပေါ် သစ္စာစောင့်သိရိုသေပါမည်။ ပြည်ထောင်စု���ပြိုကွဲရေး၊ တိုင်းရင်းသားစည်းလုံး ညီညွတ် မှုမပြို ကွဲရေး၊ အချုပ်အခြာ အာဏာ တည်တံ့ခိုင်မြဲရေးတို့ကို ထာ ဝစဉ်ဦးထိပ်ပန်ဆင် ဆောင်ရွက် ပါမည်။ ထို့ပြင် ယခုကျွန်ုပ်ထမ်းဆောင်မည်ဖြစ်သောတာဝန်ဝတ္တရားများကို ဖြောင့်မတ် မှန်ကန် စွာဆောင်ရွက်မည်ဟု လေးနက်တည်ကြည်စွာ ကတိသစ္စာပြုပါသည် အားလုံးထိုင်နိုင်ပါပြီ။</speech>
<title>အမျိုးသားလွှတ်တော်ပထမနေ့ အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ဒီကနေ့ ကျင်းပတဲ့ ပထမအကြိမ်အမျိုးသားလွှတ်တော် ဒုတိယပုံမှန်အစည်းအဝေး ပထမနေ့မှာ အမျိုးသားလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း(၂၁၈) ဦးရှိပြီး ဒီကနေ့အစည်းအဝေး ကို(၂၁၁)ဦးတက်ရောက်ပါတယ်။ အစည်းအဝေးသို့တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေစုစုပေါင်း၏ (၉၆.၇၉)ရာခိုင်နှုန်းရှိပြီး ထက်ဝက်ကျော် ဦးရေ တက်ရောက်တဲ့ အတွက်အမျိုးသားလွှတ်တော်ဆိုင်ရာဥပဒေပုဒ်မ ၃၉နဲ့ နည်းဥပဒေ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာနည်းဥပဒေ၂၁၊ နည်းဥပဒေခွဲ(က) နဲ့(ဂ)တို့ အရ အစည်းအဝေးစတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ န���်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန် အစည်းအဝေးရဲ့ ပထမနေ့ အစီအစဉ်ကို အမျိုးသားလွှတ်တော် ကိုယ်စားလှယ် များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျားအမျိုးသားလွှတ်တော် ဆိုင်ရာနည်းဥပဒေ၄၊ နည်းဥပဒေခွဲ (ဂ)၊ နည်းဥပဒေ ခွဲငယ်(၁)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက်အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ် များရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech><mp id="000">ဗိုလ်မှူးကြီးလှထွန်း၊တပ်မတော်သားအမျိုးသားလွှတ်တော်ကိုယ်စားလှယ်)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီး ခင်ဗျား။ ကျွန်တော်ကတော့ တပ်မတော်သားအမျိုးသားလွှတ်တော်ကိုယ်စားလှယ် ပြန်တမ်းဝင်အမှတ်၊ ကြည်း ၁၇၁၁၂ ဗိုလ်မှူးကြီးလှထွန်း ဖြစ်ပါတယ်။ ကျွန်တော့်အနေနဲ့ လေးစားစွာ တင်ပြလိုသည်မှာ တပ်မတော် သားအမျိုးသား လွှတ်တော်ကိုယ်စားလှယ်များဖြစ်သည့် ပြန်တမ်းဝင် အမှတ်၊ ကြည်း ၂၉၆၁၅ ဗိုလ်မှူး အောင်ကျော်ဇော၊ ပြန်တမ်းဝင်အမှတ်၊ ကြည်း ၃၂၃၆၃ ဗိုလ်မှူးဇော်နေလင်း၊ ပြန်တမ်းဝင် အမှတ် ကြည်း ၃၂၃၇၂ ဗိုလ်မှူး ဝင်းကျော်ကျော်၊ ပြန်တမ်းဝင်အမှတ်၊ ကြည်း ၃၂၃၈၄ ဗိုလ်မှူး နေလင်းအောင်တို့ဟာ ခြေလျင်တပ်ရင်းမှူးသင်တန်းကို တက်ရောက်လျက်ရှိနေပါတယ်။ အမျိုးသားလွှတ်တော်အစည်းအဝေးစတင်သည့် ၂၂-၈-၂၀၁၁ ရက်နေ့မှစ၍ အစည်းအဝေး ပြီးဆုံးသည်အထိ တက်ရောက်နိုင်ခြင်းမရှိပါသဖြင့် ခွင့်ပြုပေးနိုင်ပါရန် လေးစားစွာ တင်ပြအပ် ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား ။ ယခုတင်ပြတဲ့ ကြည်း ၂၉၆၁၅ ဗိုလ်မှူး အောင်ကျော်ဇော၊ ကြ ည်း ၃၂၃၆၃ ဗိုလ်မှူး ဇော်နေလင်း ၊ ကြည်း ၃၂၃၇၂ ဗိုလ်မှူး ဝင်းကျော်ကျော်၊ ကြည်း ၃၂၃၈၄ ဗိုလ်မှူး နေလင်းအောင်တို့ရဲ့ ခွင့်တင်ပြချက် နှင့်ပတ်သက်ပြီး လွှတ်တော်ရဲ့ သဘောတူညီချက်ရယူမှာ ဖြစ်ပါတယ်</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဆက်လက်ပြီး ခွင့်ပန်ကြားဖို့ ဖြစ်ပါတယ်။</speech>
<speech><mp id="93">ဦးသော်ဇင်ဦး၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါသော လွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၉)မှ လွှတ်တော်ကိုယ်စားလှယ် ဦးသော်ဇင်ဦး ဖြစ်ပါတယ်။ မကွေးတိုင်းဒေသကြီး မဲဆန္ဒနယ် အမှတ်(၇)မှ လွှတ်တော်ကိုယ်စားလှယ် ဦးသန်းဆွေ ကိုယ်စား ခွင့်တိုင်ကြားမှာ ဖြစ်ပါတယ်။ မကွေးတိုင်းဒေသကြီး မဲဆန္ဒနယ်အမှတ် (၇)မှ လွှတ်တော် ကိုယ်စားလှယ် ဦးသန်းဆွေ ဟာ တရုတ်နိုင်ငံ သို့ ကျေးလက် ဒေသဖွံ့ဖြိုးရေး လုပ်ငန်းများအား လေ့လာရေးခရီးစဉ် ဖြင့် သွားရောက်လျက်ရှိပါသဖြင့် ၂၂-၈-၂၀၁၁ ရက်နေ့ မှ ၂၆-၈-၂၀၁၁ ရက်နေ့အထိ လွှတ်တော် အစည်းအဝေးများ တက်ရောက်နိုင်ခြင်းမရှိသဖြင့် ခွင် ပြု ပေးပါရန် လေးစားစွာ ခွင့်တိုင်ကြား အပ်ပါတယ်ခင်ဗျား။</speech>
<speech type="speaker">မကွေးတိုင်း ဒေသကြီး မဲဆန္ဒနယ်အမှတ်(၇) အမျိုးသားလွှတ်တော် ကိုယ်စားလှယ် ဦးသန်းဆွေရဲ့ ၂၂-၈-၂၀၁၁ ရက်နေ့မှ ၂၆-၈-၂၀၁၁ ရက်နေ့ထိ ခွင့်ပန်ကြား ချက်ကို လွှတ်တော်၏ သဘောတူညီချက် ရယူမှာဖြစ်ပါတယ်</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဆက်လက်ပြီး ခွင့်ပန်ကြားဖို့ ဖြစ်ပါတယ်။</speech>
<speech><mp id="1155">ဒေါက်တာဝင်းမြင့်အောစစ်ကိုင်းတိုင်းဒေသကြီး မဲဆန္ဒနယ်အမှတ်)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော် ဒေါက်တာဝင်းမြင့်အောင်၊ စစ်ကိုင်းတိုင်းဒေသကြီး မဲဆန္ဒနယ်အမှတ် (၄) အမျိုးသားလွှတ်တော်ကိုယ်စားလှယ်မှ ခွင့်တိုင် ကြားခွင့်ပြုပါရန် တင်ပြအပ်ပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ် (၂) အမျိုးသားလွှတ်တော်ကိုယ်စားလှယ် ဒေါက်တာဘိုကြီး (ခ)ဦးအောင်ငွေဟာ အဆုတ်ကင်ဆာရောဂါကို ခွဲစိတ်ကုသပြီးနောက် ဆေးသွင်းကုသမှု ဆက်လက်ခံယူနေ ရဆဲဖြစ်ပါတယ်။ ယခုလည်း ထိုင်းနိုင်ငံ ဘန်ကောက်မြို့ ဘန်ရွန်ဂရက်ဆေးရုံကို ဆေးသွင်း ကုသမှုခံယူရန်အတွက် ၂၀၁၁ ခုနှစ် ဩဂုတ်လ၂၁ ရက်မှ (၃၁)ရက်နေ့အထိ သွားရောက်ရမှာဖြစ်ပါတယ်။ ၂၀၁၁ ခုနှစ်၊ သြဂုတ်လ ၂၂ ရက်မှ (၃၁)ရက်အထိကျင်းပမည့် လွှတ်တော်အစည်းအဝေးများတွင် မတက်ရောက်နိုင်ကြောင်း ခွင့်တိုင်ကြားစာများကိုလည်း ပြည်ထောင်စုလွှတ်တော် နာယက၊ အမျိုးသားလွှတ် တော် ဥက္ကဋ္ဌ နှင့် လွှတ်တော်ရုံး ညွှန်ကြား ရေးမှူးချုပ်များထံလည်း တင်ပြ အစီရင်ခံပြီး ဖြစ်ပါတယ်။ သို့ဖြစ်ပါ၍ ဒေါက်တာဘိုကြီး အား သြဂုတ်လ ၂၂ ရက်မှ ၃၁ ရက်အထိ(၁၀)ရက်ကို အစည်းအဝေးတက်ရောက်ရန် ပျက်ကွက်မှုအတွက် ခွင့်ရက်များအဖြစ် ခွင့်ပြု ပေးနိုင်ပါရန် လေးစားစွာတင်ပြအစီရင်ခံအပ်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ စစ်ကိုင်းတိုင်း ဒေသကြီးမဲဆန္ဒနယ်အမှတ်(၂) အမျိုးသားလွှတ်တော်ကိုယ်စားလှယ် ဒေါက်တာဘိုကြီး(ခ) ဦးအောင်ငွေရဲ့ ၂၀၁၁ခုနှစ်၊ သြဂုတ်လ ၂၂ရက်နေ့မှ ၃၁ ရက်နေ့အထိ ခွင့်ပန်ကြားချက်ကို လွှတ်တော်ရဲ့ သဘောတူညီချက်ရယူမှာဖြစ်ပါတယ်</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဆက်လက်ပြီး ခွင့်ပန်ကြားဖို့ ဖြစ်ပါတယ်။</speech>
<speech><mp id="152">ဦးရှုမောင်၊ ရှမ်းပြည်နယ် မဲဆန္ဒနယ်အမှတ်(၈)</mp>ကျွန်တော် ရှမ်းပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးရှုမောင် ဖြစ်ပါတယ်။ ရှမ်းပြည်နယ် မဲဆန္ဒနယ်အမှတ် (၅)မှ အမျိုးသားလွှတ်တော်ကိုယ်စားလှယ် ဦးစိုင်းဝင်းမောင် သည် နိုင်ငံတော်တာဝန်ဖြင့် တရုတ်ပြည်သူ့ သမ္မတနိုင်ငံသို့ ချစ်ကြည်ရေးခရီး သွားရောက်မည် ဖြစ်ပါ၍ ၂၂-၈-၂၀၁၁ ရက်နေ့မှ ၂၄-၈-၂၀၁၁ ရက်နေ့အထိ ခွင့်ပြုပေးပါရန် လေးစားစွာတင်ပြအပ်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ရှမ်းပြည်နယ် မဲဆန္ဒနယ်အမှတ်(၅)မှအမျိုးသားလွှတ်တော်ကိုယ်စားလှယ် ဦးစိုင်းဝင်းမောင်၏ ၂၂-၈-၂၀၁၁ ရက်နေ့မှ ၂၄-၈-၂၀၁၁ ရက်နေ့အထိ ခွင် ပန်ကြားချက်ကို လွှတ်တော်ရဲ့ သဘောတူညီချက် ရယူမှာဖြစ်ပါတယ်</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ပထမနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၁၈)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၇)ဦး ဖြစ်ပြီး ခွင့်မဲ့ပျက်ကွက်သူမရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၂)အရ ယခုလွှတ်တော်ကိုယ်စားလှယ်များ အစည်း အဝေးတက်ရောက်မှု အခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော်ကိုယ်စားလှယ်များအစည်းအဝေးတက်ရောက်မှု အခြေအနေ တင်ပြချက်ကို အတည်ပြုပါသလား ခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">အမျိုးသားလွှတ်တော်ကအတည်ပြု တဲ့အတွက်အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသား လွှတ်တော် က အတည်ပြု မှတ်တမ်း တင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="Order">
<title>အမျိုးသားလွှတ်တော်ဥက္ကဋ္ဌက နှုတ်ခွန်းဆက်စကား ပြောကြားခြင်း</title>
<speech type="speaker">လေးစားအပ်ပါသော အမျိုးသားလွှတ်တော်ကိုယ်စားလှယ်များ ခင်ဗျား။ယနေ့ကျင်းပတဲ့ ပထမအကြိမ်အမျိုးသားလွှတ်တော်ရဲ့ ဒုတိယ ပုံမှန်အစည်းအဝေး ကို ကျန်းမာရွှင်လန်းစွာနဲ့ စုံစုံညီညီတက်ရောက်လာကြတဲ့အတွက် ဝမ်းမြောက်ပါကြောင်း ဦးစွာ ပြောကြားလိုပါတယ်။ ပထမအကြိမ်အမျိုးသားလွှတ်တော်ရဲ့ ပုံမှန်အစည်းအဝေးကို ၂၀၁၁ ခုနှစ်၊ ဇန်နဝါရီလ ၃၁ ရက်နေ့မှ မတ်လ ၂၃ ရက်နေ့အတွင်း (၁၄)ရက်တာကျင်းပခဲ့ပြီး လွှတ်တော်မှာ ကိုယ်စားလှယ်များက ကြယ်ပွင့်ပြမေးခွန်း(၃၃)ခုမေးမြန်းခဲ့ကာ အဆို(၁၆)ခုတင်သွင်းခဲ့ပါတယ်။ ဒါ့အပြင် လွှတ်တော်မှာအမြဲတမ်းကော်မတီ (၄)ရပ်ကို ဖွဲ့စည်းခဲ့ပြီး လိုအပ်ပါက အဆိုပါကော်မတီဝင်များဖြင့်ပင် ယာယီကော်မတီများ ဖွဲ့စည်းနိုင်ကြောင်း လွှတ်တော်က အတည်ပြု ပေးခဲ့ပါတယ်။ ဒါကြောင့် ဥက္ကဋ္ဌအနေနဲ့ ပြည်သူတို့၏တိုင်ကြားစာနဲ့ အသနားခံစာဆိုင်ရာကော်မတီကိုဖွဲ့စည်းပေးပြီး တာ ဝန်များပေးအပ်ခဲ့ကြောင်း ပြန်လည်တင်ပြအပ်ပါတယ်။ ယနေ့ မှာလည်း နောက်ထပ်လိုအပ်တဲ့ ယာယီကော်မတီ(၇)ခုကို လွှတ်တော်ရဲ့ အတည်ပြုချက်နဲ့ ဖွဲ့စည်း ပေးသွားမှာ ဖြစ်ပါတယ်။ လေးစားအပ်ပါသော ကိုယ်စားလှယ်တော်များ ခင်ဗျား။ အမျိုးသားလွှတ်တော်ဥပဒေ အခန်း(၄) ပုဒ်မ ၉မှာ လွှတ်တော်ကိုယ်စားလှယ်များရဲ့ တာ ဝန်များကို ပြဋ္ဌာန်းထားပါတယ်။ ပုဒ်မ ၁၀မှာလုပ်ပိုင်ခွင့်များ၊ ပုဒ်မ ၁၁ မှာ ကျင့်ဝတ်နှင့် စည်းကမ်းများ၊ ပုဒ်မ ၁၂ မှာ ရပိုင်ခွင့်နှင့် အခွင့်အရေးများကို ပြဋ္ဌာန်းထားပါတယ်။ လွှတ်တော်ကိုယ်စားလှယ်များဟာ မိမိရဲ့ တာ ဝန်နဲ့လုပ်ပိုင်ခွင့်ကို အစဉ်အမြဲ စွဲမှတ် ထားပြီး လိုက်နာဆောင်ရွက်ကြဖို့လိုအပ်ပါတယ်။ ပြည်ထောင်စုသမ္မတ မြန်မာနိုင်ငံတော်မှာ ဒီမိုကရေစီရဲ့ အသွင်သဏ္ဍာန်ဖြစ်တဲ့ လွှတ်တော်စနစ်ကို မကြာသေးမီကမှ စတင် ကျင့်သုံးခဲ့တာ ဖြစ်ပါတယ်။ လွှတ်တော်ကိုယ်စားလှယ်အားလုံးဟာ ပါလီမန်ဒီမိုကရေစီစနစ် ကို စတင် အကောင်အထည်ဖော်ကြသူများဖြစ်တာနဲ့အညီ နောက်လူတို့ အတုယူနိုင်အောင်ဆောင်ရွက်ကြဖို့ လိုပါတယ်။ ဒီလိုဆောင်ရွက်ရာမှာ မိမိတို့ဟာ ဥပဒေပြုလွှတ်တော်ကိုယ်စားလှယ်များဖြစ်ပြီး၊ အုပ်ချုပ်ရေးအဖွဲ့ဝင်များမဟုတ်ကြောင်းလည်း သတိထားရမှာဖြစ်သလို မိမိတို့ဟာ အမျိုးသား လွှတ်တော်ကိုယ်စားလှယ်များဖြစ်ပြီး ပြည်နယ် တိုင်းဒေသကြီး လွှတ်တော် ကိုယ်စားလှယ်များ မဟုတ်တာကိုလည်း သတိမလွတ်ဖို့ လိုအပ်ပါတယ်။ တိုင်းဒေသကြီး / ပြည်နယ် လွှတ်တော်ဟာ ဥပဒေပြုရေးနဲ့အုပ်ချုပ်ရေးကို တွဲဖက်ဆောင်ရွက်ပြီး တရားစီရင်ရေးကို သီးခြားကျင် .သုံး ပါတယ်။ ပြည်ထောင် စုအဆင့်မှာတော့ ဥပဒေပြုရေး၊ အုပ်ချုပ်ရေးနဲ့ တရားစီရင်ရေးဆိုတဲ့ ခက်မသုံးဖြာကို သီးခြားစီ ကျင့်သုံးကြတာဖြစ်ပါတယ်။ လွှတ်တော်ကိုယ်စားလှယ်များရဲ့ အဓိကတာ ဝန်ဟာ ဥပဒေပြု ရေးပဲဖြစ်ပြီး လွှတ်တော်က အတည်ပြုပြဋ္ဌာန်းပေးတဲ့ ဥပဒေတွေကို အုပ်ချုပ်ရေးအဖွဲ့နဲ့ တရားစီရင်ရေးအဖွဲ့တွေက လိုက်နာဆောင်ရွက်ကြမှာဖြစ်ပါတယ်။ ဒါကြောင့် ဥပဒေပြု ရေးလုပ်ငန်းကို ပြည်သူ့အကျိုးစီးပွားရှုထောင့် ကကြည့်ပြီး အားစို က်ခွန်စိုက်ဆောင်ရွက်ကြဖို့ လိုပါတယ်။ ဒါ့အပြင် နိုင်ငံတော်နဲ့ နိုင်ငံသားတွေရဲ့ အကျိုးစီးပွားကို ဖော်ဆောင်နိုင်တဲ့အဆိုတွေကိုလည်း တင်သွင်းနိုင်ကြပါတယ်။ ဒါတင် မကဘဲ မိမိရဲ့ မဲဆန္ဒနယ်မြေအကျိုးအတွက် လွှတ်တော်မှာ မေးခွန်းများ မေးမြန်းခြင်းပြု နိုင်တဲ့ နည်းတူ ကောင်းမွန်သောအုပ်ချုပ်မှုနဲ့ သန့်ရှင်းသော အစိုးရဖြစ်ပေါ်ရေး၊ တရားစီရင်ရေးမဏ္ဍိုင် ကြံ့ခိုင်ရေးတို့အတွက်လည်း ပုဂ္ဂိုလ်ရေးတိုက်ခိုက်မှုမပါဘဲ မေးခွန်းများ မေးမြန်းနိုင်ကြပါတယ်။ ဒါကြောင့် ပြည်ထောင်စုသမ္မတ မြန်မာနိုင်ငံတော်ကြီး မှာ စတင်တည်ထောင်ဆဲဖြစ်တဲ့ ဒီမိုကရေစီလူ့ဘောင်ကို ကြံ့ခိုင်သည်ထက်ကြံ့ခိုင်အောင် ဥပဒေပြုရေးကဏ္ဍကနေ တာဝန် ကျေကျေ ဆောင်ရွက်ကြပါစို့လို့ ပြောကြားရင်းနိဂုံးချုပ်ပါတယ်။ ကျေးဇူးတင်ပါတယ်။</speech>
</section>
<section value="Committee">
<title>အမျိုးသားလွှတ်တော်ဥက္ကဋ္ဌက လွှတ်တော်ကော်မတီများ ဖွဲ့စည်းရေးအတွက် ကော်မတီများ၏ အမည်စာရင်းနှင့် ကော်မတီများတွင် ပါဝင်မည့် ကော်မတ္ဝက္ကဋ္ဌနှင့် အဖွဲ့ဝင်တို့၏ အမည် စာရင်းကို အမျိုးသားလွှတ်တော်သို့ တင်ပြခြင်းနှင့် အမျိုးသားလွှတ်တော်၏ သဘောတူညီချက် ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာ ဥပဒေပုဒ်မ ၂၄ နှင့် နည်းဥပဒေ ၇၉ တို့အရ လွှတ်တော်သည် ဥပဒေပြုရေး၊ အုပ်ချုပ်ရေး၊ တိုင်းရင်းသားလူမျိုးများအရေး၊ စီးပွားရေး၊ ဘဏ္ဍာရေး၊ လူမှုရေး၊ နိုင်ငံခြားရေးတို့အပြင် အခြားရေးရာကိစ္စများကိုလည်း လေ့လာတင်ပြစေရန် လိုအပ်ပါက လွှတ်တော်ကော်မတီများကို လွှတ်တော် ကိုယ်စားလှယ်များဖြင့် ကာလ သတ်မှတ်၍ ဖွဲ့စည်းနိုင်ပါတယ်။ ဒါကြောင့်အောက်ဖေါ်ပြပါလွှတ်တော်ကော်မတီများကို ဖွဲ့စည်းမှာ ဖြစ်ပါတယ်။ လွှတ်တော်ကော်မတီများရဲ့ အမည်များကတော့ -(၁) တိုင်းရင်းသားရေးရာနှင့် ပြည်တွင်းငြိမ်းချမ်းရေးကော်မတီ၊ (၂) နိုင်ငံသားများ၏မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာကော်မတီ၊ (၃) အမျိုးသားစီမံကိန်း၊ စီးပွားရေး၊ ငွေရေးကြေးရေးနှင့် အခွန်အကောက်ဆိုင်ရာကော်မတီ၊ (၄) ပညာရေး၊ ကျန်းမာရေးနှင့် ယဉ်ကျေးမှုဆိုင်ရာ ကော်မတီ ၊ (၅) အမျိုးသမီးများနှင့် ကလေးသူငယ်ဆိုင်ရာ ကော်မတီ ၊ (၆) ပြည်သူတို့၏ တိုင်ကြား စာနှင့် အသနားခံစာဆိုင်ရာ ကော်မတီ ၊ (၇) ကမ္ဘာ့ကုလသမဂ္ဂ၊ အာဆီယံ၊ AIPA နှင့် အပြည်ပြည်ဆိုင်ရာဆက်ဆံရေး ကော်မတီ၊ (၈) တောင်သူလယ်သမားနှင့် ပြည်တွင်းပြည်ပအလုပ်သမားများဆိုင်ရာ ကော်မတီတို့ ဖြစ်ပါတယ်။ ကော်မတီများကိုဖွဲ့စည်းရန်အတွက်လွှတ်တော်ရဲ့ သဘောထား ရယူမှာ ဖြစ်ပါတယ်။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် ကော်မတီများကိုဖွဲ့စည်းတာဝန် ပေးအပ်ရန် အတည်ပြုကြောင်း ကြေညာပါတယ်။ (ဩဘာသံများ)</speech>
<title>တိုင်းရင်းသားရေးရာနှင့် ပြည်တွင်းငြိမ်းချမ်းရေး ကော်မတီဖွဲ့စည်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု တိုင်းရင်းသား ရေးရာနှင့်ပြည်တွင်းငြိမ်းချမ်းရေးကော်မတီမှာပါဝင်သင့်တဲ့ ကော်မတီဥက္ကဋ္ဌနှင့် ကော်မတီဝင် များရဲ့ အမည်စာရင်းကို အမျိုးသားလွှတ်တော်သို့ တင်ပြပါမယ်</speech>
<speech type="speaker">ကော်မတီဝင်များရဲ့ အမည်စာရင်းကတော့ - (၁) ဦးစံထွန်း၊ ကချင်ပြည်နယ် မဲဆန္ဒနယ်အမှတ် (၁၁) (၂) ဦးစခုန်တိန့်ယိန်း၊ ကချင်ပြည်နယ် မဲဆန္ဒနယ်အမှတ် (၄) (၃) ဦးဆိုင်ပေါင်းနပ်၊ ရှမ်းပြည်နယ်မဲဆန္ဒနယ်အမှတ် (၁၂) (၄) ဦးခက်ထိန်နန်၊ ကချင်ပြည်နယ် မဲဆန္ဒနယ်အ မှတ် (၁) (၅) ဦးစောမြဝင်း၊ ကရင်ပြည်နယ် မဲဆန္ဒနယ်အမှတ် (၁၁) (၆) ဦးစောအုန်း၊ မွန်ပြည်နယ် မဲဆန္ဒနယ်အမှတ် (၉) (၇) ဦးစောထွန်းမြအောင်၊ ကရင်ပြည်နယ် မဲဆန္ဒနယ်အမှတ် (၅) (၈) ဗိုလ်မှူးကြီးလှထွန်း၊ တပ်မတော်သားကိုယ်စားလှယ် (၉) ဦးနေဝင်းထွန်း၊ ရှမ်းပြည်နယ် မဲဆန္ဒနယ်အမှတ် (၉) (၁၀)ဦးမြတ်ကို၊ စစ်ကိုင်းတိုင်းဒေသကြီးမဲဆန္ဒနယ်အမှတ် (၁၂)တို့ ဖြစ်ပါတယ်။ တိုင်းရင်းသားရေးရာ နှင့် ပြည်တွင်းငြိမ်းချမ်းရေးကော်မတီမှာ ဥက္ကဋ္ဌအဖြစ် ကချင် ပြည်နယ် မဲဆန္ဒနယ်အမှတ် (၁၁)မှ ဦးစံထွန်း အား တာဝန်ပေးအပ် ဖွဲ့စည်းသွားမှာဖြစ်ပြီး ကော်မတီအတွင်းရေးမှူးကို ကော် မတီဥက္ကဋ္ဌကခန့်အပ်မှာ ဖြစ်ပါတယ်။ တိုင်းရင်းသားရေးရာ နှင့် ပြည်တွင်းငြိမ်းချမ်းရေးကော်မတီရဲ့ တာဝန်များမှာ (၁)အောက်ပါတို့ကိုလေ့လာ၍ လွှတ်တော် ဥက္ကဋ္ဌ၏ခွင့်ပြုချက်ဖြင့် လွှတ်တော်သို့ တင်ပြရမည်။ (က)ပြည်ထောင်စုသမ္မတမြန်မာနိုင်ငံတော်၏ သမိုင်းဖြစ်ရပ်မှန်များအပေါ်အခြေခံပြီး တိုင်းရင်းသားစည်းလုံးညီညွတ်မှုခိုင်မြဲစေရန် ဆောင်ရွက် သင့်သည့်အချက်များ၊(ခ) ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေတွင် ပြဋ္ဌာန်းထားသော တိုင်းရင်းသားမျိုးနွယ်စုများ၏ အခွင့်အရေးဆိုင်ရာ အငြင်းပွားမှုများပေါ်ပေါက် ပါက ယင်း၏ အခြေခံအကြောင်းအချက်များ၊ (ဂ) ပြည်တွင်း၌ လက်နက်ကိုင် ဆန့်ကျင်လျက် ရှိသောအဖွဲ့အစည်းတစ်ခုချင်း၏ စတင်ဖြစ်ပေါ်လာပုံ၊ ယင်းတို့၏ ခံယူချက်၊ သဘောထား ရပ်တည်ချက်နှင့်လှုပ်ရှားဆောင်ရွက်မှုများအပေါ် လူမျိုးစွဲ၊ ဝါဒစွဲကင်းရှင်းစွာ ဝေဖန်သုံးသပ်တွေ့ရှိချက်များ၊(ဃ) နိုင်ငံတော်တည်ငြိမ်အေးချမ်းမှုကို ပျက်ပြားစေရန်ကြံစည် လုပ်ဆောင်လျက် ရှိသော ပြည်တွင်းပြည်ပအန္တရာယ်များ၏ ရန်မှကာကွယ်ရန်နည်းလမ်းများ။ (၂)ကော်မတီသည် လေ့လာစုံစမ်းတွေ့ရှိချက်များအပေါ်အခြေခံ၍ ပြည်ထောင်စုအစိုးရအဖွဲ့နှင့် လက်နက်ကိုင်ဆန့်ကျင်ဘက်အဖွဲ့အစည်းတစ်ခုချင်းစီ၏ အကောင်အထည်ဖော်ဆောင်ရွက်သင့်သည့် ပြည်တွင်း ငြိမ်းချမ်းရေးလမ်းစဉ်ကို ဥက္ကဋ္ဌ၏ ခွင့်ပြုချက်ဖြင့် လွှတ်တော်သို့ အဆို တင်သွင်းနိုင်သည်။</speech>
<title>နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာကော်မတီဖွဲ့စည်းခြင်း</title>
<speech type="speaker">ဆက်လက်ပြီး နိုင်ငံသားများ၏ မူလအခွင့်အရေး၊ ဒီမိုကရေစီ အရေးနှင့်လူ့အခွင့်အရေးဆိုင်ရာကော်မတီမှာ ပါဝင်သင့်တဲ့ကော်မတီ ဥက္ကဋ္ဌနှင့် ကော်မတီဝင် များ၏ အမည်စာရင်းကို လွှတ်တော်သို့ တင်ပြပါမယ်</speech>
<speech type="speaker">ကော်မတီဝင်များရဲ့ အမည်စာရင်းကတော့ - (၁) ဦးဇော်မြင့်ဖေ၊ မန္တလေးတိုင်း ဒေသကြီး မဲဆန္ဒနယ်အမှတ် (၅) (၂) ဦးဟာရှိန်းဆွေ၊ ချင်းပြည်နယ် မဲဆန္ဒနယ်အမှတ် (၈) (၃) ဦးစောမော်ထွန်း ၊ ပဲခူးတိုင်းဒေသကြီး မဲဆန္ဒနယ်အမှတ် (၁) (၄) ဦးမြင့်ထွန်း၊ ပဲခူးတိုင်းဒေသကြီး မဲဆန္ဒနယ်အမှတ် (၁၀) (၅) ဦးစိုးမြင့်၊ မကွေးတိုင်းဒေသကြီး မဲဆန္ဒနယ်အမှတ် (၆) (၆) ဦးဆန်းရယ်၊ ကယားပြည်နယ် မဲဆန္ဒနယ်အမှတ် (၅) (၇) ဦးတင်ဝင်း၊ မကွေးတိုင်းဒေသကြီး မဲဆန္ဒနယ်အမှတ် (၈)တို့ ဖြစ်ပါတယ်။ နိုင်ငံသားများ၏မူလအခွင့်အရေး၊ ဒီမိုကရေစီအရေး နှင့် လူ့အခွင့်အရေးဆိုင်ရာ ကော်မတီမှာ ဥက္ကဋ္ဌအဖြစ် မန္တလေးတိုင်းဒေသကြီး မဲဆန္ဒနယ် အမှတ်(၅)မှ ဦးဇော်မြင့်ဖေအား တာဝန်ပေးအပ်ဖွဲ့စည်းသွားမည်ဖြစ်ပြီး ကော်မတီအတွင်းရေးမှူးကို ကော်မတီဥက္ကဋ္ဌကခန့်အပ် မှာဖြစ်ပါတယ်။ နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေး ဆိုင်ရာကော်မတီရဲ့ တာဝန်များမှာ (၁)အောက်ပါတို့ကိုလေ့လာ၍ လွှတ်တော်ဥက္ကဋ္ဌ၏ခွင့်ပြုချက် ဖြင့်လွှတ်တော်သို့ တင်ပြရမည်။ (က) ပြည်ထောင်စုသမ္မတမြန်မာနိုင်ငံတော် အခြေခံဥပဒေ အခန်း(၈)၊ နိုင်ငံသား၊ နိုင်ငံသားများ၏ မူလအခွင့်အရေးနှင့်တာဝန်များခေါင်းစဉ်ပါ ပြဌာန်းချက် များအား အပြည့်အဝ အကောင်အထည်ဖော်ရေး၊ (ခ)စစ်မှန်၍စည်းကမ်းပြည့်ဝသော ဒီမိုကရေစီ ကျင့်စဉ်သည် နိုင်ငံသားများအတွင်း ရှင်သန်ပျံ့နှံ့စေရေး၊ (ဂ)ပြည်ထောင်စုလွှတ်တော်က ပြဋ္ဌာန်းသည့်ပဒေများကို ကမ္ဘာ့ကုလသမဂ္ဂ၏ အပြည်ပြည်ဆိုင်ရာ လူ့အခွင့်အရေး ကြေညာ စာတမ်းပါ ပြဋ္ဌာန်းချက်များနှင့် အခြားသောလူ့အခွင့်အရေးနှင့်အကျုံးဝင်သည့် စံနှုန်းများဖြင့် တိုင်းတာခြင်း။ (၂) ကော်မတီသည် နိုင်ငံတော်အတွင်း အပိုဒ်(၁) (က) (ခ) နှင့် (ဂ)ပါအချက် များကို ဖောက်ဖျက်ကျူးလွန်ခြင်းများရှိပါက ထောက်ပြဝေဖန်ခြင်းနှင့် ယင်းတို့နှင့်စပ်လျဉ်းသည့် အဆိုများနှင့်ဥပဒေကြမ်းများ တင်သွင်းရန်ရှိပါက တင်သွင်းခြင်း တို့ကို ဥက္ကဋ္ဌ၏ ခွင့်ပြုချက်ဖြင့်ဆောင်ရွက်နိုင်သည် ဖြစ်ပါတယ်။</speech>
<title>အမျိုးသားစီမံကိန်း၊ စီးပွားရေး ၊ ငွေရေးကြေးရေးနှင့်အခွန်အကောက် ဆိုင်ရာ ကော်မတီ ဖွဲ့စည်းခြင်း</title>
<speech type="speaker">ဆက်လက်ပြီး အမျိုးသားစီမံကိန်း၊ စီးပွားရေး၊ ငွေရေးကြေးရေးနှင့် အခွန်အကောက်ဆိုင်ရာ ကော်မတီတွင် ပါဝင်သင့်တဲ့ ကော်မတီဥက္ကဋ္ဌ နှင့် ကော်မတီဝင်များ၏ အမည်စာရင်းကို လွှတ်တော်သို့တင်ပြပါမယ်</speech>
<speech type="speaker">ကော်မတီဝင်များရဲ့ အမည်စာရင်းကတော့ - (၁) ဦးစံပြည့် ၊ ကချင်ပြည်နယ် မဲဆန္ဒနယ်အမှတ်(၇) (၂) ဦးသိန်းဝင်း ၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉) (၃) ဒေါက်တာစိုးဝင်း၊ မွန်ပြည်နယ် မဲဆန္ဒနယ်အမှတ်(၂) (၄) ဦးစိုင်းကျော်ဇောသန်း၊ ရှမ်းပြည်နယ်မဲဆန္ဒနယ်အမှတ်(၂) (၅) ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆) (၆) ဦးအောင်ချိုဦး၊ ပဲခူးတိုင်းဒေသကြီး မဲဆန္ဒနယ်အမှတ်(၁၁) (၇) ဦးကျော်သူဦး၊မကွေးတိုင်းဒေသကြီးမဲဆန္ဒနယ်အမှတ်(၅) တို့ ဖြစ်ပါတယ်။ အမျိုးသားစီမံကိန်း၊ စီးပွားရေး ၊ ငွေရေးကြေးရေးနှင့်အခွန်အကောက် ဆိုင်ရာ ကော်မတီမှာ ဥက္ကဋ္ဌအဖြစ် ကချင်ပြည်နယ် မဲဆန္ဒနယ်အမှတ် (၇)မှ ဦးစံပြည့် အား တာဝန် ပေးအပ် ဖွဲ့စည်းသွားမည်ဖြစ်ပြီး ကော်မတီအတွင်းရေးမှူး ကို ကော်မတီဥက္ကဋ္ဌက ခန့်အပ်မှာ ဖြစ်ပါတယ်။ အမျိုးသားစီမံကိန်း၊ စီးပွားရေး၊ ငွေရေးကြေးရေး နှင့် အခွန်အကောက်ဆိုင်ရာကော်မတီ ရဲ့ တာဝန်များမှာ (၁)အောက်ပါတို့ကိုလေ့လာ၍ လွှတ်တော်ဥက္ကဋ္ဌ၏ခွင့်ပြုချက်ဖြင့် လွှတ်တော်သို့ တင်ပြရမည်။ (က)ပြည်ထောင်စုသမ္မတမြန်မာနိုင်ငံတော်ဖွဲ့စည်းပုံအခြေခံဥပဒေ ပုဒ်မ ၂၂၀ အရ ပြည်ထောင်စုလွှတ်တော်၏သဘောတူညီချက်ဖြင့် ပြည်ထောင်စုအစိုးရက ရေးဆွဲအကောင်အထည်ဖော်စီမံကိန်းများ၊ (ခ) ပြည်ထောင်စုသမ္မတမြန်မာနိုင်ငံတော်ဖွဲ့စည်းပုံ အခြေခံဥပဒေပုဒ်မ၂၂၈ (က) အရ ပြည်ထောင်စုလွှတ်တော်က အခါအားလျော်စွာ ချမှတ်သည့် အုပ်ချုပ်ရေးဆိုင်ရာဆုံးဖြတ်ချက်များကို ပြည်ထောင်စုအစိုးရ၏ အကောင် အထည်ဖော် ဆောင်ရွက်မှုများ၊ (ဂ)ကမ္ဘာ့စီးပွားရေးအသိုက်ဝန်းနှင့် မြန်မာ့စီးပွားရေးအခြေအနေဆက်စပ်များ၊ (ဃ) ပြည်တွင်းစီးပွားရေးစီမံကိန်းများ၏အခြေအနေ၊ (င)ငွေရေးကြေးရေးဆိုင်ရာ မူဝါဒများ၊ (စ) နိုင်ငံတော်၏အခွန်အကောက်ဆိုင်ရာဥပဒေများ၊(ဆ)ကုန်သွယ်မှုမူဝါဒများ၊(ဇ)သိပ္ပံနည်းပညာ နှင့်စက်မှုစီးပွားဖွံ့ဖြိုးရေး ဆောင်ရွက်မှုများ၊ (ဈ) သဘာဝသယံဇာတ ထုတ်ယူသုံးစွဲမှုများ၊ (ည)ပို့ဆောင်ရေးနှင့် ဆက်သွယ်ရေးရာများ။ (၂) ကော်မတီသည်မိမိ၏ လေ့လာတွေ့ရှိချက်များ အပေါ်အခြေခံ၍အကြံပြုချက်များကို အဆိုအဖြစ် လွှတ်တော်သို့ တင်သွင်းနိုင်သည်။</speech>
<title>ပညာရေး၊ ကျန်းမာရေးနှင့် ယဉ်ကျေးမှုဆိုင်ရာ ကော်မတီဖွဲ့စည်းခြင်း</title>
<speech type="speaker">ဆက်လက်ပြီးပညာရေး၊ကျန်းမာရေးနှင့်ယဉ်ကျေးမှုဆိုင်ရာ ကော်မတီတွင် ပါဝင်သင့်တဲ့ ကော်မတီ ဥက္ကဋ္ဌ နှင့်ကော်မတီဝင်များ၏ အမည်စာရင်းကို လွှတ်တော် သို့တင်ပြပါမယ်။ ကော်မတီဝင် များရဲ့ အမည်စာရင်းကတော့ -(၁) ဦးခင်ရွှေ ၊ ရန်ကုန်တိုင်းဒေသကြီး မဲဆန္ဒနယ်အမှတ် (၉) (၂) ဦးဝင်းမောင် ၊ မန္တလေးတိုင်းဒေသကြီး မဲဆန္ဒနယ်အမှတ် (၂) (၃) ဦးပီမောင်စိုး ၊ ကယားပြည်နယ် မဲဆန္ဒနယ်အမှတ် (၁) (၄) ဦးခင်မောင်လေး၊ ပဲခူးတိုင်းဒေသကြီး မဲဆန္ဒနယ် အမှတ် (၈) (၅) ဦးကြည်ထွန်း ၊ မကွေးတိုင်းဒေသကြီး မဲဆန္ဒနယ်အမှတ် (၁) (၆) ဦးဇုန်လှယ်ထန်း ၊ ချင်းပြည်နယ် မဲဆန္ဒနယ်အမှတ် (၂) (၇) ဦးလှမောင် ၊ ကယားပြည်နယ် မဲဆန္ဒနယ်အမှတ် (၁၁)တို့ ဖြစ်ပါတယ်။ ပညာရေး၊ ကျန်းမာရေးနှင့်ယဉ်ကျေးမှုဆိုင်ရာ ကော်မတီမှာဥက္ကဋ္ဌအဖြစ် ရန်ကုန်တိုင်း ဒေသကြီး မဲဆန္ဒနယ်အမှတ်(၉)မှ ဦးခင်ရွှေအား တာဝန်ပေးအပ် ဖွဲ့စည်းသွားမည်ဖြစ်ပြီး ကော်မတီအတွင်းရေးမှူးကို ကော်မတီဥက္ကဋ္ဌ က ခန့်အပ်မှာဖြစ်ပါတယ်။ ပညာရေး၊ ကျန်းမာရေး နှင့်ယဉ်ကျေးမှုဆိုင်ရာကော်မတီရဲ့ တာဝန်များမှာ (၁) အောက်ပါတို့ကိုလေ့လာ၍ လွှတ်တော် ဥက္ကဋ္ဌ ၏ခွင့်ပြုချက်ဖြင့် လွှတ်တော်သို့ တင်ပြရမည်။ (က) မြန်မာနိုင်ငံ၏ လူသားအရင်းအမြစ် ဖွံ့ဖြိုးရေးဆိုင်ရာ အညွှန်းကိန်းများ၊ (ခ) ပြည်သူ့ကျန်းမာရေးစောင့်ရှောက်မှုစနစ် မြှင့်တင်ရေး၊ (ဂ) ခေတ်မီပြီးဒေသတွင်းနိုင်ငံများ နှင့် ရင်ဘောင်တန်းနိုင်သောပညာရေးစနစ်၊ (ဃ) သဘာဝ ပတ်ဝန်းကျင် ထိန်းသိမ်းရေး၊(င) မြန်မာ့ယဉ်ကျေးမှုနှင့် အမွေအနှစ်များ ထိန်းသိမ်းစောင့်ရှောက်ရေး၊ (စ)မျိုးချစ်စိတ်ဓါတ် ရှင်သန်ထက်မြက်ရေး၊ (ဆ)လူငယ်ထုအတွင်းစာရိတ္တမဏ္ဍိုင်ကြံ့ခိုင်ရေး၊ (၂)ကော်မတီသည် လေ့လာတွေ့ရှိချက်များအပေါ်အခြေခံ၍ အကြံပြုချက် များကို လွှတ်တော် သို့အဆိုအဖြစ်တင်သွင်းနိုင်သည်။ ထို့အပြင် အစိုး ရအဖွဲ့အစည်းများ၊ အစိုးရမဟုတ် သော အဖွဲ့အစည်းများကိုလည်းအကြံပေးခြင်း၊ ဝိုင်းဝန်းပူးပေါင်းဆောင်ရွက်ခြင်းများပြုလုပ်နိုင်သည်။</speech>
<title>အမျိုးသမီးများနှင့်ကလေးသူငယ်ဆိုင်ရာကော်မတီ ဖွဲ့စည်းခြင်း</title>
<speech type="speaker">ဆက်လက်ပြီး အမျိုးသမီးများ နှင့်ကလေးသူငယ်ဆိုင်ရာ ကော်မတီ တွင် ပါဝင်သင့်တဲ့ ကော်မတီဥက္ကဋ္ဌ နှင့် ကော်မတီဝင်များ၏ အမည်စာရင်းကို လွှတ်တော်သို့ တင်ပြပါမယ်</speech>
<speech type="speaker">ကော်မတီဝင်များရဲ့ အမည်စာရင်းကတော့ - (၁) ဒေါက်တာမြဦး ၊ ပဲခူးတိုင်းဒေသကြီး မဲဆန္ဒနယ်အမှတ်(၉) (၂) ဒေါက်တာထွန်းလွင်၊ ကချင်ပြည်နယ် မဲဆန္ဒနယ်အမှတ်(၉) (၃) ဒေါက်တာဝင်းမြင့်အောင်၊ စစ်ကိုင်းတိုင်းဒေသကြီးမဲဆန္ဒနယ်အမှတ်(၄) (၄) ဦးအောင်သန်း၊ မကွေးတိုင်းဒေသကြီး မဲဆန္ဒနယ်အမှတ်(၁၀) (၅) ဒေါက်တာလှသိန်း၊ မွန်ပြည်နယ် မဲဆန္ဒနယ်အမှတ်(၆) (၆) ဒေါက်တာတင်ရွှေ၊ရန်ကုန်တိုင်းဒေသကြီး မဲဆန္ဒနယ်အမှတ်(၆) (၇) ဒေါက်တာဌေးနိုင်၊ဧရာဝတီတိုင်းဒေသကြီးမဲဆန္ဒနယ်အမှတ်(၇) (၈) ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁) (၉) ဒေါ်ရီရီမြင့်၊ မွန်ပြည်နယ် မဲဆန္ဒနယ်အမှတ်(၁)တို့ ဖြစ်ပါတယ်။ အမျိုးသမီးများနှင့် ကလေးသူငယ်ဆိုင်ရာ ကော်မတီမှာ ကော်မတီ ဥက္ကဋ္ဌအဖြစ် ပဲခူးတိုင်းဒေသကြီး မဲဆန္ဒနယ်အမှတ်(၉)မှ ဒေါက်တာမြဦး အား တာဝန်ပေးအပ် ဖွဲ့စည်း သွားမည်ဖြစ်ပြီးကော်မတီအတွင်းရေးမှူးကိုကော်မတီဥက္ကဋ္ဌက ခန့်အပ်မှာဖြစ်ပါတယ်။ အမျိုးသမီး များနှင့်ကလေးသူငယ်ဆိုင်ရာကော်မတီရဲ့ တာဝန်များမှာ (၁)အောက်ပါတို့ကို လေ့လာ၍ လွှတ်တော် ဥက္ကဋ္ဌ၏ ခွင့်ပြုချက်ဖြင့် လွှတ်တော်သို့ တင်ပြရမည်။ (က) အမျိုး သမီးများ၊ သားဖွားမိခင်များနှင့် ကလေးသူငယ်များ ကာကွယ် စောင့်ရှောက်ရေးနှင့် ပတ်သက်သော အပြည်ပြည်ဆိုင်ရာဥပဒေများနှင့် ကာကွယ်စောင့်ရှောက်မှုများ ၊ (ခ)အမျိုးသမီးရေးရာ၊ မိခင်နှင့်ကလေးဆိုင်ရာကိစ္စများအတွက် ပြည်ထောင်စုအဆင့်အဖွဲ့အစည်းများ၊ အစိုးရ မဟုတ်သော အဖွဲ့အစည်းများ၏ ဆောင်ရွက်ချက်များ၊ (ဂ)လူကုန်ကူးမှု တားဆီးကာကွယ်ရေး၊ (ဃ)အမျိုးသမီးများ၊ သားဖွားမိခင်များနှင့် ကလေးသူငယ်များကာကွယ်စောင့် ရှောက် ရေးနှင့် ဘဝမြှင့်တင်ရေးလုပ် ငန်းများအတွက် ကမ္ဘာ့ကုလသမဂ္ဂ ဆိုင်ရာ အဖွဲ့ အစည်း များ၏ ဆောင်ရွက်ချက်များ။ (၂) ကော်မတီသည် လေ့လာတွေ့ရှိချက်မားအပေါ်အခြေခံ၍ လွှတ်တော် သို့အဆို တင်သွင်းနိုင်သည်။</speech>
<title>ပြည်သူတို့၏ တိုင်ကြားစာနှင့် အသနားခံစာဆိုင်ရာ ကော်မတီ ဖွဲ့စည်းခြင်း</title>
<speech type="speaker">ဆက်လက်ပြီး ပြည်သူတို့၏ တိုင်ကြားစာနှင့် အသနားခံစာဆိုင် ရာ ကော်မတီမှာ ဖွဲ့စည်းထားတဲ့ ကော် မတီဥက္ကဋ္ဌ နှင့် ကော်မတီဝင်များရဲ့ အမည် စာရင်းကို လွှတ်တော်သို့တင်ပြပါမယ်</speech>
<speech type="speaker">ကော်မတီဝင်များရဲ့ အမည်စာရင်းကတော့ - (၁) ဦးအောင်ငြိမ်း ၊ မကွေးတိုင်းဒေသကြီး မဲဆန္ဒနယ်အမှတ် (၂) (၂) ဦးမှတ်ကြီး ၊ မန္တလေးတိုင်းဒေသကြီး မဲ ဆန္ဒနယ်အမှတ် (၉) (၃) ဦးထွန်ဒုတ်ကျင့် ၊ ချင်းပြည်နယ် မဲဆန္ဒနယ်အမှတ် (၆) (၄) ဦးရှုမောင် ၊ ရှမ်းပြည်နယ် မဲဆန္ဒနယ်အမှတ် (၈) (၅) ဒေါ်နန်းနီနီအေး ၊ ကရင်ပြည်နယ် မဲဆန္ဒနယ်အမှတ် (၆) (၆) ဦးထွန်းမြင့် ၊ စစ်ကိုင်းတိုင်းဒေသကြီး မဲဆန္ဒနယ်အမှတ် (၆) (၇) ဦးမိုးမြင့်၊ တနင်္သာရီ တိုင်းဒေသကြီး မဲဆန္ဒနယ်အမှတ် (၇) တို့ ဖြစ်ပါတယ်။ ပြည်သူတို့ ၏ တိုင်ကြားစာနှင့် အသနားခံစာဆိုင်ရာ ကော်မတီမှာ ဥက္ကဋ္ဌအဖြစ် မကွေးတိုင်းဒေသကြီး မဲဆန္ဒနယ်အမှတ် (၂)မှ ဦးအောင်ငြိမ်း အား တာဝန်ပေးအပ် ဖွဲ့စည်းသွားမည်ဖြစ်ပြီး ကော်မတီအတွင်းရေးမှူးကို ကော်မတီဥက္ကဋ္ဌက ခန့် အပ်မှာ ဖြစ်ပါတယ်။ ပြည်သူတို့၏တိုင်ကြားစာနှင့်အသနားခံစာ ဆိုင်ရာကော်မတီရဲ့ တာဝန်များမှာ (၁)ကော်မတီသည် အောက်ပါတို့ကို ဆောင်ရွက်ရ မည်။ (က) ပြည်သူ တို့က လွှတ်တော်ကို အားကိုးစွာဖြင့် တင်ပြလာသော တိုင်ကြားစာများနှင့် အသနားခံစာများကို မှန်ကန်မှုလေ့လာ စိစစ် ရမည်၊ (ခ) တရား ရုံးတစ်ရုံးရုံးကဆုံးဖြတ်ချက်ချမှတ်ခြင်း မပြုရသေးသော ကိစ္စများ မှအပ မှန်ကန်သော တိုင်ကြားချက်များအတွက် ပြည်ထောင်စု အဆင့် အဖွဲ့ အစည်း များ အပါအဝင် ဆိုင်ရာ များနှင့် ညှိနှိုင်း၍ ဖြေရှင်းပေးရမည်၊ (ဂ)မှန်ကန်မှုမရှိသော တိုင်ကြားစာနှင့် အသနားခံစာများအတွက်အကျိုးအက���ောင်း ရှင်းလင်းဖော်ပြ၍ ပြန်ကြား ရမည်၊ (ဃ) တိုင်ကြားစာနှင့်အသနားခံ စာများအနက် အများပြည်သူအကျိုး စီးပွားနှင့် စပ်ဆိုင်သောကိစ္စများကို လွှတ်တော်သို့ အဆို အဖြစ် တင်ပြရမည်၊ (င)ကောင်းမွန်သော အုပ်ချုပ်မှုနှင့် သန့်ရှင်းသောအစိုးရတစ်ရပ် ဖြစ်ပေါ်လာ စေရေးအတွက် လိုအပ်ပါက လွှတ်တော် ဥက္ကဋ္ဌမှတစ် ဆင့် ပြည်ထောင်စုအစိုးရအဖွဲ့သို့ အကြောင်းကြားအသိပေးခြင်း၊ အကြံပြုခြင်းများပြုလုပ်ရမည်။</speech>
<title>ကမ္ဘာ့ကုလသမဂ္ဂ၊ အာဆီယံ၊ AIPA နှင့် အပြည်ပြည်ဆိုင်ရာ ဆက်ဆံရေး ကော်မတီ ဖွဲ့စည်းခြင်း</title>
<speech type="speaker">ဆက်လက်ပြီး ကမ္ဘာ့ကုလသမဂ္ဂ၊ အာဆီယံ၊ AIPA နှင့် အပြည်ပြည်ဆိုင်ရာဆက်ဆံရေးကော်မတီတွင် ပါဝင်သင့်တဲ့ ကော်မတီဥက္ကဋ္ဌ နှင့် ကော်မတီဝင်များ၏ အမည်စာရင်းကို လွှတ်တော်သို့ တင်ပြပါ့မယ်။ ကော်မတီဝင်များရဲ့ အမည်စာရင်းကတော့ - (၁) ဗိုလ်မှူးကြီးမောင်မောင်ထူး ၊ တပ်မတော်သားကိုယ်စားလှယ် (၂) ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်(၈) (၃) ဦးခင်မောင်(ခ)ဦးအောင်ကျော်ဦး၊ ရခိုင်ပြည်နယ် မဲဆန္ဒနယ်အမှတ်) (၄) ဦးဌေးမောင် ၊ မန္တလေးတိုင်းဒေသကြီး မဲဆန္ဒနယ်အမှတ် (၁၂) (၅) ဦးညွန့်တင် ၊ ရန်ကုန်တိုင်းဒေသကြီး မဲဆန္ဒနယ်အမှတ် (၂) (၆) ဦးခင်မောင်ဌေး၊မန္တလေးတိုင်း ဒေသကြီး မဲဆန္ဒနယ်အမှတ် (၁၀) (၇) ဦးလှဆွေ ၊ မကွေးတိုင်းဒေသကြီးမဲဆန္ဒနယ်အမှတ် (၁၂)တို့ ဖြစ်ပါတယ်။ ကမ္ဘာ့ကုလသမဂ္ဂ၊ အာဆီယံ၊ AIPA နှင့် အပြည်ပြည်ဆိုင်ရာဆက်ဆံရေး ကော်မတီ တွင် ဥက္ကဋ္ဌ အဖြစ် တပ်မတော်သားကိုယ်စားလှယ် ဗိုလ်မှူးကြီး မောင်မောင်ထူး အား တာဝန်ပေးအပ်ဖွဲ့စည်းသွားမည်ဖြစ်ပြီး ကော်မတီ အတွင်းရေးမှူးကို ကော်မတီဥက္ကဋ္ဌ က ခန့်အပ်မှာ ဖြစ်ပါတယ်။ ကမ္ဘာ့ကုလသမဂ္ဂ၊ အာဆီယံ၊ AIPA နှင့် အပြည်ပြည်ဆိုင်ရာ ဆက်ဆံရေး ကော်မတီရဲ့ တာဝန်များမှာ (၁) ကော်မတီသည် အောက်ပါတို့ကို ဆောင်ရွက်ရမည်။ (က)ကမ္ဘာ့ကုလသမဂ္ဂအဖွဲ့ချုပ်၏မျက်နှာစာတွင် နိုင်ငံတော်၏ အကျိုးစီးပွား ကို ထိခိုက် လာနိုင်သည့် လုပ်ဆောင်ချက်များကို ကြို တင်ဟန့်တားနိုင်ရေး အတွက် လေ့လာခြင်း၊ (ခ)အာဆီယံအသင်းကြီး၏ ပဋိညာဉ် နှင့်မဏ္ဍိုင်သုံးရပ်ဆိုင်ရာ လုပ်ငန်းများ၊ အာဆီယံ အသင်း ကြီး၏ ပဋိညာဉ်ကိုကျော်လွန်၍ မြန်မာနိုင်ငံ၏အကျိုးစီးပွားကို ထိခိုက်အောင်ဆောင်ရွက်မှုများ (ရှိလာပါက) ကို လေ့ လာခြင်း၊ (ဂ)AIPA အဖွဲ့ဝင် အာဆီယံနိုင်ငံများ၏ လွှတ်တော် လုပ်ငန်းများကို လေ့လာခြင်းနှင့် လွှတ်တော်အချင်းချင်း ဆက်သွယ်ဆက်ဆံခြင်း၊ (ဃ)အပြည်ပြည်ဆိုင်ရာအစိုးရအဖွဲ့အစည်းများက မိမိလွှတ်တော်သို့လာရောက်လေ့လာသည့် ကိစ္စများ အတွက် လက်ခံဆောင်ရွက်ခြင်း၊ (င)လေ့လာတွေ့ရှိချက်များကို လွှတ်တော်ဥက္ကဋ္ဌ၏ ခွင့်ပြုချက်ဖြင့် လွှတ်တော်သို့ တင်ပြခြင်း။</speech>
<title>တောင်သူလယ်သမားနှင့် ပြည်တွင်းပြည်ပ အလုပ်သမားများဆိုင်ရာ ကော်မတီဖွဲ့စည်းခြင်း</title>
<speech type="speaker">ဆက်လက်ပြီး တောင်သူလယ်သမားနှင့် ပြည်တွင်းပြည်ပ အလုပ်သမား များဆိုင်ရာ ကော်မတီတွင် ပါဝင်သင့်တဲ့ ကော်မတီဥက္ကဋ္ဌနှင့် ကော်မတီဝင်များရဲ့ အမည်စာရင်း ကို လွှတ်တော်သို့ တင်ပြပါမယ်။ ကော်မတီဝင်များရဲ့ အမည်စာရင်းကတော့(၁) ဒေါက်တာမြင့်ကြည် ၊ ရန်ကုန်တိုင်းဒေသကြီး မဲဆန္ဒနယ်အမှတ်(၈) (၂) ဦးဂမ်ဆိုင်း ၊ ကချင်ပြည်နယ် မဲဆန္ဒနယ်အမှတ် (၂) (၃) ဦးနိန်းခင်းပေါင် ၊ ချင်းပြည်နယ် မဲဆန္ဒနယ်အမှတ် (၇) (၄) ဦးကံညွန့် ၊ စစ်ကိုင်းတိုင်းဒေသကြီး မဲဆန္ဒနယ်အမှတ် (၅) (၅) ဦးသန်းဆွေ ၊ တနင်္သာရီတိုင်းဒေသကြီး မဲဆန္ဒနယ်အမှတ် (၂) (၆) ဦးစတီဗင်သာဘိတ်၊ ချင်းပြည်နယ် မဲဆန္ဒနယ်အမှတ် (၄) (၇) ဦး ဖိုးဇော် ၊ ပဲခူးတိုင်းဒေသကြီး မဲဆန္ဒနယ်အမှတ် (၂)တို့ ဖြစ်ပါတယ်</speech>
<speech type="speaker">တောင်သူလယ်သမားနှင့် ပြည်တွင်းပြည်ပ အလုပ်သမားများဆိုင်ရာ ကော်မတီတွင် ဥက္ကဋ္ဌအဖြစ် ရန်ကုန်တိုင်းဒေသကြီး မဲဆန္ဒနယ်အမှတ် (၈)မှ ဒေါက်တာမြင့် ကြည် အား တာဝန်ပေးအပ်ဖွဲ့စည်းသွားမည်ဖြစ်ပြီး ကော်မတီအတွင်းရေးမှူးကို ကော်မတီဥက္ကဋ္ဌက ခန့်အပ် မှာဖြစ်ပါတယ်။ တောင်သူလယ်သမားနှင့် ပြည်တွင်းပြည်ပအလုပ်သမားများဆိုင်ရာ ကော်မတီရဲ့ တာဝန်များမှာ (၁)အောက်ပါတို့ကိုလေ့လာ၍ လွှတ်တော်ဥက္ကဋ္ဌ၏ခွင့်ပြုချက်ဖြင့် လွှတ်တော်သို့ တင်ပြရမည်။ (က) မြန်မာနိုင်ငံတောင်သူလယ်သမားများသမိုင်းနှင့် အလုပ်သမား များသမိုင်း၊ (ခ) တောင်သူလယ်သမားများအခွင့်အရေးဆိုင်ရာကိစ္စများ၊ (ဂ) ပြည်တွင်း အလုပ်သမားများ အခွင့်အရေးဆိုင်ရာကိစ္စများ၊ (ဃ) ပြည်ပရောက်အလုပ်သမားများ အခွင့်အရေး ကာကွယ်စောင့်ရှောက်မှု၊ (င)အပြည်ပြည်ဆိုင်ရာအလုပ်သမားအဖွဲ့ချုပ်၏စံနှုန်းများ၊ (စ) ပဋိပက္ခများ ဖြစ်ပေါ်လာပါက ငြိမ်းချမ်းစွာဖြေရှင်းရေးနှင့် ဒီမိုကရေစီ ကျင့်စဉ်များကို ရိုသေလိုက်နာရေး။ (၂) ကော်မတီသည် မိမိ၏လေ့လာတွေ့ရှိချက်များအပေါ်မူတည်၍ လွှတ်တော်သို့အဆိုတင်သွင်း နိုင်သည်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ကော်မတီ အသီးသီးတွင်ပါဝင်မည့် ကော်မတီဥက္ကဋ္ဌနှင့်ကော်မတီဝင်များ၏အမည်စာရင်းကို တင်ပြလို့ ပြီးပါပြီ။ ကော်မတီအသီးသီးတွင် ပါဝင်မည့် ကော်မတီဥက္ကဋ္ဌနှင့် ကော်မတီဝင်များ၏ အမည်စာရင်းကို လွှတ်တော်၏ သဘောတူညီချက် ရယူမှာဖြစ်ပါတယ်</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အမျိုးသားလွှတ်တော်ကသဘောတူတဲ့အတွက် ကော်မတီအသီးသီးတွင် ပါဝင်မည့် ကော်မတီဥက္ကဋ္ဌနှင့် အဖွဲ့ဝင်တို့၏ အမည်စာရင်းကို အတည်ပြုကြောင်း ကြေညာပါတယ်။ (ဩဘာသံများ)</speech>
</section>
<section value="Bill">
<bill>
<title>ပြည်ထောင်စုရွေးကောက်ပွဲကော်မရှင် အဖွဲ့ ဝင်က ပြည်ထောင်စုရွေးကောက်ပွဲ ကော်မရှင်ဥပဒေ ကို ပြင်ဆင်သည့် ဥပဒေကြမ်းအား အမျိုးသားလွှတ်တော်က ဆွေးနွေးစဉ်းစား ရန် အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးကထောက်ခံခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော်ဆိုင်ရာနည်းဥပဒေ၁၅၄၊နည်းဥပဒေခွဲ(က)အရပြည်ထောင်စုရွေးကောက်ပွဲကော်မရှင် ဥပဒေကို ပြင်ဆင်သည့် ဥပဒေကြမ်းအား အမျိုးသားလွှတ်တော်ကဆွေးနွေးစဉ်းစားရန် အဆိုကို ပြည်ထောင်စုရွေးကောက်ပွဲကော်မရှင်အဖွဲ့ဝင်က အမျိုးသားလွှတ်တော်သို့ တင်သွင်းရန် ဖြစ်ပါတယ်</speech>
<speech><agency id="56">ဦးမြင့်နိုင်၊ (ပြည်ထောင်စုရွေးကောက်ပွဲကော်မရှင်အဖွဲ့ဝင်)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်အစည်းအဝေးသို့ တက်ရောက် လာကြတဲ့ အမျိုးသားလွှတ်တော်ကိုယ်စားလှယ်ကြီးများအားလုံး မင်္ဂလာအပေါင်းနဲ့ ပြည့်စုံကြပါ စေကြောင်း ဆုမွန်ကောင်းတောင်းအပ်ပါတယ်။ ကျွန်တော်ကတော့ ပြည်ထောင်စုရွေးကောက်ပွဲကော်မရှင်အဖွဲ့ဝင် ဦးမြင့်နိုင် ဖြစ်ပါတယ်။ ကျွန်တော့်အနေနဲ့ ပြည်ထောင်စုရွေးကောက်ပွဲကော်မရှင်ဥပဒေကို ပြင်ဆင်တဲ့ ဥပဒေကို တင်သွင်း သွားမှာ ဖြစ်ပါတယ်။ ပြည်ထောင်စု ရွေးကောက်ပွဲ ကော်မရှင်ဥပဒေ ကို ပြင်ဆင်တဲ့ဥပဒေကို ကျွန်တော် ဖတ်ကြားတင်သွင်းပါမယ်။ ပြည်ထောင်စုသမ္မတမြန်မာနိုင်ငံတော်၊ ပြည်ထောင်စုလွှတ်တော် ဥပဒေအမှတ် ။ ပြည်ထောင်စု ရွေးကောက်ပွဲကော်မရှင်ဥပဒေကို ပြင်ဆင်သည့်ဥပဒေ ၁၃၇၃ ခုနှစ်၊ လ၊ ရက်။ ၂၀၁၁ ခုနှစ်၊ လ၊ ရက်။ ပြည်ထောင်စုသမ္မတမြန်မာနိုင်ငံတော် ပြည်ထောင်စုလွှတ်တော်သည် အောက်ပါဥပဒေကို ပြဋ္ဌာန်းလိုက်သည်။ ပုဒ်မ ၁ ဤဥပဒေကို ပြည်ထောင်စုရွေးကောက်ပွဲကော်မရှင် ဥပဒေကို ပြင်ဆင်သည့် ဥပဒေဟုခေါ်တွင်စေရမည်။ ပုဒ်မ ၂ ပြည်ထောင်စုရွေးကောက်ပွဲကော်မရှင် ဥပဒေတွင် ပုဒ်မခွဲ (က)၊ ပုဒ်မ ၃ ကို အောက်ပါအတိုင်း အစားထိုးရမည်။ ပုဒ်မ ၃ နိုင်ငံတော်သမ္မတသည် လွှတ်တော်ရွေးကောက်ပွဲများ ကို ကျင်းပနိုင်ရေးအတွက်လည်းကောင်း၊ နိုင်ငံရေးပါတီများကို ကြီးကြပ်နိုင်ရေးအတွက်လည်းကောင်း၊ ပြည်ထောင်စု ရွေးကောက်ပွဲကော်မရှင်ကို ဖွဲ့စည်းရမည်။ ယင်းသို့ဖွဲ့စည်း ရာတွင် နိုင်ငံတော်ဖွဲ့စည်းပုံ အခြေခံဥပဒေပါ ပြည်ထောင်စုဝန်ကြီး ခန့် ထားခြင်းနှင့်စပ်လျဉ်းသည့် ပြဋ္ဌာန်းချက်များနှင့်အညီ ကော်မရှင် ဥက္ကဋ္ဌ အပါအဝင် အဖွဲ့ဝင်အနည်းဆုံး(၅) ဦးကိုခန့်အပ်တာဝန်ပေးအပ်နိုင်သည်။ ပုဒ်မ ၃ ရဲ့ မူလပြဋ္ဌာန်းချက်ကို ကျွန်တော်တင်ပြပါမယ်။ ပုဒ်မ ၃ နိုင်ငံတော်အေးချမ်းသာယာရေးနှင့်ဖွံ့ဖြိုး ရေးကောင်စီသည် ပထမအကြိမ် လွှတ်တော်ရွေးကောက်ပွဲများကို ကျင်းပနိုင်ရေး အတွက် လည်းကောင်း၊ နိုင်ငံရေးပါတီများကို ကြီးကြပ်နိုင်ရေးအတွက်လည်းကောင်း၊ ပြည်ထောင်စု ရွေးကောက်ပွဲကော်မရှင်ကို ဖွဲ့စည်းရမည်။ ယင်းသို့ ဖွဲ့စည်းရာတွင် ကော်မရှင်ဥက္ကဋ္ဌ အပါအဝင် အနည်းဆုံးအဖွဲ့ဝင်(၅) ဦးကို ခန့်အပ်တာ ဝန်ပေးအပ်နိုင်သည်ဆိုပြီးတော့ မူလပြဋ္ဌာန်းချက် ဖြစ်ပါတယ်။ ယခု ပြင်ဆင်ရခြင်းအကြောင်းရင်းကတော့ လွှတ်တော်သက်တမ်းအလို့ငှာ ရွေးကောက်ပွဲများကို ကျင်းပရန်ရှိတဲ့အတွက်ကြောင့်မို့ လို့ ပထမအကြိမ်ဟူသော စာ သားကို ဖြုတ်ထားပါတယ်။ နိုင်ငံတော် ဖွဲ့စည်းပုံအခြေခံဥပဒေ ပုဒ်မ ၃၉၈(က)ပါ ပြဋ္ဌာန်းချက်များနှင့် ညီညွတ်စေရန်အတွက် ပြင်ဆင်ထားပါကြောင်း တင်ပြအပ်ပါတယ် ခင်ဗျား။ နောက်ပုဒ်မခွဲ (ခ) ပုဒ်မ ၄ ကို အောက်ပါအတိုင်း အစားထိုးရမည်။ ပုဒ်မ ၄ ကော်မရှင် ဥက္ကဋ္ဌနှင့် အဖွဲ့ဝင်များ သည် (က)အသက် ၅၀ နှစ်ပြည့်ပြီးသူများ ဖြစ်ရမည်။ (ခ) အသက်ကန့်သတ်ချက်မှအပ ပြည်သူ့လွှတ်တော်ကိုယ်စားလှယ်များအတွက် သတ်မှတ်ထားသည့် အရည်အချင်းများနှင့် ပြည့်စုံသူဖြစ်ရမည်။ (ဂ) (၁) ပြည်ထောင်စုတရားသူကြီးချုပ် (သို့မဟုတ်) ပြည်ထောင်စု တရားလွှတ်တော်ချုပ် တရားသူကြီးအဖြစ်ဖြင့်ဖြစ်စေ၊ တိုင်းဒေသကြီး (သို့မဟုတ်) ပြည်နယ်တရားလွှတ်တော်တရားသူကြီးအဖြစ်ဖြင့်ဖြစ်စေ၊ အလားတူရာထူးတာဝန်တစ်ခုခုတွင်ဖြစ်စေ၊ အနည်းဆုံး (၅)နှစ် ဆောင်ရွက်ခဲ့သူ ဖြစ်ရမည်။ (သို့မဟုတ်) ပုဒ်မခွဲငယ်(၂) တိုင်းဒေသကြီး (သို့မဟုတ်) ပြည်နယ်အဆင့်ထက်မနိမ့်သော တရားရေးအရာရှိ သို့မဟုတ် ဥပဒေအရာရှိ ရာထူးတွင် အနည်းဆုံး (၁၀)နှစ်တာဝန် ထမ်းဆောင်ခဲ့သူ ဖြစ်ရမည်။ (သို့မဟုတ်) ပုဒ်မခွဲငယ်(၃) တရားလွှတ်တော်ရှေ့နေအဖြစ် အနည်းဆုံး(၂၀)နှစ် အမှုလိုက်ပါ ဆောင်ရွက်ခဲ့သူဖြစ်ရမည်။ (သို့မဟုတ်) ပုဒ်မခွဲငယ် (၄) ထင်ပေါ်ကျော်ကြားသည့် ဂုဏ်သတင်းရှိသော ပုဂ္ဂိုလ်အဖြစ် နိုင်ငံတော်သမ္မတသူဆသူ ဖြစ်ရမည်။ ပုဒ်မခွဲ(ဃ)သိက္ခာသမာဓိနှင့်ပြည့်စုံပြီး အတွေ့ အကြုံ ရင့်ကျက်သူ ဖြစ်ရမည်။ ပုဒ်မခွဲ (င)ပြည်သူ့လွှတ်တော်ကိုယ်စားလှယ်အဖြစ် ရွေးကောက် တင်မြှောက်ခံပိုင်ခွင့်မရှိစေသောပြဋ္ဌာန်းချက်များနှင့် ငြိစွန်းခြင်းမရှိသူဖြစ်ရမည်။ ပုဒ်မခွဲ (စ) နိုင်ငံတော်နှင့် နိုင်ငံသား များအပေါ် သစ္စာရှိသူ ဖြစ်ရမည်။ ပုဒ်မခွဲ(ဆ)နိုင်ငံရေးပါတီဝင် မဟုတ်သူဖြစ်ရမည်။ ပုဒ်မခွဲ (ဇ) လွှတ်တော်ကိုယ်စားလှယ်မဟုတ်သူ ဖြစ်ရမည်။ ပုဒ်မခွဲ (၅) လစာ၊ စရိတ်၊ ကြေးငွေရသော အခြားမည်သည့်ရာထူးကိုမျှ လက်ခံခြင်းမပြုသူဖြစ်ရမည်။ ပုဒ်မ ၄ ရဲ့ မူရင်းပြဋ္ဌာန်းချက်ကို ကျွန်တော် တင်ပြပါ့မယ်။ ပုဒ်မ ၄ ကော်မရှင် ဥက္ကဋ္ဌနှင့် အဖွဲ့ ဝင် များသည် ပုဒ်မခွဲ(က) အသက်(၅၀) နှစ် ပြည့်ပြီး သူများဖြစ်ရမည်။ ပုဒ်မခွဲ (ခ)ထင်ပေါ်ကျော်ကြားသည့် ဂုဏ်သတင်းရှိသောပုဂ္ဂိုလ် အဖြစ် နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီကယူဆသူ ဖြစ်ရမည်။ပုဒ်မခွဲ (ဂ) သိက္ခာသမာဓိနှင့် ပြည့် စုံပြီးအတွေ့အကြုံ ရင့်ကျက်သူ ဖြစ်ရမည်။ ပုဒ်မခွဲ (ဃ) နိုင်ငံတော်နှင့်နိုင်ငံသားများအပေါ် သစ္စာရှိသူ ဖြစ်ရမည်။ ပုဒ်မခွဲ(င) နိုင်ငံရေးပါတီဝင်မဟုတ်သူ ဖြစ်ရမည်။ ပုဒ်မခွဲ(စ) လစာ၊ စရိတ်၊ကြေးငွေရသော အခြားမည်သည့် ရာထူးကို မျှ လက်ခံခြင်း မပြုသူ ဖြစ်ရမည်ဟု မူလပြဋ္ဌာန်းချက်ဖြစ်ပါတယ်။ ယခုအခါမှာ နိုင်ငံတော်ဖွဲ့စည်းပုံအခြေခံဥပဒေတွင် သတ်မှတ်ထားသည့် အရည်အချင်းများ အနက် ပုဒ်မ ၃၉၈(ခ)၊ ၂၃ (ကက) (ခခ) (ဂဂ) ပုဒ်မ ၅၊ ၈ တို့ပါ သတ်မှတ်အရည်အချင်းများ ပြည့်စုံစွာ ပါရှိစေရန် အတွက် ပြဋ္ဌာန်း ချက်ဥပဒေပုဒ်မ ၄ မှာ ပြင်ဆင်ဖြည့်စွက်ပြီး ရေးသားထားခြင်း ဖြစ်ပါတယ်။ ဖွဲ့စည်းပုံအခြေခံဥပဒေ ပုဒ်မ ၃၉၈(ခ)ပါ ပြဋ္ဌာန်းချက် များအတိုင်း ပြင်ဆင်ရေးသားထားပါကြောင်း တင်ပြအပ်ပါတယ်ခင်ဗျား။ ပြင်ဆင်ချက် အက်ဥပဒေပုဒ်မခွဲ(ဂ) ပုဒ်မ ၆ ကို အောက်ပါအတိုင်း အစားထိုးရမည်။ ပုဒ်မ ၆ (က) ရာထူးမှ နုတ်ထွက်ခြင်းကြောင့်ဖြစ်စေ၊ တာဝန်မှရပ်စဲခံရခြင်းကြောင့်ဖြစ်စေ၊ ကွယ်လွန်ခြင်းကြောင့် ဖြစ်စေ၊ အခြားအကြောင်း တစ်ခုခုကြောင့်ဖြစ်စေ၊ ကော်မရှင်ဥက္ကဋ္ဌ (သို့မဟုတ်)အဖွဲ့ဝင်နေရာ လစ်လပ်လျှင် နိုင်ငံတော် သမ္မတသည် ဥပဒေနှင့် အညီ ကော်မရှင် ဥက္ကဋ္ဌ (သို့မဟုတ်) အဖွဲ့ဝင် အသစ်ခန့်အပ် တာဝန်ပေးအပ်နိုင်သည်။ ပုဒ်မခွဲ(ခ) ကော်မရှင်ဥက္ကဋ္ဌ (သို့မဟုတ်)အဖွဲ့ဝင်သည် နိုင်ငံ့ဝန်ထမ်းဖြစ်ဤကော်မရှင်ဥက္ကဋ္ဌသို့မဟုတ်အဖွဲ့ဝင်အဖြစ်ခန့်အပ်တာဝန်ပေးအပ်ခြင်းခံရသည့် နေ့မှစ၍ တည်ဆဲ ဝန်ထမ်းစည်းမျဉ်းစည်းကမ်းများနှင့်အညီ နိုင်ငံ့ ဝန်ထမ်းအဖြစ်မှ အငြိမ်းစား ယူပြီးဖြစ်သည်ဟု မှတ်ယူရမည်။ မူလပြဋ္ဌာန်းထားတဲ့ ပုဒ်မ ၆ ကို ကျွန်တော် ဆက်လက် တင်ပြပါမယ်။ ပုဒ်မ ၆ ရာထူးမှနုတ်ထွက်ခြင်းကြောင့်ဖြစ်စေ၊ တာဝန်မှရပ်စဲခံရခြင်းကြောင့် ဖြစ်စေ၊ အခြားအကြောင်းတစ်ခုခုကြောင့်ဖြစ်စေ၊ ကော်မရှင်ဥက္ကဋ္ဌ (သို့မဟုတ်) အဖွဲ့ဝင်နေရာ လစ်လပ်လျှင် နိုင်ငံတော် အေးချမ်းသာယာရေးနှင့်ဖွံ့ဖြိုးရေးကောင်စီသည် ဤ ဥပဒေနှင့်အညီကော်မရှင်ဥက္ကဋ္ဌသို့မဟုတ်အဖွဲ့ဝင်အသစ်ခန့်အတာဝန်ပေးနိုင်သည်။ ထို့သို့ခန့်အတာဝန်ပေးခြင်း ခံရသော ကော်မရှင်ဥက္ကဋ္ဌ (သို့မဟုတ်)အဖွဲ့ဝင်ရာထူးသက်တမ်းသည် ကော်မရှင်၏ကျန်ရှိသည့် သက်တမ်းအတွက်သာ ဖြစ်ရမည်။ ယခုပြင်ဆင်ထားတဲ့ ပုဒ်မ ၆ (က) နဲ့ ပုဒ်မ ၆ ပုဒ်မခွဲ(က)ဟာ နိုင်ငံတော်ဖွဲ့စည်းပုံအခြေခံဥပဒေပုဒ်မ ၄၀၁(ခ)ပါ ပြဋ္ဌာန်းချက် များအတိုင်း ညီညွတ်စေရန် အတွက် ပြင်ဆင်ရေးသား ထားခြင်း ဖြစ်ပါတယ်။ ပြင်ဆင်ထားတဲ့ ပုဒ်မ ၆ ပုဒ်မခွဲ (ခ)ဟာ နိုင်ငံတော်ဖွဲ့စည်းပုံအခြေခံဥပဒေ ပုဒ်မ ၄၀၁(ဂ)ပါ ပြဋ္ဌာန်းချက်များ အတိုင်း ညီညွတ်စေ ရန်အတွက် ပြင်ဆင်ရေးသားထားခြင်း ဖြစ်ပါကြောင်းတင်ပြအပ်ပါတယ်ခင်ဗျား။ ပြင်ဆင်ချက် ဥပဒေပုဒ်မခွဲ(ဃ) ပုဒ်မ ရ ကို အောက်ပါအတိုင်းအစားထိုးရမည်။ ပုဒ်မ ရ နိုင်ငံတော်သမ္မတ သည် ပြည်ထောင်စုရွေးကောက်ပွဲကော်မရှင်ဥက္ကဋ္ဌ (သို့ မဟုတ်) အဖွဲ့ဝင်တစ်ဦးဦးအား စွပ်စွဲပြစ်တင်လိုလျှင် နိုင်ငံ တော်ဖွဲ့စည်းပုံအခြေခံဥပဒေပုဒ်မ ၄၀၀ ပါ ပြဋ္ဌာန်းချက်များ နှင့်အညီ ဆောင်ရွက်နိုင်သည်။ မူလပုဒ်မ ရ ရဲ့ ပြဋ္ဌာန်းချက်ကို ကျွန်တော် ဆက်လက်ဖတ်ကြား တင်ပြပါမယ်။ ပုဒ်မ ရ ဖွဲ့စည်းထားသော ကော်မရှင်၏သက်တမ်းသည် နိုင်ငံတော်သမ္မတ က ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေအရ ကော်မရှင်တစ်ရပ်ကို ဖွဲ့စည်းသည်အထိ ဖြစ်သည် ဆိုပြီး ပြဋ္ဌာန်းထားပါတယ်။ အဆိုပါ မူလပုဒ်မ ရ ရဲ့ ပြဋ္ဌာန်းချက်ကို ပယ်ဖျ က်ပြီးတော့မှ အခုပုဒ်မ ရ ကို အစားထိုးပြင်ဆင် ထားခြင်း ဖြစ်ပါတယ်။ မူလ ပုဒ်မ ရ ပါ ပြဋ္ဌာန်းချက်ကိုပယ်ဖျက်ရခြင်း အကြောင်း ရင်းကတော့နိုင်ငံတော်ဖွဲ့စည်းပုံအခြေခံဥပဒေပါ ပြဋ္ဌာန်းချက်များနှင့် အညီ ပြဋ္ဌာန်းထားတဲ့ ပြည်ထောင်စု အစိုးရအဖွဲ့ ဥပဒေရဲ့ ပုဒ်မ ၇၈ (ခ)ပါ (ခ)ပုဒ်မခွဲငယ်(၃)မှာ ကော်မရှင်ဥက္ကဋ္ဌရဲ့ သက်တမ်းကို ခြွင်းချက်ပေးထားပါတယ်။ ပုဒ်မခွဲ (၈)ပါ ပြဋ္ဌာန်းချက်များမှာ ကော်မရှင်အဖွဲ့ ဝင်များရဲ့ ရာထူး သက်တမ်းကို ခြွင်းချက်ပြုထားပါတယ်။ ဒါကြောင့် ယခင် ဥပဒေပုဒ်မ ရ ကို ပယ်ဖျက်ပြီးတော့မှ ပြည်ထောင်စုအဆင့် အဖွဲ့အစည်းများဆိုင်ရာ ဥပဒေတိုင်းမှာ စွပ်စွဲပြစ်တင်တဲ့ ပြဋ္ဌာန်းချက်ကို ပြဋ္ဌာန်းထားပါတယ်။ ဒါကြောင့်မို့လို့ နိုင်ငံတော် ဖွဲ့စည်းပုံအခြေခံဥပဒေ ပုဒ်မ ၄၀၀ ပါ နိုင်ငံတော်သမ္မတ က ကော်မရှင်ဥက္ကဋ္ဌ နဲ့ အဖွဲ့ဝင်တစ်ဦးဦးကို စွပ်စွဲပြစ်တင်ခြင်းဆိုင်ရာ ပြဋ္ဌာန်းချက်တွေကို ပုဒ်မ ရ မှာ အစားထိုးပြီး ပြင်ဆင်ထားပါကြောင်း တင်ပြအပ်ပါတယ်ခင်ဗျား။ နောက်ပုဒ်မခွဲ(င)မှာ ပုဒ်မ ၈ တွင် ပုဒ်မခွဲ (ည) အဖြစ်အောက်ပါအတိုင်း ဖြည့်စွက် ရမည်။ ပုဒ်မခွဲ(ည) ဖွဲ့စည်းပုံအခြေခံဥပဒေ ပုဒ်မ ၃၉၆ ပုဒ်မခွဲ (က)နှင့်(ခ) တို့အရ လွှတ်တော် ကိုယ်စား လှယ်တစ်ဦးဦးကို တာဝန်မှ ပြန်လည်ရုပ်သိမ်း လိုကြောင်း သက်ဆိုင်ရာမဲဆန္ဒနယ်၏ မူလမဲဆန္ဒရှင်များအနက် အနည်း ဆုံး ၁ % တို့က ကော်မရှင် သို့တင်ပြလာလျှင် ဖွဲ့စည်းပုံ အခြေခံဥပဒေပုဒ်မ ၃၉၆၊ ပုဒ်မခွဲ(ဂ)၊ (ဃ)၊ (င)တို့နှင့်အညီ စစ်ဆေး ဆောင်ရွက်ခြင်းဆိုပြီးတော့ ဖြည့်စွက်ထားခြင်းဖြစ်ပါတယ်။ ဒီအချက်ဟာ မူလပြဋ္ဌာန်းချက်ထဲမှာ မပါရှိပါဘူး။ ဒီလိုဖြည့်စွက် ထားရခြင်း အကြောင်းကတော့ နိုင်ငံတော်ဖွဲ့စည်းပုံ အခြေခံဥပဒေ ပုဒ်မ ၃၉၆ ပါ ကော်မရှင်ရဲ့ တာဝန်နဲ့ လုပ်ပိုင်ခွင့်ကို ယခင်မူလပြဋ္ဌာန်းချက်မှာ မပါရှိတဲ့ အတွက်ကြောင့် ဖြည့်စွက် ထားခြင်း ဖြစ်ပါတယ်။ ဖြည့်စွက်ထားတဲ့ ပုဒ်မ ၃၉၆ (ခ)ရဲ့ ပြဋ္ဌာန်းချက်ကတော့ သက်ဆိုင်ရာမဲဆန္ဒနယ်၏ မူလမဲဆန္ဒရှင်များအနက် အနည်းဆုံး ၁ % တို့က တာဝန်မှပြန်လည်ရုပ်သိမ်းလိုသော လွှတ်တော် ကိုယ်စားလှယ်နှင့်ပတ်သက်သည့် တိုင်တန်းချက်ကို ပြည်ထောင်စုရွေးကောက်ပွဲကော်မရှင်သို့ တင်ပြရမည်။ (ဂ)ကော်မရှင်က ဥပဒေနဲ့အညီ စုံစမ်းစစ်ဆေးရမည်။ (ဃ)စွပ်စွဲချက်ကို စစ်ဆေး သည့်အခါ သက်ဆိုင်ရာ လွှတ်တော်ကိုယ်စားလှယ်ကို ချေပခွင့်ပေးရမည်။ (င) ပြည်ထောင်စု ရွေးကောက်ပွဲကော်မရှင်က ထိုစွပ်စွဲချက်သည် မှန်ကန်ပြီး စွပ်စွဲခံရသူသည် လွှတ်တော် ကိုယ်စားလှယ်အဖြစ် ဆက်လက်ထမ်းရွက် စေရန်မသင့်ကြောင်း သဘောရရှိလျှင် ကော်မရှင်သည် ဥပဒေ နှင့် အညီ ဆောင်ရွက်ရမည်ဆိုပြီး ပြဌာန်းချက်ပါရှိပါတယ်။ ထို့ကြောင့် ယခင်က မပါရှိသေးတဲ့ ပုဒ်မ ၃၉၆ ပါ ပြဋ္ဌာန်း ချက်ကို ယခု ဖြည့်စွက်ပြင်ဆင်ထားခြင်း ဖြစ်ပါကြောင်း တင်ပြအပ်ပါတယ်ခင်ဗျား။ ပုဒ်မခွဲ (စ)ကတော့ ခုနပြောခဲ့တဲ့ ပုဒ်မ ၃၉၆ မှာ ပြဋ္ဌာန်းချက်ကို ပုဒ်မခွဲ (ည)အဖြစ် အစားထိုး လိုက်တဲ့အတွက်ကြောင့် ကျန်သော ပုဒ်မခွဲ(၎)(ဌ) တို့ကို ပြန်လည်ပြီးတော့မှ ပြင်ဆင်လိုက်ခြင်းဖြစ်ကြောင်းတင်ပြအပ်ပါတယ် ခင်ဗျား။ အားလုံးကို ကျေးဇူးတင်ပါတယ်ခင်ဗျား ။ (ဩဘာသံများ)</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ယခုပြည်ထောင်စု ရွေးကောက်ပွဲ ကော်မရှင် ဥပဒေကို ပြင်ဆင်သည့် ဥပဒေကြမ်းအား အမျိုးသားလွှတ်တော်တွင် ဆွေးနွေးစဉ်းစားရန်အတွက် ပြည်ထောင်စုရွေးကောက်ပွဲကော်မရှင် အဖွဲ့ဝင် ဦးမြင့်နိုင်က အဆိုအဖြစ် တင်သွင်းထားပါတယ်။ ဒီအဆိုကို အမျိုးသားလွှတ်တော်ကိုယ်စားလှယ်တစ်ဦးက ထောက်ခံဖို့ ဖြစ်ပါတယ်</speech>
<speech>
<speech><mp id="145">ဦးဉာဏ်လင်း၊ ရှမ်းပြည်နယ် မဲဆယ်အမှတ်(၁)</mp>အမျိုးသားလွှတ်တော်ဥက္ကဋ္ဌကြီး ခင်ဗျား။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော် ကိုယ်စားလှယ် ဦးဉာဏ်လင်း ဖြစ်ပါတယ် ခင်ဗျား။ ပြည်ထောင်စုရွေးကောက်ပွဲကော်မရှင်မှ တင်သွင်းသွားတဲ့ ပြည်ထောင်စုရွေးကောက်ပွဲကော်မရှင်ဥပဒေကို ပြင်ဆင်တဲ့ဥပဒေကို ကျွန်တော့်အနေနဲ့ ထောက်ခံဆွေးနွေးမှာ ဖြစ်ပါတယ်။ ပြည်ထောင်စုရွေးကောက်ပွဲကော်မရှင် မှ တင်သွင်းသွားတဲ့ ဥပဒေကြမ်းမှာ နိဒါန်းအပိုဒ်ကို အစားထိုးခြင်း၊ ပုဒ်မ ၃၊ ၄၊ ၅၊ ၆ နှင့် ရ တို့ကို အစားထိုးခြင်း ၊ ပုဒ်မ ၈ ပုဒ်မခွဲ(ည)ကို ဖြည့်စွက်ခြင်း ၊ ပုဒ်မ ၈ ၊ ပုဒ်မခွဲ(ည)ကို (ဋ) အဖြစ် လည်းကောင်း၊ ပုဒ်မခွဲ(ဌ) ဖြင့်လည်းကောင်း ၊ ပုဒ်မခွဲ(၃)အဖြစ်လည်းကောင်း ပြောင်းလဲသတ်မှတ် ခြင်းတို့နှင့် ပုဒ်မ ၁၂ ကို အစားထိုးခြင်းတို့ ပါရှိကြောင်းတွေ့ရှိရပါတယ်။ ဒီလိုအစားထိုးခြင်း ၊ ဖြည့်စွက်ခြင်း၊ ပြောင်းလဲခြင်း၊ သတ်မှတ်ခြင်းတို့က ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပါ ပြဋ္ဌာန်းချက်များနှင့်အညီ ဆောင်ရွက်ခြင်း ဖြစ်တဲ့အတွက် ခေတ်ကာလ အခြေအနေနဲ့ ဆီလျော်ကိုက်ညီတဲ့ ပြင်ဆင်ခြင်း ဖြစ်ပါတယ်။ ဒါကြောင့် တင်ပြချက်ကို ပြည်ထောင်စုရွေးကောက်ပွဲကော်မရှင်ဥပဒေကို ပြင်ဆင်သည့် ဥပဒေကြမ်းကို ဤ လွှတ်တော်က လက်ခံဆွေးနွေး ဆုံးဖြတ်ပေးပါရန် လေးစား စွာ ထောက်ခံတင်ပြ အပ်ပါတယ်ခင်ဗျား။ ကျေးဇူးတင်ပါတယ်။</speech></speech>
<title>ပြည်ထောင်စုရွေးကောက်ပွဲကော်မရှင်ဥပဒေကို ပြင်ဆင်သည့် ဥပဒေကြမ်းအား ဆွေးနွေးစဉ်းစားရန် အမျိုးသားလွှတ်တော်၏ သဘောတူညီချက်ရယူခြင်</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်ထောင်စု ရွေးကောက်ပွဲ ကော်မရှင်ဥပဒေကို ပြင်ဆင်သည့် ဥပဒေကြမ်းအား အမျိုးသားလွှတ်တော် တွင် ဆွေးနွေးစဉ်းစားရန် သင့် မသင့် အမျိုးသားလွှတ်တော် ရဲ့ သဘောထား ရယူပါမယ်။ ပြည်ထောင်စုရွေးကောက်ပွဲကော်မရှင်ဥပဒေကို ပြင်ဆင်သည့် ဥပဒေကြမ်းအားအမျိုးသား လွှတ်တော်က ဆွေးနွေးစဉ်းစားရန် သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အမျိုးသားလွှတ်တော်က သဘောတူတဲ့အတွက် ပြည်ထောင်စုရွေးကောက်ပွဲ ကော်မရှင် ဥပဒေကို ပြင်ဆင်သည့်ဥပဒေကြမ်းအား အမျိုးသား လွှတ်တော်က ဆွေးနွေး စဉ်းစားရန်ဖြစ် ကြောင်း ကြေညာပါတယ်။ (ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်ထောင်စု ရွေးကောက်ပွဲ ကော်မရှင်ဥပဒေကိုပြင်ဆင်သည့်ဥပဒေကြမ်းကို ဆွေးနွေးမယ့် လွှတ်တော်ကိုယ်စားလှယ်များ ဆွေးနွေးလိုတဲ့အကြောင်းအရာအကျဉ်းချုပ်ကိုဖော်ပြလက်မှတ်ရေးထိုးပြီးတော့၂၆-၈-၂၀၁၁ရက် (သောကြာနေ့)ထက်နောက်မကျဘဲ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ် ထံ အမည်စာရင်း တင် သွင်းနိုင်ပါတယ်။ တင်သွင်းထားတဲ့ ဥပဒေကြမ်းနဲ့ စပ်လျဉ်းပြီး ဥပဒေကြမ်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်တို့ကို ဖတ် ကြား တင်သွင်းရန်နှင့် လွှတ်တော်ကိုယ်စားလှယ်များ ဆွေးနွေးရန် နေ့ရက်ကို သီးခြားသတ်မှတ်ပေးမှာ ဖြစ်ပါတယ်။</speech>
</bill>
</section>
</discussion>
<postface>
<title>ပထမအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ပထမနေ့အစည်းအဝေး တက်ရောက်ရန်အတွက် အမျိုးသားလွှတ်တော် ပထမနေ့အစည်းအဝေး ရပ်နားကြောင်းနှင့် ဒုတိယနေ့ အစည်းအဝေးဆက်လက်ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ပထမအကြိမ် ပြည်ထောင်စုလွှတ်တော် ဒုတိယပုံမှန် အစည်းအဝေးကို နေ့လယ် (၁)နာရီမှာ ဆက်လက် ကျင်းပမှာဖြစ်တဲ့အတွက် အမျိုးသား လွှတ်တော် ပထမနေ့ အစည်းအဝေးကို ရပ်နား မှာ ဖြစ်ပါတယ်။ အမျိုးသား လွှတ်တော် ဒုတိယ ပုံမှန်အစည်းအဝေး ဒုတိယနေ့ကို ၂၀၁၁ ခုနှစ်၊ သြဂုတ်လ ၂၃ရက် (အင်္ဂါနေ့) ၁၀းဝဝ နာရီအချိန်မှာ ဆက်လက်ကျင်းပမှာ ဖြစ်ကြောင်း ကြေညာအပ်ပါတယ်။ (ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာ ပါပြီ ခင်ဗျား</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးကို ၁၀၅၃ နာရီ အချိန်တွင် ရပ်နားပါသည်။</p>
</postface>
</transcript>
</doc>
