<doc>
<docinfo>
<docno>01-02-42.xml</docno>
<pdf>01-02-42.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ်အမျိုးသားလွှတ်တော် ဒုတိယပုံမှန်အစည်းအဝေး ရက်မြောက်နေ့ အစည်းအဝေးမှတ်တမ်း</title>
<date value='28-10-2011'>၁၃၇၃ ခုနှစ်၊ တန်ဆောင်မုန်းလဆန်း ၂ ရက် (၂၀၁၁ ခုနှစ်၊ အောက်တိုဘာလ ၂၈ ရက်) (သောကြာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသား လွှတ်တော် အစည်းအဝေးခန်းမတွင် ပထမအကြိမ် အမျိုးသား လွှတ်တော် ဒုတိယ ပုံမှန်အစည်းအဝေး ၄၂ ရက်မြောက် နေ့ အစီအစဉ်ကို နေ့လယ် ၁၃၀၀ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့် က ဆောင်ရွက်ပြီး ၊ အခမ်းအနားမှူး အဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၄၂ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော်၄၂ ရက်မြောက်နေ့ အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် အမျိုးသားလွှတ်တော်ဒုတိယပုံမှန် အစည်းအဝေး ၄၂ ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၁၈)ဦးရှိပြီး ဒီကနေ့အစည်းအဝေး ကို (၂၀၆)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေ စုစုပေါင်း၏ (၉၄.၅) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအ ဝေးအထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေးအထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဆွဲ(က)နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန် အစည်းအဝေးရဲ့ ၄၂ ရက်မြောက်နေ့ အစီအစဉ်ကို အမျိုးသားလွှတ်တ��ာ် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း မိမိအတွက်အခြားလွှတ်တော် ကိုယ်စားလှယ် တစ်ဦးကသော်လည်းကောင်း ခွင့်ပန်ကြား ရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">ဦးဂမ်ဆိုင်းတင်ပြဖို့ ဖြစ်ပါတယ်</speech>
<speech><mp id="2">ဦးဂမ်ဆိုင်း၊ ကချင်ပြည်နယ်မဲဆန္ဒနယ်အမှတ်၂)</mp>လေးစားအပ်ပါသောအမျိုးသား လွှတ်တော်ဥက္ကဋ္ဌကြီး ခင်ဗျား။ ကချင်ပြည်နယ် မဲဆန္ဒနယ် အမှတ် (၄)မှ ဦးစခုန်တိန့်ယိန်း အမျိုးသားလွှတ်တော်ကိုယ်စားလှယ်သည် သက်ဆိုင်ရာမှ ဖိတ်ကြားသော ညှိနှိုင်းအစည်းအဝေး သို့တက်ရောက်နေပါသဖြင့် ယနေ့ ၂၈-၁၀-၂၀၁၁ရက်နေ့ (၁)ရက် လွှတ်တော်အစည်းအဝေးသို့ မတက်ရောက်နိုင်သည်ကို ခွင့်အဖြစ်သတ်မှတ်ပေးပါရန် ဦးစခုန်တိန့်ယိန်း ကိုယ်စား ကချင်ပြည်နယ် မဲဆန္ဒနယ်အမှတ်(၂) အမျိုးသားလွှတ်တော် ကိုယ်စားလှယ် ကျွန်တော် ဦးဂမ်ဆိုင်း မှ ကိုယ်စားပြု လေးစားစွာ ခွင့်ပန်ကြားအပ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">ကချင်ပြည်နယ် မဲဆန္ဒနယ်အမှတ်(၄) မှ အမျိုးသားလွှတ်တော် ကိုယ်စားလှယ် ဦးစခုန်တိန့်ယိန်းရဲ့ ၂၈-၁၀-၂၀၁၁ရက်နေ့ ခွင့်(၁)ရက် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးအေး တင်ပြဖို့ ဖြစ်ပါတယ်</speech>
<speech><mp id="103">ဦးအေး၊ မန္တလေးတိုင်းဒေသကြီး၊ မဲဆန္ဒနယ်အမှတ်(၇)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးခင်ဗျား။ မန္တလေးတိုင်းဒေသကြီး၊ မဲဆန္ဒနယ်အမှတ် (၂)မှ အမျိုးသားလွှတ်တော်ကိုယ်စားလှယ် ဦးဝင်းမောင်သည် လက်ဝဲဘက်ပုခုံးတွင် လက်ပြန်ကြော အကြော ညပ်နေပါသဖြင့် ဆေးကုသမှုခံယူနေရပါသဖြင့် ဦးဝင်း မောင်အား ၂၀၁၁၊ အောက်တိုဘာလ (၂၈)ရက် နေ့လည်ပိုင်း အမျိုးသားလွှတ်တော် မတက်ရောက်နိုင်ခြင်းကို ခွင့်ပြုနိုင်ပါရန် ဦးဝင်းမောင် ကိုယ်စား မန္တလေးတိုင်းဒေသကြီး မဲဆန္ဒနယ်အမှတ်(၇)မှ ဦးအေးက လေးစားစွာ ပန်ကြားအပ်ပါသည်ခင်ဗျား။</speech>
<speech type="speaker">မန္တလေးတိုင်း ဒေသကြီး မဲဆန္ဒနယ်အမှတ် (၂)မှ အမျိုးသား လွှတတော်ကိုယ်စားလှယ်ဦးဝင်းမောင်ရဲ့ ၂၈-၁၀-၂၀၁၁ရက်နေ့ ခွင့် (၁)ရက် ပန်ကြားချက် ကို ခွင့်ပြုဖို့ လွှတ်တော်ကသဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသား လွှတ်တော်ကိုယ်စားလှယ်များ ခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၄၂ ရက်မြောက်နေ့ကို တက်ရောက်ခွင့်ရှိတဲ့ အမျိုး သားလွှတ်တော်ကိုယ်စားလှယ် ဦးရေမှာ (၂၁၈)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၁၀) ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၂) ဦးဖြစ်၍ အမျိုးသားလွှတ်တော်က စုစုပေါင်းခွင့်ပန်ကြား၍ ခွင့်ပြုထားသူ(၁၂)ဦးဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊နည်းဥပဒေခွဲ(ဂ)၊ နည်းဥပဒေခွဲငယ်(၂)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်ရဲ့ အတည်ပြုချက် ရယူပါမယ်</speech>
<speech type="speaker">အမျိုးသား လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်ကအတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်ကအတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="Bill">	
<bill>
<title>ဥပဒေကြမ်းကော်မတီ အဖွဲ့ဝင် က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ပြည်သူ့လွှတ်တော်ဆိုင်ရာ ဥပဒေကြမ်းအား အမျိုးသား လွှတ်တော်က ဆွေးနွေးစဉ်းစားရန်ဥပဒေကြမ်းကော်မတီ၏ အစီရင်ခံစာနှင့်အတူ အဆိုတင်သွင်းခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် က ပြင်ဆင်ချက်ဖြင့်အတည်ပြုပြီး ပေးပို့လာသော ပြည်သူ့လွှတ်တော်ဆိုင်ရာဥပဒေကြမ်းအား အမျိုးသားလွှတ်တော်က ဆွေးနွေးစဉ်းစားရန် ဥပဒေကြမ်းကော်မတီအဖွဲ့ဝင် ဦးမြင့်ထွန်း က ဥပဒေကြမ်းကော်မတီ ရဲ့ အစီရင်ခံစာနဲ့အတူ အဆိုတင်သွင်းရန် ဖြစ်ပါတယ်</speech>
<speech><mp id="82">ဦးမြင့်ထွန်း၊ (ဥပဒေကြမ်းကော်မတီအဖွဲ့ဝင်)</mp>မင်္ဂလာပါခင်ဗျား။ လေးစာအပ်တဲ့ ဥက္ကဋ္ဌကြီးခင်ဗျား။ အမျိုး သားလွတ်တော် ဥပဒေကြမ်းကော်မတီ ကိုယ်စား၊ ကော်မတီဝင်တစ်ဦးဖြစ်တဲ့ ကျွန်တော်ပဲခူးတိုင်းဒေသကြီး အမှတ်(၁၀) လွှတ်တော်ကိုယ်စားလှယ် ဦးမြင့်ထွန်းက ပြည်သူ့လွှတ်တော်ဆိုင်ရာ ဥပဒေကြမ်းအပေါ်မှာ စိစစ်တင်ပြတဲ့ အစီရင်ခံစာ တင်ပြသွားမှာဖြစ်ပါတယ်။ ပြည်သူ့လွှတ်တော်က ပေးပို့လာတဲ့ ပြည်သူ့လွှတ်တော်ဆိုင်ရာ ဥပဒေကြမ်းကို ကျွန်တော်တို့ဥပဒေကြမ်းကော်မတီက ယခုလ(အောက်တိုဘာလ ၂၄ရက်နေ့မှာ) အသေးစိတ်လေ့လာခဲ့ရာ ဥပဒေကြမ်းမှာ အခန်း (၁၄)ခန်းနဲ့ ပုဒ်မပေါင်း (၇၃)ခု ပါဝင်တာတွေ့ ရပါတယ်။ ပထမဆုံး ကျွန်တော်တင်ပြလိုတာက အခန်း (၁)၊ အပိုဒ် ၂ (ဋ) အခန်းကို တင်ပြလို ပါတယ်။ အဲတော့ လွှတ်တော်ကိုယ် စားလှယ် ရုံးဆိုပြီး အဓိပ္ပါယ်ဖွင့် ထားတဲ့နေရာမှာ ကိုယ်စားလှယ်များဟာ လုပ်ငန်းတာဝန်တွေကို ထမ်းဆောင် ဖို့ဆိုပြီးတော့ မြို့နယ်တွေမှာ ဖွင်လှစ်ဖို့ရုံးကို အဓိပ္ပါယ်ဖွင့်ထားပါတယ်။ အဲဒီတော့ အဓိပ္ပါယ်မပြည့်စုံတဲ့အတွက် ကျွန်တော်တို့ ကော်မတီက လွှတ်တော်ကိုယ်စားလှယ်ရုံး ဆိုသည်မှာ လွှတ်တော် ကိုယ်စားလှယ် များအား ဖွဲ့စည်းပုံအခြေခံဥပဒေအရ ခွင့်ပြု ထားသော လုပ်ငန်းတာဝန်များကို ထမ်းဆောင် နိုင်ရန် ဆိုပြီးတော့ ကျွန်တော်တို့ အဓိပ္ပာယ်ပိုပြည့်စုံအောင် ဖြည့်ထည့်လိုက်ပါတယ်။ နောက်တစ်ခုက အခန်း (၄)ပုဒ်မ ၉ ပုဒ်မခွဲငယ် (င)ဖြစ်ပါတယ်။ အဲဒီမှာ သူတို့က ပြည်သူ့လွှတ်တော်အနေနဲ့ မဲဆန္ဒနယ်မြေ နိုင်ငံတော်ဖွံ့ဖြိုးရေးအတွက် သက်ဆိုင်ရာ မဲဆန္ဒနယ်မြေအတွင်းရှိ အာဏာပိုင် များနှင့် ပေါင်းစပ်ညှိနှိုင်းခြင်းဆိုတာက ဖော်ပြထားတာကို ကျွန်တော်တို့စိစစ်တဲ့အခါမှာ ဖွဲ့စည်းပုံ အခြေခံဥပဒေပုဒ်မ ၁၁ နှင့် ကိုက်ညီရအောင် ဆိုပြီးတော့မှမဲဆန္ဒနယ်မြေနှင့် နိုင်ငံတော် ဖွံ့ဖြိုး တိုးတက်ရေးအတွက် ဖွဲ့စည်းပုံအခြေခံဥပဒေနှင့် မဆန့်ကျင်စေဘဲဆို ပြီးတော့ ကျွန်တော်တို့ ထည့်လိုက်ပါတယ်။ ဒါ ဘာဖြစ်လို့ ထည့်ရတာလည်းဆိုတော့ အခြေခံဥပဒေပုဒ်မ ၁၁ မှာ ခက်မ(၃)ဖာ၊ အာဏာ (၃)ရပ်ကို အတတ်နိုင်ဆုံး ပိုင်းခြားဖို့ ဆိုပြီးတော့ ဖော်ပြထားတာ ရှိပါတယ်။ သာမန်အားဖြင့် အာဏာပိုင် တွေနှင့် ပေါင်းစပ်ညှိနှိုင်းတယ်ဆိုတော့ တခြားကိစ္စတွေ မှာ ပါသွားမှာစိုးလို့ ဖွဲ့စည်းပုံအခြေခံ ဥပဒေနဲ့ မဆန့်ကျင်ဘဲဆိုတဲ့ စာသားထည့်လိုက်ခြင်း ဖြစ်ပါတယ်။ နောက်တစ်ခုက အခန်း (၄) ပုဒ်မ ၉ ပုဒ်မခွဲ(စ)မှာ မဲဆန္ဒရှင်တွေက အတွေ့အကြုံ ရှင်းတဲ့အခါမှာ အတွေ့အကြုံဆိုတဲ့ စကားဟာ ပြည့်စုံမှုမရှိတဲ့အပြင် မဖော်ပြအပ်တဲ့ဟာတွေပါ ရှင်းလင်းသွားမှာ ဖြစ်တဲ့အတွက်ကြောင့် လွှတ်တော်ကိုယ်စားလှယ်တစ်ဦးသည် တံခါးပိတ် အစည်းအဝေးတွေ၊ ကော်မတီ အစည်းအဝေးတွေမှာ ဆွေးနွေးတဲ့အကြောင်းကိစ္စတွေ၊ နိုင်ငံတော် လျှို့ဝှက်ချက်ကိစ္စတွေ နောက် လွှတ်တော်မှတ်တမ်းကနေ ပယ်ဖျက်ထားတဲ့ကိစ္စတွေပါ ပါသွားမှာ စိုးတဲ့အတွက်ကြောင့် ကျွန်တော် တို့က အဓိပ္ပါယ်ပိုမိုပြည့်စုံအောင် ဆိုပြီးတော့မှ လွှတ်တော် ကိုယ်စားလှယ် တစ်ဦးသည် လွှတ်တော် တံခါးပိတ် အစည်းအဝေးများနှင့် ကော်မတီ အစည်းအဝေးများတွင် ဆွေးနွေးသည့်အကြောင်း ကိစ္စများ၊ နိုင်ငံတော်၏ လျှို့ဝှက်ချက်များ လွှတ်တော်မှတ်တမ်းမှ ပယ်ဖျက်ထုတ်ပယ်ထားသော အ ကြောင်းကိစ္စရပ်များမှအပ ဆိုပြီးတော့ ဒါကျွန်တော်တို့ အဓိပ္ပါယ်ပြည့်စုံအောင် ထည့်လိုက်တာ ဖြစ်ပါတယ်။ နောက်ပုဒ်မ တစ်ခုကတော့ အခန်း (၄) ပုဒ်မ ၁၀ ပုဒ်မခွဲ (ဈ) ဖြစ်ပါတယ်။ အဲဒီမှာ တိုင်းဒေသကြီး သို့မဟုတ် ပြည်နယ်အဆင့် အဖွဲ့အစည်းများနှင့် အဖွဲ့အစည်းဝင်များဟာ လုပ်ငန်းလိုအပ်ချက်အရ သက်ဆိုင်ရာ လွှတ်တော်များမှ တစ်ဆင့်ဆိုပြီးတော့ သူတို့က ကျွန်တော် တို့ဖော်ပြထားတာကို ပိုမိုတိကျ စေဖို့အတွက် ဆက်သွယ်ရေးလုပ်ငန်းမှာ တိုင်းဒေသကြီး သို့မဟုတ် ပြည်နယ် ကိုယ်ပိုင်အုပ်ချုပ်ခွင့်တိုင်း ကိုယ်ပိုင်အုပ်ချုပ်ခွင့်ရဒေသအဆင့် အဖွဲ့အစည်း များနှင့် လုပ်ငန်း လိုအပ်ချက်များ ဆောင်ရွက်လိုပါက သက်ဆိုင်ရာတိုင်းဒေသ ကြီး သို့မဟုတ် ပြည်နယ်လွှတ်တော်များသို့ ပြည်သူ့လွှတ်တော်မှ တစ်ဆင့်ဆိုပြီးတော့ ကျွန်တော်တို့ တိကျအောင် ထည့်ပေးခြင်းပဲ ဖြစ်ပါတယ်။ နောက် အခန်း (၄) ပုဒ်မ ၁၂(စ) ဒီနေရာမှာလည်းသူတို့က ပြည်သူ့လွှတ်တော်ကပေးပို့တဲ့အထဲမှာ မဲဆန္ဒရှင်များနှင့် တွေ့ဆုံရာမှာ နေရာထိုင်ခင်း လုံခြုံရေး နှင့် အခြားကိစ္စတွေကို သက်ဆိုင်ရာ အုပ်ချုပ်ရေး အဖွဲ့အစည်းတွေထံမှ ရယူပိုင်ခွင့်ရှိတယ် လို့ ဖော်ပြထားတာရှိပါတယ်။ ဒါတွေကလည်း သက်ဆိုင်ရာနိုင်ငံရေးပါတီကပဲ ဆောင်ရွက်သင့် တယ်လို့ ကျွန်တော်တို့ ကော်မတီကယူဆတဲ့အတွက်ကြောင့် ကျွန်တော်တို့က ဘာကိုဖြည့်လိုက် လဲဆိုတော့ ကိုယ် စားလှယ်တစ်ဦးဟာ မဲဆန္ဒနယ်မြေရှိ မဲဆန္ဒရှင်များနှင့် တွေ့ဆုံရာမှာ နေရာ ထိုင်ခင်းနှင့် အခြားကိစ္စရပ်များကို မိမိပါတီ အစီအစဉ်ဖြင့်သာ ဆောင်ရွက်ဖို့လုံခြုံရေး ဆိုင်ရာကိစ္စကိုသာ သက်ဆိုင်ရာအဖွဲ့အစည်း တွေက တောင်း ခံနိုင်ခွင့်ရှိတယ် ဆိုပြီးတော့ ကျွန်တော်တို့ ပြင်လိုက် ပါတယ်။ နောက်ပုဒ်မ တစ်ခုကတော့ အခန်း (၉)ပုဒ်မ ၃၅ပါ ဒါကတော့ အခြေခံဥပဒေနဲ့ မကိုက်ညီပါဘူး။ အခြေခံဥပဒေ ပုဒ်မ ၁၂၆ နဲ့ မကိုက်ညီတဲ့အတွက်ကြောင့် ပုဒ်မ ၃၉(ဂ)ပါ အထူးအစည်းအဝေး နှင့် အရေးပေါ် အစည်းအဝေး တွေကို ခေါ်ယူတဲ့နေရာမှာ နိုင်ငံတော်သမ္မတနှင့် ပြည်ထောင်စု လွှတ်တော် နာယက ကပဲ ခေါ်ယူခွင့်ရှိတာ ဖြစ်ပါတယ်။ ဒါကြောင့်မို့လို့ ဒါကိုလည်း ဖွဲ့စည်းပုံအခြေခံဥပဒေမှာပါတဲ့အတိုင်း ကျွန်တော်တို့ ဆောင်ရွက်တာ ဖြစ်ပါတယ်။ အလားတူပုဒ်မ ၄၀၊ ဒါလည်း ဖွဲ့စည်းပုံ အခြေခံဥပဒေနှင့် မကိုက်ညီပါဘူး။ ပုဒ် ၈၂ ပုဒ်မ ၄၁ ဒါတွေကလည်း ဖွဲ့စည်းပုံအခြေခံ ပုဒ်မ ၂၁၁ နဲ့ကိုက်ညီမှု မရှိပါဘူး။ အလားတူ ပုဒ်မ ၄၂ ကလည်း ဖွဲ့စည်းပုံခြေခံဥပဒေ ပုဒ်မ ၈၄နှင့် မကိုက်ညီတာတွေ့ တဲ့အတွက်ကြောင့် ဥပဒေကြမ်း ကနေ ဖယ်ထုတ်ဖို့ ကျွန်တော်တို့ ဆုံးဖြတ်လိုက်ပါတယ်။ ထည့်သွင်းရန် မသင့်တဲ့အကြောင်း ကျွန်တော်တို့ အစီရင်ခံစာမှာ ထည့်လိုက်ပါတယ်။ နောက်ပုဒ်မ တစ်ခုကတော့ အခန်း (၁၁)၊ ပုဒ်မ၅၅၊ အဲဒီပြဋ္ဌာန်းချက်ကလည်း အခန်း(၄)၊ ပုဒ်မ၁၀၊ ပုဒ်မခွဲ(ဇ) (၅) တည်ဆဲဥပဒေပါ ဆက်သွယ်ဆောင်ရွက်မှုတွေ ပါရှိပြီးဖြစ်တဲ့ အတွက်ကြောင့် အကြောင်းအရာ ထပ်နေတဲ့အတွက်ကြောင့် ဒီအခန်းကိုလည်း နုတ်ပယ်သင့်တဲ့ အကြောင်း တင်ပြထားပါတယ်။ နောက်ပုဒ်မ တစ်ခုကတော့ အခန်း (၁၄)၊ အထွေထွေအခန်းပါ ပုဒ်မ ၆၃ မှာ လွှတ်တော်က ပြည်ထောင်စု အဆင့်အဖွဲ့အစည်းတွေက သက်ဆိုင်ရာ ဥပဒေအရ ထုတ်ပြန်တဲ့ နည်းဥပဒေ၊ စည်းမျဉ်း၊ စည်းကမ်း၊ အမိန့်ကြေငြာစာ၊ အမိန့်ညွှန်ကြားချက် နှင့် လုပ်ထုံးလုပ်နည်းများကို ထုတ်ပြန်သည့်နေ့မှစ၍ သတ်မှတ် ရက်အတွင်းဆိုပြီးတော့ သူက နည်းနည်းလေး ဘောင်ခတ်ထားတဲ့ သဘောရှိပါတယ်။ ဒါကလည်း အခြေခံဥပဒေနဲ့ ဆန့်ကျင်ပါတယ်။ အခြေခံဥပဒေမှာပါတဲ့အတိုင်း ကျွန်တော်တို့က ဘာကိုဖြည့်လိုက်သလဲ ဆိုလို့ရှိရင် ဒီပြည်သူ့ လွှတ်တော်ဆိုင်ရာ နည်းဥပဒေ ပုဒ်မ ၁၇၀ မှာ ပါရှိပြီးဖြစ်တဲ့အတိုင်း သက်ဆိုင်ရာပြည်ထောင်စု အဆင့်အဖွဲ့အစည်း တွေက အနီးကပ်ဆုံးကျင်းပတဲ့ လွှတ်တော်ပုံမှန် အစည်းအဝေးကာလမှာ ဥက္ကဋ္ဌက ခွင့်ပြု သည့် အစီအစဉ်နဲ့ ကိုယ်စားလှယ်များထံဖြန့်ဝေ တင်ပြရမည်ဆိုပြီးတော့ တင်ပြချက်နှင့် ဆန့်ကျင်ကွဲလွဲလို့ နုတ်ပယ်သင့်တဲ့အတွက်ကြောင့် နှုတ်ပယ်သင့်ကြောင်း အစီရင်ခံတာရှိပါတယ်။ နောက် ဥပဒေကြမ်းအခန်း (၁၄)အထွေထွေ အခန်းပါ ပုဒ်မ ၆ရ မှာ လွှတ်တော်ဟာ လွှတ်တော်ကိုယ်စားလှယ်ရုံးတွေ လိုအပ်တဲ့မြို့နယ်တွေ မှာ ဖွင့်လှစ်တည်ထောင်ပေးရမယ် ဆိုပြီးတော့ သူတို့ပြဋ္ဌာန်းပါတယ်။ ဒါကို တော့ ကျွန်တော်တို့ ကော်မတီက ဘဏ္ဍာငွေချွေတာမှု အခြေအနေ နောက် တစ်ခြားနိုင်ငံတွေမှာရှိတဲ့ဥပဒေတွေကို ကျွန်တော်တို့ပြန်လည် သုံးသပ်တဲ့အခါမှာ အချို့ဆိုလို့ရှိရင် ဥပမာ ရုရှားနိုင်ငံဆိုရင် သက်ဆိုင်ရာ လွှတ်တော်ရုံးကိစ္စတွေ ငွေနှင့်ပဲ ကိုယ်စားလှယ်တွေ အညီအမျှဖြစ်အောင် ကျွန်တော်တို့ တောင်းခံပြီးတော့မှ ချပေးတဲ့အစဉ်အလာ လည်း ရှိပါတယ်။ ဒါကြောင့်မို့လို့ ကျွန်တော်တို့က လွှတ်တော်သည် လိုအပ်သော မြို့နယ်များတွင် လွှတ်တော်ကိုယ်စားလှယ်ရုံးများ ဖွင့်လှစ် တည်ထောင်ခွင့် ပေးနိုင်သည်လို့ သူတို့က တော့ တည်ထောင်ပေးရမည်။ ကျွန်တော်တို့က ပေးနိုင်သည်လို့ပဲ ပြင်ဆင်သင့်တဲ့အကြောင်း အကြံပြု တင်ပြ ထားပါ တယ်။ နောက်ဥပ ဒေကြမ်း အခန်း(၁၄) အထွေထွေအခန်း ပုဒ်မ ၆၈မှာ ဒါကတော့ ပိုမိုပြည့်စုံပြီးတော့မှ မလိုလားအပ်တဲ့ တခြားကိစ္စတွေလည်း ရုံး မှာမဖြစ်ပေါ်ရအောင် လွှတ်တော် ရုံးကို သူတို့က ရုံးလုပ်ငန်းဆိုင်ရာ ကုန်ကျစရိတ်များ ကျခံ၍ ကိုယ်စားလှယ်ရုံးများ ဖွင့်လှစ် နိုင်သည်လို့ ပြည်သူ့လွှတ်တော်က ပြဋ္ဌာန်းလာပါတယ်။ ကျွန်တော်တို့ကတော့ ကုန်ကျစရိတ်တွေကို မိမိအ စီအစဉ်နှင့် ဆောင်ရွက် ပြီးတော့ တာဝန်နှင့်လုပ်ပိုင်ခွင့် လွှတ်တော် ကိုယ်စားလှယ်ရုံးများ၏ ဆောင်ရွက်ချက်များဟာ ဖွဲ့စည်းပုံအခြေခံဥပဒေနှင့် မဆန့်ကျင်လျှင် လွှတ်တော်ကိုယ်စားလှယ်ရုံးများကို ဖွင့်လှစ်နိုင် သည်ဆိုပြီးတော့ ကျွန်တော်တို့က ဘာကို ဖြည့်လိုက် လည်းဆိုတော့ ဖွဲ့စည်းပုံအခြေခံဥပဒေ နှင့်မဆန့်ကျင်လျှင် ဆိုတဲ့စကားကို ပိုမိုပြည့် စုံအောင် ဖြည့်ပေးလိုက်တာ ဖြစ်ပါတယ်။ နောက် ဥပဒေကြမ်းတစ်ခုဖြစ်တဲ့ အခန်း (၁၄) အထွေထွေအခန်းပါ ပုဒ်မ ၆၉ ဒါကတော့ လွှတ်တော်ရုံးရဲ့ အုပ်ချုပ်မှုကိစ္စတွေ ဆောင်ရွက်တာ ဖြစ်ပါတယ်။ သူတို့က လွှတ်တော် သည် ရုံးကိစ္စတွေ ငွေရေးကြေးရေးကိစ္စတွေ ဘဏ္ဍာငွေ ခန့်မှန်းခြေငွေစာရင်းကိစ္စများဆောင်ရွက်ရမယ်ဆိုပြီးတော့သူတို့မှားပြီးတော့ ပြည်သူ့လွှတ်တော်များပါတယ်လို့ ကျွန်တော်တို့ ယူပါတယ်။ ဒါကို ကျွန်တော်တို့ က လွှတ်တော် ရုံးသည် လွှတ်တော်လုပ်ငန်း ကိစ္စရပ်များ နှစ်စဉ်ဘဏ္ဍာငွေ အသုံးခန့်မှန်းခြေ ကိစ္စတွေ ဆောင်ရွက်ရ မယ်ဆိုတော့ သူတို့ရဲ့ လွှတ်တော်ကို ကျွန်တော်တို့က လွှတ်တော်ရုံး ဆိုပြီးတော့ ပြင်ပေးလိုက်ပါတယ်။ ဒီပုဒ်မ တွေမှာ ပြည်သူ့ လွှတ်တော်က ပေးပို့တဲ့ ၇၃ ခုရှိတဲ့ အနက် ကျွန်တော်တို့ပြင်ဆင်ပြီး တော့ပုဒ်မ ၆ရ ခု အကြံပြု ပြင်ဆင်တင်ပြတာ ဖြစ်ပါတယ်။ ဒါကို အမျိုးသားလွှတ်တော်အစည်းအဝေးမှာ ဥက္ကဋ္ဌကြီးနှင့် တကွ အတည်ပြု ပေးဖို့ ထောက်ခံတင်ပြ ခြင်း ဖြစ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ ဒီနေရာမှာ နည်းနည်း ရှင်းပြချင်ပါတယ်။မနက်ကပြည်ထောင်စုလွှတ်တော်မှာ ရှင်းပြသလို ပြည်သူ့လွှတ်တော်နဲ့ အမျိုးသားလွှတ်တော်(၂)ရပ်သဘောတူလို့ပြည်ထောင်စုလွှတ်တော်က သဘောတူသည်ဆိုသော် ငြားလည်း ဖွဲ့စည်းပုံအခြေခံဥပဒေနှင့်မညီလို့ရှိရင် ဖွဲ့စည်းပုံအခြေခံဥပဒေ ကိုသာ လိုက်နာရ မည်ဆိုတဲ့ ပုဒ်မက ပါနေတဲ့အတွက် အများသဘောတူတိုင်း ဥပဒေတစ်ရပ် ဖြစ်မလာဘူး။ ဥပဒေရယ်လို့ ပြဋ္ဌာန်းလိုက်သော်လည်း လိုက်နာစရာမလိုတဲ့ဥပဒေဖြစ်သွားနိုင်တဲ့ အနေအထား လေးရှိပါတယ်။ ဒီပြည်သူ့လွှတ်တော်ကပေးပို့တဲ့ ဥပဒေကြမ်းကို ဖွဲ့စည်းပုံအခြေခံဥပဒေဆိုင်ရာ ခုံရုံးကိုပေးပို့တဲ့အခါမှာ သူတို့ဆီက ပြန်ပြီးတော့ ထောက်ထားတဲ့အချက်တွေရှိပါတယ်။ အဲဒီတော့ ဖွဲ့စည်းပုံ အခြေခံဥပဒေအရ ဥပဒေနဲ့ ဆန့်ကျင်တဲ့ကိစ္စတွေပါသွားလို့ရှိရင် နိုင်ငံ တော် သမ္မတက လက်မှတ်မထိုးခင်မှာ ဒီအခြေခံဥပဒေခုံရုံးကို မေးပြီးတော့ ပြန်ပြီးတော့ Turn Down ပြန်ပို့တာ လုပ်လာတဲ့အနေအထားရှိပါတယ်။ ဒါမျိုးဆိုရင်တော့ လွှတ်တော်ရဲ့ သိက္ခာကျသွားပြီး လွှတ်တော်သည် အခြေခံဥပဒေကို ဦးထိပ်ထားရမယ့် ဥပဒေကို အတိအကျလိုက်နာရမယ့် ပုဂ္ဂိုလ်တွေ အခြေခံဥပဒေတွေကိုတောင် မျက်ကွယ်ပြု တယ် မသိဘူးလားဆိုတဲ့ သဘော သက်ရောက်သွားမှာ ဖြစ်တယ်။ ဒီနေရာမှာအခု ဥပဒေကြမ်းကော်မတီရဲ့ တင်ပြချက်မှာ အခန်း (၁)ပုဒ်မ ၂ (ဋ)၊နောက်အခန်း (၄) ပုဒ်မ ၉ ပုဒ်မခွဲ(င)၊ နောက်တစ်ခုကတော့ အခန်း(၁၄) ပုဒ်မ၆၈ ဖွဲ့စည်းပုံအခြေခံဥပဒေနှင့် မဆန့်ကျင်လျှင်ဆိုတဲ့စကားမှာ တိတိကျကျ ထည့်ဖို့လိုပါတယ်။ အခု ကျင့်သုံးနေတာ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံ ဥပဒေဖြစ်တဲ့အတွက် ပြည်ထောင်စုသမ္မတမြန်မာနိုင်ငံတော်ဖွဲ့စည်းပုံအခြေခံဥပဒေနဲ့ဆိုပြီးတော့ ဒီလိုပြည့်ပြည့်စုံစုံ ရေးဖို့လိုပါတယ်။ နောက်တစ်ခုကတော့ ဒီလွှတ်တော်ကိုယ်စားလှယ် ဟာ မိမိမဲဆန္ဒရှင်နဲ့ တွေ့ဆုဲ့အခါမှာ အုပ်ချုပ်ရေးအဖွဲ့အစည်းကနေပြီးတော့ နေရာထိုင်ခင်း လုံခြုံ ရေး နှင့် အခြားကိစ္စရပ် များရယူခွင့်ရှိခြင်း၊ ဒီဥပဒေပါသွားလို့ရှိရင် အစိုးရဘက်က နေပြီးတော့ သူရဲ့အုပ်ချုပ် ရေး အဖွဲ့အစည်းတွေကို လွှတ်တော်ကိုယ်စားလှယ် တွေနဲ့ ဆက်သွယ်ခြင်းမပြုရလို့ ညွှန်ကြားချက် ထုတ်လို့ရတယ်။ ဒါအခြေခံဥပဒေနဲ့ ညီညွတ်နေတယ်၊ အဲဒါဆို ဥပဒေထဲမှာ သာပါတယ် ကိုယ်က သွားဆက်ရင်ဟိုက ပြန်မဆက်သွယ်ဘူးဆိုရင် ဘယ်လိုလုပ်မလဲဆိုတဲ့ ကိစ္စတွေက ဖြစ်လာနိုင်တဲ့ အနေအထားရှိပါတယ်။ အဲဒီတော့ လုံခြုံရေးကိစ္စ၊ လုံခြုံရေးကိစ္စဆိုရင်တော့ ဒါက လိုအပ်နိုင် တယ်ပေါ့။ လုံခြုံ ရေးကိစ္စသည် အုပ်ချုပ်ရေးအာဏာပိုင်ကပဲ ဆောင်ရွက် ပေး လို့ရတဲ့ကိစ္စ ဖြစ်တယ်။ ဒါမျိုးကတော့ ထည့်ရမယ် ။ ဒါတောင်မှ လိုအပ်လျှင်ဆိုတဲ့ စကားထည့်ဖို့လိုပါတယ်။ နောက်မို့ဆိုရင် ကိုယ်ရံတော် တောင်းလာတာမျိုးတောင်ဖြစ်လာနိုင်တဲ့ အနေအထားရှိတယ်။ လိုအပ်လျှင် လုံခြုံ ရေးဆိုင်ရာ ကိစ္စရပ်များ လိုအပ်လျှင် သက်ဆိုင်ရာ အုပ် ချုပ်ရေး အဖွဲ့အစည်း ထံမှ တောင်းခံနိုင်ခွင့်ရှိခြင်း ဒီလိုဖြည့်သင့်တာပေါ့။ ဒီနေရာမှာ ဥပဒေကြမ်းကော်မတီပြင်ထားတဲ့ နေရာမှာ လွှတ်တော်ကိုယ်စားလှယ် တစ်ဦးသည် မိမိမဲဆန္ဒနယ်မြေရှိ မဲဆန္ဒရှင်များနှင့် တွေ့ဆုံရာတွင် နေရာထိုင်ခင်းနှင့်အခြားကိစ္စရပ်များကို မိမိပါတီ အစီအစဉ်ဖြင့်ဆိုတဲ့အခါမှာ တစ်သီးပုဂ္ဂလ အတွက် မပါဘူးဖြစ်နေ တယ်။ နေရာထိုင်ခင်း နှင့်အခြားကိစ္စရပ်များကို မိမိကိုယ်တိုင် အစီအစဉ်ဖြင့် သော်လည်းကောင်း ဒီလိုထည့်မှရမယ် ။ မိမိပါတီအစီအစဉ်ဖြင့် သော်လည်းကောင်း ဆောင်ရွက်ခြင်း ဒါကတော့ ရွေးကောက်ပွဲ မဲဆွယ် စည်းရုံးတဲ့အချိန်တုန်းက ဆောင်ရွက်သလိုပဲ ကိုယ့်ပါတီအစီအစဉ်နဲ့ ကိုယ်ဆောင်ရွက်ရမှာ ဖြစ်တယ်။ အုပ်ချုပ်မှု အဖွဲ့အစည်းကို သွားဆောင်ရွက်ခိုင်းတဲ့အခါမှာ အုပ်ချုပ်မှု အဖွဲ့အစည်းက ဒီအတွက် ဘတ်ဂျက် မရှိဘူး။ ဘယ်ကငွေနဲ့ သုံးရမှာလဲမြို့နယ်အုပ်ချုပ်ရေးမှူးက မေးမယ် ။ နေရာထိုင်ခင်း ၊ စီစဉ်ပေးပါဆိုတော့ လယ်ကွက်ထဲမှာ ဒီနေရာမှာ ဘယ်အချိန်ကို လွှတ်တော်ကိုယ်စားလှယ် လာမယ် လူ စုကြပါ။ အဲဒါနေထိုင်ခင်းပဲဆိုရင် ဘာပြောမလဲ ၊ သဘောက စင်လုပ်ပေးပါဆိုရင် တိုင်ကီပုံးထောင်ပေးမယ်။ ဘာပြောမလဲ သူ့ဘက်က လုပ်ပေးတယ်လေ ။ ဘတ် ဂျက်မရှိဘူး လုပ်နိုင်တာ လုပ်ပေးတယ်။ ဒီ အချိန်မှာ စကားများ ရတဲ့ ကိစ္စတွေက ဒါအရှည်သဖြင့် စဉ်းစားဖို့ လိုပါတယ်။ ဒါမတည်မြဲနိုင်တဲ့ကိစ္စကို ဥပဒေမှာ မထည့်တာ ကောင်းတယ်။ နောက်တစ်ခုက လွှတ်တော်သည် ပြည်ထောင်စုအဆင့် အဖွဲ့အစည်း များက သက်ဆိုင်ရာ ဥပဒေအရ ထုတ် ပြန်ခဲ့ သော နည်းဥပဒေ၊ စည်းမျဉ်း စည်းကမ်း၊ အမိန့် ကြော်ငြာစာ၊ အမိန့်ညွှန်ကြားချက်နှင့် လုပ်ထုံးလုပ်နည်းများကို ထုတ်ပြန်သည့် နေ့မှစ၍ သတ်မှတ်ရက်အတွင်း လွှတ်တော်သို့ ပေးပို့နိုင်ရေးအတွက် ဆက်သွယ်ညှိနှိုင်းဆောင်ရွက်ရမည်ဆိုတဲ့ကိစ္စ ဒါသည် သူက တင်ရမယ့် ကိစ္စကို ကိုယ်ကတောင်းရမယ်လို့ ဖြစ်သွားနိုင်တဲ့သဘောပေါ့။ သို့သော်လည်း အခု ဥပဒေကြမ်းကော်မတီက ပြင်ဆင်ပေးတဲ့ နည်း ဥပဒေ ၁၇၀ ပါအတိုင်း သက်ဆိုင်ရာ ပြည်ထောင်စုအဆင့် အဖွဲ့အစည်းများက အနီးကပ်ဆုံးကျင်းပသော လွှတ်တော် ပုံမှန်အစည်းအဝေးကာလတွင် ဥက္ကဋ္ဌက ခွင့်ပြုသည့် အစီအစဉ်ဖြင့် လွှတ်တော်ကိုယ် စားလှယ်များထံ ဖြန့်ဝေတင်ပြရမည်၊ ဟုတ်ပြီ။ မဖြန့်ဝေရင်ဘာလုပ်မလဲ ဒါလေးတော့ ထည့်ဖို့လိုတာပေါ့ ။ ဖြန့်ဝေဖို့ ပျက်ကွက်နေလို့ ရှိရင်တော့ လွှတ်တော်ရုံး ကနေပြီးတော့ သတိပေးရမယ်ဆိုတာ မျိုးလေးတော့ ဥပဒေရေးထုံး နဲ့ အညီထည့်ပေးဖို့လိုပါလိမ့်မယ်။ ဒီအတိုင်းကတော့ မူလနည်းဥပဒေပါ အတိုင်း ကတော့ သူတို့က အနီးကပ်ဆုံး လွှတ်တော်ပုံမှန်အစည်းအဝေးကာလမှာ တင်ကို တင်မယ်ဆိုတဲ့ သဘော မတင်ခဲ့သော်ဆိုတာကိုတော့ ထည့်စဉ်းစားမှ ပြည့်စုံမယ်လို့ယူဆပါတယ်။ နောက်တစ်ခု လွှတ်တော်ရုံး အနေနဲ့ပတ်သက်လို့ လွှတ်တော်သည် ဒါပြည်သူ့လွှတ်တော်က ပေးလာတဲ့ အထဲမှာ လွှတ်တော် သည် လွှတ်တော်ကိုယ်စားလှယ်ရုံးများကို လိုအပ်သော မြို့နယ်များ တွင် ဖွင့်လှစ်တည်ထောင် ပေးရမည်။ လွှတ်တော်သည်ဆိုသည်မှာ ဘယ်သူ့ကို ပြောတာလဲဆိုတော့ အားလုံးကို ပြောတာ ပဲ။ ဒီအားလုံးပါမှ လွှတ်တော်ဆိုတာ ဖြစ်တယ်။ ဥက္ကဋ္ဌ တစ်ယောက်တည်းလည်း လွှတ်တော် မဖြစ်ဘူး။ ရုံးတစ်ခုတည်းနဲ့လည်း လွှတ်တော်မဖြစ်ဘူး။ ဒီအားလုံးကနေ တစ်ဦးချင်း တစ်ဦးချင်း အတွက် ရုံးတွေတည်ထောင်ပေးရမယ်ဆိုတော့ မိမိစရိတ်နဲ့ မိမိတည် ထောင်တာ နဲ့ဘာထူးမလဲ ။ အတူတူပဲဖြစ်မှာပေါ့ ဟုတ်ပြီနော် ။ ဒါကြောင့်မို့ လို ခုနက တည်ထောင်ခွင့်ပေး နိုင်သည်ဆိုတဲ့ အခါမှာ လွှတ်တော်သည် အမျိုးသားလွှတ်တော် ဥပဒေကြမ်းကော်မတီက ပြင်ဆင်တဲ့ လွှတ်တော်သည် လိုအပ်သော မြို့နယ်များတွင် လွှတ်တော်ကိုယ်စားလှယ်ရုံးများကို ဖွင့်လှစ် တည်ထောင်ခွင့် ပေးနိုင်သည်ဆိုတော့ ကျွန်တော်တို့မြို့မှာတော့ လွှတ်တော်ရုံး တည်ထောင်ခွင့် လိုအပ်ပါတယ်လို့ တင်ပြတဲ့အခါမှာ လွှတ်တော်က အဆုံးအဖြတ်ပေးရမယ် ၊ လွှတ်တော်ဆိုတာ အားလုံးပါဝင်တဲ့ ဒီလွှတ်တော်က အဆုံးအဖြတ်ပေးရမယ်ဆိုတဲ့ အဓိပ္ပါယ် ပဲ ဖြစ်ပါတယ်။ အဆုံးအဖြတ်ပဲ ပေးမှာပါ။ အဲဒီတော့ ဥက္ကဋ္ဌအနေနဲ့ ရှင်းပြချင်တာ က ဒီလောက်ပဲ ဒါမျိုးက အများကြိုက် ဖြစ်တတ်တယ်။ အများကြိုက်ဖြစ်တတ်တဲ့အခါမှာ ဖွဲ့စည်းပုံ အခြေခံဥပဒေကို မျက်ကွယ်ပြု လို့တော့ လုံးဝမရဘူး ။ မျက်ကွယ်ပြုလိုက်လို့ရှိရင် သမ္မတကလည်း လက်မှတ်ထိုးမှာမဟုတ်ဘူး ပြန်ပို့မှာပဲ ။ ပြီးလို့ရှိရင် အဲဒါကြီးက သမ္မတ လက်မှတ်ထိုးလိုက်ရင်လည်း မလိုက်နာတဲ့ သူက မလိုက်နာဘူး ။ ဒါတွေက အခြေခံ ဥပဒေနဲ့ မကိုက်ညီပါဘူးဆို ခုံရုံးတင်လို့ ခုံရုံးက အဲဒီလို ဆုံးဖြတ် လိုက်ရင်လည်း လွှတ်တော် သိက္ခကျသွားမယ့် အနေအထားရှိတယ်။ အဲဒီတော့ ဖွဲ့စည်းပုံ အခြေခံဥပဒေကို ကျေကျေညက်ညက်ကြည့်ပြီးတော့မှ ဒါ ကို စဉ်းစား ဆွေးနွေးဖို့ လိုပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ပြည်သူ့လွှတ်တော်ဆိုင်ရာ ဥပဒေကြမ်းအား ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">ပြည်သူ့လွှတ်တော်ဆိုင်ရာ ဥပဒေကြမ်းအား ဆွေးနွေးမယ့် လွှတ်တော် ကိုယ်စားလှယ်တွေရှိရင် ဆွေးနွေးလိုတဲ့ အကြောင်းအရာ အကျဉ်းချုပ်ကိုဖော်ပြ လက်မှတ်ရေး ထိုးပြီး အစည်းအဝေးရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်</speech>
<speech type="vicespeaker">ဥက္ကဋ္ဌကြီး အမိန့်ရှိတဲ့ အတိုင်းပါ ဖွဲ့စည်းပုံ အခြေ ခံဥပဒေကို ပြည့်ပြည့်စုံစုံလေးထည့်ပေးဖို့ဆိုတာ ကျွန်တော်တို့လိုက်နာပါ့ မယ်။ သို့ရာတွင် ပြည်ထောင်စု လွှတ်တော်ရဲ့ အဓိပ္ပါယ်ဖွင့်ဆိုချက်ထဲမှာ ၂ (က) ဖွဲ့စည်းပုံ အခြေခံဥပဒေဆိုသည်မှာ ပြည်ထောင်စု သမ္မတမြန်မာနိုင်ငံတော်ဖွဲ့စည်းပုံ အခြေခံဥပဒေကိုဆိုသည်လို့ ပြဋ္ဌာန်းထားတာ ဖြစ်တဲ့အတွက် ကျွန်တော်တို့က ဖွဲ့စည်းပုံ အခြေခံဥပဒေလို့ပဲ ရေးလိုက်ရင် လုံလောက်ပါ့မလားလို့</speech>
<speech type="speaker">ဘယ်ဥပဒေမှာလဲ</speech>
<speech type="vicespeaker">ပြည်သူ့လွှတ်တော်ဆိုင်ရာ ဥပဒေ ၂(က) အဓိပ္ပါယ် ဖွင့်ဆိုချက်</speech>
<speech type="speaker">အဓိပ္ပါယ်ဖွင့်ဆိုချက်ထဲမှာ ပါရင်ရပါပြီ</speech>
<speech type="vicespeaker">ဟုတ်ကဲ့ ၊ နာခံပါမယ်</speech>
</bill>
<bill>
<title>ဥပဒေကြမ်းကော်မတီ အဖွဲ့ဝင် က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာ ဥပဒေကြမ်းအား အမျိုးသားလွှတ်တော်က ဆွေးနွေးစဉ်းစားရန် ဥပဒေကြမ်းကော်မတီ၏ အစီရင်ခံစာနှင့် အတူ အဆိုတင်သွင်းခြင်း</title>
<speech type="speaker">ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့ လာသော တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာ ဥပဒေကြမ်းအား အမျိုးသား လွှတ်တော်က ဆွေးနွေးစဉ်းစားရန် ဥပဒေကြမ်းကော်မတီ အဖွဲ့ဝင် ဦးမြင့်ထွန်း က ဥပဒေကြမ်းကော်မတီ၏ အစီရင်ခံစာနှင့်အတူ အဆိုတင်သွင်းရန် ဖြစ်ပါတယ်</speech>
<speech><mp id="82">ဦးမြင့်ထွန်း၊ (ဥပဒေကြမ်းကော်မတီအဖွဲ့ဝင်)</mp>မင်္ဂလာပါ ခင်ဗျာ။ လေးစား အပ်တဲ့ ဥက္ကဋ္ဌကြီးခင်ဗျား။ ပဲခူးတိုင်းဒေသကြီးအမှတ်(၁၀) အမျိုးသားလွှတ်တော် ကိုယ်စားလှယ် ကျွန်တော် ဦးမြင့် ထွန်းကပဲ ဥပဒေကြမ်းကော်မတီကိုယ်စား တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာ ဥပဒေကြမ်းအပေါ် စိစစ်ချက်ကို တင်ပြသွားမှာ ဖြစ်ပါတယ်။ ကျွန်တော်တို့ အမျိုးသားလွှတ်တော်ကို ပြည်သူ့လွှတ်တော်က နေ ပေးပို့လာတဲ့ တိုင်းဒေသကြီး ပြည်နယ်ဥပဒေကြမ်းကို ကျွန်တော်တို့အဖွဲ့၊ ဥပဒေကြမ်းကော်မတီက အောက်တိုဘာလ ၂၄ ရက် နေ့မှာပဲ အသေးစိတ်လေ့လာခဲ့ပါတယ်။ အဲဒီဥပဒေကြမ်းမှာ အခန်း (၁၄)ခန်းနဲ့ ပုဒ်မ ၈၄ခု ပါဝင်ပါတယ်။ ကျွန်တော်တို့ အစီရင်ခံစာမှာ (၇၃)ခု ဖြစ်နေရင် နည်းနည်း ပြန်ပြင်ပေးဖို့ တင်ပြပါတယ်။ဥပဒေကြမ်း အခန်း (၁) ပုဒ်မ ၂ (ဋ) မှာ ဖော်ပြထားတဲ့ လွှတ်တော်ကိုယ်စားလှယ် ရုံးဆိုတာ ကိုယ်စားလှယ်တွေရဲ့ လုပ်ငန်းတာဝန်များကို ထမ်းဆောင်ဖို့ မြို့ နယ်များမှာ ဖွင့်လှစ် ထားတယ်ဆိုပြီးတော့ ပြည် သူ့လွှတ်တော်က ဒီလိုဆိုထားပါတယ်။ ဒါကို ကျွန်တော်တို့ ပိုမိုတိကျပြီးတော့ ပြည့်စုံအောင်ဘာကို ဖြည့်လိုက်သလဲဆိုတော့ ခုနက ပြ ည့်သူ့လွှတ်တော်မှာ လုပ်ခဲ့တဲ့ အတိုင်းပါပဲ တိုင်းဒေသကြီးလွှတ်တော်ကိုယ်စားလှယ်များဟာ ဖွဲ့စည်းပုံအခြေခံ ဥပဒေ အရ ခွင့်ပြုထားသော လုပ်ငန်းတာဝန်များကို ဆိုတဲ့ စာ ပိုဒ်ကို ပိုပြည့်စုံအောင် ထည့်လိုက်ခြင်း ဖြစ်ပါတယ်။ နောက်ပြီး တော့ ဥပဒေကြမ်း အခန်း (၄)၊ အပိုဒ် ၉၊ ပုဒ်မခွဲ (င) မှာကြည့်ရင် အာဏာပိုင်တွေနှင့်ကိုယ်စားလှယ်တွေပေါင်းစပ်ညှိနှိုင်းဖို့ဆိုပြီးတော့ မပြည့်မစုံပါလာတဲ့ အတွက်ကြောင့် ကျွန်တော်တို့က ပုဒ်မ ၁၁ နဲ့ အခြေခံဥပဒေပုဒ်မ ၁၁နဲ့ ကိုက်ညီမှု ရှိစေဖို့ မဲဆန္ဒနယ်မြေ နှင့်နိုင်ငံတော် ဖွံ့ဖြိုးတိုးတက်ရေးအတွက် ဖွဲ့စည်းပုံ အခြေခံဥပဒေနှင့် မဆန့်ကျင် စေဘဲဆိုတဲ့ စာကို ပိုမိုခိုင်လုံ တိကျအောင် ဖြည့်ထည့်လိုက်ပါတယ်။ Power Point မှာတော့ ခရမ်းရောင်နဲ့ ဖော်ပြထား ပါတယ်။ နောက်တစ်ခုက အခန်း (၄) ပုဒ်မ ၉ ၊ ပုဒ်မခွဲ (စ) မှာ အတွေ့အကြုံဆိုတဲ့ စကားလုံးထပ်ပါလာပါတယ်။ ဒါကိုလည်း ကျွန်တော်တို့ ခုနက တင်ပြသလိုပါပဲ။ လွှတ်တော် ကိုယ်စားလှယ်တစ်ဦးက တံခါးပိတ်အစည်းအဝေးများနှင့် ကော်မတီအစည်းအဝေး များတွင် ဆွေးနွေး သည့် အကြောင်းကိစ္စများ၊ နိုင်ငံတော်၏ လျှို့ဝှက်ချက်များ၊ လွှတ်တော် မှတ်တမ်းက ပယ်ဖျက်ထုတ်ပယ်ထားတဲ့ အကြောင်းများမှအပ ဆိုပြီးတော့မှ ကျွန်တော်တို့ ဖြည့်စွက်ပြီးတော့မှ ပိုမိုပြည့်စုံအောင်၊ ခိုင်မာအောင် ဖြည့်စွက်ပေးလိုက်တာ ဖြစ်ပါတယ်။ နောက်ပုဒ်မတစ်ခုကတော့ အခန်း (၄)ပုဒ်မ ၁၂ (စ)ပါ အုပ် ချုပ်ရေးအဖွဲ့တွေကို မလိုအပ်တဲ့ ကိစ္စတွေ ကိစ္စမများစေဘို့ ဒါလည်း မဲဆန္ဒရှင်များနှင့် တွေ့ဆုံရာတွင်နေရာထိုင်ခင်းနှင့် အခြားကိစ္စရပ်များကို မိမိတို့ ပါတီအစီအစဉ် ဖြင့်သော်လည်းကောင်း ခုနကပြောသလို တစ်သီးပုဂ္ဂလ ဒါ ဥက္ကဋ္ဌကြီး မှာကြား သလို ဒါလည်းတစ်သီးပုဂ္ဂလအနေနဲ့ လည်းကောင်း ဆိုတာ ထပ်ဖြည့်ပေးပါတယ်။ လုံခြုံ ရေး ဆိုင်ရာကိစ္စရပ်များကိုသာ သက်ဆိုင် ရာအုပ်ချုပ်ရေး အဖွဲ့အစည်းများထံမှ တောင်းခံ ဖို့ ဒါကျွန်တော်တို့ ပြင်ဆင်ပြီးတော့ ခု နက ဥက္ကဋ္ဌကြီးမှာတဲ့ အတိုင်းလည်း အချက်အလက်တွေ ပါသွားအောင် ထည့်ပေးမှာ ဖြစ်ပါတယ်။ နောက်ပုဒ်မ ၂၁ အခန်း (၆) ပြည်သူ့လွှတ်တော်က ပေးပို့လာတာက လွှတ်တော်သည် ဖွဲ့စည်းပုံအခြေခံဥပဒေအရ အပ်နှင်းထားသည့် ဥပဒေပြု ရေး၊ တိုင်းရင်းသားလူမျိုးအရေးအပြင် အခြားကိစ္စရပ်များကို ပါ လေ့လာဖို့ ကော်မတီတွေဖွဲ့မယ် ဆိုပြီးတော့ဖွဲ့စည်းနိုင်သည် ဆိုပြီးဖော်ပြထားတယ်။ ဒါတွေက လည်း ဖွဲ့စည်းပုံအခြေခံ ဥပဒေ ပုဒ်မ ၁၆၇(က)မှာ ဖွဲ့စည်းခွင့်ပေးထားတာက ဥပဒေပြုရေးရယ်၊ တိုင်းရင်းသားလူမျိုးများအရေး ရယ်ဒါကိုပဲ လေ့လာတင်ပြဖို့ ဆိုပြီးတော့ ဖွဲ့စည်းပုံ အခြေခံဥပဒေမှာ ပါပါတယ်။ ဒါကြောင့်မို့ ဖွဲ့စည်းပုံ အခြေခံဥပဒေနဲ့ ကွဲလွဲနေလို့ ကျွန်တော်တို့ က လွှတ်တော်သည် ဖွဲ့စည်းပုံ အခြေခံ ဥပဒေအရ အပ်နှင်းထားသည့် ဥပဒေပြုရေး၊ တိုင်းရင်းသား လူမျိုးအရေးကို လေ့လာ တင်ပြနိုင် စေရန်အတွက်လိုအပ်သည့် အခါကော်မတီနှင့် အဖွဲ့တွေကိုသက်ဆိုင်ရာလွှတ်တော်ကိုယ်စားလှယ် များဖြင့် ဖွဲ့စည်းနိုင်သည် ဟူ၍ ပြင်ဆင် သင့်တဲ့ အကြောင်းတင်ပြထားပါတယ်။ အလားတူပဲ အခန်း (၇)၊ ပုဒ်မ ၂၈ မှာ လွှတ်တော်ကို တစ်နှစ်လျှင် သုံးကြိမ်ခေါ်ယူကျင်းပရမည် ဆိုပြီးတော့သူတို့ ဘောင်ခတ်လိုက်တဲ့ သဘောမျိုး ပါလာတ���ဟာလည်း ဖွဲ့စည်းပုံအခြေခံဥပဒေ ပုဒ်မ ၁၇၄ နှင့် ကွဲလွဲနေတာ ဖြစ်ပါတယ်။ အဲဒီတော့ တစ်နှစ်မှာ သုံးကြိမ်ခေါ်ရမယ်ဆိုတဲ့ ပုံစံဟာ ဒီပုဒ်မ ၃၀ ကို ပြန်ကြည့် မယ်ဆိုရင် လွှတ်တော်ပုံမှန် အစည်းအဝေးကို ဥက္ကဋ္ဌကတစ်နှစ်လျှင် အနည်းဆုံး တစ်ကြိမ် ခေါ်ယူ ကျင်းပ ရမည်။ တစ်ကြိမ် ခေါ်ယူနိုင်တယ်။ နှစ်ကြိမ်လည်းခေါ်ယူနိုင် တယ်။ နှစ်ကြိမ်မက လည်းခေါ်ယူ နိုင်တဲ့ ပုံစံလေးပါပါတယ်။ ဒါကို တစ်နှစ်သုံးကြိမ် ခေါ်ယူကျင်းပ ရမယ်ဆိုတာ မဖြစ်သင့်တဲ့ အတွက်ကြောင့် ဒီဟာကို ကျွန်တော်တို့ပြင်ဆင်သင့်ပါကြောင်း တင်ပြထားပါတယ်။ မူလအတိုင်း ဖြစ်ပါတယ်။ နောက်ဥပဒေတစ်ခုက အခန်း (၇) ပုဒ်မ ၄၂ ဒါလည်းပြည်ထောင်စုလွှတ်တော်၊ ပြည်သူ့လွှတ်တော်နှင့် အမျိုးသားလွှတ်တော်က လုပ်ဆောင် ရမယ့် ကိစ္စတွေဖြစ်ပါတယ်။ သူတို့တိုင်းဒေသကြီးတွေရဲ့ လွှတ်တော် အစည်းအဝေးတွေမှာ ပြည်ထောင်စုအဖွဲ့ အစည်း တစ်ရပ်ရပ်ကို ဖိတ်ကြားနိုင်တယ် ၊ ခေါ်ယူနိုင်တယ်ဆိုပြီးတော့ ထည့်ထားတဲ့အတွက်ကြောင့် ဒါတွေကလည်း တို င်းဒေသကြီးပြည်နယ်တွေက အားလုံး သာ လွှတ်တော်မှာ ပြည်ထောင်စုအဆင့် အဖွဲ့အစည်းတွေ၊ ဝန်ကြီးတွေ ခေါ်မယ်ဆိုရင် ဝန်ကြီးတွေမှာ အလုပ်လုပ် ချိန်တွေရှိတော့မှာ မဟုတ်ဘူးလို့ ဒီလိုကျွန်တော်တို့ တွက် ဆပါတယ်။ ဒါကြောင့်မို့ တိုင်းဒေသကြီး သို့မဟုတ် ပြည်နယ်လွှတ်တော်အစည်းအဝေးသို့ တက်ရောက်ခွင့်ပြုခြင်း သို့မဟုတ် ဖိတ်ကြားခြင်းခံရသော ဖွဲ့စည်းပုံအခြေခံဥပဒေအရ ဖွဲ့စည်းသည့် တိုင်းဒေသကြီး သို့မဟုတ် ပြည်နယ်အဆင့် အဖွဲ့အစည်း တစ်ရပ်ရပ်ကို ဆိုလိုတဲ့ သဘောကသူတို့ရဲ့ နယ် မြေ ဒေသမှာရှိတဲ့ အကြီးအကဲ တွေကိုသာ ဖိတ် ကြားဖို့ ပြန်လည် ပြင်ဆင်ပေးထား တာ ဖြစ်ပါတယ်။ နောက် ဥပဒေကြမ်း အခန်း (၇)ပုဒ်မ ၄၉ ကတော့ ပြည်သူ့လွှတ်တော်က ပေးပို့လာတဲ့အထဲမှာ ဒါကတော့ Typing Error ဖြစ်သွား ပါတယ်။ ပုဒ်မ ၃၀၈ ပုဒ်မခွဲ (ခ) ပုဒ်မခွဲငယ် (င) ဆိုပြီးတော့မှားသွားပါတယ်။ အမှန်က သူတို့ Typing Error ဖြစ်တော့ ပုဒ်မခွဲငယ် (၁) လို့ ပြင်ပေးလိုက်တဲ့အတွက် သူတို့မှာ အခြေအနေနဲ့ အဓိပ္ပါယ် ကိုက်ညီ သွားမှာ ဖြစ်ပါတယ်။ နောက်ဥပဒေတစ်ခုကတော့ အခန်း (၁၄)အထွေထွေ အခန်းပါ ပုဒ်မ ၇၈ ခုနက ဥက္ကဋ္ဌကြီး လမ်းညွှန်တဲ့အတိုင်းပါပဲ လွှတ်တော်သည် လွှတ်တော်ရုံး နှင့်ရုံးလုပ်ငန်းဆိုင်ရာ ကိစ္စရပ်များ ၊ ဘဏ္ဍာငွေ ခန့်မှန်းခြေကိစ္စရပ်များကိုထား ရေးဆွဲ ရမယ်လို့ ပြင်တဲ့နေရာမှာ ကျွန်တော်တို့က “လွှတ်တော်ရုံးသည် ”လို့ အဲလိုပြင်ပေး လိုက်တာ ရှိပါတယ်။နောက် ဥပဒေကြမ်း အခန်း (၁၄)အထွေထွေအခန်းပါ ပုဒ်မ ၇၉ လွှတ်တော်သည် လွှတ်တော်ကိုယ်စားလှယ်ရုံးများ ကို လိုအပ်သောမြို့နယ်များတွင် ဖွင့်လှစ်တည်ထောင် ပေးရမည် ဆိုတာကိုလည်း ကျွန်တော်တို့က “လွှတ်တော်သည်လိုအပ်သာမြို့နယ်များတွင် လွှတ်တော်ကိုယ်စားလှယ်ရုံးများကို ဖွင့် လှစ်တည်ထောင်ခွင့်ပေးနိုင်သည်”ဆိုပြီးတော့ ပြင်ဆင်လိုက်ပါတယ်။ နောက်ဥပဒေကြမ်း အခန်း (၁၄) အထွေထွေအခန်းပါ ပုဒ်မ ၈၀ “ကိုယ်စားလှယ်ရုံးများ တာဝန်ယူဖွင့်လှစ်ပေးနိုင်ခြင်း မရှိသေးမီ ကိုယ်စားလှယ်များသည် မိမိအစီအစဉ်ဖြင့် နေရာထိုင်ခင်း ၊ ရုံးလုပ်ငန်းဆိုင်ရာ ကုန်ကျစရိတ်များ ကျခံ၍ လွှတ်တော်ကိုယ်စားလှယ်ရုံးများကို ဖွင့်လှစ်နိုင်တယ် ”ဟု သူတို့က တင် ပြလာတာ ရှိပါတယ်။ ကျွန်တော်တို့ကတော့ လွှတ်တော် ကိုယ်စားလှယ်များသည် ရုံးခန်းဖွင့်လှစ်ရန် လွှတ်တော်ကခွင့်ပြုလျှင် နေရာထိုင်ခင်း၊ ရုံးလုပ်ငန်း ဆိုင်ရာ ကုန်ကျစရိတ်များ မိမိအစီအစဉ်ဖြင့် ကျခံ၍ ယင်းတို့ ၏ တာဝန်နှင့် လုပ်ပိုင်ခွင့်၊ ကိုယ်စားလှယ်ရုံးများ၏ ဆောင်ရွက်ချက်သည် ဖွဲ့စည်းပုံ အခြေခံဥပဒေနှင့်မဆန့်ကျင်လျှင် လွှတ်တော်ကိုယ်စားလှယ်ရုံးများ ဖွင့်လှစ်နိုင်သည်ဟု ပြင်ဆင်လိုက်ပါတယ်။ ကျွန်တော်တို့ ရုံးတွေမှာလည်း မဆိုင်တဲ့လုပ်ငန်းတွေ တခြားကိစ္စတွေ မဆောင်ရွက်နိုင်အောင် ဒီလို ဥပဒေနဲ့ ညီအောင်ထည့်ပေးလိုက်ခြင်းဖြစ်ပါတယ်။ ကော်မတီ၏ သဘောထားမှတ်ချက် အနေနဲ့ ပြင်ဆင် ဖြည့်စွက်တဲ့ ပုဒ်မတွေ ဟာ ပုဒ်မ (၈၄) ခုဖြစ်ပြီးတော့ အမျိုးသားလွှတ်တော်အနေနဲ့ အတည် ပြု ပေးပို့ တင်ပြရခြင်း ဖြစ်ပါတယ်။ ကျေးဇူးတင်ပါတယ်။</speech>
<speech type="speaker">ပြည်သူ့လွှတ်တော်ဥပဒေနဲ့ တိုင်းဒေသကြီးဥပဒေတွေ အကယ်၍ အတည်ဖြစ်သွားခဲ့ရင် ကျွန်တော်တို့ စောင့်ကြည့် တာပေါ့။ အမျိုးသားလွှတ်တော်က တကယ် အလုပ်လုပ်လို့ရလား အကျိုးရှိလား၊ မရှိလား စောင့်ကြည့်ပြီးတော့မှ အမျိုးသားလွှတ်တော်ဥပဒေ ကို ပြန်ဆွဲမှာပေါ့ ။ အဲ ဒီတော့ ကျွန်တော့် အနေနဲ့ အကြံပြုချင်တာက အဓိက အရေးကြီးတာက ရပိုင်ခွင့်နှင့် အခွင့်အရေး ဒါအရေးကြီးပါတယ်။ ရပိုင်ခွင့်နှင့်အခွင့်အရေး နှင့်ပတ်သက်လို့လည်း ဦးမြညိမ်းကို အိန္ဒိယက Parlimentary Procedure စာအုပ် (၂) အုပ် အထူကြီးပေးထားတာ ရှိတယ်။ အဲဒီထဲမှာ Preveligious ဆိုတာပါပါတယ်။ အခွင့်အရေးများဆိုတာ အဲဒါလေးကို ဒီကော်မတီတစ်ခုလုံး ဝိုင်းလေ့လာလိုက် Budget Processing လည်း အဲဒီမှာပါတယ်။ ပြည်သူ့ငွေစာရင်းကော်မတီကို အဲဒီအပိုင်း လေးကို Copy ကူးပြီးတော့ ပေးပြီး လေ့လာလိုက် ဒါအမျိုးသားလွှတ်တော်ဆွဲတဲ့အခါမှာ အိန္ဒိယရဲ့ လွှတ်တော်ရပိုင်ခွင့် နှင့် အခွင့်အရေးတွေကို ထည့်ဆွဲနိုင်အောင် ဒါပေးထားတာပါ။ အခုဒီမှာ လောလောဆယ် ကျွန်တော့်အမြင်ပါ့ ရပိုင်ခွင့်နှင့် အခွင့်အရေးများ ပုဒ်မ ၁၂ လွှတ်တော်ကိုယ်စားလှယ်များ၏ ရပိုင်ခွင့်နှင့်အခွင့်အရေးများမှာ အောက်ပါအတိုင်း ဖြစ်သည်။ (က)ထားပါတော့၊ (ခ) သတ်မှတ်ထားသော ချီးမြှင့်ငွေ တည်းခိုနေထိုင်စရိတ်၊ စားသောက်စရိတ်၊ ခရီးစရိတ် နှင့် အခြားစရိတ်များကို ခံစား ခွင့်ရှိခြင်း၊ သတ်မှတ်ထားသော ဆိုတော့ အသေ လိုဖြစ်မနေဘူးလား ဒီခရီးစရိတ်တွေ ၊ စားသောက်စရိတ် တွေဟာ တက်မလာ နိုင်ဘူးလား သဘောက ဒါ စဉ်းစားရမှာပေါ့၊ ဒီနေရာမျိုး မှာ ဒါ ဥပမာ ပြောတာပေါ့နော်၊ အချိန်အခါ အလျောက်သင့် လျော်ကိုက်ညီသော ချီးမြှင့်ငွေ၊ တည်းခိုနေထိုင် စရိတ် ၊ စားသောက် စရိတ် ၊ ခရီးစရိတ် အခြားစရိတ်များဆိုလို့ရှိရင် ဒီလိုထည့်ထားလို့ရှိရင် အချိန်အခါအလျောက် မလောက်တော့ဘူးဆိုရင် ဒါလွှတ်တော်ကိုယ်စားလှယ်တွေရဲ့ ဆုံးဖြတ်ချက်နဲ့ အဆောင်အယောင်ဆိုင်ရာ၊ ချီးမြှင့်ငွေဆိုင် ရာ ဥပဒေကို ပြင်လိုက်လို့ရတာပေါ့ ။ ဒီဥပ ဒေမှာ ဒီလိုထည့်လိုက်ရင် ကုန်ဈေးနှုန်းတက်လာတာပဲဖြစ်ဖြစ်၊ ကုန်ကျစရိတ်များလာတာပဲဖြစ်ဖြစ် ဒီအချိန်အခါအလျောက် သင့်တော်ကိုက်ညီသော ဒါအကြမ်းပြောတာပါ။ ဥပဒေရေးထုံရေးနည်းနဲ့ ပြန်စဉ်းစားကြည့်ပေါ့။ ဒါထည့်သင့်တယ်ဆိုရင် ထည့်ပေးလိုက်ပါ ။ ပြည်သူ့လွှတ်တော်အတွက် လည်းထည့်ပေးလိုက်ပါ။ အဲတော့ အမျိုးသားလွှတ်တော်အတွက် ဆွဲတဲ့အခါကျတော့ ဒါလေးကို မှတ်ထားလိုက်ပါ။ စဉ်းစားထား ပါ။ ဒီစရိတ်တွေ မလောက်မငှ ဖြစ်လာမယ် တစ်နှစ်ပြီးတစ်နှစ် ၊ တစ်နှစ်ပြီးတစ်နှစ် ဖြစ်လာမယ်။ ဖြစ်လာတဲ့အခါမှာ ဘယ်လိုလုပ်မလဲဆိုတာ လေးစဉ်းစား ဖို့လို ပါတယ်။အဲဒီတော့ လွှတ်တော်ကိုယ်စားလှယ်ရုံး ဖွဲ့စည်းပုံနမူနာလိုချင်ရင် ဦးအောင်ငြိမ်း ဆီမှာယူပါ။ ဌာနခွဲ (၉) ခု ပါတယ်။ လွှတ်တော်ကိုယ်စားလှယ်တစ်ယောက်ရဲ့ ရုံးမှာ၊ နိုင်ငံတကာ ဆက်ဆံရေး ဌာနလည်း ပါတယ်။ ဥက္ကဋ္ဌရုံးမှာတောင်မရှိဘူး သူတင်ထားတဲ့အထဲ မှာ အဲဒီမှာ နမူနာယူလို့ရပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာ ဥပဒေကြမ်းအား ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာဥပဒေကြမ်းအား ဆွေးနွေးမယ့် လွှတ်တော်ကိုယ်စားလှယ် များရှိရင် ဆွေးနွေးလိုတဲ့ အကြောင်းအရာ အကျဉ်းချုပ်ကို ဖော် ပြလက်မှတ်ရေးထိုးပြီး အစည်းအဝေး ရပ်နားတဲ့အခါ အမျိုးသားလွှတ်တော်ဌာန ၊ ဒုတိယညွှန်ကြားရေးမှူးချုပ် ထံ အမည်စာရင်း တင်သွင်းနိုင်ပါတယ်</speech>
</bill>
</section>
<section value="Motion">	
<motion>
<title>ဦးနေဝင်းထွန်း၊ ရှမ်းပြည်နယ် မဲဆန္ဒနယ်အမှတ် (၉)၏ သတ္တု လုပ်ငန်း ဖွံ့ဖြိုးတိုးတက်ရေး ဖောင်ဒေးရှင်းထူထောင်ခွင့်ပြုရန်အဆိုကို လွှတ်တော်ကိုယ်စားလှယ်များကဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ရှမ်းပြည်နယ် မဲဆန္ဒနယ်အမှတ် (၉) မှ အမျိုးသားလွှတ်တော်ကိုယ်စားလှယ် ဦးနေဝင်းထွန်း တင်သွင်းထားတဲ့ သတ္တု လုပ်ငန်းဖွံ့ဖြိုးတိုးတက်ရေးဖောင်ဒေးရှင်းထူထောင်ခွင့်ပြုရန် အဆိုကို ဆွေးနွေးဖို့ လွှတ်တော်ကိုယ်စားလှယ် (၁၂) ဦးက အမည်စာရင်း တင်သွင်းထားပါတယ်။ ပထမဦးစွာ ကချင်ပြည်နယ် မဲဆန္ဒနယ်အမှတ် (၁၂)မှ ဦးဂျေယော ဆွေးနွေးနိုင်ပါပြီ</speech>
<speech><mp id="12">ဦးယော ၊ ကချင်ပြည်နယ် မဲဆန္ဒနယ်အမှတ် (၁၂)</mp>ရိုသေလေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ အားလုံးမင်္ဂလာပါ။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ် (၁၂)မှ အမျိုးသား လွှတ်တော် ကို ယ်စားလှယ် ဦးဂျေယောဝူ ဖြစ်ပါတယ်။ ရှမ်းပြည် နယ် မဲဆန္ဒနယ်အမှတ် (၉) ပအိုဝ့်ကိုယ်ပိုင်အုပ်ချုပ်ခွင့်ရဒေသမှ အမျိုးသားလွှတ်တော် ကိုယ်စားလှယ် ဦးနေဝင်းထွန်း ၏ သတ္တုလုပ်ငန်းဖွံ့ဖြိုးတိုးတက်ရေး ဖောင်ဒေးရှင်း ထူထောင်ခွင့်ပြုရန် အဆိုကို ထောက်ခံ ဆွေးနွေးသွားမှာ ဖြစ်ပါတယ်။ ကျွန်တော့် အနေနဲ့ မနေ့ညနဲ့ ဒီမနက် လက်လှမ်းမီသလောက် လည်းPower Point နဲ့မြစ်ဆုံရေကာတာတစ်ဝိုက်မှာရနိုင်တဲ့ သစ်၊ ကျောက်တွေ၊ သတ္တုတွေကို လည်း တတ်နိုင်သရွေ့ Power Point နဲ့ တင်ပြထားတာ ဖြစ်ပါတယ်။ အဆိုရှင်ဖြစ်တဲ့ ဦးနေဝင်းထွန်း ပတ္တမြားနဂါးကုမ္ပဏီမှလည်း သတ္တု Simple တွေကို ပြနိုင်တာ ဖြစ်ပါတယ်။ လေးစား အပ်ပါသောဥက္ကဋ္ဌကြီးခင်ဗျား။ ကျွန်တော့်ကိုဖတ်ကြားတင်ပြခွင့်နှင့် အင်္ဂလိပ်လို အနည်းအကျဉ်း သုံးခွင့်ပြုပါ။ မြန်မာနိုင်ငံတိုင်းနဲ့ ပြည်နယ် (၁၄)ခုအနက် (၁၃)ခု၊ (၃၂၄)မြို့နယ် ၌လည်း (၁၆၂) မြို့နယ်တွင် သတ္တုမျိုးစုံရှိတယ်ဆိုတာကိုလည်း ကျွန်တော် အလေးအနက်ထောက်ခံပါတယ်။ ကျွန်တော်တို့ ကချင်ပြည်နယ်မှာ ဆိုရင်လည်း အင်မ တန်တန်ဖိုးကြီးမားတဲ့ ဖားကန့် ကျောက်စိမ်း၊ နန့်ယား၊ တနိုင်း၊ နမ့်ခြူ၊ စိန်၊ ပတ္တမြား၊ နီလာ၊ ဒုတိယတန်းစားဖြစ်တဲ့ GARNET ပူတာအိုခရိုင်တစ်လျှောက်မှာ မိုးညှင်း၊ မြစ်ကြီးနား၊ ဗန်းမော်ခရိုင်တွေမှာလည်း နေရာပြန့်ကျဲ ပြီးမှ ဒီ Semi Precious Stones အဲဒါကတော့ ပယင်းလို့ ခေါ်ပါတယ်။ ကျွန်တော်တို့ ကွန်ဂိုနိုင်ငံနဲ့ မြန်မာနိုင်ငံ နှစ်နိုင်ငံတည်းသာ ရှိတာဖြစ်ပါတယ်။ တစ်ကမ္ဘာလုံးမှာ ဒါကို ကျွန်တော် တို့ အနောက် နိုင်ငံများ U.S.A၊ ကနေဒါ၊ Europe Countries တွေ တအားကြိုက်တာ ဖြစ်ပါတယ်။ EMBERS ဖြစ်ပါတယ်။ ဒီ Semi Precious Stonesလို့ လည်းခေါ်ပါတယ်။ ကျွန်တော်တို့ဆီမှာ ခဲမဖြူ၊ သံ၊ သွပ်၊ ကြေးနီ၊ ကြေးဝါ၊ ခနောက်စိမ်း ANTIMONY မျိုးစုံသော သတ္တုရိုင်း ရွှေ၊ရွှေဖြူနဲ့ ကမ္ဘာပေါ်မှာခုနပြောတဲ့ ပယင်းသည် ကျွန်တော်တို့ လချေးပြားနဲ့ ကျောက်ဂွန်းကိုကျတော့ ကျွန် တော်တို့ အာကာသယာဉ်ထိပ်ဖူး၊ လျှပ်ကာပစ္စည်းတွေ၊ အပူရှိန်ကာ ပစ္စည်း တွေမှာ သုံးတယ်လို့ ကြားရပါတယ်။ သလင်းကျောက်၊ စလင်းကျောက်(Quartz)၊ ခဲမဖြူ၊ မဂ္ဂနီစီယမ်၊ ခရိုမိုက်၊ ဘ ရိုဒိုက်၊ နီကယ်၊ ကျောက်ဂွမ်း၊ ငွေ Sliverပေါ့ ငွေစိမ်း၊ ကျောက်မီးသွေး၊ ဥဒေါင်း စိမ်း၊ ဘောက်ဆိုဒ်၊ ထုံးကျောက်တောင်၊ ဂေါဒန်၊ ဖန်ချက်သဲ Molybdenum၊ SOLAR ပြား၊ ဖလိုရိုက်၊ ဘရိုက်တီး၊ ပြဒါး၊ အလှဆင်ကျောက်များ မြေစေးကျောက်မျက်ပေါင်းစုံပေါ့။ ကျွန်တော်တို့ မရှာတွေ့နိုင်တာကော၊ ရှာတွေ့နိုင်တဲ့ဟာ တွေကော အများကြီးရှိတယ်ဆိုတာကို ကျွန်တော်တို့ တွေ့ရှိရပါတယ်။ ဒါကြောင့်မို့လို့ ကျွန်တော်တို့က ဒီလောက်ချမ်းသာတဲ့ သယံဇာတပေါများ ကြွယ်ဝတဲ့နိုင်ငံကို ကမ္ဘာက ကျွန်တော်တို့ကို ဆင်းရဲတဲ့ တိုင်းပြည်လို့ ပြော ခြင်းခံရတာကို ကျွန်တော့်စိတ်မှာ လည်းလုံးဝ မခံမရပ်နိုင် ခံစားနေမိပါတယ်။ ကျွန်တော်တို့ ပြည်သူလူထု အများစုကြုံတွေ့နေကြရတဲ့ ပြဿနာကြီးကလည်း ရှေးမိရိုးဖလာ ရွှေကျင်၊ ထိုးလောင်း၊ ကျောက်စိမ်း ကျောက်မျက် သတ္တုများကိုတစ်နိုင်တစ်ပိုင်ရှာဖွေလုပ်ကိုင်စားသောက်ရင်း မလုံလောက်သော ဆန်ရေစပါး များ အစား ပြောင်းတို့ လူး၊ ဆပ် များအစား အစားထိုးရှာဖွေ တူးဖော်ခြင်းလုပ်ငန်းများကိုလည်း ပဋိပက္ခစစ်ပွဲတွေကြောင့် အထူး သဖြင့်တော့ ကျွန်တော်တို့ ဒီတရုတ်လူမျိုးများကြီးစိုး၍ အနည်းဆုံးသူတို့ ကျောထောက် နောက်ခံပြုတဲ့ ကုမ္ပဏီကြီးများရဲ့ လက်ဝါးကြီးအုပ်ခြင်းခံရလို့ ကျွန်တော်တို့ ဒီရေကာတာတွေ ပေါ့ ဒါတွေ Site Cleaning လုပ်တဲ့ အချိန်မှာ သိမ်းဆည်းခံရတဲ့ ခြံမြေတွေမှာလည်း ရွှေတွေ၊ သတ္တ တွေတူးပြီးမှ သတ္တုမျိုးစုံပေါ့ ကျောက်မျက်မျိုးစုံ ဇီဝမျိုး ကွဲမျိုးစုံကို တရုတ်ပြည်သို့ ယူသွားတာတွေကြောင့်လည်း ကျွန်တော်တို့ က အလုပ်လက်မဲ့တွေ ဖြစ်သွားကြပါတယ်။ ဖြစ်သွားတော့ ကျွန်တော်တို့ တိုင်းရင်းသားများက ဆင်း ရဲမြဲ ဆင်းရဲ နေဆဲဖြစ်၍ ကျွန်တော်တို့ ကတော့ သဘာဝအရင်းအမြစ်ဆုံးရှုံးသွားတာပဲ ကျန်နေရစ်ခဲ့ ပါတယ်။ ဒါကြောင့် ကျွန်တော် တို့ တစ်နိုင်တစ်ပိုင်နဲ့ အသေးစားလုပ်ငန်း များကိုပင် ပြည်သူများက မလုပ်နိုင်ကြပဲ မိရိုးဖလာသတ္တုကျောက်မျက်ရှာခြင်းလုပ်ငန်း များကို လည်း မလုပ်နိုင်ဘဲနဲ့ တရားမဝင် အဖွဲ့အစည်းများ၏ ရန်ပုံငွေကောက် ခံခြင်း၊ တချို့ သော အာဏာပိုင်တို့က တရားဥပဒေနဲ့ မညီဘဲ ရန်ပုံငွေကောက်ခံခြင်း ၊ ကုမ္ပဏီကြီး များ ရဲ့ အကျိုးတူ ဖက်စပ်ရဲ့ လုပ်ကွက်များကြောင့် ကျွန်တော်တို့ ဆင်းရဲသူပြည်သူများက လုပ်ငန်းကိုင်ငန်းပျောက်ဆုံးပြီးမှ တရားမဝင်တဲ့ မှောင်ခိုဘိန်းစိုက်ပျိုးခြင်းလုပ်ငန်းကို တွန်းပို့ သလို ခံစားရပါတယ်ဥက္ကဋ္ဌကြီးခင်ဗျား။ ဒါကြောင့် အခုလို မြန်မာနိုင်ငံနဲ့ ကမ္ဘာကမုန်းတဲ့ Opium ဒီဘိန်းကို အနောက်နိုင်ငံနယ်ချဲ့ သူရဲ့ သမိုင်းကို အနည်းငယ်ကျွန်တော်ပြောခွင့်ပြုပါ။ နယ်ချဲ့ကိုလိုနီများ ဖြစ်တဲ့ပေါ်တူဂီ Dutch အင်္ဂလိပ်အမေရိကန်တို့ဟာ ၁၇၀၀၊၁၈၀ောက်မှာ စပြီးမှ သူတို့မျိုးစေ့တွေကို ကျွန်တော်တို့ အာရှနဲ့အာဖရိကတွေကို ယူဆောင် လာခြင်း ဖြစ်ပါတယ်။ ဒါကြောင့် တရုတ်နဲ့ ပထမဘိန်းစစ် First Opium Wdr ၁၈၃၉-၄၂ထိ ကြာပါတယ်။ ဒုတိယကျတော့ ၁၈၆၀၊ နောက်ပြီး တော့ တတိယဘိန်းစစ် Third Opium Wdr က ၁၈၉၈ မှာ ဟောင်ကောင် ကိုလည်း ဆုံးရှုံး သွားတာ ဖြစ်ပါတယ်။ ပြီးတော့ တရုတ် ပြည်နယ်တချို့ကိုလ ည်း British လက်အောက်မှာ ၁၉၉ရမှာပဲ သူတို့က လွတ်မြောက် သွားတာ ဖြစ်ပါတယ်။ ဒါနဲ့ တရုတ်လူမျိုးတွေက ဘိန်းရဲ့ ကျေးကျွန် ဖြစ်သွား ရပါတယ်။ ဒါကြောင့် ၁၉၃၅ ခုနှစ် အောက်တိုဘာလ ၁ ရက်နေ့မှာ ၁၉၄၉ ခုနှစ်အထိလယ်သမားတော်လှန်ရေး ဆင်နွှဲခဲ့တဲ့အခါမှာ ဒီတရုတ်ခေါင်းဆောင် မော်စီတုံး၊ တိန့်ရှောင်ဖိန် တို့က KMT ကို တိုက်ခိုက်တဲ့အချိန်မှာ အများအပြားကတော့ ကျွန်တော်တို့ မြန်မာနိုင်ငံ နယ်စပ် ကနေ အလျှိုလျှိုဝင်လာကြတာ ဖြစ်ပါတယ်။ ဒီလို အလျှိုလျှိုဝင်လာရင်းနဲ့ အဲဒီနယ်ချဲ့ ဂြိုလ်ဆိုး၊ ဂြိုလ်မွှေတွေ ဖြစ်တဲ့ ဘိန်းစေ့တွေလည်း ယူဆောင်လာတာ ဖြစ်ပါတယ်။ ဒါကြောင့် ကျွန်တော်တို့ ဆီမှာလည်း နယ်စပ်ဒေသမှာဒီဘိန်းတွေစိုက်ပြီးမှ သူတို့ဘိန်းလုပ်ငန်းနဲ့ မူးယစ် ဆေးဝါးတွေ နဲ့မြန်မာနိုင်ငံအနှံ့ကိုလည်း ဒီလိုဖြည်းဖြည်း ဖြည်းဖြည်းနဲ့ လက်ဝါးကြီးအုပ်လာတာ ဖြစ်ပါတယ်။ ဒါကြောင့် ကျွန်တော်တို့မြန်မာနိုင်ငံမှာပဲ ရှိတာမဟုတ်ပါဘူး။ ဒါပေမယ်လို့ ကျွန်တော်တို့ ပြည်ထဲရေးဝန်ကြီးဌာန အထူးမူးယစ်အဖွဲ့ကတော့ စွမ်းစွမ်းတ မံပေါ့လေ။ ကျွန်တော်တို့ ဒါကိုတိုက်ခိုက် နှိမ်နင်းပေးတဲ့အတွက်လည်း ကျေးဇူးတင်ပါတယ်။ နောက်ကျွန်တော်တို့ ပြည်သူ့ တပ်မတော်သား များကလည်း ဒီဘိန်းကို အထူးမှီခိုပြီးမှ ကျွန်တော်တို့ ဥပဒေဘောင်အတွင်းမှာ မဝင်လာနိုင်တဲ့ တရားမဝင်တဲ့အဖွဲ့အစည်းတွေကို အသက်၊ သွေး၊ ချွေးတွေ အများကြီးပေးဆပ်ပြီးမှ တိုက်ခိုက် နေတာကလည်း ဘိန်းစစ် ဆင်နွှဲနေတာပဲလို့ ကျွန်တော်ဒီလို ယူဆပါတယ်။ ဒါကြောင့် ဒီဘိန်းမရှိတော့ရင်တော့ ကျွန်တော်တို့ ငြိမ်းချမ်းရေးလည်းရပြီလို့ ကျွန်တော့်အနေနဲ့ မျှော်လင့်ပါတယ်။ သို့သော်လည်း ဘိန်းဘုရင်တွေ ဘိန်း ရာဇာတွေကလည်း အများကြီး ပေါ်ပေါက်လာတယ်။ အခုမြန်မာနိုင်ငံအနှံ့မှာ အဲလိုအများကြီးဖြစ်နေတော့ ဒီကြောက်ခမန်း လိလိ မူးယစ်ဆေးဝါးက တိုး တက်လာတော့ ဒီဘိန်းစစ်ဆင်ရေးလုပ်တာနဲ့ လုပ်ရမဲ့လုပ်ငန်း ကမကာမိတော့ ဆင်ပါးစပ်ကိုနှမ်းပက်သလို ဖြစ်နေပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ကျွန်တော်တို့နိုင်ငံမှာပဲ ရှိတာလည်း မဟုတ်ပါဘူး။ ဥပရောပနိုင်ငံအင်္ဂလန်မှအစပြု၍ အခုတလောပဲ လူငယ်တွေသောင်းကျန်း တယ်။ မူးယစ် ဆေးဝါးစိတ်ကြွစေတဲ့ ဆေးတွေသုံးတယ်။ ကျောင်းတွေတောင်မှ ပိတ်လိုက် ရတယ်။ နောက် SCANDINAVIAN နိုင်ငံတွေ နော်ဝေးတို့ ဆွစ်ဇာလန်တို့ စကော့တလန်တို့ ဘိန်းကင်း စင်တယ်ဆိုတဲ့ ဆွီဒင်တို့နိုင်ငံ တွေမှာလည်း အခုဆို ဘိန်းတားဆီးရေးလုပ်ငန်းတွေ အများကြီး လုပ်နေကြရပါတယ်။ နောက်ပြီးတော့ အာဖရိကမှာ ဆိုလည်း ဆိုမာလီ၊ နိုင်ဂျီးရီးယား၊ အယ်ဂျီးရီးယား၊ တန်ဇန်နီးယား၊ ကွန်ဂိုတို့မှာလည်း ဒီဘိန်းက ဒုက္ခအများကြီးပေးနေပါတယ်။ လက်တင်အမေရိကဖြစ်တဲ့ မက္ကဆီကို၊ ကိုလံဘီယာ၊ ဗင်နီဇွဲလား၊ ကျူးဘားနိုင်ငံနဲ့ကာရစ်ဘီယံနိုင်ငံတွေမှာလည်း ဘိန်းက သူတို့ပြောတာကျတော့ ကို ကင်း ပေါ့။ ကိုကင်းနဲ့ မာရိရိုအားနား ဆိုပြီးမှ အင်မတန်မှ သူတို့လူငယ်ပိုင်းလူထုကို ဒုက္ခပေးနေတာ ဖြစ်လို့သူတို့က ဒီတရားမဝင်မူးယစ်ဆေးဝါးရောင်းဝယ်ရေးလုပ်ငန်းကို ပြင်းပြင်းထန်ထန် ကျွန်တော်တို့ မြန်မာနိုင်ငံလိုပဲ နှိမ်နင်းနေတာ ဖြစ်ပါတယ်။ ဒါကြောင့် ဒါကမ္ဘာလည်း အမိမြန်မာနိုင်ငံကို လည်း ဒီဘိန်းကိစ္စကြောင့်ပဲ ဒီတချို့နိုင်ငံက ကျွန်တော်တို့ကို အာရုံစိုက်လာတာ ဖြစ်ပါတယ်။ ဒါကြောင့် ဖြစ်နိုင်ပါက ကုလသမဂ္ဂ၏ အကူအညီကိုလည်း လိုအပ်ပါက တောင်းယူ၍ ရရှိလာသော အကူအညီများနှင့် တစ်မျိုးသားလုံးလည်း အမျိုးသားရေးတာဝန်ဟု သတ်မှတ်ပြီးမှ နှိမ်နင်းချေမှုန်းကြရမှာ ဖြစ်ပါတယ်။ တရုတ် ပြည်ဆိုရင် တိန့်ရှောင်ဖိန့် က စီးပွားရေးတံခါး တစ်ချပ်ကို ဖွင့်ပေးခဲ့ပြီး ဘိန်းကို နိုင်နိုင်နင်းနင်းနှိမ်နင်းနိုင်ခဲ့လို့သူတို့က ကွပ်မျက်ပါတယ်။ ဘိန်း တစ်ကီလိုအထက်ဆိုရင် ကွပ်မျက်တယ်အခုလည်း ကွပ်မျက်နေတုန်းပါပဲ။ ဒါကြောင့် ကျွန်တော်တို့ ဒီလိုကြပ်ကြပ်မတ်မတ် လုပ်လိုက်တာကြောင့် သူတို့နိုင်ငံက အခုဆိုရင် ဘိန်းကင်း စင်သွားပြီ ဖြစ်လို့ ဘိန်းမစိုက်တော့ဘူး။ မစိုက်တော့ သူတို့လည်း တက်ညီလက်ညီကြိုးစားလာတော့ စစ်ပွဲ လည်းမရှိတော့ (၆၂)နှစ်ပဲ ရှိသေးတယ်။ သူတို့ ဒီလယ်သမားတော်လှန်ရေးပြီးသွားတာ (၄၉)ခုနှစ် အောက်တိုဘာလ (၁)ရက်နေ့မှာ သူတို့ ဒီတော်လှန်ရေးအောင်မြင်တာကို ကြော်ငြာ တာလေ။ ဒါကြောင့် အခုဆိုရင် သူတို့က ကမ္ဘာ့ ထိပ်တန်းစီးပွားရေးနိုင်ငံအောင်မြင်သွားပြီ ဖြစ်ပါတယ်။ ကျွန်တော်တို့လည်း ဒီလိုလည်း ကြိုးစားနေတယ်။ အခုနိုင်ငံ တော်သမ္မတနဲ့ အစိုးရ ကလည်း ဒီလိုဆင်းရဲမှုပပျောက်ပြီးမှ တကယ်ပဲတိုးတက်ဖွံ့ဖြိုးသော နိုင်ငံတော်ကို ချီတက်နေပြီ ဖြစ်လို့ အဲဒါက တစ်ကြောင်း ပြီးတော့ ၂၀၁၄ ခုနှစ်မှာလည်း ကျွန်တော်တို့ အာဆီယံနိုင်ငံမှာ ကျွန်တော်တို့က ဘိန်းကင်း စင်နိုင်ငံကြော်ငြာရတော့မှာ ဖြစ်ပါတယ်။ အချိန်ကလည်း (၂)နှစ် ဆိုတာက တမဟုတ်ချင်းပဲ ရောက်လာတော့မှာ ဖြစ်ပါတယ်။ ဒါကြောင့် ကျွန်တော်တို့လည်း ဒီဘိန်းပပျောက်ရေးကို ကျွန်တော်တို့ ပြည်ထဲရေးဝန်ကြီးနဲ့ လက်တွဲနိုင်တဲ့ ဘိန်းအစားထိုး လုပ်ငန်းဖြစ်တဲ့ ဒီကျွန်တော့် အနေနဲ့တော့ မေတ္တာဖောင်ဒေးရှင်းလို့ ခေါ်လို့ရမယ်လို့ ထင်ပါ တယ်။ မေတ္တာအားဖြင့် ထူထောင်ပေးတဲ့ ဖောင်းဒေးရှင်း ဖြစ်ပါတယ်။ ဒီကျွန်တော်တို့ ပတ္တမြားနဂါး Groups of ကုမ္ပဏီပေါ့။ ဒီ ဦးနေဝင်းထွန်းရဲ့ သတ္တု ဖွံ့ဖြိုးတိုးတက်ရေး ဖောင်ဒေးရှင်းသည် အနာဂတ်မျိုးဆက် သစ်များ၏ အရင်းအမြစ်ဖွံ့ဖြိုးတိုးတက်ရေး Human Resource Development ကိုလည်း အားပေးကူညီမှာ ဖြစ်မယ်အားပေးကူညီမည်။ ပြီးတော့ ဆင်းရဲတဲ့ ပြည်သူလူထုတစ်ရပ်လုံး အား သတ္တု တစ်နိုင်တစ်ပိုင်လုပ်ငန်းများဖြင့် လက်တွဲ ခေါ်ဆောင်နိုင်ပြီး ဆင်း ရဲမှုဘဝမှ လွတ်မြောက်နိုင်မည်။ သတ္တု အချောထည်များ သန့်စင်မှုများဖြင့် IT ခေတ်၊ စက်မှုကုန်ထုတ်ခေတ်၌ မရှိမဖြစ်လိုအပ်သောသတ္တုများ စက်မှုအင်ဂျင် စက်ယန္တယား အာကာသသုံးယာဉ်၊ စစ်လက်နက်အသုံးအဆောင် ပြီးတော့ လူသုံးကုန်များဖြစ်တဲ့ ကွန်ပျူတာ၊ မိုဘိုင်း၊ တီဗွီ၊ဗွီဒီယို၊ ကက်ဆက်၊ ရေဒီယို ၊ဘောလ်ပင်အဆုံးပေါ့။ ဒီသတ္တုတွေ သုံးတာ ဖြစ်ပါတယ်။ ကျွန်တော်တို့ လျှပ်စစ်မှာ ကြေးနန်းကြိုးတွေ မီးကြိုးတွေကလည်း ဒါ ကျွန်တော်တို့ နိုင်ငံကနေထွက်တဲ့သတ္တု တွေပါပဲ။ တရုတ်တွေက အချောထည်လုပ်ပြီးမှ ကျွန်တော်တို့ကို ဈေးများများနဲ့ ပြန်ရောင်းတာဖြစ်ပါတယ်။ ဒါကြောင့် ကျွန်တော်တို့နိုင်ငံမှာ ပဲ အချောထည် ပြု လုပ်နိုင်မယ့် စက်ရုံကြီးတွေ တည်ဆောက်လာနိုင်မယ်။ နောက် တစ်နိုင်တစ်ပိုင်ကနေ အသေးစားစက်မှုလက်မှုလုပ်ငန်းတွေ ပြုပြင်ပြောင်းလဲလာနိုင်မယ်ဆိုရင်တော့ ကျွန်တော်တို့ ၊ မြန်မာနိုင်ငံလည်းများမကြာခင်မှာ တကယ်ပဲ စက် မှုနိုင်ငံသို့ ဖွံ့ဖြိုးတိုးတက် လာတော့မှာ ဖြစ် သလို ကျွန်တော်တို့ ဒီသတ္တု ကို တစ်ခါတူးဖော်ထားပြီဆိုရင် တစ်သက်လုံးလည်း ထာဝရ သုံးစွဲလို့ ရပါတယ်။ အခုလည်း ကားအဟောင်းတွေသိမ်းပြီးမှ အရည်ပြန်ကျို လိုက်တဲ့အချိန်မှာ ပြန်သုံးလို့ ရသလို၊ သတ္တု တွေလည်း ထိုနည်းတူစွာပါပဲ။ ကား Alloy ခွေတွေလည်း မကောင်းတော့ဘူးဆိုရင် ပြန်အရည်ကျိုပြီးမှ ပြန်ဆက် ကာဆက်ကာ ဒီလို Recircle ဖြစ်နေမှာမို့လို့ ကျွန်တော်တို့က ဒါကိုမှ ဖွံ့ဖြိုးလာတဲ့နိုင်ငံ ဖြစ်မှာ ဖြစ်ပါတယ်။ ဒါကြောင့် ကျွန်တော်တို့ ပြည်ပရင်းနှီးမြှုပ်နှံမှု FDI လည်း ပြည်ပ လုပ်ငန်းရှင်များလုပ်ကွက်ကို ဝကွက်လာ ပိုင်ဆိုင်ခြင်းမဟုတ်စေဘဲနဲ့ ကျွန်တော်တို့ မိမိရဲ့ တိုင်းရင်းသားပြည်သူများရဲ့ လုပ်ကွက် ဝန်ကြီးဌာနလက်အောက်၌ လုပ်ပိုင်ခွင့် လက်အောက်၌ ပါဝင်လက်တွဲခွင့် ၊ဖက်စပ်ပေးစေခွင့် အ စိုးရက ကျွန်တော်တို့ကို ဒီလိုပေးမယ် ဆိုရင် ကျွန်တော်တို့ရဲ့ မျိုးရိုးဂုဏ်၊ ဇာတိဂုဏ်တွေကိုလည်း ပိုမိုမြင့်မားစေလာမှာ ဖြစ်ပါတယ်။ ဤမျှကောင်းမွန်မြင့်မြတ်၍ ကိုယ့်ကျိုးမဖက် သော ပညာဒါန၊ ကာယဒါန ၊ ဇီဝဒါန၊ အလှူဒါန လူမျိုးဘာသာမခွဲခြားပဲ ကျွန်တော်တို့ကိုရှေ့ဆောင်ပေးမယ့် ကျွန်တော်တို့ဒီမေတ္တာဖောင်ဒေးရှင်း ပေါ့။မေတ္တာလက်နက်ပေါ့။ စီးပွားရေးလက်နက်၊ သတ္တုလုပ်ငန်းဖွံ့ဖြိုးတိုးတက်ရေးဖောင်ဒေးရှင်း ကို လှိုက်လှိုက်လှဲလှဲ ကြိုဆိုရင်းနဲ့ ခွင့်ပြု ပေးနိုင်ရန်လည်း အနူးအညွှတ်တောင်းခံရင်းနဲ့ ကျွန်တော်တို့ရဲ့ ဒီအစ်ကို ဦးနေဝင်းထွန်း ၏ ကဗျာပေါ့။ သတ္တု ဝေလျှံမြေကိုလှန်၊ ပြန်လည် စိုက်ပျိုးသီးနှံတိုး၊ ရွှေမိုးငွေမိုးရွာသွန်းဖြိုး၍ စက်မှုကဏ္ဍ ဖွံ့ဖြိုးစေလို့ နိုင်ငံနှင့်ပြည်သူ့ အကျိုးစီးပွားတိုးစေဖို့ ဒို့များသယ်ပိုးကြိုးစားစို့ဆိုတဲ့ ဆောင်ပုဒ်လေးကို ရွတ်ရင်း နိဂုံးချုပ်လိုက် ပါရစေ။ ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၁)မ�� ဒေါ်ခင်ဝိုင်းကြည်ဆွေးနွေးနိုင်ပါပြီ</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ် (၁)</mp>လေးစား အပ်ပါသော ဥက္ကဋ္ဌကြီးနှင့် လွှတ် တော်ကိုယ်စားလှယ်အပေါင်းတို့ရှင်။ အားလုံးပဲ မင်္ဂလာပါလို့ နှုတ်ခွန်းဆက်ပါတယ်။ လေးစားအပ်ပါသော ဥက္ကဋ္ဌကြီးရှင့် ကမ္ဘာကြီးမှာ နိုင်ငံရေး၊ စီးပွားရေး၊ လူမှုရေးအစစရေးရာ အားလုံးဟာ အပြောင်းအလဲများစွာ ဖြစ်ပေါ်လျက်ရှိသလိုပဲ ကျွန်မတို့ရဲ့ မြန်မာနိုင်ငံမှာလည်း ဒါသစ်လွင်တဲ့ ကျွန်မတို့ရဲ့ ဒီမိုကရေစီနိုင်ငံတော်ကြီးမှာ တိုးတက်ခေတ်မီတဲ့ သာယာဝပြောတဲ့ လူ့ ဘောင်သစ်ကြီးကို ရောက်ဖို့အတွက် အပြောင်းအလဲများစွာနဲ့ ကျွန်မတို့ ကြိုးပမ်းဆောင်ရွက်နေကြတဲ့ အချိန်ကာလ ဖြစ်ပါတယ်။ အခု ကျွန်မတို့ရဲ့ ဒီမိုကရေစီ နိုင်ငံတော်ကြီးနဲ့ ဒီမိုကရေစီနိုင်ငံတော်ကြီးကို ထူထောင်နေကြတဲ့ ဒီမှာ ဆက်လက် ချီတက်နေ ကြတဲ့ လူတွေဟာ အခုချိန်မှာ ကျွန်မတို့တာဝန်ကိုယ်စီနဲ့ တာဝန်ကျေနိုင်အောင် အားလုံးကြိုးစား နေကြတဲ့ အချိန်ပဲ ဖြစ်ပါတယ်။ ကျွန်မတို့နိုင်ငံဟာ အခုချိန်မှာဆိုလို့ရှိရင် Globalization ဆိုတဲ့ စကားနဲ့အညီ IT ခေတ်နဲ့အညီ ကျွန်မတို့ တိုးတက်လာတဲ့ ကုလသမဂ္ဂနဲ့ အာဆီယံနဲ့ ကမ္ဘာ့ နိုင်ငံ အသီးသီးနဲ့ အားလုံးကွန်ယက် ဖြန့်ကျက် ပြီးတော့ ဆက်သွယ်နေ ကြတဲ့အချိန်ကြီးမှာ ကျွန်မတို့ မြန်မာနိုင်ငံဟာလည်း AIPA မှာ ကျွန်မတို့က အခုဆိုလို့ရှိရင် အာဆီယံမှာ တင်းပြည့်နိုင်ငံ အဖြစ်နဲ့လည်း ဝင်ထားတဲ့ဟာ နိုင်ငံတစ်ခု ဖြစ်လာပါပြီ။ အဲဒီအခါကြတော့ ကျွန်မတို့ အခုလူမှုရေး၊ စီးပွားရေး၊ နိုင်ငံရေး ဆောင်ရွက်တဲ့အခါမှာ ကျွန်မတို့က အရင်ကထက် ပိုပြီးတော့ ကျယ်ကျယ်ပြန့်ပြန့်နဲ့ တွင်တွင်ကျယ်ကျယ်နဲ့ ပိုမိုတိုးတက်တဲ့ ဆောင်ရွက်ချက်တွေကို ဆောင်ရွက် နိုင်တော့မှာ ဖြစ်ပါတယ်။ အခုလိုအချိန်မှာ ဦးနေဝင်းထွန်း ရဲ့ နိုင်ငံတော်နဲ့ ပတ်သက်တဲ့ နိုင်ငံတော်နဲ့ နိုင်ငံသားတို့အပေါ်မှာ မေတ္တာ စေတနာထားပြီးတော့ နိုင်ငံတော်အတွက်လည်း အကျိုးရှိမယ့် နိုင်ငံသား တို့အတွက်လည်း အကျိုးရှိမယ့် အဆိုကို တင်သွင်းတာဖြစ်တဲ့အတွက်ကြောင့် ကျေးဇူးတင်သလို ကျွန်မကလည်း ထောက်ခံပြီးတော့ သူရဲ့ အဆိုကို ဆွေးနွေးသွားမှာ ဖြစ်ပါတယ်။ ကျွန်မတို့ သမ္မတကြီးရဲ့ မိန့်ခွန်းလည်း ရှိပါတယ်။ ဘာလဲဆိုတဲ့အခါကြတော့ သမိုင်းရဲ့ သင်ခန်း စာတွေအရပြည်ထောင်စုမပြိုကွဲရေး၊ တိုင်းရင်းသားစည်းလုံးညီညွတ်မှု မပြိုကွဲရေးနဲ့ အချုပ်အာဏာတည်တံ့ခိုင်မြဲရေးဆိုတဲ့ တို့ တာဝန်အရေးသုံးပါးဟာ ကျွန် တော်တို့ လက်ထက်သာမက နောင်သားစဉ်မြေးဆက်လက်ထက်အထိပါ ကမ္ဘာတည်သရွေ့ နိုင်ငံသားတိုင်း လိုက်နာ စောင့်ရှောက်ကာကွယ်သွားကြရမယ့် အမျိုးသားရေးတာဝန်ဖြစ်တဲ့အတွက် ကျွန်တော်တို့ အစိုးရလက်ထက်မှာလည်း ဒီတာဝန်ကြီးသုံးရပ်ကို ဦးထိပ်ပန်ဆင်ပြီး ဆက်လက်ဆောင်ရွက် သွားမှာ ဖြစ်တယ်။ ဒီတာဝန်ကြီးသုံးရပ်ကို အောင်အောင်မြင်မြင်ထမ်းဆောင်နိုင်ဖို့အတွက် ကျွန်တော်တို့နိုင်ငံမှာ အင်အားသုံးရပ်တောင့်တင်းနေဖို့ လိုပါတယ်။ အဲဒီအင်အားတွေက တော့ (၁) နိုင်ငံရေးအင်အား(၂)စီးပွားရေးအင်အား(၃) နိုင်ငံတော်ကာကွယ်ရေးအင်အားတို့ ဖြစ်ပါ တယ်လို့ မိန့်ကြားသွားတာ ရှိပါတယ်။ အဲ ဒီတော့ ကျွန်မတို့ ဒီနိုင်ငံမှာနေတဲ့ နိုင်ငံသူ၊ နိုင်ငံသားတွေနဲ့ ကျွန်မတို့အခုလက်ရှိကိုင်တွယ်ပြီးတဲ့အခါကျ တော့ ဆောင်ရွက်ပြီးတော့ လိုက်နာနေတဲ့ ဖွဲ့စည်းပုံအခြေခံဥပဒေစည်းမျဉ်းနဲ့အညီ ကျွန်မတို့က နိုင်ငံတော်က တာဝန် ရှိသလို နိုင်ငံသား ကလည်း တာဝန်အပြန်အလှန် အုပ်ချုပ်သူ လူတန်းစားခေါင်းဆောင်နဲ့ နောက်က ဆောင်ရွက် ပေးကြရမယ့် လူတွေနဲ့ကျွန်မတို့ဥပဒေနဲ့ ကျန်တဲ့အုပ်ချုပ်ရေး ၊ စီမံခန့်ခွဲရေး၊ တရားစီရင်ရေး အားလုံးတို့ဟာ အပြန်အလှန်ထိန်းကျောင်းနေတာ ဖြစ်တဲ့အတွက် ကျွန်မတို့ဒီဥပဒေတွေထဲကပဲ ဒီဘောင်အတွင်းကပဲ ကျွန်မတို့က ဆောင်ရွက်စရာရှိတာ တွေကို တွင်တွင်ကျယ်ကျယ် နဲ့ အောင်အောင်မြင်မြင် ဆောင်ရွက်နိုင်မှာ ဖြစ်ပါတယ်။ ဒီမှာဖွဲ့စည်းပုံ အခြေခံဥပဒေပုဒ်မ ၃၈၉ မှာ နိုင်ငံသားတိုင်းသည် ပြည်ထောင်စုစိတ်ဓာတ်ကို အခြေခံ၍ တိုင်းရင်းသား လူမျိုးအချင်းချင်း စည်းလုံးညီညွတ်ရေးနှင့် ပြည်သူတစ်ရပ်လုံး အေးချမ်းသာယာ ရေးတို့အတွက် ကြိုးပမ်း အားထုတ်ဆောင်ရွက်ရန် တာဝန်ရှိသည်လို့ဆိုတဲ့အတိုင်း ဦးနေဝင်းထွန်း ရဲ့ ဆောင်ရွက်ချက်ဟာ ဒါနဲ့ သွားပြီးတော့ ကို က်ညီတယ်လို့ ဒါ ဥပဒေအတိုင်းပဲ ဘောင်အတွင်းကနေပြီးတော့ တင်သွင်းတဲ့အဆို ဖြစ်ပါတယ်။ နောက်တစ်ခုက ပုဒ်မ ၃၉၀ မှာ နိုင်ငံသားတိုင်းသည်အောက်ဖော်ပြပါကိစ္စရပ်များတွင် နိုင်ငံတော်အား ကူ ညီရန် တာဝန်ရှိသည်ဆိုပြီးတော့ (ဂ)မှာ လူ့စွမ်းအားအရင်းအမြစ်ဖွံ့ဖြိုးတိုးတက်ရေး မြင့်မားလာစေရန် ကြိုးပမ်းခြင်းဆိုတဲ့အခါကျတော့ သူက ဘိန်းစိုက်နေတဲ့ ဘိန်းတောင်သူ တွေနောက်ပြီးတဲ့အခါကျတော့ ဒုစရိုက်လုပ်နေတဲ့ လူတွေကို သူတို့တကယ်လို့များ ဘိန်းစိုက်ခင်းတွေကို ဖျက်ပြီးတဲ့အခါကျတော့ အစားထိုးပြီး လုပ်မယ်ဆိုလို့ရှိရင် အဲဒီအစားထိုးမလုပ်ခင်မှာ ကျန်တဲ့ ဒါသူတို့ဘဝအာမခံချက်အတွက် သူက ဒီသတ္တု တူးဖော်ရေးကို လုပ်မယ်ဆိုလို့ရှိရင် သူတို့အတွက် ဘဝအာမခံချက်စားဝတ်နေရေး တွြေလည်သွားမယ် အလုပ်လက်မဲ့ လျော့ကျမယ် နောက်ဆင်းရဲမွဲတေမှု ဆင်းရဲနွမ်းပါးမှု လျော့နည်းသွားမယ်ဆိုတာကို သူကရည်ရွယ်ထားပါတယ်။ အဲဒီ ဆင်းရဲနွမ်းပါးမှု၊ လျော့ပါးမှုနဲ့ အလုပ်လက်မဲ့ ပပျောက်ရေး ကလည်း ဖွဲ့စည်းပုံအခြေခံဥပဒေမှာ ပါထားပြီးသား ၊ ပြဋ္ဌာန်းထားပြီးသား အချက်တစ်ချက်ဖြစ်ပါတယ်။ နောက်တော်ခါကျတဲ့အခါကျတော့ နိုင်ငံတော်မှာ စောစောက ဦးဂျေယောဝူ က ဆွေးနွေးသွားပါတယ်။ ကျွန်မ ဦးနေဝင်းထွန်း ရဲ့ အချက် (၁၅) ချက် သူက အကျိုးပြုမယ့်အချက် (၁၅) ချက်ထဲက ကျွန်မလည်း အဲဒီဘိန်းနဲ့ ပတ်သက်တာ ကိုတော့ တော်တော်လေးစိတ်ဝင်စားတယ်။ ဘာလို့လဲဆိုရင် တော့ ကျွန်မကတော့ အခု နောက်ထပ်ပါတဲ့ ကျွန်မတို့ကော်မတီထဲမှာ အမျိုးသမီးနဲ့ကလေးသူငယ်ရေးရာမှာ ကျွန်မပါထား တာဖြစ်တဲ့အတွက် ဒီဘိန်းကုန်ကူးတာတို့၊ နောက်ပြီးတော့ လူကုန်ကူးတာတို့ စသည်ဖြင့်ပေါ့နော် ကလေးလေးတွေ လောလောဆယ် အဓမ္မနှိပ်စက်ညှဉ်းပမ်းခံရတာတို့ အဲဒါတွေကိုလည်း စိတ်ဝင်စားတော့ အခု ကျွန်မ တို့ ပြည်သူလူထုအတွက် ဒီဘိန်းဟာ စော စောကပြောသလိုပဲ အစောကြီးပိုင်းကတည်းက ကျွန်မတို့ ကိုလိုနီခေတ်ကတည်းက ကိုလိုနီကနေဝင်လာပြီးတော့ ဗြိတိသျှတို့က ကျွန်မတို့ရဲ့ မြန်မာနိုင်ငံကို ပထမဆုံး စစ်ပြီးကတည်းက ရခိုင်ဘက်မှာ ကတည်း ကစပြီး အစောကြီး ကတည်းက သူတို့က အာသံက ဘိန်းတွေကို သွင်းလာပြီးတဲ့အခါ ကျွန်မတို့ မြန်မာနိုင်ငံကို စစ်ရေး၊ နိုင်ငံရေး၊ စီးပွားရေး၊ လူမှုရေး ရှိရှိသမျှ ပျက်စီးအောင်လုပ်ဖို့ မြန်မာနိုင်ငံကို သူတို့က အပိုင်စီးဖို့အတွက် သူတို့လုပ်ခဲ့တဲ့ လက်နက်တစ်ခုအနေနဲ့၊ ဗျူဟာ တစ်ခုအနေနဲ့ ဘိန်းကို အသုံးချပြီးတဲ့အခါကျတော့ တဖြည်းဖြည်းနဲ့ စစ်ဆင်ရေးတွေ လုပ်လည်း မရဘူး။ က��လသမဂ္ဂက ဝင်ပြီးတော့ ဆုံးဖြတ်ပေးတဲ့အခါကျ လည်း မရဘူး။ ဘာကိုအားကိုး လို့မှ မရဘဲနဲ့ ကူမင်တန်နဲ့ တရုတ်ဖြူတွေက ကျွန်မတို့နိုင်ငံကို ကျူးကျော်ပြီးတဲ့အခါကျတော့နောက်ဆုံးအမေရိကန်ရဲ့ အထောက်အပံ့နဲ့ ဖော် မိုဆာရဲ့ အထောက်အပံ့နဲ့ ဆက်လက်ပြီးတော့ ရှင်သန်နေတာ အခုအချိန်အထိပါပဲ။ ဒါတွေလည်း ကျွန်မတို့ ကတော့ လေ့လာလိုက်စားထားတာ တော်တော်လေး စိတ်မကောင်းစရာတွေရှိပါတယ်။ အခု ဦးနေဝင်းထွန်း ရဲ့ ရည်ရွယ်ချက်ထဲမှာ အဲဒီဘိန်းတွေ ဘိန်းကင်းစင် ပပျောက်ရေး၊ နောက်ပြီး တော့ လူတွေရဲ့ ဆင်းရဲမွဲတေမှု၊ ဆင်းရဲ နွမ်းပါးမှုလျှော့ချရေး အလုပ်လက်မဲ့လျှော့ချရေး ဒါတွေပါတဲ့အပြင် နောက်ထပ်သူကိုယ်၌ကလည်း စိုက်ထုတ်ပြီးတဲ့အခါကျတော့ ဒီနိုင်ငံတော်နဲ့ နိုင်ငံသားအကျိုးကို ရှေ့ကနေပြီးတော့ ရွပ်ရွပ်ချွံချွံ လုပ်ပြမယ်၊ နောက် ကျန်တဲ့သူတွေအတွက်လည်း သူကတတ်နိုင်သလောက် စေတနာနဲ့ မေတ္တာနဲ့ စောင့်ရှော က် ဒီကရလာတဲ့အကျိုးအမြတ်ကို စောင့်ရှောက်ဦးမယ်ဆိုတော့ ဒါကအင်မတန် မွန်မြတ်တဲ့ မင်္ဂလာတစ်ပါးပါ။ ကျွန်မတို့ မြတ်စွာဘုရားသခင်၊ ဗုဒ္ဓဘာသာရဲ့ တရားတော်အရ ဒါမှ မဟုတ်လို့ရှိရင်လည်း Humanism လူသားဝါဒ ဗြဟ္မစိုရ်တရားအနေနဲ့ ကြည့်မယ်ဆိုလို့ ရှိရင်လည်း ဒါဟာ သူ ဗြဟ္မစိုရ်တရားနဲ့ မေတ္တာဂရုဏာနဲ့လုပ်တာ ဖြစ်တဲ့အတွက်ကြောင့်မို့လို့ ကျွန်မတို့က မည်သည့်နည်းနဲ့မဆို ထောက်ခံရမှာဖြစ်ပါတယ်။ အဲဒီ အခါကျတော့ အခု ကျွန်မတို့ ဒီမှာ ဥပဒေတွေမှာလည်း ရွ တ်ပြရင်တော့ အများကြီးဖြစ်နေတော့မှာ ပြောပြရရင် အဲတော့ ၃၇၀ ၃၇၁ စသည်ဖြင့် ပုဒ်မတွေ အများကြီးမှာ ပဲ ကျွန်မတို့ နိုင်ငံတော်က ပြဋ္ဌာန်းထားတဲ့ ဒီဖွဲ့စည်းပုံ အခြေခံဥပဒေအရ နိုင်ငံ သားတွေအတွက် အကျိုးရှိမယ့်ဟာတွေကို အများကြီးပဲ။ ဒီထဲမှာ ရပိုင်ခွင့်တွေ၊ ဆောင်ရွက်ပိုင်ခွင့်တွေကို ပြဋ္ဌာန်း ထားပြီးသားဖြစ်ပါတယ်။ အဲဒီတော့ နောက်ဆုံးတစ်ခုအနေနဲ့ ဦးနေဝင်းထွန်းအတွက်၊ ဦးနေဝင်းထွန်းလုပ်မယ့် ဥပဒေနဲ့ ပတ်သက် ပြီးတော့ နည်းနည်းအရေးပါတဲ့ဟာလေးကို အဲဒီ ဥပဒေလေးကို နောက်ဆုံးပြောချင်ပါ တယ်။ ဒါဘာလဲဆိုတော့ နိုင်ငံတော်သည် လူငယ်များ ၊ ဗလငါးတန် ဖွံ့ဖြိုးတိုးတက် ရေးအတွက် ဆောင်ရွက်ရမည်ဆိုတဲ့အထဲ မှာ ဗလငါးတန်ဆိုတဲ့ အထဲမှာ စာရိတ္တမဏ္ဍိုင်ပါပါတယ်။ အခု ဘိန်း ကင်းစင်ပပျောက်ရေးဆိုလို့ရှိရင် တော့ အဲဒီ စာရိတ္တမဏ္ဍိုင်နဲ့ သွားပြီးတော့ တိုက်ရိုက်ပတ်သက် တာဖြစ်တဲ့အတွက် ကျွန်မ အင်မတန် ဒါကိုလည်း နှစ်ခြိုက်ပါတယ်။ နောက် ဒါ ဦးနေဝင်းထွန်း ကို လည်း ကျွန်မ ဒီဟာနဲ့ ပတ်သက်လို့ သဟဇာတဖြစ်နေတဲ့အတွက် ဝမ်းမြောက်ဂုဏ်ယူပါတယ်။ နောက် ပုဒ်မ ၃၁ မှာ နိုင်ငံတော်သည် ပြည်သူများ အလုပ်လက်မဲ့ နည်းပါးရေး ကို တတ်နိုင်သမျှ ကူညီဆောင်ရွက်ရမည်ဆိုတော့ အဲဒါလည်း အတူတူပဲ။ ဥပဒေထဲက ပါတာပါပဲ။ နောက်တစ်ခါ ပုဒ်မ ၃၆ ကျတဲ့ အခါကျတော့ နိုင်ငံတော်သည် (က)မှာ အမျိုးသားစီးပွားရေးဖွံ့ဖြိုး တိုးတက်ရေး အတွက် နိုင်ငံတော် ဒေသဆိုင်ရာ အဖွဲ့အစည်းများ၊ သမဝါယမအဖွဲ့အစည်းများ၊ ဖက်စပ် အဖွဲ့အစည်းများ၊ ပုဂ္ဂလိက စသည့် စီးပွားရေးအင်အားစု အားလုံးကို စီးပွားရေးလုပ်ငန်း များတွင် ပါဝင်ဆောင်ရွက်ခွင့် ပြု သည်လို့ ပြဋ္ဌာန်းထားပါတယ်။ နောက် (ခ) မှာကျတော့ စီးပွားရေးလုပ်ငန်းများတွင် တရား သဖြင့် ယှဉ်ပြိုင်ခြင်းကို ပျက်ပြားစေရန် တစ်ဦးတစ်ယောက်က ဖြစ်စေ၊ အစုအဖွဲ့ ကဖြစ်စေ လက်ဝါးကြီးအုပ်ဆောင်ရွက်မှု သို့မဟုတ် ဈေး ကစားမှုပြုလုပ်ခြင်း ဖြင့် အများပြည်သူတို့၏ အကျိုးစီးပွားကို ထိခိုက်နစ်နာစေခြင်းမှ တားဆီးကာကွယ်မည်လို့ ပြဋ္ဌာန်းပေးတဲ့အခါကျတော့တူပဲ။ ဥပ°းသားအစည်းများတွင် ပါဝများတွင်(ဂ)မှာ အများပြည်သူတို့၏ နေထိုင်မှုအဆင့်အတန်းမြှင့်တင်ရေးနှင့် အထွေထွေအရင်းအနှီးများ တိုးတက်ဖွံ့ဖြိုးရေးတို့ကို ရှေးရှုဆောင်ရွက်မည်လို့ ပါပါတယ်။ အဲ ဒီတော့ဒါ ဦးနေဝင်းထွန်းရဲ့ ဖွဲ့စည်းပုံအခြေခံဥပဒေစည်းမျဉ်းနဲ့အညီ နိုင်ငံတော်နဲ့ နိုင်ငံ သားတို့ အကျိုးရှေးရှူပြီးတော့ တင်ပြတဲ့ ဒီအဆိုကို ကျွန်မတို့က ပြည်သူ့ကိုယ်စားလှယ်တစ်ယောက် အနေနဲ့ရော၊ နိုင် ငံသား တစ်ယောက် အနေနဲ့ရော ကျွန်မ လှို က်လှိုက်လှဲလှဲ ထောက်ခံအဆိုပြု ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">ဒေါ်ခင်ဝိုင်းကြည် ဆွေးနွေးတာ ကောင်းပါတယ်။ ဒါပေမယ့် အုပ်ချုပ်သူလူတန်းစားတော့ မရှိပါဘူး။ တောင်သူလယ်သမား လူတန်းစားနဲ့ အလုပ်သမား လူတန်းစားပဲ ရှိပါတယ်။ ကောင်းပြီ ကောင်းပြီ</speech>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ် (၆)မှ ဦးခင်မောင်ရီ ဆွေးနွေးနိုင်ပါပြီ</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ် (၆)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနဲ့ ချစ်ကြည်ရင်းနှီးအပ်သော အမျိုးသား လွှတ်တော်ကိုယ်စားလှယ်ကြီးများ အားလုံး မင်္ဂလာပါလို့ ဂါရဝပြု နှုတ်ခွန်းဆက်သ အပ်ပါတယ်။ ဧရာဝတီတိုင်းဒေသကြီး မဲဆန္ဒနယ်အမှတ်(၆)က ကျွန်တော် ဦးခင်မောင်ရီ အနေနဲ့ ဦးနေဝင်းထွန်း အဆိုပြု တင်သွင်းထားတဲ့ သတ္တုလုပ်ငန်းဖွံ့ဖြိုးတိုးတက်ရေး ဖောင်ဒေးရှင်း ဖွဲ့စည်းရေးနဲ့ ပတ်သက်လို့ ကျွန်တော် ထောက်ခံဆွေးနွေးသွားမှာ ဖြစ်ပါတယ်။ ပထမအချက်အနေနဲ့ ကျွန်တော် ကိန်းဂဏန်းလေးနဲ့ ဖော်ပြချင်တာက ဗဟိုစာရငးအင်းအဖွဲ့ CSO ရဲ့ ကိန်းဂဏန်းတွေ ကို လေ့လာကြည့်တဲ့အခါကျတော့ မြန် မာနိုင်ငံရဲ့ အမျိုးသား အသားတင် ထုတ်လုပ်မှုတန်ဖိုး GDP မှာ သတ္တု ကဏ္ဍ ပါဝင်နှုန်းဟာ (၁)ရာခိုင်နှုန်းပဲ ရှိတယ်လို့ သိထားပါတယ်။ (၁)ရာခိုင်နှုန်း ဆိုတာအင်မတန်နည်းတဲ့ လျစ်လျူရှုနိုင်တဲ့ကိန်းဂဏန်းဖြစ်နေပါတယ်။ အလားတူပဲ ပြည်ပရင်းနှီး မြှုပ်နှံမှုလုပ်ငန်း FDI ကို လေ့လာလျှင် သတ္တု ကဏ္ဍပါဝင်မှုဟာ (၇.၁၁)ရာခိုင်နှုန်း ရှိတယ်လို့ သိရတဲ့ အတွက်ကြောင့် ဒါကျတော့ စဉ်းစားစရာကောင်းပါတယ်။ ပြည်ပနိုင်ငံများ ရင်းနှီးမှုကာ၁) ရှိတယ်ဆိုတော့ ပြည်ပက ဒီမှာ သတ္တုလုပ်ငန်းရဲ့ တန်ဖိုးကို ပိုသိနေသလို ပိုပြီးဝင်လာသလို ကျွန်တော်တို့ တွေးလို့ ရပါတယ်။ ဒါပေမယ့် ပြည်တွင်းစီးပွားရေးလုပ်ငန်းရှင်များ ၊ ရင်းနှီးမြှုပ်နှံမှု လုပ်ငန်း(၅၀)ထဲမှာတော့ သတ္တုကဏ္ဍပါဝင်မှုဟာ(၀.၇၄)ရာခိုင်နှုန်းပဲရှိတယ်ဆိုတော့ (၁)ရာခိုင်နှုန်းတောင် မပြည့်တာကို တွေ့ရပါတယ်။ ဒီကိန်းဂဏန်းကို လေ့လာလိုက်မယ်ဆိုရင် မြန်မာနိုင်ငံမှာ သတ္တု ကဏ္ဍမှာ ပြည်တွင်းရင်းနှီးမြှုပ်နှံမှုဟာ များစွာလိုသေးတယ်ဆိုတဲ့ ကိန်းဂဏန်းတစ်ခုက ဖော်ထုတ်ပါတယ်။ ဒုတိယအချက်ပြောချင်တာကတော့ ဦးနေဝင်းထွန်း တင်ပြသွားတဲ့ စောစော ကလည်း ကိုယ်စားလှယ်တော်ကြီး ဦးဂျေယော ပြောသွားတာ တွေ့ရှိပါ တယ်။ မြန်မာနိုင်ငံ မှာရှိတဲ့ ပြည်နယ်တိုင်း ဒေသကြီး (၁၄)ခုမှာ (၁၃)ခုမှာ သတ္တု ရှိနေတယ်။ မြို့နယ်ပေါင်း (၃၂၅) မြို့နယ်မှာလည်း (၁၂၆)မြို့နယ်မှာ သတ္တုတွေ တွေ့နိုင်တယ်ဆိုတဲ့ စာရင်း ဇယား ကျွန်တော် ဖတ်ကြည့်ဖူးပါတယ်။ ဖတ်ကြည့်တော့ သတ္တုသယံဇာတ ဟာ အမြောက်အမြား ပြန့်နှံ့စွာ တည်ရှိ နေတယ်ဆိုတာ သွားတွေ့ရပါတယ်။ ကျွန်တော် တင်ပြရရင် ဧရာဝတီတိုင်းလို ကျွန်တော်တို့ မြစ်ဝကျွန်းပေါ်ဒေသမှာ တစ်ချိန်က သတ္တုနဲ့ ပတ်သက်ရင် နေလှန်းဆားနဲ့ ဘိလပ်မြေထုတ်တဲ့ ထုံးကျောက် နှစ်ခုပဲ ကျွန်တော်တို့ ကြားဖူးရာကနေ ယခု ဧရာဝတီတိုင်းထဲမှာ ငသိုင်းချောင်း၊ သီလာကုန်းမြေမှာ ကြေးနီထွက်နေတာတွေ အင်္ဂပူ ဒေသမှာ ကျောက်မီးသွေး ထွက်နေတာ သွားတွေ့ ရပါတယ်။ ဆိုလိုတာက သတ္တုတွေ မြန်မာနိုင်ငံထဲမှာ နေရာအနှံ့ အပြားပြန့်နှံ့စွာ ရှိနေ တယ်ဆိုတဲ့ အဖြေတစ်ခုပေါ်လာပါတယ်။ ဒီလိုသတ္တု သယံဇာတကရှိနေတယ်။ ဒါပေမယ့် ပြည်တွင်းမှာ သတ္တု ကဏ္ဍရင်းနှီးမြှုပ်နှံမှု အားနည်းနေသေးတယ်ဆိုရင် အဲဒီ နှစ်ခုကို သုံးသပ် လိုက်တဲ့အခါကျတော့ အဖြေတစ်ခုပဲရပါတယ်။ အဲဒါ ဘာလဲဆိုရင် သတ္တု ကဏ္ဍမှာ ရင်းနှီးမြှုပ်နှံ မှု အားနည်းတယ်၊ မလုပ်သေးဘူး၊ စိတ်မဝင်စားသေးဘူးလို့ အဖြေထွက်ပါတယ်။ ဘာကြောင့်လဲ လို့ ကျွန်တော်တို့ ပြန်စဉ်းစားကြည့်တော့လည်း (၁) အချက်ကတော့ ဒါနဲ့ပတ်သက်တဲ့ အသိပညာ ဗဟုသုတ နည်းတာပါပဲ ရှိနေတာကိုမသိသေးဘူး။ ကိုယ့်ဒေသမှာရှိတာ ကိုယ်မသိသေးဘူး ဆိုတော့ ကျွန်တော်တို့ လွှတ်တော်ကိုယ်စားလှယ်တွေတောင် အကုန်မသိသေးဘူးဆိုရင် သာမန်ပြည်သူက ပိုပြီး မသိနိုင်ဘူး။ ဒါကြောင့် (၁) အချက်က Awareness ပေါ့၊ သူသိတဲ့ အသိပညာဗဟုသုတတွေ နည်းနေပါတ ယ်။ ဒုတိယအချက်ကတော့ သတ္တုတူးဖော်ထုတ်လုပ် ခွင့်ကို လုပ်ထုံးလုပ်နည်းကို မသိဘူးခင်ဗျ။ မသိတာ က အဓိကပါပဲ။ ကျွန်တော် တလောက ကျွန်တော့် နောင်တော်ကြီးလိုဖြစ်နေတဲ့ ဒုတိယဝန်ကြီးတစ်ပါးနဲ့ ကျွန်တော် စကားပြောကြည့်တော့ဟာ ကိုယ့်ညီကလည်းတဲ့ ရွှေတူးတာ မင်းအခုမှမဟုတ်တာပဲတဲ့ သူကတော့ တပ်မတော်က အငြိမ်းစားယူပြီးလို့ ဒုတိယဝန်ကြီး တောင် အသက်တော်တော် ကြီးနေပြီ။ ဟာ ငါတို့ ဗိုလ်ပေါက်စကတည်းက သံလွင်မြစ် အရှေ့ခြမ်း မြစ်ပတ်ဝန်းကျင် ဘယ်နားတူးတူး ရွှေထွက်တယ်ကွ၊ ရွှေကျင်လို့ရတယ်ကွတဲ့၊ မြန်မာနိုင်ငံမှာ ရွှေ အများကြီးရှိတယ်။ ဒါ ကျွန်တော် ကြားဖူးတဲ့စကားတစ်ခုပါ။ ဒါပေမယ့် အဲဒီလိုလုပ်ရမယ့် လုပ်ထုံး လုပ်နည်း ဘာညာမသိဘူး။ မသိတော့ ဘယ်လိုလျှောက်ရမယ်။ ဘယ်လိုလုပ်ရမယ်မသိတဲ့အခါကျတော့ ငါးပွက်ရာ ငါးစာချ ဆိုသလိုပဲ ကြားရင်သတင်းကြားတဲ့ နေရာဝိုင်းသွားပြီး ဝိုင်းလုပ်တာ မျိုးကလွဲရင် စနစ်တကျ မလုပ်တတ်သေးဘူးဆိုတာ အဖြေထွက်ပါတယ်။ လုပ်ထုံးလုပ်နည်း အသိပညာမသိပါဘူး။ တတိယချက်ကတော့ လုပ်ငန်းလုပ်ကိုင်ခွင့် လျှောက်ထားမှုဟာ အဆင့်များ ပါတယ်။ ရှုပ်ထွေး ပါတယ်။ ခက်ခဲပါတယ်။ ဥပမာအားဖြင့် အဆင့်ဆိုရင်တော့ သတ္တု ထွက်တဲ့ ဒေသမြို့နယ်အဆင့်၊ မြို့နယ်ရုံး၊ နောက် ခရိုင်အဆင့်၊ တိုင်းဒေသကြီးနဲ့ ပြည်နယ်အဆင့်၊ ဦးစီးဌာနအဆင့်၊ ဝန်ကြီးဌာန အဆင့်၊ အဆင့် က(၅)ဆင့် ရှိပါတယ်။ ဒါက ဌာနတစ်ခု တည်းကို ကျွန်တော် တင်ပြခြင်းဖြစ်ပါတယ်။ အဲဒါမျိုး ဝန်ကြီးဌာနဆက်စပ်တာ (၅)ခု (၆)ခု ရှိပါတယ်။ သတ္တုတွင်းဝန်ကြီးဌာန တစ်ခုတည်းမကဘဲ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန ပါပါတယ်။ သစ်တော ပါပါတယ်။ လျှပ်စစ်နဲ့ပတ်သက်ပါတယ်။ အထွေထွေအုပ်ချုပ်ရေးနဲ့ ပတ်သက်ပါတယ် စသည် ဖြင့် အဲဒီလိုဆက်သွယ်ဆောင်ရွက်ရတာက ဌာနတစ်ခုမှာ(၅)ဆင့်၊ (၅)ဆင့်(၅)ဆင့်ဆိုရင် ဌာနပေါင်း (၅)ခု(၆)ခုဆိုတဲ့အခါကျ ဝင်ထွက်သွားလာရတဲ့ အဆင့် တွေက အင်မတန်များပြီးတော့ ခက်ခဲပါ တယ်။ နောက်တစ်ခုကတော့ ဒေသကနေ နေပြည်တော်အထိ၊ ကိုယ့်ဒေသကလွဲရင် နေပြည်တော် ဆိုတဲ့အဆင့်က တစ်ချို့တွေမရောက်ဖူးပါဘူး။ ကျွန်တော် . ဇနီးသည်တောင် ဒီကနေ့အထိ နေပြည်တော်မရောက်ဖူးသေးပါဘူး။ နေပြည်တော်ဆိုတာထိအောင် လာဖို့တော်တော် အခက်အခဲ တွေ ရှိပါတယ်။ နောက်ဆုံးကတော့ စရိတ်စက အခက်အခဲတွေ ရှိတဲ့သဘောပါပါတယ်။ အဲဒီ အခက်အခဲတွေကြောင့် သတ္တုသယံဇာတပျံ့နှံ့စွာ တည်ရှိနေသော်လည်း လုပ်ကိုင်ရင်းနှီးသူဟာ အလွန်နည်းနေသေး တယ်ဆိုတာ သွားတွေ့ရခြင်းဖြစ်ပါတယ်။ နောက်တစ်ခုကတော့ ဒီကိစ္စနဲ့ ပတ်သက်ရင် ရှင်းလင်းနိုင်တဲ့ နည်းများကို ကျွန်တော်တို့ရဲ့ ဥက္ကဋ္ဌကြီး ၊ အမျိုးသားလွှတ်တော် ဥက္ကဋ္ဌကြီးရဲ့ တာဝန်ပေးချက်အရ အမျိုးသားစီမံကိန်း စီးပွားရေးငွေရေးကြေးရေးနဲ့ အခွန်အကောက် ဆိုင်ရာကော်မတီက လေ့လာသုံးသပ်ပြီးတော့ အခွန်အကောက်ကော်မတီရဲ့ ဥက္ကဋ္ဌ ကနေပြီးတော့၊ ဒီနေ့တော့ မလာပါဘူး။ ဥက္ကဋ္ဌကြီး ဦးစံပြည့် ကနေ လွှတ်တော်ကို အစီရင် ခံတင်ပြပြီး ဖြစ်တာလည်း အားလုံးမှတ်မိပြီးဖြစ်ပါတယ်။ ဒီမှာ နည်းလမ်းတွေရှိတယ်ဆိုတာလည်း တွေ့ခဲ့ကြ ပြီးဖြစ်ပါတယ်။ ဒေသခံတွေအနေနဲ့က ကျွန်တော် စောစောက တင်ပြခဲ့သလိုပဲ သတ္တုနဲ့ပတ်သက် ပြီးတော့ အသိပညာဗဟုသုတမရှိဘူး။ လုပ်ထုံးလုပ်နည်းနားမလည်ဘူး။ လုပ်ကိုင်ရတဲ့ အခက်အခဲတွေရှိတယ်ဆိုတဲ့အတွက်ကြောင့် သူတို့တွေဟာဘဝ ရပ်တည်ရေးအတွက် စားဝတ်နေရေး ပုံမှန် ဝင်ငွေရမယ့် နည်းလမ်းတွေကို ဒေသထဲမှာပဲ ရှာပါတယ်။ ရှာတဲ့အခါကျတော့ အလွယ်တကူ သွားတွေ့တာကတော့ စိုက်ပျိုးရေးပေါ့။ ဒါပေမယ့် စိုက်ပျိုးရေးက မဝဘူး။ အဲဒီသတ္တု ထွက်တဲ့ ဒေသတွေက သိပ်စိုက်လို့ပျိုးလို့မကောင်းဘူး။ တောင်စောင်း၊ တောင်ကြား၊ တောင်ခါးပန်းတွေ၊ ချိုင့်ဝှမ်းတွေမှာ သိပ်စိုက်လို့ပျိုးလို့ မကောင်းဘူး။ ထမင်းမဝဘူး။ ဘဝအတွက် မရပ်တည် နိုင်ဘူး။ ဒါကြောင့် အဲဒါကို သူတို့က ရှာတဲ့အချိန်မှာ အလုပ်ကို လိုချင်နေတဲ့ လုပ်နိုင်ကိုင်နိုင်တဲ့ 9:203:09 ORE: : #33:QP0022sən:60 u Labour Force ol Labour Force osasi နေတယ်။ (၁)အချက်က သိပ်ရိုးသားတယ်။ လုပ်နိုင်ကိုင်နိုင်တဲ့လူတွေရှိတယ်။ (၂)အချက်က အဲဒီမှာလည်း မြေယာပေါတယ်။ မြေသယံဇာတပေါတယ်။ (၃)အချက်က နည်းနည်းလေးဝေးတဲ့ အတွက်ကြောင့် ဝေးလံခေါင်ဖျားမှု ဥပဒေလက်လှမ်းမမီဘူး ဆိုတဲ့ အချက် (၃)ချက်ကို သွားတွေ့ တဲ့အတွက်ကြောင့် ဒါကို အခွင့်ကောင်းယူပြီးတော့ လက်နက်ကိုင်အဖွဲ့အစည်းအချို့၊ အချို့လို့ပဲ သုံးပါတယ်။ အချို့ကနေပြီးတော့ ဒီပုဂ္ဂိုလ်တွေကို စည်းရုံးပြီးတော့ ဘိန်းစိုက်ပျိုးဖို့ စည်းရုံး ကြပါတယ်။ ဘိန်းစိုက်ပျိုးတယ်ဆိုတဲ့အခါကျတော့ လွယ်ပါတယ်။ ဘိန်းစိုက်ပျိုးတာကတော့ သူတို့အတွက် ငွေတို့ ရိက္ခာတို့ ထုတ်ပေးလိုက်မယ်။ ပေါက်တူးပေါက်ချွန်းလောက်ကို ပံ့ပိုးမယ်။ ဘေးကနေ ရံပြီးစောင့်ရှောက် ပေးမယ်ဆိုရင် စိုက်တာက ဘိန်းစိုက်ရတာလည်း အင်မတန် လွယ်တာကိုး၊ မြေကြီးဆွပြီးတော့ မျိုးစေ့ကြဲရုံနဲ့ အပင်ပေါက်တဲ့ ကိစ္စမျိုး၊ အဲဒီဘက်က ဒေသတွေ ကလည်း ရာသီဥတုနဲ့ ရေခံ မြေခံကောင်းတဲ့အတွက်ကြောင့်မို့လို့ ဘိန်းက အလွယ်တကူ ဖြစ်ပါတယ်။ ဒါကြောင့် တစ်နေ့က ဦးနေဝင်းထွန်း Slide Show နဲ့ တင်သွားတဲ့ ဘိန်းခင်းမျိုးတွေ ပေါ်လာတယ်လို့ ကျွန်တော် ဒီလို သုံးသပ်ပါတယ်။ ကျွန်တော်တို့တော့ မရောက်ဖူးပါဘူး။ ဒါ ဆက်စပ်လိုက်တဲ့အခါကျတော့ အလုပ်လိုချင်တဲ့ ရှာဖွေစားသောက်ချင်တဲ့လူထုရှိတယ်။ မြေသယံဇာတရှိတယ်။ ဥပဒေကလည်း လက်လှမ်းမမီဘူး။ တစ်ဖက်ကလည်း ဘိန်းလုပ်ချင်တဲ့ ရန်ပုံငွေလိုချင်တဲ့ အဖွဲ့အစည်းတွေ ရှိတဲ့အတွက်ကြောင့် ဒီနှစ်ခုပေါင်းစပ်မိတဲ့အခါမှာ ဒီဘိန်းစိုက်ပျိုးရေးဟာ အမြစ်တွယ်လာခြင်း ဖြစ်ပါတယ်။ လူထုဒေသခံတွေဟာ ရိုးသားတဲ့အတွက်ကြောင့် စားဝတ်နေရေး ရပ်တည်ရေးအတွက်သာ လုပ်ခြင်းဖြစ်ပြီး ဒါကို ခုံခုံမင်မင် လုပ်နေခြင်း မဟုတ်ဘူးဆိုတာတော့ ဒါသေချာပါတယ်။ တိုင်းရင်းသားလူမျိုးတိုင်းဟာ ဘိန်းကိုစက်ဆုပ်မှာပါ။ မူးယစ်ဆေးဝါး ကို ဘယ်သူမှလည်း ခုံခုံမင်မင်ရှိမှာ မဟုတ်ပါဘူး။ ဒါဟာမလွှဲသာလို့ လုပ်ကြတဲ့ သဘောဖြစ်တယ်ဆိုတာကို သွားတွေ့ပါတယ်။ ကျွန်တော်တို့ ဒီပြီးခဲ့တဲ့ လွတ်လပ်ရေးရပြီးကာစ စောစောက ဒေါ်ခင်ဝိုင်းကြည် လည်းပြောသွားပါတယ်။ ကူမင်တန်ခေတ်ကစပြီးတော့ ဒီနေ့ ထိအောင်တပ်မတော်ရယ်၊ မြန်မာနိုင်ငံရဲတပ်ဖွဲ့ရယ်၊ ဒေသ ခံပြည်သူ့စစ်တွေရယ်၊ ပြည်သူလူထု နဲ့ လက်တွဲပြီး ဘိန်းကိုနှိမ်နင်းခဲ့တာ နှစ်ပေါင်း များပါပြီ။ အမြစ်မပြတ်သေးဘဲနဲ့ ခေါင်း ပြန်ထောင်နေတယ်ဆိုတာ မနေ့တစ်နေ့က ရိုက်ပြတဲ့ ဓါတ်ပုံတွေအရ ကျွန်တော်တို့ သက်သေပေါ်ပါတယ်။ ဘိန်းတိုက် တဲ့ Strategy မဟာဗျူဟာက (၃)ရပ်ပဲ ရှိပါတယ်။ ထုတ်လုပ်မှုလျှော့ချဖို့၊ တရားမဝင်ရောင်းဝယ်မှု ဟန့်တားဖို့နဲ့ နောက်ဆုံးကတော့ အရေးယူ မှုပေါ့။ (၃)ခုရှိပါတယ်။ (၃)ခုမှာ အဓိကကတော့ အမြစ်ပါပဲ။ အမြစ်ကဘာလဲဆိုရင် စိုက်ပျိုးတာ ပါပဲ။ ကမ္ဘာမှာတော့ တစ်နိုင်ငံနဲ့တစ်နိုင်ငံ ပုံချနေပါတယ်။ စားသုံးသူရှိ လို့ ထုတ်လုပ်တာ၊ ထုတ်လုပ်သူရှိလို့ စားသုံးတာ အစရှိသဖြင့် ဒီလို ပေါက်ပင်ကိုင်း ဘယ်ကကိုင်း ဖြစ်နေပေမယ့် အမှန်ကတော့ ရှင်းပါတယ်။ ထုတ်လုပ်တဲ့ ဘိန်းဆိုတာမရှိလာရင် စားစရာဘိန်း မရှိပါဘူး။ ဒါကြောင့် အမြစ်တကယ် ပြတ်တဲ့နည်းကတော့ စိုက်မယ် .သူမရှိအောင် လုပ်ဖို့ဖြစ်ပါတယ်။ ဒါကြောင့် ဘိန်းခင်းတွေတွေ့ရင် ဝင်ဖျက်လိုက်၊ စိုက်တဲ့သူကိုတွေ့ရင်ဖမ်းလိုက်၊ သယ်သွားရင် ဖမ်းလိုက်နဲ့တော့ မအောင်မြင်သေးဘူးဆိုတာ လွန်ခဲ့တဲ့ နှစ်ပေါင်း(၆၀)က သက်သေပြ နေပါ တယ်။ လွတ်လပ်ရေးရကာစကတည်းက အသက်သွေးချွေးများစွာနဲ့ နှိမ်နင်းခဲ့တဲ့ လုပ်ငန်း မအောင်မြင်ခြင်းက ပြနေတဲ့အတွက်ကြောင့် အဓိကကတော့ စိုက်ချင်ပျိုးချင်တဲ့စိတ် မရှိတော့တဲ့ အထိ ဘိန်းစိုက်တာထက်ကောင်းတဲ့ နည်းလမ်းကို ပေးဖို့လိုတယ်။ သူတို့ရဲ့ ဘဝရပ်တည်ရေး အတွက် Sustainable ဖြစ်တဲ့ဝင်ငွေ တစ်ခုရနိုင်တဲ့ နည်းလမ်းပေးရမယ်ဆိုတာတော့ အဖြေ ထွက်ပါတယ်။ အဲဒီအဖြေကတော့ သူတို့ဒေသတွေမှာရှိနေတဲ့ ပျံ့ပျံ့ နှံ့နှံ့ရှိပြီး သိပ်ခက်ခက်ခဲခဲ မရှိတဲ့ သတ္တုတူးဖော်တဲ့လုပ်ငန်းကို လုပ်နိုင်ကိုင်နိုင်အောင် ဖေးမတွဲခေါ် ကူညီလိုက်မယ်ဆိုရင် ဒီဘက်ကလည်း ဝင်ငွေရနိုင်ပါလားဆိုတဲ့ အသိကိုရှိပြီး ဒါကို လုပ်လိုက်မယ်ဆိုရင် သတ္တု တူးဖော်တဲ့လုပ်ငန်းနဲ့ ဘဝရပ်တည်နိုင်တယ်ဆိုတဲ့ အသိကို သိသွားရင်တော့ ဘယ်တိုင်းရင်းသားမှ တရားမဝင်ဖြစ်တဲ့ ဥပဒေနဲ့ဆန့်ကျင်တဲ့ အန္တရာယ်ကြီးတဲ့ ဘိန်းစိုက်ပျိုးမှုကို လုပ်မယ်မဟုတ်ဘူး လို့ ကျွန်တော်တော့ ရိုးသားစွာမြင်ပါတယ် ဥက္ကဋ္ဌကြီးခင်ဗျား။ ဒါကြောင့် ကျွန်တော်တို့က ဒီသတ္တု တူးဖော်တဲ့လုပ်ငန်းကို လူတိုင်းလုပ်နိုင်အောင် လူတိုင်းဆိုတာ သတ္တု ထွက်တဲ့ဒေသတွေ မှာရှိတဲ့ တိုင်းရင်းသားတွေ လုပ်နိုင်ကိုင်နိုင်ဖြစ်အောင် ကူညီနိုင်ဖို့ပဲလိုပါတယ်။ အဲဒီမှာ အခက်အခဲက (၂)ရပ်ပါပဲ။ ပြန်ချုပ်လိုက်ရင်တော့ စောစောကပြောသလိုပါပဲ။ (၁)က အရင်းအနှီး၊ (၂)က လုပ်ထုံးလုပ်နည်း နှစ်ခုပဲ ရှိပါတယ်။ အဲဒီ(၂)ခုကို ခက်ခဲနေလို့ ဒါကို မလုပ်နိုင်သေးတာဖြစ်ပါတယ်။ အဲဒါကို ဦးနေဝင်းထွန်းက သူလည်းပဲ ဒီလိုဘဝက သူရုန်းကန်ပြီး တက်လာခဲ့ပြီး၊ သူကြီးပွားချမ်းသာတဲ့အချိန်မှာ သူ့ရဲ့ ဘဝတူ တိုင်းရင်းသားလူမျိုး၊ ရိုးသားတဲ့ တိုင်းရင်းသားတွေကို ဒီလိုလုပ်နိုင်ကိုင်နိုင်ဖြစ်လာစေချင်တဲ့ ရည်ရွယ်ချက်နဲ့ သတ္တုလုပ်ငန်းဖွံ့ဖြိုး တိုးတက်ရေး ဖောင်ဒေးရှင်းကို ထောင်မယ်။ အဲဒီကရတဲ့ ဖောင်းဒေးရှင်းကရတဲ့ ပဒေသာပင်ငွေနဲ့ သူက အတိုးမဲ့ချေးထုတ်ပြီးတော့ အရင်းအနှီးပေးထားမယ်။ ဒုတိယက သူ့ရဲ့အတွေ့အကြုံအရ သူ့မှာရှိတဲ့ ကုမ္ပဏီတို့၊ သူ့ရဲ့ ဝန်ထမ်းတွေရဲ့ အကူအညီနဲ့ ဆက်သွယ်ပေးမယ်၊ ဆောင်ရွက်ပေး မယ်ဆိုတော့ စောစောတုန်းက အရင်းအနှီးပြဿနာရော၊ လုပ်ငန်းဆက်သွယ်မှုပြဿနာရော နှစ်ခုလုံး ပြေလည်သွားမယ်ဆိုရင် ဒေသခံတိုင်း၊ ဒေသခံတိုင်းဟာ သတ္တု ဘက်ကို လှည့်လာမယ် လို့ ကျွန်တော်ယုံကြည်ပါတယ်။ ဒါကြောင့် ဒီကိစ္စဟာ ကျွန်တော် ထောက်ခံရမယ့်ကိစ္စ တစ်ခု ဖြစ်ပါကြောင်း တင်ပြလိုပါတယ်။ နောက်တစ်ချက်ကတော့ မြန်မာနိုင်ငံမှာရှိတဲ့ သယံဇာတ လေးမျိုး၊ လေးမျိုးမှာ ကျွန်တော် ရေသယံဇာတကို ထည့်မပြောပါဘူး ဥက္ကဋ္ဌကြီးခင်ဗျား။ ရေသယံဇာတဆိုတာကလည်း ကမ်းရိုးတန်းဒေသကနေ မြစ်ဝကျွန်းပေါ်ဒေသမှာပဲ ရေနဲ့ထိစပ် နေတာကို မြန်မာနိုင်ငံအလယ်ပိုင်းမှာတော့ ရေနဲ့ထိစပ်နေခြင်း မရှိတဲ့အတွက်ကြောင့် မြေသယံဇာတရယ်၊ သစ်တောသယံဇာတရယ်၊ သတ္တုသယံဇာတရယ်၊ (၃)ခုကိုပဲ ကျွန်တော် ပြောပါမယ်။ မြေသယံဇာတပေါ်မှာ လုပ်ကိုင်ထွန်ယက်စိုက်ပျိုးမယ်ဆိုရင် စားနိုင်သောက်နိုင် တော့ရှိမယ်။ ဒါပေမယ့် ချမ်းသာလောက်တဲ့ အင်အားမရှိဘူး။ ဘာကြောင့်လဲဆိုတော့ တောင်သူ လုပ်နိုင်တဲ့ လုပ်ကွက်က (၂)ဧက(၃)ဧကပဲရှိတယ်။ ဒုတိယအချက်ကတော့ သစ်တောသယံဇာတ၊ သစ်တော သယံဇာတဟာ ကျွန်တော်တို့ နှစ်ပေါင်းများစွာခုတ်ခဲ့လို့ ထုတ်ခဲ့လို့၊ ရွှေ့ ပြောင်းတောင်ယာလုပ်ခဲ့လို့ တောပြုန်းသလောက်ဖြစ်ပြီးတော့ အခု အဲဒီဒဏ်တွေကို ကျွန်တော်တို့ ကမ္ဘာကလည်း ခံနေရတယ်။ ကျွန်တော်တို့လည်း ခံနေရတယ်။ ပတ်ဝန်းကျင်အိမ်နားနီးချင်းနိုင်ငံတွေရဲ့ တောပြုန်းတီးမှု ကိုလည်း ကျွန်တော်တို့က ခံရတယ်။ Climate Change လို့ခေါ်တဲ့ ရာသီဥတုဖောက်ပြန်မှုတွေ၊ မနေ့တစ်နေ့ကမှပခုက္ကူမှာဖြစ်သွားပြီးပြီ။ ဒါကြောင့် ကျွန်တော်တို့ဟာ သစ်တောသယံဇာတကိုတော့ ထုတ်လုပ်ခုတ်ထွင်တဲ့ လုပ်ငန်းထက် နောက်ထပ် ဆယ့်လေးငါးနှစ် မှာပြုစုပျိုးထောင်တဲ့ လုပ်ငန်းဘက်ကို ပြန်လှည့်ရမယ်လို့ ထင်ပါတယ်။ ဒါကြောင့် သစ်တော ဘက်ကိုတော့ လှည့်ဖို့မရှိပါဘူး။ မြေသယံဇာတ စိုက်ပျိုးခြင်းလည်း လုပ်ဖို့ခက်တယ်။ မအောင်မြင်နိုင်ဘူး။ သစ်တောသယံဇာတလည်း ထုတ်လို့မရဘူးဆိုရင် နောက်ဆုံးကျန်တာ သတ္တုသယံဇာတပဲ ဖြစ်ပါတယ်။ သတ္တု သယံဇာတက ပျံ့ပျံ့နှံ့နှံ့နဲ့ ရှိနေတဲ့ဟာကို ထုတ်လုပ် နိုင်မယ်ဆိုရင်တော့ ဒီဘက်က ဝင်ငွေရလမ်း ရှိပြီး လူအများဟာ အလုပ်အကိုင်အခွင့်အလမ်းရမှာ ဖြစ်ပါတယ်။ ဒါကြောင့် ဒီဖောင်ဒေးရှင်းက အဲဒီရည်ရွယ်ချက်အတိုင်း တကယ်အထောက်အကူ ပြုလိုက်မယ်ဆိုရင်တော့ မြန်မာနိုင်ငံရဲ့ သတ္တု ကဏ္ဍ ဒီထက် ပိုပြီး တိုးတက်လာပါလိမ့်မယ်။ သတ္တုအခြေခံတဲ့ စက်မှုလက်မှုလုပ်ငန်းလေးတွေလည်း ပေါ်ပေါက်လာနိုင်ပါတယ်။ ဒေသခံများ လည်း အလုပ်အကိုင်အခွင့်အလမ်းတွေရပြီး ဆင်းရဲနွမ်းပါးမှုလည်း လျော့ကျသွားနိုင်ပါတယ်။ ဒီကနေပြီးတော့ အခြေခံပြီးတော့ တရားမဝင်ဘိန်းစိုက်ပျိုးတဲ့ ဓလေ့ပျောက်သွားပြီး မူးယစ် ဆေးဝါးပြဿနာပါ ပြေလည်နိုင်မယ်လို့ ကျွန်တော် ဒီလိုပဲ ဆက်စပ်တွေးကြည့်ပါတယ်။ နောက်တစ်ချက်ကတော့ ၂၀၁၅ ခုနှစ်မှာ ကျွန်တော်တို့က Asean Free Trade Area (AFTA) ထဲက ကတိကဝတ်အတိုင်း လုပ်ရမှာဖြစ်ပါတယ်။ ၂၀၁၅ ရောက်လာတာ နဲ့ အာဆီယံနိုင်ငံ တွေက ဖွံ့ဖြိုးပြီးတဲ့ နိုင်ငံတွေအပါအဝင် ကျွန်တော်တို့ထဲ ဝင်ချလာပြီးတော့ တန်းတူရည်တူ ယှဉ်ပြိုင်လုပ်မယ့် စိန်ခေါ်မှုတွေ ရှိနေပါတယ်။ အဲဒီအခါမှာ အခွန်အကောက်လည်း ပိတ်ထား လို့မရတော့ဘူး။ ဒါဖြင့်ရင် သူတို့နဲ့ ကျွန်တော်နဲ့ ယှဉ်ပြိုင်ရတော့မယ်။ ဒါကြောင့် အဲဒီ ၂၀၁၅ မတိုင်ခင်မှာ ကျွန်တော်တို့နိုင်ငံမှာ အပြိုင်အဆိုင်သဘာဝပေးပြီးသားဖြစ်တဲ့ သတ္တု သယံဇာတနဲ့ ပတ်သက်တဲ့ လုပ်ငန်းအတွေ့အကြုံ ကျွန်တော်တို့ တိုင်းရင်းသားတွေ ရနေဖို့ လိုပါတယ်။ လုပ်ငန်းတွေအခြေချထားဖို့ လိုပါတယ်။ မြန်မာ့လုပ်ငန်းရှင်များဟာ သတ္တုနဲ့ ပတ်သက်ပြီး အခြေခံတဲ့ စက်မှုလုပ်ငန်းအသေးစားလေးတွေကို ကိုယ့်ဘက်ကထောင်ထားနိုင်ဖို့ကို လိုပါတယ်။ ကျွန်တော် မလေးရှားရောက်ခဲ့တယ်ပေါ့။ မလေးရှားရောက်တဲ့အခါမှာ ဘာသွားတွေ့လည်း ဆိုတော့ သတ္တု လေးတွေကို အရည်ကျိုးပြီးတော့ (Pewter) လို့ခေါ်တဲ့ သတ္တုနဲ့ ပတ်သက်တဲ့ အရုပ်ကလေးတွေ၊ ကိုင်းခွက်ကလေးတွေ တစ်နေ့ကတောင် ကျွန်တော် ကမ္ဘောဒီးယားက ပြန်လာတဲ့ ညီမက လက်ဆောင်ပေးလို့ ရထားပါတယ်။ ဒီ အန့်ကောဝပ်ပုံစံလေးတွေ၊ ဥက္ကဋ္ဌကြီးတို့ ခရီးစဉ်မှာ၊ ဒါသတ္တုနဲ့ လုပ်ထားတာပါ။ ပုံစံခွက်ထဲလောင်းချလိုက်တာ သိပ်လွယ်ပါတယ်။ ဒီလို ဘေးကခွက်နဲ့ခပ်ပြီး လောင်းထည့်လိုက်တာပါပဲ။ ကျွန်တော်တို့ မျက်စိနဲ့မြင်လာရတာ၊ ဓါတ်ပုံ တွေ ရိုက်လာပါတယ်။ အဲဒါမျိုး ကျွန်တော်တို့ဆီမှာ မရှိသေးပါဘူး။ ဒါဟာလည်း အင်မတန် ထူထောင်ရတာ လွယ်တဲ့လုပ်ငန်းဖြစ်တဲ့အတွက်ကြောင့် သတ္တု အခြေခံလုပ်ငန်းကလေးတွေ Home Industry သဘောနဲ့ လုပ်လာနိုင်ဖို့လိုပါတယ်။ လုပ်မထားနိုင်ရင် သူတို့ဝင်လာမှာပဲ။ ဝင်လာရင် ကျွန်တော်တို့နိုင်ငံဟာ သတ္တု ကုန်ကြမ်းရောင်းတဲ့အဆင့်က တက်လာမှာ မဟုတ်ပါဘူး။ ဘယ်တော့မှ တက်လာမှာမဟုတ်ပါဘူး။ Finished Product တစ်နည်းအားဖြင့် Value Added တန်ဖိုးမြှင့်လုပ်ငန်းကို လုပ်နိုင်ဖို့အတွက်က အခြေခံလုပ်ထားဖို့ လိုပါတယ်လို့ကျွန်တော်ထင်ပါတယ်။ ဒါကြောင့် ကျွန်တော် နောက်ဆုံးအချက်အနေန���့ ပြောချင်တာကတော့ ဦးနေဝင်းထွန်းရဲ့ ဖောင်ဒေးရှင်းဟာ ထူထောင်ခွင့်ရသွားပြီဆိုရင် သူ့ရဲ့ သတ္တု လုပ်ငန်း ဖွံ့ဖြိုးတိုးတက်ရေး ဖောင်ဒေးရှင်းပဲခေါ်ခေါ်၊ သူ့ရဲ့ ပတ္တမြားနဂါးကုမ္ပဏီနဲ့ ဆက်စပ်ပြီးတော့ပဲ ခေါ်ခေါ် အဓိကကတော့ ဒေသအသီးသီးမှာရှိတဲ့ လွှတ်တော်ကိုယ်စားလှယ်ကြီးတွေကို သူက ဖိတ်ခေါ်ထားတာ ရှိပါတယ်။ သတ္တု လုပ်ငန်းလုပ်ကိုင်နေတဲ့ ပုဂ္ဂိုလ်တွေ ဖိတ်ခေါ်ထားတာ ရှိပါတယ်။ ဥပဒေပညာရှင်တွေ၊ နောက်ပြီးတော့ ကျွမ်းကျင်ပညာရှင်တွေကို ဖိတ်ခေါ်ပြီး အားလုံးပါတဲ့ အဖွဲ့အစည်းကြီးတစ်ရပ် အနေနဲ့ ထူထောင်လိုက်ပြီးတော့ ဒီကရတဲ့ ဦးနေဝင်းထွန်း တစ်ဦးတည်းက လှူထားတဲ့ကျပ်သိန်းပေါင်း တစ်သောင်းခွဲလှူမယ်လို့ သူဆန္ဒပြု ထားတာ ရှိပါတယ်။ အဲဒီရန်ပုံငွေနဲ့ ဒေသခံအမြောက်အမြားကို တစ်ပိုင်တစ်နိုင်ပေါ့။ ဒါပေမယ့် ဥပဒေ အရတော့ တစ်ပိုင်တစ်နိုင် ခွင့်ပြု ပေးသလားတော့ ကျွန်တော်နားမလည်ဘူး။ တစ်ပိုင်တစ်နိုင် မဟုတ်လည်းဘဲ အသေးစားရဲ့ လက်ခွဲပေါ့။ အဲဒီလို လုပ်ငန်းလေးတွေမှာ အကုန်လုံးရသွား နိုင်မယ်ဆိုရင်တော့ ကျွန်တော်တို့ဟာ စောစောကပြောခဲ့တဲ့ အကျိုးကျေးဇူးများ ရမယ်လို့ ယုံကြည်တဲ့အတွက်ကြောင့် ဒါကို ထောက်ခံခြင်း ဖြစ်ပါတယ်။ နိဂုံးချုပ်အနေနဲ့တော့ ကျွန်တော်တို့ အမျိုးသားလွှတ်တော်ရဲ့ ထူးခြားချက်ပါ။ ဥက္ကဋ္ဌကြီးရဲ့ တိုက်တွန်းချက်အရ ပထမဆုံး ဇေကမ္ဘာကုမ္ပဏီများအုပ်စု ဒေါက်တာခင်ရွှေ က မြရိပ်ညို ပညာရေး၊ ကျန်းမာရေးနှင့် ယဉ်ကျေးမှု ဖောင်ဒေးရှင်းထောင်လိုက်ပါတယ်။ သိန်းပေါင်း တစ်သောင်းနဲ့၊ ဒုတိယတစ်ခါ ဦးနေဝင်းထွန်း က သူ့ဆန္ဒအလျောက် ဒီလို ဒုတိယအကြိမ် သတ္တုဖွံ့ဖြိုးရေး ဖောင်ဒေးရှင်း ထောင်လိုက်တဲ့ အတွက်ကြောင့် ကျွန်တော့်တို့ လွှတ်တော်ရဲ့ ထူးခြားချက်ကတော့ ဒီလို ဖောင်ဒေးရှင်းကြီး (၂)ခုဟာ လွှတ်တော်ကို အခြေခံပြီးပေါ်ပေါက်လာခြင်းဟာကျွန်တော်တို့ လွှတ်တော်ကိုယ်စားလှယ် များရဲ့ ဂုဏ်ယူစရာဖြစ်ပါတယ်။ ချီးကျူးစရာဖြစ်ပါတယ်။ ဆင်ဖြူ (၂)စီးပေါ်သလို ဖြစ်တဲ့အတွက်ကြောင့် ကျွန်တော်များစွာ ဂုဏ်ယူပါတယ်။ နိဂုံးချုပ်အနေနဲ့ ဦးနေဝင်းထွန်း အဆိုပြုခဲ့တဲ့ သတ္တု လုပ်ငန်းဖွံ့ဖြိုးတိုးတက်ရေး ဖောင်ဒေးရှင်း ထူထောင်ခြင်းကို ကျွန်တော်တို့အနေနဲ့ ဝမ်းပန်းတသာ ကြိုဆိုထောက်ခံပါကြောင်း အလေးအနက် ထောက်ခံတင်ပြအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၁၀)မှ ဦးအုန်းတင် ဆွေးနွေးနိုင်ပါပြီ</speech>
<speech><mp id="130">ဦးအုန်းတင်၊ ရခိုင်ပြည်နယ် မဲဆန္ဒနယ်အမှတ် (၁၀)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး နှင့်တကွ အမျိုးသားလွှတ်တော် ကိုယ်စားလှယ်များအားလုံး နှလုံးစိတ်ဝမ်း အေးချမ်းပါစေလို့ ဆုတောင်းရင်း ကျွန်တော် ဒီနေရာက ဂါရဝပြုပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁၀)က အမျိုးသားလွှတ်တော် ကိုယ်စားလှယ် ဦးအုန်းတင် ဖြစ်ပါတယ်။ ကျွန်တော် ဒီမှာ ဆွေးနွေးမယ့်သူက များတဲ့အတွက်ကြောင့် ပြည့်ပြည့် စုံစုံတော့ ဖြစ်ပါလိမ့်မယ်။ ကျွန်တော်လည်း အတတ်နိုင်ဆုံး အတိုချုံးလုပ်ပြီးတော့ ကြိုးစား ပြီးတော့ ကျွန်တော် ဆွေးနွေးမှာ ဖြစ်ပါတယ်။ ဒီနေ့ဆိုရင် မြန်မာနိုင်ငံရဲ့ စီးပွားရေးဟာ လယ်ယာ၊ သစ်တော၊ သတ္တုနဲ့ သား၊ ငါး လုပ်ငန်း ဆိုပြီး ကဏ္ဍကြီးအားဖြင့် ကဏ္ဍ(၄)ရပ်အပေါ်မှာ အခြေခံ ပြီးတော့ လုပ်ဆောင်နေတဲ့ နိုင်ငံတစ်ခု ဖြစ်တဲ့အတွက်ကြောင့်သတ္တုလုပ်ငန်းဟာလည်းပဲအင်မတန် အရေးကြီးတဲ့လုပ်ငန်းတစ်အမျိုးအစားထဲမှဝါပါတယ်။အဲဒီသတ္တုလုပ်ငန်းတိုးတက်ဖွံ့ဖြိုးအောင် လုပ်နိုင်မှသာလျှင် ဒီ(၄)ခုစလုံးကို ဖွံ့ဖြိုးတိုးတက်အောင် လုပ်နိုင်မှ သာလျှင် ခေတ်မီတိုးတက်တဲ့ စက်မှုနိုင်ငံကြီး ဖြစ်လာမယ်လို့ ရည်မှန်းထားတဲ့အတွက်ကြောင့် ဒီစီးပွားရေးကဏ္ဍ(၄)ရပ်ထဲက တစ်ခုဖြစ်တဲ့ သတ္တု လုပ်ငန်းဟာ ဖွံ့ဖြိုးတိုးတက်ဖို့ဟာလည်း အင်မတန် အရေးကြီးပါတယ်။ ယခု ဦးနေဝင်းထွန်း အဆိုပြုထားတဲ့ သတ္တုလုပ်ငန်းဖွံ့ဖြိုးရေး ဖောင်ဒေးရှင်းတစ်ခု ထူထောင်ရေး ဆိုတာဟာ မြန်မာနိုင်ငံရဲ့ သတ္တုလုပ်ငန်း ဖွံ့ဖြိုးတိုးတက်ဖို့အတွက် အရေးကြီးပြီးတော့ လိုအပ်တဲ့ လုပ်ငန်းတစ်ရပ်ဖြစ်ပါတယ်။ ဦးနေဝင်းထွန်း တင်ပြထားတဲ့ ရည်ရွယ်ချက်နဲ့ ရရှိနိုင်မယ့် အကျိုး ကျေးဇူးများကိုလည်းပဲ ကျွန်တော် ဖတ်ကြည့်ရတဲ့အခါမှာ အလွန်ကောင်းမွန်တဲ့ ရည်ရွယ်ချက်နဲ့ လုပ်ငန်းစဉ်တွေ ဖြစ်ပါတယ်။ ဒီလို ဖောင်ဒေးရှင်း တစ်ခု တည်ထောင်ခြင်းအားဖြင့် ဘာအကျိုးအမြတ်တွေ ရလာမလဲဆိုရင် နံပါတ်(၁) သတ္တုလုပ်ငန်းရှင်အားလုံးကို စုစုစည်းစည်း ဖြစ်လာအောင် စည်းရုံးထားနိုင်ပါတယ်။ နံပါတ်(၂)က သတ္တုလုပ်ငန်းအားလုံးရှိ အလုပ်သမား အားလုံးရဲ့ အကျိုးကို တပြေးညီဆောင်ရွက်ပံ့ပိုးပေးနိုင်မှာ ဖြစ်ပါတယ်။ နောက်လုပ်ငန်းအတွက် လိုအပ်တဲ့ နည်းပညာတွေကို ဒီဖောင်ဒေးရှင်းကနေပြီး ပံ့ပိုးကူညီပေးနိုင်မှာ ဖြစ်ပါတယ်။ အမျိုးအစားတူညီတဲ့ လုပ်ငန်းရှင်များ ဥပမာအားဖြင့် ကြေးနီဆိုကြေးနီ၊ ရွှေဆိုရွှေ၊ ကျောက်စိမ်းဆိုကျောက်စိမ်း စသည်ဖြင့် အဲဒီလိုလူတွေကို တူရာလုပ်ငန်းတွေကို စုစည်းပြီးတော့ အချင်းချင်း ပူးပေါင်းဆောင်ရွက်ဖို့အခွင့်အလမ်းတွေရနိုင်မှာဖြစ်ပါတယ်။ အဲဒီလုပ်ငန်းတွေဟာသတ္တုလုပ်ငန်း ဖွံ့ဖြိုးတိုးတက်တဲ့အခါမှာ ဥပမာ သူ့ လုပ်ငန်းနှင့် သူ ရွှေ၊ ကျောက် စသည်ဖြင့် အမျိုးအစား အလိုက် ဖွံ့ဖြိုးတိုးတက်တဲ့အခါမှာ ဒီပြည်တွင်းမှာဆိုရင် သတ္တုလုပ်ငန်းနဲ့ ပတ်သက်တဲ့ ဈေးကွက်ကြီးတစ်ခု ပေါ်ပေါက်လာနိုင်စရာ အကြောင်းရှိပါတယ်။ နောက်ဒီဖောင်ဒေးရှင်းက တစ်ဆင့် ပြည်တွင်းမှာရှိတဲ့ လုပ်ငန်းရှင်တွေအားလုံးကို နိုင်ငံတကာဈေးကွက်နဲ့ ကျယ်ကျယ် ပြန့်ပြန့် ဆက်သွယ်ပေးလို့ရနေတဲ့အတွက်ကြောင့် အကျိုးများကို ရရှိနိုင်မှာ ဖြစ်တဲ့အတွက်ကြောင့် ဒီဖောင်ဒေးရှင်းတစ်ခု သတ္တု လုပ်ငန်းတွေနဲ့ ပတ်သက်တဲ့ သတ္တုလုပ်ငန်း ဖောင်ဒေးရှင်း၊ သတ္တု လုပ်ငန်း ဖွံ့ဖြိုးတိုးတက်ရေးလုပ်ငန်း ဖောင်ဒေးရှင်းတစ်ခုဟာတော့ အမှန်တကယ် လိုပါ တယ်။ ဦးနေဝင်းထွန်း က ဘာပြောထားသလဲဆိုရင် တကယ်လို့ သူ့ရဲ့ ပတ္တမြားနဂါးနဲ့ ဖောင်ဒေးရှင်း အမည်နဲ့သာ ထူထောင်ခွင့်ပြုမယ်ဆိုရင်တော့ မတည်ငွေသိန်းပေါင်း(၁၅၀၀၀)ကို ပံ့ပိုးပြီးတော့ (၁၀)နှစ်စီမံကိန်းနဲ့ ဆောင်ရွက်မယ်လို့ သူက အဆိုပြု တင်ပြထားပါတယ်။ ဒါတွေက နိုင်ငံတော်အပိုင်းက စဉ်းစားရမယ့်ကိစ္စဖြစ်ပါတယ်။ ဦးနေဝင်းထွန်း ရဲ့ အကြံဉာဏ်ဟာ ကောင်း ပါတယ်။ နိုင်ငံတော်ကလည်းပဲ တတ်နိုင်သလောက် ပူးပေါင်းဆောင်ရွက်နိုင်ပါစေလို့ ဆုတောင်း ရင်း နိဂုံးချုပ်ပါတယ်ခင်ဗျား။ (ဩဘာသံများ)</speech>
<speech type="speaker">ဆက်လက်ပြီးတော့ စစ်ကိုင်းတိုင်းဒေသကြီး မဲဆန္ဒနယ် အမှတ်(၁၂)မှ ဦးမြတ်ကို ဆွေးနွေးနိုင်ပါပြီ</speech>
<speech><mp id="60">ဦးမြတ်ကို၊ စစ်ကိုင်းတိုင်းဒေသကြီး မဲဆန္ဒနယ်အမှတ် (၁၂)</mp>လေးစားအပ်ပါ သော ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များခင်ဗျား။ မင်္ဂလာပါလို့ နှုတ်ခွန်း ဆက်သဂါရဝပြုအ��်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၂)၊ နာဂကိုယ်ပိုင် အုပ်ချုပ်ခွင့်ရဒေသမှ ဦးမြတ်ကို ဖြစ်ပါတယ်။ ရှမ်းပြည်နယ် မဲဆန္ဒနယ်အမှတ်(၉) ပအို့ဝ် ကိုယ်ပိုင်အုပ်ချုပ်ခွင့်ရဒေသမှ အမျိုးသားလွှတ်တော်ကိုယ်စားလှယ် ဦးနေဝင်းထွန်း ရဲ့ အဆိုကို ကျွန်တော်ထောက်ခံဆွေးနွေးသွားမှာ ဖြစ်ပါတယ်။ ကိုယ်စားလှယ်တွေအားလုံးကလည်း ကျွန်တော့်ရှေ့မှာ အကျယ်တဝင့် ထောက်ခံသွားပြီဖြစ်တဲ့အတွက် ကျွန်တော် အားလုံးကို အတိုချုံးပြီးပဲ ဆွေးနွေးသွားပါမယ်။ အဆိုရှင်ကနေပြီးတော့မှ ဖောင်ဒေးရှင်း ထူထောင်ပြီး နည်းပညာတွေပေးမယ်။ နောက်ပြီးတော့မှ လုပ်နည်းကိုင်နည်းတွေ သင်ပေးမယ်။ ပြီးရင် အရင်းအနှီးတွေ ပံ့ပိုးပေးမယ်လို့ သိရတဲ့အတွက် ဒေသခံတွေအတွက်လည်း အခွင့်အလမ်း ရှိပြီးတော့မှ လုပ်ငန်းကိုင်ငန်းတွေ အဆင်ပြေလာမယ်။ မိသားစုစားဝတ်နေရေးတွေ ပိုပြီးတော့မှ ပြည့်စုံလာမယ်။ ဒီလိုပြည့်စုံလာရင် ကိုယ့်ဒေသ ကိုယ် ဖွံ့ဖြိုးတိုးတက်လာအောင် ဝိုင်းပြီးတော့မှ ကူညီနိုင်တဲ့ အနေအထား ရရှိလာမှာ ဖြစ်ပါတယ်။ ဥက္ကဋ္ဌကြီးခင်ဗျား။ အဆိုရဲ့ ရည်ရွယ်ချက် ထဲမှာလည်း ပြည်သူနဲ့ အစိုးရကြားမှာ ဆက်သွယ်တဲ့ လုပ်ထုံးလုပ်နည်းတွေကို ဒီဖောင်ဒေးရှင်းက ပြောပြမယ်၊ သင်ပြမယ်။ ရောင်းဝယ်တဲ့ နည်းတွေကိုလည်း သင်ပြမယ်။ အရင်းအနှီးမရှိတဲ့သူတွေ ကိုလည်း ငွေအရင်းအနှီး စိုက်ထုတ်ပြီးတော့မှ လုပ်ငန်းရှင်ဖြစ်လာအောင် ပြုစုပျိုးထောင်ပေး မယ်ဆိုတဲ့ ရည်ရွယ်ချက်တွေကို တွေ့ရပါတယ်။ တူးဖော်ထုတ်လုပ်တဲ့ နေရာမှာလည်း ထုတ်လုပ် တဲ့နည်းစနစ်၊ ထုတ်လုပ်မှုနည်းပညာတွေကို လည်း ပံ့ပိုးကူညီပေးမယ်လို့ သိရှိရပါတယ်။ ဥပဒေ၊ နည်းဥပဒေများကိုလည်း ကျွန်တော်တို့ လုပ်ကိုင်တဲ့ပြည်သူတွေကနေပြီးတော့မှ ဥပဒေနဲ့အညီဆောင်ရွက်တတ်တဲ့ အလေ့အထတွေကိုလည်း သိစေမှာ ဖြစ်ပါတယ်။ ဒီလို လုပ်ခြင်းအားဖြင့် ဥပဒေနဲ့ မညီတဲ့ ခုနက ကိုယ်စားလှယ်တော် တွေ အများကြီးဆွေးနွေးသွားပါတယ်။ ဘိန်းစိုက်တဲ့၊ ဘိန်းစားတဲ့၊ ဘိန်းအရောင်းအဝယ်လုပ်တဲ့ အလေ့အထတွေကိုလည်း ကျွန်တော်တို့က ဒီသတ္တု လုပ်ငန်းလုပ်မယ်ဆိုရင် အကုန်လုံးမဟုတ်ရင်တောင် ကျွန်တော်တို့က တစ်စိတ်တစ်ဒေသ ကာကွယ်ပြီးသားဖြစ်မှာပါ။ တစ်နိုင်တစ်ပိုင် လုပ်ငန်းရှင်တွေကို ပြုစုပျိုးထောင်ပြီးတော့မှ ကျွန်တော်တို့က နိုင်ငံအတွက် အကျိုးပြုတဲ့ စီးပွားရေးလုပ်ငန်းရှင်ကြီးတွေ ဖြစ်လာအောင် ဒီဖောင်ဒေးရှင်းက ကူညီမယ်လို့ သိရပါတယ်။ နောက်ပြီးတော့မှ ပြည်သူတွေအတွက် သဘာဝ ပတ်ဝန်းကျင်တွေကို ကျွန်တော်တို့ စနစ်တကျ ထိန်းသိမ်းကာကွယ်ပြီးတော့မှ နိုင်ငံအတွက် အကျိုးပြုမယ့် နှစ်တိုနှစ်ရှည်သီးနှံများ စိုက်ပျိုးပြီး ပြည်သူရဲ့ဘဝကို ကျွန်တော်တို့ တစ်စိတ်တစ်ပိုင်း ကူညီပံ့ပိုးနိင်မယ်လို့ ယုံကြည်တဲ့အတွက် ဦးနေဝင်းထွန်းရဲ့ အဆိုကို ကျွန်တော် ထောက်ခံရခြင်း ဖြစ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ ဒေါက်တာမြတ်ဉာဏစိုး ဆွေးနွေးနိုင်ပါပြီ</speech>
<speech><mp id="136">ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ် (၄)</mp>လေးစားအပ်ပါတဲ့ အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ အားလုံး မင်္ဂလာနေ့လယ်ခင်းပါလို့ နှုတ်ခွန်းဆက်သအပ်ပါတယ်။ ကျွန်တော့် ရှေ့မှာ ကိုယ်စားလှယ်တော်ကြီး(၅)ဦး၊ အနောက်မှာလည်း ကိုယ်စားလှယ်တော်ကြီး (၆)ဦး ကျန်ပါသေးတယ်။ ဥက္ကဋ္ဌကြီးခင်ဗျား။ ဘာနဲ့တူနေပါသလဲဆိုတော့ လှပါတယ်ဆိုကာမှ ကျွန်တော်တို့ကဝင်ပြီး သနပ်ခါးလိမ်း၊ ပန်းပန်ပေးနေသလို ဖြစ်နေပါတယ်။ အဲဒီအတွက်ကြောင့် မို့လို့ ကျွန်တော့် နောင်တော်ကြီး ဦးနေဝင်းထွန်း ရဲ့ သတ္တုလုပ်ငန်းဖွံ့ဖြိုးတိုးတက်ရေး ဖောင်ဒေးရှင်းဟာလည်း အင်မတန်လှပတဲ့ ပန်းတစ်ပွင့် လိုပါပဲ။ တိုင်းရင်းသားပြည်သူတွေ အတွက် အဲဒီတော့ လှပြီးသားပန်းတစ်ပွင့်ကို ကျွန်တော်တို့အနေနဲ့ အများကြီးဝင်ပြီးတော့ ပြင်ဆင်ပေးဖို့ မရှိပါဘူး။ ကျွန်တော်အချက်ကလေး(၃)ချက်ကိုပဲ တင်ပြချင်ပါတယ်။ ပထမဦးဆုံး အချက်ကတော့ ကျွန်တော်တို့ရဲ့ ရန်ကုန်တိုင်းက နောင်တော်ကြီး ဒေါက်တာဦးခင်ရွှေလည်း မြရိပ်ညို ပညာရေး၊ ကျန်းမာရေး၊ ယဉ်ကျေးမှု ဖောင်ဒေးရှင်း ထူထောင်ခဲ့ပြီးပါပြီ။ အဲဒီတုန်းက လည်း ကျွန်တော် တင်ပြဆွေးနွေးခဲ့ဖူးပါတယ်။ အင်္ဂလိပ်လို အနည်းငယ်သုံးခွင့်ပြုပါခင်ဗျား။ (CSR)ulu Co-operate Social Responsiablity olu muốcosso RE:q:203:098c: ရှင်ကြီးတွေ အနေနဲ့ ဒီလို ပရဟိတလုပ်ငန်းတွေမှာ ဝင်ရောက်ဆောင် ရွက်ပေးခြင်းဟာ ခုနက ကျွန်တော့် အစ်မကြီး ပြောသွားသလိုပါပဲ။ မင်္ဂလာတရားတော်နဲ့လည်း အင်မတန်ညီတဲ့အချက် ဖြစ်ပါတယ်။ ကျွန်တော် တို့ ဒီလို ဒီမိုကရေစီနိုင်ငံသစ်ကြီးကို ရှေ့ဆက်သွားနေတဲ့အချိန်မှာ ဒီလိုတာဝန်သိတဲ့ လုပ်ငန်းရှင်ကြီးတွေက ဒီလိုဖောင်ဒေးရှင်းကြီး တွေ ထူထောင်ပြီးတော့ ကူညီဆောင်ရွက်ပေး တာကို ဒါ လေးလေးနက်နက် ကျွန်တော့်အနေနဲ့ ကျေးဇူးတင်ပါတယ်။ ကျေးဇူးတင်ပြီးတော့ ဒီတစ်ချက်အတွက် ကျေးဇူးတင်ကြောင်းကို ဦးစွာတင်ပြလိုတာ ဖြစ်ပါတယ်။ နောက်တစ်ချက် ကတော့ အဆိုရှင် ဦးနေဝင်းထွန်း ရဲ့ ရည်ရွယ်ချက်ကောင်းဖြစ်ပါတယ်။ သူ့ရဲ့ စိတ်စေတနာလည်း အထင်းသား ပေါ်လွင်ပါတယ်။ သူ့ရဲ့ တင်ပြလာတဲ့ အချက်တွေထဲမှဆိုရင် ဒီဖောင်ဒေးရှင်းကြီး ထူထောင်တဲ့ အထဲမှာ အလုပ်လက်မဲ့တွေ ပပျောက်ဖို့ နောက်တစ်ခါ နယ်စပ်ဒေသတွေမှာရှိနေတဲ့ Migrate Labour တွေ ကျွန်တော်တို့ ပြောင်းရွှေ့ လုပ်သားတွေ ကိုယ့်တိုင်းပြည်မှာသာ ဒီလို လုပ်ငန်းကိုင်ငန်းတွေ အခြေတကျရှိနေမယ်ဆိုရင် သူများနိုင်ငံ တွေမှာ အောက်ကျနောက်ကျသွား ပြီးတော့ အလုပ်လုပ်စရာမလိုပါဘူး။ လုပ်ရတဲ့ အလုပ်တွေက လည်း တကယ့်ကို General Labour တွေပေါ့နော်။ အလုပ်ကြမ်းသမားသာသာ ဖြစ်ပါတယ်။ အဲဒီတော့ အဲဒီလို အလုပ်တွေ လုပ်မယ့်အစား ကိုယ့်တိုင်းပြည်မှာပဲ သတ္တု သိုက်တွေကို ဖွင့်ပြီးတော့ သတ္တုလုပ်ငန်းတွေ တိုးတက်ဖွံ့ဖြိုးအောင် လုပ်ရင်းနဲ့ပဲ လူငယ်တွေ အလုပ်အကိုင် အခွင့်အလမ်းတွေ များစွာ တိုးတက်ဖြစ်ထွန်းလာမှာ ဖြစ်ပါတယ်။ ဒီရည်ရွယ်ချက်ကောင်း တွေထဲမှာ တစ်ခုအပါအဝင်ဖြစ်တဲ့ မူးယစ်ဆေးဝါး ပပျောက် ရေးပါ။ ဒါဟာ ဦးနေဝင်းထွန်း အနေနဲ့ သူ့ရင်နဲ့အမျှ ခံစားပြီးတော့မှ ဒီရည်ရွယ်ချက်ကို ဖော်ဆောင်တယ်ဆိုတာကို ကျွန်တော်စာနာကြည့်လို့ရပါတယ်။ ဘာဖြစ်လို့လဲ ဆိုတော့ ဦးနေဝင်းထွန်းတို့ရဲ့ ဒေသတွေမှာ ဒီလို ဘိန်းပင်တွေ၊ တရားမဝင် တခြားစိုက်စရာလည်း မရှိ၊ လုပ်စရာလည်း အလုပ်မရှိတဲ့ အတွက်ကြောင့်မို့လို့ ဦးနေဝင်းထွန်း ရဲ့ တိုင်းရင်းသား မျိုးနွယ်စုတွေဟာဒီလို ဘိန်းသံသရာထဲမှာ လည်နေသလိုပဲ၊ ဦးနေဝင်းထွန်း ရဲ့ ရင်သွေးတစ်ယောက် ဟာ ဆိုရင်လည်း မူးယစ်ဆေးဝါး သားကောင်ဘဝကို ကျရောက်နေတာကို ကျွန်တော် ဒီနေရာက နေပြီးတော့ ဥက္ကဋ္ဌကြီး နှင့် လွှတ်တော်ကို တင်ပြပါတယ်။ ဒါကြောင့်မို့လို့ ဦးနေဝင်းထွန်း ရဲ့ ရင်မှာ ဒီမူးယစ်ဆေးဝါးကို ပပျောက်စေချင်တဲ့ စိတ်ရင်းစေတနာဟာ ဘယ်လောက်ရှိသလဲ ဆိုတာ သူရင်နဲ့အမျှ ဒါဖော်ထုတ်ပြီးတော့မှ ငွေသိန်းပေါင်း (၁၅၀၀၀)ဆိုတာ နည်းတဲ့ ပမာဏ မဟု တ်ပါဘူး ခင်ဗျား။ ဒီလို ဖောင်ဒေးရှင်းကြီးကို ထူထောင်ပြီးတော့ အများလည်း အကျိုးရှိအောင် တစ်ဘက်တစ်လမ်း ကလည်း မူးယစ်ဆေးဝါး တိုက်ဖျက်ရေးလည်းဖြစ်အောင် ထူထောင်တာ ဖြစ်ပါတယ်။ ဆရာ ဦးခင်မောင်ရီ တို့ ဆရာကြီး ဦးအုန်းတင် တို့ ဆွေးနွေးသွား သလိုပါပဲ။ ဒီလိုစိတ်ရင်းစေတနာကောင်းနဲ့ ထူထောင်တဲ့ မွန်မြတ်တဲ့ ဖောင်ဒေးရှင်းကို နိုင်ငံတော်အပိုင်း ကလည်း တတ်အားသရွေ့ ဝိုင်းဝန်းကူညီပြီးတော့ သတ္တုတူးဖော်ရေး လုပ်ငန်းစဉ်တွေမှာ အဆင်ပြေချောမွေ့အောင်လို့ ကူညီဆောင်ရွက်ပေးဖို့လည်း ဒီနေရာက နေပြီးတော့ မေတ္တာရပ် ခံချင်ပါတယ်။ အထူးသဖြင့်ကတော့ ဦးနေဝင်း ထွန်းဟာ သတ္တု တူးဖော်ရေး လုပ်ငန်းမှာ အတွေ့အကြုံပြည့်ဝတဲ့ ပုဂ္ဂိုလ်ဖြစ်ပါတယ်။ ပတ္တမြားနဂါး၊ ကျောက်စိမ်း နဂါး အစရှိသဖြင့် မြန်မာပြည်ရဲ့ ကျောက်မျက်ရတနာလောကကိုလည်း ရှေ့ဆောင် နေတဲ့ ပုဂ္ဂိုလ်ကြီးဖြစ်ပါတယ်။ အဲဒီတော့ သူ့မှာရှိတဲ့ အတွေ့အကြုံကောင်းတွေကို မျှဝေပြီးတော့ ဖြန့်ဖြူးပေးမယ်ဆိုတဲ့ စိတ်ရင်း စေတနာကောင်းဟာလည်း ဒါ ဟင်းစားပေးရုံသာမျှမကဘဲနဲ့ ကွန်ချက်ပါ ပြပေးတဲ့သဘောမျိုး ဖြစ်ပါတယ်။ ဒါကြောင့်မို့လို့ ကျွန်တော့်အနေနဲ့ကတော့ ဦးနေဝင်းထွန်း ရဲ့ စိတ်ရင်းစေတနာကို အဓိကထားပြီးတော့ သူ့ရင်ထဲကလာတဲ့ မေတ္တာ၊ စေတနာနဲ့ ထူထောင်ပေး မယ့် သတ္တု လုပ်ငန်း ဖွံ့ဖြိုးတိုးတက်ရေး ဖောင်ဒေးရှင်း ထူထောင်ခွင့်ပြုဖို့ အဆိုကို ကျွန်တော်ကလည်း ကျွန်တော့် ရင်ထဲခံစားပြီးတော့ကိုလှိုက်လှိုက်လှဲလှဲ ထောက်ခံပါ တယ်။ နောက်ပြီးတော့ ဒီဖောင်ဒေးရှင်းကြီးအောင်မြင်ကြီးပွားတိုးတက်စေပါစေလို့လည်း ဆုမွန်ကောင်း တောင်းပေး ပါတယ်လို့ ပြောကြား ရင်းနဲ့ နိဂုံးချုပ်ပါတယ်။ အားလုံးကို ကျေးဇူး တင်ပါတယ် ခင်ဗျား။ (ဩဘာသံများ)</speech>
</motion>
</section>
</discussion>
<postface>
<title>အမျိုးသားလွှတ်တော် ၄၂ ရက်မြောက်နေ့ အစည်းအဝေး ရပ်နားကြောင်းနှင့် ၄၃ ရက်မြောက်နေ့အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အမျိုးသားလွှတ်တော် ဒုတိယပုံမှန်အစည်းအဝေး ၄၂ ရက်မြောက်နေ့ကို ရပ်နားပါမယ်။ ပထမ အကြိမ် အမျိုးသားလွှတ်တော် ဒုတိယပုံမှန်အစည်းအဝေး ၄၃ ရက်မြောက်နေ့ကို ၂၀၁၁ ခုနှစ်၊ နိုဝင်ဘာလ ၁ ရက်နေ့၊ အင်္ဂါနေ့ နံနက် ၁၀းဝဝ နာရီအချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည် ထွက်ခွာပါပြီ ခင်ဗျား</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၄၂ ရက်မြောက်နေ့ အစည်းအဝေးကို ၁၄၃၀ နာရီအချိန်တွင် ရပ်နားပါသည်။</p>
</postface>
</transcript>
</doc>
