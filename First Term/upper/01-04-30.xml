<doc>
<docinfo>
<docno>01-04-30.xml</docno>
<pdf>01-04-30.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၀)ရက်မြောက်နေ့မှတ်တမ်း</title>
<date>၁၃၇၄ ခုနှစ်၊ ဝါခေါင်လဆန်း ၃ ရက် (၂၀၁၂ ခုနှစ်၊ သြဂုတ်လ ၂၀ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၀)ရက်မြောက်နေ့ အစီအစဉ်ကို နံနက် ၁၀၂၁ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန် ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ (၃၀)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး(၃၀)ရက်မြောက်နေ့ မှာ အမျိုးသား လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၃)ဦးရှိပြီး ဒီကနေ့အစည်းအဝေးကို (၂၀၂)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၀.၅၈) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသား လွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အ စည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ) တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော် ဆိုင်ရာ နည်းဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ (၃၀)ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များ ထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်များနဲ့ ပတ်သက်ပြီး အချိန်ကိုငဲ့ညှာတဲ့အနေနဲ့ဖတ်ကြားပြပါမယ်</speech>
<speech type="speaker">ဦးလှသိန်း၊ မကွေး (၃)၊ ဦးစံထွန်း၊ ကချင် (၁၁)၊ ဦးအောင်ချစ်လွင်၊ စစ်ကိုင်း (၁၁)၊ ဦးဝင်းနိုင်ရှိန်၊ ပဲခူး (၅)၊ ဦးစောအေးမြိုင်၊ ကရင် (၈)၊ ဦးစောထွန်းမြအောင်၊ ကရင် (၅)၊ ဦးကျော်ထွန်းအောင်၊ ရခိုင်(၅)၊ ဦးသန်းဆွေ၊ တနင်္သာရီ (၂)၊ ဦးဇော်နိုင်ဦး၊ မွန်(၁၂)၊ ဦးသက်လင်း၊ ဧရာဝတီ(၈)၊ ဦးဌေးဝင်း၊ ရခိုင် (၇)၊ ဦးစောမြဝင်း၊ ကရင် (၁၁)၊ ဦးမောင်ကျား (ခ) ဦးကျားမောင်၊ တနင်္သာရီ(၈)၊ ဦးဂမ်ဆိုင်း၊ ကချင် (၂) ၊ ဦးညီညီထွန်း ၊ မွန် (၁၁)၊ ဦးညွန့်လှိုင်၊ ဧရာဝတီ (၄)၊ ဗိုလ်မှူးဝင်းမြင့်ထွန်း၊ တပ်မတော် ၊ ယခုတင်ပြတဲ့ ခွင့်ပန်ကြားချက်များနဲ့ စပ်လျဉ်း၍ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး(၃၀)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ် ဦးရေမှာ (၂၂၃)ဦး၊ယခင်က ခွင့်ပန်ကြားသဖြင့် ခွင့်ပြုထားသူ (၄) ဦး၊ ယနေ့ ခွင့်ပန်ကြား သဖြင့် ခွင့်ပြုထားသူ (၁၇)ဦး ဖြစ်၍ အမျိုးသားလွှတ်တော်က စုစုပေါင်း ခွင့်ပန်ကြား၍ ခွင့်ပြုထားသူ (၂၁)ဦး ဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေ ခွဲငယ်(၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော်သို့ အမျိုးသားလွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြ ထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာ ဖြစ်ပါ တယ်</speech>
<title>သဘာဝဓာတ်ငွေ့နှင့် လေဆီများထွက်သည့် အောင်သင်္ခ၂) ရှာဖွေရေးတွင်းအား ထိုင်းနိုင်ငံ ကုမ္ပဏီတွင်းတူးစက်ဖြင့် တူးလျက်ရှိရာ အောင်မြင်မှု ရှိ/မရှိ ကိုသိရှိလိုခြင်းနှင့် စပ်လျဉ်း သည့်မေးခွန်း</title>
<speech type="speaker">ယခု ရန်ကုန်တိုင်းဒေသကြီး မဲဆန္ဒနယ်အမှတ် (၆)မှ ဒေါက် တာ တင်ရွှေ က သဘာဝဓာတ်ငွေ့နှင့် လေဆီများထွက်သည့် အောင်သင်္ခ(၂) ရှာဖွေရေး တွင်းအား ထိုင်းနိုင်ငံကုမ္ပဏီတွင်းတူးစက်ဖြင့်တူးလျက်ရှိရာ အောင်မြင်မှု ရှိ/မရှိ သိရှိလိုခြင်းနှင့် စပ်လျဉ်း သည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="138">ဒေါက်တာတင်ရွှေ၊ ရန်ကုန်တိုင်းဒေသကြီးမဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီး၊ ပြည်ထောင်စု ဒုတိယဝန်ကြီးနှင့်တကွ အမျိုးသားလွှတ်တော်ကိုယ်စားလှယ်ကြီးများ အားလုံး ကိုယ်စိတ်နှစ်ဖြာ ကျန်းမာချမ်းသာစေကြောင်း ဆုမွန်ဂါရဝဦးစွာ ပြုအပ်ပါတယ်။ ဥက္ကဋ္ဌကြီးရဲ့ ခွင့်ပြုချက်အရ ကျွန်တော့်ရဲ့ မေးခွန်းကို မေးမြန်းသွားမှာဖြစ်ပါတယ်။ ကျွန်တော်ဒီမေးခွန်းလေးကို မေးမြန်းရတဲ့ ရည်ရွယ်ချက်ကတော့ စွမ်းအင်ဝန်ကြီးဌာနရဲ့ ယနေ့ နိုင်ငံတော်အတွက်လု ပ်ဆောင်နေမှုများကို လည်းကောင်း၊ လျှပ်စစ်စွမ်းအားဝန်ကြီးဌာနရဲ့ ဆောင်ရွက်နေမှုများကို လည်းကောင်း ဝမ်းမြောက်စွာနဲ့ကြိုဆိုပြီး ကျွန်တော်ဒီမေးခွန်းလေးထွက်ပေါ်လာပုံကို ကျွန်တော်မေးမြန်းဖို့ဖြစ်ပါတယ်။ ဒီမေးခွန်းလေးဟာ တကယ့်ဖြစ်ရပ်မှန်နဲ့ ကြုံကြိုက်နေတဲ့အတွက် လိုအပ်တဲ့နေရာမှာ အမည်များသုံးမှာဖြစ်တဲ့အတွက် အမျိုးသားလွှတ်တော်ဥက္ကဋ္ဌကြီးမှ ခွင့်ပြုဖို့လေးစားစွာ ပန်ကြား အပ်ပါတယ်ခင်ဗျား။ ကျွန်တော်တို့ဖြစ်ရပ်အမှန်ကတော့ ဧပြီလ (၁)ရက်နေ့မှာ By Election လုပ်ခဲ့ ပါတယ်။ ဧပြီလ (၂)ရက်နေ့ညနေမှာ ရန်ကုန်တိုင်းဒေသကြီး ထဲမှာ လျှပ်စစ်မီးများ ပြတ်တောက် သွားပြီးတဲ့အခါ Rotation နဲ့ တစ်နေ့ကို (၃)ဆိုင်းခွဲပြီးတော့ ပေးနေပါတယ်။ ဒါနဲ့ ရုတ်တ ရက် အဲဒီလိုဖြစ်ရတဲ့ အကြောင်းကြောင့် မည်ကဲ့သို့ဆောင်ရွက်ရမယ်ဆိုတာလေးကို ကျွန်တော်စဉ်းစား လိုက်တဲ့ အချိန်မှာ အမျိုးသားလွှတ်တော်ဥက္ကဋ္ဌကြီးကလည်း ပြည်ပခရီးထွက် နေပါတယ်။ ဒါကြောင့်ကျွန်တော်လွှတ်တော်မှာ ပြန်ခါနီးတုန်းက အစ်မကြီးရယ် ၊ ဖုန်းနံပါတ်လေး ပေးလိုက် ပါလို့ဆိုပြီးတော့ အကြောင်းရှိရင်ဆက်ရအောင် လို့ဆိုပြီး ဖုန်းနံပါတ်လေး ဒု ညွှန်ချုပ်ဆီကနေ ယူသွားပါတယ်။ ဒါကြောင့် အကျိုးအကြောင်းလေးကို ဒု-ညွှန်ချုပ်ထံတင်ပြပါတယ်။ လျှပ်စစ်မီးတွေ (၂)ရက်နေ့မှာ ပြတ်တောက်သွားတဲ့အတွက် အမြင်အားဖြင့်မကောင်းဘူး၊ အလားတူ ပဲ။ မဲဆန္ဒရှင်တွေကလည်းပဲ လာရောက်ပြီး (၁၅)ယောက်လောက်ရှိတဲ့ ပုဂ္ဂိုလ်တွေက တစ်ယောက် ချင်းစီ၊ တစ်ယောက်ချင်းစီ ကျွန်တော့်ကိုမေးမြန်းကြပါတယ်။ ဒါကြောင့်မို့လို့ ဒီအချိန် မှာ ဖုန်းနံပါတ်လည်း ရထားတဲ့အတွက် ဒု “ညွှန်ချုပ်ဆီကိုမေတ္တာရပ်ခံပြီးတော့ မေးမြန်းလိုက် တဲ့ အခါမှာ ကျွန်တော်အရင်ဆုံးဖုန်းနံပါတ်တစ်ခုကို ရပါတယ်။ ရတဲ့အတွက်ဖုန်းနံပါတ်နဲ့အတိုင်း ဆက်လိုက်တဲ့အခါမှာ လေးလေးစားစားပါပဲ၊ အဲသူနဲ့တော့ မသက်ဆိုင်ဘူး။ အဲဒီနံပါတ်နဲ့ ထပ်ဆက်ကြည့်ပါလို့ အကြောင်းကြားပါတယ်။ အဲဒီတော့ ကျွန်တော်ထပ်ပြီးတော့ ဆက်လိုက်တဲ့ အခါမှာ ဒီပုဂ္ဂိုလ်ကလည်း မေတ္တာ၊ စေတနာတွေအပြည့်ပါ။ သူတစ်ယောက်နဲ့တစ်ယောက် အပြစ် ဖို့ချင်တဲ့ဆန္ဒမျိုးမဟုတ်ပါဘူး။ အဲဒီတော့ သူကဘာများပြောလဲလို့ဆိုတော့ ကောင်းပါတယ်ဗျာ၊ ခင်ဗျားတို့လွှတ်တော်ကိုယ်စားလှယ်နဲ့တွေ့ရတာ၊ ဝမ်းသာပါတယ်ဆိုတဲ့အကြောင်း ဖုန်းထဲမှာ သြောပါတယ်။ ပြောရင်းကနေ ပြီးတော့မှ ကျွန်တော်တို့ဟာ လျှပ်စစ်စွမ်းအားဝန်ကြီးဌာန(၁)က လည်းပဲ ကျွန်တော်တို့ကို လျှပ်စစ်အားတွေအပြည့် မရောင်းတဲ့အကြောင်း၊ ဒါကကျွန်တော်ဖြစ်ရပ် အမှန်ကလေးကို တင်ပြခြင်း ဖြစ်ပါတယ်။ မုသာဝါဒမပါပါဘူး။ အဲနောက်တစ်ခါ ဓာတ်ငွေ့တွေ ကလည်း လုံလုံ လောက်လောက်မရပါဘူး ဆိုပြီးတော့ အဲဒီလိုအကြောင်းပြချက်ဖြစ်ပါတယ်။ နောက် ခင်ဗျားတို့က ဘတ်ဂျက်တွေကို အရမ်းဖြတ်တာကိုးဗျ။ ဒါကြောင့်မို့ လို့ ကျွန်တော်တို့လိုအပ်တဲ့ ကေဘယ်လ်တွေလည်းမဝယ်နိုင်ဘူး ဆိုပြီးတော့ အဲဒီလို အချက် ကလေး(၃)ချက်ကို ကျွန်တော်ကြားလိုက်ရပါတယ်။ ဒါကြောင့်မို့လို့ အဲဒီလိုကြားလိုက်ရတဲ့ အတွက်ကြောင့်မို့လို့ကျွန်တော်တို့စုစုစည်းစည်းလည်းဖြစ်အောင်ဒါကြောင့်မို့လို့ စွမ်းအင်ဝန်ကြီး ဌာနက ကျွန်တော်တို့ ၂၀၁၀-၂၀၁၁ စပ်ကူးမတ်ကူးကာလလေးမှာ ဒီအောင်သိင်္ခ (၂)ကနေ ပြီးတော့ လေဆီတွေထွက်ပုံ၊ နောက်သဘာဝဓာတ်ငွေ့တွေထွက်ပုံ အဲဒါတွေကို တင်ပြထား ပါတယ်။ နောက်တစ်ခါ အောင်သင်္ခဟာ ရန်ကုန်မြို့နဲ့ အနီး မလှမ်းမကမ်းမှာ လုပ်တဲ့ Off Show Plant ဖြစ်တယ်တာလည်း သိလိုက်ရပါတယ်။ ဒါကြောင့်မို့လို့ ဒီအောင်သိင်္ခ (၂)ရဲ့ သဘာဝ ဓာတ်ငွေ့ဟာ ကျွန်တော် တို့ ဒီ ရန်ကုန်တိုင်းဒေသကြီးအတွက်များ မလုံလောက်ဖူးလားလို့တချို့ရင်းနှီးတဲ့ ပုဂ္ဂိုလ်တွေကလည်းမေးပါတယ်။ အောင်မြင်ရဲ့လား၊ ဖြစ်ထွန်းရဲ့လား ဆိုတာလေး တွေကို သိချင်တဲ့အတွက် ကျွန်တော် ဒါကြောင့် မေးခွန်းလေး တစ်ခုကို မဲဆန္ဒရှင်များရဲ့ ကိုယ်စား ရန်ကုန်တိုင်းအတွက် ဒီလို ကျွန်တော်တို့ Gas Power Plant တွေ လုပ်မယ်ဆိုရင် ကျွန်တော်တို့ အောင်မြင်မှု ရှိ/မရှိနဲ့ အခြေ အနေကိုလည်း သိရန် အတွက် ကျွနတော် သဘာဝဓာတ်ငွေ့ နဲ့ လေဆီများထွက်တဲ့ အောင်သိင်္ခ (၂)၊ ရှာဖွေရေးတွင်းအား ထိုင်းနိုင်ငံ ကုမ္ပဏီ PTTEPI ရဲ့ တွင်းတူးစက်ဖြင့် တူးလျက်ရှိရာအောင်မြင်မှု ရှိ/မရှိကို သိရှိလိုတဲ့အတွက် အမျိုးသား လွှတ်တော် ဥက္ကဋ္ဌကြီးမှ တစ်ဆင့် လေးစားအပ်ပါသော စွမ်းအင်ဝန်ကြီးဌာနအား မေးမြန်းရခြင်း ဖြစ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ပတ်သက်ပြီး စွမ်းအင်ဝန်ကြီးဌာန၊ ပြည်ထောင်စုဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="96">ဦးသန်းဌေး (ပြည်ထောင်စုဝန်ကြီး၊ စွမ်းအင်ဝန်ကြီးဌာန)</agency>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော် ကိုယ်စားလှယ်ကြီးများ ခင်ဗျား။ အခုမေးမြန်းသွားတဲ့ လွှတ်တော်ကိုယ်စားလှယ်ကြီး ဒေါက်တာတင်ရွှေရဲ့ မေးခွန်းနဲ့ပတ်သက်ပြီး တော့ ကျွန်တော် စွမ်းအင်ဝန် ကြီးက ပြန်လည်ဖြေကြားမှာဖြစ်ပါတယ်။ မေးခွန်းထဲမှာပါတဲ့ အောင်သခ်(၂)ရှာဖွေရေးတွင်းဟာ မှန်ပါတယ်။ မုတ္တမကမ်းလွန်လုပ်ကွက်အမှတ် M-3 ၊ ရန်ကုန်မြို့နဲ့ အနီးဆုံးမှာ ရှိပါတယ်။ ရန်ကုန်မြို့ရဲ့ အနောက်တောင်ဘက် ၁၈၅ ကီလိုမီတာ အကွာမှာရှိပါတယ်။ အဲဒီလုပ်ကွက် M-3 ကို စွမ်းအင် ဝန်ကြီးဌာနနဲ့ ထိုင်းနိုင်ငံ PTTEPI ရေနံ ကုမ္ပဏီတို့ဟာ ၂၀၀၄ ခုနှစ်၊ သြဂုတ် (၇)ရက်နေ့မှာ Production Sharing Contract လို့ခေါ် တဲ့ PSC စာချုပ် ချုပ်ဆိုပြီးတော့ ရေနံနှင့် သဘာဝဓာတ်ငွေ့ရှာဖွေရေးလုပ်ငန်းတွေကို အကျိုးတူ ပူးပေါင်းဆောင်ရွက်ခဲ့ပါတယ်။ ဆောင်ရွက်လျက်ရှိပါတယ်။ အဲဒါကြောင့် ၂၀၁၁ ခုနှစ်၊ မတ်လ(၂၆)ရက်နေ့မှာ အဲဒီလုပ်ကွက်အတွင်းမှာ ရှာဖွေရေးတွင်းအောင်သခ်(၂)ဆိုတဲ့တွင်းကို အနက်ပေ (၉၄၈၅)ပေအထိ အောင်မြင်စွာတူးဖော် ခဲ့ပါတယ်။အနက်ပေ (၉၁၃၈)ပေ ကနေပြီးတော့ (၉၄၁၃)ပေအတွင်းမှာ ရေနံနဲ့ သဘာဝဓတ်ငွေ့အတည်လုပ်ကွက်တော့APိုအောင်းနိုင်မယ့် ထုံးကျောက်လွှာကို တွေ့ရှိခဲ့ပါတယ်။ အဲဒါကြောင့် ၂၀၁၁ခုနှစ်၊ မေလ (၄) ရက်နေ့မှာ ထုံးကျောက်လွှာ (၃)ခု၊ စုစုပေါင်းသဲကြော အထူ (၁၀၈)ပေကို သေနတ်ဖောက် စမ်းသပ်ခဲ့တဲ့အခါမှာတော့ တစ်နေ့ကို သဘာဝဓာတ်ငွေ့ (၂၅.၁၄) ကုဗပေသန်းနှင့် လေဆီ Condensive (၁၅၄)စည်ထွက်ရှိတာကို စမ်းသပ်တွေ့ရှိရပါတယ်။ ဒါကြောင့် အဲဒီနေရာမှာ ဟိုက်ဒရိုကာဗွန်ခေါ်တဲ့ရေနံနှင့် သဘာဝ ဓာတ်ငွေ့ခိုအောင်းနေတာကိုတော့ ကျွန်တော်တို့ အတည်ပြုနိုင်ခဲ့ပြီး ဖြစ်ပါတယ်။ အဲဒီလုပ်ကွက်အတွင်းမှာ ရေနံနှင့်သဘာဝဓာတ်ငွေ့ တည်ရှိမှုပမာဏအတိအကျကို သိဖို့ကျတော့နောက်ထပ်ထပ်ပြီးတော့ Appraisdi Well ခေါ်တဲ့ ကျွန်တော်တို့ အကဲဖြတ်တွင်းတွေ၊ အတည်ပြုဖို့တွင်းတွေ ထပ်ပြီးတော့ တူးဖော်စမ်းသပ်ဖို့လိုပါတယ်။ ဒါကြောင့်မို့လို့ ၂၀၁၁ ခုနှစ်၊ ဒီဇင်ဘာလမှာ သုံးဘက်မြင် ဆိုက်စမစ် ဆိုတဲ့ 3-D (3- Dimension seismic) စတုရန်း ကီလိုမီတာ(၆၁၈) အဲဒါ တိုင်းတာခဲ့ပါတယ်။ တိုင်းတာ ပြီးတော့ တိုင်းတာလို့ ရရှိလာတဲ့ အချက်အလက်တွေကို Processing and Interpretation လို့ခေါ်တဲ့ အချက်အလက်တွေကို စီစဉ်ရပါတယ်။ အဲဒါပြီးရင် ကျွန်တော်တို့အကဲဖြတ်ခြင်း၊ အနက်ကောက်ခြင်း၊ အဓိပ္ပာယ်ဖော်ခြင်း ဒီဟာ ဆက်ပြီးတော့ လုပ်ရပါတယ်။ အဲဒါလုပ်ပြီး ရင်တော့ ကျွန်တော်တို့ နောက်ထပ်ထပ်မံ အတည်ပြု တွင်းတူးမယ့် တွင်းနေရာတွေရွေးချယ်ရမှာ ဖြစ်ပါတယ်။ ဒါကြောင့် ဒီလုပ်ငန်းတွေ ပြီးတဲ့ အခါမှာတော့ အခု ၂၀၁၂ ခုနှစ် နှစ်ကုန်ပိုင်းလောက်မှာ နောက်ထပ် အကဲဖြတ်တွင်း (၅)တွင်း တူးဖော်သွားဖို့ရည်မှန်းထား ပါတယ်။ အဲဒီတွင်းတွေမှာ တိုင်းတာ စမ်းသပ်ရရှိတဲ့ အချက်အလက်တွေအရ သဘာဝဓာတ်ငွေ့သိုက်ရဲ့ ပမာဏကို အဲဒီအချိန်ကျ တော့မှ အတည်ပြု တွက်ချက်ရမှာဖြစ်ပါတယ်။ အလားတူပဲ ရှေ့ဆက်ပြီးတော့ ကျွန်တော်တို့ Commercid စီးပွားဖြစ် ဘယ်လိုဆက် လုပ်သွားရမလဲဆိုတဲ့ စီမံချက်ဟာ အဲဒီအချိန်ကျမှ လုပ်ရမှာဖြစ်ကြောင်း လေးစားစွာတင်ပြလိုပါ တယ်။ ဒီနေရာမှာ ခုနတုန်းက ဦးတင်ရွှေက လျှပ်စစ်မီးကိုအကြောင်းပြုပြီးတော့ ကျွန်တော်တို့ကို ရေနံနှင့်သဘာဝဓာတ်ငွေ့ ထောက်ပံ့ပေးနိုင်မှုအခြေအနေ၊ နောက် တခါ လျှပ်စစ်ဘက်က အခက်အခဲလေးတွေဒါလေးတွေ ပြည်သူတစ်ယောက်အနေနဲ့ ခံစားမိတဲ့ဟာလေးတွေကို အလွတ် သဘောပြောဆို တင်ပြသွားတာ တွေ့ပါတယ်။ ဒီအတိုင်းပါပဲ ကျွန်တော်တို့ကိုယ်တိုင် လည်းပဲ ဝန်ကြီးဌာနမှာတာဝန် ယူနေသလို တစ်ချိန်တည်းမှာ၊ လူထုကြားထဲမှာရှိနေတာ ဖြစ်တဲ့ အတွက် အထူးသဖြင့် ဒီနေ့ လျှပ်စစ်ကဏ္ဍမှာ Gas Turbines တွေကို အဓိက တာဝန်ယူပြီးတော့ သဘာဝဓာတ်ငွေ့ Supply လုပ်နေရတာ ကျွန်တော်ဖြစ်တဲ့အတွက် လျှပ်စစ်တစ်ခုခုဖြစ်လို့ရှိရင် ဘာကြောင့်ဖြစ်သလဲ ဆိုတဲ့ ဥစ္စာကို၊ အခြေအနေကို တော်တော်လေးနားလည်တာ ကျွန်တော် ကိုယ်တိုင်နားလည်ပါတယ်။ သို့သော်လည်းပဲ တစ်ဖက်က လျှပ်စစ်နဲ့ပတ်သက်လာလို့ရှိရင် အိမ်မှာမီးပျက်ရင် ကျွန်တော် လည်းပဲ စိတ်ဆိုးဒေါသထွက်တဲ့အထဲမှာပါပါတယ်။ ဒါကြောင့် ဒီနေ့ အားလုံးနဲ့ပတ်သက်စပ်ဆိုင်နေတဲ့ လျှပ်စစ်ကို ဘယ်လိုမြန်မြန်နဲ့ လွယ်လွယ်ကူကူများများ ရအောင် လုပ် ရမလဲဆိုတာကျွန်တော်တို့လည်းပဲ ဒါ တစ်ချိန်လုံးကြံဆနေ ကြတာဖြစ်ပါတယ်။ ဒီတော့ ကျွန်တော်ပြီးခဲ့တဲ့နှစ်က စောစောက ဆရာ ဒေါက်တာတင်ရွှေပြောသွားသလိုပါပဲ၊ ပြီးခဲ့တဲ့ ၂၀၁၁ နှစ်ကုန်ပိုင်းလောက်မှာ ကျွန်တော်တို့ သဘာဝဓာတ်ငွေ့ရဲ့ လက်ရှိအခြေအနေ တွေ၊ နောင်ဖြစ်လာမယ့် အလားအလာတွေဒါလေးတွေဟာလွှတ်တော်မှာအလျဉ်းသင့်သလို တင်ပြခဲ့ဖူး ပါတယ်။ တစ်ချိန်တည်း၊ တစ်ပြိုင်တည်းမှာ နိုင်ငံတော် မှာ လျှပ်စစ်ပိုင်းက တော်တော်လေး သုံးစွဲတဲ့အားနဲ့ ထုတ်လုပ်နိုင်တာမမျှမတဖြစ်လာတဲ့အခါမှာ တော်တော်များများဟာ ကျွန်တော်တို့ နိုင်ငံခြားကိုထုတ်ရောင်းနေတဲ့သဘာဝဓာတ်ငွေ့တွေ ပြန်ပြီးတော့ယူလိုက်ပါလား၊ ဒါမျိုးလေးတွေ လွယ်လွယ်ကူကူအကြံပြု ကြတာ ရှိပါတယ်။ တကယ်တော့ အကြိမ် များစွာ တင်ပြခဲ့သလိုပဲ၊ ဒါတွေဟာ နှစ်နိုင်ငံချုပ်ဆိုထားတဲ့စာချုပ်တွေဖြစ်တဲ့အတွက် လေးစားလိုက်နာရမှာ ဖြစ်တယ်။ သို့သော်လည်းပဲ စောစောက ကျွန်တော်တင်ပြသလိုပဲ ကျွန်တော်တို့ကိုယ်တိုင် လျှပ်စစ်ရဲ့ အခက်အခဲကိုနားလည်နေတယ်၊ သုံးချင်တယ်။ ဒီလိုဖြစ်တဲ့အတွက် အခု ကျွန်တော်တို့ ဆီက ဝယ်တဲ့တိုင်းပြည်တွေနဲ့ ပြန်ပြီးတော့ ကျွန်တော်တို့ ခုနအချင်းချင်းနားလည်မှုတွေ၊ လေးစားမှုတွေ၊ ချစ်ကြည်ရင်းနှီးမှုတွေ ဒီအခြေခံတဲ့ ကျွန်တော်တို့ ပြန်ပြီး ညှိနှိုင်းလို့ရအောင် ကျွန်တော်တို့ယူပါတယ်။ ရအောင်ယူတာဖြစ်တဲ့အတွက်လည်းပဲ ဒီနေ့ ကျွန်တော်တို့နဲ့ ထိုင်းနိုင်ငံ နဲ့ အရောင်းအဝယ်စာချုပ်မှာ မည်သို့ပဲရှိစေကာမူ ကျွန်တော်တို့ ပြန်ပြီးတော့ တော်တော်များများ သုံးခွင့်ရဖို့ ရှိပါတယ်။ ဒါလေးတွေဟာလည်းပဲ နှစ်နိုင်ငံ လုပ်နေတဲ့ ခုန ညှိနှိုင်းမှုတွေ မပြီးပြတ် သေးတဲ့အတွက် ပမာဏအတိအကျကိုတော့ ဒီအချိန်မှာ ပြောဖို့ခက်ပါတယ်။ သို့သော်လည်းပဲ ကျွန်တော်လျှပ်စစ်ဝန်ကြီးဌာနကိုညှိနှိုင်းပြီးပါပြီ။ဒီနေ့ ကုဗပေ သန်း(၂၅) အခုယူရင် အခုရတယ်။ သို့သော်လည်းပဲ တစ်ဖက်က ခုနက စက်ရုံတည်တဲ့ဥစ္စာက ရက်ပိုင်း၊ လပိုင်းအတွင်းမှာ မပြီးနိုင်ဘူး။ ဒီလို အခြေအနေလေးတွေ ဖြစ်ပါတယ်။ အလားတူပဲ တရုတ်နိုင်ငံကို ကျွန်တော်တို့ ရောင်းချမယ့် ကုဗပေ သန်း(၄၀၀) မူလတုန်းကအဲဒီ သန်း(၁၀၀)ဟာ မြန်မာနိုင်ငံအလယ်ပိုင်းမှာ ယူဖို့ ဖြစ်ပါတယ်။ သို့သော် ဒါတွေကလည်းပဲ ဒီနေ့ ရခိုင်ဘက် က သွေးချင်းသားချင်းညီနောင်တွေက သူတို့တွေဘက်ကလည်း သုံးချင်ပြုချင်တယ်ဆိုတာဖြစ်လာတဲ့အတွက်ကျွန်တော်တို့ ပြည်တွင်းမှာ သုံးတဲ့ ကုဗပေသန်း(၁၀၀)ထဲက တချို့ တစ်ဝက်ကို ခွဲပြီးတော့ ကျွန်တော်တို့ ရခိုင်ဒေသမှာလုပ်ဖို့ ကျွန်တော်တို့ရဲ့ အစီအမံတွေကိုလည်း ပြန်ပြီးတော့ ညှိနှိုင်းတဲ့အခါမှာလုပ်လို့ ရပါတယ်။ သို့သော်လည်းပဲ ဒီဟာလေးတွေဟာ ခုနကပြောသလိုပဲ နှစ်နိုင်ငံချင်း ညှိနှိုင်းရတယ်။ ပြီးမှတစ်ခါ ကျွန်တော်တို့ ဝန်ကြီး ဌာန ကျွန်တော်တို့ တိုင်းပြည်အတွင်းမှာလည်းပဲ ဟိုဘက်ဝန်ကြီးဌာန၊ ဒီဘက်ဝန်ကြီးဌာန ဒီလိုဟာလေးတွေ ညှိနှိုင်းရတာ ဖြစ်တဲ့အတွက် အချိန် အထိုက်အလျောက် ယူရတာဖြစ်ပါတယ်။ မကြာခင်မှာတော့ ကျွန်တော်တို့ တင်ပြခဲ့တဲ့အတိုင်းပဲ ကျွန်တော်တို့ အမျိုးသားအဆင့် စွမ်းအင်စီမံခန့်ခွဲမှုကော်မတီ ပေါ်ပေါက်လာမှာ ဖြစ်ပါတယ်။ ဒီအချိန်ကျလို့ ရှိရင်တော့ ယခုထက်ပို၍ ကျွန်တော်တို့ဟာ မြန်မာနိုင်ငံရဲ့ စွမ်းအင် ခုန လျှပ်စစ်အပါအဝင်ပေါ့ ဒီဟာလေးတွေကို ယခင်ထက်ပို၍ ထက်ထက်မြက်မြက် သွက်သွက်လက်လက် စီမံခန့်ခွဲနိုင်ပြီးတော့ အကောင်းဘက်ကို ပို၍ မြန်မြန်ဆန်ဆန် ချဉ်းကပ်နိုင်မယ့် အခြေအနေ ရှိပါကြောင်း လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ဆက်လက်ပြီး လွှတ်တော်ကိုယ်စားလှယ် (၄)ဦးက မေးမြန်း တဲ့ မေးခွန်းတွေဟာသညာရေးဝန်ကြီးဌာန၊ဒုတိယဝန်ကြီးတစ်ဦးတည်းကဖြေကြားရမည့် မေးခွန်းတွေ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေ ကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>သာစည်မြို့နယ်၊ ယင်းမာပင်ကျေးရွာ အခြေခံပညာအထက်တန်းကျောင်းခွဲကို အခြေခံ ပညာအထက်တန်းကျောင်းအဖြစ် အဆင့်တိုးမြှင့်ပေးရန် အစီအစဉ် ရှိ/မရှိနှင့် စပ်လျဉ်း သည့်မေးခွန်း</title>
<speech type="speaker">ပထမဦးစွာ မန္တလေးတိုင်းဒေသကြီး မဲဆန္ဒနယ်အမှတ် (၁၂)မှ ဦးဌေးမောင် က သာစည်မြို့နယ်၊ ယင်းမာပင်ကျေးရွာ အခြေခံပညာအထက်တန်းကျောင်းခွဲကို အခြေခံပညာအထက်တန်းကျောင်းအဖြစ် အဆင့်တိုးမြှင့်ပေးရန် အစီ အစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="108">ဦးဌေးမောင်၊ မန္တလေးတိုင်းဒေသကြီး မဲဆန္ဒနယ်အမှတ်၁၂)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ဧည့်သည်တော်ကြီးများ၊ လွှတ်တော်ကိုယ်စားလှယ်ကြီးများ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေလို့ ရှေးဦးစွာ ဂါရဝပြု အပ်ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ် (၁၂)မှ သာစည်မြို့နယ်နဲ့ ဝမ်းတွင်းမြို့နယ်ကို ကိုယ်စားပြု အမျိုးသားလွှတ်တော် ကိုယ်စားလှယ် ဦးဌေးမောင် ဖြစ်ပါတယ်။ ကျွန်တော့်အနေနဲ့ သာစည်မြို့နယ် ယင်းမာပင်ကျေးရွာ အခြေခံပညာ အထက်တန်းကျောင်းခွဲကို အခြေခံပညာအထက်တန်းကျောင်းသို့ အဆင့်တိုးမြှင့်ပေးရန် အစီအစဉ် ရှိ /မရှိ မေးခွန်းကို မေးမြန်းသွားမှာ ဖြစ်ပါတယ်။ လွှတ်တော် ဥက္ကဋ္ဌကြီးခင်ဗျား၊ ယင်းမာပင်ကျေးရွာ အခြေခံပညာအထက်ကျောင်းခွဲဟာ ၂၀၀၃ ခုနှစ် ပညာသင်နှစ်မှ စတင်၍ ပေါ်ပေါက်ခဲ့ပါတယ်။ ကျောင်းသူ/ကျောင်းသားအားလုံး (၁၅၀၀)ခန့် ပညာရည်နို့ သောက်သုံး လျက်ရှိတယ်လို့ သိရှိရပါတယ်။ ကျေးရွာအုပ်စု (၃)အုပ်စု၊ ကျေးရွာပေါင်း (၁၅)ရွာမှ ကျေးလက် ပြည်သူများ၏ သားသမီးများ အားထားရာ ကျောင်း ဖြစ်ပါတယ်။ ထို့အတူပင် ၎င်းကျောင်းတွင် စာသင်ဆောင်များ၊ ကျောင်းသုံးပရိဘောဂများ၊ စာသင်ခုံများ၊ ကွန်ပျူတာများ၊ ရေလောင်း အိမ်သာများနဲ့ ပြည့်စုံလျက်ရှိပြီး ကျောင်း၏ အကျယ်အဝန်းမှာလည်း (၁၀.၄၉)ဧက ရှိကြောင်း သိရှိပါတယ်။ သို့ဖြစ်ပါ၍ သာစည်မြို့နယ် ၊ ယင်းမာပင်ကျေးရွာ အခြေ ခံပညာအထက် ကျောင်းခွဲကို အခြေခံပညာအထက်တန်း ကျောင်းအဆင့်သို့ တိုးမြှင့်ပေးရန် အစီအစဉ် ရှိ /မရှိ ဥက္ကဋ္ဌကြီးမှတစ်ဆင့် မေးမြန်းအပ် ပါတယ်ခင်ဗျား။ ကျေးဇူးတင်ပါတယ်။</speech>
<title>ချောက်မြို့နယ်၊ ရွာမကျေးရွာ အခြေခံပညာမူလတန်းလွန်ကျောင်းကို အခြေခံပညာ အလယ်တန်းကျောင်း(ခွဲ)အဖြစ် အဆင့်တိုးမြှင့်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ် (၂)မှ ဦးအောင်ငြိမ်း က ချောက်မြို့နယ်၊ ရွာမကျေးရွာ အခြေခံပညာမူလတန်းလွန်ကျောင်းကို အခြေခံပညာ အလယ်တန်း ကျောင်း(ခွဲ)အဖြစ် အဆင့်တိုးမြှင့်ပေးရန် အစီ အစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="86">ဦးအောင်ငြိမ်း၊ မကွေးတိုင်းဒေသကြီး မဲဆန္ဒနယ်အမှတ်၂)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးနဲ့တကွ ပြည်ထောင်စုဒုတိယဝန်ကြီးများနဲ့ လွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သဂါရဝပြုအပ်ပါတယ်။ ကျွန်တော် ကတော့ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးအောင်ငြိမ်း ဖြစ်ပါတယ်။ အမျိုးသား လွှတ်တော်ဥက္ကဋ္ဌကြီးမှတစ်ဆင့် ကျွန်တော် မေးမြန်းလိုတဲ့ ကိစ္စကတော့ မကွေးတိုင်းဒေသကြီး ၊ ချောက်မြို့နယ်၊ ရွာမကျေးရွာအုပ်စု ရွာမကျေးရွာ အခြေခံမူလတန်းလွန် ကျောင်းအား အခြေခံ ပညာ အလယ်တန်းကျောင်း(ခွဲ)သို့ အဆင့်တိုးမြှင့် ဖွင့်လှစ်ပေးရေး ကိစ္စဖြစ်ပါတယ်။ မကွေးတိုင်း ဒေသကြီး၊ ချောက်မြို့နယ်၊ ရွာမကျေးရွာအုပ်စု၊ ရွာမကျေးရွာဟာ အိမ်ခြေ (၃၆၆)အိမ်နဲ့ လူဦးရေ (၂၀၂၆)ဦး ရှိတဲ့ ရွာဖြစ်ပြီးတော့ လက်ရှိ ၂၀၁၁-၂၀၁၂ ပညာသင်နှစ်မှာ အခြေခံပညာ မူလတန်း လွန်ကျောင်းဟာ ကျောင်းသား/ကျောင်းသူ (၂၀၆)ဦး ပညာသင်ကြား လျက်ရှိပါတယ်။ ရွာမ ကျေးရွာအုပ်စုရှိ အဆိုပါ အခြေခံပညာ မူလတန်းလွန်ကျောင်းဟာ ကျောင်းဧရိယာ(၇.၂၉)ဧရိယာ ရှိပြီး ကျောင်းဆောင် (၃)ဆောင် ဆောက်လုပ်ထားရှိကာ ကျောင်းသားဦးရေနဲ့ကိုက်ညီတဲ့ ကျောင်းသုံး ပရိဘောဂများလည်း ပြည့်စုံစွာ ရှိနေပြီ ဖြစ်ပါတယ်။ ရွာမကျေးရွာအုပ်စု၊ ရွာမကျေးရွာ အခြေခံပညာမူလတန်းလွန်ကျောင်းကို ၂၀၀၂ ခုနှစ်က စတင်ဖွင့်လှစ်ခဲ့ရာ ခုဆိုရင်(၁၀)နှစ်ကျော်ပြီ ဖြစ်ပါတယ်။ အခြေခံမူလတန်းလွန်ကျောင်း(ရွာမ)ဟာ ချောက်မြို့နဲ့ (၁၉)မိုင်၊ (၂)ဖာလုံ ကွာဝေးတဲ့ အပြင် အနီးဆုံး အဆင့်မြင့်ကျောင်းဖြစ်တဲ့ ဂွေးပင်အထက်တန်းကျောင်းခွဲနဲ့လည်း (၁၂)မိုင်ကျော်ကွာဝေးတဲ့ ကျောင်းတစ်ကျောင်းဖြစ်ပြီးတော့ သွားလာမှု ခက်ခဲတဲ့ ကျောင်းတစ်ကျောင်းလည်း ဖြစ်ပါတယ်။ အခြေခံပညာ မူလတန်းလွန်ကျောင်းရွာမ)ကို အခြေခံပညာအလယ်တန်း ကျောင်းခွဲ အဆင့် တိုးမြှင့်ပေးလို့ရှိရင် ရွာမကျေးရွာအုပ်စုအတွင်းမှာ ရှိတဲ့ ကျောင်းသား/ကျောင်းသူများအပြင် ညောင်ဇင် မင်းစု ၊ကူဖြူရွာ၊ စမ်းစု၊ ချောင်းဦးရွာ စတဲ့ အလယ်တန်းအဆင့်ရှိတဲ့ ကျောင်းသား (၂၅၈)ဦး အတွက်လည်း အဆင်ပြေချောမွေ့စွာ ပညာဆက်လက်သင်ကြားနိုင်မည် ဖြစ်ပါတယ်။ အခြေခံပညာ အလယ်တန်းကျောင်း (ခွဲ)အဆင့်ကို တိုးမြှင့်ဖွင့်လှစ်ပေးနိုင်ဖို့အတွက်လည်း ချောက်မြို့နယ် မြို့နယ်ပညာရေးမှူး၊ မြို့နယ်အုပ်ချုပ်ရေးမှူးနဲ့တကွ ချောက်မြို့နယ် ဂွေးပင်အခြေခံ ပညာအထက်တန်းကျောင်းခွဲ ကျောင်းအုပ်ကြီးတို့ကလည်း အသီးသီးထောက်ခံတင်ပြထား ပြီးတော့မှ ချောက်မြို့နယ် မြို့နယ်ပညာရေးမှူးရုံးကလည်း ၂၀၁၁ ခုနှစ်၊ ဇူလိုင်လ ၂၉ ရက်စွဲပါ စာအမှတ် ၆၈/ဦး(၁)/ ၂၀၁၁ နဲ့မကွေးတိုင်းဒေသကြီး ပညာရေးမှူးထံလည်း တင်ပြထားပြီး ဖြစ်ပါတယ်။ သို့ဖြစ်ပါ၍ ချောက်မြို့နယ်၊ ရွာမကျေးရွာအုပ်စု၊ ရွာမကျေးရွာအခြေခံပညာ မူလတန်းလွန်ကျောင်းကို ကျွန်တော်တို့ အခြေခံပညာအလယ်တန်းကျောင်းခွဲ) အဆင့် တိုးမြှင့်ပေး နိုင်ပါရန်နဲ့ အခြေခံပညာအလယ်တန်းကျောင်း(ခွဲ)အဆင့် တိုးမြှင့်ပေးနိုင်ခြင်း ရှိမရှိ၊ အဆင့်တိုးမြှင့် ဖွင့်လှစ်ပေးမယ် ဆိုရင်လည်း မည်သည့်ပညာသင်နှစ်က စတင်ပြီးတော့ အဆင့်တိုးမြှင့်ဖွင့်လှစ် ပေးမည်ကို အမျိုးသားလွှတ်တော် ဥက္ကဋ္ဌကြီးမှတစ်ဆင့် မေးမြန်းတင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>မိတ္ထီလာမြို့နယ်၊ ရေဝေအထက်တန်းကျောင်း (ခွဲ)ကို အထက်တန်းကျောင်းအဖြစ် အဆင့် တိုးမြှင့်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ် (၁၁)မှ ဦးစိုးအောင် က မိတ္ထီလာမြို့နယ်၊ ရေဝေအထက်တန်းကျောင်း (ခွဲ)ကို အထက်တန်းကျောင်းအဖြစ် အဆင့်တိုးမြှင့်ပေးရန် အစီ အစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="107">ဦးစိုးအောင်၊ မန္တလေးတိုင်းဒေသကြီး မဲဆန္ဒနယ်အမှတ်၁၁)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနဲ့တကွ ပြည်ထောင်စုအဆင့်အဖွဲ့အစည်းဝင်များ ၊ ဖိတ်ကြားထားသော ဧည့်သည်တော်ကြီးများ၊ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးစိုးအောင် ဖြစ်ပါတယ်။ ကျွန်တော့်အနေနဲ့ မိတ္ထီလာမြို့နယ်၊ ရေဝေအထက်တန်းကျောင်း (ခွဲ)ကို အထက်တန်းကျောင်း အဖြစ် အဆင့်တိုးမြှင့်ပေးရန် အစီအစဉ် ရှိ /မရှိ နဲ့ ပတ်သက်တဲ့ မေးခွန်းကို မေးမြန်းသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်တို့ မိတ္ထီလာမြို့နယ်အတွင်းရှိ ရေဝေကျေးရွာဟာ မိတ္ထီလာမြို့မှ မိုင် (၂၀)ခန့် ကွာ ဝေးတဲ့ မိတ္ထီလာ -ကျောက်ပန်းတောင်း ကားလမ်းပေါ်၌ တည်ရှိ၍ အိမ်ခြေ (၅၇၁)အိမ်၊ လူဦးရေ (၃၀၀၀)နီးပါး နေထိုင်ပြီး ပတ်ဝန်းကျင်ကျေးရွာ (၅၀)ကျော်တို့မှ လူမှုရေး၊ စီးပွားရေး၊ ပညာရေးတို့ အဓိက မှီခို အားထားရာ၊ ကူးလူးဆက်ဆံရာ၊ အချက်အချာကျသည့် ဒေသတစ်ခု ဖြစ်ပါတယ်။ အဆိုပါ ရေဝေကျေးရွာ၌ မူလတန်းကျောင်းကို ၁၉၅၂ ခုနှစ်၌လည်းကောင်း၊ အလယ်တန်းကျောင်းကို ၁၉၅၈ ခုနှစ်၌လည်းကောင်း၊ တွဲဖက်အထက်တန်းကျောင်းကို ၁၉၇၂ ခုနှစ်၌လည်းကောင်း၊ အထက်တန်းကျောင်း (ခွဲ)ကို ၁၉၉ရ ခုနှစ်၌လည်းကောင်း အဆင့်ဆင့် တိုးမြှင့်ဖွင့်လှစ်ခွင့် ရရှိခဲ့ပါတယ်။ ယခုအခါ အထက် တန်းကျောင်းအဖြစ် အဆင့်တိုးမြှင့်ဖွင့်လှစ် နိုင်ရေးအတွက် ၂၀၁၀ ခုနှစ် မြို့နယ်ပညာရေးဌာနမှတစ်ဆင့် မန္တလေးတိုင်းဒေသကြီး ပညာရေး ဌာနသို့လည်းကောင်း၊ ၂၀၁၂ ခုနှစ်၊ ဖေဖော်ဝါရီလမှာ ပြည်ထောင်စုအဆင့် ပညာရေးဝန်ကြီးရုံး၌ လည်းကောင်း တင်ပြထားပြီး ဖြစ်ပါတယ်။ ကျောင်းမြေအကျယ်အဝန်း (၁၂.၅)ဧက ရှိပြီး ကျောင်းသားဦရေ (၁၂၀၀)ကျော်ရှိခြင်း၊ စာသင်ဆောင်၊ ပရိဘောဂ၊ စာကြည့်တိုက်၊ သိပ္ပံခန်း၊ ကွန်ပျူတာခန်း၊ အားကစားကွင်း စသည့် အထက်တန်းကျောင်း အင်္ဂါရပ်များ ပြည့်စုံခြင်း၊ အလယ်တန်းကျောင်းခွဲ(၃)ကျောင်း၊ မူလတန်းလွန်ကျောင်း (၅)ကျောင်း၊ မူလတန်း (၂၅)ကျောင်း စုစုပေါင်းအရန်ကျောင်း (၃၃)ကျောင်းရှိခြင်းတို့အပြင် ကျေးရွာပေါင်း (၅၀)ကျော်တို့မှ ကျေးလက်နေ ပြည်သူများ၏ သားသမီးများ အထက်တန်း ပညာ ဆည်းပူးရှာမှီးရာ ကျောင်းတစ် ကျောင်း ဖြစ်ခြင်းတို့ကြောင့် အဆိုပါ ရေဝေကျေးရွာ အထက်တန်းကျောင်း (ခွဲ)အား အထက်တန်းကျောင်းအဖြစ် အဆင့်တိုးမြှင့်ပေးရန် ကျေးလက်နေ ပြည်သူများနှင့် ကျောင်းသား ၊ ကျောင်းသူများ က လိုလားတောင့်တလျက်ရှိကြောင်း သိရှိရပါတယ်ခင်ဗျား။သို့ပါ၍ အဆိုပါ ရေဝေအထက်တန်းကျောင်းခွဲအား အထက်တန်းကျောင်း အဖြစ် အဆင့်တိုးမြှင့်ဖွင့်လှစ်ပေးရန် အစီအစဉ် ရှိ /မရှိ သိလိုကြောင်းနှင့် အဆင့်တိုးမြှင့်ဖွင့်လှစ် ပေးမည်ဆိုပါက မည်သည့်ပညာ သင်နှစ်၌ တိုးမြှင့်ဖွင့်လှစ်ပေးနိုင်မည်ကို သိရှိလိုကြောင်း ဥက္ကဋ္ဌကြီးမှတစ်ဆင့် မေးမြန်းအပ်ပါ တယ်ခင်ဗျား။ ကျေးဇူးတင်ပါတယ်။</speech>
<title>ဖားကန့်မြို့နယ်၊ ဟောင်ပါးကျေးရွာ တွဲဖက်အထက်တန်းကျောင်းကို အထက်တန်းကျောင်းခွဲအဖြစ် အဆင့်တိုးမြှင့်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ် (၈)မှ ဦးမြအုန်း က ဖားကန့်မြို့နယ်၊ ဟောင်ပါးကျေးရွာ တွဲ ဖက်အထက်တန်းကျောင်းကို အထက်တန်း ကျောင်းခွဲ အဖြစ် အဆင့်တိုးမြှင့်ပေးရန် အစီ အစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="8">ဦးမြအုန်း၊ ကချင်ပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုဒုတိယဝန်ကြီး၊ ဖိတ်ကြားထားသော ဧည့်သည်တော်များ၊ အမျိုးသားလွှတ်တော်ကိုယ်စားလှယ်များ ခင်ဗျား။ မင်္ဂလာပါလို့ ဂါရဝပြု နှုတ်ခွန်း ဆက်သအပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒ နယ်အမှတ်(၈)မှ အမျိုးသား လွှတ်တော်ကိုယ်စားလှယ် ဦးမြအုန်း ဖြစ်ပါတယ်။ ကျွန်တော့်အနေနဲ့ ဖားကန့် မြို့နယ်၊ ဟောင်ပါး ကျေးရွာတွဲဖက်အထက်တန်းကျောင်းအား အထက်တန်းကျောင်းခွဲအဖြစ် အဆင့်မြှင့်တင် ပေးရန် အစီအစဉ် ရှိ /မရှိနှင့် စပ်လျဉ်းသည့်မေးခွန်းတစ်ခု မေးမြန်းတင်ပြ လို ပါတယ်။ လေးစား အပ်ပါသော အမျိုးသားလွှတ်တော်ဥက္ကဋ္ဌကြီး ခင်ဗျား။ ဖားကန့်မြို့နယ်၊ ဟောင်ပါးကျေးရွာဟာ ၁၉၄၈ ခုနှစ် မတိုင်မီကတည်းက တည်ရှိခဲ့တဲ့ရွာကြီးဖြစ်ပြီး ယခုအခါ အိမ်ထောင်စု (၉၀၂)စု၊ လူဦးရေ (၄၆၀၈)ဦး နေထိုင်လျက်ရှိတဲ့ ရွာတစ်ရွာ ဖြစ်ပါတယ်။ တွဲဖက်အခြေခံပညာ အထက်တန်းကျောင်းအဖြစ် ၁-၆-၁၉၉၅ ခုနှစ်က ဖွင့်လှစ်ခဲ့ပါတယ်။ ကျောင်းသူ၊ကျောင်းသား (၁၁၅၈) ဦးရှိပြီး အထက်တန်းဘာသာပြ ဆရာ၊ ဆရာမ (၆)ဦးကို ၁၉၉၅ ခုနှစ်မှစ၍ ယနေ့အထိ ငှားရမ်းပြီး ပညာသင်ကြားပေးလျက်ရှိ ပါတယ်။ ဟောင်ပါးကျေးရွာသည်ဖားကန့်မြို့မှ၂၂)မိုင်ခန့်ကွာဝေးပြီးကသိုဏ်းတောင်ကြီးကို ဖြတ်ကျော်ရ သဖြင့် သွားလာ ရေး ခက်ခဲသော ရွာကြီးတစ်ရွာဖြစ်ပါတယ်။ လိုအပ် သော စာသင်ဆောင်နဲ့ ပရိဘောဂများ၊စာကြည့်တိုက်၊ သိပ္ပံခန်း၊ ရေလောင်းအိမ်သာ၊ အားကစားကွင်း စတဲ့ ကျောင်းတစ် ကျောင်းရဲ့ အင်္ဂါရပ်များကို ဒေသရဲ့ အစီအစဉ်ဖြင့် ဆောင်ရွက်ထားပြီးလည်း ဖြစ်ပါတယ်။ သို့ဖြစ်ပါ၍ ဖားကန့်မြို့နယ်၊ ဟောင်ပါးကျေးရွာ တွဲဖက်အထက်တန်းကျောင်းအား အထက်တန်းကျောင်းခွဲအဖြစ် အဆင့်မြှင့်တင်ပေးရန် အစီအစဉ် ရှိ/မရှိကို သိလိုပါသဖြင့် ဒေသခံ ပြည်သူများ ၏ ကိုယ်စား ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျား။ အားလုံးကို ကျေးဇူး တင်ရှိပါ တယ်။</speech>
<speech type="speaker">မေးခွန်းများနဲ့ပတ်သက်ပြီး ပညာရေးဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="99">ဦးဘရွှေ (ဒုတိယဝန်ကြီး၊ ပညာရေးဝန်ကြီးဌာန၊)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်တော် ကြီးများ အားလုံးကို မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်က တော့ ပညာရေးဝန်ကြီးဌာနမှ ဒုတိယဝန်ကြီး ဦးဘရွှေ ဖြစ်ပါတယ်။ လွှတ်တော်ကိုယ်စားလှယ်ကြီးများ မေးကြသည့်မေးခွန်း (၄)ခုစလုံးကို ကျွန်တော် တစ်စပ်တည်း ဖြေကြားသွားမှာ ဖြစ်ပါတယ်။ ပထမဆုံးမေးခွန်း ဖြစ်ပါတယ်။ မန္တလေးတိုင်းဒေသကြီး အမှတ် (၁၂) မဲဆန္ဒနယ် အမျိုးသား လွှတ်တော်ကိုယ်စားလှယ် ဦးဌေးမောင် ၏ ပညာရေးဆိုင်ရာ မေးမြန်းချက်ဖြစ်တဲ့ မန္တလေးတိုင်း ဒေသကြီး၊ သာစည်မြို့နယ်၊ ယင်းမာပင်ကျေးရွာ အခြေခံပညာအထက်တန်း ကျောင်းခွဲအား အခြေခံပညာအထက်တန်း ကျောင်းအဆင့်သို့ တိုးမြှင့်ဖွင့်လှစ် ပေးရန် အစီအစဉ် ရှိ /မရှိ မေးခွန်းနှင့်စပ်လျဉ်း၍ အောက်ပါအတိုင်း ရှင်းလင်းဖြေကြားအပ်ပါတယ်။ ပညာရေးဝန်ကြီး ဌာနအနေဖြင့် ပညာသင်ယူမှုအခွင့်အလမ်း ပိုမိုရရှိရေးအတွက် ကျောင်း အဆင့် တိုးမြှင့်ခြင်း ၊ ကျောင်းအသစ် ဖွင့်လှစ်ခြင်းကိုကို ၂၀၁၂-၂၀၁၃ ပညာသင်နှစ်မှစပြီးတော့ ၂၀၁၅-၂၀၁ညာသင်နှစ်အထိ (၄)နှစ်တာကာလအတွင်း စီမံချက် ရေးဆွဲဆောင်ရွက်လျက် ရှိပါတယ်။ သာစည်မြို့နယ်၊ ယင်းမာပင် အခြေခံပညာအထက်တန်းကျောင်း (ခွဲ)မှာ အထက်တန်းဆင့် ကျောင်းသား (၁၄၀) ဦးရှိကြောင်း စိစစ်တွေ့ရှိရသဖြင့် အခြေခံပညာအထက်တန်းကျောင်း အဆင့်တိုးမြှင့်ပေးရန် အစီအစဉ် မရှိသေးပါကြောင်း ရှင်းလင်းဖြေကြားအပ်ပါတယ်။ ဒုတိယမေးခွန်းဖြစ်တဲ့ မကွေးတိုင်းဒေသကြီး အမှတ် (၂)မဲဆန္ဒနယ် အမျိုးသား လွှတ်တော်ကိုယ်စားလှယ် ဦးအောင်ငြိမ်း ၏ ပညာရေးဆိုင်ရာကဏ္ဍ မေးမြန်းချက်ဖြစ်တဲ့ ချောက်မြို့နယ်၊ ရွာမကျေးရွာအုပ်စု၊ ရွာမကျေးရွာ အခြေခံပညာမူလတန်းလွန်ကျောင်းအား အခြေခံပညာအလယ်တန်းကျောင်း(ခွဲ)သို့ အဆင့်တိုးမြှင့်ပေးနိုင်ခြင်း ရှိ မရှိ မေးခွန်းနှင့် စပ်လျဉ်း၍ အောက်ပါအတိုင်း ရှင်းလင်းဖြေကြားအပ်ပါတယ်။ ပညာရေးဝန်ကြီးဌာနအနေဖြင့် ပညာသင်ယူမှုအခွင့်အလမ်း ပိုမို ရရှိရေးအတွက် ကျောင်းအဆင့် တိုးမြှင့်ခြင်း၊ ကျောင်းအသစ် ဖွင့်လှစ်ခြင်းများကို ၂၀၁၂-၂၀၁၃ ပညာသင်နှစ်မှစ၍ ၂၀၁၅-၂၀၁၆ ပညာသင်နှစ်အထိ (၄)နှစ်တာကာလအတွင်း စီမံချက်ရေးဆွဲ ဆောင်ရွက်လျက်ရှိပါတယ်။ ချောက်မြို့နယ်၊ ရွာမကျေးရွာအုပ်စု၊ ရွာမကျေးရွာ အခြေခံပညာ မူလတန်းလွန်ကျောင်း တွင် အလယ်တန်းဆင့် ကျောင်းသား(၆၄)ဦးသာရှိကြောင်း စိစစ်တွေ့ရှိရသဖြင့် အခြေခံပညာအလယ်တန်းကျောင်း (ခွဲ) အဖြစ် အဆင့်တိုးမြှင့် ဖွင့်လှစ်ပေးနိုင်ခြင်း မရှိသေးပါကြောင်း ရှင်းလင်းဖြေကြားအပ်ပါတယ်။ တတိယမေးခွန်းဖြစ်တဲ့ မန္တလေးတိုင်းဒေသကြီး အမှတ် (၁၁) မဲဆန္ဒနယ် အမျိုး သား လွှတ်တော်ကိုယ်စားလှယ် ဦးစိုးအောင်၏ ပညာရေးဆိုင်ရာ မေးမြန်းချက်ဖြစ်တဲ့ မိတ္ထီလာမြို့နယ်၊ ရေဝေအခြေခံပညာအထက်တန်းကျောင်း(ခွဲ)အား အခြေခံပညာအထက်တန်း ကျောင်းအဆင့် တိုးမြှင့်ပေးနိုင်ခြင်း ရှိ/မရှိ မေးခွန်းနှင့်စပ်လျဉ်း၍ အောက်ပါအတိုင်း ရှင်းလင်းဖြေကြားပါတယ်။ ပညာရေးဝန်ကြီးဌာနအနေနဲ့ ပညာသင်ယူမှုအခွင့်အလမ်း ပိုမိုရရှိရေးအတွက် ကျောင်းအဆင့် တိုးမြှင့်ခြင်း၊ ကျောင်းအသစ် ဖွင့်လှစ်ခြင်းများကို ဖော်ပြပါအတိုင်း ၂၀၁၂-၂၀၁၃ ပညာသင်နှစ်မှ စပြီးတော့ ၂၀၁၅-၂၀၁၆ ပညာသင်နှစ်အထိ (၄)နှစ်တာကာလအတွင်း စီမံချက် ရေးဆွဲဆောင်ရွက်လျက်ရှိပါတယ်။ မိတ္ထီလာမြို့နယ်၊ ရေဝေအခြေခံပညာအထက်တန်း ကျောင်း (ခွဲ)မှာ အခြေခံပညာအထက်တန်းဆင့် ကျောင်းသား (၂၆၂) ဦး ရှိကြောင်း စိစစ် ဆေးတွေ့ရှိရပါသဖြင့် လာမည့် ပညာသင်နှစ်ဖြစ်တဲ့ ၂၀၁၃-၂၀၁၄ ပညာသင်နှစ်မှာ အခြေခံပညာအထက်တန်းကျောင်းအဆင့်သို့ တိုးမြှင် ရန် စီစဉ်ဆောင်ရွက်သွားမည် ဖြစ်ပါကြောင်း ရှင်းလင်း ဖြေကြား အပ်ပါတယ်။ စတုတ္ထမေးခွန်းဖြစ်တဲ့ ကချင်ပြည်နယ်၊ဖားကန့်မြို့နယ်အမှတ်(၈)မဲဆန္ဒနယ်အမျိုးသား လွှတ်တော် ကိုယ်စားလှယ် ဦးမြအုန်း ၏ ပညာရေးဆိုင်ရာကဏ္ဍမေးမြန်းချက်ဖြစ်တဲ့ ဖားကန့် မြို့နယ်၊ ဟောင်ပါး တွဲဖက်အခြေခံပညာအထက်တန်းကျောင်းအား အခြေခံ ပညာအထက်တန်းကျောင်း(ခွဲ) အဖြစ် အဆင့်တိုးမြှင့်ပေးနိုင်ခြင်း ရှိ/မရှိ မေးခွန်းနှင့် စပ်လျဉ်း၍ အောက်ပါအတိုင်း ဖြေကြားအပ်ပါတယ်။ ပညာရေးဝန်ကြီးဌာနအနေဖြင့် ပညာသင်ယူမှုအခွင့်အလမ်းများ ပိုမိုရရှိရေး အတွက် အထက်တွင် ဖော်ပြခဲ့သည့်အတိုင်း ၂၀၁၂-၂၀၁၃ ပညာသင်နှစ်မှ ၂၀၁၅-၂၀၁၆ ပညာသင်နှစ်အထိ(၄)နှစ်တာ ကာလအတွင်း စီမံချက်ရေးဆွဲဆောင်ရွက်လျက် ရှိပါတယ်။ ဖားကန့်မြို့နယ်၊ ဟောင်ပါး တွဲဖက်အခြေခံပညာ အထက်တန်းကျောင်းမှာ အထက်တန်းဆင့် ကျောင်းသား(၆၉)ဦးရှိကြောင်း စိစစ်တွေ့ရှိရပါသဖြင့် လာမည့် ၂၀၁၃-၂၀၁၄ ပညာသင်နှစ်တွင် အခြေခံပညာအထက်တန်းကျောင်း(ခွဲ)အဆင့်တိုးမြှင့်ပေးရန် စီစဉ်ဆောင်ရွက် သွားမည်ဖြစ်ပါကြောင်း ရှင်းလင်းဖြေကြားအပ်ပါတယ်။ လေးစားပါတယ်။</speech>
</section>
<section value="Bill">	
<bill>
<title>အမျိုးသားလွှတ်တော်ဥပဒေကြမ်းကော်မတ္ဝက္ကဋ္ဌ သို့မဟုတ် ယင်းကတာဝန်ပေးအပ် သည့် ပုဂ္ဂိုလ်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသောဝ၁၂ ခုနှစ် စာစစ်အဖွဲ့ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည် ဖတ်ကြားရှင်းလင်းခြင်း</title>
<speech type="speaker">အစီအစဉ်(၆)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၂ ခုနှစ် စာစစ်အဖွဲ့ ဥပဒေကြမ်း နှင့်စပ်လျဉ်း၍ ဥပဒေကြမ်းကော်မတီရဲ့ အစီရင်ခံစာကို ဥပဒေကြမ်းကော်မတီက ပြန်လည်ဖတ်ကြား ရှင်းလင်းမှာ ဖြစ်ပါတယ်</speech>
<speech><mp id="122">ဦးကျော်ကျော်(ဥပဒေကြမ်ကော်မတီဝင်)</mp>လေးစားအပ်ပါသော အမျိုးသား လွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော်များအားလုံးကို မင်္ဂလာပါလို့ ကျွန်တော် ဦးစွာပဏာမ နှုတ်ဆက်ဂါရဝပြုအပ်ပါတယ်။ ကျွန်တော်ကတော့ အမျိုးသားလွှတ်တော် ဥပဒေကြမ်းကော်မတီဝင် ဦးကျော်ကျော် ဖြစ်ပါတယ်။ ၂၀၁၂ ခုနှစ် စာစစ်ဥပဒေကြမ်း အစီရင်ခံစာကို ဥပဒေကြမ်းကော်မတီရဲ့ ကိုယ်စား ကျွန်တော် ဖတ်ကြားတင်သွင်းပေးပါမယ်။ ၂၀၁၂ ခုနှစ်၊ စာစစ်အဖွဲ့ဥပဒေကြမ်းနှင့်စပ်လျဉ်း၍ အမျိုးသားလွှတ်တော် ကိုယ်စားလှယ်များ၏ အကြံပြုချက်အပေါ် အမျိုးသား လွှတ်တော် ဥပဒေကြမ်းကော်မတီ၏ ပြန်လည်စိစစ် တင်ပြချက် အစီရင်ခံစာ - နိဒါန်း ၁။ အမျိုးသားလွှတ်တော်၊ ဥပဒေကြမ်းကော်မတီသည် ၂၀၁၂ ခုနှစ်၊ စာစစ်အဖွဲ့ ဥပဒေကြမ်းနှင့် စပ်လျဉ်း၍ ကော်မတီ၏လေ့လာတွေ့ရှိချက်နှင့် သဘောထား မှတ်ချက်ကို ၈ -၈-၂၀၁၂ ရက်နေ့တွင် ကျင်းပပြုလုပ်သော ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၂၂) ရက်မြောက်နေ့တွင် အစီရင်ခံစာ ဖတ်ကြားခဲ့ပါသည်။ ၁၅-၈-၂၀၁၂ ရက်နေ့တွင် အမျိုးသားလွှတ်တော် ကိုယ်စားလှယ် (၄)ဦးက ဤဥပဒေကြမ်း အပေါ် အကြံပြု ဆွေးနွေးခဲ့ပါသည်။ ယင်းအကြံပြုချက်၊ ဆွေးနွေးချက်များကို လွှတ်တော်က တာဝန်ပေးချက်အရ ထပ်မံကြားနာလေ့လာစိစစ်၍ ဥပဒေကြမ်းကော်မတီ၏ ထပ်မံဖြည့်စွက် ပြင် ဆင်ချက်များအား အစီရင်ခံတင်ပြအပ်ပါသည်။ လေ့လာတွေ့ရှိချက်များ ၂။ ၂၀၁၂ ခုနှစ်၊ စာစစ်အဖွဲ့ဥပဒေကြမ်းနှင့်စပ်လျဉ်း၍ အမျိုးသားလွှတ်တော်၊ ဥပဒေကြမ်းကော်မတီနှင့် ပညာရေးဝန်ကြီးဌာနမှတာဝန်ရှိသူများ၊ အကြံပြု ဆွေးနွေးခဲ့သည့် အမျိုးသားလွှတ်တော် ကိုယ်စားလှယ်များ၏ညှိနှိုင်းသဘောတူညီချက်များမှာ အောက်ပါအတိုင်း ဖြစ်ပါသည်(က) ပညာရေးဝန်ကြီးဌာနမှ တာဝန်ရှိသူများနှင့် ထပ်မံညှိနှိုင်းပြင်ဆင်ချက်များမှာ(၁) ဤဥပဒေကြမ်း၏ အမည်အား စာစစ်အဖွဲ့ ဥပဒေဟုပြင်ဆင်ရန်နှင့် ပုဒ်မ၄၊ ပုဒ်မခွဲ(စ) ပုဒ်မခွဲငယ်(၃)တွင်မမှန်ကန်သောနည်းဖြင့် ကြိုတင်ထုတ်ပေးထား ကြောင်းသိရှိရလျှင် စာသားအစား တစ်နည်းနည်းဖြင့်ကြိုတင်သိရှိစေရန် ဆောင်ရွက်ခြင်း သို့မဟုတ် အားထုတ်ကြိုးပမ်းထားကြောင်း သိရှိရလျှင် ဟု ပြင်ဆင်ရန် ညှိနှိုင်းသဘောတူခဲ့ပါ သည်။ (ခ) ဦးနု၊ ရန်ကုန်တိုင်းဒေသကြီး၊ မဲဆန္ဒနယ်အမှတ်(၆)၏ ဆွေးနွေးချက်များနှင့်စပ်လျဉ်းပြီး - (၁) ဤဥပဒေကြမ်း ပုဒ်မ ၂၊ ပုဒ်မခွဲ (က) တွင် ပြည်ထောင်စုအစိုးရဟူသော စကားရပ်အစား ပြည်ထောင်စုအစိုးရအဖွဲ့ ဟု ထပ်မံဖြည့်စွက်ရန်နှင့် အထက်တန်းအဆင့် စာသားအစား အခြေခံပညာရေးအဆင့် ဟု မူလအတိုင်းထားရှိရန် သဘောတူညီ ခဲ့ပါသည်။ ပုဒ်မ ၂၊ ပုဒ်မခွဲ (ဃ) ပုဒ်မခွဲငယ် (၉)တွင် ညစ်ညမ်းစွာရေးသား ထားခြင်း စာသားအစား မသက်ဆိုင်၊ မသင့်လျော်သည်များ ရေးသားထားခြင်း ဟု ပြင်ဆင်ရန် သဘောတူညီခဲ့ပါသည်။ ထို့ပြင် ပုဒ်မ ၃၊ ပုဒ်မခွဲ (ခ)ကို မူလအတိုင်း ထားရှိရန်နှင့် ပုဒ်မခွဲ (ဂ)တွင် ရာထူးအရမဟုတ်သည့် အဖွဲ့ဝင်များ၏ သက်တမ်းမှာ သုံးနှစ်ဖြစ်သည်ဟု ဖော်ပြချက်အစား အဆိုပါစကားရပ်ွင် သက်တမ်းမှာ သုံးနှစ်ဆိုသည်မှာ အကြောင်းကြောင်းကြောင့် သတ်မှတ်ကာလ အတွင်း အဆိုပါအဖွဲ့ဝင်အား ပြောင်းလဲသတ်မှတ်ရန် ရှိလာနိုင်ပါသဖြင့် သက်တမ်းမှာအများဆုံးသုံးနှစ်ကို ပြင်ဆင် ရန် သဘောတူညီခဲ့ပါသည်။ ပုဒ်မ ပုဒ်မခွဲ(ဃ)တွင် စည်းမျဉ်းများကို ဆိုသည့်စာသား အစား ဤ စည်းမျဉ်းစည်းကမ်းများကို ဟု ပြင်ဆင်ရန် ညှိနှိုင်းသဘောတူညီသည်။ (ဂ) ဦးမောင်အေးထွန်း၊ ရခိုင်ပြည်နယ်၊ မဲဆန္ဒနယ်အမှတ် (၉)၏ ဆွေးနွေးချက်များနှင့်စပ်လျဉ်းပြီး - (၁) ဤဥပဒေကြမ်းပုဒ်မ၂၊ ပုဒ်မခွဲ (က)တွင်စာမေးပွဲဆိုသည်မှာ စာစစ်အဖွဲ့သို့သီးခြားတာဝန်ပေးအပ်၍စစ်ဆေးစေသောအခြားစာမေးပွဲကို သော်လည်း ကောင်း ဟူသည့်စကားရပ်တွင် သီးခြားနှင့်အခြားကို ထပ်၍ အသုံးပြုရန် မလိုအပ်သဖြင့်စာမေးပွဲဆိုသည်မှာစာစစ်အဖွဲ့သို့သီးခြားတာဝန်လွှဲအပ်၍ စစ်ဆေးစေသောစာမေးပွဲကိုသော်လည်းကောင်း ဟုပြင်ဆင်ရေးသားရန် သဘောတူညီခဲ့ပါသည်။ ပုဒ်မ၂၊ ပုဒ်မခွဲ(ဃ)၊ ပုဒ်မခွဲငယ် (၂)နှင့်(၃)တို့တွင် အဆိုပါ ဝတ္ထုပစ္စည်းများ ကို အစား ပုဒ်မခွဲငယ် (၁)ပါ ဝတ္ထုပစ္စည်းများကို ဟု လည်းကောင်း၊ ပုဒ်မ၄၊ ပုဒ်မခွဲ (စ)၊ ပုဒ်မခွဲငယ် (၂) နှင့် (၄)တို့တွင် စစ်ဆေးသူအားစာသားအစစ်ဆေးသူကို ပြင်ဆင်ရန်နှင့် ပုဒ်ပုဒ်မခွဲစ)၊ ပုဒ်မခွဲငယုံ၂) (၄)နှင့်(၅)တို့တွင် အရေးယူရန် သက်ဆိုင်ရာဌာနသို့ အကြောင်းကြားရမည် စကားရပ်အစား ဝန်ထမ်းစည်းမျဉ်းစည်းကမ်းနှင့် အညီ အရေးယူရန်နှင့် လိုအပ်ပါက တည်ဆဲဥပဒေနှင့်အညီအရေးယူရန် ပညာရေးဝန်ကြီးဌာနသို့ အကြောင်းကြား ရမည် ဟု ဖြည့်စွက်ရန် သဘောတူညီခဲ့ကြပါသည်။ (ဃ) ဦးခင်မောင်ရီ၊ဧရာဝတီတိုင်းဒေသကြီး မဲဆန္ဒနယ်အမှတ် (၆)၏ဆွေးနွေးချက်များနှင့် စပ်လျဉ်းပြီး (၁) ဤဥပဒေကြမ်း ပုဒ်မ ၂၊ ပုဒ်မခွဲ (က)တွင် သင်ကြားသင်ယူမှု အစားသင်ယူမှု ဟု လည်းကောင်း၊ ပုဒ်မ ၄၊ ပုဒ်မခွဲ (စ) ပုဒ်မခွဲငယ်(၄)တွင် လျစ်လျူရှုသည့် အဖြေလွှာစစ်ဆေးရန်ကြီးကြပ်သူ သို့မဟုတ် စာစစ် သူအား အရေးယူရန်ဆိုသည့် စာသားအစား လျစ်လျူရှုသည့်ဘာသာရပ် စာစစ်မှူးချုပ်၊ စာစစ်မှူး သို့မဟုတ် စာစစ်သူအား အရေးယူရန် ဟုပြင်ဆင်ရေးသားရန် သဘောတူညီခဲ့ပါသည်။ (င) ဦးအုန်းတင်၊ ရခိုင်ပြည်နယ် မဲဆန္ဒနယ်အမှတ်(၁၀)၏ ဆွေးနွေးချက်များနှင့်စပ်လျဉ်း၍(၁) ပုဒ်မ၄၊ ပုဒ်မခွဲ (က)တွင် လုပ်ထုံးလုပ်နည်းများနှင့်အညီ စာသား၏ နောက်တွင် မြန်မာနိုင်ငံတစ်နိုင်ငံလုံးအတွက် ပညာရေးဝန်ကြီးဌာန ကပြုစုသည့် တစ်ခုတည်း သောမေးခွန်းစနစ်ဖြင့် ဟူသောစာသားအား ဖြည့်စွက်ရန် ညှိနှိုင်းသဘောတူညီ ခဲ့ပါသည်။ ထို့ပြင် ပုဒ်မှ၊ ပုဒ်မခွဲ(ခ)နှင့် (ဂ)တို့အား စာမေးပွဲကျင်းပရေးနှင့်စစ်ဆေးရေး တာဝန်ဆောင်ရွက်ရာတွင် လိုအပ်သည့် စာမေးပွဲများ ကျင်းပရေးနှင့် စစ်ဆေးဆိုင်ရာအဖွဲ့များ ဖွဲ့စည်းပြီး ဒေသဆိုင်ရာ ပညာရေးဝန်ထမ်းများနှင့် အခြားသင့်တော်သောပုဂ္ဂိုလ်များကို တာဝန်ပေးနိုင်သည် ဟု ပုဒ်မခွဲနှစ်ခုအား ပုဒ်မခွဲတစ်ခုအဖြစ် ပြောင်းလဲပြင်ဆင်ရန် ညှိနှိုင်းသဘောတူညီခဲ့ပါသည်။ ကော်မတီ၏သဘောထားမှတ်ချက် ၃။ ၂၀၁၂ခုနှစ်၊ စာစစ်အဖွဲ့ ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ (၇-၈-၂၀၁၂) ရက်နေ့ကလွှတ်သို့ တင်ပြခဲ့သည့် မူလအစီရင်ခံစာတွင် ပါဝင်သည့် ဖော်ပြထားချက် များနှင့် ပညာရေးဝန်ကြီးဌာနမှ တာဝန်ရှိသူများ၊ အကြံပြုဆွေးနွေးခဲ့သည့် အမျိုးသားလွှတ်တော် ကိုယ်စားလှယ်(၄)ဦးတို့၏ ညှိနှိုင်းသဘောတူညီချက်များအား ဖြည့်စွက်ပြင်ဆင်ခြင်းများကို အမျိုးသားလွှတ်တော်က အတည်ပြုနိုင်ပါရန် တင်ပြအပ်ပါသည်။ အားလုံး ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့ လာသော၂၀၁၂ ခုနှစ်၊ စာစစ်အဖွဲ့ ဥပဒေကြမ်းအား အတည်ပြုရန်အမျိုးသားလွှတ်တော်၏အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၂ ခုနှစ်၊ စာစစ်အဖွဲ့ ဥပဒေကြမ်းကို အမျိုးသားလွှတ်တော်ဥပဒေကြမ်းကော်မတီက ပြင်ဆင်ထားသည့်အတိုင်း တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ် ရယူမှာ ဖြစ်ပါတယ်</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ခေါင်းစဉ်ပုံစံအမှန် ပြင်ဆင်ချက် - စာစစ်အဖွဲ့ ဥပဒေ၊ (၂၀၁၂ ခုနှစ်၊ ပြည်ထောင်စုလွှတ်တော် ဥပဒေအမှတ်) ၁၃၇၄ ခုနှစ်၊ လ ရက်(၂၀၁၂ ခုနှစ်၊ လ ရက်) ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် ခေါင်းစဉ်ပုံစံအမှန် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် ခေါင်းစဉ်ပုံစံအမှန် ပြင်ဆင်ချက်သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">လွှတ်တော်ကသဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၁)၊ အခန်းခေါင်းစဉ် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၁)၊ အခန်းခေါင်းစဉ် သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၁)၊ အပိုဒ် ၂(က)၊ (ဃ)အပိုဒ်ခွဲငယ်(၂) (၃) (၉) ၊ ၂။ ဤဥပဒေပါ စကားရပ်များသည် အောက်ပါအတိုင်းအဓိပ္ပာယ် သက်ဝင်စေရမည်(က) “စာမေးပွဲ”ဆိုသည်မှာ ပြည်ထောင်စုအစိုးရအဖွဲ့က အခါအားလျော်စွာ သတ်မှတ်သော အခြေခံပညာရေးအဆင့် သင်ယူမ ပြီးဆုံးသည့်အခါ ဤဥပဒေအရ စာစစ်အဖွဲ့က စစ်ဆေးသောစာမေးပွဲကို သော်လည်းကောင်း၊ ပြည်ထောင်စု အစိုးရအဖွဲ့က အဆိုပါ စာစစ်အဖွဲ့ သို့ သီးခြားတာဝန်လွှဲအပ်၍ စစ်ဆေးစော စာမေးပွဲကို သော်လည်းကောင်း ဆိုသည်။ (ဃ) “မသမာသောနည်း”ဆိုသည်မှာ စာမေးပွဲဖြေဆိုသူ တစ်ဦးဦးသည် - (၂) ပုဒ်မခွဲငယ်(၁)ပါ ဝတ္ထုပစ္စည်းများကို မိမိလက်လှမ်းမီရာတွင် ထားရှိခြင်း၊ သို့မဟုတ် လက်လှမ်းမီအောင် စီစဉ်ထားရှိခြင်း၊ (၃) ပုဒ်မခွဲငယ်(၁)ပါ ဝတ္ထု ပစ္စည်းများမှ ကူးယူခြင်း၊ (၉) အဖြေလွှာအား ဆုတ်ဖြဲခြင်း၊ စစ်ဆေး၍ မရအောင် ဆောင်ရွက်ခြင်းနှင့် အဖြေလွှာပေါ်တွင် မသက်ဆိုင်၊ မသင့်လျော်သည်များ ရေးသားထားခြင်း။ ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၁)၊ အပိုဒ် ၂(က)၊(ဃ) အပိုဒ်ခွဲငယ် (၂) (၃) (၉) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၁)၊ အပိုဒ် ၂(က)၊ (ဃ) အပိုဒ်ခွဲငယ် (၂)(၃) (၉)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">။အမျိုးသားလွှတ်တော် ဥပဒေကြမ်းကော်မတီ၏ အခန်း (၂)၊ အခန်း ခေါင်းစဉ် ပြင်ဆင်ချက် -အခန်း(၂)၊ အခန်းခေါင်းစဉ် အခန်း(၂)၊ စာစစ်အဖွဲ့ ဖွဲ့စည်းခြင်းနှင့် လုပ်ငန်းတာဝန်များဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၂)၊ အခန်းခေါင်းစဉ် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၂)၊ အခန်းခေါင်းစဉ် သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင် ဖြည့်စွက်ချက် အခန်း(၂)၊ အပိုဒ် ၃(က)၊ (ဂ)၊ ၄(က)၊ (ခ)၊(ဃ)၊(င)အပိုဒ်ခွဲငယ်(၁) (၂) (၃)၊ အပိုဒ်၄(စ)အပိုဒ်ခွဲငယ်(၂) ၃။ (က) ပြည်ထောင်စုအစိုးရအဖွဲ့ သည် စာမေးပွဲများ ကျင်းပစစ်ဆေးခြင်းဆိုင်ရာကိစ္စရပ်များကို ကြီးကြပ်ရန်အတွက် မြန်မာနိုင်ငံစာစစ်အဖွဲ့ကို ဖွဲ့စည်းရမည် (ဂ) မြန်မာနိုင်ငံစာစစ်အဖွဲ့၏ရာထူးအရ မဟုတ်သည့် အဖွဲ့ဝင်များ၏ သက်တမ်းမှာ အများဆုံး သုံးနှစ် ဖြစ်သည်။ ၄။ မြန်မာနိုင်ငံစာစစ်အဖွဲ့၏ လုပ်ငန်းတာဝန်များမှာ အောက်ပါအတိုင်းဖြစ်သည်(က) ပြည်ထောင်စုအစိုးရအဖွဲ့က ချမှတ်ထားသော ပညာရေးဆိုင်ရာ မူဝါဒများ ဤဥပဒေအရ ထုတ်ပြန်ထားသည် နည်းဥပဒေ၊ စည်းမျဉ်း၊စည်းကမ်း၊ အမိန့်ကြော်ငြာစာ၊ အမိန့်၊ ညွှန်ကြားချက် လုပ်ထုံးလုပ်နည်းများနှင့်အညီ မြန်မာနိုင်ငံ တစ်နိုင်ငံလုံးအတွက် ပညာရေးဝန်ကြီးဌာနက ပြုစုသည့် တစ်ခုတည်းသော မေးခွန်းစနစ်ဖြင့် စာမေးပွဲလုပ်ငန်းများကို စီမံခန့်ခွဲရမည်။ (ခ)စာမေးပွဲကျင်းပရေးနှင့် စစ်ဆေးရေးတာဝန် ဆောင်ရွက်ရာတွင် လိုအပ်သည့်စာမေးပွဲများ ကျင်းပရေးနှင့် စစ်ဆေးရေးဆိုင်ရာအဖွဲ့များ ဖွဲ့စည်း၍ ဒေသဆိုင်ရာ ပညာရေးဝန်ထမ်းများနှင့် အခြားသင့်တော်သော ပုဂ္ဂိုလ်များကိုတာဝန်ပေးနိုင်သည်။ (ဃ) စာမေးပွဲအသီးသီးအတွက် စာမေးပွဲဖြေဆိုခွင့် စာစစ်ဌာနသတ်မှတ်ဖွင့်လှစ်ခြင်းနှင့်စာမေးပွဲကျင်းပရေး ၊စာမေးပွဲဖြေဆိုသူများလိုက်နာရန်၊ စာမေးပွဲကြီးကြပ်သူများ လိုက်နာရန်၊ အောင် -ရှုံး ဆုံးဖြတ်ရေး စသည်တို့နှင့် သက်ဆိုင်သော စည်းမျဉ်း၊ စည်းကမ်းများကို လိုအပ်သလို ရေးဆွဲပြဋ္ဌာန်းရမည်။ (င)စာမေးပွဲအသီးသီးအတွက်(၁) စာမေးပွဲဝင်ကြေး၊ မေးခွန်းထုတ်ယူခ၊ အဖြေလွှာပို့ခ၊ အဖြေလွှာ စစ်ဆေးခ၊ စာမေးပွဲကြီးကြပ်ခများနှင့် စာစစ်ဌာနအသုံးစရိတ်များ၊ စာမေးပွဲဆိုင်ရာချီးမြှင့်ငွေများကို သတ်မှတ်ပေးရမည်။ (၂) အောင်စာရင်းပြုစုခြင်း၊ ထုတ်ပြန်ခြင်း၊ အောင်လက်မှတ်ပုံစံ သတ်မှတ်ခြင်း၊ အောင်လက်မှတ်ထုတ်ပေးခြင်းတို့ကို ဆောင်ရွက်ရမည်။ (၃) ရငွေသုံးငွေများကိုပြည်ထောင်စုအစိုးရအဖွဲ့ကသတ်မှတ်ပြဋ္ဌာန်းထားသည့်အတိုင်းပေးသွင်းခြင်း၊ ခွင့်ပြုချက်အတိုင်း သုံးစွဲခြင်း၊ ငွေစာရင်း ဆိုင်ရာလုပ်ထုံးလုပ်နည်းနှင့်အညီ စာရင်းများ ထားရှိရမည်။ ၄။(စ) စာမေးပွဲတစ်ခုခုတွင်(၂) မသမာမှုပြု နေသည်ကို လျစ်လျူရှုသည့် သို့မဟုတ် တစ်နည်းနည်းဖြင့် အားပေးကူညီသည့် စာမေးပွဲကြီးကြပ်သူကို ဝန်ထမ်းစည်းမျဉ်း စည်းကမ်းနှင့်အညီ(၂ရ အရေးယူရန်နှင့် လိုအပ် ပါက တည်ဆဲဥပဒေနှင့်အညီ အရေးယူရန် ပညာရေး ဝန်ကြီးဌာနသို့ အကြောင်းကြားရမည်။ ဟု ပြင်ဆင်ဖြည့်စွက်ထားပါတယ်။</speech>
<speech type="speaker">ဦးမြညိမ်း အပေါ်က (၃)ကို ကြည့်စမ်းပါ။ စာမျက်နှာ ၂၅ က။ (င) ၁၊ ၂၊ ၃။ ၃ မှာ ဝါကျက တစ်မျိုးဖြစ်နေတယ်။ ရငွေသုံးငွေများကို ပြည်ထောင်စုအစိုးရအဖွဲ့က သတ်မှတ်ပြဋ္ဌာန်းထားသည့်အတိုင်း ပေးသွင်းခြင်း တွေ့လား။ ခွင် .ပြုချက်အတိုင်း သုံးစွဲခြင်း၊ ငွေစာရ���်းဆိုင်ရာ လုပ်ထုံးလုပ်နည်းနဲ့အညီ စာရင်းများ ထားရှိခြင်းတို့ကို ပြု ရမည်လို့ ဖြစ်ရမယ်။ ထားရှိရမည်ဆိုတာ အပေါ်ကခြင်း၊ ခြင်းက ဟုတ်လား။ တွေ့လား။ ရငွေသုံးငွေများကို ပြည်ထောင်စုအစိုးရအဖွဲ့က သတ်မှတ်ပြဋ္ဌာန်း ထားသည့်အတိုင်း ပေးသွင်းခြင်း၊ ခွင် ပြုချက် အတိုင်း သုံးစွဲခြင်း၊ ငွေစာ ရင်းဆိုင်ရာ လုပ်ထုံးလုပ်နည်းနှင့် အညီ စာရင်းများ ထားရှိခြင်းတို့ကို တို့ကို ဆောင်ရွက်ရမည်။ ဝါကျမှားနေတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၂)၊ အပိုဒ် ၃(က)၊ (ဂ)၊ ၄(က)၊(ခ)၊ (ဃ)၊ (င)အပိုဒ်ခွဲငယ်(၁)(၂)(၃)၊ အပိုဒ်၄(စ)၊အပိုဒ်ခွဲငယ်(၂) ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း (၂)၊ အပိုဒ် ၃(က)၊ (ဂ)၊ ၄(က)၊(ခ)၊ (ဃ)၊ (င) အပိုဒ်ခွဲငယ်(၁)(၂)(၃)၊ အပိုဒ် ၄(စ)၊ အပိုဒ်ခွဲငယ် (၂) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ အသစ်ထပ်မံ ဖြည့်စွက်ချက် အခန်း(၂)၊ အပိုဒ် ၄(စ)အပိုဒ်ခွဲငယ်(၃) မေးခွန်းလွှာကို တာဝန်ယူထိန်းသိမ်းထားရသူက စာမေးပွဲမတိုင်မီ မေးခွန်းများကို တစ်နည်းနည်းဖြင့် ကြိုတင်သိရှိစေရန် ဆောင်ရွက်ခြင်း သို့မဟုတ် အားထုတ်ကြိုးပမ်း ထားကြောင်း သိရှိရလျှင် ထိုသူကို သက်ဆိုင်ရာဌာနမှ အရေးယူရမည်ဟု အသစ်ထပ်မံ ဖြည့်စွက်ထားပါတယ်။ ဒီ အသစ်ထပ်မံဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၂)၊ အပိုဒ် ၄(စ)အပိုဒ်ခွဲငယ်(၃) အသစ်ထပ်မံ ဖြည့်စွက်ချက် အတည်ဖြစ်သည်။ အသစ်ထပ်မံဖြည့်စွက်ချက် အတည်ဖြစ်တဲ့အတွက် အခန်း (၂)၊ အပိုဒ် ၄(စ) အပိုဒ်ခွဲငယ်(၃) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၂)၊ အပိုဒ် ၄(စ)အပိုဒ်ခွဲငယ်(၃) (၄) အပိုဒ်ခွဲငယ်(၄) အဖြေလွှာများ စစ်ဆေးရာ တွင် အမှတ်ပေးစည်းမျဉ်းနှင့် မကိုက်ညီဘဲအမှတ်များပိုပေးထားခြင်း၊ လျော့နည်းပေးထားခြင်း သို့မဟုတ် အဖြေလွှာ တွင် ထပ်မံဖြည့်စွက်ပေးခြင်းစသော မသမာမှုပြု သည့် သို့မဟုတ် မသမာမှုပြု သည်ကို တွေ့ရှိသော်လည်း လျစ်လျူရှုသည့် ဘာသာရပ် စာစစ်မှူးချုပ်၊ စာစစ်မှူး သို့မဟုတ် ကော်သူကို ဝန်ထမ်း စည်းမျဉ်းစည်းကမ်းနှင့်အညီ အရေးယူရန်နှင် . လိုအပ်ပါက တည်ဆဲဥပဒေနှင့်အညီအရေးယူရန် ပညာရေးဝန်ကြီးဌာန သို့ အကြောင်းကြားရမည်။ အပိုဒ်ခွဲငယ်(၅) စာမေးပွဲလုပ်ငန်းများဆောင်ရွက်ရာတွင် တာဝန်ပေးအပ်ခြင်း ခံရသော ဝန်ထမ်းများ၏ တာဝန်ပေါ့လျော့မှု သို့မဟုတ် မမှန်မကန် လုပ်ဆောင်မှုများ တွေ့ရှိရပါက ဝန်ထမ်း စည်းမျဉ်းစည်းကမ်းနှင့်အညီ အရေးယူရန်နှင့် လိုအပ်ပါက တည်ဆဲဥပဒေနှင့်အညီ အရေးယူရန် ပညာရေးဝန်ကြီးဌာန သို့ အကြောင်းကြားရမည်။ ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၂)၊ အပိုဒ် ၄(စ)၊ အပိုဒ်ခွဲငယ်(၃) (၄) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၂)၊ အပိုဒ် ၄(စ) အပိုဒ်ခွဲငယ် (၄)(၅) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၃)၊ အပိုဒ် ၅(က) ၅။ ဤဥပဒေပါ ပြဋ္ဌာန်းချက်များကို ဆောင်ရွက်ရာတွင် -(က) ပညာရေးဝန်ကြီးဌာနသည် ပြည်ထောင်စုအစိုးရအဖွဲ့၏ သဘောတူ ညီချက်ဖြင့် လိုအပ်သော နည်းဥပဒေ၊ စည်းမျဉ်းနှင့် စည်းကမ်းများကို ထုတ်ပြန်နိုင်သည် ဟု ပြင်ဆင်ထား ပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၃)၊ အပိုဒ် ၅(က) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၃)၊ အပိုဒ် ၅(က) သည် ဤဥပဒေကြမ်း ၏ အစိတ်အပိုင်း ဖြစ်သည်။(သြဘာသံများ)</speech>
</bill>
</section>
<section value="Report">	
<report>
<title>အမျိုးသားလွှတ်တော် တောင်သူလယ်သမားနှင့် ပြည်တွင်းပြည်ပအလုပ်သမားများ ဆိုင်ရာကော်မတီ၏ အစီရင်ခံစာကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော် တောင်သူလယ်သမားနှင့် ပြည်တွင်းပြည်ပ အလုပ်သမားများဆိုင်ရာ ကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးရန် လွှတ်တော်ကိုယ်စားလှယ် (၃)ဦးက အမည်စာရင်း တင်သွင်းထားပါတယ်</speech>
<speech type="speaker">ပထမဦးစွာ ပဲခူးတိုင်းဒေသကြီး မဲဆန္ဒနယ်အမှတ် (၇)မှ ဦးမင်းဦး ဆွေးနွေးနိုင်ပါပြီ</speech>
<speech><mp id="1157">ဦးမင်းဦး၊ ပဲခူးတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်တော်ကြီးများ၊ ဖိတ်ကြားထားသောဧည့်သည်တော်များအားလုံး ကိုယ်စိတ်နှစ်ပါး ရွှင်လန်းချမ်းမြေ့ကြပါစေ လို့ ဦးစွာပထမအနေနဲ့ နှုတ်ခွန်းဆက်သဂါရဝပြု အပ်ပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ် (၇)မှ အမျိုးသားလွှတ်တော်ကိုယ်စားလှယ် ဦးမင်းဦး ဖြစ်ပါတယ် ခင်ဗျား။ ကျွန်တော့်အနေနဲ့ ၁၄-၈-၂၀၁၂ ရက်နေ့က အမျိုးသားလွှတ်တော်သို့ ဖတ်ကြား တင်သွင်းထားသော အမျိုးသားလွှတ်တော် တောင်သူလယ်သမားနှင့် ပြည်တွင်းပြည်ပ အလုပ်သမားများ ဆိုင်ရာ ကော်မတီ၏ အကြံပြုချက်များ အပေါ်မှာ အကြံပြု ဆွေးနွေးသွားမှာ ဖြစ်ပါတယ်ခင်ဗျား။ လေးစားအပ်သော ဥက္ကဋ္ဌကြီးခင်ဗျား။ အချိန်ကိုငဲ့ကွက် အကြောင်းအချက်တိကျဖို့ အတွက် ဖတ်ကြားရှင်းလင်းတင်ပြခွင့်ပြု ပါ။ လေးစားအပ်ပါသော ဥက္ကဋ္ဌကြီးခင်ဗျား။ ဒီ အကြံပြုချက်စာတမ်းမှာ နိဒါန်းပိုင်း တောင်သူလယ်သမားရေးရာ အကြံပြုချက် အခြားသီးနှံများ စိုက်ပျိုးခြင်း။ လယ်ယာမြေကဏ္ဍ၊ အလုပ်သမားရေးရာ ကဏ္ဍအကြံပြုချက်များနှင့် နိဂုံးပိုင်းဆိုပြီး အပိုင်း(၆)ပိုင်း ခွဲခြားတင်ပြထားတာ တွေ့ရပါတယ်။ ထပ်ပြီး ခွဲခြားလိုက်ရင်တော့ တောင်သူ လယ်သမားအပိုင်းနှင့် ပြည်တွင်းပြည်ပ အလုပ်သမားများ အပိုင်းဆိုပြီး (၂)ပိုင်း တွေ့ရှိရမှာ ဖြစ်ပါတယ်။ ကျွန်တော့်အနေနဲ့ လည်း (၂)ပိုင်းခွဲပြီး ဆွေးနွေးသွားမှာ ဖြစ်ပါတယ်။ ကော်မတီရဲ့တောင်သူလယ်သမားအရေးနှင့် ပတ်သက်လို့ အကြံပြုချက် နိဒါန်းပိုင်းမှာ အမျိုးသား စီးပွားရေး ဘဝ တိုးတက်မြင့်မားစေရန် နိုင်ငံသားတို့၏ ပင်ရင်းလက်ငုတ်ဖြစ်သော လယ်ယာကဏ္ဍကို အလေးထားမြှင့်တင်ပေးရမည်။ နိုင်ငံ၏ (၇၀)ရာခိုင်နှုန်းကျော်သော ကျေးလက်ပြည်သူများ၏ လူမှုစီးပွားရေးဘဝ တိုးတက်မြင့်မားရေးအတွက်လည်း လယ်ယာကဏ္ဍမှာ အလွန်အရေးကြီးပါ သည်လို့ ဖော်ပြထားတာဟာ ယထာဘူတကျပြီး အလွန်တရာ လျော်ကန်သင့်မြတ်လှပါတယ်။ ဒါနဲ့ ဆက်စပ်မှုရှိတဲ့ လယ်ယာမြေကဏ္ဍမှာလည်း စိုက်ပျိုးသူတို့ကို အသေးစား လယ်ယာမြေ (Small Farm) များ စိုက်ပျိုးခွင့်ပေးခြင်းက စိုက်ပျိုးရေး အောင်မြင်ကြောင်း သိရှိရသည်။ ထို့ကြောင့် အသေးစားလယ်ယာမြေလုပ်ကိုင်မှုကိုလည်း အားပေးရန်လိုသည်လို့ ဖော်ပြထား တာဟာ အင်မတန်ကောင်းမွန်တဲ့ အကြံပြုချက်ဖြစ်ပါတယ်။ တကယ်တော့ ကျွန်တော်တို့ နိုင်ငံမှာ အသေးစားတောင်သူလယ်သမား ရာခိုင်နှုန်းဟာ၊ အကြီးစား တောင်သူလယ်သမား ရာခိုင်နှုန်း ထက် ပို၍များနေပါတယ်။ ဒါကြောင့်မို့ အသေးစား တောင်သူလယ်သမားများရဲ့ အခန်းကဏ္ဍကို ပိုမိုမြှင့်တင် ပေးပြီး အလေးထားဆောင်ရွက်သွားရမှာ ဖြစ်ပါတယ်။ တိုင်းပြည်ရဲ့ လူဦးရေအများဆုံးဖြစ်တဲ့ စိုက်ပျိုးရေးကို အခြေခံစီးပွားရေးအဖြစ်လုပ်ကိုင်ကြတဲ့ လယ်သမားများရဲ့ ဘဝတိုးတက်မှု၊ လယ်သမားများရဲ့ ဘဝချမ်းသာမှ နိုင်ငံလည်း တိုးတက်ချမ်းသာလာမှာ ဖြစ်သလို အခြား စီးပွားရေးကဏ္ဍများလည်း ဘက်စုံဖွံ့ဖြိုးတိုးတက်လာမှာ ဖြစ်ပါတယ်။ ဒါကြောင့် ကျွန်တော့်အနေ နဲ့ အသေးစား တောင်သူ လယ်သမားများရဲ့ အခန်းကဏ္ဍတိုးတက်ရေးကို ဗဟိုပြုပြီး လယ်ယာကဏ္ဍကို ခြုံငုံ သုံးသပ်ဆွေးနွေးအကြံပြု သွားမှာ ဖြစ်ပါတယ်ခင်ဗျား။လေးစားရပါသော ဥက္ကဋ္ဌကြီးခင်ဗျား။ လယ်ယာကဏ္ဍရဲ့ မူဝါဒများကို အကောင် အထည်ဖော်ရာမှာ ပြည်တွင်းစားသုံးမှု ဖူလုံရေး၊ တောင်သူလယ်သမား မိသားစုအား လုံး၏ (၅၀) ရာခိုင်နှုန်းကျော်သော အသေးစားတောင်သူလယ်သမားများရဲ့ ဝင်ငွေတိုးတက်ရေးနဲ့ မြေယာ လုပ်ပိုင်ခွင့်ခိုင်မာရေး၊ ရင်းနှီးမြုပ်နှံ မှုကိုအခြေခံသောစီးပွားဖြစ် စိုက်ပျိုးရေးကို အာဆီယံဒေသ အတွင်း ယှဉ်ပြိုင်မှု စွမ်းအားကောင်း၍ ပြည်ပပို့ ကုန် တိုးမြှင့်ရေးစတဲ့ ဦး တည်ချက်များကို ဦးစားပေး အကောင်အထည်ဖော် ဆောင်ရွက်သင့်ပါတယ်။ သီးနှံစိုက်ပျိုးရေး စီမံကိန်းကို ရေ၊ မြေ၊ ရာသီဥတုနှင့် လိုက်လျောညီထွေရှိစေရန် Agro Ecological Zone ခေါ် ရေ၊ မြေ၊ ရာသီဥတု အပိုင်းအခြားအလိုက် မတူကွဲပြားခြားနားသော ဇုန်များတွင် သီးနှံပုံစံများကို ပိုင်းခြားဆောင်ရွက်သင့်ပါတယ်။ ဝါးလုံးရှည်ရမ်းပြီး၊ စီမံကိန်းသီးနှံဆိုတဲ့ ပုံစံမျိုးနဲ့ နေရာအနှံ့ ဆီလျော် ညီညွတ်မှုမရှိတဲ့ နေရာများမှာ တွန်းတွန်းထိုးထိုးဆောင်ရွက်ရန် မသင့်ပါဘူး။ ဈေးကွက်ရဲ့တောင်းဆိုချက်နဲ့အညီ တောင်သူလယ်သမားများ ၎င်းတို့ အခြေအနေနဲ့ သင့်လျော်တဲ့ သီးနှံကို ၎င်းတို့ စိတ်ကြိုက် လွတ်လပ်စွာ ရွေးချယ်ဆောင်ရွက်ခွင့် ရသင့်ပါတယ်။ အစိုးရယန္တရားအနေနဲ့ လည်းကောင်း၊ စိုက်ပျိုးရေး အထူးပြု ကုမ္ပဏီများ အနေနဲ့ လည်းကောင်း၊ Agro Ecologicd Zone sacros Comparative Advantage :w@sami:8:93: googdiena ဆန်းစစ်လေ့လာပြီး ဒေသအလိုက် ယှဉ်ပြိုင်စွမ်းအား အကောင်းဆုံးသော သီးနှံများကို ဖော်ထုတ်ပြီးတော့ စိုက်ပျိုးစေသင့်ပါတယ်။ သို့မှသာ တိုင်းပြည်ရဲ့ ရေ၊ မြေ အရင်းအမြစ်များကို အကျိုးအရှိဆုံး၊ အထိုက်တန်ဆုံး၊ အသက်သာဆုံးနဲ့ စိုက်ပျိုးထုတ်လုပ်နိုင်ပြီး တောင်သူများလည်း ဝင်ငွေတိုးကာ၊ နိုင်ငံတော်အတွက်လည်း ယှဉ်ပြိုင်မှုအားကောင်းတဲ့ လယ်ယာကဏ္ဍကို ဦးတည် နိုင်မှာ ဖြစ်ပါတယ်။ လေးစားရပါသော ဥက္ကဋ္ဌကြီးခင်ဗျား။ အသေးစားတောင်သူများရဲ့ အကျိုးစီးပွားကို ဦးစားပေးတဲ့ မူဝါဒကို ချမှတ်ပါမှ Inclusive Growth ခေါ် အားလုံးအတူ တိုးတက်ဖွံ့ဖြိုးမှုတွင် ပါဝင်လာနိုင်မှာ ဖြစ်ပါတယ်။ အသေးစား တောင်သူများကို အမှန်တကယ်ထိရောက်စွာ ပံ့ပိုးပေး ပါက ၎င်းတို့လိုပဲ အကြီးစား စီးပွားဖြစ် တောင်သူများကဲ့သို့ စီးပွားဖြစ် တွက်ခြေကိုက်အောင် ထုတ်လုပ်လာနိုင်မှာ ဖြစ်ပါတယ်။ ဒီအတွက် ၎င်းတို့ရဲ့ စွမ်းဆောင်ရည်ကို မြှင့်တင်ရမယ့် နည်းလမ်းများကို ပေါင်းစပ်ဆောင်ရွက်ပေးရပါမယ်။ နေရာဒေသအလိုက် သင့်လျော်တဲ့ အတွဲ လိုက် ဖြည့်ဆည်းမှု (Package Delivery) ပေးရပါမယ်။ ကျွန်တော်တို့ လယ်သမားများကို စိုက်ပျိုးစရိတ်တစ်ခုတည်းချေးပြီးတော့ တောင်သူဦးကြီးများ အဆင်ပြေအောင်ဆောင်ရွက်ကြဆို တဲ့ တစ်ခုတည်း ဖြန့်ဝေပေးခြင်းမဟုတ်ဘဲနဲ့၊ ထောက်ပံ့ပေးခြင်းမဟုတ်ဘဲနဲ့ Package အစုံလိုက် လယ်သမားများကို ကျွန်တော်တို့ ထောက်ပံ့ပေးရပါမယ်။ အတွဲလိုက်ဖြန့်ဝေမှုဆိုတာ ဥပမာ ထိုဒေသအတွက် သေချာစွာ စမ်းသပ်ပြီး ခိုင်မာမှုရှိတဲ့ (၁)သင့်လျော်သောမျိုး၊ (၂) လုံလောက်သော ချေးငွေ၊ ချေးငွေလုံလောက်မှ ကျွန်တော်တို့ သွင်းအားစုတွေများများ၊ လုံလုောက်လောက် ကျွန်တော်တို့ ထည့်နိုင်မှာပါ။ နောက်နံပါတ်(၃) ချေးငွေကို စီမံခန့်ခွဲသုံးစွဲနိုင် coops gS:620EM2GO&gt;?60: (Financial Management Capacity) Blog ကျွန်တော်တို့ In Hint လုပ်ပေးဖို့ဆိုလိုတာပါ။ ဘာကြောင့်လည်းဆိုတော့ ကျွန်တော်တို့ ချေးငွေချေးပြီးတော့ လယ်သမားတွေဟာ စနစ်တကျသုံးစွဲနိုင်တဲ့ စွမ်းရည်မရှိတဲ့အတွက် ချေးငွေကို ပြန်လည်ဆပ်ရတဲ့ အခါမှာ အခက်အခဲဖြစ်တာ၊ ဒါဟာ အားနည်းချက်တစ်ရပ်လို့ ကျွန်တော့်အနေနဲ့ ထင်မြင် သုံးသပ်မိပါတယ်။ နောက် နံပါတ်(၄) ဈေးကွက်သတင်းအချက် အလက်ဝန်ဆောင်မှု (Market Information Service) လည်းပေးရပါမယ်။ နံပါတ်(၅) စိုက်ပျိုးချိန်မှ ပြည်ပပို့ချိန် ဆောင်ရွက် သည်အထိ လုပ်ငန်းကွင်းဆက် (Supply Chdin) တစ်လျောက်လုံးတွင် တောင်သူလယ်သမား၏ ဝေစု ထိုက်ထိုက်တန်တန် ရရှိစေမှု၊ ကျွန်တော်တို့ ဥပမာ မတ်ပဲဟာ လယ်သမားတွေဆီက ထွက်လိုက်တဲ့အခါမှာ တစ်တင်းကို (၅၀၀၀)ဆိုရင် တစ်ဆင့်၊ တစ်ဆင့်၊ တစ်ဆင့် ၊ တစ်ဆင့်နဲ့သွား လိုက်တာ နောက်ဆုံး Export ရောက်တဲ့အခါမှာ (၂၀၀၀၀) ဖြစ်တယ်ဆိုရင် ဒီကြားထဲမှာ ကျွန်တော်တို့ သယ်ယူပို့ဆောင်မှု၊ ဝန်ဆောင်မှုတွေ၊ ပွဲစားတွေရဲ့ ဝန်ဆောင်မှုတွေ၊ ကုန်သည် ငယ်တွေရဲ့ ဝန်ဆောင်မှုတွေ၊ နောက်ဆုံး ကုန်သည်ကြီး တွေရဲ့ ဝန်ဆောင်မှုတွေ ဒီအထဲမှာဖြတ် တောက်လိုက်တဲ့ အခါမှာ (၅၀၀၀) အခြေခံထုတ်လုပ်တဲ့ အချိန်မှာ(၅၀၀၀)၊ နောက်ဆုံး Export တင်တဲ့ခါမှာ (၂၀၀၀၀)ရသွားတယ်ဆိုရင် လယ်သမားတွေရဲ့ ရပိုင်ခွင့် ရာခိုင်နှုန်းဟာ (၂၅) ရာခိုင်နှုန်းလောက်ပဲ ရှိပါတယ်။ အဲဒါကြောင့် ကျွန်တော်တို့ က ဒီ Supply Chain လုပ်ငန်း ကွင်းဆက် တစ်လျောက်လုံး ရဲ့ လယ်သမားတွေရဲ့ ရပိုင်ခွင့် ဝေစုဟာ(၅၀)ရာခိုင်နှုန်းကျော်၊ (၆၀)ရာခိုင်နှုန်းလောက် ရလာမယ်ဆိုရင် လယ်သမားတွေရဲ့ ဘဝဟာ တိုးတက်လာမှာ ဖြစ်ပါတယ်။ နံပါတ်(၆)ကန်ထရိုက်စိုက်ပျိုးနည်း အစီအမံရှိပါက နှစ်ဦးနှစ်ဘက်ရဲ့ Win-Win Policy အတိုင်း အကျိုးတူခံစားရရှိနိုင်စေမှု၊ လယ်ယာနဲ့ လုပ်အားအရင်းအနှီးပဲ ရှိတဲ့ လယ်သမားများအတွက် ကုမ္ပဏီတွေနဲ့ ဖက်စပ်ဆောင်ရွက်တဲ့နေရာမှာ ကုမ္ပဏီတွေက သွင်း အားစုများပေးပြီးတော့ လယ်သမားတွေရဲ့ ကုန်ထွက်ရှိလာတဲ့အခါမှာ လယ်သမားတွေအပေါ်မှာ ဈေးမနှိမ်ဘဲနဲ့ထိုက်တန်တဲ့ကာလပေါက်ဈေးအတိုင်းသယ်ယူသွားမယ်ဆိုလို့ရှိရင် လယ်သမားလည်း အကျိုးရှိ၊ အ ကျိုးတူဆောင်ရွက်တဲ့ ကုမ္ပဏီလည်း အကျိုးရှိမယ့် Win-Win Policy ကို ဆိုလိုတာပါ။ အစရှိတဲ့ အစီအမံများ အထူးလိုအပ်ပါတယ်။ ဒီလိုအပ်ချက်များ တ စ်ချက်ပြီး တစ်ချက်၊ ယုတ်လျော့ ချို့ယွင်းသွားမည်ဆိုပါက အသေးစား တောင်သူများဟာ တိုင်းပြည်ရဲ့ စီးပွားရေး ဖွံ့ဖြိုးတိုးတက်မှုကို အထောက်အကူမပြုနိုင်သူများလို့ ယုံကြည်မှု လွဲမှား သွားကာ မူဝါဒများ တိမ်းစောင်းစွာ ချမှတ်မိစေနိုင်ပါတယ်။ ဒါကြောင့် အသေးစား တောင်သူ များ ကို ဦးစားပေးမည့် လယ်ယာကဏ္ဍရဲ့ အစီအစဉ်ဟာ လယ်ယာကဏ္ဍရဲ့ နေရာဒေသ၊ ရာသီဥတုနဲ့ လူမှုစီးပွားရေးအခြေခံပြီးသင့်လျော်တဲ့ အလုံးစုံပါဝင်တဲ့ အတွဲလိုက်(Package) အစီအမံများကို ချမှတ်ဖြည့်ဆည်း ပေးရပါမယ်။ ဒီလုပ်ငန်းဟာ အလွန်ကြီးမားတဲ့အတွက် လယ်ယာစိုက်ပျိုးရေး နှင့် ဆည်မြောင်းဝန်ကြီးဌာန တစ်ခုတည်းနှင့် လုံလောက်မည် မဟုတ်ပါ။ Public Privqte Partnership ခေါ်တဲ့ အစိုးရနဲ့ ပုဂ္ဂလိက ပူးပေါင်း ဆောင်ရွက်ခြင်းအပြင် Civil Society လူမှုအဖွဲ့အစည်း၊ ကျေးလက်လူထုအသိပညာ ပွင့်လင်းမြှင့်တင်ရေး အစီအစဉ်များ နှင့်လည်း ချိတ်ဆက်ဆောင်ရွက်ရန် လိုအပ်ပါတယ်။ လေးစားရပါသော ဥက္ကဋ္ဌကြီးခင်ဗျား။ ကျေးလက်နေရာအနှံမှာ အစိုးရဝန်ထမ်းများ ဖြစ်တဲ့ စိုက်ပျိုးတိုးချဲ့ရေး (Extension Service) အရောက်အပေါက် အထူးနည်းပါးလျော့နည်း လာကြောင်းကိုလည်း တစ်နှစ်တ ခြား ဆိုးဝါးစွာ တွေ့လာရပါတယ်။ ဒါကြောင့် ကျေးလက် အခြေပြု သို့မဟုတ် တောင်သူအခြေပြု စိုက်ပျိုးရေး ပညာပေးဆင့်ပွားသင်တန်းများကို ဖွင့်လှစ် ပို့ချပြီး၊ ဦးဆောင် တောင်သူလယ်သမား စိုက်ပျိုးရေးအထူးပြုများ မွေးထုတ်ပေးရန် လိုအပ် ပါတယ်။ ကျန်းမာရေးဝန်ကြီးဌာန၊ ပြည်သူ့ကျန်းမာရေးကဏ္ဍမှာ အရန်သားဖွားဆရာမများကဲ့သို့ အစိုးရခန့်မဟုတ်သည့် ရပ်ရွာအခြေပြု အကျိုးဆောင်တောင်သူများ နေရာအနှံ့ ဆင့်ပွား သင်တန်းများ ဖွင့်လှစ်ပေးသင့်ပါတယ်။ သို့မှသာ တောင်သူလယ်သမားအများစုကို ဒေသအနှံ့ အကျိုးပြုနိုင်မှာ ဖြစ်ပါတယ်။ လယ်ယာအခြေခံစက်မှုသီးနှံ ဖွံ့ဖြိုးရေး ကဏ္ဍတွင်လည်း အသေးစား တောင်သူလယ်သမားများကို အားပေးသော မူဝါဒများ ချမှတ်အကောင်အထည် ဖော်ပေးခြင်းဟာ ထုတ်လုပ်မှုကိုလည်း အမှန်တကယ်တိုးမြှင့်လာစေနိုင်ပါတယ်။ ဥပမာ ရော်ဘာ စိုက်ပျိုးရေး တွင် (၅)ဧက အောက်ပိုင်ဆိုင်သော ခြံငယ်များဟာ စုစုပေါင်း လုပ်ငန်းရှင်များရဲ့ (၇၀)ရာခိုင်နှုန်းကျော်ရှိကြောင်း လေ့လာသိရှိရပါတယ်။ ထိုင်းနိုင်ငံ ရော်ဘာစက်မှုလုပ်ငန်း တွင်လည်း အလားတူပင် ခြံငယ်ရှင်များ အများစုပါဝင်ပါတယ်။ ၎င်းတို့ကို ငွေကြေးပံ့ပိုးခြင်း၊ စစ်မှန် ကောင်းမွန်သောမျိုးများကို ဖြန့်ချိပေးခြင်း၊ မျိုးစစ်မစစ်သက်ဆိုင်ရာမှ စိစစ်ထောက်ခံခြင်း၊ ကြီးကြပ်ပေးခြင်း၊ ခြံငယ်များအတွက် ပံ့ပိုးငွေကို ရော်ဘာစိုက်ပျိုးသူများအသင်းမှ ရော်ဘာပြည်ပပို့ ဝင်ငွေ၏ ရာခိုင်နှုန်း အချိုးအစား တစ်ခု ဖြတ်တောက်၍ စုဆောင်းထားသော ရန်ပုံငွေမှ ခြံငယ်များအား ချေးငွေအဖြစ် ပံ့ပိုး ပေးခြင်း၊ ဤကိစ္စအရပ်ရပ်အတွက် အစိုးရနဲ့ပြည်သူ ပူးပေါင်း ပါဝင်သော ရော်ဘာပေါ်လစီ ထိန်းကျောင်း ကြီးကြပ်ရေးအဖွဲ့မှ အကောင်အထည်ဖော် ဆောင်ရွက်ပေးခြင်း၊ သင့်လျော်သော ရော်ဘာ ပေါ်လစီကို ချမှတ်ကျင့်သုံးခြင်းစသော အင်္ဂါရပ်များ အပြည့်အစုံပါဝင်ပါတယ်။ ဒါကြောင့် ထိုင်းနိုင်ငံရဲ့ ရော်ဘာလုပ်ငန်းဟာ အသေးစား ခြံငယ်ရှင်များကို အခြေခံ၍ တစ်ဟုန်ထိုး တိုးတက်လာခဲ့ပါတယ်။ မြန်မာ့လယ် ယာကဏ္ဍ ဖွံ့ဖြိုးတိုးတက်ရေးအတွက်လည်း အလားတူ အင်္ဂါရပ် ပြည့်ပြည့်စုံစုံဖြင့် မူဝါဒချမှတ်ပြီး အကောင်အထည်ဖော် ဆောင်ရွက်မှ သာလျှင် ထိထိရောက်ရောက် အောင်မြင်မည် ဖြစ်ပါသဖြင့် လက်တွေ့ကျကျ အစီအမံများကို ချမှတ် ဆောင်ရွက်သင့်ပါကြောင်း တောင်သူလယ်သမားအရေး အကြံပြု ဆွေးနွေးလိုပါတယ်။ ဆက်လက်ပြီးတော့ ပြည်တွင်းပြည်ပ အလုပ်သမားများဆိုင်ရာ အကြံပြုချက်ကို ဆွေးနွေးသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကော်မတီရဲ့ အလုပ်သမားရေးရာ အကြံပြုချက်များမှာ အလုပ်လက်မဲ့ဦးရေ လျော့နည်းစေရေး၊ အလုပ်အကိုင် အခွင့်အလမ်းများ ရရှိစေရေး၊ လူငယ်များအတွက် လိုအပ်သော အလုပ်အကိုင် သင်ကြားရေးနှင့် လေ့ကျင့်ရေးများကို ဆောင်ရွက်ပေးရေး၊ အလုပ်သမားများ၏ လုပ်ငန်းခွင် ဘေးအန္တရာယ် ကင်းရှင်းစေရေး၊ တိကျတဲ့အလုပ်ချိန် သတ်မှတ်ရေး၊ ပြည့်ဝတဲ့အချိန်ပိုလုပ်အားခ ခံစားခွင့် ရှိရေး၊ အလုပ်သမားများရဲ့ ကျန်းမာရေးစောင့် ရှောက်မှု ရရှိရေး၊ အလုပ်သမားများရဲ့ အခွင့် အရေး ကာကွယ်စောင့်ရှောက်ပေးရေးတို့ကို အသေးစိတ်တင်ပြထားတာဟာ အင်မတန်ကောင်းမွန် လှပါတယ်။ ကျွန်တော့်အနေနဲ့ လုပ်ငန်းခွင် အန္တရာယ်ကင်းရှင်းစေရေးနဲ့ ပတ်သက် လို့ အနည်းငယ်ဆွေးနွေးလိုတာကတော့ ဈေးကွက်စီးပွားရေးစနစ်အရ ပြည်ပနိုင်ငံများကလည်း ကျွန်တော်တို့နိုင်ငံအတွင်းကို ရင်းနှီးမြှုပ်နှံမှုပြုလုပ်ဖို့ မလွဲမသွေရောက်ရှိလာကြမှာ ဖြစ်ပါတယ်။ ဒါကြောင့်မို့လို့ အလုပ်သမးများအရေး အကာအကွယ်ပေးနိုင်ရေးအတွက် ကော်မတီရဲ့ အကြံပြုချက်အတိုင်း လုပ်ငန်းခွင်ဘေးအန္တရာယ် ကင်းရှင်းရေးနှင့် ကျန်းမာရေး ဆိုင်ရာ ဥပဒေ များ၊ အက်ဥပဒေများကို နိုင်ငံတကာ စံချိန်စံညွှန်းများ မမီရင်တောင်မှ ဒေသတွင်း အာဆီယံ နိုင်ငံများထဲမှ စီးပွားရေးဖွံ့ဖြိုးတိုးတက်နေတဲ့ နိုင်ငံများရဲ့ စံနဲ့တော့ ကိုက်ညီအောင် ရေးဆွဲသင့်ပါ တယ်။ နောက်တစ်ခုအကြံပြုလိုတာကတော့ ကော်မတီရဲ့ အကြံပြုချက် မှာ အလုပ်သမားနဲ့ ပတ်သက်လို့ တစ်စပ် တည်း (၅) နာရီ အလုပ်လုပ်ချိန်ထက် ပိုမခိုင်းစေရပါဆိုတဲ့ နေရာမှာ (၅) နာရီအစား (၄)နာရီလို့ ပြင်ဆင်သင့်ပါကြောင်း အလုပ်သမားများ အရေးအကြံပြု ဆွေးနွေးရင်းနဲ့ ကျွန်တော့်ရဲ့ ဆွေးနွေးချက်ကို နိဂုံးချုပ်ပါတယ်ခင်ဗျား။ အားလုံးကိုကျေးဇူးတင်ပါတယ်။</speech>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ် (၉)မှ ဦးမှတ်ကြီး ဆွေးနွေးနိုင်ပါပြီ</speech>
<speech><mp id="105">ဦးမှတ်ကြီး၊ မန္တလေးတိုင်းဒေသကြီး မဲဆန္ဒနယ်အမှတ်၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များခင်ဗျား။ ကျွန်တော် ကတော့ အမျိုးသားလွှတ်တော် တောင်သူလယ်သမားနှင့် ပြည်တွင်းပြည်ပ အလုပ်သမားများ ၊ ဆိုင်ရာကော်မတီရဲ့ အကြံပြုချက်စာတမ်းကို ဆွေးနွေးသွားမယ့် မန္တလေးတိုင်း မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ်ဦးမှတ်ကြီး ဖြစ်ပါတယ်။ ကျွန်တော့်အနေနဲ့ ကော်မတီက တင်ပြထားတဲ့ အကြံပြုချက်ကို ထောက်ခံပြီးတော့ ကျွန်တော်ဆွေးနွေး သွားမှာ ဖြစ်ပါတယ်။ ကျွန်တော့်ရဲ့ ဆွေးနွေးချက်ထဲမှာတော့ ဒီအစီရင်ခံစာမှာပါတဲ့ အချက် လေးကို ကျွန်တော်တို့ လွှတ်တော်ကနေပြီးတော့ စဉ်းစားဆောင်ရွက်ရမယ့်အချက်လေး တွေကို ကျွန်တော် ဦးစားပေး တင်ပြသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အစီရင်ခံစာ စာမျက်နှာ(၄)၊ အပိုဒ် (၈)မှာတော့ စားသုံးဆီဖူလုံရေးနဲ့ ပတ်သက်ပြီးတော့ ကျွန်တော်တို့တွေ ဖြည့်စွက်ပြီးတော့ ဒါ တင်ပြချင်ပါတယ်။ ဒီ ဆီထွက်သီးနှံစိုက်ပျိုးရေးနဲ့ ပတ်သက် ပြီးတော့ ၂၀၁၁-၂၀၁၂ ခုနှစ်မှာ တစ်နိုင်ငံလုံး အတိုင်းအတာ အနေနဲ့ ဆီထွက်သီးနှံစုစုပေါင်း ဧကပေါင်း (၈.၀၃)သန်းရှိတယ်လို့ ကျွန်တော်တို့ သိရပါတယ်။ အဲဒီအထဲမှာတော့ဖြင့် မြေပဲသီးနှံ အနေနဲ့ (၂.၁၉)သန်း၊ ရာခိုင်နှုန်းအား ဖြင့် (၂၇.၂၇)ရာခိုင်နှုန်းနဲ့ နှမ်းသီးနှံအနေနဲ့ကတော့ဖြင့် (၃.၉၄) သန်း၊ ရှိပြီးတော့ ရာခိုင်နှုန်းအနေဖြင့် (၄၉.၀၃)ရာခိုင်နှုန်း ဖြစ်ပါတယ်။ နေကြာအနေနဲ့ကတော့ (၁.၃၄)သန်းဖြစ်ပြီးတော့(၁၆.၆၉)ရာခိုင်နှုန်းဖြစ်ပါတယ်။ မုန်ညင်းအနေနဲ့ကတော့ (၀.၁၈)သန်း၊ ရာနှုန်းအားဖြင့်(၂.၂၁)ရာခိုင်နှုန်းနဲ့ ပန်းနှမ်းကတော့ (၀.၃၈)သန်း၊ (၄.၇၉)ရာခိုင်နှုန်း ရှိတယ် ရှိတဲ့အပြင်ကို နှစ်ရှည်သီးနှံဖြစ်တဲ့ ဆီအုန်းဟာ (၃၃၁၇၆၇)ဧက စိုက်ပျိုးတယ် ဆိုတာကို ကျွန်တော်တို့ စာရင်းဇယားများအရ သိရှိရပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ၂၀၁၁-၂၀၁၂ ခုနှစ်မှာ လူဦးရေသန်း(၆၀)ကျော်အတွက် လိုအပ်တဲ့ ဆီမက်ထရစ်တန်ပေါင်းက (၅၉၀၀၀၀)ကျော် ဖြစ်ပြီး တော့ ကျွန်တော်တို့ ထုတ်လုပ်တဲ့ဆီထွက် မက်ထရစ်တန်ပေါင်းက (၈၃၀၀၀၀)ကျော် ရှိ တာ ကြောင့်မို့လို့ဆီဖူလုံရေးဟာ၁၄၁)ရာခိုင်နှုန်းဖြစ်တယ်ဆိုတဲ့အကြောင်းကို ကျွန်တော်စာရင်းဇယား များအရ သိရှိပါတယ်။ ထွက်ရှိတဲ့အခြေအနေကို ပြောရမယ်ဆိုရင် မြေပဲက (၃)သိန်းကျော် မက်ထရစ်တန်၊ ရာခိုင်နှုန်းအားဖြင့် (၃၈.၃၇)ရာခိုင်နှုန်း၊ နှမ်းက (၃၃၀၀၀၀) ဖြစ်ပြီးတော့ မက်ထရစ်တန်ဖြစ်ပြီးတော့ (၃၉.၈၇)ရာခိုင်နှုန်း ရှိပါတယ်။ နေကြာကတော့ဖြင့် (၁၃၀၀၀၀) ကျော်မက်ထရစ်တန်ဖြစ်ပြီးတော့ (၁၅.၆၄)ရာခိုင်နှုန်း၊ မုန်ညင်းကတော့ (၁၇၄၈၇) မက်ထရစ်တန် ဖြစ်ပြီးတော့ (၂.၁၀)ရာခိုင်နှုန်းနဲ့ ပန်းနှမ်းကတော့ (၃၃၄၄၅)မက်ထရစ်တန် ဖြစ်ပြီးတော့ ရာခိုင်နှုန်းအားဖြင့် (၄.၀၁)ရာခိုင်နှုန်း ဖြစ်ကြောင်း စာရင်းဇယားများအရ သိရပါ တယ်။ ဒီစာရင်းကို ကျွန်တော်တို့ ကြည့်မယ်ဆိုရင် တစ်နိုင်ငံလုံးမှာ ဆီဖူလုံမှု ရာခိုင်နှုန်းဟာ(၁၄၁)ရာခိုင်နှုန်း ဖြစ်တယ်လို့ သိရသော်လည်းပဲ အမှန်တကယ်လက်တွေ့ကတော့ မလေးရှားနိုင်ငံကနေပြီးတော့ စား အုန်းဆီတွေကို နှစ်စဉ်မြောက်မြား စွာ တင်သွင်းနေရခြင်းကိုတွေ့ရတဲ့အတွက် ဒီနေရာမှာတော့ တစ်ခုခုတော့ လွဲနေပြီ ဖြစ်နေပါကြောင်း တွေ့ရပါသဖြင့် ပြန်လည်အဖြေရှာသင့်ကြောင်း ထောက်ပြလိုပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အစီရင်ခံစာ အပိုဒ် (၁၀)၊ အစီရင်ခံစာ စာမျက်နှာ (၁၀)၊ အပိုဒ် (၁၈)မှာ ဒီနေရာမှာ ဘာတွေဖော်ပြထားသလဲ ဆိုရင် ကျွန်တော်တို့ မြန်မာနိုင်ငံမှာ ထွန်စက်ကြီးတွေ အရေအတွက်က (၁၁၇၈၄)စီးရှိတယ်။ ထိုင်း နိုင်ငံမှာ (၈၃၀၀၀၀)ကျော် ရှိပြီးတော့၊ ဗီယက်နမ်မှာတော့ (၁၆၃၀၀၀)ကျော်နဲ့ ဖိလစ်ပိုင်နိုင်ငံ မှာတော့ (၆၃၀၀၀)ကျော်ရှိတယ်လို့ ဒါကို ဒီအစီရင်ခံစာမှာ ဖော်ပြထားပါတယ်။ ဒီကိန်းဂဏန်းတွေ ကတော့ မြန်မာနိုင်ငံရဲ့ လယ်ယာစိုက်ပျိုးရေးကဏ္ဍအစီရင်ခံစာ ၂၀၁၁ ထဲက ဖော်ပြ ထားတာ ဖြစ်ပါတယ်။ ဒါနဲ့ပဲ ကျွန်တော်တို့က ဒါ ၂၀၁၀ ခုနှစ်စာအုပ်ကို ပြန်လေ့လာတဲ့အခါမှာ လည်း ကျွန်တော်တို့ မြန်မာနိုင်ငံရဲ့ ထွန်စက်ကြီး အရေအတွက်ကလည်း စောစောပိုင်းက ကျွန်တော်တင်ပြခဲ့တဲ့ (၁၁၇၈၄)စီးပဲ၊ ဒါ တစ်နှစ်ကျော်အတွင်းမှာ ဒါ တစ်စီးမှ ကို တက်လာတယ် ဆိုတာ ကျွန်တော်တို့ မတွေ့ရပါဘူး။ ကျွန်တော့်အထင် တင်ပြရမယ်ဆိုလျှင်ဖြင့် ဒီ ထွန်စက်အရေ အတွက်ဟာ စက်မှုလယ်ယာဦးစီးဌာနမှာရှိတဲ့ အရေအတွက် ဖြစ်တယ်ဆိုတာလေးကို ကျွန်တော် တို့ တွေ့ရမှာ ဖြစ်ပါတယ်။ ထွန်စက်အနေနဲ့ ပြောမယ်ဆိုရင် ဒီ ပြည်တွင်းမှာ ထုတ်လုပ်တဲ့ စက် တွေလည်း ရှိပါတယ်။ အိမ်နီးချင်းနိုင်ငံတွေကနေပြီးတော့ ဝင်ရောက်လာတဲ့ ထွန်စက်တွေ ရှိပြီးတော့ ပုဂ္ဂလိကပိုင်ထွန်စက်တွေ စာရင်းမှာ စာရင်းတွေမရှိတဲ့အတွက် ဒီ စာရင်းတွေဟာဖြင့် ကျွန်တော်တို့ ဒါ ပုဂ္ဂလိကပိုင် စာရင်းတွေ မပါတဲ့အတွက် ကျွန်တော်တို့ ဗမာနိုင်ငံရဲ့ ထွန်စက် ဦးရေသည် နည်းနေပါတယ်ဆိုတာလေးကို ကျွန်တော်တို့ တင်ပြရခြင်းဖြစ်ပါတယ်။ ကျွန်တော့်အနေနဲ့ကျန်တဲ့အပိုင်းကိုဆက်ပြီးတော့မတင်ပြခင်မှာဖြင့် စာရင်းဇယားတွေ၊ စစ်တမ်းတွေကို အနီးစပ်ဆုံးမှန်ကန်အောင် ပြုစုရမယ်ဆိုတဲ့အချက်ကို ဒါ ကျွန်တော်အလေးထား တင်ပြချင်ပါတယ်။ ဒါဆိုရင် ဒီစာရင်း တွေက မမှန်ဘူးဆိုရင် မှန်တဲ့စာရင်းတွေက ခင်ဗျားတို့မှာ ရှိလားလို့ မေးမယ်ဆိုရင်တော့ဖြင့် ကျွန်တော် ရိုးသား စွာဖြင့် ဖြေပါမယ်။ ကျွန်တော်တို့ ဆီမှာ ပြုစုထားတဲ့ စာရင်းမရှိပါဘူး။ သို့သော်လည်းပဲ သူတို့ပြုစုထားတဲ့ စာရင်းတွေ မှန်တယ်ဆို ပြီးတော့ ဒါနေလို့မရပါဘူး။ စာရင်းပြုစုတဲ့ တာဝန်ရှိသူတွေက မိမိတို့ရဲ့ စာရင်းကို အနီးစပ်ဆုံး ပြုစုပေးရမယ့် တာဝန်ရှိပါတယ်။ ကိန်းဂဏန်းတစ် ခုကို တင်ပြတဲ့နေရာမှာ မရှိတဲ့ ကိန်းဂဏန်း များကို တင်ပြခြင်းသည် စာရင်းလိမ်တစ်ခုလို့ ပြောတယ်ဆိုရင် ရှိတဲ့ကိန်းဂဏန်းများကို တင်ပြခြင်းသည်လည်း ဒါဟာပြည့်စုံတဲ့ စာရင်း ဖြစ်လာမှာမဟုတ်တဲ့အတွက် ကျွန်တော်တို့ သည် တိကျမှန်ကန်သော၊ အနီးစပ်ဆုံး မှန်ကန်သော ၊ စာရင်းဇယားများကို ပြုစုပြီးတော့ အခြေအနေ အမှန်ကို သိရှိမှသာလျင် လိုအပ်တဲ့ ပြုပြင်မှုကို ပြောင်းလဲမယ်ဆိုရင် တိုးတက်မှာ မလွဲဧကန် ဖြစ်ပါကြောင်း တင်ပြရင်းနဲ့ ကျွန်တော် နိဂုံးချုပ်အပ်ပါတယ်ခင်ဗျား။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၁)မှ ဒေါ်ခင်ဝိုင်းကြည် ဆွေးနွေးနိုင်ပါပြီ</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁)</mp>လေး စား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသား လွှတ်တော်ကိုယ်စားလှယ် အပေါင်းတို့ရှင့်။ စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေ ပြီးတော့ မင်္ဂလာ ကျက် သရေအပေါင်းနဲ့ ထပ်မံ ပြည့်စုံကြပါစေလို့ ဆုတောင်းမေတ္တာပို့သရင်း ဂါရဝပြု ပါတယ်။ ကျွန်မဒီ အမျိုးသားလွှတ်တော် တောင်သူလယ်သမားနှင့် ပြည်တွင်းပြည်ပ အလုပ်သမားများ ဆိုင်ရာ ကော်မတီရဲ့ အကြုံပြုချက်များ တင်ပြခြင်းနဲ့ ပတ်သက်လို့ ဆွေးနွေး တင်ပြသွားမှာ ဖြစ်ပါတယ်။ ထော က်ခံပြီးတော့ ဆွေးနွေးတင်ပြ မှာ ဖြစ်ပါတယ်။ ဆွေးနွေး တင်ပြခွင့် ရတဲ့အတွက်လည်း ကျေး ဇူးတင် ဝမ်း မြောက်ကြောင်းကို ဦးစွာ အစီရင်ခံ တင်ပြ လိုပါတယ်။ ဘာလို့လည်းဆိုတော့ ဒီတောင်သူလယ်သမား များနဲ့ အလုပ်သမားတွေရဲ့ ကဏ္ဍဟာ ကျွန်မတို့ နိုင်ငံအတွက်တော့ အဓိကအင်မတန်အရေးကြီးတဲ့ ကဏ္ဍမှာ ပါဝင်နေလို့ပဲဖြစ်ပါတယ်။ ကျွန်မတို့ မဖြစ်မနေ အလေး ဂရုပြုပြီးတော့ ပံ့ပိုးပေးရမယ့်၊ ဆောင်ရွက်ပေးရမယ့် သူများ ဖြစ်လို့ပါပဲ။ လေးစားအပ်ပါသော အမျိုးသားလွှတ်တော်ဥက္ကဋ္ဌ ကြီးရှင့်။ ကော်မတီမှ နိဒါန်း မှာ နိုင်ငံရဲ့ (၇၀)ရာနှုန်းသော ကျေးလက်ပြည်သူများ၏ လူမှုစီးပွား ရေးဘဝ ဖွံ့ဖြိုးတိုးတက်ရေး၊ သီးနှံအထွက်တိုးကောင်းမွန်ရေး၊ ထွက်လာသည့်သီးနှံများ သင့်တင့်မျှတသည့် အကျိုးအမြတ် ရရှိရေး၊ နောင် အနာဂတ်တွင် ဖွံ့ဖြိုးတိုးတက်လာမည့် လူဦးရေနှင့် လုံလောက်သည့် စားနပ်ရိက္ခာအပြင် နိုင်ငံခြားသို့ တင်ပို့ရောင်းချ နိုင်ရေး အတွက် သီးနှံစိုက်ပျိုး ထုတ်လုပ် မှု တိုးတက်အောင် ကြိုးပမ်းရာတွင် နိုင်ငံတော်သည် ရာသီဥတု သင့်တင့်မျှတ ပြီး ရေ၊ မြေ၊ တောတောင် သယံဇာတ ပေါများကြွယ်ဝသောကြောင့် လိုအပ်သည့် အခြေအနေကို ဆောင်ရွက် နိုင်မည်ဟု ဖော်ပြထားပါတယ်ဒါကတော့ နောက်ပိုင်း ကျွန်မ နည်းနည်းလောက်ဆွေးနွေးချင်တယ်။ ဘာလို့လည်းဆိုတော့ အဲဒီ ရာသီဥတု သင့်တင့်တဲ့ရာသီဥတု ဆိုတဲ့ အတွက် ပါ။ ထို့အတူ အလုပ်သမားများသည်လည်း နိုင်ငံတော်၏ အရေးပါသော အခြေခံလူတန်းစား ဖြစ်သဖြင့် အလုပ်သမားများ၏ အခွင့်အရေးကို ကာကွယ်စောင့်ရှောက်ပေးရန် လိုအပ်သော ဥပဒေများ၊ ပြဋ္ဌာန်းပေးရန်၊ ထိုက်သင့်သော လုပ်ခ၊ လုပ်ငန်းခွင် ဘေးအန္တရာယ်ကင်းရှင်းရေး၊ သက်သာချောင်ချိရေးတို့ ဆောင်ရွက်ပေးသင့်ကြောင်း၊ ပြည်ပအလုပ်အကိုင်များ ဖော်ဆောင် ပေးရန်၊ ပြည်ပတွင်ရောက်ရှိနေသော မြန်မာအလုပ်သမားများကိုလည်း ကာကွယ်စောင့် ရှောက်ရန်တို့ကို ဖော်ပြထားပါတယ်။ လေးစား အပ်ပါသော အမျိုးသားလွှတ်တော်ဥက္ကဋ္ဌကြီးရှင့်။ လွတ်လပ်ရေး မရခင် က ကျွန်မတို့ ကိုလိုနီခေတ်မှာတုန်းက မြန်မာနိုင်ငံရဲ့ နိုင်ငံခြားတင်ပို့နိုင်တဲ့ ဆန်ဟာဆိုလို့ ရှိရင် တန် သုံးသန်းကျော်အထိ ရှိခဲ့ကြောင်း အရင်တစ်ခါကလည်း ကျွန်မ အစီရင်ခံဖူးပါတယ်။ ၁၉၂၁ ကနေ ၁၉၄၁ ခုနှစ်အတွင်း ကမ္ဘာပေါ်မှာ မြန်မာနိုင်ငံဟာ ဆန်အများဆုံးတင်ပို့ရောင်းချနိုင်တဲ့ နိုင်ငံအဖြစ် ရပ်တည်ခဲ့ပါတယ်။ ၁၉၇၇-၁၉၇၈ မှာတော့ အထူးအထွက်တိုး ရှေ့ပြေးစမ်းသပ် အစီအစဉ်များဆောင်ရွက်ခဲ့ပါတယ်။ အဲဒါကတော့ ရွှေဘိုနှင့် တိုက်ကြီးမြို့နယ် (၂) မြို့နယ်မှာ နည်းပညာနဲ့ ပံ့ပိုးမှုများပေးပြီးတဲ့ အခါကျတော့ စတင်ဆောင်ရွက်ပြီး နှစ်စဉ် တိုးချဲ့ ဆောင်ရွက်ခဲ့ ပါတယ်။ ၁၉၉၂ ခုနှစ်မှာ မိုးရာသီစပါး၊ မိုးရာသီမှာ စပါးတစ်သီး သာ စိုက်ရာက နေပြီးတော့မှ နွေစပါးစိုက်ပျိုးရေးအစီအစဉ်ကိုပါ စတင်ပြီးတော့ ဆောင်ရွက်ခဲ့ပါတယ်။ ၁၉၉၂ ခုနှစ် နွေ စပါးဧက (၈) သိန်းခန့် စိုက်ပျိုးရာကနေပြီးတော့ နွေ စပါးဟာ မိုးစပါးထက် အထွက်နှုန်း သာလွန်ကြောင်း တွေ့ခဲ့ရပါတယ်။ ဒါကြောင့်မို့ တစ်နှစ်ထက် တစ်နှစ် တိုးတက်ပြီးတော့ စိုက်ပျိုးခဲ့ပါတယ်။ အဲဒီလို စမ်းသပ်စိုက်ပျိုးရာတွင် သက်လျင်အထွက်ကောင်းစပါးမျိုးများ၊ နောက်စပ်မျိုးစပါးများ အသုံးပြုပြီးတော့ ရေရရှိရေးအစီအမံများလည်း စီမံဆောင်ရွက်ပေးခဲ့ပါတယ်။ ၁၉၉၄-၁၉၉၅ ခုနှစ်မှာတော့ စပါးစိုက်ဧက (၁၄) သန်းကျော်အထိ စိုက်ပျိုးလာနိုင်ပြီး၊ ၂၀၀၆-၂၀၀ရ မှာတော့ မိုးစပါး ဧက (၁၇) သန်းနဲ့ နွေစပါးဧက (၃) သန်း စုစုပေါင်း စိုက်ဧက သန်း (၂၀) စိုက်ပျိုးနိုင်ခဲ့ပါတယ်။ အခု ကော်မတီရဲ့ အစီရင်ခံစာအရဆိုရင် အခုအခါ နိုင်ငံတော်ရဲ့ စုစုပေါင်းမြေဧက (၁၆၇)သန်း အနက်ကနေပြီးတော့ စိုက်ပျိုးဧရိယာမှာ ဧက သန်း (၃၀)အထိ သူစိုက်နိုင်တယ်လို့ ဖော်ပြထားပြီး တော့၊ ဒါ (၁၇.၉)ရာခိုင်နှုန်း အသုံးချ နေတယ် ဆိုတာကို ဖော်ပြထားပါတယ်။ အဲဒီမှာတော့ ထိုင်းမှာ (၃၆.၃)ရာနှုန်း၊ ဗီယက်နမ်မှာ တော့ (၃၀)ရာနှုန်း၊ ဖိလစ်ပိုင်မှာ (၃၄)ရာနှုန်း၊ ဘင်္ဂလား ဒေ့ရှ်မှာ(၆၀)ရာနှုန်း စသည်ဖြင့် စိုက်ပျိုးကြကြောင်းကိုဖော်ပြထားပါတယ်။ ဘာပဲဖြစ်ဖြစ် တိုးမြင့်လာမယ့် မြန်မာနိုင်ငံရဲ့ လူဦးရေ နဲ့ လျှော်ညီတဲ့ စား နပ်ရိက္ခာ ရရှိရေး၊ ဖူ လုံနိုင်ရေးအတွက် စိုက်ပျိုးမြေများ၊ လယ်ယာမြေများ ထပ်မံဖော်ထုတ် အသုံးချရန် လို အပ်ကြောင်း တင်ပြထားရာ လွန်စွာ လျှော်ကန်သင့်မြတ်တာ ဖြစ်တဲ့ အတွက် အဲဒါကို ကျွန်မက ဒါလေးလေးနက်နက် ထောက်ခံဆွေးနွေးအပ်ပါတယ်။ လယ်ယာကဏ္ဍရည်မှန်းချက်ဖြစ်တဲ့ ပြည်တွင်းစား သုံးမှုဖူလုံရေးကို အဓိကထား ဦးတည်ဆောင်ရွက်ပြီး ပိုလျှံတဲ့ လယ်ယာထွက်ကုန်ပစ္စည်းများကို ပြည် ပတင်ပို့မှုမှ နိုင်ငံတော် အတွက် နိုင်ငံခြားဝင်ငွေ တိုးတက်ဖြည့်ဆည်းရန်၊ ကျေးလက်ဒေသဖွံ့ဖြိုးတိုးတက်ရေးကို အခြေခံ အားဖြင့် အထောက်အကူပြုရန် ဖြစ်သည်လို့ ဖော်ပြထားပါတယ်။ အကောင်အထည်ဖော်မှု လုပ်ငန်းရပ်(၅)ရပ်ကိုလည်း နိုင်ငံတော်မှ ကြိုးစား အကောင်အထည်ဖော်လျှက် ရှိကြောင်းကို လေ့လာတွေ့ရှိရပါတယ်။ စိုက်ပျိုးမြေ သယံဇာတ ဖော်ထုတ်အသုံးချရေး၊ စိုက်ပျိုးရေသယံဇာတ ဖော်ထုတ်အသုံးချရေး၊ စက်စွမ်းအားတိုးမြှင့်အသုံးချရေး၊ နည်းပညာဖွံ့ဖြိုးတိုးတက်ရေး၊ မျိုးစပါးမျိုးသန့်များ ဖွံ့ဖြိုးတိုးတက်ရေးနဲ့ ပြောင်းလဲအ���ုံးချရေး လုပ်ငန်း (၅)ရပ်ကို အကောင်အထည်ဖော်လျက်ရှိကြောင်းကို လေ့လာတွေ့ရှိရပါတယ်။ လေးစား အပ်ပါသော အမျိုးသားလွှတ်တော်ဥက္ကဋ္ဌကြီးရှင့်။ လေ့လာကြည့်တဲ့ အခါမှာ နိုင်ငံတော်လုံခြုံရေး (National Security) မှ လူကိုဗဟိုပြုသော ပြည်သူ့လုံခြုံရေး (Human Security) သို့ ပြောင်းလဲ ကျင့်သုံးဆောင်ရွက်ရန် ဒါလိုအပ်တာ ရှိကြောင်း ကို တွေ့ရပါတယ်။ ဒါအားလုံး ရှိရှိသမျှအခြေအနေတွေကို လေ့လာပြီးတဲ့အခါကျတော့ ပြည်သူပြည်သား လုံခြုံမှသာနိုင်ငံဒေသ လုံခြုံ မယ်လို့ ယူဆကြောင်းကို လေ့လာတွေ့ရှိရပါတယ်။ အဲဒီတော့ အလုပ်အကိုင် အခွင့်အလမ်းနဲ့ စီးပွားရေးလုံခြုံမှု (Economic Security)၊ စား နပ်ရိက္ခာဖူလုံမှုနဲ့ စီးပွားရေး လက်လှမ်းမီမှု၊ ဒေသလက်လှမ်းမီမှု၊ နောက်တစ်ခါ ကျန်းမာရေးလုံခြုံမှု၊ နောက် သဘာဝ ပတ်ဝန်းကျင်ဆိုင်ရာလုံခြုံမှု၊ နောက်ပုဂ္ဂိုလ်ရေးလုံခြုံမှု၊ နောက်တစ်ခါ ရပ်ရွာအသိုက် အဝန်းလုံခြုံမှု၊ နောက် လူ့အခွင့်အရေးနဲ့ နိုင်ငံရေးရာ လုံခြုံမှုဆိုပြီးတော့ အဲဒါတွေကို ဒါ အဓိက ထားပြီးတော့ သက်ဆိုင်ရာက လိုအပ်တဲ့ ဥပဒေများ ပြဋ္ဌာန်းထုတ်ပြန်ပြီးတော့ သက်ဆိုင်ရာ က အကောင်အထည်ဖော်ဆောင်ရွက်ပေးခြင်းအားဖြင့် နိုင်ငံသားတို့အား စောင့်ရှောက်ရမယ်လို့ကျွန်မ အဲဒါ ယူဆပါရွက်ပေးခြင်းအားဝန်းထုတ်ပြန်ပြီး ဒီနည်းနဲ့ လူတန်းစားအလွှာအ သီးသီးအတွက် ဒါ ဘဝအာမခံချက်တွေ တစ်ဆင့်ပြီး တစ်ဆင့် ဆောင်ရွက်ပေးနိုင်မယ်လို့မျှော်လင့်ရပါတယ်။ကျွန်မတို့ မြန်မာနိုင်ငံရဲ့ လူသားဗဟိုပြု သို့မဟုတ် လယ်သမားဗဟိုပြု ဗျူဟာချမှတ် စီစဉ်ဆောင်ရွက်ပေးမယ်ဆိုရင် ထောင်စုနှစ် ရည်မှန်းချက်တွေ၊ နောက် အာဆီယံ ရည်မှန်း ချက်တွေ၊ နောက် ကျွန်မတို့ မြန်မာနိုင်ငံတော်ရဲ့ ရည်မှန်းချက်တွေဖြစ်တဲ့ ဒါကျွန်မတို့ ဆင်းရဲနွမ်းပါးမှုလျှော့ချရေး၊ နောက်တစ်ခါ ကျေးလက်ဒေသ ဖွံ့ဖြိုးတိုးတက်ရေးနဲ့ အဲဒီနှစ်ခုကိုတော့ တော်တော်လေးကို အကောင်အထည် ပိုမိုဖော်ပေး နိုင်မယ်လို့ ကျွန်မ ထင်ပါတယ်။ လယ်ယာစိုက်ပျိုးရေး ကိန်းဂဏန်းများနဲ့ ပတ်သက် ပြီးတော့ နိုင်ငံတော်ရဲ့ စိုက်ပျိုးမြေကို ဒါ ကတော့ ကျွန်မ ဒီထဲမှာရေးသား ထားပြီးသား ဖြစ်လို့ပါ မပြောတော့ပါဘူး။ အဲဒါဘာလို့လည်းဆိုတော့ နည်းနည်းစိုက်ပျိုးမြေ ဧကလေးတွေ၊ တစ်ယောက် နဲ့ တစ်ယောက် မတူတဲ့ဟာလေးတွေ ကျွန်မ ရေးထားမိတာပါ။ လေးစား အပ်ပါသော အမျိုးသားလွှတ်တော်ဥက္ကဋ္ဌကြီးရှင့်။ ကျွန်မ ဒီ အလုပ်သမား ရေးရာကို မပြောခင်မှာ လယ်သမားရေးရာနဲ့ ပတ်သက်ပြီးတော့ နည်းနည်းလေး ပြောချင်တာက ဘာလည်းဆိုတော့ အခု လက်ရှိ ရှိနေတဲ့ သဘာဝဘေးအန္တ ရာယ်ကြီးတွေကြောင့် မို့လို့ မြန်မာပြည်မှာ အခုဆိုလို့ရှိရင် ကျွန်မတို့ မြန်မာနိုင်ငံတော်မှာ လယ်တွေ ဆောင်ရွက်ပြီးတော့မှ ရေမြုပ်နေတာတွေ၊ နောက်တစ်ခါ ကျွန်မတို့ ရွှေဘိုခရိုင်၊ ဝက်လက်မှာဆိုလို့ရှိရင် အညာဒေသ မှာဆိုလို့ရှိရင် မိုးခေါင် တဲ့အတွက်ကြောင့်မို့လို့ ရေရှား လွန်းလို့ ရေရှာ ပြီးတော့မှ ကျွန်မတို့ မဖြစ်ဖြစ်အောင် စိုက်ပျိုးနေရာရတာတွေ အဲဒါလေးတွေ ရှိပါတယ်။ အဲဒီကျတော့ ဒီ ကော်မတီက တင်ပြထားတဲ့ ကိစ္စထဲမှာ ကျွန်မ နောက် နိဒါန်းမှာတော့ ဒါနဲ့ပတ်သက်ပြီးတော့ နောက်ထပ် ဆွေးနွေးပါမယ်။ ဒါသဘာဝပတ်ဝန်းကျင်နဲ့ ပတ်သက်တာ အလေးအနက် ဖြစ်ကြောင်းကို ကျွန်မနည်းနည်းတင်ပြတာပါ။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင့်။ အလုပ်သမားရေးရာ ကဏ္ဍနဲ့ ပတ်သက်ပြီးကော်မတီမှ အလုပ်သမားများအတွက် အရည်အချင်း၊ အရည်အသွေး မြှင့်တင်ရေးများကိုလေ့ကျင့်သင်ကြားရေးသင်တန်းများဖြင့်ဆောင်ရွက်ပေးရန်၊အလုပ်သမားများ အတွက် လုပ်ငန်းခွင်အန္တရာယ်ကင်းရှင်းရေးဆောင်ရွက်ရန်၊ နောက်အလုပ်ချိန်နဲ့ ပတ်သက်ပြီး တာဝန်ချိန်နဲ့အနားယူချိန်မှန်ကန်တိကျစွာရရှိစေရန်၊၁၉၂၃ ခုနှစ်ကပြဋ္ဌာန်းခဲ့သော အလုပ်သမားလျော်ကြေး အက်ဥပဒေ အတိုင်း လျော်ကြေးငွေခံစားခွင့် ရရှိစေရန်၊ လူမှုဖူလုံရေးခံစားချက်များ ရရှိစေရန်၊ နိုင်ငံတော်၏လုပ်သားအင်အားစာရင်းကို တိကျစွာကောက်ယူနိုင်ပါက အလုပ်လက်မဲ့ စာရင်းကိုလည်း ရရှိမည်ဖြစ်သဖြင့် အလုပ်အကိုင်စီမံ ဖော်ဆောင်ပေးခြင်းအားဖြင့် ရနိုင်တဲ့ စာရင်းအတိုင်းအလုပ်အကိုင်စီမံဖော်ဆောင်ပေးခြင်းအားဖြင့် အလုပ်လက်မဲ့နှုန်းကျဆင်းစေခြင်း၊ အချိန်ပိုခိုင်းခြင်းများ၊ ကလေးအလုပ်သမားများနှင့်ပတ်သက်၍လည်း ဥပဒေနဲ့အညီ ဆောင်ရွက် နိုင်ရန် အကြံပြု တင်ပြထားတာကို တွေ့ရပါတယ်။ အလုပ်သမားအငြင်းပွားမှုများအတွက် ခုံသမာဓိအဖွဲ့ ဖွဲ့ပေးရန် တောင်းဆိုထား ပါတယ်။ နိုင်ငံခြား ပြည်ပသို့သွားရောက်လုပ်ကိုင်နေသူများအတွက်လည်း ဝန်ဆောင်မှုမှအစ ဥပဒေနဲ့အညီ မှန်ကန်တိကျစွာဆောင်ရွက်ပေးနိုင်ရန်၊ အချို့အလုပ်သမားတို့မှာ အခက်အခဲများ ရှိနေကြောင်း၊ နိုင်ငံကူးလက်မှတ်ရရှိရေး၊ အိမ်ရှင်နိုင်ငံသားများထက် လစာနှုန်းလျှော့ချပြီးတော့ ခံစားနေရခြင်းများဖြေရှင်းပေးရေး၊ နိုင်ငံတော်သို့ သွင်းလိုသောအခွန်အခများကို မိမိတို့ ၊ သက်ဆိုင်ရာသံရုံးများသို့ လွယ်လင့်တကူပေးသွင်းနိုင်ရေးစသည်တို့ကို အဆင်ပြေချောမွေ့အောင် သက်ဆိုင်ရာမှဆောင်ရွက်ပေးရေးကို တင်ပြထားပါတယ်။ မြန်မာနိုင်ငံမှအိမ်နီးချင်း နိုင်ငံများ သို့လည်း သွားရောက်အလုပ်လုပ်နေသူများဟာ အားလုံးပေါင်းတစ်သန်းလောက်ရှိတယ်လို့လည်း ကော်မတီက တင်ပြထားတာကိုတွေ့ရပါတယ်။ ဒီအလုပ်သမားရေးရာနဲ့ပတ်သက်ပြီး လိုအပ်မည် ဖြစ်သည့် ဥပဒေအသစ်(၆)မျိုးကို ရေးဆွဲပြဋ္ဌာန်းရန်လိုအပ်ကြောင်း တင်ပြထားပါတယ်။ အဲဒါတွေကတော့ ၁၉၅၀ အလုပ်ရုံများအက်ဥပဒေကို အသစ်ရေးဆွဲပေးဖို့၊ နောက် ၁၉၂၃ အလုပ်သမားလျော်ကြေးအက်ဥပဒေကို အသစ်ရေးဆွဲပေးဖို့၊ လုပ်ငန်းခွင်ဘေးအန္တရာယ် ကင်းရှင်းရေးနှင့်ကျန်းမာရေးဆိုင်ရာ ဥပဒေကိုလည်း ရေးဆွဲ ပေးဖို့၊ နောက် FDI နိုင်ငံခြား တိုက်ရိုက်ရင်းနှီးမြှုပ်နှံမှုများ ဝင် လာတော့မှာဖြစ်တဲ့အတွက် နိုင်ငံခြားသားအလုပ်သမား ဥပဒေရေးဆွဲရန် ဒါလည်းအရေးကြီးတာဖြစ်ပါတယ်။ နောက် ၁၉၉၉ ပြည်ပအလုပ်အကိုင်ဆိုင်ရာ ဥပဒေ အသစ်ရေးဆွဲ ရန်၊နောက်တစ်ခါ ဆိပ်ကမ်း ၊ အလုပ်သမားများ အက်ဥပဒေရေးဆွဲရန်တို့ ဖြစ်ပါတယ် ဆိုပြီးတော့ ဒါကော်မတီကနေပြီးတော့ တင်ပြတောင်းဆိုထားပြီးတော့ အကြံဉာဏ်ပြု ထားတာ ဖြစ်ပါတယ်။ အဲဒီမှာကျွန်မနည်းနည်းလောက်ကြုံကြိုက်တုန်းကိုတင်ပြပါရစေ၊ ကျွန်မတို့လွှတ်တော် ကိုယ်စားလှယ်တွေဟာ ဥ ပဒေပြုရေးကို ဆောင်ရွက်နေရတာဖြစ်တဲ့ အတွက်ကြောင့်မို့လို့ အုပ်ချုပ်ရေးအာဏာကိုကျင့်သုံးပြီးတော့ အကောင်အထည်ဖော်ဆောင်ရွက်နေတဲ့ ကဏ္ဍမှာ ကျွန်မတို့ပါဝင်ပြီးတော့ ပြောဆိုတာ၊ စွက်ဖက်တာမဟုတ်သည့်တိုင် နည်းနည်းပါးပါးပါဝင်တာမျိုး ဘာမျိုးဟာ အခုအချိန်မှာ တော်တော်လေး တစ်ဖက် နဲ့တစ်ဖက် အခြေအနေက အကန့်အသတ်လေးတွေ ဥပဒေကန့်သတ်ချက်လေးတွေရှိနေတဲ့ အခါ ကျွန်မတို့ ထိန်းထိန်း သိမ်းသိမ်းနဲ့ အင်မတန်ဆောင်ရွက်ရပါတယ်။ ဒါအလုပ်သမားနဲ့ ပတ်သက်ပြီးတော့ အလုပ်သမား ဥပဒေတွေကို ဒီကပြောတဲ့အခါမှာ အလုပ်သမားနဲ့ပတ်သက်တာ၊ အလုပ်ရှင်နဲ့ပတ်သက်တာလေး တစ်ခုကို ကျွန်မ ဒါအစီရင်ခံချင်ပါတယ်။ အဲဒါဘာလဲဆိုတော့ ကျွန်မ မီဒီယာတစ်ခုမှာပေါ့နော်၊ သတင်း တစ်ပုဒ်တွေ့လိုက်တယ်။ အဲဒီတော့ ကျွန်မ အဲ ဒီ မီဒီယာကိုဖုန်းဆက် ပါတယ်။ ဒါသေချာလားဆိုတဲ့ အခါကျတော့ သူကနေပြီးတော့ သက်ဆိုင်ရာက ဖုန်းနံပါတ်တွေကိုပေး ပါတယ်။ ကျွန်မ က သက်ဆိုင်ရာ အဲဒီဖုန်းနံ ပါတ်တွေကိုလည်း ဆက်ပြီးတော့ ကျွန်မ ကြည့် ပါတယ်။ အဲဒါကတော့ ဘာလဲဆိုတော့မန္တလေးမြို့ရဲ့ မဟာမုနိဘုရားကြီးရဲ့ အနောက်ဘက်က ကျွန်မတို့ကျောက်ဆစ်တန်း ဆိုတာရှိပါတယ်။ အဲဒီကျောက်ဆစ်တန်းမှာရှိတဲ့ ကျောက်ဆစ် ပညာသည်တွေဟာ သူကပန်းပုတွေ ပေါ့နော်၊ ပန်းပုပညာသည်တွေပေါ့၊ ကျောက်ဆစ်ပန်းပု ပညာသည်တွေက ဘုရားပုံတော်တွေကို ထုပြီးတဲ့ အခါကျတော့ သူတို့က နိဗ္ဗာန် ကုန်သည် ဆိုပြီးတော့ သူတို့ဒါအသက်မွေးဝမ်းကြောင်း ပြုကြပါတယ်။အခုအချိန်ကျတဲ့အခါကျတော့ အဲဒီပတ်ဝန်းကျင်မှာရှိတဲ့လူတွေက နားငြီး တယ်၊အသံတွေဆူတယ်၊ကျောက်အမှုန်တွေ လွင့်တယ်၊ အဲဒါကြောင့်မို့ ဒါတွေပြောင်းပေးပါ၊ ဘာညာ ဆိုပြီးတော့ တိုင်တယ်လို့ ကြားပါတယ်။ အဲဒီလို တိုင်တဲ့အခါကျတော့ ခေါ်ပြီးတော့ သက်ဆိုင်ရာ ကနေပြီးတော့ အစည်းအဝေးခေါ်တယ်၊ ခေါ်ပြီးတော့တွေ့တယ်၊ တွေ့ပြီးတော့ သူတို့ကိုပြောင်း ပေးဖို့ ပြောတယ်။ ပြောတဲ့အခါကျတော့ ဒီလုပ်ငန်းရှင်တွေဘက်ကနေပြီးတော့ သူတို့နောက်မှာလည်း သူတို့ကိုမှီခိုနေတဲ့ ကာယလုပ်သား တွေရှိတယ်၊ အဲဒီအခါကျတော့ သူတို့တကယ်လို့ပြောင်းပေးမယ်ဆိုလို့ရှိရင်လည်းအဆင်မပြေဘူး။ ဘာဖြစ်လို့လည်းဆိုတဲ့အခါကျတော့ဒီလုပ်ငန်းဟာ ရပ်ကွက်ထဲမှာ သွားပြီးတော့ လုပ်လို့ရတဲ့ လုပ်ငန်း မဟုတ်ဘူး။ သူတို့ မင်းတု န်းမင်းကြီး လက်ထက်ကသာ ဒါ ဘီးတန်းတို့၊ မှန်တန်းတို့၊ ကြေးသွန်းခတ္တန်းတို့ ကျောက်ဆစ်တန်းတို့ဆိုပြီးတော့ အဲဒီလို အမည်သမုတ်ပြီးတော့ တစ်ခါတည်းပေးထားခဲ့တဲ့ရပ်ကွက်တွေ၊ ပေးထားပြီးတော့ အတည်ပြု ခဲ့တဲ့ နေရာတွေဖြစ် တဲ့အတွက် ဒီမှာလုပ်လို့ရတာ၊ အခုနေမှာ ရပ်ကွက်တွေထဲမှာသွား လုပ်တယ် ဆိုလို့ရှိရင် မည်သည့်နည်းနဲ့မှလုပ်လို့မရတာဖြစ်တဲ့အတွက် သူတို့ကိုတော့ ပြောင်းစေချင်တယ် ဆိုလို့ ရှိရင် နေရာလေးတစ်နေရာပေးပြီးတော့ ပြောင်းခိုင်းပါ။ အဲဒါဆိုရင်တော့ ပြောင်းပါ့မယ်လို့ ပြောတဲ့ အခါမှာ ဒါနေရာရမယ်လို့ထင်ထား တာပေါ့၊ အခုနောက်ပိုင်းတော့ နေရာမရဘဲနဲ့ ပြောင်းဖို့ အတွက်အားလုံးပေါင်း ကျောက်ဆစ်ပညာသည် (၄၃)ဦးကို ခိုင်းထားတယ်ဆိုတဲ့ အခါကျတော့ ကျွန်မကလည်း မန္တလေးသူဖြစ်တဲ့အခါမှာ နည်းနည်း ဒါကတော့ပေါ့နော် မြန်မာ့ရိုးရာ ယဉ်ကျေးမှုနဲ့ လည်းပတ်သက်တယ်၊ နောက်အလုပ်သမား၊ အလုပ်ရှင်နဲ့လည်း ပတ်သက်တယ်၊ နောက် နိုင်ငံတော်တိုးတက်ဖွံ့ဖြိုးရေးနဲ့လည်းပတ်သက်တယ်။ နောက်တစ်ခါ ကျတော့ နိုင်ငံခြား ကလာတဲ့ ဟာတွေလေ့လာပြီးကြည့်ရှုတဲ့ဟာလည်းဖြစ်တယ်။ နောက်တစ်ခါ မဟာမုနိဘုရားကြီးနဲ့ လမ်းရဲ့ အရှေ့ဘက်နဲ့အနောက်ဘက်နဲ့ နိဗ္ဗာန်ကုန်တွေကို သယ်ပြီးတော့ ဆိုင်တွေကို ဘုရားဆင်းတုတွေကို ပို့တဲ့ နေရာ မှာလည်း အင်မတန်အဆင်ပြေတဲ့နေရာဖြစ်တယ်။ နောက်အစဉ်အဆက်ကလည်း နှစ်ပေါင်းရာချီပြီးလုပ်ခဲ့ဆောင်ရွက်ခဲ့တဲ့ နေရာဖြစ်တဲ့အခါကျတော့ ၊ ဒါကတော့ နည်းနည်းလေးသက်ဆိုင်ရာ ကနည်းနည်း စဉ်းစားသင့်တယ်ထင်တယ်၊ ဥပဒေကတော့ ဘယ်လိုရှိလို့ဘယ်လိုရှိတာလဲမသိဘူး၊ တကယ်လို့ခုချိန်မှာ နားငြီးတယ်ဆိုတဲ့သူကလည်း ဘာဖြစ်လို့ မန္တလေးကိုလာပြီးတဲ့ အခါကျတော့ဒီအရပ်မှာနေပြီး အခုမှနားငြီး တာလဲမသိဘူး လို့ကျွန်မကတော့ အဲဒီလိုပဲ စိတ်ထဲမှာ စဉ်းစားပြီး တော့ စိတ်မကောင်း ဖြစ်မိပါတယ်။ အဲဒီကျတော့က ကျွန်မဆိုလိုတာကတော့ အလုပ်ရှင်နဲ့အလုပ်သမားအတွက် အလုပ် အမျိုးမျိုး တာဝန်ထမ်းဆောင်ကြတဲ့ ကာယလုပ်သား၊ ဉာဏလုပ်သားအမျိုးမျိုး ကျွန်မတို့နိုင်ငံမှာ ဥပမာ အုတ်ဖုတ်လုပ်ငန်းရှိမယ်၊ နောက်တစ်အခါကျတော့ တွင်ခုံတွေရှိမယ်၊ အခုလိုမျိုးဟာတွေ ရှိမယ်။ အဲဒီမှာ အလုပ်နဲ့ပတ်သက်တဲ့ အလုပ်သမားဥပဒေတွေပြဋ္ဌာန်းတဲ့အခါမှာ ဟာကွက်မရှိအောင် ဒါအဘက်ဘက်ကနေပြီး တော့ ထောင့်စေ့အောင်လုပ်လို့ရှိရင် အလုပ်ရှင်အတွက်ရော၊ အလုပ်သမားအတွက်ရော၊ နိုင်ငံတော်အတွက်ရော၊ ပြည်သူလူထုအတွက်ရော အားလုံး အဆင်ပြေမယ်လို့ ကျွန်မအဲဒီလို ဘာခေါ်မလဲ၊ ယုံကြည်တာပေါ့နော်၊ အဲဒီလိုလေးလည်းဖြစ် စေချင်တယ်ပေါ့။ အဲဒါကြောင့်မို့လို့ ကျွန်မအခုအလုပ်သမား ဥပဒေတွေ ရေးဆွဲဖို့လိုအပ်တယ်လို့ ကော်မတီကတင်ပြတဲ့အချိန်မှာ ကျွန်မ ဒါလေးကို တင်ပြတာပါ။ အဲဒီတော့ အခု နိုင်ငံတော် ဖွံ့ဖြိုးတိုးတက်ရေး အတွက် ကျွန်မတို့ ၊ စက်မှုဇုန်တွေ နောက် ကျန်တဲ့ စီမံကိန်းတွေလုပ်တဲ့ အခါမှာ လယ်သမားတွေနဲ့ ပတ်သက်လို့ နောက်အလုပ်သမားတွေနဲ့ ပတ်သက်လို့ ဆောင်ရွက်တဲ့ အခါမှာ နူးနူးညံ့ညံ့၊ သိမ်သိမ်မွေ့မွေ့နဲ့ ဒါအင်မတန်ကို သဘာဝကျတဲ့ ဆောင်ရွက်ချက်လေးတွေ နဲ့ လုပ်ကိုင်ရင်တော့ပိုပြီးတော့ ကောင်းမှာပဲလို့ ဒါကျွန်မဆန္ဒကို တင်ပြတာပါ။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင့်။ ကော်မတီကနောက်ဆုံး တင်ပြထားတဲ့နိဂုံးမှာတော့ တောင်သူလယ်သမားများအတွက် လယ်ယာမြေပြုပြင်ခြင်း၊ သစ်ရွက် စိမ်းမြေဩဇာအသုံးပြုခြင်း၊ သွင်းအားစုများ စနစ် တကျအသုံးပြုခြင်း၊ စိုက်ပျိုးရေလုံလောက်စွာ ရရှိအောင်ဆောင်ရွက်ခြင်း၊ စိုက်ပျိုးနည်းစနစ်များ မှန်ကန်စေခြင်း၊ စိုက်ပျိုးစရိတ်လုံလောက် အောင်စီစဉ်ပေးခြင်း၊ ဈေးကွက်ရရှိအောင်ဆောင်ရွက်ပေးခြင်း၊ အလေအလွင့် အဆုံးအရှုံး နည်းအောင် စီမံဆောင်ရွက်ပေးရန်တို့ကို တင်ပြခဲ့ပါတယ်။ ဒါအလုပ်သမားရေးရာနဲ့ပတ်သက်ပြီး လိုအပ်တဲ့ ဥပဒေ၊ နည်းဥပဒေ၊ အမိန့်၊ ညွှန်ကြားချက်များ ထုတ်ပြန်၍အလုပ်ရှင်နဲ့အလုပ်သမား လိုက်နာစေရေး၊ ပြည်ပရောက် အလုပ်သမားများ၏ ရပိုင်ခွင့်နှင့် ဘဝလုံခြုံမှုရရှိရေးတို့ကို ဆောင်ရွက်ပေးခြင်းဖြင့် နိုင်ငံတော်၏အဓိကအခြေခံကျသော တောင်သူလယ်သမားများ၊ အလုပ်သမားများအတွက် လူနေမှုဘဝမြင့်မားပြီးအေးချမ်းသော ၊ အေးချမ်းသာယာပြီးခေတ်မီ ဖွံ့ဖြိုး တိုးတက်သော ဒီမိုကရေစီနိုင်ငံတော်ကြီး အောင်မြင်အောင်တည်ဆောက်နိုင်မည် ဖြစ်ပါကြောင်း အကြံပြု တင်ပြ ထားပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင့်။ကော်မတီမှ အကြံပြု တင်ပြ သွားသည်များမှာ စုံလင်လှပါတယ်။ သို့သော်လည်း တောင်သူလယ်သမားများ အခုလက်ရှိ တွေ့ကြုံ နေကြရတဲ့ သဘာဝဘေးအန္တရာယ်များကလည်း နိုင်ငံတော်မှ လျစ်လျူရှုထား၍ မရကြောင်း တင်ပြလိုပါတယ်။ ကမ္ဘာကြီးပူနွေးလာမှုများ၊ အိုဇုန်းလွှာပေါက်ပြီး ခရမ်းလွန်ရောင်ခြည် ကျရောက်ထိခိုက်ခြင်းများ၊ သဘာဝ ရေ၊ မြေ၊ တော၊ တောင်အရပ်ရပ်၊ လူတို့ရဲ့ သုံးစွဲဆောင်ရွက်မှု အမျိုးမျိုးကြောင့် ဒါလေထု ညစ်ညမ်းခြင်း ၊ ရာသီဥတုဖောက်ပြန်ခြင်း၊ ပြောင်းလဲခြင်း၊ ဥပမာ ဝင်ရိုးစွန်းမှာ ရေခဲများ အရှိန်ပြင်းစွာအရည်ပျော်ပြီးတော့ ရေလျှံခြင်းစသဖြင့် ဖြစ်ပေါ်လျက်ရှိ ကြောင်း အားလုံး အသိပဲဖြစ်ပါတယ်။ အခုအခါ ကမ္ဘာနဲ့အဝန်း မိုးခေါင်ခြင်းများ၊ ရေလွှမ်းခြင်းများ၊ C လျင်လှုပ်ခြင်းများ၊ မုန်တိုင်းတိုက်ခတ်ခြင်းများ စသည်ဖြင့် ဆိုးဝါးတဲ့ သဘာဝဘေးဒဏ်ကိုခံနေကြရခြင်းဖြစ်ပါတယ်။ လယ်ယာကဏ္ဍဟာ ရာသီဥတုနဲ့ရေ၊မြေကိုမှီပြီး ဆောင်ရွက်စိုက်ပျိုးကြရတဲ့ကဏ္ဍဖြစ်တဲ့ အတွက် ရာသီဥတုနဲ့ရေ၊မြေပျက်ရင် စိုက်ပျိုးရေးလည်းအခြေအနေမကောင်းတော့ပါ။ အခုအခါ စိုက်ပျိုး ပြီးသားလယ်ကွက်များကို ရေလွှမ်းနေသဖြင့်ပျက်စီးခြင်းများရှိသလို မိုးခေါင်၍ ရေမရသော ကြောင့် ရေရှား၍၊ ရေသွင်း၍စိုက်ပျိုးရသော လယ်မြေများလည်းရှိကြောင်း လေ့လာ တွေ့ရှိရ ပါတယ်။ သို့ပါ၍ ယခုအခါလယ်ယာကဏ္ဍအတွက် သဘာဝဘေးအန္တရာယ်ကြိုတင်စီမံ ကာကွယ်ရေးသည် လွန်စွာ အရေးကြီးသောအချက်တစ်ခုဖြစ်ကြောင်း ထည့်သွင်းစဉ်းစားရန် ဖြစ်ပါသည်။ သို့ပါ၍ နိုင်ငံတော်မှဤသို့သော ရေလွှမ်းခြင်းများ ၊ မိုးခေါင်ခြင်းများကို လိုသည် ထက် ပိုမိုလွန်ကဲလာသော အခြေအနေတွင်မည်ကဲ့သို့ ကာကွယ် စောင့်ရှောက်ရမည်ကို ပြည်တွင်း၊ ပြည်ပပညာရှင်များဖြင့် ညှိနှိုင်း ဆောင်ရွက်သင့်ပါကြောင်း အကြံပြု တင်ပြဆွေးနွေး အပ်ပါသည်။ ဒါနိဂုံးချုပ်အနေဖြင့် အနာဂတ်တိုးမြင့်လာမည့် လူဦးရေအခြေအနေအတွက် ဖူလုံစေမည့် စားနပ်ရိက္ခာဖူလုံရေး၊ ဆင်းရဲနွမ်းပါးမှုလျှော့ချရေး၊ အလုပ်လက်မဲ့ပပျောက်ရေး၊ ကျေးလက်ဒေသဖွံ့ဖြိုးတိုးတက်ရေးတို့အတွက် ထပ်မံ၍ မြေယာ များဖော်ထုတ်စိုက်ပျိုးရေးကို ထောက်ခံပါကြောင်းနဲ့ အလုပ်ရှင်နဲ့အလုပ်သမားတို့အတွက် ရေးဆွဲပြဌာန်းရန်လိုအပ်သော ဥပဒေသစ်များကိုလည်း ပြဋ္ဌာန်းထုတ်ပြန်ပြီးအလုပ်ရှင်ရော အလုပ်သမားများပါ သိရှိအောင်ဆောင်ရွက်ရေးနှင့် ပြည်ပရောက်အလုပ်သမားများ၏ အခက်အခဲများကို ဖြေရှင်းဆောင်ရွက် ပေးရေးတို့အတွက် ကော်မတီအားထောက်ခံဆွေးနွေးတင်ပြအပ်ပါသည်။ အားလုံးကိုကျေးဇူးတင် ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင် ဗျား။ အမျိုးသား လွှတ်တော် တောင်သူလယ်သမားနှင့် ပြည်တွင်းပြည်ပ အလုပ်သမားများဆိုင်ရာ ကော်မတီရဲ့ အစီရင်ခံစာကို ဝိုင်းဝန်းဆွေးနွေးခဲ့သော လွှတ်တော်ကိုယ်စားလှယ်များနှင့် ပူးပေါင်းပြီး ပြန်လည် ပြုစု၍ ကော်မတီ၏ ဆုံးဖြတ်ချက်အရ လိုအပ်သလို ဆက်လက်ဆောင်ရွက်ရန် ဆုံးဖြတ်ပါတယ်။ (ဩဘာသံများ)</speech>
<speech type="speaker">နေ့လယ်စာသုံးဆောင်ဖို့ အစည်းအဝေးကို (၁၀၀)နာရီ ရပ်နားပါ့မယ်</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အာ��လုံး ထွက်ခွာနိုင်ပါပြီခင်ဗျား။</speech>
<p>အစည်းအဝေးကို (၁၁၅၅)နာရီအချိန်တွင် ခေတ္တရပ်နားပြီး (၁၃၁၅) နာရီအချိန်တွင် အစည်းအဝေး ပြန်လည်ကျင်းပပါသည်။</p>
</report>
<report>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များစိစစ်ရေးကော်မတီ၏ အစီရင်ခံစာကို လွှတ်တော်ကိုယ်စားလှယ်က ဆွေးနွေးခြင်း</title>
<speech type="speaker">အစီအစဉ်(၁၀)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးရန် လွှတ်တော်ကိုယ်စားလှယ် တစ်ဦးက အမည်စာရင်း တင်သွင်းထားပါတယ် မွန်ပြည်နယ် မဲဆန္ဒနယ်အမှတ်(၉)မှ ဦးစောအုန်း ဆွေးနွေးနိုင်ပါပြီ။</speech>
<speech><mp id="117">ဦးစောအုန်း၊ မွန်ပြည်နယ် မဲဆန္ဒနယ်အမှတို၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ အမျိုးသားလွှတ်တော်ကိုယ်စားလှယ်များ၊ ဖိတ်ကြားထားသော ဧည့်သည်တော်များခင်ဗျား၊ ဦးစွာ ပထမမင်္ဂလာပါလို့ နှုတ်ခွန်းဆက်သ ဂါရဝပြုပါတယ်။ ဒီကနေ့ အမျိုးသားလွှတ်တော် အစိုးရ ၏အာမခံချက်များ၊ ကတိ များနှင့်တာဝန်ခံချက်များ စိစစ်ရေးကော်မတီရဲ့ အစီရင်ခံစာကို ကျွန်တော်က ထောက်ခံ ဆွေးနွေးသွားမှာ ဖြစ်ပါတယ်။ လိုအပ် သည်များကိုလည်း ဖြည့်စွက်သွားမှာ ဖြစ်ပါတယ်။ ယခင် တတိယပုံမှန်အစည်းအဝေးရဲ့ ဒါ ကတိကဝတ်နဲ့ အဆိုနဲ့ မေးခွန်းများ ဖြစ်ပါတယ်။ စတုတ္ထပုံမှန်အစည်းအဝေးရဲ့ အဆိုနဲ့ မေးခွန်းများကို လည်းပဲ ကျွန်တော် တစ်ဦးကပဲ ဆွေးနွေးဖြစ်ခဲ့ပါတယ်။ အဲဒီတော့ ကျွန်တော်ဟာ ဒီကော်မတီရဲ့ Customer တစ်ဦးလိုပဲ ဖြစ်နေပါတယ်။ ရှေးဦးစွာ ကျွန်တော် ဥက္က ဌကြီးမှ တစ်ဆင့် တောင်းပန်ချင်တဲ့အချက်ကတော့ တစ်နေ့က ကျွန်တော် ဟန်ချက်ညီတဲ့ ပညာရေး၊ စနစ်ကို လွှတ်တော်မှာ လက်သင့်ခံဆွေးနွေးဖို့ မသင့်ဘူးဆိုတဲ့ ကျွန်တော် ပြောကြားချက်ဟာဖြင့် ကျွန်တော့်ရဲ့ ကျောင်းဆရာဘဝနဲ့ရင်းပြီးတော့ ကျွန်တော့် ရဲ့ အသိပညာနဲ့ တင်ပြခြင်းသာ ဖြစ်ပါတယ်။ အဲဒီလို တင်ပြတဲ့နေရာမှာ ကျွန်တော် တည်းခို ဆောင် ပြန်ရောက်တဲ့အခါ ကျွန်တော် Tvကိုကြည့်ပါတယ်။ SKY NET ကို ကြည့်တော့ ကျွန်တော့်အမှားတစ်ခုကို ကျွန်တော် တွေ့ပါတယ်။ အဲဒါကတော့ အဆိုတင်သွင်းတဲ့ ကာယကံရှင်ရဲ့ နာမည်ကို ကျွန်တော် သုံးနှုန်း မိလို့ပါပဲ။ ကျွန်တော် တောင်းပန်ပါတယ်။ ကျွန်တော် ပြောသင့်တာကတော့ အခု တင်ပြတဲ့ အဆိုရှင်ရဲ့ အဆိုကို ဤ လွှတ်တော်က လက်ခံဆွေးနွေးရန် မသင့်ပါကြောင်းလို့ ကျွန်တော် ပြောရမှာ ဖြစ်ပါတယ်။ ကျွန်တော်က ပြောရမယ်ဆိုရင် ကျွန်တော် စာနဲ့ရေးပြီးတော့ ပြောခဲ ပါတယ်။ ဘာကြောင့်လဲဆိုရင် ကျွန်တော့် မှာ အားနည်းချက်တွေ ရှိပါတယ်။ ကျွန်တော့်ရဲ့ မျက်စိတစ်ဘက်က တိမ်ဖြစ်နေတဲ့အတွက်ကြောင့်ခွဲရမယ့် အနေအထားရှိတော့ ကောင်းကောင်း မမြင်ပါဘူး။ နောက်ပြီးတော့ ကျွန်တော့်လက်ရေးကလည်း ကျွန်တော်တောင် မဖတ်တတ်ပါဘူး။ အဲဒီလောက်ထိ ကျွန်တော် လက်ရေးညံ့ပါတယ်။ ကျွန်တော် ဦးဇော်ဝင်း ပြောတဲ့ ဦးစောအုန်း လက်ရေးက ပဲပင်ပေါက်လိုပဲလို့ ပြောတယ်။ ဒါကြောင့်လည်းပဲ ကျွန်တော်ဟာ စဉ်းစားပြီးတော့ ဆွေးနွေးတင်ပြခြင်း ဖြစ်ပါတယ်။ ဒီကနေ့မှာတော့ ကျွန်တော် ကတိကဝတ်နဲ့ ဒီကိစ္စမှာတော့ ဇယားတွေကို ကြည့်ပြီးတော့ စာလုံးလည်း ကြီးတဲ့အတွက်ကြောင့် ကျွန်တော် ပြောဆိုသွား ပါမယ်။ ပထမမေးခွန်းပိုင်းကို ကျွန်တော် ပြောချင်ပါတယ်။ ကျွန်တော်တို့ အမျိုးသား လွှတ်တော်မှာ မေးခွန်းတွေ တော်တော်များများ မေးကြပါတယ်။ ဝန်ကြီးဌာန အသီးသီးကိုပဲ မေးကြပါတယ်။ မေးတဲ့နေရာမှာလည်းပဲ ကျွန်တော်တို့ အားရကျေနပ် မှု ဒီတတိယပုံမှန် အစည်းအဝေးမှာအများကြီးတွေ့ရပါတယ်။ ပထမကျွန်တော် ပြောချင်တာကတော့ ကတိမဖြစ်တဲ့ မေးခွန်းဆိုတာမျိုးကတော့ ဒါ မေးခွန်းရှင်ရဲ့ အားနည်းချက်လို့ ကျွန်တော် ပြောချင်ပါတယ်။ မေးခွန်းတစ်ခုကိုမေးတဲ့အခါမှာ ခွန်အားရှိသော မေးခွန်း၊ ပြီးတော့ ကျွန်တော်တို့ တိကျမှန်ကန်တဲ့ မေးခွန်းမျိုးဖြစ်ဖို့ လိုပါတယ်။ မေးသင့်မေးထိုက်တဲ့ မေးခွန်းလည်း ဖြစ်ဖို့လိုပါတယ်။ ဒါကြောင့် ကတိမဖြစ်တာ ဖြစ်ပါတယ်။ ဥပမာအားဖြင့် ကျွန်တော် လွှတ်တော်ကိုယ်စားလှယ် နာမည်ကို မသုံးတော့ပါဘူး။ တနင်္သာရီတိုင်း ကိုယ်စားလှယ် တစ်ယောက်က တာဝါတိုင် လဲသွားတာကို မေးပါတယ်။ မေးတော့ သူ့မေးခွန်းလာဖြေတဲ့အချိန်မှာ တာဝါတိုင်က ထူပြီးပါပြီ။ ဒါကလည်း အားနည်းချက် မဟုတ်ပါဘူး။ မေးခွန်းတွေက လွှတ်တော်မှာ တစ်ခါတစ်ခါ ကြာတတ်တဲ့အတွက်ကြောင့် မေးခွန်းပေါ်ပေါက်တဲ့အချိန်မှာ တာဝါတိုင်က ပြီးသွားတဲ့ အချိန်ဖြစ်နေပါတယ်။ အဲဒီလို ပြီးသွားတဲ့အချိန်ဖြစ်လို့ရှိရင် ကာယကံရှင်က လွှတ်တော်ကို ဒုတိယညွှန်ကြားရေးမှူးချုပ်ဆီကို အကြောင်းကြားပြီးတော့ ဒီမေးခွန်းကို ပယ်ဖျက်သင့်ပါတယ်။ လာဖြေတဲ့ ဝန်ကြီးမှာလည်း ကသိကအောက်ဖြစ်သလို အများပြည်သူကလည်း ကြားတဲ့အခါမှာ ဒါကျွန်တော်တို့ ကိုယ်စားလှယ်များအပေါ်မှာ အကျိုးသက်ရောက်မှု အားနည်းချက်တွေ ရှိပါမယ်။ ဆောင် ရွက် ပြီးစီးမှုနဲ့ ဆောင်ရွက်ဆဲတွေကတော့ ဒါကတော့ ဒါ ဖြစ်တတ်ပါတယ်။ ဘာလို့လဲဆိုတော့ ဘတ်ဂျက်ကိစ္စနဲ့ ပတ်သက်ပြီးတော့ ငွေရေးကြေးရေးသုံးစွဲမှုတွေ၊ ဆုံးဖြတ်ချက်တွေ ရှိတဲ့အခါမှာ ဆောင်ရွက်မပြီးဘဲနဲ့ ဆောင်ရွက်ဆဲတွေ ရှိပါတယ်။ ဒါ ကာကွယ်ရေးဝန်ကြီးဌာနအနေနဲ့ ကြည့်မယ်ဆို ရင်တော့ မေးခွန်းနှစ်ခု မေးတာကို တစ်ခုက ကတိမဖြစ်ဘဲနဲ့ တစ်ခုက ကတိဖြစ်ပြီးတော့ တစ်ခုကို ပြီးမြောက်အောင် ဆောင်ရွက်ပေးနိုင်တာပဲ ကာကွယ်ရေးဝန်ကြီးဌာနကို ဒါ ကျွန်တော်တို့ ကောင်းတယ်လို့ ယူဆပါတယ်။ နယ်စပ်ရေးရာ ဝန်ကြီးဌာန၊ ဒီနယ်စပ်ရေးရာဝန်ကြီးဌာနကတော့ ကျွန်တော် အရင်တစ် ခါကပဲ ဆွေးနွေးတဲ့ အခါမှာ အကောင်းဆုံးဝန်ကြီး စာရင်းထဲမှာ ကျွန်တော် ပေးထားပါတယ်။ ဒီကနေ့လည်းပဲ ကျွန်တော် ဒီအကောင်းဆုံးဝန်ကြီးဌာနလို့ ကျွန်တော်ယူဆပါတယ်။ ဘာကြောင့်ဆိုတော့ နယ်စပ်ရေးရာဝန်ကြီး၊ ဒုတိယဗိုလ်ချုပ်ကြီးသိန်းဌေး နဲ့ ဒုတိယဝန်ကြီးဗိုလ်ချုပ်ဇော်ဝင်းတို့က တော်တော်လေးကို စေတနာပါပါနဲ့ ပြောဆိုပြီးတော့ကာ ပြီးတော့ လုပ်ပေးနိုင်တဲ့ အတိုင်းအတာ အထိ လုပ်ပေးသွားတာကို ကျွန်တော်တို့ မြင်ရပါတယ်။ ဒါကြောင့် နယ်စပ်ရေးရာဝန်ကြီးက မေးခွန်းအများဆုံးပဲ အမေးခံရခြင်း ဖြစ်ပါတယ်။ ဒါဘာလဲဆိုရင် ဒီဝန်ကြီးဌာနအပေါ်မှာ ယုံကြည်မှုရှိပြီးတော့ အားကိုးတကြီးနဲ့မေးတာပဲ ဖြစ်ပါတယ်။ နယ်စပ်ရေးရာဝန်ကြီးရဲ့ လုပ်ဆောင်ချက်ကတော့ အဓိကကတော့ စည်ပင်သာယာက မဆောင်ရွက်တဲ့ ကျွန်တော်တို့ ဒီလမ်းတွေ၊ တံတားတွေကို သူ ဆောင်ရွက်ပေးခြင်း ဖြစ်ပါတယ်။ နောက် အဲဒီဟာပဲ မေးတာများပါလိမ့်မယ် ထင်ပါတယ်။ အခု တစ်လောက နယ်စပ်ရေးရာ ဒုတိယဝန်ကြီး ဗိုလ်ချုပ်ဇော်ဝင်း လာဖြေတဲ့အခါမှာ သူတို့ ကျေးရွာမီးလင်းရေးပါ သူတို့ဝန်ကြီးဌာနမှာ တာဝန်ရှိတယ်လို့ ကျွန်တော်ကြားသိရတယ်။မကြာသေးခင်က ကျွန်တော်တို့ ဒုတိယသမ္မတဒေါက်တာစိုင်းမောက်ခမ်း က ကျွန်တော်တို့ ငြိမ်းချမ်းရေးဖော်ဆောင်မှုကော်မတီ အဖွဲ့ဝင်တွေကို ခေါ်ပြီးတော့ သမ္မတရဲ့ သဘင်ဆောင်မှာ ကျွန်တော်တို့ ဆွေးနွေးတဲ့အခါမှာ ဗိုလ်ချုပ်ဇော်ဝင်း နဲ့ကျွန်တော် အပြန်မှာ ဆုံပါတယ်။ ဆုံတဲ့အခါကျတော့ ကျွန်တော်က ဗိုလ်ချုပ်တို့ ကျေးရွာမီးလင်းရေးကို ဆောင်ရွက်ပေးနေကြောင်း ကျွန်တော် သိရတယ်။ ကျွန်တော်တို့ သထုံမြို့နယ်မှာဖြင့်ရင် ကျေးရွာ(၆)ရွာလောက်ဟာ စံပြကျေးရွာတွေ ဖြစ်ပြီးတော့ မီးရရှိမှုက အလှမ်းဝေးနေတယ်။ အလှမ်းဝေးတယ်ဆိုတာကတော့ ဒီသိမ်ဆိပ်၊ ကျိုကြော် ကနေပြီးတော့ (၅)မိုင်လောက် သွယ်တန်းတဲ့ ကြိုးနဲ့တိုင်ကို ကျေးရွာက မတတ်နိုင်ဘူး။ ကျေးရွာက အဲဒီ (၅)မိုင်လောက်မှာ ရောက်ပြီးရင် သူ့ကျေးရွာအတွင်းကို ဝင်မယ့် Transformerတွေ ၊ ကြိုးတွေ၊ ဘာညာ Meter Box တွေ အားလုံးဟာ သူတို့ တာဝန်ယူနိုင်တဲ့အနေ အထားရှိတော့ ကျွန်တော် တင်ပြပါတယ်။ တင်ပြတဲ့အခါကျတော့ ကျွန်တော့်ကို ဘာပြန်ပြောလဲ ဆိုရင် ဝန်ကြီးချုပ်ကို တင်ပြပြီးတော့ ဝန်ကြီးချုပ်ရဲ့ စီမံချက်နဲ့ သူ့ဝန်ကြီး ဌာနကို တင်ပေးပါ။ သူကြိုးစားပြီး လုပ်ကိုင်ပေးမယ်လို့ ပြောပါတယ်။ အဲဒီတော့ ဒါ တစ်စပ်တည်း ကျွန်တော် သတိရလို့ ပြောမယ်ဆိုရင် ကျွန်တော်တို့ မွန်ပြည်နယ်ဟာ မေးခွန်းတွေ မေးတာ တော်တော် ကျဲသွားပါတယ်။ ဒါ တစ်ဦးတစ်ယောက်လောက်ပဲ မေးတာ ရှိပါတယ်။ ဒါ ဘာကြောင့်လဲဆိုရင် ကျွန်တော်တို့ ဝန်ကြီးချုပ်က ကျွန်တော်တို့ လွှတ်တော်ပြီးတဲ့အခါမှာ တစ်ကြိမ်၊ လွှတ်တော်မလာခင်မှာ တစ်ကြိမ် ကျွန်တော်တို့နဲ့ တွေ့ဆုံပြီးတော့ ကိုယ့်မြို့နယ်၊ ကိုယ့်ပြည်နယ်မှာရှိတဲ့ လိုအပ်ချက်တွေကို ကျွန်တော်တို့ ကို မေးပါတယ်။ အဲဒီမေးတဲ့အခါမှာ မြို့နယ်အုပ်ချုပ်ရေးမှူး၊ ခရိုင်အုပ်ချုပ်ရေးမှူး၊ ပြည်နယ်အဆင့် ဌာနဆိုင်ရာ အကြီးအကဲအားလုံးကိုလည်း ဖိတ်ကြားပါတယ်။ ပြည်နယ်ဝန်ကြီးတွေ၊ ပြည်နယ်လွှတ်တော် ကိုယ်စားလှယ်တွေလည်း ဖိတ်ကြားတယ်။ အဲဒီအခါမှာ ကျွန်တော်တို့ လိုအပ်ချက်ကို ကျွန်တော်တို့ ပြောခြင်းအားဖြင့် ကျွန်တော်တို့ လွှတ်တော်မှာလာပြီးတော့ ပြောဖို့၊ မေးဖို့ အကြောင်း မရှိတော့ပါဘူး။ ဘာကြောင့်လဲဆိုရင် ဝန်ကြီးချုပ်က သမ္မတကို တာဝန်ခံတဲ့ အတွက်ကြောင့် ဝန်ကြီးချုပ်ကသာလျှင် တချို့မေးခွန်းတွေ အားလုံးလိုလိုဟာ ကျွန်တော်တို့ မေးနေတဲ့ မေးခွန်းတွေက ဒီကနေ ဝန်ကြီးချုပ်ဆီပဲပြန်သွားတယ်။ ဝန်ကြီးချုပ်ကနေ ပြန်ဖြေ။ ဒီလိုနဲ့ပဲ ရှိနေတဲ့အခါကျတော့ ကျွန်တော် ဒီနေ့ကားပေါ်မှာ မကွေးတိုင်းက ကိုယ်စားလှယ်ကို မေးကြည့် တယ်။ မကွေးတိုင်းမှာ ဒီလိုမျိုးရှိသလားဆိုတော့ မရှိဘူးတဲ့။ ဒါကျွန်တော်တို့ မွန်ပြည်နယ်ရဲ့ ဝန်ကြီးချုပ်ရဲ့ အစီအမံက အင်မတန်ကောင်းပါတယ်။ အဲဒီအ စီအမံမျိုးလည်းပဲ တိုင်းနဲ့ပြည်နယ် (၁၄)ခုမှာကျင့်သုံးရင်တော့ ကျွန်တော်တို့ဒီမေးခွန်းတွေဟာ ပိုပြီးနည်းသွားလိမ့်မယ်ထင်ပါတယ်။ ပြန်ကြားရေးဝန်ကြီးဌာနမှာလည်း ကျွန်တော်တို့ ဒါ ကောင်းတဲ့အဆင့်ရောက်ပါတယ်။ ပြန်ကြားရေးဝန်ကြီး၊ ဦးကျော်ဆန်း ဆိုရင် သူ မေးခွန်းလာဖြေရင် ကျွန် တော်တို့ကို မေးခွန်းရှင် တွေကို SKY NET တို့၊ ဘာတို့၊ ညာတို့ တောင်မှ လက်ဆောင်ဝယ်ပေးသွားပါတယ်။ ယဉ်ကျေးမှု ဝန်ကြီးဌာနကလည်းပဲ ဖြေကြားတဲ့နေရာမှာ ပြည့်ပြည် စုံစုံနဲ့ စေတနာပါပါ ဖြေတာလည်း ကျွန်တော်တွေ့ရပါတယ်။ လယ်ယာစိုက်ပျိုးရေးနဲ့ ဆည်မြောင်းဝန်ကြီးဌာန၊ ဒီဌာန ကတော့ ကျွန်တော် လယ်သမားဖြစ်တဲ့အတွက်ကြောင့် ဘဝင်မကျတာလေးတွေတော့ ရှိ ပါတယ်။ ဒါပေမယ့်လည်းပဲ အဲဒီက ဒုတိယ ဝန်ကြီးနှစ်ပါးလုံးဟာ ကျွန်တေ��်တို့ကို အချိန်မရွေး သူတို့ ရုံးခန်းကို လာပြီးတော့၊ ဆွေးနွေးပြီးတော့ တင်ပြတောင်းဆိုဖို့ ဖိတ်ကြားထားပါတယ်။ ဒါကိုလည်းပဲ လွှတ်တော် ကိုယ်စားလှယ်တွေက ဒါက လုပ်သင့်တဲ့ကိစ္စပါပဲ။ ဘာဖြစ်လို့လဲဆိုတော့ တိုက်ရိုက်တွေ့ဆုံတဲ့အခါမှာ ကျွန်တော်တို့ လိုအပ်ချက်ကို အပြန်အလှန်ပြောဆိုဆွေးနွေးလို့ ရပါတယ်။ ဒါပေမဲ့ ကျွန်တော် ဘဝင်မကျတာကတော့ ဒီ တလောက၊ မကြာသေးခင်က လာဖြေ သွားတဲ့ ကျွန်တော် နာမည်မပြောပါဘူး။ ကချင်က ကိုယ်စားလှယ်က စိုက်ပျိုးရေးနဲ့ပတ်သက်ပြီးတော့ ချေးငွေကို တိုးမြှင့်ပေးဖို့ ပြောတဲ့အခါမှာ တကယ်တော့ ဒါ (၁၀)ဧကစာ၊ တစ်ဧက ငါးသောင်းနှုန်းနဲ့ (၅)သိန်းပဲ ပေးတာတော့ ဆင်းရဲတဲ့လယ်သမားတွေ အတွက် ရည်စူးတာဖြစ်တာ ကျွန်တော် သဘော ပေါက်ပါတယ်။ ဒါပေမယ့်လည်း ကျွန်တော်တို့ လယ်သမားတွေဟာ (၁၀)ဧက၊ ဧက (၂၀)၊ ကျွန်တော် ကိုယ်ရည်သွေးပြောတာမဟုတ်ဘူး။ ကျွန်တော့်မှာ ဧက (၉၀) လုပ်နေတာ ကျွန်တော် ဆင်းရဲတဲ့ လယ်သမားပါပဲ။ ကျွန်တော့်မှာ အကြွေးတွေ ရှိပါတယ်။ အဲဒီတော့ ဒီထက်ကို ပိုရအောင် ကျွန်တော်က မျှော်လင့်နေတဲ့အခါမှာ ဒုတိယဝန်ကြီး၊ ကျွန်တော်တို့ မွန်ပြည်နယ်သားပါပဲ၊ ဒုတိယဝန်ကြီးဖြေတာကတော့ ဝန်ကြီးရဲ့ ကိုယ်စား ဖြေတာပဲ ကျွန်တော် ယူဆပါတယ်။ လယ်ယာဥပဒေအရ လယ်ယာအပေါင်ခံလို့ရပါတယ်။ ပေါင်ကြပါဆိုတော့ break လုပ်တဲ့အခါမှာ ကျွန်တော် အနားက ကိုယ်စားလှယ် (၃)သုံးဦးကို ကျွန်တော် ကျွန်တော့် လယ်ပေါင်ပါတယ်။ တစ်ယောက်မှ ကျွန်တော့်ကို လက်မခံပါဘူး။ ကျွန်တော် ကြားဖူးတာ၊ ကျွန်တော် မမွေးခင်က ချစ်တီးဆိုတဲ့ လူတွေဟာ လယ်ပေါင်ခံတယ် ကြားတယ်။ ဒီကနေ့တော့ ချစ်တီးလည်း မရှိတော့ပါဘူး။ ချစ်တီးဆိုတာ ခေါင်းမှာ ဆံပင် မရှိဘူး။ ခေါင်းတုံးပဲ ရှိတယ်ဆိုတာ ကျွန်တော်သိရတော့ တော်ကြာနေ ကျွန်တော် ခေါင်း တုံးတွေနဲ့ ချစ်တီးတွေနဲ့ မှားသွားပြီး ပေါင်မိရင် ကျွန်တော် အရိုက်ခံရမယ်လို့ ပြောပါတယ်။ ဒါဟာ ဝန်ကြီးတစ်ယောက်အနေနဲ့ မဖြေသင့်ဘူးလို့ ကျွန်တော် ယူဆပါတယ်။ ကျွန်တော်တို့ ကြိုးစားပေးပါ့မယ်၊ ဒါမှမဟုတ်ရင် လယ်ယာဖွံ့ဖြိုးရေးဘဏ်ရှိပါတယ်။ သူက လယ်နဲ့ ပတ်သက်တာကြောင့် စိတ်ချရတဲ့ယုံကြည်ရတဲ့ သူတွေကို အပေါင်ခံပေးဖို့ သင့်ပါတယ်။ အပြင်မှာဆိုရင် ကျွန်တော်တို့ ငွေတိုးချေးစားတဲ့ သူတွေဆိုရင် (၅)ကျပ်တိုး၊ (၁၀)တိုး၊ (၂၀)တိုးနဲ့ ကျွန်တော်တို့ သွားရင် ကျွန်တော်တို့ လယ်ဟာနဂိုကမှ မမြတ်ချင်တဲ့ကြားမှာ ကျွန်တော် နေတဲ့အိမ်တောင်မှ ကျွန်တော် ရောင်းရမယ့် သဘောရှိသွားပါတယ်။ မွေးမြူရေးနဲ့ရေလုပ်ငန်းဝန်ကြီး၊ စက်မှုဝန်ကြီးနဲ့ သမ္မတရုံးဝန်ကြီးဌာနတွေမှာလည်းပဲ ကျွန်တော်တို့ ပြော စရာမရှိပါဘူး။ ရထားပို��ဆောင်ရေး ဝန်ကြီးဌာနဆိုရင် ကျွန်တော်တို့ မေးခွန်းတင်ကတည်းက သူဆောင်ရွက်နေပြီ၊ ဒီကိစ္စ ဝန်ကြီး ဦးအောင်မင်း က လာဖြေသွားတဲ့ အတွက်ကြောင့် ဒါလည်း ကျွန်တော် ကျေးဇူးတင်ပါတယ်။ အဲဒီမှာ ကျွန်တော် နည်းနည်းပြောချင် ပါတယ်။ ကျွန်တော် ပုဂ္ဂိုလ်ရေးအရပုတ်ခတ်ပြီး ပြောတာ မဟုတ်ပါဘူး။ ပဲခူးတိုင်းကိုယ်စားလှယ် က အဲဒီအကြောင်းကို တင်တာ ဖြစ်ပါတယ်။ အဲဒီမှာသူက အိန္ဒိယကို သွားတဲ့အခါမှာ ၊ မီးရထားပေါ်က ကြည့်လိုက်တဲ့အခါမှာ အိန္ဒိယရဲ့ လူနေမှုစနစ်က တော် တော်ဆင်းရဲတယ်။ သေတ္တာလေးနဲ့ ငုံပြီး အိမ်လေးက သေတ္တာပုံလေးနဲ့ ငါ့ ပြီးတော့ ဝင်ရတယ်။ ကျွန်တော်လည်း ဒီမှာကြားလိုက်တယ်။ ကျွန်တော် ဝါဆို ကျွန်တော် သထုံပြန်ရောက်တဲ့အခါမှာလည်း TV မှာ ကြည့်တဲ့အခါကျတော့ ပြန်ကြားရတယ်။ ဘာပြောလဲဆိုရင် အိန္ဒိယက လူတွေက တော်တော် ဆင်းရဲတယ်ဗျာတဲ့။ ကျွန်တော်တို့ မြန်မာနိုင်ငံထက် (၄၊ ၅၊၁၀)ဆ လောက်ဆင်းရဲကြတယ်။ ဒီ ပြောတဲ့စကားက ကျွန်တော်တို့ ခွန်အားရှိသော စကား၊ မှန်ကန်သောစကား ဖြစ်ရပါလိမ့်မယ်။ အိန္ဒိယနိုင်ငံဟာ ကျွန်တော် ပြောရမယ်ဆိုရင် ကမ္ဘာ့အချမ်းသာဆုံး (၁၀)နိုင်ငံထဲမှာ စတုတ္ထမြောက်နိုင်ငံဖြစ်ပါတယ်။ လူနေမှု အဆင့်အတန်းကွာခြားချက်ကတော့ များတယ်ဆိုတာ မှန်ပါတယ်။ အိမ်မရှိ၊ အိုးမရှိပေမယ့် အိန္ဒိယမှာ လှေကားထစ်တွေမှာ အိပ်ပြီးတော့ ၊ ပလက်ဖောင်းပေါ်မှာနေတဲ့ လူလည်း ရှိသလို Sedona ဟိုတယ်လောက် ကြီးကျယ်တဲ့ တိုက်ကြီးတွေနဲ့၊ ခြံကျယ်ကြီးတွေနဲ့ အခြွေအရံ (၁၀၀၊ ၁၅၀)နဲ့နေတဲ့ သူဌေးကြီးတွေလည်း ရှိပါတယ်။ အဲဒီတော့ ဒါကို မကြည့်ဘဲနဲ့ အိန္ဒိယနိုင်ငံက လူတွေက ကျွန်တော်တို့ထက် (၄၊ ၅၊ ၁၀) ဆ လောက်ဆင်းရဲတယ် ပြောတာဖြင့်ရင် ဒါက တစ်ဖက်နိုင်ငံကို စော်ကားသလိုလည်း ဖြစ်ပါ လိမ့်မယ်။ ကမ္ဘာ့အချမ်းသာဆုံး ပုဂ္ဂိုလ် (၁၀)ဦးထဲမှာလည်း အိန္ဒိယကနေပြီးတော့ နံပါတ် (၆)နဲ့ နံပါတ် (၉)ဝင်ပါတယ်။ နာမည်နဲ့ ကျွန်တော် ပြော လို့ရပါတယ်။ နံပါတ် (၆)ကတော့ လတ်ရှမီမစ်တယ် ဖြစ်ပါတယ်။ (၃၁.၁)ဘီလီယံ ချမ်းသာပါတယ်။ နံပါတ် (၉)ကတော့ မူခတ်စ်အမ်ဘာနီ ဖြစ်ပါတယ်။ (၂၇)ဘီလီယံ ချမ်းသာပါတယ်။ ကမ္ဘာပေါ်မှာ Face Book ဆိုတဲ့ သုံးစွဲမှုအများဆုံး(၁၀)နိုင်ငံထဲမှာ အိန္ဒိယကပထမဖြစ်ပါတယ်။ Face Book ကို (၁၇)သန်းကျော်သုံးစွဲပါတယ်။ ဒါ သူရဲ့ စီးပွားရေးကို ပြောနေတာပါ။ အိန္ဒိယကို ကျွန်တော် အမွှမ်းတင်ပြီး ပြောနေတာမဟုတ်ပါဘူး။ အမှန် ၊အမှန်တိုင်း ဖြစ်အော င် ဒါပြောဆိုခြင်း ဖြစ်ပါတယ်။ 2. Military Might moupe: malecons elge quloowu wc geosolop: Political Might ကတော့ ကျွန်တော်တို့ ဒီမိုကရေစီဘိုးအေလို့ ခေါ်လို့ရပါတယ်။ ဒါလေးတွေ ကျွန်တော်တို့ ပြောပြနေတာကတော့ဖြင်. ဒီကနေ့ ကျွန်တော်တို့ ပြောနေဆိုနေတာဟာ SKY NET ရုပ်သံကနေပြောနေ၊ ဆိုနေတစ်ပြည်လုံးအပြင် ၊ တစ်ကမ္ဘာလုံး ပါ ကျွန်တော်တို့ ဗမာစကားနားလည်တဲ့ လူတွေ ကြည့်နေကြပါတယ်။ ဗမာလူမျိုးတွေ ကြည့်နေကြပါတယ်။ အဲဒီတော့ ကျွန်တော်တို့ လွှတ်တော်က စကားတွေဟာဖြင့် မှန်မှန်ကန်ကန် ခွန်အားရှိသော စကားများဖြစ်သင့်ပါတယ်လို့ ကျွန်တော် ထောက်ပြပါတယ်။ သတ္တုတွင်း ဝန်ကြီးနဲ့ ဆောက်လုပ်ရေးဝန်ကြီး၊ ဆောက်လုပ်ရေးဝန်ကြီးဌာနကတော့ လမ်းတံတားတွေ ၊ ဒါလည်း ဝန်ကြီး ဦးခင်မောင်မြင့် ကတော့ သူလည်း သ တင်းစာမှာ သွားလာနေတယ်။ တံတားတွေဘာတွေ ဆောက်နေတယ်။ ပင်ပန်းခံပြီး လုပ်နေတာ ကျွန် တော် တွေ့ရတော့ ဒါ ကျေနပ်ဖွယ်ရာရှိပါတယ်။ ဘဏ္ဍာရေးနဲ့ အခွန်ဝန်ကြီးဌာန၊ ဘဏ္ဍာရေးနဲ့အခွန်ဝန်ကြီးဌာနကတော့ လိုလိမ့်မယ် လို့ ကျွန်တော်ထင်တယ်။ ဘာကြောင့်ဆိုတော့ ကျွန်တော်တို့ နိုင်ငံရဲ့ စီးပွားရေးဖွံ့ဖြိုးဖို့ ဆိုရင် ဘဏ္ဍာရေးနဲ့အခွန်ဝန်ကြီးဌာနက အများကြီး အ ခရာကျပါတယ်။ ကျွန်တော်တို့စီးပွားရေးက နိမ့်ကျတဲ့နိုင်ငံ ဖြစ်ပါတယ်။ LDC နိုင်ငံကကို ကျွန်တော်တို့ မလွတ်သေးပါဘူး။ အဲဒီတော့ ဘဏ္ဍာရေးနှင့်အခွန်ဝန်ကြီးဌာနက ကြပ်ကြပ်မတ်မတ်နဲ့ ဆောင်ရွက်ဖို့သင့်ပါတယ်။ ဒါက စီးပွားရေးနဲ့ဆိုင်တဲ့ ဝန်ကြီးဌာနတစ်ခုဖြစ်တဲ့အတွက်ကြောင် . ဒီ ကျွန်တော် ဒီနေရာက မေတ္တာရပ်ခံချင်တာက ဘဏ္ဍာရေးနဲ့ အခွန်ဝန်ကြီးဌာနက ရသင့်တဲ့ အခွန်တွေကို ကောက်ပြီးတော့ ဥပမာဆိုရင်ဖြင့် လူချမ်းသာတွေက အခွန်တွေကို ပေးသင့်တာ၊ ရသင့်တာကို ကျွန်တော်တို့ အကြောင်းအမျိုးမျိုးကြောင့် မယူဘဲနဲ့ထားရင် ကျွန်တော်တို့ရဲ့ တိုင်းပြည် ဝင်ငွေက ဆုံးရှုံးပါလိမ့်မယ်။ နောက်ပြီးတော့ သူ့လက်အောက်မှာ အကောက်ခွန်ဦးစီးဌာနတို့ အကောက်မဲ့ပစ္စည်းတွေ၊ ဒါတွေ၊ ဥပမာ ကျွန်တော်တို့နိုင်ငံမှာ အကောက်ခွန်မဲ့ပစ္စည်းတွေ ထင်ထင်ရှားရှား ကြည့်ရမယ်ဆိုရင် without ကားတွေ ရှိပါတယ်။ ဒါတွေလည်း တစ်ပြည်လုံးမှာ အတိုင်းအတာနဲ့ တော်တော်များများ ရှိတယ်။ အဲဒါတွေလည်း ကျွန်တော်တို့ အခွန်ကောက်ဖို့လိုတယ်။ ဒါ ကျွန်တော်တို့ တိုင်းပြည်ရဲ့ ဝင်ငွေ တစ်ရပ်ပါ။ ဒါကို ရေရှည်လွှ တ်ထားခြင်းအားဖြင့် တိုင်းပြည်မှာ အများကြီး နစ်နာပါတယ်။ ဒါလေးတွေ ကျွန်တော် ထောက်ပြပါတယ်။ အမျိုးသားစီမံကိန်းနဲ့စီးပွားရေးဖွံ့ဖြိုးတိုးတက်မှုဝန်ကြီးဌာနကတော့ မေးခွန်းတစ်ခုပဲ မေးပြီးတော့ ကတိတစ်ခုကတော့ မဖြစ်ပါဘူး။ ဘာကြောင့်လဲ ၊ အဲဒါတော့ ကျွန်တော် မမှတ်ထား မိပါဘူး။ အလုပ်သမားဝန်ကြီးဌာန၊ အလုပ်သမားဝန်ကြီးဌာနကတော့ ကျွန်တော်တို့ မေးခွန်း တစ်ခုမေးတယ်။ ကတိဖြစ်ပါတယ်။ ဆောင်ရွက်ပြီးစီးပါတယ်။ အလုပ်သမားဝန်ကြီးဌာန ဦးအောင်ကြည် ကို ကျွန်တော် သဘောကျပါတယ်။ ဘာကြောင့်လဲဆိုရင် သူက စေတနာပါပါနဲ့ သူ့ရဲ့ဝန်ကြီးဌာနရဲ့ လုပ်ဆောင်ချက်တွေကို ပြည့်ပြည့်စုံစုံနဲ့ ကျွန်တော်တို့ကို ပြောသွားတာ ရှိပါတယ်။ ဒီကော်မတီရဲ့ အစီရင်ခံစာ တစ်ခုမှာတော့ ဒါ အကြံပြုချက်၊ သုံးသပ်ချက် မှာတော့ တချို့ဝန်ကြီးတွေဟာ မလိုအပ်ဘဲနဲ့ လေရှည် ၊ ပေရှည်နေတယ်လို့ ရေးထားတာ၊ ဒါတော့ ကျွန်တော် လက်မခံပါဘူး။ ဝန်ကြီးတွေဟာ ပြည်ထောင်စုဝန်ကြီးတွေဟာ ကျွန်တော်တို့ လွှတ်တော်ကိုယ်စားလှယ်တွေကို အင်မတန် ပေးသိချင်တယ်။ ဝန်ကြီးရဲ့ လုပ်ငန်းစဉ်တွေကို ၊ ဒါကြောင့် ကျွန်တော်တို့ မှတ်သားသင့် ပါတယ်။ ဦးအောင်ကြည် တို့ လာဖြေတာဖြင့် ကြိုဆိုသင့် ပါတယ်။လူမှုဝန်ထမ်းနဲ့ကယ်ဆယ်ရေးဝန်ကြီးဌာနကတော့များသောအားဖြင့်တော့ ကျွန်တော် သိရတာကတော့ ဒုတိယဝန်ကြီး က လာပြီးတော့ ဖြေတာများ ပါတယ်။ ဥပမာ မီးသတ်ကား ကိစ္စတို့၊ ဘာတို့၊ သူလည်း တတ်နိုင် သလောက်တော့ ဘယ်အချိန်မှာ ဘယ်လိုဆောင်ရွက်ပေး မယ်ဆိုတာကို ပြောသွားတာလည်း ရှိပါတယ်။ ပို့ဆောင်ရေးဝန် ကြီးဌာန ဒါဦးဉာဏ်ထွန်းအောင် ပါ။ ကျွန်တော်တို့ရဲ့ မွန်ပြည်နယ်ကိုယ်စားလှယ်နဲ့ ရင်းနှီးတဲ့ ဝန်ကြီးလည်း ဖြစ်ပါတယ်။ ဦးဉာဏ်ထွန်းအောင် လည်းသူ့ ရဲ့ မေးတဲ့မေးခွန်းတွေ လာဖြေတဲ့ အခါမှာ စေတနာပါပါ။ အားပါပါနဲ့ ပြောလေ့၊ ပြောထရှိပါတယ်။ ဒီ ဝန်ကြီးတွေကိုတော့ ကျွန်တော် ကြိုက်ပါတယ်။ စာတိုက်နှင့်ဆက်သွယ်ရေးကြေးနန်းဝန်ကြီးဌာန၊ သူလည်းပဲ ကျွန်တော်တို့ ဒါ လုပ်ဆောင် နေတာကောင်းပါတယ်။ ဘာလို့ဆိုတော့ ကျွန်တော်တို့ တယ်လီဖုန်း တွေကို ဈေးလျှော့ တာတွေ၊ ကျွန်တော်တို့ နောက်ဆုံး (၂) သိန်းတန်ဖုန်းထိ၊ နောက် (၁)သိန်းတန်ဖုန်းထိကို ပေါ်မယ်ဆို တာလည်း ဒါ ပြောနေပါတယ်။ ဒါ ဝန်ဆောင်မှုတွက်တတ်တဲ့ ဝန်ကြီးဌာန စီးပွားရေးအရ တိုင်းပြည်အတွက် မလုပ်ပေးနိုင် သော်လည်း ပြည်သူပြည်သားတွေ ရဲ့ ဝန်ဆောင်မှု ----------</speech>
<speech type="speaker">နိဂုံးချုပ်ပါ</speech>
<speech><mp id="117">ဦးစောအုန်း၊ မွန်ပြည်နယ် မဲဆန္ဒနယ်အမှတ်၉)</mp>ဥက္ကဋ္ဌကြီးခင်ဗျား။ ကျွန်တော် ပြောချင်တာတော့ တော်တော်များများ ရှိပါတယ်။ ဒါပေမဲ့ ဥက္ကဋ္ဌကြီးရဲ့ လမ်းညွှန်ချက်ကို နာခံသောအားဖြင့် ဒီ အစီရင်ခံစာနဲ့ ဒီကော်မတီဟာ ကျွန်တော် အားရကျေနပ်တဲ့ ကော်မတီ ဖြစ်ပါတယ်။ ခြုံငုံပြီးတော့ ပြောရမယ်ဆိုရင် ကျေနပ်ဖွယ်ကောင်းသော ကော်မတီဖြစ်ကြောင်း ပြောကြားရင်း နိဂုံးချုပ်ပါတယ်။ ကျေးဇူးတင်ပါတယ် ခင်ဗျား။</speech>
<title>အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ၏ အစီရင်ခံစာကို သဘောတူလက်ခံရန် အဆိုတင်သွင်းခြင်းနှင့် အမျိုးသားလွှတ်တော်၏ အတည်ပြုချက် ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင် ဗျား။ အမျိုးသား လွှတ်တော် အစိုးရရဲ့ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ အစီရင်ခံစာကို အမျိုးသားလွှတ်တော်က သဘောတူ လက်ခံရန် အဆိုတင်သွင်းခြင်းနှင့် အတည်ပြုချက် ရယူခြင်းတို့ကို ဆောင်ရွက်မှာ ဖြစ်ပါတယ်။ အမျိုးသား လွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီက အဆို တင်သွင်းဖို့ ဖြစ်ပါတယ်</speech>
<speech><mp id="8">ဦးမြအုန်း (အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီဝင်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး ခင်ဗျား။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ကော်မတီဝင် ဦးမြအုန်း ဖြစ်ပါတယ်။ အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာ ဝန်ခံချက်များ စိစစ်ရေးကော်မတီ၏ အစီရင်ခံစာကို လွှတ်တော်က သဘောတူလက်ခံရန် အဆို တင်သွင်းအပ်ပါတယ် ခင်ဗျား။</speech>
<speech type="speaker">အဆိုကို အတည်ပြုဖို့ လွှတ်တော်ရဲ့ သဘောထားရယူပါမယ်။ အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီရဲ့ အစီရင်ခံစာကို အတည်ပြုဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီရဲ့ အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။(ဩဘာသံများ)</speech>
</report>
</section>
<section value="Motion">	
<motion>
<title>ဦးတင်ရှန်၊ တနင်္သာရီတိုင်းဒေသကြီး မဲဆန္ဒနယ်အမှတ်)၏ တိုင်းရင်းသားရိုးရာယဉ်ကျေးမှု ဆို၊က၊ရေး၊တီး ပြိုင်ပွဲများကို သက်ဆိုင်ရာတိုင်းဒေသကြီးနှင့် ပြည်နယ်အစိုးရများက ကြီးမှူး ကျင်းပစေနိုင်ရေး ပြည်ထောင်စုအစိုးရအား တိုက်တွန်း ကြောင်း အဆိုတင်သွင်းခြင်းနှင့် လက်ခံ ဆွေးနွေးရန် သင့်/မသင့် အဆုံးအဖြတ်ရယူခြင်း</title>
<speech type="speaker">အစီအစဉ် (၁၂) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ တနင်္သာရီတိုင်းဒေသကြီး မဲဆန္ဒနယ်အမှတ် (၆)မှ ဦးတင်ရှန် က တိုင်းရင်းသားရိုးရာ ယဉ်ကျေးမှု ဆို၊ က၊ ရေး၊ တီး ပြိုင်ပွဲများကို သက်ဆိုင်ရာ တိုင်းဒေသကြီးနှင့် ပြည်နယ် အစိုးရများက ကြီးမှူးကျင်း ပစေနိုင်ရေး နှင့် စပ်လျဉ်းတဲ့ အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်။ ယခု ဦးတင်ရှန် အဆိုတင်သွင်းဖို့ ဖြစ်ပါတယ်</speech>
<speech><mp id="66">ဦးတင်ရှန်၊ တနင်္သာရီတိုင်းဒေသကြီး မဲဆန္ဒနယ်အမှ၆)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဖိတ်ကြားထားသော ဧည့်သည်တော်များ၊ အမျိုးသား လွှတ်တော် ကိုယ်စားလှယ်တော်များခင်ဗျား။ အားလုံး ကိုယ်စိတ်နှစ်ဖြာ ကျန်းမာစေကြောင်း ဦးစွာပထမ ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး အမှတ် (၆)မှ အမျိုးသား လွှတ်တော်ကိုယ်စားလှယ် ဦးတင်ရှန် ဖြစ်ပါတယ်။ ကျွန်တော် တင်သွင်းမယ့်အဆိုကတော့ တိုင်းရင်းသားရိုးရာ ယဉ်ကျေးမှု ဆို၊ က၊ ရေး၊ တီး ပြိုင်ပွဲများကို သက်ဆိုင်ရာ တိုင်းဒေသကြီးနှင့် ပြည်နယ်အစိုးရများက ကြီးမှူးကျင်းပနိုင်စေရေး ပြည်ထောင်စု အစိုးရအား တိုက်တွန်းကြောင်း အဆိုဖြစ်ပါတယ်။ ကျွန်တော်တို့ တတိယအကြိမ် ပုံမှန်အစည်းအဝေးနဲ့ စတုတ္ထအကြိမ်ပုံမှန် အစည်းအဝေးကြားမှာ ကျွန်တော်တို့ တိုင်းရင်းသားရေးရာကော်မတီနဲ့ ပြည်သူ့လွှတ်တော် တိုင်းရင်းသားရေးရာနဲ့ ပြည်တွင်းငြိမ်းချမ်းရေး ဖော်ဆောင်မှု ကော်မတီပူးပေါင်းပြီး တော့ တိုင်းဒေသကြီး(၇)ခုနဲ့ ပြည်နယ် (၇)ခုကို လေ့လာရေး ခရီးထွက်ခဲ့ပါတယ်။ ထွက်တဲ့အချိန်မှာ ကျွန်တော်တို့ တွေ့ဆုံလာရတဲ့ အဖွဲ့အစည်း တိုင်းရင်းသားပြည်သူအားလုံးရဲ့ လိုအပ်ချက်တွေကို စုပေါင်းပြီးတော့ ကျွန်တော်တို့ အစီရင်ခံစာအနေနဲ့ ရေးတဲ့နေရာမှာ ကျွန်တော်က အဖွဲ့ဝင် တစ်ယောက်အနေနဲ့ အခုတင်ပြမယ့် အဆိုကို တင်သွင်းခြင်းဖြစ်ပါတယ် ခင်ဗျား။ ပထမအကြိ မ် အမျိုးသားလွှတ်တော် တတိယ ပုံမှန်အစည်းအဝေးနဲ့ စတုတ္ထပုံမှန် အစည်းအဝေးများကြား ရပ်နားစဉ်အတွင်း ပြည်သူ့လွှတ်တော် တိုင်းရင်းသားရေးရာနဲ့ ပြည်တွင်း ငြိမ်းချမ်းရေး ဖော်ဆောင်မှုကော်မတီနဲ့ အမျိုးသားလွှတ်တော် တိုင်းရင်းသားရေးရာ ကော်မတီတို့ ပူးပေါင်းပြီး တိုင်းရင်းသားရေးရာကိစ္စရပ်များအား မြှင့်တင်ပေးနိုင်စေရေးအတွက် ၂၀၁၂ ခုနှစ်၊ မေလ နောက်ဆုံးအပတ်မှ ဇွန်လ ဒုတိယအပတ်ထိ တိုင်းဒေသကြီး (၇)ခုနဲ့ ပြည်နယ်(၇)ခုသို့ ကွင်းဆင်း လေ့လာရေး ခရီးစဉ်တွင် အဖွဲ့ဝင် တစ်ဦးအဖြစ် လိုက်ပါခဲ့ ရပါတယ်။ အဆိုပါ လေ့လာရေး ခရီးစဉ်ရောက်ရှိတဲ့ တိုင်းဒေသကြီးနဲ့ ပြည်နယ်အသီးသီးရှိ လွှတ်တော်၊ အစိုးရအဖွဲ့၊ တရားသူကြီးချုပ်၊ ဥပဒေချုပ်၊ စာရင်းစစ်ချုပ်နဲ့ တိုင်းရင်းသား အဖွဲ့အစည်းများ၊ မြို့မိ မြို့ဖများနဲ့ တွေ့ဆုံပွဲတွေမှာ ဆွေးနွေး တင်ပြချက်များကို ကျွန်တော်တို့ တိုင်းရင်းသားပြည်သူအများက လိုလားတောင့်တစွာ တင်ပြလာကြပါတယ်။ တင်ပြလာတာကို ကျွန်တော်တို့ အခု အမျိုးသား လွှတ်တော်မှာအဆို တစ်ရပ်အဖြစ်တင်သွင်းသွားမှာ ဖြစ်ပါတယ်။ ဒီအဆိုကတော့ တိုင်းရင်းသား ရိုးရာ ယဉ်ကျေးမှု ဆို၊ က၊ ရေး၊ တီး ပြိုင် ပွဲများကို သက်ဆိုင်ရာ တိုင်းဒေသကြီးနှင့် ပြည်နယ် အစိုးရများက ကြီးမှူးကျင်းပနိုင်စေရေး ပြည်ထောင်စုအစိုးရအား တိုက်တွန်းကြောင်း အဆို ဖြစ်ပါတယ်။ ဖွဲ့စည်းပုံအခြေခံဥပဒေ အပိုဒ် (၁)၊ ပုဒ်မ ၂၂(က)မှာ နိုင်ငံတော်သည် တိုင်းရင်းသား များရဲ့ စကား၊ စာပေ၊ အနုပညာ၊ ယဉ်ကျေးမှုများကို ဖွံ့ဖြိုးတိုးတက်စေရန် ကူညီဆောင်ရွက်ရေး၊ အပိုဒ်(ခ)မှာ တိုင်းရင်းသားအချင်းချင်း စည်းလုံးညီညွတ်ရေး၊ ချစ်ကြည် လေးစားရေးနှင့် ရိုင်းပင်းကူညီရေးတို့ကို တိုးတက်ဖြစ်ထွန်းစေရန် ကူညီဆောင်ရွက် မည်ဟူ၍ လည်းကောင်း ၊ ဖွဲ့စည်းပုံအခြေခံဥပဒေ အခန်း(၈)၊ ပုဒ်မ ၃၅၄(ဃ)တွင် တိုင်းရင်းသား လူမျိုးတစ်မျိုးနှင့်တစ်မျိုးသို့မဟုတ် တိုင်းရင်းသားအချင်းချင်းကို လည်းကောင်း၊ အခြားဘာသာ၊ သာသနာကို မထိခိုက်စေဘဲ၊ မိမိချစ်ခင် မြတ်နိုးသည့်စကား၊ စာပေ၊ ယဉ်ကျေးမှု၊ ကိုးကွယ်သည့် ဘာသာနှင့် ဓလေ့ထုံးတမ်းများကို လွတ်လပ်စွာ ဆောင်ရွက်ပိုင်ခွင့်ရှိသည်ဟု ဖော်ပြထား ပါတယ်။ ဥက္ကဋ္ဌကြီးခင်ဗျား။ မြန်မာ့ ရိုးရာယဉ်ကျေးမှု ဆို၊ က၊ ရေး၊တီး ပြိုင်ပွဲတွေကို ယဉ်ကျေးမှုဝန်ကြီးဌာနမှ ဦးစီးပြီးတော့ နှစ်စဉ်ကျင်းပပေးလျက်ရှိပါတယ်။ ထို့အတူ မြန်မာပြည်တွင်းမှာရှိတဲ့ တိုင်းရင်းသားပြည်သူအားလုံးတို့ကလည်းပဲ မိမိတို့လူမျိုး အလိုက် ယဉ်ကျေးမှု အဆို၊ အက၊ အရေး၊ အတီးတို့ကို ပြိုင်တဲ့ ပြိုင်ပွဲများကို ကျင်းပပေးစေ လိုတဲ့ ဆန္ဒများရှိကြောင်းကို ဖော်ထုတ် တင်ပြလာကြပါတယ်။ တိုင်းရင်းသား လူမျိုးများ အားလုံးကို တစ်ပေါင်းတစ်စည်းတည်း ရိုးရာယဉ်ကျေးမှု ဆို၊ က၊ ရေး၊တီးပြိုင်ပွဲပြုလုပ်ကျင်းပ ပေးရ န်မှာ လည်း အလွန်ခက်ခဲတဲ့ လုပ်ငန်းတစ်ရပ် ဖြစ်ပါတယ်။ ဒါကြောင့် တိုင်းဒေသကြီးနဲ့ ပြည်နယ်များမှာ နေထိုင်ကြတဲ့ တိုင်းရင်းသား ပြည်သူများရဲ့ ရိုးရာယဉ်ကျေးမှု ဆို၊ က၊ ရေး၊ တီးပြိုင်ပွဲများကို သက်ဆိုင်ရာ တိုင်းဒေသကြီးနှင့် ပြည်နယ်များရဲ့ အစိုးရအဖွဲ့နဲ့ တိုင်းရင်း သားရေးရာဝန်ကြီးများက ကြီးမှူးကျင်းပပေးမယ်ဆိုရင် တိုင်းရင်းသားပြည်သူများရဲ့ ရိုးရာယဉ်ကျေးမှုများကို ပိုမို ဖော်ထုတ်နိုင်သည် သာမကဘဲနဲ့ မတိမ်ကော၊ မပပျောက်အောင် ထိန်းသိမ်းဆောင်ရွက်နိုင်ခြင်း၊ အစဉ်အမြဲ တိုးတက်ဖွံ့ဖြိုး ရှင်သန်လျက်ရှိနေမှာဖြစ်ပါတယ်။ တိုင်းရင်းသားပြည်သူ အချင်းချင်းမှာလည်းပဲ စည်းလုံးညီညွတ် ပြီးတော့ ကိုယ်စိတ်နှစ်ပါး ပျော်ရွှင်ချမ်းမြေ့စွာနဲ့ ချစ်ခင် ရင်းနှီးမှုများတိုးပွား လာကြမည် ဖြစ်ပါတယ်။ သို့ဖြစ်ပါ၍ တိုင်းရင်းသားရိုးရာ ယဉ်ကျေးမှု ဆို၊ က၊ ရေး၊ တီးပြိုင်ပွဲများကို သက်ဆိုင်ရာ တိုင်းဒေသကြီးနှင့် ပြည်နယ်အစိုးရများက ကြီးမှူးကျင်းပနိုင်စေရေး ဥက္ကဋ္ဌကြီးမှ တစ်ဆင့် ပြည်ထောင်စုအစိုးရအား တိုက်တွန်းကြောင်း အဆိုကို ပြည်သူ့လွှတ်တော် တိုင်းရင်းသားရေးရာနှင့် ပြည်တွင်းငြိမ်းချမ်းရေးဖော်ဆောင်ရေးနှင့် အမျိုးသားလွှတ်တော် တိုင်းရင်းသားရေးရာ ပူးပေါင်းကွင်းဆင်းလေ့လာရေး ဥက္ကဋ္ဌများရဲ့ တာဝန်ပေးချက်အရ ပြည်သူများကိုယ်စား အဆို တင်သွင်းအပ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့်သူရှိပါက ဖိတ်ခေါ်ပါတယ်</speech>
<speech><mp id="1">ဦးခက်ထိန်နန်၊ ကချင်ပြည် မဲဆန္ဒနယ်အမှတ် (၁)</mp>လေးစားအပ်တဲ့ ဥက္ကဋ္ဌကြီးခင်ဗျား။ တနင်္သာရီတိုင်းဒေသကြီး မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ဦးတင်ရှန်၏ တိုင်းရင်းသားရိုးရာ ယဉ်ကျေးမှု ဆို၊ က၊ ရေး၊ တီး ပြိုင်ပွဲများကို သက်ဆိုင်ရာ တိုင်းဒေသကြီးနှင့် ပြည်နယ်အစိုးရများက ကြီးမှူးကျင်းပနိုင် ရေး ပြည်ထောင်စု အစိုးရအား တိုက်တွန်းကြောင်း အဆိုတင်သွင်းခြင်းကို အမျိုးသားလွှတ်တော်၌ လက်ခံဆွေးနွေး ရန်အတွက် ကျွန်တော် ကချင်ပြည်နယ် မဲဆန္ဒနယ်အမှတ် (၁)မှ အမျိုးသားလွှတ်တော် ကိုယ်စားလှယ် ဦးခက်ထိန်နန် မှ ထောက်ခံအပ်ပါတယ် ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဦးတင်ရန် တင်သွင်းတဲ့ အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ တိုင်းရင်းသားရိုးရာ ယဉ်ကျေးမှု ဆို၊ က၊ ရေး၊ တီး ပြိုင်ပွဲများကို သက်ဆိုင်ရာ တိုင်းဒေသကြီးနှင့် ပြည်နယ်အစိုးရများက ကြီးမှူး ကျင်း ပစေနိုင်ရေး ပြည်ထောင်စုအစိုးရအား တိုက်တွန်းကြောင်း ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။</speech>
<p>သဘောမတူသူ ရှိပါသည်။</p>
<speech><mp id="76">ဦးရဲမြင့် ပဲခူးတိုင်းဒေသကြီး မဲဆန္ဒနယ်အမှထ)</mp>ကျွန်တော်တို့ တိုင်းရင်းသား တွေဟာ မြန်မာနိုင်ငံအနှံ့အပြားမှာ ရှိနေတဲ့အတွက် တိုင်းအလိုက်၊ ပြည်နယ် အလိုက်ပဲ လုပ်မယ် ဆိုရင် အလွန်ကျဉ်းမြောင်း ပါတယ်။ ကျွန်တော်တို့ တိုင်းရင်းသားတွေက တစ်နေရာတည်းမှာ၊ တစ်ပြည်နယ်ထဲမှာပဲ စုနေတာမဟုတ်တဲ့အတွက် နိုင်ငံတော်ကပဲ ဆက်လက် ပြီးတော့ ဦးဆောင် သင့်တယ်လို့ အကြံပြုပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဦးတင်ရှန် တင်သွင်းတဲ့ အဆိုကို အမျိုးသားလွှတ်တော်က လက်ခံဆွေးနွေးရန် သဘောမတူတဲ့ လွှတ် တော် ကိုယ်စားလှယ် ရှိတဲ့အတွက် အမျိုးသားလွှတ်တော်ဆိုင်ရာ နည်းဥပဒေ ၁၇၊ နည်းဥပဒေခွဲ (တ)၊ နည်းဥပဒေခွဲငယ် (၃) အရ မတ်တတ်ရပ်၍ ဆန္ဒပြု တဲ့နည်းလမ်းနဲ့ လွှတ်တော်ရဲ့ ဆန္ဒကို ရယူပါမယ် ဒီလိုဆန္ဒရယူရာမှာ အဆိုကို လက်ခံဆွေးနွေးဖို့ သဘောတူတဲ့ လွှတ်တော်ကိုယ်စားလှယ် များဟာ မိမိတို့နေရာများမှာ မတ်တတ်ရပ်ပြဖို့ ဖြစ်ပါတယ်။ အကယ်၍ မတ်တတ်ရပ်ပြတဲ့ ။ လွှတ်တော်ကိုယ်စားလှယ်ဟာ (၄၀) ဦးနဲ့အထက် ဖြစ်ရင် လက်ခံဆွေးနွေးရန် သဘောတူသည် ဟု လည်းကောင်း၊ (၄၀)ဦး မပြည့်လျှင် လက်ခံဆွေးနွေးရန် သဘောမတူသည်ဟု လည်းကောင်း လွှတ်တော်ကို ကြေညာမှာ ဖြစ်ပါတယ်။ ဒါကြောင့် ယခု လက်ခံဆွေးနွေးရန် သဘောတူတဲ့ လွှတ်တော်ကိုယ်စားလှယ်များ မိမိတို့နေရာမှာ မတ်တတ်ရပ်ပြပါ။</speech>
<p>လွှတ်တော်ကိုယ်စားလှယ်များက မတ်တတ်ရပ်ပြပါသည်။</p>
<speech type="speaker">ထိုင်နိုင်ပါပြီ</speech>
<speech type="speaker">မတ်တပ်ရပ်ပြတဲ့ ကိုယ်စားလှယ်ဦးရေဟာ (၄၀)ဦးနဲ့ အထက်ရှိတဲ့ အတွက် ဦးတင်ရှန်ရဲ့ အဆိုကို လက်ခံဆွေးနွေးရန် သဘောတူကြောင်း ကြေငြာပါတယ်။ (ဩဘာသံများ)</speech>
<speech type="speaker">ဦးတင်ရှန် တင်သွင်းတဲ့ အဆိုကိုဆွေးနွေးမယ့် လွှတ်တော် ကိုယ်စားလှယ်များ ရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ဌာန၊ ဒုတိယ ညွှန်ကြားရေးမှူးချုပ် ထံ အမည်စာရင်း ပေးပို့ကြဖို့ ဖြစ်ပါတယ်</speech>
</motion>
<motion>
<title>ဦးနိန်းခင်းပေါင်၊ ချင်းပြည်နယ် မဲဆန္ဒနယ်အမှတ် (၇)၏ စက်မှုကုန်ကြမ်းသီးနှံ ပိုးဇာပင် စိုက်ပျိုးခြင်း၊ ပိုးအိမ်ထုတ်လုပ်ခြင်းကို အားပေးခြင်းဖြင့် လူမှုဘဝမြှင့် တင်ပေးရေး ပြည်ထောင်စုအစိုးရအားတိုက်တွန်းကြောင်း အဆိုတင်သွင်းခြင်းနှင့် လက်ခံ ဆွေးနွေးရန်သင့် မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၁၄)ဖြစ်ပါတယ်။ အမျိုးသားလွှတ်တော် ကိုယ်စားလှယ် များ ခင်ဗျား။ ချင်းပြည်နယ် မဲဆန္ဒနယ်အမှတ် (၇)မှ ဦးနိန်းခင်းပေါင် က စက်မှု ကုန်ကြမ်းသီးနှံ ပိုးဇာပင်စိုက်ပျိုးခြင်း၊ ပိုးအိမ်ထုတ်လုပ်ခြင်းကို အားပေးခြင်းဖြင့် လူမှုဘဝမြှင့်တင်ပေးရေး နှင့် စပ်လျဉ်းသည့် အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်</speech>
<speech type="speaker">ယခု ဦးနိန်းခင်းပေါင် အဆိုတင်သွင်းဖို့ ဖြစ်ပါတယ်။</speech>
<speech><mp id="43">ဦးနိန်းခင်းပေါင်၊ ချင်းပြည်နယ် မဲဆန္ဒနယ်အမှတ်(၇)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနဲ့ အမျိုးသား လွှတ်တော်ကိုယ်စားလှယ်တော်များ၊ ဧည့်သည်တော်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ် ခင်ဗျား။ ကျွန်တော်ကတော့ ချင်းပြည်နယ် မဲဆန္ဒနယ်အမှတ် (၇)မှ အမျိုးသားလွှတ်တော် ကိုယ်စားလှယ် ဦးနိန်းခင်းပေါင် ဖြစ်ပါတယ်။ကျွန်တော့်အနေနဲ့ကျွန်တော်တို့ တွန်းဇံမြို့နယ်နဲ့တီးတိန်မြို့နယ်တို့မှာ ဘိန်းအစားထိုး သီးနှံပင်စိုက်ပျိုးခြင်းနဲ့စပ်လျဉ်းပြီးတော့ စက်မှုကုန်ကြမ်းသီးနှံ ပိုးဇာပင်စိုက်ပျိုးခြင်း၊ ပိုးအိမ် ထုတ်လုပ်ခြင်းကို အားပေးခြင်းဖြင့် လူမှုဘဝ မြှင့်တင်ပေးရေး ပြည်ထောင်စုအစိုးရအား တိုက်တွန်း ကြောင်းအဆိုကို တင်သွင်းမှာ ဖြစ်ပါတယ်။ လေးစားအပ်တဲ့ ဥက္ကဋ္ဌကြီး ခင်ဗျား။ ချင်းပြည်နယ်ဟာ တိုင်းဒေသကြီး ၊ ပြည်နယ်များ အနက် အချို့ တဲ့ဆုံး၊ ငဲ့ညှာစရာအကောင်းဆုံး ပြည်နယ် ဖြစ်ကြောင်း ဂုဏ်ယူစရာမဟုတ်တိုင်း မှန်ရာဝန်ခံရမှာ ဖြစ်ပါတယ်။ အဲဒီပြည်နယ်မှာ တီးတိန်၊ တွန်းဇံမြို့နယ်တွေဟာ အစွန်ဆုံး၊ အခေါင်ဆုံး ဖြစ်နေပါတယ်။ မြို့နယ်အတွင်း နေထိုင်ကြတဲ့ တိုင်းရင်းသားများဟာ အစေ့ထုတ်ပြောင်းနဲ့ တောင်ယာစပါးကို အဓိက စိုက်ပျိုးအသက်မွေးကြရပါတယ်။ လယ် လှေကားထစ်ဆို တာ ပြောပလောက်တဲ့ ဧက မဟုတ်ပါဘူး။ တောင်စောင်း၊ တောင်တန်းတွေမှာ မြေဆီလွှာနည်းပါးခြင်း၊ စီးပွားသီးနှံ၊ ငွေပေါ်တဲ့ တွင်းထွက် ကျောက်မျက်တွေ မရှိတဲ့အတွက် ဝမ်းစာမဖူလုံခြင်း၊ ဝင်ငွေရလမ်း နည်းပါးခြင်း စတာတွေကြောင့် ချွတ်ခြုံ ကျနွမ်းပါးကြရပါတယ်။ တစ်နည်းဆိုရင် လူမှုဘဝ နိမ့်ကျနေရပါတယ်။ မိဘများက သားသမီးတွေကို ပညာရည်နို့ ဝအောင် မစို့ခဲ့ကြရတဲ့ အတွက် အတွေးအခေါ်မြော်မြင်မှု အပိုင်းမှာ အားနည်းလာရပါတယ်။ ပညာချို့တဲ့မှန်း မသိရှိကြ ရဘဲ ငွေကြေးချို့တဲ့တာကို ခါးသီးစွာ ခံစားကြရပါတယ်။ တစ်နည်းဆို ပညာထက် ငွေကြေး အသပြာကို လွဲမှားစွာ ငံ့လင့်တမ်းတ ခဲ့ကြရပါတယ်။ ပညာကို ဆုံးခန်းတိုင်အောင် သင်ယူနိုင်မှု မရှိတဲ့ လူငယ်၊ လူရွယ်တွေသာ အသပြာနောက်ကို ငမ်းငမ်းတက်လိုက်ကြရ ပါတယ်။ အမျိုးသားရေး စိတ်ဓာတ် ဝေလာဝေး ဖြစ်ခဲ့ရပါတယ်။ လေးစားအပ်တဲ့ ဥက္ကဋ္ဌကြီး ခင်ဗျား။ ပညာညံ့ ပြီး ငွေငတ်ကြတဲ့ လူငယ်တွေဟာ ငွေပင်၊ ငွေရင်းကို လိုက်လံရှာဖွေလာကြရပါတယ်။ သန့် ရှင်းသောငွေ၊ မွန်မြတ်သောအလုပ် ရယ်လို့ ပိုင်းခြားစိစစ်မနေတော့ဘဲ ဘိ န်းခင်းများစိုက်ပျိုးခြင်း၊ ပြည်ပထွက်၍ ဘဝရင်းနှီးခြင်း စတဲ့ ဘဝအတွက် ဆေးမီးတိုကုထုံးများ အသုံးပြုလာကြပါတယ်။ ရှေ့ရေးကို မမှန်းမျှော်တွေး၊ လုပ်ဆောင်မှုမပြုနိုင်ဘဲ လတ်တလော နေ့၊ ည အရေးကိုသာ မျက်မှောက်ပြုလာကြတာကို ဝမ်းပန်းတနည်း တွေ့ရှိရပါတယ်။ မိဘတိုင်းပြည်ကို စွန့်ခွာမှုပြု လာကြတာကို တွေ့ရပါတယ်။ ဒါတွေဟာ လက်ရှိဖြစ်ရပ်မှန်တွေပါပဲ။ မြို့နယ်တွင်းမှာ ပုံမှန်လုပ်ခရရှိနိုင်တဲ့ အလုပ်အကိုင်၊ အခွင့်အလမ်းတွေဟာလည်း လုံးဝ မရှိပါဘူး။ တွန်းဇံမြို့နယ်အတွင်းမှာရှိတဲ့ လူငယ်တွေရဲ့ အနာဂတ် မဲ့နေပုံကို ဖွင့်ပြခြင်း ဖြစ်ပါတယ်။ ဥက္ကဋ္ဌကြီး ခင်ဗျာ။ တီးတိန်၊ တွန်းဇံမြို့နယ်ရဲ့ ရေ၊ မြေ၊ ရာသီနဲ့ ကိုက်ညီပြီး အောင်မြင်ဖြစ်ထွန်းခဲ့တဲ့ လုပ်ငန်းတစ်ခု တင်ပြပါရစေ။ တွန်းဇံမြို့နယ်ရဲ့ ၁၉၇၀ ပြည့်နှစ် ဝန်းကျင်ကာလမှ ဒီ သက္ကရာဇ် ၂၀၀၀ ၀န်းကျင်အထိ ကာလတစ်လျှောက်မှာ ပိုးဇာပင် စိုက်ပျိုးခြင်း၊ ပိုးအိမ် ထုတ်လုပ်ခြင်းကို အချက်အလက်ကိန်းဂဏန်းများနဲ့ သက်ဆိုင်ရာဌာန အဖွဲ့အစည်းများထံမှ ရယူလေ့လာမယ်ဆိုပါက တီးတိန်၊ တွန်းဇံမြို့နယ်တွေမှာ စက်မှုသီးနှံ ပိုးဇာပင်စိုက်ပျိုးခြင်းနဲ့ စက်မှုကုန်ကြမ်း ပိုးအိမ်ထုတ်လုပ်ခြင်းဟာ မြို့နယ်ရဲ့ ကွမ်းတောင်ကိုင် စီးပွားရေးလုပ်ငန်း ဖြစ်ခဲ့ပါတယ်။ အဲဒီအချိန်ကာလတွေမှာ နိုင်ငံတော်မှ ရေနံဆီ၊ ဆန်၊ မြေဩဇာ စသည်တို့ကို ပံ့ပိုးရောင်းချပေးခဲ့ပါတယ်။ ဒါကြောင့် ပိုးအိမ်ထုတ်လုပ်မှုဟာ တစ်ပြည်နယ်လုံးမှာ ပထမနေရာ ရရှိပြီး၊ တစ်နိုင်ငံလုံး ပိုးအိမ်ထုတ်လုပ်မှု ရဲ့ ရာခိုင်နှုန်း တော်တော်များများအထိခြင်းဟာ မြို့နယ်နဲ့ ကွမ်း ဖြစ်ခဲ့ပါတယ်။ အဲဒီေရာယူခဲ့ပါတယ်။ မြို့နယ်အတွင်းမှာ ပိုးဇာပင်စိုက်ပျိုးပြီး၊ ပိုးမွေး၊ ပိုးအိမ်ထုတ်လုပ်တဲ့ တောင်သူမိသားစုတွေမှာ ဝမ်းစာဖူလုံမှုရှိခဲ့တဲ့အပြင် မိသားစုဝင်ငွေလည်း ရရှိခဲ့ကြပါတယ်။ ဒါ့အပြင် တိုင်းပြည်အတွက် စက်မှုကုန်ကြမ်း၊ ပစ္စည်းတစ်မည် ထုတ်လုပ် ထွက်ရှိရာနေရာ တစ်ခုအဖြစ် အသိအမှတ်ပြုခြင်း ခံခဲ့ရပါတယ်။ အဲဒီလို ပိုးဇာစိုက်ပျိုးခြင်း၊ ပိုးအိမ်ထုတ်လုပ် ခြင်းဖြင့် ဝမ်းစာဖူလုံခွင့် ရရှိခဲ့တဲ့ကာလမှာဆိုရင် ဘိန်းစိုက်ခြင်း၊ ပြည်ပ ထွက်ခြင်း၊ တစ်ပါးနိုင်ငံရှိ ငွေကြေးချမ်းသာသူအချို့ရဲ့ ခိုင်းဖတ် ဘဝရောက်ရခြင်းစတဲ့ မျက်မှောက်အရေးမှာ ငွေ ဝယ်ကျွန် ဖြစ်ပြီး မိ သားစုကစဉ့်ကလျားဖြစ်ကာ နောင်ရေး မှေးမှိန်တဲ့ လူငယ်လူရွယ်ဦးရေဟာ မရှိောက်ပါပဲ။ ယခုအခါမှာတော့ လုပ်ကိုင်ခက်ခဲပြီး ဝမ်းရေးမဖူလုံခြင်းကြောင့် ပြည်ပ ထွက်ခြင်း၊ ဘိန်းစိုက်ခြင်း၊ ဘဝအရေးအတွက် ဖြေရှင်းရန် နည်းလမ်း တစ်ခုလို ဖြစ်နေပါတယ်။ လေးစားအပ်တဲ့ ဥက္ကဋ္ဌကြီး ခင်ဗျား။ သက္ကရာဇ် ၂၀၀၀ နောက်ပိုင်းမှာ ပိုးဇာစိုက်ပျိုးပြီး ပိုးမွေး၊ ပိုးအိမ်ထုတ်လုပ်မှု လျော့ကျလာရခြင်းအကြောင်းများအနက် ပိုးအိမ်ဈေးက အဓိက သော့ချက် ဖြစ်ပါတယ်။ ပိုးမွေး ထုတ်လုပ်တဲ့ ပိုးအိမ်ရောင်းရငွေဟာ မိသားစုအရေး ဖူလုံပေးနိုင်ခြင်းမရှိခြင်းကြောင့်၊ တစ်နည်းဆိုရင် တွက်ခြေမကိုက်ခြင်းကြောင့် ရိုးသားတဲ့ လုပ်ငန်းကို ကျောခိုင်းပြီး၊ မရိုးသားတဲ့ ဘိန်းစိုက်ခြင်း၊ ပြည်ပထွက်ခြင်း၊ ငွေရှာခြင်း လုပ်ငန်းကို အောက်ပါအတိုင်း မြေတောင်မြှောက်ပံ့ပိုးအားပေးပါရန် တင်ပြအပ်ပါတယ်။ နိုင်ငံတော်မှ မြေတောင်မြှောက် ပံ့ပိုးမယ်ဆိုပါက (က) ပိုးအိမ်ဈေးနှုန်းကို ခေတ်နဲ့လျော်ညီအောင် တွက်ခြေကိုက်အောင် တိုးမြှင့်ပေးရန်၊ (ခ) ထွက်ရှိထုတ်လုပ်သမျှသော ပိုးအိမ်များကို နိုင်ငံတော်မှ ဝယ်ယူပေးပါရန်၊ တစ်နည်းအားဖြင့် နိုင်ငံတော်အား ပိုးတောင်သူ များအတွက် ဈေးကွက်ဖြစ်စေရန်၊ (ဂ) မြေဩဇာ၊ ပိုးသတ်ဆေး၊ ရေနံဆီ၊ ပိုးမွေးကိရိယာ စတဲ့ တောင်သူများ တင်ပြလာတဲ့ ပံ့ပိုးပစ္စည်းများကို သင် .လျော်သော ဈေးနှုန်းဖြင်. ပံ့ပိုးပေးရန်၊ (ဃ)အမှန်တကယ် ပိုးဇာပင်စိုက်ပျိုးခြင်း၊ ပိုး���ိမ်ထုတ်လုပ်ခြင်း လုပ်ငန်းစဉ်၌ သုံးစွဲပါ မည် ဟူသော ဖောင်းပွခြင်းမရှိတဲ့ဧက လိုအပ် ငွေကြေး၊ အဓိကဝန်ခံချက်ဖြင့် ပိုးတောင်သူများ စိုက်ထုတ်စရိတ်၊ ချေး ငွေထုတ်ချေးပေးရန်၊ (င) ပိုးအိမ်ကုန်ကြမ်းများကို ကုန်ချောအဖြစ် မြို့ပေါ်၌ ထုတ်လုပ်နိုင်ရေးအတွက်စက်ရုံနဲ့ကျွမ်းကျင်မှုပိုင်းဆိုင်ရာနည်းပညာ၊ အတတ်ပညာများ ကူညီပံ့ပိုးပေးရန်၊ (စ) ရောဂါခံနိုင်ရည်ရှိပြီး အထွက်နှုန်းမြင့် မားသည့် စံချိန်စံညွှန်းနဲ့ အဆင့်အတန်းမီ ပိုးဥများ ရရှိရေးအတွက် နိုင်ငံခြားတိုင်းပြည်ကုမ္ပဏီလုပ်ငန်းရှင်များနဲ့ ချိတ်ဆက်မှာယူပံ့ပိုးပေးရန်၊ ဥက္ကဋ္ဌကြီးခင်ဗျား။ ကုမ္ပဏီလုပ်ငန်းရှင်များ နေရာယူလုပ်ပိုင်ခွင် . ပေးမည်ဆိုပါက (က) ရှိနှင့်ပြီးဖြစ်သော တောင်သူများ၏ ပိုးဇာ စိုက်ခင်း၊ အခြားသော သီးနှံစိုက် ခင်း လုပ်ကွက်များ သိမ်းယူမည့် မြေသိမ်း၊ ယာသိမ်း လူ့အခွင့်အရေးချိုးဖောက်မည့် ကုမ္ပဏီ ခွင့်မပြုပါရန်၊ (ခ) နိုင်ငံ့ဝန်ထမ်းများ၏ အနိမ့်ဆုံးလစာထက် လျော့နည်းကွာဟလွန်းသော နေ့တွက်လုပ်ခမျိုးဖြင့် လုပ်အားခ ခေါင်းပုံဖြတ်မည့်ကုမ္ပဏီမျိုး လုပ်ပိုင်ခွင့် မပြုရန်၊ (ဂ) လူမျိုး၊ ဘာသာ၊ သာသနာ၊ ယဉ်ကျေးမှု ဓလေ့ထုံးတမ်း အစဉ်အလာများ မျက်ကွယ်ပြုပြီး စီးပွားအကျိုး အမြတ်သက်သက်သာ ဦးစားပေးမည့် ကုမ္ပဏီမျိုး နေရာချထားပေးခြင်း မပြုရန်၊ ဥက္ကဋ္ဌကြီးခင်ဗျား။ ကောက်လျှင်ကွေ့၊ ရှာလျှင်တွေ့၊ တောင်းလျှင်ရမည် ဟူသော ပညာရှင်များ ရဲ့ အဆိုအမိန့်များကို နှလုံးသွင်းပြီး တင်ပြခြင်း ဖြစ်ပါတယ်။ ကျွန်တော်တို့ မြို့နယ် များအား ဆင်းရဲတွင်းမှ ဆွဲထုတ်လိုသော စိတ်ရင်းစေတနာ ရှိလိမ့်မယ်လို့ မျှော်လင့်လျက် ရှိပါတယ်။ ဥက္ကဋ္ဌကြီး အပါအဝင် ကူညီ ပိုင်ခွင့်ရှိပြီး ကူညီနိုင်မယ့် အဆင့်ဆင့်သော ပုဂ္ဂိုလ်များ ဟာ ယခင် ပိုးမြို့တော်အဖြစ် နာမည်တွင်ခဲ့တဲ့ ကျွန်တော်တို့ မြို့နယ်များအတွင်း မှီတင်းနေထိုင် ကြတဲ့ ပြည်သူအားလုံးကို နိုင်ငံတော်နည်း သို့မဟုတ် ပုဂ္ဂလိက ကုမ္ပဏီလုပ်ငန်းရှင်နည်းဖြင့် အတိတ်၊ ပစ္စုပ္ပန်၊ အနာဂတ် ကာလအဆက်ဆက်၌ တစ်ဖန် ပိုး အခြေခံ တိုးတက်စေရန် ဆောင်ရွက်ပေးမည့်အကြောင်း အဆိုတင်ပြအပ်ပါတယ်။ ဥက္ကဋ္ဌကြီးခင်ဗျား။ တွန်းဇံမြို့နယ်အား ပိုးမြို့တော်၊ပိုးမြို့နယ်အဖြစ် စီမံဆောင်ရွက် ပေးမယ့် အရေး ကြို တင်ခံစားကြည့်ပြီး အောက်ပါပီတိလှိုင်းဂယက်များ ကျွန်တော်တို့ရဲ့ ရင်ထဲမှာ ဘောင်ဘင်ခတ်လျက်ရှိကြပါတယ်။ (က) လူမျိုးတုံး၊ အသံတိတ် အဖျက်လက်နက် ဘိန်းစိုက်ပျိုးခြင်း လျော့ကျ ပပျောက်လာမည်ဖြစ်ခြင်း၊ (ခ) ဘိန်းအစားထိုးသီးနှံအား တကူးတက ရှာကြံရန် မလိုအပ်တော့ဘဲ မျိုးတုံးသီးနှံ ဘိန်းအား မျိုးသန့် သီးနှံပိုးဖြင့် လွှမ်းမိုးပေးခြင��းဖြင့် နေပြည်တော်မှ ရွှေမိုး ငွေမိုး၊ မေတ္တာမိုးများကို ချင်းတို့ ဌာနေ ဇလပ်မြေ သို့ ရွာသွန်းပေးပါမည့်အကြောင်း၊ (ဂ) စီးပွားချွတ်ခြုံ ဘဝနုသည့် ညီရင်းအစ်ကို တိုင်းရင်းသားများအား စီးပွားဖွံ့ဖြိုးပြီး ပညာရှာမှီးကာ အသိတရားတိုးလို့ လူမှုဘဝများ မြှင့်တင် ပေးပါမည့် အကြောင်း၊ (ဃ) နိုင်ငံ့ကျွန်သက် အဆုံးသတ်ပြီးဖြစ်ပါလျက် ဘဝမလုံ၍တိုင်းတစ်ပါး သားများထံ သို့ စီးပွားကျွန်သက် ဆက်နေရသည့် ကျွန်တော်တို့ရဲ့ ကစဉ့်ကလျား သားမြေးများက ပိုးစီမံကိန်းခေါ် မေတ္တာကြိုးဖြင့် ပြန်လည်ထွေးပွေ့ စုစည်းချည်နှောင်ပေးပါမည့်အကြောင်း၊ (င)အခြေခံလူတန်းစားများနဲ့ လူငယ်လူရွယ်အများစုတို့အား အလုပ်အကိုင်အခွင့်အလမ်း ဖန်တီးပေးရန်နှင့် အိုးမကွာ အိမ်မကွာ မိသားစုနှင့် မကွေ ကွင်းရဘဲ ဘဝရုန်းကန်ရှင်သန်ခွင့် ရဖို့အရေး ပိုးအိမ်မက်ကို လက်တွေ့ပေါက်ရောက်စေပါမည့်အကြောင်း၊ ဥက္ကဋ္ဌကြီးခင်ဗျား။ Good Governance ကောင်းမွန်သော စီမံအုပ်ချုပ်မှုနဲ့ ဆန့်ကျင်ဖီလာခြင်း မဖြစ်ဘဲ အကျုံးဝင်မယ်ဆိုပါက တင်ပြတဲ့အဆိုအတိုင်း မြို့နယ်များတွင် ပိုးစီမံကိန်းကို အကောင်အထည်ဖော်ပေးပါမည့် အကြောင်း ၊ Clean Government သန့်ရှင်းသော အစိုးရနဲ့ နောက်လိုက်ကောင်းများ ပီသဖို့ရာ ဥပဒေနှင့် မငြိစွန်း သော တိုင်းတစ်ပါးများ၏ စီးပွားကျွန်၊ လူကုန်ကူးခံဘဝများမှ ကင်းဝေးရန် အလို့ငှာ ပိုးစီမံကိန်းဖြင့် သမာအာဇီောင်းသော အသက်မွေးဝမ်းကျောင်း လုပ်ပိုင်ခွင့်ရရှိစေပါမည့် အကြောင်း၊ ဆင်းရဲမှု လျှော့ချ ရေးစီမံချက် လုပ်ငန်းစဉ်တွင် မိမိတို့ ကိုယ်၌က ပိုးမွေးမြူခြင်းအားဖြင့် ပါဝင်သရုပ်ဆောင်ခွင့် ရရှိစေပါမည့်အကြောင်း ဖွင့်ဆိုတင်ပြအပ်ပါတယ်။ ဥက္ကဋ္ဌကြီးခင်ဗျား။ နိဂုံးချုပ်အနေဖြင့် သန့်ရှင်းသော အစိုးရရဲ့ ကောင်းမွန်သော စီမံအုပ်ချုပ်မှု အရိပ်အာဝါသအောက်မှာ ထာဝရ ခိုလှုံရှင်သန်နိုင်ခွင့် ဖန်တီးပေးခြင်း၊ ကျွန်တော်တို့ရဲ့ မြို့နယ်တွေ ကို ပိုးစီမံကိန်း ဖြင့် အသက်မွေး ဝမ်းကြောင်းမှုပြုရန် အခွင့်သာပြီး လိပ်ပြာသန့်လို့ ဘဝခန့်သော ပြည်သူလူထုအား တစ်နည်း အားဖြင့် ဆင်းရဲမှုမှ လွတ်ကင်းသော ၊ ကစင့်ကလျားမှ တစ်စုတစ်စည်းသော မိသားစု များ တိုင်းရင်းသား ညီနောင်များ ဖြစ်လိုလှပါကြောင်း၊ ဒေသခံ ပြည်သူများ၏ ပွင့်လင်းမြင်သာမှုနဲ့ သဘောပေါက်နားလည်လက်ခံနိုင်ခြင်းဖြင့် အနာဂတ်အတွက် ကောင်းမွန်တဲ့အစိုးရဖြစ်ဖို့ သက်သေပြနိုင်တဲ့ ဝိသေသ တစ်ခုဖြစ်နေပါပြီ။ ယခင် ခေတ်အဆက်ဆက်မှာပွင့်လင်းမြင်သာမှု မရှိတာကြောင့် ပြည်သူများရဲ့ ထိခိုက်နစ်နာမှုများ သင်ခန်းစာယူသင့်ပါကြောင်း၊ ပြောင်းလဲမှုတွေ ကို ပွင့်လင်းမြင်သာမှုရှိရှိ လက်ခံနေကြပြီဖြစ်သော ပြည်သူအားလုံးအတွက် အကျိုးရှိတဲ့ ဒီမိုကရေစီ စနစ်မှန်ကို ဖော်ကျူးရင်း လိုအင်ဆန္ဒများကို ဖြည့်ဆည်းပေးနိုင်မည့်၊ ဖြည့်ဆည်းပေး တန်ကောင်းတဲ့ အကြီးအကဲအဆင့်ဆင့်၊ အဆက်ဆက်သို့ ဥက္ကဋ္ဌကြီးမှ တစ်ဆင့် ပြည်သူများ ၏ ကိုယ်စား ကျွန်တော်လေးလေးနက်နက် အဆိုတင်သွင်းအပ်ပါတယ်ခင်ဗျား။ ကျေးဇူးတင်ပါ တယ်။</speech>
<speech type="speaker">နာမည်ကြီး စာရေးဆရာရေးတဲ့ မေတ္တာဘွဲ့ကို နားထောင်လိုက်ရ တယ်။ လုပ်ပေးရင် လုပ်ပေး၊ မလုပ်ပေးရင်တော့ မေတ္တာရွှေမိုး ငွေမိုး ခေါင်သွားမယ့် သဘောရှိ တယ်</speech>
<speech type="speaker">အဆိုကို ထောက်ခံမယ့်သူရှိပါက ဖိတ်ခေါ်ပါတယ်</speech>
<speech><mp id="56">ဦးသိန်းလှိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်၈)</mp>ဥက္ကဋ္ဌကြီး ခင်ဗျား။ ချင်းပြည်နယ် မဲဆန္ဒနယ်အမှတ် (၇)မှ ဦးနိန်းခင်းပေါင် ရဲ့ စက်မှု ကုန်ကြမ်းသီးနှံ ပိုးဇာပင်စိုက်ပျိုးခြင်း၊ ပိုးအိမ်ထုတ်လုပ်ခြင်းကို အားပေးခြင်းဖြင့် လူမှုဘဝမြှင့်တင်ပေးရေး ပြည်ထောင်စုအစိုးရအား တိုက်တွန်းကြောင်းအဆိုကို ကျွန်တော် စစ်ကိုင်းတိုင်း မဲဆန္ဒနယ် အမှတ်(၈)မှ အမျိုးသားလွှတ်တော်ကိုယ်စားလှယ် ဦးသိန်းလှိုင် မှ လေးလေးနက်နက်ထောက်ခံ အပ်ပါတယ် ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဦးနိန်းခင်းပေါင် တင်သွင်းတဲ့ အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ စက်မှုကုန်ကြမ်းသီးနှံ ပိုးဇာပင်စိုက်ပျိုးခြင်း၊ ပိုးအိမ်ထုတ်လုပ်ခြင်းကို အားပေးခြင်းဖြင့် လူမှုဘဝ မြှင့်တင်ပေးရေး ပြည်ထောင်စုအစိုးရအား တိုက်တွန်းကြောင်း ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒရယူ ပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့သဘောမတူတဲ့ လွှတ်တော်ကိုယ်စားလှယ်များ ရှိပါသလား ခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးနိန်းခင်းပေါင်ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဦးနိန်းခင်းပေါင် တင်သွင်းတဲ့ အဆိုကိုဆွေးနွေးမယ့် လွှတ်တော် ကိုယ်စားလှယ်များ ရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ဌာန၊ ဒုတိယ ညွှန်ကြားရေးမှူးချုပ် ထံ အမည်စာရင်း ပေးပို့ကြဖို့ ဖြစ်ပါတယ်</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်(၃၀)ရက်မြောက်နေ့ အစည်းအဝေး ရပ်နားကြောင်းနှင့် (၃၁)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့် အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော် စတုတ္ထပုံမှန်အစည်းအဝေး (၃၀)ရက်မြောက်နေ့ ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၃၁)ရက်မြောက်နေ့ကို ၂၀၁၂ ခုနှစ်၊ သြဂုတ်လ ၂၁ ရက်(အင်္ဂါနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၀)ရက်မြောက်နေ့ အစည်းအဝေးကို ၁၄၀၂ နာရီအချိန်တွင် ရပ်နားပါသည်။</p>
</postface>
</transcript>
</doc>
