<doc>
<docinfo>
<docno>01-02-30.xml</docno>
<pdf>01-02-30.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ်အမျိုးသားလွှတ်တော်ဒုတိယပုံမှန်အစည်းအဝေး ၃၀ ရက်မြောက်နေ့ အစည်းအဝေးမှတ်တမ်း</title>
<date value='04-10-2011'>၁၃၇၃ ခုနှစ်၊ သီတင်းကျွတ်လဆန်း ရ ရက် (၂၀၁၁ ခုနှစ်၊ အောက်တိုဘာလ ၄ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသား လွှတ်တော် အစည်းအဝေးခန်းမတွင် ပထမအကြိမ် အမျိုးသား လွှတ်တော် ဒုတိယ ပုံမှန်အစည်းအဝေး ၃၀ ရက်မြောက် နေ့ အစီအစဉ်ကို နံနက် ၁၀း၃၀ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး ၊ အခမ်းအနားမှူး အဖြစ် ဦးသိန်း မော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၃၀ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော်၃၀ ရက်မြောက်နေ့ အစည်းအဝေးအထမြောက်ကြောင်းနှင့်စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် အမျိုးသားလွှတ်တော်ဒုတိယပုံမှန် အစည်းအဝေး ၃၀ ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၁၈) ဦးရှိပြီး ဒီကနေ့အစည်းအဝေး ကို (၂၀၇) ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေ စုစုပေါင်း၏ (၉၄.၉၅) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအ ဝေးအထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေးအထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဆွဲ(က)နဲ့(ဂ)တို့အရ အစည်းအဝေးစတင်ကျင်းပကြောင်း ကြေညာပါတယ်။ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန် အစည်းအဝေးရဲ့ ၃၀ ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သေလည်းကောင်း မိမိအတွက်အခြားလွှတ်တော်ကိုယ်စားလှယ် တစ်ဦးကသော်လည်းကောင်း ခွင့်ပန်ကြား ရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ် များရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">ဦးပေါလ်ထန်ထိုင်း တင်ပြဖို့ ဖြစ်ပါတယ်</speech>
<speech><mp id="39">ဦးပေါလ်ထန်ထိုင်း၊ ချင်းပြနယ် မဲဆန္ဒနယ်အမှတ်၃)</mp>လေးစားအတဲ့ဥက္ကဋ္ဌကြီး ခင်ဗျား။ ချင်းပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဦးစတီဗင်သာဘိတ်သည် အစာအိမ်ရောဂါအား ခုတင်(၁၀၀၀)ဆရာဝန်ကြီးနဲ့ပြသရန် ရှိတဲ့ အတွက် ၂၀၁၁ ခုနှစ်၊ အောက်တိုဘာလ (၄)ရက်နေ့ (၁)ရက်အား ခွင့်အဖြစ်သတ်မှတ် ပေးပါရန် ၎င်း၏ကိုယ်စား ချင်းပြည်နယ် မဲဆန္ဒနယ်အမှတ်(၃)မှ ကျွန်တော် ဦးပေါလ်ထန်ထိုင်း မှ တင်ပြ တောင်းခံအပ်ပါတယ်။</speech>
<speech type="speaker">ချင်းပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဦးစတီဗင်သာ ဘိတ် ၏ ၄-၁၀-၂၀၁၁ ရက်နေ့ ခွင် (၁)ရက် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးခင်မောင်ရီ တင်ပြဖို့ ဖြစ်ပါတယ်</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)</mp>လေးစား အပ်ပါသော ဥက္ကဋ္ဌကြီးခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသား လွှတ်တော်ကိုယ်စားလှယ်ဦးအောင်ထွန်းသည် ယမန်နေ့ကဖျားနာသည့်အတွက်ကြောင့်ခွင့်(၁)ရက် ပန်ကြားခဲ့ပါတယ်။ ယခုအခါ အဖျားမသက်သာ သဖြင့် ၄-၁၀-၂၀၁၁ အင်္ဂါနေ့ (၁)ရက်ကို အစည်းအဝေးတက်ရောက်ခြင်းမှ ကင်းလွတ်ခွင့်ပြုပါရန် ၎င်း၏ကိုယ်စား ကျွန်တော် ဦးခင်မောင်ရီ ဧရာဝတီတိုင်းဒေသကြီး မဲဆန္ဒနယ်အမှတ်(၆)မှ လေးစားစွာ တင်ပြ အပ်ပါတယ်။</speech>
<speech type="speaker">မကွေးတိုင်းဒေသကြီး မဲဆန္ဒနယ်အမှတ်(၁၁) အမျိုးသားလွှတ်တော် ကိုယ်စားလှယ် ဦးအောင်ထွန်း ရဲ့ ၄-၁၀-၂၀၁၁ ရက်နေ့ ခွင့် (၁)ရက် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင် ပန်ကြားချက်ကို လွှတ်တော်က ခွင့် ပြုကြောင်း ကြေညာပါတယ်။ (ဩဘာသံများ)</speech>
<speech type="speaker">ဦးစိုင်းဝင်းမောင် တင်ပြဖို့ ဖြစ်ပါတယ်</speech>
<speech><mp id="149">ဦးစိုင်းဝင်းမောင်၊ ရှမ်းပြည်နယ် မဲဆန္ဒနယ်အမှတ်၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ရှမ်းပြည်နယ် မဲဆန္ဒနယ်အမှတ်(၁၁)မှ အမျိုးသား လွှတ်တော်ကိုယ်စားလှယ် ဦးလျူ ကွယ်ရှိ သည် မျက်စိစွန်ပြီး ရောင်ကိုင်းနေပါသောကြောင့် ဆေးကုသမှုခံယူရန် ရှိပါတယ်။ သို့ဖြစ်ပါ၍ ၂၀၁၁ ခုနှစ်၊ အောက်တိုဘာလ (၄) ရက်နေ့မှ (၆)ရက်နေ့အထိ အမျိုးသားလွှတ်တော်သို့ မတက်ရောက်နိုင်ပါသဖြင့် ခွင် (၃)ရက် သတ်မှတ် ပေးပါရန် ဦးလျူ ကွယ်ရှိ ၏ကိုယ်စား ရှမ်းပြည်နယ် မဲဆန္ဒနယ်အမှတ်(၅) အမျိုးသားလွှတ်တော် ကိုယ်စားလှယ် ကျွန်တော် ဦးစိုင်းဝင်းမောင် က လေးစားစွာဖြင့် ခွင့်ပန်ကြားအပ်ပါတယ်။</speech>
<speech type="speaker">ရှမ်းပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဦးဈေးကွယ်ရှိ ရဲ့ ၄-၁၀-၂၀၁၁ ရက်နေ့မှ ၆-၁၀-၂၀၁၁ရက်နေ့အထိ ခွင့်(၃)ရက် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၃၀ ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေဟာ (၂၁၈)ဦး၊ ယခင်ကခွင့်ပန်ကြားသဖြင့် ခွင့်ပြုထား သူ (၈)ဦးရှိပြီး ယနေ့ခွင် ပန်ကြားသဖြင့် ခွင့်ပြုထားသူ(၃)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပန်ကြား၍ ခွင့်ပြုထားသူ (၁၁)ဦးဖြစ်ပြီး ခွင့်မဲ့ပျက်ကွက်သူမှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်</p>
<speech type="speaker">အမျိုးသားလွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ လွှတ်တော်သို့ အမျိုးသားလွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများ ကို မေးမြန်းခြင်းနဲ့ ဖြေကြားခြင်းအစီအစဉ် ဆောင်ရွက်မှာ ဖြစ်ပါတယ်။</speech>
<title>မြန်မာနိုင်ငံအတွင်း သတ်မှတ်ကောက်ခံနေသော ဓာတ်အားခနှုန်းထားများဖြင့် စုဆောင်းရရှိသော ဝင်ငွေသည် သက်ဆိုင်ရာဝန်ကြီးဌာနအနေနှင့် မြောက်မြားစွာသော တိုးချဲ့ရင်းနှီးမြှုပ်နှံမှုများ ဆက်လက်ဆောင်ရွက်နိုင်ရေးအတွက် အထောက်အကူ ဖြစ်နိုင် | မဖြစ်နိုင်နှင့် စပ်လျဉ်းသည့်မေးခွန်း</title>
<speech type="speaker">ယခုလွှတ်တော် ကိုယ်စားလှယ်တစ်ဦးက မေးမြန်းတဲ့ မေးခွန်း ဟာ အမှတ်(၂) လျှပ်စစ်စွမ်းအားဝန်ကြီးဌာန ပြည်ထောင်စုဝန်ကြီးက ဖြေကြားရမယ့် မေးခွန်းဖြစ်ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ်(၉)မှ ဒေါက်တာခင်ရွှေ က မြန်မာနိုင်ငံအတွင်း သတ်မှတ်ကောက်ခံနေသော ဓာ တ်အားခနှုန်းထားများဖြင့် စုဆောင်းရရှိသော ဝင်ငွေသည် သက်ဆိုင်ရာ ဝန်ကြီးဌာနအနေနှင့် မြောက်မြားစွာသော တိုးချဲ့ရင်းနှီးမြှုပ်နှံမှုများ ဆက်လက် ဆောင်ရွက်နိုင်ရေးအတွက် အ ထောက်အကူ ဖြစ်နိုင်/မဖြစ်နိုင်နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="141">ဒေါက်တာခင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတ် (၉)</mp>လေးစား အပ်ပါသော ဥက္ကဋ္ဌကြီးခင်ဗျား။ ကျွန်တော် ဒေါက်တာခင်ရွှေ ရန်ကုန်တိုင်းဒေသကြီး မဲဆန္ဒနယ် အမှတ်(၉)မှ မြန်မာနိုင်ငံအတွင်း သတ်မှတ်ကောက်ခံနေသော လျှပ်စစ်ဓာတ်အားခ နှုန်းထားများ ဖြင့်စုဆောင်းရရှိသောဝင်ငွေသည် သက်ဆိုင်ရာဝန်ကြီးဌာနအနေနှင့် မြောက်မြားစွာသော တိုးချဲ့ ရင်းနှီးမြှုပ်နှံမှုများ ဆက်လက်ဆောင်ရွက်နိုင်ရေးအတွက် အထောက်အကူ ဖြစ်နိုင်/ မဖြစ်နိုင် နှင့် စပ်လျဉ်းတဲ့ မေးခွန်းကို မေးမြန်း လိုပါတယ်ခင်ဗျား။ ဥက္ကဋ္ဌကြီးခင်ဗျား။ ကြည့်ရှု ပြီးတော့ ဖတ်ကြားခွင့်ပြုပါရန် မေတ္တာရပ်ခံအပ်ပါတယ်။ မြန်မာနိုင်ငံအတွင်းမှာ လျှပ်စစ်ကဏ္ဍ ဖွံ့ဖြိုးတိုးတက်မှုဟာ ယခင်ကာလများတွင် မတူ များစွာတိုးတက်လာပြီဖြစ်ကြောင်း သိရပါတယ်။ မြန်မာနိုင်ငံအတွင်းနေထိုင်ကြတဲ့ ပြည်သူများ အနေနဲ့လည်း ယခုအခါမှာ လျှပ်စစ်ဓာတ်အားကို ယခင်ကထက် ပြည့်ပြည့်ဝဝ အသုံးပြုနိုင်ပြီ ဖြစ်လို့ အထူးဝမ်းမြောက်လျက် ရှိနေကြောင်းကိုလည်း သိရှိရပါတယ်။ ဒါ့အပြင် ယခင်ကာလ များက မြို့ပြ ပြည်သူများသာ လျှပ်စစ်ဓာတ်အားကို အသုံးပြု နိုင်ခဲ့သော်လည်း ယခုအခါမှာ ကျေးလက်နေ ပြည်သူများပါ လျှပ်စစ်ဓာတ်အားရဲ့ အကျိုးကျေးဇူးများကို ခံစားနေရပြီ ဖြစ်ပါတယ်။ ဒီ လို ဖြစ်ရသည်မှာ နိုင်ငံတော်အစိုးရရဲ့ ကြိုး ပမ်းဆောင်ရွက်မှုများကြောင့် ဖြစ်ကြောင်း သိရှိနိုင်ပါတယ်။ မြန်မာနိုင်ငံ ဟာ ရှေးနှစ်များစွာကပင် စိုက်ပျိုးရေးကိုအဓိက ထားသော နိုင်ငံဖြစ်ပြီးတော့ စားရေး ရိက္ခာဖူလုံစေရုံသာမက ပြည်ပသို့ရောင်းချရသဖြင့်လည်း စိုက်ပျိုးရေးလုပ်ငန်းဟာ နိုင်ငံတော်ရဲ့ စီးပွားရေးကို အထောက်အကူပြုခဲ့သည်ကို တွေ့မြင်ရမှာ ဖြစ်ပါတယ်။ သို့သော် အိမ်နီးချင်း နိုင်ငံများ၊ ဒေသတွင်းနိုင်ငံ များ၊ အများစုကိုလေ့လာပါက စက်မှုလုပ်ငန်း ဖွံ့ဖြိုးတိုးတက်မှုကို အဓိကထားဆောင်ရွက်ခဲ့ကြခြင်းဖြင့် နိုင်ငံ ဖွံ့ဖြိုး တိုးတက်အောင် ဆောင်ရွက်နိုင်ခဲ့ကြသည် ကိုလည်း သတိပြုမိကြမှာ ဖြစ်ပါတယ်။ ဒါကြောင့် မိမိတို့နိုင်ငံတော်ကြီး ဖွံ့ဖြိုး တိုးတက်စေရန်အတွက် စက်မှုလုပ်ငန်း ဖွံ့ဖြိုး တိုးတက်မှုကို မလွဲမသွေ ဦးတည်ကြိုးပမ်း ဆောင်ရွက်ကြရမည်သာဖြစ်ပါတယ်။ စက်မှုလုပ်ငန်း များ ဖွံ့ဖြိုး တိုးတက်ခြင်းဟာ အလုပ်အကိုင် အခွင့်အလမ်းများစွာကို ဖော်ဆောင်ခြင်းဖြစ်တဲ့အတွက် ယနေ့ မိမိတို့နိုင်ငံအတွင်းမှာ အကောင်အထည်ဖော် ဆောင်ရွက်နေကြတဲ့ ဆင်းရဲနွမ်းပါးမှု လျှော့ချရေး ကိုလည်း အထောက်အကူပြုမှာ ဖြစ်ပါတယ်။ ဒါ့ အပြင် စက်မှုလုပ်ငန်းဖွံ့ဖြိုး တိုးတက်ရေး အတွက် အဓိက မောင်းနှင်အားဖြ စ်တဲ့ လျှပ်စစ်ကဏ္ဍ လျင်မြန် စွာဖွံ့ဖြိုး တိုးတက်ရေးကို တွန်းအားပေးဆောင်ရွက်ကြရမည်သာ ဖြစ်ပါတယ်။ လျှပ်စစ်ကဏ္ဍ ဖွံ့ဖြိုးတိုးတက်လာစေရန် အတွက် နိုင်ငံတော်အတွင်းမှာရှိတဲ့ မဟာ ဓာတ်အားလိုင်းကြီးများ၊ ဓာတ်အားခွဲရုံကြီးများသာမက အဆင့်ဆင့်သောဓာတ်အားလိုင်းများ ဓာတ်အားခွဲရုံများကို ဒေသ နေရာအနှံ့အပြားမှာ အမြောက်အမြား တိုးချဲ့ တည်ဆောက်မှုကို မလွဲမသွေ ဆောင်ရွက်ရမှာ ဖြစ်ပါတယ်။ အဲဒီ များပြားလှတဲ့ စီမံကိန်းလုပ်ငန်းများ အကောင်အထည်ဖော် ဆောင်ရွက်နိုင်ရန်အတွက်ရင်းနှီးမြှုပ်နှံမှုများလည်း များစွာလိုအပ်မှာ ဖြစ်ပါတယ်။ အဲဒီလိုရင်းနှီးမြှုပ်နှံမှုများ များစွာရရှိနိုင် စေရန်အတွက် သက်ဆိုင်ရာဝန်ကြီးဌာနနဲ့ စီးပွားရေးအသွင်သဏ္ဍာန်ဖြင့် စုဆောင်းငွေ ဒါမှမဟုတ် ဝင်ငွေများများ ရရှိမှသာလျှင် ထိုရင်းနှီးမြှုပ်နှံမှုလုပ်ငန်းများ ဆောင်ရွက်နိုင်မှာ ဖြစ်ပါတယ်။ လက်ရှိ မြန်မာနိုင်ငံအတွင်းမှာ သတ် မှတ်ကောက်ခံနေတဲ့ ဓာ တ်အားခများဟာ အိမ်နီး���ျင်းနိုင်ငံများ၊ ဒေသတွင်းနိုင်ငံများနှင့် နှိုင်းယှဉ်လို့ ရှိရင် လျော့နည်းသက်သာနေကြောင်း ကိုလည်း လေ့လာတွေ့ရှိရပါတယ်။ ဒါကြောင့် မြန်မာနိုင်ငံအတွင်း သတ်မှတ်ကောက်ခံနေတဲ့ ဓာတ်အားခနှုန်းထားများနဲ့ စုဆောင်း ရရှိသောဝင်ငွေသည် သက်ဆိုင်ရာဝန်ကြီးဌာနအနေနှင့် မြောက်မြားစွာသော တိုးချဲ့ရင်းနှီးမြှုပ်နှံမှုများကို ဆက်လက်ဆောင်ရွက်နိုင်ရေးအတွက် အထောက်အကူဖြစ်နိုင်ပါမည်လားလို့ သံသယ ဝင်မိပါတယ်။ ကျွန်တော့်အတွေ့အကြုံအရ အခြားနိုင်ငံများမှာဆိုရင် လျှပ်စစ်ဓာတ်အားခ တစ်ယူနစ် US$ (8 Cent) နေပြီးတော့ (12 Cent) ကောက်ခံနေကြောင်းကိုလည်း သိရပါတယ်။ ဒါကြောင့်ဝန်ကြီးဌာနရဲ့ လက်ရှိဓာတ်အားခ ရောင်းချရမှုအ ခြေအနေဟာ များစွာ တိုးချဲ့ တည်ဆောက်ရမယ့် ဓာတ်အားလိုင်းများ၊ ဓာတ်အားခွဲရုံများအတွက် ရင်းနှီးမြှုပ်နှံမှု အမြောက်အမြား ထပ်မံပြုလုပ်ရန် လုံလောက်မှုရှိ/မရှိ၊ အထောက်အကူဖြစ်/မဖြစ်ကို သိလို ပါကြောင်း မေးမြန်းအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။</speech>
<speech type="speaker">မေးခွန်းနဲ့ပတ်သက်ပြီးတော့ အမှတ် (၂)လျှပ်စစ်စွမ်းအား ဝန်ကြီး ဌာန၊ ပြည်ထောင်စုဝန်ကြီးက ဖြေကြားပေးဖို့ ဖြစ်ပါတယ်</speech>
<speech><agency id="72">ဦးခင်မောင်စိုး(ပြည်ထောင်စုဝန်ကြီးအမှတ်(၂)လျှပ်စစ်စွမ်းအားဝန်ကြီးဌာ</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ကျွန်တော့်အနေနဲ့ ဆုမွန်ကောင်းတောင်းရင်း နှုတ်ခွန်းဆက်သ ဂါရဝပြု အပ်ပါတယ်ခင်ဗျား။ ကျွန်တော်ကတော့ အမှတ်(၂)လျှပ်စစ်စွမ်းအား ဝန်ကြီးဌာန ၊ ပြည်ထောင်စုဝန်ကြီး ဦးခင်မောင်စိုး ဖြစ်ပါတယ်။ ကျွန်တော့် အနေနဲ့ ရန်ကုန်တိုင်းဒေသကြီး မဲဆန္ဒနယ်အမှတ် (၉) အမျိုးသားလွှတ်တော်ကိုယ်စားလှယ် ဒေါက်တာခင်ရွှေ မေးမြန်းထားတဲ့ မေးခွန်းနဲ့ပတ်သက်၍ ဖြေကြားသွားမှာ ဖြစ်ပါတယ်။ အမှတ် (၂)လျှပ်စစ်စွမ်းအားဝန်ကြီးဌာနရဲ့ လုပ်ငန်းများအနေနဲ့ သဘာဝ ဓာတ်အား ပေးစက်ရုံများကထုတ်လုပ်တဲ့ လျှပ်စစ်ဓာတ်အားရယ်၊ အမှတ်(၁)လျှပ်စစ်စွမ်းအား ဝန်ကြီးဌာနက ထုတ်လုပ်တဲ့ဓာတ်အားတွေကို ပူးပေါင်းပြီး တော့မှ နိုင်ငံတော် တစ်ဝှမ်း ကို သယ်ပို့ခြင်း၊ ပြည်သူလူထုထံ အရောက် ဖြန့်ဖြူးပေးခြင်းများ ဆောင်ရွက်ရပါတယ်။ နိုင်ငံတော်အတွင်း လျှပ်စစ်ဓာတ်အား ဖြန့်ဖြူးပေး လျက်ရှိတဲ့ နည်းလမ်းတွေကတော့ နိုင်ငံတော်ဓာတ်အားစနစ်မှ မဟာဓာ တ်အားလိုင်းကြီးများတည်ဆောက်ပြီး ဖြန့်ဖြူးပေးခြင်း၊ နိုင်ငံတော်ဓာတ်အားစနစ်နှင့် ဝေးကွာနေတဲ့အရပ်ဒေသတွေမှာ အသေးစားရေအား လျှပ်စစ်များ၊ ဒီဇယ်ဓာတ်အားပေးစက်များနဲ့ ဓာတ်အားပေးခြင်း၊ ဒေသအာဏာပိုင်နှင့် ပြည်သူများပါဝင်သော မီးလင်းရေးကော်မတီများဖြင့် ဒီဇယ်အင်ဂျင်စက်များ၊ အသေးစားရေအားလျှပ်စစ်များဖြင့် ဓာတ်အားပေးခြင်း၊ဒေသအချို့မှာ အိမ်နီးချင်းနိုင်ငံများမှ ဓာတ်အားကို ဝယ်ယူပြီးမှ ဖြန့်ဖြူးပေးခြင်း စတဲ့နည်းလမ်းများနဲ့ ဆောင်ရွက်လျက်ရှိပါတယ်။ နိုင်ငံတော်ဓာတ်အားစနစ်ကို ဓာ တ်အားဖြန့်ဖြူးလျက်ရှိရာမှာ တိုင်းဒေသကြီး ၊ ပြည်နယ်ရုံးစိုက်ရာမြို့တော်(၁၀)မြို့အပါအဝင်၊ မြို့ပေါင်း (၃၀၂)မြို့နဲ့ ကျေးရွာပေါင်း (၁၄၆၈)ရွာ ကို ဓာတ်အားပေးလျက်ရှိပါတယ်။ တိုင်းဒေသကြီး /ပြည်နယ် ရုံးစိုက်ရာမြို့ (၄)မြို့အပါအဝင် မြို့ပေါင်း(၂၁၁)မြို့နဲ့ ကျေး ရွာပေါင်း(၅၃၂၁)ရွာကိုလည်း အသေးစားရေအားလျှပ်စစ်နှင့် ဒီဇယ် ဓာတ်အားပေးစက်များဖြင့် ဓာတ်အားပေးလျက် ရှိပါတယ်။ မြန်မာနိုင်ငံအတွင်း ကျေးရွာပေါင်း (၆၄၃၄၆)ရွာရှိတဲ့အနက်က ရွာပေါင်း (၆၇၈၉)ရွာ (၁၀.၅) ရာခိုင်နှုန်း လျှပ်စစ်ဓာတ်အားရရှိ ပြီးတော့ လျှပ်စစ်ဓာတ်အား မရရှိသေးသော ရွာပေါင်း(၅၇၅၅၇)ရွာ (၈၉.၅)ရာခိုင်နှုန်းရှိကြောင်းတွေ့ရှိရပါတယ်။ လျှပ်စစ်ဓာတ်အားတပ်ဆင်ထုတ်လုပ်ပေးနိုင်မှု အခြေအနေနဲ့ ပတ်သက်ပြီး ၂၀၁၀-၂၀၁၁ခုနှစ်မှာ စက်တပ်ဆင်အင်အား (၃၄၆၀.၉၈)မဂ္ဂါဝပ်ထိရှိလာပြီး နှစ်စဉ်ကီလိုဝပ် နာရီသန်းပေါင်း (၈၅၁၇)ထုတ်လုပ်ဖြန့်ဖြူးပေးလျက်ရှိပါတယ်။ အမှတ်(၂)လျှပ်စစ်စွမ်းအားဝန်ကြီးဌာနအနေနဲ့ လျှပ်စစ်ဓာတ်အားများကို ပြည်သူများ လက်ဝယ်အရောက် အသုံးပြုနိုင်ရန်အတွက် (၂၃၀)ကေဗွီ၊ (၁၃၂)ကေဗွီ မဟာဓာတ်အားလိုင်းကြီး များ ဓာတ်အားခွဲရုံကြီးများမှတစ်ဆင့် (၆၆)ကေဗွီ၊ (၃၃)ကေဗွီ၊ (၁၁)ကေဗွီ မှ (၀.၄)ကေဗွီလိုင်းများအထိ အဆင့်ဆင့်ပြီးတော့မှ ပြည်သူတို့လက်ဝယ်အရောက် ဓာတ်အားသုံးစွဲနိုင်စေရန်ဆောင်ရွက်ပါတယ်။ တစ်နိုင်ငံလုံးမှာအသုံးပြု နေတဲ့ လျှပ်စစ်ဓာတ်အားများအနက် ရေအားလျှပ်စစ် ဓာတ်အားပေးစက်ရုံ များက (၇၂)ရာခိုင်နှုန်း၊ သဘာဝဓာတ်အားပေး စက်ရုံများက (၂၀)ရာခိုင်နှုန်း၊ ရေနွေးငွေ့ သုံးစက်ရုံများက (၇.၇)ရာခိုင်နှုန်း အခြားနည်းလမ်းများက (၀.၃)ရာခိုင်နှုန်းအသီးသီးထုတ်လုပ်ပေးလျက်ရှိပါတယ်။ အမှတ် (၁)လျှပ်စစ်စွမ်းအားဝန်ကြီးဌာန အနေဖြင့်လည်း ရင်းနှီးမြှုပ်နှံမှုပမာဏ မြောက်မြား စွာအကုန်အကျခံပြီး ရေအားလျှပ်စစ် စီမံကိန်းများကို အကောင်အထည်ဖော်ဆောင်ရွက်ရပါတယ်။ အမှတ်(၁)လျှပ်စစ်စွမ်းအားဝန်ကြီး ဌာနမှ သိရှိရသည်မှာ လျှပ်စစ် ဓါတ်အားထုတ်လုပ်ရာ၌ ထုတ်လုပ်မှု ကုန်ကျစရိတ်အနေဖြင့် လက်ရှိမောင်းနှင်နေတဲ့ ရေအားလျှပ်စစ်ဓတ်အားပေးစက်ရုံ၁၄)ရုံနဲ့ (တီကျစ်) ကျောက်မီးသွေးသုံး ဓာတ်အားပေးစက်ရုံ တို့ မှ ၂၀၁၀-၂၀၁၁ ဘဏ္ဍာရေးနှစ်မှာ ပျမ်းမျှ ကီလို ဝပ်နာရီသန်းပေါင်း (၄၇၄၂) သန်း ထုတ်လုပ်ပေးပြီးတော့ တစ်ယူနစ်ရဲ့ ပျမ်းမျှ ကုန်ကျစရိတ်ဟာ (၂၁ ကျပ် ၈ရ ပြား) ဖြစ်တဲ့အကြောင်း သိရှိရပါတယ်။ အမှတ် (၁)လျှပ်စစ်စွမ်းအားဝန်ကြီးဌာနရဲ့ လျှပ်စစ်ဓာတ်အား တစ်ယူနစ်ထုတ်လုပ်တိုင်း (၁ ကျပ် ၈ရ ပြား) အရှုံးခံပြီး ထုတ်လုပ်ပေးရကြောင်းလည်း သိရပြီးတော့ ၂၀၁၀-၂၀၁၁ ဘဏ္ဍာရေးနှစ်အတွင်းမှာ ကျပ် သန်းပေါင်း(၈၈၇၀)ခန့် အရှုံးခံထုတ်လုပ်ခဲ့ ရကြောင်း တွေ့ရှိရမှာဖြစ်ပါတယ်။ အမှတ် (၁)လျှပ်စစ်စွမ်းအားဝန်ကြီးဌာနရဲ့ ဆောင်ရွက် ဆဲ အထက်ပေါင်းလောင်းနဲ့ နန်ချို လျှပ်စစ်စီမံကိန်းတွေ ပြီးစီးလို့ရှိရင် ဓာတ်အားထုတ်လုပ်မှု တစ်ယူနစ်ကုန်ကျစရိတ်ဟာ ပျမ်းမျှ (၃၈)ကျပ်ထိ ဖြစ်ပေါ်လာနိုင်မယ်ဖြစ်ကြောင်းလည်း တွေ့ရှိရ ပါတယ်။ အမှတ်(၂)လျှပ်စစ်စွမ်းအား ဝန်ကြီးဌာနအနေနဲ့ မဟာဓာတ်အားလိုင်းတွေ၊ ပင်မဓာတ်အားခွဲရုံတွေ၊ ဓာတ်အားဖြန့်ဖြူးရေးလိုင်းတွေနဲ့ ဓာတ်အားဖြန့်ဖြူးရေးလုပ်ငန်းတွေကို နှစ်စဉ်တိုးချဲ့ပြီး ဆောင်ရွက်လျက်ရှိပါတယ်။ အဲဒီ စီမံကိန်းတွေကို ဆောင်ရွက် ရာမှာ ရင်းနှီးမြှုပ်နှံမှု ပမာဏ မြောက်မြားစွာ လိုအပ်တဲ့အတွက် နိုင်ငံတော်ရဲ့ ရန်ပုံငွေနဲ့ မလုံလောက်တဲ့အတွက် ပြည်ပအကူအညီ အထောက်အပံ့တွေကိုလည်းရရှိဖို့ စီမံဆောင်ရွက်ရပါတယ်။ ဒီလို စီမံဆောင်ရွက်ခဲ့လို့လည်း ယခုကာလမှာ ပြည်သူတွေအဖို့ လျှပ်စစ်ဓာတ်အားကို တိုးတက်အသုံးပြုလာနိုင်တာ ဖြစ်ပါတယ်။ ဥပမာအားဖြင့် မန္တလေးတိုင်းဒေသကြီးအတွင်းမှာ မြစ်ငယ်မြစ်ပေါ်မှာ တည်ဆောက်ထားတဲ့ စက်တပ်ဆင်အင်အား (၇၉၀)မဂ္ဂါဝပ်ရှိတဲ့ ရဲရွာ ရေအားလျှပ်စစ်ဓာတ်အားပေးစက်ရုံဆိုရင် ဒီလိုအခြေအနေမျိုးရောက်အောင် လွန်ခဲ့တဲ့ (၁၀) နှစ်လောက်ကတည်းက ကြို တင်ပြီး အခက်အခဲ အမျိုးမျိုးနဲ့ ကျော်ဖြတ်ပြီးဆောင်ရွက်တာ တွေ့ရမှာဖြစ်ပါတယ်။ ဒီစီမံကိန်းကြီးအတွက် နိုင်ငံခြား သုံးငွေ အမေရိကန်ဒေါ်လာ သန်းပေါင်း(၄၃၀)ခန့်နဲ့ မြန်မာကျပ်ငွေ ဘီလီယံပေါင်း (၃၀၀)ခန့် ရင်းနှီးမြှုပ်နှံရတယ်လို့လည်း သိရှိရပါတယ်။ အဲဒီ ရဲရွာ ရေအားလျှပ်စစ်စက်ရုံက ထွက်လာတဲ့ လျှပ်စစ်ဓာတ်အားဟာ ရန်ကုန်တိုင်း ဒေသကြီးမှာရှိတဲ့ လျှပ်စစ်ဓာတ်အားသုံးစွဲသူ ပြည်သူတွေရဲ့ နေအိမ်ကို ရောက်ဖို့အတွက် အဆင့်ဆင့်သော ဓာတ်အားလိုင်းတွေ၊ အဆင့်ဆင့်သော ဓာတ်အားခွဲရုံကြီးတွေကို ဆောက်လုပ် ပေးရပါတယ်။ ရဲရွာ ရေအားလျှပ်စစ်စီမံကိန်းက ထွက်လာတဲ့ လျှပ်စစ် ဓာတ်အားတွေဟာ ရဲရွာ - သပြေ(၂၃၀)ကေဗွီ မဟာဓာတ်အားလိုင်း(၆၉)မိုင်၊ သပြေဝ ပင်မဓာတ်အားခွဲရုံ(၆၀)အမ်ဗွီအေ ကိုရောက်ရှိပါတယ်။ အဲဒီကမှတစ်ဆင့် သာစည် ဓာတ်အားခွဲရုံရောက်ရှိပါတယ်။ အဲဒီကတစ်ဆင့် ရွှေမြို့ ပင်မဓာ တ်အားခွဲရုံ၊ ပျဉ်းမနား ပင်မဓာတ်အားခွဲရုံ၊ သဲဖြူပင်မဓာတ်အားခွဲရုံ၊ တောင်ငူ ပင်မဓာတ်အားခွဲရုံ၊ သာယာကုန်းပင်မဓာတ်အားခွဲရုံနဲ့ ပဲခူး(ကမာနတ်)ပင်မဓာတ်အားခွဲရုံတွေကို ဖြတ်ကျော်ပြီး ရန်ကုန်တိုင်းဒေသကြီးကို စတင်ဖြန့်ဖြူးပေးတဲ့ပင်မဓာတ်အားခွဲရုံသို့ ရောက်ရှိလာ ပါတယ်။ ဒါကြောင့် ရဲရွာ ရေအားလျှပ်စစ်ဓာတ်အားပေးစက်ရုံက ထွက်လာတဲ့ လျှပ်စစ် ဓာတ်အားဟာ ရန်ကုန်တိုင်းဒေသကြီးမှာရှိတဲ့ ပင်မဓာတ်အားခွဲရုံကြီးအထိ(၂၃၀)ကေဗွီ၊ မဟာ ဓာတ်အားလိုင်းမိုင် အရှည်(၄၀၀)ခန့်နှင့် ပင်မဓာ တ်အားခွဲရုံပေါင်း(၁၄)ရုံ ဖြတ်သန်းလာခဲ့ ရပါတယ်။ အဲဒီ မဟာဓာတ်အားလိုင်းကြီးတွေနဲ့ ပင်မဓာ တ်အားခွဲရုံကြီးတွေကို နိုင်ငံတော်က နိုင်ငံခြားငွေ အမေရိကန်ဒေါ်လာ သန်းပေါင်း(၁၄၅)သန်းခန့်နဲ့ မြန်မာကျပ်ငွေ ဘီလီယံပေါင်း (၄၂)ဘီလီယံခန့် သုံးစွဲပြီး ရင်းနှီးမြုပ်နှံတည်ဆောက်ပေးရပါတယ်။ ဒါ့ အပြင် ရန်ကုန်တိုင်း ဒေသကြီးမှာရှိတဲ့ ပင်မ ဓာတ်အားခွဲရုံကြီးတွေမှတစ်ဆင့် ရန်ကုန်တိုင်းဒေသကြီးအတွင်းကို (၆၆)ကေဗွီ၊ (၃၃)ကေဗွီ၊ (၁၁)ကေဗွီ၊ (၆၆)ကေဗွီ နဲ့ (၀.၄)ကေဗွီ အဆင့်ထိ အဆင့်ဆင့် ဓာတ်အားလိုင်းတွေချပြီး ဓာတ်အားခွဲရုံတွေကို ကျော်ဖြတ်ပြီးမှ လျှပ်စစ်ဓာတ်အားအသုံးပြုမည့် ပြည်သူတွေလက်ဝယ်အရောက် ဓာတ်အားပေးပို့ရပါတယ်။ ဒါ့ကြောင့် ရန်ကုန်တိုင်းဒေသကြီး အတွင်းမှာ ဗို့ အားအဆင့် အမျိုးမျိုးအလိုက် စုစုပေါင်း ဓာတ်အားဖြန့်ဖြူးရေး လမ်းမိုင်ပေါင်း (၅၅၀၀)မိုင်နဲ့ ဓာတ်အားဖြန့်ဖြူးရေး ဓာတ်အားခွဲရုံပေါင်း (၇၉၀၀)ခန့်ကို ဓာတ်အားပေးနိုင်ရန် အတွက် တည်ဆောက်ထားရပါတယ်။ အဲဒီ ဓာတ်အားဖြန့်ဖြူးရေးလိုင်းတွေနဲ့ ဓာတ်အား ဖြန့်ဖြူးရေး ဓာတ်အားခွဲရုံတွေကို နိုင်ငံတော်က နိုင်ငံခြားသုံး ငွေ အမေရိကန်ဒေါ်လာ သန်းပေါင်း (၂၀၀)ခန့်နှင့် မြန်မာ ကျပ်ငွေ ဘီလီယံပေါင်း (၄၂၀)ခန့်ရင်းနှီးပြီး တည်ဆောက်ပေး ရပါတယ်။ ဒါကြောင့် ရဲရွာရေအားလျှပ်စစ် ဓာတ်အားပေးစက်ရုံကြီးက ထွက်လာတဲ့ လျှပ်စစ် ဓာတ်အားကို ရန်ကုန်တိုင်းဒေ သကြီးအတွင်းမှာရှိတဲ့ လျှပ်စစ်ဓာတ်အားသုံးစွဲသူ ပြည်သူ တွေ အိမ်အရောက် ဖြန့်ဝေပေးနိုင်ဖို့အတွက် အမှတ် (၁)လျှပ်စစ်စွမ်းအားဝန်ကြီးဌာနနဲ့ အ မှတ်(၂) လျှပ်စစ်စွမ်းအားဝန်ကြီးဌာနတို့ပေါင်းပြီး အမေရိကန် ဒေါ်လာ သန်းပေါင်း(၇၇၅)သန်းခန့်နဲ့ မြန်မာငွေကျပ် (၇၆၂) ဘီလီယံခန့်ကို ရင်းနှီးမြှုပ်နှံ ထားကြောင်းတွေ့ရှိရမှာ ဖြစ်ပါတယ်။ အမှတ်(၂)လျှပ်စစ်စွမ်းအားဝန်ကြီးဌာနဟာ မဟာဓာတ်အားလိုင်းကြီးတွေ၊ ပင်မဓာတ်အားခွဲရုံ ကြီးတွေ၊ ဓာ တ်အားဖြန့်ဖြူးရေးလိုင်းကြီးတွေ၊ ဓာတ်အားဖြန့်ဖြူးရေးခွဲရုံတွေကို တည်ဆောက် ခြင်းများကို နိုင်ငံတော် ဘဏ္ဍာရေးနှစ်အလိုက် ခွင့်ပြု ပေးတဲ့ ငွေလုံးငွေရင်းအသုံးစရိတ်များဖြင့် ရင်းနှီးမြှုပ်နှံမှု ပြုလုပ်ရ ပါတယ်။ အမှတ် (၂)လျှပ်စစ်စွမ်းအားဝန်ကြီးဌာနအတွက် သာမန်ရငွေ ဖြစ်တဲ့ လျှပ်စစ်ဓာတ်အား ရောင်းချရတဲ့ငွေနဲ့ သာမန်အသုံးစရိတ်များဖြစ်တဲ့ လုပ်ခများ၊ လစာများ၊ စက်လောင်စာဖိုးများ၊ ဓာတ်အားခွဲရုံများစတဲ့ပြုပြင်ထိန်းသိမ်းရေး စရိတ်များကို သုံးစွဲရပါတယ်။ ဒါ့အပြင် အမှတ် (၂)လျှပ်စစ်စွမ်းအားဝန်ကြီးဌာနအနေဖြင့် ဓာတ်အားရောင်းချ ငွေမှာ ပေးဆောင်ရတဲ့ အခွန်အခ၊ အခြား အသုံးစရိတ်တွေအတွက်လည်း ပေးချေ တာတွေကို လုပ်ရပါတယ်။ ၂၀၁၀-၂၀၁၁ ဘဏ္ဍာရေး နှစ်မှာ ငွေလုံးငွေရင်းအနေနဲ့ မြန်မာကျပ်ငွေ (၆၄.၂၂) ဘီလီယံနဲ့ နိုင်ငံခြားငွေ အမေရိ ကန် ဒေါ်လာ(၂၀၁.၈၈)သန်း ခွင့်ပြု ပေးခဲ့ပါတယ်။ သာမန် အသုံးစရိတ် အနေနဲ့ မြန် မာငွေကျပ် (၂၁၇.၆၆၂)ဘီလီယံနဲ့ နိုင်ငံခြားငွေ အမေရိကန်ဒေါ်လာ (၃၆၉.၀၁၁) သန်း ခွင့်ပြုပေးခဲ့ရပါတယ်။ ၂၀၁၁-၂၀၁၂ ဘဏ္ဍာရေးနှစ်မှာတော့ ငွေလုံးငွေရင်း အနေနဲ့ မြန်မာကျပ်ငွေ(၈၈.၉၃၁)ဘီလီယံနှင့် နိုင်ငံခြားငွေ အမေရိကန်ဒေါ်လာ၂၃၈.၁၃၅) သန်း ခွင့်ပြုခဲ့ ပါတယ်။ သာမန်အသုံး စရိတ်အနေနဲ့ မြန်မာကျပ်ငွေ (၂၁၇.၁၈၆) ဘီလီယံနှင့် နိုင်ငံခြားငွေ အမေရိကန်ဒေါ်လာ (၃၆၁.၉၅၅)သန်း ခွင့်ပြုပေးခဲ့ပါတယ်။ ၂၀၁၀-၂၀၁၁ ဘဏ္ဍာရေးနှစ်မှာ ပြန်လည်ရရှိင်ငွေမှာ မြန်မာကျပ်ငွေ (၂၄၂.၇၆)ဘီလီယံနဲ့ အမေရိကန် ဒေါ်လာ (၂၀.၃)သန်း သာ ဖြစ်ပါတယ်။ ဒါကြောင့် မို့လို့ ဓာတ်အားဝယ်ယူရာမှာ အမှတ်(၁)လျှပ်စစ်စွမ်းအားဝန်ကြီးဌာန နဲ့ တစ်ယူနစ် (၂၀)ကျပ်နှုန်းဖြင့်လည်းကောင်း၊ ရွှေလီ ရေအားလျှပ်စစ်ကုမ္ပဏီမှ တစ်ယူနစ် ကို(၀.၁၈၉)ယွမ် ဖြင့်လည်းကောင်း ဝယ်ယူရပါတယ်။ ကျွန်တော်တို့ ဝန်ကြီးဌာနမှာ ထုတ်လုပ်တဲ့သဘာဝဓာတ်အား ပေးစက်ရုံများအတွက် စက်လည်ပတ်ရန် လိုအပ်တဲ့ သဘာ ဝဓာတ်ငွေ့ကို စွမ်းအင်ဝန်ကြီးဌာနမှ ဝယ်ယူပြီး၊ သဘာဝ ဓာတ်ငွေ့သုံး ဓာတ်အားပေးစက်ရုံများနှင့် ဓာတ်အားထုတ်လုပ်ကုန်ကျစရိတ်ဟာ တစ်ယူနစ်ကို (၁၂၁.၁၉)ကျပ်ခန့် ကုန်ကျပါတယ်။ ဒါကြောင့်မို့လို့ အမှတ် (၂)လျှပ်စစ်စွမ်းအားဝန်ကြီးဌာနရဲ့ လျှပ်စစ်ဓာတ်အား ထုတ်လုပ်မှုတစ်ယူနစ် ကုန်ကျစရိတ်ဟာ တစ်ယူနစ်ပျမ်းမျှ (၇၂)ကျပ်ခန့် ရှိနေကြောင်း တွေ့ရှိရပါတယ်။ အမှတ် (၁)လျှပ်စစ်စွမ်းအားဝန်ကြီးဌာနနဲ့ လျှပ်စစ်ဓာတ်အား တစ်ယူနစ် ရောင်းဈေးအပေါ်မူတည်ပြီး မိမိ တို့ လျှပ်စစ်ဓာတ်အားထုတ်လုပ်မှု ကုန်ကျစရိတ် ဟာလည်း ပြောင်းလဲနေမှာဖြစ်ပါတယ်။ လက်ရှိ ဓာတ်အားခနှုန်းထားတွေနဲ့ ရောင်းချရတဲ့ အတွက် တစ်နှစ်လျှင် ငွေကျပ် (၂၆၁.၃၂၄)ဘီလီယံခန့် အရှုံး ခံ၍ ဓာ တ်အားရောင်းချ ပေးနေကြောင်း တွေ့ရှိရမှာဖြစ်ပါတယ်။ ဒါကြောင့် အမှတ် (၂)လျှပ်စစ်စွမ်းအားဝန်ကြီးဌာနရဲ့ ဓာတ်အား ရောင်းချငွေဟာ လျှပ်စစ် ကဏ္ဍဖွံ့ဖြိုးတိုးတက်ရေးအတွက် တိုးချဲ့ရင်းနှီးမြှုပ်နှံမှု တွေကို ဆောင်ရွက်နိုင်ခြင်း မရှိသည်သာမက လက်ရှိထုတ်လုပ်နေတဲ့ လျှပ်စစ်ဓာတ်အားတွေကို ပြည်သူတို့လက်ဝယ်အရောက် ပုံမှန် ဖြန့်ဖြူးရသည့်လုပ်ငန်းများအတွက်ပင် နိုင်ငံတော်မှ အရှုံးခံ၍ ဆောင်ရွက်ပေးနေရကြောင်းလည်း တွေ့ရမှာ ဖြစ်ပါတယ်။ ပြည်ထောင်စုသမ္မတ မြန်မာနိုင်ငံတော်အတွင်း ဓာ တ်အားခကောက်ခံမှုနှုန်းထားဟာ အိမ်သုံးတစ်ယူနစ်ဈေးနှုန်း (၂၅)ကျပ်၊ စက်မှုသုံးတစ်ယူနစ်ဈေးနှုန်း (၅၀)ကျပ် ဖြစ်တဲ့အတွက်ကြောင့် ပျမ်းမျှတ စ်ယူနစ်ရောင်းဈေး(၃၇.၆)ကျပ်ခန့်ဖြစ်ပါတယ်။ နိုင်ငံခြားငွေ အမေရိကန်ဒေါ်လာမှာ(၄.၇)ဆင့်ခန့် ဖြစ်ပါတယ်။ အိမ်နီးချင်း ပတ်ဝန်းကျင်နိုင်ငံများနှင့် တိုးတက်ပြီးဖြစ်တဲ့ နိုင်ငံများရဲ့ လျှပ်စစ် ဓာတ်အားခ ပျမ်းမျှတစ်ယူနစ်ရောင်းဈေးတွေဟာ ထိုင်းနိုင်ငံမှာ (၈.၉၁)ဆင့်၊ (၇၁.၂၈)ကျပ်ခန့်၊ ဗီယက်နမ်နိုင်ငံမှာ(၅.၄၂)ဆင့်၊ (၄၃.၃၆)ကျပ်ခန့်၊ လာအိုနိုင်ငံမှာ (၆.၃၉)ဆင့်၊ (၅၁.၁၂)ကျပ်၊ ကမ္ဘောဒီးယားနိုင်ငံမှာ (၂၀.၅၄)ဆင့်၊ (၁၆၄.၃၂)ကျပ်၊ အိန္ဒိ ယနိုင်ငံမှာ (၇.၄၂)ဆင့်၊ (၅၉.၃၆)ကျပ်၊ တရုတ် ပြည်သူ့ သမ္မတနိုင်ငံမှာ (၇.၆၆)ဆင့်၊ (၆၁.၂၈)ကျပ်၊ ဂျပန်နိုင်ငံမှာ (၁၈.၉၁)ဆင့်၊ (၁၅၈.၂၈)ကျပ်၊ ကိုရီးယားနိုင်ငံမှာ (၅.၉၆)ဆင့်၊ (၄၇.၆၈)ကျပ် အသီးသီး ဖြစ်တဲ့အတွက်မြန်မာနိုင်ငံရဲ့ ဓာ တ်အားပျှမ်းမျှတစ်ယူနစ်ရောင်းဈေးဟာ အသက်သာဆုံး ဖြစ်နေကြောင်းလည်းတွေ့ရမှာ ဖြစ်ပါတယ်။ သို့ပါ၍ ပြည်သူတို့ လျှပ်စစ်ဓာတ်အားပြည့်စုံစွာ အသုံးပြု နိုင်ရေးအတွက် နိုင်ငံတော်အနေဖြင့် နိုင်ငံခြားသုံးငွေနှင့် မြန်မာကျပ်ငွေ ရင်းနှီးမြုပ်နှံမှု့ ပမာဏမြောက်မြား စွာ ရင်း နှီးမြှုပ်နှံပြီး ရေအားလျှပ်စစ်ဓာတ်အားပေးစက်ရုံကြီးများ၊ မဟာဓာတ်အားလိုင်းကြီးများ၊ ပင်မဓာတ်အားခွဲရုံကြီးများ၊ ဓာတ်အားဖြန့်ဖြူးရေးလိုင်းများ၊ ဓာတ်အားဖြန့်ဖြူးရေးခွဲရုံကြီးများ တည်ဆောက်ခြင်းများ ဆောင်ရွက်ရတဲ့အပြင် လျှပ်စစ်ဓာတ်အား ထုတ်လုပ်ဖြန့်ဖြူးရောင်းချရာမှာလည်း နှစ်စဉ်ဘီလီ ယံပေါင်း မြောက်မြားစွာ အရှုံးခံ၍ဆောင်ရွက်ပေးနေတာကို သိရှိမှာ ဖြစ်ပါတယ်။ ယခုကျင်းပပြုလုပ်တဲ့ ပြည်သူ့လွှတ်တော် အစည်းအဝေးနှင့်အမျိုးသားလွှတ်တော်အစည်းအဝေးကာလများမှာ လွှတ်တော်ကိုယ်စားလှယ်ကြီး ရဲ့ မိမိတို့ဒေသအလိုက် ဖွံ့ဖြိုးတိုးတက်ရေးအတွက် လျှပ်စစ် ဓာတ်အားများ တိုးချဲ့ တည်ဆောက် ပေးဖို့ တင်ပြချက်များဟာ ဒေသအလိုက်ဖွံ့ဖြိုးတိုးတက်ရေးကို အထူးစေတနာထား တင်ပြချက်များ ဖြစ်တယ်ဆိုတာကိုလည်း တွေ့ရှိရပါတယ်။ မိမိတို့ လျှပ်စစ်စွမ်းအား ဝန်ကြီးဌာနများအနေ နဲ့လည်း ပြည်သူတွေရဲ့ လျှပ်စစ်ဓာတ်အားလိုအပ်ချက်များကို ဆောလျှင်စွာ ဖြည့်ဆည်းပေးနိုင်ဖို့ အတွက် အထူးကြိုးပမ်း ဆောင်ရွက်လျက်ရှိပါတယ်။ ဒီလိုဆောင်ရွက်ရာမှာ ရင်းနှီးမြှုပ်နှံမှု ပမာဏမြောက်များစွာ လိုအပ်ပါတယ်။ ရင်းနှီးမြှုပ်နှံမှု ပမာဏမြောက်များစွာ ရရှိနိုင်မှသာ လျှပ်စစ်ဓာတ်အား ပိုမိုထုတ်လုပ်နိုင်ဖို့အတွက်လည်း ကောင်း၊ ဓာတ်အားစနစ် ပိုမိုကျယ်ပြန့် လာစေပြီး ကျေးလက်ဒေသအထိဓါတ်အားလိုင်းတွေ ရောက်ရှိလာ စေဖို့အတွက် ဓာတ်အား လိုင်းတွေ၊ ဓာတ်အားခွဲရုံတွေ တိုးချဲ့ဆောင်ရွက်နိုင်မှာ ဖြစ်ပါတယ်။ ဒါ့အပြင် ရင်းနှီး မြှုပ်နှံမှု တွေမှာ ပြ ည်ပအထောက်အပံ့တွေကို ရယူထားရတာတွေလည်း ရှိတာကြောင့် အဲဒီအထောက် အပံ့တွေကို ပြန်လည်ပေးဆပ်ရန်လည်း လိုအပ်ပါတယ်။ နိုင်ငံတော်အနေဖြင့် လျှပ်စစ် ကဏ္ဍဖွံ့ဖြိုးတိုးတက်စေရေးအတွက်လည်းကောင်း၊ နိုင်ငံတော်သည် စက်မှုလက်မှု ဖွံ့ဖြိုး တိုးတက်သော နိုင်ငံတစ်နိုင်ငံဖြစ်ရန်အတွက် လျှပ်စစ်ဓာတ်အားသည် မဖြစ် မနေ လိုအပ်လျက် ရှိပါတယ်။ အရင်းအနှီးပမာဏ အမြောက်အမြားလိုအပ်မှာဖြစ်ပြီး၊ ရန်ပုံငွေ ခွဲဝေပေးနိုင်မှု နည်းပါက စီမံကိန်းလုပ်ငန်းများ အကောင် အထည်ဖော်ဖို့ အချိန်ကြာမြင့်နေမှာ ဖြစ်ပါတယ်။ မိမိတို့ လျှပ်စစ်စွမ်းအားဝန်ကြီးဌာနများဟာ မိမိတို့ ရရှိတဲ့ဝင်ငွေများနဲ့ တိုးချဲ့ ရင်းနှီးမြုပ်နှံမှု့တွေ ပြု လုပ်ဖို့ လုံလောက်မှု့ မရှိသည့်အပြင်၊ နှစ်စဉ် ဘီလီယံပေါင်းမြောက်များစွာ အရှုံးခံဆောင်ရွက်နေရတာကြောင့် မိမိတို့ရရှိတဲ့ လျှပ်စစ်ဓာတ်အားရောင်းရငွေဟာ ဝန်ကြီးဌာန အနေနဲ့ ရင်းနှီးမြှုပ်နှံမှု လောလောဆယ်ဆောင်ရွက်ဖို့အတွက် သင့်တင့်မျှတတဲ့ ဝင်ငွေဖြစ်ဖို့လိုပါတယ်။ အဲဒီအခြေအနေကို ဖြေရှင်းဆောင်ရွက်နိုင်ဖို့အတွက် ပြည်ထောင်စုအစိုးရအဖွဲ့သို့ သီးခြားတင်ပြပြီး ဆောင်ရွက်ပေးသွားမှာ ဖြစ်ပါတယ်။ ပြည်သူတို့မှလည်း မိမိတို့ ဒေသဖွံ့ဖြိုး တိုးတက်ရေးကို စေတနာနဲ့အညီ နိုင်ငံတော်ရဲ့ လျှပ်စစ်ကဏ္ဍဖွံ့ဖြိုးတိုးတက်ရေးကိုလည်း ဝိုင်းဝန်းကူညီဖြည့်ဆည်းဆောင်ရွက်ပေးဖို့ လိုအပ်မည်ဖြစ်ကြောင်းတင်ပြရင်း ကျွန်တော့်ရဲ့ တင်ပြချက်ကို နိဂုံးချုပ်ပါတယ်။ (ဩဘာသံများ)</speech>
<title>အမျိုးသားလွှတ်တော် ဥက္ကဋ္ဌ က ဒေါက်တာခင်ရွှေ၏ မေးခွန်းအား မေးခွန်းခေါင်းစဉ် ပြန်လည်ပြင်ဆင်ရေးသားပြီး ပြည်ထောင်စုလွှတ်တော်တွင် အ ဆိုအဖြစ် တင်သွင်းရန် ဆုံးဖြတ်ကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခုမေးခွန်းဟာ မူလက အဆိုအဖြစ်တင်သွင်းတာ ဖြစ်ပါတယ်။ ဒီအဆိုဟာ တစ်နိုင်ငံလုံးနဲ့ သက်ဆိုင်တဲ့ အတွက် ပြည်ထောင်စုလွှတ်တော်မှာသာအဆိုအဖြစ် တင်သွင်းသင့်တဲ့ အဆိုဖြစ်ပါတယ်။ သို့သော် အမျိုးသားလွှတ်တော်ကိုယ်စားလှယ်များ ကြို တင်ကြားနာနိုင်အောင် ဆိုပြီးတော့ အမျိုးသား လွှတ်တော်မှာ မေးခွန်းအဖြစ်ပြောင်းပြီးတော့ မေးခွင့်ပြု တာဖြစ်ပါတယ်။ ယခုဆိုလျှင် ဝန်ကြီးရဲ့ အဖြေ ပြည့်ပြည့်စုံစုံလည်း သတင်းစာထဲမှာပါမှာဖြစ်တဲ့အတွက် ပြည်သူ့လွှတ်တော် ကိုယ်စားလှယ်များလည်း ဖတ်ရှုနိုင်တော့မှာ ဖြစ်ပါတယ်။ ဒါကြောင့်ဒီမေးခွန်းကို ဝန်ကြီးရဲ့ ရှင်းလင်းတင်ပြချက်အပေါ်မှာ မူတည်ပြီး တော့ မေးခွန်းခေါင်းစဉ်ပြန်လည် ပြင်ဆင်ရေးသားပြီး ဒေါက်တာခင်ရွှေက ပြည်ထောင်စု လွှတ်တော်မှာ အဆိုအဖြစ်တင်သွင်း ရန် ဆုံးဖြတ်ပါတယ်။ (ဩဘာသံများ)</speech>
<speech type="speaker">ဆက်လက်ပြီး လွှတ်တော်ကိုယ်စားလှယ် (၂)ဦးက မေးမြန်းတဲ့ မေးခွန်းတွေဟာ ပညာရေး ဝန်ကြီးဌာန ပြည်ထောင်စုဝန်ကြီးကဖြေကြားရမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းများကို တစ်ဆက် တည်း မေးမြန��းပြီးမှ ပြည်ထောင်စုဝန်ကြီးက တစ်ခုချင်းဖြေကြားဖို့ ဖြစ်ပါတယ်</speech>
<title>စစ်ကိုင်းမြို့နယ်အတွင်း အခြေခံပညာအထက်တန်း အောင်မြင်သော ကျောင်းသူ၊ ကျောင်းသား များအား မန္တလေးမြို့ ရှိ တက္ကသိုလ်များသို့ တက်ရော က်ပညာသင်ကြားခွင့်ပြုရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)မှ ဦး ဝင်းတင့်က စစ်ကိုင်းမြို့နယ်အတွင်း အခြေခံပညာအထက်တန်းအောင်မြင်သော ကျောင်းသူ၊ ကျောင်း သား များအား မန္တလေးမြို့ရှိ တက္ကသိုလ်များသို့ တက်ရောက်ပညာသင်ကြားခွင့်ပြုရန် အစီအစဉ် ရှိ/ မရှိနှင့် စပ်လျဉ်းတဲ့ မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="49">ဦးဝင်းတင့်၊ စစ်ကိုင်းတိုင်းဒေသကြီး မဲဆန္ဒနယ်အမှတ်၁)</mp>လေးစားအပ်ပါ သောအမျိုးသားလွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်များ မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ စစ် ကိုင်းတိုင်း ဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦး ဝင်းတင့် ဖြစ်ပါတယ်။ ဒီနေ့ ကျွန်တော့် မေးခွန်းကတော့ စစ်ကိုင်းတိုင်းဒေသကြီး စစ်ကိုင်းမြို့မှ တက္ကသိုလ် ပညာ သင်ကြားရေးနှင့် ပတ်သက်တဲ့မေးခွန်းကို ဥက္ကဋ္ဌကြီး ၏ ခွင့်ပြုချက်အရ မေးမြန်းသွားမှာ ဖြစ်ပါတယ်။ ကျွန်တော့် မေးမြန်းချက်စာတမ်းကို ဖတ်ကြားခွင့်ပြုပါရန် တင်ပြအပ်ပါတယ်။ ဥက္ကဋ္ဌကြီး ခင်ဗျား။ စစ်ကိုင်းမြို့နဲ့မန္တလေးမြို့ ဟာ (၁၂)မိုင်ကွာဝေးပြီး ဧရာဝတီမြစ်ကူးတံတား (၂)စင်း ရှိသည့်အတွက် လမ်းပန်းဆက်သွယ်ရေးအရ အချိန်အခါမရွေး၊ ရာသီမရွေး အိမ်ဦးကြမ်းပြင် အလွယ်တကူသွားလာနိုင်တဲ့မြို့ (၂)မြို့ ဖြစ်ပါတယ်။ ပညာရေးနှင့် ပတ်သက်၍ မန္တလေးမြို့တွင် ဝိဇ္ဇာ/သိပ္ပံတက္ကသိုလ်ရယ်၊ ရတနာပုံ တက္ကသိုလ်ရယ်၊ ဆေးတက္ကသိုလ်များ ရှိကြပါတယ်။ ၎င်းတက္ကသိုလ်များဟာ စစ်ကိုင်းမြို့နှင့် နီးကပ်စွာရှိပြီး၊ သွားရေးလာရေး လွယ်ကူစွာသွားလာလျက်ရှိသော မန္တလေးမြို့ရှိတက္ကသိုလ်များ သို့ စစ်ကိုင်းမြို့နယ်အတွင်းမှ အခြေခံပညာ အထက်တန်းအောင်မြင်သော ကျောင်းသား၊ ကျောင်း သူများအနေဖြင့် တက်ရောက်သင်ကြား နိုင်ခွင့်မရှိဘဲ အလှမ်းဝေးတဲ့ မုံရွာတက္ကသိုလ်၊ ရွှေဘိုတက္ကသိုလ်၊ ဆေးပညာဘာသာရပ်အနေဖြင့် မကွေးမြို့မှာရှိတဲ့ ဆေးတက္ကသိုလ်သို့ သွားရောက်သင်ကြားခဲ့ရပါတယ်။ ယင်းသို့ စစ်ကိုင်းမြို့နဲ့ အလှမ်းဝေးကွာတဲ့ တက္ကသိုလ်များသို့ တက်ရောက်ပညာသ် ကြားနေရ၍ ကုန်ကျစရိတ် ကြီးမားသဖြင့် စစ်ကိုင်းမြို့နယ်အတွင်းမှ ပညာရေးထူးချွန်သော အခြေခံပညာအထက်တန်းကျောင်းသူ/သားများသည် စစ်ကိုင်းမြို့ရှိ စာစစ်ဌာနများမှာ ဝင်ရောက်ဖြေဆို နိုင်ခြင်းမပြုဘဲ မန္တလေးတိုင်းဒေသကြီးအတွင်းရှိမြို့နယ်များ၏ စာစစ်ဌာနများသို့ ဝင်ရောက် ဖြေဆိုကြခြင်း ဖြစ်တဲ့အတွက်ကြောင့် စစ်ကိုင်းမြို့နယ်စာစစ်ဌာနအနေဖြင့် အောင်ချက်ရာခိုင်နှုန်းနှင့် ဂုဏ်ထူးရှင်ဦးရေလည်း လျော့ပါးသည့်အဖြစ်သို့ ရောက်ရှိခဲ့ရပါတယ်။ စစ်ကိုင်း မြို့နယ်စာစစ် ဌာနမှ အခြေခံပညာအထက်တန်းစာမေးပွဲဖြေဆိုအောင်မြင်သော ကျောင်းသူ၊ ကျောင်းသားများ အား ပညာသင်ကြားမှုကုန်ကျစရိတ် သက်သာစေရန်အတွက် မန္တလေးမြို့ရှိ တက္ကသိုလ်များသို့ တက်ရောက်ပညာသင်ကြားမှုကို ခွင့်ပြုပေးပါရန် စစ်ကိုင်းမြို့သူ၊ မြို့သားများက လိုလားကြပါ တယ်။ သို့ဖြစ်ပါ၍ စစ်ကိုင်းမြို့ နယ်စာစစ်ဌာနများမှ အခြေခံပညာအထက်တန်းစာမေးပွဲ ဖြေဆိုအောင်မြင်သော ကျောင်းသား ၊ ကျောင်း သူများအား ပညာသင်ကြားမှု ကုန်ကျစရိတ်သက်သာ စေရန်အတွက် မန္တလေးမြို့ရှိတက္ကသိုလ်များသို့ တက်ရောက်သင်ကြားနိုင်မှု ကို ခွင့်ပြု ဆောင်ရွက် ပေးနိုင်ပါရန် အစီအစဉ်ရှိပါသလား။ ရှိလျှင်လည်း မည်သည့်အချိန်မှ စတင်ဆောင်ရွက် ပေးနိုင်ကြောင်း သိရှိလိုပါကြောင်း မေးမြန်းသည့်မေးခွန်းကို ဥက္ကဋ္ဌကြီးမှတစ်ဆင့် ပြည်ထောင်စု ဝန်ကြီး ပညာရေးဝန်ကြီးဌာနသို့ မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>ဆရာ၊ ဆရာမများက ကျောင်းသားများကို စူးစမ်းတီထွင်သည့် ေးခွန်းများမေးတတ်သော အလေ့အကျင့်ရှိလာအောင် ပြုစုပျိုးထောင်ပေးရန် အစီအစဉ် ရှိမရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ ဦးဆွေအောင် က ဆရာ၊ ဆရာ မများက ကျောင်းသားများကို စူးစမ်းတီထွင်သည့်မေးခွန်းများမေးတတ်သော အလေ့အကျင့်ရှိလာအောင် ပြုစုပျိုးထောင်ပေးရန် အစီအစဉ် ရှိ /မရှိ နဲ့ စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="144">ဦးဆွေအောင်၊ ရန်ကုန်တိုင်းဒေသကြီး မဲဆန္ဒနယ်အမှတ်၁၂)</mp>လေးစားအပ်ပါ သောအမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်များအားလုံး စိတ်ချမ်းသာခြင်း၊ ကိုယ်ကျန်းမာခြင်းနဲ့ ပြည့်စုံကြပါစေလို့ ဦးစွာပဏာမ ဂါရ ဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး အမှတ်(၁၂)မဲဆန္ဒနယ်မြေမှ အမျိုးသားလွှတ်တော် ကိုယ်စားလှယ် ဦးဆွေအောင် ဖြစ်ပါတယ်။ ကျွန်တော် ဒီကနေ့ မေးမြန်းမယ့် မေးခွန်းကတော့ ဆရာ၊ ဆရာ မများက ကျောင်းသားများကို စူးစမ်းတီထွင်သည့်မေးခွန်းများ မေးတတ်သော အလေ့အကျင့်ရှိလာအောင် ပြုစုပျိုးထောင် ပေးရန် အစီအစဉ်ရှိ/မရှိနဲ့ စပ်လျဉ်းတဲ့မေးခွန်းကိုမေးမြန်းမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်၏မေးခွန်းကို ဖတ်ကြားတင်ပြခွင့်ပြုပါ။</speech>
<speech type="speaker">ခွင့်ပြုပါတယ်။</speech>
<speech><mp id="144">ဦးဆွေအောင်၊ ရန်ကုန်တိုင်းဒေသကြီး မဲဆန္ဒနယ်အမှတ်၁၂)</mp>လက်ရှိပညာရေး လောကတွင်ရှိသော ဆရာ၊ ဆရာ မအများစုသည် ပုံမှန်ပညာရေးစနစ်နှင့် သင်ကြား ခဲ့ရသော ဆရာ၊ ဆရာမများဖြစ်သည်ကို လေ့လာတွေ့ရှိရပါသည်။ ဆရာ၊ ဆရာမများ တော်တော်များများ မှာ မေးခွန်းမေးတတ်ရန်အတွက် အလေ့အကျင့်မရှိကြသူများ ဖြစ်ကြပါသည်။ အ ခြေခံပညာ ဦးစီးဌာနမှ ကျောင်းသားဗဟိုပြု သင်ကြားရေးစနစ်ကို(UNESCO)စသည့် အဖွဲ့အစည်း များဖြင့် တွဲ၍ ဆရာ၊ ဆရာမများကို သင်တန်းပေးမှုများ ရှိခဲ့ကြောင်း လေ့လာတွေ့ရှိခဲ့ရပါသည်။ သို့ပါ၍ ပညာရေးသင်နည်းတွင် ကျောင်းသားများကို စူးစမ်း တီထွင်၍ မေးခွန်းမေးတတ်သော သင်ကြား ရေးဖြင့် ယခုအခါ ဆောင်ရွက်ရန်ဖြစ်ရာ ဆရာ၊ ဆရာမများကို မေးခွန်းမေးတတ် သော အလေ့အကျင့်ရှိလာအောင် ထိရောက်သော ပြုစုပျိုးထောင်ပေးရန် လိုအပ်မည်ဖြစ်ပါ၍ဆောင်ရွက်ပေးရန် အစီအစဉ် ရှိ /မရှိ။ ရှိပါက မည်သည့်ကာလတွင် ဆောင်ရွက်ပေးမည်ကို သိရှိလိုကြောင်း သက်ဆိုင်ရာမှ ပြန်လည်ဖြေကြားပေးနိုင်ပါရန် လေးစားစွာ တင်ပြအပ်ပါသည်။ ကျေးဇူးတင်ပါတယ်ခင်ဗျား။</speech>
<speech type="speaker">မေးခွန်းများနှင့် ပတ်သက်ပြီး ပညာရေး ဝန်ကြီးဌာန ပြည်ထောင်စု ဝန်ကြီးက ဖြေကြားပေးဖို့ ဖြစ်ပါတယ်</speech>
<speech><agency id="91">ဒေါက်တာမြအေး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်ကြီးများ၊ ဖိတ်ကြားထားသော ဧည့်သည်တော်ကြီးများမင်္ဂလာအပေါင်းနဲ့ပြည်စုံကြပါစေလို့ ကျွန်တော့်အနေနဲ့ နှုတ်ခွန်းဆက်သအပ်ပါတယ်။ ကျွန်တော်ကတော့ ပညာရေး ဝန်ကြီးဌာန၊ ပြည်ထောင်စုဝန်ကြီး ဒေါက်တာမြအေး ဖြစ်ပါတယ်။ ကျွန်တော်မေးခွန်း (၂)ခုနှင့် ပတ်သက်ပြီးတော့ တစ်ဆက်တည်း ဖြေခွင့်ပြုပါခင်ဗျား။ ပထမဆုံးမေးခွန်းကတော့ စစ်ကိုင်းတိုင်းဒေသကြီး မဲဆန္ဒနယ်အမှတ် (၁) အမျိုးသား လွှတ်တော်ကိုယ်စားလှယ် ဦးဝင်းတင့် ရဲ့ ပညာရေးဆိုင်ရာမေးခွန်း ဖြစ်ပါတယ်။ မေးမြန်းချက် ကတော့ စစ်ကို င်းမြို့နယ်စာစစ်ဌာနများမှ အခြေ ခံပညာအထက်တန်း စာမေးပွဲ ဖြေဆိုအောင်မြင်သော ကျောင်းသူ၊ ကျောင်းသား များအား ပညာသင်ကြား စရိတ်ကုန်ကျမှု သက်သာ စေရန်အတွက် မန္တလေးမြို့ရှိ တက္ကသိုလ်များသို့ တက်ရောက်ပညာသင်ကြားနိုင်ခွင့် ပြုနိုင်ရန် ဆောင်ရွက်ပေးဖို့ အစီအစဉ် ရှိပါသလား။ ရှိလျှင် မည်သည့်အချိန်မှ စတင်၍ လုပ်ဆောင် ပေးနိုင်ရန်သိလိုကြောင်း မေးထားပါတယ်ခင်ဗျား။ ဥက္ကဋ္ဌကြီးခင်ဗျား။ နိုင်ငံတော်အစိုးရ အနေဖြင့် ပြည်ထောင်စုတစ်ဝန်း လုံးရှိ အကြား အလပ်မရှိ နေရာဒေသအသီးသီးတွင် ဘက်စုံဖွံ့ဖြိုးတိုးတက်အောင် စီမံဆောင်ရွက်လျက်ရှိရာ၊ ပညာရေးဖွံ့ဖြိုးတိုးတက်မှု အတွက် အဆင့်မြင့်ပညာကို နေရာဒေသမရွေး အလွယ်တကူသင်ယူ နိုင်ရန် ဖွံ့ဖြိုးရေးဒေသတစ်ခုလျှင် ဝိဇ္ဇာ/သိပ္ပံတက္ကသိုလ်တစ်ခု၊ ကွန်ပျူတာတက္ကသိုလ်တစ်ခု၊ နည်းပညာတက္ကသိုလ်တစ်ခု အနည်းဆုံး (၃)ခုရှိရန်အတွက် စီမံဆောင်ရွက်လျက်ရှိပါတယ်။ ထိုသို့အဆင့်မြင့်ပညာသင်ကြားနိုင်ရေးအတွက် တက္ကသိုလ်ဝင်တန်း စာမေးပွဲအောင်မြင်သူများကို တက္ကသိုလ် ဝင်ခွင့်စီစစ်ရွေးချယ်ရေးအဖွဲ့က ကြိုတင် သတ်မှတ်ပြဋ္ဌာန်း ဖြန့်ဝေထားသည့် တက္ကသိုလ် ဝင်ခွင့် လမ်းညွှန်ပါအတိုင်း အဆင့်မြင့်ပညာသင် ကျောင်းသူကျောင်းသားများ၏အံ့အား၊ ဆရာ၊ ဆရာမဝန်ထမ်းအင်အား ဖြည့်ဆည်းပေးထားသည့် သင်ထောက်ကူပစ္စည်းများအရ သင်ကြားမှုထိရောက်စေရန် ရည်ရွယ်၍ သတ်မှတ်ထားသည့် ဒေသအသီးသီးက သတ်မှတ်တက္ကသိုလ်များသို့သာ တက်ရောက် ကြရမည် ဖြစ်ပါတယ်။ သို့မှသာ ကျောင်းတစ်ကျောင်းတွင် ကျောင်းသား၊ ကျောင်းသူ စုပုံနေခြင်း မရှိစေဘဲ သင်ကြားရေး ပိုမို ထိရောက်စေမည် ဖြစ်ပါတယ်။ ဒေသအသီးသီး ရှိ တက္ကသိုလ်၊ ဒီဂရီကောလိပ်များတွင် ကျောင်းလခ အပါအဝင် ကောက်ခံလျက်ရှိသော နှုန်းထား များမှာလည်း သက်ဆိုင်ရာအတန်း ဘာသာရပ်အလိုက်အတူတူပင်ဖြစ်ပါတယ်။ စစ်ကိုင်းမြို့နယ်စာစစ်ဌာန များမှ တက္ကသိုလ် ဝင်တန်း စာမေးပွဲဖြေဆိုအောင်မြင်သော ကျောင်း သား၊ ကျောင်း သူများအား မုံရွာတက္ကသိုလ်၊ ရွှေဘိုတက္ကသိုလ်၊ ဆေးတက္ကသိုလ် (မကွေး)တို့သို့ တက်ရောက်စေလျ က် ရှိခြင်းမှာ သတ်မှတ်ထားသည့် နယ်မြေဒေသ သတ်မှတ်ချက်အရသာ တက်ရောက် စေခြင်း ဖြစ်ပါတယ်။ သို့မှသာ အချို့ကျောင်းများတွင် ကျောင်းသားမရှိခြင်း၊ အချို့ကျောင်းများ တွင် ပိုလျှံခြင်း မရှိစေတော့ဘဲ ပညာသင်ကြားရေး ပိုမိုထိရောက်ပြီး ဒေသအသီးသ��း တစ်ပြေးညီ ဖွံ့ဖြိုးတိုးတက်လာမည်ဖြစ်ပါ၍ အခု လောလောဆယ် အနေဖြင့် စစ်ကိုင်း စာစစ်ဌာနမှ တက္ကသိုလ် ဝင်တန်း အောင်မြင်သည့် ကျောင်းသား/သူများကို မန္တလေးမြို့ရှိ တက္ကသိုလ်များသို့ တက်ရောက်ပညာသင်ကြားရန် အစီအစဉ်မရှိသေးပါကြောင်း ဖြေကြားအပ် ပါတယ်ခင်ဗျား။ မေးခွန်း(၂)ကိုတော့ ရန်ကုန်တိုင်း ဒေသကြီး မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ် ဦးဆွေအောင် က မေးထားတာဖြစ်ပါတယ်။ ဦးဆွေအောင်ရဲ့ မေးမြန်းချက်ကတော့ အခြေခံပညာဦးစီးဌာနမှ ကျောင်း သားဗဟိုပြု သင်ကြားရေးစနစ်ကို (UNESCO)စသည့် အဖွဲ့အစည်းများဖြင့်တွဲ၍ ဆရာ၊ ဆရာမများကို သင်တန်းပေးမှုများ ရှိကြောင်း သိ ရှိခဲ့ရပါတယ်။ ပညာရေးသင်နည်းတွင် ကျောင်းသူ၊ ကျောင်းသား များကို စူးစမ်းတီထွင်၍ မေးခွန်းများမေးတတ်သော သင်ကြားရေးဖြင့် ယခုအခါ ဆောင်ရွက်ရန်ဖြစ်ရာ ဆရာ၊ ဆရာမများကို မေးခွန်းများ မေးတတ်သော အလေ့အကျင့် ရှိလာအောင်ထိရောက်သော ပြုစု ပျိုးထောင်ပေးရန် လိုအပ်မည်ဖြစ်ပါ၍ ဆောင်ရွက်ပေး ရန် အစီအစဉ်ရှိ/မရှိ ဆိုတဲ့ မေးခွန်းပဲ ဖြစ်ပါတယ်။ လေးစား အပ်ပါသော ဥက္ကဋ္ဌကြီးခင်ဗျား။ အခြေခံပညာ ကဏ္ဍတွင် ကလေးများ၏ သင်ယူတတ်မြောက်မှု အရည်အသွေးမြင့်မားစေရေးအတွက် ဆရာ၊ ဆရာမ များ ၏သင်ကြားမှုအရည်အသွေး မြင့်မားလာရန်လိုအပ်ပါတယ်။ ဆရာ၊ ဆရာမများ၏ သင်ကြားမှု ဆွေအောင်ရဲ့ ကျောင်း သားည့် အဖွဲ့အစည်းအရည်အသွေး မြင့်မားစေရေးအတွက် ၁၉၉၈ ခုနှစ်မှစ၍ ပညာရေးမြှင့်တင်မှု အစီစဉ်များကို စတင်ဆောင်ရွက်ခဲ့ပါတယ်။ အခြေခံပညာအရည်အသွေး မြင့်မားရေးလုပ်ငန်းများအနက် ဂျပန်နိုင်ငံတကာပူးပေါင်းဆောင်ရွက်ရေး အေဂျင်စီ (JICA)နှင့် ပူးပေါင်း၍ ကလေးဗဟိုပြု ချဉ်းကပ်မှု၊ သင်ယူမှု မြှင့်တင်ရေးစီမံချက်အဆင့်(၁) (Science Thinking Child Centre Approach Work- SCCA - 1)ကို (၂၀၀၄ခုနှစ်၊ ဒီဇင်ဘာလ မှ ၂၀၀ရခုနှစ်၊ ဒီဇင်ဘာလအထိ) လည်းကောင်း၊ အဆိုပါစီမံချက်၏အဆင့် (၂) (SCCA - 2)ကို (၂၀၀၈ ခုနှစ်၊ ဒီဇင်ဘာ လ မှ ၂၀၁၁ခုနှစ်၊ ဒီဇင်ဘာလ အထိ) လည်းကောင်း အကောင်အထည် ဖော်ဆောင်ရွက်လျက် gulosusin səcgåvpompoz (UNICEF)ąệq:bolag (Comprehensive Quality Education Program) ကို (၂၀၀၆ ခုနှစ်မှ ၂၀၁၀ ပြည့်နှစ်အထိ)ဆောင်ရွက်ခဲ့ပြီး ၂၀၁၁ ခုနှစ်မှစ၍ ၂၀၁၅ ခုနှစ်ထိ(Basic Education and Gender Education Program)ကို စီမံချက် မြို့နယ်များတွင် အကောင်အထည်ဖော် ဆောင်ရွက်လျက်ရှိပါတယ်။ အ ဆိုပါ အစီအစဉ်အရ မူလတန်းအဆင့်သင်ဆရာ၊ ဆရာမများ၏ သင်ကြားမှုစွမ်းဆောင်ရည် မြင့်မားရေး အတွက် ကလေးဗဟိုပြု သင်ယူမှုချဉ်းကပ်နည်းဖြင့် လေ့ကျင့်သင်ကြားရေး သင်တန်းကို ဖွင့်လှစ်လေ့ကျင့်ပေးလျက်ရှိပါတယ်။ ကလေးဗဟိုပြု သင်ယူမှု ချဉ်းကပ်နည်းကို အသုံးပြု သင်ကြားခြင်းဖြင့် ကလေးများ ၏ သင်ယူတတ်မြောက်မှု အရည်အသွေးမြင့်မားလာပြီး ကလေးများ၏ ထိုးထွင်း ကြံဆမှု၊ တီထွင်ဖန်တီးမှု၊ ဝေဖန်သုံးသပ်နိုင်မှု၊ ပြဿနာဖြေရှင်းနိုင်မှု စသည့်စွမ်းရည်များ မြင့်မားလာမည် ဖြစ်ပါတယ်။ ၂၀၁၁ ခုနှစ်၊ ဒီဇင်ဘာလတွင် ကလေးဗဟိုပြုချဉ်းကပ်မှု ၊ သင်ယူမှုမြှင့်တင် ရေး စီမံချက်အဆင့်(၂) ပြီးဆုံးမည်ဖြစ်ပါတယ်။ အဆိုပါ စီမံချက်မြို့နယ်များနဲ့ (UNICEF)ပညာရေး စီမံချက် မြို့နယ်များအားလုံးရှိ အခြေခံပညာကျောင်းများအားလုံး၏ မူလတန်း အဆင့်တွင် ဆရာ၊ဆရာမတိုင်း ကလေးဗဟိုပြု ချဉ်းကပ်မှု သင်ယူမှုဆိုင်ရာ သင်ကြားနည်းစနစ် များကို ကျွမ်းကျင်စွာအသုံးပြုလာနိုင်မည်ဖြစ်ပါတယ်။ ၂၀၁၂-၂၀၁၃ ပညာသင်နှစ်မှ ၂၀၁၅-၂၀၁၆ ပညာသင်နှစ်အတွင်း တစ်နိုင်ငံလုံးအတိုင်းအတာအရ မူလတန်းသင်ဆရာ ဆရာမအားလုံး အတွက် (Child Centre Approach)သင်တန်းများကို ဖွင့်လှစ်လေ့ကျင့်ပေးရန် စီစဉ်ထား ပါတယ်။ အဆိုပါ အစီအစဉ်အရ ကလေးဗဟိုပြု သင်ယူမှု ချဉ်းကပ်နည်းဖြင့် လေ့ကျင့် သင်ကြားရေးသင်တန်းကို ၂၀၁၂ -၂၀၁၃ ပညာသင်နှစ်တွင် (၉၄)မြို့နယ်၊ ၂၀၁၃-၂၀၁ညာသင်နှစ်တွင်(၈၉)မြို့နယ်နှင့် ၂၀၁၄-၂၀၁၅ ပညာသင်နှစ်တွင် (၈၃)မြို့နယ်တို့တွင် ဖွင့်လှစ်ပို့ချပေးမည် ဖြစ်ပါတယ်။ ၂၀၁၅-၂၀၁၆ ပညာသင်နှစ်တွင် (Science Thinking Child Centre - 2)စီမံချက် မြို့နယ်(၆၄)မြို့နယ်နှင့် (Child Centre Approach) သင်ကြားမှု အားနည်းနေသေးသည့် မြို့နယ် (၃၀)ခန့်အတွက် မွမ်းမံသင်တန်းများ ထပ်မံဖွင့်လှစ်ပေးမည် ဖြစ်ပါတယ်။ ၂၀၁၅-၂၀၁၆ ပညာသင်နှစ်အပြီးတွင် အခြေခံပညာကျောင်းအားလုံးတွင် ကလေးဗဟိုပြု သင်ယူမှုချဉ်းကပ်နည်း လေ့ကျင့် သင်ကြားနိုင်မည်ဖြစ်ပါတယ်။ သို့ပါ၍ မူလတန်းအဆင့်သင် ဆရာ၊ ဆရာမအားလုံးအတွက် ကလေးဗဟိုပြု သင်ယူမှု ချဉ်းကပ်နည်းဖြင့်လေ့ကျင့်သင်ကြားရေးသင်တန်းများကို ၂၀၁၂-၂၀၁၃ ပညာသင်နှစ်မှ ၂၀၁၅-၂၀၁၆ ပညာသင်နှစ်တွင် ဖွင့်လှစ်လေ့ ကျင့်သင်ကြားပေးခြင်းဖြင့် မူလတန်းအဆင့် ကလေးများ၏ သင်ယူတတ်မြောက်မှုအရည်အသွေးမြင့်မားရေးအတွက် ဆောင်ရွက် ရန် အစီအစဉ်ရှိပါကြောင်း ရှင်းလင်းဖြေကြားအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
</section>
<section value="Bill">	
<bill>
<title>ဥပဒေကြမ်းကော်မတီအဖွဲ့ဝင်ဦးဇော်မြင့်ဖေက ပြည်သူ့လွှတ်တော်က အတည်ပြုပြီး ပေးပို့လာသော ရပ်ကွက် သို့မဟုတ် ကျေးရွာအုပ်စု အုပ်ချုပ်ရေး ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် ဥပဒေကြမ်းကော်မတီ၏ အစီရင်ခံစာနှင့်အတူ အဆိုတင်သွင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့ လွှတ်တော်က အတည်ပြုပြီး ပေးပို့လာသော ရပ်ကွက် သို့မဟုတ် ကျေးရွာအုပ်စု အုပ်ချုပ်ရေး ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် ဥပဒေကြမ်းကော်မတီအဖွဲ့ဝင် ဦးဇော်မြင့်ဖေ က ဥပဒေကြမ်းကော်မတီရဲ့ အစီရင်ခံစာနှင့်အတူ တင်သွင်းရန် ဖြစ်ပါတယ်</speech>
<speech><mp id="1156">ဦးဇော်မြင့်ဖေ၊ (အဖွဲ့ဝင်၊ ဥပဒေကြမ်းကော်မတီ)</mp>ဥက္ကဋ္ဌကြီးခင်ဗျား။ ကျွန်တော်တို့ အမျိုးသားလွှတ်တော် ဥပဒေကြမ်းကော်မတီအနေနဲ့ ပြည်သူ့လွှတ်တော်က အတည်ပြုပြီးတော့ ပေးပို့လာတဲ့ ရပ်ကွက် သို့မဟုတ် ကျေးရွာအုပ်စုအုပ်ချုပ်ရေး ဥပဒေမူကြမ်းကိုလေ့လာ စိစစ်ခဲ့ ပါတယ်။ ပြည်ထဲရေးဝန်ကြီးဌာနမှ တာဝန်ရှိ သူများကိုလည်း အသေးစိတ် ညှိနှိုင်းဆွေးနွေးခဲ့ပါတယ်။ အဲ ဒီတော့ ဒီဥပဒေဟာ နိုင်ငံတော် ၊ ရပ်ကွက်နဲ့ ကျေးရွာအုပ်စု အုပ်ချုပ်ရေး ဥပဒေဆိုတော့ နိုင်ငံတော်ရဲ့ အုပ်ချုပ်ရေးရဲ့ အခြေခံအကျဆုံးအဆင့် ဥပဒေဖြစ်တဲ့အတွက် လူတိုင်းနဲ့လည်းပဲ သက်ဆိုင် နေပါတယ်။ အားလုံးကလည်းပဲ စိတ်ပါဝင်စားနေတာဖြစ်တဲ့ အတွက် ကျွန်တော်တို့ ဥပဒေကြမ်းကော်မတီအနေနဲ့ ဖြစ်နိုင်တဲ့ အခြေအနေတွေကို စဉ်းစားပြီး အကြေအလည်ညှိနှိုင်းဆွေးနွေးခဲ့ပါတယ်။ နိုင်ငံတော်ဖွဲ့စည်းပုံအခြေခံဥပဒေအရ နိုင်ငံတော် အဆင့်၊ ပြည်နယ်/တိုင်းဒေသကြီးအဆင့်သည် ပြည်သူ့ ကိုယ်စားလှယ်များနဲ့ ဖွဲ့စည်းပြီးတော့ အုပ်ချုပ်တဲ့စနစ်ကိုကျင့်သုံးပြီးတော့ ခရိုင်၊ မြို့နယ်နဲ့ ကျေးရွာရပ်ကွက်ကတော့ ရွေးချယ် တင်မြှောက်တဲ့ ပြည်သူ့ကိုယ်စားလှယ်မရှိဘဲနဲ့ နိုင်ငံတော်ဝန်ထမ်းများနဲ့သာ အုပ်ချုပ်တယ်ဆိုတဲ့ အခြေအနေမျိုး ဖြစ်ပါတယ်။ အဲဒါကြောင့်မို့လို့ ပြည်သူ့ကိုယ်စားလှယ် အုပ်ချုပ်တဲ့စနစ်နဲ့ နိုင်ငံတော်ဝန်ထမ်းများအုပ်ချုပ်တဲ့စနစ်ကို ပေါင်းစပ်ထားတဲ့အခြေအနေဟာ ကျွန်တော်တို့ နိုင်ငံရဲ့ နိုင်ငံတော်ဖွဲ့စည်းပုံအခြေခံဥပဒေဟာ ထူးခြားချက်ဖြစ်ကြောင်း တွေ့ရှိရပါတယ်။ အဲဒီနေရာမှာ ရပ်ကွက်နဲ့ကျေးရွာမှာအုပ်ချုပ်ရေးကိုအခြေခံဥပဒေမှာ ရပ်ရွာက ကြည်ညို လေးစားပြီး သိက္ခာ သမာဓိ ရှိသည့်ပုဂ္ဂိုလ်တစ်ဦးကို ဥပဒေနဲ့အညီ ခန့်ထားတာဝန်ပေး ဆောင်ရွက်စေရမည်လို့ အခြေခံဥပဒေမှာ ပြဋ္ဌာန်းထား ပါတယ်။ ဥပဒေနဲ့အညီ ခန့်ထားတာဝန် ပေးနိုင်ဖို့အတွက် အခုအခါ ရပ်ကွက် သို့မဟုတ် ကျေးရွာအုပ်ချုပ်ရေးဥပဒေကို ပြည်ထဲရေး ဝန်ကြီးဌာနက ပြည်သူ့လွှတ်တော်ကို ပထမဆုံးတင်ပြလာ တာဖြစ်ပါတယ်။ ပြည်သူ့လွှတ်တော်ရဲ့ ပြင်ဆင်ချက် များနဲ့ အခုကျွန်တော်တို့ အမျိုးသားလွှတ်တော်ကို ရောက်ရှိလာခြင်းဖြစ်ကြောင်း ရှင်းလင်း တင်ပြအပ်ပါတယ်။ အဲ ဒီတော့ ပြည်ထဲရေး ဝန်ကြီးဌာနကတင်ပြတဲ့ ဒီ ဥပဒေကြမ်းမှာဆိုရင် အခန်း(၁၇)ခန်း၊ ပုဒ်မပေါင်း (၄၆)ခု ပါရှိပါတယ်။ အဲဒီမှာ နိဒါန်း ၊ အမည်နဲ့အဓိပ္ပာယ်၊ ရပ်ကွက်နဲ့ ကျေးရွာအုပ်စုဖွဲ့စည်းခြင်း၊ ရပ်ကွက် သို့မဟုတ် ကျေးရွာ အုပ်ချုပ်ရေးမှူးအတွက် လိုအပ်တဲ့ အရည်အချင်း၊ ရပ်ကွက် သို့မဟုတ် ကျေးရွာအုပ်ချုပ်ရေးမှူး ခန့်အပ်တာဝန်ပေးခြင်း၊ လိုက်နာ ရမယ့် ကျင့်ဝတ် (၆)၊ လုပ်ငန်းအခြေခံမူတွေ(၇) အဲဒီ အုပ်ချုပ်ရေးမှူးရဲ့ လုပ်ငန်း တာဝန်တွေ၊ ဒီ အုပ်ချုပ်ရေးမှူးနှုတ်ထွက်ရင်၊ တာဝန်က ရုပ် သိမ်းခံရရင် ဒီခေါင်းစဉ်တွေကို လည်းပဲ အခန်း (၈) အနေနဲ့ တင်ပြထားပါတယ်။ နောက်တစ်ခါ အခန်း (၉)မှာဆိုရင် အဲဒီ ရပ်ကွက်နဲ့ ကျေးရွာနေပြည်သူများရဲ့ တာဝန်ဝတ္တရားတွေ ထည့်ထားပါတယ်။ အခန်း (၁၀)မှာဆိုရင် ယင်းတို့ရဲ့ အခွင့်အရေးတွေ၊ ပြည်သူတွေရဲ့ အခွင့်အရေးတွေကိုလည်း ထည့်ထားပါတယ်။ အခန်း (၁၁)မှာဆိုရင် အုပ်ချုပ်ရေးမှူးရဲ့ စီမံခန့်ခွဲရေးနည်းလမ်းအရ အရေးယူပိုင်ခွင့်များကို အခန်းတစ်ခန်းအနေနဲ့ ထည့်ထားတာဖြစ်ပါတယ်။ ဒီအရေးယူပိုင်ခွင့်ကိုလည်း နောက်အခန်း တစ်ခန်းမှာ အယူခံခြင်းနှင့် ပြင်ဆင်ခြင်းဆိုပြီးတော့ အခန်း (၁၂)မှာ ထည့်ထားပါတယ်။ အခန်း (၁၃)မှာ ပြစ်မှုပြစ်ဒဏ်များ၊ အခန်း(၁၄)မှာ ချီးမြှင့်ထောက်ပံ့ငွေ၊ အခန်း(၁၅)မှာ ရုံးသုံးစရိတ်များ၊ အခန်း(၁၆)မှာ ရပ်ကွက် စာရေးရဲ့ အခန်းကဏ္ဍကို ထည့်ထားပါတယ်။ အခန်း (၁၇)မှာတော့ အထွေထွေအခန်းဆိုပြီးတော့ ပြဋ္ဌာန်းထားတာတွေ့ရပါတယ်။ အဲဒီတော့ဒီဥပဒေကို ခြုံကြည့်လိုက်လို့ရှိရင် ဒီရပ်/ကျေးအုပ်ချုပ် ရေးမှူးတွေကို ခန့်အပ်တာဝန်ပေးထားတဲ့နေရာမှာ ဒေသခံ ပြည်သူတွေရဲ့ ဆန္ဒသဘောထားကို ညှိနှိုင်းရယူခြင်း၊ ရွေးကောက်ပွဲစစ်စစ်မဟုတ်သော်လည်းပဲ လျှို့ဝှက်ဆန္ဒမဲဖြင့် အုပ်ချုပ်ရေးမှူး ကို ရွေးချယ်ခြင်းဆိုတဲ့ ဒီမိုကရေစီအခွင့်အရေးအချို့ ကိုလည်း ထည့်ထားတာတွေ့ရပါတယ်။ နောက်အစဉ်အလာအားဖြင့် ရပ်ကွက်မှာ ရပ်ကွက်အေးချမ်းသာယာရေးနှင့် ဖွံ့ဖြိုးရေးကောင်စီ၊ အရင်တုန်းက ရပ်ကွက်အေးချမ်းသာယာရေးနှင့် ဖွံ့ဖြိုးရေးကောင် စီဟာ ချီးမြှင့်ငွေ မရှိပါဘူး။ ဒီမှာချီးမြှင့်ငွေနဲ့ သက်တမ်း (၅)နှစ်အတွင်းမှာ ကောင်းမွန်စွာ ထမ်းဆောင်နိုင်ခဲ့လို့ရှိရင် ကျွန်တော်တို့ လန်းဆန်းရမယ်ဆိုတဲ့ ခံစားခွင့်များကို ထည့်ထားတာ တွေ့ရပါတယ်။ နောက် လုပ်ငန်းတာဝန်များကို တိတိကျ ကျ အပ်နှင်းထားတာကို မြင်တွေ့ရပါ တယ်။ စီမံခန့်ခွဲမှုနဲ့ ပတ်သက်ပြီးတော့ ဒီလုပ်ငန်းတာဝန်တွေရှိသလို စီမံခန့်ခွဲမှုအာဏာကိုလည်း အထိုက်အလျောက် အုပ်ချုပ်ရေးမှူးကို ပေးထားတာတွေ့ရှိရပါတယ်။ ဒါက ပြည်ထဲရေးဝန်ကြီးဌာနက တင်ပြလာတဲ့ ဥပဒေကြမ်းနဲ့ ပတ်သက်လို့ အကြမ်းဖျဉ်း အခု ကျွန်တော်တို့ တွေ့ရှိချက်ဖြစ်ပါတယ်။ အဲဒီ နေရာမှာ ပြည်သူ့လွှတ်တော်က ဆွေးနွေးပြီးတော့ ရပ်ကွက် သို့မဟုတ် ကျေးရွာ အုပ်ချုပ်ရေးမှူး ရဲ့ အရည်အချင်းသတ်မှတ်ချက်မှာ အချက် (၄)ချက်ကို ပြင်ဆင်လိုက်တာ ရှိပါတယ်။ အသေးစိတ်တော့ နောင်သောအခါမှာ ဇယားမှာ ကျွန်တော် ရှင်းလင်း ပါမယ်။ ဥက္ကဋ္ဌကြီးခင်ဗျား။ အဲဒီမှာ ရပ်ကွက်နဲ့ ကျေးရွာအုပ်ချုပ်ရေးမှူး ဖြစ်ရမယ့်လူဟာ ပြ ည်သူ့လွှတ်တော်က ထပ်ထည့်လိုက်တာက လက်နက်ကိုင်အဖွဲ့အစည်းဝင် မဟုတ်ခြင်းဆိုတဲ့ အရည်အချင်းတစ်ခုကို ထပ်ထည့်လိုက်တာ ကျွန်တော်တို့တွေ့ရပါတယ်။ ဒါဟာ ထူးခြားချက် ကလေးတစ်ခုပါ။ နောက် ရွေးချယ်တဲ့နေရာမှာဆိုရင် ကျွန်တော်တို့က ဆယ်အိမ်စုကိုယ်စားလှယ်တွေကို ရွေးချယ်တဲ့နေရာ မှာ ပြည်ထဲရေးဝန်ကြီးဌာနက မူလအဆိုပြု လိုက်တာဟာ ဆယ်အိမ်စုကိုယ်စားလှယ်အချင်းချင်းညှိနှိုင်းပါတယ်။ အဲဒါကို တော့ ထည့်ထား ညှိနှိုင်းပြီးတော့ ရွေးချယ်ရမယ်ဆိုတဲ့ အချင်းချင်းညှိနှိုင်းခြင်းဆိုတဲ့ ပထမအဆင့်ကို သူဒီလို ထည့်ပေးလိုက်ပါတယ်။ အဲဒါကို ပြည်သူ့လွှတ်တော်က ဆယ်အိမ်စုကိုယ်စားလှယ်ကို ရွေးချယ်တဲ့ နေရာမှာလည်းပဲ လျှို့ ဝှက်မဲပေးရမယ်ဆိုပြီးတော့ ထည့်ထား လိုက်တာတွေ့ရပါတယ်။ နောက် တစ်ခါ အဲဒီ ဆယ်အိမ်စုကိုယ်စားလှယ်တွေကတစ်ဆင့် ရပ်ကွက်နဲ့ ကျေးရွာအုပ်ချုပ်ရေးမှူး ရွေးချယ်တဲ့နေရာ မှာ မူလဥပဒေကြမ်းမှာလည်းပဲ လျှို့ဝှက်မဲနဲ့သွားရပါတယ်။ ဒီအထိ ပြည်သူ့လွှတ်တော်က လက်ခံပါတယ်။ ဒီ အပြင် ရရှိတဲ့ မဲစာရင်းကို ကြေညာရမယ် ဆိုပြီးတော့ ပြည်သူ့လွှတ်တော်က ထပ်မံပြီးတော့ ဖြည့်စွက်လိုက်တာ သွားပြီးတော့တွေ့ရပါတယ်။ ဒါက ရွေးချယ်မှုနဲ့ပတ်သက်လို့ သူက အဆင့်နဲ့ လိုက်တယ်ဆိုတဲ့အနေအထားမျိုး သွားတွေ့ရပါတယ်။ နောက်ထူးခြားချက်ကတော့ ကျွန်တော်တို့ မူလဥပဒေကြမ်းမှာပါတဲ့ ကျေးရွာ သို့မဟုတ် ရပ်ကွက် အုပ်ချုပ်ရေးမှူးရဲ့ စီမံ ခန့်ခွဲမှုအာဏာအပ်ထားပါတယ်။ အဲဒါ ဧည့်စာရင်းမတိုင်ဘူးဆိုရင် ဧည့်စာရင်းမတိုင်တာနဲ့ ပတ်သက်လို့ ဒဏ်ငွေ (၁၀၀၀၀)ချနိုင်တယ်ဆိုတာမျိုး ဖြစ်နေတယ်။ ဒဏ်ငွေရိုက်နိုင်တဲ့ အခွင့်အာဏာကို ပေးထားပါတယ်။ အဲတော့ အဲဒီ ဟာကို စီမံခန့်ခွဲရေးအရ အရေးယူခြင်းဆိုတဲ့ အခန်းကို လုံးဝလက်မခံဘဲနဲ့ ပယ်ချလိုက်တယ်ဆိုတာကို သွားတွေ့ပါတယ်။ ကျေးရွာ သို့မဟုတ် ရပ်ကွက် အုပ်ချုပ်ရေးမှူးရဲ့ စီမံခန့်ခွဲနည်းလမ်း အရ ကျေးရွာ အတွင်းမှာ ဖြေရှင်းရမယ့်ဟာကိုမြို့မှာရှိနေတဲ့ တရားရုံးကိုသွားပြီး တော့ အပ်နှင်းလိုက်တယ်ဆိုတဲ့ အနေအထားမျိုး ကျွန်တော် သွားတွေ့ပါတယ်။ ဟိုးယခင်တုန်းကတော့ ကျေးရွာနဲ့ရပ်ကွက်မှာ ကျေးရွာတရားသူကြီးအဖွဲ့ ဆိုတာရှိပါတယ်။ သို့သော်လည်းပဲ ဒီဘက်နောက်ပိုင်းမှာ ကျေးရွာ အဆင့်မှာ ကျေးရွာရပ်ကွက်အဆင့်မှာ တရားသူကြီး မရှိတော့တဲ့အတွက် တရားသူကြီးရဲ့ အာဏာနဲ့ အုပ်ချုပ်မှုရဲ့ အာဏာကို အတင်းကန့်သတ်ပြီးတော့ ခွဲခြားလို့ သင့်/မသင့်ဆိုတာလည်း တော်တော်လေး စဉ်းစားဖို့ သင့်မှာဖြစ်ပါတယ်။ အဲ ဒီတော့ ရပ်ကွက်အုပ်ချုပ်ရေးမှူးရဲ့ စီမံခန့်ခွဲရေးအာဏာနဲ့ ဒဏ်ငွေ ရိုက်တဲ့ဟာကို တရားရုံးကို အပ်လိုက်တယ်ဆိုတဲ့ သဘော ဖြစ်ပါတယ်။ အယူခံပြင်ဆင်ခွင့်တွေကို လည်းပဲ အကုန်ပယ်ဖျက်လိုက်တဲ့အတွက် မူလဥပဒေ တွေမှာပါတဲ့ အခန်း(၂)ခန်း၊ ပုဒ်မပေါင်း (၁၀)ခုကို ပြည်သူ့လွှတ်တော်က ပယ်ဖျက်လိုက်တယ် ဆိုတဲ့ ထူးခြားချက်အခြေအနေကို ကျွန်တော်တို့သွားပြီး တွေ့ရပါတယ်။ ဒါကြောင့်မို့လို့ ခြုံပြီးတော့တင်ပြရရင် ပြည်သူ့လွှတ်တော်က ဒီဥပဒေကြမ်း ကို မူလဥပဒေကြမ်းက အခန်း (၁၇)ခန်း ပါပါတယ်။ ပြည်သူ့လွှတ်တော် ကနေ ကျွန်တော်တို့ဆီရောက်လာတဲ့အခါမှာ (၁၅)ခန်းဖြစ်သွားပါတယ်။ စောစော တုန်းကပြောတဲ့ စီမံခန့်ခွဲရေးအရ အရေးယူခြင်းဆိုတဲ့အခန်းနဲ့ ပြင်ဆင်ခွင့်လျှောက်ထားခွင့်၊ အယူခံခွင့် လျှောက်ထား ခွင့် ရှိတယ်ဆိုတဲ့ အခန်းကို လျှော့ လိုက်တဲ့အတွက် အခန်း (၁၅)ခန်း ဖြစ်သွားပါတယ်။ မူလက ပုဒ်မ (၄၆)ခုရှိပါတယ်။ ယခု ပြည်သူ့လွှတ်တော် က ကျွန်တော်တို့ဆီ ရောက် လာတဲ့အခါ မှာ ပုဒ်မ (၄၆)ခုကနေပြီးတော့ ပုဒ်မ (၃၇)ခုကို ပြောင်းသွားပြီဆိုတဲ့ အနေအထားကို ကျွန်တော်တို့ အမျိုးသားလွှတ်တော်ကိုယ်စားလှယ်များ သိရှိနိုင်ဖို့အတွက် ကျွန်တော်ပထမပိုင်း တင်ပြခြင်း ဖြစ်ပါတယ်။ ဒါကြောင့် ဒီပြင်ဆင်ချက်တွေကို အသေးစိတ် ကျွန်တော်တို့ အမျိုးသားလွှတ်တော် ဥပဒေကြမ်းကော်မတီဟာ မူလဥပဒေကြမ်းနဲ့ တိုက်ဆိုင် ပြီးတော့၊ နှိုင်းယှဉ်လေ့လာပြီးတော့ အောက်ခြေမှာ လက်တွေ့ ဖြစ်ပေါ်နိုင်တဲ့ အခြေအနေနဲ့ အဖြစ်နိုင် ဆုံး ဆက်စပ်နိုင်ဖို့ ပြည်ထဲရေးဝန်ကြီးဌာနက တာဝန်ရှိသူတွေကို ဖိတ်ခေါ်ပြီး တော့ အသေးစိတ်ညှိနှိုင်းခဲ့ပါတယ်။ ဒီဥပ ဒေမူကြမ်းဟာ အခြေခံအကျဆုံး အုပ်ချုပ်ရေး စနစ်နဲ့ တိုက်ရိုက်သက်ဆိုင်နေတဲ့ ဥပဒေကြမ်းဖြစ်တဲ့အတွက် နိုင်ငံတော်ဖွဲ့စည်းပုံ အခြေခံဥပဒေပါ ပြဋ္ဌာန်းချက်များလည်းကောင်း၊ ပြည်သူလူထုအတွင်း ကောင်းမွန်ကီမိုကရေစီ အလေ့အကျင့် များနှင့် အုပ်ချုပ်မှုအခွင့်အလမ်းများ ပိုမိုကျယ်ပြန့်စွာရသင့်သည်ကိုလည်းကောင်း၊ ပြည်သူလူထု နှင့် လက်ရှိရပ်ရွာအခြေအနေ အရပ်ရပ်ကို လည်းကောင်း အလေးထား စဉ်းစားချင့်ချိန်ပြီးတော့ ကျွန်တော်တို့ ဥပဒေကြမ်းကော်မတီဟာ ပြင်ဆင်ဖြည့်စွက်သင့်သည်များ၊ အတည်ပြု သင့် သည်များကို အတည်ပြုခဲ့ပါကြောင်း ရှေးဦးစွာ အစီရင်ခံလိုပါတယ်။ အဲဒီနေရာမှာ ကျွန်တော်တို့ ဥပဒေကြမ်းကော်မတီရဲ့ စိစစ်တွေ့ရှိချက်နဲ့ ပြင်ဆင်ချက်များ ကို (Power Point)နဲ့ ဆက်လက် ပြီးတော့ တင်ပြသွားမှာ ဖြစ်ပါတယ်။ ပထမဆုံး အခန်း (၁) ပုဒ်မ ၁ မှာ (Definition)ပါ။ အဓိပ္ပာယ်ဖွင့်ဆိုချက်ဆိုတာ ဖြစ်ပါတယ်။ အဲဒီ အဓိပ္ပာယ်ဖွင့်ဆိုချက်မှာ ရပ်ကွက်ဆိုတာဘာလဲ၊ ကျေးရွာဆိုတာဘာလဲ ၊ ကျေးရွာအုပ်စုဆိုတာ ဘာလဲဆိုတဲ့ (Definition)တွေပေးတာပါ။ အဲဒီလို ပေးတဲ့နေရာမှာ သက်ဆိုင်ရာမြို့နယ်နယ်နိမိတ်အတွင်း ရပ်ကွက်အဖြစ် ဤဥပဒေအရ နယ်နိမိတ်သတ်မှတ် ဖွဲ့စည်းသည့်ဒေသကို ဆိုသည်ဆိုပြီးတော့ မူလပြဋ္ဌာန်းချက်မှာဖြစ်ပါတယ်။ ပြည်သူ့လွှတ်တော် ကတော့ ဒါနဲ့ ပတ်သက်ပြီး ပြင်ဆင်ခြင်းမရှိပါဘူး။ သို့သော်လည်းပဲ ကျွန်တော်တို့က ရပ်ကွက်ကိုပဲဖြစ်ဖြစ်၊ ကျေးရွာကိုပဲဖြစ်ဖြစ်၊ ကျေးရွာအုပ်စုကိုပဲဖြစ်ဖြစ် ဤဥပဒေပါကိစ္စရပ်များအလို့ငှာဆိုမှသာလျှင် ဥပဒေသဘောအရ ပိုမိုပြီးတော့ဆက်စပ်သွားမယ်ဆိုတဲ့ အနေအထားဖြစ်တဲ့ အတွက် ဤဥပဒေ အရ ဆိုတာမဟုတ်ဘဲနဲ့ ဤဥပဒေပါကိစ္စရပ်များ အလို့ငှာဆိုပြီးတော့ အရင်ကျေးရွာ သို့မဟုတ် ရပ်ကွက် ဥပဒေအဟောင်းမှာလည်း ဒီလိုရေးသားထားတာကို အခြေပြုပြီးတော့ ကျွန်တော်တို့ ပြင်ဆင်ခဲ့တယ် ဆိုတဲ့ အနေအထား ဖြစ်ပါတယ်။ ဒါက ပထမပြင်ဆင်ချက်ပါ။ အခန်း (၂) ရပ်ကွက် သို့မဟုတ် ကျေးရွာအုပ်စု များဖွဲ့စည်းရေး၊ အဲဒီမှာ မူလဥပဒေမှာ ဒီကိစ္စနဲ့ပတ်သက်လို့ ပြည်သူ့လွှတ်တော်ကလည်း ပြင်ဆင်မှုမလုပ်ပါဘူး။ သူကအခြေခံဥပဒေ ၅၄ မှာပါတဲ့အတိုင်းပဲ ရပ်ကွက်နဲ့ကျေးရွာအုပ်စု ဖွဲ့စည်းဆောင်ရွက်ရမယ့် အခြေအနေများကို သက်ဆိုင် ရာပြည်နယ်/တိုင်းဒေသကြီးဝန်ကြီးချုပ် အစိုးရ အဖွဲ့ကနေ တင်ပြ လာရင် နိုင်ငံတော်သမ္မတကနေပြီးတော့ သဘောတူညီချက်နဲ့ လုပ်ရမယ်ဆိုတဲ့ ဖွဲ့စည်းပုံ အခြေခံဥပဒေပုဒ်မ ၅၄ ကဟာကို ကူးချလိုက်ပြီးတော့ ပြည်ထဲ ရေး ဝန်ကြီးဌာနကနေပြီး အမိန့်ကြော်ငြာစာနဲ့ ထုတ်ပြန်နိုင်တယ်ဆိုတဲ့ သဘော မျိုးကို ရေးထားတာ တွေ့ရပါတယ်။ အဲဒါကြောင့်မို့လို့ ကျွန်တော်တို့ က ဥပဒေသဘောအရဆိုရင် အခြေခံ ဥပဒေရေးဆွဲတုန်းက ကျင့်သုံးသလိုပဲ လက်ရှိ ရှိနေတဲ့ မြို့၊ ရပ်ကွက်၊ ကျေး ရွာ၊ ကျေးရွာအုပ်စုတွေကို လက်ရှိ အတိုင်း ကျွန်တော်တို့က သတ်မှတ်တယ်။ ရှိရင်းစွဲအတို င်း သတ်မှတ်တယ်ဆိုတာ ထည့်လိုက်တာဟာ ဥပဒေအရ ပြတ်ပါတယ်။ အမည်တွေကိုလည်း ရှိ ရင်းစွဲအတိုင်း ခေါ်ဝေါ်သုံးနှုန်း နိုင်တယ်ဆိုတဲ့ အခြေအနေတွေကို ကျွန်တော်တို့က သတ်သတ် ကလေး (က) နှင့် (ခ) ဆိုပြီး လုပ်လိုက်ပါတယ်။ ဒီဇယားမှာ ပေါ်လွင်သွားမှာဖြစ်ပါတယ်။ ဒါပြီးရင် ဒီဥပဒေကြီးမှာ ဘာမှလည်းပါတာ မဟုတ်ဘဲနဲ့ ဒီဥပဒေအရမြို့နယ်ဖွဲ့စည်းတယ်။ ကျေးရွာဖွဲ့စည်းတယ်။ ရပ်ကွက်ဖွဲ့စည်းတယ် လို့ လုပ်လိုက်တာနဲ့ တစ်ပြိုင်နက်တည်းမှာ နိုင်ငံတော်သမ္မတက လု ပ်နိုင်တဲ့ဟာတွေနဲ့ ရောထွေး သွားတယ်။ အခြေခံဥပဒေမှာ ပါတဲ့ ပြဋ္ဌာန်းချက်ထက်လည်းပဲ ပိုမိုပြည့်စုံအောင် ရေးနိုင်တာ မဟုတ်ပါဘူး။ ဒါကြောင့်မို့လို့ နောင်သောအခါမှာ ဥပဒေသတ်သတ်ရေးချင် ရေး၊ ရပ်ကွက် သို့မဟုတ် ကျေးရွာ အုပ်ချုပ် ရေးဆိုတဲ့အထဲမှာတော့ ရပ်ကွက်၊ ကျေးရွာ၊ ကျေးရွာအုပ်စု ဆိုတဲ့ဟာတွေ၊ မြို့နယ်ဆိုတာတွေဟာ ဖွဲ့စည်းမှုကို ထည့်သွင်းဖို့ မသင့်ဘူးဆိုပြီးတော့ ပြည်ထဲရေး ဝန်ကြီးဌာနက တာဝန်ရှိသူများက လည်း ဆွေးနွေးပါတယ်။ ဒီဆွေးနွေးချက်ကိုလည်း ပြည်ထဲရေးဝန်ကြီးဌာနက ပုဂ္ဂိုလ်များကလည်း လက်ခံတယ်ဆိုတဲ့သဘော ဖြစ်ပါတယ်။ အဲဒီလိုဆိုရင် မြို့၊ ရွာ၊ ရပ်ကွက်က အမည်ရော၊ အရေအတွက်ရော ရှိရင်းစွဲအတိုင်း သတ်မှတ်တယ်ဆိုလို့ရှိရင် အကယ်၍ တိုးချဲ့ လာချင်တယ်။ နယ်နိမိတ်ကို ပြင်ဆင်ချင်တယ်။ ပြောင်းလဲပြီးတော့ ဖွဲ့စည်းချင်တယ်။ အမည် ပြောင်းလဲချင်တယ်ဆိုရင် ဘယ်လိုလုပ်မလဲဆိုတဲ့ အခါမှာလည်းပဲ ကျွန်တော်တို့က ပုဒ်မ ၅၄ ကို ညွှန်းပြီးတော့ ပြည်နယ်နဲ့တိုင်း ဒေသကြီးက တင်ပြလာလို့ရှိရင် နိုင်ငံတော်သမ္မတက ဆက်လက်ပြီးတော့ ဆောင်ရွက်ပေးရမယ်ဆို တဲ့ အပိုဒ်ကို ကျွန်တော်တို့ ထပ်ထဲ့ထားတယ်ဆိုတဲ့ အခြေအနေဖြစ်ပါတယ်။ ဒါက ဒီ လိုလုပ်မှ သာလျှင် ပုံမှန် ဖြစ်မယ်။ အခြေခံဥပဒေနဲ့ကိုက်ညီမယ်ဆိုပြီးတော့ ကျွန်တော်တို့ ဥပဒေကြမ်းကော်မတီကတော့ ဒီလိုလေး သီးခြားပြင်ဆင်လိုက်တယ် ဆိုတဲ့ သဘောဖြစ်ပါတယ်။ ဒါက အဓိပ္ပါယ်ဖွင့်ဆိုချက် အပိုင်းပါ။ ဒါက အခြေခံဥပဒေမှာပါတဲ့အတိုင်းပဲ ကျွန်တော်တို့ ဆက်လက်ပြီးရေးထားတာပဲဖြစ်ပါတယ်။ သိပ်ထူးခြားစွာ ကျွန်တော်တို့က ဖြည့်စွက်ခြင်း မဟုတ်ပါဘူး။ အဲတော့ ကျေးရွာအုပ်ချုပ်ရေးမှူးရဲ့ အရည်အချင်း သတ်မှတ်ချက်များပေါ့နော်။ အခန်း(၃)ရောက်ပါပြီ။ အဲဒီမှာ ကျွန်တော်တို့ က အဲဒီအရည်အချင်း ထဲမှာ သင့်တင့်သော ပညာ အရည်အချင်းရှိခြင်းဆိုပြီးတော့ သူတို့ ထည့်ထားပါတယ်။ အဲဒီတော့ သင့် တင့်သော ပညာ အရည်အချင်းရှိသူဖြစ်ခြင်းဆိုတာထက် ပညာ အရည်အချင်း အသင့်အတင့်ရှိသူဖြစ်ခြင်းဆိုရင် ပိုမိုရှင်းလင်းမယ်ဆိုပြီးတော့ ကျွန်တော်တို့က အဲဒီဟာကို ပြင်ဆင်သတ်မှတ်လိုက်ပါတယ်။ နောက်တစ်ချက်က ကျေးရွာ အုပ်ချုပ်ရေးမှူးဖြစ်မယ့်သူဟာ စီးပွားရေးအခြေခံ ရှိသူဖြစ်ခြင်းဆိုတဲ့ မူလပြည်ထဲရေးဝန်ကြီး ဌာနရဲ့ သတ်မှတ်ချက်ကို ပြည်သူ့လွှတ်တော်က စားဝတ်နေရေး ဖူလုံမှု ရှိသူဖြစ်ခြင်း ဆိုပြီးတော့ လုပ်လိုက်ပါတယ်။ အဲဒီတော့ ဖူလုံတယ်ဆိုတဲ့ အတိုင်းအတာဟာ အင် မတန်မှ ဝိဝါဒကွဲနိုင်တဲ့ အတွက် မူလပြဋ္ဌာန်းချက်အတိုင်းပဲ စီးပွားရေး အခြေခံရှိသူဖြစ်ခြင်းဆိုပြီးတော့ ပြန်လည်သတ်မှတ်ဖို့အတွက် ကျွန်တော် တို့ ညှိနှိုင်းရရှိခဲ့ ပါတယ်။ နောက်တစ်ချက်ကတော့ အဲဒီ အုပ်ချုပ်ရေးမှူးဟာ ဒီကျေးရွာ အုပ်စုမှာပဲဖြစ်ဖြစ်၊ ရပ်ကွက်မှာပဲဖြစ်ဖြစ် တစ်ဆက်တစ်စပ်တည်း အနည်းဆုံး (၁၀)နှစ် နေထိုင် လျက်ရှိသူဖြစ်ခြင်း ဆိုပြီးတော့ သူက ပြထားပါတယ်။ အဲဒါကို ပြည်သူ့လွှတ်တော် က အဲဒါကိုလည်းလက်ခံတယ်။ နောက်တစ်ခါဆက်ထည့်လိုက်တာက လက်ရှိတာဝန်ထမ်းဆောင်ချိန်တွင် အဲဒီ ရပ်ကွက်ကျေးရွာ အုပ်စုတွင် အမှန်တကယ် နေထိုင်မည့်သူဖြစ်ခြင်း ဆိုပြီးတော့ သူကထပ်ပြီးတော့ ထည် လိုက်ပါ တယ်။ အဲဒီတော့ ကျွန်တော်တို့ ဥပဒေကြမ်း ကော်မတီကတော့ မူလအတိုင်းပဲ သက်ဆိုင်ရာ ရပ်ကွက် သို့မဟုတ် ကျေးရွာအုပ်စုအတွင်း တဆက်တစပ်တည်း အနည်းဆုံး (၁၀)နှစ် နေထိုင် လျက်ရှိသူဖြစ်ခြင်း ဆိုတာနဲ့တင်လုံလောက်ပြီး ကျန်တဲ့အပိုင်းကတော့ နည်းဥပဒေတို့ ဘာတို့မှာ ထည့်မယ်ဆိုရင် ဖြစ်တယ်ဆိုတဲ့ သဘောနဲ့ ကျွန်တော်တို့ ရပ်ဆိုင်းခဲ့ပါတယ်။ ဒီသဘော ဖြစ်ပါတယ်။ နောက်ရပ်ရွာက ကြည်ညို လေးစားပြီး သြဇာတိက္ကမနှင့် သမာဓိရှိသူ ဖြစ်ရမယ် ဆိုတဲ့အခါမှာ ပြည်သူ့လွှတ်တော်က ရပ်ရွာက ကြည်ညို လေးစားပြီး သိက္ခာသမာဓိရှိသူဖစ်ခြင်း ဆိုပြီးတော့ သြဇာတိက္ကမကို ပယ်ဖျက်လိုက်ပါတယ်။ အဲဒါကဖွဲ့စည်းပုံ အခြေခံဥပဒေပုဒ်မ ၂၈၉ ရပ်ရွာအုပ်ချုပ်ရေးနဲ့ ပတ်သက်ပြီးတော့ အခြေခံ ဥပဒေရဲ့ ပြဋ္ဌာန်းချက် နဲ့လည်း ကိုက်ညီတဲ့ အတွက် ကျွန်တော်တို့က ပြည်သူလွှတ်တော်က ပြင်ဆင်တဲ့အတိုင်းပဲ ကျွန်တော်တို့ အမျိုးသား လွှတ်တော်ကလည်းပဲ လက်ခံသင့်တယ်လို့ ခံယူလိုက်ပါတယ်။ နောက် အုပ်ချုပ်ရေးမှူးလုပ်မယ့် သူဟာ သူ့ ရဲ့ မိသားစုဝင်တွေဟာလည်း အကျင့်စာရိတ္တကောင်းမွန်ပြီး ရိုးသားဖြောင့်မတ်သူတွေ ဖြစ်ရမယ်ဆိုတဲ့အပိုင်းမှာ ပြည်သူ့ လွှတ်တော်က အတူနေမိသားစုဝင်များဆိုပြီးတော့ ထည့်လိုက် ပါတယ်။ အဲဒီတော့ အတူနေခြင်း အတူမနေခြင်းဆိုတာဟာ တော်တော်လေး ပြဿနာရှိပါတယ်။ တစ်ရွာထဲမှာလည်း အတူမနေတာ ရှိပါတယ်။ မြို့မှာတက်ပြီးနေတဲ့သူလည်း ရှိပါတယ်။ အဲဒီတော့ သူပုန်ဖြစ်နေတဲ့ သူလည်း ဖြစ်ချင်ဖြစ်နိုင်ပါတယ်။ ဒါကြောင့်မို့ လို့ အတူနေထိုင်ခြင်း သည် ဝိဝါဒ ကွဲနိုင်တဲ့အတွက် မိသားစုဝင်များသည်လည်း မဟုတ်တော့ဘဲ နဲ့ မိသားစုဝင်များ သည် အကျင့်စာရိတ္တကောင်းမွန်ပြီး ရိုးသားဖြောင့်မတ်သူများဖြစ်ခြင်းဆိုတာကိုပဲ ကျွန်တော်တို့က ပြန်သုံးလိုက်တဲ့ အခြေအနေဖြစ်ပါတယ်။ နောက်ထပ်ပြီးတော့တိုးတဲ့ အစိုးရဝန်ထမ်းမဖြစ်ရဘူးဆိုတဲ့အပိုဒ်အပြင် လက်နက်ကိုင် အဖွဲ့အစည်းဝင် မဟုတ်ရဘူးဆိုတာကို ပြည်သူ့ လွှတ်တော်က ထည့်လိုက်ပါတယ်။ ဒါဟာ နယ်မြေဒေသအခြေအနေများအရ အင်မတန် ရှုပ်ထွေးဖွယ်ရာ ဖြစ်လာနိုင် ပါတယ်လို့ ကျွန်တော်တို့က ပြည်သူ့စစ်ရှိတယ်။ သောင်းကျန်းသူ ဆန့်ကျင်ရေးအဖွဲ့တွေ ရှိတဲ့အတွက် ဒါကိုသတိပြုဖို့လိုပါမယ်။ အဲဒီတော့ ဒီလက်နက်ကိုင် အဖွဲ့အစည်းကိစ္စဟာ မထည့်ဘဲ နဲ့ အစိုးရဝန်ထမ်းမဟုတ်ဘူးဆိုလို့ရှိရင်ပဲ လုံလောက်နိုင်တယ်လို့ ကျွန်တော်တို့ ကော်မတီက သုံးသပ်ပါတယ်။ ဒီအခြေအနေကို ကျွန်တော်တင်ပြခြင်း ဖြစ်ပါတယ်။ နောက်ဆက်လက်ပြီးတော့ အခန်း(၄)၊ ပုဒ်မ ၆ အဲဒီမှာဆိုလို့ရှိရင် ဒါကတော့ ထူးထူးခြားခြား မဟုတ်ပါဘူးခင်ဗျား။ ရပ်မိရပ်ဖ(၅)ဦးထဲကနေပြီးတော့ ကြီးကြပ်ရေးအဖွဲ့ ဖွဲ့ရမယ်ဆိုတဲ့ အပိုင်းပါပဲ။ အဲဒီတော့ သူရေးတဲ့နေရာမှာ လေးစားသင့်တဲ့ ရပ်မိရပ်ဖ(၅) ဦးကို ကြီးကြပ်ရေး အဖွဲ့ဝင်များအဖြစ်ကြီးကြပ်ရေးအဖွဲ့ကို ဖွဲ့စည်းတာဝန်ပေးရမယ်ဆိုတဲ့အပိုင်းကို ကျွန်တော်တို့က ထပ်ထည့် လိုက်တာပါ။ နောက် အခန်း (၄) ပုဒ်မ ရမှာ ဆယ်အိမ်စုကိုယ်စားလှယ်များအား ရွေးချယ်ရာတွင် ဒါလေးက စဉ်းစားစရာ ဖြစ်လာပါတယ်။ ပြည်သူ့လွှတ်တော်က အချင်းချင်းညှိနှိုင်း၍ဆိုတာထက် အချင်းချင်း ညှိနှိုင်းရွေးချယ်၍ ရွေးချယ်ခံရသူ၏ အမည် စာရင်းနှင့် ကိုယ်ရေး အချက်အလက် တို့ကို တင်ပြရမည်။ ဒါက မူလအဲဒါနေရာမှာ အချင်းချင်းညှိနှိုင်းရွေးချယ်၍ဆိုတာ မဟုတ်တော့ဘဲနဲ့ လျှို့ဝှက်ဆန္ဒမဲပေး၍ ဆယ်အိမ်ခေါင်းကို ရွေးတဲ့နေရာမှာ လျှို့ဝှက်ဆန္ဒမဲပေး၍ အိမ်ထောင်စု ခေါင်းဆောင်တွေက ဆယ်အိမ်ခေါင်းကို ဆယ်အိမ်ခေါင်းလို့ မသုံးပါဘူး။ ဒီမှာတော့ ဆယ်အိမ်စု ကိုယ်စားလှယ်လို့ သုံးပါတယ်။ အဲဒါကို အဲဒီတ စ်ဆင့် ပိုသွားပါတယ်။ ပြည်သူ့လွှတ်တော်က ထပ်ဖြည့်လိုက်တာ ၊ အဲဒီတော့ ကျွန်တော်တို့ကတော့ ဒါဟာ (ဆူဒို Election) aosas: ouņos (Quasi Election) (Election Law)aşosseipzooposobě, (Pure Election)မဟုတ်ဘူး။ ဒါ ဒီမိုကရေစီ အခွင့်အရေးကို ပေးတယ်။ တစ်ဖက်ကလည်း ပြည်သူ့ရဲ့ ဆန္ဒကို ဖော်ဆောင်တယ်။ ပြည်သူတွေဟာ ကိုယ့် အုပ်ချုပ်ရေးကို ကိုယ်ရွေးချယ် ပြီးတော့ လုပ်နိုင်တယ်ဆိုတဲ့ ရှေ့ပြေး သဘောမျိုး၊ အလေ့အကျင့်ရအောင်လုပ်တယ်ဆိုတဲ့သဘောမျိုး ကျွန်တော်တို့အထဲမှာ စဉ်းစားပြီးတော့ကာ ဒီလိုဆယ်အိမ်စုက ကိုယ်စားလှယ်အဆင့်ကိုတော့ လျှို့ဝှက်ဆန္ဒမဲ ပေးနေ လို့ရှိရင် ကျေးရွာမှာ ရပ်ကွက်နဲ့ ကျေးရွာမှာ ပြဿနာများ ရှိလာ နိုင်တဲ့အတွက် ပြည်သူ့ဆန္ဒကို ဖော်ထုတ်တဲ့ သဘောလောက်နဲ့ပဲ မူ လပြဋ္ဌာန်းချက် အတိုင်းပဲ ထားသင့်ပါကြောင်း ကျွန်တော်တို့ကော်မတီက ဆန္ဒသဘောထားရရှိခဲ့ပါတယ်။ နောက်တစ်ချက်က ကျေးရွာအုပ်စု အုပ်ချုပ်ရေးမှူး ၊ ရပ်ကွက်အုပ်ချုပ်ရေးမှူးကို လျှို့ဝှက်ဆန္ဒမဲပေး၍ ရွေးချယ် ရမယ်။ ဒီအချက်ကတော့ မူ လပြဋ္ဌာန်းချက်မှာလည်း ဒီရပ်ကျေးအုပ်ချုပ်ရေးမှူးကို ဆယ်အိမ်စု ကိုယ်စားလှယ်များက လျှို့ဝှက်ဆန္ဒမဲပေးပြီး ရွေးချယ်ရမယ်လို့ ဒီလို အဆိုပြုထားပါတယ် ဒါကိုလည်း ပြည်သူ့လွှတ်တော်က လက်ခံပါတယ်။ ဒါပေမဲ့လို့ ပြည်သူ့လွှတ်တော်က အဲဒီမှာ မဲစာ ရင်းကိုရေတွက်၍ ကြေညာရမည် ဆိုတဲ့အပိုဒ်ကို စာသား ထပ်ထည့်လိုက်ပါတယ်။ အဲဒီတော့ ဒီနေရာမှာ ကျွန်တော်တို့က စောစောတုန်းက တင်ပြတဲ့အတိုင်းပဲ (Election Law)နဲ့ သွားထားတာမဟုတ်ဘူး။ (Election) စစ်စစ်မဟုတ်ဘူး။ သူက (Qudsi Election) ဖြစ်တယ်။ (ဆူဒို Election) ဖြစ်တယ်။ အဲဒါကြောင့်မို့လို့ ကြီးကြပ်ရေးအဖွဲ့နဲ့ ရပ်ရွာကလေးစားသင့် တဲ့ ပုဂ္ဂိုလ် (၅)ဦးနဲ့ဖွဲ့ထားတဲ့ အထဲကနေပြီးတော့လျှို့ဝှက်မဲနဲ့ သူကရွေးလို က်တယ်။ အဲဒီတော့ ရွေး ချယ်ခံရသူကလည်း အပေါ်က မြို့နယ် အုပ်ချုပ်ရေးမှူး၊ ခရိုင်အုပ်ချုပ်ရေးမှူးက အတည်ပြုရဦးမယ်။ သူ့ကိုလည်း အတည်မပြုရ သေးဘူး။ အဲဒါကြောင့်မို့လို့ ဒီမဲ အရေအတွက်ကိုတော့ ကျွန်တော်တို့ ဥပဒေကြမ်းကော်မတီက မကြေညာသင့်ဘူးလို့ သဘောရပါတယ်။ မဲကို ကြေညာခြင်းအားဖြင့် ဘာလိုလဲဆိုတော့ ကျွန်တော်တို့ ဒီမှာထပ်ထည့်ထားပါတယ်။ ပုဒ်မတစ်ခု ကျွန်တော်တို့ ထပ်ထည့်ထားပါတယ်။ အဲဒါဘာလဲဆိုတော့ ဆယ်အိမ်စု ကိုယ်စားလှယ်တွေကြားထဲက နေပြီးတော့ ကျေးရွာ သို့မဟုတ် ရပ်ကွက်အုပ်ချုပ်ရေးမှူးကို ရွေးတဲ့အခါမှာ အဲဒီအရွေးခံရတဲ့ သူက မလျော်သြဇာကို သုံးတယ်။ မသမာမှုတွေက လုပ်တယ်။ ဒီလိုဆိုလို့ရှိရင် မြို့နယ် အုပ်ချုပ်ရေးမှူးက ဒါကို သိထားတယ်။ ဒါသူ့မိသားစုဝင်တစ်ယောက်ဟာဖြင့် သောင်းကျန်းသူဖြစ်နေတယ်။ ဒီလိုဟာမျိုး သူသိထားတယ် လို့ဆိုရင် ဒီ Election ရွေးချယ်တယ်ဆိုတဲ့ လျှို့ဝှက်မဲ Result က မည်သို့ပင်ဖြစ်စေ ဒါ ပယ်ဖျက်နိုင်တယ်ဆိုတဲ့ Administration Power ကို ကျွန်တော်တို့ က မြို့နယ်အုပ်ချုပ်ရေးမှူး ကို ငြင်းပယ်ပိုင်ခွင့်ရှိတယ်ဆိုတဲ့ ဒါကလည်း ခရိုင်အုပ်ချုပ်ရေးမှူးရဲ့ အတည်ပြုချက်နဲ့ ငြင်းပယ်ပိုင်ခွင့်ရှိတယ်ဆိုတဲ့ ပုဒ်မကို ကျွန်တော်တို့က ထပ်ဖြည့်လိုက်ပါတယ်။ ဒါဒီသဘောလေး ပါ။ အဲဒါက ပြည်သူ့လွှတ်တော်မှာတော့ လုံးဝမပါဘူး။ ကျွန်တော်တို့က မြို့နယ်အုပ်ချုပ်ရေးမှူးနဲ့ ခရိုင်အုပ်ချုပ်ရေးမှူးမှာ ဒီပါဝါကို ကျွန်တော်တို့ ပေးလိုက်တဲ့သဘော ဖြစ်ပါတယ်။ ဘာလို့လဲဆိုတော့ ကျွန်တော်တို့ က Democratic Principdl ကြီးကို၊ လုံးဝကြီးကို ထားပြီးတော့ ကျွန်တော်တို့ ဗဟိုနဲ့ ပြည်နယ် တိုင်းဒေသကြီးမှာလို လုပ်တာမဟုတ်ဘူး။ Democratic Practice ကို ဒီမှာပဲ လုပ်နေတဲ့အတွက် လေ့ကျင့်နေဆဲဖြစ်တဲ့အတွက် ဒီ Result ကို မကြေညာသင့်ဘူး။ နောက်တစ်ချက်ကလည်း အဲဒီ Resut က ကြေညာပြီးရင်လည်း ဒါကတော့ဖြင့် ဒီလိုဖြစ်တယ်ဆိုပြီးတော့ ပယ် ဖျက်ရတာလည်း ခက်တယ်။ အတည်ပြု ရတာလည်း ခက်တယ်။ ဒါကြောင့်မို့ ကျွန်တော်တို့က ကြေညာဖို့မသင့်ဘူး။ ဒီတိုင်းပဲရွေးလိုက်ပါ။ ရွေးပြီးလို့ရှိရင် မသမာမှုတွေ ပေါ်ပေါက်နေတယ်လို့ ဒီမြို့နယ်အုပ်ချုပ်ရေးမှူးမှာ ခိုင်လုံတဲ့ အကြောင်းပြချက်ရှိလို့ရှိရင် သူက ပယ်ဖျက်နိုင်တယ်။ ခိုင်လုံတဲ့အကြောင်း မရှိဘူးဆိုရင် ရွေးထားတဲ့အတိုင်းပဲ အတည်ပြု ပေးဖို့ ဖြစ်ပါတယ်။ နောက်တစ်ခုကတော့ အဲဒီရပ် ကွက် သို့မဟုတ် ကျေးရွာရဲ့ အုပ်ချုပ်ရေးမှူးရဲ့ သက်တမ်းပဲ ဖြစ်ပါတယ်။ အဲ ဒီတော့ ပထမ ပြည်ထဲရေးကရေးတာကတော့ ပြည်ထောင်စုလွှတ်တော်၏ သက်တမ်းနှင့်အညီဖြစ်သည်ဆိုတော့အဲဒီမှာ ပြည်သူ့လွှတ်တော်က ပြည်သူ့လွှတ်တော် သက်တမ်းနှင့်အညီဖြစ်သည်ဆိုတော့ ဒါကတော့ အခြေခံဥပဒေမှာပါတဲ့အတိုင်း သူယူလိုက်တဲ့အပိုင်း ဖြစ်ပါတယ်။ အဲ ဒီတော့ ကျွန်တော်တို့ကတော့ ဒီရပ်ကွက် သို့မဟုတ် ကျေးရွာ အုပ်ချုပ်ရေးမှူးဟာ သူကအခြေခံမှာ ရှိတဲ့အတွက် ကျွန်တော်တို့ ပါတီ စုံအထွေထွေရွေးကောက်ပွဲကာလနဲ့ တိုင်ပင်ယူဖို့လိုမယ်လို့ ကျွန်တော်တို့က ဥပဒေကြမ်းမှာ ဆွေးနွေးပါတယ်။ ဘာဖြစ်လို့လဲဆိုတော့ ဒီရပ်ကွက် သို့မဟုတ် ကျေးရွာ အုပ်ချုပ်ရေးမှူးတွေက အ သစ်ဖြစ်နေလို့ဆိုရင်လည်း တော်တော်ဒုက္ခရောက်ပါတယ်။ အောက်ခြေမှာ၊ Election လုပ်တဲ့အခါမှာ ဒါ့ကြောင့်မို့လို့ ကျွန်တော်တို့က ပါတီစုံပုံမှန် အထွေထွေရွေးကောက်ပွဲကျင်းပပြီး ရက်ပေါင်း (၉၀)အတွင်း ရွေးချယ်ခံထားရမယ်။ ကျေးရွာ သို့မဟုတ် ရပ်ကွက် အုပ်ချုပ်ရေးမှူးတွေကို ရက်ပေါင်း (၉၀)ဆိုတာ (၃)လအတွင်းမှာ Election လုပ်ပြီး (၃)လအတွင်းမှာဆိုရင် ကျွန်တော်တို့လွှတ်တော်တွေလည်း ပေါ်နေပြီ။ ဒီဘက်ကလည်း (၃)လအတွင်းမှာ ရပ်ကွက်၊ ကျေးရွာအဆင့်ကို ကျွန်တော်တို့ ဒီလိုလုပ်နိုင်တယ်။ အဲဒီ တော့ အခုသက်တမ်းမှအပ ကျန်တဲ့ကာလတွေမှာတော့ သူဟာစတင်ခန့်ထား သည့်နေ့မှ (၅)နှစ်အထိ ဖြစ်သည်ဆိုပြီးတော့ အဓိပ္ပာယ်ပြည့်စုံအောင် ကျွန်တော်တို့ ဆက်လိုက် တယ်ဆိုတဲ့ အနေအထား ဖြစ်ပါတယ်။ နောက်ကျွန်တော်တို့ အခန်း (၅)၊ ပုဒ်မ(၁၁)မှာ အုပ်ချုပ်ရေးမှူး စောင့်ထိန်းရမယ့် ကျင့်ဝတ်ခန်းမှာတော့ သိပ်ပြီးတော့ကြီးကျယ်တဲ့ ပြင်ဆင်ချက် မဟုတ်ပါဘူး။ ကျွန်တော်တို့က တိတိကျကျလေးဖြစ်အောင် ဥပဒေလုပ်ထုံး လုပ်နည်းနဲ့ညီအောင် အရေးအသားလေးတွေ ပြင်ဆင်တာရှိပါတယ်။ သို့သော်လည်းပဲ အခန်း (၆) လုပ်ငန်းတာဝန် များကိုဆောင်ရွက်ရာမှာ အခြေခံရမယ့်မူများအခန်းမှာတော့ ကျွန်တော်တို့က ရပ်ရွာဒေသဓလေ့ထုံးတမ်းစဉ်လာနှင့် မျိုးနွယ်စုများ၏ ဓလေ့ထုံးတမ်းများကို လေးစားရ မယ်ဆိုတဲ့အခါကျတော့ ကျွန်တော်တို့က လူမျိုးစုများ၏ ဓလေ့ထုံးတမ်းစဉ်လာဆိုတဲ့အခါကျတော့ လူဆိုတာကြီးက လူမျိုးနွယ်စုကြီး ဆိုတာက တစ်မျိုးဖြစ်ပါတယ်။ အဲဒီတော့ ရပ်ရွာဓလေ့ ထုံးတမ်းစဉ်လာနှင့် ဒေသတွင်းမျိုးနွယ်စု များ၏ ဓလေ့ထုံးတမ်းများကို လေးစားလိုက်နာရမည် ဆိုပြီးတော့ အဲဒီလို ဒေသတွင်းမျိုးနွယ်စု များ၏ဆိုတာကို အဲဒီလိုလေး ပြန်ပြင်ရေးလိုက်တဲ့ အနေအထား ဖြစ်ပါတယ်။ နောက်တစ်ချက် ထူးခြားချက်ကတော့ ဒီအုပ်ချုပ်ရေးမှူးဟာ မြို့နယ်အုပ်ချုပ်ရေးမှူးနဲ့ ခရိုင်အုပ်ချုပ်ရေးမှူးတို့ရဲ့ တာဝန်ပေးချက်ကို အကောင်အထည် ဖော်ရတဲ့သူဖြစ်ပါတယ်။ ဒါကြောင့် အပိုဒ် တစ်ပိုဒ်အနေနဲ့ လုပ်နည်းနဲ့ မူများအခန်းလည်း ကျွန်တော်တို့က ထည့်လိုက်ပါတယ်။ မြို့နယ်အုပ်ချုပ်ရေးမှူးနဲ့ ခရိုင်အုပ် ချုပ်ရေးမှူးတို့၏ လမ်းညွှန်မှုကို လေးစားလိုက်နာခြင်းဆိုတဲ့ အပိုဒ်တစ်ပိုဒ်ကို ထပ်ထည့်ပေးလိုက်တယ်။ ဒီအပိုဒ်ကို ပါမလာတဲ့အတွက် ကျွန်တော်တို့ ထပ်ထည့်ပေးလိုက် တယ်ဆိုတဲ့ အနေအထား ဖြစ်ပါတယ်။ နောက်ကျေးရွာ သို့မဟုတ် ရပ်ကွက်အုပ်ချုပ်ရေးမှူးရဲ့ လုပ်ငန်းတာဝန် အခန်းရောက်ပါပြီ။ အဲဒါကအခန်း (၇)ပါ။ အဲဒီဟာနဲ့ ပတ်သက်လို့ရှိရင် ရေးထုံးရေးနည်းနဲ့ မြန်မာစာအရေးအသား မကျတာ၊ ဥပဒေလုပ်ထုံးလုပ်နည်းနဲ့ မကိုက် ညီတဲ့အပိုင်းတွေကို တွေ့ပါတယ်။ အချို့နေရာမှာ ဆိုလို့ရှိရင် ကျွန်တော်တို့က သူ့မူ လဥပဒေမှာ ဥပမာအဖြစ် ပွဲကျင်းပတယ်။ ပွဲမိန့်မပါဘဲနဲ့ သူက ကျင်းပတယ်။အဲဒီလို ပွဲ မိန့်မပါဘဲနဲ့ ကျင်းပတဲ့ အခါမှာ သူက အရေးယူရန် တင်ပြခြင်း ဒီလို ပါလာတယ်။ အဲဒီတော့ အရေးယူရန် တင်ပြခြင်းဆိုရင် အောက်ဆုံးအဆင့်ကလူက ကျန်တဲ့ အထက်အဆင့်ကို တင်ပြခြင်းဆိုတဲ့ အခါမှာနည်းနည်းလေး ပြင်းထန်တဲ့အတွက် ကျွန်တော်တို့က ဒီလိုပွဲမိန့်မရှိတဲ့ သူက ပွဲလုပ်တယ်ဆိုရင် ထားလိုက်ပါ။ တားမြစ် ချက် တားနိုင်တယ်။ ဒီတားမြစ်ချက်ကို မလိုက်နာဘူးဆိုရင် (အရေးယူနိုင်ရန် သက်ဆိုင်ရာသို့တင်ပြခြင်း) အရေးယူ နိုင်ရန်ဆိုပြီးတော့ ကျွန်တော်တို့ ဒီလိုလေး ပြင်လိုက်ပါတယ်။ အဲဒီတော့ ဥပမာအားဖြင့် ဘိလိယက်ခုံတို့ဘာတို့ ဆူဆူညံညံနဲ့ဖွင့်လာပြီ ဆိုရင် ဒါကို တစ်အချက် တားမြစ်နိုင်တယ်။ မလိုက်နာဘူးဆိုရင် အရေးယူ နိုင်ရန် သက်ဆိုင်ရာကို တိုင်ကြားနိုင်တယ်။ တင်ပြနိုင်တယ်ဆိုတဲ့ ဟာမျိုး ကျွန်တော် တို့ ဒါထည့် လိုက်ပါတယ်။ နောက် အများပြည်သူဆိုင်ရာနေရာတွင်လောင်းကစားခြင်းကို ဖမ်းဆီးခြင်း ၊ အရေးယူနိုင်ခြင်းဆိုပြီးတော့ ဒါက ပြည်ထဲရေးက ထည့်လိုက်တယ်။ ဒီကျေးရွာအုပ်ချုပ်ရေးမှူးကို ပြည်သူ့ လွှတ်တော်က ရပ်ကွက် သို့မဟုတ် ကျေးရွာအုပ်စု နယ်နိမိတ်အတွင်း မည်သည့် နေရာတွင်မဆို လောင်းကစားခြင်းကို ဖမ်းဆီးခြင်း ၊ အရေးယူနိုင်ရန် အကြောင်းကြားခြင်း ဆိုတော့ မည်သည့်နေရာ Public Place မှာပဲ တကယ်တော့လုပ်နိုင်တယ်။ Public Place မဟုတ်ဘူး ဆိုလို့ရှိရင် ဒါကိုလုပ်နိုင်တယ်ဆိုတာနဲ့ တစ်ပြိုင်နက်တည်းမှာ ပြည်သူတို့ရဲ့ ရပိုင်ခွင့်အခွင့် အရေး လွတ်လပ်ခွင့်အခွင့်အရေးကို ထိခိုက်သွားနိုင်တဲ့ အုပ် ချုပ်ရေးမှူးရဲ့ လက်လွတ်စပယ် လုပ်မှုများ ဖြစ်လာနိုင်တယ်ဆိုတဲ့ အပိုင်းကြောင့် ကျွန်တော်တို့က ပြည်သူ့လွှတ်တော်က အတည်ပြုတဲ့အတိုင်း မည်သည် နေရာတွင်မဆို ဆိုတာကိုတော့ ကျွန်တော်တို့က လက်မခံဘဲနဲ့ အများပြည်သူ ဆိုင်ရာနေရာတွင် ဆိုတာကို မူလအတိုင်းပဲပြဋ္ဌာန်း သင့်တယ်ဆို ပြီးတော့ ကျွန်တော်တို့က ညှိနှိုင်းထားလိုက်တယ်။ ဆိုတဲ့ အနေအ ထားဖြစ်ပါတယ်။ နောက် ကျန်တဲ့ ပုဒ်မလေးတွေ မှာတော့ အရေးယူနိုင်ရန် အကြောင်းကြားခြင်း၊ တင်ပြခြင်းဆိုတဲ့ဟာမျိုးပဲ ကျွန်တော်တို့သုံးထားပါတယ်။ အရေးယူရန် အကြောင်းကြားခြင်း ဆိုတာမျိုးကိုတော့ ကျွန်တော်တို့က အောက် ခြေအဖွဲ့အစည်း ဖြစ်နေ တဲ့အတွက် ဒါလေးတွေတော့ ပြင်လိုက်တယ်ဆိုတဲ့ သဘောမျိုးဖြစ်ပါတယ်။ နောက်တစ်ချက် မူလပြည်ထဲရေးရဲ့ ဥပဒေမှာ အဲဒီကျေးရွာအုပ်ချုပ်ရေးမှူးကို ဘာပေး လဲဆိုတော့ လယ်ယာမြေ စီမံခန့်ခွဲခြင်း၊ လယ်ယာမြေ မူလအငြင်းပွားမှုကို စစ်ဆေးဆုံးဖြတ်ခြင်းဆိုပြီးတော့ သူက ဒီ လုပ်ပိုင်ခွင့်ကို ထည့်ထားပါတယ်။ အဲဒါကတော့ လက်ရှိအတိုင်းပါပဲ ။ လက်ရှိ ရပ်ကွက် အေးချမ်းသာယာရေးနှင့် ဖွံ့ဖြိုးရေးကောင်စီ ရဲ့ ကျင့်သုံးတဲ့အတိုင်းကိုပဲ ပြည်ထဲရေးက ထည့်တယ်။ အဲဒါကို ပြည်သူ့လွှတ်တော်က တည်ဆဲ ဥပဒေတစ်ရပ်ရပ်နှင့် အပ်နှင်းထားသော လုပ်ပိုင်ခွင့်အရ လယ်ယာမြေ စီမံခန့်ခွဲခြင်းဟု ပြင်ဆင်လိုက်ပါတယ်။ ကျွန်တော်တို့ကတော့ လယ်ယာမြေ ဥပဒေကြမ်းလည်း ရှိသေးတယ်။ နောက်ထပ်ဥပဒေတွေလည်း ပေါ်ထွက်လာ နိုင်တဲ့အတွက် လက်ရှိမူလအတိုင်းပဲ လယ်ယာမြေစီမံခန့်ခွဲခြင်း ၊ လယ်ယာမြေ မူလအငြင်းပွားမှု ကို စစ်ဆေးဆုံးဖြတ်ခြင်းဆိုတဲ့ မူလပြဋ္ဌာန်းချက်အတိုင်းပဲ ထည့်သွင်းသင့် တယ်လို့ ကျွန်တော်တို့ ကတော့ သဘောရှိပါတယ်။ ဒါတွေကတော့ ပြည်သူ့လွှတ်တော်နဲ့ကျွန်တော်တို့ ကြားထဲမှာ သဘောထား ကွဲလွဲတဲ့အခြေအနေ သဘောမတူတဲ့အချက်တွေ ဖြစ်ပါတယ်။ နောက် ကျွန်တော် တို့က လုပ်ငန်းတာဝန်အခန်းမှာ သတ်သတ် လုပ်ငန်းတစ်ခုအနေနဲ့ သဘာဝပတ်ဝန်းကျင်ထိန်းသိမ်းရေးလုပ်ငန်းနှင့် ပတ်ဝန်းကျင်သန့်ရှင်းရေးလုပ်ငန်းတွေကို ကူညီဆောင်ရွက်နေမယ်ဆိုတဲ့ အချက်တစ်ချက်ကို ကျေးရွာအုပ်ချုပ်ရေးမှူးရဲ့ လုပ်ငန်းတာဝန် မှာ ကျွန်တော်တို့ ထပ်ထည့်လိုက်တယ်ဆိုတဲ့ အနေအထားဖြစ်ပါတယ်။ ကျန်တာကတော့ ဧည့်စာရင်း မတိုင်တဲ့ဟာဆိုလို့ရှိရင် သူတို့မြန်မာစာအရေးအသားက မရှင်းလင်းတဲ့ အတွက် အဓိပ္ပာယ် ရှင်းလင်းဖို့အတွက် ကျွန်တော်တို့ ပြင်နေတာ တွေရှိပါတယ်။ အဲဒီလိုအပိုင်း ပဲ ရှိပါတယ်။ အထူးသဖြင့် အထူးအရေးကြီးတာကတော့ ကျေးရွာ သို့မဟုတ် ရပ်ကွက် အုပ်ချုပ်ရေးမှူးဟာ စီမံခန့်ခွဲရေးနည်းလမ်းအရ အရေးယူခြင်း အခန်းကို ပြည်သူ့လွှတ်တော်က ပယ်ဖျက်လိုက် ပါ တယ်။ အဲဒီတော့ ကျွန်တော်တို့ ကော်မတီအနေနဲ့ စဉ်းစားတဲ့နေရာမှာ စီမံခန့်ခွဲရေး နည်းလမ်း အရ ဆောင်ရွက်ခွင့်ကို ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးကို ပေးအပ်ထားသင့် တယ်လို့သဘောရရှိပါတယ်။ အခြေခံအကျဆုံးဖြစ်တဲ့ ဒီအုပ်ချုပ်ရေးအဆင့်ဟာ လုပ်ငန်းတာဝန်တွေကလည်း အင်မတန်များပြားတယ်။ ထမ်းဆောင်ရတဲ့ နယ်မြေအခြေအနေအရ အင်မတန် ကျယ်ဝန်းတဲ့ နယ်မြေတွေလည်းပဲရှိပါတယ်။ ဒါ ကြောင့် အတိုင်းအတာ တစ်ရပ်အထိ စီမံခန့်ခွဲမှု အာဏာကိုတော့ ရပ်ကွက်နဲ့ကျေးရွာအုပ်ချုပ်ရေးမှူးကို ပေးအပ်ထားသင့်တယ်လို့ ကျွန်တော်တို့ သဘောရပါတယ်။ တာဝန်နဲ့လုပ်ပိုင်ခွင့် ဒွန်တွဲ ရှိသင့်ပါတယ်။ လုပ်ပိုင် ခွင့်အာဏာမရှိတဲ့ အုပ်ချုပ်ရေးမှူးရဲ့ ညွှန်ကြားချက်ကို မည်သူမှ လေးစားမည် မဟုတ်ပါဘူး။ တာဝန်ထမ်းဆောင် ရာမှာ အခက်အခဲ တွေရှိလာနိုင်ပါတယ်။ နောင် ဒီမိုကရေစီလုပ်ငန်းများကို တိုးချဲ့ပြီးဆောင်ရွက် မယ်ဆိုရင်တောင်မှ ဒီကနေ့ အခွင့်အာဏာမရှိလို့ရှိရင် လုပ်နိုင်လာတော့မယ့် သဘောမရှိဘူး ဆိုတဲ့အခြေအနေ ဖြစ်ပါတယ်။ ဒါ့ကြောင့် စီမံခန့်ခွဲရေးနည်းလမ်းအရ ဆောင်ရွက်ခြင်း ဆိုပြီးတော့ အရေးယူခြင်း ဆိုတာမျိုး မလုပ်တော့ဘဲ နဲ့ ကျွန်တော်တို့က နည်းနည်းလေး လျှော့ လိုက်ပြီးတော့ ဆောင်ရွက်ခြင်း ဆိုပြီး ခေါင်းစဉ်နာမည် လေး ပြောင်းပြီးတော့ စီမံခန့်ခွဲရေးရဲ့ အခန်းကဏ္ဍကို မပယ်ဖျက်ဘဲနဲ့ မူလအတိုင်းထားသင့်ပါ တယ်။ အဲဒီအခန်းမှာပါတဲ့ ပုဒ်မ-၂၅၊ ၂၆၊ ၂ရမှာပါတဲ့ ငွေဒဏ်ချနိုင်တယ်ဆိုတဲ့ဟာတွေကို အရေးအသားတွေကိုလည်း တရားစီရင်ရေး၊ တရားရုံး အရေးအသားမျိုးမလုပ်ဘဲနဲ့ ပျက်ကွက်သူကို ဒဏ်ကြေးငွေ ပေးဆောင်စေနိုင်သည်။ အမိန့်ချမှတ်သည် မဟုတ်ဘူး။ ပေးဆောင်စေနိုင်သည်ဆိုတဲ့ အုပ်ချုပ်ရေးနည်းလမ်းအရ သုံးတဲ့ စကားလုံးများနဲ့ပဲ ကျွန်တော်တို့ကပြင်ဆင်ပြီးတော့ အသုံးပြုခိုင်းလိုက်ပါတယ်။ တရားရုံးရဲ့ ပုံစံကို မလုပ်ဘဲနဲ့၊ ပြီးတော့လည်း ဒဏ်ကြေးငွေကိုကျွန်တော်တို့က သူ့ကို(၁၀၀၀၀)အထိ မပေးတော့ဘဲနဲ့ (၅၀၀၀)အထိ ကျွန်တော်တို့က ပြန်လျှော့လိုက်တယ်ဆိုတဲ့ အနေအထားမျိုးဖြစ်ပါတယ်။ သို့သော် တရားရုံးကိုတော့ မပို့ဘူး။ အုပ်ချုပ်ရေးမှူးရဲ့ စီမံခန့်ခွဲမှုကိုပဲ ပြန်ပေးလိုက်တယ်ဆိုတဲ့ ဒါ ကျွန်တော်တို့ကော်မတီထဲက မြင်ပါတယ်။ အဲဒီနေရာမှာ မူလတုန်း ကတော့ ပြည်ထဲရေးဝန်ကြီး ဌာနက ဒီလိုငွေကြေးဒဏ် ချတဲ့အခါမှာ အမိန့်ကို တရားဥပဒေနှင့်အညီ စာဖြင့်ရေးသားချမှတ် ရမည်။ နှုတ်ဖြင့်ချမှတ်ခြင်း မပြုရ။ အရေးယူခံရ သူက မကျေနပ်လို့ အယူခံရန်ဖြစ်လာလျှင် အမိန့်စာထုတ်ပေးရမယ်။ ဘာညာနဲ့ဆိုတော့ ဒီ (Level)ဟာ အမိန့်စာထုတ်ပေးဖို့လည်းပဲ လွယ်ကူလှတာမဟုတ်တဲ့အတွက် ကျွန်တော်တို့ကတော့ အားလုံး နားလည်အောင် ဤဥပဒေပါ စီမံခန့်ခွဲနည်းလမ်းအရ ဆောင်ရွက်ရာတွင် သက်သေအထောက်အထားများရယူ၍ ဆုံးဖြတ်ချက် ကို မှတ်ပုံတင်စာအုပ်၌ မှတ်ပုံတင်ထားရမည်။ ဒါကျွန်တော်တို့ Registration ကျွန်တော်တို့ (Register)စာအုပ်ကို ကျွန်တော်တို့ ထုတ်ခိုင်းလိုက်ပါတယ်။ ဒဏ်ကြေးငွေက ပေးဆောင်ရသူက မကျေနပ်လျှင် မြို့နယ်အုပ်ချုပ်ရေးမှူးထံ တင်ပြနိုင်သည်ဟုဆိုပြီးတော့ ရိုးရိုးလေးပဲ တရားရုံးလို့ မဟုတ်ဘဲနဲ့ ပြင်ဆင်ရေး သားလိုက်တဲ့အပိုင်း ရှိပါတယ်။ အဲ ဒီတော့ စီမံခန့်ခွဲရေးအာ ဏာပေး လိုက်ပြီဆိုရင် ဒီကိစ္စနဲ့ပတ်သက်လို့ ဧည့်မတိုင်လို့ဒဏ်ငွေ(၅၀၀၀)ချတယ်လို့ဆိုရင် သူထပ်ပြီးတော့ တရားရုံးမှာရင်ဆိုင်စရာမရှိတော့ဘူး။ တရားရုံးမှာတော့ ထပ်တရားမစွဲနဲ့တော့ဆိုတဲ့ သဘောလေး တွေနဲ့ ကျွန်တော်တို့ ပြန်ပြီးတော့ မူလအရေးအသားအတိုင်းပဲ ပြန်ထည့်ရတဲ့ အခြေအနေမျိုး ဖြစ်ပါတယ်။ နောက် ရုံးသုံးစရိတ်ကိစ္စ၊ ရုံးသုံးစရိတ်ကတော့ မူလတုန်းကတော့ ဒီလယ်ယာမြေက ရတဲ့ အခွန်အခတွေရယ်၊ ရပ်ကွက် သို့မဟုတ် ကျေးရွာကရတဲ့ အခြားအခွန် အခရယ်၊ နောက် အဲဒီဒဏ်ငွေတွေရယ် ပေါင်းပြီးတော့ (၃)ခုစလုံး သူသုံးနိုင်တယ်ဆိုတဲ့ သဘောထည့် ပါတယ်။ သို့သော်လည်းပဲပြည်သူ့လွှတ်တော်ကလည်း ဒီအချက်လက်မခံပါဘူး။ ဒီတော့ ကျွန်တော်တို့က လည်းပဲ အဲဒါဆိုရင် အုပ်ချုပ်ရေးမှူးဟာ ပိုက်ဆံတွေဟာ ဟိုဟာဖြစ်သွားပြီးတော့ သူထိခိုက်လိမ့် မယ်။ ဒါကြောင့်မို့လို့ ရုံးသုံးစရိတ်များကို မြေခွန်မြေခ ၊ ကျွန်တော်တို့က မြေခွန် မြေခလို့ သုံးလိုက်ပါတယ်။ ဘာကြောင့်လည်းဆိုတော့ ရပ်ကွက်ရော၊ ကျေးရွာရောပါတဲ့အတွက် လယ်ယာ မြေမှကောက်ခံတဲ့ အခွန်အတွက်နဲ့ မလုံလောက်တော့ ပါဘူး။ ရပ်ကွက်မှာ မြို့မြေတွေရှိပါတယ်။ မြို့မြေတွေထဲမှာ မြေခွန်မြေခဆိုတာ ထည့်လိုက်ရင် မြို့ မြေလည်းပါသွားတဲ့သဘောဖြစ်ပါတယ်။ အဲဒီတော့ မြို့မြေမှာဆိုရင် ကျွန်တော်တို့ စည်ပင်သာယာက (၉၀)ရာခိုင်နှုန်းယူရင် သူက (၁၀)ရာခိုင်နှုန်းယူပါတယ်။ ရုံးသုံးစရိတ် များကို မြေခွန် မြေခကောက်ခံခြင်းမှ ရရှိသည့် ခိုင်ကြေး အပေါ်မှ အချိုးကျငွေ ကျခံရမည်ဆိုတဲ့ ဒီတစ်ချက်ပဲ ကျွန်တော်တို့ ထည့်လိုက်ပါတယ်။ ကျန်တဲ့ နည်းလမ်းနဲ့ရတဲ့ စီမံခန့်ခွဲတဲ့နည်းလမ်းအရ ရရှိတဲ့ဒဏ်ကြေးငွေတွေ၊ ရပ်ကွက်နဲ့ ကျေးရွာအုပ်စု တို့မှ ဥပဒေနှင့်အညီ အခြားကောက်ခံရရှိတဲ့ အခွန်အခတွေကိုတော့ မြို့နယ် အုပ်ချုပ်ရေးမှူးက တစ်ဆင့် သက်ဆိုင်ရာ ငွေစာရင်းခေါင်းစဉ်ဖြင့် နိုင်ငံတော် ကိုပေးသွင်းရမယ်။ နိုင်ငံတော် ဝင်ငွေ အဖြစ်ပဲ သတ်မှတ်လိုက်ပါဆိုပြီးတော့ ကျွန်တော်တို့က အဲဒါလေးကိုတော့ ပြင်ဆင်ပြီး ထည့် လိုက်တယ် ဆိုတဲ့သဘောဖြစ်ပါတယ်။ နောက် ကျွန်တော်တို့ အမျိုးသား လွှတ်တော်ဥပဒေကြမ်း ကတော့ ဒီဥပဒေကိုရေးဆွဲတဲ့အခါမှာ ကျေးရွာ သို့မဟုတ် ရပ်ကွက် အုပ်ချုပ်ရေးဥပဒေကို ရေးတဲ့အခါမှာ ဒီရပ်ကွက် သို့မဟုတ် ကျေးရွာအုပ်စုစာရေးရဲ့ အခန်းကဏ္ဍကို အခန်းကြီးတစ်ခန်း ဖွင့်ပြီးတော့ရေးတာဟာ လုံး ဝမသင့်လျော်ပါဘူး။ ဒါကို လုံး ဝပယ်ဖျက်သင့်တယ်ဆိုပြီး ကျွန်တော်တို့ ပြည်ထဲရေးနဲ့လည်း ညှိပါတယ်။ ပြည်ထဲရေး ဝန်ကြီးဌာနကလည်း သူတို့က လုံးဝလက်ခံပါတယ်။ ဒီမှာစာရေးက အခန်းတစ်ခန်းဖြစ်နေတဲ့ အခြေအနေဖြစ်တဲ့အတွက် ကျွန်တော်တို့ ပယ်ဖျက်လိုက်တာပါ။ အဲဒီတော့ ဒီစာရေးဟာ ကျေးရွာ အုပ်ချုပ်ရေးမှူးနဲ့ ရပ်ကွက်အုပ်ချုပ်ရေးမှူးရုံး လုပ်ငန်းတွေလုပ်ဖို့အတွက် အထွေထွေအုပ်ချုပ်ရေးဦးစီးဌာနက ဝန်ထမ်းစာရေးခန့်ထားပေးရမယ်ဆိုတဲ့ အချက်ပုဒ်မတစ်ခုကိုပဲ ထည့်လိုက်တယ်ဆိုတဲ့ သဘောပဲ ဖြစ်ပါတယ်။ နောက်တစ်ချက်ကတော့ အခုလုပ်ငန်း တာဝန်တွေ များလာတယ်။ နယ် မြေကလည်း ကျယ်တယ်။ တကယ်သဘောမှာဆိုရင် အရင်တုန်းကလို သူကြီးတစ်ယောက်တည်းနဲ့ သူတို့ ကျေးရွာ မှာ အုပ်ချုပ်လို့ မရသလိုဘဲ အခုလည်းပဲ ရပ်ကွက် သို့မဟုတ် ကျေးရွာ မှာ အုပ်ချုပ်ရေးမှူး တစ်ဦးတည်းနဲ့ အုပ်ချုပ်လို့ရှိ ရင် မည်သည့်နည်းနှင့်မှ မဖြစ်နိုင်ပါဘူး။ သို့သော်လည်းပဲ အခြေခံဥပဒေကလည်း ရပ်ကွက် သို့မဟုတ် ကျေးရွာဘာ ကြည်ညို လေးစားသော ပုဂ္ဂိုလ်တစ်ဦးဦးကို ခန့်အပ်တာ ဝန်ပေးရမယ်ဆိုတဲ့အခါကျတော့ ကျွန်တော်တို့ဟာ အခြေခံ ဥပဒေကိုလည်း ဆန့် ကျင်လို့မဖြစ်ဘူး။ ခန့်လည်းခန့်ရမယ်။ အဲလိုဆိုလို့ရှိရင် အထွေထွေ အခန်းမှာ ကျွန်တော်တို့က ရပ်ကွက် သို့မဟုတ် ကျေးရွာအုပ်စုအုပ်ချုပ်ရေးမှူးသည် လိုအပ်သော အကြံဉာဏ်နဲ့ အထောက်အကူ ရရှိနိုင်ရေးအတွက် ဆယ်အိမ်စုကိုယ် စားလှယ်များထဲမှ သင့်လျော်သည့် ပုဂ္ဂိုလ်(၅) ဦးအောက်မနည်း၊ အနည်းဆုံး(၅) ဦးတော့ရွေးရမယ်။ (၅) ဦးအောက် မနည်းရွေးချယ်၍ ယင်းတို့၏အမည်စာရင်းကို မြို့နယ်အုပ်ချုပ်ရေးမှူးထံ တင်ပြအတည်ပြုချက် ရယူရမည်ဆိုတဲ့သဘော အနည်းဆုံး (၅)ဦး သို့တည်းမဟုတ် (၈)ဦးလည်း ဖြစ် ချင်ဖြစ်မယ်။ တကယ်တော့ သူဟာအဖွဲ့ အုပ်ချုပ်ရေး လုပ်ငန်းတွေကို ပိုင်ပိုင်နိုင်နိုင် အုပ်ချုပ်ရေးမှူးနဲ့ ပူးပေါင်းပြီးလုပ်နိုင်ဖို့အတွက် အခြေခံဥပဒေနဲ့လည်း ကိုက်ညီအောင်ဆိုပြီးတော့ အထွေထွေ အခန်းမှာ အုပ်ချုပ်ရေးမှူး ကိုယ်တိုင်ကိုက လိုအပ်သောအကြံဉာဏ်နဲ့ အထောက်အကူရရှိနိုင်ဖို့ အတွက် ဒီပုဂ္ဂိုလ် (၅) ဦး ထက်မနည်းကို အတည်ပြုချက်ရယူပြီးတော့ ခန့်ထားရမယ်ဆိုတဲ့ သဘော မသိမသာလေး ကျွန်တော်တို့ ပြန်ထည့်သွင်းရတဲ့ သဘောဖြစ်ပါတယ်။ ဒါဟာ လက်တွေ့အောက်ခြေမှာ အလုပ်ဖြစ်စေချင်တယ်ဆိုတဲ့ ဆန္ဒသဘောနဲ့ ထည့်ခဲ့ခြင်း ဖြစ်ပါကြောင်း လွှတ်တော် ကိုယ်စားလှယ်များကို တင်ပြအပ်ပါတယ်။ အဲဒါကြောင့်မို့လို့ ဒီဥပဒေကြမ်း ကို လေ့လာစိစစ်တဲ့ နေရာမှာ ပြည်သူ့လွှတ်တော်နဲ့ ကျွန် တော်တို့ ဥပဒေကြမ်းကော်မတီအကြား မှာ သဘောထားမညီမျှတာတွေရှိခဲ့ပါတယ်။ အဲဒီသဘောမတူခဲ့တဲ့အချက်တွေဟာ အုပ်ချုပ်ရေးမှူးရဲ့ အရည်အချင်းသတ်မှတ်ချက်တွေထဲမှာ သဘောမတူတာတွေရှိပါတယ်။ အုပ်ချုပ်ရေး မှူးကို ရွေးချယ်တဲ့နေရာမှာ အဆင့်(၂)ဆင့် ပါသွားပါတယ်။ ရွေးချယ်မှုကို လျှို့ဝှက်မဲနဲ့ လုပ်တာကို (၂)ဆင့်ပါပါတယ်။ ကျွန်တော်တို့ဟာ (၁)ဆင့်ပဲ လက်ခံပါတယ်။ စီမံခန့် ခွဲရေးနည်းလမ်းအရ အရေးယူခွင့်ကို ပြည်သူ့လွှတ်တော်က လက်မခံပါဘူး။ ကျွန်တော်တို့က စီမံ ခန့်ခွဲရေး နည်းလမ်း အရ လူရိုသေရှင်ရိုသေဖြစ်အောင်တော့ ထည့်သင့်တယ်လို့ ကျွန်တော်တို့ ဥပ ဒေကြမ်းကော်မတီ အနေနဲ့ သုံးသပ်ပါတယ်။ နောက် (၁)ချက်က ပြည်သူ့လွှတ်တော်က ရပ်ကွက် သို့မဟုတ် ကျေးရွာစာရေးကို အခန်းတစ်ခုအနေနဲ့ ဖွင့်ထားတာကို ခွင့်ပြုခဲ့ ပါတယ်။ ကျွန်တော်တို့ကတော့ ရပ်ကွက် သို့မဟုတ် ကျေးရွာစာရေးဟာ ဒီက ပြည်သူ့ ကိုယ်စားလှယ်တွေ အားလုံး အသိပါပဲ။ ဘယ်လိုအဆင့်လည်းဆိုတာ သိပြီးသားပါ။ ရပ်ကွက် သို့မဟုတ် ကျေးရွာ စာရေးအဆင့်ကို ဥပဒေထဲမှာ အခန်း (၁)ခန်းသာထားလို့ရှိရင်တော့ မြင်းကိုချို တပ်ပေးတာထက် ဆိုးသွားနိုင်တဲ့ အနေအထားဖြစ်တယ်လို့ သုံးသပ်ရရှိပါတယ်။ ဒါကြောင့် ဒီဥပဒေကြမ်းကို အမျိုးသားလွှတ်တော် ဥပဒေကြမ်းကော်မတီအနေနဲ့ နိုင်ငံတော်ဖွဲ့စည်းပုံ အခြေခံဥပဒေပါ ပြဋ္ဌာန်းချက်များနှင့် လိုက်လျောညီထွေစေရန်လည်းကောင်း၊ အောက်ခြေ၌လက်တွေ့ဆောင်ရွက်စေရန် လည်းကောင်း၊ ပြည်သူလူထုကိုဒီမိုကရေစီအလေ့အကျင့်ကောင်းများရရှိစေရန်လည်းကောင်း၊ အခြေခံအုပ်ချုပ်ရေး အဆင့် ခိုင်မာတောင့်တင်းစေရန်လည်းကောင်း ဦးတည်ပြီးတော့ တတ်နိုင်သမျှ ညှိနှိုင်းပြင်ဆင်ခဲ့ ခြင်းဖြစ်ပါတယ်။ မူလပြည်ထဲရေး ရဲ့ ဥပဒေဟာ အခန်း (၁၇)ခန်း၊ ပုဒ်မ (၄၆) ခု ရှိပါတယ်။ ပြည်သူ့လွှတ်တော်က ကျွန်တော်တို့ဘက်ကိုလွှဲပေးတဲ့ အခါမှာ အခန်း (၁၅)ခန်း၊ ပုဒ်မ (၃၇) ခုရှိ ပါတယ်။ ကျွန်တော်တို့ ဥ ပဒေကြမ်းက အမျိုးသားလွှတ်တော်ကို တင်ပြတဲ့အခါမှာ အခန်း(၁၅)ခန်း၊ ပုဒ်မ (၄၅)ခုရှိကြောင်း ဥက္ကဋ္ဌကြီးမှ တစ်ဆင့် လွှတ်တော် ကို တင်ပြအပ်ပါတယ်။ လိုအပ်သလို ဆက်လက်ဆောင်ရွက်ပေးနိုင်ရန် ဖြစ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>အမျိုးသားလွှတ်တော် ဥက္ကဋ္ဌ က ပြည်သူ့လွှတ်တော်က အတည်ပြုပြီး ပေးပို့သော ရပ်ကွက် သို့မဟုတ် ကျေးရွာအုပ်စု အုပ်ချုပ်ရေး ဥပဒေကြမ်းအား ဆွေးနွေးလိုသည့်လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ပြည်သူ့လွှတ်တော် က အတည်ပြုပြီး ပေးပို့လာသော ရပ်ကွက် သို့မဟုတ် ကျေးရွာအုပ်စု အုပ်ချုပ်ရေး ဥပဒေကြမ်း ကို ဆွေးနွေးမယ့် လွှတ်တော် ကိုယ်စားလှယ်များရှိလျှင် ဆွေးနွေး လိုသည့် အကြောင်းအရာ အကျဉ်းချုပ်ကို ဖော် ပြလက်မှတ်ရေးထိုးပြီး ၇-၁၀-၂၀၁၁ ရက်၊ (သောကြာနေ့)ထက် နောက်မကျစေဘဲ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်</speech>
</bill>
</section>
<section value="Motion">	
<motion>
<title>ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒ နယ်အမှတ်(၆)၏ နိုင်ငံတော်တစ်ဝန်းရှိ ပညာရေး ဝန်ကြီးဌာန၊ အခြေခံပညာဦးစီးဌာနများ ကွပ်ကဲမှုအော က်ရှိ မြို့နယ်ပညာရေးမှူးရုံးများတွင် လက်ရှိ ခွင့်ပြုထားသော ဝန်ထမ်းဖွဲ့စည်းပုံ ခွင့်ပြုအင်အားသည် လုပ်ငန်းလုပ်ကိုင်လည်ပတ်ရန် မဖြစ်နိုင်သောအင်အားဖြစ်နေပါ၍ ဌာန၌ ရှိပြီး ခွင့်ပြုဝန်ထမ်းအမျိုးအစားနှင့် အင်အားဘောင် အတွင်းမှပင် သင့်တင့်သောဖွဲ့စည်းပုံဖြင့် ပြင်ဆင် ခွင့်ပြုပါရန် ပြည်ထောင်စုအစိုးရအား တိုက်တွန်းကြောင်းအဆိုတင်သွင်းခြင်းနှင့် လက်ခံဆွေးနွေးရန် သမသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဧရာ ဝတီတိုင်း ဒေသကြီး မဲဆန္ဒနယ် အမှတ် (၆)မှ ဦးခင်မောင်ရီက နိုင်ငံတော်တစ်ဝန်းရှိ ပညာရေး ဝန်ကြီးဌာန၊ အခြေခံပညာဦးစီးဌာနများ ကွပ်ကဲမှု အောက���ရှိ မြို့နယ်ပညာရေးမှူးရုံးများတွင် လက်ရှိ ခွင့်ပြုထားသော ဝန်ထမ်းဖွဲ့စည်းပုံ ခွင့်ပြု အင်အားသည် လုပ်ငန်းလုပ်ကိုင်လည်ပတ်ရန် မဖြစ် နိုင်သောအင်အား ဖြစ်နေပါ၍ ဌာန၌ ရှိပြီး ခွင့်ပြု ဝန်ထမ်းအမျိုးအစားနှင့် အင်အားတောင် အတွင်းမှပင် သင့်တင့် သောဖွဲ့စည်းပုံဖြင့် ပြင်ဆင်ခွင့် ပြု ပေးနိုင်ပါရန်နှင့် စပ်လျဉ်းတဲ့ အဆိုတစ်ရပ် တင်သွင်းလိုကြောင်း လွှတ်တော်သို့ ပေးပို့ထားပါတယ်။ ယခု ဦးခင်မောင်ရီအဆို တင်သွင်းဖို့ ဖြစ်ပါတယ်</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီး၊ ပြည်ထောင်စု ဝန်ကြီးနှင့် အမျိုးသားလွှတ်တော် ကိုယ်စားလှယ်များအားလုံးကို လေးစားစွာ ဂါရဝပြု နှုတ်ခွန်းဆက်သအပ်ပါတယ်။ ကျွန်တော် တင်တဲ့အဆိုက ဥက္ကဋ္ဌကြီး အမိန့်ရှိသွားတဲ့အတိုင်းပဲဖြစ်ပါတယ်။ အဲဒီမှာ ဒီအဆိုနဲ့ ပတ်သက်လို့ အစွန်းရောက်မှာစိုးလို့ ကျွန်တော် နည်းနည်းလေး တင်ပြရှင်းလင်းခွင့်ပြု ပါ။ ဝန်ထမ်းဖွဲ့စည်းပုံ ခွင့်ပြု အင်အားသည် လုပ်ငန်းလည်ပတ်ရန် မဖြစ်နိုင်သော ခွင့်ပြု အင်အား ဖြစ်နေပါ၍လို့ပြောထားပါတယ်။ ဒါဖြင့်ရင် ဘာပြုလို့ လုပ်ငန်းလုပ်နေသလဲ။ ကျွန်တော်လည်း မြို့နယ် ပညာရေးမှူးလုပ်ခဲ့တာပါ။ ဆိုရင်တော့ ခွင့် ပြုအင်အားနဲ့ လုပ်တာမဟုတ် ဘဲနဲ့ တရားမဝင်တဲ့ အခြားနည်းနဲ့ ကျွန်တော်လုပ်ရတာဖြစ်ပါတယ်။ ဒါကြောင့် ကျွန်တော် ဒီနေရာမှာ ခွင့်ပြု အင်အား သည် တကယ်တမ်း ခွင့်ပြုထားတဲ့အင်အားဟာ လုပ်ငန်းလည်ပတ်နိုင်တဲ့ Work Load အလုပ်နဲ့ မကိုက်တဲ့အင်အားကို ဆိုလိုခြင်း ဖြစ်ပါတယ်။ ဒီမှာ အဆိုမှာလည်း တစ်ခါ ဝန်ထမ်းထပ်တောင်း ရင် မဖြစ်နိုင်မှန်း သိပါတယ်။ ဘတ်ဂျက်အနေအထား အရ ဌာန၌ ရှိပြီး ခွင့်ပြု ဝန်ထမ်း အမျိုးအစား နှင့် အင်အားဘောင်အတွင်းမှဆိုတဲ့ Noun တစ်ခုကို ကျွန်တော်ထည့်ထား ပါတယ်။ ဆိုလိုတာကတော့ ရှိပြီးသားကို ထပ်ပြီးတော့ ထပ်တောင်းစရာ၊ ထပ်ခန့်စရာမလိုဘဲနဲ့ ရှိပြီးအင်အားထဲကနေ သင့်တင့်တဲ့ဖွဲ့စည်းပုံနဲ့ ခွင့်ပြုပါရန်ဆိုတဲ့ အချက်ကို တင်ပြထားခြင်း ဖြစ်ပါတယ်လို့ ရှေးဦးစွာတင်ပြအပ်ပါတယ်။ ကျွန်တော်တို့နိုင်ငံတော်ထဲမှာ ပညာရေးဝန်ကြီးဌာန အောက်မှာ အခြေခံပညာဦးစီးဌာန (၃) ခုရှိပါတယ်။ ဦးစီး(၁) အောက်မြန်မာနိုင်ငံ၊ ဦး စီး(၂) အထက်မြန်မာနိုင်ငံနဲ့ ဦး စီး(၃) ဟိုးတုန်းက ရန်ကုန်မြို့ တော်၊ ယခု ရန်ကုန်တိုင်းဒေ သကြီး ဆိုပြီးတော့ ဦးစီးဌာန (၃)ခု ရှိပါတယ်။ အဲဒီ ကွပ်ကဲမှုအောက်မှာ မြို့နယ်ပညာရေးမှူးရုး (၃၂၅)မြို့ရှိတယ်။ ဒါပေမယ့် နောက်ဖွဲ့တဲ့ (၅) ရုံးမှာ မြို့နယ်ပညာရေးမှူးရုံး ရှိ/မရှိ မသိသေးတဲ့ အတွက်ကြောင့်(၃၂၀)လောက်တော့ရှိမယ်လို့ ကျွန်တော်ခန့်မှန်းလို့ရပါတယ်။ အဲဒီမှာ တရားဝင် ခွင့်ပြု ထားတဲ့ ခွင့်ပြု အင်အားကတော့ မြို့နယ်ပညာ ရေးမှူး (၁)ဦး၊ လက်ထောက်မြို့ နယ် ပညာရေးမှူး-၂ က(၆)ဦးဖြစ်ပါတယ်။ ဘာဖြစ်လို့ (၆)ဦးဖြစ်သလဲဆိုတော့ ကျောင်းစစ်တာဖြစ်တဲ့ အတွက်ကြောင့် အခြေခံပညာ မူလတန်းကျောင်း(၅၀)မှ(၇၅)ကျောင်းအတွင်း တစ်ဦးနှုန်းခန့်တဲ့ အတွက်ကြောင့် အနည်းဆုံးတော့ (၂)ဦး ရှိပါတယ်။ အများဆုံးကတော့ (၆)ဦး ရှိပါတယ်။ ကျွန်တော်တို့ လပွတ္တာ စဖွဲ့ခါစက(၇)ဦးထိ ခန့်ပြီးတော့၊ မြို့နယ်ပြန်ခွဲတဲ့အခါ (၆) ဦးတော့ ရှိပါတယ်လို့ ကျွန်တော်ထင်ပါတယ်။ နောက် ရုံးဝန်ထမ်းအနေနဲ့ကတော့ ကျွမ်းကျင် (၆)လို့ ခေါ်တဲ့ ရုံးစာရေးကြီးတစ်ယောက်ရှိပါတယ်။ အငယ်တန်းစာရေး(၂)ဦးခွင့်ပြုပါယ်။ ရုံးအကူ(၁)ဦး ခွင့်ပြုပါတယ်။ ဒါကြောင့်မြို့နယ်ပညာရေးမှူးအောက်မှာ ရုံး ဝန်ထမ်း အင်အားဟာ(၄)ဦးပဲ ဖြစ်တာကိုတွေ့ရမှာ ဖြစ်ပါတယ်။ ဒီနေ့ ဖွဲ့ကာစ ၁၉၇၄ မြို့နယ်ပညာရေးမှူးရုံးတွေ ခွင့်ပြုစဉ်က အင်အားလည်း (၄)ဦးပဲဖြစ်သလို အခုလည်း (၄)ဦးပဲ ခွင့်ပြုထားကြောင်းတွေ့ရမှာ ဖြစ်ပါတယ်။ မြို့နယ်ပညာရေးမှူးဟာ ဘာတာ ဝန်ရှိသလဲဆို၊ မြို့နယ်ထဲမှာ ရှိတဲ့ အခြေခံပညာရေးကဏ္ဍ၊ ပညာရေးလုပ်ငန်းများအားလုံးအတွက် တာဝန်ရှိပါတယ်။ ကွပ်ကဲခြင်း၊ ကြီးကြပ်ခြင်း၊စစ်ဆေးခြင်း အကုန်တာဝန်ရှိပါတယ်။ ဘဏ္ဍာရေးနဲ့ ပတ်သက်ရင် ဝန်ထမ်းလစာစရိတ် ဒါ ကျွန်တော်တို့ ပညာရေးဝန်ကြီးဌာနမှာတေ့ ဘတ် ဂျက်ရဲ့ (၉၇)ရာခိုင်နှုန်းလောက်က လစာ ဖြစ်ပါတယ်။ ဘာကြောင့်လဲဆို ဝန်ထမ်းများတဲ့အတွက်ကြောင့် အဲဒီလစာစရိတ်တွေ အားလုံးကိုလည်း သူက Controlling Officer ကျွန်တော် အင်္ဂလိပ်လိုသုံးတာ ခွင့်ပြုပါ။ Controlling Officer ထိန်းချုပ်မှုပြု ရတဲ့ အရာရှိဖြစ်ပါတယ်။ Authority သူ့မှာ ရှိပါတယ်။ မူလတန်းအပိုင်းဖြစ်တဲ့ အတွက်ကြောင့် မူလတန်းပိုင်းကျတော့ ဝန်ထမ်းက ပိုများပါတယ်။ ကျွန်တော်တို့က ပိရမစ်လို အထက်ကို တက်သွားတာဖြစ်တဲ့အတွက်ကြောင့် မူလတန်းနဲ့ အောက်ခြေကဝန်ထမ်း အများဆုံး ဖြစ်ပါတယ်။ မူလတန်းအပိုင်းရဲ့ လ စာစရိတ်အားလုံးအတွက်ကျတော့ သူကControling Authority wiemos Drawing Authority cop Despensing Authority wosocosos ခွင့်ပြုချက်ရော၊ ဖြန့် ဝေတဲ့အာဏာပါ သူကတာဝန်ယူရပါတယ်။ဆိုလိုတာ သူကဘဏ္ဍာ ရေးကို အပြည့်အဝ တာဝန်ယူထားရတာ ဖြစ်ပါတယ်။ မြို့နယ်တစ်မြို့ မှာ အသေးဆုံးမြို့ဆိုရင် အခြေခံပညာမူလတန်းကျောင်း(၃၀)လောက်တော့ရှိမယ်လို့ ကျွန်တော် မှန်းကြည့်ပါတယ်။ အကြီးဆုံး ခရိုင်မြို့ကြီးတွေကတော့ (၃၀၀)အထက်မှာရှိကြောင်း ကျွန်တော် အတိအကျ ကိန်းဂဏန်းအရ သိ ပါတယ်။ လစာ ကိစ္စဟာ အလွန်ကြီးတဲ့ တာဝန် ဖြစ်ပါတယ်။ လစာ လစာတောင်းခံလွှာ ရိုက်တဲ့လုပ်ငန်းဟာ မြို့နယ်ကြီးရင် (၅)ရက်က(၇)ရက်အထိ ရိုက်ယူရ ပါတယ်။ ဒါ ဝန်ထမ်း(၃)ယောက်လောက် သုံးရတာ တွေ့ပါတယ်။ အလားတူပဲ ကျွန်တော်တို့ သင်ကြားရေးနဲ့ ပတ်သက်တဲ့ တာဝန် သူ့မှာတာဝန်ရှိပါတယ်။ စစ်ဆေးရေးတာ ဝန်ရှိပါတယ်။ သင်တန်းရေးရာ တာ ဝန်ရှိပါတယ်။ စီမံရေးရာတာ ဝန်ရှိပါတယ်။ ဘဏ္ဍာ ရေးရာ၊ ကျောင်းသား ရေးရာ၊ ဝန်ထမ်းရေးရာစတဲ့ တာ ဝန်ပေါင်းစုံအားလုံးကို မြို့နယ် ပညာရေးမှူးသည် မြို့နယ်မှာ တာဝန်ခံဆောင်ရွက်ရတဲ့ ပုဂ္ဂိုလ် ဖြစ်ပါတယ်။ ကျွန်တော်တို့ အခြေခံကဏ္ဍမှာတော့ မြို့နယ်ပညာ ရေးမှူးဟာ လုပ်ငန်းတာဝန်အများဆုံးနဲ့ အပင်ပန်း ဆုံးရာထူး ဖြစ်ပါတယ်။ သို့သော်လည်း အဲဒီအဆင့်ကို တာဝန်ယူပြီးမှသာ အထက်အဆင့်ကို တိုးမြှင့်နိုင်ခွင့်ရှိတဲ့အတွက်ကြောင့် ဒီအဆင့်ကို တာဝန်ယူခဲ့တဲ့ပုဂ္ဂိုလ်တွေ လွှတ်တော်ကိုယ်စားလှယ်ထဲမှာလည်း (၄)(၅)ဦးလောက် ပါရှိတာ တွေ့ရပါတယ်။ ကျွန်တော်တို့ စာစစ်ဦးစီးဌာနက ဦးဆောင်ကျင်းပတဲ့ တက္ကသိုလ် ဝင်စာမေးပွဲကိုလည်း မြို့နယ်ပညာရေးမှူးသည် စာစစ် ဦးစီးရဲ့ တာဝန်ကိုပါကူပံ့ပြီး တာဝန်ယူ ရပါတယ်။ မေးခွန်းထုတ်ရတာ၊ အဖြေလွှာပြန်ပို့တာ၊ စာမေးပွဲကြီးကြပ်တဲ့ တာဝန်လည်း ယူရပါတယ်။ အလားတူ စီမံလေ့ကျင့်ဦးစီးဖြစ်တဲ့ ဒီဦးစီးဌာနရဲ့ သင်တန်း များကိစ္စကိုလည်း တာဝန်ယူရတာရှိပါတယ်။ အလားတူ UNICEF တို့လို၊ JICA တို့လို စီမံ ချက်လုပ်ငန်း တာဝန်များကို မြို့နယ်ပညာရေး မှူးက တာ ဝန်ယူရပါတယ်။ ဆိုလိုတာက တော့ မြို့နယ် ပညာရေးမှူးရဲ့ တာဝန်ဝတ္တရားများပြားတာကို ကျွန်တော် ဖော်ပြနေခြင်းဖြစ်ပါတယ်။ အဲလိုတာဝန်ခံဆောင်ရွက်ရတဲ့ပုဂ္ဂိုလ်ဟာ ဝန်ထမ်းအားဖြင့်ဆိုလျှင် မြို့နယ်သေးရင် ရာဂဏန်းရှိ ပါတယ်။ ဒါ ဌာနတွေအရကတော့ အများဆုံးအင်အားပါပဲ။ မြန်မာနိုင်ငံပညာရေးဝန်ကြီး ဌာနအောက်ဆိုရင် (၃)သိန်းလောက်၊ (၃)သိန်းခွဲလောက်ရှိနိုင်ပါတယ်။ အသေးဆုံးမြို့နယ်မှာ ပညာရေးဝန်ထမ်း ရာဂဏန်းရှိပြီးတော့ ကြီးတဲ့ခရိုင်မြို့ကြီးတွေ မှာ ဝန်ထမ်းအင်အား (၂၀၀၀)နဲ့ (၃၀၀၀) ကြားရှိတာကို ကျွန်တော်တို့ တွေ့ရှိရပါတယ်။ ဒီ လောက်ကြီးမားများပြား တဲ့ လုပ်ငန်း တာဝန်တွေ၊ ဘဏ္ဍာ ရေးအခြေအနေတွေအတွက် တာ ဝန်ယူရတဲ့ရုံးအင်အားဟာ ကျွန်တော်တို့ တင်ပြခဲ့တဲ့အတိုင်းပဲ စာရေးကြီး (၁)ယောက်၊ အငယ်တန်းစာရေး (၂)ယောက်နဲ့ ရုံးအကူ (၁) ယောက်ရယ် ဝန်ထမ်း(၄)ယောက်ပဲရှိတဲ့အတွက်ကြောင့် တော်တော်မနိုင်မနင်း ဖြစ်ပါတယ်။ လက်ထောက်မြို့နယ်ပညာရေးမှူးရှိပေမယ့် လက်ထောက်မြို့နယ်ပညာရေးမှူးရဲ့ အဓိက တာဝန်ဟာ ကျောင်းစစ်ဆေးရတာဖြစ်ပါတယ်။ အခြေခံပညာမူလတန်းကျောင်းများ စစ်ဆေးရေး တာဝန်ကို (၁)နှစ်ကို (၃)ကြိမ်စစ်ရန် တာဝန်ပေးထားတဲ့အတွက်ကြောင့် သူသည် ရုံးလုပ်ငန်းနှင့် ပတ်သက်လို့ သိ ပ်ပြီးတော့ ကူနိုင်ခြင်းမရှိပါဘူး။ လစာ Bil ကို သူရဲ့ အုပ်စုအလိုက် ကူညီစစ်ဆေးပေးတာလောက်ပဲ သူတာ ဝန်ယူနိုင်ပါတယ်။ အဲဒီချိန်မှာ ကျွန်တော်တို့ ပညာရေး မြှင့်တင်မှုအစီအစဉ်စတင်ကတည်းက အထက်တန်းကျောင်းကြီးတွေကို စီမံချက်အရ ဖွဲ့ပေးခဲ့တဲ့ ဝန်ထမ်းအင်အားဖွဲ့စည်းပုံကို တင်ပြပါ မယ်။ အဲဒီမှာ အကြီးတန်းစာရေး(၁)ဦးရပါတယ်။ အငယ်တန်းစာရေး (၁)ဦးရပါတယ်။သိပ္ပံခန်း လက်ထောက် (၁)ဦးရပါတယ်။ သိပ္ပံခန်းလက် ထောက်ဟာ B.Sc ဘွဲ့ရရမှာဖြစ်ပြီးတော့ အလယ်တန်း ဆရာအဆင့် ဖြစ်ပါတယ်။ သိပ္ပံခန်း အကူ(၁)ဦး ရပါတယ်။ ရုံးအကူ (၁)ဦးရပါတယ်။ စာ ကူးစက်လှည့် (၁) ဦးနဲ့ ယာဉ်စက်မောင်း (၁)ဦး ရပါတယ်။ သူတို့က ကြား Scdle ဖြစ်ပါတယ်။ ရုံးအကူထက် တ စ်ဆင့်မြင့်ပါတယ်။ စာရေးထက်တော့ နည်းနည်းနိမ့်ပါတယ်။ ညစောင့် (၁)ဦး၊ ဥယျာဉ်မှူး (၂)ဦးနဲ့ သန့်ရှင်းရေး (၁) ဦးဆိုပြီးတော့ ဝန်ထမ်းဖွဲ့စည်းပုံအရ ခွင့်ပြု အင်အား(၁၀)ဦးရှိပါတယ်။ အထက်တန်းကျောင်း မှာ (၁၀) ဦးရှိပြီးတော့၊ မြို့နယ်ပညာရေးမှူးကျောင်းမှာ(၄)ဦးရှိနေတာကို မြင်သာအောင် တင်ပြခြင်း ဖြစ်ပါတယ်။ နောက်ပိုင်းမှာတော့ ဝန်ထမ်းတွေဟာ တိုးမြှင့်တာရှိပါတယ်။ ရာထူးပြောင်းတာရှိပါတယ်။ နု တ်ထွက်တာရှိပါတယ်။ သေဆုံးတာ ရှိပါတယ်။ အဲလိုဖြစ်တဲ့ အခါမှာတော့ ကျောင်းအလိုက် အင်အား(၁၀)ဦးစလုံးရှိတဲ့ ကျောင်းကတော့ မရှိနိုင်တော့ပါဘူး။ အင်အားလျော့နေတာ ဖြစ်ပါတယ်။ ဒိ အပြင် ကျွန်တော်တို့ကနိုင်ငံရဲ့ ဘဏ္ဍာ ကို စိစစ်ခွင့်ပြုရတဲ့ အတွက်ကြောင့် ရာထူးကို ပြန်စစ်ပါတယ်။ စစ်တဲ့အခါမှာ အကြီး တန်းစာရေး ရှိတဲ့ကျောင်းက အငယ်တန်း စာရေးခန့်ခွင့် မပေးတော့ပါဘူး။ အလားတူ အငယ်တန်းစာရေး ရှိရင် အကြီးတန်းစာရေးမရှိတော့တဲ့အတွက် စာရေးရာထူးကို (၁)နေရာပဲ ခွင့်ပြုပါတယ်။ အလားတူ သိပ္ပံခန်းလက်ထောက်ရှိတဲ့ကျောင်းကို သိပ္ပံအကူမပေးဘဲနဲ့၊ သိပ္ပံအကူရှိရင်လည်း လက်ထောက် မပေးတဲ့အတွက်ကြောင့် အဲဒါလည်း တစ���နေရာ ခြိုးခြံချွေတာလိုက်ပါတယ်။ ဒီအပြင် အဝီစိတွင်းနဲ့စက်ရေတွင်း၊ ရေစုပ်စက်မရှိတဲ့ကျောင်းတွေကိုလည်း ယာဉ်စက်မောင်းကို ခွင့်မပြု ခြင်းစသည်ဖြင့် ဒီလိုစိစစ်ပြီး ခန့်ထားရတာဖြစ်ပါတယ်။ ဆိုလိုတာကတော့ အထက်တန်းကျောင်း တွေမှာ ရာထူးပို တွေရှိနေတယ်ဆိုတာ ကျွန်တော်တင်ပြလိုခြင်းဖြစ်ပါတယ်။ ဘယ်လောက်များ နိုင်သလဲဆိုရင် မြို့နယ်ငယ်ရင် တစ်မြို့နယ်မှာ အထက်တန်းကျောင်း(၁)ကျောင်းကတော့ အနည်းဆုံးရှိပါတယ်။ ခရိုင်မြို့ကြီးတွေမှာ (၁၃)ကျောင်းကနေ (၁၅)ကျောင်းရှိတဲ့ မြို့ကြီးတွေ ရှိနေပါတယ်။ အဲဒီမြို့တွေ ပေါင်းလိုက်လို့ရှိရင် တစ်နိုင်ငံလုံးမှာ အထက် တန်းကျောင်းပေါင်း (၁၂၁၁)ကျောင်းရှိတဲ့အနက် ဖွဲ့စည်း ပုံ ဒီလို(၁၀) ဦးရတဲ့ ကျောင်းကတော့ အကုန်မရပါဘူး။ နောက်ဖွင့်တဲ့ကျောင်းတွေ မရပါဘူး။ ဘယ်လိုပဲ ဖြစ်ဖြစ် ဖွဲ့စည်းပုံ(၁၀)ဦးရှိတဲ့ အထက်တန်း ကျောင်းဟာ မြို့နယ်ပညာရေးမှူး ရုံးထက်(၂)ဆ အနည်းဆုံးရှိနိုင်တဲ့ အ တွက်ကြောင့် ရာထူးပိုတွေ ရှိနေတယ်ဆိုတာ ကျွန်တော်က ဖေါ်ပြလိုခြင်းဖြစ်ပါတယ်။ ဒါကြောင့် ခွင့်ပြုပြီး ဖြစ်တဲ့ ရုံး ဝန်ထမ်းရာထူး အပိုတွေများစွာ ရှိနေပါတယ်။ အဲဒီ အထဲက အဆင့်တူရာထူးကို ယူသုံးမယ်။ အထက်တန်းစာရေးဆို အထက်တန်း စာရေးရာထူးကို ယူသုံးလို့ရတယ်။ အထက်တန်းစာရေးနဲ့ညီမျှတဲ့ သိပ္ပံခန်း လက်ထောက် ရာထူးကို ယူသုံးလို့ ရတယ်။ စာကူး စက်လှည့်ရာထူးကို ယူသုံး လို့ရတယ်ဆိုတာကို ကျွန်တော် ဆိုလိုခြင်းဖြစ်ပါတယ်။ ဒါကြောင့် မြို့နယ်ပညာရေးမှူးများဟာ လုပ်ငန်းလည်ပတ်နိုင်ဖို့အတွက် နောက် ထပ်ခွဲဝေသင့်တဲ့ ရာထူးကို ကျွန်တော်နည်းနည်းလေး တင်ပြလိုပါတယ်။ အဲဒါကတော့ အငယ်တန်းစာရေး (၂)ဦး ထပ်မံခွင့်ပြုသင့်ပါတယ်။ ဒါစောစောက ရှိပြီးသား ဝန်ထမ်းအင်အား ဘောင်ထဲက ဖြစ်ပါတယ်။ အဓိကလိုတဲ့ စာကူးစက်လှည့် (၁)ယောက် လိုအပ်ပါတယ်။ စာသင်ကျောင်း မှာ စာကူးစက်လှည့် ပေးတာဟာ စာသင်ကျောင်းသည် စာကူးစက်လှည့်ရလောက်အောင် လုပ်ငန်းမရှိပါဘူး။ တကယ်သုံးတဲ့ မေးခွန်းကျတော့ ဝန်ထမ်းလှည့်ခွင့် မရှိပါဘူး။ ဆ ရာနဲ့ပဲ လုပ် ရတာဖြစ်ပါတယ်။ လျှို့ဝှက်လုပ်ငန်းဖြစ်တယ်။ ဒါကြောင့် စာကူးစက်လှည့် လုပ်ငန်းက အဓိက မြို့နယ်ပညာရေးမှူး ရုံးမှာ လိုအပ်ပါတယ်။ ဒါကြောင့် စာကူးစက်လှည့် (၁)နေရာ ပေးသင့်ပါတယ်။ ရုံးအကူသာရှိပြီး ညစောင့်မရှိတဲ့အတွက်ကြောင့် လုပ်ငန်းတာ ဝန် ကြီးမားပြီးတော့ စာရွက်စာတမ်း အထောက်အထားများစွာရှိတဲ့ မြို့နယ်ပညာရေးမှူးရုံးမှာ ညစောင့် လိုအပ်ပါတယ်။ ဒါကြောင့် ထပ်ပေးသင့်တဲ့ ရာထူးက အငယ်တန်းစာရေး (၂)နေရာ၊ စာကူးစက်လှ ည့်(၁)နေရာနဲ့ ညစောင့် (၁)နေရာလို့ သုံးသပ်ပြီးတင်ပြလိုခြင်း ဖြစ်ပါတယ်။ ဒါဖြင့် ယခုအဲဒီနေရာတွေ မရှိဘဲ ဘယ်လိုလုပ်နေသလဲ။ အဲဒီအခါကျတော့ ကျောင်းတွေကရာထူးပိုတွေ ပညာရေးမှူးက ဆွဲသုံး ပါတယ်။ တစ်ချို့နေရာတွေမှာ ဆရာ၊ ဆရာ မကို ခေါ်ထားတာရှိပါတယ်။ ရုံးလုပ်ငန်းကျွမ်းကျင် မူလတန်းကျောင်းအုပ်ကြီးတွေက ဝါသနာအလျောက်၊ စေတနာ အလျောက်လာပြီးကူတာ ရှိတယ်။ ဥပမာ -လက်နှိပ်စက်ရိုက်တတ်တဲ့ ကျောင်းအုပ်ကြီးတွေဟာ Pdy Bil လာရိုက် ပေးရပါတယ်။ စနေနဲ့ တနင်္ဂနွေမှာ လာရိုက်ပေးကြတာ ရှိပါတယ်။ အဲလို တွဲထားတဲ့ အတွက်ကြောင့် တွဲတဲ့ ဝန်ထမ်းဟာ အမြဲတမ်းရာထူး မဟုတ်တဲ့အတွက်ကြောင့် လုပ်ငန်း ကျွမ်းကျင်မှုနဲ့ အလေ့အကျင့်ကတော့ နည်းသွားနိုင်ပါတယ်။ ဒါကြောင့် မို့လို့ ပုံမှန်ကျွမ်းကျင်မှု ရှိပြီးတော့ ပြသနာ မရှိနိုင်တဲ့၊ ဆိုလိုတာက တရားမဝင်တွဲတဲ့ ပြဿနာတွေ မရှိပဲနဲ့ ဖွဲ့စည်းပုံ အပြည့်ရသွားဖို့အတွက် အခုလိုတင်ပြတောင်းခံခြင်း ဖြစ်ပါကြောင်း ကျွန်တော်တင်ပြလိုပါတယ်။ အဓိကပြောချင်တဲ့အချက်က ကျွန်တော်တို့ဌာနနဲ့ ပတ်သက်ရင် အခြေခံပညာ၊ ပညာရေး ဝန်ကြီးရုံးမှာ ခေါင်းကိုက်ရတဲ့ကိစ္စက အခြေခံပညာဌာန ဖြစ်ပါတယ်။ ကျောင်း များတယ်။ ဝန်ထမ်းများတယ်။ ကိန်း ဂဏန်းများတယ်။ အဲဒီမှာ ကျွန်တော်တို့ စာရင်းအားဖြင့် လချုပ်စာရင်း (၃)လပတ်ချုပ်စာရင်း၊ (၆)လပတ်နှစ်ဝက်ချုပ်စာရင်းနှင့် နှစ်ချုပ်စာရင်းတွေဟာ အချိန်မီ မရတတ်ပါဘူး။ တစ်ခါတစ်ခါ နှစ်ဝက်ချုပ်စာရင်းဟာ တောင်းထားတဲ့လမှာ မရဘဲနဲ့ နှစ်ကျော် သွားတတ်ပါတယ်။ အဲဒီအခါကျတော့ ပညာရေးဝန်ကြီးဌာနသည် စီမံကိန်းလုပ်ငန်း လုပ်တဲ့အခါ အလွန်အခက်အခဲ တွေ့ပါတယ်။ အဲဒီရဲ့ အဓိကအကြောင်းရင်းက ဘာလဲဆိုတော့ မြို့နယ် ပညာရေးမှူးရုံးမှာ ဝန်ထမ်းအင်အားမပြည့်စုံတာ ဖြစ်ပါတယ်။ သို့ဖြစ်၍ ကျွန်တော်အချုပ်ပြောရ မယ်ဆိုလို့ရှိရင် ရှိပြီးသားအထက်တန်းကျောင်းတွေမှာ ပိုနေတဲ့ရာထူးထဲက မြို့နယ်ပညာရေးမှူးရုံး (၁)ရုံးကို အငယ်တန်းစာရေး (၂)နေရာ၊ စာကူးစက်လှည့် (၁)နေရာနှင့် ရုံး စောင့်၊ ညစောင် (၁) နေရာ ထပ်မံခွဲဝေပေးမယ်ဆိုရင် လုပ်ငန်းလည်ပတ်မှုရှိပြီး မြို့နယ်ပညာရေးမှူးရဲ့ လုပ်ငန်းအရည်အသွေးကိုလည်း ထိန်းချုပ်နိုင်မှာ ဖြစ်ပါသောကြောင့် နိုင်ငံတစ်ဝန်း ရှိ ပညာရေး ဝန်ကြီးဌာန အခြေခံပညာဦးစီးဌာနများ ကွပ်ကဲမှုအောက်ရှိ မြို့နယ်ပညာရေးမှူးရုံးများတွင် လက်ရှိခွင့်ပြုထားသော ဝန်ထမ်းဖွဲ့စည်းပုံ ခွင့်ပြု အင်အားသည် လုပ်ငန်းလုပ်ကိုင်လည်ပတ်ရန် မဖြစ်နိုင်သောအင်အားဖြစ်နေပါ၍ ဌာန၌ရှိပြီး ခွင့်ပြု ဝန်ထမ်းအင်အားအမျိုးအစားနှင့် အင်အား ဘောင်အတွင်းမှပင် သင့်တင့်သော ဖွဲ့စည်းပုံနှင့်ပြင်ဆင်ခွင့် ပြုနိုင်ပါရန် ပြည်ထောင်စုအစိုးရ အား တိုက်တွန်းကြောင်းအဆိုကို ဥက္ကဋ္ဌကြီးမှတစ်ဆင့် လေးစားစွာ တင်ပြအပ်ပါတယ် ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">အဆိုကိုထောက်ခံမယ့်သူရှိပါက ဆက်လက်ဆောင်ရွက်ဖို့ ဖြစ်ပါ တယ်</speech>
<speech><mp id="15">ဦးဘိုးရယ်၊ ကယားပြည်နယ် မဲဆန္ဒနယ်အမှတ် (၃)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီး၊ အမျိုးသားလွှတ်တော်ကိုယ်စားလှယ် များခင်ဗျား။ ကျွန်တော်ကတော့ ကယားပြည်နယ် မဲဆန္ဒနယ်အမှတ်(၃)က အမျိုးသား လွှတ်တော်ကိုယ်စားလှယ် ဦးဘိုးရယ် ဖြစ်ပါတယ်။ ဧရာဝတီတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စား လှယ် ဦးခင်မောင်ရီ တင်သွင်းတဲ့ မြို့နယ်ပညာ ရေးမှူးရုံး ဖွဲ့စည်းပုံတိုးမြှင့်ပေးနိုင်ဖို့ အဆိုကို ကျွန်တော့်အနေနဲ့ အလေးအနက် ထောက်ခံအပ် ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဦးခင်မောင်ရီ တင်သွင်းတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါ တယ်။ အဆိုမှာ နိုင်ငံတော်တစ်ဝန်းရှိ ပညာရေးဝန်ကြီးဌာန၊ အ ခြေခံပညာဦးစီးဌာနများ ကွပ်ကဲမှုအောက်ရှိ မြို့နယ် ပညာရေးမှူးရုံးများတွင် လက်ရှိခွင့်ပြုထားသော ဝန်ထမ်းဖွဲ့စည်းပုံ ခွင့် ပြုအင်အားသည် လုပ်ငန်းလုပ်ကိုင်လည်ပတ်ရန် မဖြစ်နိုင်သော အင်အားဖြစ်နေပါ၍ ဌာန၌ရှိပြီးခွင် ပြု ဝန်ထမ်း အမျိုးအစားနှင့် အင်အားဘောင်အတွင်းမှပင် သင့်တင့်သောဖွဲ့စည်းပုံဖြင် ပြင်ဆင်ခွင် ပြု ပေးနိုင်ပါရန် ပြည်ထောင်စုအစိုးရအား တိုက်တွန်းကြောင်းအဆို ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့လွှတ်တော်ကိုယ်စားလှယ်များက သဘောတူပါသလင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးခင်မောင်ရီ ရဲ့အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ) ဦးခင်မောင်ရီ တင်သွင်းတဲ့အဆိုကို ဆွေးနွေးမယ် . လွှတ်တော်ကိုယ်စားလှယ်များ ရှိပါက အစည်းအဝေးရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
</motion>
</section>
<section value="Order">
<title>AIPA အဖွဲ့ဝင်နိုင်ငံများဖြစ်သည့် ဖိလစ်ပိုင်နိုင်ငံနှင့် ဗီယက်နမ်နိုင်ငံများ၌ မုန်တိုင်းဘေး၊ ရေဘေးများ ကျရောက်မှုကြောင့် အမျိုးသားလွှတ်တော်က ဝမ်းနည်းကြောင်းသဝဏ်လွှာ ပေးပို့ဖို့ရန်အတွက်အဆုံးအဖြတ်ရယူခြင်းနှင့် သဝဏ်လွှာပေးပို့ရန် ဆုံးဖြတ်ကြောင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ AIPA အဖွဲ့ဝင် နိုင်ငံများဖြစ်တဲ့ ဖိလစ်ပိုင်နိုင်ငံနှင်. ဗီယက်နမ်နိုင်ငံတွေမှာ မုန်တိုင်းဘေးနဲ့ ရေဘေးများ ကျရောက်လျက် ရှိပါတယ်။ ဒါကြောင်. မိမိတို့အဖွဲ့ဝင်အချင်းချင်းဖြစ်တဲ့ လွှတ်တော်ကလည်း ဝမ်းနည်းကြောင်း သဝဏ်လွှာ ပေးပို့ဖို့အတွက် လွှတ်တော်ရဲ့ အဆုံးအဖြတ် ရယူပါမယ် ဝမ်းနည်းကြောင်း သဝဏ်လွှာပေးပို့ဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် အာဆီယံ AIPA အဖွဲ့ဝင်နိုင်ငံများဖြစ်တဲ့ ဖိလစ်ပိုင်နိုင်ငံနှင့် ဗီယက်နမ်နိုင်ငံများရှိ လွှတ်တော်များသို့ မုန်တိုင်းနဲ့ရေဘေးအတွက် အမျိုးသားလွှတ်တော်ကဝမ်းနည်းကြောင်းသဝဏ်လွှာပေးပို့ရန်ဆုံးဖြတ်ပါတယ်(ဩဘာသံများ)</speech>
</section>
</discussion>
<postface>
<title>အမျိုးသားလွှတ်တော် ၃၀ ရက်မြောက်နေ့ အစည်းအဝေးရပ်နားကြောင်းနှင့် ၃၁ ရက်မြောက်နေ့အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ယခု အမျိုးသား လွှတ်တော်ပုံမှန်အစည်းအဝေး ၃၀ ရက်မြောက်နေ့ကို ရပ်နားပါမယ်။ ပထမအကြိမ် အမျိုးသား လွှတ်တော်ဒုတိယပုံမှန်အစည်းအဝေး၃၁ ရက်မြောက်ကို ၂၀၁၁ခုနှစ်၊ အောက်တိုဘာလ ရက်၊ ဗုဒ္ဓဟူးနေ့ နံနက်(၁၀း၃၀)နာရီအချိန်မှာ ဆက်လက်ကျင်းပမှာ ဖြစ်ပါတယ်။ (ဩဘာသံများ)</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည် ထွက်ခွာပါပြီ ခင်ဗျား အမျိုးသားလွှတ်တော်ကိုယ်စားလှယ်များအားလုံးပြန်လည် ထွက်ခွာနိုင်ပါပြီခင်ဗျား</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၃၀ ရက်မြောက်နေ့ အစည်းအဝေးကို ၁၂၀၉ နာရီအချိန်တွင် ရပ်နားပါသည်။</p>
</postface>
</transcript>
</doc>
