<doc>
<docinfo>
<docno>01-04-19.xml</docno>
<pdf>01-04-19.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး (၁၉)ရက်မြောက်နေ့မှတ်တမ်း</title>
<date>၁၃၇၄ ခုနှစ်၊ ဒုတိယဝါဆိုလဆန်း ၁၄ ရက် (၂၀၁၂ ခုနှစ်၊ သြဂုတ်လ ၁ ရက်) (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၁၉)ရက်မြောက်နေ့ အစီအစဉ် ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော် ၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များ ခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ (၁၉)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၁၉)ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေး ကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့် ရှိတဲ့ကိုယ်စားလှယ်ဦးရေ စုစုပေါင်း(၂၂၃)ဦးရှိပြီး ဒီကနေ့အစည်းအဝေး ကို (၁၉၈)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၈၈.၇၉) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံှန်အစည်းအဝေးရဲ့ (၁၉)ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွအခြားလွှတ်တော် ကိုယ်စားလှယ် တစ်ဦးကသော်လည်းကောင်း ခွင့်ပန်ကြား ရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">အချိန်ကို ငဲ့ကွက်တဲ့အနေနဲ့ တစ်ဦးချင်းမဆောင်ရွက်ဘဲ ဇယားနဲ့ဆောင်ရွက်မှာ ဖြစ်ပါတယ်။ ဦးစောသန်းထွန်း ကရင် (၄)၊ ဦးဖိုးဇော် ပဲခူး (၂)၊ ဦးသက်နိုင်ဦး ပဲခူး (၆)၊ ဦးထွန်းဇော် (ခ)ကိုပေါက် ပဲခူး(၁၂)၊ ဦးညီညီထွန်း မွန် (၁၁)၊ ဒေါက်တာစိုးဝင်း မွန် (၂)၊ ဦးမင်းလွန်းအောင် မွန်(၃)၊ ဦးထွန်းလွင် ကချင် (၉)၊ ဦးသန်းမြင့် တနင်္သာရီ (၁၀)၊ ဒေါက်တာမြတ်ဉာဏစိုး ရန်ကုန် (၄)၊ ဦးစောငြိမ်းသင် ကရင်(၃)၊ ဦးဉာဏ်လင်း ရှမ်း (၁)၊ ဒေါက်တာလှသိန်း မွန် (၆)၊ ဦးကံညွန့် စစ်ကိုင်း(၅)၊ ဦးစိုင်းစံမင်း ရှမ်း(၃)၊ ဦးဇော်ဝင်း မွန်(၁၀) (၁၆)ဦး ဖြစ်ပါတယ်။ ယခု ခွင့်ပန်ကြားချက်များနဲ့ပတ်သက်လို့ ခွင့်ပြုဖို့ လွှတ်တော်က သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၁၉)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၂၃)ဦး၊ယခင်က ခွင့်ပန်ကြားသဖြင့် ခွင့်ပြု ထားသူ (၉)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ(၁၆)ဦး ဖြစ်၍ အမျိုးသားလွှတ်တော် က ခွင့်ပြုထားသူ (၂၅)ဦး ဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေ ခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅)ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ လွှတ်တော် သို့ အမျိုးသားလွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ ဖြေကြားခြင်းအစီအစဉ်ကို ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ် (၄)ဦးက မေးမြန်းတဲ့ မေးခွန်းတွေဟာ နယ်စပ်ရေးရာ ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြား ရမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေ ကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>အင်္ဂပူမြို့နယ်အတွင်းရှိ အင်္ဂပူ -ညောင်ကျိုးကားလမ်း ကျောက်ချော ခင်းခြင်းလုပ်ငန်း၊ ယခုနှစ်ပွင့်လင်းရာသီတွင် အပြီးသတ်ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ဧရာဝတီတိုင်းဒေသကြီး မဲဆန္ဒနယ်အမှတ် (၅)မှ ဒေါက်တာ ဌေးဝင်း က အင်္ဂပူမြို့နယ်အတွင်းရှိ အင်္ဂပူ -ညောင်ကျိုးကားလမ်း ကျောက်ချော ခင်းခြင်းလုပ်ငန်း ယခုနှစ် ပွင့်လင်းရာသီတွင် အပြီးသတ်ဆောင်ရွက်ပေးရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="161">ဒေါက်တာဌေးဝင်း ဧရာဝတီတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ၊ ပြည်ထောင်စုဒုတိယဝန်���ြီးနဲ့ ဧည့်သည်တော်များ အားလုံး မင်္ဂလာအပေါင်းနဲ့ ပြည့်စုံပါစေလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ် အမှတ်(၅)မှ ဒေါက်တာ ဌေးဝင်း ဖြစ်ပါတယ်။ ကျွန်တော့်အနေနဲ့ ဧရာဝတီတိုင်းဒေသကြီး၊ အင်္ဂပူမြို့နယ်အတွင်းရှိ အင်္ဂပူ-ညောင်ကျိုးကားလမ်းကို ကျောက်ချောခင်းခြင်း လုပ်ငန်းအား ယခုနှစ် ပွင့်လင်းရာသီအတွင်း အပြီးသတ်ဆောင်ရွက်ပေးပါရန် အစီအစဉ် ရှိ /မရှိ ဒေသခံ ပြည်သူများရဲ့ သိရှိလိုခြင်းကိစ္စနဲ့စပ်လျဉ်းတဲ့ မေးခွန်း မေးမြန်းသွားမှာဖြစ်ပါတယ်။ ဧရာဝတီတိုင်းဒေသကြီး၊ အင်္ဂပူမြို့နယ်အတွင်းရှိ အင်္ဂပူ-ညောင်ကျိုးကားလမ်းဟာ (၁၅)မိုင် ရှည်လျားပြီး ဒေသအတွင်းရှိ ညောင်ကျိုးအပါအဝင် ကျေးရွာအုပ်စု (၁၂)အုပ်စု၊ လူဦးရေ ငါးသောင်းကျော် မှီခိုအားထားနေရသော တစ်ခုတည်းသော ဆက်သွယ်ရေးလမ်း ဖြစ်ပါတယ်။ ဒီလမ်းဟာဆိုရင် အင်္ဂပူမြို့ နယ်အတွင်း ဆက်သွယ်သွားလာရုံမျှမက ဟင်္သာတနှင့် မြန်အောင် မြို့နယ်အတွင်းရှိ သပြေကုန်း၊ ရွှေကျင် စတဲ့မြို့ငယ်များနဲ့ ဆက်သွယ်သွားလာနေတဲ့ လမ်းလည်းဖြစ်တဲ့အပြင် ပဲခူးတိုင်း၊ မိုးညို မြို့နယ်၊ လက်ပံတန်းမြို့နယ်တို့နဲ့လည်း ဆက်သွယ်တဲ့ လမ်းဖြစ်ပါတယ်။ ယခင်နှစ်များက ကျောက်ချောခင်းခြင်းလုပ်ငန်းအား နိုင်ငံတော်ထောက်ပံ့မှုဖြိုင လည်းကောင်း၊ မြို့နယ်စည်ပင်သာယာရေး အဖွဲ့အနေဖြင့်လည်းကောင်း ဆောင်ရွက်ခဲ့ရာမှာ လမ်းအရှည် (၇)မိုင် ပြီးစီးခဲ့ပြီးတော့ ယမန်နှစ်၊ ပြီးခဲ့တဲ့နှစ် ၂၀၁၁ ခုနှစ်၊ ၂၀၁၂ ခုနှစ်အတွင်း နယ်စပ်ရေးရာဝန်ကြီးဌာနအစီအစဉ်ဖြင့် ပံ့ပိုးမှု ကျပ်သန်း (၉၀)ဖြင့် ဆောင်ရွက်ခဲ့ရာ နောက်ထပ် လမ်းအရှည်(၃)မိုင်အပြင် မူလလမ်းအပိုင်းများ ပြုပြင်ထိန်းသိမ်းခြင်၁)မိုင် အပါအဝင် ဆောင်ရွက် ခဲ့ပါတယ်။ ခုလို နယ်စပ်ရေးရာဝန်ကြီးဌာနအနေနဲ့ ကျွန်တော်တို့ကျေးလက်ဒေသများ ဖွံ့ဖြိုး တိုးတက်ရေး အလေးထားဆောင်ရွက်ပေးတဲ့အတွက်လည်းပဲ ကျွန်တော့်အနေနဲ့ ကျေးဇူးအထူးတင် ရှိပါတယ်။ ဒေသခံပြည်သူများမှာလည်းပဲ လမ်းများ ပိုမိုကောင်းမွန်လာမှုကြောင့် ဝမ်းသာလျက် ရှိပြီးတော့ နိုင်ငံတော်အစိုးရအပေါ် ဝန်ကြီးဌာနများအပေါ် ကျေးဇူးတင်မဆုံး ရှိနေကြပါတယ်။ သို့သော်လည်းပဲ လမ်းအရှည်(၅)မိုင် မြေသားလမ်း ကျန်ရှိနေသေး၍ ခရီးသွားလာမှု အခက်ကြုံနေရပြီးတော့ ဒေသခံတို့ မှီခိုအားထားနေရသော လိုင်းကားများမှာ ဆိုရင်လည်းပဲ အခုလို မိုးရာသီ ဇွန်လမှ နိုဝင်ဘာလအထိ ကာလမှာဆိုရင် လိုင်းကားများ ရပ်နားထားရပါတယ်။ သို့ဖြစ်ပါ၍ အဆိုပါ အင်္ဂပူ-ညောင်ကျိုးကားလမ်း ကျောက်ချောခင်းခြင်း လုပ်ငန်းအား ယခုနှစ် ပွင့်လင်းရာသီတွင် အပြီးသတ် ဆက်လက် ဆောင်ရွက်ပေးရန် အစီအစဉ် ရှိ/မရှိ အမျိုးသား လွှတ်တော် ဥက္ကဋ္ဌကြီးမှ တစ်ဆင့် ဒေသခံပြည်သူများရဲ့ ကိုယ်စား လေးစားစွာ မေးမြန်းအပ် ပါတယ်။ ကျေးဇူးတင်ပါတယ်။</speech>
<title>ရေစကြိုမြို့နယ်၊ ပခန်းကြီး - ပခန်းငယ် ကျေးရွာချင်းဆက်လမ်းကို ကျောက်ချော လမ်းအဖြစ် ပြုပြင်ပေးရန်နှင့် ယင်းလမ်းပေါ်ရှိတံတား(၂)စင်းအား ပြုပြင်ပေးရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ် (၁၀)မှ ဦးအောင်သန်း က ရေစကြိုမြို့နယ်၊ ပခန်းကြီး - ပခန်းငယ် ကျေး ရွာချင်းဆက်လမ်းကို ကျောက်ချောလမ်းအဖြစ် ပြုပြင်ပေးရန်နှင့် ယင်းလမ်းပေါ်ရှိတံတား (၂)စင်းအား ပြုပြင်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="94">ဦးအောင်သန်း၊ မကွေးတိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌ ကြီးနှင့်တကွ နယ်စပ်ရေးရာဝန်ကြီးဌာန၊ ဒုတိယ ဝန်ကြီးနဲ့ အမျိုးသားလွှတ်တော် ကိုယ်စားလှယ် များအားလုံး မင်္ဂလာအပေါင်းနဲ့ ပြည့်စုံကြပါစေ၊ ကိုယ်စိတ်နှစ်ဖြာ ရွှင်လန်းချမ်းမြေ့ကြပါစေလို့ ဦးစွာပထမ ဆုမွန်ကောင်း တောင်းလျက် ဂါရဝပြု အပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ် အမှတ်(၁၀)မှ အမျိုးသား လွှတ်တော်ကိုယ်စားလှယ် ဦးအောင်သန်း ဖြစ်ပါတယ်။ ကျွန်တော့်အနေနဲ့ ရေစကြိုမြို့နယ်အတွင်း ပခန်းကြီး -ပခန်းငယ် ကျေးရွာချင်းဆက်လမ်းဟာ ပြုပြင်ပေးရန် ကိစ္စနဲ့ပတ်သက်ပြီးတော့ တင်ပြမေးမြန်းသွားမှာဖြစ်ပါတယ်။ လေးစားအပ်သော ဥက္ကဋ္ဌကြီး ခင်ဗျား။ ကျွန်တော်တို့ ရေစကြိုမြို့နယ်အတွင်း ပခန်းကြီး-ပခန်းငယ်လမ်းဟာ အရှည်အားဖြင့် (၃)မိုင်ခန့်ရှိပါတယ်။ ကျွန်တော်တို့ မြို့နယ်အတွင်း ချင်းတွင်းမြစ်နဲ့ဧရာဝတီမြစ် နှစ်မြစ်အကြား ကျေးရွာ (၁၆)ရွာ၊ ချင်းတွင်းမြစ် အနောက်ဖက်ကမ်းမှာရှိတဲ့ ကျေးရွာ (၂၀) စုစုပေါင်းကျေးရွာ (၃၆)ရွာဟာဖြင့်ရင် အဆိုပါ ပခန်းကြီး-ပခန်းငယ်လမ်းကို မှီခိုအားထားပြီးတော့ သွားလာနေကြရတာဖြစ်ပါတယ်။ အဲဒီကျေးရွာများက လုပ်သားပြည်သူများအနေနဲ့ ပညာရေးကိစ္စတွေ၊ ကျန်းမာရေးကိစ္စတွေ ၊ စီးပွားရေးကိစ္စတွေ၊ လူမှုရေးကိစ္စတွေအတွက် ပခုက္ကူမြို့ ကိုပဲ သွားသွား၊ ရေစကြိုမြို့ ကိုပဲ သွားသွား၊ အဆိုပါ ပခန်းကြီး -ပခန်းငယ်လမ်းကဖြတ်ပြီးမှ ရေစကြို -ပခုက္ကူ ကားလမ်းမကြီးကို သွားရတာဖြစ်ပါတယ်။ ဒါ့အပြင် ကျွန်တော်တို့ မြို့နယ်အတွင်းမှာ တပေါင်းလဆန်း(၁)ရက်ကနေပြီးတော့ တပေါင်းလပြည့်နေ့အထိ တပေါင်းပွဲတော်၊ ကိုကြီးတော်ကို ကျင်းပပါတယ်။ အဲဒီကိုကြီးကျော် ပွဲတော်ကို မြန်မာနိုင်ငံအနှံ့အပြားက လုပ်သားပြည်သူအများအပြား လာရောက် ကြပါတယ်။ ပွဲတော်ကို လာရောက်တဲ့ ယာဉ်ကြီး၊ ယာဉ်ငယ်များအနေနဲ့ နှစ်စဉ်ထောင်ချီပြီးတော့ ရှိပါတယ်။ အဆိုပါ ပွဲတော်လာတဲ့ ယာဉ်များအနေနဲ့ ပခန်းကြီး-ပခန်းငယ်လမ်းကိုပဲ ဖြတ်သန်းပြီးမှ လာရောက်ကြတာဖြစ်ပါတယ်။ ယခုအခါမှာ ပခန်းကြီးပခန်းငယ်လမ်းအနေနဲ့ ချိုင့်များဖြစ်ပြီးတော့ မိုးရွာတဲ့အခါမှာ ရွှံ့ဗွက်များနဲ့ ပျက်စီးနေပါတယ်။ ဒါ့အပြင် လမ်းပေါ်မှာ ရှိတဲ့ တံတား (၂)စင်းဟာလည်း ကျိုးပေါက်နေတဲ့အတွက် ကြောင့် သွားလာတဲ့ လုပ်သားပြည်သူများအနေနဲ့ အန္တရာယ်များ ဖြစ်နိုင်ပါတယ်။ သို့ဖြစ်ပါ၍ ကျွန်တော့်အနေနဲ့ အများပြည်သူများရဲ့ အကျိုးငှာ ရည်ရွယ်ပြီးတော့ ရေစကြိုမြို့ နယ် အတွင်းမှာ ရှိတဲ့ ပခန်းကြီး -ပခန်းငယ် ကျေးရွာချင်းဆက်လမ်းဟာ ကျောက်ချောလမ်းအဖြစ် ပြုပြင် ပေးပါရန်နဲ့ အဆိုပါလမ်းပေါ်ရှိတဲ့ တံတား (၂)စင်းဟာ ပြုပြင်ပေးရန် အစီအစဉ် ရှိ /မရှိ ကျွန်တော့်အနေနဲ့ ဥက္ကဋ္ဌကြီးတစ်ဆင့် လေးစားစွာ တင်ပြမေးမြန်းအပ်ပါတယင်ဗျား။ အားလုံးကိုကျေးဇူးတင်ပါတယ် ခင်ဗျား။ မိတ္ထီလာခရိုင်၊ ဝမ်းတွင်းမြို့နယ်၊ ကုက္ကိုခါးလှကျေးရွာအုပ်စု၊ ကန်ပတ်လည် ကျေးရွာမှ သဖန်း</speech>
<title>ကျေးရွာအုပ်စု၊ သဖန်းကျေးရွာထိ ကျောက်ခင်းလမ်းအရှည် (၁၇)မိုင်ကို နယ်စပ်ရေးရာ ဝန်ကြီးဌာနမှ ဆောင်ရွက်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ် (၁၂)မှ ဦးဌေးမောင် က မိတ္ထီလာခရိုင်၊ ဝမ်းတွင်းမြို့နယ်၊ ကုက္ကိုခါးလှကျေးရွာအုပ်စု၊ ကန်ပတ်လည်ကျေးရွာမှ သဖန်းကျေးရွာအုပ်စု၊ သဖန်းကျေးရွာထိ ကျောက်ခင်းလမ်းအရှည် (၁၇)မိုင်ကို နယ်စပ်ရေးရာဝန်ကြီးဌာနမှ ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="108">ဦးဌေးမောင်မန္တလေးတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ် ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ နယ်စပ်ရေးရာ၊ ဒုတိယ ဝန်ကြီး၊ အမျိုးသားလွှတ်တော်အစည်းအဝေးသို့ တက်ရောက်လာကြတဲ့ ကိုယ်စားလှယ် အပေါင်းတို့ မင်္ဂလာအပေါင်း နဲ့ ပြည့်စုံပါစေလို့ ဆုမွန်ကောင်းတောင်းပါတယ်။ ကျွန်တော်ကတော့ မန္တလေးတိုင်းဒေသကြီး၊ ဝမ်းတွင်းမြို့နယ်ရဲ့ အမျိုးသားလွှတ်တော်ကိုယ်စားလှယ် ဦးဌေးမောင် ဖြစ်ပါတယ်။ ကျွန်တော် မေးမယ့် မေးခွန်းကတော့ မန္တလေးတိုင်းဒေသကြီး၊ မိတ္ထီလာခရိုင်၊ ဝမ်းတွင်းမြို့နယ်၊ ကုက္ကိုခါးလှ ကျေးရွာအုပ်စုမှ ကန်ပတ်လည်ကျေးရွာမှ သဖန်းကျေးရွာအုပ်စု၊ သဖန်းကျေးရွာထိ ကျောက်ခင်း လမ်း အရှည် (၁၇)မိုင်အား နယ်စပ်ရေးရာဝန်ကြီးဌာနမှ ဆောင်ရွက်ပေးနိုင်ခြင်း ရှိ/မရှိ သိလိုတဲ့ မေးခွန်းဖြစ်ပါတယ် ခင်ဗျား။ ကျွန်တော့်အနေနဲ့ ဝမ်းတွင်းမြို့နယ် ကုက္ကိုခါးလှကျေးရွာအုပ်စု ကန်ပတ်လည် ကျေးရွာမှ သဖန်းကျေးရွာအုပ်စု၊ သဖန်းကျေးရွာအထိ လမ်းအရှည် (၁၇)မိုင်၊ လမ်းအကျယ် (၁၀)ပေကျော က်ကြမ်းလမ်းမကြီးမှာ ဝမ်းတွင်း မြို့နယ် အနောက်ဖက်ခြမ်းအတွက် အဓိက အားထားရသော လမ်းမကြီးတစ်ခုဖြစ်သည့်နည်းတူ သဖန်းကျေးရွာမှ မိတ္ထီလာမြို့ သို့ တက်ရောက် နိုင်ပြီး မိတ္ထီလာမြို့မှ အခြားသောမြို့များသို့ ရာသီမရွေးကျေးရွာများမှ မြို့တက်လမ်းအဖြစ် တည်ရှိ လျက်ရှိပါသည်။ ယင်းလမ်းမကြီးမှာ ယခင်က ဒိစတြိတ်ကောင်စီလမ်းမကြီးအဖြစ် တည်ရှိခဲ့ သည်ကို လေ့လာသိရှိရပါတယ်။ အဲဒီလမ်းမကြီးဟာ ဒိစတြိတ်ကောင်စီလမ်းမကြီး ဖြစ်တဲ့အတွက်ကြောင့် ညောင်တို ကျေးရွာအုပ်စုမှ ကျေးရွာ (၇)ရွာ၊ ပဒင်းကျေးရွာအုပ်စုမှ ကျေးရွာ (၅)ရွာ၊ ကုက္ကို ခါးလှ ကျေးရွာ အုပ်စုမှ ကျေးရွာ (၄)ရွာ၊ ပင်းတလဲကျေးရွာအုပ်စုမှ ကျေးရွာ (၃)ရွာ၊ ဖိုးကုန်း ကျေးရွာအုပ်စုမှ ကျေးရွာ(၄)ရွာ၊ တဲစုကျေးရွာအုပ်စုမှ ကျေးရွာ (၁)ရွာ၊ ရှောက်တောကျေးရွာအုပ်စုမှ ကျေးရွာ (၅)ရွာ၊ ဖလန်းကျင်းကျေးရွာအုပ်စုမှ ကျေးရွာ (၃)ရွာ၊ ကျောင်းကုန်းကျေးရွာအုပ်စုမှ ကျေးရွာ (၄)ရွာ၊ ခံဘဲကျေးရွာအုပ်စုမှ ကျေးရွာ(၃)ရွာ၊ အိုမတွေ့ကျေးရွာအုပ်စုမှ ကျေးရွာ (၂)ရွာ၊ ချမ်းလုံး ကျေးရွာအုပ်စုမှ ကျေးရွာ (၁)ရွာ၊ သဖန်း ကျေးရွာအုပ်စုမှ ကျေးရွာ (၁)ရွာနှင့် ပန်းကြိုင်ကျေးရွာ အုပ်စုမှ ကျေးရွာ (၂)ရွာ၊ စုစုပေါင်း ကျေးရွာ (၄၈)ရွာမှာ ပြည်သူလူထု (၄၀၀၀၀) ကျော်တို့ဟာ စီးပွားရေး၊ ကျန်းမာရေး၊ ပညာရေးတို့ကိုအထောက်အကူပြုတဲ့ လမ်းမကြီးဖြစ်ပါတယ်။ ယင်းလမ်းမကြီးတွင် ကုက္ကိုခါးလှတောင်တော် တောရအနီးမှာ ရေကျော် (၁)ခု၊ ပင်းတလဲကျေးရွာတောင်ဘက်မှာ တံတား (၁)ခု၊ နတ်တောင် သို့မဟုတ် နတ် တောင်ကျောင်းရဲ့ အနောက်ဘက်မှာ တံတား(၁)ခု၊ တောင်ဆည်ရွာရဲ့ မြောက်ဘက်မှာ သင်ပုန်းချောင်း ခေါ်ရေကျော်(၁)ခု၊ လမ်းပြုပြင်ခင်းကျင်းရန်နှင့် လိုအပ်လျက်ရှိသော ရေကျော်(၂)ခု၊ တံတား (၂)စင်း၊ စုစုပေါင်း (၄)ခု ရှိပါတယ်။ ၎င်းလမ်းမအား ပြင်ရန်အတွက် မြို့နယ်စည်ပင် သာယာရေးအဖွဲ့ရဲ့ ဘတ်ဂျက်ငွေနဲ့ လုံလောက်မှု မရှိကြောင်းလည်း သိရှိရပါတယ်။ မြို့နယ် စည်ပင်သာယာရေး အဖွဲ့အနေဖြင့်လည်း မြို့နယ်အတွင်း သောက်သုံးရေ ရရှိရေး၊ လမ်းပန်း ဆက်သွယ်ရေးအတွက် လမ်းတံတား ပြုပြင်ဆောက်လုပ်ရေးလုပ်ငန်းများကို နှစ်စဉ်ဆောင်ရွက်နေရတဲ့အတွက် ဘတ်ဂျက် ငွေလုံလောက်မှုမရှိကြောင်းကိုသိရှိတဲ့အတွက် တင်ပြရခြင်းဖြစ်ပါတယ်။ ဒါကြောင့် ဝမ်းတွင်းမြို့နယ်ရဲ့ အနောက်ဖက်ခြမ်းရှိ ပြည်သူများ စီးပွားရေး၊ ကျန်းမာရေး၊ ပညာရေးနှင့် ဘာသာရေးလုပ်ငန်းများ အချိန်မီသွားလာဆောင်ရွက်နိုင်ရေးအတွက် လက်ရှိ ကျောက်ခင်းလမ်း ကြီးအား ကုက္ကိုခါးလှကျေးရွာအုပ်စု၊ ကန်ပတ်လည်ကျေးရွာမှ သဖန်းကျေးရွာအထိ အရှည် (၁၇)မိုင် ဒိစတြိတ် ကောင်စီလမ်းမကြီးကို နယ်စပ်ရေးရာဝန်ကြီး ဌာနအနေဖြင့် လမ်းအား ပြုပြင်ပေးနိုင်ခြင်း ရှိ/မရှိကို သိလိုကြောင်း ဥက္ကဋ္ဌကြီးမှ တစ်ဆင့် မေးမြန်းအပ်ပါတယ် ခင်ဗျား။ ကျေးဇူးတင်ပါတယ်။</speech>
<title>ချင်းပြည်နယ်၊ ဆိုဇန်စခန်းမှ ဆိုင်းဇန်ရွာအထိ မြေသားလမ်းကို ရာသီမရွေး သွားလာနိုင်သည့်ကျောက်ချောလမ်းအဖြစ် အဆင့်မြှင့်တင် ဖောက်လုပ်ပေးရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ် (၆)မှ ဦးဆွန်ဒုတ်ကျင့် က ချင်းပြည်နယ်၊ ဆိုရန်စခန်းမှ ဆိုင်းဇန်ရွာအထိ မြေသားလမ်းကို ရာသီမရွေး သွားလာနိုင်သည့်ကျောက်ချောလမ်းအဖြစ် အဆင့်မြှင့်တင် ဖောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်း သည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="42">ဦးဆွန်ဒုတ်ကျင့်၊ ချင်းပြည်နယ် မဲဆန္ဒနယ်အမှတ်(၆)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ၊ နယ်စပ်ရေးရာ ဝန်ကြီးဌာန၊ ဒုတိယ ဝန်ကြီးနှင့်တကွ ဧည့်သည်တော်များအားလုံး မင်္ဂလာပါလို့ ရှေးဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ဦးဆွန်ဒုတ်ကျင့် ဖြစ်ပါတယ်။ ကျွန်တော့်အနေနဲ့ ချင်းပြည်နယ်၊ တီးတိန်မြို့နယ်၊ ဆိုဇန်စခန်းကနေပြီးတော့မှ ဆိုင်း ဇန်ရွာအထိ အရှည် (၁၄)မိုင်ခန့် ရှိတဲ့ မြေသားကားလမ်းကို ကျောက်ချောလမ်းအဖြစ် (၁၂)ရာသီသွားနိုင်အောင် အဆင့်မြှင့်တင် တိုးချဲ့ ဖောက်လုပ်ပေးနိုင်ခြင်း ရှိ/မရှိ ဥက္ကဋ္ဌကြီးမှ တစ်ဆင့် မေးမြန်းလိုခြင်းဖြစ်ပါတယ်။ ဥက္ကဋ္ဌကြီး ခင်ဗျား။ ကျွန်တော်တို့ ချင်းပြည်နယ်၊ တီးတိန်မြို့နယ် ဆိုဇန်စခန်းကနေ ပြီးတော့မှ ကျွန်တော်တို့ ဆိုင်းဇန် အထိ ၁၉၆၀ ပြည့်နှစ်ကစပြီးတော့မှ ကိုယ့်အားကိုယ်ကိုး ကားလမ်းကို လူထုအားနဲ့ဖောက်လုပ်ခဲ့ရာ ၁၉၇၃ ခုနှစ်မှာ ကျွန်တော်တို့ ဖူနွမ်းရွာ အထိလည်းကောင်း၊ ၁၉၇၉ ခုနှစ်မှာ ဗန်တဲ့ရွာအထိလည်းကောင်း ဂျစ်ကား ၊ ကား လမ်း ဖောက်လုပ်ပြီးစီးခဲ့ပြီးဖြစ်ပါတယ်။ ဆက်လက်ပြီးတော့မှ ကျွန်တော်တို့ ဖောက်လုပ်တဲ့နေရာမှာ ဆိုင်းဇန်ရွာအထိ မော်တော်ဆိုင်ကယ်လမ်း ဖောက်လုပ်ခဲ့ပါတယ်။ ဒီနေ့အထိတော့ ကျွန်တော်တို့ လူထုအားနဲ့ အခက်အခဲများစွာ ကြုံတွေ့နေရတဲ့အတွက်ကြောင့် ကျွန်တော်တို့ ဂျစ်ကားလမ်း အထိတော့ မဖောက်လုပ်နိုင်ခဲ့ပါဘူး။ အဲဒီ ဗန်တဲ့ရွာနဲ့ ဆိုင်းဇန်ရွာ အကြားကိုတော့ နိုင်ငံတော်က နေပြီးတော့မှ ဒီမြေသားလမ်း ဖောက်လုပ်ပေးပေမယ့် အဲဒီနေရာအထိကို ကျောက်ချောလမ်း အဖြစ် ဖောက်လုပ်ပေးဖို့ လိုအပ်တယ်ဆိုတာ တင်ပြလိုပါတယ်။ ဥက္ကဋ္ဌကြီး ခင်ဗျား။ ကျွန်တော်တို့ ချင်းပြည်နယ်မှာ ကျန်တဲ့ပြည်နယ်များလို တိုးတက် ဖွံ့ဖြိုးမှုမရှိနိုင်တာက အဓိက လမ်းပန်းဆက်သွယ်ရေးကြောင့်ပဲ ဖြစ်ပါတယ်။ လမ်းပန်း ဆက်သွယ်ရေး ကောင်းမွန်နေမယ်ဆိုရင်တော့ ကျွန်တော်တို့ အခုတင်ပြတဲ့ ကျေးလက်ချင်း ဆက်စပ်နေတဲ့ လမ်းများ ကို လမ်းချောဖြစ်ပြီးတော့မှ (၁၂)ရာသီ သွားလာနိုင်တယ်ဆိုရင် အဲဒီ ဒေသမှာ ထွက်ရှိတဲ့ ပဲမျိုးစုံ၊ ဟင်းသီးဟင်းရွက်မျိုးစုံ ကျွန်တော်တို့ ရာသီသီးနှံများကို ကလေးမြို့ နဲ့ တီးတိန်မြို့ ကို ကားနဲ့ ပို့ဆောင်ပေးနိုင်မှာ ဖြစ်ပါတယ်။ အခု ကျွန်တော်တို့ ကားလမ်း မရှိတဲ့အတွက်ကြောင့် ကျွန်တော်တို့ ဒီဟင်းသီးဟင်းရွက် က အစ သီးနှံအထွက်နှုန်း ကောင်းသော်လည်းပဲ ဈေးကွက်ကို မပို့နိုင်ဘဲနဲ့ ပုပ်သိုးပျက်စီး ပြီးတော့မှ ရသင့်တဲ့ဝင်ငွေကို မရရှိပါဘူး။ ဒါကြောင့်မို့လို့ ကျေးလက်ဒေသမှာ ဝင်ငွေနည်းပါး ပြီးတော့မှ ကျွန်တော်တို့ ချင်းပြည်နယ်မှာ ဒီနေ့အထိ တိုးတက်ဖွံ့ဖြိုးမှုနိမ့်ကျပြီးတော့မှ ကျွန်တော်တို့ စာရင်းတွက်ချက်တဲ့ နေရာမှာလည်း (၇၃)ရာခိုင်နှုန်းမှာ ကျန်ခဲ့ခြင်းဖြစ်ပါတယ်။ ဒါကြောင့်မို့လို့ဒီလမ်းပန်း ဆက်သွယ်ရေးကို ကောင်းအောင် ဆောင်ရွက်ပေးဖို့၊ ဖောက်လုပ်ပေးဖို့ ကျွန်တော်က အဓိက တင်ပြလိုခြင်း ဖြစ်ပါတယ်။ ဒါကြောင့်မို့လို့ ဒီလမ်းသည် ဒီကျေးရွာချင်းဆက်လမ်း ၊ နယ်ချင်းဆက်လမ်း ဖောက်လုပ်ပေးနိုင်မယ်ဆိုရင် ကျွန်တော်တို့ ချင်းပြည်နယ်ဟာလည်း အချိန် အနည်းငယ်အတွင်း မှာ ကျန်တဲ့ ပြည်နယ်/တိုင်းများလို တိုးတက်ဖွံ့ဖြိုးလာမှာ ဖြစ်ပါတယ်။ ကျေးလက်ဒေသတွေ ဖွံ့ဖြိုးမှလည်းပဲ ကျွန်တော်တို့ ဒီ ဝင်ငွေကောင်းလာပြီးတော့မှ ကျွန်တော်တို့ ဆင်းရဲမှုပပျောက်ရေး၊ ဆင်းရဲမှုလျော့ချရေးမှာလည်း ကျွန်တော်တို့ အထောက်အကူ ဖြစ်နိုင်မှာ ဖြစ်ပါတယ်။ ကျွန်တော်တို့ အခြေခံဥပဒေပုဒ်မ ၂၂(ဂ)မှာလည်းပဲ ဖွံ့ဖြိုးမှုနည်းပါးတဲ့ ပြည်နယ်နှင့် တိုင်းဒေသများကို နိုင်ငံတော်ကနေပြီးတော့မှ တ တ်နိုင်သမျှ ကူညီစောင့်ရှောက် မယ်ဆိုတဲ့ ပြဋ္ဌာန်းချက်လည်းရှိပြီးသား ဖြစ်ပါတယ်။ ဒါကြောင့်မို့လို့ ဒီကနေ့ ကျွန်တော် အထူး တင်ပြလိုတာကတော့ ကျွန်တော်တင်ပြတဲ့နေရာ အ ပါအဝင် ချင်းပြည်နယ်တစ်ခုလုံးမှာ ရှိတဲ့ ဒီလမ်းပန်းဆက်သွယ်ရေးခက်ခဲတဲ့နေရာများကို ပထမဦးဆုံး ဆိုင်ကယ်လမ်း၊ ဆိုင်ကယ်လမ်းက နေပြီးတော့မှ ဂျစ်ကားလမ်းအထိ ဖောက်လုပ်ပေးမယ်ဆိုရင် ကျွန်တော်တို့ တိုးတက်မှုမြန်ဆန် သွက်လက်သွားမှာဖြစ်ပါတယ်။ အဓိက ဒီနေ့ ကျွန်တော် ဥက္ကဋ္ဌကြီးမှတစ်ဆင့် တင်ပြမေးမြန်းလိုတာကတော့ ဆိုဇန်စခန်းကနေပြီးတော့မှ ဆိုင်းဇန် ရွာအထိ မြေသားကားလမ်း (၁၄) မိုင်ခန့်ကို ကျွန်တော်တို့ (၁၂) ရာသီသွားလာနိုင်တဲ့ ကျောက်ချောလမ်းအဖြစ် အဆင့်မြှင့် တင် ဖောက်လုပ်ပေးနိုင်ရန် အစီအစဉ် ရှိ/မရှိနှင့် အစီအစဉ်ရှိပါက မည်သည့်အချိန်တွင် စတင်ဖောက်လုပ်ပေးမည် ဖြစ်ကြောင်း ဥက္ကဋ္ဌကြီးမှတစ်ဆင့် သိရှိမေးမြန်းလိုပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ပတ်သက်ပြီး နယ်စပ်ရေးရာဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="93">ဗိုလ်ချုပ်ဇော်ဝင်း(ဒုတိယဝန်ကြီး၊ နယ်စပ်ရေးရာဝန်ကြီးဌာန))</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ အားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဆုတောင်းရင်းနဲ့ လေးစားစွာ နှုတ်ခွန်းဆက်သအပ်ပါတယ်။ ကျွန်တော်ကတော့ နယ်စပ်ရေးရာဝန်ကြီးဌာနမှ ဒုတိယဝန်ကြီး ဗိုလ်ချုပ်ဇော်ဝင်း ဖြစ်ပါတယ်။ လွှတ်တော်ကိုယ်စားလှယ်ရဲ့ မေးမြန်းချက်များကို ရှင်းလင်း ဖြေကြားခြင်းမပြုမီ နယ်စပ်ရေးရာဝန်ကြီးဌာန၊ ကျေးလက်ဒေသဖွံ့ဖြိုးတိုးတက်ရေးဦးစီးဌာန ဖွဲ့စည်းပေါ်ပေါက်လာမှု အကျဉ်းကို အနည်းငယ် တင်ပြသွားပါမယ်။ ၂၀၁၁ ခုနှစ်၊ ဧပြီလအ တွင်းမှာ ပြည်ထောင်စုသမ္မတမြန်မာနိုင်ငံတော် ဖွဲ့စည်း အုပ်ချုပ်ပုံအရ နယ်စပ်ဒေသတွင် တိုင်းရင်းသားလူမျိုးများ ဖွံ့ဖြိုးတိုးတက်ရေးဝန်ကြီးဌာနကို နယ်စပ်ရေးရာဝန်ကြီးဌာနအဖြစ် ပြင်ဆင်ဖွဲ့စည်းပြီး ဖွဲ့စည်းပုံအခြေခံဥပဒေပုဒ်မ ၂၄၈ အရ တိုင်းဒေသကြီး/ပြည်နယ်အသီးသီးမှာရှိတဲ့ စည်ပင်သာယာရေးလုပ်ငန်းတွေကို သက်ဆိုင်ရာ တိုင်းဒေသကြီး/ပြည်နယ်အစိုးရအဖွဲ့ရဲ့ လက်အောက်အဖွဲ့အစည်းများမှ ကြီးကြပ်တာဝန်ယူဆောင်ရွက်ပေးသွားမည်ဖြစ်ကြောင်းနဲ့ ၂၀၁၂ ခုနှစ်၊ မတ်လ ၃၁ ရက်နေ့မှာ နယ်စပ်ရေးရာ ဝန်ကြီးဌာနလက်အောက်မှာရှိတဲ့ စည်ပင်သာယာရေးဦးစီးဌာနကို ဖျက်သိမ်း ခဲ့ပါတယ်။ စည်ပင်သာယာရေးအဖွဲ့များရဲ့ လုပ်ငန်းတာဝန်များကိုလည်းပဲ သက်ဆိုင်ရာ တိုင်းဒေသကြီး ၊ ပြည်နယ်အဖွဲ့များသို့ လွှဲပြောင်းပေးအပ်ခဲ့ပြီး ဖြစ်ပါတယ်။ သို့ရာတွင် နယ်စပ်ရေးရာဝန်ကြီးဌာနလက်အောက်မှာ ကျေးလက်ဒေသဖွံ့ဖြိုးရေး လုပ်ငန်းကို ဆောင်ရွက်နိုင်ရန် ၂၀၁၂ ခုနှစ်၊ ဇွန်လ ရ ရက်နေ့မှာ ခုနတင်ပြခဲ့တဲ့ ဖျက်သိမ်း ခဲ့ပြီးသော စည်ပင်သာယာရေးဦးစီးဌာနအစား ကျေးလက်ဒေသဖွံ့ဖြိုးတိုးတက်ရေးဦးစီးဌာနကို ပြင်ဆင်ဖွဲ့စည်းပေးခဲ့ပါတယ်။ အဆိုပါ ဦးစီးဌာနအနေနဲ့ ဒီနေ့စည်ပင်သာယာရေးလုပ်ငန်း အဖွဲ့များ တာဝန်ယူဆောင်ရွက်နေတဲ့ မြို့နယ်စည်ပင်သာယာရေး လုပ်ငန်းများမှအပ ကျွန်တော်တို့ ကျေးလက်ဒေသများရဲ့ ဖွံ့ဖြိုးရေးလုပ်ငန်းများကို ဆက်လက်ဆောင်ရွက်သွားမှာ ဖြစ်ပါတယ်။ ဒီလုပ်ငန်းတွေထဲမှာ ကျေးလက် လမ်း၊ တံတားများတည်ဆောက်ခြင်း၊ အဆင့်မြှင့် ခြင်း၊ ကျေးလက်ဒေသ သန့်ရှင်းသော သောက်သုံးရေရရှိရေးလုပ်ငန်းများနှင့် ကျန်းမာသန့်ရှင်း ရေးလုပ်ငန်းများ ဆောင်ရွက်ခြင်း၊ ကျေးရွာများ တည်ဆောက်ခြင်း၊ ကျေးလက်မီးလင်းရေး လုပ်ငန်းများဆောင်ရွက်ခြင်း၊ နောက်တစ်ခါကျေးလက်ဒေသပြည်သူများအတွက် အလုပ်အကိုင် အခွင့်အလမ်းများ ဖန်တီးပေးခြင်း၊ ကျေးလက်ဒေသဖွံ့ဖြိုးရေးလုပ်ငန်းများ ဆောင်ရွက်ခြင်း၊ ကျေးလက်ဒေသဖွံ့ဖြိုးရေးှင့် ဆင်းရဲနွမ်းပါးမှု လျော့ချရေးလုပ်ငန်း (၈)ရပ်မှာ အကျုံးဝင်သော ကိစ္စရပ်များ ဆောင်ရွက်ခြင်းနဲ့ ဝန်ထမ်းကိစ္စရေးရာ များနဲ့ ဒီစည်ပင်သာယာရေး အဖွဲ့များရဲ့ နိုင်ငံတကာနဲ့ ပူးပေါင်းဆောင်ရွက်နေတဲ့ ကျေးလက်ဒေသဆိုင်ရာလုပ်ငန်းများကို ပူးပေါင်း ညှိနှိုင်းဆောင်ရွက်ပေးခြင်းများကို ဆက်လက်ဆောင်ရွက်လျက်ရှိကြောင်း ရှင်းလင်တင်ပြ အပ်ပါတယ်။ ဆက်လက်ပြီးတော့ ဧရာဝတီတိုင်းဒေသကြီး အမှတ် (၅)မဲဆန္ဒနယ်၊ အမျိုးသား လွှတ်တော်ကိုယ်စားလှယ် ဒေါက်တာဌေးဝင်း ရဲ့မေးခွန်းကို ပြန်လည်ရှင်းလင်း ဖြေကြားသွားမှာ ဖြစ်ပါတယ်။ လွှတ်တော်ကိုယ်စားလှယ်ရဲ့ မေးမြန်းချက်ကတော့ အင်္ဂပူမြို့နယ် အင်္ဂပူ-ညောင်ကျိုးကျောက်ချောခင်းခြင်းလုပ်ငန်းကို ယခုနှစ်ပွင့်လင်းရာသီ အပြီးသတ် ဆက်လက်ဆောင်ရွက် ပေးရန် အစီအစဉ် ရှိ /မရှိ မေးခွန်းဖြစ်ပါတယ်။ အင်္ဂပူ -ညောင်ကျိုးလမ်းဟာ အရှည်အားဖြင့် (၁၅) မိုင် (၄)ဖာလုံရှိပြီးတော့ ပထမအကြိမ် အမျိုးသားလွှတ်တော်ဒုတိယပုံမှန်အစည်းအဝေးမှာ လွှတ်တော်ကိုယ်စားလှယ် ဒေါက်တာဌေးဝင်း ရဲ့ မေးမြန်းတင်ပြချက်အရာ၁-၂၀၁၂ ဘဏ္ဍာရေးနှစ် မှာ ကျောက်ချောလမ်းသစ် (၃)မိုင်ခင်းခြင်းနဲ့ ကျောက်လမ်းပြုပြင် ထိန်းသိမ်းခြင်းလုပ်ငန်း (၇)မိုင်(၂)ဖာလုံကို ကျွန်တော်တို့ နယ်စပ်ရေးရာဝန်ကြီးဌာနရဲ့ ထောက်ပံ့ငွေ ကျပ် (၉၀.၆၀၅) သန်းနဲ့ ဆောင်ရွက်ပေးခဲ့ပြီး ဖြစ်ပါတယ်။ ယခုတင်ပြတဲ့ အင်္ဂပူ -ညောင်ကျိုးလမ်းမှာ (၁၀) မိုင် (၂) ဖာလုံ၊ ကျောက် ခင်းလမ်း ပြီးစီးပြီဖြစ်တဲ့အတွက် ကျန်ရှိတဲ့ မြေသားလမ်း (၅) မိုင် (၂) ဖာလုံကို ကျောက်ခင်းလမ်း ခင်းရန် ကျန်ရှိတာ ဖြစ်ပါတယ်။ ခန့်မှန်းတွက်ချက်မှုအရ (၂၈၈.၇၅) သန်းခန့် ကုန်ကျမှာ ဖြစ်ပါတယ်။ ဒါကြောင့်မို့လို့ ဒီလုပ်ငန်းနဲ့ပတ်သက်ပြီးတော့ နယ်စပ်ရေးရာဝန်ကြီးဌာနအနေနဲ့ ကျေးလက် ဒေသဖွံ့ဖြိုးရေး ရန်ပုံငွေနဲ့ ၂၀၁၃-၂၀၁၄ ခုနှစ်ကစပြီးတော့ ကျော က်ခင်းခြင်းလမ်းကို (၃) မိုင် ဆောင်ရွက်ပေးသွားမှာ ဖြစ်ပါတယ်။ နောက် ၂၀၁၄-၂၀၁၅ မှာလည်းပဲ ဆက်လက် ကျန်ရှိတဲ့ (၂) မိုင် (၂) ဖာလုံအတွက်ကို ဆောင်ရွက်ပေးဖို့ လျာထားချက်ရှိပါကြောင်း လေးစားစွာ ရှင်းလင်း တင်ပြအပ်ပါတယ်။ ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ် (၁၀) အမျိုးသားလွှတ်တော် ကိုယ်စားလှယ် ဦးအောင်သန်း ၏ မေးခွန်းကို ပြန်လည်ရှင်းလင်းဖြေကြား သွားမှာ ဖြစ်ပါတယ်။ မေးမြန်းချက်ကတော့ မကွေးတိုင်းဒေသကြီး ရေစကြိုမြို့နယ်၊ ပခန်းကြီး၊ ပခန်းငယ် ကျေးရွာချင်းဆက်လမ်းအား ကျောက်ချောလမ်းအဖြစ် ပြုပြင်ပေးရန်နှင့် ယင်းလမ်းအပေါ်မှာ ရှိတဲ့ တံတား(၂)စင်းအား ပြုပြင်ပေးရန်အခြေအနေ ရှိ/မရှိ သိလိုကြောင်း မေးမြန်းချက် ဖြစ်ပါတယ်။ မကွေးတိုင်းဒေသကြီး ရေစကြိုမြို့နယ်အတွင်းမှာရှိတဲ့ ပခန်းကြီး -ပခန်းငယ် ကျေးရွာချင်းဆက်လမ်းဟာ အရှည်အားဖြင့် (၃)မိုင် (၃)ဖာလုံရှိပြီးတော့ အမာခံ ကျောက်ခင်း လမ်း ဖြစ်ပါတယ်။ လက်ရှိအခြေအနေမှာ ကောင်းမွန်စွာသွားနိုင်တဲ့ အနေအထားမျိုးရှိကြောင်း ကိုလည်း စိစစ်တွေ့ရှိရပါတယ်။ ၎င်းလမ်းကို ရေရှည်ကောင်းမွန်စွာသွားလာနိုင်ရေးအတွက် သက်ဆိုင်ရာ မြို့နယ်စည်ပင်သာယာရေး အစီအစဉ်များဖြင့် လည်း ပြုပြင်ထိန်းသိမ်းရေး ဆောင်ရွက်မှု လုပ်ငန်းများကို နှစ်စဉ် ဆောင် ရွက်ပေးသွားမည်ဖြစ်ကြောင်း တင်ပြလိုပါတယ်။ အဆိုပါ လမ်းကြောင်းပေါ်မှာရှိတဲ့ တံတား (၂)စင်းမှာလည်းပဲ ရေလယ်တိုင်၊ ယက်မနဲ့ ဘီးကြမ်းခင်းများ ပျက်စီးနေသဖြင့် ပြုပြင်ပေးရန် လိုအပ်ကြောင်း တွေ့ရှိရပါတယ်။ အဆိုပါသစ်သားတံတား(၂)စင်းမှာသစ်သားတံတားအမှတ်၁) (၁၄၀'x၁၅x ၂၄') ပြုပြင် တည်ဆောက်ရန် ခန့်မှန်းကုန်ကျငွေ (၃၆.၄)သန်းနဲ့ တံတားအမှတ်(၂) (၅၀'x၁၅×၂၄') ပြုပြင် ထိန်းသိမ်းတည်ဆောက်ရန် ခန့်မှန်းကုန်ကျငွေ (၁၃)သန်းခန့် ကုန်ကျမည်ဖြစ်ရာ စုစုပေါင်း အားဖြင့် ကုန်ကျငွေ (၄၉.၄) သန်းခန့် ရှိမည်ဖြစ်ကြောင်း တွက်ချက်ရရှိပါတယ်။ သို့ဖြစ်ပါ၍ ပခန်းကြီး ပခန်းငယ်ကျေးရွာချင်းဆက်လမ်းကို ချောမော စွာ သွားလာနိုင်ရေးအတွက် တံတား အမှတ် (၂) (၅၀x ၁၅x ၂၄')တည်ဆောက်ရေးအတွက်ကိုတော့ ကုန်ကျငွေ (၁၃)သန်းနဲ့ လာမယ့် ၂၀၁၃-၂၀၁၄ ဘဏ္ဍာရေးနှစ်မှာ ရေစကြိုမြို့နယ် စည်ပင်သာယာရေးအဖွဲ့ ကျေးလက် ရန်ပုံငွေက ဆောင်ရွက်မည်ဖြစ်ကြောင်း ညှိနှိုင်းလျာထားပြီး ဖြစ်ပါတယ်။ နောက် တံတားကြီးဖြစ်တဲ့ တံတား အမှတ်(၁)ကိုတော့ (၁၄၀)ပေအရှည်၊ (၁၅x ၂၄')ပေ ရှိတဲ့ ပြုပြင်တည်ဆောက်ခြင်း အတွက်ကို တော့ ကျွန်တော်တို့ (၃၆.၄)သန်းနဲ့ နယ်စပ်ရေးရာဝန်ကြီးဌာနရဲ့ ၂၀၁၂-၂၀၁၃ ဘဏ္ဍာရေးနှစ်မှာ ဖြည့်စွက်ရန်ပုံလျာထားပြီးတော့ဆောင်ရွက်ပေးသွားမည်ဖြစ်ကြောင်ရှင်းလင်းတင်ပြအပ်ပါတယ်။ အမျိုးသားလွှတ်တော် ဥက္ကဋ္ဌကြီးနှင့် တကွ အမျိုးသားလွှတ်တော်ကိုယ်စားလှယ်များ ခင်ဗျား။ မန္တလေးတိုင်းဒေသကြီး အမှတ် (၁၂) မဲဆန္ဒနယ် အမျိုးသားလွှတ်တော်ကိုယ်စားလှယ် ဦးဌေးမောင် ၏ မေးခွန်းကို ဆက်လက်ပြီးတော့ ရှင်းလင်းဖြေကြားသွားပါ့မယ်။ လွှတ်တော် ကိုယ်စားလှယ်ကြီးရဲ့ မေးခွန်းကတော့ မိတ္ထီလာခရိုင်၊ ဝမ်းတွင်းမြို့နယ်၊ ကုက္ကိုခါးလှကျေးရွာ အုပ်စု၊ ကန်ပတ်လည်ကျေးရွာမှ သဖန်းကျေးရွာအုပ်စု၊ သဖန်းကျေးရွာအထိ ကျောက်ခင်းလမ်း(၁၇) မိုင်ကို နယ်စပ် ရေးရာဝန်ကြီးဌာနရဲ့ ငွေဖြင့် လမ်းအား အစမှ အဆုံးအထိ တစ်ပြိုင်တည်း ခင်းကျင်းဆောင်ရွက်ပေးနိုင်ခြင်း ရှိ/မရှိ ကိစ္စရပ်နှင့် စပ်လျဉ်း၍ သိရှိလိုပါကြောင်း မေးမြန်းချက် ဖြစ်ပါတယ်။ ဝမ်းတွင်းမြို့နယ်၊ သဖန်း-ပင်းတလဲ-ကုက္ကို ခါးလှလမ်းဟာ၁၉၇၅ ခုနှစ်က ဖောက်လုပ် ခဲ့သော အရှည် (၁၃)မိုင်၊ (၃)ဖာလုံရှိပြီးတော့ လက်ရှိအခြေအနေမှာ ကျောက်ခင်းလမ်း အဆင့်သာရှိတဲ့အတွက် အကြီးစား ပြုပြင်ရန် လိုအပ်ပါတယ်။ ၂၀၁၁-၂၀၁၂ ဘဏ္ဍာရေးနှစ် တွေမှာ ဝမ်းတွင်းမြို့နယ် စည်ပင်သာယာရေးအဖွဲ့အနေနဲ့ ရန်ပုံငွေ (၂,၆၈)သန်းနဲ့ ပင်းတလဲ - ကုက္ကိုခါးလှလမ်းပိုင်းမှာ မြေနီကျောက်စရစ်လမ်း ပြုပြင်ခြင်းကို (၄)ဖာလုံ ဆောင်ရွက်ခဲ့ပြီး ဖြစ်ကြောင်း တွေ့ရှိရပါတယ်။ အဆိုပါလမ်း မှ ကျန်ရှိတဲ့ (၁၅)မိုင် (၇)ဖာလုံကို ကျောက်ခင်း လမ်းအဆင့်ပြုပြင်ရန် လိုအပ်ငွေကတော့ ကျပ်သန်းပေါင်း (၇၃.၅)သန်းဖြစ်ကြောင်း စိစစ် တွေ့ရှိရပါတယ်။ သို့ဖြစ်ပါ၍ သဖန်း -ပင်းတလဲ-ကုက္ကို ခါးလှလမ်းကို ပြုပြင်ဆောင်ရွက် ပေးဖို့ အတွက်ကို ကျွန်တော်တို့ ဆောင်ရွက်သွားမှာဖြစ် ပြီးတော့ နယ်စပ်ရေးရာဝန်ကြီးဌာနရဲ့ ၂၀၁၃-၂၀၁၄ ဘဏ္ဍာရေးနှစ် ကျေးလက်ဒေသဖွံ့ဖြိုးရေးရန်ပုံငွေ မှာ လျာထားဆောင်ရွက် ပေးသွားမည်ဖြစ်ကြောင်း ရှင်းလင်းတင်ပြအပ်ပါတယ်။ အမျိုးသားလွှတ်တော် ဥက္ကဋ္ဌကြီးနှင့် တကွ အမျိုးသားလွှတ်တော်ကိုယ်စားလှယ်များ ခင်ဗျား။ ချင်းပြည် နယ် အမှတ် (၆) မဲဆန္ဒနယ်၊ အမျိုးသားလွှတ်တော်ကိုယ်စားလှယ်ကြီး ဦးဆွန်ဒုတ်ကျင့် မေးမြန်းတဲ့ မေးခွန်းကို နောက်ဆုံးအနေနဲ့ ရှင်းလင်းဖြေကြားသွားမှာ ဖြစ်ပါတယ်။ လွှတ်တော်ကိုယ်စားလှယ်ရဲ့ မေးမြန်းချက်ကတော့ ဆိုဇန်စခန်းမှ ဆိုင်းဇန်ရွာအထိ မြေသားလမ်းကို ဆယ်နှစ် ရာသီသွားလာနိုင်တဲ့ ကျောက်ချောလမ်းအဖြစ် အဆင် မြှင့်တင် ဖောက်လုပ်ပေးရန် အစီအစဉ် ရှိ /မရှိ သိလိုကြောင်း မေးခွန်းဖြစ်ပါတယ်။ ဒီမေးခွန်းနဲ့ ပတ်သက်ပြီးတော့ ပြည်ထောင်စုအစိုးရအနေနဲ့ နယ်စပ်ဒေသများမှာ ဖွံ့ဖြိုးတိုးတက်ရေး အတွက်ကို လမ်းပန်းဆက်သွယ်မှု လွယ်ကူချောမွေ့စေရေး အလေးထားပြီးတော့ ဆောင်ရွက် ပေးလျက်ရှိပါတယ်။ နာဂဒေသ၊ ချင်းပြည်နယ်တွေကိုလည်း အထူးအလေးထားပြီး ဆောင်ရွက် ပေးလျက်ရှိပါတယ်။ တီးတိန်မြို့နယ်အတွင်းမှာ ၁၉၉၄-၁၉၉၅ ခုနှစ် ဘဏ္ဍာရေးနှစ် ကစပြီးတော့ ကျွန်တော်တို့ရဲ့ ဒေသဖွံ့ဖြိုးရေးလုပ်ငန်းများမှာဆောင်ရွက်ပေးခဲ့ရာမှာ၂၀၀၈-၂၀၀၉ ဘဏ္ဍာရေးနှစ် ဆိုရင် ကျပ်ငွေအားဖြင့် သန်းပေါင်း (၄၆.၄၅) သန်းအထိ ဒါ မှတ်တမ်းများ အရ သုံးစွဲပြီးကြောင်း တွေ့ရှိရမှာ ဖြစ်ပါတယ်။ ၂၀၁၂-၂၀၁၃ ဘဏ္ဍာရေးနှစ်မှာလည်းပဲ ဇောင်းကောင်း၊ လေးဒေါ့၊ ဟွာလ်ဘင်းလမ်း (၁၂)မိုင် ကျော က်ခင်းခြင်းလမ်းအတွက် ငွေကျပ် (၃၆)သန်းအား နယ်စပ်ဒေသဖွံ့ဖြိုးရေး ရန်ပုံငွေမှ ခွင့်ပြုပေးထားပြီး ဖြစ်ပါတယ်။ ထို့အပြင် နယ်စပ်ရေးရာဝန်ကြီး ဌာနနဲ့ ပူးပေါင်းဆောင်ရွက်လျက်ရှိသော ကုလသမဂ္ဂဖွံ့ဖြိုးမှုအစီအစဉ် (UNDP)ရဲ့ ဝေးလံခေါင်းပါးတဲ့ မြို့နယ် posaozas 298:93:.Q:69:ide: Community Development for Remote Townships စီမံကိန်း (CDRT)မှ တီးတိန်မြို့နယ်အတွင်းမှာ ကျေးရွာ (၁၄)ရွာတွင် ကြိုးတံတား (၈)စင်း၊ သစ်သား တံတား(၆)စင်း၊ စုစုပေါင်း (၁၄)စင်းကို ၂၀၀၉ ခုနှစ် ကာလအထိ ကျပ်ငွေ သန်းပေါင်း (၃၆.၄၅၇)သန်း သုံးစွဲခဲ့ပြီးကြောင်း ဖြည့်စွက် တင်ပြလိုပါတယ်။ အမျိုးသားလွှတ်တော်ကိုယ်စားလှယ်ကြီး ဦးဆွန်ဒုတ်ကျင့် မေးမြန်းခဲ့တဲ့ တီးတိန် မြို့နယ်၊ ဆိုဇန်စခန်းမှ ဆိုင်းဇန်ရွာအထိ မြေသားလမ်း မိုင် (၂၀)ရှိပြီးတော့ ကားလမ်းကို ရာသီမရွေး သွားလာနိုင်တဲ့ ကျောက်ချောလမ်း အဖြစ် အဆင့်မြှင့်ဖောက်လုပ်ရန်လုပ်ငန်းနဲ့ ပတ်သက်၍ ယခုဘဏ္ဍာရေးနှစ်မှာ ကျွန်တော်တို့ နိုင်ငံတော်ဘဏ္ဍာမှာ ရန်ပုံငွေကျခံသုံးစွဲနိုင်ခြင်း မရှိတဲ့အတွက် နယ်စပ်ရေးရာဝန်ကြီး ဌာနရဲ့ ကျေးလက်ဖွံ့ဖြိုးရေးဘဏ် လီမိတက်ရဲ့ လှူဒါန်းငွေ နှင့် ထောက်ပံ့ငွေမှ ကျောက်ခင်းလမ်း (၁)မိုင်ကို ကျပ်ငွေသိန်း (၃၀)နှုန်းနဲ့ လမ်းအရှည် (၂၀) အတွက် ကျပ်သိန်း(၆၀၀)ကျခံသုံးစွဲရေး လျာထားဆောင်ရွက်သွားမည် ဖြစ်ပါတယ်။ ဒေသခံ ပြည်သူများမှလည်းပဲ ၎င်းလမ်း ပြီးမြောက်ရေး အတွက် ဝိုင်းဝန်းကူညီဆောင်ရွက်ပေးရန် လိုအပ် ပါကြောင်း ပန်ကြားလိုပါတယ်။ လာမည့် ၂၀၁၃-၂၀၁၄ခု ဘဏ္ဍာရေးနှစ်မှ ၂၀၁၅-၂၀၁၆ ဘဏ္ဍာရေးနှစ်အထိ (၃)နှစ် စီမံကိန်းလုပ်ငန်းများတွင် လက်ရှိဖြစ်ပေါ်နေသော ဒေ သဈေးနှုန်းများနှင့် လိုက်လျော ညီထွေ ဖြစ်စေရန် ကျောက်ခင်း လမ်း(၁)မိုင်ကို ကျပ်သိန်း (၂၅၀)နှုန်းဖြင့် တိုးမြှင့်ခွင့်ပြု ပေးသွားမည် ဖြစ်ကြောင်း တင်ပြလိုပါတယ်၊ ထို့သို့ဆောင်ရွက်ရာမှာ လိုအပ်ချက် များ ရှိနေပါကလည်း အိန္ဒိယနိုင်ငံ၏ ထောက်ပံ့ဆောင်ရွက်နေတဲ့ မြန်မာ -အိန္ဒိယနယ်စပ်ဒေသ ဖွံ့ဖြိုးမှုဆိုင်ရာလုပ်ငန်း စီမံကိန်းမှာ ထည့် သွင်းနိုင်ရေး လျာထားဆောင်ရွက် သွားမည် ဖြစ်ပါကြောင်း ရှင်းလင်း တင်ပြ အပ်ပါတယ် ခင်ဗျား။ အားလုံး ကျေးဇူးတင်ပါတယ်။</speech>
</section>
<section value="Bill">	
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ နို့ဟုတ် ယင်းကတာဝန်ပေးအပ်သည့် ပုဂ္ဂိုလ်က လာဘ်ပေးလာဘ်ယူမှု ပပျောက်ရေး ဥပဒေကြမ်းနှင့် စပ်လျဉ်း၍ လွှတ်တော် ကိုယ်စားလှယ်များ၏ ဆွေးနွေးချက်များအပေါ် ဥပဒေကြမ်း ကော်မတီ၏ အစီရင်ခံစာကို ပြန်လည်ဖတ်ကြားရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ လာဘ်ပေးလာဘ်ယူမှုပပျောက်ရေး ဥပဒေကြမ်းနှင့် စပ်လျဉ်း၍ အမျိုးသား လွှတ်တော်ကိုယ်စားလှယ်များ၏ အကြံပြု ဆွေးနွေးချက်များအပေါ် ဥပဒေကြမ်းကော်မတီ၏ စိစစ်တင်ပြချက် အစီ ရင်ခံစာကို ဥပဒေကြမ်းကော်မတီ က ပြန်လည်ဖတ်ကြားရှင်းလင်းဖို့ ဖြစ်ပါတယ်</speech>
<speech><mp id="11">ဦးစံထွန်း(အတွင်းရေးမှူး၊ ဥပဒေကြမ်းကော်မတီဝင်)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့် အမျိုးသား လွှတ်တော် ကိုယ်စားလှယ် များ ခင်ဗျား။ ကျွန်တော်ကတော့ အမျိုးသားလွှတ်တော် ဥပဒေကြမ်းကော်မတီ အတွင်းရေးမှူး ဦးစံထွန်း ပဲ ဖြစ်ပါတယ်။ ကျွန်တော့်အနေ နဲ့ လာဘ်ပေးလာဘ်ယူမှုပပျောက်ရေး ဥပဒေကြမ်းနှင့် စပ်လျဉ်းပြီး အမျိုးသားလွှတ်တော်ကိုယ်စားလှယ်များရဲ့ အကြံပြုချက်အပေါ် ကော်မတီ၏ ပြန်လည်စိစစ် တင်ပြချက်အစီရင်ခံစာကို ဖတ်ကြားတင်ပြသွားမှာပဲ ဖြစ်ပါတယ်။ လာဘ်ပေးလာဘ်ယူမှု ပပျောက်ရေး ဥပဒေကြမ်းနှင့် စပ်လျဉ်း၍ အမျိုးသားလွှတ်တော် ကိုယ်စားလှယ်များ၏ အကြံပြုချက်များအပေါ် အမျိုးသားလွှတ်တော် ဥပဒေကြမ်းကော်မတီ၏ ပြန်လည်စိစစ် တင်ပြချက် အစီရင်ခံစာ - နိဒါန်း ၁။ အမျိုးသားလွှတ်တော် ဥပဒေကြမ်းကော်မတီသည် လာဘ်ပေးလာဘ်ယူမှုပပျောက်ရေး ဥပဒေကြမ်နှင့်စပ်လျဉ်း၍ ကော်မတီ၏ လေ့လာတွေ့ရှိချက်နှင့် သဘောထားမှတ်ချက်များကို ၁၃-၇-၂၀၁၂ ရက်နေ့တွင် ကျင်းပပြုလုပ်သော ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး အဋ္ဌမနေ့၌ အစီရင်ခံစာ ဖတ်ကြားခဲ့ပါသည်။ ယင်း နေ့တွင် အမျိုးသားလွှတ်တော်ကိုယ်စားလှယ်(၃)ဦးက အကြံပြု ဆွေးနွေးခဲ့ကြပါသည်။ ယင်းအကြံပြု ဆွေးနွေးချက် များကို လွှတ်တော်က တာဝန်ပေးချက်အရ ထပ်မံ ကြားနာလေ့လာစိစစ်၍ အစီရင်ခံစာ တင်ပြ အပ်ပါသည်။ လေ့လာတွေ့ရှိချက်များ ၂။ လာဘ်ပေးလာဘ်ယူပပျောက်ရေးဥပဒေကြမ်းနှင့် စပ်လျဉ်း၍ အကြံပြု ဆွေးနွေးသည့် အမျိုးသားလွှတ်တော်ကိုယ်စားလှယ်များနှင့် ညှိနှိုင်းခဲ့ရာ အောက်ပါအတိုင်း သဘောတူညီခဲ့ကြပါ သည် -(က) ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ် (၆)၏ ဆွေးနွေးချက်များနှင့် စပ်လျဉ်း၍ - (၁) ဤဥပဒေကြမ်း ပုဒ်မ ၂၊ ပုဒ်မခွဲ (က)တွင် လာဘ်ပေးလာဘ်ယူမှု ပြုလုပ်ရာ၌ အခွင့်အရေး တစ်စုံတစ်ရာ ရထိုက်သော ပုဂ္ဂိုလ်အား ထိုသို့ မရရှိနိုင် အောင် ရာထူးတာဝန်ကို အလွဲသုံးစားပြု၍ ပိတ်ပင်ဟန့်တားခြင်း လည်း အကျုံးဝင်စေရန်အတွက် ဥပဒေနှင့်မညီသော အခွင့်အရေး ပေးရန် သော်လည်းကောင်း စာသား၏နောက်တွင် ဥပဒေနှင့်အညီ ရထိုက်သော အခွင့်အရေးကို မမှန်မကန် ပိတ်ပင်ရန် သို့မဟုတ် ကြန့်ကြာရန်သော် လည်းကောင်း တိုက်ရိုက်ဖြစ်စေ၊ သွယ်ဝိုက်၍ဖြစ်စေ ပြုလုပ်ခြင်းကို ဆိုသည်ဟု ထပ်မံဖြည့်စွက်ရန် ညှိနှိုင်း သဘောတူညီခဲ့ကြပါသည်။ (၂) ဤဥပဒေကြမ်း၏ ပုဒ်မ၂၊ ပုဒ်မခွဲ(ဂ) လာဘ်ပေးလာဘ်ယူမှုကြောင့်ကြွယ်ျမ်းသာလာမှုဆိုသည့်အဓိပ္ပာယ်ဖော်ပြချက်တွင် ကြွယ်ဝချမ်းသာလာခြင်းကို မူလအခြေအနေ (တင်ပြထားသောပိုင်ဆိုင်မှုထက် ပိုမိုများပြားလာခြင်းကို ထင်ရှားစေရန် ကြွယ်ဝချမ်းသာလာခြင်းဆိုသည့် စကားရပ်၏ရှေ့တွင် မူလ အခြေအနေထက် ပို၍ဆိုသည့်စာသားကို ဖြည့်စွက်ရန် ညှိနှိုင်းသဘောတူညီခဲ့ကြပါသည်။ (၃) ဤဥပဒေကြမ်းပုဒ်မ၂၊ ပုဒ်မခွဲ(ဋ) ဘဏ်လုပ်ငန်းဆိုင်ရာစာအုစာတမ်းဆိုသည့်အဓိပ္ပာယ်ဖော်ပြချက်တော် ခေတ်မီဘဏ်လုပ်ငန်းစနစ်တွင် ကွန်ပျူတာထိန်းချုပ်သော Online Banking စနစ်ပါဝင်၍ ခြုံငုံမိစေရန် ကွန်ပျူတာ စာရင်းအင်း မှတ်တမ်းများပါဝင်သည်ဆိုသည့် စကားရအား ထပ်မံဖြည့်စွက် ရန် သဘောတူညီခဲ့ပြီး ပုဒ်မ၂၊ ပုဒ်မခွဲ(ဌ) ငွေကြေးဆိုသည့် အဓိပ္ပာယ်ဖော်ပြချက်တွင် ပုဂ္ဂလိကဘဏ်များနှင့် နိုင်ငံတကာ ငွေကြေးအဖွဲ့များက အသုံးပြု သော ငွေကြေးကဲ့သို့ သုံးစွဲ နိုင်သော တန်ဖိုးသတ်မှတ်ထားသည့် ကတ်ပြား၊ ချက်လက်မှတ်များ အကျုံးဝင်စေရန် မူလစာသာစာချုပ်စာတမ်း တစ်မျိုးမျိုး သို့မဟုတ်လက်မှတ်များ၏ နောက်တွင် အကြွေးဝယ်ကတ်ပြား၊ အလားတူကတ်ပြားနှင့်လက်ဆောင်ချက်လက်မှတ်များကို ဆိုသည်ဟု ထပ်မြည့်စွက်ရန် သဘောတူညီခဲ့ပါသည်။</speech>
<speech type="speaker">လက်ဆောင်ချက်လက်မှတ်ဆိုတာ ဘာကိုဆိုလိုတာလဲ</speech>
<speech><mp id="11">ဦးစံထွန်း၊ ကချင်ပြည်နယ် မဲဆန္ဒနယ်အမှတ်၁၁)</mp>Gift Cheque တွေကို ဆိုလိုတာပါ။ (၄) ဤဥပဒေကြမ်း ပုဒ်မ၃၊ ပုဒ်မခွဲ (ဃ)တွင် နိုင်ငံတော်ပိုင် ပစ္စည်း သာမက ဘဏ္ဍာတော်ငွေကိုပါ လာဘ်ပေး လာဘ်ယူမှုမှ အကာအကွယ်ပေးနိုင် ရန် အတွက် လာဘ်ပေးလာဘ်ယူမှု များကြောင့် နိုင်ငံတော်ပိုင် ပစ္စည်းများ စာသား၏နောက်တွင် နိုင်ငံတော်ဘဏ္ဍာနှင့်အခွန်အရပ်ရပ်ဟု ဖြည့်စွက်ရန် သဘောတူညီခဲ့ပြီး ပုဒ်မ ၇၊ ပုဒ်မခွဲ(က) တွင် ကော်မရှင်နှင့် ကော်မရှင်၏ သက်တမ်းဆိုသည့် စကားရပ်အစား အဓိပ္ပာယ်တိကျမှန်ကန်စေရန်အတွက်ကော်မရှင်နှင့် ကော်မရှင်အဖွဲ့ဝင်များ၏ သက်တမ်းဟု ပြင်ဆင်ဖြည့်စွက် ရန် သဘောတူညီခဲ့ပါသည်။ (၅) ဤဥပဒေကြမ်း၏ ပုဒ်မ၇၊ ပုဒ်မခွဲ(ခ)တွင် ကော်မရှင်အဖွဲ့သည် ကော်မရှင်အဖွဲ့ အသစ်ကို ဖွဲ့စည်းခန့်အပ်တာဝန် ပေးပြီးသည့်အချိန်အထိ ဆိုသည့် စကားရပ်အစား ကော်မရှင်ဟုသာ အဓိပ္ပာယ် ဖွင့်ဆိုချက် ရှိသဖြင့်ကော်မရှင်သည် ကော်မရှင်အသစ်တစ်ရပ်ကို ဖွဲ့စည်းခန့်အပ် တာဝန်ပေး ပြီးသည့်အချိန်အထိ ဟုပြင်ဆင်ရန် သဘောတူညီခဲ့ပါသည်။ (၆) ဤဥပဒေကြမ်း ပုဒ်မ ၂၈ တွင် ဖော်ပြထားချက်အစား စွပ်စွဲခံပုဂ္ဂိုလ်၏ လုပ်ငန်းတာဝန်ရပ်စဲနိုင်ရန် ဌာန/အဖွဲ့အစည်းဆိုင်ရာ လုပ်ထုံးလုပ်နည်း နှင့်အညီ ဆောင်ရွက်ရန်အတွက် ကော်မရှင်သည် စွပ်စွဲခံရသူအပေါ် တရားစွဲဆို အရေးယူရန်အကြောင်း ပေါ်ပေါက်သည့်ကိစ္စ၌ လည်းကောင်း၊ လာဘ်ပေးလာဘ်ယူခြင်းဖြင့် ကြွယ်ဝချမ်းသာလာမှု ဖြစ်နိုင်ဖွယ်ရာ ရှိသည် ဟု ယုံကြည်၍ ပဏာမ စိစစ်ရေးအဖွဲ့ဖြင့် စိစစ်ရန် ဆုံးဖြတ်သည့်ကိစ္စ၌ လည်းကောင်း၊ စွပ်စွဲခံရသူမှာ လုပ်ပိုင်ခွင့်အာဏာ ရှိသူဖြစ်လျှင် ထိုသို့ ဆုံးဖြတ်သည့်နေ့ရက်မှစ၍ ထိုစွပ်စွဲ ခံရသူအား ယင်း၏လုပ်ငန်းတာဝန် များကို ဆက်လက် ဆောင်ရွက်စေခြင်း မပြုရဟု ပြင်ဆင်ရေးသားရန် သဘောတူညီခဲ့ပါသည်။ (ခ) ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ် (၁၂)က ယင်းဆွေးနွေး လိုသည့်အချက်သည် ဦးခင်မောင်ရီ ဆွေးနွေးခဲ့သည့် ဤဥပဒေကြမ်း ပုဒ်မ ၂၊ ပုဒ်မခွဲ (က)တွင် ဖော်ပြထားချက်များနှင် . အကျုံးဝင် ပါ၍ ပြင်ဆင်ချက်များကို သဘောတူ ပါကြောင်း ဦးဂျေယောဝူ၊ ကချင်ပြည်နယ် မဲဆန္ဒနယ်အမှတ် (၁၂)ကလည်း ယင်းအနေဖြင့် ဥပဒေကြမ်း တစ်ရပ်လုံးအား ခြုံ ငုံဆွေးနွေးခြင်းသာ ဖြစ်ကြောင်း ယခု ညှိနှိုင်းပြင်ဆင် ချက်များကို လက်ခံပါကြောင်း သဘောတူညီခဲ့ကြပါသည်။ ကော်မတီ၏သဘောထားမှတ်ချက် ၃။ သို့ပါ၍ လာဘ်ပေးလာဘ်ယူမှုပပျောက်ရေး ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ က မူလအစီရင်ခံစာတွင် တင်ပြခဲ့သည့် အခန်း (၁၀)၊ ပြစ်မှုနှင့်ပြစ်ဒဏ်များအခန်းတွင် ပြစ်ဒဏ်များ အများအနည်း အလိုက် အစီအစဉ်ကျနစေရန်အတွက် ပြောင်းလဲအမှတ်စဉ်ခြင်းနှင့် အမျိုးသားလွှတ်တော် ကိုယ်စားလှယ်(၃)ဦးနှင့် ညှိနှိုင်းသဘောတူညီချက်များအား ဖြည့်စွက် ပြင်ဆင်ခြင်းများကို အမျိုးသားလွှတ်တော်က အတည် ပြုနိုင်ပါရန် တင်ပြအပ်ပါသည်။</speech>
<title>အမျိုးသားလွှတ်တော်ဥက္ကဋ္ဌက လာဘ်ပေးလာဘ်ယူမှု ပပျောက်ရေး ဥပဒေကြမ်းကို တစ်ပိုဒ်ချင်းစီအလိုက် အတည်ပြုရန် အမျိုးသားလွှတ်တော်၏ အဆုံးအော်ရယူခြင်း</title>
<speech type="speaker">အစီအစဉ်(၇) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ လာဘ်ပေးလာဘ်ယူမှု ပပျောက်ရေး ဥပဒေကြမ်းအား တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ် ရယူမှာ ဖြစ်ပါတယ်</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၁)၊ အပိုဒ် ၂(က) လာဘ်ပေးလာဘ်ယူမှု ဆိုသည်မှာ ထိုက်သင့်သည့် အဖိုး စားနား မပေးဘဲ တံစိုး လက်ဆောင်လက်ခံခြင်း သို့မဟုတ် ပေးခြင်း၊ တံစိုးလက်ဆောင် လက်ခံရန်ဖြစ်စေ၊ ပေးရန် ဖြစ်စေ ကမ်းလှမ်းခြင်း၊ ကတိပြုခြင်း၊ ဆွဲဆောင်ခြင်း သို့မဟုတ် တောင်းခံခြင်း တို့ကို လုပ်ပိုင်ခွင့် အာဏာရှိသူက မိမိအတွက်ဖြစ်စေ၊ အခြားသူတစ်ဦးဦး သို့မဟုတ် အဖွဲ့အစည်း တစ်ခုခုအတွက် ဖြစ်စေ ရာထူးတာဝန်ကို အလွဲသုံးစားပြု၍ တစ်စုံတစ်ရာကို ပြုလုပ်ရန် သို့မဟုတ် ထိုသို့ ပြု လုပ်ခြင်းမှ ရှောင်ကြဉ်ရန် သော်လည်းကောင်း၊ သူတစ်ဦးတစ်ယောက်အား ဥပဒေနှင့် မညီသော အခွင့်အရေး ပေးရန်သော်လည်းကောင်း ဥပဒေနှင့်အညီ ရထိုက်သော အခွင့်အရေး ကို မမှန်မကန် ပိတ်ပင်ရန် သို့မဟုတ် ကြန့်ကြာရန်သော်လည်းကောင်း တိုက်ရိုက်ဖြစ်စေ၊ သွယ်ဝိုက်၍ဖြစ်စေ ပြုလုပ်ခြင်းကို ဆိုသည် ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၁)၊ အပိုဒ် ၂(က) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၁)၊ အပိုဒ် ၂(က) သည် ဤဥပဒေကြမ်း ၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ပြင်ဆင်ဖြည့်စွက်ချက် အခန်း(၁)၊ အပိုဒ် ၂(ဂ) လာဘ်ပေးလာဘ်ယူမှုကြောင့် ကြွယ်ဝချမ်းသာလာမှု ဆိုသည်မှာ ရာထူးဆိုင်ရာ လုပ်ပိုင်ခွင့်နှင့်တာဝန်များ ကျင့်သုံးဆောင်ရွက်ရာမှ လာဘ်ပေး လာဘ်ယူမှုဖြင့် ငွေကြေးနှင့် ပစ္စည်းများ တိုးပွားရရှိလာခြင်းကြောင့်သော်လည်းကောင်း၊ ပေးရန်တာဝန်များ လျော့ချခြင်းကြောင့်သော်လည်းကောင်း၊ ငွေကြေးနှင့်ပစ္စည်းများကို မတရားရယူခြင်းကြောင့်သော်လည်းကောင်း၊ မူလအခြေအနေထက်ပို၍ ကြွယ်ဝချမ်းသာလာခြင်းကိုဆိုသည် ဟုပြင်ဆင်ဖြည့်စွက် ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၁)၊ အပိုဒ် ၂(ဂ) ပြင်ဆင် ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း (၁)၊ အပိုဒ် ၂(ဂ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ပြင်ဆင်ဖြည့်စွက်ချက် အခန်း(၁)၊ အပိုဒ် ၂(၎) ဘဏ်လုပ်ငန်းဆိုင်ရာ စာအုပ်စာတမ်း ဆိုရာတွင် ဘဏ်နှင့်ငွေရေး ကြေးရေး အဖွဲ့အစည်းများတွင် အသုံးပြုသော လယ်ဂျာ၊ ဘဏ်နေ့စဉ်လုပ်ငန်း စာအုပ်၊ ရငွေစာအုပ်၊ စာရင်းစာအုပ်နဲ့ ဘဏ်လုပ်ငန်းတွင်အသုံးပြုသောအခြားစာအုပ်နှစာတမ်း အမှတ်အသားများ၊ ကွန်ပျူတာစာရင်းအင်းမှတ်တမ်းများ ပါဝင်သည်ဟု ပြင်ဆင် ဖြည့်စွက်ထားပါတယ်။ ဒီ ပြင်ဆင် ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၁)၊ အပိုဒ် ၂(၎) ပြင်ဆင် ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း (၁)၊ အပိုဒ် ၂(ဋ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၁)၊ အပိုဒ် ၂(ဌ) ငွေကြေးဆိုသည်မှာ မြန်မာနိုင်ငံတော် ဗဟိုဘဏ်က ထုတ်ဝေ ထားသည့် တရားဝင် ငွေဒင်္ဂါး၊ ငွေအကြွေနှင့် ငွေစက္ကူများ လွှဲပြောင်းနိုင်သော စာချုပ်စာတမ်းများဖြစ်သည့် ငွေပေးကတိစာချုပ်များ၊ ငွေလွှဲလက်မှတ်များ၊ ချက်လက်မှတ်များ၊ ငွေချေးစာချုပ်များ၊ ငွေတိုက်စာချုပ်များ၊ ကြွေးမြီအာမခံ စာချုပ်များနှင့် နိုင်ငံခြားသုံးငွေများ၊ နိုင်ငံခြားသုံးငွေများနှင့် ဆက်စပ်နေသော စာချုပ်စာတမ်း တစ်မျိုးမျိုး သို့မဟုတ် လက်မှတ်များ၊ အကြွေးဝယ်ကတ်ပြား၊ အလားတူကတ်ပြားနှင့် လက်ဆောင်ချက်လက်မှတ် များကို ဆိုသည် ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၁)၊ အပိုဒ် ၂(ဌ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၁)၊ အပိုဒ် ၂(ဌ) သည် ဤဥပဒေကြမ်း ၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၂)၊ အပိုဒ် ၃(ဃ) လာဘ်ပေးလာဘ်ယူမှုများကြောင့် နိုင်ငံတော်ပိုင်ပစ္စည်းများ၊ နိုင်ငံတော် ဘဏ္ဍာနှင့် အခွန်အရပ်ရပ်၊ လူ့အဖွဲ့အစည်းနှင့် နိုင်ငံသားများ၏ အခွင့်အရေးနှင့် အကျိုးစီးပွားများကို ထိခိုက်မှုမရှိစေရေးအတွက် အကာအကွယ်ပေးရန် ဟုပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၂)၊ အပိုဒ် ၃(ဃ) ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၂)၊ အပိုဒ် ၃(ဃ) သည် ဤဥပဒေကြမ်း ၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၃)၊ အပိုဒ် ၇(က)၊(ခ) ၊ ၇(က) ကော်မရှင်နှင့် ကော်မရှင်အဖွဲ့ဝင်များ ၏ သက်တမ်းသည် သာမန်အား ဖြင့်နိုင်ငံတော်သမ္မတ၏ သက်တမ်းအတိုင်း ဖြစ်သည်။ (ခ) ကော်မရှင်သည် ကော်မရှင်အသစ်တစ်ရပ်ကို ဖွဲ့စည်းခန့်အပ် တာဝန်ပေးပြီး သည့်အချိန်အထိ မိမိ၏လုပ်ငန်းတာဝန်များကို ဆက်လက်ဆောင်ရွက်ရမည် ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၃)၊ အပိုဒ် ၇(က)၊(ခ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၃)၊ အပိုဒ် ၇(က)၊ (ခ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၅)၊ အပိုဒ် ၂၈ ကော်မရှင်သည် စွပ်စွဲခံရသူအပေါ် တရားစွဲဆို အရေးယူရန်အကြောင်း ပေါ်ပေါက် သည့် ကိစ္စ၌လည်းကောင်း၊ လာဘ်ပေးလာဘ်ယူခြင်းဖြင့် ကြွယ်ဝ ချမ်းသာလာမှု ဖြစ်နိုင်ဖွယ်ရာ ရှိသည်ဟု ယုံကြည်၍ ပဏာမ စိစစ်ရေးအဖွဲ့ဖြင့် စိစစ်ရန် ဆုံးဖြတ်သည့်ကိစ္စ၌ လည်းကောင်း၊ စွပ်စွဲခံရသူမှာ လုပ်ပိုင်ခွင့်အာဏာ ရှိသူဖြစ်လျှင် ထိုသို့ဆုံးဖြတ်သည့် နေ့ရက်မှစ၍ ထိုစွပ်စွဲခံ ရသူအား ယင်း၏ လုပ်ငန်းတာဝန်များကို ဆက်လက်ဆောင်ရွက်စေခြင်း မပြုရ ဟု ပြင်ဆင်ထား ပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အခန်း(၅)၊ အပိုဒ် ၂၈ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၅)၊ အပိုဒ် ၂၈ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ) က္ကဋ္ဌ၊ အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၁၀)၊ အပိုဒ် ၅၉၊ ၆၀၊ ၆၁၊ ဥပဒေကြမ်းကော်မတီက မူလအပိုဒ် ၅၉ အား ၆၁ အဖြစ်လည်းကောင်း၊ မူလအပိုဒ် ၆၀ အား ၅၉ အဖြစ်လည်းကောင်း၊ မူလအပိုဒ် ၆၁ အား ၆၀ အဖြစ်လည်းကောင်း အမှတ်စဉ် ပြောင်းလဲပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် မူလအပိုဒ် ၅၉၊ ၆၀၊ ၆၁ သည် ပြင်ဆင်ထား သည့် အမှတ်စဉ်အတိုင်း အတည်ဖြစ်သည်။ (ဩဘာသံများ)</speech>
<speech type="speaker">ယခုအဆိုမှာ ဤဥပဒေကြမ်း အပိုဒ် ၁ မှ ၇၂ တို့သည် ဤဥပဒေကြမ်း ၏ အစိတ်အပိုင်း ဖြစ်သင့်သည်</speech>
<speech type="speaker">ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် အပိုဒ် ၁ မှ ၇၂ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ယခု အဆိုမှာ ဤဥပဒေကြမ်း အမည်သည် ဤဥပဒေကြမ်း၏ အစိတ်အပိုင်း ဖြစ်သင့်သည်</speech>
<speech type="speaker">ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် ဤဥပဒေ ကြမ်း၏ အမည်သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<title>ဘဏ္ဍာရေးနှင့်ဥပဒေရေးရာကော်မရှင်ကလာဘ်ပေးလာဘ်ယူမှုပပျောက်ရေးဥပဒေကြမ်းကို အတည်ပြုရန် အဆိုတင်သွင်းခြင်းနှင့် လွှတ်တော်ကိုယ်စားလှယ် တစ်ဦးက ထောက်ခံခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၁၅၈၊ နည်းဥပဒေခွဲ(က)အရ လာဘ်ပေးလာဘ်ယူမှု ပပျောက်ရေး ဥပဒေကြမ်းကို အမျိုးသားလွှတ်တော် က အတည်ပြုပေးဖို့ ဘဏ္ဍာရေးနှင့်ဥပဒေရေးရာကော်မရှင်က အဆိုတင်သွင်းရန် ဖြစ်ပါတယ်။</speech>
<speech><mp id="95">ဦးအောင်ထွန်း (ဥက္ကဋ္ဌ၊ ဘဏ္ဍာရေးနှင့် ဥပဒေရေးရာ ကော်မရှင်)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသားလွှတ်တော် ဘဏ္ဍာရေးနှင့် ဥပဒေရေးရာ ကော်မရှင်က တင်သွင်းထားခဲ့တဲ့ လာဘ်ပေးလာဘ်ယူမှု ပပျောက်ရေးဥပဒေကြမ်းကို အမျိုးသားလွှတ်တော်က အတည်ပြု ပေးပါရန် ကျွန်တော် ဘဏ္ဍာရေးနှင့်ဥပဒေရေးရာ ကော်မရှင် ဥက္ကဋ္ဌ မကွေးတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးအောင်ထွန်း မှ အဆို တင်သွင်း အပ်ပါတယ်ခင်ဗျား။</speech>
<speech type="speaker">အဆိုကို ထောက်ခံမယ့် အမျိုးသားလွှတ်တော် ကိုယ်စားလှယ်ကို ဖိတ်ခေါ်ပါတယ်</speech>
<speech><mp id="159">ဦးဉာဏ်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၃)</mp>ဥက္ကဋ္ဌကြီး ခင်ဗျား။ ဘဏ္ဍာရေးနှင့် ဥပဒေရေးရာ ကော်မရှင်က လာဘ်ပေးလာဘ်ယူမှု ပပျောက်ရေး ဥပဒေကြမ်းကို အတည်ပြု ရန် အဆိုတင်သွင်းခြင်းအား ဧရာဝတီတိုင်းဒေသကြီး မဲဆန္ဒနယ်အမှတ် (၃) အမျိုးသားလွှတ်တော် ကိုယ်စားလှယ် ကျွန်တော် ဦးဉာဏ်လင်း က ထောက်ခံအပ်ပါတယ်။</speech>
<title>အမျိုးသားလွှတ်တော်က္ကဌက လာဘ်ပေးလာဘ်ယူမှု ပပျောက်ရေး ဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခုအဆိုမှာ လာဘ်ပေး လာဘ်ယူမှု ပပျောက်ရေး ဥပဒေကြမ်းကို ပြင်ဆင်ထားသည့်အတိုင်း အတည်ပြု ရန် ဖြစ်ပါတယ်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်ကသဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် လာဘ်ပေးလာဘ်ယူမှု ပပျောက်ရေး ဥပဒေကြမ်းသည် ပြင်ဆင်ထားသည့်အတိုင်း အတည်ဖြစ်သည်။ (ဩဘာသံများ)</speech>
<speech type="speaker">ယခုအပတ် လွှတ်တော်မှာ ဥပဒေကြမ်းတွေ များပြားပါတယ်။ ဒါကြောင့် ဥပဒေကြမ်းကော်မတီက အားစိုက်ခွန်စို က်နဲ့ အမြန်ဆောင်ရွက်ပေးဖို့ လိုပါတယ်။ လွှတ်တော်ကိုယ်စားလှယ်များကလည်း မေးခွန်းများနဲ့ ပတ်သက်လို့ သိပ်ပြီးအရေးမကြီးဘူး ထင်တဲ့ မေးခွန်းဆိုရင် ကြယ်ပွင့်မပြ မေးခွန်းအဖြစ် ပြောင်းလဲဆောင်ရွက်ပေးဖို့ တိုက်တွန်း ပန်ကြားလိုပါတယ်</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်(၁၉)ရက်မြောက်နေ့ အစည်းအဝေး ရပ်နားကြောင်းနှင့် (၂၀)ရက်မြောက်နေ့ အစည်းအဝေး ဆက်လက်ကျင်းပမည့်နေ့ရက်နှင့် အချိန်ကိုကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော် စတုတ္ထပုံ မှန်အစည်းအဝေး(၁၉)ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၀)ရက်မြောက်နေ့ကို ၂၀၁၂ ခုနှစ်၊ ဩဂုတ်လ ၆ ရက် (တနင်္လာနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၁၉)ရက်မြောက်နေ့ အစည်းအဝေးကို ၁၀:၅၅ နာရီအချိန်တွင် ရပ်နားပါသည်။</p>
</postface>
</transcript>
</doc>
