<doc>
<docinfo>
<docno>01-01-13.xml</docno>
<pdf>01-01-13.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ်အမျိုးသားလွှတ်တော် ပုံမှန်အစည်းအဝေး ၁၃ ရက်မြောက်နေ့မှတ်တမ်း</title>
<date value='22-03-2011'>၁၃၇၂ ခုနှစ်၊ တပေါင်းလပြည့်ကျော် ၃ ရက် (၂၀၁၁ ခုနှစ်၊ မတ်လ ၂၂ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ပုံမှန်အစည်းအဝေး ၁၃ ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့်က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး၊ လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ပုံမှန်အစည်းအဝေးရဲ့ ၁၃ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ၁၃ ရက်မြောက်နေ့ အစည်းအဝေးအထမြောက်ကြောင်းနှင့်အစည်းအဝေးစတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်မျခင်ဗျား ။ ဒီကနေ့ ကျင်းပတဲ့ ပထမအကြိမ် အမျိုးသားလွှတ်တော် ပုံမှန်အစည်းအဝေး ���၃ ရက်မြောက်နေ့မှာ အမျိုးသား လွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့် ရှိတဲ့ ကိုယ်စားလှယ်ဦးရေ စုစုပေါင်း (၂၂၃) ဦး ရှိပြီး၊ ဒီကနေ့ အစည်းအဝေးကို (၂၂၀) ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ် ဦးရေ စုစုပေါင်းရဲ့ (၉၈.၆၅) ရာခိုင်နှုန်း ရှိပြီး တက်ရောက်တဲ့ ကိုယ် စားလှယ် ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့ အတွက် အမျိုးသားလွှတ်တော်ဆိုင်ရာ ဥပဒေ ပုဒ်မ ၄၀ နဲ့ နည်းဥပဒေ ၂၁ ၊ နည်းဥပဒေခွဲ (က)နဲ့ (ဂ)တို့အရ အစည်းအဝေးအထမြောက်ကြောင်းနဲ့ အစည်းအဝေး စတင် ကျင်းပကြောင်းကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်ဆိုင်ရာနည်းဥပဒေ၄ ၊ နည်းဥပစ္ဆေ(ခ)အရ ပထမအကြိမ် အမျိုးသားလွှတ်တော်ပုံမှန် အစည်းအဝေးရဲ့ ၁၃ ရက်မြောက်နေ့အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ဆိုင်ရာ နည်း ဥပဒေ ၄ ၊ နည်းဥပဒေခွဲ(ဂ) ၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိ ကိုယ်တိုင်သော် လည်းကောင်း ၊ မိမိအတွက် အခြားလွှတ်တော်ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ် များရှိလျှင် ယခုခွင့်ပန်ကြားဖို့ ဖြစ်ပါတယ်။</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">ယနေ့ ခွင် ပန်ကြားမှု မရှိတဲ့အတွက် ပထမအကြိမ် အမျိုးသား လွှတ်တော်ပုံမှန်အစည်းအဝေး၁၃ ရက်မြောက်နေ့ကိုတက်ရောက်ခွင့်ရှိတဲ့ အမျိုးသား လွှတ်တော် ကိုယ်စားလှယ် ဦးရေမှာ(၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ(၃)ဦး၊ စုစုပေါင်း ခွင့်ပန်ကြား၍ အမျိုးသား လွှတ်တော်က ခွင့်ပြုထားသူ(၃)ဦးဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄ ၊ နည်းဥပ ဒေခွဲ(ဂ)၊ နည်းဥပဒေ ခွဲငယ်(၂)အရ ယခုလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">အမျိုးသားလွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<title>ဥပဒေပြင်ပ၌ လက်နက်စွဲကိုင်လျက် နိုင်ငံတော်အစိုးရကို ဆန့်ကျင် လျက်ရှိသေးသည့် အဖွဲ့အစည်းများနှင့် စပ်လျဉ်းသည့်မေးခွန်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခုအမျိုးသား လွှတ်တော် သို့ အမျိုးသားလွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာ ဖြစ်ပါတယ်။ ပထမဦးစွာ ကချင်ပြည်နယ် မဲဆန္ဒနယ်အမှတ်(၄)မှ ဦးစခုန်တိန့်ယိန်းက ဥပဒေပြင်ပ၌ လက်နက်စွဲကိုင်လျက် နိုင်ငံတော်အစိုးရကို ဆန့်ကျင်လျက်ရှိသေးသည့် အဖွဲ့အစည်းများနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="4">ဦးစခုန်တိန့်ယိန်း၊ ကချင်ပြည်နယ် မဲဆန္ဒနယ်အမှတ်(၄)</mp>လေးစားရပါသော အမျိုးသားလွှတ်တော် ဥက္ကဋ္ဌကြီးခင်ဗျား။ လေးစားရပါသော အမျိုးသားလွှတ်တော် ကိုယ်စားလှယ်တော်ကြီးများခင်ဗျား။ လေးစားရပါသော နိုင်ငံတော်အစိုးရတာဝန်ရှိပုဂ္ဂိုလ် အကြီးအကဲများ အားလုံး တို့သည် ကိုယ်စိတ် နှစ်ဖြာသော ကျန်းမာချမ်းသာခြင်းနှင့် လိုအင် ဆန္ဒပြည့်ဝသော မင်္ဂလာအပေါင်းနှင့် ခညောင်းကြပါစေကြောင်း နှုတ်ခွန်းဆက်သလျက် ဂုဏ်ပြု အပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ်ဦးစခုန်တိန့်ယိန်းဖြစ်ပါတယ်။ အမျိုးသားလွှတ်တော်အစည်းအဝေးတွင် ကျွန်တော် တင်ပြထားသော မေးခွန်းမှာ အောက်ပါအတိုင်းဖြစ်ပါတယ်။ ပြည်ထောင်စုမြန်မာနိုင်ငံတော်ကြီးသည်နှစ်ပေါင်းရာချီရှည်လျားသောပဒေသရာဇ် အုပ်စိုးမှုနှင့် နယ်ချဲ့သမားများက ကျူးကျော်သိမ်းပိုက်ပြီး တိုင်းရင်းသားလူမျိုး ပြည်သူများကို သွေးခွဲအုပ်စိုးခဲ့သဖြင့် တိုင်းရင်းသားပြည်သူများ၏ စည်းလုံးညီညွတ်မှုသည် ဖြိုခွဲဖျက်ဆီး ခံခဲ့ကြရပါတယ်။ ၁၉၄၈ ခုနှစ်၊ ဇန်နဝါရီလ(၄)ရက်လွတ်လပ်၍အချုပ်အခြာအာဏာပိုင် နိုင်ငံတော် ပေါ်ထွန်း လာချိန်တွင် လွတ်လပ်ရေးနှင့် အတူတိုင်းရင်းသားလူမျိုးအချို့ သည် နိုင်ငံရေး နှင့် လူမျိုးရေးအစွဲအလမ်းကို အကြောင်းပြုပြီး လက်နက်ကိုင်စွဲကာ နိုင်ငံတော်အစိုးရကို ဆန့်ကျင် တိုက်ခိုက်လာခဲ့ကြပါတယ်။ နိုင်ငံတော်ကြီးဖွံ့ဖြိုးတိုးတက်မှုကို ကြီးစွာသော အနှောင့်အယှက် တားဆီးမှုကြီး ဖြစ်ပေါ်စေခဲ့ ပါတယ်။ လက်နက် စွဲကိုင်ကာ ဆူပူသောင်းကျန်း ခဲ့ကြသည့် တိုင်းရင်းသားလူမျိုးအားလုံးတို့သည်လည်း ဖွံ့ဖြိုးတိုးတက်မှု လုံးဝ မရရှိဘဲ အလွန်ဆင်းရဲကာ ခေတ်နောက်ကျ ကျန်ရစ်နေခဲ့ကြရပါတယ်။ တိုင်းရင်းသားစည်းလုံးညီညွတ်မှု ပျက်ပြားသဖြင့် ဖွံ့ဖြိုး တိုးတက်ရေးကို အပြည် အဝ အကောင်အထည်ဖော် ဆောင်ရွက်နိုင်ခြင်းမရှိစေဘဲ ဖြစ်နေခဲ့ ရပါတယ်။ အေးချမ်းသာယာ ပြီး တည်ငြိမ်လုံခြုံ သော ပတ်ဝန်းကျင် တည်ဆောက်နိုင်မှသာလျှင် ဖွံ့ဖြိုးတိုးတက်နိုင်ကြမည် ဖြစ်ပါတယ်။ နိုင်ငံတော်အစိုးရကို လက်နက်ကိုင် ဆန့်ကျင်နေကြသော တိုင်းရင်းသားအဖွဲ့များ သည် နိုင်ငံတော်၏ အကူအညီ၊ အထောက်အပံ့ မရရှိနိုင်ကြခြင်းကြောင့် နိုင် ငံရေး၊ စီးပွားရေး၊ ပညာရေး၊ ကျန်းမာရေးဘက်ပေါင်းစုံမှဆုံးရှုံးနေကြရပါတယ်။ လက်နက်ကိုင်လမ်းစဉ်ကိုစွန့်ွှတ် ပြီး ငြိမ်းချမ်းသာယာသည့် ဘဝသစ်သို့ ပြောင်းလဲ ရပ်တည်ကြမှသာလျှင် တိုးတက်ဖွံ့ဖြိုးလာနိုင် ကြမည်ဖြစ်ပါတယ်။ တိုင်းရင်းသားစည်းလုံးညီညွတ်မှု တည်ဆောက်နိုင်ခြင်းသည် ပြည်ထောင်စု မပြိုကွဲရေးကိုလည်းကောင်း၊ အချုပ်အခြာအာဏာတည်တံ့ ခိုင်မြဲရေး ကိုလည်းကောင်း ခိုင်ခိုင် မာမာတည်ဆောက်နိုင်ခြင်း ဖြစ်စေမည်ဖြစ်ပါတယ်။ နိုင်ငံတော်အစိုးရ အဆက်ဆက်သည် ငြိမ်းချမ်းရေးရရှိစေရန် ဖိတ်ခေ ဆွေးနွေး မှုများပြုလုပ်ခဲ့ကြပါတယ်။ ငြိမ်းချမ်းရေးဆွေးနွေးပွဲများ အောင်မြင်မှုမရရှိခဲ့သဖြင့်စစ်ဆင် တိုက်ခိုက်ခြင်းများဖြင့် ဖြေရှင်းခဲ့ကြရပါတယ်။ စစ်ဆင်တိုက်ခိုက်ဖြေရှင်းရမှုကြောင့် လက်နက် စွဲကိုင်ကာ ဥပဒေပြင်ပတွင် လှုပ်ရှားနေသော အဖွဲ့အစည်းများ စွာတို့၏ အင်အားများမှာလည်း ဆုတ်ယုတ်ကျဆင်းသွားကြရပြီးနယ်စွန်နယ်ဖျားများသို့ပြောင်းရွှေ့ သွားကြရသဖြင့် ပြည်ထောင်စု ၏ ကျယ်ဝန်းသော နယ် မြေများသည် တည်ငြိမ်အေးချမ်းမှု ရရှိလာပြီး ဖွံ့ဖြိုးတိုးတက်အောင် ဆောင်ရွက်လာနိုင်သည့် ကောင်းကျိုးများ ရရှိလာခဲ့ပါတယ်။ တစ်တိုင်းတစ်ပြည်လုံး နယ်စွန်နယ်ဖျားမကျန် ငြိမ်းချမ်းသာယာပြီး တရားဥပဒေ စိုးမိုးမှု အပြည့်အစုံ တည်ဆောက်နိုင်မှသာလျှင် နိုင်ငံတော်၏ တိုးတက်ဖွံ့ဖြိုးမှု စီမံကိန်းကြီးများစွာကိုအကောင်အထည်ဖော်ဆောင်ရွက်နိုင်မည်ဖြစ်ပါတယ်။ ခေတ်နောက်ကျကျန်နေခဲ့သော တိုင်းရင်းသားလူမျိုးပေါင်းစုံ ပြည်သူတို့ကို လည်း ဖွံ့ဖြိုးတိုးတက်လာစေနိုင်မည် ဖြစ်ပါတယ်။ တပ်မတော်အစိုးရလက်ထက်ဖြစ်သည့် ၁၉၉၀ခုနှစ်မှ၂၀၀၉ခုနှစ်အထိနှစ်ကာလ များတွင် တိုင်းရင်းသားလက်နက်ကိုင်အဖွဲ့ အစည်းများစွာနှင့် အပစ်အခတ်ရပ်စဲပြီး စစ်ရေး တိုက်ခိုက်မှုများရပ်ဆိုင်းခဲ့ရာမှ ဒေသများစွာတို့ ဖွံ့ဖြိုးတိုးတက်လာခဲ့ပါတယ်။ ငြိမ်းချမ်းရေး ကြောင့် ဖွံ့ဖြိုး တိုးတက်မှု ရရှိခံစားလာခဲ့ကြရ သည့် တိုင်းရင်းသားလူမျိုးစု ပြည်သူများသည် ငြိမ်းချမ်းရေးကိုတန်ဖိုးထား ကြပါတယ်။ ငြိမ်းချမ်းရေးပျက်စီးသွားပြီး ဖွံ့ဖြိုးတိုးတက်မှု ဆုတ်ယုတ် ကျဆင်းသွားမည့်အရေးကို အထူးစိုးရိမ်နေကြပါတယ်။ ယခုအခါ တိုင်းရင်းသားအဖွဲ့အစည်းအချို့သည် ထာဝရငြိမ်းချမ်းရေး တည်ဆောက်နိုင်ခဲ့ကြပြီးဖြစ်ပါတယ်။ တရားဥပ ဒေ၏စိုးမိုးမှုကိုလည်း ခံယူရရှိနေကြပြီး ဖြစ်ပါတယ်။သို့သော်လည်းအချို့သောအဖွဲ့အစည်းများသည် ထာဝရငြိမ်းချမ်းရေးနှင့်ဖွံ့ဖြိုးတိုးတက် ရေးအတွက် အပြောင်းအလဲပြုရန် အဆင်သင့်မဖြစ် ကြသေးသည်ကို တွေ့ရှိနေရပါတယ်။ ငြိမ်းချမ်းရေးပျက်ပြားပြီး လက်နက်ကိုင် အကြမ်းဖက်တိုက်ခိုက်သည့် လှုပ်ရှားမှုများကြောင့် နိုင်ငံတော်နဲ့ တိုင်းရင်းသားပြည်သူအပေါင်းတို့၏ အသက်အိုးအိမ်စည်းစိမ်ကို ထိခိုက် စေမည့် အန္တရာယ်များ စွဲကျန်နေသေးသဖြင့် အထူးစိတ်မကောင်းဖြစ်ရပါတယ်။ လက်နက်ကိုင်စွဲပြီး နိုင်ငံတော် အစိုးရကို ဆန့်ကျင်သည့် လှုပ်ရှား မှုများသည် ပြည်ထောင်စု မြန်မာနိုင်ငံတော်ကြီး ငြိမ်းချမ်းသာယာ ဖွံ့ဖြိုးတိုးတက်မှုကို မလိုလားသော နိုင်ငံတော်နဲ့ တိုင်းရင်းသားပြည်သူများကို ဒုက္ခပေးမည့် ရန်သူများကို ဓားရိုးကမ်းမည့် အန္တရာယ် ရှိစေပါတယ်။ ဥက္ကဋ္ဌကြီးနဲ့ လွှတ်တော်ကိုယ်စားလှယ်တော်ကြီးများခင်ဗျား။ နိုင်ငံတော်ကို အန္တရာယ်ဖြစ်စေမည့် မီးစများကို ငြိမ်းသတ်ကြရပါမယ်။ လက်နက်စွဲကိုင် တိုက်ပွဲဝင်ခြင်း သည်သာ မျိုးချစ်လုပ်ရပ် ဟုမှားယွင်းစွာခံယူပြီး မိမိတို့၏ တိုင်းရင်းသားလူမျိုးစုများအား မိမိတို့ ကိုယ်တိုင် သေကြောင်း ကြံစည်နေကြသည့် လှုပ်ရှားမှုမှ လွတ်မြောက် အောင် ကယ်တင်ရန်မှာ နိုင်ငံတော်အစိုးရ၏ တာဝန်ဖြစ်နေပါတယ်။ နိုင်ငံတော်နှင့် တိုင်းရင်းသားပြည်သူတို့၏ အကျိုးအတွက် ငြိမ်းချမ်းရေးနှင့် ဖွံ့ဖြိုးတိုးတက်ရေးကို အကောင်အထည်ဖော်ဆောင်ရွက်နိုင်ရန် နိုင်ငံတော်အစိုးရက မလွဲမသွြိုးပမ်းဆောင်ရွက်ရတော့မည် ဖြစ်သဖြင့် “ငြိမ်းချမ်းသာယာပြီး နိုင်ငံတော်ကြီး ဘက်ပေါင်းစုံမှ ဖွံ့ဖြိုးတိုးတက်မှု လုပ်ငန်းစဉ် အကောင် အထည်ဖော်ဆောင်ရွက်နိုင်ရေးအတွက် တရားဥပဒေ စိုးမိုးမှု တည်ဆောက်ရာတွင် ဥပဒေပြင်ပ၌ လက်နက်စွဲကိုင်လျက် နိုင်ငံတော်အစိုးရကို ဆန့်ကျင် လျက်ရှိသေးသည့် အဖွဲ့အစည်း များကို မည်သို့သော အစီအမံများ ဖြင့် ဖြေရှင်း ဆောင်ရွက် ကြရပါမည်နည်း ဟူသောမေးခွန်းကို မေးမြန်းရခြင်းဖြစ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ကချင်ပြည်နယ်၊ မဲဆန္ဒနယ်အမှတ် (၄)မှ ဦးစခုန်တိန့်ယိန်းရဲ့ မေးမြန်းချက်ကို ပြန်ကြားရေးဝန်ကြီးဌာန ဝန်ကြီးက ဖြေကြားပေးဖို့ ဖြစ်ပါတယ်</speech>
<speech><agency id="88">ဦးကျော်ဆန်းဝန်ကြီး၊ ပြန်ကြားရေးဝန်ကြီးဌာန္)</agency>လေးစားအပ်ပါသော ဥက္ကဋ္ဌကြီးနဲ့တကွ အမျိုးသားလွှတ်တော်ကိုယ်စားလှယ်များခင်ဗျား။ အားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်ဂလာအပေါင်းနဲ့ပြည့်စုံပါစေလို့ ဆုမွန်ကောင်းတောင်းရင်း နှုတ်ခွန်း ဆက်သအပ်ပါတယ်။ ကချင်ပြည်နယ်၊ အမျိုးသားလွှတ်တော်ကိုယ်စားလှယ် ဦးစခုန်တိန့်ယိန်းက ငြိမ်းချမ်းရေးကြောင့် ဖွံ့ဖြိုးတိုးတက်မှုတွေကို ရရှိ ခံစားနေကြရတဲ့ တိုင်းရင်းသားလူမျိုးစုများက ငြိမ်းချမ်းရေးကို တန်ဖိုးထားလေး စားပါကြောင်း ငြိမ်းချမ်းရေး ပျက်ပြားပြီး ဖွံ့ဖြိုးတိုးတက် မှုများ ဆုတ်ယုတ်ပျက်ပြားသွားမှာကို အထူးစိုးရိမ်နေရပါကြောင်း၊ သို့ပါ၍ ယခု အခါ “ဥပဒေပြင်ပမှ လက်နက်စွဲကိုင်ပြီး နိုင်ငံတော်ကို ဆန့်ကျင်နေသေးတဲ့ အဖွဲ့အစည်းများကို မည်သို့သော အစီအမံများနှင့် ဆောင်ရွက်ကြမလဲ” ဆိုတဲ့ မေးခွန်းကို မေးမြန်းသွားတာ ကိုယ်စားလှယ်ကြီးများ အားလုံးကြားသိခဲ့ကြပြီးဖြစ်ပါတယ။ဒီမေးခွန်းကိုနိုင်ငံတော်အစိုးရရဲ့ ပြောရေးဆိုခွင့် အာဏာပိုင် အဖွဲ့ခေါင်းဆောင်အနေနဲ့ ဖြေကြားသွားမှာဖြစ်ပါတယ်။ ဥက္ကဋ္ဌကြီးနဲ့ကိုယ်စားလှယ်ကြီးများခင်ဗျား။ တိုင်းရင်းသားလူမျိုးစုများကငြိမ်းချမ်း ရေးကို လေးစား တန်ဖိုးထားကြသလို၊ မြတ်နိုးတန်ဖိုးထားကြသလို နိုင်ငံတော်အစိုးရအနေနဲ့ လည်း ငြိမ်းချမ်းရေးကို မြတ်နိုး တန်ဖိုးထားလေးစားပါတယ်။ တိုင်းရင်းသားလူမျိုးစုအများက ငြိမ်းချမ်းရေးပျက်ပြားပြီး ဖွံ့ဖြိုး တိုးတက်မှုများ ဆုတ်ယုတ်သွားမှာကို စိုးရိမ်သလို နိုင်ငံတော် အစိုးရအနေနဲ့လည်း ငြိမ်းချမ်းရေးပျက်ပြားပြီး ဖွံ့ဖြိုးတိုးတက်မှုများ ကျဆင်းသွားမှာကို မလိုလား ပါဘူး။ ဒါကြောင့် နိုင်ငံတော်အစိုးရအနေနဲ့ ယနေ့အခါ မှာ ရရှိထားတဲ့ တည်ငြိမ် အေးချမ်းမှုကို ဆက်လက်ပြီးတော့ တည်မြဲအောင် ၊ ရရှိထားတဲ့ ငြိမ်း ချမ်းရေးပိုမိုကျယ်ပြန့်ပြီး အပြည့်အဝနဲ့ ထာဝရငြိမ်းချမ်းရေးအဆင့်ကို တက်လှမ်းနိုင်အောင် မှန်ကန်တဲ့စေတနာ၊ မြော်မြင်တဲ့အသိ၊ စာနာနားလည်တဲ့စိတ်ထားများနဲ့ ကြိုးပမ်းဆောင်ရွက်လျက်ရှိပါတယ်။ ဒီနေရာမှာ အလျဉ်းသင့် တာမို့ နိုင်ငံတော်အစိုးရရဲ့ ငြိမ်းချမ်းရေးနဲ့ ဖွံ့ဖြိုး တိုးတက်ရေးဆောင်ရွက်မှုတွေကို အနည်းငယ် ရှင်းလင်တင်ပြလိုပါတယ်။ ကိုယ်စားလှယ် ကြီးများအားလုံး သိကြပြီးဖြစ်တဲ့အတိုင်၁၉၈၈ ခုနှစ်မှာ ပြည်တွင်းပြည်ပ ပယောဂတွေကြောင့် မင်းမဲ့စရိုက်များလွှမ်းမိုးကာ အုပ်ချုပ်မှုယန္တရားများ ပျက်ပြားပြီး တိုင်းပြည်ပြို ကွဲပျက်စီး တော့မယ့် အခြေအနေကိုဆိုက်ရောက်တာမို့ တပ်မတော်က တိုင်းပြည် တာဝန်ကိုယူခဲ့ရပါတယ်။ အဲဒီလို တိုင်းပြည်တာဝန်ကို ယူခဲ့ရတဲ့အချိန်ကစပြီး ဦးတည်ချက် (၁၂)ရပ် ချမှတ်တယ်။ အဲဒီဦးတည်ချက် (၁၂)ရပ်မှာ နိုင်ငံရေး ဦးတည်ချက် (၄)ရပ် ပါဝင်တယ်။ အဲဒီနိုင်ငံရေးဦးတည်ချက် (၄)ရပ်မှာ အမျိုးသားပြန်လည်စည်းလုံး ညီညွတ်ရေးကို ဖော်ဆောင်မယ်လို့ ပြဋ္ဌာန်းပြီး တော့ အဲဒီကတည်းက နိုင်ငံတော်တည်ငြိမ်အေးချမ်းအောင်၊ ငြိမ်းချမ်းရေးရအောင်၊ ဖွံ့ဖြိုးတိုးတက်အောင် ကြိုးပမ်းဆောင်ရွက်ခဲ့တာ အားလုံးအသိပါပဲ။ ဖွံ့ဖြိုးတိုးတက်မှုအတွက်ဆိုရင် တည်ငြိမ်အေးချမ်းမှုနဲ့ ငြိမ်းချမ်းမှုဟာအဓိကကျတယ်။ ငြိမ်းချမ်းမှု မရှိဘဲနဲ့ဖွံ့ဖြိုးတိုးတက်မှုဘယ်လိုမှတည်ဆောက်လို့ရနိုင်မှာမဟုတ်ပါဘူး။ဒီနေရာမှာကျွန်တော်တို့ နိုင်ငံရဲ့ ငြိမ်းချမ်းရေးသမိုင်းကို ပြန်ကြည့်ရင် ၁၉၄၈ ခုနှစ် လွတ်လပ်ရေးရကတည်းက ရသည်မှ ၁၉၆၂ ခုနှစ် တော်လှန်ရေးကောင်စီတာဝန်ယူတဲ့အထိ ရော င်စုံသောင်းကျန်းမှုများကြောင့် နိုင်ငံတော်မှာ တည်ငြိမ်အေးချမ်းမှု၊ ငြိမ်းချမ်းမှု လုံးဝမရှိခဲ့ပါ။ အလားတူပါပဲ ၁၉၆၂ ခုနှစ်ကနေ ၁၉၈၈ ခုနှစ်အထိ ကာလမှာလည်း တိုင်း ပြည်တည်ငြိမ်အေးချမ်းမှု အတိုင်း အတာတစ်ခုအထိ တိုးတက်ရရှိအောင်ဆောင်ရွက်နိုင်ခဲ့သော်လည်း တည်ငြိမ်အေးချမ်းမှုနဲ့ငြိမ်းချမ်းမှုဟာ အားနည်း လျက်ဘဲ ရှိခဲ့ပါသေးတယ်။ ဒါကြောင့် ၁၉၄၈ ခုနှစ်ကနေ ၁၉၈၈ ခုနှစ်အထိ တာဝန်ယူခဲ့ကြတဲ့ အစိုးရအသီးသီးက နိုင်ငံတော်မှာ ငြိမ်းချမ်းရေးကို တည်ဆောက်နိုင်အောင် ကြိုးပမ်းခဲ့ကြ ပါတယ်။ ဒါပေမယ့်လည်း ထိရောက်အောင်မြင်တဲ့ငြိမ်းချမ်းရေးကို တည်ဆောက်နိုင်ခဲ့ခြင်း မရှိပါဘူး။အားလုံးကိုယ်စားလှယ်ကြီးများအသိပါပဲ။အဲဒီလိုမတည်ဆောက်နိုင်ခဲ့တဲ့အတွက်လည်း ကျွန်တော်တို့ နိုင်ငံတော်ရဲ့ ဖွံ့ဖြိုးတိုးတက်ရေးဟာလည်း ထိထိ ရောက်ရောက် အောင���အောင် မြင်မြင် ဘာမှမရှိခဲ့ပါဘူး။ ဒါ့ကြောင့် နိုင်ငံတော်ကို တာဝန်ယူခဲ့ရတဲ့ တပ်မတော် နဲ့ တပ်မတော်ရဲ့ ခေါင်းဆောင် နိုင်ငံတော်အကြီးအကဲက အဲဒီအတိတ်က ဖြစ်ခဲ့တဲ့ ဖြစ်စဉ်များကို သင်ခန်းစာယူပြီး ယခင့်ယခင် အစိုးရများက ကျင့်သုံးခဲ့တဲ့ ငြိမ်းချမ်းရေးနည်းလမ်းနဲ့လည်း မတူတဲ့ ထိရောက်အောင်မြင်အောင်လည်း ငြိမ်းချမ်းရေးကို ဖော်ဆောင်နိုင်မယ့် ငြိမ်းချမ်းရေးနည်းလမ်းသစ်ကို ဖော်ဆောင် နိုင်ခဲ့ပါတယ်။ အဲဒီလိုရှာကြံပြီး ငြိမ်းချမ်းရေးနည်းလမ်းသစ်ဖြစ်တဲ့၊ နိုင်ငံရေးအမြတ် မထုတ်တဲ့၊ စေတနာအရင်းခံတဲ့၊ ပကတိအရှိတရားများနဲ့လည်း ညီညွတ်တဲ့ ၊ ဒေသရဲ့ကောင်းကျိုးတွေကိုလည်း ဖော်ဆောင်ပေးနိုယ့်တစ်ဖက် အဖွဲ့အစည်းများကလည်း လက်နိုင်မယ့် ငြိမ်းချမ်းရေး မူဝါဒသစ်နဲ့ ငြိမ်းချမ်းရေးကို ကြိုးပမ်းတည်ဆောက်ခဲ့တာယ်။ ဒီငြိမ်းချမ်းရေးအသစ်နဲ့ ပတ်သက်ပြီး အနည်းငယ်ပြောရရင် တိုင်းရင်းသားလက်နက်ကိုင်အဖွဲ့များအနေနဲ့ ငြိမ်းချမ်းရေး နည်းလမ်းသစ် အရငြိမ်းချမ်းရေးကို ဆောင်ရွက်မယ်ဆိုရင်လောလောဆယ် အပစ်အခတ်ရပ်စဲပြီး လက်နက်များ ကို ဆက်လက်ကိုင်ဆောင်ထားခွင့်ပြုမယ်။သို့သော်လည်း နှစ်ဖက်ညှိနှိုင်ထားတဲ့ နယ်မြေအတွင်း မှာပဲ နေထိုင်ရမှာဖြစ်ပြီး ထပ်မံပြီးတော့ အင်အားတိုးချဲ့ခြင်း၊ လူသစ် စုဆောင်းခြင်း၊ နယ်မြေချဲ့ ထွင်ခြင်း ပြည်သူ့ဆီက ဆက်ကြေးကောက်ခံခြင်မပြုရဘူး။ အဲတိုင်းရင်းသားလက်နက်ကိုင်အဖွဲ့များ ရပ်တည်နိုင်ဖို့အတွက် နိုင်ငံတော် အစိုးရက သင့်တင့်လျောက်ပတ်အောင် ထောက်ပံ့ပေးထား မယ်။ နိုင်ငံရေးနဲ့ ပတ်သက်ရင်တော့ အမျိုးသားညီလာခံမှာ စကား ပြောကြမယ်။ အခြေခံဥပဒေ ပေါ်ပေါက်လာပြီးရင်တော့ အဲဒီအခြေဍပဒေအတိုင်း လိုက်နာဆောင်ရွက်ကြရမယ်ဆိုတဲ့ အချက် တွေပဲ ဖြစ်ပါတယ်။ အဲဒီ လိုငြိမ်းချမ်းရေးမူဝါဒအသစ် အချက်အလက်တွေနဲ့ ငြိမ်း ချမ်းရေးကို တည်ဆောက်ခဲ့တဲ့အတွက် တိုင်းရင်းသားလက်နက်ကိုင် အဖွဲ့ကြီး(၁၇) ဖွဲ့၊ အဖွဲ့ငယ်ပေါင်း(၂၃)ဖွဲ့ ဥပဒေဘောင်အတွင်း ဝင်ရောက်ခဲ့ ပါတယ်။ အဲဒီ အနေအထားဟာ မြန်မာနိုင်ငံအတွင်း မှာရှိနေတဲ့ လက်နက် စွဲကိုင်ပြီးတော့ နိုင်ငံတော် အစိုးရကို ဆန့်ကျင်နေတဲ့ တိုင်းရင်းသား လက်နက်ကိုင်အဖွဲ့ အားလုံးပါဝင်လာပါတယ်။ သို့သော်လည်း အဲဒီ ဥပဒေဘောင်အတွင်း ဝင်ရောက်လာကြတဲ့ အဖွဲ့များ အနက်ကပဲ့ထွက်ပြီး ကျန်နေတဲ့အဖွဲ့(၃)ဖွဲ့ သာလျှင် ဥပဒေ ပြင်ပ၌ ကျန်ရှိနေခဲ့ပါတယ်။ ဒါ့ကြောင့် ယနေ့အခါမှာ ဘယ်ခေတ်ဘယ် အခါကမှ မရနိုင်ခဲ့ တဲ့၊ မရရှိခဲ့တဲ့ငြိမ်းချမ်းရေမျိုးကို နိုင်ငံတော်မှာ တည်ဆောက်ပေးထားနိုင်ပြီဖစ်ပါတယ်။ အဲဒီငြိမ်းချမ်းရေး ရဲ့ အကျိုးကျေးဇူးတွေ ကိုလည်း ပြည်သူများ ရရှိခံစားနေကြပြီဖြစ်ပါတယ်။ကိုယ်စားလှယ်ကြီးများအားလုံး အသိပါဘဲ။ ဒါ့ကြောင့်လည်း ကိုယ်စားလှယ်ကြီး ဦးစခုန်တိန့်ယိန်းက ငြိမ်းချမ်းရေးကို ရရှိထားကြတဲ့ ပြည်သူများက ဆိုတဲ့ ဒီလိုသုံးနှုန်းပြောဆို သွားတာဖြစ်ပါတယ်။ ဥက္ကဋ္ဌကြီးနဲ့ ကိုယ်စားလှယ်ကြီးများခင်ဗျား။ နိုင်ငံတော်အစိုးရအနေနဲ့ ငြိမ်းချမ်းရေးကို အဲဒီလို တည်ဆောက်ပေးသလို တစ်ဖက်ကလည်း တိုင်းပြည်ဖွံ့ဖြိုးတိုးတက်အောင် တစ်ပြိုင်နက်ထဲ ကြိုးပမ်းတည် ဆောက်ခဲ့ပါတယ်။ တည်ငြိမ်အေးချမ်းမှု ရရှိသွားတဲ့ နယ်စပ် ဒေသတွေ ဖွံ့ဖြိုးတိုးတက်ရေးအတွက်နယ်စပ်ဒေသဖွံ့ဖြိုးတိုးတက်ရေးစီမံကိန်းကို ချမှတ်ပြီးတော့ ကြိုးပမ်းဆောင်ရွက်ပေးခဲ့ပါတယ်။ ဒီစီမံကိန်းမှာ နိုင်ငံတော်အကြီးအကဲကိုယ်တိုင် ဥက္ကဋ္ဌအဖြစ် တာဝန်ယူကြပ်မတ်ဆောင်ရွက်ပေးခဲ့ပါတယ်။ အဲဒီနယ်စပ်ဒေသနဲ့ တိုင်းရင်းသားလူမျိုးများ ဖွံ့ဖြိုး တိုးတက်ရေးစီမံကိန်းနဲ့ တစ်နိုင်ငံလုံးမှာရှိတဲ့၊ တည်ငြိမ်အေးချမ်းသွားပြီဖြစ်တဲ့ တိုင်းရင်းသျားရဲ့ နယ်စပ်ဒေသနေရာများ မှာ ဆောင်ရွက်ပေးခဲ့တာဟာ ယနေ့ အချိန်ဆိုလို့ရှိရင် ကျပ်ငွေ သန်းပေါင်း (၃၄၁.၅၂) ဘီလီယံကျော်တဲ့အထိ သုံးစွဲခဲ့ပြီး ဖြစ်ပါတယ်။ ဒါ့အပြင် အထူးဖွံ့ဖြိုးရေဇုန် (၂၄)ဇုန်သတ်မှတ်ပြီးတော့၊ ဖွံ့ဖြိုးတိုးတက် ရေးအတွက် အားဖြည့်ဆောင်ရွက် ပေးခဲ့ပါတယ်။ ကျေးလက်ဒေသတွေ ဖွံ့ဖြိုးတိုး တက်ရေးအတွက်လည်း ကျေးလက်ဒေသ ဖွံ့ဖြိုးတိုးတက်ရေး လုပ်ငန်းစဉ်(၇)ရပ် ချမှတ်ပြီးတော့ ကျယ်ကျယ်ပြန့်ပြန့် ဆောင်ရွက်ပေးခဲ့ပါတယ်။ စီးပွားရေး ဖွံ့ဖြိုးတိုးတက်ဖို့အတွက်လည်း စီးပွားရေး(၅)နှစ်စီမံကိန်းကို အဆင့်ဆင့် ချမှတ်ပြီးတော့ ဆောင်ရွက်ပေးခဲ့ပါတယ်။ ဒါ့ကြောင့် တကယ့်ရိုးရိုးသားသားနဲ့ မြင်ကြည့်မယ်ဆိုရင် ယနေ့အခါ ကျွန်တော်တို့ နိုင်ငံဟာ ဘယ်ခေတ် ဘယ်အခါကနဲ့မှ မတူအောင် အဘက်ဘက်က ဖွံ့ဖြိုးတိုးတက်လာနေပြီ ဖြစ်ပါတယ်။ အဲဒီဖွံ့ဖြိုးတိုးတက်မှုရဲ့ အကျိုးကျေးဇူးတွေ ကိုလည်း ပြည်သူများရရှိခံစား နေကြရပြီဖြစ်ပါတယ်။ ဒါ့အပြင် အနာဂတ်နိုင် ငံတော် ဖွံ့ဖြိုးတိုးတက်ဖို့အတွက် လိုအပ်တဲ့ ၊ အခြေခံအဆောက်အဦ အားလုံးနီးပါးကိုလည်း ယနေ့ တည်ဆောက်လို့ ပြီးပါပြီ။ အား လုံး နီးပါးလို့ ကျွန်တော်ဆိုလိုတာ ဖြစ်ပါတယ်။ အပြည့်အဝလို့ ကျွန်တော် ပြောတာ မဟုတ်ပါဘူး။ အပြည့်အဝဆိုတာကတော့ ဘယ်နိုင်ငံမှာမှ ရှိနိုင်မှာမဟုတ်ပါဘူး။ လိုပြီးရင်းလိုရင်း လိုနေမှာပါ။ အဲဒီလိုအခြေခံလိုအပ်ချက်တွေကို တည်ဆောက်ပေးပြီး ဖြစ်နေတဲ့အတွက် ကျွန်တော်တို့နိုင်ငံမှာ ဆက်လက်ဖွံ့ဖြိုးတိုးတက်မယ့် အခြေခံပေါ်မှာ ရောက်နေပါတယ်။ ဆက်လက် ဖွံ့ဖြိုးတိုးတက်ဖို့ ရှိပါတော့တယ်။ ဒီနေရာမှာတိုင်းရင်းသားအားလုံးက စည်းစည်းလုံးလုံး ညီညီ ညွတ်ညွတ် ငြိမ်းငြိမ်း ချမ်းချမ်း လက်တွဲပြီးဆောင်ရွက်နိုင်ကြမယ် ဆိုရင်တော့ ကျွန်တော်တို့နိုင်ငံဟာ အံ့ ဘနန်းဖွံ့ဖြိုး တိုးတက်မှုတွေကို ရရှိ တော့မှာဖြစ်ပါတယ်။ ဥက္ကဋ္ဌကြီး နဲ့တကွ ကိုယ်စားလှယ်ကြီးများခင်ဗျား၊ နိုင်ငံတော်အစိုးရအနေနဲ့ ငြိမ်းချမ်းရေးဖွံ့ဖြိုးတိုးတက်ရေကို အဲဒီလို ဆောင်ရွက်ပေးသလိုတစ်ဖက်ကလည်း ပြည်သူတွေလိုလားတဲ့ ဒီမိုကရေစီဖော်ဆောင်ရေးတစ်ပြိုင်နက်တည်း ကြိုးပမ်းဆောင်ရွက်ပေးခဲ့ပါတယ်။ အမျိုးသားညီလာခံကို အနှောင့်အယှက်အခက်အခဲအတားအဆီး အမျိုးမျိုးကြားက အောင်မြင်အောင်ကျင်းပပေးခဲ့ပါတယ်။ အခြေ ခံဥပဒေမူကြမ်း ရေးဆွဲပြီး ပြည်လုံးကျွတ်ဆန္ဒခံယူပွဲနဲ့ အခြေခံဥပဒေကို အတည်ပြုနိုင်ခဲ့ပါတယ်။ အဲဒီအခြေခံဥပဒေနဲ့အညီ ပါတီစုံအထွေထွေ ရွေးကောက်ပွဲတွေကျင်းပပြီး ကိုယ်စားလှယ်များနဲ့ ကနေ့ လွှတ်တော်များကို ကျင်းပနေပြီဖြစ်ပါတယ်။ ဒီလွှတ်တော်များကလည်း ဥပဒေပြုရေး၊ အုပ်ချုပ် ရေး၊ တရားစီရင်ရေး ဆိုင်ရာပြည်ထောင်စုအဆင့်၊ တိုင်းဒေသကြီးနဲ့ ပြည်နယ်အဆင့်အဖွဲ့တွေကို ကနေ့ဖွဲ့စည်း နေကြပြီဖြစ်ပါတယ်။ မကြာမီပေါ်ပေါက်လာတော့မယ့် အဲဒီဥပဒေပြုရေး၊ အုပ်ချုပ်ရေး၊ တရား စီရင်ရေးအဖွဲ့များက နိုင်ငံတော်ရဲ့ အမျိုးသားရေး ရည်မှန်းချက်ပန်းတိုင်ဖြစ်တဲ့ အေး ချမ်း သာယာပြီး ခေတ်မီဖွံ့ဖြိုးတိုးတက်တဲ့ နိုင်ငံတော်သစ်ကြီးဖြစ်အောင် ကြိုးပမ်းတည်ဆောက် ကြတော့မှာ ဖြစ်ပါတယ်။ ဥက္ကဋ္ဌကြီးခင်ဗျား။ အဲဒီလို အခြေခံဥပဒေနှင့်အညီ ဒီမိုကရေစီ ဖော်ဆောင်ရေးဖြစ်စဉ်မှာ ဥဒေဘောင်အတွင်း ဝင်ရောက်ထားကြတဲ့တိုင်းရင်းသားတော်နက်ကိုင် အဖွဲ့များကိုလည်း ယာယီ ငြိမ်းချမ်းရေးမှသည် ထာဝရငြိမ်းချမ်းရေးကို ဖော်ဆောင်နိုင်အောင် အခြေခံဥပဒေနဲ့အညီ သိမ်မွေ့စွာ ဖော်ဆောင်ပေးခဲ့ပါတယ်။ ငြိမ်းချမ်းရေးကို အဲဒီလို ဖော်ဆောင်ပေးခဲ့တဲ့အတွက် ဥပဒေဘောင်အတွင်းမှာ ဝင်ရောက်လာကြတဲ့ တိုင်းရင်းသား လက်နက်ကိုင်အများစုက သူတို့ရဲ့ မူလအဖွဲ့အစည်းတွေကို ဖျက်သိမ်းပြီး အခြေခံဥပဒေနဲ့အညီဆောင်ရွက်ခဲ့ကြပြီး ဖြစ်ပါတယ်။ အချို့သော အဖွဲ့အစည်းများကလည်း သူတို့ရဲ့ အဖွဲ့အစည်း များကို ဖျက်သိမ်းပြီး ဥပဒေနဲ့အညီ နိုင်ငံရေးပါတီများ ထူထောင်ကာ မိမိဒေသရဲ့ အကျိုး၊ နိုင်ငံတော်ရဲ့ အကျိုးကို ဆက်လက်ဆောင်ရွက်ဖို့ လုပ်ဆောင်နေကြပြီဖြစ်ပါတယ်။ အလားတူပါပဲ။ လက်နက်ကိုင် တပ်ဖွဲ့များ အနေနဲ့လည်း အခြေခံဥပဒေနဲ့အညီ တပ်မတော်ရဲ့ ကွပ်ကဲမှုအောက် နယ်စပ်ဒေသ လုံခြုံရေးတပ်ဖွဲ့များအဖြစ် သော်လည်းကောင်း၊ ဒေသပြည်သူ့စစ်များအဖြစ်သော်လည်းကောင်း ပြောင်းလဲဖွဲ့စည်း ပြီးတော့တာဝန်များ ထမ်းဆောင်လျက်ရှိနေကြပြီဖြစ်ပါတယ်။ ဒါပေမဲ့လည်း အခြေခံဥပဒေနဲ့အညီ ဆောင်ရွက်နိုင်ခြင်းမရှိသေးတဲ့ တိုင်းရင်းသား လက်နက်ကိုင်အဖွဲ့အချို့ ကြွင်းကျန်နေသေးတာကိုလည်း ဝမ်းနည်းဖွယ်ရာ တွေ့ရှိနေရပါတယ်။ နိုင်ငံတော်အစိုးရအနေနဲ့ကတော့ အဲဒီ ကြွင်းကျန်နေတဲ့ တိုင်းရင်းသားလက်နက်ကိုင်အဖွဲ့များ ကိုလည်းယာယီငြိမ်းချမ်းရေးမှသည် ထာဝရငြိမ်းချမ်းရေးကို တည်ဆောက် နိုင်အောင် မှန်ကန်တဲ့ စေတနာ၊မြော်မြင်တဲ့အသိ၊ စာနာနားလည်တဲ့စိတ်ထားများနဲ့ကနေ့ ကြိုးပမ်း တည်ဆောက်လျက်ပြည်သူ့စစ်မျက်တာဝန်များအခြေခံဥပဒေနဲ့ က်နက်ကိုင်အဖွဲ့ ရှိပါတယ်။ ထို့အတူပါပဲ ကိုယ်စားလှယ်ကြီး ဦးစခုန်တိန့်ယိန်းပြော ကြားတဲ့ နယ်စပ်ဒေသမှာ ကြွင်းကျန်နေသေးတဲ့ တိုင်းရင်းသား လက်နက်ကိုင်များအတွက်လည်း ငြိမ်းချမ်းရေးတံခါးဖွင့်ပြီး ဆောင်ရွက်လျက်ရှိပါတယ်။မကြာခင်မှာပေါ်ပေါက်လာတော့မယ့် နိုင်ငံတော်အစိုးရသစ် အနေနဲ့ လည်း ငြိမ်းချမ်းရေး တံခါးဖွင့်ပြီး ဆက်လက်ပြီးတော့ ဆောင်ရွက်သွားမှာဖြစ်ကြောင်း ကိုယ်စားလှယ်ကြီးများကို အသိပေးပြောကြားလိုပါတယ်။လက်ရှိနိုင်ငံတော်အစိုးရအနေနဲ့ရော ပေါ်ပေါက်လာမယ့် အစိုးရသစ်အနေနဲ့ပါ စစ်ကိုမလိုလားပါဘူး။ သွေးထွက်သံယိုမှုကို မလိုလားပါဘူး။ သို့သော်လည်း နိုင်ငံတော် လုံခြုံ ရေး၊ နိုင်ငံတော်အဓွန့်ရှည် တည်တံ့ခိုင်မြဲရေးနဲ့ ပြည်သူများရဲ့ အသက်စည်းစိမ်အိုးအိမ်လုံခြုံရေးအတွက် မလွှဲ မရှောင်သာလက်နက်စွဲကိုင် တိုက်ခိုက်နေရခြင်း သာ ဖြစ်ပါတယ်။ ဥက္ကဋ္ဌကြီးနဲ့တကွ ကိုယ်စားလှယ်ကြီးများ ခင်ဗျား ။ ဒါ့ကြောင့် နိုင်ငံတော်အစိုးရ အနေနဲ့ ကချင်ပြည်နယ်အပါအဝင် တစ်နိုင်ငံလုံးငြိမ်းချမ်းရေးရဖို့ဆိုရင် အစိုးရနဲ့ပြည်သူများက ငြိမ်းချမ်းရေးကို လိုလားသလို တစ်ဖက်အဖွဲ့အစည်းများကလည်း ငြိမ်းချမ်းရေးကို လိုလားဖို့ လိုတယ်လို့ ယုံကြည်ပါတယ်။ ဒါမှ သာလျှင် အပြည့်အဝနဲ့ ထာဝရငြိမ်းချမ်းရေးရအောင် တည်ဆောက်နိုင်မှာဖြစ်ပါတယ်။ ဒါပေမယ့် ကနေ့အခြေအနေကိုပြန်ကြည့်ရင် တ ချို့သော လက်နက်ကိုင်အဖွဲ့များက ငြိမ်းချမ်း ရေးကို သူတို့ ကိုယ်တိုင် မလိုလားကြပါဘူး။ မလိုလားတဲ့ အပြင် အခြား သောအဖွဲ့များက ငြိမ်းချမ်းရေး တည် ဆောက်ဖို့ကြိုးစားလာရင် အဲဒီကြိုးစားမှု ပျက်ပြားအောင် သွေးထိုးဆောင်ရွက်တာတွေရှိပါတယ်။ အနုနည်းတင်မက အကြမ်းနည်းဖြစ်တဲ့ အကြပ်ကိုင်ခြိမ်းခြောက် တားဆီးတာတွေ၊ အကြပ်ကိုင် တိုက်ခိုက် တားဆီးတာတွေ ရှိတာကို ကျွန်တော်တို့တွေ့ခဲ့ကြရပြီးဖြစ်ပါတယ်။ ဒါ့အပြင် ကြွင်းကျန်နေတဲ့ လက်နက်ကိုင် သောင်းကျန်း သူတွေ၊ ပြည်ပြေးတွေ၊ အချို့သောနိုင်ငံကြီးတွေ၊ အချို့သော INGO တွေက ဥပဒေဘောင် အတွင်းဝင်ရောက်ပြီး အခြေခံဥပဒေနဲ့အညီ တည်ဆောက်နိုင်ခြင်းမရှိကြသေးတဲ့ တိုင်းရင်းသား လက်နက်ကိုင်အဖွဲ့များရဲ့ ယာယီငြိမ်းချမ်းရေးကို ပါ ပျက်အောင်၊ ယာယီ ငြိမ်းချမ်းရေး ပျက်ပြီး ပြန်လည်တိုက်ခိုက်မှုတွေဖြစ်ပေါ်လာအောင် သွေးထိုးစည်းရုံးဆောင်ရွက် နေမှုတွေရှိနေပါတယ်။ ကနေ့အခါ နယ်စပ်ဒေသမှာအခြေပြုပြီးတော့ ကြွင်းကျန်နေတဲ့လက်နက်ကိုင် သောင်းကျန်းသူတွေ ပပျောက်ပြီး အားလုံးတည်ငြိမ်အေးချမ်းသွားဖို့ဆိုရင် အချို့သော နိုင်ငံကြီးများ၊ အချို့သော INGO များ၊ အိမ်နီးချင်းတစ်ဖက်နိုင်ငံတို့ရဲ့ စေတနာမှန်နဲ့ ပူးပေါင်းဆောင်ရွက်မှု က အဓိက ကျပါတယ်။ ကျွန်တော်တို့နိုင်ငံရဲ့ နယ်နိမိတ်အနီး အိမ်နီးချင်း တစ်ဖက်နိုင်ငံမှာ သူ့တို့ အခေါ် ဒုက္ခသည်စခန်းလို့ပြောတဲ့ အခြေပြု စခန်းတွေ အများအပြားရှိနေတာကို တွေ့ရပါတယ်။ ကိုယ်စားလှယ်ကြီးများအားလုံးလည်းအသိပါပဲ။အဲဒီဒုက္ခသည်စခန်းခေါ် အခြေပြု စခန်း တွေဟာ အချို့သော နိုင်ငံကြီးများ၊ အချို့သော INGO များနဲ့ အိမ်နီးချင်းတစ်ဖက် နိုင်ငံ တို့ရဲ့ ကူညီပံ့ ပိုးထောက်ပံ့မှုများနဲ့ ထူထောင်ထားတာဖြစ်ပါတယ်။ အဲဒီအခြေပြု စခန်းများမှာ ပြည်တွင်း လက်နက်ကိုင်ပဋိပက္ခကြောင့် ရောက်ရှိနေတဲ့ ဒုက္ခသည်အနည်းအပါး ရှိကောင်းရှိမှာ ဖြစ်သလို ကြွင်းကျန်သောင်းကျန်းသူတွေ၊ သူတို့ရဲ့ မိသားစုတွေ၊ ပြည်ပြေးတွေ၊ နိုင်ငံတော်အတွင်း မှာ ပြစ်မှုအမျိုးမျိုးကျူးလွန်ပြီး ထွက်ပြေးသွားကြ တဲ့ ဝရမ်းပြေးတွေ အများစုရှိနေတာကို လည်း ကျွန်တော်တို့သတိပြု ကြရမှာဖြစ်ပါတယ်။ ကြွင်းကျန်သောင်းကျန်းသူများဟာ အဲဒီစခန်း တွေကို အခြေပြုပြီး နိုင်ငံတော်အတွင်း ပြန်လည်ဝင်ရောက် နှောက်ယှက်တိုက်ခိုက် နေတဲ့အတွက် ယနေ့နိုင်ငံတော်မှာ တိုက်ခိုက်မှုတွေ ဆက်လက်ဖြစ်ပွားနေရခြင်းဖြစ်ပါတယ်။ တကယ်တော့ အဲဒီ ကြွင်းကျန်လက်နက်ကိုင်သောင်းကျန်းသူများဟာ အချို့သော နိုင်ငံကြီးများ၊ အချို့သော INGO များနဲ့ INGOများရဲ့ အကူအညီနဲ့ အဲဒီအခြေပြု စခန်းတွေကြောင့် သက်ဆိုးရှည်နေရခြင်းဖြစ်ပါတယ်။ ဒီနေရာမှာ အလားတူဖြစ်စဉ်မျိုးတွေ ဖြစ်ခဲ့ပြီး တည်ငြိမ်အေးချမ်းမှုကို တည်ဆောက်နိုင်ခဲ့ တဲ့ သာဓကကိုလည်း ကိုယ်စားလှယ်ကြီးများကို ကျွန်တော်အနည်းငယ်ပြောပြလိုပါတယ်။ အားလုံးလည်း သိကြပြီးသားဖြစ်ပါတယ်။ တစ်ချိန်တုန်းက ကျွန်တော်တို့နိုင်ငံရဲ့ အရှေ့မြောက် ဒေသမှာ အင်အားကြီးမားတဲ့ ဗကပများ အခြေပြု လှုပ်ရှားခဲ့ဖူးပါတယ်။ ဗကပများဟာ အင်အား ကြီးမားတာနှင့်အမျှ တပ်မတော်အနေနဲ့ တိုက်ပွဲကြီးတွေ ပြင်းပြင်းထန်ထန် ခက်ခက်ခဲခဲ တိုက်ခိုက်ရင်ဆိုင်ခဲ့ရပါတယ်။ သို့သော်လည်း အိမ်နီးချင်းတစ်ဖက်နိုင်ငံက အိမ်နီးချင်းကောင်း ပီသစွာ အခြားနိုင်ငံရဲ့ ပြည်တွင်းရေး ကို ဝင်ရောက်မစွက်ဖက်ဘူး ဆိုတဲ့မူနဲ့အညီ တိတိကျကျ မှန်မှန်ကန်ကန် ရပ်တည်ပေးခဲ့တဲ့အတွက် ယ နေ့အခါ အဲဒီမြန်မာနိုင်ငံရဲ့ အရှေ့မြောက်ဒေသမှာ တည်ငြိမ်အေးချမ်းမှု၊ ငြိမ်းချမ်းမှုကို တည်ဆောက် နိုင်ခဲ့ပြီးဖြစ်ပါတယ်။ အလားတူပါပဲ ကိုယ်စား လှယ်ကြီး ဦးစခုန်တိန့်ယိန်း မေးမြန်းတဲ့ ကြွင်းကျန်သောင်းကျန်းသူအဖွဲ့များကိုလည်း အိမ်နီးချင်း တစ်ဖက်နိုင်ငံကသာ အိမ်နီးချင်းကောင်းပီသစွာ စေတနာမှန်နဲ့ရပ်တည်ပေးမယ် ဆိုရင် မကြာခင် အတွင်းမှာ တည်ငြိမ်အေးချမ်းသွားမှာဖြစ်ကြောင်း ပြောကြားလိုပါတယ်။ ဥက္ကဋ္ဌကြီးနဲ့တကွ ကိုယ်စားလှယ်ကြီးများခင်ဗျာ။ ဘယ်လိုပဲဖြစ်ပါစေ။ လက်ရှိနိုင်ငံတော် အစိုးရ အနေနဲ့ရော၊ ဆက်လက်တာဝန်ယူမယ့် အစိုးရသစ်အနေနဲ့ပါ ကချင်ပြည် နယ်အ���ါအဝင် နိုင်ငံတော် အတွင်းမှာ ငြိမ်းချမ်းရေးအပြည့်အဝရဖို့အတွက် ငြိမ်းချမ်းရေးတံခါးဖွင့်ထားပြီး အခြေခံ ဥပဒေနဲ့ အညီ ဆက်လက်ကြိုးပမ်းဆောင်ရွက် သွားမှာဖြစ်ကြောင်းပြောကြားလိုပါတယ်။ နိုင်ငံတော် အတွင်းရှိ တည်ငြိမ်အေးချမ်းမှုရရှိပြီးဖြစ်တဲ့ ဒေသတွေမှာလည်း ဖွံ့ဖြိုးတိုးတက်ရေး အတွက် ရုပ်ပိုင်းဆိုင်ရာတည်ဆောက်မှုလုပ်ငန်းများဖြစ်တဲ့ စိုက်ပျိုးရေး၊ မွေးမြူရေး၊ လမ်းတံတား၊ ဆက်သွယ်ရေးစတဲ့ ကဏ္ဍအားလုံးမှာ အရှိန်အဟုန်မြှင့်ပြီးဆောင်ရွက်ပေးသွား မှာ ဖြစ်ပါတယ်။ ထို့အတူပဲစိတ်ပိုင်းဆိုင်ရာတည်ဆောက်မှုအနေနဲ့လည်း စစ်မှန်တဲ့ပြည်ထောင်စုစိတ်ဓာတ်ရှင်သန် ထွန်းကားလာစေရေးအတွက် လိုအပ်တဲ့ ပညာရေး၊ ကျန်းမာရေး၊ လူမှုရေး၊ ယဉ်ကျေးမှုကိစ္စတွေ မှာ ကျယ်ကျယ်ပြန့်ပြန့်ဆောင်ရွက်ပေးသွားမှာဖြစ်ပါတယ်။ ထို့အတူပဲ တိုင်းဒေသကြီးအစိုးရများ၊ ပြည်နယ်အစိုးရများအနေနဲ့လည်း မိမိတို့ရဲ့ တိုင်းဒေသကြီး ပြည်နယ်များမှာ ဖွံ့ဖြိုးတိုးတက်မှု တွေ၊ ငြိမ်းချမ်းမှုတွေကို ပိုမိုတိုးမြှင့် ဆောင်ရွက်နိုင်အောင် နိုင်ငံတော်အစိုးရအနေနဲ့ ပံ့ပိုးကူညီဆောင်ရွက်ပေးသွားမှာဖြစ်ပါတယ်။ ဒီနေရာမှာ ကိုယ်စားလှယ်ကြီး ဦးစခုန်တိန့်ယိန်းအပါအဝင် ပြည်သူများအနေနဲ့လည်း နိုင်ငံတော်အစိုးရ၊ တိုင်းဒေသကြီး၊ ပြည်နယ်အစိုးရတို့နဲ့အတူ မိမိတို့ ဒေသဖွံ့ဖြိုးတိုးတက်အောင်၊ မိမိတို့ပြည်နယ်၊ မိမိတို့တိုင်းဒေသကြီး ပိုမိုတည်ငြိမ်အေးချမ်းမှု ရအောင် အဲဒီကမှတစ်ဆင့် ငြိမ်းချမ်းရေးပိုပြီးကျယ်ပြန့်အောင် အဲဒီကမှတစ်ဆင့် မိမိတို့ဒေသ၊ မိမိ တို့ပြည်နယ်၊ မိမိတို့နိုင်ငံတော် တစ်ခုလုံးအတွင်း အပြည့်အဝနဲ့ထာဝရငြိမ်းချမ်းရေးရအောင် အခြေခံဥပဒေနဲ့အညီ တစ်ဆင့်ပြီးတစ်ဆင့် ကြိုးပမ်းတည်ဆောက်ကြရမှာပဲ ဖြစ်ပါတယ်။ ဒီလို တည်ဆောက်ခြင်းသည်သာလျှင် ကျွန်တော်တို့အားလုံးအတွက် အသင့်မြတ်ဆုံး၊ အမှန်ကန်ဆုံး၊ အန္တရာယ်အကင်းဆုံး လမ်းကြောင်းဖြစ်မယ်လို့ ယုံကြည်ပါတယ်။ ဒါ့ကြောင့် ကျွန်တော်ရဲ့ ရှင်းလင်းပြောကြားချက်များကို ခြုံငုံပြီး အချုပ်အားဖြင့် ပြန်လည်ပြောကြားရမယ်ဆိုရင် လက်ရှိ နိုင်ငံတော် အစိုးရအနေနဲ့ ဖွံ့ဖြိုးတိုးတက်ရေးအတွက် ကြိုးပမ်း ဆောင်ရွက်နေသလို ငြိမ်းချမ်း ရေးတံခါးဖွင့်ပြီး ငြိမ်းချမ်းရေးအတွက်လည်း ကြိုးပမ်းဆောင်ရွက်လျက်ရှိပါတယ်။ မကြာမီ ပေါ်ပေါက်လာတော့မယ့် ပြည်ထောင်စုသမ္မတမြန်မာနိုင်ငံတော်အစိုးရသစ် အနေနဲ့လည်း ကချင်ပြည်နယ်အပါအဝင် နိုင်ငံတော်တစ်ခုလုံး ဖွံ့ဖြိုးတိုးတက်ရေးအတွက် ကြိုးပမ်းဆောင်ရွက်ပေးမှာ ဖြစ်သလို ကချင် ပြည်နယ် အပါအဝင် နိုင်ငံတော်အတွင်း အပြည့်အဝနဲ့ ထာဝရငြိမ်းချမ်းရေးရဖို့အတွက်လည်း အခြေခံဥပဒေနဲ့အညီ ငြိမ်းချမ်းရေးတံခါးဖွင့်ထားပြီး မှန်ကန်တဲ့စေတနာ၊ မြော်မြင်တဲ့အသိ၊ စာနာ နားလည်တဲ့စိတ်ထားများနဲ့ အစွမ်းကုန်ကြိုးပမ်း တည်ဆောက်ပေးသွားမှာဖြစ်ကြောင်း ပြောကြား လိုပါတယ်။ ကိုယ်စားလှယ်ကြီးများအားလုံး အပါအဝင် ပြည်သူများအနေနဲ့လည်း ဖွဲ့စည်းအခြေခံဥပဒေနဲ့အညီ ဆောင်ရွက်တဲ့ ဒီလုပ်ငန်းစဉ် များမှာ ပါဝင်ပူးပေါင်းဆောင်ရွက်ကြမဆိုရင် ကချင်ပြည်နယ်ပြည်သူတွေအပါအဝင် ငြိမ်းချမ်းရေး ကိုခံစားနေကြရတဲ့ တိုင်းရင်းသား လူမျိုးစုများအပါအဝင် ပြည်သူတွေအားလုံး လိုလားတောင့်တ နေတဲ့ နိုင်ငံတော်အတွင်း အပြည့်အဝနဲ့ ထာ ဝရငြိမ်းချမ်းရေးရရှိအောင် မသဲသွေ တည်ဆောက် နိုင်မှာ ဖြစ်ကြောင်းပြောကြားရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။</speech>
<title>ရှမ်းပြည်နယ်မြောက်ပိုင်းသို့ ဆန်သယ်ယူပို့ဆောင်ရေးကိစ္စနှင့်စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မေးမြန်းမယ့် လွှတ်တော်ကိုယ်စားလှယ်(၂)ဦးရဲ့ မေးခွန်းများဟာ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ ဝန်ကြီး တစ်ဦးတည်းက ဖြေကြားရမယ့် မေးခွန်းများ ဖြစ်ပါတယ်။ ဒါကြောင့် လွှတ်တော်ကိုယ်စားလှယ်များက သက်ဆိုင်ရာမေးခွန်းများကို တစ်ဆက်တည်းမေးမြန်းပြီးမှ ဝန်ကြီးကဖြေကြားမှာ ဖြစ်ပါတယ်။ ယခု ရှမ်းပြည်နယ် မဲဆန္ဒနယ်အမှတ်(၁၀)မှ ဦးထွန်းကျော်က ရှမ်းပြည်နယ်(မြောက်ပိုင်း)သို့ ဆန်သယ်ယူပို့ဆောင်ရေးကိစ္စနှင့် စပ်လျဉ်းတဲ့မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="154">ဦးထွန်းကျော်၊ ရှမ်းပြည်နယ် မဲဆန္ဒနယ်အမှတ်(၁၀)</mp>လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်တော်များ၊ ဖိတ်ကြားထားတဲ့ နိုင်ငံတော်အဆင့်ပုဂ္ဂိုလ်ကြီးများ ကိုယ်စိတ်နှစ်ဖြာ ကျန်းမာချမ်းသာကြပါစေလို့ ဆုမွန်ကောင်းတောင်းရင်း နှုတ်ခွန်းဆက်အပ်ပါတယ်။ ကျွန်တော်ကတော့ ရှမ်းပြည်နယ် မြောက်ပိုင်း၊ ပလောင်ကိုယ်ပိုင်အုပ်ချုပ်ခွင့်ရဒေသ၊ မဲဆန္ဒနယ်အမှတ်(၁၀)မှ ဦးထွန်းကျော် ဖြစ်ပါတယ်။ လေးစားအပ်တဲ့ဥက္ကဋ္ဌကြီးခင်ဗျား။ ကျွန်တော်မေးမြန်းလိုတဲ့မေးခွန်းကတော့ ရှမ်းပြည်နယ် မြောက်ပိုင်းကို ဆန်လွတ်လွတ်လပ်လပ်ဝယ်ယူသယ်ပို့နိုင်ဖို့အတွက် မေးခွန်းပဲဖြစ်ပါတယ်။ မေးခွန်းမေးခွင့်ပြုပါရန် ဦးစွာပထမတင်ပြအပ်ပါတယ်။ မေးခွန်းနံပါတ် (၁) ရှမ်းပြည်နယ်ဟာ သဘာဝအားဖြင့် တောတောင်တွေထူထပ်လျက်ရှိပါတယ်။ အချို့ဒေသဟာ ဒေသဝမ်းစာစပါးကို ယ် မဲဆန္ဒနယ်အမှတ်မေးမြန်းပြီးမှ ဝန်ကြီးကစားလှယ်များက လုံလုံလောက်လောက် စိုက်ပျိုးထုတ်လုပ်နိုင်ခြင်းမရှိပါ။ စားသုံးဖို့ ဆန်ကို အောက်ပြည်အောက်ရွာကနေပြီးတော့မှ ဝယ်ယူပြီး ပြည်ထောင်စုလမ်းမဖြစ်တဲ့ မန္တလေး -လားရှိုး-မူဆယ်လမ်း ကတစ်ဆင့် ရှမ်းပြည်နယ်မြောက်ပိုင်းကို သယ်ပို့ရာမှာလည်း အဲဒီပြည်ထောင်စုလမ်းမပေါ်မှာ မန္တလေးတိုင်းဒေသကြီးပုသိမ်ကြီးမြို့နယ်(၁၆)မိုင်မှာ(၁၆)မိုင်ဂိတ်ဖွင့်လှစ်ထားပါတယ်။ ယခင် က (၂၄)မိုင်မှာဖွင့်လှစ်ထားခြင်းဖြစ်ပြီး (၂၄)မိုင်ကနေပြီးတော့မှ (၁၆)မိုင်ကို ပြောင်းရွှေ့ ဖွင့်လှစ်ထားခြင်း ဖြစ်ပါတယ်။၁၉၉၆-၉ရ ခုနှစ်က စတင်ဖွင့်လှစ်ခြင်းဖြစ်တဲ့အတွက် ယနေ့အထိ ဆိုရင် (၁၄)၊ (၁၅)နှစ်ထဲ မှာချဉ်းနင်းဝင်ရောက်ပါပြီ။အဲဒီဂိတ်ဟာ ဆန်ကို တင်းတင်းကျပ်ကျပ် ပိတ်ပင် တားဆီးတဲ့အတွက် ရှမ်းပြည်နယ်မြောက်ပိုင်းကို ဆန်ဝယ်ယူသယ်ပို့တဲ့အချိန်အခါမှာ အဆိုပါ (၁၆)မိုင်ဂိတ်နဲ့ အကြိတ် အနယ်ညှိနှိုင်းတိုင်ပင်ပြီး အပေးအယူပြုပြီးနောက်ပိုင်းမှ တင်ပို့ခွရတယ် ဆိုတာ သက်ဆိုင်ရာမှ သိရှိပါသလား။ မေးခွန်းနံပါတ် (၂) အကယ်၍ မန္တလေးတိုင်း ဒေသကြီးက ကိယ့်တိုင်းဒေသကြီး အတွက်ဆန်အလုံအက် ထုတ်လုပ်နိုင်ခြင်း မရှိသေးဒီဂိတ်ကို ဖွင့်လှစ် ထားရှိရခြင်းဖြစ်တယ်ဆိုရင်လည်း ရှမ်းပြည်နယ်မြောက်ပိုင်းသို့ ဆန်ကိုလွတ်လွတ်လပ်လပ် ဝယ်ယူသယ်ပို့နိုင်ဖို့ နိုင်ငံတော်အစိုးရမည်သို့ စီစဉ်ဆောင်ရွက်ထားပါသလဲ။ မေးခွန်းနံပါတ်(၃) ပြည်ထောင်စုသမ္မတမြန်မာနိုင်ငံတော်ဟာ လွတ်လပ်တဲ့တံခါးဖွင့် စီးပွားရေးဝါဒကို ကျင့်သုံး ပါတယ်လို့ ဖွဲ့စည်းပုံအခြေခံ ဥပဒေထဲမှာ ပုဒ်မ ၃၅ မှာ အတိအလင်း ဖော်ပြထားပြီးဖြစ်ပါတယ်။ ပြည်တွင်းမှာ ပိုလျှံနေတဲ့ ဆန်စပါးကို နိုင်ငံခြားသို့တောင် လွတ်လွတ်လပ်လပ် အခါအားလျော်စွာ ရောင်းချပေးနေတဲ့ အချိန်အခါမှာ ပြည်တွင်းကိုစားသုံးဖို့ တစ်နေရာ က နေပြီးတော့မှ တစ်နေရာ လွတ်လွတ်လပ်လပ် မသယ်ပို့နိုင်အောင် ဒီဂိတ်ကိုထားရှိဖို့ လိုအပ်ပါသေးသလား။ ဒီဂိတ်ကို ထားရှိဖို့သင့်ပါသေးသလား။ မေးခွန်းနံပါတို၄) ဂိတ်ကိုထားရှိခြင်းအားဖြင့် အောက်ပါအကျိုးဆက် များဆက်စပ် ခံစားနေရပါတယ်ဆိုတာ သက်ဆိုင်ရာမှဂရုပြု မိပါသလား။ (က)ဆန်ကို ပိတ်ပင် လိုက်တဲ့အတွက် စိုက်ပျိုးထုတ်လုပ်တဲ့ နေရာမှာဆန်တွေစုပုံပြီး ဈေးနှုန်းတွေကျဆင်းလာပါတယ်။ စိုက်ပျိုးထုတ်လုပ်တဲ့ တောင်သူလယ်သမားနဲ့ အောက်ခြေ လူတန်းစားများ မလိုအပ်ဘဲ နစ်နာ ဆုံးရှုံးခဲ့ရပါတယ်။ အချို့ဒေသက တောင်သူလယ်သမားတွေဟာ စိုက်ပျိုးထုတ်လုပ်တဲ့ စရိတ်တောင် ပြန်မရဘူးလို့ ကြားသိရပါတယ်။ (ခ)အလားတူပါပဲ တောင်ပေါ်ဒေသ ပြည်သူ လူထုတွေဟာ အဲဒီ ကတည်းက စတင်ဖွင့်လှစ်တဲ့ရက်ကစပြီး ယနေ့ထက်တိုင် ဆန်ကိုမှောင်ခိုဈေးနဲ့ ဝယ်ယူစား သုံးနေ ရပါတယ်။ တောင်ပေါ်နေပြည်သူလူထုတွေဟာသူတို့စုဆောင်းရှာကြံရတဲ့ချွေးနည်းစာထဲကပိုက်ဆံကို ၅၀%ကနေပြီးတော့ ၇၅%အထိ အဲဒီဆန်ဝယ်ယူတဲ့နေရာမှာဘဲ ကျခံသုံးစွဲနေရပါကြောင်း သိရပါ တယ်။ (ဂ) ဂိတ်ကိုထားရှိ ခြင်းအားဖြင့် အဲဒီဂိတ်မှာ တာဝန်ထမ်းဆောင်နေတဲ့ ဝန်ထမ်းတွေဟာ ကြာလာတာနဲ့အမျှ အကျင့်စာရိ တ္တပျက်ပြားယိုယွင်း လာတာတွေ့ရပါတယ်။ လာဘ်ပေး လာဘ်ယူတွေဖြစ်ပေါ်လာပါတယ်။ ဒီအချက်ဟာတိုင်းပြည်အတွက် အလွန်ပဲ အရေးကြီး ပါတယ်။ အလွန်ပဲအန္တရာယ်များပါတယ်။ (ဃ) ဆန်ကိုလုံလုံလောက်လောက် စားသုံးဖို့ မရရှိတဲ့အချိန်အခါ မှာ တောင်ပေါ်နေ ပြည်သူလူထုတွေဟာ နိုင်ငံတော်က တားမြစ်ထားတဲ့ ရွှေ့ ပြောင်းတောင်ယာ စနစ်ကို မလွဲမသွေပဲ ဆက်လက်ကျင့်သုံးခဲ့ရပါတယ်။ သစ်တောတွေခုတ်မီးရှို့ခြင်းဖြစ်တဲ့အတွက် ရာသီဥတုလည်းဖောက်ပြန်လာပါတယ်။ နောက် သစ်တောသယံဇာတတွေပျက်စီးလာပါတယ်။ မိုးရွာလိုက်တဲ့အချိန်အခါမှာ တောင်စောင်း တောင်ကုန်းဒေသများကနေပြီးတော့မှ မြေဆီသြဇာ တွေဟာ မိုးရေ နဲ့အတူ စီးဆင်းပြီးတော့မှ မြစ်ထဲ ချောင်းထဲ ရောက်သွားပါတယ်။ မြစ်ချောင်းဝ မှာ သောင်တွေထွန်းပြီးတော့မှတိမ်ကောလာတာတွေ့ရပါတယ်။ မြစ်ကြောင်းသွားလာရေး ခက်ခဲ လာသလို ရေသယံဇာတဖြစ်တဲ့ သားငါးကလည်း ရှားပါးလာတာ တွေ့ရပါတယ်။ လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးခင်ဗျာ။ တိုင်းပြည်ရဲ့ လက်ရှိ ပကတိအခြေအနေပေါ်မှာ အခြေခံပြီး တိုင်းပြည်နဲ့ အများပြည်သူလူထု အတွက် အကျိုးငှာ အပြု သဘောနဲ့ မေးခွန်းကို မေးမြန်းခြင်းပဲဖြစ်ပါတယ်။ မည်သူ့အတွက် သာစေ၊ နာစေဆိုတဲ့ စိတ်ဆန္ဒအရင်း မရှိပါကြောင်း ပြောကြားရင်းနဲ့ ကျွန်တော်ရဲ့ မေးမြန်းမှုကို နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<title>၂၀၀၀ စီစီအောက်အိမ်သုံး မော်တော်ယာဉ်ငယ်များ တင်သွင်းခွင့်နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန် ကုန်တိုင်းဒေသကြီး၊ မဲဆန္ဒ နယ်အမှတ်(၄) မှ ဒေါက်တာမြတ်ဉာဏစိုးက ၂၀၀၀ စီစီအောက် အိမ်သုံးမော်တော်ယာဉ်ငယ်များ တင်သွင်းခွင့်နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="136">ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၄)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ အားလုံး၊ နိုင်ငံတော်အစိုးရအဖွဲ့ဝင် ဝန်ကြီးများနှင့်တကွ ပြည်နယ်နှင့်တိုင်းဒေသကြီးအသီးသီးမှ ရွေးချယ်ခံဝန်ကြီးချုပ်များအားလုံးကို ကျန်းမာရွှင်လန်းပါစေလို့ ဦးစွာပထမ နှု တ်ခွန်းဆက်သ ပါရစေ။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒ နယ်အမှတ်(၄)မှ အမျိုးသား လွှတ်တော်ကိုယ်စားလှယ် ဒေါက်တာမြတ်ဉာဏစိုး ဖြစ်ပါတယ်။ ဒီနေ့ ကျွန်တော်မေးမြန်းလိုတဲ့ မေးခွန်းကတော့ ၂၀၀၀ စီစီအောက်အိမ်သုံး မော်တော်ယာဉ်ငယ်များ တင်သွင်းခွင့်ပြု ရေး ကိစ္စနဲ့ ပတ်သက်ပြီးဖြစ်ပါတယ်။ ဥက္ကဋ္ဌကြီး ခင်ဗျား။ ဒီမေးခွန်းကို ဘယ်ပေါ်မှာ အခြေခံပြီးတော့ မေးမြန်းတာလဲဆိုတော့ ဖွဲ့စည်းပုံအခြေခံဥပဒေ အခန်း(၁) ပုဒ်မ ၃၆၊ ပုဒ်မခွဲ(ဂ)မှ ပြဋ္ဌာန်းထားတဲ့ အတိုင်း အများပြည်သူတို့ရဲ့ နေထိုင်မှုအဆင့်အတန်းမြှင့်တင်ရေးအတွက် ဆောင်ရွက်ပေးနိုင်ရန် ဆိုတဲ့ အခြေခံမူပေါ်မှာ အခြေခံပြီးတော့ မေးမြန်းခြင်းဖြစ်ပါတယ်။ မေးမြန်းလိုတဲ့ မေးခွန်းမှာ ၂၀၀၀ စီစီအောက်လို့ သုံးနှုန်းထားတာကို အထူးဖော်ပြလိုပါတယ်။ ၂၀၀၀ စီစီအောက်ဆိုတာ စွမ်းအင်သုံးစွဲမှုသက်သာတဲ့ ဆီစား သက်သာတဲ့ အိမ်သုံး တစ်နည်း အားဖြင့် ပြောရရင် အိမ်စီး ယာဉ်ငယ်များ စလွန်းတို့၊ ဗင်တို့ကို ဆိုလိုခြင်းဖြစ်ပါတယ်။ နောက်ပြီးတော့ ကျွန်တော် မေးမြန်းထားတဲ့ မေးခွန်းမှာ မော်တော်တော့်ငယ်များလို့ပဲ ဖော်ပြထားပါတယ်။ မော်တော်ယာဉ်ငယ် များဆိုတဲ့ အချိန်မှာ အသစ်လည်းရှိပါ တယ်။ (Recondition)လို့ ခေါ်တဲ့ ပြန်လည်ပြုပြင်ထားတဲ့ ယာဉ်တွေလဲ ရှိပါတယ်။ လက်ရှိ ကျွန်တော်တို့ နိုင်ငံတော်ရဲ့ အခြေအနေ၊ ဘဏ္ဍာရေးအခြေအနေ နောက်ပြီးတော့ လက်ရှိ နိုင်ငံသားတွေရဲ့ သုံးစွဲနိုင်မှု ငွေကြေးပမာဏတွေဟာ အချို့နိုင်ငံများမှာ သုံးစွဲပြီးတော့ ပြန်လည်ပြုပြင်ထားတဲ့ (Recondition) မော်တော်ယာဉ်များလည်း ဒီမေးခွန်းမှာ ညွှန်းဆိုထားတယ်ဆိုတာကို အထူးပြု တင်ပြလိုပါတယ်။ ဒီကိစ္စဟာ လွယ်သယောင်နဲ့ မလွယ်ဘူး ဆိုတာကိုလည်း မေးမြန်းတဲ့ ကျွန်တော် ကိုယ်တိုင် သိပါတယ်။ မော်တော် ယာဉ်ငယ်တွေကို တင်သွင်းခွင့် ကန့်သတ်ထားတယ်ဆိုတာ မော်တော်ယာဉ်ငယ် တွေများလာရင် စီးပွားရေးမြို့တော် ရန်ကုန်မြို့လိုဒေသမျိုးမှာ ယာဉ်ကြော ပိတ်ဆို့မှုတွေ ဖြစ်လာမယ်။ ဒါတွေကိုလည်း ကျွန်တော် သိရှိနားလည် ပါတယ်။ ဒါပေမဲ့ အခုလက်ရှိ အခြေအနေ အရ သုံးစွဲနေရတဲ့ အိမ်သုံး မော်တော်ယာဉ်ငယ်တွေဟာ ဆိုရင် အမြင့်ဆုံး သုံးနိုင်တာ (၁၉၉၀) မော်ဒယ်လောက် ဖြစ်နေပါတယ်။ ဆိုလိုတဲ့သဘောကတော့ အနှစ် (၂၀)ကျော်ကြာ အသုံးပြုပြီးမော်တော်ယာဉ်များ ဖြစ်လို့ အိုမင်းနေပါပြီ။ ကြံ့ခိုင်ရေးနဲ့ပတ်သက်လို့လည်း တော်တော်ကို အစားထိုးစက်ပစ္စည်းတွေ ရှားပါးနေတဲ့ ပြဿနာ၊ စက်သုံးဆီကိုလည်း ပိုမိုပြီးတော့ သုံးစွဲနေရတဲ့ ပြဿနာ၊ နောက်တစ်ခါ ဆက်စပ်ချောဆီလိုဟာမျိုးကို ပိုပြီးတော့သုံးစွဲနေရတဲ့ပြသာအဓိကအားဖြင့်တော့ကာဗွန်ထုတ်လုပ်မှု မြင့်မားနေတဲ့ ပြဿနာတွေကို ကျွန်တော်တို့ ကြုံတွေ့နေရတယ်ဆိုတာကို ကိုယ်စားလှယ်တော်ကြီး များ အားလုံးအသိပဲဖြစ်ပါတယ်။ ဥက္ကဋ္ဌကြီးကို ထပ်မံတင်ပြ လိုတာကတော့ ဒီလိုကြံ့ ခိုင်မှု အားနည်းနေတဲ့ ယာဉ်ငယ်များကိုပဲ ဆက်လက် သုံးစွဲနေရခြင်းအားဖြင့် ယာဉ်ကြောပိတ်ဆို့မှုကို ပိုမိုဆိုးဝါးစေတဲ့အပြင် ယာဉ်တိုက်မှုအန္တရာယ် များလည်း မြင့် တက်လာတာကို တွေ့မြင် နေ ရပါတယ်။ ကားရဲ့ Brdke စနစ်ချို့ယွင်းသွားလို့၊ ကားရဲ့ Excel တန်းကြီး ပြုတ်သွားလို့၊ Tirod ပြုတ်သွားလို့ ယာ ၌တိမ်းမှောက်မှုတွေ၊ မလိုလားအပ်တဲ့ ယာဉ်အန္တရာယ်တွေ ကြုံတွေ့နေရတာကို ကျွန်တော်တို့ မြင်တွေ့နေရပါတယ်။ ဒီအခါမှာလည်းတစ်ဖက်က ပြန်စဉ်းစားစရာရှိလာပါတယ်။ ကျွန်တော်တို့ (Recondition)အသုံးပြုပြီး ပြန်လည်ပြင်ဆင်ပြီး မော်တော်ယာဉ်တွေကို တင်သွင်းတဲ့အခါမှာ မြန်မာနိုင်ငံဟာ လက်ယာ ကပ်မောင်းစနစ်ကို အသုံးပြု တာဖြစ်ပါတယ်။ အဲဒီအခါကျတော့ အချို့ အချို့သော နိုင်ငံခြား တိုင်းပြည်တွေက လက်ဝဲကပ်မောင်းစနစ်ကို အသုံးပြုတဲ့ အတွက်ကြောင့်မိုလို့ ဘယ်မောင်း၊ ညာ မောင်းဆိုတဲ့ ပြဿနာတွေလည်း ကြုံတွေ့နေရတာဖြစ်ပါတယ်။ သို့သော် ဒီအခက်အခဲတွေကို အခက်အခဲလို့ မမြင်ပဲနဲ့ အတိုင်းအတာတစ်ခုအထိ၊ ကာလ တစ်ခုအထိတော့ အများပြည်သူတွေ သွားလာရတာ အဆင်ပြေအောင် ဒီဟာလေးတွေကို လျော့ပေါ့ပြီးတော့ ထည့်သွင်းစဉ်းစားစေလိုပါတယ်။ ဒီနေရာမှာပြောစရာရှိလာတာကနိုင်ငံခြားကကား တင်သွင်းခွင့် ကို ကန့်သတ်ထား သော်လည်း ပြည်တွင်းမှာ စက်မှုဇုန် တွေကနေပြီးတော့ မော်တော်ယာဉ်တွေ ထုတ်လုပ်နိုင်စွမ်းရှိနေပါပြီ။ သို့သော်လည်း ဥက္ကဋ္ဌကြီး ကို တင်ပြလိုတာကတော့ အဆင့်တစ်ခုကို အဆင့်မီ မရောက်ရှိသေး ပါဘူး။ အဆင့်မီရောက်ရှိလာတဲ့ အိမ်စီးမော်တော်ယာဉ်တွေဟာဆိုရင်လည်း ငွေကျပ်သိန်း (၃၀၀)ဝန်းကျင်လောက်ကို ဖြစ်နေပါတယ်။ လူလတ်တန်းစားတွေအနေနဲ့ အလှမ်းမမီနိုင်သေးတဲ့ အနေအထားဖြစ်နေပါတယ်။ ဒါ့ကြောင့် မို့လို့ ဒီမေးခွန်းပေါ်ပေါက်လာရခြင်းအကြောင်းရင်းကို ပြည့်စုံစွာရှင်းလင်းတင်ပြနေတာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ရဲ့ အိမ်နီးချင်းနိုင်ငံကြီးတွေဖြစ်တဲ့ တရုတ်ပြည်သူ့ သမ္မတနိုင်ငံ မှာဆိုရင် ချယ်ရီအမည်ရှိ အိမ်စီးအိမ်သုံးကား လေ���တွေကို ထုတ်လုပ်နေပါတယ်။ တစ်ဖက်က အိန္ဒိယနိုင်ငံမှာဆိုလည်း နာနိုအိမ်စီးကားလေးတွေ ထုတ်လုပ်နေပါတယ်။ အဲဒီတော့ အဲဒီအိမ်စီးကားလေးတွေရဲ့ ကျသင့်ငွေဟာလည်း တော်တော်ကို ဈေးသက်သာတဲ့ အတွက်ကြောင့် မို့လို့ဒီနိုင်ငံကြီးတွေမှာလူဦးရေများပြားသော်လည်းသက်တောင့်သက်သာလူအများ လက်လှမ်းမီ တဲ့ ဈေးနှုန်းနဲ့ မော်တော် ယာဉ်များကို ဝယ်ယူစီးနင်းနိုင်တာကိုတွေ့ရှိရမှာဖြစ်ပါတယ်။ ဒီအတွက်ကြောင့်မို့လို့ ကျွန်တော်တို့မြန်မာနိုင်ငံတော်မှာလည်း လက်ရှိအနေအထား အရ အများပြည်သူ တွေသုံးစွဲရတာ အဆင်ပြေစေဖို့အတွက် အများပြည်သူ အကျိုးငှာ စီးပွားရေးနဲ့ ကူးသန်းရောင်း ဝယ်ရေးဝန်ကြီးဌာနကိုအောက်ပါမေးခွန်း(၄)ရပ်ကို မေးမြန်းခွင့်ပြုဖို့ ဥက္ကဋ္ဌကြီးကို တင်ပြလို ပါတယ်။ ဒီနေရာမှာလည်း (Trade council)ကုန်သွယ်မှုမူဝါဒကောင်စီကနေပြီးတော့အတတ် နိုင်ဆုံးဖြည့်ဆည်းဆောင်ရွက်ပေးနေတယ်ဆိုတာကိုလည်း ကျွန်တော်သဘောပေါက်နားလည်ထား ပါတယ်။၁၉၉ရခုနှစ်အထိမော်တော်ယာဉ်ငယ်များ တင်သွင်းခွင့်ကို ခွင့်ပြုခဲ့တယ်ဆိုတာကိုလည်း ကျွန်တော်လေ့လာသိရှိရပါတယ်။ အဲဒီတော့ ဒီမော်တော်ယာဉ်ငယ်တွေကို တင်သွင်းတဲ့ နေရာမှာ လက်ရှိ ရှိနေတဲ့မော်တော်ယာဉ်တွေကိုကော ဘယ်နေရာ ကိုပို့မလဲ၊ ဒါကလည်းမေးခွန်း တစ်ခုအနေနဲ့ထပ်ပြီးတော့ပေါ်ပေါက်လာမှာဖြစ်ပါတယ်။ ကျွန်တော်တင်ပြခဲ့သလိုပါဘဲ နိုင်ငံရဲ့ လက်ရှိ အနေအထားအရ ဒီမော်တော်ယာဉ်တွေကို စွန့်ပစ်လိုက်ဖို့ ၊ ပစ်ပယ်လိုက်ဖို့၊ တစ်နည်း အားဖြင့် နိုင်ငံတကာတိုင်းပြည်တွေမှာလို ကားသင်္ချိုင်းကို ပို့ပစ်လိုက်ဖို့ဆိုတဲ့ အနေအထားမျိုး လည်း စွမ်းဆောင်နိုင်ဖို့ မရှိသေးပါဘူး။ ဒီအတွက်ကြောင့် မို့လို့လည်း ဒီဟာတွေကိုပါ ဖြေရှင်းပေးနိုင်ဖို့ မေတ္တာရပ်ခံပြီးတော့ တင်ပြတာ ဖြစ်ပါတယ်။ ဒီမှာလည်း စဉ်းစား လို့ရအောင်ပေါ့၊ အစိုးရအဖွဲ့ဝင် လူကြီးများစဉ်းစားလို့ရအောင် ကျွန်တော်ဟာ စီးပွားရေး ပညာရှင်လည်းမဟုတ်ပါဘူး။ လုပ်ငန်းရှင်လည်းမဟုတ်ပါဘူး။ ပြည်သူထဲက ကိုယ်စားလှယ် တစ်ယောက်ဖြစ်ပါတယ်။ ကျွန်တော်စဉ်းစားမိသလောက် နည်းလမ်းလေး လည်း တင်ပြချင် ပါတယ်။ အဲဒီအတွက်ကြောင့်မို့လို့ မေး ခွန်းအမှတ်(၁)ကတော့ ၂၀၀၀စီစီ အောက် တစ်နည်း အားဖြင့်စွမ်းအင်သုံးစွဲမှုနှုန်း ဆီစားနှုန်းသက်သာတဲ့ အိမ်စီးမော်တော်ယာဉ်ငယ်တွေ တင်သွင်း ခွင့်ကို ဥပဒေအရ တားမြစ်ထားတာမရှိပါဘူး။ လုပ်ထုံးလုပ်နည်းအရသာ ဆောင်ရွက်နေခြင်း ဖြစ်တဲ့အတွက်ကြောင့်မို့လို့ အဆိုပါ ညွှန်ကြားချက် များကို ပယ်ဖျက် ပေးနိုင်ခြင်းရှိမရှိ မေးမြန်းလိုပါတယ်။ မေးခွန်းနံပါတ် (၂)ကတော့ လက်ရှိမော်တော်ယာဉ် လက်ဝယ် ပိုင်ဆိုင် သူမည်သူ့ ကိုမဆို မိမိရဲ့ လက်ထဲမှာရှိနေတဲ့ မော်ဒယ်နိမ့်ကားတွေကို မော်ဒယ်နိမ့် မော်တော်ယာဉ်တွေကို အစိုးရလေလံအဖွဲ့ကို အပ်နှံစေပြီးတော့ မော်ဒယ်မြင့် ယာဉ်သစ် တင်သွင်းဝယ်ယူခွင့် ပြု နိုင်ခြင်းရှိမရှိ၊ ဆိုလိုတဲ့သဘောကတော့ ကားတစ်စီးလက်ဝယ် ပိုင်ဆိုင်မှု ရှိနေတယ်ဆိုရင် ဒီကားဟာအိုမင်းနေပြီ၊ မော်ဒယ်နိမ့်နေပြီ၊ နောက်ထပ်တစ်စီး ထပ်မံပိုင်ဆိုင်ခွင့် ပေးမှာ မဟုတ်ဘဲနဲ့ ဒီအနိမ့်ကို အပ်ပြီး မော်ဒယ်မြင့်တစ်စီး တင်သွင်းခွင့်ပြုမယ်ဆိုတဲ့ စနစ်မျိုးကို တင်ပြလိုခြင်း ဖြစ်ပါတယ်။ နံပါတ် (၃)အချက်ကတော့ အစိုးရလေလံအဖွဲ့က အပ်နှံရရှိလာတဲ့ မော်ဒယ်နိမ့် မော်တော်ယာဉ်များကို အစိုးရဌာန အသီးသီးနဲ့ မော်တော်ယာဉ်နည်းပါးနေသေးတဲ့ လိုအပ်နေသေးတဲ့ နယ်မြို့များသို့ ဖြန့်ဖြူးလေလံတင် ဆောင်ရွက်ပေးနိုင်ခြင်း ရှိ မရှိကိုလည်း မေးမြန်းလိုပါတယ်။ နံပါတ် (၄)အနေနဲ့ကတော့ မော်တော်ယာဉ် အသစ်များကို တင်သွင်း allpos: (Brandnew) Goscosswog sawdoosoosop: boom(Recondition) ပြန်လည် ပြုပြင်ပြီး မော်တော်ယာဉ်များကို တင်သွင်းခွင့်ပြုတဲ့ အခါမှာလည်း အကောက်ခွန်နှုန်း ထားများကို သင့်တင့်သည့် နှုန်းထားများဖြင့်သာ သတ်မှတ်လျှော့ ပေါ့ ပေးခြင်းအားဖြင့် လူလတ်တန်းစားများသာမက တစ်တိုင်းပြည်လုံး အတိုင်းအတာနဲ့ တစ်နိုင်ငံလုံးအတိုင်းအတာနဲ့ ကားစီးနိုင်တဲ့ လူဦးရေမြင့်တက်လာအောင် ဆောင်ရွက်ပေးနိုင်ခြင်းရှိမရှိတို့ကို လေးလေးစားစား ပန်ကြားမေးမြန်းအပ်ပါတယ်။ ဒါ့ အပြင် ကျွန်တော်ရဲ့မေးခွန်းကို မေးမြန်းခွင့်ပြုခဲ့တဲ့ အမျိုးသား လွှတ်တော်ဥက္ကဋ္ဌကြီးနှင့်တကွ ဒီမေးခွန်းအပေါ်မှာ မျှဝေခံစားပေးတဲ့ ရွေးကောက်ခံ၊ ပြီးတော့ ကျွန်တော်တို့ရဲ့ ရဲဘော်ရဲဘက်များ ညီရင်း အစ်ကိုများသဖွယ်ဖြစ်တဲ့ တပ်မတော်သား အမျိုးသားလွှတ်တော်ကိုယ်စားလှယ်များ အားလုံးကိုလည်းအထူးပင် ကျေးဇူးတင်ရှိကြောင်း ပြောကြားလိုပါတယ်။ ဒါ့အပြင် ကျွန်တော်တို့ ရဲ့ မေးခွန်းများကို တခုတ်တရ လာရောက်ဖြေကြား ရှင်းလင်းပေးပါတဲ့ ပြည်ထောင်စုအစိုးရအဖွဲ့ဝင် ဝန်ကြီးများကို လည်း အထူးပင်ကျေးဇူး တင်ရှိကြောင်း ပြောကြားရင်း နဲ့ ကျွန်တော်ရဲ့ မေးခွန်းကို နိဂုံးချုပ် ခွင့်ပြုပါလို့ လေးစားစွာ ပန်ကြားအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">ယခုလွှတ်တော်ကိုယ်စားလှယ်နှစ်ဦးကမေးမြန်းထားတဲ့ မေးခွန်း များကို စီးပွားရေးနှင့်ကူးသန်းရောင်းဝယ်ရေးဝန်ကြီးဌာန ဝန်ကြီးက တစ်ခုချင်းဖြေကြားပေးဖို့ ဖြစ်ပါတယ်</speech>
<speech><agency id="97">ဦးတင်နိုင်သိဝန်ကြီး၊ပွားရေးနှင့်ကူးသန်းရောင်းဝယ်ရေးဝန်ကြီးဌာန</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနဲ့ အမျိုးသားလွှတ်တော် ကိုယ်စားလှယ် များ ဖိတ်ကြားထားသော ဧည့်သည်တော်များအားလုံး ကိုယ်စိတ်နှစ်ဖြာကျန်းမာချမ်းသာကြပါစေလို့ ဆုတောင်းမေလို့ သရင်း ဂါရဝပြုအပ်ပါတယ်။ ရှ မ်းပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ်ဦးထွန်းကျော်ရဲ့ ရှမ်းပြည်နယ် (မြောက်ပိုင်း)သို့ ဆန်သယ် ယူပို့ဆောင်ရေး ကိစ္စနဲ့ စပ်လျဉ်းတဲ့မေးခွန်းကို ကျွန်တော် စီးပွားရေးနှင့်ကူးသန်းရောင်းဝယ်ရေး ဝန်ကြီးဌာန ဝန်ကြီး ဦးတင်နိုင်သိန်းက ပထမဦးစွာရှင်းလင်းဖြေကြားမှာ ဖြစ်ပါတယ်ဦးထွန်းကျော်ရဲ့ မေးခွန်းနဲ့ ပတ်သက်ပြီးတော့ အလားတူမေးခွန်းမျိုးကို ပြည်သူ့လွှတ်တော်ကိုယ်စားလှယ် ဦးရဲထွန်း (ခ) ဦးမင်းထွန်းကလည်း မေးမြန်းခဲ့ပြီး ဖြစ်တဲ့ အတွက်ကြောင့် မတ်လ (၁၁)ရက်နေ့မှာ ပြည်သူ့လွှတ်တော်မှာ ဖြေကြားခဲ့ပြီးဖြစ်ပါတယ်။ ယခု ဦးထွန်းကျော် ရဲ့ မေးခွန်းဟာမူလစာနဲ့ ကြို တင်ပြထားတဲ့ ကျွန်တော် ရရှိ ထားတဲ့မေးခွန်းနဲ့ အနည်းငယ် ကွဲလွဲမှုအချက်အချို့ ရှိသော်လည်းပဲ အဓိကအချက်များကတော့ ကွဲလွဲမှုများစွာ မရှိတဲ့အတွက်ကြောင့် ကျွန်တော့် အနေနဲ့ ရှင်းလင်းတင်ပြသွားမှာ ဖြစ်ပါတယ်။ မန္တလေးနဲ့ ပြင်ဦးလွင်ကြားမှာ (၁၆)မိုင်စစ်ဆေးရေးဂိတ်ဟာ ရှမ်းပြည်နယ် (မြောက်ပိုင်းကို တင်ပို့တဲ့ဆန်များကို တားဆီးပိတ်ပင်တဲ့အတွက်ကြောင့် ညှိနှိုင်းအပေးအယူလုပ်ပြီး သယ်ဆောင် ရကြောင်း ဦးထွန်းကျော် ပထမဦးစွာမေးမြန်းထားတာရှိပါတယ်။ မန္တဈေး ပြင်ဦးလွကြားမှာရှိတဲ့ (၁၆)မိုင်စစ်ဆေးရေးစခန်းဟာကုန်စည်များကို တားဆီး ပိတ်ဆို့ဖို့ အတွက်ကို ရည်ရွယ်ပြီးဖွင့်လှစ် ထားတဲ့စခန်းတစ်ခုမဟုတ်ဘဲနဲ့ လုံခြုံမှုအရ ပြည်သူများကိုထိခိုက်စေနိုင်တဲ့ လက်နက်ခဲယမ်းဖောက်ခွဲဖျက်ဆီးရေးပစ္စည်း၊ မူးယစ်ဆေးဝါးများကိုသာ အဓိက စစ်ဆေးရန် ရည်ရွယ်ပြီး ဖွင့်လှစ်ထားတဲ့စခန်းဖြစ်ပါတယ်။ နိုင်ငံတကာမှာလည်း အကြမ်းဖက်ဖောက်ခွဲဖျက်ဆီးမှုများ မကြာခဏ ဖြစ်ပွား နေမှုကြောင့်နိုင်ငံတိုင်းမှာ လုံခြုံမှုကို ပိုမိုဦးစားပေးပြီးစစ်ဆေး ကြပ်မတ်နေရ တဲ့အချိန်အခါဖြစ်လို ကျွန်တော်တို့နိုင်ငံမှာလည်း ဖောက်ခွဲဖျက်ဆီးရေးသတင်း၊ မူးယစ်ဆေးဝါး သတင်းများ မကြာခဏ ရရှိတဲ့အတွက် ယခုလို ဆောင်ရွက်ရခြင်းဖြစ်ပါတယ်။ ဒါကလည်း ပြည်သူလူထုရဲ့ အသက်အိုးအိမ် စည်းစိမ် လုံခြုံမှုအတွက် ဆောင်ရွက်နေရခြင်းဖြစ်ပါတယ်။ မူလက လုံခြုံမှုအတွက်ကို ဦးစားပေး စစ်ဆေးခဲ့တဲ့ (၁၆)မိုင်ဂိတ်ဟာ နောက်ပိုင်းမှာ တရားမဝင်မှောင်ခိုပစ္စည်းများ သယ်ဆောင်မှုများ ပိုမိုများပြားလာတဲ့အတွက် ကန့်သတ်ကုန်စည်များပါ မပါ စစ်ဆေးရှာဖွေကြပ်မတ်မှုများကိုနောက်ပိုင်းမှာ ပြုလုပ်ခဲ့ရပါတယ်စ၆)မိုင်ဂိတ်အနေနဲ့ ၂၀၀၉-၂၀၁၀ ဘဏ္ဍာနှစ်မှာ အထွေထွေပစ္စည်းကျပ် (၉၃.၉) သန်း၊ မူးယစ်ဆေးဝါးကျပ် (၆၉၈.၄) သန်း၊ ကျောက်မျက်ရတနာကျဖို၂.၄)သန်းနဲ့ ၂၀၁၀-၂၀၁၁ဘဏ္ဍာနှစ်မှာ အထွေထွေပစ္စည်ကျပ် (၅၇.၇၉) သန်း၊မူးယစ်ဆေးဝါးကျပ်(၇၀)သန်း၊ကျောက်မျက်ကျပ်(၁.၈)သန်းဖမ်းဆီးရမိခဲ့ပါတယ်။ မန္တလေးလားရှိုး-မူဆယ်လမ်းကြောင်းတစ်လျောက်မှာရှိတဲ့ ဂိတ်အသီးသီးမှာ တရားဝင်မှောင်ခိုပစ္စည်း ဖမ်းဆီးမှုများအနေနဲ့ ဆက်လက်ပြီး တင်ပြရမယ်ဆိုရင် ၂၀၀၉-၂၀၁၀ ဘဏ္ဍာရေးနှစ်မှာ အထွေထွေပစ္စည်းကျပ် (၂၃၂၈.၉၆)သန်း၊ မူးယစ်ဆေး ဝါးကျပ် (၉၄၀.၄၃) သန်း၊ ကျောက်မျက်ကျပ်(၄၅၂၁)သန်း နဲ့ ၂၀၁၀ -၂၀၁၁ခုနှစ် ဘဏ္ဍာနှစ်မှာ အထွေထွေပစ္စည်းကျပ်(၄၄၈၂၄၉)သန်း၊ မူးယစ်ဆေးဝါးကျပ်(၂၁၃.၀၂) သန်း၊ ကျောက်မျက်ကျပ် (၃၀၈၆.၄၄)သန်း ရှိခဲ့ကြောင်းတင်ပြ အပ်ပါတယ်။ ရှမ်း ပြည်နယ် (မြောက်ပိုင်း)မြို့နယ်များမှာ နေထိုင်ကြတဲ့ ပြည်သူများအတွက် ပြည်တွင်းထွက်စားသောက်ကုန်များကို လွတ်လပ်စွာသယ်ဆောင်ခွင့်ပြုထားပြီး ဖြစ်ပါတယ်။ ဒါပေမယ့် ဒီတရားမဝင်ခွင့်ပြုထားတဲ့ ပစ္စည်းများနှင့် ရောနှောပြီးတော့မှတရားမဝင် စီးထွက် နိုင်ဖွယ်ရှိတဲ့ပစ္စည်းများကိုတော့ အထက်ဌာန ခွင့်ပြုချက်ရယူထားတဲ့ ကုန်စည်များဟုတ်/မဟုတ် စစ်ဆေးပြီးမှသာ ဖြတ်သန်းခွင့်ပြု တယ်။ တချို့သော တရားမ ဝင်ကူးသန်းရောင်းဝယ်သူများက တော့ တရား ဝင်ပစ္စည်းများနဲ့ ရောနှောပြီးတော့မှ သယ်ဆောင်လေ့ရှိတဲ့အတွက်ကြောင့် သက်ဆိုင်ရာ ဂိတ်များမှာ တာဝန်ကျတဲ့ ဝန်ထမ်းများက နေပြီးတော့မှ တရားဝင်သယ်ဆောင်ခြင်း ဟုတ်တာ/မဟုတ်တာကို ခွဲခြားစိစစ်နိုင်ရန်အတွက် ရှာဖွေစစ်ဆေးမှုများ ပြုလုပ်ရတဲ့အနေ အထားဖြစ်ပါတယ်။ လက်ရှိအခြေအနေမှာဆန်နဲ့ပတ်သက်ပြီးတော့ရှမ်းပြည်နယ်(မြောက်ပိုဟာဆန်ဖူလုံတဲ့ဒေသ မဟုတ်တဲ့အတွက် ဆန်ကုန်သည်အသင်းအဖွဲ့နှင့် ဆန်ကုန်သည်များဟာ ဆန်ပိုလျှံတဲ့ တိုင်းဒေသကြီးများက နေပြီးတော့ ဆန်များကို သယ်ဆောင်ပြီး တော့မှ ရှမ်းပြည်နယ်(မြောက်ပိုင်း)မှာ ဖြန့်ဖြူးရောင်းချပေးလျက်ရှိပါတယ်။ တစ်လမှာ ဆန်အိတ် ပေါင်း (နှစ်သောင်း)ခန့် ရှမ်းပြည်နယ် (မြောက်ပိုင်း ကို သယ်ဆောင်နေပြီး၊ ၂၀၁၀ပြည့် နှစ် တစ်နှစ်လုံးမှာတော့ဆန်အိတ်ပေါင်း(၂၀၈၉၆၀)သယ်ဆောင်ပြီးတော့မှဖြန့်ဖြူးရောင်းချခဲ့ကြောင်း တွေ့ရှိရပါတယ်။ ဒီလိုဖြန့်ဖြူးရောင်းချတဲ့အခါမှာလည်း အရေ အတွက် ကန့်သတ်ချက်တား ဆီးခြင်း၊ ပိတ်ပင်ခြင်း မရှိကြောင်းလည်း တင်ပြအပ်ပါတယ်။ သို့ရာတွင် သက်ဆိုင်ရာသို့ တင်ပြ စီစစ်ခွင့်ကိုတော့တင်ပြစေခြင်းဟာ ဒေသရဲ့စိုက်ပျိုးဧကထွက်ရှိပမာဏ ဒေသရဲ့လူဦးရေ စားသုံးမှုနဲ့၊ မည်မျှစားသုံးဖို့လိုအပ်တယ်ဆိုတာကို သိရှိပြီးတော့မတရားမ ဝင် စီးမထွက်နိုင် စေရန်နဲ့ ထိုဒေသရဲ့ စိုက်ပျိုးရေး အစီအမံတွေ၊ စီးပွား ရေးအစီအမံတွေ ဆောင်ရွက်နိုင်ရန် အလို့ငှာ စာရင်းများ ရယူခြင်း ကိစ္စကိုတော့ သက်ဆိုင်ရာများက ဆောင်ရွက်လျက်ရှိပါတယ်။ ဒီလိုဆန်ကုန်သည်များက သယ်ဆောင်ဖြန့်ဖြူးရောင်းချခြင်း များအတွက်ကိုတော့ (၁၆)မိုင် ဂိတ်အပါအဝင် မည်သည် ဂိတ်တွင်မှ တစ်စုံတစ်ရာ လာဘ်ပေး ညှိနှိုင်းအပေးအယူ လုပ်ရန် မလိုအပ်ပါကြောင်းနဲ့ အကယ်၍ လာဘ်ပေးလာဘ်ယူပြုလုပ်မှု များရှိလာပါက တိုင်ကြားဖို့၊ တိုင်ကြားမယ်ဆိုလို့ရှိရင် အရေးယူဆောင်ရွက်ပေးမှာဖြစ်ကြောင်း တင်ပြအပ်ပါတယ်။ ရှေးကတည်းကလည်း လောက်ကိုင်ဒေသနှင့် အချို့ဆန်လိုအပ်သော ဒေသများအတွက် အထက်ဌာနမှာတင်ပြပြီး ဆန်သယ် ယူပို့ဆောင် ဖြန့်ဖြူးမှုများပြုလုပ်ပေး လျက်ရှိပါတယ်။ ဒါကြောင့် ဦးထွန်းကျော်တင်ပြသလို အခက်အခဲရှိတဲ့ မြို့ နယ်များအတွက် လိုအပ်မယ်ဆိုလို့ရှိရင် တင်ပြဆောင်ရွက်သွားလျှင် ခွင်ပြုလျက်ရှိပါကြောင်း ဖြေကြား အပ်ပါတယ်။ ဦးထွန်းကျော်ရဲ့ နောက်မေးခွန်းတစ်ချက်ကတော့ တစ်နယ် ကနေတစ်နယ် ဆန်စပါးများကို သယ်ဆောင်လို့မရတဲ့ အတွက်မြို့နယ်ဒေသများမှာ တ ချို့ ဆန်ထွက်တဲ့ဒေသမှာ ဆန်စပါးတွေစုပုံပြီး ဈေးကျကာ နစ်နာဆုံးရှုံးရတယ်။ တောင်သူလယ်သမားတွေ ထိခိုက်နစ်နာရတ ယ်။ ဆန်မလုံလောက်တဲ့ ဒေသတွေကလည်း ပြည်သူများဟာ ဆန်မှောင်ခိုဈေး ပေးဝယ်စားရတယ်ဆိုတဲ့ မေးခွန်းမေးမြန်း ချက်နဲ့ ပတ်သက်ပြီး ရှင်းလင်းတင်ပြရရင် ကျွန်တော်တို့ ရှေးယခင်က ဧရာ ဝတီတိုင်းဒေသကြီး တစ်ခုတည်းသာ မြန်မာနိုင်ငံရဲ့ စပါးကျီအဖြစ် ရပ်တည်လာခဲ့ရတဲ့ အနေအထားက နေပြီးတော့မှ နိုင်ငံတော်အကြီးအကဲရဲ့ လမ်းညွှန် တိုက်တွန်းမှု ၊ ဒေသအာဏာပိုင်များနဲ့ တောင်သူလယ်သမားများရဲ့ ကြိုးပမ်း မှုတို့ကြောင့် အခုဆိုလို့ရှိရင် ပဲခူးတိုင်းဒေသကြီး၊ စစ်ကိုင်းတိုင်းဒေသကြီး၊ ရခိုင်ပြည်နယ်စတဲ့ တိုင်းဒေသကြီး အချို့နဲ့ ပြည်နယ်အချို့ဟာ ဆန်ဖူလုံပိုလျှံတဲ့အနေအထား ကို ရောက်ရှိလာပြီဖြစ်ပါတယ်။ ဆန်လိုနေတဲ့ တိုင်းဒေသကြီး များနဲ့ ပြည်နယ်များကလည်း မိမိတို့ဒေသအတွင်း ဆန်ဖူလုံမှုရှိအောင် တိုးတက်ထုတ်လုပ် နိုင်ရေး အတွက် နိုင်ငံတော်က အားပေး ကူညီလျက်ရှိပြီးဒေသအလိုက် ကြိုးပမ်းဆောင်ရွက်နေ တဲ့ကာလလည်း ဖြစ်ပါတယ်။ ထို့အပြင် ဆန်လို နေတဲ့တိုင်းဒေသကြီးများနဲ့ ပြည်နယ်များ ကလည်း မိမိတို့ဒေသအလိုက် ဖူလုံအောင် တိုးတက် စိုက်ပျိုးလာကြပြီဖြစ်တဲ့အတွက်ကြောင့် ယခုဆိုရင် တစ်နိုင်ငံလုံးမှာ ဆန်တန်ချိန်ပေါင်း (၁၂)သန်းခန့် ထွက်တဲ့အပြင် ဆန်ပိုဒေသများမှ ဆန်လိုသောဒေသများသို့ ပေးပို့ရတဲ့ ပမာဏဟာ (၁.၂)သန်း တန်ချိန်ရှိတဲ့အတွက်ကြောင့် တစ်နိုင်ငံလုံး အထွက်ရဲ့ ၁၀ ပုံ ၁ ပုံလောက်ပဲ ဆန်ပိုနေတဲ့ဒေသတွေကနေ ဆန်လိုနေတဲ့ ဒေ သ တွေကို စီးဆင်းရောင်း ဝယ်မှု ရှိပါတယ်။ ဒါ ကြောင့်မို့ လို့ ဦးထွန်းကျော်ပြော သလို ဆန်ပိုလျှံနေ တဲ့ ဒေသမှာ ဆန်စပါးတွေဟာ ဘယ်ကိုမှ မရောင်းရဘဲနဲ့ စုပုံပြီးတော့မှ ဈေးတွေကျဆင်းမယ်။ တောင်သူလယ်သမားတွေ ထိခိုက် နစ်နာ တယ်ဆိုတဲ့အချက်ဟာ ဒီ (၁၀)ပုံ (၁)ပုံမျှသော ပမာဏ မျှလောက်နဲ့ ဒါထိခိုက်နိုင်မှုရှိ/မရှိသုံးသပ်ကြည့်နိုင်ပါတယ်။အဲဒါအပြင်ဒီမှောင်ခိုဈေးနှုန်းနဲ့ပေးဝယ် စားရတယ်ဆိုတဲ့အချက်နဲ့ပတ်သက်ပြီးတော့ဆန်ကုန်သည် အသင်းအဖွဲ့များ ၊ဆန်ကုန်သည် များကို ဒေသအလိုက် တွေ့ဆုံမေးမြန်း ကြည့်ရင်လည်းသိပါတယ်။ လွတ်လပ်စွာသယ်ဆောင် ပြီးတော့မှ မြို့တိုင်းရွာတိုင်း ဈေးတိုင်းမှာမှောင်ခိုအနေနဲ့ရောင်းရတာမဟုတ်ဘဲနဲ့ ဈေးကွက်မှာ တင်ပြီးတော့ရောင်နေတာဖြစ်ပြီး ဈေးနှုန်းကြီးမြငြင်းဟာလည်း မှောင်ခိုရောင်းဝယ်ခြင်းကြောင့် မဟုတ်ဘဲနဲ့ သယ်ယူပို့ဆောင်စရိတ်နဲ့ အခြားစရိတ်စကများကြောင့် သာလျှင် ဈေးနှုန်းကြီးမြင့် နေရ တဲ့အခြေအနေ ရှိကြောင်း လည်း ဖြည့်စွက်ပြီးတော့တင်ပြလို ပါတယ်။ နိုင်ငံတော် အနေနဲ့ ဆန်ဖူလုံပြီးဒေသများမှာ ဆန်ပိုမို ထွက်ရှိရေး၊ ဆန်လိုနေတဲ့ ဒေသတွေမှာ ဆန်ဖူလုံရေး ကြိုးပမ်းဆောင်ရွက်ခြင်းဟာ ဒီနေ့ခေတ် ကာလမှာ ရာသီဥတုဖောက်ပြန် ပြောင်းလဲမှုတွေနဲ့ စားနပ်ရိက္ခာ လုံခြုံဖူလုံရေးရရှိစေဖို့အတွက် ထို့အပြင် တစ်ချိန်က ကမ္ဘာမှာ မြန်မာနိုင်ငံဟာ ဆန်အများဆုံး တင်ပို့နိုင်ငံအဖြစ် ရပ်တည်ခဲ့တဲ့ အခြေအနေမျိုးကို ပြန်လည်ရောက်ရှိအောင် ကြိုးပမ်းမှသာ အခြားနိုင်ငံများနဲ့ယှဉ်ပြိုင်နိုင်မှာဖြစ်ပါတယ်။အချို့နိုင်ငံဆိုရင် သူတို့နိုင်ငံအတွင်းမှာ အပြည့်အဝ စိုက်ပျိုးထုတ်လုပ်တဲ့အပြင် မြန်မာနိုင်ငံမှာလည်း လာရောက်ပြီး မြေငှားပြီးတော့မှ ဆန်စပါးစိုက်ပျိုးလိုကြောင်း ကမ်းလှမ်းပြောဆိုလာတဲ့ နိုင်ငံတွေတောင် ဒီနေ့ ဒီအချိန်အခါမှာ ရှိလာ ပါတယ်။ ဒါကြောင့် မိမိတို့ နိုင်ငံရဲ့ လုပ်ကိုင်ဆောင်ရွက်မှု အခြေအနေများနဲ့ အခြားဆန်စပါး ထုတ်လုပ်တင်ပို့တဲ့ နိုင်ငံများရဲ့ စိတ်ဓာတ်ကြိုးစားလုပ်ဆောင်လိုစိတ် လုပ်နည်း လုပ်ဟန်များကို လေ့လာနှိုင်းယှဉ်သုံးသပ်ပြီး အမျိုးသားရေးအမြင်နဲ့ ကြိုးပမ်းဆောင်ရွက်သွားကြဖို့ လိုအပ်နေကြောင်းလည်း တင်ပြအပ်ပါတယ်။ ဦးထွန်းကျော်ရဲ့ မေးခွန်းနောက်တစ်ချက်မှာ တောင်ပေါ် ဒေသများမှ ပြည်သူများအနေနဲ့ ရွှေ့ပြောင်းတောင်ယာလုပ်ငန်းများ ဆက်လက်လုပ် ဆောင်နေရ တဲ့အတွက် သစ်တောသယံဇာတ များဆုံးရှုံးကြောင်း၊ ရာသီဥတုပြောင်းလဲကြောင်း၊ ရေကြောင်း ခက်ခဲကြောင်းဖော်ပြထားချက်နဲ့ စပ်လျဉ်းပြီး ဦးထွန်းကျော်တို့ကဲ့သို့ တောင်ပေါ် ဒေ သလိုဘဲ အိမ်နီးနားချင်းတရုတ်ပြည်သူ့သမ္မတ နိုင်ငံယူနန်ပြည်နယ် စစ်ဆောင်ပနား ဒေသအပါအဝင် တောင်ကုန်းတောင်တန်းပေါများတဲ့ ဒေသတွေကို သွားရောက်လေ့လာကြည့် ရင် တောင်ကုန်း တောင်တန်းအပြည့် ကော်ဖီ၊ လက်ဖက်၊ရာဘာစိုက်ခင်းများ စိုက်ပျိုးထုတ်လုပ်နေတာ ကို လေ့လာတွေ့ရှိရမှာဖြစ်ပါတယ်။ ဒီ လိုနှစ်ရှည်နှစ်လတ် စိုက်ပျိုးခြင်းဟာရွှေ့ ပြောင်းတောင်ယာ စိုက်ပျိုးခြင်းထက် ဝင်ငွေကောင်းခြင်း၊ မြေဆီလွှာထိန်းနိုင်ခြင်းစတဲ့ အားသာချက်များရှိတဲ့ အတွက်နိုင်ငံတော်က အားပေးနေသလို ဒေသမှာလည်းပြောင်းလဲတိုးတက်အောင် ခေတ်နှင့် အညီကြိုးပမ်းဆောင်ရွက်သွားကြရမှာ ဖြစ်ပါတယ်။ ဦးထွန်းကျော်ရဲ့ နောက်မေးခွန်း တစ်ချက်က တော့ ဂိတ်များထားရှိခြင်းဖြင့် ဒီဂိတ်များဟာ အတားအဆီးဖြစ်ပြီးမှ ၄င်းဂိတ်မှာ တာဝန်ကျတဲ့ ဝန်ထမ်းများ အကျင့် စာရိတ္တပျက်ပြားယိုယွင်းလာပြီး လာဘ်ပေးလာဘ်ယူမှု ပိုမို ဖြစ်ထွန်းစေတဲ့ အကြောင်း မေးမြန်း ထားချက်နဲ့စပ်လျဉ်းပြီး ဒီဂိတ်များဟာ အထက်ကရှင်းလင်း တင်ပြခဲ့သလို လက်နက်ခဲယမ်း ဖောက်ခွဲဖျက်ဆီးရေးပစ္စည်း၊ မူးယစ်ဆေးဝါးစတဲ့ ပြည်သူလူ ထုရဲ့ အသက်အိုးအိမ်စည်းစိမ်လုံခြုံမှု အတွက်ထားရှိစစ်ဆေးနေရာမှာ တရားမဝင်ကုန်စည်ကူးသန်းရောင်းဝယ်သူများက ၎င်းတို့ရဲ့ တရားမဝင်ပစ္စည်းများကို သယ်ဆောင်ရန် အလို့ငှာဝန်ထမ်းများ ကို လာဘ်ပေးလုပ်ဆောင်မှုများ ရှိသလို တချို့ အကျင့်ပျက်ဝန်ထမ်းများကလည်း ကုန်သည်များ ထံ ငွေညှစ်လာဘ်တောင်းမှု အချို့ရှိခဲ့တဲ့အတွက် တိုင်ကြားမှုများရှိတိုင်း စစ်ဆေးအရေးယူ ဆောင်ရွက်လျက်ရှိကြောင်းလည်း တင်ပြအပ်ပါတယ်။ ထိုဂိတ်များက မှန်မှန်ကန်ကန်ထဲဆေး တားဆီးနိုင်ခဲ့အတွက်ကြောင့်လည်း ဖမ်းဆီး အရေးယူခဲ့တဲ့ ဖမ်းဆီးရမိ ပစ္စည်းတန်ဘိုးများကိုလည်း အထက်မှာ တင်ပြခဲ့ပြီး ဖြစ်ပါတယ်။ တရားမဝင်အခွန်မဲ့ မှောင်ခိုပစ္စည်းများကို မမှန်မကန်ညှိနှိုင်းလာဘ်ပေး သွားလာမှုကြောင့် မှန်မှန်ကန်ကန်အခွန်အကောက်ပေးဆောင်ပြီး ကုန်စည် ကူးသန်းရောင်းဝယ် ကြတဲ့ ကုန်သည်များကလည်း ဈေးကွက်မှာ ယှဉ်ပြိုင်နိုင်စွမ်း မရှိတဲ့ အခြေအနေတွေကို တိုင်ကြားမှုများလည်း ရှိတဲ့အတွက် အရေးယူဆောင်ရွက်ပေးခဲ့ရတဲ့ အမှုတွေ လည်းရှိပါတယ်။ ဒါကြောင့် တရားမဝင် မှောင်ခို ကူးသန်းရောင်းဝယ်မှုများနဲ့ လာဘ်ပေး လာဘ်ယူမှုများ လျော့နည်းပပျောက်အောင် ပြည်သူများက လက်မခံဘဲတိုင်ကြားခြင်းဖြင့် ပူးပေါင်းဆောင်ရွက် ဖော်ထုတ်စေလိုပါကြောင်း ဦးထွန်းကျော်ရဲ့ မေးခွန်းများကို ဖြေကြားရင်း နိဂုံးချုပ်အပ်ပါတယ်။ ကျေးဇူးတင်ပါတယ်။(ဩဘာသံများ) ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၄) အမျိုးသားလွှတ်တော် ကိုယ်စားလှယ် ဒေါက်တာမြတ်ဉာဏစိုးရဲ့ ၂၀၀၀-စီစီအောက် အိမ်သုံးမော်တော်ယာဉ်များ တင်သွင်းခွင့်နဲ့ စပ်လျဉ်းတဲ့မေးခွန်းကို ဆက်လက်ဖြေကြားမှာဖြစ်ပါတယ်။ နိုင်ငံတော်အစိုးရ အနေနဲ့ စိုက်ပျိုးရေးကို အရှိန်အဟုန်မပျက် တိုးတက်အောင်ဆောင်ရွက်ရင်း စက်မှုထွန်းကားသောနိုင်ငံအဖြစ်ရောက်ရှိအောင် ဦးတည်ကြိုးပမ်းဆောင်ရွက်လျက်ရှိပါကြောင်း ပထမဦးစွာ တင်ပြအပ်ပါတယ်။ ဒါကြောင့် ပြည်ပမှ ကုန်ပစ္စည်းများ တင်သွင်းရာမှာ တိုင်းပြည် တည်ဆောက် ရေးလုပ်ငန်းအတွက် လိုအပ်သောရင်းနှီးမြှုပ်နှံမှု ကုန်ပစ္စည်းများ၊ စက်မှုကုန်ကြမ်းများနဲ့ အများပြည်သူ မရှိ မဖြစ် အသုံးပြုရန် လိုအပ်တဲ့ လူသုံး၊ အိမ်သုံးပစ္စည်းများကိုသာ ဦးစားပေး တင်သွင်း ခွင့်ပြုလျက်ရှိပါတယ်။ စက်မှုလက်မှုထွန်းကားလာရေးအတွက် ပြည်တွင်းမှာ ထုတ်လုပ်နိုင်မယ့် ပစ္စည်းများကို အကန့်အသတ်နဲ့သာ တင်သွင်းခွင့်ပြုပြီး သွင်းကုန်အစားထိုး ပစ္စည်းများကို ပြည်တွင်းမှာ ထုတ်လုပ်လာနိုင်အောင် အားပေးလျက်ရှိပါတယ်။ ယာဉ်၊ ယန္တရား ကဲ့သို့သော တည်ဆောက်ရေးလုပ်ငန်းများမှာ အသုံးပြုတဲ့ ယန္တရားများ၊ ကုန်တင်ယာဉ်များ၊ အများသုံး ဘတ် (စ်)ကားကြီးများကို ဦးစားပေးအဆင် နဲ့ ရက်သတ္တပတ် (၁)ပတ်လျှင် အစီးရေ (၁၀၀)ကျော်နဲ့ တစ်လကို အစီးရေ (၅၀၀)ခန့် လက်ရှိတင်သွင်းခွင့် ပြုပေးလျက်ရှိကြောင်းလည်း တင်ပြအပ်ပါတယ်။ အိမ်သုံးလူစီး မော်တော်ယာဉ်များကိုတော့ တင်သွင်းခွင့် ကန့်သတ်ထားပြီး၊ ပြည်တွင်းထုတ်လုပ်မှုကို အားပေးမြှင့်တင်လျက်ရှိပါတယ်။ နိုင်ငံတိုင်းမှာ မိမိပြည်တွင်း စက်မှု ကဏ္ဍဖွံ့ဖြိုးတိုးတက်အောင် နည်းလမ်းမျိုးစုံ ရှာဖွေပြီး ဆောင်ရွက်နေကြတာကိုလည်း အစဉ် အလာတစ်ရပ်အနေနဲ့ တွေ့မြင်ကြရမှာ ဖြစ်ပါတယ်။ ဒေါက်တာမြတဉာဏစိုး တင်ပြချက် ထဲမှာပါတဲ့ တရုတ်ပြည်သူ့သမ္မတနိုင်ငံက Cherry ကားမျိုး၊ အိန္ဒိယနိုင်ငံက TA TA ကားမျိုးဒီလိုကားမျိုးတွေ ဖြစ်ပေါ်မလာခင်မှာ ဒီနိုင်ငံကြီးတွေ ကိုယ်တိုင်ကိုက ရှေးအစပိုင်းမှာ ပြည်တွင်း ကားထုတ်လုပ်မှုများကို ကနဦး ဖွံ့ဖြိုးအောင် ကြိုးပမ်းခဲ့ရတယ်ဆိုတာကို ပြန်လည်ရှုမြင် သုံးသပ်ဖို့ လိုအပ်မှာ ဖြစ်ပါတယ်။ ဒီနိုင်ငံကြီးတွေဟာလည်း မူလအစက စတင်ကြိုးပမ်းခဲ့ပြီး တော့မှ ခုနောက်ပိုင်း မှာ ပြည်ပနာမည်ကြီးတဲ့ကားကုမ္ပဏီတွေနဲ့ ဖက်စပ် ထုတ်လုပ်နိုင်အောင် ဆောင်ရွက်ခဲ့ရာကနေ ဒီနေ့ ဆိုရင် ပြည်တွင်းကားထုတ်လုပ်မှု အတွေ့အကြုံ ရင့်ကျက် လာပြီး အရည်အသွေးမြင့်မားလာတဲ့အတွက်ကြောင့် ပြည်တွင်းပြည်ပ ဈေးကွက်မှာ ယှဉ်ပြိုင်ရောင်းချ နိုင်စွမ်း ရှိလာတာကို တွေ့မြင်ကြရမှာဖြစ်ပါတယ်။ မြန်မာ နိုင်ငံမှာလည်း စက်မှုဇုန် (၁၈)ဇုန်မှာ ပြည်တွင်း မော်တော်ကားထုတ်လုပ်မှုလုပ်ငန်းပေါင်း (၃၀၀)ခန့်ရှိပြီး တစ်ဆင့်ပြီးတစ်ဆင့် နည်း ပညာပိုင်း၊ အရည်အသွေး ပိုင်း မြင့်မားလာအောင် ကြိုးပမ်းနေဆဲကာလဖြစ်ပါတယ်။ အမှတ် (၂) စက်မှုဝန်ကြီးဌာနနဲ့ စက်မှုဇုန်များက ပုဂ္ဂလိက ကုမ္ပဏီ လုပ်ငန်းရှင်များဟာ ကုန်တင်ယာဉ် ၊ ဘတ်(စ်)ကား၊ လူစီးယာဉ်များနဲ့ ဘက်စုံသုံးယာဉ်များကို တစ်နှစ်လျှင် အစီးရေတစ်သောင်းကျော် ထုတ်လုပ်ပေးလျက်ရှိပါတယ်။ ၂၀၀၃-၂၀၀၄ခုနှစ်ကနေပြီး၂၀၁၀-၂၀၁၁ ထိ ကားအစီးရေပေါင်း (၆၅၉၇၅)စီး ထုတ်လုပ်ခဲ့ပြီး ဖြစ်ပါတယ်။ ဒီလိုထုတ်လုပ်မှုဟာလည်း အင် ဂျင်စက်အစိတ်အပိုင်း များ၊ ကိုယ်ထည်အစိတ်အပိုင်းများ အများစုကို ပြည်ပမှ တင်သွင်းပြီး ပြည်တွင်းမှာ တပ်ဆင်ထုတ်လုပ်မှုများ ဖြစ်ကြပါတယ်။ ယခုအခါ ပြည်တွင်းမှာ နိုင်ငံတကာအဆင့်မီတဲ့ကားတွေကို ဖက်စပ်ထုတ်လုပ်မှုလုပ်ငန်းတွေ တိုးတက်လာပြီး ဈေးကွက်စတင် ဝင်ရောက်စပြု လာ ပြီးဖြစ်ပါတယ်။ ဒေါက်တာမြတ်ဉာဏစိုးရဲ့ တင်ပြတဲ့ အချက်ထဲမှာ အများပြည်သူသယ်ယူ ပို့ဆောင်ရေးကဏ္ဍမှာ မော်တော်ယာဉ်အသစ်များ ပိုမိုသုံးစွဲလာနိုင်မယ်ဆိုရင် ယာဉ်တိုက်မှု အန္တရာယ်လျော့နည်းခြင်း၊ မော်တော်ယာဉ်ကြံ့ခိုင်မှု တိုး တက်လာခြင်း၊ ယာဉ်ကြောပိတ်ဆို့ မှု ကင်းရှင်းခြင်းနှင့် အများပြည်သူများ လွယ်ကူသက်သာစွာ လိုရာခရီးသွားနိုင်ခြင်းစတဲ့ အကျိုးကျေးဇူးများ ရရှိလာနိုင်မယ်ဆိုတဲ့အချက်များဟာ ရှုထောင့်အမြင်အမျိုးမျိုးနဲ့ သူ့နိုင်ငံနဲ့သူ့အခြေ အနေနဲ့ ကျင့်သုံးနေကြတာ ရှိကြသော်လည်း ဖွံ့ဖြိုးပြီးနိုင်ငံအချို့မှာပင် ခရီးသွားလာမှု မှာ ယာဉ်ငယ်များ များပြားလာခြင်းကြောင့် လမ်းပိတ်ဆို့မှုများ ဖြစ်ခြင်း၊ တိုင်းပြည်ရဲ့ စက်သုံးဆီ လိုအပ်ချက်တိုးတက်မြင့်မားလာတဲ့ အတွက်ကြောင့် ဖြည့် ဆည်းရန် လိုအပ်ခြင်း၊ ပြည်ပမှ တင်သွင်းတဲ့ကားများကို အလွယ်တကူတင်သွင်းခွင့်ပြုခြင်းဖြင့် ပြည်တွင်းမှ စက်မှုလုပ်ငန်းများ ထိခိုက်စေခြင်း၊ ပြည်ပမှနည်းပညာနှင့် ရင်းနှီးမြှုပ်နှံမှုများ ဝင်ရောက်လာမှုကို ဟန့်တားရာရောက်ခြင်းစတဲ့ အားနည်းချက်များ တွေ့ရှိရတဲ့အတွက် နိုင်ငံတိုင်းမှာ သူ့ နည်းသူ့ဟန်နဲ့ ထိန်းသိမ်းကန့်သတ်မှုများ ရှိနေတာကိုလည်း တွေ့မြင်ကြရမှာ ဖြစ်ပါတယ်။ ဒီလိုအားသာချက်၊ အားနည်းချက်တွေအပေါ်မှာ နိုင်ငံတော်က စဉ်းစားသုံးသပ်ပြီး လက်ရှိအ ခြေအနေမှာ ၂၀၀၀ စီစီအောက် ယာဉ်ငယ်များ တင်သွင်းခွင့် ကန့်သတ်ထားခြင်းဖြစ်တဲ့အတွက် ပယ်ဖျက်ပေးနိုင်ခြင်း မရှိသေးပါကြောင်းနှင့် ပို့ကုန်သွင်းကုန်ပစ္စည်း တမယ်ချင်း ခွင့်ပြု တားမြစ်မှုများကို ဥပဒေအ ရ ပြဋ္ဌာန်းသတ်မှတ်လေ့မရှိဘဲ ပို့ကုန်သွင်းကုန် လုပ်ထုံး လုပ်နည်းများကို အခြေအနေ အချိန်အခါ အလိုက် သုံးသပ်ထုတ်ပြန်ဆောင်ရွက်ပါကြောင်း ဖြေကြား အပ်ပါတယ်။ လက်ရှိ မော်တော်ယာဉ် လက်ဝယ်ပိုင်ဆိုင်သူ မည်သူ့ကိုမဆို မိမိရဲ့ မော်တော်ယာဉ်ကို အစိုးရ လေလံအဖွဲ့သို့ အပ်နှံပြီး မော်ဒယ်(လ်)မြင့် ယာဉ်သစ်တင်သွင်း ဝယ်ယူခွင့်ပြုနိုင်ခြင်း ရှိ /မရှိ အစိုးရလေလံအဖွဲ့မှ အပ်နှံထားတဲ့ မော်ဒယ် (လ်)နိမ့်မော်တော်ယာဉ်များကို အစိုးရဌာနများနဲ့ နယ်မြို့များသို့ ဖြန့်ဖြူးလေလံတင် ဆောင်ရွက်ပေးနိုင်ခြင်း ရှိ /မရှိ မေးမြန်းထားတဲ့ ဒေါက်တာမြတ်ဉာဏစိုးရဲ့ မေးမြန်း ချက်များကို ခွဲခြမ်းစိတ်ဖြာ လေ့လာကြည့်တဲ့အခါ စိတ်ကူးစိတ်သန်းအရ ဖြစ်နိုင် စရာရှိတယ်လို့ မေးမြန်းသူက ထင်မြင်ယူဆ၍ မေးမြန်းခြင်းဖြစ်ကောင်းဖြစ်နိုင်သော်လည်း လက်တွေ့ဆောင် ရွက်နိုင်ရန် မဖြစ်နိုင်တဲ့ မေးခွန်းဖြစ်တာကို အောက်ပါအချက်များအရ တွေ့ရှိရပါတယ်။ ပထမအချက်အနေနဲ့ ယာဉ်၊ မြေ၊ အဆောက်အဦး စတဲ့ ပုဂ္ဂလိက ပိုင်ဆိုင်မှု ပစ္စည်းများကို ပုဂ္ဂလိက အချင်းချင်းကသာ မိမိတို့ဆန္ဒအရသာ အရောင်းအဝယ် ပြုလုပ်လိုတဲ့ ဆန္ဒရှိကြတာဖြစ်ပါတယ်။ ဒီလိုဆန္ဒသဘောတရားတွေအရ နိုင်ငံတကာမှာလည်း အစိုးရများ ကရော ပုဂ္ဂလိကများကပါ ယခုတင်ပြထားသလို စုပေါင်းအပ်နှံ လေလံတင်တဲ့လုပ်ငန်းများ လုပ်ဆောင်ခြင်းကို မတွေ့ရှိ ရကြောင်း တင်ပြအပ်ပါတယ်။ ဒုတိယ အချက်အနေနဲ့ အစိုးရဌာနများမှာ ရောင်းချပေးဖို့ကိစ္စနဲ့ ပတ်သက်ပြီး တော့ အစိုးရဌာနများပင်လျှင် အသုံးပြုရန် မသင့်တော်တော့တဲ့ ယာဉ်ဟောင်းများကို လေလံတင်ခြင်း၊ သံရည်ကြို စက်သို့ ပို့ဆောင်ခြင်းများ ပြုလုပ်ပြီး စက်မှု (၂)က ထုတ်လုပ်တဲ့ မော်တော်ယာဉ်အသစ်များကိုသာ အစားထိုးပြီး အသုံးပြုနေပြီဖြစ်ပါတယ်။ တတိယအချက် အနေနဲ့ နိုင်ငံတကာအစိုးရများက ပုဂ္ဂလိကကဏ္ဍ ဝင်ရောက်စွက်ဖက်တာတွေကို ပြည်သူတွေက မလိုလားကြတော့တဲ့ ခေတ်အခါကာလပဲ ဖြစ်ပါတယ်။ ဒါကြောင့် အစိုးရများက ဈေးကွက် စီးပွားရေးစနစ်ကို ပြောင်းလဲကျင့်သုံးနေပြီဖြစ်တဲ့ ခေတ်ကာလမျိုးမှာ ယခုလို စိုးရကပြန်လည်ပါဝင် စွက်ဖက်ဆောင်ရွက်ပေးစေလိုတဲ့ သဘောဟာ ခေတ်ကာလနဲ့ မကိုက်ညီ တော့ကြောင်းလည်း တင်ပြအပ်ပါတယ်။ ဒေါက်တာမြတ်ဉာဏစိုးရဲ့ မော် တော်ယာဉ်အသစ်များ တင်သွင်းရာမှာ အကောက်ခွန်နှုန်းထားများကို သင့်တင့်တဲ့ နှုန်းထားအဖြစ်သာ သတ်မှတ်လျှော့ပေါ့ပေးနိုင်ခြင်း ရှိ /မရှိ မေးခွန်းနဲ့ စပ်လျဉ်းပြီး ဆက်လက်ဖြေကြားမှာ ဖြစ်ပါတယ်။ မော်တော်ယာဉ်တင်သွင်းရာမှာ ကောက်ခံသူနဲ့ ကုန်သွယ်လုပ်ငန်းခွန်နဲ့ အကောက်ခွန်နှုန်းထား များဟာ အကောက်ခွန် ဦးစီးဌာနအနေနဲ့ ၁၉၉၂ ခုနှစ် အကောက်ခွန်နှုန်း ဥပဒေ ပုဒ်မ ၃ နဲ့ ၄ အရမြန်မာ့အကောက်ခွန်နှုန်းစာရင်းကို ထုတ်ပြန်ကြေညာကာ ကျင့်သုံးဆောင်ရွက်လျက် ရှိပါကြောင်း (၁-၄-၂၀၀၇) ရက်နေ့တွင် စတင် ၍ ကျင့်သုံးခဲ့သော မြန်မာ့အကောက် ခွန်နှုန်း စာရင်း ၂၀၀ရ အရ အိမ်သုံးကားများ တင်သွင်းမှုကို ကောက်ခံသော အကောက်ခွန်နှုန်းထား များမှာ ၂၀၀၀ စီစီအထက် အိမ်သုံးမော်တော်ယာဉ်ငယ်များအတွက် ၄၀% ၊ ၂၀၀၀ စီစီအောက် အိမ်သုံးမော်တော်ယာဉ်ငယ်များအတွက် ၃၀% ဖြစ်ပါကြောင်း၊ သို့ရာတွင် အာဆီယံနိုင်ငံများမှ ထုတ်လုပ်သော အိမ်သုံး မော်တော်ယာဉ်ငယ်များ တင်သွင်းမှုအတွက် ပင်ရင်းဒေသထုတ်လုပ်မှု (Country of Origin) လက်မှတ် တင်ပြနိုင်ပါက အာဆီယံလွတ်လပ်သော ကုန်သွယ်မှုနယ် မြေ (AFTA) သဘောတူညီချက်အရ ၅% နှုန်းသာ ကောက်ခံပါကြောင်း၊ ၂၀၀၈ ခုနှစ်တွင် အာဆီယံ အဖွဲ့ဝင်နိုင်ငံအားလုံး အကောက်ခွန်နှုန်းထားများကို သုညရာခိုင်နှုန်း သို့ လျှော့ချရ မည် ဖြစ်ပါကြောင်းနဲ့ ပြည်တွင်းအခွန်များ ဦးစီးဌာနအနေဖြင့် ပြည်ပမှ တင်သွင်းသည့် မော်တော်ယာဉ် များအပေါ် ကောက်ခံသည့် ကုန်သွယ်လုပ်ငန်းခွန်နှုန်းများကို လျှော့ပေါ့ သတ်မှတ်ပေးနိုင်ခြင်း မရှိပါကြောင်းဖြင့် သက်ဆိုင်ရာဌာနများမှ ဖော်ပြပြန်ကြားထားပါကြောင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>ပင်လယ်ကမ်းခြေတွင် ငါးဖမ်းကြသော ဒေသခံများ ကြီးလေးသည့် အခွန်အကောက် ပေးဆောင် နေရခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၇)မှ ဦးဗညားအောင်မိုး (ခ) ဒေါက်တာဗညားအောင်မိုး က ပင်လယ်ကမ်းခြေတွင် ငါးဖမ်းကြသော ဒေသခံများ ကြီးလေးသည့် အခွန်အကောက် ပေးဆောင်နေရခြင်းနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="115">ဦးဗညားအောင်မိုး(ခ) ဒေါက်တာဗညားအောင်မိုး မွန်ပြည်နယ် မဲဆန္ဒနယ် အမှတ်(၇)</mp>လေးစားအပ်ပါသောဥက္ကဋ္ဌကြီးခင်ဗျား။ ယခုလို အမျိုးသားလွှတ်တော် အစည်းအဝေးမှာ မေးခွန်းဖြင့် မေးခွင့်ရတဲ့ မွန် ပြည်နယ် မဲဆန္ဒနယ်အမှတ်(၇)၊ ရေးမြို့နယ်မှ အမျိုးသားလွှတ်တော် ကိုယ်စားလှယ် မွန်ဒေသလုံးဆိုင်ရာ ဒီမိုကရေစီပါတီ မှ ကျွန်တော် ဦးဗညားအောင်မိုး(ခ) ဒေါက်တာဗညားအောင်မိုးက ဥက္ကဋ္ဌကြီးကို အထူးပဲ ကျေးဇူးတင်ပါတယ် လို့ ပထမဦးစွာ ပြော ကြားလိုပါတယ်။ ဥက္ကဋ္ဌကြီးနဲ့ တကွ ဒီလွှတ်တော်အစည်းအဝေးကို တက်ရောက်နေတဲ့ ဒုတိယသမ္မတအဖြစ် ရွေးချယ်ခံထားရသူ ၊ ကြွရောက်လာတဲ့ ဌာနဆိုင်ရာ ဝန်ကြီးများ၊ ဒုတိယဝန်ကြီးများ၊ ပြည်ထောင်စုအဆင့် တာဝန်ရှိ ပုဂ္ဂိုလ်များနဲ့ အမျိုးသား လွှတ်တော် ကိုယ်စားလှယ်များတို့ အား ကိုယ်စိတ်နှစ်ဖြာ ကျန်းမာ ရွှင်လန်းကြပါစေလို့ ဆုမွန်ကောင်း တောင်းလိုက်ပါတယ်။ ဥက္ကဋ္ဌကြီးခင်ဗျား။ ကျွန်တော် အား စာဖတ်ပြီး တင်ပြခွင့် ပေးပါရန် လေးစားစွာ ခွင့်တောင်း ပန်ကြားအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="115">ဦးဗညားအောင်မိုး)</mp>ကျွန်တော့်မေးခွန်းကတော့ မွန်ပြည်နယ်၊ ရေးမြို့နယ်နဲ့ တနင်္သာရီတိုင်း၊ ရေဖြူမြို့နယ်တို့တွင် ဒေသခံများ ပင်လယ်ကမ်းစပ်တွင် ငါးဖမ်းခြင်းလုပ်ငန်းကို လုပ်ကိုင်ရာ၌ ကြီးလေးတဲ့ အခွန်အကောက်များ ပေးဆောင်နေရသဖြင့် ယင်း လုပ်ငန်းကို ရပ်ဆိုင်း၍ တစ်ဖက် နိုင်ငံသို့ သွားရောက်အလုပ်လုပ်ကိုင်နေရခြင်းနဲ့ စပ်လျဉ်းတဲ့ မေးခွန်းဖြစ်ပါတယ်။ ဥက္ကဋ္ဌကြီး ခင်ဗျား။ ပါတီစုံ ဒီမိုကရေစီစနစ်မှာ ဥပဒေနဲ့ တရားရေးဟာ အလွန်အရေးကြီးပါတယ်။ ပါတီစုံ ဒီမိုကရေစီနဲ့ ဈေးကွက်စီးပွားရေးစနစ်နဲ့ နိုင်ငံ တွေ တိုးတက်ခေတ်မီလာနေတာ လူနေမှုအဆင့်အတန်း မြင့်မားလာနေတာ တွေ့ရပါတယ်။ သူတို့ရဲ့ နိုင်ငံတော်က အခမဲ့ပညာရေး၊ အခမဲ့ ဆေးဝါးကုသရေး၊ လူမှုဖူလုံရေးလုပ်ငန်း၊ ကာကွယ်ရေး၊ လုံခြုံရေး အဆင့်မြင့်မြင့် လုပ်နိုင်တာ ၊ ဝန်ထမ်းတွေကို လခပိုပေးနိုင်တာ၊ အခွင့်အရေး ပိုပေးနိုင်တာ ..</speech>
<speech type="speaker">ခေါင်းစဉ်နဲ့ သက်ဆိုင်တာကိုပဲ ပြောပါ</speech>
<speech><mp id="115">ဦးဗညားအောင်မိုး)</mp>ဟုတ်ကဲ့ပါခင်ဗျား။ ဘဏ္ဍာငွေဟာ ဘယ်ကရသလဲ ဆိုတော့ အကောက်အခွန် ကပဲ အဓိက ရကြပါ တယ်။ အစိုးရက စီးပွားရေးလုပ်တာ မဟုတ်ပါဘူး။ ဒါပေမယ့် အကောက်အခွန်ယူရာမှာ ဥပဒေနဲ့အညီ ဖြစ်ဖို့ မျှမျှတတဖြစ်ဖို့ အထူးအရေးကြီးပါတယ်။ အကောက်အခွန်ကြောင့် ကုန်ထုတ်လုပ်မှု သို့မဟုတ် လုပ်ငန်း မပြတ်စေသင့်ဘူး။ လုပ်ငန်းပြတ်လျှင် ရရှိတဲ့အကောက်အခွန် လျော့ကျသွားမယ်။ ပြီးတော့ ရရှိပြီးတဲ့ အကောက်အခွန်အားလုံးဟာ အစိုးရဘဏ္ဍာကိုရောက်ပြီး အစိုးရက ပြည်သူ အတွက် အကျိုးရှိရှိ မျှမျှတတ ခွဲဝေသုံးစွဲဖို့ ၊ ခွဲဝေသုံး စွဲတယ်လို့ ပြည်သူ တို့ ယုံကြည်ဖို့ လိုအပ်ပါတယ်။ အဲဒီလိုဖြစ်မှ ပြည်ထောင်စုသမ္မတ မြန်မာနိုင်ငံတော် ၂၀၀၈ ခုနှစ် ဖွဲ့စည်းပုံအခြေခံဥပဒေ ပုဒ်မ ၃၈၉ အရ နိုင်ငံသားတိုင်း ဟာ ဥပဒေအရ ပေးဆောင်ရမယ့် အကောက်အခွ န်များကို လိုလိုလားလား ပေးဆောင်ကြ မယ်။ ဥပဒေအရ စနစ်တကျမျှမျှတတ အခွန်ကောက်ခံတယ်။ လက်ရှိ ရရှိသော အခွန်အကောက်များထက် ပိုမို ရရှိ နိုင်ပါတယ်။ တစ်နှစ်ထက်တစ်နှစ်လည်း ပိုလာနိုင်ပါတယ်။ နိုင်ငံတော်က အကောက်အခွန်မှ ဘဏ္ဍာ ငွေများ များများ ရရှိနိုင်ရန် အတွက်ဆောင်ရွက်ရာမှာ အထောက်အကူ ဖြစ်ရန်အတွက် ရည်ရွယ်ပြီး ဒီမေးခွန်းကို မေးရခြင်း ဖြစ်ပါတယ်။ အကောက်အခွန်နဲ့ ပတ်သက်တဲ့ ကိ စ္စရပ်များထဲမှ ပြည်သူ တို့ တင်ပြတဲ့ အကြောင်းအရာလေးတစ်ခုကို အခြေခံပြီး မေးခွန်း မေးထားတာ ဖြစ်ပါတယ်။ မေးခွန်း ကတော့ (၁) ဒေသခံများ ပင်လယ်ကမ်းစပ်မှာ တစ်ပိုင်တစ်နိုင် ငါးဖမ်း နေတာကို ကြီးလေးတဲ့ အကောက်အခွန်များ ပေးနေရတာကို သိပါသလား ။ (၂) အကောက်အခွန် ပေးရတာ များလို့၊လုပ်စားမကိုက်တဲ့အတွက်ကြောင့် ငါးဖမ်းခြင်းအလုပ်ကို ရပ်လိုက်ကြ ရတာ သိပါသလား။ (၃) ထိုငါးဖမ်းသူတို့ အများအပြား နေရပ်နေအိမ်ကို စွန့်ပြီး တစ်ဖက်နိုင်ငံမှာ အများအပြား အလုပ်သွားလုပ်နေ ကြရတာ သိပါသလား။ (၄) အခြေအနေပြန်လည်ကောင်းမွန် လာစေရန် အစိုးရအနေနဲ့ အလေးအနက်ထား၍ မဆောင်ရွက်သင့်ဘူးလား။ ဥက္ကဋ္ဌကြီးအား လေးစားစွာ တင်ပြအပ်ပါတယ်။ (ဩဘာသံများ)</speech>
<speech type="speaker">မေးခွန်းကအကောက်အခွန်နဲ့သက်ဆိုင်နေတဲ့အတွက် မွေးမြူရေး နဲ့ ရေလုပ်ငန်းဝန်ကြီး အနေနဲ့ ဖြေကြားနိုင်ခြင်း ရှိပါသလား။ မွေးမြူရေး နှင့် ရေလုပ်ငန်းဝန်ကြီး ဌာန ဝန်ကြီးက ဖြေကြားပေးပါ</speech>
<speech><agency id="86">ဦးမောင်မောင်သိမ်း(ဝန်ကြီး၊ မွေးမြူရေးနှင့်ရေလုပ်ငန်းဝန်ကြီးများန</agency> လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနဲ့တကွ အမျိုးသားလွှတ်တော် ကိုယ်စားလှယ်တော် များ၊ ဧည့်သည့်တော်များ အားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံပါစေလို့ ဆုတောင်းမေတ္တာပို့သအပ်ပါတယ်။ မွန်ပြည်နယ် အမှတ် (၇)မဲဆန္ဒနယ်မှ အမျိုးသားလွှတ်တော် ကိုယ်စားလှယ် ဦးဗညားအောင်မိုးရဲ့ မေးထား တဲ့ မေးခွန်းနဲ့ပတ်သက်ပြီး ပင်လယ် ကမ်းခြေမှာ ငါးဖမ်းကြတဲ့ ဒေသခံများ ကြီးလေး သည့်အခွန်အကောက် များ ပေးဆောင်နေရခြင်းနဲ့ စပ်လျဉ်းသည့်မေးခွန်းကို ကျွန်တော် ငါးလုပ်ငန်း နဲ့ ပတ်သက်တဲ့ အခွန်အခနဲ့ပတ်သက်လို့ မွေးမြူရေးနဲ့ ရေလုပ်ငန်းဝန်ကြီးဌာနက တာဝန်ရှိသူအနေနဲ့ ပြန်လည်ပြီးတော့ ဖြေကြားမှာ ဖြစ်ပါတယ်။ ပထမဆုံး မေးခွန်းကို မဖြေခင်မှာပေါ့လေ။ Vision ရအောင် အမြင်လေးရအောင် တစ်နိုင်ငံလုံးရဲ့ ငါးထုတ်လုပ်မှု၊ ငါးဖမ်းရေယာဉ်စီးရေ၊ အခွန်အခ၊ ရေလုပ်သားဦးရေအခြေအနေ ဘယ်လိုရှိတယ်ဆိုတာကို ကျွန်တော့်အနေနဲ့ ပြည့်ပြည့်စုံစုံ တင်ပြပါမယ်။ နိုင်ငံတော်အစိုးရရဲ့ လမ်းညွှန်ချက်နှင့်အညီ မွေးမြူရေးနဲ့ ရေလုပ်ငန်းဝန်ကြီးဌာနအနေနဲ့ တစ်နိုင်ငံလုံး သားငါးရိက္ခာ ဖူလုံရေး၊ တစ်မျိုးသားလုံး အာဟာရဖွံ့ဖြိုးရေး၊ တစ်မျိုးသား လုံး ကျန်းမာကြံ့ခိုင်ရေး၊ လူတစ်ဦးချင်းငါးစားသုံးမှု တိုးတက်ရေးဆိုတဲ့ ရည်ရွယ်ချက်တွေကို အခြေခံပြီးတော့ သားငါး ကဏ္ဍစဉ်ဆက်မပြတ် ဖွံ့ဖြိုးတိုးတက်စေဖို့အတွက် စီမံဆောင်ရွက်လျက် ရှိပါတယ်။ မွေးမြူရေးနဲ့ ရေလုပ်ငန်းဝန်ကြီးဌာန အောက်မှာရှိတဲ့ ငါးလုပ်ငန်းဦးစီး ဌာနက ငါးကဏ္ဍကို ကြီးကြပ်ဆောင်ရွက်ရာမှာ ငါးလုပ်ငန်းဆိုင်ရာဥပဒေ (၄)မျိုးကို သတ်မှတ်ပြဋ္ဌာန်းပြီးတော့ အောက်ပါ လုပ်ငန်းတွေကို ကြီးကြပ်ဆောင်ရွက်လျက်ရှိပါတယ်။ (၁)ရေရှည်စဉ်ဆက်မပြတ် ငါးလုပ်ငန်းများ ဖွံ့ဖြိုးတိုးတက်လာစေရန်၊ (၂) ငါးမျိုးပြုန်းတီးမှုကို ကာကွယ်တားဆီးရန်၊ (၃) ရေလုပ်ငန်း ရေပြင် များ ပျက်စီးခြင်းမှ ကာကွယ် စောင့်ရှောက်ရန်၊ (၄)နိုင်ငံတော်မှ ရသင့်ရထိုက်တဲ့ အခွန်အခများ ရရှိပြီး၊ ငါးလုပ်ငန်းများကို ဥပဒေနဲ့အညီ စီမံခန့်ခွဲခြင်း နှင့် အ ရေးယူဆောင်ရွက်ခြင်းတွေကို ပြုလုပ်နိုင်စေရန်ဆိုတဲ့ အချက်တွေကို ကျွန်တော်တို့ဆောင်ရွက်လျက်ရှိပါတယ်။ ၁၉၈၈ ခုနှစ် နိုင်ငံတော် ငြိမ်ဝပ်ပိပြားမှုတည်ဆောက်ရေးအဖွဲ့ စတင်တာဝန်ယူတဲ့ အချိန်ကစပြီးတော့ အဲဒီအချိန်မှာ ရေငန်ငါး တန်ချိန်ထုတ်လုပ်မှုဟာ(၅၆၁၅၄၀)ထုတ်လုပ်နိုင်ပြီးတော့ လူတစ်ဦးချင်း ပျမ်းမျှ စားသုံးနိုင်မှုဟာ ဒီအချိန်မှာ(၁၇)ကီလိုဂရမ်သာ ရှိခဲ့ပါတယ်။ (Capital Consumption) ပါ။ ၂၀၀၉-၂၀၁၀ ခုနှစ်မှာ ရေငန်ငါးတန်ချိန် ထုတ်လုပ်မှုဟာ (၂၀၆၀၇၈၀) ထုတ်လုပ် နိုင်ခဲ့ပြီးတော့ လူတစ်ဦးပျမ်းမျှငါးစားသုံးမှုဟာ (၄၃)ကီလိုဂရမ်ထိ တိုးတက်လာခဲ့ပါတယ်။ ဒါက ကျွန်တော်တို့ရဲ့ လူတစ်ဦးချင်း ထုတ်လုပ်မှုနဲ့ စားသုံးမှုကိုတင်ပြခြင်း ဖြစ်ပါတယ်။ အဲဒီတော့ ကျွန်တော်တို့နှစ်အလိုက် နည်းနည်းလေးကောက်နုတ်ပြီး တင်ပြရမယ် ဆိုရင် ၈၈-၈၉မှာ ထုတ်လုပ်မှုဟာ (၅၆၁၅၄၀)၊ တစ်ဦးချင်း စားသုံးမှုဟာ (၁၇)ကီလို၊ ၂၀၀၀-၂၀၀၁ ခုနှစ်မှာ (၉၄၉၆၇၀) ထုတ်လုပ်နိုင်ပြီး လူတစ်ဦးချင်း စားသုံးမှုဟာ (၂၃)ကီလို ဖြစ်ပါတယ်။ အဲဒီတော့ ကျွန်တော်တို့ ၂၀၀ ၈- ၂၀၀၉ ခုနှစ်မှာဆိုရင် ထုတ်လုပ်မှုက (၁၈၆၇၅၁၀)၊ လူတစ်ဦးချင်း စားသုံးမှုဟာ (၄၃)ကီလိုဂရမ်ထိ တိုးတက်ခဲ့ပါတယ်။ ၂၀၀၉-၂၀၁၀ ခုနှစ်မှာဆိုရင် ကျွန်တော် တန်ချိန်ပေါင်း (၂၀၆၀၇၈၀) ဖြစ်ပြီးတော့ (၄၃)ကီလိုကျော်တဲ့အထိ စားသုံးနိုင်ခဲ့ပါတယ်။ ငါးလုပ်ငန်းဦးစီးဌာနဟာ ရေငန်ငါးလုပ်ငန်းများကို မြန်မာ့ပင်လယ် ငါးဖမ်းလုပ်ငန်းဥပဒေနဲ့ အညီ ကမ်းနီးကမ်းဝေး ငါးဖမ်းရေယာဉ်များ၊ ရေလုပ်သားတွေကို မှတ်ပုံတင်စေခြင်း၊ အခွန်ငွေကောက်ခံခြင်း လုပ်ငန်းများကို ကျွန်တော်တို့ ဆောင်ရွက်လျက်ရှိပါတယ်။ ရေထွက်ပစ္စည်းတွေဟာ ရေထဲမှာရှိတဲ့ ငါးဖြစ်ပေမယ့်လည်း နိုင်ငံတော်ပိုင် တဲ့သယံဇာတ ဖြစ်ပါတယ်။ ဒီသယံဇာတတွေကို ထုတ်ယူသုံးစွဲတဲ့ ရေလုပ်ငန်းရှင်၊ ရေလုပ်သားများထံမှ နိုင်ငံတော် အတွက် အခွန်ဘဏ္ဍာများကို ငါးလုပ်ငန်းဦးစီးဌာန၏ အမိန့် ကြော်ငြာစာအမှတ် (၅/၂၀၀၃)၊ (၇/၂၀၀၃)ပါ သတ်မှတ် နှုန်းထားများနှင့်အညီ ကောက်ခံလျက် ရှိပါတယ်။ ဒီနှုန်းထားတွေကတော့ ကမ်းနီး ရေလုပ်သားတွေ အတွက်ဆိုရင် စက်မဲ့ လှေတစ်စီးဆိုရင် တစ်နှစ်ပတ်လုံးအတွက် (၃၀၀)ကျပ်၊ စက်တပ်လှေတစ်စီဆိုရင် အနည်းဆုံး (၆၀၀)ကျပ်ကနေ ပြီးတော့ အများ ဆုံး(၃၀၀၀)ကျပ်၊ ငါးဖမ်းကိရိယာတစ်ခုလျှင် အနည်းဆုံး (၅၀၀)ကျပ်ကနေပြီးတော့ အများဆုံး(၁၂၀၀၀)ကျပ်၊ ငါးစိုခွန်တစ်တန်မှာ အနည်းဆုံး (၃၀၀)ကျပ်ကနေပြီး အများဆုံး (၃၀၀၀)ကျပ်၊ စက်တပ်လှေတစ်စီးဆိုရင် အနည်းဆုံး (၃၅၀၀)ကျပ်ကနေပြီးတော့ အများဆုံး (၁၁၀၀၀ကျပ်ခန့်သာဖြစ်ပါတယ်။ ကမ်းဝေးရေလုပ်သားတွေအတွက်ကိုတော့စနစ်တကျမှတ်ပုံတင် ထားရှိဖို့အတွက် ရေလုပ်သားမှတ်ပုံတင်ကြေး တစ်ဦးလျှင် (၅၀၀)ကျပ် ကောက်ခံသော်လည်း ကမ်းနီးရေလုပ်သားတွေအတွက်ကိုတော့ မှတ်ပုံတင်ကြေး ကောက်ခံခြင်းမရှိပါဘူး။ ဒီနှုန်းထား တွေကြည့်လို့ရှိရင် လက်ရှိငါးတစ်ပိဿာ ဈေးနှုန်းနဲ့ နှိုင်းယှဉ်လို့ရှိရင် လက်လုပ်လက်စား ရေလုပ်သားတွေအတွက် ဝန်ထုပ်ဝန်ပိုး မဖြစ်စေနိုင်တဲ့ အလွန်သက်သာတဲ့ နှုန်းထားတွေ ဖြစ်ကြောင်း တွေ့ရှိနိုင်မှာ ဖြစ်ပါတယ်။ ရေလုပ်သားများအနေဖြင့် ငါးလုပ်ငန်းဦးစီးဌာနမှ ကောက်ခံလျှက်ရှိတဲ့ အခွန်အခနှုန်းထားများနဲ့ ပတ်သက်ပြီးတော့ တိုင်ကြားမှုများ၊ ကန့်ကွက်မှု များမရှိခဲ့ပါဘူး။ တစ်နိုင်ငံလုံးရဲ့ ငါးထုတ်လုပ်မှု ငါးရဲ့ ကမ်းနီး၊ ကမ်းဝေး ရေယာဉ်စီးရေ၊ ရေလုပ်သားတွေရဲ့ အခြေအနေကိုလည်း ကျွန်တော်တင်ပြပါ့မယ်။ ၈၈-၈၉မှာ ကမ်းဝေး ရေယာဉ်ဟာ (၇၅၄)စီး၊ ကမ်းနီးရေယာဉ် (၆၉၃၃)စီး နဲ့ အဲဒီမှာတော့ အခွန်အခ ဘယ်လောက် ပဲရ တယ်ဆိုတော့ (၂.၁၇၂)သန်းပဲ ရ ခဲ့တယ်။ ရေလုပ်သားဦးရေက (၂၈၃၃၉) ဦးပဲ ရှိပါတယ်။ ၂၀၀၀-၂၀၀၁မှာဆိုရင် ကမ်းဝေး ရေယာဉ်ဟာ (၁၉၈၇)စီး (၂)ဆကျော်ကျော် တိုးလာပါတယ်။ ကမ်းနီးရေယာဉ်ဟာ (၂၆၀၉၉)စီး၊ အခွန်အခ ရရှိမှုကတော့ (၂၄၆.၉၅၀)သန်း ဖြစ်ပါတယ်။ ရေလုပ်သားဦးရေဟာ (၆၄၆၃၇)ဦးထိ တိုး တက်လာခဲ့ပါတယ်။ ၂၀၀၈-ဝ၉မှာ ကမ်းဝေး ရေယာဉ်ဟာ (၁၇၄၆)စီး၊ ကမ်းနီးရေယာဉ်ဟာ (၂၈၆၇၀)စီး အခွန်အခရရှိမှု ဘယ်လောက် ရသလဲဆိုရင် ကျပ်သန်းပေါင်း (၁၄၇၉)သန်း ရရှိခဲ့ပါတယ်။ ရေလုပ်သား ဦးရေက ဘယ်လောက် အထိတိုးလာလဲဆိုရင် (၁၂၅၀၈၄)ဦးထိ တိုးလာခဲ့ပါတယ်။ ၂၀၁၀-၂၀၁၁မှာ ကမ်းဝေး ရေယာဉ် ဟာ (၂၀၇၇)စီး၊ ကမ်းနီးရေယာဉ်ဟာ ကျွန်တော်တို့ (၃၀၈၄၂)စီး အခွန်အခရရှိမှုက ကျပ်သန်း ပေါင်း(၁၇၁၈.၃၂၀)သန်း ဖြစ်ပါတယ်။ ရေလုပ်သားဦးရေက (၁၃၀၇၃၉)ဦးထိ တိုးတက်လာခဲ့ ပါတယ်။ ဒါက တစ်နိုင်ငံလုံးနဲ့ ပတ်သက်လို့ စာရင်းဇယားပါ။ တနင်္သာရီတိုင်း အခြေအနေကို ကျွန်တော် တင်ပြပါမယ်။ တနင်္သာရီတိုင်းမှာ ၈၈-၈၉ ခုနှစ်ကဆိုရင် ကမ်းဝေးရေယာဉ် (၂၄၇)စီး၊ ကမ်းနီးရေယာဉ်ဟာ (၃၄၀၇)စီး ရှိပါတယ်။ အခွန်အခရရှိမှုက (၀.၉၀၃)သန်းပဲရခဲ့ပါတယ်။ ငါးထုတ်လုပ်မှုတန်ချိန်က (၂၉၃၈၂၀)ပဲ ရှိပါတယ်။ လူတစ်ဦးချင်း စားသုံးမှုကို ပြန်ကြည့်ရင် (၂၀.၉၉)ကီလိုဂရမ် ရှိပါတယ်။ ရေလုပ်သားဦးရေက (၅၈၁၁)ဦးပဲ ရှိပါတယ်။ ၂၀၀၁-၂၀၀၂ ခုနှစ် မှာဆိုရင် ကမ်းဝေးရေယာဉ် (၄၀၂)စီး၊ ကမ်းနီးရေယာဉ်ဟာ (၁၀၈၃၃)စီး အခွန်ရရှိမှုက (၁၃.၉၃၂)သန်း ငါးထုတ်လုပ်မှုက တန်ချိန်မက်ထရစ် (၅၄၂၃၉၀) လူတစ်ဦးချင်း စားသုံးမှုဟာ (၃၇.၄၁)ကီလိုထိ တိုးတက်လာခဲ့ပါတယ်။ ရေလုပ်သားဦးရေ (၁၈၆၆၀) ရှိပါတယ်။ ၂၀၀၈၂၀၀၉ ခုနှစ်မှာ ကမ်းဝေးရေယာဉ်ဟာ (၅၉၀) ရှိပြီး၊ ကမ်းနီးရေယာဉ်ကတော့ (၁ ၂ ၀ ၅ ၂) ဖြစ်ပါတယ်။ အခွန်အခရရှိမှုဟာ (၂၇၈.၂၉၀)သန်း ဖြစ်ပါတယ်။ ငါးထုတ်လုပ်မှုဟာ (၉၇၃၃၄၀) ရှိပြီးတော့ လူတစ်ဦးချင်း ပျမ်းမျှစားသုံးမှုကတော့ (၅၈.၈၁)ဖြစ်ပါတယ်။ အဲဒီမှာ ရေလုပ်သား ဘယ်လောက်ရှိမလဲ။ (၄၉၆၃၆)ယောက်ထိတိုးတက်လာခဲ့ပါတယ်။ ၂၀၀၉-၂၀၁၀ ခုနှစ်မှာလည်း ကမ်းဝေးရေယာဉ်ဟာ (၆၈၆)စီး၊ ကမ်းနီးရေယာဉ် (၁၁၆၈၁)စီး အခွန်အခရရှိမှု က ကျပ်သန်းပေါင်း (၃၁၉.၃)သန်းရပါတယ်။ ငါးထုတ်လုပ်မှုဟာ တန်ချိန် (၁၀၈၀၈၅၀)ထိ တိုးတက်ခဲ့ပါတယ်။ လူတစ်ဦးချင်း စားသုံးမှုဟာ ပျမ်းမျှ (၆၃.၄၀)ကီလိုထိ ရှိပါတယ်။ ရေလုပ်သားဦးရေက (၅၂၂၅၇)ဦးထိ တက်ပါတယ်။ ဒါက တနင်္သာရီတိုင်းရဲ့ အခြေအနေပါ။ မွန်ပြည်နယ် အခြေအနေလည်း ကျွန်တော် တင်ပြပါမယ်။ မွန်ပြည်နယ်မှာ ၈၈-၈၉ ခုနှစ်မှာ ကမ်းဝေးရေယာဉ်ဟာ (၂၉)စီးပဲ ရှိတယ်။ ကမ်းနီးရေယာဉ် (၅၄၉)စီး အခွန်ဘယ်လောက် ရရှိသလဲဆိုရင် (၀.၀ဝ၂)သန်းပဲ ရရှိပါတယ်။ ငါးထုတ်လုပ်မှုက တန်ချိန် (၃၂၃၀၀) ရှိပါတယ်။ လူတစ်ဦးချင်းစားသုံးမှုက (၁၆.၅၅)ကီလို ရှိတယ်။ ရေလုပ်သား ဦးရေက (၁၉၃၇)ဦး ရှိပါတယ်။ ၂၀၀၁-၂၀၀၂ ခုနှစ်မှာ ဘယ်လောက်ရှိသလဲ ဆိုတော့ တိုးလာတယ်။ ကမ်းဝေးရေယာဉ်က (၂၂၇)စီး ရှိလာတယ်။ ကမ်းနီးရေယာ ၌က (၁၈၆၆)စီး ဖြစ်လာ ပါတယ်။ အခွန်ရရှိမှုဟာ (၅.၅၉၀)သန်း ထုတ်လုပ်မှုက ကျွန်တော်တို့တန်ချိန်(၆၀၉၅၀) ရှိပါတယ်။ လူတစ်ဦးချင်း စားသုံးမှုက (၂၁.၁၅) ကီလိုရှိပြီး ရေလုပ်သားဦးရေက (၄၁၀၈) ယောက်ထိတိုးလာခဲ့ ပါတယ်။ နောက်တစ်ခါ ၂၀၀၈-၂၀၀၉ ခုနှစ်ကို ကျော်ပြီးတော့ ဖြေပါ့မယ်။ ကမ်းဝေးရေယာဉ်ဟာ ဘယ်လောက်ထိ တိုးလာလဲဆိုရင် ကမ်းဝေးရေယာဉ် အဲဒီနှစ်မှာ မှတ်ပုံတင်တာ (၁၅၅)စီး၊ ကမ်းနီးရေယာဉ်က (၁၅၆၈)စီး၊ ထုတ်လုပ်မှုအခွန်ရရှိမှုဟာ (၃ ၁.၃၀ ၆)သန်းနဲ့ ထုတ်လုပ်မှု တန်ချိန်က (၂၀၁၇၃၀) လူတစ်ဦးချင်း စားသုံးမှုက (၆၂.၈၆) ကီလိုရှိခဲ့ပါတယ်။ ရေလုပ်သား ဦးရေက (၆၂၆၃)ဦး ဖြစ်ခဲ့ပါတယ်။ ၂၀၀၉-၂၀၁၀ မှာ ကမ်းဝေးရေယာဉ်ဟာ (၁၄၈)စီး၊ ကမ်းနီး ရေယာဉ်ဟာ (၁၆၀၆)စီး၊ အခွန်ရရှိမှုဟာ (၃၂.၀၇၈)သန်း၊ ထုတ်လုပ်မှုက တန်ချိန် (၂၆၃၃၅၀) ဖြစ်ပါတယ်။ လူတစ်ဦးချင်း စားသုံးမှုဟာ (၈၀.၈၃)ကီလိုဂရမ် ဖြစ်ပါတယ်။ အဲဒီတော့ ကျွန်တော်တို့ ရေလုပ်သားဦးရေဟာ(၆၅၀၅)ဦး ဖြစ်ပါတယ်။ အဲဒီတော့ မွန်ပြည်နယ် မှာ ၈၈-၈၉ ထက်စာလို့ရှိရင် ရေလုပ်သားဦးရေက ဘယ်လောက်ထိ တိုးလာလဲဆိုရင် (၃)ဆကျော် တိုးလာတယ်။ ကမ်းနီးလှေဟာ ဘယ်လောက်ထိ တိုးလာလဲဆိုရင် (၃)ဆကျော် တိုးလာတယ်။ ဒါ တိုးတက်မှု ကို ကျွန်တော်တင်ပြတာပါ။ အဲဒီတော့ ရေဖြူမြို့နယ် တစ်မြို့နယ်ကို ပြန်ကောက်မယ်။ ရေဖြူမြို့နယ်မှာ၂၀၀၇-၂၀၀၈မှာကမ်းနီးရေယာဉ်(၂၈၂)စီးရှိတယ်။အခွန်ရရှိမှုက (၁.၀၄၀)သန်း ရှိတယ်။ ရေငန်ငါး ထုတ်လုပ်မှုက (၄၁၁၃၂)တန် ရှိတယ်။ လူတစ်ဦးချင်းစားသုံးမှုက (၄၉.၄၅) ကီလိုရှိတယ်။ ရေလုပ်သား ဦးရေက (၁၇၄၀)ရှိတယ်။ ၂၀၀၈-၂၀၀၉ မှာ ကမ်းနီးရေယာ ၌ (၂၉၅)စီး ရှိတယ်။ အခွန်ရရှိမှုက (၁.၀၁၀)သန်း ဖြစ်ပါတယ်။ ထုတ်လုပ်မှုကတော့ (၄၂၈၄၈)တန် ဖြစ်ပါတယ်။ စားသုံးမှုအနေနဲ့ (၅၁.၉၂)ကီလိုဂရမ် ဖြစ်ပါတယ်။ ရေလုပ်သားဦးရေက (၁၈၁၃) ဦးဖြစ်ပါတယ်။ ၂၀၀၉-၂၀၁၀ ခုနှစ်မှာ ကမ်းနီးလှေဟာ (၂၉၆)စီး၊ အခွန်ရရှိမှုဟာ (၁.၁၂၉)သန်း ဖြစ်ပါတယ်။ ရေငန်ငါးထုတ်လုပ်မှုဟာ (၄၈၃၉၄)တန်၊ လူတစ်ဦးချင်းစားသုံးမှုဟာ (၅၄.၅၂) ကီလိုဂရမ်ထိ တိုးပါတယ်။ ရေလုပ်သားဦးရေဟာလည်း (၁၈၄၈)ဦး အဲဒီတော့ ကျွန်တော်တို့ ဒီ(၃)နှစ်လေးမှာကိုပဲ မလျော့ပါဘူး။ ရေလုပ်သားဦးရေက (၁၇၄၀)ကနေ (၁၈၄၈)ထိ တိုးလာခဲ့ ပါတယ်။ ရေးမြို့နယ် မှာ ၂၀၀၇-၂၀၀၈ ခုနှစ်ကဆိုရင် ကမ်းဝေး ရေယာဉ်ဟာ (၅၉)စီး၊ နောက်ကမ်းနီးဟာ (၄၀၅)စီး၊ အခွန်ရရှိမှုက (၁၂.၅၁၅)သန်း ရပါတယ်။ ရေငန်ငါး ထုတ်လုပ်မှုက (၆၇���၀၀)ရှိပါတယ်။ လူတစ်ဦးချင်းစားသုံးမှုဟာ (၃၃.၈၀)ကီလိုဖြစ်ပါတယ်။ ရေလုပ်သားဦးရေ က (၂၄၂၆)ဦးရှိပါတယ်။ ဒါ ၂၀၀၇-၂၀၀၈ ခုနှစ်က ရေးမြို့နယ်၊ ၂၀၀၈-၂၀၀၉ မှာ ကမ်းဝေး ရေယာဉ်က(၆၀)စီးရှိပါတယ်။ ကမ်းနီးရေယာဉ်က (၄၅၂)စီး ရှိပါတယ်။ အဲဒီတော့ အခွန်ရရှိမှုက (၁၁.၉၇၈)သန်း၊ ရေငန်ငါးထုတ်လုပ်မှုက (၇၄၂၀၀)ရှိတယ်။ လူတစ်ဦးချင်းစားသုံးမှုက (၃၆.၁၀) ကီလို ရှိပါတယ်။ အဲဒီတော့ ရေလုပ်သားဦးရေက (၂၄၇၀)ရှိပါတယ်။ ၂၀၀၉-၂၀၁၀ ခုနှစ်မှာ ကမ်းဝေးရေယာဉ်က(၅၉)စီး၊ ကမ်းနီးရေယာဉ်က (၄၅၅)စီး၊ အခွန်အခရရှိမှုက (၁၁.၉၇၈)သန်း၊ (၇၄၂၀၀)ထုတ်လုပ်နိုင်ပါတယ်။ လူတစ်ဦးချင်း စားသုံးမှုက (၃၆.၁)၊ (၂၄၇၀) ရေလုပ်သား၊ ၂၀၀၉-၂၀၁၀ ခုနှစ်မှာ ကမ်းဝေးရေယာဉ်က (၅၉)စီး၊ ကမ်းနီးရေယာဉ်က (၄၅၅)စီး၊ (၁၃.၀၄၆)သန်းနဲ့ ရေငန်ငါးထုတ်လုပ်မှုက (၉၀၄၀၀) ဖြစ်ပါတယ်။ လူတစ်ဦးချင်း စားသုံးမှုဟာ (၃၉.၈၀)၊ ရေလုပ်သားဦးရေက (၂၅၁၃)ဦး၊ ၂၀၀၇-၂၀၀၈ ခုနှစ်မှာ ရေး မြို့နယ်မှာ (၂၄၂၆)ကနေပြီးတော့ ၂၀၀၉-၂၀၁၀ မှာ ရေလုပ်သားဦးရေမှာ (၂၅၁၃)ဦးထိ တိုးလာပါတယ်။ ဒါ့ကြောင့် ကျွန်တော်တို့ အထက်ဖော်ပြပါ စာရင်းဇယားတွေကို ကြည့် မယ်ဆိုရင် ရေးနဲ့ ရေဖြူ မြို့နယ်မှာ ငါးလုပ်ငန်း ဦးစီးဌာနရဲ့ အခွန်ကောက်ခံမှုနှုန်းဟာ လှေတစ်စီးလျှင် တစ်နှစ်ပတ် လုံးအတွက် စုစုပေါင်း (၃၅၀၀)ကျပ် ကနေ(၁၁၀၀၀)ကျပ်မျှသာ ကျသင့်ပြီးတော့ အခွန်ဆောင် ရေလုပ်သား တွေအတွက်ကတော့ ဝန်ထုပ်ဝန်ပိုးမဖြစ်စေတဲ့ သင့်တင့် မျှတတဲ့နှုန်း ထားသာ ဖြစ်ကြောင်း တွေ့ရှိနိုင်ပါတယ်။ ဒါ့ အပြင် ကျွန်တော်တို့ ငါးလုပ်ငန်း ဦးစီးဌာန အနေနဲ့ တစ်ဝမ်းတစ်ခါးရှာဖွေ စားသောက်တဲ့ သူတို့ရဲ့ စကားအရဆိုရင် ဒူးဖိလက်စမ်း ငါးဖမ်းသမား များအတွက် အရွယ်အစား သေးငယ်တဲ့ကိရိယာတွေကို အခွန်ပေးဆောင်ရခြင်းမှ ကင်းလွတ်ခွင့် ပြု ထားပါတယ်။ ဒါတွေဟာ ဘာလဲဆိုရင် ပေါ်ခပ်၊ ယက်သဲ့၊ တိုင်ထောင်မျှင်၊ ပိုက်ဓမင်း၊ ပိုက်စမ်း၊ ဓမင်းမြုံစတဲ့ ဒါတွေဟာ ကျွန်တော်တို့ ကင်းလွတ်ခွင့် ပြု ထားပါတယ်။ ကျွန်တော်တို့ ဒီတိုင်းပါပဲ ရေချိုငါးလုပ်ငန်းဥပဒေအရလည်း ကုန်းတွင်းပိုင်းမှာဆိုရင် တစ်ဝမ်းတစ်ခါးရှာစားတဲ့ ရေလုပ်သားတွေဆိုရင် အခွန်အခ ကင်းလွတ်ခွင့်ပြုထားပါတယ်။ ဒါ ရှာဖွေစားသောက်နိုင် ပါတယ်။ အဲဒီတော့ ဒီနေရာမှာ ရေလုပ်သားအင်အားစာရင်းအရ လျော့နည်းခြင်းမရှိသလို နှစ်စဉ် ငါးဖမ်းလှေတိုးတက်မှု ရှိပါတယ်။ ရေလုပ်သား အင်အားလည်း တိုးပွားတိုးတက်လျက်ရှိတာကိုတွေ့ရမှာ ဖြစ်ပါတယ်။ သို့ ဖြစ်ပါ၍ ငါးလုပ်ငန်း ဦးစီးဌာနမှ အခွန်ကောက်ခံခြင်းသည် ငါးလုပ်ငန်းတွေကို စနစ်တကျ မှတ်ပုံတင် နိုင်ဖို့ စီမံခန့်ခွဲ နိုင်ဖို့နဲ့ နိုင်ငံတော်က နေပြီးတော့မှ ရသင့်ရထိုက်တဲ့ အခွန်အခများ ရရှိဖို့အတွက်ကို ရည် ရွယ်ဆောင်ရွက်နေခြင်း ဖြစ်ပါတယ်။ အခွန်ကြီးလေးစွာ ကောက်ခံခြင်းမရှိကြောင်းနဲ့ ငါးသယံဇာတများကို စဉ်ဆက်မပြတ် ထုတ်လုပ် သုံးစွဲနိုင်ခြင်းကို ဒါ ကျွန်တော်တို့ Substainable fisheries ဖြစ်ဖို့အတွက်ကို သယံဇာတ ထိန်း သိမ်းရေး လုပ်ငန်းများ စီမံဆောင်ရွက် လျက်ရှိပါတယ် ဆိုတာလေးကို မြင်နိုင်အောင် ကျွန်တော်တင်ပြခြင်း ဖြစ်ပါတယ်။ အဲဒီတော့ မေးခွန်းတွေကိုကျွန်တော် ဆက်ပြီးတော့ဖြေပါ့မယ်။ အဲဒီတော့ မေးခွန်း (၁)ကတော့ မွန်ပြည်နယ် တနင်္သာရီတိုင်း (ရေးမြို့နယ်-ရေဖြူမြို့နယ်)တွေမှာ ဒေသခံများ ပင်လယ်ကမ်းစပ်မှ တစ်ပိုင်တစ်နိုင် ငါးဖမ်းနေတာကို ကြီးလေးတဲ့ အကောက်အခွန် များ ပေးနေရတာကို သိပါသလား။ ဒါနဲ့ ပတ်သက်လို့ ငါးလုပ်ငန်းဦးစီးဌာနမှ ပြုစုထားရှိတဲ့ ငါးလုပ်ငန်းဆိုင်ရာ စာရင်းဇယားမှတ်တမ်းများအရ မွန်ပြည်နယ်၊ ရေးမြို့နယ်နှင့် တနင်္သာရီတိုင်း ရေဖြူမြို့နယ်မှာ ဒေသခံရေလုပ်သားများ က ကြီးလေးတဲ့ အခွန်အခများ ပေးဆောင်ရခြင်း မရှိပါကြောင်း ပြန်လည်တင်ပြ အပ်ပါတယ်။ နောက်မေးခွန်း (ခ)က အကောက်အခွန် ပေးရတာ များလို့ လုပ်စားမကိုက်တဲ့အတွက် ငါးဖမ်းခြင်း အလုပ်ကိုရပ်လိုက်ကြရတာ သိပါသလား။ ဒါနဲ့ ပတ်သက်လို့ နိုင်ငံတော်မှ ကောက်ခံသည့် ငါးလုပ်ငန်းဆိုင်ရာ အခွန်အခများမှာ များပြားခြင်း မရှိသဖြင့် ငါးဖမ်းလုပ်ငန်းများ ရပ်ဆိုင်းခြင်း မရှိပါဘူး။ လုပ်ငန်း ရှင်များနဲ့ ရေလုပ်သားများ သိသာစွာ လျော့ ပါးခြင်းမရှိကြောင်း ငါးလုပ် ငန်းဦးစီးဌာနမှာရှိတဲ့ ရေယာဉ်မှတ်ပုံတင်စာရင်းများနှင့် လှေပိုင်ရှင်စာရင်းများအရ သိသာနိုင် ပါတယ်။ နောက်မေးခွန်း (ဂ)ပါ ထိုငါးဖမ်းသူတို့ အများအပြား နေရပ်နေအိမ်ကို စွန့်ပြီး တစ်ဖက်နိုင်ငံမှာ အများ အပြား အလုပ်သွားလုပ်နေကြတာ သိပါသလား၊ ဒါ ကျွန်တော်တို့ရဲ့ ငါးလုပ်ငန်းဦးစီးဌာနမှာ မှတ်ပုံတင်ထားတဲ့ စာရင်းဇယားများအရ ရေယာဉ်နှင့် ရေယာဉ်ပိုင်ရှင် ရေလုပ်သား ဦးရေဟာလျော့ပါးခြင်းမရှိပါဘူး၊ တိုးပွားနေတာသာ ဖြစ်ပါတယ်။ တစ်ပိုင်တစ်နိုင် ကမ်းနီးရေလုပ်သားများ ဟာမိမိတို့ရဲ့ လက်ငုတ်လက်ရင်းလုပ်ငန်း များကို မိမိတို့နေရပ်တွင်ပင် လုပ်ကိုင်လျက်ရှိကြောင်း သိရပါတယ်။ နောက်မေးခွန်းတစ်ခုက အခြေအနေ ပြန်လည် ကောင်းမွန်လာရန် အစိုးရအနေဖြင့် အလေးအနက်ထား မဆောင်ရွက်သင့်ဘူးလား၊ ဒါနဲ့ပတ်သက်လို့လည်း ကျွန်တော်တင်ပြရမယ် ဆိုရင်မွေးမြူရေးနှင့် ရေ လုပ်ငန်းဝန်ကြီးဌာန၊ ငါးလုပ်ငန်းဦးစီးဌာနအနေနဲ့ တိုးတက်လာတဲ့ လူဦးရေအတွက် လိုအပ်မည့်ငါးရိက္ခာ ဖြည့်ဆည်းပေးနိုင်ရေး ၊ ရာသီဥတုဖောက်ပြန်မှုကြောင့် ငါးထုတ်လုပ်မှု လျော့ပါးမှုကို ဖြည့်တင်း ပေးနိုင်ရေးနှင့် ငါးလုပ်ငန်းလုပ်ကိုင်နိုင်တဲ့ အခွင့်အရေး များ ပိုမိုရရှိဖို့အတွက် ကျွန်တော်တို့ ဒါ Resources observation သယံဇာတထိန်းသိမ်းခြင်း လုပ်ငန်းကို ကျွန်တော် တို့ အောက်ပါအတိုင်း ဆောင်ရွက်လျက်ရှိပါတယ်။ (၁) ငါးသယံဇာတ ထိန်းသိမ်းနိုင်ရေးအတွက် ငါးမျိုးများ ပေါက်ဖွားကြီး ပြင်း တဲ့ အချိန်မှာ ငါးမဖမ်းရကာလ Closed Season sa yo cupsiemsê:1 cl:cološys:o6$op? Spawning Ground op: တွင် ငါးမဖမ်းရနယ် မြေ Closed Ared များအဖြစ် လည်းကောင်း၊ အမိန့်ကြော်ငြာစာများ ထုတ်ပြန်တားမြစ်ခြင်းများကို ကျွန်တော် ဆောင်ရွက်လျက် ရှိပါတယ်။ (၂) ယုတ်လျော့သွားတဲ့ ငါးသယံဇာတများ ပြန်လည်တိုးပွားလာစေရေးအတွက် ရေငန်ငါးပုဇွန်များကို ငါးလုပ်ငန်း စခန်းကနေပြီး သားဖောက်ပြီးတော့ ပင်လယ်ပြင်ကို မျိုးစိုက်တဲ့အနေနဲ့ ပြန်လည်လွှတ်ပေး လျက်ရှိပါတယ်။ (၃) ငါးပေါက်ဖွား ကြီးပြင်းရာ ဒီရေတောများ ပြန်လည်စိုက်ပျိုးခြင်းဖြင့် အပင်နှင့်သတ္တဝါတို့၏ ဂေဟစနစ် ပိုမိုကောင်းမွန်စေရန် ဆောင်ရွက်လျက် ရှိပါတယ်။ (၄)ငါးထုတ်လုပ်မှု မကျဆင်း စေရေးအတွက် ပင်လယ်ပြင်တွင် လှောင်အိမ်စနစ်ဖြင့် ငါးမွေးမြူခြင်း၊ ပင်လယ်ရေမှော် မွေးမြူခြင်းစသည့် လုပ်ငန်းရပ်တွေကို ကျွန် တော်တို့ ဆောင်ရွက်လျက်ရှိပါတယ်။ (၅) ရေလုပ်သားများ တာဝန်သိမှု အသိစိတ်ဓာတ်ဖြင့်ဆောင်ရွက်ရမည့် ငါးလုပ်ငန်းဆိုင်ရာ ကျင့်စဉ်များ Code of Conduct for Responsible Fisheries ကို တာဝန်ရှိတဲ့အသိ စိတ်ဓာတ်နဲ့ သာ ဆောင်ရွက်နိုင်ဖို့ အတွက် လိုက်နာဆောင်ရွက်ရေးအတွက် စည်းရုံးပညာပေး ဆောင်ရွက်လျက်ရှိပါကြောင်း ဖြေရှင်းတင်ပြ အပ် ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယနေ့အတွက် ကြယ်ပွင့်ပြမေးခွန်းများ မေးမြန်းခြင်းနှင့် ဖြေကြားခြင်းကဏ္ဍပြီးဆုံးပါပြီ၊ လွှတ်တော်ဆိုင်ရာ နည်းဥပဒေများအရ အစည်းအဝေးရဲ့ နံနက်ပိုင်း တစ်နာရီသာလျှင် မေးခွန်းနဲ့ အ ဖြေများဆောင်ရွက်ရမှာဖြစ်ပါတယ်။ သို့သော် ဒီနေ့နှစ်နာရီကျော်တဲ့အထိ ဥက္ကဋ္ဌက ခွင့်ပြုရခြင်းမှာ အကြောင်းအရင်းရှိပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ ပုဒ်မ ၁၁ ၊ ပုဒ်မခွဲ (က)မှာ နိုင်ငံတော်ရဲ့ အချုပ်အခြာအာဏာ ခက်မသုံးဖြာဖြစ်တဲ့ ဥပဒေပြုရေး အာဏာ၊ အုပ်ချုပ်ရေးအာဏာ၊ တရားစီရင်ရေးအာဏာ ဒီ(၃)ရပ်ကို တတ်နိုင်သမျှ ပိုင်းခြား ကျင့်သုံးပြီးတော့မှ အချင်းချင်းအပြန်အလှန် ထိန်းကျောင်းရမယ်လို့ ပြဋ္ဌာန်းထားတာရှိပါတယ်။ လွှတ်တော်ဟာ ဥပဒေပြုရေးအာဏာ ပိုင်ဆိုင်ထားတဲ့ အဖွဲ့အစည်း ဖြစ်ပါတယ်။ ဒါကြောင့် အုပ်ချုပ်ရေးကဏ္ဍ၊ တရားစီရင် ရေးကဏ္ဍလုပ်ငန်းများကို နှံ့နှံ့စပ်စပ် သိရှိထားဖို့လိုပါတယ်။ ဒီနေ့အကျယ်တဝင့် လာရောက် ဖြေကြားတဲ့ ပြည်ထောင်စုအဆင့် ပုဂ္ဂိုလ်များကိုလည်း ကျေးဇူးတင်ရှိကြောင်း လွှတ်တော်ကိုယ်စားပြောကြားလိုပါတယ်။ အဲဒီတော့ ကျွန်တော်တို့ အမျိုးသားလွှတ်တော် အစည်းအဝေးကို နေ့လယ် စာ သုံးဆောင်ပြီးမှ ဆက်လက်ကျင်းပပါမယ်။ အဲဒီအချိန်ကျမှ အဆိုများကဏ္ဍကို ဆောင်ရွက်မှာ ဖြစ်တဲ့အတွက် နေ့လည် ၁၃၃၀ အချိန်မှာ ပြန်လည်ကျင်းပမှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အမျိုးသားလွှတ်တော် ကိုယ်စားလှယ်များ အားလုံး ပြန်လည် ထွက်ခွာနိုင်ပါပြီခင်ဗျား</speech>
<p>အမျိုးသားလွှတ်တော် ပုံမှန်အစည်းအဝေးကို ၁၂၁၅ နာရီအချိန်တွင် ရပ်နားပြီး ၁၉၃၀နာရီ ချိန်တွင် ပြန်လည်ကျင်းပပါသည်။</p>
</section>
<section value="Motion">
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယခု အစည်းအဝေးပြန်လည် စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<motion>
<title>ဦးပေါ်လျှံလွင် ၊ ချင်းပြည်နယ် မဲဆန္ဒနယ်အမှတို၉)၏ ဘုံတလာရေတံခွန်တွင် အကြီးစားလျှပ်စစ် ဓါတ်အား ထုတ်လုပ်ရေးစက်ရုံ တည်ဆောက်ပေးပါရန်အဆိုကို လွှတ်တော်ကိုယ်စားလှယ်များက ဆွေးနွေးခြင်း၊ ပြည်ထောင်စုအဆအဖွဲ့အစည်းဝင်က ပြန်လည် ဖြေရှင်းဆွေးနွေးခြင်းနှင့် အမျိုးသားလွှတ်တော်၏အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ချင်းပြည်နယ်၊ မဲဆန္ဒနယ်အမှတ် (၉)မှ ဦးပေါ်လျှံလွင် တင် သွင်းထားတဲ့ ဘုံတလာရေတံခွန်တွင် အကြီးစား လျှပ်စစ်ဓါတ်အား ထုတ်လုပ်ရေးစက်ရုံ တည်ဆောက်ပေး ပါရန် အဆိုကို ဆွေးနွေးဖို့ လွှတ်တော် ကိုယ်စားလှယ် တစ်ဦးကအမည်စာရင်း တင်သွင်းထားပါတယ်။ အမည်စာရင်း တင်သွင်းထားတဲ့ ချင်းပြည်နယ်၊ မဲဆန္ဒနယ် အမှတ် (၃)မှ ဦးပေါလ်ထန်ထိုင်း ဆွေးနွေးနိုင်ပါပြီ</speech>
<speech><mp id="39">ဦးပေါလ်ထန်ထိုင်း၊ ချင်းပြည်နယ် မဲဆန္ဒနယ်အမှတ်(၃)</mp>လေးစားအပ်တဲ့ ဥက္ကဋ္ဌကြီးခင်ဗျား ။ချင်းပြည်နယ် မဲဆန္ဒနယ် အမှတ် (၉) မတူပီမြို့နယ် ၊ အမျိုးသားလွှတ်တော် ကိုယ်စားလှယ် ဦးပေါ်လျှံလွင်တင်သွင်း တဲ့အဆိုကို ထန်တလန်မြို့နယ်အမျိုးသား လွှတ်တော် ကိုယ်စားလှယ်ကျွန်တော်ဦးပေါလ်ထန်ထိုင်းကထောက်ခံ ဆွေးနွေးတော့မှာ ဖြစ်ပါတယ်။ ဦးစွာ ပထမဘုံတလာရေတံခွန်အကြောင်းကိုမတင်ပြခင် မတူပီမြို့နယ်တည်နေရာကို တင်ပြပါမယ်။ ကျွန်တော်တို့ ချင်းပြည်နယ်မှာ ခရိုင် နှစ်ခု ရှိပါတယ်။ တောင်ပိုင်းခရိုင်နဲ့ မြောက်ပိုင်းခရိုင် ဆိုပြီးတော့ ခရိုင်နှစ်ခုရှိပါတယ်။ မတူပီမြို့နယ် ကတော့ တောင်ပိုင်း ချင်းပြည်နယ် ခရိုင်၊ ဖလမ်းခရိုင်မှာ ရှိပါတယ်။ ဖလမ်းကနေ မတူပီကို (၁၀၅)မိုင် ဟားခါးကနေ မတူပီကို (၁၇၀)ကွာဝေး ပါတယ်။ အဲ့ဒီမြို့နှစ်ခုကြားမှာတည်ရှိတဲ့မြို့ဖြစ်ပါတယ်။ နောက်မတူပီမြို့နယ်ကနေ အနောက် ဘက်မှာ ဆိုလို့ ရှိရင် အိန္ဒိယနိုင်ငံ မီဇိုရမ်ပြည်နယ် ရှိပါတယ်။ ဒါကြောင့် မတူပီ မြို့နယ်ဟာ လုံခြုံရေးအရ အချက်အခြာကျတဲ့ နေရာလည်းဖြစ်ပါတယ်။ မတူပီမြို့ကို ယခုအခါ ချင်းပြည်နယ် ၏ ဒုတိယမြို့ တော်လို့ ခေါ်ပါတယ်။ မတူပီမြို့မှာလည်း တပ်မတော် က စစ်ဗျူဟာရုံးလည်း စိုက်ထူထားတဲ့မြို့ဖြစ်ပါတယ်။ ဒါ ကျွန်တော် ဆက်လက်တင်ပြချင်တာကတော့ ဘုံတလာရေ တံခွန်ဟာ မတူ ပီမြို့ကနေ (၁၅)မိုင်ဝေးတဲ့ ရင်ဘူမြစ်ကနေ ကျဆင်းလာတဲ့ ရေတံခွန်ကြီး ဖြစ်ပါတယ်။ အဲဒီရေတံခွန်ကြီးကို ကျွန်တော်တို့ အသုံးပြုပြီးတော့ လျှပ်စစ်ဓါတ်အား ထုတ်ပေးဖို့ ဆိုတာဟာ ဒီချင်းပြည်နယ်အတွက် အဆိုတင်သွင်းသင့်တဲ့ တစ်ခုဖြစ်ပါတယ်။ ဘာဖြစ်လို့လဲဆိုရင် ဒါဟာ ကျွန်တော်တို့ ချင်းပြည်နယ်မှာ အရေးကြီးဆုံး ရေတံခွန်လည်း ဖြစ်ပါတယ်။ နောက် အဲဒီရေတံခွန်ဖြစ်တာဟာလည်း မြစ်ဖြစ်တဲ့ အတွက်ကြောင့် ရေကတော့ လုံလုံလောက်လောက် ရရှိနိုင်တဲနေရာ ဖြစ်တယ်လို့ ကျွန်တော်က ယူဆပါတယ်။ နောက် ဟိုတစ် နေ့က ကျွန်တော်တို့ အမှတ်(၁)လျှပ်စစ်ဝန်ကြီးကနေ ရှင်းလင်းဟော ပြောတဲ့ အထဲမှာလည်း နိုင်ငံတော်အစိုးရ က မြစ်၊ ချောင်းများရှိပြီး ရေအား လျှပ်စစ် ထုတ်လုပ်နိုင်တဲ့ ကျေးရွာဒေသတိုင်း အသေးစား ၊ ရေအားလျှပ်စစ် မီးလင်းပေးနိုင် ရေးကို ဆောင်ရွက်ပါမယ်ဆိုတဲ့ အခါကျ တော့ ကျွန်တော်တို့ အတွက်တော့ ဒါက သတင်းကောင်းပဲဖြစ်ပါတယ်။ အထူး သဖြင့် ချင်းပြည်နယ်အတွက် ဆိုလျှင် ဒီလို တောတောင်ပေါများတဲ့ မြစ်ချောင်းပေါများ တဲ့ဒေသဖြစ်လို့ အသေးစား လျှပ်စစ်မီးတွေကို ကျေးရွာ တိုင်းလိုလို အဲဒါ မီးလင်းနိုင်မယ့် အခြေအနေ ဖြစ်နေပါတယ်။ ဒါကြောင့်မို့ကျွန်တော်တို့ အတွက် သတင်းကောင်းလို့ ပြောခြင်း ဖြစ်ပါတယ်။ နောက်ဆုံး တင်ပြချင်တာကတော့ မတူပီမြို့နယ်မှာရှိတဲ့ ဘုံတလာရေတံခွန်မှ ရေအားလျှပ်စစ်မီး ပေးနိုင်ပါက စာသင်ကျောင်းများ၊ စက်ရုံများ၊ အစိုးရဌာနရုံးများ ၌ အများပြည်သူအတွက် ကြီးမားတဲ့ အကျိုးကျေးဇူး ခံစားခွင့် ရရှိနိုင်မှာ ဖြစ်ပါတယ်။ မတူပီမြို့နယ် တစ်ခုတည်းအတွက် မဟုတ်ဘဲနဲ့ မတူပီမြို့ နယ်နဲ့ နီးစပ်တဲ့ မင်းတပ်၊ ဟားခါး၊ ထန်တလန်မြို့နယ်မှာ ရှိတဲ့ ကျေးရွာများကပါ အဲဒီမီးကို အသုံးပြုနိုင်မှာ ဖြစ်ပါတယ်။ အဲဒါကြောင့် အဲဒီနေရာမှာ လျှပ်စစ်ဓါတ်အား ထုတ်လုပ်ပေး နိုင်တဲ့ စက်ရုံ တည်ဆောက်ပေးပါလို့ ကျွန်တော်တို့က အဆိုတင်သွင်းပြီးတော့ ထောက်ခံဆွေးနွေးခြင်းဖြစ်ပါတယ်။ အားလုံးကို ကျေးဇူးတင်ပါတယ် ခင်ဗျား။ (ဩဘာသံများ)</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ချင်းပြည်နယ် မဲဆန္ဒနယ် အမှတ် (၉) မှ ဦးပေါ်လျှံလွင် တင်သွင်းထားတဲ့ ဘုံတလာ ရေတံခွန်တွင် အကြီးစား လျှပ်စစ်ဓါတ်အားထုတ်လုပ်ရေး စက်ရုံတည်ဆောက်ပေးပါရန်အဆိုကို အမှတ်(၁)လျှပ်စစ် စွမ်းအားဝန်ကြီးဌာန ဝန်ကြီးက ပြန်လည်ဖြေရှင်းဆွေးနွေးပေးဖို့ ဖြစ်ပါတယ်</speech>
<speech><agency id="72">ဦးဇော်မင်း(ဝန်ကြီး အမှတ်(၁)လျှပ်စစ်စွမ်းအားဝန်ကြီးဌာန)</agency>လေးစားအပ် ပါသောအမျိုးသားလွှတ်တော်ဥက္ကဋ္ဌကြီးအမျိုးသားလွှတ်တော် ကိုယ်စားလှယ်များဧည့်သည်တော် များအားလုံး မင်္ဂလာအပေါင်းနဲ့ပြည့်စုံကြပါစေလို့ ဆုမွန်ကောင်း တောင်းရင်း နှုတ်ခွန်းဆက် ဂါရဝပြု ပါတယ်။ကျွန်တော်အမှတ် (၁)လျှပ်စစ်စွမ်းအားဝန်ကြီးဌာန ဝန်ကြီး ဦးဇော်မင်း ဖြစ်ပါတယ်။ ချင်းပြည်နယ်၊မတူပီမြို့နယ် မဲဆန္ဒနယ် အမှတ်(၉)မှ အမျိုးသားလွှတ်တော်ကိုယ်စားလှယ် ဦးပေါ်လျှံလွင် တင်ပြသောအဆိုမှာ ဘုံတလာရေတံခွန်အား အကြီးစားရေ အားလျှပ်စစ် ဓါတ်အား ထုတ်လုပ်ရေးစက်ရုံ တည်ဆောက်ပေးရန် ဖြစ်ပါတယ်။ နိုင်ငံတော်အစိုးရဟာ၂၀၀၈ ခုနှစ်အထိ မဟာဓါတ်အားလိုင်းနဲ့ ချိတ်ဆက်ခြင်း မရှိသော ဒေသန္တရသုံးအသေးစားရေအားလျှပ်စစ်ဓါတ်အားပေးစက်ရုံ (၃၃)ရုံ တည်ဆောက်ပေး ခဲ့ပြီးဖြစ်ပါသည်။ ၎င်းတည်ဆောက်ပေးခဲ့သော အသေးစား ရေအားလျှပ်စစ်ဓါတ်အားပေးစက်ရုံ များတွင် အသေးဆုံးဓါတ်အားပေးစက်ရုံဟာ စက်တပ်ဆင်အား (၀.၁၂)မဂ္ဂါဝပ် ဖြစ်ပြီး တော့ အကြီးဆုံးတည်ဆောက်ပေးခဲ့တဲ့ ဓါတ်အားပေးစက်ရုံရဲ့ စက်တပ် ဆင်အားဟာ (၅)မဂ္ဂါဝပ်ဖြစ်ပါတယ်။ စက်တပ် ဆင်အား (၁၀)မဂ္ဂါဝပ်အထိရှိတဲ့ လျှပ်စစ်ဓါတ်အား ပေးစက်ရုံများသည် အသေးစား လျှပ်စစ်ဓါတ်အားပေးစက်ရုံများ ဖြစ်ပါတယ်။ မင်းတပ်ခရိုင်၊ မတူပီမြို့နယ်မှာရှိတဲ့ ဘုံတလာရေတံခွန်ကို ရေအား လျှပ်စစ် ဓါတ်အားပေး စက်ရုံ တည်ဆောက် မယ်ဆိုရင် စူးစမ်းလေ့လာထားရှိ ချက်တွေအရ လျှပ်စစ် စက်တပ်ဆင်အား အများဆုံး (၁.၈)မဂ္ဂါဝပ်သာ ရရှိနိုင် မှာ ဖြစ်ပါတယ်။ မဟာဓါတ်အားလိုင်းနဲ့ ���က်သွယ်နိုင်ခြင်းမရှိသောဒေသန္တရသုံး အသေးစားလျှပ်စစ်ဓါတ် အားပေးစက်ရုံ အမျိုးအစား သာဖြစ်ပါတယ်။ ဦးပေါ်လျှံလွင်တင်ပြသလို အကြီးစားလျှပ်စစ်ဓါတ်အား ထုတ်လုပ်ရေးစက်ရုံ အမျိုးအစားမဟုတ်ပါဘူး ။ ၂၀၀၈ ခုနှစ်၊ ပြည်ထောင်စုမြန်မာနိုင်ငံတော်ဖွဲ့စည်းပုံအခြေခံ ဥပဒေ ပုဒ်မ ၁၈၈ ဇယား(၂)စာမျက်နှာ(၁၈၉)၊စာပိုဒ် ၄(က)မှာ လျှပ်စစ်ကဏ္ဍ နဲ့ပတ်သက်၍ ပြည်ထောင်စုကဏ္ဍ ကစီမံခန့်ခွဲခွင့်ရှိသည့် အကြီးစားလျှပ်စစ် ဓါတ်အား ထုတ်လုပ်ဖြန့်ဖြူးရေးမှအပ မဟာဓါတ် အားလိုင်းနှင့် ဆက်သွယ်ခြင်းမရှိသော အလတ်စားနှင့် အသေးစား လျှပ်စစ်ဓါတ်အား ထုတ်လုပ်ဖြန့်ဖြူးရေးတွင်တိုင်းဒေသကြီး (သို့မဟုတ်) ပြည်နယ်က စီမံခန့်ခွဲ ခွင့်ရှိကြောင်း ဖော်ပြထားပါတယ်။ ဦးပေါ်လျှံလွင် အဆိုပြု တင်ပြချက်နှင့်ပတ်သက်ပြီး တော့ ဘုံတလာရေအား လျှပ်စစ် စီမံကိန်း ဟာ အသေးစားလျှပ်စစ်စီမံကိန်းဖြစ်ပြီးတော့ အခြေခံဥပဒေအရပြည်နယ်ရဲ့ လုပ်ပိုင်ခွင့်ဖြစ်တဲ့အတွက် ချင်းပြည်နယ်အစိုးရအဖွဲ့သို့ တင်ပြဆောင်ရွက်သွားရန် ဖြစ်ပါတယ်။ အသေးစားလျှပ်စစ် စီမံကိန်းများကို ပု ဂ္ဂလိကနဲ့သမဝါယမ အသင်းများ ကိုယ်တိုင်လည်း ရင်းနှီးမြှုပ်နှံ အကောင် အထည်ဖော် တည်ဆောက်ခွင့်၊ ကိုယ်တိုင်ဓါတ်အား ထုတ်လုပ်ဖြန့်ဖြူး ရောင်းချခွင့် ရှိပါတယ်။ အဆိုပြု တင်ပြ တဲ့ ဘုံတလာရေအားလျှပ်စစ်စီမံကိန်းဟာ အသေးစား လျှပ်စစ်စီမံကိန်း ဖြစ်ပြီးတော့ ပြည်ထောင်စုအဆင့်က ဆောင်ရွက်ရမယ့် လုပ်ငန်းမဟုတ်တော့ဘဲ ပြည်နယ်အဆင့်က ဆောင်ရွက်ခွင့်ရှိသော အသေးစားလျှပ်စစ်စီမံကိန်း အမျိုးအစားဖြစ်တဲ့ အတွက် အမျိုးသား လွှတ်တော်မှာ ဤအဆိုကို လက်ခံဆွေးနွေးရန် မလိုအပ်ကြောင်း ၊ လက်ခံ ဆွေးနွေးရန် မသင့်ပါ ကြောင်းနဲ့ အဆိုရှင်မှ အဆိုကို ပြန်လည် ရုပ်သိမ်းသင့်ပါကြောင်း ရှင်းလင်းဆွေးနွေး တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား ။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ချင်းပြည်နယ် မဲဆန္ဒနယ်အမှတ်(၉)မှ ဦးပေါ်လျှံလွင်တင်သွင်းတဲ့ ဘုံတလာရေတံခွန်တွင် အကြီးစား လျှပ်စစ် ဓါတ်အားထုတ်လုပ်ရေး စက်ရုံတည်ဆောက်ပေး ပါရန် အဆိုကို အမှတ် (၁)လျှပ်စစ်စွမ်းအား ဝန်ကြီးဌာန ဝန်ကြီးက နည်းပညာပိုင်း ဆိုင်ရာတွေ့ရှိချက်အရ (၁.၈)မဂ္ဂါဝပ်သာ ထုတ်လုပ်နိုင် တဲ့ အဆင့်ဖြစ်ပြီး ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပါ ဇယား(၂) နဲ့ကိုက်ညီခြင်းမရှိတဲ့အတွက်ဒီအဆိုကိုဥက္ကဋ္ဌအနေနဲ့ပယ်ကြောင်းဆုံးဖြတ်ပါတယ်။ (ဩဘာသံများ)</speech>
</motion>
<motion>
<title>ဦးဗညားအောင်မိုး(ခ)ဒေါက်တာဗညားအောင်မိုး၊ မွန်ပြည်နယ်မဲဆန္ဒနယ်အမှတ်(၇)၏ တောင်သူလယ်သမားများ စိုက်ပျိုးထုတ်လုပ်သည့် ကောက်ပဲသီးနှံများ သင့်တင့်သည့် တနိုးရရှိရေး အတွက် နိုင်ငံတော်က ကူညီဆောင်ရွက်ပေးရန်အဆိုတင်သွင်းခြင်းနှင့် လက်ခံဆွေးနွေးရန်သင့် မသင့် အဆုံးအဖြတ်ရယူခြင်း</title>
<speech type="speaker">အမျိုး သားလွှတ်တော် ကိုယ်စားလှယ်များ ခင်ဗျား။ မွန်ပြည်နယ် မဲဆန္ဒနယ်အမှတ်(၇)မှ ဦး ဗညားအောင်မိုး(ခ) ဒေါက်တာဗညားအောင်မိုး က တောင်သူ လယ်သမားများ စိုက်ပျိုးထုတ်လုပ်သည့် ကောက်ပဲသီးနှံ များ သင့်တင့်သည့် တန် ဖိုးရရှိရေး အတွက် နိုင်ငံတော်က ကူညီဆောင်ရွက်ပေးရန် နှင့်စပ်လျဉ်းသည့် အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်။ ဦးဗညားအောင်မိုး(ခ) ဒေါက်တာ ဗညားအောင်မိုး အဆိုတင်သွင်းဖို့ ဖြစ်ပါတယ်။</speech>
<speech><mp id="115">ဦးဗညားအောင်မိုး (ခ) ဒေါက်တာဗညားအောင်မိုး၊ မွန်ပြည်နယ် မဲဆန္ဒနယ် အမှတ် (၇)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌ ကြီး ခင်ဗျား။ တောင်သူလယ် သမားများ၊ စိုက်ပျိုးထုတ်လုပ်သည့် ကောက်ပဲ သီးနှံများ သင့်တင့်သည့် တန်ဖိုးရရှိရေးအတွက် နိုင်ငံတော်က ကူညီဆောင်ရွက်ပေးရန် ဟူသောအဆိုကို ဤပထမအကြိမ် အမျိုးသားလွှတ်တော် အစည်းအဝေးမှာ တင် သွင်းခွင့်ရတဲ့အတွက် မွန်ပြည်နယ် မဲဆန္ဒနယ် အမှတ် (၇)၊ ရေးမြို့နယ်မှ အမျိုးသားလွှတ်တော်ကိုယ်စားလှယ် မွန်ဒေသလုံးဆိုင်ရာ ဒီမိုကရေစီပါတီမှ ကျွန်တော် ဦးဗညားအောင်မိုး (ခ)ဒေါက်တာဗညားအောင်မိုးက ဥက္ကဋ္ဌကြီးအား အထူးကျေးဇူးတင်ရှိပါကြောင်းကို ဦးစွာပြောကြားလိုပါတယ်။ လေးစားအပ်သော အစည်းအဝေး တက်ရောက်နေသော ဒုတိယသမ္မတအဖြစ် အရွေးခံရသူ၊ နိုင်ငံတော်ဝန်ကြီးနဲ့ ဒုတိယဝန်ကြီးများ၊ ပြည်ထောင်စု အဆင့် တာဝန်ရှိပုဂ္ဂိုလ်များနဲ့ အမျိုးသားလွှတ်တော်ကိုယ်စားလှယ်အပေါင်းတို့ ကာယသုခ၊ စိတ္တသုခ ပြည့်ဝကြပါစေလို့ ဆုမွန်ကောင်းတောင်းလိုက်ပါတယ်။ လေးစားအပ်သော ဥက္ကဋ္ဌကြီး ခင်ဗျား။ ဒီအဆိုကို ဖတ်ပြီး တင်ပြခွင့်ပြုပါရန် အနူးအညွတ် ခွင့်ပန်အပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="115">ဦးဗညားအောင်မိုး(ခ)ဒေါက်တာဗညားအောင်မိုး)</mp>ဥက္ကဋ္ဌကြီး ခင်ဗျား။ ၂၀၀၈ ခုနှစ်၊ ဖွဲ့စည်းပုံအခြေခံဥပဒေပုဒ်မ ၂၃(က)အရ နိုင်ငံတော် သည် တောင်သူလယ်သမားများ၏ စိုက်ပျိုးထုတ်လုပ်သည့် ကောက်ပဲ သီးနှံများ သင့်တင့်သည့် တန်ဖိုး များရရှိရန် ကူညီဆောင်ရွက် ရမည်ဟု ပါ ပါတယ်။ (၁) စိုက်ပျိုးရေး ထွက်ကုန်ဈေးကျလျှင် တောင်သူလယ်သမားများနှင့် လယ်ယာခြံမြေ အလုပ် သမား၊ စိုက်ပျိုးရေး အလုပ်သမားများတို့ မနစ်နာစေရန် စိုက်ပျိုးရေး ထုတ်ကုန်များ ထုတ်လုပ်မှုမထိခိုက်စေရန် အတွက် စိုက်ပျိုးရေး ကုန်ပစ္စည်းများ၏ ဈေးနှုန်းကို သင့်တင့်သည့် ဈေးနှုန်းသို့ အရောက်ဆွဲတင်ပေး ရန် တင်ပြအပ်ပါတယ်။ ဥပမာ - စပါးဈေးနှုန်း ဟာ တင်း (၁၀၀)မှာ ငါး သိန်းအောက် ထပ်ကျသွားမယ်ဆိုရင် တောင်သူလယ်သမားများဟာ အလုပ်သမားငှားဖို့ အခက်အခဲ မလုံမလောက်၊ မြေဩဇာဝယ်ဖို့ မလုံမလောက် အဲဒီလို ဖြစ်လာတဲ့အခါကျရင် လယ်လုပ်ငန်း ကို လာထိခိုက်၊ အဲဒီလိုမဖြစ်ရအောင် အစိုးရအနေနဲ့ တင်း(၁၀၀)ကို ငါးသိန်းဈေးနှုန်းနဲ့ စပါးကိုဝယ်မယ်။ ဈေးပြန်တက်လာတဲ့ အထိ ဝယ်မယ်။ သိုလှောင်ထားမယ်။ ဈေးပြန်တက်လာတဲ့အခါ အစိုးရက ဝယ်ခြင်းကိုရပ်ပြီးတော့ အဲဒီ ကျန်တဲ့ပုဂ္ဂလိကတွေဟာ အဲဒီ ငါးသိန်း အထက်ဈေးနဲ့ ဆက်ပြီး ဝယ်ကြမယ်။ တောင်သူ လယ်သမားတွေအတွက် လုပ်ငန်းမှာအခက်အခဲမဖြစ်ဘူး။ ဒါတင် မကဘူး။ ဥပမာ အခြား ထွက်ကုန်အနေနဲ့ဆိုရင် ဥပမာ- ရာဘာဈေးနှုန်းက တကယ်လို့ တစ်ပေါင်ကို (၆၀၀)ကျပ်အောက်ကျမယ်ဆိုရင် ရာဘာခြစ်တဲ့ အလုပ်သမားကလည်း မကိုက်၊ ရာဘာထုတ်လုပ်မှု ရပ်ဆိုင်းရမယ့် အ ခြေအနေ ဖြစ်လာ မယ်ဆိုရင် အဲဒီလိုမဖြစ်သွားအောင်၊ ကုန်ထုတ်လုပ်မှု မထိခိုက်အောင် ရာဘာကို တစ်ပေါင် (၆၀၀)ကျပ်နှုန်းနဲ့ အစိုးရအနေနဲ့ ဒိုင်ခံဝယ် ယူစုဆောင်းထား၊ သိုလှောင်ထား၊ ဈေးကောင်း တဲ့အခါ ထုတ်ရောင်း၊ အဲဒီတော့ အစိုးရအနေနဲ့ အမြတ်လည်း ပြန်ရတယ်။ တောင်သူလယ်သမား အတွက်ကလည်း လုပ်ငန်း ပြေလည်တယ်။ တိုင်းပြည်က ထုတ်ကုန်အတွက်လည်း အကျိုးရှိတယ်။ မလျော့ကျဘူးဆိုလိုတဲ့ အဓိပ္ပာယ်၊ အဲဒီနောက်တစ်ချက် အနေနဲ့ (၂)အနေနဲ့ စိုက်ပျိုးရေးထုတ်ကုန် များ ကမ္ဘာ့ဈေးကွက် မှာ ဈေးကောင်းကောင်းရရန် အစိုးရကနေပြီးတော့ ကူညီဆောင်ရွက်ပေး ရန် နံပါတ်(၃)အနေနဲ့ အခြားဖွံ့ဖြိုးဆဲ နိုင်ငံများ ရရှိတဲ့အခွင့်အရေးကဲ့သို့ ကျွန်တော်တို့နိုင်ငံမှ စိုက်ပျိုးရေး ကုန်ပစ္စည်း များကို စက်မှုနိုင်ငံများသို့ တင်သွင်းရာတွင် အခွန်နည်း၊ အခွန်လွတ်ကုန်ပစ္စည်းများအဖြစ် သတ်မှတ်ပြီး တင်ပို့ခွင့်ရရန်အတွက် နိုင်ငံတော်မှ ကူညီ ဆောင်ရွက်ပေးရန် လေးစားစွာ အဆိုတင်သွင်းတင်ပြ လိုက်ပါ တယ်ခင်ဗျား။</speech>
<speech type="speaker">အဆိုကို ထောက်ခံ မယ့် လွှတ်တော်ကိုယ်စားလှယ်ရှိပါက ဆွေးနွေးဖို့ ဖြစ်ပါတယ်</speech>
<speech><mp id="112">ဦးကျော်သိန်း၊ မွန်ပြည်နယ် မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့တအမျိုးသားလွှတ်တော်ကိုယ်စားလှယ်များ ခင်ဗျား။ ကျွန်တော် ကတော့ မွန်ပြည်နယ် မဲဆန္ဒနယ် အမှတ် (၄)မှ အမျိုးသားလွှတ်တော်ကိုယ်စားလှယ် ဦးကျော်သိန်း ဖြစ်ပါတယ်။မွန်ပြည်နယ်မဲဆန္ဒနယ်အမှက)အမျိုးသားလွှတ်တော်ကိုယ်စားလှယံဗညားအောင်မိုး (ခ) ဒေါက်တာဗညားအောင်မိုး၏ တောင်သူလယ်သမားများ စိုက်ပျိုးထုတ်လုပ်သည့် ကောက်ပဲ သီးနှံများ သင့်တင့်သည့် တန်ဖိုးရရှိရေးအတွက် နိုင်ငံတော်က ကူညီဆောင်ရွက်ပေးရန် အဆိုကို အမျိုးသားလွှတ်တော်မှာ ဆွေးနွေးဖို့အတွက် ထောက်ခံတင်ပြခြင်း ဖြစ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ဦးဗညားအောင်မိုး (ခ)ဒေါက်တာဗညားအောင်မိုး တင်သွင်းတဲ့အဆိုကို လွှတ်တော်ကိုယ် စားလှယ်တစ်ဦးက ထောက်ခံသွားပါတယ်။အဆိုမှာ တောင်သူလယ်သမားများစိုက်ပျိုးထုတ်လုပ်သည့်ကောက်ပဲသီးနှံ များ သင့်တင့်သည့်တန်ဖိုရရှိရေးအတွက် နိုင်ငံတော်ကကူညီဆောင်ရွက်ပေးရန်အဆို ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့် မသင့် လွှတ်တော်ရဲ့ ရယူမှာဖြစ်ပါတယ်။ အဆိုကို ဆွေးနွေးဖို့ လွှတ်တော်ကိုယ်စားလှယ်များက သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကို လက်ခံဆွေးနွေးဖို့ သဘောမတူတဲ့ လွှတ်တော် ကိုယ်စားလှယ်များရှိပါသလားခင်ဗျား။အဆိုကို လက်ခံဆွေးနွေး ဖို့ သဘောမတူတဲ့ လွှတ်တော် ကိုယ်စားလှယ်များ မရှိတဲ့အတွက် ဦးဗညားအောင်မိုး (ခ)ဒေါက်တာဗညားအောင်မိုးရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဗညားအောင်မိုး(ခ)ဒေါက်တာဗညားအောင်မိုး တင်သွင်းတဲ့အဆိုကို ဆွေးနွေး လိုတဲ့ လွှတ်တော်ကိုယ်စားလှယ်များ ရှိပါက အစည်းအဝေးရပ်နားတဲ့အခါ လွှတ်တော်ရုံး၊ ဒုတိယ ညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော် အစည်းအဝေး၁၃ ရက်မြောက်နေ့ ရပ်နားခြင်းနှင့်အစည်းအဝေး ၁၄ ရက်မြောက်နေ့ ကျင်းပမည့်နေ့ရက် သတ်မှတ်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ယခု အမျိုးသား လွှတ်တော် ပုံမှန် အစည်းအဝေး ၁၃ ရက်မြောက်နေ့ကို ရပ်နား မှာဖြစ်ပါတယ်။ အမျိုးသား လွှတ်တော် ပုံမှန်အစည်းအဝေး ၁၄ ရက်မြောက်နေ့ကို ၂၀၁၁ ခုနှစ်၊ မတ်လ ၂၃ ရက် (ဗုဒ္ဓဟူးနေ့) ၁၀းဝဝ နာရီ အချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်ပြဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာ ပါပြီ ခင်ဗျား</speech>
<speech type="mc">အားလုံး ပြန်လည်ထွက်ခွာနိုင်ပါပြီခင်ဗျာ။</speech>
<p>ပထမအကြိမ် အမျိုးသားလွှတ်တော် ၁၃ ရက်မြောက်နေ့ အစည်းအဝေးကို ၁၃၅၅ နာရီ အချိန်တွင် ရပ်နားပါသည်။</p>
</postface>
</transcript>
</doc>
