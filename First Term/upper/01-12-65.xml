<doc>
<docinfo>
<docno>01-12-65.xml</docno>
<pdf>01-12-65.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး (၆၅)ရက်မြောက်နေ့မှတ်တမ်း</title>
<date>၁၃၇ရ ခုနှစ်၊ ပထမဝါဆိုလဆန်း ၁၃ ရက် (၂၀၁၅ ခုနှစ်၊ ဇွန်လ ၂၉ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသား လွှတ်တော် (၁၂) ကြိမ်မြောက် ပုံမှန်အစည်းအဝေး (၆၅)ရက်မြောက်နေ့ အစီအစဉ်ကို နံနက် ၁၀၀၀ နာရီအချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူး အဖြစ် ဦးကြည်မင်း၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခုအချိန်က စပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် (၁၂)ကြိမ်မြောက် ပုံမှန် အစည်းအဝေးရဲ့ (၆၅)ရက်မြောက်နေ့ အစီအစဉ် စတင်ပါတော့မယ် ခင်ဗျား။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">။အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ ကျင်းပတဲ့ ပထမ အကြိမ် အမျိုးသားလွှတ်တော် (၁၂) ကြိမ်မြောက် ပုံမှန်အစည်းအဝေး (၆၅)ရက်မြောက်နေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၁၅) ဦးရှိပြီး ဒီကနေ့ အစည်းအဝေးကို (၁၇၉)ဦး တက်ရောက်ပါတယ်။</speech>
<speech type="speaker">အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း ၏ (၈၃.၂၆) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၂ နဲ့ နည်းဥပဒေ ၂၀၊ နည်းဥပဒေခွဲ(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ(က)နဲ့(ဂ)တို့အရ အစည်းအဝေး စတင် ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာ နည်းဥပဒေ ၄၊ နည်းဥပဒေခွဲ(ခ)အရ ပထမအကြိမ် အမျိုးသားလွှတ်တော် (၁၂)ကြိမ်မြောက် ပုံမှန်အစည်းအဝေးရဲ့ (၆၅)ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">ဒီကနေ့ ခွင့်ပန်ကြားတဲ့ အမျိုးသားလွှတ်တော်ကိုယ်စားလှယ်များ စာရင်းကို ဖတ်ကြားတင်ပြပါမယ်</speech>
<speech type="speaker">ဦးဌေးဝင်း၊ ရခိုင်(၇)၊ ကိုယ်တိုင်ဆောင်ရွက်ရန်။ ဦးနေဝင်းထွန်း၊ ရှမ်း(၉)၊ ဒေသဖွံ့ဖြိုးရေး။ ဦးမိုးမြင့်၊ တနင်္သာရီ(၇)၊ မိသားစုကျန်းမာရေး။ ဒေါက်တာဝင်းမြင့်အောင်၊ စစ်ကိုင်း(၄)၊ ဒေသဖွံ့ဖြိုးရေး။ ဦးမြတ်ကို၊ စစ်ကိုင်း(၁၂)၊ ပြည်ပခရီးစဉ်။ ဒေါက်တာဌေးဝင်း၊ ဧရာဝတီ(၅)၊ ဒေသဖွံ့ဖြိုးရေး။ ဦးခင်မောင်ရီ၊ ဧရာဝတီ(၆)၊ ဥပဒေကြမ်းကော်မတီအစည်းအဝေး။ ဦးမြင့်ထွန်း၊ ပဲခူး(၁၀)၊ ၎င်းအတိုင်း။ ဦးတင်မြ၊ စစ်ကိုင်း(၇)၊ ၎င်းအတိုင်း ဦးဝင်းမောင်၊ မန္တလေး(၂)၊ ၎င်းအတိုင်း။ ဦးစိုင်းတင်အောင်၊ ကချင် (၅)၊ ၎င်းအတိုင်း။ ဦးဟာရှိန်းဆွေ၊ ချင်း(၈)၊ ၎င်းအတိုင်း။ ဦးတင်ယု၊ ရန်ကုန်(၁၁)၊ ၎င်းအတိုင်း။ ဦးမောင်အေးထွန်း၊ ရခိုင်(၉)၊ ၎င်းအတိုင်း ဦးဝင်းနိုင်ရှိန်၊ ပဲခူး(၅)၊ ၎င်းအတိုင်း။ ဗိုလ်မှူးကြီးခင်စိုး၊ တပ်မတော်၊ ၎င်းအတိုင်း၊ ဦးခင်မောင်ဌေး၊ မန္တလေး(၁၀)၊ ကော်မတီလုပ်ငန်းများ။ ဦးမြင့်လှိုင်၊ ရခိုင်(၁၂)၊ ဒေသရေဘေးကယ်ဆယ်ရေး။ ဦးစောမော်ထွန်း၊ ပဲခူး(၁)၊ ကျန်းမာရေး။ ဦးကြည်ထွန်း၊ မကွေး(၁)၊ ကိုယ်တိုင် ဆောင်ရွက်ရန်။ ဦးအောင်သန်း၊ မကွေး(၁၀)၊ ဆေးစစ်။ ဦးအောင်ထွန်း၊ မကွေး(၁၁)၊ ကိုယ်တိုင်ဆောင်ရွက်ရန်။ ဒေါက်တာလှသိန်း၊ မွန်(၆)၊ ကျန်းမာရေး။ ဦးအောင်ချိုဦး၊ ပဲခူး(၁၁)၊ ကျန်းမာရေး။ ဗိုလ်မှူးအောင်ကျော်ဇော၊ တပ်မတော်၊ တာဝန်။ ဦးစိုင်းကျော်ဇောသန်း၊ ရှမ်း(၂)၊ ကျန်းမာရေး။ ဦးစိုင်းမြမောင်၊ ကချင်(၁၀)၊ ကိုယ်တိုင်ဆောင်ရွက်ရန်။ ဦးဂျေဂူ၊ ကချင်(၁၂)၊ ကိုယ်တိုင်ဆောင်ရွက်ရန်။ ဒေါ်ရီရီမြင့်၊ မွန်(၁)၊ ဖခင်ကျန်းမာရေး။ ဦးစခုန်တိန့်ယိန်း၊ ကချင်(၄)၊ ဒေသဖွံ့ဖြိုးရေး။ ဒေါ်ခင်ဝိုင်းကြည်၊ ရန်ကုန်(၁)၊ ကိုယ်တိုင်ဆောင်ရွက်ရန်တို့ ဖြစ်ပါတယ်။ ယခု တင်ပြခဲ့တဲ့ ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေကိုမှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် (၁၂)ကြိမ်မြောက် ပုံမှန်အစည်းအဝေး (၆၅)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ(၂၁၅) ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၅) ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၃၁)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ (၃၆)ဦး ဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၂)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ်သုံးဦး မေးမြန်းမယ့် မေးခွန်းများဟာ လျှပ်စစ်စွမ်းအား ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမည့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>ရေနံချောင်းမြို့နယ်အတွင်း လျှပ်စစ်မီး မှန်ကန်ရေးနှင့် လျှပ်စစ်ဓာတ်အား အပြည့်အဝရရှိရေးဆောင်ရွက်ပေးနိုင်ခြင်း ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးအောင��ငြိမ်း က ရေနံချောင်းမြို့နယ်အတွင်း လျှပ်စစ်မီး မှန်ကန်ရေးနှင့် လျှပ်စစ်ဓာတ်အား အပြည့်အဝရရှိရေးဆောင်ရွက်ပေးနိုင်ခြင်း ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်</speech>
<speech><mp id="86">ဦးအောင်ငြိမ်း၊ မကွေးတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီးများ၊ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါလို့ ဦးစွာနှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၂)မှ ဦးအောင်ငြိမ်း ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးမှတစ်ဆင့် ကျွန်တော့်အနေနဲ့ မေးမြန်းလိုတာကတော့ မကွေးတိုင်းဒေသကြီး၊ ရေနံချောင်း မြို့နယ်အတွင်း လျှပ်စစ်မီး မှန်ကန်ရေးနှင့် လျှပ်စစ်ဓာတ်အား အပြည့်အဝရရှိရေး ဆောင်ရွက်ပေးနိုင် ခြင်း ရှိ/မရှိမေးမြန်းမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မကွေးတိုင်းဒေသကြီး၊ ရေနံချောင်းမြို့နယ်နဲ့ မြို့ပေါ် ရပ်ကွက်များ၌ နွေရာသီကာလများတွင် လျှပ်စစ်ဓာတ်အားမပြတ်တောက်စေရေးနှင့် လျှပ်စစ်ဓာတ်အား ပြည့်ဝစွာ ရရှိစေရေးအတွက် မဖြစ်မနေဆောင်ရွက်ပေးရမည့် လုပ်ငန်းများ ဆောင်ရွက်ပေးရန် အဓိက လိုအပ်လျက်ရှိပါတယ်။ ယနေ့အချိန်တွင်လည်း မြို့ပေါ်ရပ်ကွက်များမှာ မီးအားအပြည့်အဝ မရရှိသေး ပါဘူး။ ကျွန်တော်ကိုယ်တိုင် တွေ့ကြုံခံစားခဲ့ရတာဖြစ်ပါတယ်။ သို့ဖြစ်ပါ၍ မြို့နယ်စီမံခန့်ခွဲမှုကော်မတီ၊ မြို့နယ်ဖွံ့ဖြိုးရေး အထောက်အကူပြု ကော်မတီ၊ သက်ဆိုင်ရာဝန်ကြီးဌာနမှ မြို့နယ်အဆင့် ဌာနအကြီးအကဲတို့နှင့်အတူ ရေနံချောင်းမြို့၊ မြို့နယ် အုပ်ချုပ်ရေးမှူးရုံးမှာ တိုင်းဒေသကြီး လွှတ်တော်ကိုယ်စားလှယ်နှင့်တကွ ရေနံချောင်းမြို့ပေါ်ရပ်ကွက် များမှာ လျှပ်စစ်ဓာတ်အားအပြည့်အဝရရှိရေး၊ ဓာတ်အားပြတ်တောက်မှု မရှိစေရေးတို့အတွက် လုပ်ငန်း များ ညှိနှိုင်းဆွေးနွေးခဲ့ကြပါတယ်။ ထိုသို့ ညှိနှိုင်းဆွေးနွေးမှုများအရ အောက်ပါ အဓိကလုပ်ငန်းများကို မဖြစ်မနေလုပ်ကိုင် ဆောင်ရွက်ပေးရန်လိုအပ်ကြောင်း တင်ပြညှိနှိုင်းချက်များအရ သိရှိရပါတယ်။ (၁) ထရန်စဖော်မာများ တိုးချဲ့ခြင်းလုပ်ငန်း။ (၂) ပြုပြင်ထိန်းသိမ်းခြင်းလုပ်ငန်းများ။ (၃) System Improvement လုပ်ငန်းများ တို့ဖြစ်ပါတယ်။ ထရန်စဖော်မာများတိုးချဲ့ခြင်းလုပ်ငန်းနဲ့ပတ်သက်လို့ ရေနံချောင်းမြို့ မန်းကျီးလေးပင် ရပ်ကွက်၊ ကွက်သစ်ရပ်မှာတော့ (၁၁)ကေဗွီ၊ (၃၁၅)ကေဗွီအေ ခွဲရုံတစ်ခု တည်ဆောက်ခြင်း၊ (၁၁) ကေဗွီလိုင်း(၁၀၀)ပေသွယ်တန်းခြင်း၊ နဂါးကုန်းရပ်မှာတော့ (၁၁)ကေဗွီ၊ (၁၆၀)ကေဗွီအေ ထရန်စဖော်မာ (၁)လုံးတပ်ဆင်ဖို့ လိုအပ်ခြင်း၊ (၁၁)ကေဗွီလိုင်း(၂၀၀၀)ပေသွယ်တန်းခြင်း၊ (၄၀၀)ဗို့လိုင်း (၃)သွင် (၄)ကြိုး(၃၀၀၀)ပေသွယ်တန်းခြင်း လုပ်ငန်းများ ဆောင်ရွက်ဖို့လိုအပ်ကြောင်း သိရပါတယ်။ လိုင်းရဲ့အဖျားမှာတော့ ဗို့အား(၉၀)ခန့်သာရှိနေပြီးတော့ ရွာသစ်ရပ်ကွက် ထရန်စဖော်မာကို ဝန်အား လျော့စေ ဖို့ပဲဖြစ်ပါတယ်။ သံကန်ကုန်းရပ်ကွက်မှာတော့ (၁၁)ကေဗွီ၊ (၂၀၀)ကေဗွီအေ ထရန်စဖော်မာ(၁)လုံး တပ်ဆင် ဖို့နဲ့ (၁၁)ကေဗွီလိုင်း(၁)မိုင်သွယ်တန်းခြင်း (၄၀၀)ဗို့လိုင်း (၃) သွင် (၄)ကြိုး(၃၀၀၀)ပေ သွယ်တန်းခြင်းဆောင်ရွက်ဖို့လိုအပ်ကြောင်း သိရှိရပါတယ်။ လိုင်းအဖျားမှာတော့ ဗို့အား(၉၀)ခန့်သာရှိနေပြီးတော့ လက်မှတ်ကုန်းရပ်ကွက်ရှိ ထရန်စဖော်မာကို ဝန်အားလျော့စေဖို့ပဲဖြစ်ပါတယ်။ တွင်းကုန်းရပ်ကွက်မှာ တော့ (၁၁) ကေဗွီ၊ (၂၀၀)ကေဗွီအေ ထရန်စဖော်မာ(၁)လုံး တပ်ဆင်ဖို့နဲ့ (၁၁)ကေဗွီလိုင်း (၄၅၀) ပေသွယ်တန်းခြင်း (၄၀၀)ဗို့လိုင်း (၃) သွင် (၄)ကြိုး(၁၀၀၀)ပေသွယ်တန်းခြင်းတို့ ဆောင်ရွက်ဖို့ရှိပါတယ်။ လိုင်းရဲ့ အဖျားမှာတော့ ဗို့အား(၉၀)ခန့်သာရှိနေပြီးတော့ ယာကြီးပြင် ထရန်စဖော်မာမှ (၄၀၀)ဗို့လိုင်း (၂)မိုင်ခန့်ထိ ရှည်လျား နေခြင်းကြောင့်ဖြစ်ပါတယ်။ ယာကြီးပြင်ရပ်ကွက်မှာတော့ ယာကြီးပြင်နဲ့ တွင်းကုန်းကြားမှာရှိတဲ့ (၃၁၅)ကေဗွီအေ ထရန်စဖော်မာကို ယာကြီးပြင်ရပ်သို့ ပြောင်းရွှေ့ တည်ဆောက်ရန် လိုအပ်ခြင်း၊ (၁၁)ကေဗွီလိုင်း(၁)မိုင် သွယ်တန်းခြင်းတို့ ဆောင်ရွက်ရန် လိုအပ်လျက်ရှိပါတယ်။ လိုင်းရဲ့ အဖျားမှာတော့ ဗို့အား(၁၆၀)ခန့်သာ ရှိနေပြီးတော့ ယာကြီးပြင် ထရန်စဖော်မာမှ (၄၀၀)ဗို့လိုင်း (၁)မိုင်ခန့်ထိ ရှည်လျားနေခြင်းကြောင့် ဖြစ်ပါတယ်။ ရွှေဘုံသာရပ်ကွက်မှာတော့ လျှပ်စစ်ဝန်း(၇၅၀)ကေဗွီအေ ထရန်စဖော်မာနေရာမှာ (၁၁) ကေဗွီ (၂၀၀)ကေဗွီအေ ထရန်စဖော်မာများဖြင့် အစားထိုးခြင်း ဆောင်ရွက်ဖို့လိုအပ်မှာဖြစ်ပါတယ်။ ရှားပင်ရိုးရပ်မှာတော့ လျှပ်စစ်ဝန်း(၇၅၀)ကေဗွီအေ ထရန်စဖော်မာနေရာမှာ (၁၁)ကေဗွီအေ ထရန် စဖော်မာများဖြင့်အစားထိုးခြင်း၊ (၁၁) ကေဗွီလိုင်း(၁)မိုင်သွယ်တန်းခြင်း (၄၀၀)ဗို့လိုင်း (၃)သွင် (၄) ကြိုး (၁၀၀၀)ပေသွယ်တန်းခြင်းတို့ ဆောင်ရွက်ဖို့လိုပါတယ်။ ရေနံ့သာရပ်ကွက်မှာတော့ လျှပ်စစ်ဝန်း(၇၅၀) ကေဗွီအေ ထရန်စဖော်မာနေရာမှာ (၁၁)ကေဗွီ၊ (၂၀၀)ကေဗွီအေ ထရန်စဖော်မာများဖြင့် အစားထိုးခြင်း၊ (၁၁) ကေဗွီလိုင်း (၅၅၀)ပေသွယ်တန်းခြင်းနဲ့ (၄၀၀)ဗို့နှစ်ထပ်လိုင်း (၂၅၀)ပေသွယ်တန်းခြင်းတို့ ဆောင်ရွက်ဖို့လိုပါတယ်။ သာယာအေးရပ်မှာတော့ (၁၁)ကေဗွီ၊ (၂၀၀)ကေဗွီအေ ထရန်စဖော်မာ(၁)လုံးတပ်ဆင်ဖို့နဲ့ (၁၁)ကေဗွီလိုင်း (၃၅၀၀)ပေသွယ်တန်းခြင်းတို့ ဆောင်ရွက်ရန်လိုအပ်ပါတယ်။ (၄၀၀)ဗို့လိုင်း (၃) သွင် (၄)ကြိုး(၁.၄)မိုင် သွယ်တန်းခြင်းဆောင်ရွက် ရမှာဖြစ်ပါတယ်။ လိုင်းရဲ့အဖျားမှာတော့ ဗို့အား(၉၀)ခန့်သာ ရှိနေပြီးတော့ မြို့မရပ် ထရန်စဖော်မာကို ဝန်အားလျော့စေဖို့ပဲ ဖြစ်ပါတယ်။ ကျောက်မဆင်ရပ်မှာတော့ (၁၁)ကေဗွီ၊ (၁၆၀)ကေဗွီအေ ထရန်စဖော်မာ(၁)လုံးတပ်ဆင်ဖို့နဲ့ (၁၁)ကေဗွီလိုင်း (၂)မိုင် သွယ်တန်း ခြင်း၊ (၄၀၀)ဗို့လိုင်း (၃) သွင် (၄)ကြိုး(၁)မိုင် သွယ်တန်းခြင်းတို့ ဆောင်ရွက်ရမှာဖြစ်ပါတယ်။ လိုင်းရဲ့ အဖျားမှာတော့ ဗို့အား(၉၀)ခန့်သာရှိနေပြီးတော့ မြို့မရပ် ထရန်စဖော်မာကို ဝန်အားလျော့စေဖို့ပဲ ဖြစ်ပါတယ်။ ဒုတိယအချက်အနေနဲ့ မဖြစ်မနေဆောင်ရွက်ရမယ့် ပြင်၊ ပြုပြင်ထိန်းသိမ်းရေးလုပ်ငန်းများ အနေနဲ့ (၃၃)ကေဗွီ မကျီးကန်-ရေနံချောင်း ဖီဒါမှာ မကျီးကန်-ရေနံချောင်း (၃၃)ကေဗွီလိုင်း(၂၉.၈)မိုင် အား H. poe Suspension Type ဖြင့် တည်ဆောက်ခြင်းနှင့် ဒေါင်းနေချောင်း တံတားပေါ်မှ (၁၇၈၅)ပေအား ကေဘယ်ကြိုးဖြင့် သွယ်တန်းခြင်းဖြစ်ပါတယ်။ ဒါကလည်း လျှပ်စစ်ဝန်ကြီးဌာန၊ ပြည်ထောင်စု ဒုတိယဝန်ကြီးရဲ့ ၂၉-၈-၂၀၁၁ ရက်စွဲပါ စာအမှတ်-၃-လစ(ညွှန်ကြားချက်)/(၅၉၆၆)/၂၀၁၁ ဖြင့် ညွှန်ကြားချက်ရှိပြီးဖြစ်ပါတယ်။ ရွှေဘုံသာရပ်ကွက်မှာတော့ ရွှေဘုံသာရပ် (၄၀၀/၂၀၀) ဗို့ သစ်သားတိုင်/သံတိုင် ကွန်ကရစ် (၄၈)တိုင်၊ သံလက်တန်းများနဲ့ ဒန်ကြိုးလဲလှယ်ခြင်းနဲ့ ပေ(၅၉၀၀)အား HDBC No. 4.6 ကြေးကြိုး များဖြင့် လဲလှယ်ခြင်းဆောင်ရွက်ရမှာဖြစ်ပါတယ်။ ရွှေဘုံသာရပ် (၄၀၀)ဗို့ သစ်သားတိုင်(၃၂)တိုင် အား ကွန်ကရစ်(၃၆)တိုင်၊ သံလက်တန်းများနဲ့ လဲလှယ်ခြင်းနဲ့ ACSR 25 mm အား (၁)သွင် (၂) ကြိုး ပေ(၄၂၀၀) အား (၃) သွင် (၄) ကြိုး HDBC No 4 ဖြင့် အစားထိုး တည်ဆောက်ခြင်းလုပ်ငန်းများ ဆောင်ရွက်ရန်လိုအပ်ပါတယ်။ ရွာသစ်ရပ်မှာတော့ (၄၀၀)ဗို့လိုင်း(၃၀၀၀)ပေတိုးချဲ့သွယ်တန်းခြင်း၊ ပုဂံစုရပ်မှာ ညောင်လှပုဂံစုရပ်မှာ (၄၀၀)ဗို့လိုင်း(၃၀၀၀)ပေတိုးချဲ့သွယ်တန်းခြင်း၊ ရွှေဘုံသာရပ်မှာတော့ ဖူးစာရေးကုန်းမှာ (၄၀၀)ဗို့လိုင်း(၃၀၀၀)ပေတိုးချဲ့သွယ်တန်းခြင်းများ ဆောင်ရွက်ရန်လိုအပ်လျက်ရှိပါတယ်။ (၃) အချက် အနေနဲ့ System Improvement လုပ်ငန်းများအနေနဲ့ တင်ပြရရင် ရေနံချောင်းမြို့နယ်အတွင်း နွေရာသီ လျှပ်စစ်ဓာတ်အား အပြည့်အဝရရှိစေရေးအတွက် မဖြစ်မနေဆောင်ရွက်ရမယ့် System Improvement လုပ်ငန်းများကို အသေးစိတ် ပူးတွဲတင်ပြထားပြီးဖြစ်ပါတယ်။ နောက် ရေနံချောင်းမြို့ပေါ်မှာ ရပ်ကွက် များမှာ မဖြစ်မနေ အသစ်တိုးချဲ့ တပ်ဆင်ပေးရမယ့် ထရန်စဖော်မာများရဲ့ တည်နေရာပြ တလိုင်းပြပုံ လည်း ပူးတွဲတင်ထားပါတယ်။ ရေနံချောင်းမြို့နယ်အတွင်း မြို့ပေါ်ရပ်ကွက်များမှာ လျှပ်စစ် မီးမှန် ကန်ရေးနဲ့ လျှပ်စစ်ဓာတ်အား အပြည့်အဝရရှိရေး ဦးစားပေးဆောင်ရွက်နိုင်ရန် တင်ပြအပ်ပါတယ်။ သို့ပါ၍ မကွေးတိုင်းဒေသကြီး ရေနံချောင်းမြို့နယ်အတွင်း လျှပ်စစ်မီး မှန်ကန်ရေးနှင့် လျှပ်စစ်ဓာတ်အား အပြည့်အဝ ရရှိစေရေးအတွက် အမျိုးသားလွှတ်တော် ဥက္ကဋ္ဌကြီးမှတစ်ဆင့် ရေနံချောင်းမြို့ ပြည်သူများကိုယ်စား အောက်ပါမေးခွန်းများကို မေးမြန်းတင်ပြအပ်ပါတယ်။ (၁) မကွေး တိုင်းဒေသကြီး၊ ရေနံချောင်းမြို့နယ်အတွင်း လျှပ်စစ်မီး မှန်ကန်ရေးနှင့် လျှပ်စစ်ဓာတ်အား အပြည့်အဝ ရရှိစေရေးဆောင်ရွက်ပေးနိုင်ခြင်း ရှိ/မရှိ။ (၂) ရှိပါက မည်သည့်အချိန် မည်ကဲ့သို့ စီစဉ်ဆောင်ရွက် ပေးမည်၊ (၃) မရှိပါက မည်သည့်အတွက်ကြောင့် ဆောင်ရွက်ပေးနိုင်ခြင်း မရှိသည်တို့ကို ရေနံချောင်းမြို့ ပြည်သူလူထု ကိုယ်စား မေးမြန်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<title>ဆိပ်ဖြူမြို့နယ်၊ ငှက်ပြာကြီးကျေးရွာအုပ်စု ကိုယ်ထူကိုယ်ထ လျှပ်စစ်မီးလင်းရေးအတွက် အမှတ်(၂၁) ကာကွယ်ရေးပစ္စည်းစက်ရုံ ဝန်ထမ်းအိမ်ရာသို့ သွယ်တန်းထားသော ဓာတ်အားလိုင်းမှ သွယ်တန်း ခွင့်ပြုပေးနိုင်ခြင်း ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">မကွေးတိုင်းဒေသကြီး မဲဆန္ဒနယ်အမှတ်(၉)မှ ဦးသော်ဇင်ဦး က ။ မကွေး ဆိပ်ဖြူမြို့နယ်၊ ငှက်ပြာကြီးကျေးရွာအုပ်စု ကိုယ်ထူကိုယ်ထ လျှပ်စစ်မီးလင်းရေးအတွက် အမှတ်(၂၁) ကာကွယ်ရေးပစ္စည်းစက်ရုံ ဝန်ထမ်းအိမ်ရာသို့ သွယ်တန်းထားသော ဓာတ်အားလိုင်းမှ သွယ်တန်း ခွင့်ပြုပေးနိုင်ခြင်း ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်</speech>
<speech><mp id="93">ဦးသော်ဇင်ဦး၊ မကွေးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီးများ၊ အမျိုးသားလွှတ်တော် ကိုယ်စားလှယ်ကြီးများ မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်းတောင်းရင်း ဂါရဝပြု နှုတ်ခွန်း ဆက်သအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသား လွှတ်တော်ကိုယ်စားလှယ် ဦးသော်ဇင်ဦး ဖြစ်ပါတယ်။ ကျွန်တော့်အနေနဲ့ အမျိုးသားလွှတ်တော် ဥက္ကဋ္ဌကြီးရဲ့ ခွင့်ပြုချက်အရ မကွေးတိုင်းဒေသကြီး၊ ဆိပ်ဖြူမြို့နယ်၊ ငှက်ပြာကြီးကျေးရွာအုပ်စု၊ ငှက်ပြာ ကြီးကျေးရွာမှာ ကိုယ်ထူကိုယ်ထ လျှပ်စစ်မီးလင်းနိုင်ရေးအတွက် ဓာတ်အားသွယ်တန်း သုံးစွဲနိုင်ရေး ခွင့်ပြုပေးနိုင်ခြင်း ရှိ/မရှိ မေးမြန်းသွားမှာဖြစ်ပါတယ်။ ကျွန်တော့်ရဲ့ မဲဆန္ဒနယ်မြေဖြစ်တဲ့ ဆိပ်ဖြူမြို့နယ်၊ ငှက်ပြာကြီးကျေးရွာအုပ်စု၊ ငှက်ပြာကြီး ကျေးရွာဟာ အမှတ်(၂၁) ကာကွယ်ရေး ပစ္စည်းစက်ရုံဝန်းအတွင်း တည်ရှိနေပြီး ၎င်းကျေးရွာမှ ကာကွယ်ရေးပစ္စည်းစက်ရုံမှာ တာဝန်ထမ်းဆောင်နေသော မိသားစုများအပါအဝင် အိမ်ခြေပေါင်း (၁၅၀)ရှိသော ကျေးရွာဖြစ်ပါတယ်။ ၎င်းကျေးရွာနှင့် ပေ(၁၂၀၀)ခန့် ကွာဝေးသောနေရာမှာ အမှတ် (၂၁) ကာကွယ်ရေး ပစ္စည်းစက်ရုံဝန်ထမ်းအိမ်ရာသို့ ဓာတ်အားပေးထားတဲ့ (၁၁)ကေဗွီ ဓာတ်အား လိုင်း တည်ရှိပါတယ်။ ကျေးရွာနေပြည်သူများအနေနဲ့ ပေ(၁၂၀၀)ခန့်သာ ကွာဝေးသော တစ်ဝန်းထဲမှာ ရှိနေတဲ့ စက်ရုံဝန်ထမ်းမိသားစုများသို့ ပေးတဲ့ (၁၁)ဓာတ်အားလိုင်းမှ ကျေးရွာအတွက် မီးလင်းခွင့်ရှိ ရေး လိုလားတောင်းတလျက်ရှိကြပြီး လျှပ်စစ်မီးလင်းရေးကော်မတီများဖွဲ့စည်းကာ လျှပ်စစ်မီးလင်း ရေးအတွက် အမှတ်(၂၁) ကာကွယ်ရေးပစ္စည်းစက်ရုံ စက်ရုံမှူးမှတစ်ဆင့် ကာကွယ်ရေးပစ္စည်း ထုတ်လုပ်ရေးအရာရှိချုပ်ရုံးသို့ အဆင့်ဆင့် တင်ပြထားခဲ့ပြီးလည်း ဖြစ်ပါတယ်။ စက်ရုံမှူးမှလည်း စက်ရုံအနေနဲ့ တညောင်ဓာတ်အားခွဲရုံမှ လျှပ်စစ်ဓာတ်အား အဝင်ရရှိမှုမှာ (၂၀၀၀၀)ကေဗွီအေ ရှိပြီး စက်ရုံအနေနဲ့ သုံးစွဲမှုမှာ (၁၇၆၀၀)ကေဗွီအေရှိသဖြင့် ဓာတ်အားအပို (၂၄၀၀)ကေဗွီအေရှိကြောင်း တင်ပြထားပြီးလည်းဖြစ်ပါတယ်။ ၎င်းဓာတ်အားလိုင်းမှ ဓာတ်အား ဆက်သွယ်အသုံးပြုခွင့် ရရှိပါက လိုင်းဆက်သွယ်ရေး လုပ်ငန်း၊ ထရန်စဖော်မာတည်ဆောက်ခြင်းလုပ်ငန်း၊ ကျေးရွာအတွင်းဖြန့်ဖြူးမည့် (၄၀၀)ဗို့အားလိုင်း များ တည်ဆောက်ခြင်းလုပ်ငန်းများကို ဆောင်ရွက်ကြရန်အတွက် ကျေးရွာမှ မီးလင်းရေးကော်မတီများ ဖွဲ့စည်းပြီး လျှပ်စစ်မီးလင်းရေးရန်ပုံငွေအား ဆိပ်ဖြူမြို့နယ်၊ မြန်မာ့စီးပွားရေးဘဏ်တွင် အပ်နှံပြီး လည်းဖြစ်ပါတယ်။ လျှပ်စစ်မီးလင်းရေးအတွက်လည်း ကော်မတီမှ ဆိပ်ဖြူမြို့နယ် လျှပ်စစ်အင်ဂျင် နီယာရုံးနဲ့ ဆက်သွယ်ဆောင်ရွက်ထားပြီးလည်း ဖြစ်ပါတယ်။ သို့ရာတွင်လည်း ယနေ့အချိန်ထိလျှပ်စစ်မီးလင်းခွင့်မရရှိခဲ့သေးပါ။ သို့ဖြစ်ပါ၍ ငှက်ပြာကြီး ကျေးရွာနေ ပြည်သူများ၏ ပညာရေး၊ ကျန်းမာရေး၊ လူမှုစီးပွားဘဝဖွံ့ဖြိုးတိုးတက်ရေးအတွက် လျှပ်စစ်မီးမှာ အဓိကလိုအပ်နေပါသဖြင့် အမှတ်(၂၁) ကာကွယ်ရေး ပစ္စည်းစက်ရုံ၏ စည်းရုံးရေး နယ်မြေအတွင်းရှိ ဆိပ်ဖြူမြို့နယ်၊ ငှက်ပြာကြီးကျေးရွာအား ကိုယ်ထူကိုယ်ထ လျှပ်စစ်မီးလင်းရေး အတွက် စက်ရုံဝန်ထမ်းအိမ်ရာသို့ သွယ်တန်းထားသော (၁၁)ကေဗွီအေ ဓာတ်အားလိုင်းမှ သွယ်တန်းခွင့်ပြုပေးနိုင်ခြင်းရှိ/မရှိနှင့် ခွင့်ပြု ပေးနိုင်ပါက မည်သည့်အချိန်တွင် ဆောင်ရွက်ခွင့်ပြု ပေးမည်ကို သိရှိလိုပါသဖြင့် ဒေသခံပြည်သူများကိုယ်စား မေးမြန်းအပ်ပါတယ် ခင်ဗျား။</speech>
<title>နေ့စား လျှပ်စစ်ဝန်ထမ်းများအား အမြဲတမ်း ဝန်ထမ်းအဖြစ် ခန့်ထားပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၅)မှ ဦးနိုင်ထွန်းအုံ က နေ့စား လျှပ်စစ်ဝန်ထမ်းများအား အမြဲတမ်း ဝန်ထမ်းအဖြစ် ခန့်ထားပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်</speech>
<speech><mp id="113">ဦးနိုင်ထွန်းအုံ၊ မွန်ပြည်နယ် မဲဆန္ဒနယ်အမှတ်(၅)</mp>ရိုသေလေးစား အပ်ပါသော အမျိုးသားလွှတ်တော်ဥက္ကဋ္ဌနှင့်တကွ ပြည်ထောင်စုဝန်ကြီးများ အမျိုးသားလွှတ်တော်ကိုယ်စားလှယ် များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုမွန်ကောင်းတောင်း အပ်ပါတယ် ခင်ဗျား။ ကျွန်တော်ကတော့ မွန်ပြည်နယ်၊ သံဖြူဇရပ်မြို့နယ်၊ အမှတ်(၅)မဲဆန္ဒနယ်မှ အမျိုးသား လွှတ်တော်ကိုယ်စားလှယ် ဦးနိုင်ထွန်းအုံ ဖြစ်ပါတယ်။ ဥက္ကဋ္ဌကြီးရဲ့ ခွင့်ပြုချက်အရ ကျွန်တော်မေးတဲ့ မေးခွန်းကတော့ မြို့နယ် လျှပ်စစ်အင်ဂျင်နီယာရုံးတွင် တာဝန်ထမ်းဆောင်နေကြသော နေ့စားဝန်ထမ်း များ ကိစ္စပဲဖြစ်ပါတယ်။ ဥက္ကဋ္ဌကြီးခင်ဗျား။ တချို့မြို့နယ် လျှပ်စစ်အင်ဂျင်နီယာရုံးတွေမှာ တာဝန်ထမ်းဆောင်နေကြ သော နေ့စားဝန်ထမ်းများသည် အထက်ပါညွှန်ကြားချက်အရ ၄-၈-၂၀၁၀ ခုနှစ်မှစ၍ နေ့စားဝန်ထမ်း အဖြစ် ခန့်အပ်ပါတယ်။ ယင်းနေ့စားဝန်ထမ်းများသည် နေ့စားဝန်ထမ်းလုပ်သက် (၄/၅)နှစ် ရရှိပြီးသော် လည်း အမြဲတမ်းဝန်ထမ်းအဖြစ်ခန့်အပ်ခြင်း မရှိသေးပေ။ တခြားဝန်ကြီးဌာနများသို့ ပြောင်းရွှေ့အမှုထမ်းသည် နေ့စားဝန်၂၀၁၀ ခုနှစ်မှစတမ်း*လည်း အသက်လွန်ပြီး အဖြစ်ခန့်အပ်ခြင်း သို့ဖြစ်ပါ၍ နေ့စားဝန်ထမ်းများကို အမြဲတမ်းဝန်ထမ်းအဖြစ် ခန့်အပ်ရန် အစီအစဉ် ရှိ/မရှိ။ အစီအစဉ် ရှိပါက မည်သည့်အချိန်တွင် ခန့်အပ်သည်ကို အမျိုးသားလွှတ်တော် ဥက္ကဋ္ဌကြီးမှတစ်ဆင့် လျှပ်စစ်ဝန်ထမ်းကိုယ်စား ဖြေကြားပေးပါရန် မေတ္တာရပ်ခံပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး လျှပ်စစ်စွမ်းအားဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="72">ဦးမော်သာထွေး(ဒုတိယဝန်ကြီး၊ လျှပ်စစ်စွမ်းအားဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် ကြွရောက်လာကြသော အမျိုးသားလွှတ်တော်ကိုယ်စားလှယ်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်းတောင်ရင်း နှုတ်ခွန်းဆက်သအပ်ပါတယ်။ ကျွန်တော်ကတော့ လျှပ်စစ်စွမ်းအားဝန်ကြီးဌာန၊ ဒုတိယဝန်ကြီး ဦးမော်သာထွေး ဖြစ်ပါတယ်။ ကျွန်တော့်အနေနဲ့ မကွေးတိုင်းဒေသကြီး၊ မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဦးအောင်ငြိမ်း မှ မေးမြန်းသည့် ကြယ်ပွင့်ပြမေးခွန်းပေါ်မှာ ဦးစွာ ရှင်းလင်းဖြေကြား သွားမှာဖြစ်ပါတယ်။ မကွေးတိုင်းဒေသကြီး၊ ရေနံချောင်းမြို့နယ် ဓာတ်အားပေးစနစ် တိုးတက်ကောင်းမွန် စေရေးအတွက် ၂၀၁၄-၂၀၁၅ ဘဏ္ဍာရေးနှစ်မှာ အောက်ပါလုပ်ငန်းများကို ဆောင်ရွက်ပေးခဲ့ပါတယ်။ (၁) အိုးဘို-စည်ပင်သာယာရပ်ကွက်မှာ (၁၁.၄)ကေဗွီနှင့် (၂၀၀)ကေဗွီအေ ထရန်စဖော်မာ (၁)လုံး တည်ဆောက်ပေးခြင်း၊ သာယာအေးရပ်ကွက်တွင် (၁၁.၀၄)ကေဗွီနှင့် (၂၀၀)ကေဗွီအေ ထရန်စဖော်မာ (၁)လုံး တည်ဆောက်ပေးခြင်း၊ (၁၁)ကေဗွီ မြို့တွင်းဖီဒါနှင့် ပတ်လမ်းဖီဒါများတွင်ရှိသော ဆွေးမြေ့ ဓာတ်တိုင် (၂၈၆)တိုင်၊ အလူမီနီယမ်ဒန်ကြိုးဆိုဒ် အသေး(ACSR 35 mm) အား ကွန်ကရစ်တိုင်၊ အလူမီနီယမ် ဒန်ဆိုဒ်အကြီးများ(ACSR 95 mm)ဖြင့် အစားထိုးလဲလှယ်ခြင်း(၃)ရပ်ကို ဆောင်ရွက်ပေးထားခဲ့ပါတယ်။ လွှတ်တော်ကိုယ်စားလှယ်တော်ကြီးရဲ့ မေးခွန်းပါ (၃၃)ကေဗွီ မကျီးကန်-ရေနံချောင်း ဓာတ်အားလိုင်း(၂၉.၈)မိုင်အား ဓာတ်တိုင်(၂)တိုင်ဖြင့် တည်ဆောက်သည့်စနစ်(H. pole Suspension Type) ဖြင့် တည်ဆောက်ခြင်းကို ဆိုလိုတာဖြစ်ပါတယ်။ ဒီမှာ ဒေါင်းနေချောင်းမှာ တံတားပေါ်မှာလည်း ကျွန်တော်တို့ (၁၇၈၅)ပေ အရှည်ရှိတဲ့ ကျွန်တော်တို့ ကေဘယ်ကြိုးနဲ့ သွယ်တန်း တည်ဆောက်ခြင်း လုပ်ငန်းလည်း ဒါ ပါဝင်ပါတယ်။ ဒီလုပ်ငန်း (၂)ရပ်စလုံးအတွက်ကို ကျွန်တော်တို့ ၂၀၁၇-၂၀၁၈ ဘဏ္ဍာရေးနှစ်မှာ တင်ပြတောင်းခံပြီးတော့ ဆောင်ရွက်ပေးသွားမှာ ဖြစ်ပါကြောင်း တင်ပြအပ်ပါတယ်။ ၂၀၁၄-၂၀၁၅ ဘဏ္ဍာရေးနှစ်မှစတင်၍ ကျေးရွာမီးလင်းရေးကိစ္စများအပါအဝင် (၁၁)ကေဗွီ ဓာတ်အားလိုင်း၊ (၁၁.၄) ကေဗွီ ခွဲရုံငယ်များနှင့် (၄၀၀) ဗို့ဓာတ်အားလိုင်းများ အသစ် တည်ဆောက်ခြင်းနှင့် အဟောင်းပြုပြင်ထိန်းသိမ်းခြင်းလုပ်ငန်းများအတွက် လိုအပ်သော ကုန်ကျစရိတ် ရန်ပုံငွေကို ကျွန်တော်တို့ တိုင်းဒေသကြီး/ပြည်နယ်အစိုးရအဖွဲ့များ၏ ရန်ပုံငွေစီမံ ခန့်ထားမှု အောက်မှာ ထည့်သွင်းတောင်းခံ ဆောင်ရွက်တဲ့စနစ်နဲ့ ဆောင်ရွက်ခဲ့တာဖြစ်ပါတယ်။ ဒါကြောင့်မို့လို့ မေးမြန်းချက်ပါ အပိုဒ်(၃) (က)၊ (ခ)၊ (ဂ) ပါ တည်ဆောက်ရေးလုပ်ငန်းများအား တိုင်းဒေသကြီး အစိုးရအဖွဲ့၏ ဘတ်ဂျက်ရန်ပုံငွေမှာ ဦးစားပေးလျာထား ဆောင်ရွက်ပေးနိုင်ရေးအတွက် မကွေးတိုင်း ဒေသကြီးအစိုးရအဖွဲ့နှင့် ညှိနှိုင်းဆောင်ရွက်ပေးသွားမည် ဖြစ်ပါကြောင်း ဖြေကြားရင်းနိဂုံးချုပ်အပ် ပါတယ်ခင်ဗျား။ ဒုတိယမေးခွန်းဖြစ်တဲ့ မကွေးတိုင်းဒေသကြီး၊ အမှတ်(၉)မဲဆန္ဒနယ်၊ အမျိုးသားလွှတ်တော် ကိုယ်စားလှယ် ဦးသော်ဇင်ဦးမေးမြန်းသည့် ကြယ်ပွင့်ပြမေးခွန်းအပေါ်မှာ ဆက်လက်ဖြေကြားသွားမှာ ဖြစ်ပါတယ်။ မကွေးတိုင်းဒေသကြီး၊ ဆိပ်ဖြူမြို့နယ်၊ ငှက်ပြာကြီးကျေးရွာအုပ်စု၊ ငှက်ပြာကြီးကျေးရွာ သည် (၆၆/၁၁)KV (၂၀) MVA၊ အမှတ်(၂၁) ကာကွယ်ရေးပစ္စည်းစက်ရုံ ဓာတ်အားခွဲရုံမှ ဓာတ်အား ကို ရယူသုံးစွဲမည့်ကိစ္စဖြစ်ပါတယ်။ သို့ပါ၍ ကာကွယ်ရေးဝန်ကြီးဌာန၏ ဓာတ်အားလိုအပ်ချက်များကို အခြေခံတွက်ချက် ဆောင်ရွက်ထားတဲ့ဓာတ်အားခွဲရုံ ဓာတ်အားလိုင်းများမှ ရယူရမှာဖြစ်တဲ့အတွက်ကြောင့်ဝန်အားနိုင်နင်းမှု ရှိ/မရှိနဲ့ ကျွမ်းကျင်မှုဆိုင်ရာသဘောထားမှတ်ချက်ပြုဖို့အတွက် ကျွန်တော်တို့ အောကခြေအဆင့်စက်ရုံကို ကျွန်တော်တို့မေးမြန်းခြင်းမပြုဘဲ ကာကွယ်ရေးဝန်ကြီးဌာနကို တိုက်ရိုက် သဘောထားတောင်းခံထားခဲ့ပြီးလည်း ဖြစ်ပါတယ်။ မကြာမီပြန်ကြားမယ်လို့ ယုံကြည် ပါတယ်။ ဝန်အား နိုင်နင်းမှုရှိလို့ ပြန်ကြားလာတဲ့အပေါ်မှာ မူတည်ပြီးတော့ မီးလင်းရေးကော်မတီကို ဆက်လက် ဆောင်ရွက်သွားနိုင်ဖို့အတွက် သက်ဆိုင်ရာမြို့နယ် လျှပ်စစ်အင်ဂျင်နီယာရုံးမှတစ်ဆင့် ကျွန်တော် ဆက်သွယ်ဆောင်ရွက်ပေးသွားမည် ဖြစ်ပါကြောင်း ဖြေကြားအပ်ပါတယ်ခင်ဗျား။ နောက်မေးခွန်းတစ်ခုကို ကျွန်တော် ဆက်လက်တင်ပြပေးမှာဖြစ်ပါတယ်။ မွန်ပြည်နယ်၊ အမှတ်(၅) မဲဆန္ဒနယ်၊ အမျိုးသားလွှတ်တော်ကိုယ်စားလှယ် ဦးနိုင်ထွန်းအုံ မေးမြန်းသည့် ကြယ်ပွင့်ပြ မေးခွန်းဖြစ်ပါတယ်။ လျှပ်စစ်စွမ်းအားဝန်ကြီးဌာန၊ လျှပ်စစ်ဓာတ်အားဖြန့်ဖြူးရေးလုပ်ငန်းအောက်မှာ မြို့နယ်လျှပ်စစ်အင်ဂျင်နီယာရုံးများရဲ့ ဝင်ပေါက်ရာထူးများအတွက် အမြဲတမ်းဝန်ထမ်းခန့်ထားရေးကို ပြည်ထောင်စုအစိုးရအဖွဲ့ရုံးရဲ့ ညွှန်ကြားချက်နှင့် အညီ ဖွဲ့စည်းပုံအင်အားဘောင်အတွင်းကနေပြီးတော့ စိစစ်ဆောင်ရွက်ပေးလျက်ရှိပါတယ်။ လျှပ်စစ်ဓာတ်အားဖြန့်ဖြူးရေးလုပ်ငန်း လက်အောက်ရှိ မြို့နယ်လျှပ်စစ်အင်ဂျင်နီယာရုံးများမှာမီးသုံးသူအင်အား တစ်နေ့တခြား တိုးတက်များပြားလာသည်နှင့် အညီ မီတာဖတ်ခြင်း၊ မီတာBillများ ဖြန့်ဝေခြင်း၊ ငွေကောက်ခံခြင်း၊ ငွေလက်ခံခြင်း၊ ငွေစာရင်း သွင်းခြင်း စတဲ့လုပ်ငန်းများကို ဖွဲ့စည်းပုံပါဝန်ထမ်းအင်အားနဲ့ မလုံလောက်တဲ့အတွက်ကြောင့်မို့လို့ မြေပြန့်ဒေသများမှာဆိုရင် မီးသုံးသူဦးရေ (၈၀၀) ရှိလျှင် မီတာဒုတိယလက်ထောက်ကြီးကြပ်ရေးမှူး နေ့စား (၁)ဦးနှင့် တောင်ပေါ်ဒေသမှာ မီးသုံးသူ (၇၀၀)ဆိုလျှင် ကျွန်တော်တို့ နောက်ထပ်တစ်ဦး ထပ်မံပြီးတော့မှ နေ့စားဝန်ထမ်းများကို ခန့်အပ်လျက်ရှိပါတယ်။ နေ့စားဝန်ထမ်းမှ အမြဲတမ်းဝန်ထမ်းအင်အားကို ခန့်ထားရေးအတွက်ကျတော့ တိုင်းဒေသ ကြီး/ပြည်နယ် လျှပ်စစ်အင်ဂျင်နီယာရုံးများအလိုက် မြို့၊ မြို့နယ်/မြို့နယ်ခွဲလျှပ်စစ် အင်ဂျင်နီယာရုံး များမှာရှိတဲ့ ဝင်ပေါက်ရာထူးများမှာ ကျွန်တော်တို့ တန်းစီဇယားအနိမ့်အမြင့်နဲ့ ဝန်ထမ်းရဲ့ ကျွမ်းကျင်မှု၊ ဝန်ထမ်းရဲ့ လုပ်သက်နဲ့ တန်းစီပြီးတော့ အမြဲတမ်းဝန်ထမ်းအင်အားအဖြစ်နဲ့ ကျွန်တော်တို့ ဆောင်ရွက် ပေးနိုင်မှု အပေါ်မှာ ဆောင်ရွက်ပေးလျက်ရှိပါတယ်။ ဒီမှာလည်းပဲ ဝန်ထမ်းရဲ့ ဆန္ဒပြုချက်ကလည်း အရေးကြီးပါတယ်။ ဝန်ထမ်းရဲ့ ဆန္ဒပြု တဲ့အပေါ်မှာ မူတည်ပြီးတော့ နေရာဒေသကို စီမံခန့်ခွဲတာ ဖြစ်ပါတယ်။ ဒီလိုစီမံခန့်ခွဲတဲ့နေရာမှာ မီးသုံးစွဲသူအင်အား သံဖြူဇရပ်မြို့နယ်ထဲမှာဆိုရင် (၉၃၈၁) ဦး ရှိတဲ့ အတွက်ကြောင့် ဖွဲ့စည်းပုံပါ ဒု-လက်ထောက်ကြီးကြပ်ရေးမှူး မီတာ(၃)ဦးဖြင့် မလုံလောက်တဲ့ အတွက်ကြောင့် နောက်ထပ်နေ့စား(၃)ဦးဖြင့် ဖြည့်တင်းဆောင်ရွက်ပါတယ်။ စာရင်းကိုင်နေရာ မှာလည်း မလုံလောက်တဲ့ အတွက်ကြောင့်မို့လို့ နေ့စား(၆)ဦးကို ကျွန်တော်တို့ဖြည့်တင်းပြီးတော့ဆောင်ရွက်ပေးနေပါတယ်။ နေ့စားဝန်ထမ်းတွေကို အမြဲတမ်းခန့်တဲ့နေရာမှာ လစ်လပ်မှုရှိခြင်းပေါ်မှာ မူတည်ပြီးတော့ တိုးမြှင့်ခန့်ထားတာဖြစ်ပါတယ်။ မွန်ပြည်နယ်အတွင်းမှာရှိတဲ့ နေ့စားဝန်ထမ်းများ အမြဲတမ်း ခန့်ထားရာမှာလည်း မွန်ပြည်နယ်အတွင်းမှ ဝင်ပေါက်ရာထူးများအပေါ်မှာ မူတည်ပြီးတော့ တန်းစီဇယား နဲ့ ကျွန်တော်တို့ ဖွဲ့စည်းပုံအင်အားပါအတိုင်းခန့်အပ်လျက်ရှိပါတယ်။ ဝန်ထမ်းရဲ့ ဆန္ဒပြုတဲ့အပေါ်မှာ မူတည်ပြီးတော့ တကယ်လို့ မြို့နယ်ရဲ့ ပြင်ပ တခြားပြည်နယ်နဲ့တိုင်းတွေမှာ အထိအောင် သွားရောက်ပြီးတော့ တာဝန်ထမ်းဆောင်ချင်တယ်ဆိုရင်လည်းပဲ ကျွန်တော်တို့ ဝန်ထမ်းရဲ့ဆန္ဒကို အလေးဂရုပြုပြီးတော့ တခြားပြည်နယ်နဲ့တိုင်းတွေမှာ ဖြည့်စွက်ခန့်ထားရမယ့် နေရာတွေမှာ ဖြည့်စွက်ဆောင်ရွက်ပေးလျက် ရှိပါကြောင်း ဖြေကြားရင်းနဲ့နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။ ၁၉၈၉ ခုနှစ်မှ ယနေ့အထိ ရသေ့တောင်မြို့နယ်နှင့် ပုဏ္ဏားကျွန်းမြို့နယ်များအတွင်း အထွေထွေ အုပ်ချုပ်ရေးဦးစီးဌာန၊ တပ်မတော်၊ တပ်ရင်းတပ်ဖွဲ့များနှင့် အခြားအစိုးရ ဌာနများက လန-၃၉ ရရန်လျှောက်ထားခွင့်ပြုခဲ့သော အမှုတွဲများ စာရင်း၊ အစိုးရဌာနများမှ သက်ဆိုင်ရာ ရပ်ကွက်/</speech>
<title>ကျေးရွာများသို့ ပြန်လည်အပ်နှံလွှဲပြောင်းခဲ့သော အမှုတွဲများစာရင်းနှင့် ၎င်းအမှုတွဲ များပါ မြေဧက၊ ရပ်ကွက်/ကျေးရွာများစာရင်းကို သိရှိလိုခြင်းနှင့် လန-၃၉ လုပ်ထုံးလုပ်နည်းများနှင့်မညီဘဲ သိမ်းယူလုပ်ကိုင်နေသော လယ်မြေများကို သက်ဆိုင်ရာ ရပ်ကွက်/ကျေးရွာများသို့ ပြန်လည်ပေးအပ်ရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၆)မှ ဦးခင်မောင်လတ် က ၁၉၈၉ ခုနှစ်မှ ယနေ့အထိ ရသေ့တောင် မြို့နယ်နှင့် ပုဏ္ဏားကျွန်းမြို့နယ်များအတွင်း အထွေထွေ အုပ်ချုပ်ရေးဦးစီးဌာန၊ တပ်မတော်၊ တပ်ရင်းတပ်ဖွဲ့များနှင့် အခြားအစိုးရဌာနများက လန-၃၉ ရရန် လျှောက်ထားခွင့်ပြုခဲ့သော အမှုတွဲများ စာရင်း၊ အစိုးရဌာနများမှ သက်ဆိုင်ရာ ရပ်ကွက်/ကျေးရွာ များသို့ ပြန်လည်အပ်နှံလွှဲပြောင်းခဲ့သော အမှုတွဲများစာရင်းနှင့် ၎င်းအမှုတွဲများပါ မြေဧက၊ ရပ်ကွက်/ကျေးရွာများစာရင်းကို သိရှိလိုခြင်းနှင့် လန-၃၉ လုပ်ထုံးလုပ်နည်းများနှင့်မညီဘဲ သိမ်းယူလုပ်ကိုင် နေသော လယ်ယာမြေများကို သက်ဆိုင်ရာ ရပ်ကွက်/ကျေးရွာများသို့ ပြန်လည်ပေးအပ်ရန် အစီအစဉ် ရှိ/ မရှိနဲ့ စပ်လျဉ်းတဲ့ မေးခွန်း မေးမြန်းဖို့ဖြစ်ပါတယ်။</speech>
<speech><mp id="126">ဦးခင်မောင်လတ်၊ ရခိုင်ပြည်နယ် မဲဆန္ဒနယ်အမှတ်(၆)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ် များ အားလုံးကို မင်္ဂလာပါလို့ နှုတ်ဆက်ရင်းဂါရဝပြု ပါတယ်ခင်ဗျား။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၆)က အမျိုးသားလွှတ်တော်ကိုယ်စားလှယ် ဦးခင်မောင်လတ် ဖြစ်ပါတယ်။ ကျွန်တော် မေးမယ့်မေးခွန်းက ၁၉၈၉ ခုနှစ်မှ ယနေ့အထိ ရခိုင်ပြည်နယ်၊ ရသေ့တောင်မြို့နယ်နှင့် ပုဏ္ဏားကျွန်း မြို့နယ်နှစ်ခုအတွင်း အထွေထွေအုပ်ချုပ်ရေးဦးစီးဌာန၊ တပ်မတော်၊ တပ်ရင်းတပ်ဖွဲ့များနှင့် အခြား အစိုးရ ဌာနများက လန-၃၉ (လယ်ယာမြေကို အခြားနည်းလမ်းများဖြင့် အသုံးပြု လုပ်ကိုင်ခွင့်) ရရန် လျှောက်ထားခဲ့သော အမှုတွဲများ၊ ခွင့်ပြုခဲ့သော အမှုတွဲများ၊ လျှောက်ထားဆဲ အမှုတွဲများစာရင်း၊ အဆိုပါအစိုးရဌာနများမှ သက်ဆိုင်ရာ ရပ်ကွက်/ကျေးရွာများသို့ ပြန်လည်အပ်နှံ လွှဲပြောင်းခဲ့သော အမှုတွဲများစာရင်းနှင့် ၎င်းအမှုတွဲပါ မြေဧက၊ ရပ်ကွက်/ကျေးရွာများစာရင်းကို သိရှိလိုပါသည်။ နောက် တစ်ခုက လန-၃၉ လုပ်ထုံးလုပ်နည်းများနှင့်မညီဘဲ သိမ်းယူလုပ်ကိုင်နေသော လယ်ယာမြေများကို သက်ဆိုင်ရာ ရပ်ကွက်/ ကျေးရွာများသို့ ပြန်လည်ပေးအပ်ရန် အစီအစဉ်ရှိပါသလားဆိုတာ ဖြစ်ပါတယ်။ ဥက္ကဋ္ဌကြီးခင်ဗျား။ ရသေ့တောင်မြို့နယ် နဲ့ ပုဏ္ဏားကျွန်းမြို့နယ်အတွင်းသို့ လွှတ်တော် ကိုယ်စားလှယ်များ ကွင်းဆင်းသွားတဲ့အခါ အချို့ကျေးရွာများမှာ လယ်သမားများက ၎င်းတို့ရဲ့ လယ်ယာမြေများကို အစိုးရဌာနဆိုင်ရာများက သိမ်းယူထားကြောင်း တိုင်ကြားလာပါတယ်။ သက်ဆိုင်ရာဌာနများနှင့် မြေစာရင်း ဦးစီးဌာနများထံ ၎င်းကိစ္စများကို စုံစမ်းမေးမြန်းတဲ့အခါ ၎င်းတို့က လန-၃၉ တရားဝင်လျှောက်ထားပြီး လုပ်ကိုင်နေကြခြင်းဖြစ်ကြောင်း ပြန်ကြားခဲ့ပါတယ်။ ၎င်းလယ်မြေများကို လန-၃၉ လျှောက်ထားပြီး ရယူပြီးသည့် ဌာနဆိုင်ရာနဲ့ပုဂ္ဂိုလ်များသည် လုပ်ထုံး လုပ်နည်းများနဲ့အညီ လျှောက်ထားခဲ့ခြင်း ရှိ/မရှိ။ ပြန်လည်ပေးခဲ့ပြီးသော လယ်ယာမြေဧကများအား သက်ဆိုင်ရာကျေးရွာများမှ လယ်သမားများက ပြန်လည်ပေးအပ်သည်ကို အမှန်တကယ် ရရှိ/ မရှိ၊ နောက်ထပ်ပြန်လည်ပေးအပ်ရန် အစီအစဉ် ရှိ/မရှိ၊ သိလိုတဲ့အတွက်နဲ့ မေးရခြင်း ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်ဟာ ဒီ လန-၃၉ နဲ့ပတ်သက်ပြီးတော့ ဒီ ပုဏ္ဏားကျွန်းနဲ့ ရသေ့ တောင်မြို့နယ် (၂)မြို့နယ်အတွက် မေးတာဖြစ်ပေမယ့် ဒီလိုကိစ္စမျိုးက တစ်နိုင်ငံလုံးမှာ ရှိပါတယ်။ လန-၃၉ ဆိုတာ လယ်မြေကို အခြားနည်းလမ်းများဖြင့် သုံးစွဲလုပ်ကိုင်ခွင့်ဖြစ်ပါတယ်။ လန-၃၉ လျှောက်တဲ့ ပုဂ္ဂိုလ်အဖွဲ့အစည်းတွေဟာ လယ်ယာမြေတည်ရှိရာကျေးရွာလူထုကို အသိပေး ရပါတယ်။ ကြော်ငြာတစ်လ ကပ်ထားရပါတယ်။ ကျေးရွာလူထုရဲ့ ထောက်ခံမှုနဲ့ ကျေးရွာအုပ်ချုပ်ရေးမှူးတို့ရဲ့ ထောက်ခံမှုတွေကို သူတို့ ယူရပါတယ်။ လက်တွေ့မှာတော့ လယ်သမားများက သူတို့လယ်မြေကို စွန့်လွှတ်လိုစိတ်မရှိပါဘူး။ အလွယ်တကူပေးလိုစိတ်မရှိပါဘူး။ တကယ် လန-၃၉ လျှောက်တဲ့အခါ ရွာသားတွေ မသိလိုက်တာများပါတယ်။ ရွာသားတွေကို အသိမပေးပါဘူး။ ကြော်ငြာလည်းမကပ် ပါဘူး။ ကျေးရွာ ရ.ယ.က ဥက္ကဋ္ဌ၊ အုပ်ချုပ်ရေးမှူးတွေက ရွာသားတွေကို အသိမပေးတာလည်း ပါပါ တယ်။ နောက် သူတို့က ကြောက်လို့သော်လည်းကောင်း၊ ငွေရလို့ သော်လည်းကောင်း လက်မှတ် ထိုးပေးလိုက်တာတွေ ရှိပါတယ်။ တချို့မှာကျတော့ ဒီအုပ်ချုပ် ရေးမှူးတွေကိုယ်တိုင်က မသိဘဲနဲ့ လန၃၉ အောင်မြင်သွားတာတွေ ရှိပါတယ်။ လန-၃၉ လျှောက်တဲ့အခါ လျှောက်တဲ့သူဟာ လုပ်ငန်းစီမံ ချက်တင်ရပါတယ်။ ဘယ်နှစ်ခုနှစ်မှာ ဘယ်အဆင့်ကို အကောင်အထည်ဖော်ရမယ်။ ဘယ်နှစ်မှာ ဘယ်နှစ်ဧကစိုက်မယ်။ ဘယ်သစ်ပင် အမျိုးအစားကို စိုက်မယ်။ ငွေကြေးက ဘယ်လောက်သုံးစွဲမယ် စသည်ဖြင့် ဥပဒေလုပ်ထုံးလုပ်နည်းနဲ့ အညီ လျှောက်ထားရပါတယ်။ နိုင်ငံတော်ကလည်း မြေကို အလဟဿလုပ်ခွင့်မပေးပါဘူး။ အလွယ်တကူ ချမပေးပါဘူး။ လျှောက်ထားတဲ့အတိုင်းမလုပ်လို့ရှိရင် တလွဲလုပ်ထားလို့ရှိရင် ပြန်သိမ်းရတဲ့ဥပဒေ ရှိပါတယ်။ မလုပ်နိုင်တဲ့လူတွေကလည်း နိုင်ငံတော်ကို ပြန်အပ်ရဖို့တာဝန်ရှိပါတယ်။ လက်တွေ့မှာ ဥပဒေကိုချိုးဖောက်ပြီး လုပ်နေတာတွေအများကြီး ရှိပါ တယ်။ လန-၃၉ ကျပြီးချိုးဖောက်နေတာတွေရှိသလို ခွင့်ပြုမိန့်မကျဘဲနဲ့လျှောက်ထားဆဲ အဆင့် နဲ့ပဲ မြေတွေကိုသုံးယူဖို့လုပ်ကိုင်နေတာလည်းရှိပါတယ်။ လျှောက်တဲ့အချက်အလက်တွေ မပြည့်စုံ၊ မမှန်ကန်ဘဲနဲ့ လန-၃၉ချပေးတာတွေလည်းရှိပါတယ်။ ဒါတွေအားလုံးဟာ ဥပဒေကို ချိုးဖောက်တာတွေ ဖြစ်ပါတယ်။ အကျိုးဆက်အနေနဲ့ကတော့ နိုင်ငံတော်မှာလည်းမြေတွေဟာ အလဟဿဆုံးရှုံးမှု ဖြစ်တယ်။ နောက်ပြီးတော့ ဒီကုန်ထုတ်လုပ်မှုကျဆင်းတယ်။ တောင်သူလယ်သမားတွေ အနေနဲ့ ကလည်း လယ်လုပ်ခွင့်မရတဲ့အတွက် နစ်နာနေပါတယ်။ နောက်ပြီးတော့ ဒီလိုလုပ်တဲ့အခါ လျော်ကြေးပေးတာလည်းမရှိပါဘူး။ အဲဒါကြောင့် ဒီကိစ္စတွေကိုအရေးယူပြီး အမြန်ဖြေရှင်းဖို့အတွက် သင့်တယ် လို့ ယူဆပြီးတော့ ဥက္ကဋ္ဌကြီးမှတစ်ဆင့်မေးမြန်းရခြင်း ဖြစ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး လယ်ယာစိုက်ပျိုးရေးနှင့် ဆည်မြောင်း ဝန်ကြီးဌာန၊ ဒုတိယဝန်ကြီးက ဖြေက��ားပေးဖို့ ဖြစ်ပါတယ်။</speech>
<speech><agency id="83">ဦးအုန်းသန်း(ဒုတိယဝန်ကြီး၊ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ် ကြီးများ၊ ဧည်သည့်တော်ကြီးများ မင်္ဂလာအပေါင်းနဲ့ပြည့်စုံကြပါစေလို့ ဆုတောင်းမေတ္တာပို့သ ဂါရဝ ပြုအပ်ပါတယ်။ ကျွန်တော်ကတော့ လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန၊ ဒုတိယဝန်ကြီး ဦးအုန်းသန်း ဖြစ်ပါတယ်။ ရခိုင်ပြည်နယ်၊ မဲဆန္ဒနယ်အမှတ်(၆)၊ အမျိုးသားလွှတ်တော် ကိုယ်စားလှယ် ဦးခင်မောင်လတ် ရဲ့ ကြယ်ပွင့်ပြမေးခွန်းအပေါ်မှာ ရခိုင်ပြည်နယ်အစိုးရအဖွဲ့နဲ့ ပူးပေါင်းပြီးတော့ ဖြေကြားသွားမှာဖြစ်ပါတယ်။ ရခိုင်ပြည်နယ်အစိုးရအဖွဲ့ရဲ့ဖြေကြားချက်အရ တပ်ရင်း၊ တပ်ဖွဲ့၊ ဦးစီးဌာနများရဲ့ လုပ်ငန်း လိုအပ်ချက်အရ ရုံးအဆောက်အဦများ၊ ဝန်ထမ်းနေအိမ်များ ဆောက်လုပ်ရန်အတွက် လယ်ယာမြေကို အခြားနည်းအသုံးပြုခွင့်ရရှိရေး လန-၃၉ လျှောက်ထားရယူရာတွင် အထက်အဖွဲ့အစည်းအဆင့်ဆင့် သို့ တင်ပြပြီး လုပ်ထုံးလုပ်နည်းများနှင့်အညီ ဆောင်ရွက်ခဲ့ခြင်းဖြစ်ပြီး တပ်ရင်း၊ တပ်ဖွဲ့၊ ဦးစီးဌာနများ အနေဖြင့် သိမ်းဆည်းရယူလုပ်ကိုင်တဲ့ လယ်မြေများကို သက်ဆိုင်ရာရပ်ကွက်၊ ကျေးရွာအုပ်စုသို့ ပြန်လည် ပေးအပ်ရန် ကိစ္စမှာ သက်ဆိုင်ရာဝန်ကြီးဌာနများရဲ့ လုပ်ငန်းအရသာ ဖြစ်ကြောင်း သိရှိရပါတယ်။ ၁၉၈၉ ခုနှစ်မှ ယနေ့အထိ ရခိုင်ပြည်နယ်၊ ရသေ့တောင်မြို့နယ်အတွင်း၌ မြို့နယ် အထွေထွေ အုပ်ချုပ်ရေးဦးစီးဌာန၊ တပ်ရင်းတပ်ဖွဲ့များနှင့် အစိုးရဌာနဆိုင်ရာအဆောက်အဦများ လယ်ယာမြေ အခြားနည်းအသုံးပြုရန် လန-၃၉ လျှောက်ထားတဲ့အမှုတွဲပေါင်း (၁၃)တွဲရှိပြီး၊ ၎င်းအမှုတွဲပေါင်း (၁၃) တွဲအား ခွင့်ပြုခဲ့သည့်မြေဧရိယာ (၉၃၅.၀၅၉) ဧကရှိရာ ပြန်လည်စွန့်လွှတ်သည့် ဧရိယာမပါရှိကြောင်း၊ လျှောက်ထားသည့် နည်းလမ်းအတိုင်း အသုံးပြု ဆောင်ရွက်ထားခြင်းဖြစ်၍ ၎င်းတို့မှ စွန့်လွှတ်ရန် သက်ဆိုင်ရာဌာန၏ သဘောဆန္ဒအရ စွန့်လွှတ်ရန်မရှိပါကြောင်း သိရှိရပါတယ်။ ၁၉၈၉ ခုနှစ် ယနေ့အထိ ရခိုင်ပြည်နယ်၊ ပုဏ္ဏားကျွန်းမြို့နယ်အတွင်းလယ်ယာမြေကို အခြား နည်းအသုံးပြုရန် လန-၃၉ လျှောက်ထားတဲ့ အမှုတွဲပေါင်း (၃)တွဲအား ခွင့်ပြုခဲ့သည့် မြေဧရိယာ (၇.၄၄)ဧကရှိရာ ပုဏ္ဏားကျွန်းမြို့နယ် အထွေထွေအုပ်ချုပ်ရေးဦးစီးဌာနမှ သိမ်းဆည်းရယူခဲ့တဲ့ မြေ ဧရိယာ (၄.၇၅) ဧကအနက်မှ အသုံးပြုမှုမရှိဘဲ မြို့နယ်ကော်မရှင်အဖွဲ့ခွဲရုံးမြေအဖြစ် လျာထားဆောင်ရွက်ထားတဲ့ မြေဧရိယာ(၀.၂၁)ဧကအား ၂၁-၃-၂၀၁၅ ရက်နေ့မှာ တိုင်ကြားသူထံသို့ ပြန်လည် စွန့်လွှတ်ပေးအပ်ပြီး ဖြစ်ပါကြောင်း၊ ကျန်မြေဧရိယာ (၄.၅၄)ဧကမှာ အထွေထွေအုပ်ချုပ်ရေး ဦးစီးဌာန၊ ဝန်ထမ်းနေအိမ်၊ မြို့နယ်ခန်းမ၊ တိုင်းရင်းဆေးကုဌာန၊ မြို့နယ်စီမံကိန်းရုံး၊ မြို့နယ်ငါးလုပ်ငန်းဦးစီးရုံး၊ သစ်တောဦးစီးရုံး၊ စစ်မှုထမ်းဟောင်းနေအိမ်များ စသည့်ဆောက်လုပ်ထားပါသဖြင့် ပြန်လည် စွန့်လွှတ်ပေးနိုင်ခြင်း မရှိပါကြောင်းသိရှိရပါတယ်။ ၁၉၈၉ ခုနှစ်မှ ယနေ့အထိ ရခိုင်ပြည်နယ်၊ ရသေ့တောင်မြို့နယ်နှင့် ပုဏ္ဏားကျွန်းမြို့နယ် တို့မှာ အထွေထွေအုပ်ချုပ်ရေးဦးစီးဌာန၊ တပ်မတော်၊ တပ်ရင်းတပ်ဖွဲ့များနှင့် အခြားအစိုးရအဖွဲ့များ က လန-၃၉ ခွင့်ပြုမိန့်ရရှိထားပြီး လျှောက်ထားရယူခဲ့တဲ့ စာရင်းအနေအထားအရ ရသေ့တောင် မြို့နယ်မှာ လျှောက်ထားရယူထားတဲ့ ဌာန ခမရ(၅၃၆) ခနောင်းကြီးကျေးရွာအုပ်စုမှာ လန-၃၉ ခွင့်ပြုမိန့် ရပြီးသား ၂၁-၁၀-၁၉၉၃၊ ရသေ့တောင်မြို့နယ်မှာ ခမရ(၅၃၇) ခနောင်းကြီးအုပ်စုမှာ ခွင့်ပြုမိန့် လန-၃၉ ရရှိတဲ့နေ့စွဲက ၂၁-၁၀-၁၉၉၃၊ ရသေ့တောင် မြို့နယ်မှာ ခမရ(၅၃၈)၊ ကျေးရွာအုပ်စုငတောက်တူချေမှာ ၂၂-၁၀-၁၉၉၃၊ ရသေ့တောင်မြို့နယ်မှာ ကျောက်တန်းရဲစခန်း၊ ကျောက်တန်းအုပ်စုမှာ ၁၆-၅-၁၉၉၆၊ ရသေ့တောင်မြို့နယ်မှာ စေတီပြင်ရဲစခန်း၊ စေတီပြင်မှာ ၁၆-၅၁၉၉၆၊ ရသေ့တောင်မြို့နယ်၊ ကူတောင် ရဲစခန်း၊ ကူတောင်မှာ ၁၆-၅-၁၉၉၆၊ ရသေ့တောင်မြို့နယ်၊ လောင်းချောင်းရဲစခန်း၊ လောင်းချောင်းမှာ ၁၆-၅-၁၉၉၆၊ ရသေ့တောင်မြို့နယ်မှာ နစကရဲစခန်း၊ ကိုးတန်ကောက်မှာ ၂၀-၁၂-၁၉၉၄၊ ရသေ့တောင် မြို့နယ်၊ နစကရဲစခန်း၊ စေတီပြင်မှာ ၄-၁၁-၁၉၉၆၊ ရသေ့တောင်မြို့နယ်မှာ လ.၀.ကရုံး၊ တောင်ရင်းတန်းမှာ ၁၂-၁-၂၀၀၁၊ ရသေ့တောင်မြို့နယ် သတင်းတပ်ဖွဲ့ရုံး၊ ခနောင်းကြီး ၁၃-၁-၂၀၁၁၊ ရသေ့တောင်မြို့နယ်၊ နစက(အငူမော်)၊ အငူမော် ကျေးရွာအုပ်စုမှာ ၅-၂-၂၀၁၀၊ ရသေ့တောင်မြို့နယ်မှာ အထက (စေတီပြင်)၊ စေတီပြင် ကျေးရွာ အုပ်စုမှာ ၈-၃-၂၀၁၁၊ ပုဏ္ဏားကျွန်းမြို့နယ်မှာ မြို့နယ်ထွေ/အုပ်ရုံး စံပြကျေးရွာမှာ ၁၈-၅-၂၀၁၁ ဖြစ်ပြီးတော့ ပြန်လည်စွန့်လွှတ်တဲ့ ဧရိယာက (၀.၂၁)ဧက ဖြစ်ပါတယ်။ ပုဏ္ဏားကျွန်းမြို့နယ် မြန်မာနိုင်ငံရဲတပ်ဖွဲ့စံပြမှာ ၁၃-၁၀-၂၀၁၀၊ ပုဏ္ဏားကျွန်းမြို့နယ် စစ်ဘက်ရေးရာလုံခြုံ ရေး၊ စံပြကျေးရွာ မှာ ၉-၂-၂၀၁၁ တို့ ဖြစ်ကြပါတယ်။ အဆိုပါပုဏ္ဏားကျွန်းမြို့နဲ့ ရသေ့တောင်မြို့နယ်မှာ လက်ရှိ အဆောက်အဦများနဲ့ လုပ်ငန်းများဟာ ဆက်လက်ဆောင်ရွက်လျက်ရှိပြီးတော့ လန-၃၉ တရားဝင် ရရှိထားကြောင်း သိရှိရပါတယ်။ ၁၉၅၃ ခုနှစ်၊ လယ်ယာမြေနိုင်ငံပိုင်ပြုလုပ်ရေး အက်ဥပဒေပုဒ်မ ၃၉ မှာ နိုင်ငံတော် သမ္မတသည် သို့တည်းမဟုတ် နိုင်ငံတော်သမ္မတက ခန့်အပ်သော အာဏာပိုင်သည် လိုအပ်သည်ဟု ထင်မြင်ယူဆလျှင် မည်သည့်လယ်ယာမြေကိုမဆို မိမိသတ်မှတ်သည့် နည်းလမ်းအတိုင်း အသုံးချရန် ဆင့်ဆိုနိုင်သည်ဟု ပြဋ္ဌာန်းထားရှိပါတယ်။ အဆိုပါမြေများဟာ ယခင် ၁၉၅၃ ခုနှစ် လယ်ယာမြေနိုင်ငံ ပိုင် ပြုလုပ်ရေးအက်ဥပဒေပုဒ်မ ၃၉ အရ စိုက်ပျိုးမှုမှအပ အခြားနည်း အသုံးပြုရန် ခွင့်ပြုပြီးဖြစ်သော မြေများဖြစ်၍ အဆိုပါမြေများမှာ စီမံကိန်းအကောင်အထည်ဖော်ရန် တင်ပြလျှောက်ထားခဲ့တဲ့ ဝန်ကြီးဌာန၊ အဖွဲ့အစည်းများမှ စီမံကိန်းများကိုပြီးစီးအောင် ဆောင်ရွက်လျက်ရှိပါတယ်။ ယခုအခါ ၂၀၁၂ ခုနှစ်၊ လယ်ယာမြေဥပဒေပုဒ်မ ၄၃၊ ပုဒ်မခွဲ(က)အရ လည်းကောင်း၊ လယ်ယာမြေ နည်းဥပဒေ ၁၁၇၊ နည်းဥပဒေခွဲ(က)အရလည်းကောင်း၊ ၁၉၅၃ ခုနှစ် လယ်ယာမြေနိုင်ငံပိုင် ပြုလုပ်ရေး အက်ဥပဒေနှင့် ၁၉၅၄ ခုနှစ်လယ်ယာမြေနိုင်ငံပိုင်ပြုလုပ်ရေး နည်းဥပဒေများကို ရုပ်သိမ်းခဲ့ပြီး ဖြစ်ပါတယ်။ သို့ဖြစ်ပါ၍ လွှတ်တော်ကိုယ်စားလှယ်ကြီးရဲ့ ၁၉၈၉ ခုနှစ်မှ ယနေ့အထိ ရခိုင်ပြည်နယ် ရသေ့တောင်မြို့နယ်နှင့် ပုဏ္ဏားကျွန်းမြို့နယ်တို့မှာ အထွေထွေအုပ်ချုပ်ရေးဦးစီးဌာန၊ တပ်မတော်၊ တပ်ရင်းတပ်ဖွဲ့များနှင့် အခြားအစိုးရဌာနများက လန-၃၉ ရရန် လျှောက်ထားခဲ့တဲ့ အမှုတွဲများ စာရင်းကို သိရှိလိုခြင်း နှင့် လန-၃၉ လုပ်ထုံးလုပ်နည်းနဲ့မညီဘဲ သိမ်းယူလုပ်ကိုင်ခဲ့သော လယ်ယာ မြေများကို သက်ဆိုင်ရာ ရပ်ကွက်/ကျေးရွာ အုပ်စုသို့ ပြန်လည်ပေးအပ်ရန် အစီအစဉ် ရှိ/မရှိ ဆိုတဲ့ မေးခွန်းအပေါ်မှာ လယ်ယာမြေကို အခြားနည်းများဖြင့် အသုံးပြုခွင့်ရရှိရေး လန-၃၉ လျှောက်ထား ရယူရာမှာ အထက်အဖွဲ့အစည်းအဆင့်ဆင့်သို့တင်ပြပြီး လုပ်ထုံးလုပ်နည်းများနှင့်အညီ ဆောင်ရွက်ခဲ့ ခြင်းဖြစ်ပြီး တပ်ရင်းတပ်ဖွဲ့ ဦးစီးဌာနများအနေနဲ့ သိမ်းဆည်းရယူလုပ်ကိုင်သော လယ်ယာမြေများကို သက်ဆိုင်ရာ ကျေးရွာရပ်ကွက်များသို့ ပြန်လည်ပေးအပ်ရန်ကိစ္စမှာ သက်ဆိုင်ရာဝန်ကြီးဌာနများရဲ့ လုပ်ငန်းဆောင်ရွက်မှုအရ ဖြစ်ပါကြောင်း ရှင်းလင်းဖြေကြားအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>ပြုပြင်ပြောင်းလဲ ပြဋ္ဌာန်းတော့မည့် အခြေခံပညာကဏ္ဍ သင်ရိုးညွှန်းတမ်းတွင် “အခြေခံစိုက်ပျိုးရေး ပညာ” ဘာသာရပ်ကို အဆင့်အသီးသီးတွင် ထည့်သွင်းရေးဆွဲပြဋ္ဌာန်းနိုင်ရေး အလေးထား ဆောင်ရွက် နေမှု အခြေအနေကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၁၀)မှ ဦးနု က ပြုပြင်ပြောင်းလဲ ပြဋ္ဌာန်းတော့မည့် အခြေခံပညာကဏ္ဍ သင်ရိုးညွှန်းတမ်းတွင် “အခြေခံစိုက်ပျိုးရေး ပညာ” ဘာသာရပ်ကို အဆင့်အသီးသီးတွင် ထည့်သွင်းရေးဆွဲပြဋ္ဌာန်းနိုင်ရေး အလေးထား ဆောင်ရွက် နေမှု အခြေအနေကို သိရှိလိုခြင်းနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်</speech>
<speech><mp id="142">ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ပြည်ထောင်စု ဒုတိယဝန်ကြီးများ နှင့် တကွ အထူးဧည့်သည်တော်များအားလုံး နှလုံးစိတ်ဝမ်းအေးချမ်းကြပါစေလို့ ဆုတောင်း မေတ္တာပို့သရင်းနဲ့ နှုတ်ခွန်းဆက်သဂါရဝပြု ပါတယ်။ ကျွန်တော်ကတော့ ရန်ကုန်တိုင်း ဒေသကြီး၊ မဲဆန္ဒနယ် အမှတ်(၁၀)က အမျိုးသားလွှတ်တော်ကိုယ်စားလှယ် ဦးနုဖြစ်ပါတယ်။ ကျွန်တော့် အနေနဲ့ ပြုပြင်ပြောင်းလဲပြဋ္ဌာန်းတော့မယ့်အခြေခံပညာ သင်ရိုးညွှန်းတမ်းမှာ အခြေခံပညာ စိုက်ပျိုးရေးပညာ ဘာသာရပ်အဆင့် အသီးသီးမှာထည့်သွင်းရေးဆွဲပြဋ္ဌာန်းနိုင်ရေး အလေးထား ဆောင်ရွက်ပေးနိုင်မည့် အခြေအနေများနှင့် ပတ်သက်ပြီး သိရှိလို၍ မေးမြန်းသွားမှာဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မကြာမီက ဖြည့်စွက်ပြင်ဆင် အတည်ပြုပြီးဖြစ်တဲ့ အမျိုးသားပညာရေးဥပဒေအရ အမျိုးသားသင်ရိုးညွှန်းတမ်း ရေးဆွဲရေးကော်မတီ တစ်ရပ် ပေါ်ထွက်လာမှာဖြစ်ပြီး ပညာရေးဝန်ကြီးဌာနအနေဖြင့် ယခုအခါ ပြည်တွင်းပြည်ပ ပညာရှင်များ၊ တတ်သိကျွမ်းကျင်သူများ၊ သက်ဆိုင်ရာဌာနဆိုင်ရာများဖြင့် အခြေခံပညာ အဆင့်အလိုက်၊ ဘာသာရပ် နယ်ပယ်အလိုက် ကော်မတီများပြန်လည်ဖွဲ့စည်းကာ သင်ရိုးညွှန်းတမ်းအညွှန်းဘောင်များကို ကြို တင်ညှိနှိုင်းပြုစုရေးဆွဲကာ အတည်ပြု နိုင်ရေး ကြိုးပမ်းဆောင်ရွက်လျက် ရှိကြောင်း သိရှိရပါတယ်။ ဥက္ကဋ္ဌကြီးခင်ဗျား။ ပြည်ထောင်စုမြန်မာနိုင်ငံတော်မှာ မှီတင်းနေထိုင်ကြတဲ့ လူဦးရေရဲ့ (၇၀) ရာခိုင်နှုန်းကသာ ကျေးလက်ဒေသမှာနေထိုင်ပြီးတော့ လယ်ယာစိုက်ပျိုးရေးလုပ်ငန်းများနဲ့ အသက် မွေးဝမ်းကျောင်းပြု လျက် ရှိနေကြကြောင်းကို အားလုံးသိရှိပြီးဖြစ်ပါတယ်။ သို့ဖြစ်ပါ၍ မကြာမီ အခြေခံပညာရေးအဆင့်မှာ ပညာရေးစနစ်ဖွဲ့စည်းပုံ KG+5+4-3 ဆိုပြီးတော့ သူငယ်တန်းရယ်၊ မူလတန်းအဆင့်မှာ (၅)နှစ်နဲ့ အလယ်တန်းအဆင့်မှာ (၄)နှစ်၊ အထက်တန်းအဆင့်မှာ (၃) စနစ်ဖြင့် ပြုပြင်ပြောင်းလဲတော့မယ့် အခြေခံပညာမူလတန်း၊ အခြေခံပညာအလယ်တန်းနဲ့ အထက်တန်း အဆင့် အသီးသီးတို့မှာ အခြေခံပညာစိုက်ပျိုးရေးပညာဘာသာရပ်တို့ကို မဖြစ်မနေအလေးထား၍ သင်ရိုး ညွှန်းတမ်းတွင် ထည့်သွင်းပြဋ္ဌာန်းပေးနိုင်မှသာ ပညာရေးဖြင့် မိမိတို့မြန်မာနိုင်ငံရဲ့ ပကတိလိုအပ်ချက် များကို ဖြည့်ဆည်းပေးရာ ရောက်မှာဖြစ်ပါတယ်။ ဥက္ကဋ္ဌကြီးခင်ဗျား။ ပြောင်းလဲဖြစ်ပေါ်လာမယ့် အခြေခံပညာကဏ္ဍ ပညာရေး သင်ရိုးညွှန်း တမ်း အညွှန်းဘောင်များ လျာထားရေးဆွဲလျက် ရှိရာမှာ အခုအခါမှာ မူကြမ်း၊ မူချောများ ရေးဆွဲပြီးစီး သလောက် ပေါက်ရောက်အောင်မြင်နေပြီဖြစ်ကြောင်း သင်ရိုးညွှန်းတမ်းဖွဲ့စည်းပုံ မူလတန်း အဆင့်မှာ ဆိုလို့ရှိရင်လည်း အဓိကသင်ရိုးဝင် သင်ယူမှုနယ်ပယ်(၁၀)ခု၊ အလယ်တန်းအဆင့်မှာဆိုရင် အဓိက သင်ယူမှု နယ်ပယ်(၁၁)ခု၊ အထက်တန်းအဆင့်မှာလည်းပဲ အဓိကသင်ယူမှုနယ်ပယ်(၁၂)ခု ရှိကြောင်းနဲ့ ထူးခြားချက်တစ်ရပ်ကတော့ အခြေခံပညာမူလတန်း သင်ရိုးဟေင်းမှာ နှစ်ရှည်လများ ပြဋ္ဌာန်း သင်ကြား ပေးခဲ့တဲ့ တွဲဖက်သင်ရိုးဝင်ဘာသာများ အားလုံးတို့ကို အဓိကသင်ရိုးဝင်ဘာသာရပ်များအဖြစ် ပြောင်းလဲ သတ်မှတ်ပေးခဲ့ပေမယ့် အခြေခံစိုက်ပျိုးရေးပညာဘာသာရပ်ကိုတော့ ချန်လှပ်ထားခဲ့ကြောင်း လေ့လာတွေ့ရှိရပါတယ်။ အဲဒီလို ကျွန်တော်တို့ ချန်လှပ်ထားခဲ့ပြီး ဒေသအလိုက် သင်ရိုးမှာ မဖြစ်စလောက် အရာ မရောက် အမည်ပါရုံလောက်သာ ထည့်သွင်းဖော်ပြထားကြောင်း သိရှိရပါတယ်။ သို့ပါ၍ အနာဂတ်အခြေခံပညာကဏ္ဍမှာ အခြေခံစိုက်ပျိုးရေးပညာမှာ မှေးမှိန်ပျောက် ကွယ်သွားမည့် အနေအထားမျိုးကို တွန်းပို့ရာရောက်နေပြီ ဖြစ်သည်ကို ပညာရေးတာဝန်ရှိသူများအားလုံး အထူးသတိပြု ဆောင်ရွက်ကြရမယ့် အချိန်အခါဖြစ်ပါတယ်။ ဥက္ကဋ္ဌကြီးခင်ဗျား။ အခြေခံစိုက်ပျိုးရေးပညာ ဘာသာရပ်ကို မည်မျှလောက် အလေးထား ဖော်ဆောင်ပေးခဲ့ကြောင်း မြန်မာ့သမိုင်းပညာရေးကို ပြန်လည်ဆန်းစစ်ကြည့်မည် ဆိုလို့ရှိရင် ၁၉၆၁၁၉၆၂ ပညာသင်နှစ်က မူလတန်းမှာ အခြေခံစိုက်ပျိုးရေးပညာဘာသာရပ်ကို ပြဋ္ဌာန်းသင်ကြားခဲ့ပြီး (၁၀) နှစ်လောက် ကြာတဲ့ ၁၉၇၂-၁၉၇၃ ခုနှစ် ပညာသင်နှစ်ရောက်တဲ့အခါ သင်ရိုးညွှန်းတမ်း ပြန်လည်ရေးဆွဲ ပြီး သီးသန့်ဘာသာရပ်တစ်ခုအဖြစ် သတ်မှတ်သင်ကြားပို့ချပေးခဲ့တာကို တွေ့ရမှာ ဖြစ်ပါတယ်။ ယခုကဲ့သို့ ဒီမိုကရေစီခေတ်ပြောင်း တော်လှန်ရေးကြီးတစ်ရပ် ကျင်းပနေချိန်မှာလည်း နိုင်ငံတော် သမ္မတကြီးက အထူးအလေးထားပြီး လမ်းညွှန်မှာကြားချက်များပေးပြီးတော့ အခြေခံပညာသင်ရိုး ကျောင်းသုံးစာအုပ် ကော်မတီနဲ့ ရေးဆင်းစိုက်ပျိုးရေးတက္ကသိုလ်ပါ ပညာရှင်များ ပူးပေါင်းပြီး အခြေခံစိုက်ပျိုးရေးပညာ သာသာရပ် ပြဋ္ဌာန်းချက်စာအုပ်ကို Grade 1 မှ Grade 11 အထိရိုက်နှိပ်ပြီးတော့ လွန်ခဲ့တဲ့ (၃)နှစ်ကပင် အလေးအနက်ထားပြီးတော့ အခြေခံပညာကျောင်းများမှာ သင်ကြားနေပြီလည်း ဖြစ်ပါတယ်။ ဥက္ကဋ္ဌကြီးခင်ဗျား။ ခေတ်အဆက်ဆက် နိုင်ငံ့လိုအပ်ချက်နဲ့အညီ ရှင်သန်ခဲ့တဲ့ အခြေခံစိုက်ပျိုး ရေးပညာ ဘာသာရပ်ဟာ အသစ်ပေါ်ထွန်းလာမည့် အခြေခံပညာအဆင့် သင်ရိုးညွှန်းတမ်း အညွှန်းဘောင် ပြဋ္ဌာန်းချက်များအရ အခြေခံပညာကဏ္ဍမှ မှေးမှိန်ပျောက်ကွယ်သွားတော့မည့် အခြေအနေမျိုး ဖြစ်နေ သည်ကို အချိန်မီပြုပြင်ကုစားရန် အလွန်အရေးကြီးလှပါကြောင်းနဲ့ စိုက်ပျိုးရေးကို အခြေခံပြီးတော့ နိုင်ငံ့ဖွံ့ဖြိုးရေးကို ယခုကဲ့သို့ အလေးထားအားထုတ် ကြိုးပမ်းနေချိန်မှာ အခြေခံပညာ မူလတန်း အဆင့်မှာ အခြေခံစိုက်ပျိုးရေးပညာ ဘာသာရပ်ကို အဓိကဘာသာရပ်မှ နုတ်ပယ်ထားခြင်းကိစ္စ၊ အထက်တန်း အဆင့်မှာလည်းပဲ အခြေခံစိုက်ပျိုးရေးပညာသာသာရပ်ကို စိတ်ကြိုက်ဘာသာရပ်တစ်ခု အဖြစ် ထည့်သွင်းသင့်သော်လည်း ထည့်သွင်းထားခြင်း မရှိသည့်ကိစ္စ၊ အခြေခံ စိုက်ပျိုးရေးပညာ ဘာသာရပ်ကို တစ်ပတ်လျှင်တစ်ချိန် စာသင်ချိန်တွင်ပင် ရရန်ခက်ခဲသည့် ဒေသဆိုင်ရာသင်ရိုးမှာ ထိရောက်မှုမရှိဘဲ အမည်ပါရုံလောက်သာ ထည့်ထားခြင်းကိစ္စတို့မှာ မလောင်ခင်တားရမည့် ကိစ္စများဖြစ်ကြောင်းကို အထူးသတိပြု ကြရန်ဖြစ်ပါကြောင်း အလေးအနက်တင်ပြလိုပါတယ်။ ဥက္ကဋ္ဌကြီးခင်ဗျား။ ကျွန်တော့်တင်ပြချက်များ ပိုမိုလေးနက်စွာ ရှင်းလင်းနိုင်ရန်အတွက် Power Point ဖြင့် တင်ပြခွင့်ပြုပါရန် ပန်ကြားအပ်ပါတယ်။ ယခုဖော်ပြထားခြင်းဟာ နိုင်ငံတော်သမ္မတ ကြီးရဲ့ လမ်းညွှန်ချက်အရ စိုက်ပျိုးရေးမှ တာဝန်ရှိပုဂ္ဂိုလ်များအသီးသီး လွန်ခဲ့တဲ့ (၃)နှစ်ကနေ ဝိုင်းဝန်း ကြိုးပမ်းပြီးတော့ ဖော်ဆောင်ထားတဲ့ Grade 1 မှာ သင်ကြားပို့ချနေပြီလည်းဖြစ်တဲ့ သူငယ်တန်းပြဋ္ဌာန်း ချက် စိုက်ပျိုးရေးပညာ ဘာသာရပ်ဖြစ်ပါတယ်။ ကျွန်တော်အခု ဆက်လက်ဖော်ပြမယ့် အချက်ကတော့ ဒီ Grade ၊ မှာပါဝင်တဲ့ အချက်အလက်တွေဟာ ကလေးတွေအတွက် အင်မတန်စိတ်ဝင်စားစရာကောင်းလှပါတယ်။ နိုင်ငံ့အနှစ်သာရဖြစ်တဲ့ စပါးစိုက်ပျိုးမှုကိစ္စတွေ နောက်အခြားသီးနှံများဖြစ်သည့် ဆန် ကို ဘယ်လိုရခဲ့ကြတယ်။ စပါးဟာ ဘယ်လိုဖြစ်ပေါ်လာခဲ့တယ်။ အဲဒီ ဆန်တွေ၊ စပါးတွေဟာ မြန်မာနိုင်ငံ ရဲ့ အဓိက အစားအစာတွေဖြစ်တယ်ဆိုတဲ့ အကြောင်းတွေ ကလေးတို့ကို အသိအတွေးတွေပေါ်အောင် ဖော်ညွှန်းခဲ့တဲ့ စာအုပ်မို့လို့ အင်မတန်တန်ဖိုးကြီးလှတဲ့ စာအုပ်တွေအဖြစ်နဲ့ မြင်တွေနိုင်မှာ ဖြစ်ပါတယ်။ အလားတူ မြေပဲ၊ မြေပဲက ပေါ်ထွန်းလာခဲ့တဲ့ ကျွန်တော်တို့ မြေပဲခင်းတွေ၊ မြေပဲဘောင်နဲ့ စိုက်ပျိုးထားပြီးတော့ ကလေးတွေစိတ်ပါဝင်စားလာအောင် အင်မတန်မှ တန်ဖိုးကြီးလှတဲ့ ရုပ်ပုံပြကွက် များနဲ့အတူ ဒီပြဋ္ဌာန်းချက်စာအုပ်များမှာ ဖော်ပြထားချက်များဟာလည်း အလွန်မှ အားရစရာကောင်းလှပါ တယ်။ ဆက်လက်ပြီးတော့ ကလေးတွေ သကြားက ဖြစ်ပေါ်လာတဲ့ ကြံပင်တွေ၊ သကြားရအောင် ပေါ်ထွန်းလာခဲ့တဲ့ ကြံပင်တွေ၊ နောက်သကြားတွေဟာဖြင့် ကလေးတွေအတွက် မရှိမဖြစ်သုံးနေရတဲ့ အသ���ံးအဆောင်ပစ္စည်းတွေ အဖြစ်နဲ့ စားသုံးရမယ့် ပစ္စည်းတွေအဖြစ်နဲ့ ဖော်ပြထားတဲ့ ရုပ်ပုံများနဲ့ အညွှန်း တွေလည်း ဒီစာအုပ်ထဲမှာ ပါဝင်နေတာ ဖြစ်ပါတယ်။ အလားတူပဲ ကလေးတွေဟာ အဟာရဖြစ်စေမယ့် ငှက်ပျော၊ ပန်းသီး၊ သင်္ဘောသီး၊ စတော်ဘယ်ရီသီး စသဖြင့် ကျွန်တော်တို့ နိုင်ငံမှာ အလွယ်တကူရနိုင်ပြီးတော့ ကျွန်တော်တို့ ကလေးတွေ စားသုံးသင့်တဲ့ အသီးအနှံများကိုလည်း ဒီ Grade I မှာ ဖော်ပြထား ခြင်းဟာ အလွန်အားရစရာကောင်းလှပါတယ်။ ကြက်မောက်သီး၊ သရက်သီး၊ နာနတ်သီး၊ မာလကာသီး စသဖြင့် ပုံတွေကို ကလေးတွေ စိတ်ဝင်စားဖွယ်ရာ ဖော်ပြထားပါတယ်။ Grade II မှာလည်းပဲ အလားတူ အဖုံး၊ ကလေးများစိတ်ဝင်စားဖွယ်ရာ စာအုပ်မျက်နှာဖုံး ကို ဖော်ပြထားပြီးတော့ အတွင်းပိုင်းမှာ ကလေးတွေစိတ်ဝင်စားဖွယ်ရာ အချက်အလက်များကို Grade llမှာ ပြဋ္ဌာန်းထားတဲ့ စာအုပ်မှာလည်းပါရှိပါကြောင်း ဥက္ကဋ္ဌကြီးအား အလေးအနက်ပန်ကြား တင်ပြအပ် ပါတယ်။ ဒါကတော့ ကျွန်တော်တို့ Grade IV မှာပေါ့၊ အခုအခေါ်တော့ စတုတ္ထတန်းမှာ သင်ကြား နေတဲ့ အခါမှာ ကလေးတွေကို ဒီလိုစိတ်ဝင်စားဖွယ်ရာ မြင်ကွင်းများနဲ့အတူ ပြဋ္ဌာန်းထားတဲ့ အချက်အလက်များပါဝင်တဲ့ ဖော်ပြချက်ကို တင်ပြတာဖြစ်ပါတယ်။ ဒါကတော့ Grade V ရဲ့ မျက်နှာဖုံး မှာပါရှိတဲ့ အချက်ဖြစ်ပါတယ်။ ဒါကတော့ Grade ၊ ဟာ နောက်ဆုံး ပထမဖော်ပြချက်များမှာ ပိုမို ပြည့်စုံအောင် နောက်ဆုံးပြုစုထားတဲ့ ဒီ Grade I ကို ပြန်လည်ပြုပြင်ထားတဲ့ ပထမတန်းဟာ Grade 1 လို့ ပေါ်ပေါက်လာတော့မယ့် ကာလတစ်ခုကို ရည်ညွှန်းပြီးတော့ ပြုစုထားတဲ့ စာအုပ်ဖြစ်ပါ တယ်ခင်ဗျား။ ဒါကတော့ Grade VII, သတ္တမတန်း အခုအခေါ်အဝေါ်မှာဆိုလို့ရှိရင် ပြဋ္ဌာန်းထားတဲ့ Page မှာပါတဲ့ ကျွန်တော်တို့ ပုံတွေဖြစ်ပါတယ်။ Grade XI လို့ ခေါ်တဲ့ ကျွန်တော်တို့ နောက်ဆုံးအဆင့်မှာ အထက်တန်းမှာ ပြဋ္ဌာန်းထားတဲ့ အချက်အလက်များကို အခုလိုဖော်ပြထားတာ ဖြစ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ သမ္မတကြီးရဲ့ လမ်းညွှန်ချက်နဲ့ ဖော်ပြပါ ပုံတွေနဲ့ အင်မတန်မှ တန်ဖိုးကြီးလှ၊ အဓိပ္ပာယ်ပြည့်စုံလှတဲ့ စိုက်ပျိုးရေးပညာကို အလေးအနက် ဖော်ပြထားသော ကျွန်တော်တို့ စာအုပ်များ ပြဋ္ဌာန်းထားချက်များဟာ အခုလက်ရှိအခြေအနေအရ အခု ဖော်ပြထားတဲ့ Slide ဟာဖြင့် လာမယ့် ပညာသင်နှစ်မှာဆိုရင် ကျွန်တော်တို့ မူလတန်းအဆင့်မှာဖြင့် အရင် က တွဲဖက်သင်ရိုးဝင်လို့ ဖော်ပြထားခဲ့တဲ့ ဘာသာရပ်အားလုံးတို့ကို အဓိကဘာသာရပ်အဖြစ်နဲ့ သင်တော့ မယ်လို့ ပြင်ဆင်ထားတဲ့ ပြင်ဆင်ချက်ပဲ ဖြစ်ပြီးတော့ အဲဒီတွဲဖက် သင်ရိုးဝင်လို့ခေါ်တဲ့ သင်ရိုးဝင်ထဲက အင်မတန်မှ အရေးပါလှတဲ့ စိုက်ပျိုးရေးပညာဘာသာရပ်ကိုတော့ အောက်ဘက်မှာဖော်ပြတဲ့ ကျွန်တော် တို့ အပြာရောင်လေးနဲ့ စာတန်းလေးမှာပါတဲ့အတိုင်းပဲ တိုင်းဒေသကြီးရဲ့ လိုအပ်ချက်အရ တစ်ပတ်လျှင် စာသင်ချိန် တစ်ချိန်တောင်ပါရန် ခက်ခဲတဲ့အထဲကို စိုက်ပျိုးရေးပညာဘာသာရပ်ဟာ အခုအခါ ပြဋ္ဌာန်းတော့မယ့် သင်ရိုးအညွှန်းဘောင်ထဲမှာ ပါဝင်သွားပြီဖြစ်တဲ့အတွက်ကြောင့် အားလုံးသော စိုက်ပျိုးရေးကို ချစ်မြတ်နိုးကြတဲ့ ဒီဘာသာရပ်ကို အလေးအနက်ထားကြတဲ့ ပု္ဂိုလ်များဟာ အခုလို အဓိကဘာသာရပ်ကို တခြားတွဲဖက်သင်ရိုးတွေကို ဝင်သွားပြီး စိုက်ပျိုးရေးကို ဖယ်ထုတ်ထားပြီးတော့ တိုင်းဒေသကြီးကို ချန်ထားခြင်းကို အလွန်စိတ်မကောင်းဖြစ်နေပါကြောင်းကိုလည်း ဥက္ကဋ္ဌကြီးမှတစ်ဆင့် တင်ပြလိုပါ တယ်။ ဒါကတော့ အလယ်တန်းအဆင့်မှာရှိတဲ့ ကျွန်တော်တို့ ဒီ ပြဋ္ဌာန်းချက်မှာ ဖော်ပြထားတာဖြစ်ပြီး တော့ နောက် အလားတူပဲ စိုက်ပျိုးရေးပညာဘာသာရပ်ကို တိုင်းဒေသကြီးတွေ အစီအစဉ်နဲ့ သင်ကြား မယ့် အထဲမှာ ဘာသာရပ်(၆)ခုပြထားပြီးတော့ စာသင်ချိန် (၄)ကြိမ်သာရှိပြီး တစ်ပတ်မှာ တစ်ချိန်တောင် ပါချင်မှပါတော့မယ့် သာသာရပ်ထဲမှာ စိုက်ပျိုးရေးပညာဘာသာရပ်ဟာ ရောက်ရှိသွားကြောင်း သိရှိရပါ တယ်။ ဒါကတော့ နောက်ဆုံး အထက်တန်းအဆင့်မှာ သင်ကြားမယ့် ဥပမာ ကျွန်တော်တို့ သိပ္ပံဘာသာတွဲ မှာ လျာထားကြိုးပမ်းနေတဲ့ အချက်များမှာ ကျွန်တော်တို့ ဒီ စိတ်ကြိုက်ဘာသာရပ်၊ ကျွန်တော်တို့ ငယ် စဉ်ဘဝကလည်း စိတ်ကြိုက်ဘာသာရပ်မှာ စိုက်ပျိုးရေးပညာဘာသာရပ်ကို သင်ယူခဲ့ရင်းနဲ့ အောင်မြင်ခဲ့တာတွေ ရှိပါတယ်။ အခုအခါမှာ စိုက်ပျိုးရေးပညာဘာသာရပ်ဟာ စိတ်ကြိုက်ဘာသာရပ်တစ်ခုအဖြစ်နဲ့ ထည့်သွင်းထားသင့်သော်လည်း လုံးဝပါဝင်ခြင်း မရှိတော့ဘဲနဲ့ တိုင်းဒေသကြီးတွေ သင်ကြားရမယ့် အစီ အစဉ်နဲ့ သင်ကြားရမယ့် ဘာသာရပ်ထဲမှာ စိုက်ပျိုးရေးပညာသာသာရပ်ဟာ ယခုကဲ့သို့ ကျွန်တော်တို့ တစ်ပတ်မှာ တစ်ချိန်တောင် ပါချင်မှပါတော့မယ့်အထဲမှာ ရောက်ရှိလျာထားလျက်ရှိကြောင်းကို သိရှိရပါ တယ်။ လေးစားအပ်ပါသော ဥက္ကဋ္ဌကြီးခင်ဗျား။ ယခုကျွန်တော့်ဖော်ပြချက်များဟာ ကျွန်တော် လေ့လာတွေ့ရှိချက်များအပြင် လက်ရှိစိုက်ပျိုးရေးပညာမှာ အဆင့်မြင့်တာဝန်ယူပြီး ဆောင်ရွက်နေကြတဲ့ ပုဂ္ဂိုလ်ကြီးများ၊ စိုက်ပျိုးရေးတက္ကသိုလ်မှ တာဝန်ရှိသူများနဲ့တကွ ဒီ သင်ရိုးညွှန်းတမ်း၊ အညွှန်းဘောင် စိုက်ပျိုးရေးပညာကို ပြုစုဆောင်ရွက်နေကြတဲ့ ပုဂ္ဂိုလ်များက စိတ်မကောင်းကြီးစွာဖြင့် ကျွန်တော်ကို ချိတ်ဆက်အချက်အလက်များပေး၍ ပြည့်ပြည့်စုံစုံ ကျွန်တော်တင်ပြနိုင်ခြင်း ဖြစ်ပါတယ်။ သို့ပါ၍ ဥက္ကဋ္ဌကြီးမှတစ်ဆင့် တင်ပြလိုတာက ပညာရေးဝန်ကြီးဌာန၊ အခြေခံပညာအဆင့် သင်ရိုးညွှန်းတမ်း အညွှန်းဘောင်များ ရေးဆွဲရန် တာဝန်ရှိသူများ အနေနဲ့ (၁)ကတော့ အခြေခံ ပညာမူလတန်းအဆင့် တွဲဖက်သင်ရိုးဝင် ဘာသာရပ်များဖြစ်ကြတဲ့ ကာယ၊ ဘဝတွက်တာ ကျွမ်းကျင်စရာ၊ အနုပညာ၊ စာရိတ္တနဲ့ ပြည်သူ့နီတိဘာသာရပ်များကို အဓိကသင်ရိုးဝင်ဘာသာရပ်များအဖြစ် ပြောင်းလဲ သတ်မှတ်ပေးခဲ့ရာမှာ အခြေခံစိုက်ပျိုးရေးပညာဘာသာရပ်ကို အဘယ်ကြောင့် ချန်လှပ်ထားခဲ့ကြောင်း နှင့် အဓိကဘာသာရပ်အဖြစ် ထပ်မံထည့်သွင်းပေးရန် အစီအစဉ် ရှိ/မရှိ။ ဒုတိယအချက်ကတော့ အထက်တန်းအဆင့်မှာ အခြေခံစိုက်ပျိုးရေးပညာသာသာရပ်ကို စိတ်ကြိုက်ဘာသာရပ်တစ်ခုအဖြစ် ထည့်သွင်းသတ်မှတ်ပေးရန် အစီအစဉ် ရှိ/မရှိနှင့် နောက်ဆုံး အချက်ကတော့ အခြေခံစိုက်ပျိုးရေးပညာ ဘာသာရပ်ကို တစ်ပတ်လျှင်တစ်ချိန် သင်ကြားခွင့်ရရန်ပင် ခက်ခဲလှတဲ့ ဒေသဆိုင်ရာ သင်ရိုးတွင် ထည့် သွင်းထားခြင်းထက် ပိုမိုထိရောက်သော နည်းလမ်းများဖြင့် အလေးအနက်ထား သင်ကြားပေးသွားနိုင် မည့် နည်းလမ်းများကို ပြန်လည်စဉ်းစားဆောင်ရွက်ပေးရန် အစီအစဉ် ရှိ/မရှိတို့ကို ပြန်လည်ဖြေကြား ပေးနိုင်ပါရန် ကျောင်းသား/ကျောင်းသူ လူငယ်လူရွယ်များရဲ့ အကျိုး၊ အများပြည်သူအကျိုးနှင့် နိုင်ငံ့ အကျိုးငှာ ဥက္ကဋ္ဌကြီးမှတစ်ဆင့် လေးစားစွာ တင်ပြမေးမြန်းအပ်ပါတယ်။ ကျေးဇူးများစွာတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး ပညာရေးဝန်ကြီးဌာန၊ ဒုတိယဝန်ကြီးက ဖြေကြား ပေးဖို့ ဖြစ်ပါတယ်</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>လေးစားရပါသော အမျိုးသား လွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီးများအားလုံး ကိုယ်၏ကျန်းမာခြင်း၊ စိတ်၏ ချမ်းသာခြင်းနှင့် ပြည့်စုံပါစေလို့ ဆုမွန်ကောင်းတောင်းအပ်ပါတယ်။ ပညာရေးဝန်ကြီးဌာန ကိုယ်စား ဒုတိယဝန်ကြီး ကျွန်တော်ဦးသန့်ရှင်း က ရန်ကုန်တိုင်းဒေသကြီး၊ အမှတ်(၁၀) မဲဆန္ဒနယ် အမျိုးသား လွှတ်တော် ကိုယ်စားလှယ်ဦးနု ရဲ့ မေးခွန်းနဲ့ ပတ်သက်၍ ရှင်းလင်းတင်ပြသွားမှာ ဖြစ်ပါတယ်။ ဥက္ကဋ္ဌကြီးနှင့်ကိုယ်စားလှယ်တော်ကြီးများခင်ဗျား။ အမျိုးသားပညာရေးဥပဒေအရ အခြေခံ ပညာအဆင့် အလယ်ပညာရေးဖွဲ့စည်းပုံကို KG + 5-4-3 စနစ်ဖြင့် ပြုပြင်ပြောင်းလဲနိုင်ရန် ကြို တင် ပြင်ဆင်မှုများကို ဆောင်ရွက်လျက်ရှိရာ KG အငယ်တန်းသစ် သင်ရိုးညွှန်းတမ်း၊ အခြေခံပညာ သင်ရိုး ညွှန်းတမ်းနှင့် သင်ရိုးမာတိကာသစ်များကို နိုင်ငံတကာဖွံ့ဖြိုးမှုမိတ်ဖက်များ၊ (Internationdi Consultants)များ၊ ပြည်တွင်းမှ ကျွမ်းကျင်ပညာရှင်များ၊ ဘာသာရပ်အလိုက် ကျွမ်းကျင်သူများနှင့် ပါမောက္ခများက ဦးဆောင်၍ သင်ရိုးညွှန်းတမ်း ပြုစုရေးအဖွဲ့များက ရေးဆွဲပြုစုလျက် ရှိပါတယ်။ ထိုသို့ ကြိုတင်ပြင်ဆင်မှုများကို ဆောင်ရွက်လျက်ရှိရာ KG အငယ်တန်းသင်ရိုးသစ်ကို လက်ရှိ သူငယ်တန်းနှင့် ကွဲပြားခြားနားသည့် ကလေးများဘက်စုံဖွံ့ဖြိုးမှု၊ (The Whole Child Development) o 8:00poop (Learning though playing) aje: mo$28:6° Early Childhood Development-ECD နည်းပညာဖြင့် အသုံးပြု သင်ကြားနိုင်ရန် ပညာရေးဝန်ကြီးဌာန၊ ယူနီဆက်နှင့် ECD ကျွမ်းကျင်မှုရှိသော ဖွံ့ဖြိုးမှုမိတ်ဖက်များက ပူးပေါင်း၍ သင်ရိုးညွှန်းတမ်း၊ သင်ရိုးမာတိကာနှင့် သင်ကြားသင်ယူမှု အထောက်အကူပြုပစ္စည်းများ၊ KG Kits များနှင့် ကလေးများအတွက် ပုံပြင်စာအုပ် များကိုပြုစုလျက်ရှိပါတယ်။ ထို့အတူ မူလတန်းအဆင့် သင်ရိုးညွှန်းတမ်း၊ သင်ရိုးမာတိကာ၊ ကျောင်းသုံးစာအုပ်၊ ဆရာ လက်စွဲ၊ သင်ကြားသင်ယူမှု အထောက်အကူပြုပစ္စည်းများနှင့် အသုံးပြုမည့် စစ်ဆေးအကဲဖြတ် နည်း စနစ်၊ ဆရာအတတ်ပညာသင်ရိုးညွှန်းတမ်းနှင့် သင်ရိုးမာတိကာများ စသည်တို့ကို ပြင်ဆင်ပြုစုနိုင်ရန် ဂျပန်နိုင်ငံ JICA အဖွဲ့နှင့် ပူးပေါင်းဆောင်ရွက်လျက်ရှိပါတယ်။ အလယ်တန်း၊ အထက်တန်းအဆင့် အတွက် အာရှဖွံ့ဖြိုးရေးဘဏ် (ADB)နှင့် အခြားဖွံ့ဖြိုးမှု မိတ်ဖက်များနှင့် ပူးပေါင်းဆောင်ရွက်ရန် ညှိနှိုင်းဆောင်ရွက်လျက် ရှိပါတယ်။ အခြေခံပညာကဏ္ဍတွင် စိုက်ပျိုးရေးဘာသာရပ်ကို ကြို သက် မွေးဘာသာရပ်အဖြစ် ကြို သက်မွေးကျောင်း (Pre-vocationd School)များတွင် ကြို သက်မွေး ဘာသာရပ်၊ စက်မှုလက်မှု၊ စိုက်ပျိုးရေး၊ အိမ်တွင်းမှုအဖြစ် သင်ကြားပေးနေဆဲဖြစ်ပြီး နိုင်ငံတော်အစိုးရ သစ် လက်ထက်တွင် စိုက်ပျိုးရေးဘာသာရပ်ကို အခြေခံပညာကျောင်းတိုင်းတွင် သင်ကြားရန် လမ်းညွှန်ချက်အရ တွဲဖက်သင်ရိုးဝင်ဘာသာရပ်အဖြစ် ၂၀၁၂-၂၀၁၃ ပညာသင်နှစ်မှ စတင်၍ သင်ကြားပေးလျက်ရှိပါတယ်။ လက်ရှိ အကောင်အထည်ဖော်နေသော မူလတန်းအဆင့် သင်ရိုးတွင် အခြေခံစိုက်ပျိုးရေး ဘာသာသည် အဓိကဘာသာရပ်မဟုတ်ဘဲ တွဲဖက်သင်ရိုးဝင်ဘာသာရပ်သာ ဖြစ်ပါတယ်။ လက်ရှိ မူလ တန်းအဆင့် သင်ရိုးညွှန်းတမ်းအရ အခြေခံစိုက်ပျိုးရေးပညာ သင်ကြားခြင်း ရည်ရွယ်ချက်များ အနက် အပင်တစ်ပင်စိုက်ပျိုးနည်းသိရန်၊ တတ်ရန်ထက် အခြေခံစိုက်ပျိုးရေးပညာကို ကျောင်းသား လူငယ်များ ရင်းနှီးကျွမ်းဝင်ပြီး သင်ယူလေ့လာလိုစိတ် နိုးကြားမှုဖြစ်ပေါ်လာစေရန်သာ အခြေခံ စိုက်ပျိုးရေး ပညာနဲ့ ပတ်သက်၍ အခြေခံကျွမ်းကျင်မှု (Soft Skil)ကိုသာ ဦးတည်ခြင်း ဖြစ်ပါတယ်။ ယခုပြင်ဆင်ရေးဆွဲပြဋ္ဌာန်းသည့် အခြေခံပညာသင်ရိုးညွှန်းတမ်း အညွှန်းဘောင်တွင်လည်း မူလတန်း အဆင့်တွင် နည်းပညာရပ်ကို ဒေသဆိုင်ရာ သင်ရိုးတွင် အခြေခံကျွမ်းကျင်မှု (Soft Skil) ကိုသာ ဦးတည်ပျိုးထောင်ပေးရန် ရည်ရွယ်ခြင်းဖြစ်ပါ၍ အဓိက ဦးတည်ချက် ပြောင်းလဲမှုမရှိပါ။ လက်ရှိ အလယ်တန်းအဆင့်တွင် အခြေခံ စိုက်ပျိုးရေးပညာ သင်ကြားရာ၌ ပတ်ဝန်းကျင်ရှိ နေ့စဉ်ဖြစ်ရပ် ဖြစ်စဉ်များ၊ အရပ်ဒေသနှင့်ကိုက်ညီသော အပင်များကို ဦးစားပေးသင်ကြားရန် အဓိကရည်ရွယ် ပါတယ်။ ပြုပြင်ပြောင်းလဲသည့် သင်ရိုးတွင်လည်း အဆိုပါဦးတည်ချက်နှင့်အညီ ဒေသလိုအပ်ချက် နှင့် ကိုက်ညီသော စိုက်ပျိုးရေးဆိုင်ရာ အကြောင်းအရာများကိုသာ ဦးစားပေးသင်ကြားရန် ရည်ရွယ် ခြင်း ဖြစ်သည့်အတွက် ဒေသလိုအပ်ချက်ကို ဖြည့်ဆည်းရန်ဟူသော အဓိကဦးတည်ချက်နှင့် သဘော တရားခြင်း အတူတူပင် ဖြစ်ပါတယ်။ ပြုပြင်ပြောင်းလဲမည့် သင်ရိုးညွှန်းတမ်းတွင် မူလတန်းအဆင့်၊ အလယ်တန်းအဆင့်နှင့် အထက်တန်းအဆင့်တို့၌ အခြေခံစိုက်ပျိုးရေးပညာကို ဒေသလိုအပ်ချက်နဲ့အညီ အနည်းဆုံး တစ်ပတ်လျှင်တစ်ချိန် သတ်မှတ်၍ သင်ယူမည်ဟုစီစဉ်ပါက လက်တွေ့တွင် အကောင်အထည် ဖော်နိုင်ခြေရှိပါတယ်။ ဤသို့ပြုလုပ်လျှင်လည်း စိုက်ပျိုးရေးဆိုင်ရာအခြေခံကျွမ်းကျင်မှုရရှိရန် သင်ချိန် လုံလောက်မှုရှိသည်ဟု ယူဆပါတယ်။ အခြေခံပညာကဏ္ဍ သင်ရိုးညွှန်းတမ်း၊ သင်ရိုးမာတိကာများကို ရေးဆွဲပြဋ္ဌာန်းရာတွင် နိုင်ငံ တကာမှ ပညာရှင်များ၊ ပြည်တွင်းမှ ပညာရှင်များ၊ ဘာသာရပ်ပါမောက္ခများ၊ သင်ရိုးရေးဆွဲရေး အဖွဲ့ ဝင်များ၊ အမှန်တကယ် ဘာသာရပ်သင်ကြားသည့် ဆရာ/ဆရာမများ၊ ဆရာအတတ်ပညာကဏ္ဍမှ ကျွမ်းကျင်ပညာရှင်များဖြင့် စနစ်တကျပူးပေါင်း၍ အကြိမ်ကြိမ် Stateholder Consultation Meetings များ ကျင်းပလျက် ပြုပြင်ရေးဆွဲခဲ့ပါတယ်။ ထိုသို့ရေးဆွဲရာတွင် အခြေခံပညာကဏ္ဍတွင် ထည့်သွင်းသင်ကြားရန် လိုအပ်သည့် အကြောင်းအရာများ၊ ဘာသာရပ်များစွာ ရှိပါတယ်။ အခြေခံ ပညာကဏ္ဍ သင်ရိုးညွှန်းတမ်းတွင် မူလတန်းအဆင့်၊ အလယ်တန်းအဆင့်နှင့် အထက်တန်းအဆင့် ပြီးမြောက်ပါက ရရှိရန်လိုအပ်သည့် အခြေခံကျွမ်းကျင်မှု (Soft Skill) ကို ရရှိအောင် သင်ကြားလေ့ကျင့်ပေးရန် ရှိပါတယ်။ အခြေခံစိုက်ပျိုးရေးပညာရပ်ကို သီးခြားဘာသာရပ်တစ်ခု ပြဋ္ဌာန်းသင်ကြားခြင်း မပြုသော်လည်း ဆက်နွှယ်သည့် ဘာသာရပ်အသီးသီးတွင် ဥပမာ အထွေထွေသိပ္ပံ၊ ပထဝီဝင်၊ မြန်မာစာ၊ အင်္ဂလိပ်စာ၊ ရုက္ခဗေဒ၊ ဓာတုဗေဒစသည့် သင်ခန်းစာများကို ပေါင်းစပ်ထည့်သွင်းသည့် Integcted Approach ကို အသုံးပြုနိုင်မည်ဖြစ်ပါတယ်။ အထက်တန်းအဆင့်တွင် အခြေခံစိုက်ပျိုးရေး ပညာကို စိတ်ကြိုက်ဘာသာရပ်အဖြစ် ထည့်သွင်းသင့်သော်လည်း ထည့်သွင်းထားမှုမရှိခြင်းနှင့် ပတ်သက်၍ လက်ရှိသင်ရိုးတွင် အခြေခံစိုက်ပျိုးရေးပညာသည် တွဲဖက်သင်ရိုးဝင် ဘာသာရပ်သာ ဖြစ်ပြီး စိတ်ကြိုက်ဘာသာရပ်မဖြစ်ခြင်း၊ အထူးသဖြင့် ယင်းဘာသာရပ်ကို ကြို သက်မွေးကျောင်းဟု ယူဆပါလျှင်လည်း မည်ဟုစီစဉ်များတွင် ကြိုသက်မွေးဘာသာရပ်အဖြစ် သင်ကြားပေးနေသည့်အပြင် နောင်တွင် စိုက်ပျိုးရေးပညာ ရပ်ဆိုင်ရာ သင်တန်းများ၊ စိုက်ပျိုးရေးသိပ္ပံ ဒီပလိုမာသင်တန်းများ ဖွင့်လှစ်ပို့ချခြင်းဖြင့် စိုက်ပျိုးရေး ကဏ္ဍကို ဖြည့်ဆည်းမည့် ��စီအစဉ်ရှိသဖြင့် အထက်တန်းအဆင့်တွင် ယင်းဘာသာရပ်ကို စိတ်ကြိုက် ဘာသာရပ်အဖြစ် ထည့်သွင်းမထားခြင်း ဖြစ်ပါတယ်။ မြန်မာနိုင်ငံသည် စိုက်ပျိုးရေးနိုင်ငံဖြစ်သည်နှင့်အညီ လက်ရှိအမျိုးသားပညာရေး ဥပဒေ တွင် ကဏ္ဍအလိုက် ကျွမ်းကျင်လုပ်သား (Skill Workers)များကို မွေးထုတ်ပေးမည့် နည်းပညာနှင့် Womeg:02969:3os: (Technical and Vocational Education and Training-TVET) ကို အလေးပေးထားကြောင်း တွေ့ရှိရမည် ဖြစ်ပါတယ်။ မူလတန်းအဆင့် ပြီးမြောက်သူများအတွက် စိုက်ပျိုးရေး ပညာကျွမ်းကျင်လုပ်သားများကို မွေးထုတ်သည့် သက်မွေးပညာသင်တန်းများ၊ အလယ်တန်း အဆင့် ပြီးမြောက်သူများ တက်ရောက်ရန် ပို၍ ကျွမ်းကျင်မှု Level အဆင့်မြင့်သည့် စိုက်ပျိုးရေးပညာ ဆိုင်ရာ သင်တန်းများ၊ အထက်တန်းအဆင့် ပြီးမြောက်သူများ တက်ရောက်နိုင်မည့် စိုက်ပျိုးရေးသိပ္ပံ ဒီပလိုမာ သင်တန်းများကို ဒေသလိုအပ်ချက်၊ စိုက်ပျိုးရေးကဏ္ဍ လိုအပ်ချက်နဲ့အညီ မွေးထုတ်ပေးမည့် TVET သင်တန်းများကို ဖွင့်လှစ်ပို့ချရန် ရှိမည်ဖြစ်ပါတယ်။ အခြေခံပညာကဏ္ဍ၏ အဓိကရည်မှန်းချက် သည် TVET ကဏ္ဍနှင့် ချိတ်ဆက်ထားသည့် အခြေခံကျွမ်းကျင်မှုများ၊ (Soft Skil)ရှိသည့် နိုင်ငံ့ သားကောင်းများ မွေးထုတ်ရန်သာဖြစ်ပြီး၊ အခြေခံပညာကဏ္ဍတွင် စိုက်ပျိုးရေးပညာ၏ အခြေခံ အကြောင်းအရာများကိုသာ ထည့်သွင်းသင်ကြားခြင်းဖြင့် လုံလောက်ပါကြောင်း၊ စိုက်ပျိုးရေးပညာကျွမ်းကျင်သည့် လယ်ယာလုပ်သား၊ စိုက်ပျိုးရေးဆိုင်ရာ လုပ်သားများကို နည်းပညာနှင့် သက်မွေး ပညာရေးနှင့် TVET ကဏ္ဍဖြင့်သာ မွေးထုတ်ရမည် ဖြစ်ပါတယ်။ စိုက်ပျိုးရေးပညာကို လက်ရှိသင်ရိုးသစ်တွင် မှေးမှိန်အောင် ဆောင်ရွက်ခြင်းမဟုတ်ဘဲ စိုက်ပျိုးရေးပညာကျွမ်းကျင်သည့် အဆင့်အလိုက် လုပ်သားများကိုစနစ်တကျ ထိထိရောက်ရောက် မွေးထုတ်နိုင်ရန် အမျိုးသားပညာရေးဥပဒေတွင် ပြဋ္ဌာန်းထားသည့် TVET ကဏ္ဍဆိုင်ရာ ပြဋ္ဌာန်းချက် များ အရ ပေါ်ပေါက်လာမည့် ဥပဒေနှင့် နည်းဥပဒေ၊ လုပ်ထုံးလုပ်နည်းများနှင့်အညီ စိုက်ပျိုးရေးကဏ္ဍ အတွက် လိုအပ်သည်များကို ဖြည့်ဆည်းပေးရန် ရှိပါကြောင်းနှင့် အခြေခံစိုက်ပျိုးရေးဘာသာရပ်ကို TVET ကဏ္ဍက ဖွင့်လှစ်သည့် ကျွမ်းကျင်မှု အခြေပြု သော သက်မွေးပညာသင်တန်းများတွင် အမှန် တကယ်ကျွမ်းကျင်သည့် စိုက်ပျိုးရေးကျွမ်းကျင်လုပ်သားများ မွေးထုတ်နိုင်ရေးအတွက် သင်ကြားပေး သွားရန်သာရှိပါကြောင်း ဥက္ကဋ္ဌကြီးမှတစ်ဆင့်ရှင်းလင်းတင်ပြအပ်ပါတယ်။ ကျေးဇူးတင်ပါတယ်ခင်ဗျား။</speech>
<speech><mp id="142">ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော ဥက္ကဋ္ဌကြီး ခင်ဗျား။ ဒုတိယဝန်ကြီးရဲ့ ရှင်းလင်းဖော်ပြချက်များကို ကျွန်တော်မေးခွန်းမမေးခင်ကတည်းက ဒီလို အဖြေမျိုးပဲ ရမယ်ဆိုတာ ကြိုတင်မျှော်လင့်ပြီးသား ဖြစ်ပါတယ်။ အခု ကျွန်တော့်တင်ပြချက်များသည် စိုက်ပျိုးရေးပညာကို အလေးအနက်ထားကြသော ပညာရှင်ကြီးများ အပါအဝင် ဒီ စိုက်ပျိုးရေး ဘာသာရပ်ရဲ့ သမိုင်းစဉ်ကို ကြည့်ပြီးတော့ တခြားတစ်ခုခုသော ဥပမာ ကျွန်တော်တို့ Physics သင်ရင် Bio သင်ရင်လည်း ပါပါတယ်ဆိုတဲ့ ပုံစံမျိုးထက် မြန်မာနိုင်ငံရဲ့ လူဦးရေ (၇၀)ရာခိုင်နှုန်း လောက်ရဲ့ သားသမီးတွေဟာ ဘယ်လိုသားသမီးတွေဖြစ်နေမလဲ၊ တောင်သူလယ်သမားသားသမီးတွေ ဖြစ်နေတာ ဖြစ်တဲ့အတွက်ကြောင့် သူတို့ဘဝနဲ့ဆိုင်တဲ့ ဒီပညာရပ်ဟာ အလေးအနက်ထားပြီးတော့ လိုင်းတစ် လိုင်းတော့ ပေးသင့်ပြီဆိုတဲ့ အချက်အလက်ကို ကျွန်တော်ဖော်ပြတဲ့အထဲမှာ ပါပါတယ်။ နောက်တစ်ခုက တွဲဖက်သင်ဦးမယ်ဆိုပြီးတော့ ကျွန်တော်တို့ဒီတိုင်းဒေသကြီး အစီအစဉ် တွေနဲ့ လုပ်မယ့်ကိစ္စက တစ်ပတ်မှာ တစ်ချိန် ပါချင်မှပါမယ်ဆိုတာ ဒီစိုက်ပျိုးရေးပညာကို တအားကြီး အခက်အခဲဆိုပြီးတော့ ကျွန်တော်တို့ တွေးခေါ်နေဟန်လည်းတူပါတယ်။ ဒါကို စိုက်ပျိုးရေး ပညာရှင်ကြီး တွေကိုယ်တိုင် ကျွန်တော့်ကို ချိတ်ဆက်ပြောတာပါ။ တကယ်တော့ ကျွန်တော်တို့က ဒီစိုက်ပျိုးရေးပညာ ရပ်က ပန်းအိုးတစ်အိုး အိမ်မှာစိုက်တာတောင်မှ စနစ်နဲ့၊ နည်းနဲ့သွားမယ်ဆိုတဲ့ ပညာရပ်မျိုးကို ကလေးတွေကို ဆွဲဆောင်သွားတဲ့ စောစောက Power Point မှာပါတဲ့ အချက်အလက်တွေဟာ ကလေးတွေကို အင်မတန်မှ ဒီဟာလိုင်းကိုဆွဲယူတဲ့ အချက်က အခုကျွန်တော်တို့ မူလတန်းမှာ ဆိုပါစို့။ လူမှုရေးဆိုတဲ့ ဘာသာရပ် တစ်ခုသူပြဋ္ဌာန်းမယ်။ အဓိကဘာသာ၊ နောက်ကာယပညာဆိုတာကို အဓိကဘာသာ ပြဋ္ဌာန်းမယ်။ ဘဝအတွက်တာ ကျွမ်းကျင်စရာဆိုပြီးတော့ အားလုံးရောထားတဲ့ ဘဝတစ်ခုလုံးကို ကျွမ်းကျင်ဖို့လိုတယ်ဆိုတဲ့ဟာကို ပါတာတစ်ခုရှိတယ်။ အနုပညာဆိုတာ ပါတာ ရှိတယ်။ စာရိတ္တနဲ့ ပြည်သူ့နီတိဆိုတာပါတာရှိတယ်။ ဒီလိုဘာသာရပ်တွေက အရင်တုန်းက တွဲဖက်ချည်းပဲ၊ တွဲဖက်သင်ရိုး၊ အခုအခါက အဓိကဘာသာတွေအကုန်ဖြစ်သွားပြီ။ ကျန်နေတဲ့ အဲဒီထဲက အင်မတန်မှ စိုက်ပျိုးရေးဘာသာဟာ ဒီလိုတစ်ခုခုတည်းမှာတော့ မလွဲမသွေပါသင့်တယ်လို့ စိုက်ပျိုးရေးကို မြတ်နိုးတဲ့ လူတွေက အလေးအနက်ဖော်ပြနေတာ ဖြစ်တဲ့ အတွက်ကြောင့် ပြန်လည်စဉ်းစားနိုင်ဖို့သာ ထပ်မံပြီးတော့ တင်ပြရခြင်းဖြစ်ပါကြောင်း ဥက္ကဋ္ဌကြီးအား အလေးအနက်ပန်ကြားအပ်ပါတယ်။</speech>
<speech><agency id="91">ဦးသန့်ရှင်း(ဒုတိယဝန်ကြီး၊ ပညာရေးဝန်ကြီးဌာန)</agency>လွှတ်တော်ကိုယ်စားလှယ်ကြီးရဲ့ တင်ပြချက်လည်းကောင်းပါတယ်။ စိုက်ပျိုးရေးပညာရှင်တွေကလည်း ဒီလိုပြောတယ်ဆိုရင် ကျွန်တော်တို့ ဘက်ကလည်း လွှတ်ထားတာမရှိပါဘူး။ ကျွန်တော်တို့လည်း သင်ရိုးညွှန်းတမ်းကို ကျွန်တော်တို့ ဆွဲတာ မဟုတ်ပါဘူး။ ပညာရှင်တွေဆွဲတယ်။ ပူးပေါင်းဆောင်ရွက်လို့ရပါတယ်။ ဒီမှာ ကိုယ်စားလှယ်ကြီးက တင်လိုက်၊ ကျွန်တော်ရှင်းလိုက်ဆိုပြတ်မယ့် ဘာသာရပ်လည်း မဟုတ်ပါဘူး။ တကယ်တမ်းကျ ဒီပညာရှင် တွေ၊ ဒါတွေက ဖြစ်သင့်တယ်ဆိုလို့ရှိရင်လည်း ဟိုမှာ ဆွဲနေတဲ့နေရာမှာ သွားပြီးတော့ ဆွေးနွေးခြင်းအား ဖြင့် ပိုကောင်းပါတယ်။ ဒီမှာ ကျွန်တော်တို့ အပြန်အလှန်ဖြေရှင်းနေခြင်းအားဖြင့် ကျွန်တော်တို့လည်း ဒီဥစ္စာကို ဆွဲတာမဟုတ်ပါဘူး။ အဲဒါတင်ပြအပ်ပါတယ်။</speech>
<speech type="speaker">အစည်းအဝေးကို (၁၅)မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။</speech>
<p>အစည်းအဝေးကို ၁၁၀၈ နာရီအချိန်တွင် ခေတ္တရပ်နားပြီး ၁၁၂၃ နာရီအချိန်တွင် ပြန်လည် ကျင်းပပါသည်</p>
</section>
<section value="Bill">	
<bill>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာဖြစ်ပါတယ် ခင်ဗျား</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော်က အတည်ပြုပြီး ပေးပို့ထားသော ရုပ်မြင်သံကြားနှင့် အသံထုတ်လွှင့်ခြင်းဆိုင်ရာ ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းနှင့် စပ်လျဉ်း၍ လွှတ်တော်ကိုယ်စားလှယ်က ဆွေးနွေးခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော်က ရုပ်မြင်သံကြားနှင့် အသံထုတ်လွှင့်ခြင်းဆိုင်ရာ ဥပဒေကြမ်းကို ၁၄-၁၀-၂၀၁၄ ရက်နေ့တွင် ပြင်ဆင် ချက်များဖြင့် အတည်ပြုပြီး ပြည်သူ့လွှတ်တော်သို့ ပေးပို့ခဲ့ပါတယ်။ အမျိုးသားလွှတ်တော်က အတည် ပြုပြီးပေးပို့ထားသော ရုပ်မြင်သံကြားနှင့် အသံထုတ်လွှင့်ခြင်းဆိုင်ရာ ဥပဒေကြမ်းကို ပြည်သူ့ လွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြည်သူ့လွှတ်တော်က ပြန်လည် ပေးပို့လာသော ပြင်ဆင်ချက်ကို ဆွေးနွေးရန် အမည်စာရင်း တင်သွင်းထားတဲ့ စစ်ကိုင်းတိုင်းဒေသကြီး မဲဆန္ဒနယ် အမှတ်(၈)မှ ဦးသိန်းလှိုင် ဆွေးနွေးနိုင်ပါပြီ။</speech>
<speech type="speaker">မိုက်တောင်းပါ။ မိမိရဲ့ အမည်ကို ခေါ်လိုက်တာနဲ့ အားလုံး မိုက်တောင်းပါ</speech>
<speech><mp id="56">ဦးသိန်းလှိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်တို့ ရုပ်မြင်သံကြားနှင့် အသံထုတ်လွှင့်ခြင်းဆိုင်ရာ ဥပဒေနဲ့ပတ်သက်ပြီး ကျွန်တော့်အနေနဲ့ အမျိုးသားလွှတ်တော် ဥပဒေကြမ်းကော်မတီ တင်သွင်းစဉ်က ကျွန်တော့်အနေနဲ့ ဒီကိစ္စကို ကျွန်တော် မတင်ပြခဲ့တဲ့အတွက် ခွင့်လွှတ်ပါလို့ ဦးစွာပြောကြားလိုပါတယ်။ အခု ကျွန်တော် ဖြည့်စွက်ဆွေးနွေးလိုတဲ့ အချက်၊ ဖြည့်စွက်တင်သွင်းလိုတဲ့ အချက်တစ်ချက်ကတော့ ကျွန်တော်တို့ ပုဒ်မ ၃၄၊ ပုဒ်မခွဲ (က) မှာပါဝင်တဲ့ လူဦးရေ သိပ်သည်း များ ပြားသော ဒေသများ၌ စီးပွားရေးအရ ထုတ်လွှင့်သည့် ရုပ်မြင်သံကြားနှင့် အသံထုတ်လွှင့်ခြင်း ဝန်ဆောင်မှုလုပ်ငန်းများအတွက် ဈေးပြိုင်စနစ် ကျင့်သုံးခြင်းဆိုတဲ့ အချက်ကို ကျွန်တော့်အနေနဲ့ ဒီ တစ်ချက်ကို ကျွန်တော် ဆွေးနွေးသွားမှာ ဖြစ်ပါတယ်။ အဲဒီတော့ ကျွန်တော်တို့ စီးပွားရေးအရ ထုတ်လွှင့်တဲ့ လုပ်ငန်းများမှာ ဈေးပြိုင်စနစ် ကျင့်သုံးခြင်းဆိုတာ ပါဝင်တဲ့အတွက် ကျွန်တော်တို့ဒါ ပုဂ္ဂလိက ကျွန်တော်တို့ ဒီလုပ်ငန်းကို လုပ်ကိုင်နေတဲ့ ပုဂ္ဂိုလ်များအနေနဲ့ လိုင်စင်လျှောက်ထားရာမှာ အခက်အခဲတစ်ခုဖြစ်လာနိုင်တဲ့အတွက် ဒါကျွန်တော် တင်ပြခြင်းဖြစ်ပါတယ်။ အဲဒီတော့ ကျွန်တော်တို့ ဥပဒေမှာပါတဲ့အတိုင်းပဲ ကျွန်တော်တို့ ပုဒ်မခွဲ ၁၄၊ ပုဒ်မခွဲ ဒါ sorry ကျွန်တော်တို့ ဒါနဲ့ပတ်သက်ပြီး ကျွန်တော့်အနေနဲ့ ပုဂ္ဂလိကကို ကျွန်တော်တို့ လုပ်ပိုင်ခွင့်ပေးခဲ့ပါတယ်။ သို့သော်လည်းပဲ ကျွန်တော်တို့ ဒီဥပဒေဟာ လိုက်နာနိုင်တဲ့ ဥပဒေ၊ ရိုးရှင်းတဲ့ ဥပဒေဖြစ်ဖို့လိုတယ် ဆိုတဲ့အချက်အရ ကျွန်တော့်အနေနဲ့ ဒါနဲ့ပတ်သက်ပြီး ကျွန်တော် ပြောကြားလို ပါတယ်။ ကျွန်တော်တို့ ဈေးပြိုင်စနစ်ကျင့်သုံးတယ်ဆိုတဲ့အတွက် ကျွန်တော်တို့ စီးပွားရေးအရထုတ် လွှင့်တဲ့ ရုပ်မြင်သံကြား အသံထုတ်လွှင့်ခြင်းဝန်ဆောင်မှုလုပ်ငန်းများဟာ ကျွန်တော်တို့စစကတည်းက စပြီးမှ ဈေးပြိုင်စနစ်နဲ့ သွားရသလိုမျိုးဖြစ်နေပါတယ်။ အဲဒီတော့ ကျွန်တော့်ရဲ့ အတွေ့အကြုံအရ အခုကျွန်တော်တို့ဒါ ဒီဥပဒေကို ကျွန်တော်တို့ စောင့်နေတဲ့ လုပ်ငန်းတွေရှိပါတယ်။ အဲဒီလုပ်ငန်းရှင်တွေရဲ့ တင်ပြချက်အရ သူတို့ဟာ ဒီလုပ်ငန်းကိုဆောင်ရွက်ဖို့အတွက် ဒါ ကျွန်တော်တို့ အဆောက်အဦတွေ၊ ပစ္စည်းကိရိယာတွေ ပြင်ဆင်နေကြပါတယ်။ အဲဒီလိုပြင်ဆင်ပြီး သူတို့လိုင်စင် လျှောက်တဲ့အခါကျတော့ ဒီမှာ ကျွန်တော်တို့ ဒီ သူ့ရဲ့ မူဝါဒအရ ဈေးပြိုင်စနစ်နဲ့ စလုပ်ရမယ်ဆိုတဲ့အခါမှာ အခက်အခဲတွေ ဖြစ်လာနိုင်ပါတယ်။ ဈေးပြိုင်စနစ်ဖြစ်မယ်ဆိုတာက နောင်မှာ ကျွန်တော်တို့ ဒါ သူ့ရဲ့ ဈေးကွက်အော်လည်းကောင်း၊ နောက်တော့အများ ကျွန်တော်တို့ ယှဉ်ပြိုင်မှုကြောင့်သော်လည်းကောင်း လိုအပ်တဲ့အခါကျရင်လည်း ဈေးပြိုင်စနစ်ကျင့်သုံးဖို့ လိုအပ်ပါတယ်။ သို့သော်လည်းပဲ ပထမဆုံး လိုင်စင်လျှောက်တဲ့အခါမှာတော့ သူ့ရဲ့လိုင်စင်စည်းကမ်းနဲ့ညီညွတ်တဲ့ လူကို လိုင်စင်ချပေး ရမှာဖြစ်ပါတယ်။ ဒါကြောင့်မို့လို့ ကျွန်တော့်အနေနဲ့ ဒီဟာကို ဘယ်လိုပြင်ချင်သလဲဆိုရင် ကျွန်တော်တို့ လူဦးရေ သိပ်သည်းမှု များပြားသောဒေသများ၌ စီးပွားရေးအရထုတ်လွှင့်သည့် ရုပ်မြင်သံကြားနှင့် အသံ ထုတ်လွှင့်ခြင်းဝန်ဆောင်မှုလုပ်ငန်းများအတွက် လိုင်စင်လျှောက်ထားခြင်းကို စိစစ်ခွင့်ပြုခြင်းနှင့် လိုအပ်သည့် နေရာများတွင် ဈေးပြိုင်စနစ် ကျင့်သုံးခြင်းဆိုတာကို ကျွန်တော့်အနေနဲ့ ဖြည့်စွက်လိုကြောင်း တင်ပြလိုပါတယ်။ ကျေးဇူးတင်ပါတယ်။</speech>
<speech type="speaker">ပုဒ်မ ၃၄ က အဆိုပြု ပြဋ္ဌာန်းချက်တုန်းကလည်း ဆွေးနွေးချက်မရှိဘူး။ အမျိုးသားလွှတ်တော်ရဲ့ အတည်ပြုချက်မှာလည်း မူလအတိုင်း အတည်ပြု ထားတယ်။ ပြည်သူ့ လွှတ်တော် ကလည်း ဒါကို ပြန်လည်ဆွေးနွေးခြင်းမရှိဘူး။ ခုက ပြည်သူ့လွှတ်တော်က ပြန်လည်ဆွေးနွေး တဲ့ကိစ္စကိုပဲ ပြန်ဆွေးနွေးဖို့ ဖြစ်ပါတယ် ဟုတ်ပြီနော်။ ဒါနဲ့ပတ်သက်လို့ ဘာမှလုပ်စရာမလိုတော့ဘူး။ မရှိပါဘူး။</speech>
</bill>
</section>
<section value="Report">	
<report>
<title>အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီဥက္ကဋ္ဌ နှင့် အမျိုးသားစီမံကိန်း နှင့် ဖွံ့ဖြိုးမှုစီမံကိန်းများရေးရာ ကော်မတီဥက္ကဋ္ဌတို့ ဦးဆောင်ပြီး အဖွဲ့ဝင်(၆)ဦး ပါဝင်သည့် အဖွဲ့က ၅-၆-၂၀၁၅ မှ ၈-၆-၂၀၁၅ ရက်နေ့အထိ မန္တလေးတိုင်းဒေသကြီး၊ ရှမ်းပြည်နယ် (တောင်ပိုင်း)၊ စစ်ကိုင်း တိုင်းဒေသကြီးနှင့် မကွေးတိုင်းဒေသကြီးများအတွင်း လယ်ယာစိုက်ပျိုးရေး နှင့်ဆည်မြောင်းဝန်ကြီးဌာနမှဆောင်ရွက်ပြီး ဆောင်ရွက်ဆဲ စီမံကိန်းဒေသများသို့ သွားရောက်ခဲ့သည့် လေ့လာရေး ခရီးစဉ်ဆိုင်ရာ တင်ပြချက် အစီရင်ခံစာကို လွှတ်တော်သို့ ဖတ်ကြား တင်သွင်းခြင်းနှင့် လွှတ်တော်က မှတ်တမ်းတင်ကြောင်း</title>
<speech type="speaker">အစီအစဉ်(၇)ဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ ဥက္ကဋ္ဌနှင့် အမျိုးသားစီမံကိန်းနှင့် ဖွံ့ဖြိုးမှုစီမံကိန်းများရေးရာ ကော်မတီဥက္ကဋ္ဌတို့ ဦးဆောင်ပြီး အဖွဲ့ဝင် (၆)ဦး ပါဝင်တဲ့ အဖွဲ့က ၅-၆-၂၀၁၅ မှ ၈-၆-၂၀၁၅ ရက်နေ့အထိ မန္တလေးတိုင်းဒေသကြီး၊ ရှမ်း ပြည်နယ် (တောင်ပိုင်း)၊ စစ်ကိုင်းတိုင်းဒေသကြီးနှင့် မကွေးတိုင်းဒေသကြီးများအတွင်း လယ်ယာ စိုက်ပျိုးရေးနှင့်ဆည်မြောင်းဝန်ကြီးဌာနမှ ဆောင်ရွက်ပြီးဆောင်ရွက်ဆဲ စီမံကိန်းဒေသများသို့ သွား ရောက်ခဲ့သည့် လေ့လာရေး ခရီးစဉ်ဆိုင်ရာ တင်ပြချက် အစီရင်ခံစာကို လွှတ်တော်သို့ ဖတ်ကြား တင်သွင်းဖို့ ဖြစ်ပါတယ်</speech>
<speech><mp id="66">ဦးတင်ရှန်(အဖွဲ့ဝင်၊ အစိုးရ၏အာမခံချက်များ၊ ကတိများနှင့်တာဝန်ခံချက်များ စိစစ်ရေး ကော်မတီ)</mp>အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီနှင့် အမျိုးသားစီမံကိန်းနှင့် ဖွံ့ဖြိုးမှုစီမံကိန်းများရေးရာ ကော်မတီတို့ရဲ့ ၂၀၁၅ ခုနှစ်၊ ဇွန်လအတွင်းသွားရောက်ခဲ့တဲ့ လေ့လာရေးခရီးစဉ် အစီရင်ခံစာအကျဉ်းချုပ် တင်ပြခြင်း။ ရက်စွဲ၊ ၂၀၁၅ ခုနှစ်၊ ဇွန်လ ၂၉ ရက် လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့၊ အမျိုးသားလွှတ်တော်ကိုယ်စား လှယ်များ အားလုံး ကိုယ်စိတ်နှစ်ဖြာကျန်းမာရွှင်လန်းကြပါစေလို့ ဦးစွာနှုတ်ခွန်းဆက်သအပ်ပါတယ်။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ဦးတင်ရှန် ဖြစ်ပါတယ်။ အမျိုးသားလွှတ်တော်၊ အစိုးရ၏ အာမခံချက်များ ကတိများနှင့် တာဝန်ခံချက်များစိစစ်ရေးကော်မတီနှင့် အမျိုးသားစီမံကိန်းနှင့် ဖွံ့ဖြိုးမှုစီမံကိန်းများ ရေးရာကော်မတီ ဥက္ကဋ္ဌများ၏ တာဝန်ပေးအပ်ချက်အရ ၅-၆-၂၀၁၅ မှ ၈-၆-၂၀၁၅ ရက်နေ့အထိ မန္တလေးတိုင်း ဒေသကြီး၊ ရှမ်းပြည်နယ်တောင်ပိုင်း၊ မကွေးတိုင်းဒေသကြီးနှင့် စစ်ကိုင်းတိုင်းဒေသကြီးများ အတွင်း လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ ဆည်မြောင်းဦးစီးဌာနက ဆောင်ရွက်ပြီးဆောင်ရွက်ဆဲ စီမံကိန်းလုပ်ငန်းများသို့ သွားရောက်လေ့လာခဲ့သည့် ခရီးစဉ်တွေ့ရှိချက် အစီရင်ခံစာကို ကောက်နုတ် ဖတ်ကြား သွားမှာဖြစ်ပါတယ်။ အစီရင်ခံစာကို လွှတ်တော်ကိုယ်စားလှယ်များသို့ ဖြန့်ဝေထားပြီး ဖြစ်၍ အသေးစိတ် အချက်အလက်များကို ဖော်ပြခြင်းမပြုပါကြောင်း တင်ပြအပ်ပါသည်။ နိဒါန်းအမျိုးသားလွှတ်တော်ရုံး၏ ၂-၆-၂၀၁၅ ရက်စွဲပါစာအမှတ်၊ ၁/အမ(ကော်မတီ-၂) စီမံကိန်း /၂၀၁၅-ဝ၁၉ ဖြင့် ခွင့်ပြုချက်အရ အစိုးရ၏အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီဥက္ကဋ္ဌနှင့် အမျိုးသားစီမံကိန်းနှင့် ဖွံ့ဖြိုးမှုစီမံကိန်းများရေးရာကော်မတီ ဥက္ကဋ္ဌတို့ ဦးဆောင် သော စုစုပေါင်းအဖွဲ့ဝင်(၆)ဦးသည် မန္တလေးတိုင်းဒေသကြီး၊ ရှမ်းပြည်နယ်တောင်ပိုင်း၊ စစ်ကိုင်းတိုင်း ဒေသကြီးနှင့် မကွေးတိုင်းဒေသကြီးများအတွင်း လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၏ ဆောင်ရွက်ပြီး ဆောင်ရွက်ဆဲစီမံကိန်းလုပ်ငန်းများသို့ သွားရောက်လေ့လာခဲ့သည့် တွေ့ရှိချက်များကို တင်ပြအစီရင်ခံခြင်းဖြစ်ပါတယ်။ လေးစားအပ်ပါသောဥက္ကဋ္ဌကြီးခင်ဗျား။ မိတ္ထီလာ(မြောက်)ကန် ပြန်လည်ပြုပြင်တူးဖော်ခြင်း လုပ်ငန်းဆိုင်ရာများကို တင်ပြအပ်ပါတယ်။ ၁။ ၅-၆-၂၀၁၅ နေ့တွင် နေပြည်တော်မှ မိတ္ထီလာမြို့ သို့ အမျိုးသားလွှတ်တော်ရုံး မော်တော် ယာဉ်ဖြင့် ထွက်ခွာ၍ ဆည်မြောင်းဦးစီးဌာနမှ ဆောင်ရွက်လျက်ရှိသော မိတ္ထီလာ(မြောက်)ကန် ပြန်လည်ပြုပြင် တူးဖော်ခြင်းလုပ်ငန်းများသို့ ရောက်ရှိခဲ့ရာ လုပ်ငန်းရှင်းလင်းဆောင်တွင် ဆည်မြောင်း ဦးစီးဌာန၊ လက်ထောက်ညွှန်ကြားရေးမှူး က မိတ္ထီလာကန်၏နောက်ခံသမိုင်း၊ လက်ရှိ မိတ္ထီလာကန် ပြန်လည်ပြုပြင် တူးဖော်ခြင်းလုပ်ငန်း မဆောင်ရွက်မီအခြေအနေ၊ ပြည်သူ့လွှတ်တော်နှင့် အမျိုးသား လွှတ်တော်ဥက္ကဋ္ဌများ၏ မိတ္ထီလာမြို့ ခရီးစဉ်များအတွင်း မြို့ခံပုဂ္ဂိုလ်များ၏တောင်းခံချက်၊ အမျိုးသား လွှတ်တော်ကိုယ်စားလှယ်၏ လွှတ်တော်တွင်း မေးမြန်းချက်များအပေါ် လုပ်ငန်းဆောင်ရွက်ရန် ပေါ် ပေါက်လာသောဖြစ်စဉ်တို့ကိုအခြေခံပြီး နိုင်ငံတော်သမ္မတက ဒေသခံပြည်သူများအကျိုးကိုရှေးရှု၍ လုပ်ငန်းများ ဆောင်ရွက်ရန် လမ်းညွှန်ခဲ့မှု စသည်တို့ကို ရှင်းလင်းတင်ပြပါသည်။ ၂။ မိတ္ထီလာ(မြောက်)ကန်သည် သဲနုန်းများပို့ချမှု နှစ်ကာလရှည်ကြာစွာဖြစ်ပေါ်ခဲ့၍ ကန်တွင်း သိုလှောင်ရေ နည်းပါးသည့်အလျောက် နွေရာသီများတွင် ခန်းခြောက်သည် အထိ ဖြစ်ပေါ်ခဲ့ပါတယ်။ အဓိကလုပ်ငန်းအဖြစ် စုစုပေါင်းမြေကြီးလုပ်ငန်း (၁,၁၈၆,၀၀၀)ကျင်းခန့်နှင့် တောင်ကန်/ မြောက်ကန် ခြား ရေထိန်းတံခါးများ ပြုပြင်ခြင်းတို့ကို ၂၀၁၅-၂၀၁၆ ခု ဘဏ္ဍာနှစ်အတွင်း ခန့်မှန်းကုန်ကျစရိတ် ကျပ် (၇.၉၉၅ သန်း)ဖြင့် အပြီးဆောင်ရွက်ရန်ဖြစ်ကြောင်းတွေ့ရှိရပါတယ်။ မိတ္ထီလာကန်မှာ ရှေးမြန်မာ မင်းများ လက်ထက်ကတည်းက တည်ရှိခဲ့သည့်ကန်ဖြစ်ခြင်း၊ ဒေသခံပြည်သူများအတွက် သောက်ရေ သုံးရေ မှီခိုအားထားရခြင်းနှင့်အတူ စိုက်ပျိုးရေးအတွက်ပါ အဓိကအထောက်အကူပြုခြင်းတို့ကို တွေ့ရှိ ရပါတယ်။ လွှတ်တော်ရေးရာကော်မတီအဖွဲ့ဝင်များသည် စက်ယန္တရား/ယာဉ်များဖြင့် မိတ္ထီလာ (မြောက်) ကန် ပြန်လည်ပြုပြင် တူးဖော်ခြင်းလုပ်ငန်းများ ဆောင်ရွက်လျက်ရှိသည့် လုပ်ငန်းခွင်သို့ သွားရောက် လှည့်လည် ကြည့်ရှုခဲ့ကြပါတယ်။ မြို့ကြီးရေလှောင်တမံ ဘက်စုံစီမံကိန်းလုပ်ငန်းဆောင်ရွက်မှုအခြေအနေများကို ဆက်လက် တင်ပြအပ်ပါတယ်။ ၃။ လေ့လာရေးအဖွဲ့ သည် မိတ္ထီလာမြို့မှ ရှမ်းပြည်နယ် (တောင်ပိုင်း) ရွာငံမြို့နယ်အတွင်း ဇော်ဂျီ မြစ်ပေါ်တွင် တည်ဆောက်လျက်ရှိသည့် မြို့ကြီးရေလှောင်တမံစီမံကိန်းသို့ ဆက်လက်ထွက်ခွာခဲ့ပါ တယ်။ စီမံကိန်းရှင်းလင်းဆောင်တွင် မြို့ကြီးရေလှောင်တမံဘက်စုံစီမံကိန်း အကောင်အထည်ဖော်ဆောင်ရွက်လျက်ရှိသည့် အခြေအနေများကို ဆည်မြောင်းဦးစီးဌာန၊ တည်ဆောက်ရေး(၇) ညွှန်ကြားရေး မှူး(မြို့ပြ)က အသေးစိတ် ရှင်းလင်းတင်ပြပါတယ်။ မြို့ကြီးစီမံကိန်းသည် တည်ဆောက်ဆဲ ကျိုင်းခမ်း ရေလှောင်တမံနှင့် တည်ဆောက်ပြီး ဇော်ဂျီရေလှောင်တမံတို့မှ ထုတ်လွှတ်ရေ၊ ၄င်းအပြင် ဇော်ဂျီတမံ နှင့် မြို့ကြီးတမံအကြား ရေဆင်းဧရိယာမှ စီးဆင်းရေမားကို သိုလှောင်ပြီး စက်တပ်ဆင်အင်အား (၃၀) မဂ္ဂါဝပ်၊ နှစ်စဉ်ပျမ်းမျှ ထုတ်လုပ်နိုင်မည့် ဓာတ်အား (၁၃၅.၇၀) သန်းကီလိုဝပ်နာရီရရှိနိုင်မည် ဖြစ်ပါတယ်။ စီမံကိန်းကို မိတ္ထီလာလွင်ပြင် စိမ်းလန်းစိုပြည်ရေးအတွက် လိုအပ်စိုက်ပျိုးရေပေးဝေနိုင်ရန် ရည်ရွယ် တည်ဆောက်ခြင်းဖြစ်ပါတယ်။ ၄။ မြို့ကြီးစီမံကိန်းကြောင့် ထိခိုက်နစ်နာမှုရှိခဲ့သည့်ဒေသခံပြည်သူများ၊ တောင်သူလယ်သမား များအတွက် နစ်နာကြေးထောက်ပံ့ငွေအားလုံးကို ရှမ်းပြည်နယ်မဲဆန္ဒနယ်အမှတ် (၈) အမျိုးသား လွှတ်တော် ကိုယ်စားလှယ်ကိုပါ ဖိတ်ကြားလျက် အခမ်းအနားဖြင့် ပေးအပ်ခဲ့ကြောင်းကိုလည်း သိရှိရ ပါတယ်။ မြို့ကြီးစီမံကိန်း၏ တည်ဆောက်ရေး ကဏ္ဍပေါင်းစုံအား အရှိန်မြှင့်လုပ်ကိုင်ဆောင်ရွက်လျက် ရှိရာ ဆက်နွှယ်ရေအားအဆောက်အအုံများ၊ ရေအားလျှပ်စစ်လုပ်ငန်းများကို လျာထားချက်အတိုင်း ရာခိုင်နှုန်းပြည့် ပြီးစီးခြင်းနှင့်အတူ ဆည်ရေသောက်စနစ်တစ်ခုလုံးကိုပါ (၁၀၀) ရာခိုင်နှုန်းပြီးစီးရန် ဆောင်ရွက် သင့်ကြောင်း တိုက်တွန်းအကြံပြုခဲ့ပါတယ်။ ဆက်လက်၍လည်း ရာဇဂြိုဟ်ရေလှောင်တမံ ဘက်စုံစီမံကိန်းဆိုင်ရာများကို တင်ပြအပ်ပါ တယ်။ ၅။ ၆-၆-၂၀၁၅ ရက်နေ့တွင် ရေးရာကော်မတီနှစ်ရပ်မှအဖွဲ့ဝင်များသည် မန္တလေးအပြည်ပြည် ဆိုင်ရာ လေဆိပ်မှ ကလေးမြို့သို့ထွက်ခွာခဲ့ကြပြီး ရောက်ရှိသည့်နေ့တွင်ပင် စစ်ကိုင်းတိုင်းဒေသကြီး၊ ကလေးမြို့နယ်အတွင်း ဆည်မြောင်းဦးစီးဌာနက နေရဉ္စရာချောင်းပေါ်တွင် ဆောင်ရွက်လျက်ရှိသော ရာဇဂြိုဟ် ရေလှောင်တမံ ဘက်စုံစီမံကိန်းသို့ သွားရောက်လေ့လာခဲ့ကြပါတယ်။ စီမံကိန်းရှင်းလင်းဆောင်တွင် ဆည်မြောင်းဦးစီးဌာန၊ တည်ဆောက်ရေး(၄) ညွှန်ကြားရေးမှူး (မြို့ပြ)က စီမံကိန်း အကောင် အထည်ဖော် ဆောင်ရွက်လျက်ရှိသည့်အခြေအနေများကို အသေးစိတ်ရှင်းလင်းတင်ပြပါတယ်။ ၆။ ရာဇဂြိုဟ်ရေလှောင်တမံဘက်စုံစီမံကိန်းနှင့်ဆက်စပ်ပြီး သတင်းမီဒီယာများတွင် ရေလှောင် တမံတည်ဆောက်မှုကြောင့် အောက်ဘက်ဒေသများမှာ ခြောက်သွေ့ရာသီ၌ ရေပြတ်လပ်မှုများ ကြုံတွေ့ ရကြောင်း၊ ပတ်ဝန်းကျင်ထိခိုက်မှုများ ပေါ်ပေါက်လျက်ရှိကြောင်း ဖော်ပြထားချက်များသည် မှန်ကန်မှု မရှိကြောင်း လေ့လာတွေ့ရှိခဲ့ရပါတယ်။ ရာဇဂြိုဟ်တမံတည်ဆောက်သည့် နေရဉ္စရာချောင်း၏ (၃၅) ပေထုသည် ချောင်းရေကို ထိန်းသိမ်းထားနိုင်စွမ်းမရှိသော ကျောက်စရစ်ထု (River Bed Materid Deposit) 080p :6şpê:opasoje s360T6q (Surface Water) copsas:cupomasz w: RBM များအောက်မှ စီးရေ (Base Flow) အဖြစ် ပေါ်ပေါက်သည့်သဘာဝသာဖြစ်ကြောင်း တွေ့ရှိရ ပါသည်။ ရာဇဂြိုဟ်ရေလှောင်တမံကို နှစ်စဉ်စီးဝင်ရေ၏ (၂၁)ရာခိုင်နှုန်းကိုသာ တမံပိတ်ဆို့ သိုလှောင် ခြင်းဖြစ်ပြီး ကျန်စီးဝင်ရေအားလုံးသည် မိုးရာသီတစ်လျှောက်လုံး ရေပိုလွှဲမှ ကျော်ကျစီးဆင်းနေမည် ဖြစ်ကြောင်း တွေ့ရှိရပါသည်။ ၇။ ရာဇဂြိုဟ်ရေလှောင်တမံဘက်စုံစီမံကိန်းသည် စိုက်ပျိုးရေးကိုသာ အထောက်အကူပြု ရုံ သာမက ဒေသသုံးသောက်ရေ/သုံးရေပါ ရရှိနိုင်ပြီး ရေအားလျှပ်စစ်ကိုပါ ထုတ်လုပ်ပေးနိုင်ခြင်း ကြောင့် ဖွံ့ဖြိုးမှုနောက်ကျနေသော ကလေးမြို့နယ်၏ ဒေသဖွံ့ဖြိုးရေးလုပ်ငန်းများတွင် တစ်ခု အပါအဝင် ဖြစ်ကြောင်း တွေ့ရှိရပါသည်။ ရေးရာကော်မတီများအနေဖြင့် စီမံကိန်းအကောင်အထည်ဖော် ဆောင်ရွက် ရာတွင် တမံနှင့် ဆက်နွှယ်ရေအားအဆောက်အုံများကိုသာ လျာထားချက်အတိုင်း ဦးတည်ဦးစားပေးဆောင်ရွက်ခြင်းမပြုဘဲ ဆည်ရေသောက်စနစ်ကိုပါ ရာခိုင်နှုန်းပြည့် တမံနှင့်အတူ လိုက်ပါပြီး စီးရန်ကို လည်းကောင်း၊ ရေအားလျှပ်စစ်စက်တပ်ဆင်အင်အားမှာ (၄) မဂ္ဂါဝပ်သာရှိ၍ နိုင်ငံတော်ဓာတ်အား စနစ် (Nctional Grid) နှင့်ချိတ်ဆက်ရန် ခက်ခဲမည်ဖြစ်ကြောင်း၊ ဒေသသုံးဓာတ်အားစနစ် (Isolated Grid) အဖြစ် ရပ်တည်သုံးစွဲရန် စဉ်းစားထားရမည်ဖြစ်ကြောင်း အကြံပြု ဆွေးနွေးခဲ့ပါသည်။ အဖွဲ့ဝင် များသည် စီမံကိန်းဆောင်ရွက်ပြီးစီးမှုအခြေအနေများကို လှည့်လည်ကြည့်ရှုခဲ့ရာ စီမံကိန်းတစ်ခုလုံး ပြီးစီးမှု မှာ (၇၀)ရာခိုင်နှုန်း ဖြစ်ပါသည်။ လေးစားအပ်ပါသောဥက္ကဋ္ဌကြီးခင်ဗျား။ မဏိပူရရေလှောင်တမံ ဘက်စုံစီမံကိန်းလုပ်ငန်း ဆိုင်ရာများကိုလည်း တင်ပြအပ်ပါတယ်။ ၈။ ၇-၆-၂၀၁၅ ရက်နေ့တွင် အမျိုးသားလွှတ်တော် ရေးရာကော်မတီဝင်များသည် ကလေးမြို့မှ ထွက်ခွာ၍ ကလေးမြို့နယ်အတွင်း မဏိပူရမြစ်ပေါ်တွင် အကောင်အထည်ဖော် ဆောင်ရွက်မည့် မဏိပူရ ရေလှောင်တမံဘက်စုံစီမံကိန်းသို့ ရောက်ရှိလေ့လာခဲ့ကြပါသည်။ မဏိပူရရေလှောင်တမံ ဘက်စုံစီမံကိန်း အကောင်အထည်ဖော် ဆောင်ရွက်လျက်ရှိသည့် အခြေအနေများကို စီမံကိန်း ရှင်းလင်းဆောင်တွင် ဆည်မြောင်းဦးစီးဌာန၊ တည်ဆောက်ရေး (၄) ညွှန်ကြားရေးမှူး (မြို့ပြ) ကလည်းကောင်း၊ ရေအားလျှပ်စစ် အကောင်အထည်ဖော်ရေးဦးစီးဌာန၊ တည်ဆောက်ရေး(၂)မှ ဒုတိယညွှန်ကြားရေးမှူး (မြို့ပြ)က လည်းကောင်း၊ မိမိတို့လုပ်ငန်းကဏ္ဍများနှင့် သက်ဆိုင်သည်များအပေါ် အသေးစိတ် ရှင်းလင်း တင်ပြကြပါသည်။ ၉။ မဏိပူရရေလှောင်တမံဘက်စုံစီမံကိန်းကို လယ်ယာစိုက်ပျိုးရေးနှင့် ဆည်မြောင်းဝန်ကြီး ဌာနနှင့် လျှပ်စစ်ဝန်ကြီးဌာနတို့က အောက်ပါကဏ္ဍအသီးသီးတို့တွင် တာဝန်ယူဆောင်ရွက်ရန် ဖြစ်ပါ သည်။ (က) ဆည်မြောင်းဦးစီးဌာန (လယ်/ဆည်) - တမံလုပ်ငန်း - ရေလွှဲဥမင်လိုဏ်လုပ်ငန်း - ရေပိုလွှဲလုပ်ငန်း- ဆည်ရေသောက်စနစ်လုပ်ငန်း (ခ) ရေအား လျှပ်စစ်အကောင်အထည်ဖော်ရေးဦးစီးဌာန (လျှပ်စစ်) - ရေသွယ်ဥမင်လိုဏ်လုပ်ငန်း၊ - ရေယူအဆောက်အအုံလုပ်ငန်း - ဖိအားမြင့်သံမဏိပိုက်လိုင်းလုပ်ငန်း - ဓာတ်အားပေးစက်ရုံတည်ဆောက်ခြင်းလုပ်ငန်း ဖြစ်ပါတယ်။ ၁၀။ မဏိပူရစီမံကိန်းလုပ်ငန်းများကို ၅/၂၀၁၁ လမှစတင်၍ ဆောင်ရွက်ခဲ့ရာ နောက်ပိုင်းတွင် အကြောင်းအမျိုးမျိုးကြောင့် သက်ဆိုင်ရာလုပ်ငန်းဌာနများက ယာယီရပ်ဆိုင်းခဲ့ကြပါသည်။ ဤသို့ ဆက်စပ်ဖြစ်ပေါ်လာခြင်းမှာ လျှပ်စစ်စွမ်းအားဝန်ကြီးဌာနက တိုင်းရင်းသားကုမ္ပဏီ Mega Resources Co./ Hanshin Engg. Constr. Co. (S. Korea) oogę JV/ BOT o$olgę samil:074:6là: လုပ်ဆောင်ရန် MoU လက်မှတ်ရေးထိုးခဲ့ခြင်းကြောင့် ဖြစ်ပါသည်။ အဆိုပါ ကုမ္ပဏီနှစ်ခုသည် MoU သက်တမ်း (၂)နှစ်ကို အသုံးချလျက် လျှပ်စစ်သို့တင်ပြရမည့် စူးစမ်းလေ့လာတွေ့ရှိချက် အစီရင် ခံစာများ တင်သွင်းခဲ့ပြီးနောက် ၎င်းတို့ ဆက်လက်လုပ်ကိုင်လိုခြင်းမရှိတော့သဖြင့် MoU ကို ဖျက်သိမ်း ခဲ့ပါသည်။ ၁၁။ တစ်ဖန် လျှပ်စစ်ဝန်ကြီးဌာနကပင် နောက်ထပ်တိုင်းရင်းသားကုမ္ပဏီ Sein Enterprise (SEIN)/ China Harbour Engg Co. (CHEC) Q Q:601:cusad sē JV/ BOT o$olgęဆောင်ရွက်ရန် ၉/၂၀၁၄ လတွင် MoU လက်မှတ်ရေးထိုးခဲ့ပါသည်။ စာချုပ်သက်တမ်း (၂)နှစ် အတွင်း စီမံကိန်းဖြစ်မြောက်နိုင်စွမ်းအစီရင်ခံစာ တင်ပြရမည်ဖြစ်ပါသည်။ ၁၂။ ယခင်နှင့် ယခုအခြေအနေများအားလုံးတွင် JV/ BOT ဆောင်ရွက်မည့်ကုမ္ပဏီများသည် မူလဒီဇိုင်းတွင်ပါရှိသည့် တမံအမြင့် (၅၂၇) ပေနှင့်ဆက်စပ်လျက် အလွန်ကြီးမားများပြားသည့် အောက်ပါ လုပ်ငန်းထုထည်ပမာဏများအပေါ် ပါဝင်ရန် တုံ့ဆိုင်းကြသည်ဟု ယူဆသုံးသပ်ပါသည် - - မြေကြီးလုပ်ငန်း (၁,၈၅၄,၀၀၀) ကျင်း - ကျောက်မိုင်းထုတ်လုပ်ကျောက် (၃,၂၆၉,၇၀၀)ကျင်း (Quarry-run Rocks)- မြစ်ကျောက်စရစ် (RBM) (၃,၀၄၁,၇၀၀) ကျင်း ၁၃။ စီမံကိန်းလုပ်ငန်းများဆောင်ရွက်ပြီးစီးမှုအခြေအနေမှာ ဆည်မြောင်းဦးစီးဌာနက တာဝန်ယူ ထားသည့် ရေလွှဲဥမင်လိုဏ် (၂)ပေါက် အဝင်/အထွက် (၁,၉၇၀)ပေ (Top Heading) (၂၆) ရာခိုင်နှုန်း၊ တမံရေပိုလွှဲ (၁.၇၈)ရာခိုင်နှုန်းနှင့် စီမံကိန်းချဉ်းကပ်လမ်း၊ စီမံကိန်းလူနေအိမ်ရာစခန်း တစ်ချို့ တို့ကိုသာ ပြီးစီးထားကြောင်း တွေ့ရှိရပါသည်။ ရေအားလျှပ်စစ်မှ တာဝန်ယူထားသော ရေယူဥမင် လိုဏ်အဝင်/အထွက် တူးဖော်ခြင်း (၁၆.၈) ရာခိုင်နှုန်း၊ ရေထိန်းတံခါးပြွန်တူးဖော်ခြင်း (အပေါ်ယံ မြေလွှာထု) (၈၁.၆)ရာခိုင်နှုန်းနှင့် ဝန်ထမ်းအိမ်ရာ အဆောက်အဦတချို့တို့ကိုသာ ပြီးစီး ထားပါသည်။ ဆည်မြောင်းနှင့် လျှပ်စစ်တို့သည် အကြောင်းအမျိုးမျိုးကြောင့် စီမံကိန်းကို စတင် ဆောင်ရွက်နိုင်သည်မှတစ်ပါး၊ ပီပီပြင်ပြင် အရှိန်မြှင့် လုပ်ဆောင်နိုင်ခဲ့ခြင်း မရှိသေးကြောင်း လေ့လာတွေ့ရှိခဲ့ရပါသည်။ သို့ရာတွင်ဆည်ရေသောက်စနစ်တည်ဆောက်ရာ၌ တူးမြောင်းမြေကြီး လုပ်ငန်းနှင့် တူးမြောင်း အဆောက်အအုံ တချို့ပြီးစီးထားရာ တမံအောက်ဘက် မဏိပူရမြစ်ပေါ်တွင် ယာယီပင်းတားရေလွှဲ ဆည်မှတစ်ဆင့် စိုက်ပျိုးမြေဧရိယာ (၁၀,၀၀၀)ဧကခန့်ကို ဆည်ရေပေးဝေ လျက်ရှိကြောင်း သိရှိရပါသည်။ ၁၄။ ပြည်ပကုမ္ပဏီများနှင့် ပူးပေါင်းသည့် တိုင်းရင်းသားကုမ္ပဏီ အတော်များများ၏ ဖွဲ့စည်းပုံ အင်အားတွင် ဘာသာရပ်ဆိုင်ရာ ကျွမ်းကျင်ပညာရှင်များ အလွန်နည်းပါးကြောင်း တွေ့ရှိရသည်ကို ဂရုပြုရန်လိုအပ်ပါသည်။ လက်တွေ့ရင်းနှီးမြှုပ်နှံ အကောင်အထည်ဖော် ဆောင်ရွက်နိုင်ခြင်းမရှိပါကတန်ဖိုးရှိသော အချိန်များ နှစ်နှင့်ချီ၍ ကုန်လွန်သွားသည့် အချိန်ဆုံးရှုံးမှုများ (Time Over-un)ကို ထည့်သွင်းစဉ်းစားရန် လိုအပ်ကြောင်း တွေ့ရှိရပါသည်။ ၁၅။ မဏိပူရစီမံကိန်းသည် မူလဒီဇိုင်း ချမှတ်ခဲ့စဉ်ကတည်းက အဖက်ဖက်မှ လွန်စွာများပြား ကြီးမားသော လုပ်ငန်းထုထည်ပမာဏစဉ်းစားခဲ့ရာ ယင်းဒေသနှင့်လိုက်ဖက်ပြီး နိုင်ငံတော်နှင့် ဒေသအတွက် အမှန်တကယ်လိုအပ်မည့် စိုက်ပျိုးရေးကဏ္ဍနှင့် လျှပ်စစ်ကဏ္ဍဖွံ့ဖြိုး၍ ထိရောက် အကျိုးရှိမှုတို့ကို စဉ်းစားမှုအားနည်းခဲ့သည်ဟု ယူဆပါသည်။ ဒေသနှင့် နိုင်ငံတော်၏အခြေအနေ တို့နှင့်အတူ အင်ဂျင်နီယာဘူမိဗေဒ၊ ဇလဗေဒလေ့လာမှုတို့ကိုပါစဉ်းစားလျက် ခြေနိုင်လက်နိုင် ဒီဇိုင်း စနစ်၊ လက်တွေ့ကျကျ တည်ဆောက် အကောင်အထည်ဖော်နိုင်မှု အခြေအနေ အရပ်ရပ်ကို ကျင့်သုံး ဆောင်ရွက်သင့်ပါသည်။ ယခု လျှပ်စစ်နှင့် CHEC/SEIN ကုမ္ပဏီတို့၏ JV/BOT ဖြင့် ပူးပေါင်းပါဝင် ဆောင်ရွက်မည့် အစီအစဉ်မှာ လက်တွေ့အလုပ်ဖြစ်မည်/မဖြစ်မည်ကို ကြိုတင်မသိရှိနိုင်ပါ။ လက်တွေ့ အလုပ်မဖြစ်တော့ပါက မူလ လယ်ယာစိုက်ပျိုးရေးနှင့်ဆည်မြောင်းဝန်ကြီးဌာနကပင် ပင်မတာဝန်ယူ ကြီးကြပ်အဖွဲ့အစည်း (Main Executing Agency)အဖြစ် တမံနှင့်ဆက်နွှယ် ရေအားအဆောက် အအုံများဆိုင်ရာ ဒီဇိုင်းစနစ်ကို ပြန်လည်တာဝန်ယူလျက် လျှပ်စစ်ဝန်ကြီးဌာနနှင့် ယခင်အထူးစီမံကိန်း များ အကောင်အထည်ဖော်ရေးအဖွဲ့မှ ကဏ္ဍအလိုက် တာဝန်ခွဲဝေပေးထားချက်များအတိုင်း နိုင်ငံတော် ၏ ငွေကြေးရင်းနှီးမြှုပ်နှံမှု အစီအစဉ်ဖြင့်သာ ဆက်လက်ဆောင်ရွက်သင့်ပါသည်။ ဆောင်ရွက်ဆဲ ကာလတွင် အပြည်ပြည်ဆိုင်ရာ အဖွဲ့အစည်းများ၏ အထောက်အပံ့ရရှိရေး ကြိုးစားဆောင်ရွက်သွား သင့်ပါသည်။ ၁၆။ အမျိုးသားလွှတ်တော်၊ ရေးရာကော်မတီဝင်များအနေဖြင့် လက်ရှိ MoU ရေးထိုးထားသော CHEC/SEIN အနေဖြင့်လည်းကောင်း၊ လျှပ်စစ်ဝန်ကြီးဌာနအနေဖြင့်လည်းကောင်း၊ လယ်ယာ စိုက်ပျိုးရေးနှင့်ဆည်မြောင်းဝန်ကြီးဌာနအနေဖြင့်လည်းကောင်း လက်တွေ့ကျကျ စီမံကိန်းရုပ်လုံး ပေါ်လာနိုင်စေရန် တမံအမြင့်ကို (၅၂၇) ပေအစား (၃၅၀) ပေမှ (၄၄၀) ပေအတွင်း၌လည်းကောင်း၊ လက်ရှိ တပ်ဆင်စက်အင်အား (၃၈၀) မဂ္ဂါဝပ် အစား (၂၀၀)မှ (၂၈၀) မဂ္ဂါဝပ်အတွင်း လည်းကောင်း အဓိက ဦးတည်စဉ်းစားလျက် ဒီဇိုင်းစနစ် (Design Formulation) ကို ပြန်လည် စဉ်းစားချမှတ် သင့်သည်ဟု ယူဆပါသည်။ ဤစီမံကိန်းတွင် မူလဆည်ရေသောက်ဧရိယာ (၅၀,၀၀၀) ဧကအပြင် တိုးချဲ့ရရှိနိုင်သော (၃၀,၀၀၀)ဧက စုစုပေါင်း (၈၀,၀၀၀) ဧကခန့်အထိရှိသဖြင့် စိုက်ပျိုးရေးနှင့် လျှပ်စစ်ကဏ္ဍနှစ်ခုလုံး အတွက် အကျိုးရှိပြီးစီးပွားရေးရာအရ တွက်ခြေကိုက် သောစီမံကိန်းဟု ယူဆသဖြင့် အကောင်အထည်ဖော်မှုကို တုံ့ဆိုင်းခြင်းမရှိဘဲ လုပ်ဆောင်သင့်ကြောင်း လေ့လာတွေ့ ရှိရပါသည်။ တောင်ခင်ရန်းရေလှောင်တမံနှင့်ဆက်စပ်၍ တွေ့ရှိချက်များကို တင်ပြအပ်ပါသည်။ ၁၇။ ၇-၆-၂၀၁၅ ရက်နေ့တွင် မဏိပူရစီမံကိန်းမှ မကွေးတိုင်းဒေသကြီး၊ ဂန့်ဂေါမြို့နယ်အတွင်း ၁၉၉၃-၁၉၉၄ ခုနှစ်တွင် တည်ဆောက်ပြီးစီးခဲ့သော တောင်ခင်ရန်းရေလှောင်တမံ စီမံကိန်းသို့ သွား ရောက်လေ့လာခဲ့ကြပါသည်။ တောင်ခင်ရန်းရှင်းလင်းဆောင်တွင် မကွေးတိုင်းဒေသကြီး၊ ဆည်မြောင်း ဦးစီးဌာန၊ ညွှန်ကြားရေးမှူး (မြို့ပြ) က ရေလှောင်တမံဆိုင်ရာနှင့် ရေသောက်စနစ် ထိန်းသိမ်းထားရှိမှု၊ ဆည်ရေပေးဝေမှုအခြေအနေ အသေးစိတ်ကို ရှင်းလင်းတင်ပြပါသည်။ ၁၈။ တောင်ခင်ရန်းရေလှောင်တမံသည် ၂၀၀၄ ခုနှစ်မှ ၂၀၁၄ ခုနှစ်အထိ (၁၁) နှစ်ပျမ်းမျှ စီးဝင်ရေမှာ (၂၄.၄၄၄) ဧကပေ၊ သုံးရေမှာ (၁၉ ၃၄၉) ဧကပေရှိသဖြင့် နှစ်စဉ်စီးဝင်ရေကောင်းသော ရေလှောင်တမံ ဖြစ်ပါသည်။ တောင်ခင်ရန်းဆည်ရေသောက်ဧရိယာမှာ မူလက (၅,၀၀၀) ဧကဖြစ်၍ ဒေသလိုအပ်ချက် အရ တိုးချဲ့ခဲ့ရာ (၅.၇၉၀)ဧက ရှိကြောင်း တွေ့ရှိရပါသည်။ လေးစားအပ်ပါသောဥက္ကဋ္ဌကြီးခင်ဗျား - မြစ်သာရေလှောင်တမံ ဘက်စုံစီမံကိန်းအခြေအနေများကို ဆက်လက်တင်ပြအပ်ပါသည်။ ၁၉။ ၇-၆-၂၀၁၅ ရက်နေ့တွင် မကွေးတိုင်းဒေသကြီး၊ ဂန့်ဂေါမြို့နယ်အတွင်း၊ ပြင်သာရွာအနီး၊ မြစ်သာမြစ်ပေါ်တွင် အကောင်အထည်ဖော်တည်ဆောက်လျက်ရှိသော မြစ်သာရေလှောင်တမံ ဘက်စုံ စီမံကိန်းသို့ ရောက်ရှိလေ့လာခဲ့ကြပါသည်။ လွှတ်တော်ရေးရာကော်မတီ နှစ်ရပ်မှအဖွဲ့ဝင်များကို စီမံကိန်း ရှင်းလင်းဆောင်တွင် ဆည်မြောင်းဦးစီးဌာန၊ တည်ဆောက်ရေး (၈)၊ ညွှန်ကြားရေးမှူး (မြို့ပြ) က စီမံကိန်းအကောင်အထည် ဖော်ဆောင်ရွက်မှုအခြေအနေများကို အသေးစိတ်ရှင်းလင်းတင်ပြပါ သည်။ ၂၀။ ရေဝပ်ဧရိယာအတွင်းကျရောက်သောကျေးရွာ (၄) ရွာဖြစ်သည့် (ပနန်း/ စပယ်/ ယင်းမာ ဆင်ပုံ) တို့အတွက် စံပြမြို့ကွက်သစ်များ တည်ဆောက်ထူထောင်လျက် ပြန်လည်နေရာချထားပေးခြင်း၊ ဗုဒ္ဓဘာသာ ဘုန်းတော်ကြီးကျောင်းများ ထူထောင်ပေးခြင်း၊ လယ်ယာမြေများနှင့် နှစ်ရှည်သီးနှံများ နစ်နာကြေး စုစုပေါင်း ကျပ်(၄.၄၁၆)သန်းခန့်ကို ဆည်မြောင်းဦးစီးဌာနမှ ပေးချေခဲ့ပြီးဟု သိရှိရပါ သည်။ ၎င်းအပြင် ပထမ (၃)လစာ ရိက္ခာဆန်များကိုလည်း ထောက်ပံ့ကူညီလျက်ရှိပါသည်။ ရေမြုပ် ကျေးရွာ (၄)ရွာအတွက် စိုက်ပျိုးမြေစုစုပေါင်း (၁,၅၈၁) ဧက ဖော်ထုတ်ပေးခဲ့ပြီး ထွန်ယက်ပေးခြင်း၊ မြေညှိပေးခြင်း၊ မြေဖို့ပေးခြင်းများကို ဆောင်ရွက်ပေးခဲ့ကြောင်း တွေ့ရှိရပါသည်။ ၂၁။ အမျိုးသားလွှတ်တော်၊ ရေးရာကော်မတီများအနေဖြင့် သက်ဆိုင်ရာဆည်မြောင်းဦးစီးဌာန တည်ဆောက်ရေး ညွှန်ကြားရေးမှူးအား အကြံပြု တိုက်တွန်းခဲ့ရာတွင် စီမံကိန်း၏ လုပ်ငန်းကဏ္ဍ အတော်များများမှာ ၂၀၁၅-၂၀၁၆ ခုနှစ်တွင် လျာထားချက်အတိုင်း ရာနှုန်းပြည့် ပြီးစီးနိုင်ဖွယ်ရှိသည် ကိုတွေ့ရှိရကြောင်း၊ ဆည်ရေသောက်စနစ် တည်ဆောက်မှုတွင် မြေကြီးလုပ်ငန်း(၁၅)ရာခိုင်နှုန်းခန့်နှင့် တူးမြောင်းအဆောက်အအုံများ တည်ဆောက်မှုလုပ်ငန်း (၃.၅၄)ရာခိုင်နှုန်း အသီးသီးသာ ပြီးစီးထား သည့်အတွက် ဆည်ရေသောက်စနစ် တစ်ခုလုံး ၂၀၁၆-၂၀၁ရ ခုနှစ်တွင် ရာနှုန်းပြည့်ပြီးစီးရန် လျာ ထားမှုမှာ မလွယ်ကူကြောင်း၊ ရုံးချုပ်သို့ လိုအပ်ရန်ပုံငွေများ လိုအပ်ချက်အတိုင်း တင်ပြတောင်းခံ သွားရန်လိုအပ်ကြောင်းနှင့် ယခင်အတွေ့အကြုံများအရ ရေလှောင်တမံနှင့်ဆက်စပ်ရေအား အဆောက် အအုံ လုပ်ငန်းများကိုသာ အပြီးဆောင်ရွက်နိုင်ကြ၍ ရေသောက်စနစ်ကို ပြီးစီးအောင်ဆောင်ရွက်နိုင် ခြင်းမရှိမီ အခြားစီမံကိန်းသစ်တစ်ခုသို့ ပြောင်းရွှေ့ လုပ်ကိုင်ကြရကြောင်း၊ လုပ်ငန်းလက်ကျန် ချန်ထား ခဲ့သည့် အသွင်မဖြစ်အောင် လျာထားချက်ကိုပြည့်မီစွာဆောင်ရွက်သင့်ကြောင်း စသည်တို့ကို တိုက်တွန်း အကြံပြု ဆွေးနွေးခဲ့ပါသည်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျားမြောက်ယမားလက်ယာတိုးချဲ့ရေသောက်စနစ်စီမံကိန်းကိုလည်း တင်ပြအပ်ပါသည်။ ၂၂။ ၈-၆-၂၀၁၅ ရက်နေ့တွင် ရေးရာကော်မတီအဖွဲ့ဝင်များသည် ဆည်မြောင်းဦးစီးဌာနမှ တာဝန်ရှိသူများနှင့်အတူ စစ်ကိုင်းတိုင်းဒေသကြီး ပုလဲမြို့နယ် ချင်ပြစ်ကျေးရွာမှ (၁.၅) မိုင်ခန့်ရှိ မြောက်ယမား လက်ယာတိုးချဲ့ရေသောက်စနစ်စီမံကိန်းသို့ သွားရောက်လေ့လာကြည့်ရှုခဲ့ကြပါသည်။ အဆိုပါ စီမံကိန်းမတိုင်မီ ၁၉၉၈ ခုနှစ်တွင် တည်ဆောက်ပြီးစီးခဲ့သော မြောက်ယမား ရေလှောင်တမံ စီမံကိန်း ၏ ကန်ရေပြည့်ရေလှောင်ပမာဏ (၁၄,၀၀၀) ဧကသည် နှစ်စဉ် မြောက်ယမားချောင်း စီးဝင်ရေ (၁၃၀,၀၀၀) ဧကပေ၏ (၁၀.၇၆) ရာခိုင်နှုန်းကိုသာ သိုလှောင်နိုင်သည့်အတွက် ရေပိုလွှဲမှ နှစ်စဉ် အလျှံပယ် ကျော်ကျစီးဆင်းလျက်ရှိပါသည်။ မြောက်ယမားချောင်းသည် နှစ်စဉ်စီးဝင်ရေကောင်းမွန်သည့်အတွက် တည်ဆောက်ပြီး မြောက်ယမားရေလှောင်တမံ၏ ရေကူရေလှောင်တမံ (Regulating Dam) အဖြစ်လည်းကောင်း၊ ပုလဲမြို့နယ်အတွင်း ဆည်ရေသောက်ဧရိယာများ တိုးချဲ့ဆည်ရေ ပေးနိုင်ရန်ကိုလည်းကောင်း ရည်ရွယ်၍ မူလမြောက်ယမားတမံ၏ အထက်ဘက် (၆) မိုင်ခန့်အကွာ မြောက်ယမားချောင်းပေါ်တွင် ရေကူရေလှောင်တမံ တည်ဆောက်လျက် မူလ ရေသောက်ဧရိယာအပြင် ဧက(၉၀၀၀)ခန့်ရှိ မြောက်ယမားတိုးချဲ့ရေသောက်စနစ်စီမံကိန်းကို ဆောင်ရွက်ခြင်းဖြစ်ပါသည်။ ဤစီမံကိန်းကို ပြည်ထောင်စုလွှတ်တော်အတွင်း နိုင်ငံတော်သမ္မတ၏ သီးသန့်ရန်ပုံငွေဖြင့် ဆောင်ရွက်ရန် ဆွေးနွေးဆုံးဖြတ်ခဲ့သောစီမံကိန်းဖြစ်ပါသည်။ ၂၃။ မြောက်ယမား လက်ယာတိုးချဲ့ရေသောက်စနစ်စီမံကိန်းရှင်းလင်းဆောင်တွင် မကွေးတိုင်း ဒေသကြီး ဆည်မြောင်းဦးစီးဌာန၊ ဒုတိယညွှန်ကြားရေးမှူး (မြို့ပြ) က စီမံကိန်းဆိုင်ရာ အချက်အလက် များကို အသေးစိတ်ရှင်းလင်းတင်ပြပါသည်။ ယခုအခါ စီမံကိန်းတစ်ခုလုံးပြီးစီးမှုမှာ (၉၅) ရာခိုင်နှုန်း ဖြစ်ပါသည်။ စီမံကိန်း၏ခန့်မှန်းခြေတန်ဖိုးမှာ ကျပ် (၁၂.၈၄၀) သန်း ဖြစ်ပါသည်။ ၂၀၁၁ - ၂၀၁၂ မှ ၂၀၁၅-၂၀၁၆ ခုနှစ် အထိ စုစုပေါင်းခွင့်ပြု ရန်ပုံငွေကျပ် (၈,၆၆၆) သန်းခန့်ဖြစ်၍ ရောက်ရှိလေ့လာ ချိန်တွင် ကျပ် (၇.၇၆၆) သန်းခန့် သုံးစွဲပြီးဖြစ်ကြောင်း တွေ့ရှိရပါသည်။ ၂၄။ မူလ မြောက်ယမားဆည်ရေသောက်ဧရိယာ (၁၂,၀၀၀) ဧကအပြင် ထပ်မံတိုးချဲ့လုပ်ကိုင် သည့် မြောက်ယမားတိုးချဲ့ရေသောက်စနစ်အတွက် များစွာထိရောက်အကျိုးရှိ၍ သောက်သုံးရေ/ စိုက်ပျိုးရေရှားပါးသော ပုလဲမြို့နယ်ဒေသအတွင်း များစွာအထောက်အကူပြုကြောင်း လေ့လာ တွေ့ရှိရပါသည်။ ရေးရာကော်မတီအဖွဲ့ဝင်များသည် ဆည်မြောင်းဦးစီးဌာနမှ တာဝန်ရှိသူများနှင့်အတူ မြောက်ယမား တိုးချဲ့ရေသောက်စနစ်စီမံကိန်း၏ ပြီးစီးထားသောတူးမြောင်းများ၊ တူးမြောင်း အဆောက်အအုံများနှင့် ဆည်ရေထုတ်လွှတ်ပေးဝေလျက်ရှိသည့် အခြေအနေများကို လှည့်လည် လေ့လာကြည့်ရှုခဲ့ရာ အားရဖွယ်ရှိကြောင်း တွေ့ရှိခဲ့ရပါသည်။ ၂၅။ အမျိုးသားလွှတ်တော်၊ အစိုးရ၏အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီနှင့် အမျိုးသားစီမံကိန်းနှင့် ဖွံ့ဖြိုးမှုစီမံကိန်းများရေးရာ ကော်မတီတို့မှ အဖွဲ့ဝင်များသည် မြောက်ယမား တိုးချဲ့ရေသောက်စနစ် စီမံကိန်းမှ ဆက်လက်၍ ပခုက္ကူ-ပုဂံ-ညောင်ဦး မှတစ်ဆင့် နေပြည်တော်သို့ ပြန်လည်ရောက်ရှိခဲ့ပါသည်။ နိဂုံး၂၆။ အမျိုးသားလွှတ်တော်၊ အစိုးရ၏အာမခံချက်များ၊ ကတိများနှင့် တာဝန်ခံချက်များစိစစ်ရေး ကော်မတီနှင့် အမျိုးသားစီမံကိန်းနှင့် ဖွံ့ဖြိုးမှုစီမံကိန်းများရေးရာကော်မတီတို့သည် လယ်ယာဖွံ့ဖြိုးရေးကဏ္ဍနှင့် ရေအားလျှပ်စစ် ဖွံ့ဖြိုးရေးကဏ္ဍများကို အထောက်အကူပြု စီမံကိန်းလုပ်ငန်းများသို့ လေ့လာရောက်ရှိခဲ့စဉ် တိုးတက်မှုများအတွက် သုံးသပ်အကြံပြုခဲ့ပြီး၊ အမျိုးသားလွှတ်တော် ဥက္ကဋ္ဌ၏ အခါအားလျော်စွာ တာဝန်ပေးချက်များကို ကြိုးပမ်းဆောင်ရွက်သွားမည်ဖြစ်ပါကြောင်း တင်ပြရင်း နိဂုံးချုပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် အစိုးရ၏ အာမခံချက်များ၊ ကတိများ နှင့် တာဝန်ခံချက်များ စိစစ်ရေးကော်မတီဥက္ကဋ္ဌနှင့် အမျိုးသား စီမံကိန်းနှင့် ဖွံ့ဖြိုးမှုစီမံကိန်းများရေးရာ ကော်မတီဥက္ကဋ္ဌတို့ ဦးဆောင်ပြီး အဖွဲ့ဝင်(၆)ဦး ပါဝင်သည့် အဖွဲ့က ၅-၆-၂၀၁၅ မှ ၈-၆-၂၀၁၅ ရက်နေ့အထိ မန္တလေးတိုင်းဒေသကြီး၊ ရှမ်းပြည်နယ် (တောင်ပိုင်း)၊ စစ်ကိုင်းတိုင်းဒေသကြီးနှင့် မကွေးတိုင်းဒေသကြီးများအတွင်း လယ်ယာစိုက်ပျိုးရေးနှင့် ဆည်မြောင်း ဝန်ကြီးဌာနမှ ဆောင်ရွက်ပြီး ဆောင်ရွက်ဆဲ စီမံကိန်းဒေသများသို့ သွားရောက်ခဲ့သည့် လေ့လာရေး ခရီးစဉ်ဆိုင်ရာ တင်ပြချက် အစီရင်ခံစာကို လွှတ်တော်က မှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</report>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော် (၆၅) ရက်မြောက်နေ့ အစည်းအဝေး ရပ်နားကြောင်းနှင့် (၆၆) ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခု အမျိုးသားလွှတ်တော် (၁၂) ကြိမ်မြောက် ပုံမှန်အစည်းအဝေး (၆၅)ရက်မြောက်နေ့ကို ရပ်နားပါမယ်။ ပထမအကြိမ် အမျိုးသား လွှတ်တော် (၁၂) ကြိမ်မြောက် ပုံမှန်အစည်းအဝေး (၆၆)ရက်မြောက်နေ့ ကျင်းပမည့် နေ့ရက်နှင့်အချိန် ကို ကြိုတင်အသိပေးမည်ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် (၁၂) ကြိမ်မြောက် ပုံမှန်အစည်းအဝေး (၆၅)ရက်မြောက် နေ့ကို ၁၁၅၉ နာရီအချိန်တွင် ရပ်နားပါသည်။</p>
</postface>
</transcript>
</doc>
