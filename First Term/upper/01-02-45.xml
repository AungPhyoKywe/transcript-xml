<doc>
<docinfo>
<docno>01-02-45.xml</docno>
<pdf>01-02-45.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ရက်မြောက်နေ့မှတ်တမ်း</title>
<date value='02-11-2011'>၁၃၇၃ ခုနှစ်၊ တန်ဆောင်မုန်းလဆန်း ရ ရက် (၂၀၁၁ ခုနှစ်၊ နိုဝင်ဘာလ ၂ ရက်) (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၄၄ ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့် က ဆောင်ရွက်ပြီး ၊ အခမ်းအနားမှူး အဖြစ် ဦးသိန်း မော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယ ပုံမှန်အစည်းအဝေးရဲ့ ၄၄ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ၄၄ ရက်မြောက်နေ့ အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၄၄ ရက်မြောက်နေ့မှာ အမျိုးသား လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အစည်းအဝေးသို့တက်ရောက်ခွင့် ရှိတဲ့ ကိုယ်စားလှယ်ဦးရေ စုစုပေါင်း(၂၁၈)ဦးရှိပြီး ဒီကနေ့အစည်းအဝေးကို(၂၀၉)ဦးတက်ရောက် ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၅.၈၇)ရာခိုင်နှုန်းရှိပြီး တက်ရောက်တဲ့ကိုယ်စားလှယ်ဦးရေဟာ အစည်းအ ဝေး အထမြောက်ရန်လိုအပ်တဲ့ ကိုယ်စားလှယ်ဦးရေသုံးပုံတစ်ပုံထက်ကျော်လွန်တဲ့အတွက် အမျိုးသား လွှတ်တော်ဆိုင်ရာဥပဒေပုဒ်မ၄၀ နဲ့ နည်းဥပဒေ၂၀(ခ)တို့အရ အစည်းအဝေးအထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ၂၁၊ နည်းဥပဒေခွဲ(က)နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၄၄ ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေးမတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင်ယခု ခွင့်ပန်ကြားဖို့ ဖြစ်ပါတယ် ွင့်ပန်ကြားသူမရှိပါ။</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဒုတိ ယပုံမှန်အစည်းအဝေး ၄၄ ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေဟာ၂၁၈) ဦး၊ ယခင်က ခွင့်ပန်ကြားသဖြင့် ခွင့်ပြုထား သူ(၉)ဦး၊ ယနေ့ ခွင့်ပန်ကြားသူ မရှိသဖြင့် အမျိုးသားလွှတ်တော်က စုစုပေါင်းခွင့်ပန်ကြား၍ ခွင့်ပြုထားသူ(၉)ဦးဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄ ၊ နည်းဥပဒေခွဲ(ဂ)၊ နည်းဥပဒေခွဲငယ်(၂)အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">အမျိုး သားလွှတ်တော်က အတည်ပြု တဲ့အ တွက် လွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို အမျိုးသားလွှတ်တော်က အတည်ပြု မှတ်တမ်း တင်ကြောင်းကြေညာပါတယ်။(ဩဘာသံများ)</speech>
</preface>
<discussion>
<section value="Motion">	
<motion>
<title>ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အထဲက ပြည်ထောင်စုလွှတ်တော်က အတည်ပြုသော သို့မဟုတ် အတည်ပြုသည်ဟု မှတ်ယူရမည်ဖြစ်သော ဥပဒေကြမ်းများကို နိုင်ငံတော်သမ္မတ လက်မှတ်ရေးထိုးထုတ်ပြန်ရေးအတွက် ပေးပို့ခြင်းမပြုမီ ဥပဒေကြမ်း ပူးပေါင်းကော်မတီအား စိစစ်စေပြီး နိုင်ငံတော်ဖွဲ့စည်းပုံ အခြေခံဥပဒေနှင့် ညီညွတ်ခြင်း ရှိ/မရှိ သံသယရှိသောကိစ္စရပ်များပါဝင်ပါကယင်းဥပဒေကြမ်းများကိုစစ်နိုင်ရေးအတွက် နိုင်ငံတော်ဖွဲ့စည်းအခြေခံ ဥပဒေဆိုင်ရာခုံရုံးသို့ ပေးပို့ရန်ဆုံးဖြတ်ကြောင်းနှင့်စပ်လျဉ်း၍အဆိုတင်သွင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား ရန်ကုန်တိုင်းဒေသကြီး မဲဆန္ဒနယ်အမှတ်(၁)မှ ဒေါ်ခင်ဝိုင်းကြည် က ပြည်ထောင်စုလွှတ်တော်က အတည်ပြု သော သို့မဟုတ် အတည်ပြု သည်ဟု မှတ်ယူရမည်ဖြစ်သော ဥပဒေကြမ်းများကို နိုင်ငံတော်သမ္မတ လက်မှတ်ရေးထိုး ထုတ်ပြန်ရေးအတွက် ပေးပို့ခြင်းမပြုမီ ဥပဒေကြမ်းပူးပေါင်းကော်မတီအား စိစစ်စေပြီး နိုင်ငံတော်ဖွဲ့စည်းပုံအခြေခံဥပဒေနှင့် ညီညွတ်ခြင်းရှိ/မရှိ သံသယရှိသော ကိစ္စရပ်များ ပါဝင်ပါက ယင်းဥပဒေကြမ်းများကို စိစစ်နိုင်ရေးအတွက် နိုင်ငံတော်ဖွဲ့စည်းပုံအခြေခံဥပဒေ ဆိုင်ရာခုံရုံးသို့ ပေးပို့ရန် ဆုံးဖြတ်ကြောင်းနှင့် စပ်လျဉ်းသည့်အဆိုတစ်ရပ် တင်သွင်း လိုကြောင်း အမျိုးသားလွှတ်တော်သို့ ပေးပို့ထားပါတယ်။ ယခု ဒေါ်ခင်ဝိုင်းကြည် က အဆိုတင်သွင်း ဖို့ ဖြစ်ပါတယ်</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်အပေါင်းတို့အား မင်္ဂလာ ပါလို့ နှုတ်ခွန်း ဆက်သပါတယ်။ ကျွန်မကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၁)က အမျိုးသားလွှတ်တော် ကိုယ်စားလှယ် ဒေါ်ခင်ဝိုင်းကြည် ဖြစ်ပါတယ်။ကျွန်မ ဆွေးနွေးမှာကတော့ ပြည်ထောင်စုလွှတ်တော်က အတည်ပြု သို့မဟုတ် အတည်ပြု သည်ဟု မှတ်ယူရမည်ဖြစ်သော ဥပဒေကြမ်းများကို နိုင်ငံတော်သမ္မတက လက်မှတ်ရေးထိုး ထုတ်ပြန်ရေးအတွက် ပေးပို့ခြင်း မပြုမီ ဥပဒေကြမ်းပူးပေါင်းကော်မတီအား စိစစ်စေပြီးနိုင်ငံတော်ဖွဲ့စည်းပုံအခြေဥပဒေနှင့် ညီညွတ်ခြင်း ရှိ/မရှိ သံသယရှိသောကိစ္စရပ်များ ပါဝင်ပါက ယင်းဥပဒေကြမ်းများကို စိစစ်နိုင်ရေးအတွက် နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးသို့ ပေးပို့ရန် ဆုံးဖြတ်ကြောင်းနှင့် စပ်လျဉ်းပြီးတော့ ကျွန်မက အဆိုတင်သွင်းမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးရှင်။ဒီအဆိုနဲ့ပတ်သက်လို့ ဖွဲ့စည်းပုံအခြေခံဥပဒေနဲ့ပတ်သက်တာနောက် ပြည်ထောင်စုလွှတ်တော်နာယကကြီးရဲ့ တာဝန်များ၊ နိုင်ငံတော်ဖွဲ့စည်းပုံအခြေခံဥပဒေနဲ့ ညီညွတ်ခြင်း ရှိ/မရှိ၊ နိုင်ငံတော်ဖွဲ့စည်းပုံ အခြေခံဥပဒေ ဆိုင်ရာခုံရုံး ဖွဲ့စည်းထားရတဲ့ အကြောင်းအရင်း၊ နိုင်ငံတော်၏ လက်ရှိရောက်ရှိနေသော ပကတိ အခြေအနေ၊ လွှတ်တော်ကိုယ်စားလှယ်များ၏ Capacity၊ နောက် ဆောင်ရွက်ချက်တစ်ခု၏ Find Result တွေနဲ့ပတ်သက်လို့ ကျွန်မက ဆွေးနွေးသွားမှာဖြစ်ပါတယ်။ နံပါတ်(၁)လွှတ်တော် ကိုယ်စားလှယ်များရဲ့ စိတ်ပိုင်း၊ ရုပ်ပိုင်း၊ ကြံ့ခိုင်ရေး၊ Capacity Building နှင့်ပတ်သက်လို့ ကျွန်မတို့ လွှတ်တော်ကိုရောက်ပြီဆိုကတည်းက လွှတ်တော် ကိုယ်စားလှယ်တွေဟာ ကျမ်းသစ္စာ ကတိသစ္စာပြုပြီးတော့ အခါကျမှ နိုင်ငံ တော်နှင့်နိုင်ငံသားတို့ရဲ့အကျိုးကို ဆောင်ရွက်ပါမယ်။ သစ္စာရှိပါမယ်လို့ ကျွန်မတို့က ဒီလိုသစ္စာပြု ထားရတာဖြစ်ပါတယ်။ အဲဒီကျတော့အခုနိုင်ငံတော်မှာ သိပ်အရေးကြီးနေတဲ့အခြေအနေမှာ ကျွန်မတို့နိုင်ငံဟာ အခုအခြေအနေဆိုလို့ရှိရင် ဒီမိုရေစီ နိုင်ငံထူထောင်ဆဲ ဆက်လက်ချီတက်ဆဲ နိုင်ငံရေးအပြောင်းအလဲတွေစီးပွားရေးအပြောင်းအလဲတွေ၊ လူမှုရေးအပြောင်းအလဲတွေတိုးတက်မှုတွေ အများကြီးရှိနေတဲ့အချိန်မှာ Revolution မဟုတ်ဘဲနဲ့ Evolution နည်းနဲ့ တရွေ့ရွေ့ ချီတက်အောင်ပွဲခံနေတဲ့အချိန် ဖြစ်ပါတယ်။ နိုင်ငံတော်ကို တည်ဆောက်လျက်ရှိကြကုန်သော တာဝန်ရှိကြသူများအနေနဲ့လည်း စိတ်ပိုင်း၊ ရုပ်ပိုင်းကြံ့ခိုင်စွာဖြင့် နိုင်ငံတော်နှင့်နိုင်ငံ သားတို့၏ အကျိုးကို သစ္စာရှိစွာ ဆောင်ရွက်နိုင်ကြစေရန် ရည်ရွယ်ပြီး ကနဦးကပင် ကျွန်မတို့ ကတိသစ္စာတွေ ကျမ်းသစ္စာတွေ ပြုခဲ့ကြတာပါ။ အဲဒီအတိုင်းလည်း အခုအောင်မြင်နေပြီ ၊ အောင်မြင်မှုရဲ့ လမ်းစ တွေကို ကျွန်မတို့က တွေ့နေပြီဖြစ်ပါတယ်။ အခုဆိုရင် အာဆီယံအသိုင်းအဝိုင်းတွေနဲ့ ကမ္ဘာ့နိုင်ငံ အသီးသီး၊ အဖွဲ့အစည်းအသီးသီးနဲ့ ဆက်သွယ်ပြီးတဲ့အခါကျတော့ တိုးတက်မှုလမ်းစတွေ တိုးတက်စရာတွေ ကျွန်မတို့က ကြိုးစားပြီး ဆောင်ရွက်တဲ့အခါကျတော့ တိုးတက်ကျယ်ပြန့်နေတဲ့ အခြေအနေကို ရောက်ရှိနေပြီဖြစ်ပါတယ်။ ကောင်းမွန်တဲ့ နိုင်ငံရေးအပြောင်းအလဲတွေ ၊ ကောင်းမွန်တဲ့ စီးပွားရေးအပြောင်းအလဲတွေ၊ ကောင်းမွန်တဲ့ လူမှုရေးအဖွဲ့အစည်း အပြောင်းအလဲတွေ အသီးသီးအပြောင်းအလဲ များစွာ ဖြစ်ထွန်းလျက်ရှိတာကို တွေ့သိရတဲ့အတွက် နိုင်ငံတော်နဲ့ ပြည်သူလူထုအတွက် အလွန်ပဲဝမ်းမြောက်ပီတိ ဖြစ်ရပါတယ်။ နိုင်ငံတော်ကနေပြီးတော့ ပြည်သူ့ဆန္ဒ၊ ပြည်သူ့လိုအပ်ချက် များကို ဒီလောက်များပြားကျယ်ပြန့်တဲ့အထဲက တစ်ထပ်တည်းကျအောင် ဆောင်ရွက် မပေးနိုင်ပေမယ့်လည်း အတတ်နိုင်ဆုံးဖြစ်အောင် ကြိုးစား ဖြည့်ဆည်းပေးလျက်ရှိရာ လိုအပ်ချက်များ ရှိသေးသော်လည်း တိုးတက်ပြောင်းလဲလာတဲ့ အခြေအနေများကြောင့် ကျွန်မတို့ရဲ့ ကျရာတာဝန် ပါဝင်ဆောင်ရွက်နေရခြင်းအပေါ်မှာ ဂုဏ်ယူအားတက်လျက်ရှိပါတယ်။ ဒါကတော့ ကျွန်မတို့ နိုင်ငံနဲ့ ပတ်သက်တဲ့ လက်ရှိပကတိအခြေအနေပါ။ နောက်တစ်ခုကတော့ ဖွဲ့စည်းပုံအခြေခံ ဥပဒေနဲ့ပတ်သက်လို့ ကျွန်မတို့ ဖွဲ့စည်းပုံအခြေခံဥပဒေရဲ့ နိဒါန်းမှာ အင်မတန်မွန်မြတ်တဲ့ အဆို တွေကို ဒီထဲမှာ ပြဋ္ဌာန်းပြီးသား ဖြစ်ပါတယ်။ ဖော်ပြထားပြီးသားပါ။ ပြည်ထောင်စု မပြိုကွဲရေး၊ တိုင်းရင်းသား စည်းလုံးညီညွတ်ရေး၊ အချုပ်အခြာအာဏာ တည်တံ့ခိုင်မြဲရေး၊ နိုင်ငံတော်မှာ တရားမျှတခြင်း၊ လွတ်လပ်ခြင်း၊ ညီမျှခြင်း၊ လောကပါလတရားများ စသည်ဖြင့် ပြည် ထောင်စု စိတ်ဓာတ်ကို ခိုင်မြဲစွာမွေးမြူလျက် ထာဝစဉ်စည်းလုံးညီညွတ်စွာ အတူတကွ လက်တွဲနေထိုင်ကြ ရမည်ဟု သန္နိဋ္ဌာန်ချမှတ်၍လည်းကောင်းဆိုပြီးတော့ ဒါဖွဲ့စည်းပုံအခြေခံဥပဒေကို ရေးဆွဲပြီးတော့ ပြဋ္ဌာန်းခဲ့ကြတာ ဖြစ်ပါတယ်။ အဲဒီမှာ ဖွဲ့စည်းပုံအခြေခံဥပဒေ ပုဒ်မ ၄၄၉ မှာ ဤဖွဲ့စည်းပုံ အခြေခံဥပဒေသည် နိုင်ငံတော်အတွင်းရှိ ဥပဒေအားလုံး၏ အခြေခံဥပဒေဖြစ်သည်လို့ ပြဋ္ဌာန်း ထားပါတယ်။ နောက်တစ်ခုကတော့ အခန်း (၄)၊ ပုဒ်မ ၁၉၈ ဥပဒေများရဲ့ အကျိုးသက်ရောက်မှု ဆိုသည်မှာ အဲဒီမှာလည်း ပြည်ထောင်စုလွှတ်တော်၊ တိုင်းဒေသကြီးလွှတ်တော်၊ ပြည်နယ် လွှတ်တော် ကိုယ်ပိုင်အုပ်ချုပ်ခွင့်ရ တိုင်းဦးစီးအဖွဲ့သို့ မဟုတ် ကိုယ်ပိုင်အုပ်ချုပ်ခွင့် ရ ဒေသ ဦးစီးအဖွဲ့က ပြဋ္ဌာန်းလိုက်သည့် ဥပဒေပါ ပြဋ္ဌာန်းချက်တစ်ရပ်ရပ်သည်လည်းကောင်း၊ တည်ဆဲ ဥပဒေ တစ်ရပ်ရပ်သည်လည်းကောင်း ဖွဲ့စည်းပုံ အခြေခံဥပဒေပါ ပြဋ္ဌာန်း ချက် တစ်ရပ်ရပ်နှင့် ဆန့်ကျင်နေလျှင် ဖွဲ့စည်းပုံအခြေခံဥပဒေပါအတိုင်း လိုက်နာကျင့်သုံးရမည်ဟု ပြဋ္ဌာန်းပါရှိပါတယ်။ ဒါကတော့ ဖွဲ့စည်းပုံအခြေခံဥပဒေနဲ့ ပတ်သက်တဲ့ အဓိပ္ပာယ်တ ချို့ကို ထုတ်နုတ်တင် ပြတာ ဖြစ်ပါတယ်။ နောက်တစ်ခါ ကျွန်မတို့ နိုင်ငံတော်မှာ ဆောင်ရွက်တဲ့အခါမှာ ဥပဒေပြုတဲ့အခါမှာ အင်မတန်လိုအပ်နေတဲ့ အခြေအနေအကြောင်းကြောင်း အရှည်ကို ကြည့်ပြီးတော့ ဖွဲ့စည်းထားတဲ့ အဖွဲ့အစည်းတွေရှိပါတယ်။ အဲဒီမှာ ကျွန်မတို့ အခုနဒီဥပဒေနဲ့ ပတ်သက်ပြီးတော့ နိုင်ငံတော် ဖွဲ့စည်းပုံအခြေခံဥပဒေဆိုင်ရာ ခုံရုံး (၁)ရုံးဖွဲ့ဖို့အတွက် ဒီမှာလည်း ပုဒ်မ ၄၆ ဒါ ဖွဲ့စည်းပုံအခြေခံ ဥပဒေ အခန်း (၁)၊ ပုဒ်မ ၄၆ မှာ အတိအလင်း ပြဋ္ဌာန်းပါရှိပါတယ်။ အဲဒါက တော့ ဤဖွဲ့စည်းပုခြေခံဥပဒေပါ ပြဋ္ဌာန်းချက်များ ကို အနက် အဓိပ္ပာယ်ဖွင့်ဆိုခြင်း ၊ ပြည်ထောင်စုလွှတ်တော် ၊ တိုင်းဒေသကြီးလွှတ်တော်များနဲ့ ပြည်နယ် လွှတ်တော်များက ပြဋ္ဌာန်းသည့် ဥပဒေများသည် လည်းကောင်း ၊ ပြည်ထောင်စု၊ တိုင်းဒေသကြီးများ ၊ ပြည်နယ်များနှင့် ကိုယ်ပိုင်အုပ်ချုပ်ခွင့်ရ စီရင်စုများ၏ အုပ်ချုပ်မှုဆိုင်ရာ အာဏာပိုင်များ၏ ဆောင်ရွက်ချက်များသည်လည်းကောင်း ပထမကတော့ ပြဋ္ဌာန်းတဲ့ဥပဒေများကို ပြောပြီးတော့ ဒုတိယက အာဏာပိုင်တွေရဲ့ ဆောင်ရွက်ချက်တွေပါ။ နောက် နိုင်ငံတော်ဖွဲ့စည်းပုံအခြေခံဥပဒေနှင့်ညီညွတ်မှု ရှိ/မရှိ စိစစ်ခြင်း၊ ပြည်ထောင်စုနှင့် ပြည်နယ်အကြား၊ တိုင်းဒေသကြီးအချင်းချင်း၊ ပြည်နယ်အချင်းချင်း၊ တိုင်းဒေသကြီး သို့မဟုတ် ပြည်နယ်နှင့် ကိုယ်ပိုင်အုပ်ချုပ်ခွင့်ရ စီရင်စုများအကြား ကိုယ်ပိုင်အုပ်ချုပ်ခွင့်ရစီရင်စုအချင်းချင်း ဖြစ်ပေါ်သည့် နိုင်ငံတော်ဖွဲ့စည်းပုံအခြေခံ ဥပဒေဆိုင်ရာအငြင်းပွားမှုများကို ကြားနားဆုံးဖြတ်ခြင်း ဆိုတော့ ပထမဟာဘာတော့ စိစစ်ခြင်းပါ။ နောက်တစ်ကေတော့ ပြဿနာကို ကြားနာဆုံးဖြတ်ခြင်းမှာ မတူပါဘူး။ နောက် ဤဖွဲ့စည်းပုံအခြေခံဥပဒေကအပ်နှင်းထားသည့်အခြားတာဝန်များဆောင်ရွက် ခြင်းတို့ကိုပြု နိုင်ရန် နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးတစ်ရုံးဖွဲ့စည်းရမည်လို့ ဒါက ကျွန်မတို့ ပုဒ်မ ၄၆ မှာ ပြဋ္ဌာန်းထားပါတယ်။ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးသို့ ပေးပို့ရန် ချမှတ်ခြင်းသည် လိုအပ်တဲ့အခါမှာ ဆုံးဖြတ်ချက်ချမှတ်ရမှာ ဖြစ်ပါတယ်။ အဲဒီကျတော့ ကျွန်မတို့ရဲ့ ပြီးခဲ့တဲ့ ပြည်ထောင်စုလွှတ်တော်မှာ ဆုံးဖြတ်ခဲ့တဲ့ ပြည်ထောင်စုလွှတ်တော်နာယက ကြီးရဲ့ ဆုံးဖြတ်ချက်များဟာ ဥ ပဒေကြောင်းအရ အားလုံးဟာ ဆုံးဖြတ်ပြီးတာနဲ့ တစ်ပြိုင်နက် အတည်ဖြစ်တဲ့အတွက် ကျွန်မတို့ ဒါကို ထောက်ခံပါတယ်။ နောက်တစ်ခုကတော့ နာယကကြီးရဲ့ တာဝန်ဆိုတဲ့အထဲမှာ ကျွန်မတို့ ဒါဖွဲ့စည်းပုံ အခြေခံစည်းမျဉ်းက ပေးအပ်တဲ့ နာယကကြီးရဲ့ တာဝန်တွေက ဒီမှာ ရှိပြီးသားပါ။ အခန်း (၄) ပြည်ထောင်စုလွှတ်တော် နာယက၏ လုပ်ငန်းတာဝန်ဆိုတဲ့အထဲမှာ ပုဒ်မ ၇၇(ဂ)၊ (ဃ)မှာ ဖွဲ့စည်းပုံ အခြေခံဥပဒေအရသော်လည်းကောင်း၊ ဥပဒေတစ်ရပ်ရပ်အရသော်လည်းကောင်း သတ်မှတ် ထားသည့် အခြားတာဝန်နှင့်လုပ်ပိုင်ခွင့်များကို ဆောင်ရွက်ရမည်ဆိုပြီးတော့ ဒါအင်မတန် ကျယ်ပြန့် တဲ့ဥပဒေကို ပြဋ္ဌာန်းထားတာဖြစ်ပါတယ်။ အဲဒီအခါကျတော့ လောလောဆယ် လက်ရှိ ကျွန်မတို့နိုင်ငံ ရောက်ရှိနေတဲ့ ၊ တိုး တက်နေတဲ့ အခြေအနေ၊ ပြောင်းလဲနေတဲ့ အခြေအနေ၊ ချီတက်နေတဲ့ အခြေအ နေမှာ ကျွန်မတို့ က အားလုံးပူးပေါင်းပြီးတဲ့အခါကျတော့ လက်တွဲကြ ရမယ်။ ဆောင်ရွက်ကြရမယ်။ အပြန်အလှန် ထိန်းကျောင်းကြရမယ်။ ညှိနှိုင်းကြရမယ်။ ဆွေးနွေးကြမယ်။ ပြီးတော့မှ ဆုံးဖြတ်ကြမယ်။ အဲဒီလို ဒါ နိုင်ငံတော်ဖွဲ့စည်းပုံမှာရော ကျန်တဲ့ နိုင်ငံတော် အကြီးအကဲအသီးသီးကလည်း အကုန်လုံး မိန့်ခွန်းတွေမြွက်ကြားတဲ့အခါမှာ အားလုံးပါပြီးသား ဖြစ်ပါတယ်။ အဲဒီအခါကျတော့ ကျွန်မ အခုတင်ပြသွားတဲ့ ဖွဲ့စည်း ပုံအခြေခံဥပဒေစည်းမျဉ်း တွေနှင့်အညီ ကျွန်မတို့ ပြည်ထောင်စု လွှတ်တော် နာယကကြီးရဲ့ ပြီးခဲ့တဲ့ ဆုံးဖြတ်ချက်ဟာ ဥပဒေနှင့်ညီညွတ်နေတာ ဖြစ်တဲ့ အတွက်ကြောင့်မို့လို့ ကျွန်မက လက်ရှိအဆိုကို ပြည်ထောင်စု လွှတ်တော်က အတည်ပြု သော သို့မဟုတ် အတည်ပြု သည်ဟု မှတ်ယူရမည်ဖြစ်သော ဥပဒေကြမ်း များကို နိုင်ငံသမ္မတ လက်မှတ်ရေးထိုးထုတ်ပြန်ရေးအတွက် ပေးပို့ခြင်းမပြုမီ ဥပဒေကြမ်း ပူးပေါင်းကော်မတီအား စိစစ်စေပြီး နိုင်ငံတော်ဖွဲ့စည်းပုံအခြေခံဥပဒေနှင့်ညီညွတ်ခြင်းရှိ/မရှိ။ ဒါ စိစစ်ပြီးတော့ ကျွန်မတို့ ခါတိုင်းလည်းဒီလိုပါပဲ၊ လိုအပ်တယ်ဆိုရင် လိုအပ်သလို ဒါနာယကကြီးမှာ လုပ်ပိုင်ခွင့်တွေရှိပါတယ်။ လိုအပ်တာကို ခေါ်ပြီး တော့ ညှိနှိုင်းတာဆွေးနွေးတာ အဲဒါတွေကို ဥပဒေထဲမှာ ထုတ်နုတ်ပြရရင် အများကြီးပါပဲ ။ ဒါ ဥပဒေကြမ်းပူးပေါင်းကော်မတီက စိစစ်စေပြီး နိုင်ငံတော်ဖွဲ့စည်းပုံ အခြေခံဥပဒေနှင့်ညီညွတ်ခြင်း ရှိ/မရှိ သံသယရှိသော ကိစ္စရပ်များပါဝင်ပါက ယင်းဥပဒေကြမ်းများကို စိစစ် နိုင်ရေးအတွက် နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံးသို့ ပေးပို့ရန် ဆုံးဖြတ်ကြောင်းသည် ဖွဲ့စည်းပုံ အခြေခံဥပဒေတွင် ပြဋ္ဌာန်းထားသော ဥပဒေပုဒ်မ အချက်အလက်များစွာဖြင့် ကိုက်ညီ ညီညွတ်လျက်ရှိကြောင်း တွေ့ရှိရပါသဖြင့် ဤဆုံးဖြတ်ချက် အား အတည်ပြုပြီး ဖြစ်ကြောင်း ယုံကြည်စွာဖြင့် ထောက်ခံအဆိုပြု တင်ပြအပ်ပါ သည်။ အားလုံး ကျေးဇူးတင်ပါတယ်။(ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒေါ်ခင်ဝိုင်းကြည် တင်သွင်းတဲ့အဆိုကို ဆက်လက်မဆောင်ရွက်မီ ဥက္ကဋ္ဌအနေနဲ့ အနည်းငယ်ရှင်းပြဖို့ရှိပါတယ်။ နိုဝင်ဘာလ ၁ ရက်နေ့ ည မြန်မာ့အသံနှင့် ရုပ်မြင်သံကြားတွင် (နိုဝင်ဘာလ ၂ ရက်နေ့ထုတ် နိုင်ငံပိုင်သတင်းစာများမှာဖော်ပြထားတဲ့ ပြည်သူ့လွှတ်တော် ၄၄ ရက်မြောက်အစည်းအဝေးမှာ ပြည်သူ့လွှတ်တော်အခွင့်အရေးကော်မတီ အတွင်းရေးမှူး ဒေါက်တာစိုးရင် က ပြည်သူ့လွှတ်တော် ဆိုင်ရာ နည်းဥပဒေ ၁၃၃ အရ အရေးကြီးအဆို တင်သွင်းပြီး ပြည်သူ့လွှတ်တော်က အတည်ပြု တဲ့ အဆိုနဲ့ပတ်သက်လို့ အမျိုးသားလွှတ်တော် ကိုယ်စားလှယ်တွေ စိတ်မကောင်း ခြင်းကြီးစွာဖြစ် ကြကြောင်း ဖုန်းဆက်ကြပါတယ်။ ဒီသတင်းတွေက ပြည်ပအသံလွှင့်ဌာနတွေဖြစ်တဲ့ VOA၊ RFို့မှာလည်း ချက်ချင်းပဲ ထုတ်လွှင့်သွားပါတယ်။ ဥက္ကဋ္ဌအနေနဲ့တော့ စိတ် မကောင်းမဖြစ်ပဲ နာမည်ကြီးချင်လို့ ဒီလိုဖြစ်လာတာလို့ ယူဆပါတယ်။ ရုပ်မြင်သံကြား သတင်း လာတဲ့အချိန်မှာ အသံထွက်အောင်ရယ်နေတုန်း ဖုန်းပြောမိလို့ ဥက္ကဋ္ဌရဲ့ ရယ်သံကို ကြားတဲ့သူလည်း ကြားသွား မှာပါ။ ပြည်သူ့လွှတ်တော်က အတည်ပြုတဲ့ အဆိုနဲ့ပတ်သက်ပြီး အမျိုးသားလွှတ်တော်မှာလည်း ယနေ့ပဲ အဆိုတင်ဆွေးနွေးလိုကြောင်း တင်ပြလာတဲ့အခါမှာ ပြည်ထောင်စုလွှတ်တော် နာယကရဲ့ဆောင်ရွက်ချက်နဲ့ ပတ်သက်တဲ့အဆိုဟာ အမျိုးသားလွှတ်တော် နည်းဥပဒေ ၁၃၃ အရ အရေးကြီးအဆိုအဖြစ် သတ်မှတ်ဖို့ သင့်/မသင့် စဉ်းစားရပါတယ်။ အများ ပြည်သူနဲ့သက်ဆိုင်တဲ့ လောလောဆယ် အရေးကြီးကိစ္စရပ်ဖြစ်မှသာ အရေးကြီး အဆိုဖြစ်ပါတယ်။ အဆိုနဲ့ပတ်သက်ရင် (၁၅)ရက်ကြို တင်ပြီး တင်သွင်းရမှာဖြစ်ပါတယ်။ သို့သော်လည်း ဥက္ကဋ္ဌက ခွင့်ပြု သင့်လို့ ခွင့်ပြု လို့ရှိရင် (၁၅)ရက်ဆိုတဲ့ကန့်သတ်ချက်ကို လုံးဝလျှော့ပေါ့နိုင်တဲ့ အတွက် ဒေါ်ခင်ဝိုင်းကြည် ရဲ့ အဆိုကို ဒီနေ့ ခွင့်ပြုလိုက်ခြင်း ဖြစ်ပါတယ်။ သို့သော်လည်း ပြည်သူ့လွှတ်တော်မှ ဆွေးနွေးချက် တွေကို ရုပ်မြင်သံကြားသတင်း ထုတ်လွှင့်သွားတဲ့အခါမှာ ပြည်ထောင်စုလွှတ်တော် နာယကရဲ့ ဂုဏ်သိက္ခာကို ထိပါးပြောဆိုမှုများ ပါဝင်တဲ့အတွက် ချက်ချင်းတုန့်ပြန်လိုကြောင်း တင်ပြချက်အရ ခြွင်းချက်ထားပြီအဆိုတင်သွင်းခွင့်ပြုခြင်းဖြစ်ပါတယ်။ ဒီလို ခွင့်ပြုခြင်းကိုလည်း ဒေါ်ခင်ဝိုင်းကြကို ချက်ချင်း အဆိုတင်သွင်းခွင့်ပြုခြင်းကိုလည်း အမျိုးသားလွှတ်တော်ရဲ့ အတည်ပြု/မပြု အခု ရယူ ပါမယ်။ အမျိုးသားလွှတ်တော်က အဆိုတင်သွင်းခွင့်ပြုခြင်းကို အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">အတည်ပြုတဲ့အတွက် ဆက်လက်ဆောင်ရွက်မှာ ဖြစ်ပါတယ်။ ဒီလို မလုပ်လို့ရှိရင် ဥက္ကဋ္ဌရဲ့ ဂုဏ်သိက္ခာဆိုင်ရာပါဝင်နေလို့ ယခုလို ဆောင်ရွက်ခွင့်ပြုမှာလို့ထင်မှာစိုးလို့ ဖြစ်ပါတယ်။ အဆိုတင်ရန်နှင့် ဆွေးနွေးရန် ခွင့်ပြုမှာဖြစ်ပေမယ့် အဆိုတင်တဲ့အခါမှာလည်းကောင်း ဆွေးနွေးတဲ့ အခါမှာလည်းကောင်း ဒေါသမပါဝင်စေဖို့ ၊ မှားယွင်းတယ်လို့ ယူဆတဲ့ကိစ္စကို ဥပဒေကြောင်း အရသာ ညင်သာသိမ်မွေ့စွာပြောဆိုဖို့၊ သူတစ်ပါးကို မထိပါးမိဖို့၊ ဘယ်သူတရား ပျက်ပျက် ကိုယ်တရားမပျက်ဖို့ ကြိုတင်သတိပေးလိုပါတယ်။ ပြည်သူ့လွှတ်တော်က အတည်ပြုလိုက် တဲ့ အဆိုဟာ ၂၀၁၁ ခုနှစ်၊ အောက်တိုဘာလ ၂၈ ရက်တွင် ပြည်ထောင်စုလွှတ်တော်၌ ဆုံးဖြတ်ခဲ့သော ပြည်ထောင်စုလွှတ်တော်က အတည် ပြု သော သို့မဟုတ် ပြည်ထောင်စုလွှတ်တော်က အတည်ပြု သည်ဟု မှတ်ယူရမည်ဖြစ်သော ဥပဒေကြမ်း များကို နိုင်ငံတော်သမ္မတက လက်မှတ် ရေးထိုးထုတ်ပြန်ရေးအတွက် ပေးပို့ခြင်းမပြုမီ နိုင်ငံတော်ဖွဲ့စည်းပုံအခြေခံဥပဒေနှင့် ညီညွတ်ခြင်း ရှိ/မရှိ သံသယရှိသော ကိစ္စရပ်များပါဝင်ပါက ယင်း ဥပဒေကြမ်းများကို စိစစ်နိုင်ရေးအတွက် နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးသို့ ပေးပို့ရန်ဟူသည့် ဆုံးဖြတ်ချက်ချမှတ်ခြင်းသည် နိုင်ငံတော်ဖွဲ့စည်းပုံခြေခံဥပဒေနှင့်လည်းကောင်း၊ ပြည်ထောင်စုလွှတ်တော်ဆိုင်ရာ ဥပဒေ၊ နည်း ဥပဒေများနဲ့သော်လည်းကောင်း ညီညွတ်မှုမရှိပါသဖြင့် ကန့်ကွက်ခွင့်ပြုနိုင်ပါရန်နှင့် အထက်ပါ ဆုံးဖြတ်ချက်အား ပယ်ဖျက်ပေးနိုင်ပါရန်ဆိုပြီးတော့ဖြစ်ပါတယ်။ ပြည်သူ့လွှတ်တော်ရဲ့ ဆောင်ရွက် ချက်ဟာ ပြည်ထောင်စုလွှတ်တော် နာယကရဲ့ လုပ်ငန်းတာဝန် ထမ်းဆောင်မှုအပေါ် နာယကရဲ့ မျက်ကွယ်မှာ အဆိုတင်သွင်းပြီး ချက်ချင်းဆွေးနွေး ကြတာ ဖြစ်တဲ့အတွက် ထောက်ခံဆွေးနွေးသူ ပြည်သူ့လွှတ်တော်ကိုယ်စားလှယ်(၇)ဦးရဲ့ ဆွေးနွေးချက်အပြည့်အစုံတွေကို သိရှိခွင့်မရခဲ့ပါဘူး။ သို့သော် နာယကအနေနဲ့ ဥပဒေနှင့်အညီ မိမိရဲ့ တာဝန် ထမ်းဆောင်ခြင်းသာဖြစ်ကြောင်းနှင့် နားစွန်နားဖျားကြားရတဲ့ ပြည်သူ့လွှတ်တော်မှာ ရှင်းလင်းချက်အချို့ကို ပြန်လည်ရှင်းလင်း တင်ပြ လိုပါတယ်။ ဒီလိုရှင်းပြခြင်းဟာလည်း ပြည်ထောင်စုလွှတ်တော် နာယကတာဝန်ထမ်းဆောင်သူဟာ အမျိုးသားလွှတ်တော်ဥက္ကဋ္ဌ ဖြစ်နေတဲ့အတွက် မိမိရဲ့ လွှတ်တော်ကို ဥပဒေကြောင်းအရ သိသင့် သိထိုက်သမျှ သဘောရိုးနဲ့ ပြန်လည်တင်ပြခြင်းသာဖြစ်ပြီး တုန့်ပြန်ခြင်းမဟုတ်ကြောင်းနှင့် တန်ပြန်အင်အားရရှိရေး စည်းရုံးခြင်းလုံးဝမဟုတ်ကြောင်း ပြောကြားလိုပါတယ်။ ရှင်းလင်းတင်ပြ လိုတာကတော့ အောက်ပါအတိုင်းဖြစ်ပါတယ်။ (၁) နာယက၏ တာဝန်နှင့်လုပ်ပိုင်ခွင့်များကို ပြည်ထောင်စုလွှတ်တော်ဆိုင်ရာ နည်းဥပဒေ ၈(ဃ)မှာ လွှတ်တော်လုပ်ငန်း များသည် ဖွဲ့စည်းပုံအခြေခံဥပဒေ၊ လွှတ်တော်ဆိုင်ရာ ဥပဒေ၊ ဤနည်းဥပဒေများနှင့် ကိုက်ညီမှုရှိစေရန် ကြပ်မတ်ခြင်းလို့ ပြဋ္ဌာန်းထားပါတယ်။ ပြည်သူ့ လွှတ်တော်ဆိုင်ရာ နည်းဥပဒေ ၁၇(က)မှာလည်း ဥက္ကဋ္ဌ၏ တာဝန်နှင့် လုပ်ပိုင်ခွင့်များကို ဒီအတိုင်း ပြဋ္ဌာန်းထားတာဖြစ်ပါတယ်။ ဒါ့အပြင် လွှတ်တော်ကိုယ်စားလှယ်အဖြစ် ကတိသစ္စာ ပြု စဉ့်ကလည်းကောင်း၊ လွှတ်တော်ဥက္ကဋ္ဌအဖြစ် ကတိသစ္စာပြုစဉ်ကလည်းကောင်း ဖွဲ့စည်းပုံ အခြေခံဥပဒေကို ထိန်းသိမ်းကာကွယ်စောင့်ရှောက်ပါမည်ဟု ကတိသစ္စာပြု ထားတာကိုလည်း ဦးထိပ်ထားဖို့ လိုပါတယ်။ ဒါကြောင့် နာယကဟာ လွှတ်တော်လုပ်ငန်းအားလုံးဟာဖွဲ့စည်းပုံအခြေခံဥပဒေနဲ့ ကိုက်ညီ မညီ အထူး သတိပြု ဆောင်ရွက်ရမှာဖြစ်ပါတယ်။ မေးခွန်း၊ အဆိုနဲ့ ဥပဒေကြမ်းအားလုံးကို ဖွဲ့စည်းပုံအခြေခံဥပဒေနဲ့ ကိုက်ညီမှုရှိ /မရှိ ဆုံး ဖြတ်နေရ မှာ ဖြစ်ပါတယ်။ တစ်ခါတစ်ရံ မိမိဆုံးဖြတ်နိုင်စွမ်းမရှိဘဲ ငြိတယ်/မိတယ် သံသယဝင်နေရင် နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးရဲ့ အဓိပ္ပါယ်ဖွင့်ဆိုချက်၊ ဆုံးဖြတ်ချက်နဲ့ သဘောထား တို့ကို ရယူရမှာဖြစ်ပါတယ်။ ဒါဟာ ဥပ ဒေကြမ်းတစ်ခုကို စတင်မဆွေးနွေးမီ ကစပြီး လုပ်ငန်း ပြီးဆုံးသည်အထိကာလများမှာ လုပ်ကိုင်ရမယ့် တာဝန်တစ်ရပ် ဖြစ်ပါတယ်။ ဘာကြောင့်လဲဆိုရင် ဖွဲ့စည်းပုံအခြေခံဥပဒေ ပုဒ်မ ၃၂၄ မှာ နိုင်ငံတော် ဖွဲ့စည်းပုံ အခြေခံဥပဒေဆိုင်ရာ ခုံရုံး၏ ဆုံးဖြတ်ချက်သည် အပြီးအပြတ် အတည်ဖြစ်သည်ဟု အတိအလင်းပြဋ္ဌာန်းထားလို့ ဖြစ်ပါတယ်။ ဖွဲ့စည်းပုံအခြေခံဥပဒေနဲ့ပတ်သက်တဲ့ အဓိပ္ပာယ်ဖွင့်ဆိုချက်ကို ဆုံးဖြတ်ပိုင်ခွင့်ဟာ ပြည်ထောင်စု လွှတ်တော်၊ ပြည်သူ့လွှတ်တော် နဲ့ အမျိုးသားလွှတ်တော်မှာ လုံးဝမရှိတဲ့အတွက် ဖြစ်ပါတယ်။ ဒါကြောင့် ယခုကဲ့သို့ ဆောင်ရွက်ခြင်းဟာ နာယကရဲ့ တာဝန် ကို တတ်စွမ်းသမျှ တိတိကျကျဆောင်ရွက်ခြင်းသာဖြစ်ပြီး ဒီလိုဆောင်ရွက်ခြင်းဟာ နည်းဥပဒေနဲ့အညီ ဆောင်ရွက်တာဖြစ်တဲ့ အတွက် လွှတ်တော်ရဲ့ အတည်ပြုချက် တ ကယ်ဆိုရင် လိုအပ်ခြင်းမရှိပါဘူး။ ဖွဲ့ စည်းပုံအခြေခံ ဥပဒေနဲ့ကိုက်ညီခြင်းရှိ/မရှိ သံသယရှိခဲ့သော် ဖွဲ့စည်းပုံအခြေခံဥပဒေဆိုင်ရာ ခုံရုံးရဲ့အဆုံးအဖြတ် ရယူရမယ်ဆိုတာဟာ လုပ်ငန်းစနတစ်ရပ် ဖြစ်ပါတယ်။ လုပ်ငန်းစနစ်ကို နေ၏လာနောက်သားတို့ နားလည်စေဖို့အတွက် ရည်ရွယ်ပြီး နာယက က ပြည်ထောင်စုလွှတ် တော်ရဲ့ သဘောထားကို အောက်တိုဘာလ ၂၈ ရက်နေ့က မေးမြန်းခဲ့ခြင်းသာဖြစ်ပြီး ဒီကိစ္စဟာ အဆိုတစ်ရပ်မဟုတ်ကြောင်း အများသူငှာ နားလည်နိုင်ပါတယ်။ နာယကရဲ့စကားထဲမှာ (အဆို)ဆိုတဲ့စကား လုံးဝမပါကြောင်း မှတ်တမ်းမှာ ပြန်ကြည့်နိုင်ပါတယ်။ နာယက က လွှတ်တော်ကို ပြည်ထောင်စုလွှတ်တော်က အတည်ပြုသော သို့မဟုတ် ပြည်ထောင်စုလွှတ်တော်က အတည်ပြု သည်ဟု မှတ်ယူရမည်ဟု အတည်ပြု ဥပဒေကြမ်းများကို နိုင်ငံတော်ဖွဲ့စည်းပုံအခြေခံဥပဒေပုဒ်စဝ၅၊ ပုဒ်မခွဲ(က)အရ နိုင်ငံတော်သမ္မတက လက်မှတ်ရေးထိုးထုတ် ပြန်ရေးအတွက် ပေးပို့ခြင်းမပြုမီ ဥပဒေကြမ်း ပူးပေါင်းကော်မတီကစိစစ်ရန် တာဝန်ပေးအပ်မှာ ဖြစ်ပါတယ်လို့ ပြောကြားခဲ့ပါတယ်။ ဒီလို ပြောကြားပြီးတဲ့နောက်မှာ ဖွဲ့စည်းပုံအခြေခံဥပဒေပါ ဥပဒေအကျိုးဆော်ရောက်မှု ဆိုင်ရာ ပုဒ်မ ၁၉၈(က)ကို ဖတ်ကြားပါတယ်။ ပုဒ်မ ၁၉၈ လွှတ်တော်အဆင့်ဆင့်နဲ့ ကိုယ်ပိုင် အုပ်ချုပ်ခွင့်ရစီရင်စု ဦးစီးအဖွဲ့များက ပြဋ္ဌာန်းသည့် ဥပဒေများ၏ အကျိုးသက်ရော က်မှုမှာ အောက်ပါ အတိုင်း ဖြစ်သည်- (က) ပြည်ထောင်စုလွှတ်တော် ၊ တိုင်းဒေသကြီးလွှတ်တော်၊ ပြည်နယ်လွှတ်တော်၊ ကိုယ်ပိုင် အုပ်ချုပ်ခွင့်ရ တိုင်းဦးစီးအဖွဲ့ သို့မဟုတ် ကိုယ်ပိုင် အုပ်ချုပ်ခွင့်ရ ဒေသဦးစီးအဖွဲ့က ပြဋ္ဌာန်းလိုက်တဲ့ ဥပဒေပါပြဋ္ဌာန်း ချက် တစ်ရပ်ရပ်သည်လည်းကောင်း၊ တည်ဆဲဥပဒေတစ်ရပ်ရပ်သည်လည်ကောင်း ဖွဲ့စည်းပုံအခြေခံဥဒေပါ ပြဋ္ဌာန်းချက်တစ်ရပ်ရပ်နှင့် ဆန့်ကျင်နေလျှင် ဖွဲ့စည်းပုံအခြေခံဥပဒေပါအင်း လိုက်နာကျင့်သုံးရမည်လို့ ဖတ်ပြလိုက်ပါတယ်။ ဒါကို ဖတ်ပြပြီးတဲ့အခါမှာ နာယက က အခုလို ရှင်းပြပါတယ်။ ပြည်ထောင်စုလွှတ်တော်က ဥပဒေပြဋ္ဌာန်းကြောင်း အတည်ပြုပြီးနောက် ဥပဒေအဖြစ် လက်မှတ်ရေးထိုးထုတ်ပြန်ရ န် နိုင်ငံတော် သမ္မတထံ ပေးပို့ပါက နိုင်ငံတော်သမ္မတသည် ဖွဲ့စည်းပုံအခြေခံဥပဒေခုံရုံးအား တာဝန်ပေးစိစစ် စေ၍ အခြေခံဥပဒေနဲ့ မညီညွတ်သောအချက်များ ပါဝင်နေလျှင် မှတ်ချက်ဖြင့် ပြန်လည် ပေးပို့မှာဖြစ်ကြောင်း ၊ ထိုအခါ အခြေခံဥပဒေကို ထိန်းသိမ်းစောင့်ရှောက် ရမည့် လွှတ်တော်မှာ သိက္ခာကျမည်ဖြစ်ကြောင်း၊ ထို့အပြင် ပြည်ထေ��င်စုလွှတ်တော်ကလည်း အတည်ပြု ပြဋ္ဌာန်း၊ နိုင်ငံတော်သမ္မတကလည်း လက် မှတ်ရေးထိုး ထုတ်ပြန်ပါသော်ငြားလည်း အခြေခံ ဥပဒေနှင့် မညီသော ဥပဒေပြဋ္ဌာန်းချက်သည် အထက်ပါအ ခြေခံဥပဒေပုဒ်မ ၁၉၈(က)အရ လိုက်နာရန် မလိုတဲ့ဥပဒေ ဖြစ်သွားနိုင်ကြောင်းဆိုပြီးတော့ ဒီလို ကြားညှပ်ပြီး ရှင်းပြခဲ့ပါတယ်။ ရှင်းပြပြီး နာယက က ဆက်လက်ပြောကြားတာကတော့ ဥပဒေကြမ်းပူးပေါင်းကော်မတီက စိစစ်ရာ၌ နိုင်ငံ တော်ဖွဲ့စည်းပုံ အခြေခံဥပဒေပုဒ်မ ၃၂၂၊ ပုဒ်မခွဲ(ခ)အရ နိုင်ငံတော်ဖွဲ့စည်း ပုံ အခြေခံ ဥပဒေဆိုင်ရာ ခုံရုံးသို့ ပေးပို့၍ စိစစ်ရန်လိုမှာ ဖြစ်ပါတယ်။ ဒါ ကြောင့် ပြည်ထောင်စုလွှတ်တော်က အတည်ပြု သော သို့မဟုတ် ပြည်ထောင်စုလွှတ်တော်က အတည်ပြု သည်ဟု မှတ်ယူရမည် ဖြစ်သော ဥပဒေကြမ်းများကို နိုင်ငံတော်သမ္မတ လက်မှတ် ရေးထိုးထုတ်ပြန်ရေးအတွက် ပေးပို့ခြင်းမပြုမီ နိုင်ငံတော်ဖွဲ့စည်းပုံအခြေခံဥပဒေနဲ့ ညီညွတ်ခြင်း ရှိ/မရှိ သံသယရှိသော ကိစ္စများပါဝင် ပါက ယင်းဥပဒေကြမ်းများကို စိစစ်နိုင်ရေးအတွက် နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးသို့ ပေးပို့ရန် (လွှတ်တော်က သဘောတူပါ သလား ခင်ဗျား) လို့ သုံးကြိမ်) မေးပါတယ်။ လွှတ်တော်က သဘောတူတဲ့အတွက် ပြည်ထောင်စုလွှတ်တော်က အတည်ပြု သော သို့မဟုတ် ပြည်ထောင်စုလွှတ်တော်က အတည်ပြု သည်ဟု မှတ်ယူရမည် ဖြစ်သော ဥပဒေကြမ်း များကို နိုင်ငံတော်သမ္မတက လက်မှတ်ရေးထိုး ထုတ်ပြန်ရေးအတွက် ပေးပို့ခြင်းမပြုမီ နိုင်ငံတော်ဖွဲ့စည်းပုံ အခြေခံဥပဒေ ညီညွတ်ခြင်းရှိ/မရှိသံသယရှိသော ကိစ္စများ ပါဝင်ပါက ယင်းဥပဒေကြမ်းများကို စိစစ်နိုင်ရေးအတွက် နိုင်ငံတော် ဖွဲ့စည်းပုံဆိုင်ရာခုံရုံးသို့ပေးပို့ရန် ပြည်ထောင်စုလွှတ်တော်က ဆုံးဖြတ်ကြောင်း ကြေညာပါတယ်။ ဒီလို စသည်ဖြင့် ပြောခဲ့တာဖြစ်ပါတယ်။ ဒါ မှတ်တမ်းအတိုင်းပဲ ဖြစ်ပါတယ်။ ယခုကိစ္စမှာ လွှတ်တော်ရဲ့ သဘောထားရယူရန် မလိုသော်လည်း သဘောတူပါသလားလို့ မေးခဲ့ခြင်း နဲ့ ပတ်သက်လို့ ရှင်းပြပါမယ်။ ဒီကိစ္စဟာ လုပ်ထုံးလုပ်နည်းတစ်ရပ်အဖြစ် အရှည်တည်တံ့ခဲ့ စေချင် ပါတယ်။ ပြည်ထောင်စု လွှတ်တော် နည်းဥပဒေ ၈(ပ) မှာ ဤ နည်းဥပဒေများတွင် ပြဋ္ဌာန်း ထားခြင်းမရှိသောကိစ္စများ ပေါ်ပေါက်လာလျှင်သော်လည်းကောင်း၊ ဤနည်းဥပဒေများအတိုင်းဆောင်ရွက်ရာတွင် အခက် အခဲတစ်ရပ်ရပ်နှင့် ကြုံ တွေ့ ရာတွင်သော် လည်းကောင်း ၊ ယင်း အခက်အခဲများကို ဖြေရှင်းနိုင်ရေးအတွက် လွှတ်တော်ရဲ့ အဆုံးအဖြတ်ရယူဆောင်ရွက်ခြင်း ဆိုပြီး နာယက၏ တာဝန်တစ်ရပ်အဖြစ် ပြဋ္ဌာန်းထားပါသည်။ ဒါကြောင့် နာယက တစ်ဦးတည်း သဘောနဲ့ ဆောင်ရွက်နိုင်သော်ငြားလည်း လွှတ်တော်၏ သဘောထားရယူပြီး ဆောင်ရွက်ခြင်းက မွန်မြတ်တဲ့သဘောကို ဆောင်မယ်လို့ယူဆပြီး ဆောင်ရွက်ခြင်းဖြစ်ပါတယ်။ အဆိုမဟုတ်တဲ့အတွက် တင်သွင်းသူ၊ ထောက်ခံသူ၊ ဆွေးနွေးသူနဲ့ မဲခွဲဆုံးဖြတ်ခြင်းတို့ဆိုတဲ့ ကိစ္စတွေ မလို တဲ့ကိစ္စတွေ ဖြစ်ပါတယ်။ (သဘောတူပါသလား မေးပြီးတော့ (သဘောမတူတဲ့ သူရှိပါသလား)မမေးတဲ့ အတွက် ဝေဖန်ကြောင်းလည်း ကြားရပါတယ်။ (သဘောတူပါသလား) (သုံးကြိမ်)မေးဖို့နဲ့ (သဘောမတူတဲ့သူ ရှိပါသလား)မေးဖို့ ပြဋ္ဌာန်းထားခြင်း လုံးဝမရှိပါဘူး။ ဒါဟာ ကျင့်စဉ်တစ်ရပ် အနေနဲ့ တီထွင်သုံးစွဲတာ ဖြစ်ပါတယ်။ ကျွန်တော်တို့ အမျိုးသားလွှတ်တော်မှာ ဥပဒေကြမ်းတစ် ရပ်ရပ်၊ စကားလုံးတစ်လုံးချင်း တစ်ပိုဒ်ချင်အတည်ပြု တဲ့နေရာမှာသာ အရေးကြီးတဲ့ ကိစ္စဖြစ်လို့ (သဘောမတူတဲ့သူရှိပါသလားလို့ သေချာစေသောအားဖြင့် ထည့်ပေးတာဖြစ်ပါတယ်။ အဆိုကို လက်ခံ ဆွေးနွေးရန်သင့်/မသင့် မေးတဲ့အခါမှာ (သဘောတူပါသလား) (သုံးကြိမ်)ပဲမေးပါတယ်။ အလားတူပဲခွင့်ပန်ကြားတဲ့ကိစ္စမှာလည်း(သဘောတူပါသလား) (သုံးကြိမ်)ပဲမေးတာ ဖြစ်ပါတယ်။ (သဘောမတူတဲ့သူရှိပါသလား)မမေးပါဘူး။ ဒါဟာပြဋ္ဌာန်းချက်မဟုတ်လို့ ဥပဒေနဲ့မညီဘူးလို့ပြောရင်မှားကြောင်း ပြောကြားလိုပါတယ်။ အမျိုးသား လွှတ်တော်မှာ ပညာရေးဆိုင်ရာအဆို တစ်ရပ်နဲ့ပတ်သက်ပြီး (သဘောတူပါသလား)မေးတဲ့အခါ ဦးအုန်းတင် က (မတူပါဘူး)လို့ ဖြေတဲ့ အတွက် ဆွေးနွေးခွင့်ပေးခဲ့တဲ့ သာဓကရှိခဲ့ပါတယ်။ (သဘောတူပါသလားလို့မေးရင် သဘော မတူသူကလည်း မတူကြောင်းပြောကြားခွင့်ရှိလို့ လွှတ်တော်ကိုယ်စားလှယ်တွေရဲ့ အခွင့်အရေး ဆုံးရှုံးတယ်လို့ ပြောခြင်းဟာ မိမိတို့နဲ့သက်ဆိုင်တဲ့ လွှတ်တော်ရဲ့ ကျင့်စဉ်နဲ့ပဲ သက်ဆိုင် ပါတယ်။ နောက်တစ်ချက် ပြောချင်တာကတော့ ဒီကိစ္စနဲ့ပတ်သက်ပြီး ပြည်သူ့ လွှတ်တော်က ၂၀၁၁ ခုနှစ်၊ နိုဝင်ဘာလ ၁ ရက် ရက်စွဲပါစာအမှတ်၊ ၀၁/ပသ(စည်းဝေး-၁) ၁/၂၀၁၁-၈ နဲ့ စာတစ်စောင် ပေးပို့ပြီးတော့ အသိပေးခဲ့ပါတယ်။ ကျွန်တော့်အနေနဲ့ ထင်တာက ဒီကိစ္စဟာ ပြည်ထောင်စု လွှတ်တော်နာယကရဲ့ ဆောင်ရွက်ချက်ကို မှားသည် မှန်သည် ဝေဖန်ဆွေးနွေး အဖြေရှာမှာ ဖြစ်တဲ့အတွက် ပြည်သူ့လွှတ်တော် ဥက္ကဋ္ဌက လွှ တ်တော်(၂)ရပ်ရဲ့ ကိုယ်စားလှယ်များ ပါဝင်တဲ့ ပူးပေါင်းကော်မတီ သို့မဟုတ် ကော်မရှင်ဖွဲ့ပြီး ပြင်ပနဲ့ သက်ဆိုင်ရာ ဥပဒေပညာရှင်များကို ဖိတ်ခေါ်ကြားနာလိမ့်မယ်လို့ ထင်တာဖြစ်ပါတယ်။ ခုလို ပြည်ထောင်စုလွှတ်တော်ဆိုင်ရာကိစ္စကို ပြည်သူ့လွှတ်တော်မှာ အရေးကြီးအဆိုအဖြစ် ချက်ချင်းဆွေးနွေးပြီး ဆုံးဖြတ်လိုက်မယ်လို့ မထင်ခဲ့ မိတာအမှန်ပဲဖြစ်ပါတယ်။ ယခုလို သတင်းထုတ်ပြန်လိမ့်မယ်လို့လည်း မထင်ခဲ့မိပါ။ ဒါကြောင့် ယခုလို အမျိုးသားလွှတ်တော် ကိုယ်စားလှယ်များက ဒီကိစ္စအဆိုတင် ဆွေးနွေးလိုတဲ့အခါမှာ သင့်တော် ပါ့မလားလို့ တော်တော်လေး ချိန်ဆခဲ့ပါတယ်။ သတင်းထုတ်ပြန်ထားခဲ့ခြင်းတာ မရှိဘူး ဆိုရင် ယခုလိုခွင့်ပြုမှာမဟုတ်ကြောင်းပြောကြားလိုပါတယ်။  နောက်တစ်ချက် ပြောကြားလိုကာတော့ ပြည်သူ့လွှတ်တော် ကိုယ်စားလှယ်တချို့က ပြည်ပအသံလွှင့်ဌာနတွေရဲ့ မေးမြန်းချက်တွေကို ဖြေဆိုသွားတာ ကြားရပါတယ်။ ဒီနေရာမှာပြောချင်တာက ပြည်သူ့လွှတ်တော် တစ်ရပ်တည်း ရဲ့ ဆုံးဖြတ်ချက်ဟာ မှန်လှပြီလို့ ယူလို့မရပါဘူး။ ဒါ ကြောင့်လည်း လွှတ်တော်(၂)ရပ်စနစ်ကို ကျင့်သုံးတာဖြစ်ပါတယ်။ လွှတ်တော် (၂)ရပ်လုံးပါဝင်တဲ့ ပြည်ထောင်စု လွှတ်တော်က အတည် မပြု သေးသမျှ တစ်ခြမ်းပဲ့အဖြေပဲဖြစ်ပါတယ်။ လူနဲ့အုပ်ချုပ်တဲ့စနစ်ကနေ မူနဲအုပ်ချုပ်တဲ့စနစ်ကို ပြောင်းလာပြီလို့ပြောတဲ့သူလည်း ကြားရပါတယ်။ နာယကဟာ တာဝန်ကို ဖြောင့်မတ်တည်ကြည်စွာ ထမ်းဆောင်ရာမှာ ဥပဒေ၊ နည်းဥပဒေတွေ အတတ်နိုင်ဆုံး လိုက်နာပြီး သဘောရိုးနဲ့ ဆောင်ရွက် နေကြောင်း ရှင်းပြလိုပါတယ်။ တစ်ခြမ်းပဲ့ ဆု��းဖြတ်ချက်နဲ့ နာယကအပေါ် ပုတ်ခတ်ဝေဖန်မှုများ ရှိခဲ့ရင် နာယကအနေနဲ့ ပြစ်ဒဏ်ပေးလို့ရပါတယ်။ သို့သော် မသိနားမလည်လို့ ကျူးလွန်တာဆိုရင်တော့ သဘောထား ကြီးစွာ ခွင့်လွှတ်ပါတယ်။ နောက်တစ်ချက်ကတော့ ဒီကိစ္စဟာ ပြည်ထောင်စု လွှတ်တော်မှာ အဆိုအဖြစ်တင် နိုင်ရင်လည်း ဒါဟာ နာယကရဲ့ မှန်ကန်တဲ့ ဆောင်ရွက်ချက်ကို ဟန့်တားနှောင့်ယှက်ရာကျတဲ့အဆိုဖြစ်တဲ့အတွက် နာယကအနေနဲ့ ခွင့်ပြု စရာအကြောင်းမရှိပါဘူး။ ပူးပေါင်းကော်မတီ သို့မဟုတ် ကော်မရှင်တစ်ရပ်ဖွဲ့စည်းစေပြီး သက်ဆိုင်ရာ ဥပဒေပညာရှင်များကို ဖိတ်ခေါ်ကြားနာစေမှာ ဖြစ်ပါတယ်။ ကော်မတီ သို့မဟုတ် ကော်မရှင်ရဲ့ တွေ့ရှိချက်အရ နာယကရဲ့ ဆောင်ရွက်ချက် မှားယွင်းကြောင်းဆုံးဖြတ်ရင် နာခံဖို့အသင့်ဖြစ်ကြောင်း ပြောကြား လို ပါတယ်။ နောက်တစ်ချက် ပြောချင်တာက ဥပဒေမှာ ပြဋ္ဌာန်းတာနဲ့ ထုတ်ပြန်တာ ဆိုတဲ့ ကိစ္စ ဖြစ်ပါတယ်။ ပြည်ထောင်စုလွှတ်တော်က အတည်ပြုလိုက်တဲ့ ဥပဒေကြမ်းမှာ ပြဋ္ဌာန်းလိုက်သည် ဆိုပြီး အတည် ပြု တာဖြစ်တဲ့အတွက် ပြဋ္ဌာန်းခြင်း မည်ပါတယ်။ နိုင်ငံတော်သမ္မတက လက်မှတ် ရေးထိုး ထုတ်ပြန်လိုက်သည် ဆိုတဲ့အတွက် ထုတ်ပြန်ခြင်းမည်ပါတယ်။ဒါကို ခွဲခြားသိဖို့လိုပါတယ်။ ဖွဲ့စည်းပုံအခြေဍပဒေခုံရုံးဟာ ပြဋ္ဌာန်းပြီသားဥပဒေများကိုသာ စိစစ်နိုင်တယ်ဆိုပြီး အငြင်းထွက် နေတာ တွေ့ရပါတယ်။ ပြည်ထောင်စုလွှတ် တော်က ပေးပို့တဲ့ဥပဒေကို နိုင်ငံတော်သမ္မတက ထုတ်ပြန်ခြင်းမပြုမီ ခုံရုံးကို စိစစ်စေခွင့်ရှိပါတယ်။ ဒါကြောင့် ပြည်ထောင်စုလွှတ်တော်ကလည်း မိမိတို့က အတည်ပြုပြဋ္ဌာန်းပြီးတဲ့ ဥပဒေကြမ်းကို ခုံရုံးကို ပေးပို့စိစစ်ခွင့်ရှိပါတယ်။ ဒါ့အပြင် ပထမဦးစွာတင်ပြခဲ့သလို နာယကအနေနဲ့ ဥပဒေကြမ်းရယ်လို့ စတင်ရရှိကတည်းသံသယရှိရင် ခုံရုံးကိုပေးပို့ခွင့်ရှိပါတယ်။ နောက်တစ်ချက်က ဖွဲ့စည်းပုံအခြေခံဥပဒေ ပုဒ်မ ၈၀(င) ဖွဲ့စည်းပုံ အခြေခံဥပဒေပါ ပြဋ္ဌာန်းချက်များအရ ပြည်ထောင်စုလွှတ်တော်ဆောင်ရွက်ရမည့် ကိစ္စရပ်များနှင့် စပ်လျဉ်း၍ ဆွေးနွေးခြင်း၊ ဆုံးဖြတ်ခြင်း ဆိုတဲ့ပုဒ်မဟာ ဝမ်းနည်းကြောင်း ၊ ဝမ်းသာကြောင်း၊ သဝဏ်လွှာပေးပို့ခြင်း စတဲ့ကိစ္စများနဲ့ ပိုမိုသက်ဆိုင်ပါတယ်။ နာယကရဲ့ တာဝန် နဲ့ပတ်သက်ခြင်း လုံးဝမရှိကြောင်း ရှင်းပြလိုပါတယ်။ နောက်တစ်ချက် ကတော့ ယခုလိုအခြေခံဥပဒေနဲ့ ကိုက်ညီမှု ရှိ/မရှိ သံသယရှိတဲ့ ဥပဒေကြမ်းတွေကို အခြေခံဥပဒေခုံရုံးကို ပေးပို့ခြင်းဟာ လွှတ်တော်ရဲ့ ဥပဒေပြုခွင့်အာဏာကို ခုံရုံးရဲ့ အောက်ကို သွတ်သွင်းလိုက်ခြင်း လုံးဝမဟုတ်ပါ ။ ဒီနေရာမှာ သံသယရှိတယ်ဆိုတဲ့ စကားရပ် ပါဝင်နေတာကိုလည်း သတိချပ်ဖို့လိုပါတယ်။ ဒါ့အပြင် ခုံရုံးဟာ အခြေခံဥပဒေနဲ့မညီတဲ့ အပိုဒ်တွေအတွက်သာ သဘောထားမှတ်ချက် ဆုံးဖြတ်ချက်ပေး ခွင့်ရှိပြီး ဒီဥပဒေကို ဆက်လက်ထုတ်ပြန်ခြင်း မပြုရလို့ တားမြစ်ပိုင်ခွင့် မရှိခြင်းကိုလည်း သိဖို့လိုပါတယ်။ နောက်ဆုံး ပြောချင်တာကတော့ အခြေခံဥပဒေကိုလိုက်နာပြီး ဥပဒေပြုရမယ့် ပုဂ္ဂိုလ်တွေက အခြေခံဥပဒေဆိုင်ရာခုံရုံးရဲ့ သဘောထားမှတ်ချက်ရယူရန် သိက္ခာကျတယ်လို့ မထင်ဖို့လိုပါတယ်။ ကျွန်တော်ကတော့ ငါဟာ လူသားဖြစ်တဲ့အတွက် အမှားပါနိုင်တယ်။ အခြေခံဥပဒေနဲ့ ပတ်သက် လာရင် အမှားမပါဖို့က ငါ့တာဝန်ဖြစ်တယ်လို့ ခံယူပြီး ခုံရုံးရဲ့ အကူအညီကို ရယူသွားလိုခြင်းသာ ဖြစ်ပါတယ်။ ယခု ရှင်းပြခြင်းဟာ အမျိုးသားလွှတ်တော်ကိုယ်စားလှယ်များ စိတ်မကောင်းဖြစ်တယ်။ ဆိုတာသိရလို့ ရှင်းပြခြင်းသာ ဖြစ်ကြောင်း နှင့် အခြားမည်သည့်ရည်ရွယ်ချက်မျှ မရှိကြောင်း ပြောကြားလိုပါတယ်။ အဆိုနဲ့ ပတ်သက်ပြီး ဆက်လက်ဆောင်ရွက်မှာ ဖြစ်ပါတယ်။ အဆိုကို ထောက်ခံမယ့်သူများရှိရင် ဆက်လက်ဆောင်ရွက်ပါ။</speech>
<speech><mp id="123">ဦးခင်မောခ)ဦးအောင်ကျော်ဦးရခိုင်ပြည်နယ်မဲဆန္ဒနယ်အမှတ်၃)</mp>ရန်ကုန်တိုင်း ဒေသကြီး မဲဆန္ဒနယ်အမှတ်(၁)မှ ဒေါ်ခင်ဝိုင်းကြည်ရဲ့အဆိုကို ကျွန်တော်ရခိုင်ပြည်နယ် မဲဆန္ဒနယ် အမှတ်(၃)မှ ဦးခင်မောင်မှ ထောက်ခံပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီအဆိုနဲ့ပတ်သက် ပြီးတော့ ယနေ့ပဲ ဆွေးနွေးလို တဲ့ပုဂ္ဂိုလ်များလည်း လာပြောတာ ရှိပါတယ်။ မူလစီစဉ်ထား တာ ကတော့ သောကြာနေ့မှာ ဆွေးနွေးမယ် လို့ လျာထား တာ ဖြစ်ပါတယ်။ ဒီနေ့ အမည်စာရင်း တင်သွင်းပြီးတော့ သောကြာနေ့မှာ ဆွေးနွေး ကြဖို့ ဒါသည် အရေးကြီးတဲ့အဆိုလည်း မဟုတ်လို့ အဲဒီလိုပဲ စီစဉ်ထားတာ ဖြစ်ပါတယ်။ သို့သော် ကယ်၍များ ယနေ့ပဲ ဆွေးနွေးချင်တဲ့ပုဂ္ဂိုလ်ရှိရင် ခွင့်ပြုမှာဖြစ်ပါတယ်။ တချို့လည်း သောကြာနေ့မှ ဆွေးနွေးချင်တယ်ဆိုရင် ဒါ ကို ဆက်လက် ဆောင်ရွက်ဆဲ အဆိုတစ်ရပ် အနေနဲ့ သောကြာနေ့မှာ ဆွေးနွေးမှာ ဖြစ်ပတယ်။ ဒါကို ယနေ့ပဲ ဆွေးနွေးချင်တဲ့ ပုဂ္ဂိုလ် များရှိရင် မတ်တပ်ရပ်ပါ။ (၈)ယောက် အားလုံးထိုင်ပါ။ ကျွန်တော်တော့ အကုန်လုံးနာမည်ကို မမှတ်မိဘူး။ ထိုင်ပါ။ ပြီးတော့ တစ်ယောက်ချင်းသာ ထပါ။ ဒီဘက်အစွန်က စပြီး တစ်ယောက်ချင်းထပါ။ မိုက်တောင်းပါ</speech>
<speech type="speaker">ဦးပေါ်လျှံလွင် ဆွေးနွေးနိုင်ပါပြီ</speech>
<speech><mp id="45">ဦးပေါ်လျှံလွင်၊ ချင်းပြည်နယ် မဲဆန္ဒနယ်အမှတ်၉)</mp>။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော် ဆွေးနွေးချင်တာက တော့ အခုလို သတင်း ကြားရတာ စိတ်မကောင်းတဲ့အကြောင်းပဲ ဖြစ်ပါတယ်။ ကျွန်တော် လွှတ်တော်ကို ယ်စားလှယ်များ အားလုံးကိုလည်း ကျွန်တော်တစ်ခု မေးမြန်းသိချင်တာက ပြည်ထောင်စုလွှတ်တော်မှာ ဆုံးဖြတ်တဲ့ အဆုံးအဖြတ်တစ်ခုဟာ ပြည်ထောင်စုလွှတ်တော်မှာသာလျှင် ပြန်လည်ပြီးတော့ စဉ်းစားဆွေးနွေးသင့်တယ်လို့ ကျွန်တော်ထင်တယ်။ အဲဒီလိုမဟု တ်ဘဲနဲ့ ပြည်သူ့လွှတ်တော်က တစ်ဖက်သတ်နဲ့ ချက်ချင်းဆောင်ရွက်ခြင်းမျိုးဟာ ကျွန်တော်တို့ လွှတ်တော်(၂)ရပ်လုံး ပူးပေါင်း ဆောင်ရွက်ခြင်း၊ လွှတ်တော်ရဲ့ စုစည်းသောအင်အား ရရှိခြင်းမရှိဘူးလို့ ကျွန်တော်ထင်တဲ့အတွက် ဒီဥစ္စာကို ကျွန်တော်တို့ အမျိုးသားလွှတ်တော် ကိုယ်စားလှယ်များအနေနဲ့ မဆောင်ရွက် သင့်တဲ့ ကိစ္စ တစ်ရပ်ဖြစ်တယ်လို့ ကျွန်တော် မြင်ပါကြောင်းကို ဆွေးနွေးလိုပါတယ်။ ကျေးဇူးတင်ပါတယ်။</speech>
<speech type="speaker">ဦးဇော်မြင့်ဖေ ဆွေးနွေးနိုင်ပါပြီ</speech>
<speech><mp id="101">ဦးဇော်မြင့် မန္တလေးတိုင်းဒေသကြီး မဲဆန္ဒနယ်အမှတ်(၅)</mp>ဥက္ကဋ္ဌကြီးခင်ဗျား။ ဒီကိစ္စပြောရတာဟာ နိုင်ငံတော်ရဲ့ အမြင့်ဆုံးအဖွဲ့အစည်းဖြစ်တဲ့ လွှတ်တော်မှာ ဒီလိုပြောရတာဟာ တော်တော်လေး ဝမ်းနည်းစရာ ကောင်းပါတယ်။ ကျွန်တော်တို့ တစ်တွေဟာ ဒီမိုကရေစီ လူနေမှု ဘဝကိုရဖို့အတွက် အခြေခံဥပဒေတစ်ရပ်ပေါ်ပေါက်လာဖို့ တော်တော်ကြိုးစားခဲ့ရတာ အားလုံး အသိဖြစ်ပါတယ်။ ဒီ အခြေခံဥပဒေမှာ မှီပြီးတော့ ရွေးကောက်ပွဲတွေလုပ်၊ ဒီနေ့ လွှတ်တော်တွေ ပေါ်လာတာ ဒါဟာ(၈)လကျော်လောက်ပဲ ရှိပါတယ်။ အင်္ဂလိပ်လိုပြောမယ်ဆိုရင်တော့ We are very in the early state of the democracilization gem6q8o $om 303:006$ops အင်မတန်မှ နုနယ်သေးတဲ့ အခြေအနေမျိုးဖြစ်ပါတယ်။ ဥက္ကဋ္ဌကြီးခင်ဗျား။ ဥက္ကဋ္ဌကြီး အပါအဝင် ကျွန်တော်တို့ လွှတ်တော်ကိုယ်စားလှယ်တွေဟာ ဒီမိုကရေစီအလေ့အထကို လေ့ကျင့်ဖို့ ရင်းနှီးဖို့ တစ်ယောက်နဲ့ တစ်ယောက်သည်းခံဖို့၊ စိတ်ရှည်ဖို့ ဆိုတဲ့ဟာတွေဟာ လေ့ကျင့်ဖို့ အများကြီး လိုပါတယ်။ လေ့ကျင့်ရင်းနဲ့ အလုပ်လုပ်နေကြတာ ဖြစ်ပါတယ်။ သည်းခံတရားတွေဟာ ရှေ့မှာ ထားရမှာ ဖြစ်ပါတယ်။ ဒီလိုပဲ ကျွန်တော်တို့ ခံယူပါတယ်။ ဒီလို လွှတ်တော်ကိုယ်စားလှယ်တွေ ဖြစ်လာတဲ့ အချိန်အခါမှာ ကျွန်တော်တို့ တစ်တွေဟာ နိုင်ငံသားထဲမှာ စံပြု နိုင်ငံသား မဟုတ်သော်လည်းပဲ သမ္မတကြီးကဲ့သို့ စံပြု နိုင်ငံသား မဟုတ်သော်လည်းပဲ ကျွန်တော်တို့တွေဟာ စံပြုနိုင်တဲ့ ပုဂ္ဂိုလ်တွေဖြစ်အောင် ကြိုးစားသင့်တယ်လို့ ကျွန်တော် ယူဆပါတယ်။ နောက်တစ်ချက်က ဒီနေရာမှာ ဥပဒေကြောင်းနဲ့ ပတ်သက်လို့ ဆွေးနွေး တဲ့နေရာမှာ ကျွန်တော်တို့ဟာ ပြည်သူ့ကိုယ်စားလှယ် ဖြစ်ပါတယ်။ ပြည်သူ့ကိုယ်စားလှယ် ဆိုတာဟာ ဥပဒေ ပညာရှင်မဟုတ်ကြောင်း မိမိကိုယ်ကိုမိမိ သိထားဖို့လိုပါတယ်။ ဥပဒေကြောင်းနဲ့ ပြည်သူ့ရဲ့ အကျိုးစီးပွား၊ လွှတ်တော်ရဲ့ အကျိုးစီးပွား ၊ နိုင်ငံတော်ရဲ့ အကျိုးစီးပွားကို ပေါင်းစပ် တတ်ဖို့လိုတယ်လို့ပဲ ကျွန်တော်ခံယူပါတယ်။ ဒါဟာ ကျွန်တော်တို့ ရဲ့ အဓိကပဲ ဖြစ်ပါတယ်။ ဒီပေါ်မှာ မှီပြီးတော့မှ ကျွန်တော်တို့တစ်တွေဟာ အခြေခံဥပဒေစောင့်ရှောက်မယ်။ တည်ဆဲ ဥပဒေတွေ ပေါ်မှာ ရပ်တည်မယ်ဆိုတဲ့ အသိတရားတွေ ကျွန်တော်တို့ ရလာတာဖြစ်ပါတယ်။ အဲဒီတော့ ဒီကိစ္စနဲ့ပတ်သက်လို့ ပြည်ထောင်စုလွှတ်တော်မှာ နာယကကြီး သဘောထားတောင်းလို က်တဲ့၊ ဆုံးဖြတ်ချက်တောင်းလိုက်တဲ့ကိစ္စဒီကိစ္စဟာ နာယကရဲ့ ဆောင်ရွက်ချက်သည် ဥပဒေနဲ့ ညီ/မညီ ဆိုတာဟာ ဒီအပေါ်မှာ မှီပြီးတော့ ဒါပြည်သူ့လွှတ်တော်က ဆုံးဖြတ်ချက်တစ်ခု ချလိုက်တာ ဖြစ်ပါတယ်။ စောစောတုန်းက ကျွန်တော်တို့ ချင်းပြည်နယ်က ကိုယ်စားလှယ်ပြောသွားသလို ဒါဟာ ပြည်ထောင်စုလွှတ်တော်မှာ ဆွေးနွေးထားတဲ့ကိစ္စ ဖြစ်ပါတယ်။ ပြည်ထောင်စုလွှတ်တော်မှာ ဆွေးနွေးထားတဲ့ကိစ္စတစ်ခုကို ပြည်သူ့လွှတ်တော်က ဆုံးဖြတ်ခြင်းသည်စောစောတုန်းက နာယက၊ ဥက္ကဋ္ဌကြီးပြောသလိုပဲ။ ဒါဟာ တစ်ခြမ်းပဲ့ပဲ မှန်တာ ဖြစ်ပါတယ်။ တကယ့်သဘောက ပေါက်ဖွား လာတဲ့နေရာမှာ သာပင် ကျွန်တော်တို့ တစ်တွေဟာ စိတ်ရှည် သည်းခံပြီး တော့ ရှင်းလင်းကြဖို့ လိုပါတယ်။ ဒီလိုဆိုခြင်းကြောင့် ဥက္ကဋ္ဌ၏ရှင်းလင်းချက်ကို ကျွန်တော်သည် သံသယဝင်ပြီးတော့ စောဒကတက်နေတာ မဟုတ်ပါဘူး။ ဥက္ကဋ္ဌဟာ မိမိရဲ့ လွှတ်တော်မှာ မိမိရဲ့ ဆောင်ရွက်ချက်ကို ရှင်းပြခြင်းသည် ဒီမိုကရေစီ အစဉ်အလာ ဖြစ်ပါတယ်။ ဒါဟာ ကောင်းတဲ့ အစဉ်အလာသာ ဖြစ်ပါတယ်။ သို့သော်လည်းပဲ လွှတ်တော်တစ်ခုမှာ ပြည်သူ့လွှတ်တော်ဟာ ပြည်ထောင်စု လွှတ်တော်ရဲ့ ဆုံးဖြတ်ချက်ကို မည်ကဲ့သို့ဆောင်ရွက်လိုက်သည်ဟု ဆိုလိုက်ခြင်းသည် ဥပဒေမှာ မပါပါဘူး။ ဥပဒေရှာဖတ်ပါ။ ပြည်ထောင်စုလွှတ်တော်ရဲ့ ဆုံးဖြတ်ချက်ကို လွှတ်တော် တစ်ရပ်ရပ်ကဒီလိုလုပ်နိုင်တယ်ဆိုတဲ့ ပြဋ္ဌာန်းချက်ပါပါသလား။ ကျွန်တော်မေးပါရစေ။ ဒီပြဋ္ဌာန်းချက မပါနိုင်တာဟာ ဥပဒေရဲ့ အားနည်းချက်သာလျှင် ဖြစ်ပါတယ်။ အဲဒါဟာ တစ်နည်းအားဖြင့်ပြောမယ်ဆိုရင် စောစောက ဥက္ကဋ္ဌရှင်းပြထားသလို(တစ်ခြမ်းပဲ့အမှန်ပဲ ဖြစ်နေတယ်။ တော်တော် မှားခဲ့ပြီဆိုတဲ့ အမှားတစ်ခု ပြည်ထောင်စုလွှတ်တော်ရဲ့ ဆုံးဖြတ်ချက်ကို ပြည်သူ့လွှတ်တော်မှာ ဒီလိုဆုံးဖြတ်ပြီးတော့ ကန့်ကွက်ပါကြောင်း ၊ ဒီအဆိုကို ဒီလိုလုပ်သင့်ပါကြောင်း ဆိုပြီးတော့ ဒီလို လုပ်လာတာဟာ မနေ့ညက ကျွန်တော်တို့က Television ထဲမှာ ကျွန်တော်တို့ ကြည့်လိုက်ရတယ်။ ဒီမိုကရေစီ အစဉ်အလာအရ ကောင်းသောအစဉ်အလာတွေဆိုတာက တစ်ဘက်ကယူလို့ရသလို အင်မတန်မှနုနယ်နေတဲ့ ဒီမိုကရေစီကို လေ့ကျင့်နေရတဲ့ ကာလကလေးမှာ တကယ် ဟုတ်တာ/ မဟုတ်တာကို ဘေးထား၊ လွှတ်တော် (၂)ရပ်တော့ဖြင့် ကွဲပြီဟေ့ ဆိုတာမျိုးများ ထွက်သွားပြီ လို့ဆိုရင် ဒီထဲမှာ မြတ်တဲ့သူ မရှိဘူးလို့ ကျွန်တော်ပြောပါရစေ။ နိုင်ငံရေး အမြတ်ထုတ်ချင်တဲ့သူ ဒီအထဲမှာ မပါဘူးလို့ ကျွန်တော်ပြောပါရစေ။ အမြတ်ထုတ်ချင်တဲ့သူအတွက်သာလျှံ ဤဟာသည် ကောင်းသောကိစ္စ ဖြစ်ပါလိမ့်မယ်။ ကျွန်တော်တို့အတွက်ကတော့ အင်မတန်မှ ဝမ်းနည်းစရာ ကောင်းတယ်။ အင်မတန်မှ စက်ဆုပ်ဖွယ်ရာဖြစ်တယ်ဆိုတဲ့အကြောင်းကို ကျွန်တော် လွှတ်တော်ကို တင်ပြပါရစေ ဥက္ကဋ္ဌကြီးခင်ဗျား။ ကျွန်တော်အပြောအဆိုဟာ ပြင်းထန်ပြီးတော့ စိတ်ပါလက်ပါ ပြောမိတဲ့အတွက် အကယ်၍များ စကားလုံးအသုံးအနှုန်းများ မှားသွားရင်လည်း ခွင့်လွှတ်ပါ။ ကျွန်တော်သည် တတ်နိုင်သမျှ ဤလွှတ်တော်အတွင်းမှာ ပါတီစွဲကင်းအောင် ဒေသစွဲကင်းအောင် ကျွန်တော် ကြိုးစားနေထိုင်လျက်ရှိပါတယ်။ အဲဒီနေရာမှာ ပြည်ထောင်စုလွှတ်တော်ရဲ့ ဆုံးဖြတ်ချက် တစ်ခုကို ဘယ်လွှတ်တော်က အမျိုးသားလွှတ်တော်ပဲဖြစ်စေ၊ ပြည်သူ့လွှတ်တော်ကပဲဖြစ်စေ ဘယ်လိုတိုက်မှ ရမလဲဆိုတဲ့ ဥပဒေပြဋ္ဌာန်းချက်မရှိပါဘူး။ မပါပါဘူး။ ကျွန်တော်တို့ ဖတ်ကြည့်တဲ့ အခါမှာ။ ထိုနည်းလည်းကောင်းပဲ ဥပဒေကြမ်းဆိုတာဟာ ဥပဒေကြမ်း။ ပြည်ထောင်စုလွှတ်တော်၊ အမျိုးသားလွှတ်တော်က အတည်ပြု တယ်။ ပြည်သူ့လွှတ်တော်က အတည်ပြု တယ်။ ဤလွှတ်တော် (၂)ရပ်ကအတည်ပြုပြီး သဘောတူညီစွာအတည်ပြု ထားရင် ပြည်ထောင်စုလွှတ်တော်က အတည် ပြု သော သို့တည်းမဟုတ် နှစ်ခုညှိပြီးတော့ ပြည်ထောင်စုလွှတ်တော်မှာ ဆုံးဖြတ်ရင် ပြည်ထောင်စု လွှတ်တော်မှာ အတည်ပြု တဲ့ ဥပဒေကြမ်း ။ အဲဒီဥပဒေကြမ်းဟာ(Bil) လို့ခေါ်တယ်။ အင်္ဂလိပ်လို Bill လို့ခေါ်ပါတယ်။ ဒီ Bill ဟာ ပြဋ္ဌာန်းပြီးပါပြီ။ ဥပဒေသဘောအတွက် အသက်ဝင်ဖို့အတွက် ဖူးဆိုပြီး မှုတ်လိုက်ဖို့အတွက်က သမ္မတရဲ့ လက်ထဲမှာ ရှိပါတယ်။ သမ္မတ လက်မှတ်ထိုးဖို့ပါ။ သမ္မတ လက်မှတ်ထိုးသည်ဖြစ်စေ၊ မထိုးသည်ဖြစ်စေ (၁၄)ရက်ရှိရင် ဒီဥပသည် အလိုအလျောက် ဥပဒေအဖြစ် အာဏာသက်ရောက်သွားပါတယ်။ အဲဒါကြောင့်မို့လို့ ကျွန်တော်တို့ လွှတ်တော် ကိုယ်စားလှယ်တွေဟာ ဥပဒေနဲ့ပတ်သက်ရင် ကျွန်တော်တို့ဟာ ဥပဒေပညာရှင်တွေ မဟုတ်ဘူး။ သို့သော်လည်းပဲ ဥပဒေရဲ့ အနှစ်ကို ကျွန်တော်တို့ နားလည်ရမယ်။ ဥပဒေရဲ့ အနှစ်နောက် ကို ကျွန်တော်တို့ လိုက်နိုင် ရမယ်။ အခြေခံ ဥပဒေရဲ့ ဝိညာဉ်နောက်ကို လိုက်နိုင် ရမယ်။ ဥပဒေရဲ့ ဝိညာဉ်နောက်ကို လိုက်နိုင်ရမယ်။ ဒီထဲမှာ လွှတ်တော်ကိုယ်စားလှယ်များထဲမှာလည်း ရှေ့နေတွေ ol closufu feq.$op:0°cy om:cö:cFocos Letter of the Law, Letter of the Constitution ဒါကို လိုက်ပါတယ်။ ဝိညာ ၌ရဲ့ နောက်ကို ဘယ်တော့မှ မလိုက်ပါဘူး။ ဒါက Chamber ပါ။ Chamber ဟာ သူတို့ဘဝရပ်တည်ချက် ဖြစ်ပါတယ်။ ကျွန်တော်တို့ဘဝ မောင်းနှင်ရမှာ ဖြစ်ပါတယ်။ အဲဒီတော့ ဥပဒေကြမ်းတစ်ခုကို သံသယရှိလို့ ဒီလိုဒီလို ဖြစ်တယ်လို့ ဆိုရင် နာယကတစ်ယောက်အနေနဲ့ ဆုံးဖြတ်ပိုင်ခွင့်ရှိတယ်ဆို တာကို ကျွန်တော်တို့က ဝိညာ ၌ သဘောအရ နားလည်တယ်။ ပြဋ္ဌာန်းချက်အရ ကျွန်တော်တို့ မရှိဘူး။ ပြဋ္ဌာန်းချက်အရ မရှိဘူး လို့ပဲ ဒီလိုသဘောပေါက်ပါတယ်။ ဒါဟာ ကျွန်တော်တို့ လွှတ်တော်ကိုယ် စားလှယ်တွေ ဖြည့်ဆည်း ယူရမယ့် သဘော ထား ဖြစ်ပါတယ်။ သို့သော်လည်းပဲ စလောင်း ကြီး(၂)ချပ်တီးရင် ကျားကြီးကိုက်သဟေ့ဆိုတဲ့ဟာ နိုင်ငံရေးအမြတ် ထုတ်ချင်သူများရဲ့ လက်ထဲကိုရောက်သွားပါ လိမ့်မယ်။ သတိထားဖို့လိုလိမ့်မယ်လို့ ကျွန်တော်ထင်ပါတယ်။ စလောင်းကြီး (၂)ချပ် မတီးချင် ပါဘူး။ တစ်ဖက် လွှတ်တော်က နာယကရဲ့ ဂုဏ်ကို သို့တည်းမဟုတ် ပြည်ထောင်စုလွှတ်တော်ရဲ့ ဂုဏ်သိက္ခာကို အနည်း နဲ့အများ ထိခိုက်စေနိုင်သော ဆောင်ရွက်ချက်များ ဖြစ်သွားရင်လည်း ညီအစ်ကို နောင်တော်တွေ လွှတ်တော်နှစ်ရပ်သည် Some Status လုပ်ပိုင်ခွင့် အတူတူရှိတဲ့ နောင်တော်ညီတော်တွေ ဖြစ်တဲ့အတွက် ဖေးမပြီးတော့ ဆွဲယူဖို့ပဲ ရှိပါတယ်။ သူရဲ့ဆုံးဖြတ်ချက် မှားလို့ ကိုယ့်ဘက်ကလည်းပဲ မင်းရဲ့ ဆုံးဖြတ်ချက်မှားတယ်ကွ ဒီလိုရှိတယ်ကွ ဆိုပြီးတော့ တုန့်ပြန် လိုက်ခဲ့လို့ရှိရင် ကျွန်တော်တို့ စံပြုနိုင်ငံသား၊ စံပြနိုင်ငံသား လုပ်မယ့်သူတွေ ဦးစီးဦးဆောင် လုပ်မယ့်သူတွေဟာ ဘယ်လိုများဖြစ်သွားမလဲ ဒါတွေလည်း စဉ်းစားဖို့လိုပါတယ်။ အဲ ဒီတော့ ကျွန်တော်တို့တစ်တွေဟာ ဦးတည်ချက်ကဘာလဲ ။ Intention အရေးကြီးပါတယ်။ Intention ဟာ ကျွန်တော်တို့တစ်တွေဟာ နာယကကြီးကို ကျွန်တော်တို့ အမျိုးသားလွှတ်တော်ဥက္ကဋ္ဌကြီးကို ကာဖို့အတွက်မလိုသလို၊ မြှောက်ပေးဖို့လည်း မလိုပါဘူး။ ကျွန်တော်တို့ အမျိုးသားလွှတ်တော်ရဲ့ သိက္ခာကြီးကို အတင်းတင်နေဖို့ မလိုသလို၊ ကျွန်တော်တို့ ဆွဲချဖို့ ၊ ဆွဲချခံတာလည်း ကျွန်တော်တို့ မလိုပါဘူး။ အဲဒီတော့ အမျိုးသားလွှတ်တော်ဟာ အမျိုးသားလွှတ်တော်အပေါ်မှာပဲ ရပ်တည် ပါမယ်။ ပြည်သူ့လွှတ်တော်ဟာ ပြည်သူ့လွှတ်တော်ရဲ့ လမ်းကြောင်းပေါ်မှာပဲ ရပ်တည်ပါ။ သူက ခုလို ဆုံးဖြတ်ချက်ချတယ်ဆိုတာလည်း လူသိရှင်ကြား ကမ္ဘာက သိ ဒီလို လုပ်သွားတဲ့ဟာလည်း တစ်နည်းအားဖြင့် သူ့ရဲ့စိတ်ဟာ အဲဒီကာလလေးမှာ စိတ်ဆန္ဒပြင်းသွားတယ်ဆိုတဲ့ အနေအထား လည်း ဖြစ်နိုင်ပါတယ်။ အဲဒါကြောင့်မို့လို့ ကျွန်တော်တို့တွေဟာ စိတ်ရှည်သည်းခံဖို့ လိုပါတယ်။ အမှားအမှန် စကားလုံးနောက်ကိုလည်း မလိုက်ပဲနဲ့ တကယ်ဘာဖြစ်သင့်သလဲ ။ ဥပဒေရဲ့ အားနည်းချက်တွေကတော့ ရှိနေပြီ။ လို့ရှိရင် ကျွန်တော်တို့ စိုး ရိမ်ပါတယ်။ တကယ်ဒီနေရာမှာ ဥက္ကဋ္ဌကြီးခင်ဗျား ။ ကျွန်တော်ကို ခွင့်လွှတ်ပါ။ ဘုန်းကြီး၊ ဆရာတော်တွေကို ဒါယကာတွြှောက်ပေးလို့ ဆရာတော်ချင်း အပြေးပြိုင်ရသလို လွှတ်တော်ဥက္ကဋ္ဌ (၂)ယောက် အပြေးပြိုင်ရ တဲ့ ဘဝမျိုး ကိုလည်း ကျွန်တော်တို့ မကြည့်ရဲပါဘူးခင်ဗျား။ဘာလို့လည်းဆိုတော့ ရဲဘော်ရဲဘက် တွေချည်းပဲ ဖြစ်ပါတယ်။ လွှတ်တော် ကိုယ်စားလှယ်တွေကလည်း ဟို ဘက် လွှတ်တော် ကိုယ်စားလှယ် ဒီဘက် လွှတ်တော်ကိုယ်စားလှယ်၊ ဆိုပေမယ့်လို့ လွှတ်တော်ကိုယ်စားလှယ် ချင်း အတူတူပါပဲ။ ပြည်သူ့လွှတ်တော် ကိုယ်စားလှယ်က မွန်မြတ်တာ မဟုတ်ပါဘူး။ အမျိုးသား လွှတ်တော်ကိုယ်စားလှယ်ချည်းပဲ မွန်မြတ်နေတာ မဟုတ်ပါဘူး။ တိုင်းကျိုးပြည်ကျိုးကို ဘယ်သူက သယ်ပိုးနိုင်တယ်ဆိုတဲ့ Criterion အသီးသီးရဲ့ အပေါ် မှာ၊ ကိုယ့်သိက္ခာအပေါ်မှာ ကိုယ့်ကိုယ်ကျင့်တရားအပေါ်မှာပဲတည်ပါတယ်။ ကိုယ့်ကျင့်တရား ပျက်ပြားလို့ အယူအဆမှားလို့ တိုင်းပြည် ကမောက်ကမ ဖြစ်ခဲ့ရတာတွေ များစွာ ကြုံခဲ့ရပြီး ကျွန်တော်တို့ ဖြစ်ပါတယ်။ ဒါဟာ ဒီမိုကရေစီရဲ့ မုခ်ဦးကိုအကျော်မှာ ကျွန်တော်တို့ စပြီးတော့ ခလုတ်တိုက်တဲ့ သဘောမျိုးဖြစ်တဲ့ အတွက် အမြန်ဆုံးဖေးမပြီးတော့ စောင့်ရှောက်ပြီးတော့ ၊ တင်ပြီးတော့ ကာ အချင်းချင်း ရဲဘော်ရဲဘက်စိတ်နဲ့ ဥက္ကဋ္ဌကြီးကိုလည်း ကျွန်တော်တို့ နားလည်ပါတယ်။ စာနာပါတယ်။ ထိုနည်းလည်းကောင်းပဲ ပြည် သူ့လွှတ်တော်က ခုလို ဆုံးဖြတ်ချက် ချတဲ့ အပေါ်မှာလည်းပဲ ဥပဒေကြောင်းအရ လွဲမှားပါတယ်လို့ ကျွန်တော်တို့ မပြောနိုင်သည့်တိုင်အောင် ခိုင်ခိုင်မာမာ မပြောနိုင် သည့်တိုင်အောင် ရဲဘော်ရဲဘက်အနေနဲ့ ကျွန်တော်တို့ သူတို့ကို နားလည်ပေးလိုက်လို့ ရှိရင်လည်းပဲ ကျွန်တော်တို့က ကျော်ဖြတ်နိုင်ပါမယ်။ အဲဒီလိုမှ မဟုတ်ရင်တော့ ကျွန်တော်တို့ မမျှော်မှန်းနိုင်တဲ့ ကျွန်တော်တို့ မလိုချင်တဲ့ ကျွန်တော်တို့ မမျှော်မှန်း ထားတဲ့ Constitutional crisis အခြေခံဥပဒေ အကျပ်အတည်း ကြုံ ပါလိမ့်မည်ဆိုကြောင်း လွှတ်တော်ကိုယ်စားလှယ်များ ကိုဥက္ကဋ္ဌကြီးမှ တစ်ဆင့်ကျွန်တော် ရိုသေစွာအကြံပြု ဆွေးနွေးလိုပါတယ်ခင်ဗျား။ (ဩဘာသံများ)</speech>
<speech type="speaker">ဦးလှဆွေ ဆွေးနွေးနိုင်ပါပြီ</speech>
<speech><mp id="96">ဦးလှဆွေ၊ မကွေးတိုင်းဒေသကြီးမဲဆန္ဒနယ်အမှတ် (၁၂)</mp>လေးစားအပ် ပါသော ဥက္ကဋ္ဌကြီးခင်ဗျား ကျွန်တော်တို့ ဒေါ်ခင်ဝိုင်းကြည် တင်ပြသွားတဲ့ အထဲမှာပါတဲ့ အခြေခံမူ အပိုဒ် ၄၆ ထဲမှာ ကျွန်တော်တို့ အငြင်းပွားဖွယ်ရာ ကိစ္စဖြစ်ရင် ခုံရုံးဖွဲ့ပြီးတော့ ဒါတင်ပြ ရမည်ဆိုတာ အတိအကျ ဖော်ပြထားတာ ဖြစ်ပါတယ်။ အဲဒီတော့ခုကိစ္စက ပြည်သူ့လွှတ်တော်နဲ့ အမျိုးသားလွှတ်တော်က နှစ်ခုပေါင်းပြီးတော့ မှ ပြည်သူ့လွှတ်တော်က တစ်မျိုးတင်တယ်။ အမျိုးသားလွှတ်တော်က ဒါ မပါသင့်ဘူး။ ဒါ ပါသင့်တယ်။ အဲဒါတွေဟာ အငြင်းပွားဖွယ်ရာ ဖြစ်တဲ့အတွက်ကြောင့် ဒါကို အခြေခံ ဥပဒေခုံရုံးကို ပေးပို့ရန်လိုတယ်ဆိုတာ ပုဒ်မ ၄၆ အရ အတိအလင်း ဖော်ပြပြီး ဖြစ်တဲ့အတွက် ဒီပုဒ်မ ၄၆ ကိုများ ပြည်သူ့လွှတ်တော် အဖွဲ့တွေက သတိမမူမိတာလားလို့ ကျွန်တော့် အနေနဲ့ ထင်မိပါတယ်။ ဒီ အခြေခံဥပဒေခုံရုံးကို ပေးပို့တာဟာ ကျွန်တော်တို့ဟာ ပြည်ထောင်စု လွှတ်တော်က မြင့်တာလား။ အခြေခံဥပဒေခုံရုံးက မြင့်တာလား။ ဒီလို မြင့်တာ၊ မမြင့်တာတွေကို ကျွန်တော် Protocol တွေ သွားရှင်းနေဖို့မလိုဘူး။ကျွန်တော်တို့ ပြဋ္ဌာန်းထားတဲ့အတိုင်း ဆောင်ရွက်ရမှာ ဖြစ်တယ်။ ဘာဖြစ်လို့တုန်းဆိုတော့ မြန်မာပြည်မှာ အကြီးဆုံးက နိုင်ငံတော်သမ္မတဖြစ်တယ်။ ဒါပေမယ့် နိုင်ငံတော်သမ္မတဟာ ဥပဒေ ကို သူ ပြဋ္ဌာန်းလို့ မရဘူး။ ဥပဒေက ကျွန်တော်တို့က ပြဋ္ဌာန်းရတာ ။ ကျွန်တော်တို့ ပြဋ္ဌာန်းတဲ့ ဥပဒေ အတိုင်း သမ္မတကြီးက အုပ်ချုပ်မယ်။ သမ္မတ က အကြီးဆုံး ဆိုတောင်မှ ကျွန်တော်တို့ ပြဌာန်းတဲ့ ဥပဒေအတိုင်း အုပ်ချုပ်တာကို နမူနာအဖြစ် မြင်လို့ရတယ်။ အခြေခံဥပဒေခုံရုံးဆိုတာ သူက Professional ဖြစ်တယ်။ ကျွန်တော်တို့ လွှတ်တော်ကိုယ်စားလှယ်ဆိုတာက ဘွဲ့၊ ဒီဂရီအမျိုးမျိုး ရထားတယ်။ အတတ်ပညာ အမျိုးမျိုး တတ်ကြတယ်။ ကျွန်တော်တို့ အဆုံးစွန် ဆုံးပြောရရင် ကျွန်တော်တို့ရဲ့ ဥပဒေကြမ်းကော်မတီ ဆိုတာတောင်မှ အဲဒီထဲမှာ အကုန်လုံးက LLB တွေ၊ HGP တွေ၊ RL တွေ ပါချင်မှပါမယ်။ အဲ ဒီတော့ ကျွန်တော်တို့ တစ်ခုခုပြဋ္ဌာန်းလိုက်တဲ့ ပြဋ္ဌာန်းဖို့ရာ တင်ပြလိုက်တဲ့ အကြောင်း ရပ်သည် အခြေခံဥပဒေနှင့်ညီ မညီ ဆိုတာကို Professional ဖြစ်တဲ့ သေသေချာချာဖွဲ့စည်းထားတာ အခြေခံဥပဒေခုံရုံးဆိုတာ ဘာလုပ်ဖို့လဲ ။ ဒါတွေကို ဖြေရှင်းဖို့ ဖွဲ့စည်းထားတာ။ သူတို့ကို လစာပေးပြီး ဖွဲ့စည်း ထားတာ ကျွန်တော်တို့က ဘာသုံးမှာ လဲ။ ဒါ တွေကို အငြင်းပွားဖွယ်ရာ ဖြစ်ရင် တာဝန်ကို ပေးဖို့ရာအတွက် ဖွဲ့စည်းထားတဲ့ဟာကို ပုဒ်မ ၄၆ မှာလည်း ပြဋ္ဌာန်းထားတဲ့အတွက်ကြောင့် အမျိုးသားလွှတ်တော် နာယကကြီး တစ်နည်းအားဖြင့်ပြည်ထောင်စုလွှတ်တော် နာယကကြီး၊ အမျိုးသားလွှတ်တော် ဥက္ကဋ္ဌကြီး ဆောင်ရွက်ခဲ့တဲ့ ကိစ္စရပ် များသည် ဥပဒေနဲ့ကိုက်ညီခြင်းရှိတဲ့အတွက်ကြောင့် ဒေါ်ခင်ဝိုင်းကြည့် အဆိုကို ထောက်ခံကြောင်း တင်ပြအပ်ပါတယ် ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဦးခင်မောင်ရီ ဆွေးနွေးနိုင်ပါပြီ</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် ညီအစ်ကိုမောင်နှမ လွှတ်တော်ကိုယ်စားလှယ်များအားလုံးကို မင်္ဂလာပါလို့နှုတ်ဆက်ပါတယ်။ ကျွန်တော်လည်း ဒီကိစ္စ ၁ ရက်နေ့မှာပဲ ကျွန်တော့် စိတ်ထဲမှာ သံသယလေးတစ်ခု ရှိတဲ့အတွက်ကြောင့် ကျွန်တော်ရဲ့ အစ်ကိုအကြီးလိုနေ တဲ့ နောင်တော်ကြီး ဖြစ်တဲ့ ဦးဇော်မြင့်ဖေ ကို ကျွန်တော် တိုင်တည်မိပါတယ်။ ကျွန်တော်တို့ ဒီဥပဒေကြမ်း ကော်မတီက ဦးမြင့်ထွန်းနဲ့ ဦးစိုးမြင့် အနားမှာရှိပါတယ်။ ဒါတော့ တစ်ခုခုတော့လာမယ်လို့ စိတ်ထဲမှာထင်တယ်ဆိုတာ ကြို တင်ကြားတဲ့အတွက်ကြောင့် ဒီလိုပဲ ကျွန်တော်ဆွေးနွေး မိပါတယ်။ ဒီမှာတစ်ခုပြောချင်တာကကျွန်တော်တို့ ဒီလွှတ်တော်(၂)ရပ်လုံးမှာ ပါလာတဲ့ လွှတ်တော် ကိုယ်စားလှယ်များအားလုံးသည် ပါတီ စုံဒီမိုကရေစီခေတ် ဥပဒေနဲ့အညီ ပြဋ္ဌာန်းချက်များနှင့် အညီ ပါတီများကိုကိုယ်စားပြု ရွေးကောက်ပွဲဝင်ခဲ့တာ မှန်ပါတယ်။ ပါတီစုံဒီမိုကရေစီဟာ Party Politic ဖြစ်တာမှန်ပါတယ်။ (ဥက္ကဋ္ဌကြီးခင်ဗျား။ ကျွန်တော့်ကို အင်္ဂလိပ်လို ပြောခွင့်ပြုပါ ခင်ဗျား။) ဒီလွှတ်တော်ကြီးထဲ ရောက်ပြီးတဲ့အချိန်ကစပြီး ကျွန်တော်တို့တွေ ပါတီစွဲမထားပဲနဲ့ တိုင်းပြည် အတွက် စဉ်းစားနေကြတာ တိုင်းပြည်ကောင်းဖို့အတွက်ပဲ ကိုယ့်အမြင်၊ သူ့အမြင် မတူပေ မယ့်လည်း၊ ချဉ်းကပ်ပုံ မတူပေမယ့်လည်း အန္တိမရည်မှန်းချက် ပြည်သူနဲ့နိုင်ငံတော် ကောင်းစား ဖို့ဆိုတဲ့ ရည်မှန်းချက် တစ်ခုတည်းနဲ့ လုပ်တာဖြစ်တဲ့အတွက်ကြောင့် တစ်လှေတည်းစီး တစ်ခရီး တည်း သွား ဖြစ်ကြတယ်။ ကျွန်တော် ဒါကို ခံယူပါတယ်။ ဒီထဲရောက်သွားရင် Politician လို့ခေါ်တဲ့ နိုင်ငံရေးသမားဆိုတာထက် State Man ဆိုတဲ့ တိုင်းပြု ၊ ပြည်ပြု ပုဂ္ဂိုလ်အနေနဲ့ ရပ်တည်ဖို့ပိုပြီးလိုပါကြောင်း ကျွန်တော်နံပါတ် (၁)ကလေး တင်ပြချင်ပါတယ်။ ဒါဟာ(၁) အချက်ပါ။ (၂)အချက်က ဆုံးဖြတ်သွားတဲ့ မနေ့က ပြည်သူ့လွှတ်တော်က ဆုံးဖြတ် တယ်ဆိုတာ ညကသတင်း လာမှ တော်တော်လေး တုန်တုန်လှုပ်လှုပ်ပဲ ကြားလိုက်ပါတယ်။ အရေးကြီးအဆိုဆိုတာ ဘာများလည်းလို့ ကျွန်တော်အသံချဲ့ပြီး နား ထောင်မိပါတယ်။ အဲဒီတော့ အဲထဲမှာပါသွားတာကတော့ အဓိကအနှစ်ကတော့ ပြည်ထောင်စုလွှတ်တော်က ဆုံးဖြတ်ပြီးသားကို အခြေခံဥပဒေဆိုင်ရာ အယူခံရုံး (Tribund) တင်တာကို ပြည်ထောင်စုလွှတ်တော်ရဲ့ သိက္ခာကျတယ်။ တစ်နည်းအားဖြင့် Tribundl ရဲ့အောက်ကို လွှတ်တော်က ရောက်သွားတယ်ဆိုတဲ့ ခံယူချက် မျိုးနဲ့ ဆွေးနွေးကြတယ်လို့ ကျွန်တော်ထင်ပါတယ်။ တစ်ဖက်က စဉ်းစားရမှာတော့ ဒါဖြင့်ရင် ပြည်ထောင်စုလွှတ်တော်က ဆုံးဖြတ်ပြီးသားကိုရော လွှတ်တော်တစ်ရပ်ရပ်က ခုလို ပြန်ပြီးတော့ တန်ပြန်ဆုံးဖြတ်တာ သို့မဟုတ် ဆန့်ကျင်ဘက်ဆုံးဖြတ်တာ မှန်ပါသလားဆိုတာ စဉ်းစားဖို့လိုပါတယ်။ ဒါ Discreetion ပါပဲ။ ဆင်ခြင်တုံတရားပါပဲ၊ ကိုယ်က Tribunal ရဲ့ အောက်ကို ရောက်မှာစိုးတဲ့ အနေနဲ့ သိက္ခာကျတယ်လို့ထင်ရင် လွှတ်တော်တစ်ရပ်ကရော ပြည်ထောင်စုလွှတ်တော်ရဲ့ ဆုံးဖြတ် ချက်ကို ဒီလိုကန့်ကွက်တာ(ဘာညာဟာ) ဟိုတုန်းကမကန့်ကွက်ဘဲနဲ့၊ ပြည်ထောစုလွှတ်တော်ထဲမှာ မကန့်ကွက်ပဲနဲ့ ဆုံးဖြတ်တာရော မှန်သလား ဆိုတာလေးဆိုတာတော့ စဉ်းစားရမယ့်သဘောလို့ ကျွန်တော်ထင်ပါတယ်။ ဒါ တစ်ချက်ပါ။ နောက်တစ်ခုက အဓိကကတော့ ဘယ်ဥဒေနှင့် ဘယ်လိုပဲ ဖွင့်ဆိုဖွင့်ဆို နောက်ဆုံးကျရင် ဥပဒေရဲ့ လွှမ်းမိုးခြင်းရဲ့ အဓိပ္ပာယ်သတ်မှတ်ချက်အရ ပြည်ထောင်စုရဲ့ ဖွဲ့စည်းပုံ အခြေခံဥပဒေဟာ ဥပဒေအားလုံးရဲ့ မိခင်ဖြစ်ပါတယ်။ တစ်ခုခုနဲ့ ကွဲလွဲရင် အခြေခံ ဥပဒေကိုသာ လိုက်နာရမယ်ဆိုတာပြဋ္ဌာန်းချကာလည်း ရှိပြီးသားဖြစ်ပါတယ်။ ဒီနိုင်ငံတကာကမ္ဘာ့စံ ဖြစ်ပါတယ်၊ ဒါဖြစ်ရင် ကျွန်တော်တို့ ဘာကို ပဲ ကိုးကားရမလဲဆိုတော့ ဥက္ကဋ္ဌ အမိန့်ရှိသလိုပဲ ။ ကျွန်တော်တို့ရဲ့ Bibble သမ္မာကျမ်းစာပဲ။ ဒါကျွန်တော်တို့ရဲ့ လက်စွဲပဲ။ ဒါကိုပဲ ကျွန်တော်တို့ ကိုင် ထားစရာ ဖြစ်ပါတယ်။ ဒီအထဲက ပြဋ္ဌာန်းချက်များကို မသွေမဖီလိုက်နာမှ အခြေခံဥပဒေကို စောင့်ရှောက်ပါမယ်ဆိုတဲ့ ကတိသစ္စာနဲ့လည်း ကျွန်တော်တို့ ညီမှာဖြစ်ပါတယ်။ ကျွန်တော်တို့လည်း အဲဒါကို ဖောက်ခွင့်မရှိပါဘူး။ သမ္မတလည်း ဖောက်ခွင့်မရှိပါဘူး။ မည်သူမဆို ဒါပဲလိုက်နာရမှာ ဖြစ်တဲ့အတွက်ကြောင့် ကျွန်တော်ဒါကိုကိုးကားပြီးတော့ တင်ပြမှာဖြစ်ပါတယ်။ ပထမဆုံးချက်ကတော့ အဲဒီ အခြေခံဥပဒေဆိုင်ရာ အယူခံခုံရုံး Tribund ဖွဲ့တဲ့ ပုဒ်မ ၄၆။ ဥက္ကဋ္ဌကြီးလည်း အမိန့်ရှိ သွားပြီး ဖြစ်ပါတယ်။ စောစော က တစ်ယောက်ကလည်း ကိုးကားသွားပြီး ဖြစ်ပါတယ်။ အဲဒီမှာ အတိအလင်းပါနေတာ ရှိပါတယ်။ ဒါက လုပ်ခွင့်ရှိ/မရှိ ဆိုတာကို ပြောစရာအကြောင်း မရှိပါဘူး။ ပြည်ထောင်စုလွှတ်တော်တိုင်းဒေသကြီးလွှတ်တော်များနှင့်ပြည်နယ်လွှတ်တော်များကပြဋ္ဌာန်းသည့် ဥပဒေများသည်လည်းကောင်းလို့ ပါတယ်။ ပြည်ထောင်စုလွှတ်တော် ပါပါတယ်။ အဲဒီ ဥပဒေဟာညီ /မညီ စစ်ရသ ခွင့်ရှိပါတယ်။ အဲဒါကျွန်တော် ဒီကြားထဲက အပိုဒ်တွေကျော်ပြီး ပြောလိုက်မယ်ဆိုလို့ရှိရင် အခြေခံဥပဒေနဲ့ ညီ မညီ ဆိုတဲ့ကိစ္စကို ကြားနာဆုံးဖြတ်ရန် ဆုံးဖြတ်ခွင့်) ဒါကို ဖွဲ့ထားခြင်းဖြစ်ပါတယ်။ ဒါဖွဲ့စည်းပုံမှာ နံပါတ်(၁)က ဒါကို ရည်ရွယ်ပြီး ဖွဲ့ထားတာဖြစ်ပါတယ်။ အဲဒီ အပြင် Tribund ရဲ့ တရားဝင် သတ်မှတ်ထားတဲ့ အခြေခံဥပဒေရဲ့ ပုဒ်မ ၃၂၂၊ ၃၂၃၊ ၃၂၅၊ ၃၂၆ စတဲ့ပုဒ်မတွေ ပြန်ကြည့် ရင်လည်း လုပ်ပိုင်ခွင့်တွေ အတိအလင်း ပြဋ္ဌာန်းထားပါတယ်။ Tribund ဟာ ဘာနဲ့တူသလဲ ဆိုတဲ့အခါကျတော့ ဒိုင်လူကြီးနဲ့ သွားတူတာ တွေ့ရပါတယ်။ ကျွန်တော်တို့ အာဏာ(၃)ရပ်ဟာ အချင်းချင်းအပြန်အလှန် ထိန်းကျောင်းတယ်ဆိုတာ ရှိသလို Tribund သည် ဥပဒေပြုတဲ့ အဖွဲ့အစည်းရဲ့ ဆုံးဖြတ်ချက်တွေဟာ အခြေခံဥပဒေနှင့်ညီ/မညီ စစ်ရသလို တရားရုံးရဲ့ စီရင်ထုံး တွေကရောညီ/မညီ၊ တစ်နည်းအားဖြင့် အုပ်ချုပ်ရေးအာဏfxqctive Line ရဲ့ စီရင်ဆောင်ရွက်မှု တွေကရော ညီ/မညီဆိုတာဟာ သူ စစ်ဆေးခွင့်ရှိပါတယ်။ အဲဒါရဲ့အဆုံးအဖြတ်ကလည်း အတည်လို့ ပြဋ္ဌာန်းထားတာ ဖြစ်တဲ့အတွက်ကြောင့် Tribund ဟာ ကျွန်တော်တို့ရဲ့ ခုံသမာဓိ ဖြစ်တယ်။ ဒါကြောင့် ခေါ်တာကိုက ခုံရုံးလို့ခေါ်တာ ဖြစ်ပါတယ်။ ဒါဖြင့် ဒီ ခုံသမာဓိ ရှိနေပြီ ။ ခုံရုံးရှိနေပြီ ဒီတစ်ချက်။ နောက်တစ်ချက်က လွှတ်တော်နာယက ။ ပြည်ထောင်စု လွှတ်တော်ရဲ့ နာယက။ ဒီမှာဆိုရင် ကျွန်တော်တို့ အမျိုးသားလွှတ်တော်ကြီးရဲ့ ဥက္ကဋ္ဌ ။ ဟိုဘက်မှာ ပြည်သူ့ လွှတ်တော်ရဲ့ ဥက္ကဋ္ဌ။ လွှတ်တော်နာယကနဲ့ ဥက္ကဋ္ဌများရဲ့တာဝန်ကသတ်မှတ်ပြီးသားရှိပါတယ်။ လုပ်ပိုင်ခွလည်း ပြဋ္ဌာန်းပြီးသား ဖြစ်ပါတယ်။ ဥက္ကဋ္ဌလည်း အကျယ်တဝင့်ပြောပြီး ဖြစ်တဲ့အတွက်ကြောင့် ဒါကို မပြောလိုပါဘူး။ ဒါဖြစ်ရင် အခြေခံဥပဒေပြဋ္ဌာန်းချက်အရ အယူခံ ခုံရုံးရဲ့ လုပ်ပိုင်ခွင့်ဟာလည်း မှန်တယ်။ အရှိတရား ။ နာယကရဲ့ လုပ်ပိုင်ခွင့်၊ တာဝန်ထမ်းဆောင် တာတွေကလည်း ဥပဒေနှင့် အညီလုပ်သွားတာ ဒါလည်း အရှိတရားမှန်တယ်။ နိုင်ငံတော်သမ္မကိုယ်တိုင်ကလည်း သမ္မတသည် ဥပဒေကို လက်မှတ်ထိုး ပေးရတော့မယ့်အချိန်မှာ ပြည်ထောင်စုလွှတ်တော်က အတည်ပြု သည် ဖြစ်စေ၊ အတည်ပြုသည်ဟု မှတ်ယူရမည်ဟုဖြစ်စေ လက်မှတ် ထိုးခါနီးမှ သူရဲ့ စီရင်ပိုင်ခွင့်အရ၊ sęŠaj sagcao:samoos=9 zoops Tribunal 6o:zeģossoln Concert လုပ်ခွင့်ရှိတာပါ။ မေးမှာပါပဲ။ မေးပြီး ညီညွတ်တယ် ဆိုရင် ထိုးပေးမှာပဲ ။ မညီညွတ်ဘူးဆိုရင် သူက ပြင်ဆင်ချက်နှင့် ပြန်ပို့မှာ ဖြစ်ပါတယ်။ ပြန်ပို့ရင်တော့ လွှတ်တော် မှာတော့ လုပ်ပိုင်ခွင့် ရှိပါတယ်။ သမ္မတရဲ့ ပြင်ဆင်ချက်ကို လက်ခံလည်း လက်ခံလို့ပါတယ်လက်မခံဘဲလည်း ပယ်ချလို့ ရတယ်။ လက်မှတ်ထိုးထိုး/မထိုးထိုး ၁၄ ရက်နေရင် ဥပဒေဖြစ်တယ် ဆိုတဲ့အခါကျတော့ ဥပဒေ ဖြစ်သွားပြီဆိုပါတော့။ ဖြစ်သွားပြီးမှ Tribund ကနေပြီးတော့ ထောက်ပါတယ်။ ဒီဥပဒေပါ ဘယ်ပြဋ္ဌာန်းချက် ဘယ်လောက် ဘယ်လောက် ဟာတော့ဖြင့်ရင် Constitution နဲ့ မညီပါဘူးလို့ထောက်လာ ရင် ဒါဟာ အတည်ပဲ။ အဲဒီအတည် ဖြစ်သွားလို့ရှိရင် နားလည်တဲ့သူဆိုရင် တော့ လွယ်လွယ်လေးပါပဲ။ ဒီဥပဒေဟာလိုက်နာစရာ မလိုပါဘူးဆိုတဲ့ အလိုအလျောက်ပျက်ပြယ်သွားတဲ့ ဥပဒေ ပြန်ဖြစ်သွားမှာပါ။ အဲလို ဖြစ်သွားမှာ စိုးတဲ့အတွက်ကြောင့် နာယသည် အဲဒီနေ့ကတည်းက ကြို တင်ပြီးတော့ လွှတ်တော်ရဲ့ ဂုဏ်သိက္ခာကိုထိန်းတာ ဥပဒေရဲ့ အနှစ်သာရကို လေးစားလိုက်နာ စေချင်တဲ့အတွက်ကြောင့် Tribund ကို ပို့မယ်လို့ ဆုံး ဖြတ်ခြင်းဟာ လုပ်ထုံးလုပ်နည်းနှင့်အညီ၊ ဥပဒေနှင့် အညီ၊ ပြဋ္ဌာန်းချက်ပါ တာဝန်နဲ့ လုပ်ပိုင်ခွင့်နဲ့အညီ ညီညွတ်တယ်လို့ ကျွန်တော်ယုံကြည် ပါတယ်။ ဒါဖြင့်ရင် နာယက ဆုံးဖြတ်ချက်မှန်တယ်။ Tribundl လုပ်ပိုင်ခွင့် မှန်တယ်။ သမ္မတလည်း Tribunal R égzęgosuến Tribunal maps: sofgoszę gosafaços 990:00:98 နေပါပြီ။ အဲဒီကြားထဲမှာ ကျွန်တော်တော့ ပြီးသွားတာတော့ ပြီးသွားပါပြီခင်ဗျား။ ပြီးသွားတာတော့ ကျွန်တော်တို့လည်း အပြစ်မတင်ပါဘူး။ ဒါ Remedy ပေါ့။ နည်းလမ်းတော့ ရှာရမယ်။ ကုစာ���နည်း ရှာရမယ်။ ကုစားနည်းကတော့ တစ်ခုပဲသွားတွေ့ပါတယ်။ အဲဒါကတော့ စောစောက အစ်ကိုကြီး ဦးဇော်မြင့်ဖေ ပြောသလိုပါပဲ။ ကျွန်တော်တို့ မပါသေးရင်လည်း လုပ်ယူရမှာပေါ့။ ဥပဒေ ထဲမှာ ပြဋ္ဌာန်းယူရမှာပေါ့။ အဲဒါဘာလည်းဆိုရင် ဥပဒေပြုတဲ့ အဖွဲ့အစည်း ပြည်ထောင်စုလွှတ်တော်ကိုပဲ တင်ပြရမယ့်ဥပဒေတွေ၊ လွှတ်တော်တစ်ရပ်ရပ်ဆီကို တင်လို့ရတဲ့ဥပဒေတွေ၊ တိုင်းဒေသကြီးနှင့် ပြည်နယ်တွေကို တင်လို့ရတဲ့ဥပဒေ။ ဥပဒေပြင်ခွင့်ရှိတဲ့ အဖွဲ့အစည်း၊ ပြည်ထောင်စု အဖွဲ့အစည်း တွေပေါ့။ အဲဒီအဖွဲ့အစည်း သို့မဟုတ် ကျွန်တော်တို့ ထဲမှာရှိတဲ့ ကော်မတီတွေကလည်း တင်ခွင့် ရှိပါတယ်။ Privote Bil အနေနဲ့ လွှတ်တော် ကိုယ်စားလှယ် တစ်ဦးတစ်ယောက်ကလည်း တင်ခွင့် ရှိပါတယ်။ အဲလိုတင်တဲ့ တာဝန်ခံတင်တဲ့ ပုဂ္ဂိုလ်၊ အဖွဲ့အစည်းသည်င်စဉ်အခါကပင် သူတင်တဲ့ဟာ Constitutione. 3/028 Tribunal o 60:00ệolosufu Bloco:o malecossom Osassajos တစ်ရပ်အနေနဲ့ ပြဋ္ဌာန်းလိုက်မယ် သို့မဟုတ် နည်းတစ်နည်းနဲ့ ဒါကိုတော့ Regularize ဆိုတာ လုပ်ယူရမယ်လို့ထင်ပါတယ်။ ဒါဆိုရင် အဲဒီအဆင့်ထဲribund ရဲ့ထောက်ခံချက်(ထောက်ခံချက် လို့ပဲခေါ်ရမှာပေါ့ခင်ဗျား။ ဥပဒေနဲ့ ညီညွတ်တယ်/မညီညွတ်ဘူးဆိုတဲ့ တုန့်ပြန်ချက် ပြန်ကြားချက်နဲ့ အတူတွဲပြီးမှသာ လွှတ်တော်ကို တင်ပါဆိုတဲ့ဟာမျိုး ကျွန်တော်တို့က လုပ်သင့်တယ်လို့ ကျွန်တော် မြင်ပါတယ်။ ဒါဆိုရင် လွှတ်တော်ထဲ ရောက် လာတာနဲ့ နာယကကြီး ဖြစ်စေ၊ ဥက္ကဋ္ဌကြီးဖြစ်စိပြီးသား။ ကိုယ်ကိုတိုင်လည်း စိစစ်လို့ရသလို Tribundlရဲ့ထောက်ခံချက်ပါတဲ့ အတွက်ကြောင့် ဒါဟာတော့အခြေခံဥပဒေနဲ့ညီညွတ်တယ်ဆိုတဲ့အတွက်ကြောင့်လွှတ်တော်ကို အေးအေးဆေးဆေး Flow ကို ချပေးလိုက်ပါ။ မချရင်လည်း ဒီကျွန်တော်တို့ Bil ကော်မတီကို ချပေးလို့ရပါတယ်။ Bilော်မတီကိုယ်တိုင်ကလည်း Tribund ရဲ့ ထောက်ခံချက်ပါတဲ့ဟာမို့ ဒီပေါ်မှာပဲ ဥပဒေကြောင်း အရ ဖြောင့်ဖြောင့် လေး ကြည့်ပြီးတော့ ပြည်သူ့အကျိုးနဲ့ နိုင်ငံတော်အကျိုးကို ကြည့်ပြီး တော့ ဆုံးဖြတ်သွားမယ်။ ဆုံးဖြတ်ပြီးတော့မှ သူတို့ သုံးသပ်ချက်ကို လွှတ်တော်မှာ လာတင်မယ်။ ဥက္ကဋ္ဌရဲ့ ခွင့်ပြုချက်အရ တင်ပြီး ရင် လွှတ်တော်က ဆွေးနွေးခွင့် ရှိတယ်။ ဥက္ကဋ္ဌကြီးက Flow ကို ချပေး လိုက်တယ်။ ဆွေးနွေးချက်တွေအရ ဥက္ကဋ္ဌကြီးက ပြန်လည်ကြားနာဖို့ တာဝန်ပေရင် နောက်တစ်ခါ ပြန်ကြားနာရဦးမယ်။ ကြားနာပြီးရင် ဒီဥပဒေအပေါ်မှာ အဖွဲ့အစည်းကတင်တဲ့ ဥပဒေကြမ်း အပေါ်မှာ ထပ်ဖြည့်တဲ့ဟာတွေ ပါလာနိုင်ပါတယ်။ Amendment လေးတွေ ပါလာနိုင်ပါတယ်။ ပါလာ ပြီးရင်လည်း ဒုတိယအကြိမ် Bill ကော်မတီမှာ ဘာလုပ်ပိုင်ခွင့် ရှိသလဲ။ သူတို့လည်း Tribund တင်ခွင့်ရှိတာပဲ။ ကျွန်တော်တို့က ဒီလိုပြင်လိုက်တယ်။ ဒါဟာရော အခြေခံဥပဒေနဲ့ ညီလားဆိုတဲ့ဟာ၂)ဆင့်တော့ကြားထဲမှာ ရှိပါတယ်။ အဲဒီ (၂)ဆင့်ခံထားပြီးမှ လွှတ်တော်ထဲကို တင်မယ်။ ပြည်သူ့လွှတ်တော်ကိုပဲ တင်တင်။ ပြည်ထောင်စုမှာပဲ တင်တင်။ ပြည်ထောင်စုက ပဲ ဆုံးဖြတ်သည်ဟု မှတ်ယူမှတ်ယူ။ ပြည်ထောင်စုဆုံးဖြတ်ချက်က အတည်ပဲ။ အဲ ဒီတော့ ကျွန်တော်တို့ဘက်က လွှတ်တော်နာယကကြီးက ဖြောင့်ဖြောတည့်တည့်ပဲ သမ္မတဆီ တင်လိုက်ရုံ ပါပဲ။ ဘယ်မှ Concert လုပ်စရာ မလိုတော့ပါဘူး။ လွှတ်တော်ဥက္ကဋ္ဌနဲ့ လွှတ်တော်ရဲ့ နာယကနဲ့ လွှတ်တော်ရဲ့ Roll ကို ကျွန်တော်တင်ချင်ပါတယ်။ တင်ချင်တဲ့အတွက်ကြောင့် စပြီးဆောင်ရွက်တဲ့ အဖွဲ့အစည်းက တစ်ကြိမ်တင် ဥက္ကဋ္ဌ သို့မဟုတ် နာယက တာဝန်ပေးတဲ့ Bill ကော်မတီတစ်ကြိမ် တင်ထားခြင်း အားဖြင့် (၂)ဆင့်ဆောင်ရွက်ထားပြီး ဖြစ်တဲ့အတွက်ကြောင့် ၊ ကမ်းကုန်အောင်ဆောင်ရွက်ထားတဲ့ ကိစ္စဖြစ်တဲ့အတွက်ကြောင့် Constitution နဲ့မညီဘူးဆိုတဲ့ အငြင်းပွား ဖွယ်ရာ ကိစ္စတစ်စုံတစ်ရာ ရှိမလာနိုင်ဘူးလို့ပဲ ကျွန်တော်က မြင်ပါတယ်ခင်ဗျား။ ဒါကြောင့် ကျွန်တော်အနေနဲ့ တင်ပြချင်တဲ့ အချက်က ဖြစ်သွားတဲ့ ကိစ္စကတော့ ဖြစ်သွားပြီ။ ဝမ်းနည်းဖွယ် လည်းကောင်းပါတယ်။ ကျွန်တော်တော့ ရှုံးတယ်လို့ပဲ ယူဆပါတယ်။ ယုံကြည် ပါတယ်။ ရှုံးသွား ပါတယ်။ ဘာလို့လည်းဆိုတော့ အပြင်မှာ ပြောချင်တိုင်း ပြောလို့ရဖို့ အခွင့်အရေးတစ်ခု ဖြစ် သွားတာပေါ့။ မေးရင်လည်း ဒါခြေခြေမြစ်မြစ် ရှင်းပေးကြပါလို့ အားလုံးကို ပန်ကြားအပ်ပါတယ်ခင်ဗျား။ ကျွန်တော့် ညီအစ်ကို မောင်နှမ အားလုံးကို ဒီအပေါ်မှာ ဖြောင့်ဖြောင့်လေး ဖြစ်ခဲ့တဲ့ဟာလေးကို အမှန်တိုင်း ဥက္ကဋ္ဌကြီး ရှင်းပြတဲ့ဟာတွေလည်း နားလည်အောင် ရှင်းပြပေး စေချင်ပါတယ်။ ကျွန်တော်တို့က ပြန်ပြောမှ ဒါအတည်ဖြစ် မှာကို။ မဟုတ်ရင်တော့ သုံးသပ် တာတွေ များနေလိမ့်မယ်။ ဒီလို ရှုံးသွားတဲ့ကိစ္စတော့ တစ်ကြိမ်တော့ ရှိစေတော့ ဒါကို သင်ခန်းစာ ကြီးစွာယူပြီးတဲ့နောက် နောက် နောင်မဖြစ်အောင် ကုစားတဲ့ ဒ Remedy အနေနဲ့ ကျွန်တော် ဒါလေးကို အကြံပြု တင်ပြရခြင်းဖြစ်ပါကြောင်း လေးစားစွာ တင်ပြအပ်ပါတယ်။ ကျေးဇူးတင် ပါတယ်။(ဩဘာသံများ)</speech>
<speech type="speaker">ဒေါက်တာတင်ရွှေ ဆွေးနွေးနိုင်ပါပြီ</speech>
<speech><mp id="138">ဒေါက်တာတင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှ်)</mp>ကျွန်တော်တို့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးကြီး ကျင်းပလာခဲ့တာ ၄၄ ရက်မြောက်အထိ ရောက်ရှိခဲ့ပါပြီ။ ဒီလိုကျင်းပလာခဲ့တဲ့ အစည်းတစ်လျှောက်လုံး သီလဂုဏ်၊ သမာဓိဂုဏ်၊ ပညာဂုဏ်နဲ့ ပြည့်ပြည့်ဝဝ အသုံးချပြီးတော့ ဦးစီးဦးဆောင်ပြု ကျင်းပလာတဲ့အတွက် အမျိုးသားလွှတ်တော် ဥက္ကဋ္ဌကြီးကို လေးစား စွာ ဂုဏ်ပြုပါကြောင်း ပဏာမ တင်ပြလိုပါတယ်။ ခုနက အမျိုးသားလွှတ်တော် ကိုယ်စားလှယ်ကြီး ဦးဇော်မြင့်ဖေ ရဲ့ ပြောစကားကို မှီငြမ်းပြီးတော့ ၃၀-၃-၂၀၁၁ ရက်နေ့ သတင်းစာတွေမှာ ပါပါတယ်။ ၃၀.၃.၂၀၁၁ ရက်နေ့ကတော့ မြန်မာနိုင်ငံရဲ့ နိုင်ငံရေးခရီးစဉ်မှာ အောင်မြင်မှုပေါ်ထွန်းလာတဲ့နေ့ ဆိုတာကိုတော့ အမျိုးသားလွှတ်တော် ကိုယ်စားလှယ်ကြီးများအားလုံးသိရှိပြီး ဖြစ်ပါတယ်။ အဲဒီ ၃၀-၃-၂၀၁၁ ရက်နေ့ သတင်းစာတွေရဲ့ ထိပ်ဖူးမှာ ကျွန်တော်တို့ ကာကွယ်ရေးဦးစီးချုပ် ဗိုလ်ချုပ်မှူးကြီးသန်းရွှေ ကဘာပြောထားသလဲ။ ကျွန်တော်တို့ရဲ့ လွှတ်တော်ကာလဟာ ဒီမိုကရေစီလျှောက်လှမ်းမှုဟာ အချိန် နုနယ်ပါသေးတယ်။ အထိမခံနိုင်ဘူးဆိုတဲ့အကြောင်း။ ဒီမိုကရေစီလမ်းကြောင်း လျှောက်တဲ့အခါမှာ အတိုက်အခိုက်တွေ စိန်ခေါ်မှုတွေဟာ ကြုံရလိမ့်မယ်ဆိုတဲ့အကြောင်း ။ အဲဒီလို မေတ္တာ၊ စေတနာတွေထားပြီးတော့ တင်ပြလာခဲ့တဲ့အတွက် ခုနက အမျိုးသားလွှတ်တော် ကိုယ်စားလှယ်ကြီး ဦးဇော်မြင့်ဖေ ပြောသလိုပဲ နိုင်ငံရေးလှည့် ကွက်၊ နိုင်ငံရေးကစားကွက်တွေကို ကျွန်တော်တို့ဟာ သတိရှိရှိနဲ့ ရင်ဝယ်ပိုက်ပြီးတော့ Analysis လုပ်ပြီးတော့ မှတ်ဉာဏ်ကို သုံးဖို့လိုတယ်ဆိုတာ ဦးစွာပြောကြား လိုပါတယ်။ ဒီတော့ Russid Federation နိုင်ငံကို သွားခါနီး ပြည်သူ့လွှတ်တော် ဥက္ကဋ္ဌကြီးက ရန်ကုန်တိုင်းမှာ အမျိုးသားလွှတ်တော် ကိုယ်စားလှယ်များနဲ့ တွေ့ချင်တယ်ဆိုပြီးတော့ ကျွန်တော် တို့ကို လွှတ်တော်ခန်းမမှာ ရန်ကုန်တိုင်းရဲ့ လွှတ်တော်ခန်းမကို ဖိတ်ကြားပါတယ်။ ဒီအချိန်မှာ ပြည်သူ့လွှတ်တော် ဥက္ကဋ္ဌကြီးကိုယ်တိုင်က မှာစရာရှိတဲ့အကြောင်းတွေကို ပြည့်ပြည့်ဝဝ မှာကြားခဲ့ ပါတယ်။ ပါတီမှာလည်း ပါတီစွဲ၊ ဝါဒစွဲ၊ လူမျိုးစွဲ၊ ဘာသာစွဲ မရှိရဘူးဆိုတဲ့ အကြောင်းတွေ နောက် ကျွန်တော်တို့ ဆောင်ရွက်ကြတဲ့အခါမှာလည်း လွှတ်တော်ဆို တာဟာ အခု သိုက်သိုက်ဝန်းဝန်းဆောင်ရွက်လာတဲ့အတွက် ပေပေါက်လာပြီဖြစ်လို့ လွှတ်တော်မပျာက်အောင် ထိန်းသိမ်းပါ ဆိုတဲ့ အကြောင်းအရာလေးတွေ၊ ဒါလေးတွေဟာ Busic Concept တွေဖြစ်ပါတယ်။ ဒါတွေကို ကျွန်တော်တို့ အမှိုက်ကစ ပြာသာဒ်မီးလောင်တတ်တဲ့အတွက် ကျွန်တော်တို့ အမျိုးသားလွှတ်တော် ဥက္ကဋ္ဌကြီးရဲ့ ပကြားချက်မှာလည်ပါရှိတဲ့အတွက် ကျွန်တော်အမျိုးသားလွှတ်တော်ကိုယ်စားလှယ်တွေအနေနဲ့ သတိချပ်သွားဖို့လိုပါတယ်။ ကျွန်တော်ဒီကနေ့ ဒီလို ဆွေးနွေးရမယ်လို့လည်း မယူဆ ခဲ့ဘူး။ ထင်လည်းမထင်ခဲ့ပါဘူး။ ည (၈)နာရီလောက်မှာ အိမ်နဲ့ဖုန်းပြောပြီးတဲ့အခါမှာ (၈)နာရီခွဲလောက်မှာ တစ်ခါထပ်လာတယ်။ အံ့အား သင့်လို့ ဘာများပါလိမ့်ဆိုပြီးတော့ ဒီလို ဒီလိုပဲတဲ့ ။ ဟုတ်သလားတဲ့။ ဟာ တို့တော့ မသိဘူး။ ညစာ စားမကောင်း လို့ သပြေကုန်းမှာ ဟင်းသွား ဝယ် နေတယ်လို့ပဲ ကျွန်တော် အဖြေပေးလိုက်တယ်။ အဲဒီလို ပြောတဲ့အခါမှာ ဒါပညာရှိ သတိဖြစ်ခဲပါ။ ပြည်သူ့လွှတ်တော် ဥက္ကဋ္ဌကြီးအနေနဲ့ကလည်း ဒီမိုကရေစီလမ်းကြောင်းကို လျှောက်လှမ်းနေတဲ့ အစည်းအဝေးကြီးဖြစ်နေတော့ ခွင့်ပြုလိုက်ရတဲ့ သဘောမျိုးဖြစ်မှာပါ။ ဒါကြောင့် ဒါဟာ ပညာရှိ သတိဖြစ်ခဲဆိုသလို သတိချပ်ပြီးတော့ ဆောင်ရွက်သွားရမယ့် အနေအထားဖြစ်တယ်ဆိုတာလည်း ကျွန်တော်တို့ မှတ်ချက်ပြု ရမှာ ဖြစ်ပါတယ်။ အမှန်ကတော့ ပြည်ထောင်စုလွှတ်တော်ကနေ ပို့လိုက်တဲ့ ဥပဒေကို မှ သမ္မတကြီး ကနေပြီး ဖတ်ကြား မယ်။ လေ့လာမယ်။ လက်မှတ်ထိုးမယ်။ ထုတ်ပြန်မယ်။ ဒါ ကျွန်တော်တို့ရဲ့ အလွန် လေးစားအပ်တဲ့ ဖွဲ့စည်းပုံအခြေခံဥပဒေမှာ ပါရှိတဲ့ အချက်ပါ။ အခုဟာက အမျိုးသားလွှတ်တော် ဥက္ကဋ္ဌကြီး၊ ပြည်ထောင်စုလွှတ်တော် နာယကကြီး အဖြစ်နဲ့ တာဝန်ယူနေရတဲ့အတွက် မိမိကြုံတွေ့လာခဲ့ရတဲ့ Service တွေ၊ Experience တွေကို ပေါင်းစပ်ပြီးတော့ ဒါဟာ ပညာရှိ သတိဖြစ်ခဲဆိုတဲ့ စကားလုံးကိုပဲပြန်သုံးပြီးတော့ ကိုယ် ကိုတိုင် မသိလိုက်တဲ့အချက်တွေမှာ အမှားများပါနေသလား။ ပါလိုက်လို့ ထုတ်ပြန်လိုက်ရင် ဒါ ခင်ဗျားတို့ မကြည့်ဘူးလားဆိုတဲ့ ဘေးက လက်ညှိုးထိုးသံ၊ ဥပဒေရဲ့ အာဏာသက်ရောက်မှု၊ လျော့နည်းသွားမယ့် ဟန်ပန်တွေ ကို မြင် တဲ့အတွက် ဒါ စေတနာရှိရှိနဲ့ ဆောင်ရွက် ပေးခြင်း ဖြစ်ပါတယ်။ ဒါကြောင့်မို့လို့ နှစ်ဦးနှစ်ဖက်ကတော့ဖြင့် တစ်ဦးကလည်းဆွေးနွေးဖို့ ခွင့်ပြုခဲ့ရတယ်။ အဲဒီတော့ ဒါကိုတော့ ဒီမိုကရေစီလမ်းကြောင်းလျှောက်နေတဲ့အတွက် သူများပြောတာတွေတော့ နားထောင် ရမှာပဲ။ ကြိုက်ကြိုက် မကြိုက်ကြိုက်၊ အဲဒီတော့ ကျွန်တော်တို့ အဲဒီအပေါ်မှာ ဥက္ကဋ္ဌကြီးကလည်း တင်ပြထားသလိုပဲ။ ကျွန်တော်တို့ အရေးကြီးဆုံးကတော့ ဒါပဲ။ လူတိုင်းက ဒုက္ခသစ္စာတရားကို မသိလို့သာ ဒီလုပ်ငန်းတွေ ကျွန်တော်တို့ လုပ်နေတယ်။ ဒုက္ခသစ္စာတရားတွေသာ အမှန်သိရင် ဒါတွေက ရပ်ပြီ။ ဒုက္ခသစ္စာ၊ သမုဒယသစ္စာ ဒီနှောင်ကြိုးတွေပါ။ အဲဒီကောင်တွေကို ပြန်ချုပ် လိုက်ရင် အနိစ္စ၊ ဒုက္ခ၊ အနတ္တ ပါ။ ဘယ်ဟာမှ မမြဲဘူး။ အဲဒီတော့ ကျွန်တော်တို့က အသိတရားလေးနဲ့ ယှဉ်ပြီး တော့ အားလုံး ပြေပြေငြိမ်းငြိမ်း ၊ ငြိမ်းငြိမ်းချမ်းချမ်းနဲ့ဖြစ်အောင် ဥက္ကဋ္ဌကြီး များ တည့်တည့်ဆိုင်ဆိုင်တွေ့ဆုံပြီးတော့နောက် ဒီဥစ္စာက ဘယ်ဥပဒေကြမ်းကိုမှ ခုံရုံးကို တင်တာ မဟုတ်သေးပါဘူး။ ဒါဟာ နိုင်ငံတော်ရဲ့ ဖွဲ့စည်းပုံအခြေခံဥပဒေဆိုင်ရာခုံရုံးကိုပဲ ဒီသဘော တရားလေးကို Generally ကိုပဲ တင်ပြထားခြင်းဖြစ်ပါတယ်။အဲဒီတော့ နှစ်ဦးနှစ်ဖက် အားနည်းမှု ရှိသည်ပဲဖြစ်စေ၊ ဘယ်လိုမှ းဇော်မြင့်ဖေ ပြောသလိုပဲ) နိုင်ငံရေးနေရာ ဝင်ယူချင်တဲ့ သူတွေ ကတော့ သတိထားမှ ။ အဲဒီတော့ ကျွန်တော်တို့ကတော့ ကျွန်တော်တို့ အသက်အရွယ်နဲ့ဆိုရင် မှန်တာကိုပဲ ပြောချင်ပါ တယ်။ နောက်ပြီးတော့ ပြောနေကြတဲ့ ၊ ဦးတည်နေကြတဲ့ တို့တာ ဝန် အရေးသုံးပါးဖြစ်တဲ့ ပြည်ထောင်စုမပြိုကွဲရေး၊ တိုင်းရင်းသားစည်းလုံးမှုမပြိုကွဲရေး၊ အချုပ်အခြာ အာဏာတည်တံ့ခိုင်မြဲရေးကိုလည်း ထိခိုက်စေတဲ့အကြောင်းတွေ မဟုတ်တဲ့အတွက် ဒါလေးဟာ ကျွန်တော်တို့ ပေယျာလကန် ပြုလို့ရပါတယ်။ ချစ်ချစ်ခင်ခင်၊ ရင်း ရင်းနှီးနှီးနဲ့ ဥက္ကဋ္ဌကြီးများ နှစ်ဦးနှစ်ဖက်သူရဦးရွှေမန်း ရဲ့ ပြောသံလေးကလည်း ဗိုလ်ချုပ်အောင်ဆန်ရဲ့ ပြောသံလေးလိုပါပဲ။ အသံလေးကတော့။ နှစ်ဦးနှစ်ဖက် ပြေပြေငြိမ်းငြိမ်းနဲ့လုပ်ပြီး မကြာခင်လည်းပဲ မြတ်စွယ်တော် ကြီးဟာ တရုတ်ပြည်ကနေ ကြွလာတော့မယ်။ နေပြည်တော်မှာ ကျက်သင်္ဂလာ ရှိဖို့လိုပါတယ်။ အနယ်နယ်အရပ်ရပ်မှာလည်း မဟာဘုံကထိန်တွေ ကျင်းပနေတယ်။ ဒါကြောင့်မို့ လို့ ၄ ရက်နေ့လောက်တော့ပြီးလိမ့်မယ်။ အလှူအတွက်လည်းပဲ ဖုန်းနဲ့ကိုမှာပြီး လုပ်နေရတယ်။ သံဃာအပါး (၂၀၀)လောက်ကို ဆွမ်းလောင်းဖို့ ကို ကျွန်တော် ပြင်ဆင်နေရပါတယ်။ ဒါကြောင့် မေတ္တာတရား ရှေ့ထားပြီးတော့ဒို့တာဝန်အရေးသုံးပါးနဲ့လည်း ထိခိုက်သဟုတ်တဲ့အတွက် အေးအေးဆေးဆေးနဲ့ ပြီးသွားနိုင်ပါတယ်။ ဒါကြောမကြာမီ ကြွလာမယ့် မြတ်စွယ်တော်ကြီးကို အာရုံပြုပြီးတော့အေးအေးချမ်းချမ်းဖြစ်သွားအောင် ဆောင်ရွက်ပေးပါလို့ လေးစားအပ်တဲ့ အမျိုးသာလွှတ်တော် ဥက္ကဋ္ဌကြီးကို အမျိုးသားလွှတ်တော် ကိုယ်စားလှယ်များကို အမှူးထားပြီး ပန်ကြားအပ် ပါတယ် ခင်ဗျား။ (ဩဘာသံများ)</speech>
<speech type="speaker">ဦးဆိုင်ပေါင်းနပ် ဆွေးနွေးနိုင်ပါပြီ</speech>
<speech><mp id="156">ဦးဆိုင်ပေါင်းနပ်၊ ရှမ်းပြည်နယ်မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနဲ့ ကြွရောက်လာတဲ့ အမျိုးသားလွှတ်တော် ကိုယ်စားလှယ်များ အားလုံးကို ကျွန်တော် ဂါရဝတရားဖြင့် နှုတ်ဆက်လိုပါတယ်။ ဒီကနေ့ ကျွန်တော့် အနေနဲ့လည်းပဲ ကြားရတဲ့ အသံဗလံတွေ VOA, BBC စသည်ဖြင့် ကျွန်တော်တို့ ပြည်ထောင်စုလွှတ်တော်ရဲ့ အနေအထားကို ဆွေးနွေးလိုက်တဲ့အချိန်မှာကျွန်တော်ကြားရတဲ့အခါ အများကြီးပဲ ဝမ်းနည်းပါတယ်။ ကျွန်တော့်အနေနဲ့ ဝမ်းနည်းတယ်ဆိုတာဟာ ကျွန်တော်ဟာ အမျိုးသားလွှတ်တော် ကိုယ်စားလှယ် တစ်ယောက်ဖြစ်တဲ့ အတွက်ကြောင့် ကျွန်တော်တို့ရဲ့ အမျိုးသားလွှတ်တော် ဥက္ကဋ္ဌက နာယက ဖြစ်လို့ ကျွန်တော် ဝမ်းနည်းခြင်းတော့ မဟုတ်ပါဘူး။ အောက်တိုဘာလ ၁ ရက်နေ့တုန်းက ပြည်သူ့လွှတ်တော်မှာ ဆွေးနွေးတဲ့ အချက်ဟာ ကျွန်တော်တို့ ပြည်ထောင်စုမြန်မာနိုင်ငံတော်ရဲ့ ဒီမိုကရေစီ အနေအထားကို ဘယ်လိုအနေအထားရှိတယ်ဆိုတာကို ကမ္ဘာသိအောင် ဖော်ပြတဲ့ သဘောဖြစ်တဲ့အတွက်ကြောင့် ကျွန်တော် ဝမ်းနည်းရခြင်းဖြစ်ပါတယ်။ ကျွန်တော်တို့ ပြည်ထောင်စု မြန်မာနိုင်ငံဟာ လွန်ခဲ့တဲ့ နှစ်ပေါင်းများစွာကတည်းကကို ဒီမိုကရေစီဟာ ဆိတ်သုဉ်း ပြီးတော့ ဒီကနေ့ နိုင်ငံတော်မှာ တာဝန်ယူခဲ့တဲ့ တပ်မတော်အစိုးရက ဦးစီးဦးဆောင်ပြီးမှ ကျွန်တော်တို့ကို ဒီမိုကရေစီလမ်းကြောင်းပေါ်မှာ တွန်းပို့လိုက်တဲ့အချိန်၊ ကျွန်တော်တို့ နုနယ်နေတဲ့အချိန်ကလေး မှာပဲ ဒီပြဿနာတွေပေါ်ပေါက်တာဟာ ကျွန်တော့် အနေနဲ့ မြန်မာနိုင်ငံသား တစ်ယောက်အနေနဲ့ လည်းပဲ ကမ္ဘာရှေ့မှာ သိပ်ပြီးတော့ မျက်နှာမလှဘူးလို့ တင်ပြလိုပါတယ်။ ကျွန်တော်တို့ ဒီကိစ္စဟာ အမှန် ဒီလို ပြည်ထောင်စုလွှတ်တော်တစ်ခုမှာ ဆွေးနွေးခဲ့တဲ့ အကြောင်းအရာတွေကို တစ်ခြမ်းပဲ့ ခုနက ကျွန်တော့်အကိုကြီး ဦးဇော်မြင့်ဖေ တင်ပြသွားသလိုပဲ တစ်ခြမ်းပဲ့တစ်ဖွဲ့ကနေ ဒီလိုဆွေးနွေး လိုက်တဲ့ဟာက ကျွန်တော်တို့ ပြည်ထောင်စုလွှတ်တော်ကြီးရဲ့ ဆွေးနွေးချက်ကို သူက လွှမ်းမိုးနေ သလိုပဲ တွေ့ရပါ တယ်။ အဲဒီတော့ ဒီဆွေးနွေးချက်အနေနဲ့ ကျွန်တော့်အနေနဲ့ ဖွဲ့စည်းပုံအခြေခံ ဥပဒေမှာ ပြဋ္ဌာန်းထားတဲ့အခြေခံဥပဒေတွေနဲ့ ကျွန်တော်လေ့လာသိရှိသမျှဆိုရင်တော့ ဒီဆွေးနွေး ချက်က သိပ်မသင့်လျော်ဘူးလို့ပဲ တင်ပြလိုပါတယ်။ နောက် ဥက္ကဋ္ဌကြီးရဲ့ အဆုံးအဖြတ်ဟာလည်း လုံးဝအမှားအယွင်း မရှိပါဘူးဆိုတာလည်း ခိုင် ခိုင်မာမာ ပြောကြားလိုပါတယ်။ ဒီအချက်ဟာ ဘာကြောင့်အဆုံးအဖြတ်မမှားခဲ့သလဲဆိုရင် ဟိုနေ့တုန်းကပြည်ထောင်စုလွှတ်တော်မှာ ကျွန်တော်က ရှမ်းပြည်သား ဖြစ်တဲ့အတွက်ကြောင့် ကျွန်တော်က နောက်ဆုံးမှာထိုင်ရပါတယ်။ အဲဒီနောက်ဆုံး အဝေးကနေ ဥက္ကဋ္ဌကြီး မိန့်ကြားသွားတဲ့ အချက်အလက်ဟာ ခုနက ရန်ကုန်တိုင်း ဒေသကြီး မဲဆန္ဒနယ်အမှတ်(၁)က ဒေါ်ခင်ဝိုင်းကြည် အဆိုတင်သွင်းသလိုပဲ သံသယရှိသော ကိစ္စများ ပေါ်ပေါက်ခဲ့ရင် ဥပဒေကြမ်းများကို စိစစ်နိုင်ရေးအတွက် နိုင်ငံ တော်ဖွဲ့စည်းပုံအခြေခံဥပဒေ ဆိုင်ရာ ခုံရုံးသို့ ပေးပို့ ရန် ဆုံးဖြတ်ထား တယ်ဆိုတဲ့ စကားလုံးက လည်း ရှင်းရှင်းလင်းလင်း ကျွန်တော်ကြားရပါတယ်။ အဲဒီတော့ဟိုနေ့တုန်းက ပြည်ထောင်စုလွှတ်တော်မှာ ကြွရောက်လာကြတဲ့ ပြည်ထောင်စုလွှတ်တော် ကိုယ်စား လှယ်များအားလုံး ၊ အထူးသဖြင့် ပြည်သူ့လွှတ်တော်က ကိုယ်စားလှယ် များအချို့ ကျွန်တော် တွေ့ရသလောက်ဆိုရင် တချို့က သိပ်ပြီး တော့ နာယက သော်လည်းကောင်း၊ ပြည်သူ့လွှတ်တော် ဥက္ကဋ္ဌသော်လည်းကောင်း မိန့်ကြားသွား တဲ့အချက် မကြားမိမှာစိုးလို့ ကျွန်တော်တို့ စကားရှင်းလင်းအောင် နားထောင်နေတဲ့ နားကြပ်ဖုန်း တပ်ဆင်ကြတာကိုလည်း ကျွန်တော်တွေ့ရှိရပါတယ်။ ဆိုလိုတဲ့အဓိပ္ပာယ်က ဥက္ကဋ္ဌကြီးရဲ့စကားဟာ ဝိုးတိုးဝါးတားကြားရလို့ဆိုတဲ့ အကြောင်းအချက်တော့ မရှိနိုင်ဘူးလို့ ကျွန်တော်တင်ပြလိုပါတယ်။ ဒီကိစ္စဟာ အင်မတန် တရားမျှတတဲ့ ကိစ္စ ဖြစ်ပါတယ်။ ကျွန်တော်တို့ ဥက္ကဋ္ဌကြီးအနေနဲ့ အမျိုးသားလွှတ်တော် ဥက္ကဋ္ဌအဖြစ် ကတိသစ္စာပြုတဲ့ အချိန်မှာ လည်းပဲ နိုင်ငံတော်ဖွဲ့စည်းပုံ အခြေခံဥပဒေကို အဓိက ထိန်းသိမ်းထားဖို့ တာဝန်ယူရတဲ့ ပုဂ္ဂိုလ် ဖြစ်တယ်။ အဲဒီတော့ ဒီဆောင်ရွက်ချက် ဟာ ဖွဲ့စည်းပုံအခြေခံဥပဒေ ခုံရုံးကို ပို့လိုက်တာက ဖွဲ့စည်းပုံအခြေခံဥပဒေ ခုံရုံးကနေ ဒီဥပဒေကို ပြုပြင်ဖို့၊ ဒီဥပဒေကို ပြန်လည်ပြုစုပေး ဖို့ ပေးပို့ခြင်း မဟုတ်ဘဲ နဲ့ စိစစ်ပေးဖို့၊ လုံးဝလည်းပဲ စိစစ်ဖို့တာဝန်ရှိတယ်ဆိုတာ ဒါ နိုင်ငံတော်ဖွဲ့စည်းပုံ အခြေခံဥပဒေမှာ အတိအလင်းရေးဆွဲထားတာ၊ ပြဋ္ဌာန်းထားတာကို ကျွန်တော်တို့ တွေ့ရှိရတယ်။ အဲဒီတော့ ဒီလိုဥက္ကဋ္ဌက ကျွန်တော်တို့ ပူးပေါင်းကော်မတီက တစ်ဆင့်တက်လာတဲ့ ဥပဒေဟာ အခြေခံဥပဒေခုံရုံးကို စိစစ်ခိုင်းတဲ့အချက်က အင်မတန်မှန်ကန်တဲ့ အချက်ဖြစ်ပါတယ်။ နာယက ကြီးဟာ အများကြီးလုပ်ပိုင်ခွင့် ရှိပါတယ်။ ခုနက ကိုယ်စားလှယ်တော်ကြီး ဦးခင်မောင်ရီ လည်း တင်ပြခဲ့ပြီးသား။ ကျွန်တော်တို့ နာယ ကကြီးတင်မကဘူး။ ကျွန်တော်တို့ သမ္မတလက်ထဲမှာ ရောက်လာတဲ့ကိစ္စ၊ သမ္မတကိုပင် ဒါပြန်ပြီးတော့ ဒီဥစ္စာကို စိစစ်ပေးဖို့ အခွင့်အာဏာတွေ လည်းရှိတာကို ကျွန်တော်တို့ တွေ့ရှိရတယ်။ ဒီ အချက်အလက်ဟာ လုံးဝမှားယွင်းခြင်းမရှိဘူးလို့ ကျွန်တော်အနေနဲ့ အခိုင်အမာ ပြောကြားလိုပါတယ်။ ဒီတော့ ကျွန်တော့် အနေနဲ့ ဒီကိစ္စကို ကျွန်တော်တို့ လွှတ်တော်အား လုံးသိရှိအောင် ကျွန်တော့် ရဲ့ အမြင်လေးကို နည်းနည်းတင်ပြ ချင် ပါတယ်။ ဒီကနေ့ ကျွန်တော်တို့ ဒီမိုကရေစီ မြန်မာပြည်ကြီးဟာ တိုးတက်ဖွံ့ဖြိုးဖို့ ၊ အဖက်ဖက် ကနေအောင်မြင်ဖို့ တိုင်းသူပြည်သားတစ်ခုလုံးကနေ တရားဥပဒေစိုးမိုးရေး၊ တည်ငြိမ်ရေး အကုန်လုံးဆောင်ရွက်ဖို့ ကျွန်တော် အရွေးချယ်ခံလာတဲ့ ကိုယ်စားလှယ်တွေ ဖြစ် ကြပါတယ်လို့ပဲ ကျွန်တော့်အနေနဲ့ ယုံကြည်ပါတယ်။ ဒါပေမယ့် ဒီကနေ့ တစ်ခါတစ်ရံ ကျွန်တော်တို့ လေ့လာ ကြည့်ရတဲ့အခါမှာ ကျွန်တော်တို့အထဲမှာ အုတ်ရောရော ကျောက်ရောရောများ ရှိနေလေ သလား။ ဒါမှ မဟုတ် အင်မတန်နုနယ်နေသေးတဲ့ ကျွန်တော်တို့ရဲ့ ပါတီ စုံဒီမိုကရေစီစနစ်ကို တစ်နည်းတစ်လမ်းအားဖြင့် အဖျက်အမှောင့် လုပ်လိုတဲ့သူတွေများ ရှိနေလေသလား စသည်ဖြင့် ဒီအချက်ကိုလည်းပဲ လွှတ်တော်ကနေ Andlysis လုပ်ဖို့တော့ လိုတယ်လို့ လည်းပဲ ကျွန်တော့် အနေနဲ့ တင်ပြချင်ပါတယ်။ အကြောင်းက တချို့သောပုဂ္ဂိုလ်က မည်သူ မည်ဝါဟူ၍ ကျွန်တော် ပြောဆိုခြင်းတော့မဟုတ်ဘူး။ မင်းသားကြီးဟန်ဆောင်ပြီး မျက်နှာဖုံးစွပ်တဲ့ ပုဂ္ဂိုလ်တွေလည်း ရှိတတ်ပါတယ်။ တကယ်ကိုပဲ ကျွန်တော်တို့ နိုင်ငံရဲ့အကျိုးကို မလိုသူကနေ ပုဆိန်ရိုးကဲ့သို့ အသုံးချခံရတဲ့ ပုဂ္ဂိုလ်တွေလည်း ရှိနိုင်ပါတယ်။ ကျွန်တော့် အနေနဲ့တော့ ဒီလိုပဲ ခံစားမိတယ်လို့ တင်ပြလိုပါတယ်။ ဒီကနေ့ ကျွန်တော်တို့ လွှတ်တော်ရဲ့ သက်တမ်းမှာ ဒုတိယအကြိမ် ပုံမှန် အစည်းအဝေး လုပ်နေတဲ့ကာလအတောအတွင်းမှာ ခုနက ဒေါက်တာတင်ရွှေ ဖော်ညွန်းသလိုပဲ ကျွန်တော်တို့ ဥက္ကဋ္ဌဟာ တကယ့်ကို အတတ်နိုင်ဆုံး ဥပဒေတွေကိုလေ့လာပြီးမှ ကျွန်တော်တို့ တွေကို ဥပဒေနဲ့အညီဆောင်ရွက်ဖို့ အများကြီး သတိထားပြီး ဆောင်ရွက်တယ်။ ဒီနေ့အထိ ကျွန်တော်လည်း အမှားအယွင်းကို မတွေ့ဘူး။ ကျွန်တော့်အနေနဲ့ဆို အများကြီး ပညာရရှိပြီးတော့ ကျွန်တော် ဒီပညာတွေတောင်မှ အလွတ်ကျက်မှတ်ချင်တယ်။ ဒါကျွန်တော် ဖော်ညွန်းဂုဏ်ဖော်မြှောက်ပေးတာတော့ မဟုတ်ဘူး။ လွှတ်တော် တခြားပုဂ္ဂိုလ်တွေရဲ့ အသံလည်းပဲ ကျွန်တော် ဒီလိုကြားသိ ခဲ့ရပါတယ်။ အဲဒီတော့ ဒီနေရာမှာ ကျွန်တော့် အနေနဲ့ ခုနက ကျွန်တော်ရှေ့က ထောက်ခံတင်ပြ သွားတဲ့ ကျွန်တော့် အစ်ကိုကြီး ဦးဇော်မြင့်ဖေ တို့ကအစ ဦးခင်မောင်ရီတို့ ၊ ဒေါက်တာတင်ရွှေတို့ စသည်ဖြင့်ပေါ့လေ။နောက် ဦးပေါ်လျှံလွင်တို့ ဝမ်းနည်းသကဲ့သို့ ကျွန်တော် လည်း အထူးပဲ ဝမ်းနည်းပါတယ်။ အဲဒီတော့ ဒီကိစ္စကို အတတ်နိုင်ဆုံး အကောင်းဆုံးနဲ့ (ဒါပေမယ့် ဒီအတိုင်းတော့ ထားလို့မဖြစ်ဘူး။ နည်းနည်းလေး ပြန်လည် ညှိနှိုင်းပြီးတော့ ဆောင်ရွက်သွားဖို့ လိုအပ်ပါတယ်လို့ ကျွန်တော့် အနေနဲ့ ဒေါ်ခင်ဝိုင်းကြည် ရဲ့ ဆွေးနွေးချက်ကို အလေးအနက် ထောက်ခံတင်ပြအပ် ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဒေါက်တာမြင့်ကြည် ဆွေးနွေးနိုင်ပါပြီ</speech>
<speech><mp id="101">ဒေါက်တာမြင့်ကြည်၊ ရန်ကုန်တိုင်းဒေသကြံဆန္ဒနယ်အမှတို၈)</mp>လေးစားအပ်ပါတဲ့ အမျိုးသားလွှတ်တော် ဥက္ကဋ္ဌကြီးနဲ့ လွှတ်တော်ကိုယ်စားလှယ်များခင်ဗျား။ အားလုံး မင်္ဂလာပါလို့ နှုတ်ခွန်းဆက်ပါတယ်။ ကျွန်တော့် အနေနဲ့ကတော့ ပထမ ဒီမှာ ဆွေးနွေးကြတာ တော်တော်များ ပါတယ်။ ကျွန်တော် မဆွေးနွေးတော့ပဲနဲ့ နေမလို့ပါ။ သို့သော် ကျွန်တော် မနေနိုင်ပါဘူး။ ဒါကြောင့် ကျွန်တော် မိုက်ကို တောင်း လိုက်ခြင်း ဖြစ်ပါတယ်။ ကျွန်တော့် အနေနဲ့ကတော့ ဥပဒေ အကြောင်းတွေထက်၊ လိုရင်းနဲ့ ကျွန်တော့်ရဲ့ အယူအဆရယ် ဒါ အကုန်လုံး ဒီလို သဘောလည်း ပေါက်မယ်လို့ တင်ပြချင်ပါတယ်။ ကျွန်တော်တို့ ဥက္ကဋ္ဌကြီးအနေနဲ့ကတော့ ဒါစေတနာကနေ ပြီးတော့ ဝေဒနာဖြစ်သွားတာပါ။ ကျွန်တော်တို့ ဗမာစာ ကိုလည်းပဲ ဗမာလို ကျွမ်းကျွမ်းကျင်ကျင် ဖတ်ပြီးတော့ နားလည်မယ်လို့လည်းပဲ ကျွန်တော်သဘော ပေါက်ပါတယ်။ ရေးထားတဲ့စာပိုဒ်ကို ကလည်းပဲ သံသယရှိသော ကိစ္စများပါ ဝင်ပါက ဆိုပြီးတော့ စေတနာနဲ့ ဒီအကျိုးကို မျှော်ကိုး ပြီးတော့ ဆောင်ရွက်လိုက်ခြင်းဖြစ်တယ်လို့ ကျွန်တော် က ရာခိုင်နှုန်းပြည့် ခံယူပါတယ်။ နောက် အဲဒီနေ့တုန်းက ကျွန်တော်သိခဲ့တဲ့ ခံစားချက်ကတော့ အဲဒီနေ့နံနက်မှာတင်တဲ့ အဆိုတွေရှိပါတယ်။ ဒါအကုန်လုံး အဲဒီနေ့တုန်းက တက်ခဲ့တဲ့ ကိုယ်စားလှယ်တော်ကြီးများလည်းပဲ သိရှိမှာ ပါ။ ဒီအဆိုတွေအနေနဲ့ ဘယ်လို လာမလဲ။ ဘယ်လို ဖြစ်ကြမလဲ။ (ဟာ)ဒီအဆိုတွေကလည်းပဲ ဒါ တစ်မျိုး ပါလား။ အဆို နှစ်ခု ရှိပါတယ်။ အဲဒီတော့ ဥက္ကဋ္ဌကြီး က အဲဒီမှာ ကျွန်တော်တို့ အကုန်လုံး စိတ်ရဲ့ ချမ်းသာခြင်း၊ ကိုယ်ရဲ့ ချမ်းသာခြင်းနဲ့ပြည့်အောင်၊ အကုန်လုံးလည်း အဆင်ပြေသွားအောင် ဆောင်ရွက်ပေးခဲ့တာ ကျွန်တော့် နားနဲ့ဆတ်ဆတ်ကြားပါတယ်။ (ဟာ)ဒီဥက္ကဋ္ဌကြီးဟာ အင်မတန်မှ အရည်အချင်း ပြည့်ဝတာပဲ။ ဒါ ကျွန်တော် ကြားခဲ့တာပါ။ ကျွန်တော် ဒါ ပွင့်ပွင့်လင်းလင်းနောက်ပြီးတော့ ဒီမိုကရေစီလွှတ်တင်ပြီးတော့ လုပ်နေကြတဲ့ ဆွေးနွေးတာပါ။ တချို့ လွှတ် တော်ကိုယ်စားလှယ်တော့ ကြားခဲ့လား ၊ မကြားခဲ့လား ကျွန်တော် သေချာမသိပါဘူး။ ဒါပြန်ပြီးတော့ စဉ်းစားကြည့်ကြပါ။ နောက်တစ်ချက် ကျွန်တော်တို့ဟာ အခု သွားနေတဲ့အခါမှာ ဒီမိုကရေစီ Practice။ ဒါ ဒီမိုကရေစီကျင့်စဉ် ဒီဘက်ကို ကျွန်တော်တို့ ဖြည်းဖြည်းချင်း သွားနေပါတယ်။ အဲဒီလို ကြားနေပြီး တော့မှ နောက်ပြီးတော့ ဒီမိုကရေစီ ကို လည်းပဲ အသွင်ဆောင်ပြီးတော့ လုပ်နေကြတဲ့ ကျွန်တော်တို့အကုန်လုံး အဲဒီမှာ ပြည်ထောင်စု လွှတ်တော်ကို တက်ခဲ့တဲ့ လွှတ်တော်ကိုယ်စားလှယ်များအားလုံးဟာ ခုနတုန်းက ဥက္ကဋ္ဌကြီး အမိန့်ရှိတဲ့အတိုင်း၊ တစ်ခါ ပညာရေးကိစ္စမှာ ထပြီးတော့ ကန့်ကွက်သလိုပဲ အဲဒီနေ့မှာ ထပြီး ကန့်ကွက်လိုက်ရင် ဖြစ်ပါတယ်။ ဒါကို မကန့်ကွက်နဲ့ နောင်တစ်နေ့ကျမှ ဒီဟာကို Emergency အရေးပေါ်အဆို ဆိုပြီးတော့ တင်လိုက်တယ်။ ဒီဟာကိုလည်းပဲ ဆွေးနွေးတယ်ဆိုတာ ကျွန်တော် အင်မတန်မှ အံ့ဩပါတယ်ခင်ဗျား။ ဒါကြောင့်မို့ လို့ ခုနတုန်းက ကျွန်တော်တို့ ဦးဇော်မြင့်ဖေ လည်းပဲ ဆွေးနွေးသွားပါတယ်။ အင်မတန် ကောင်းပါတယ်။ ကျွန်တော်တို့အနေနဲ့ကတော့ ဒီမိုကရေစီလမ်းကြောင်းကို လျှောက်တဲ့အခါမှာ ဥမကွဲ သိုက်မပျက်နဲ့ အကုန်လုံး တညီတညွတ် တည်းနဲ့ ကျွန်တော်တို့ရဲ့ လိုရာပန်းတိုင် ကို ရောက်ဖို့အတွက် စဉ်းစဉ်းစားစားနဲ့ ဆောင်ရွက်ဖို့ လိုပါတယ်။ ကျန်တဲ့ကိစ္စတွေ ဆတ်ခနဲ ကျွန်တော်တို့ဆုံးဖြတ်ပြီးတော့ ဆောင်ရွက်ဖို့ မသင့်ဘူး ဆိုတာလည်းပဲ ကျွန်တော့် အနေနဲ့တော့ ဆွေးနွေး တင်ပြလိုပါတယ်။ နောက်တစ်ချက် ဒီဥပဒေ ဆိုတာ ကျွန်တော်တို့က လေ့လာလို့ရှိရင် ဒါ ကျွန်တော့်အနေနဲ့တော့ ဆွေးနွေးတင်ပြလိုပါတယ်။ နောက်တစ်ချက် ဒီဥပဒေဆိုတာ ကျွန်တော်တို့ မလေ့လာလို့ရှိရင် ဒါ ကျွန်တော် ဒီမှာအကုန်လုံး ဥပဒေ၊ ရှေ့ကလည်း အများကြီးပြောသွားတဲ့အတွက် ကျွန်တော်ဆွေးနွေးခြင်းမပြုတော့ပါဘူး။ သို့သော် ကျွန်တော်တို့ ဦးဇော်မြင့်ဖေ တင်သွားတဲ့အတိုင်းပဲ ဥပဒေရဲ့ အားနည်းချက်ကလည်းပဲ ရှိပါတယ်။ ကျွန်တော်တို့ ပြည်ထောင်စုလွှတ်တော်မှာ တင်ထားခဲ့ကိစ္စရပ်ကို ပြည်သူ့လွှတ်တော်မှာ ပြန်အဆိုတင်ပြီးတော့ ဆောင်ရွက်ချက်ကကော ဥပဒေနဲ့ညီရဲ့ လား။ ကျွန်တော့်အနေနဲ့ ကျွန်တော် တို့ရဲ့ အမျိုးသားလွှတ်တော်နဲ့ ပြည်သူ့လွှတ်တော်ကို တစ်ခုနဲ့ တစ်ခု ထိပ်တိုက်တွေ့အောင် ဆွေးနွေးခြင်းမဟုတ်ပါဘူး။ အားလုံး စဉ်းစားရမယ့်ကိစ္စ ဖြစ်ပါတယ်။ ဒီဟာရော ကျွန်တော်တို့ က ဥပဒေနဲ့ ကိုက်ညီရဲ့ လား။ ကျွန်တော် အဲလိုတင်တဲ့ အခါမှာရော အခု ကျွန်တော်တို့လည်း တင်ခဲ့တာပါပဲ။ အခုဒီမှာ ပြည်သူ့လွှတ်တော်မှာ ရှိနေတဲ့ လွှတ်တော်ကိုယ်စားလှယ်တွေရော၊ အမျိုးသားလွှတ်တော်မှာရှိတဲ့ ကိုယ်စားလှယ်တွေရော ကျွန်တော်တို့ဆွေးနွေးဖို့ တင်ကြတဲ့အခါမှာ ဥက္ကဋ္ဌကြီးက ဆွေးနွေးဖို့အဆိုတွေ မတင်ပါနဲ့တော့။ အချိန်က မေးခွန်းတွေလည်း မတင်ပါနဲ့တော့ စသည်အားဖြင့် ဒီ လို ကျွန်တော်တို့ ဆောင်ရွက်နေတဲ့ အချိန်မှာ အရေးပေါ်ကိစ္စရပ်ကြီးဆိုပြီး ကျွန်တော်တို့တင်ခဲ့တဲ့ ဟာတွေကရော ကျွန်တော်တို့ ဒီမိုကရေစီလမ်းကြောင်းကို သွားဖို့အတွက် တကယ်ကို ရင်ထဲဝမ်းထဲမှာရှိပြီးတော့ ဆောင်ရွက်ခဲ့ကြတာပါလား။ ဒါ ပြန်စဉ်းစားဖို့ လိုပါတယ်။ ဒီကိစ္စရပ်လေးဟာ သာမန်လို့ ကျွန်တော်တို့ က ထင်ပေမယ့်လည်းပဲ ခုနတုန်းကတော့ ဆရာကြီး ဒေါက်တာတင်ရွှေ ကတော့ ပြောသွားပါတယ်။ ကျွန်တော် တို့ရဲ့ ဒို့တာ ဝန်အရေးသုံးပါးအထိ ထိခိုက်လာနိုင်ပါတယ်။ ကျွန်တော်တို့အထဲမှာ စိတ်ဝမ်းတွေကွဲမယ်။ တစ်ယောက်နဲ့ တစ်ယောက် အပြိုင်အဆိုင်တွေ၊ မဟုတ်တဲ့ဟာတွေပါ ဖြစ်လာမယ်ဆိုရင် ဒါ တို့တာဝန်အရေးသုံးပါးကို ထိပါးတာနဲ့ အတူတူပါပဲ ခင်ဗျား။ ကျွန်တော့် အနေနဲ့ကတော့ ဒါ ပွင့်ပွင့်လင်းလင်း ဆွေးနွေးလို ပါတယ်။ နောက် ကျွန်တော်တို့ ဦးဆိုင်ပေါင်းနပ် ကလည်းပဲ တင်ပြသွား တာ အင်မတန်ကောင်း ပါတယ်။ ကျွန်တော့် အနေနဲ့ ဒါ ထောက်ခံဆွေးနွေးပါတယ်။ ဒီ ဦးဆိုင်ပေါင်းနပ် တို့ဆွေးနွေး သွားတဲ့ ကိစ္စတွေ။ အဲဒီတော့ ကျွန်တော့်အနေနဲ့ နောက်ဆုံးတင်ပြလိုတာကတော့ ကျွန်တော်တို့က ဒီမိုကရေစီလမ်းကြောင်းကို သွားတဲ့အခါ သတိမမူ ဂူမမြင်ဆိုတာ ကျွန်တော်တို့ ဒီဥက္ကဋ္ဌကြီး ဆွေးနွေးသွားတဲ့ဟာ မဟုတ်ပါဘူး အားလုံးပါ။ အားလုံးကို ကျွန်တော်တို့က စဉ်းစဉ်းစားစားနဲ့ ညီညီညွတ်ညွတ်နဲ့ ဆောင်ရွက်သွားဖို့လိုမယ် ဖြစ်ပါတယ်။ ဒါကြောင့် ဒီကိစ္စရပ်ကိုလည်း ကျွန်တော်တို့ လွှတ်တော်နှစ်ဖက်စလုံး ကိုယ်စားလှယ်တွေ ညီညီ ညွတ်ညွတ် ဖြစ်ဖို့အတွက် ဥက္ကဋ္ဌကြီးတို့ ဆောင်ရွက်ပြီးတော့ အစီအစဉ်တွေလုပ်ဖို့လိုမယ်လို့ ကျွန်တော့် အနေနဲ့ တင်ပြ ဆွေးနွေးရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">ဒေါက်တာမြတ်ဉာဏစိုး ဆွေးနွေးနိုင်ပါပြီ</speech>
<speech><mp id="136">ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်(၄)</mp>လေးစား အပ်ပါသော ဥက္ကဋ္ဌ ကြီးနဲ့တကွ လွှတ်တော်ကိုယ်စားလှယ်များအားလုံး မင်္ဂလာပါခင်ဗျား။ ကျွန်တော်တို့ ဒီနေ့ ဖြစ်ပျက်ရတဲ့အဖြစ်အပျက်ဟာ စစချင်းပြောသင့်တဲ့ စကားကတော့ အင်မတန် ဝမ်းနည်းစရာ ကောင်းပါတယ်ဆိုတဲ့ စကားမှတစ်ပါး အခြားမရှိပါဘူး။ ဒီကိစ္စကိုအခု တော်တော် များများလည်း စိတ် ဝင်စားနေပါတယ်။ ကျွန်တော်တို့ လွှတ်တော်အစည်းအဝေးတွျင်းပ ကတည်းကိုက ဒါပြည်သူလူထုရဲ့ နိုင်ငံရေးနိုးကြားမှုကလည်း မြင့်လာတယ်။ လွှတ်တော် အစည်းအဝေးတွေကို စောင့်ကြည့်တယ်။ ညဆိုလည်း တီဗွီမှာ စောင့်ကြည့်တယ်။ မနက်ဆိုလည်း သတင်းစာမှာ ဖတ်တယ်။ အကုန်လုံး ဟိုအပေါ်မှာ မီဒီယာ သမားတွေလည်း ရှိ ပါတယ်။ ကျွန်တော်တို့ မီဒီယာတွေအကုန်လုံးက လည်း လေ့လာနေပါတယ်။ သို့သော် ဒီသို့သော်က တော်တော်လေး အရေးကြီးပါတယ်။ မနေ့က အရေးကြီးကြောင်း အဆိုပေါ့နော်။ ဘယ်လောက် များအရေးကြီးလို့လဲ။ ခုနလို တို့တာဝန်အရေးသုံးပါးနဲ့ ချည်ပြီးမပြောတောင်မှ ဟုတ်လား။ လူတွေ အင်မတန်စိတ်ဝင်စားနေတဲ့ ယုံကြည်ချက်ကြောင့် အကျဉ်းကျ ခဲ့တဲ့ အကျဉ်းသားတွေ လွှတ်ပေးရေးကိစ္စမျိုးလား။ ဒါမှမဟုတ်ရင် တိုင်းပြည်ပဲ ကျူးကျော်စစ် အဖြစ်ခံရတဲ့ အခြေအနေ မျိုးလား။ မဟုတ်ပါဘူး။ Procedure လေးတစ်ခုပေါ့နော်။ ဒီ Procedure လေးတစ်ခုကိုပဲ စပြီးငြင်းခုံတဲ့အခါကျတော့ ဒါ တစ်ဖက်ကနေလည်း ခုနက အန်ကယ်ဇော်တို့ ပြောသွားသလို ပါပဲ။ ပြန်ကြည့်ရင် ဒါ ဒီမိုကရက်တစ် Practice၊ ဒီမိုကရေစီ ကျင့်စဉ်အတွက် ကောင်းတယ် ဆိုပေမယ့် ဒီလိုနည်းမျိုးနဲ့တော့ ကျွန်တော်တို့က မကျင့်ချင်ပါဘူးခင်ဗျား။ မကျင့်ချင်ပါဘူး။ ဒီလို ဘာမဟုတ်တဲ့ ကိစ္စလေးတစ်ခုကို ပုံကြီးချဲ့ပြီးတော့ (ဒါ ဘာမဟုတ်တဲ့လို့ သုံးတာကို ဥက္ကဋ္ဌကြီး အနူးအညွတ် တောင်းပန်ပါတယ်။ ခွင့်လွှတ်ပါခင်ဗျား။ ဒါကျွန်တော့်စိတ်ထဲမှာ ခံစားချကာလေးရှိ သွားလို့ ပြောတာပါ။ ဘာမဟုတ်တဲ့ ဆိုတာက ဒီအခြေဥပဒေခုံရုံးကို ပေးပို့ပြီးစိစစ်တဲ့ ဒီလုပ်ငန်းစဉ် ကြီးကို ပြောတာမဟုတ်ပါဘူးခင်ဗျား။ ဒီအပေါ်မှာ ဝေဖန်တဲ့၊ ဝေဖန်ပြီးတဲ့ အခါကျတော့ ဘယ်နည်း ဥပဒေနဲ့ကတော့ မကိုက်လို့၊ ဥပဒေကြမ်းလို့ သုံးနှုန်းလို့ စသည်ဖြင့်ပေါ့နော်။ ခုန အန်ကယ်ဇော် လည်း တင်ပြသွားပြီး ဖြစ်ပါတယ်။ စကားလုံးတွေကို အကျအနကောက်ပြီးတော့ ပြောနေလို့တော့ မရပါဘူး။ အတည်ပြုတာနဲ့ ပြဋ္ဌာန်းတာနဲ့ ခုန ကျွန်တော်တို့ ဥက္ကဋ္ဌကြီးလည်း အမိန့်ရှိသွားပြီး ဖြစ်ပါတယ်။ လွှတ်တော်(၂)ရပ်ဟာ သဘော တူပြီးဖြစ်တာနဲ့ ဒီဟာက အတည်ပြုပြီးဖြစ်ပါတယ်။ သို့သော် ဥပဒေလို့တော့ မသုံးနှုန်းပါဘူး။ ဒါ ကျွန်တော်တို့ ဥပဒေကြမ်းလို့ပဲ သုံးနှုန်းပါတယ်။ ဥပဒေဆိုတာတော့ ဒါ နိုင်ငံတော်သမ္မတကြီး လက်မှတ်ရေးထိုးပြီးတဲ့ အချိန်ကျမှပဲ ဒါ ဥပဒေလို့ သုံးနှုန်းပါတယ်။ ဒီစကားလေးကို တင်ပြရတာလည်း ခုဟာက ဒါ ကျွန်တော်တို့ ကြားရတဲ့ အနေအထားမှာလည်း ဥပဒေကြမ်းဆိုတာ ဘာလဲ။ ဥပဒေ ကြမ်းဆိုတာ ဒါခုနက ပြောသလိုပါပဲ။ အင်္ဂလိပ်လို Bill ပါပဲ။ ဒီဟာက ဥပဒေကြမ်းလို့ သုံးနှုန်းတာ။ ဒီအသုံးအနှုန်းတွေက မည်ကာမတ္တ ဖြစ်ပါတယ်ခင်ဗျား။ အဲဒီတော့ ကျွန်တော်တို့ တိုင်းပြည်အတွက် အကျိုးရှိတဲ့ ပြည်သူအသံ၊ ပြည်သူဆန္ဒကို တကယ်ထင်ဟပ် ပေါ်လွင်စေချင်တဲ့ အကြောင်းအရာတွေမှာပဲ ကျွန်တော်တို့ တကယ်ကို လွှတ်တော်ချင်း စစ်ခင်း ရင်း ခင်းရပါစေ။ ဒီလိုကိစ္စမျိုးနဲ့တော့ ကျွန်တော်တို့ မခင်း ပါရစေနဲ့။ ခင်းလည်း မခင်းချင်ကြပါနဲ့ ။ နောက်ပြီးတော့ ဒီထဲမှာ အခြေခံဥပဒေ ဆိုတာကလည်း ပါလာတဲ့ အခါကျတော့ သူသူငါငါ အင်မတန် စိတ် ဝင်စားပါတယ်။ နိုင်ငံတော်သမ္မတကြီး ကလည်း အမိန့်ရှိပြီးပါပြီ။ အခြေခံဥပဒေ ကို လက်ခံနိုင်သူ များရော၊ လက်မခံနိုင်သူများရော ကြိုဆိုပါတယ်ဆိုတာ။ ဒီဟာက အခြေခံဥပဒေနှင့်ဆိုင်တဲ့ အငြင်းပွားဖွယ်ရာလည်း မဟုတ်ပါဘူး။ အလျဉ်းသင့်လို့ ဥက္ကဋ္ဌကြီးမှ တစ်ဆင့် ကျွန်တော် လွှတ်တော်ကို တစ်ခုလေးတင်ပြချင်ပါတယ်။ ကမ္ဘာပေါ်မှာ ဒီမိုကရေစီ တကယ့်နိုင်ငံကြီးဖြစ်တဲ့ ကျွန်တော်တို့ အမေရိကပြည်ထောင်စုဟာ၁၇၈၈ ခုနှစ်၊ ဇွန်လ ၂၅ ရက်နေ့မှာ သူတို့ရဲ့ Constitution ကို အတည်ပြု ပါတယ်။ ဂျော့ဒ်ဝါရှင်တန် သမ္မတ ဖြစ်တာ ၁၇၈၉ ခုနှစ်၊ ဧပြီလ ၃၀ ရက်နေ့မှာ ဖြစ်ပါတယ်။ သမ္မတဖြစ်ပြီးတော့ ဧပြီလ ၃၀ ရက်မှာ ဖြစ်ပြီးတော့ မတ်လမှာတင် သောမတ်စ်ဂျက်ဖာဆင် က အမေရိကန်ပြည်ထောင်စုရဲ့ ပထမ ဦးဆုံးသော ပြည်ထဲရေး ဝန်ကြီးပါ။ နောက်တစ်ခါ ဟဲလ် မီတန် က ကျတော့ အမေရိကန် ပြည်ထောင်စုရဲ့ ပထမဦးဆုံးသော ဘဏ္ဍာရေး ဝန်ကြီးပါ။ အစိုးရအဖွဲ့က ကျွန်တော်တို့ ဧပြီမှာ အသက်ဝင်ပါတယ်။ ဧပြီမှာ အသက်ဝင်ပြီးတဲ့ အခါကျတော့ မေလမှာတင် ဒီပြည်ထောင်စုဝန်ကြီး (၂)ပါး အကြီးအကျယ် ကျွန်တော်တို့ အခြေခံဥပဒေဆိုင်ရာ အငြင်းပွားမှု ဖြစ်ပါတယ်။ အဲဒါ ဘာဖြစ်လို့လည်းဆိုတော့ အမေရိကန်ပြည်ထောင်စုရဲ့ ဖွဲ့စည်းအုပ်ချုပ်ပုံ အခြေခံဥပဒေဟာ စပြီး ပြဋ္ဌာန်စဉ်တည်းက Amendment(၁၀)ချက် ပါပါတယ်။ အင်မတန်ကို ဒီမိုကရေစီနည်းလမ်းကျကျ ဆွဲထားတာပါ။ အဲတုန်းက အမေရိကန်ပြည်ထောင်စုမှာ လွတ်လပ်စ ပြည်နယ် (၁၃) ပြည်နယ်ပဲ ရှိပါတယ်။ အဲဒီ (၁၃)ပြည်နယ်က ဟိုဟာ ပြင်ချင်တယ်၊ ဒီဟာ ပြင်ချင်တယ် ထည့်လိုက်တာနဲ့တင် စပြီးတော့ ပြဋ္ဌာန်းတဲ့ အချိန်မှာ ရော Amendment(၁၀)ချက် ပါပါတယ်။ ဆိုလိုတဲ့သဘောက ဖွဲ့စည်းပုံ အခြေခံဥပဒေဟာ ပြင်ဆင်မယ်ဆိုလည်း ဖွဲ့စည်းပုံအခြေခံဥပဒေမှာ ပြင်ဆင်ဖို့ အခန်း(၁)ခန်း သက်သက်ပြဋ္ဌာန်းပြီးသား ဖြစ်ပါတယ်။ ပြင်ဆင်ဖို့ နည်းလမ်းတွေလည်း ရှိပြီးသား ဖြစ်ပါတယ်။ အဲဒီတော့ ခုနက ကျွန်တော် အမေရိကန် ဖွဲ့စည်းပုံအခြေခံဥပဒေကို ပြန်ကောက် ရမယ်ဆိုရင် ဒီလောက် အစကတည်းကိုက ပြင်ဆင်ထားတဲ့ ဖွဲ့စည်းပုံအခြေခံဥပဒေမှာတင် ဗဟို အစိုးရကနေပြီးတော့ ဘဏ်တည်ထောင်ခွင့် ရှိတယ်/မရှိဘူး ဆိုတာ ဗဟိုဘဏ်မပါဘူး။ ဖွဲ့စည်းပုံ အခြေခံ ဥပဒေထဲမှာ မပါတဲ့အတွက်ကြောင့်မို့လို့ သောမတ် ဂျက်ဖာဆင် ကမပါလို့ လုပ်လို့မရဘူး။ ဟဲလ်မီတန် ကမပါရင်လုပ်လို့ ရတာပေါ့။ သူကမှ ဟိုဟာ မလုပ်ပဲဟာ။ အကြီးအကျယ်ကို ဒါ ပြဿနာတက်တဲ့ ကိစ္စဖြစ်ပါတယ်။ ဒါကြောင့်မို့လို့ ဒီလိုအဓိပ္ပာယ်ဖွင့်ဆိုချက်တွေ လွဲမှားရင်သော် လည်းကောင်း ကျွန်တော်တို့ ဒါကို ဖြေရှင်းဖို့အတွက် ကျွန်တော်တို့ အ ခုမြန်မာနိုင်ငံတော်မှာ ကတော့ အခြေခံ ဥပဒေဆိုင်ရာခုံရုံးဆိုတာ တိတိကျကျကို ပြဋ္ဌာန်း ပေးထားပါတယ်။ ဒီမှာလည်း ကျွန်တော်တင်ပြချင်တာက ကျွန်တော်တို့က ဥပဒေပြုရေးအပိုင်းကို တာ ဝန်ယူဆောင်ရွက်နေတဲ့ လွှတ်တော်ကိုယ်စားလှယ်တွေ ဖြစ်တဲ့အတွက်ကြောင့်မို့လို့ အခြေခံဥပဒေခုံရုံးက (ဟာ)ဥပဒေပြု ရေးအပေါ်မှာ အမြင့် ဆုံးလား။ အခြေခံဥပဒေခုံရုံးကိုပဲ ဦးထိပ်ပန်ဆင်ရတော့မှာလား။ ဒီလိုတွြောဆိုနေလို့ ဒါ ကျွန်တော် ဒီကိစ္စလေးကို တင်ပြမှာ ဖြစ်ပါတယ်။ ခုံရုံးဟာ ခုံ ရုံးပါပဲ။ သူ့ မှာက အခြေခံဥပဒေနဲ့ဆိုင်တဲ့ အခြေခံဥပဒေနဲ့ ပတ်သက်တဲ့ အကြောင်းအရာမှန်သမျှကို Servant and Duty ရှိပါတယ်။ ဒါက ကျွန်တော်တို့ လွှတ်တော်တွေက ဥပဒေပြု လိုက်တော့ ဒီဥပဒေ တွေကိုမှ သူက စောင့်ကြည့်နေမှာ မဟုတ်ပါဘူး ။ နိုင်ငံတော်ရဲ့ အုပ်ချုပ်ရေးအဖွဲ့အစည်းတွေ မှာလည်း ပြည်ထောင်စုအဆင့် အုပ်ချုပ်ရေးအဖွ့ကတောင်မှ အုပ်ချုပ်တဲ့နေရာမှာရော အခြေခံ ဥပဒေနဲ့ ညီညွတ်မှု ရှိ /မရှိ ဆိုတာ ဒါ အခြေခံဥပဒေခုံရုံးကနေ ထောက်ပြပြီး တော့ ပြောဆိုမှာ ဖြစ်ပါတယ်။ ဒီ အပြင် ကျွန်တော်တို့ တရားစီရင်ရေးဆိုတာလည်း ဒါ သီးခြားမဏ္ဍိုင်ကြီးတစ်ခု ဖြစ်ပါတယ်။ နယ်ပယ်ကြီးတစ်ခု ဖြစ်ပါတယ်။ ဒီမှာလည်း အခြေခံဥပဒေခုံရုံးမှာကကျတော့ တရားရုံး တစ် ရုံးရုံးက စစ်ဆေးဆဲအမှု ဆိုတာပါ။ သူက တရားစီရင်ရေး အာဏာထိတောင်မှ ပါသွားပါပြီ။ ကျွန်တော်တို့ ဥပဒေပြုရေးအပိုင်းမှာ တာ ဝန်ယူဆောင်ရွက်နေတဲ့ ပုဂ္ဂိုလ်များဟာ အုပ်ချုပ်ရေးနဲ့ အချို့ ကိစ္စတွေမှာ အနည်းငယ် ပေါင်းစပ် ညှိနှိုင်းပြီးတော့ ဆက်သွယ် ဆောင်ရွက်ကောင်းဆောင်ရွက်နိုင်ပါလိမ့်မယ်။ တရားစီရင်ရေးဆိုတာကတော့ ဒါ ကျွန်တော်တို့ ဘယ်လိုမှ ထိတွေဆက်ဆံဖို့ မရှိတဲ့နယ်မြေပါ။ ဒီလိုပါပဲ။ အုပ်ချုပ်ရေးအဖွဲ့အစည်းများဟာလည်း တရား စီရင်ရေးနဲ့ဆိုရင် ဒါ သီးခြား ကျွန်တော်တို့ ဆောင်ရွက်ရမယ့် အဖွဲ့အစည်းများ ဖြစ်ပါတယ်။ သို့သော်လည်း အခြေခံဥပဒေခုံရုံး ဟာ ခုန ကျွန်တော့် အစ်ကိုကြီး ဦးခင်မောင်ရီ ပြောသွားသ လို ပါပဲ။ သူတို့ရဲ့ Specidl Lever အဲဒီတော့ ကျွန်တော်တို့ ဥပဒေတစ်ခုကို ပြဋ္ဌာန်းပြီ။ ပြဋ္ဌာန်းတဲ့ အခါကျတော့ ဒီဥပဒေဟာ နိုင်ငံတော်ရဲ့ အမြင့်ဆုံး ဥပဒေတကာ့ ဥပဒေတို့ ရဲ့ ထိပ်ဆုံးလို့ ပြောလို့ ရတာ အခြေခံဥပဒေပါ။ ဒီအခြေခံဥပဒေကို ကြိုက်ခြင်း/မကြိုက်ခြင်း ဒီအခြေခံဥပဒေကို ပြင်ဆင် စရာ ရှိခြင်း မရှိခြင်းက တစ်ပိုင်းပါ။ As This is ကတော့ ယခုလက်ရှိတည်ရှိနေတဲ့ အခြေခပဒေ။ ဒီအခြေခံဥပဒေကို ကျွန်တော်ကာ လေးစားလိုက်နာရမှာ ဖြစ်ပါတယ်။ ပြင်ချင်ရင် ပြင်ပါ။ ပြင်ချင်ရင် သူ့နည်းလမ်းတကျ ပြင်လို့ရပါတယ်။ သို့သော် လက်ရှိတည်ဆဲပြဋ္ဌာန်းထားတဲ့ အခြေခံ ဥပဒေကိုတော့ ကျွန်တော် တို့ ဒါ အုပ်ချုပ်ရေးအပိုင်းကရော၊ ဥပဒေပြုရေးအပိုင်းကရော၊ တရားစီရင်ရေးအပိုင်းကရော လေးစားလိုက်နာရမှာ ဖြစ်ပါတယ်။ ခုန ဆရာကြီး ဦးတင်ရွှေတို့၊ ဒေါက်တာဦးမြင့်ကြည်တို့ ဆွေးနွေးသွားသလိုပါပဲ။ နာယကကြီး အနေနဲ့က ဒီကိစ္စကို စီစဉ်ဆုံးဖြတ် ပေးတယ်ဆိုတာဟာ ဒါ တကယ့် နာယကဂုဏ်နဲ့ အညီအညွတ် ကျွန်တော်တို့ ဒါလွှတ်တော် အသီးသီးမှာရှိတဲ့ ဥပဒေကြမ်း ကော်မတီတွေကလည်း အဆင့်ဆင့် စိစစ်ပါတယ်။ ဒါပေမယ့် ဒီ စကားကိုပဲ ကျွန်တော်ထပ်သုံးပါရ စေအုံး။ အခြေခံဥပဒေနဲ့ ပတ်သက်လာရင်တော့ အခြေခံ ဥပဒေ ဆိုင်ရာခုံရုံး၊ ခုံရုံးအဖွဲ့ဝင်(၁၅) ဦးက သူတို့ရဲ့ Specidly ဖြစ်ပါတယ်။ သူတို့မှ အငြင်းပွား ဖွယ်ရာကိစ္စများ၊ သံသယဖြစ်ဖွယ်ရာ ကိစ္စများကို အခြေခံဥပဒေခုံရုံးရဲ့ ဆုံးဖြတ်ချက်ဟာ အတည် ဖြစ်ရမှာ ဖြစ်ပါတယ်။ ဒါကြောင့်မိ့လို့ ပဲ ကျွန်တော်တို့ ဆေးကုသမှု ခံယူတဲ့အခါမှာတောင်မှ အထူးကုတွေကိုပြတယ်ဆိုတာ သူ့သက်ဆိုင်ရာ Specialize အထူးပြု ဘာသာရပ် ရှိပါတယ်။ ဒီအတွက်ကြောင့်မို့လို့ အခြေခံဥပဒေခုံရုံးပေးပို့ပြီးတေစိစစ်သင့်တယ်မစိစစ်သင့်ဘူးဆိုတာတော့ လယ်ပြင်မှာဆင်သွားသလို ထင်ရှားပါတယ်။ ဒီအချက်ကတော့ ဘယ်လိုမှ ငြင်းချက်ထုတ်ဖို့ ကိစ္စ မဟုတ်ပါဘူး။ နောက်တစ်ချက် ကျွန်တော်တင်ပြပါမယ်။ ဘာလည်းဆိုတော့ ပြည်ထောင်စုလွှတ်တော် နာယက က (ဥပဒေအရကို အတိအလင်းပြဋ္ဌာန်းထားပါတယ်။ အခြေခံဥပဒုံရုံးကိုပေးပို့ဖို့ အခွင့် အာဏာရှိပါတယ်။ နာဿကကြီးအနေနဲ့လည်း ရှင်းပြပြီးသား ဖြစ်ပါတယ်။ဒါဟာ အဆိုမဟုတ်ပါဘူး။ လွှတ်တော်ရဲ့ လုပ်ဆောင်ချက်လွှတ်တော်ကို နာယကကြီးက စောနာကောင်းအောင်ပြတာဖြစ်ပါတယ်။ ဒီလိုပေးပို့ပြီးတော့ ကျွန်တော်တို့ စိစစ် တယ်ဆိုတာလည်း နာယကကြီးက ပြည့်စုံလုံလောက်တဲ့ ဥပဒေတစ်ခု၊ ဥပဒေနဲ့ ပတ်သက်လာရင် အမှားအယွင်း ကင်းတဲ့ ဥပဒေ ဒီလိုဖြစ်အောင်လို့ လုပ်ဆောင်ချက် ဖြစ်ပါတယ်။ ဒီအပေါ်မှာမှ ဝိဝါဒတွေကွဲပြီးတော့ ဒီလုပ်ထုံးလုပ်နည်းဟာ မှန်တယ်/မှားတယ်။ မှားတယ်/မှန်တယ် ပြောရအောင် ဒီအစည်းအ ဝေးဟာ ကျွန်တော်တို့ ခုမှ ဒုတိယအကြိမ် ရှိပါသေးတယ်။ ပထမအကြိမ်တုန်းက ကျွန်တော်တို့ ဥပဒေကြမ်းများ ဆွေးနွေးခြင်းအတည်ပြုပြဋ္ဌာန်းခြင်း မလုပ်ခဲ့ရသေးပါဘူး။ အခုမှ စလုပ်ပါတယ်။ စလုပ်တဲ့အချိန်မှာ နယကကြီး ခင်ဗျား။ ခွင့်လွှတ်ပါ။ နာယကကြီးကို ကျွန်တော်မှား တယ်လို့ ဆိုလိုတာ မဟုတ်ပါဘူး။ သို့သော် အမှားအယွင်းဖြစ်ခဲ့ရင်တောင် ဒါ စေတနာအမှားပဲ ဖြစ်ပါလိမ့်မယ်။ ဒီလိုအရေးတကြီး အဆိုတစ်ခု တင်သွင်းပြီးတော့ လွှတ်တော်ကြီးက ဆုံးဖြတ်လောက်ရအောင် ကြီးကျယ်တဲ့ကိစ္စ မဟုတ်ပါဘူး။ ဒီဟာကိုမှ ဘေးတီး ချင်တဲ့သူတွေကလည်း များနေပါတယ်။ တကယ့်အစစ်အမှန်ကိစ္စမျိုးဆိုရင် တီးစမ်းပါ။ တကယ်ပြည်သူတွေအတွက် ထိခိုက်လာမယ့် ကိစ္စမျိုးဆိုရင် ကျွန်တော်ခုနကပြောပြီး ပါပြီ။ ဒီစကား ထပ်ပြောပါ့မယ်။ လွှတ်တော်ချင်း စစ်ခင်းရင် ခင်းရပါစေ။ ဒါ ကျွန်တော်တို့တော့ အသင့်ပါပဲ။ ဒါပေမယ့် ဒီလိုအချက်ကတော့ ယခုဖြစ်တဲ့ အဖြစ်အပျက်ကတော့ လုံးဝမသင့်လျော်တဲ့ ကိစ္စ ဖြစ်ပါတယ်။ ဒါကြောင့်မို့လို ကိုယ့်တစ်ချက်ထိုးရင် သူ့တစ်ချက်ပြန်ထိုးမယ်ဆိုထုံစံမျိုးနဲ့တော့ ပြည်သူ့လွှတ်တော်ရဲ့ အဆိုတင်သွင်းချက်ယ်၊ ဆုံးဖြတ်ချက်ရယ်ကို မှားတယ်/မှန်တယ်လို့ မဝေဖန် လိုသော်ငြားလည်း အထူးပင် ဝမ်းနည်းပြီးတော့ စိတ်မကောင်း ဖြစ်ရပါတယ်။ ဒါကြောင့် မို့လို့ ဒီဆုံးဖြတ်ချက်တွေနဲ့ ပတ်သက်ပြီးတော့ အထူးပင်သင့်မြတ်လျော်ကန်မယ့် အချင်းချင်း ညီညီညွတ်ညွတ် ညှိညှိနှိုင်းနှိုင်းနဲ့ ဖြေရှင်းနိုင်မယ့် နည်းလမ်းကောင်းများ ကို နာယကကြီးက ဦးဆောင်ဦးရွက်ပြုပြီးတော့ စီစဉ်ဆောင်ရွက်သမျှကို ကျွန်တော်နဲ့ ထပ်တူ အမျိုးသားလွှတ်တော် ကိုယ်စားလှယ်အားလုံးက လိုက်ပါဆောင်ရွက်ဖို့ အသင့်ရှိနေမှာ အမှန်ပါပဲလို့ ပြောကြား တင်ပြ ရင်းနဲ့ နိဂုံးချုပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု လွှတ်တော် ခေတ္တရပ်နားပါမယ်။ ဆွေးနွေးရန် ကျန်တဲ့ပုဂ္ဂိုလ်များ ပြန်စတဲ့ အချိန်မှာ ဆွေးနွေးနိုင်ပါတယ်။ ၃ နာရီ တိတိမှာ ပြန်လည်စတင်ကျင်းပပါမယ်</speech>
<speech type="mc">အမျိုးသားလွှတ်တော်တော့်က္ကဋ္ဌကြီး ပြန်လည်ထွက်ခွာပါမင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။</speech>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီ။</speech>
<speech type="speaker">ဒေါ်ခင်ဝိုင်းကြည် တင်သွင်းတဲ့အဆိုက ပထမတော့ ကျွန်တော်လည်း ဘာဆွေးနွေးရမယ် မသိဘူး။ ပြည်ထောင်စုလွှတ်တော်က အတည်ပြုသော သို့မဟုတ် အတည် ပြု သည်ဟု မှတ်ယူရမည်ဖြစ်သော ဥပဒေကြမ်းများကို နိုင်ငံတော်သမ္မတက လက်မှတ် ရေးထိုး ထုတ်ပြန်ရေးအတွက် ပေးပို့ခြင်းမပြုမီ ဥပဒေကြမ်းပူးပေါင်းကော်မတီအား စိစစ်စေပြီး နိုင်ငံတော် ဖွဲ့စည်းပုံအခြေခံဥပဒေနှင့် ညီညွတ်ခြင်းရှိ /မရှိ သံသယရှိသော ကိစ္စရပ်များပါ ဝင်ပါက ယင်း ဥပဒေကြမ်းများကို စိစစ်နိုင်ရေးအတွက် နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံးသို့ ပေးပို့ရန် ဆုံးဖြတ်ကြောင်းဆိုတဲ့ ဆုံးဖြတ်ကြောင်း နှင့် ဆုံးဖြတ်ခြင်းကို ထောက်ခံတာလား။ ဒါနဲ့ ပတ်သက်ပြီးတော့ ပြည်သူ့လွှတ်တော်မှာ ဆွေးနွေးအ တည်ပြုတဲ့ကိစ္စကို ကန့်ကွက်တာလား။ ဆုံးဖြတ်ခြင်းကို ထောက်ခံတာ။ ဒီအဆိုကို ဆုံးဖြတ်ခြင်းကို ထောက်ခံကြောင်းဆိုပြီး ဒီလိုပြင် ပေးလိုက်မယ်။ဟုတ်ပြီနော်။ ရပြီနော်။ နှစ်ခုစလုံးပါချင်တာလား။ ထောက်ခံကြောင်းနှက်တောင်း လိုက်ပါ။ ပြောပါ</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁)</mp>လေးစားအပ် ပါသော ဥက္ကဋ္ဌကြီးရှင်။ ကျွန်မဆွေးနွေးတဲ့ အဆိုပြု သွားတာကတော့ ပြည်ထောင်စုလွှတ်တော် က အတည်ပြုသော သို့မဟုတ် အတည်ပြု သည်ဟု မှတ်ယူရမည်ဖြစ်သော ဥပဒေကြမ်းများကို နိုင်ငံတော်သမ္မတ လက်မှတ်ရေးထိုး ထုတ်ပြန်ရေးအတွ က် ပေးပို့ခြင်းမပြုမီ ဥပဒေကြမ်း ပူးပေါင်းကော်မတီအား စိစစ်စေပြီး နိုင်ငံတော်ဖွဲ့စည်းပုံအခြေခံဥပဒေနှင့် ညီညွတ်ခြင်း ရှိ /မရှိသံသယရှိသော ကိစ္စရပ်များပါဝင်ပါက ယင်းဥပဒေကြမ်းများကို စိစစ်နိုင်ရေးအတွက် နိုင်ငံတော် ဖွဲ့စည်းပုံအခြေခံဥပဒေဆိုင်ရာခုံရုံးသို့ ပေးပို့ရန်ဆုံးဖြတ်ကြောင်းနှင့် စပ်လျဉ်းပြီးတော့ တစ်ဖက်က ဒါကိုရုပ်သိမ်းပေးဖို့ရာ ဆွေးနွေးတဲ့ဟာကို ကျွန်မကန့်ကွက်ပြီးတော့ပေးပို့ရန် ဆုံးဖြတ်ကြောင်းကို ထောက်ခံပါတယ်။</speech>
<speech type="speaker">ဆုံးဖြတ်တာရော၊ ကန့်ကွက်တာရော</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီးမဲဆန္ဒနယ်အမှတ်(၁)</mp>ဟိုဘက်က ပြည်သူ့လွှတ်တော်ကို ကန့်ကွက်ပြီးတော့၊ ဒီဘက်က ဆုံးဖြတ်ကြောင်းကို ထောက်ခံတာပါ။</speech>
<speech type="speaker">ပြည်သူ့လွှတ်တော်၌ ၎င်းကိစ္စအားပယ်ဖျက်ရန် အတည်ပြု သော အဆိုကို ကန့်ကွက်ကြောင်းပေါ့၊ ဒါဆိုလုံလောက်ပါပြီ။ ကျွန်တော်ဖတ်ပြမယ်နော်။ ရန်ကုန်တိုင်း ဒေသကြီး မဲဆန္ဒနယ်အမှတ်(၁)မှ ဒေါ်ခင်ဝိုင်းကြည်က ပြည်ထောင်စုလွှတ်တော်က အတည် ပြု သော သို့မဟုတ် အတည်ပြု သည်ဟု မှတ်ယူရမည်ဖြစ်သော ဥပဒေကြမ်းများကို နိုင်ငံတော် သမ္မတ လက်မှတ်ရေးထိုးထုတ်ပြန်ရေးအတွက် ပေးပို့ခြင်းမပြုမီ၊ ဥပဒေကြမ်းပူးပေါင်းကော်မတီက စိစစ်စေပြီး နိုင်ငံတော်ဖွဲ့စည်းပုံဥပဒေနှင့် ညီညွတ်ခြင်းရှိ/မရှိ သံသယရှိသော ကိစ္စရပ်များပါ ဝင် ပါက ယင်းဥပဒေကြမ်းများကို စိစစ်နိုင်ရေးအတွက် နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးသို့ ပေးပို့ရန်ဆုံးဖြတ်ခြင်းအား ထောက်ခံကြောင်းနှင့် ပြည်သူ့လွှတ်တော်၌ ၎င်းကိစ္စအား ပယ်ဖျက်ရန် အတည် ပြု သောအဆိုကို ကန့်ကွက်ကြောင်း ပေါ့။ ဆက်လက်ဆွေးနွေးမယ့်ပုဂ္ဂိုလ်ဆောင်ရွက်ပါ</speech>
<speech><mp id="38">ဦးဇုန်လှယ်ထန်း၊ ချင်းပြည်နယ်မဲဆန္ဒနယ်အမှတ်၂)</mp>လေးစားအပ်တဲ့ ဥက္ကဋ္ဌကြီး ခင်ဗျား။ အခုအဖြစ်အပျက်ပေါ်မှာ အင်မတန် ပဲ ဝမ်းနည်းမိပါတယ်။ ဒီသတင်းစာကို ဖတ်ကြည့် လိုက်တဲ့အချိန်မှာ အရေးတကြီး တင်သွင်းဆွေးနွေးခြင်းကဏ္ဍဆိုပြီးတော့ ကျွန်တော်တို့ မြန်မာ နိုင်ငံမှာရှိတဲ့ ပြည်သူတွေကြည့်တဲ့အချိန်မှာ ကျွန်တော် တို့တိုင်းပြည်ကြီး ပြို ကွဲတော့မှာလား ဆိုတဲ့ ပုံစံမျိုး မြင်မိမှာလည်း စိုးရိမ်ပါတယ်။ ဒီ ပုဒ်မ ၁၃၃ အရ သူ အဆိုရှင်က တပ်ထားတဲ့ ဒီဟာက သူတပ်ထားတဲ့ ပုဒ်မ နဲ့ လုံးဝမကိုက်ညီပါကြောင်း ကျွန်တော်တင်ပြလိုပါတယ်။ လုံးဝ အရေးတကြီး အဆို မဖြစ်နိုင်တဲ့အကြောင်းကိုလည်း တင်ပြလိုပါတယ်။ ပြီးတော့ စောစောတုန်းက ဦးဇော်မြင့်ဖတို့လည်း ဆွေးနွေးပါတယ်။ ကျွန်တော်တို့ ဒီမှာပါတဲ့ ပြည်ထောင်စု ၊ အမျိုးသား သို့မဟုတ် ပြည်သူ့လွှတ်တော်မှာရှိတဲ့ ဥပဒေ၊ နည်းဥပဒေ တွေဟာ ပြည့်စုံပါတယ်။ အမှန်ဆို ဒီမှာက ကျွန်တော်တို့ နည်းဥပဒေ ပုဒ်မ ၂၈(ည)ကို ကြည့်မယ်ဆိုရင် ဒီအစည်းအဝေးတွင် လိုက်နာရန် စည်းကမ်းများဆိုပြီးတော့ နည်းဥပဒေ ပုဒ်မ ၂၈(ည)မှာ ဆွေးနွေးပြီးပြတ်ပြီးသော ကိစ္စတစ်ရပ်ကို ထပ်မံတင်ပြခြင်း မပြုရဆိုပြီးတော့ တိတိလင်းလင်းပါပါတယ်။ သူတို့က အခု ပြည်သူ့လွှတ်တော် မှာလည်း ဒီပုဒ်မ ရှိမှာပဲ။ ပြည် ထောင်စုမှာလည်း ဒီပုဒ်မ ရှိမှာပဲ ဆိုတော့ ဒီအဆိုရှင် တင်သွင်း တာဟာ အမှန်ဆိုရင် ပလပ်ရမှာဖြစ်ပါတယ်။ ဘာဖြစ်လို့ ဥပဒေနဲ့ မကိုက်ညီဘူး။ ဒါ တင်သွင်းဖို့ လုပ်မယ်ဆိုရင် ကျွန်တော်တို့ ပြည်ထောင်စုလွှတ်တော် အရင်ထိုင်ပြီးတော့ ဥပဒေကို ပြန်ပြုပြင် ပြီးတော့ ဥပဒေအသစ်ပြဋ္ဌာန်းမှပဲ သူတင်သွင်းတာဟာ အတည်ဖြစ် နိုင်ပါတယ်။ အခုက လုံး ဝ အတည်မဖြစ်နိုင်ဘူးလို့ ကျွန်တော်မြင်ပါတယ်။ ပြီးတော့ ကျွန်တော်တို့ ပြည်ထောင်စုလွှတ်တော် မှာဆိုရင် အဆိုရှင်လည်း ပါဝင်ပြီးသားဖြစ်ပါတယ်။ ပြည်သူ့လွှတ်တော်တွေလည်း ပါဝင်ပြီးသား ဖြစ်တဲ့အတွက်ကြောင့် ဒီမှာ ဆုံးဖြတ်ခဲ့တဲ့ဟာကို ပြည်သူ့လွှတ်တော်မှာ အယူခံနိုင်ခွင့်ရှိတယ် ဆိုတာ ဥပဒေမှာလည်း မတွေ့ရပါဘူး။ ဒါလည်း ပုံစံလည်း မကျဘူး။ အယူခံတယ်ဆိုတာက ဒီအောက်ကနေ အပေါ်ကို အယူခံရတာပါ။ ပြည်ထောင်စုလိုမျိုးအဆင့် အမြင့်ဆုံး လွှတ်တော်မှာ ဆုံးဖြတ်ပြီးသား အရာတစ်ခုကို ပြည်သူ့ လွှတ်တော်မှာ ထပ်မံ ဆွေးနွေးပြီးတော့ အဆိုထပ်တင် တယ်ဆိုတာက လုံး ဝ လုပ်ထုံး လုပ်နည်းနှင့် မကိုက်ညီကြောင်း တင်ပြလိုပါတယ်။ ပြီးတော့ ၊ ပြည်ထောင်စုမှာလည်း (၃) ကြိမ်တိုင်တိုင် နာယကကြီးက မေးပြီးသားဖြစ်ပါတယ်။ ဒါကို အဲဒီ အချိန်မှာ မကန့်ကွက်ဘဲနဲ့ (တရေးနိုးပြီးတော့ နောက်တစ်နေ့မှာအဆိုတင်သွင်းတာ လုံးသဘာဝ မကျဘူးလို့ မြင်ပါတယ်။ ဥက္ကဋ္ဌကြီးခင်ဗျား။ ဒါက လုပ်ထုံး လုပ်နည်းနဲ့ ကျွန်တော်တို့ သူတို့ ပြောတော့ လွှတ်တော် သိက္ခာဆယ်ဖို့ဆိုတာက ဒါက သိက္ခာဆယ်တာလား။ လွှတ်တော်သိက္ခာ ကျအောင် လုပ်ထာလားဆိုတာက ကျွန်တော်သံသယ ဖြစ်မိပါတယ်။တချို့ အပြင်မှာ ပြောနေကြတဲ့ လွှတ်တော်သိက္ခာဆယ်ဖို့ဆိုတာက တစ်ဖက် မှာကြည့်ရင်လည်း သဘောရိုးလေးနဲ့ပေါ့နော်။ မသိနားမလည်ဘဲနဲ့ သဘောရိုးလေးနဲ့ လုပ်မိတာလည်း ဖြစ်ရင်ဖြစ်နိုင်ပါတယ်။ ဒါပေမယ့် အဲလို လုပ်မိမယ်ဆိုရင်လည်း ဒါ မဖြစ်သင့်တဲ့အရာ ဖြစ်ပါတယ်။ ကျွန်တော်တို့ အခြေခံဥပဒေခုံရုံးမှာ တင်တယ်ဆိုတာကလည်း မှားယွင်းတဲ့အကြောင်းအရာ မဟုတ်ပါဘူး။ ဒါ ကျွန်တော်တို့ သတိထား တာက လွန်တာမရှိပါဘူး။ ဒါက ပထမဆုံး ဥပဒေပြု တဲ့ Sesion ကျွန်တော်တို့ အစည်းအ ဝေး ဖြစ်တဲ့အတွက်ကြောင့် ဒီ ပထမဦးဆုံးအကြိမ်မှာ ပြုလိုက်တဲ့ဥပဒေတွေဟာ ဒီ အခြေခံဥပဒေ ခုံရုံးရဲ့ သဘောထားမှတ်ချက်မှာ ဒီလိုပါမယ်။ ပါမယ်ဆိုရင်လည်း လွှတ်တော်သိက္ခာက ကျစရာရှိပါတယ်။ ဒါ တင်တာကတော့ မှားတယ်လို့ မယူဆ မိပါဘူး ဥက္ကဋ္ဌကြီးခင်ဗျား။ ကျွန်တော်က ဒီလို သိက္ခာဆယ်ချင်တယ်ဆိုပြီးတော့ ကျွန်တော်တို့ ခေါင်းစဉ်တပ်တာကလည်း ဒီကျွန်တော်တို့ Hero၊ မင်းသားလုပ်ချင်လို့ ဒါဖြ စ်ရင်လည်း ဖြစ်နိုင်တယ်။ အဲဒီလို ဖြစ်ခဲ့မယ် ဆိုရင်တော့ ဒီတတ်ထားတဲ့ ခေါင်းစဉ်ကတော့ Pretendဟန်ဆောင်ခေါင်းစဉ်ပေါ့ ဒါမျိုးကတော့ ကျွန်တော်တို့ လွှတ်တော်မှာ မဖြစ်သင့်တဲ့ အရာတွေ ဖြစ်ပါတယ်။ လွှတ်တော်ရဲ့ သက်တမ်းက အင်မတန်နုနယ်သေးတဲ့အတွက် မီဒီယာတွေကလည်း အမျိုးမျိုး ၊ တစ်ခါတလေကျရင် ဝေဖန် ပြီးတော့ ကျွန်တော်တို့ လွှတ်တော်ကိုယ်စားလှယ်တွေကလည်း ဟိုယောင်ယောင် ဝါးဝါးနဲ့ သူတို့ ပြောလိုက်ရင် ကျွန်တော် တို့က ဒီလို။ ဒီလို ပြောလိုက်လို့ရှိရင် ဟိုလိုပုံစံမျိုး ။ ဒါ ကျွန်တော်တို့ မဖြစ်သင့်ပါဘူး။ ကျွန်တော်တို့ လွှတ်တော်ကိုယ်စားလှယ်တွေဆိုတာကလည်း ကျွန်တော်တို့မှာ ပြဋ္ဌာန်းထားတဲ့ ဥပဒေလည်း အကုန်လုံးသိပြီးတော့ နိုင်ငံတကာမှာ ဖြစ်ပျက်နေတဲ့ အရာတွေ ကိုရော၊ ကျွန်တော်တို့ နိုင်ငံမှာ ဖြစ်ပျက်နေတဲ့ပုံစံရော ကျွန်တော်တို့ အားလုံးမှာ Capacity ရှိသင့်ပါတယ်။ အဲဒီလိုရှိပြီးမှ နိုင်ငံရေးလောက တွင်းမှာ ကျွန်တော်တို့ ဝင်လာတဲ့ ပုဂ္ဂိုလ်တွေ ဖြစ်တယ်လို့လည်း ကျွန်တော်ယူဆပါတယ်။ ဒါ သူများ ဝေဖန်တိုင်း ယိမ်းယိုင်တယ် ဆိုရင်လည်း ဒီလွှတ်တော်ဟာ မဖြစ်သေးပါဘူး ။ တစ်ခါတလေ မီဒီယာတွေက အင်တာဗျူး လုပ်လိုက်လို့ ရှိရင်လည်း ကျွန်တော်တို့ ဥပဒေ၊ နည်းဥပဒေမှာလည်း ဒီလိုရှိပါတယ်။ ကျွန်တော်တို့ အခြေခံ ဥပဒေမှာ ဒီလိုရှိပါတယ်။ ဒီလိုလုပ်သင့်ပါတယ်။ ဒီလိုလုပ်တာလည်း မမှားပါဘူး။ ဒီလိုဖြစ်သင့် ပါတယ်ဆိုပြီးတော့ တစ်ခါတ လေ ပြန်ရှင်းပြပါတယ်။ အဲဒီလိုမျိုး မီဒီယာတွေကပဲ ဖြစ်ဖြစ် ရေဒီယိုတွေက ဝေဖန်တိုင်းဝေဖန်တိုင်း ကျွန်တော်တို့ မယိမ်းယိုင် သင့်ပါဘူး ဆိုတာလည်း တင်ပြချင်ပါတယ်။ ပြီးတော့ ကျွန်တော်တို့ အဆင့်မြင့်ဆုံးလွှတ် တော်မှာ ဆုံးဖြတ်ပြီးသား ဖြစ်တဲ့ အတွက် သူတို့က ဘယ်လိုပဲ အဆိုတင်ပါစေ။ ဒါက ဘာမှ မဖြစ်လာသေးပါဘူး။ အသုံးပြုနေတဲ့ ဥပဒေ၊ နည်းဥပဒေတွေက ဒီလိုရှိထားပြီးသား ဖြစ်တဲ့အတွက်ကြောင့် ပြည်ထောင်စုမှာ ဆုံးဖြတ် ပြီးသား အတည်ဖြစ်တယ်။ ဆွေးနွေးပြီး ပြတ်ပြီသော ကိစ္စရပ်များကို ထပ်မံတင်ပြခြင်း မပြုရ ဆိုပြီးတော့ လုပ်ထားတဲ့အတွက်ကြောင့် (ပြီးခဲ့တာတွေက ပြီးပါစေ။ ကျွန်တော်တို့ ဒါက သမိုင်းမှာ အဖြစ်အပျက်တစ်ခုအနေနဲ့ပဲ မှတ်ယူရပြီးတော့ ကျွန်တော်တို့ ဆုံးဖြတ်ထားပြီးသားကတော့ ဆုံးဖြတ်ထားတဲ့အတိုင်းပဲ သွားသင့်ပါတယ်ဆိုတာကို ကျွန်တော်တင်ပြလိုပါတယ်။ အဆိုမှာလည်း တော်တော်ရှင်း ပါတယ်။ သံသယရှိသော ကိစ္စများပါဝင်ပါက။ မပါဝင်ရင် အခြေခံ ဥပဒေခုံရုံးမှာ တင်စရာမလိုဘူးပေါ့။ ကျွန်တော်တို့ ဒီ ကော်မတီတွေက ပါတယ်လို့ မြင်ရင်တော့ သူတို့တင်ပေါ့။ ကျွန်တော်တို့ ဆုံးဖြတ်ပြီးသားဟာက တော်တော်လေးပြည့်စုံ ပါတယ်။ လွှတ်တော် သိက္ခာကျစရာ အကြောင်းလည်း မရှိပါဘူး။ ဒါကြောင့် ဆုံး ဖြတ်ပြီးသားကတော့ ဆုံးဖြတ်တဲ့အတိုင်းပဲ သွားဖို့သင့် ပါတယ်ဆိုတာကို တင်ပြရင်းနိဂုံးချုပ်အပ်ပါတယ်။ ကျေးဇူးတင်စယ်။(ဩဘာသံများ</speech>
<speech type="speaker">ဦးဖုန်းမြင့်အောင် ဆွေးနွေးနိုင်ပါပြီ</speech>
<speech><mp id="135">ဦးဖုန်းမြင့်အောင်၊ရန်ကုန်တိုင်းဒေသကြီး မဲဆန္ဒနယ်အမှတ်(၃)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် တကွ လွှတ်တော်ကိုယ်စားလှယ်များခင်ဗျား ။ ကျွန်တော်ကတော့ ခုံရုံးနှင့်လွှတ်တော် ဘယ်သူကမြင့်သလဲဆိုတဲ့ကိစ္စကို ကျွန်တော် ဆွေးနွေးလို ပါတယ်။ ကျွန်တော်တို့နိုင်ငံမှာ နိုင်ငံတော်သမ္မတ အပါအဝင် လွှတ်တော်၊ ပြည်သူနဲ့ တပ်မတော် အားလုံးဟာ ဖွဲ့စည်းပုံအခြေခံဥပဒေအောက်မှာပဲ နေရမှာပါ။ ဒါကြောင့် ကျွန်တော်တို့အားလုံးရဲ့ လုပ်ဆောင်ချက်အားလုံးက ဖွဲ့စည်းပုံအခြေခံဥပဒေနဲ့ ညီလား။ မညီလား။ ဖွဲ့စည်းပုံအခြေခံရဲ့အောက်ရောက်သွားတာလား။ အပေါ်ရောက်သွားသလား။ ကျွန်တော်တို့ အမြဲတမ်းဆန်းစစ်ကြရ ပါမယ်။ ဒီလိုဖြစ် တဲ့အခါမျိုးမှာ ကျွန်တော်တို့က ဖွဲ့စည်းပုံအခြေခံဥပဒေကို မေးရပါတော့မယ်။ ဒါပေမယ့် ဖွဲ့စည်းပုံ အခြေခံဥပဒေဆိုတာ စာအုပ်ဖြစ်တဲ့အတွက် သူကိုယ်တိုင် မဖြေနိုင်ပါဘူး။ ဒါကြောင့် ဖွဲ့စည်းပုံ အခြေခံဥပဒေ စာအုပ်ကြီးရဲ့ ကိုယ်စား ခုံရုံးက ဖြေရတာပါ။ ဒါကြောင့် ကျွန်တော်တို့ ခုံရုံးဟာ ဖွဲ့စည်းပုံအခြေခံဥပဒေရဲ့ ကိုယ်စားစကားပြောတဲ့ စာအုပ်ကြီးတစ်အုပ်လို့ ကျွန်တော်တို့က မှတ်ယူလို့ရပါတယ်။ ဒီလို မှတ်ယူတဲ့အတွက် ဖွဲ့စည်းပုံအခြေခံဥပဒေခုံရုံးနဲ့ ကျွန်တော်တို့ လွှတ်တော်က ဘယ်သူ မြင့်လဲ/မမြင့်လဲ ဆိုတဲ့မေးခွန်းကို မေးဖို့ လည်း မလိုပါဘူး။ ဖြေဖို့လည်း မလို ပါဘူး။ လက်ရှိ အခုဖြစ်ပျက်နေတဲ့ အဖြစ်အပျက်ကိုလည်း ဖွဲ့စည်းပုံ အခြေခံ ဥပဒေခုံရုံးကို မေးမြန်းခြင်းအားဖြင့် ကျွန်တော်တို့ ညီ/မညီ၊ ဟုတ်/မဟုတ်ဆိုတာကို ကျွန်တော်တို့ သိရှိနိုင်ပါတယ်လို့ ပြောကြားရင်း နိဂုံးချုပ်ပါတယ်။ (ဩဘာသံများ)</speech>
<speech><mp id="12">ဦးဂျေယောဂူ၊ ကချင်ပြည်နယ် မဲဆန္ဒနယ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှတကွ ကိုယ်စားလှယ်ကြီးများခင်ဗျား ကျွန်တော်ကတော့ ကချင် ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော် ပြီးတော့ လွှတ်တော်အခွင့်အရေး ကော်မတီဝင် ဦးဂျေယောဝူ ဖြစ်ပါတယ်။ ကျွန် တော့် အနေနဲ့ ရန်ကုန်တိုင်းဒေသကြီး မဲဆန္ဒနယ်အမှတ်(၁)မှ ဒေါ်ခင်ဝို���်းကြည် ရဲ့ အဆိုကို ကျွန်တော်ထောက်ခံ ဆွေးနွေးသွားမှာ ဖြစ်ပါတယ်။ ကျွန်တော့် အနေနဲ့ လွှတ်တော်အခွင့်အရေးကော်မတီရဲ့ ကိုယ်စား အနေနဲ့ရော၊ ကျွန်တော်တစ်ဦးတည်း ခံစားရရှိမိသောအနေနဲ့ရော ထောက်ခံဆွေးနွေးသွားခြင်း ဖြစ်ပါတယ်။ ကျွန်တော့်အနေနဲ့ တချို့ နေရာမှာ အင်္ဂလိပ်စကား အနည်းအကျဉ်းများလည်း ဖတ်ကြားတင်ပြခွင့် ပြုပါခင်ဗျား။ ပထမဦးဆုံး မဆွေးနွေးခင်မှာ ကျွန်တော်လည်း အများနည်းတူ ၊ ဥက္ကဋ္ဌကြီးနည်းတူ ကျွန်တော်လည်း ဝမ်းနည်းပါကြောင်း၊ မဖြစ်သင့် မဖြစ်ထိုက်တဲ့အရာဖြစ်တဲ့အကြောင်း၊ နောက် ကျွန်တော်တို့ မရင့်ကျက်ဘူးဆိုလည်း ဒီလိုမျိုး အမှားမျိုး နောင်ဆိုမဖြစ်ပေါ်ပါစေနဲ့လို့ ဆန္ဒပြု ပါတယ်။ ကျွန်တော့် အနေနဲ့တော့ နာယကကြီးက အမြဲတမ်း ကျွန်တော်တို့ကို မြင့်မြတ်တဲ့ စိတ်ထား၊ ဖြူစင်တဲ့ စိတ်ထား ထားတာကို ကျွန်တော်တို့ရှေ့မှာ ခေါင်းဆောင်ကြီးတစ်ဦးအနေနဲ့ အမြဲတမ်းမားမားမတ်မတ် ရပ်တည်ပေးတယ်ဆိုတာကိုလည်း ကျွန်တော်တို့ တွေ့ရပါတယ်။ ကာကွယ်ပေးတာကိုလည်း တွေ့ရပါတယ်။ နောက်ပြီးတော့ ခုနကပဲ နာယကကြီးရဲ့ ဖြူစင်တဲ့ စိတ်ဓာတ်ကိုလည်း ကျွန်တော်တို့ ကြားပါတယ်။ နောက် အရေးယူလို့ရတယ်။ ဒါပေမယ့်လို့ မသိဘူးဆိုရင်တော့၊ ဒါ မသိလို့ မှားတယ်ဆိုရင်တော့ ခွင့်လွှတ်ပေးပါမယ်လို့ ၊ ကိုယ်တိုင်လည်း မှားရင်နာခံပါမယ်လို့ စိတ်ထား ဖြူစင်စွာ ကျွန်တော်တို့ ဝန်ခံတဲ့အကြောင်းကိုတွေ့ရလို့ ကျွန်တော်တို့အနေနဲ့ ပိုပြီးမှ အတုယူစရာ စံပြနမူနာ ဖြစ်ပါတယ်ဆိုတာကို ထပ်လောင်းပြီးမှ ပြောကြားချင်ပါတယ်။ ၂၀၁၁ ခုနှစ်၊ အောက်တိုဘာလ ၂၈ ရက်နေ့တွင် ပထမအကြိမ် ပြည်ထောင်စုလွှတ်တော် ဒုတိယပုံမှန် အစည်းအဝေး တတိယနေ့ အစီအစဉ် အပိုဒ် ၁၃ ပါ ပြည်ထောင်စုလွှတ်တော်က အတည်ပြု သော သို့မဟုတ် ပြည်ထောင်စုလွှတ်တော်က အတည်ပြု သည်ဟု မှတ်ယူရမည်ဖြစ်သော ဥပဒေကြမ်းကို နိုင်ငံတော်ဖွဲ့စည်းပုံ အခြေခံဥပဒေ ဆိုင်ရာ ခုံရုံးက စိစစ်ပေး ရေးနှင့် စပ်လျဉ်း၍ လွှတ်တော်၏ အဆုံးအဖြတ်ရယူခဲ့ပါတယ်။ ၎င်းကိစ္စနှင့် ပတ်သက်၍ ၂၀၁၁ ခုနှစ်၊ နိုဝင်ဘာလ ၁ ရက်နေ့တွင် ကျင်းပပြုလုပ်သော ပြည်သူ့လွှတ်တော် အစည်းအဝေးတွင် အဆိုတင်သွင်းခြင်းဆွေးနွေးခြင်းများပြုလုပ်ခဲ့ပြီး ပြည်ထောင်စုလွှတ်တော် နာယက၏ ဆုံးဖြတ် ချက်ကို ကန့်ကွက် ကြောင်း သိရှိရပါတယ်။ ပထမအကြိမ် ပြည်ထောင်စုလွှတ်တော် ဒုတိယပုံမှန်အစည်းအ ဝေး တတိယ နေ့ အစီအစဉ် အပိုဒ် ၁၁ အရ ပြည်သူ့လွှတ်တော်နှင့် အမျိုးသားလွှတ်တော်တို့က အတည်ပြု သည့်အောက်ပါဥပဒေကြမ်းများကို ပြည်ထောင်စုလွှတ်တော်တွင် မှစမ်းတင်ရန်ဆုံးဖြတ်ထားရှိပါတယ် (က) ပြည်ထောင်စုရွေးကောက်ပွဲကော်မရှင် ဥပဒေကို ပြင်ဆင်သည့်ဥပဒေကြမ်း၊ (ခ)အလုပ်သမား အဖွဲ့အစည်းဥပဒေကြမ်း (ဂ) ပြည်သူ့လွှတ်တော် ရွေးကောက်ပွဲပဒေကို ပြင်ဆင်သည့် ဥပဒေကြမ်း (ဃ) အမျိုးသားလွှတ်တော် ရွေးကောက်ပွဲဥပဒေကို ပြင်ဆင်သည့် ဥပဒေကြမ်း(င) တိုင်းဒေသကြီး သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပြင်ဆင်သည့် ဥပဒေကြမ်း၊ (စ) ၁၉၆၄ ခုနှစ်၊ ပြည်သူ့အလုပ်သမားများ၏ အခြေခံရပိုင်ခွင့်နှင့် တာဝန်များ ပြဋ္ဌာန်းသည့် ဥပဒေကို ရုပ်သိမ်းသည့် ဥပဒေကြမ်း၊ (ဆ) အသေးစားငွေရေးကြေးရေးလုပ်ငန်း ဥပဒေကြမ်းတို့ ဖြစ်ပါတယ်။ သို့သော်လည်း ၂၀၁၁ ခုနှစ်၊ နိုဝင်ဘာလ ၁ ရက်နေ့က ကျင်းပတဲ့ ပြည်သူ့လွှတ်ဆောင် ပြည်သူ့လွှတ်တော်နှင့် အမျိုးသားလွှတ်တော်တို့က ပြင်ဆင်ကန့်ကွက်ခြင်သော ဥပဒေကြမ်းများနှင့် ပတ်သက်၍ ပြည်ထောင်စုလွှတ်တော်က အတည်ပြုပြီးဖြစ်သည်ဟု သိရှိနားလည်ထားပါသည်။ ၎င်းပြည်ထောင်စုလွှတ်တော်မှ အတည်ပြုပြီးသော ဥပဒေကြမ်းများနှင့်ပတ်သက်၍ နိုင်ငံတော် ဖွဲ့စည်းပုံ အခြေခံဥပဒေဆိုင်ရာခုံရုံး က စစ်ဆေးပေးရေးနှင့် စပ်လျဉ်း၍ ပြည်သူ့လွှတ်တော်က ပြည်ထောင်စုလွှတ်တော်ကို ကန့်ကွက်ခြင်းအပေါ် အောက်ပါအတိုင်း သုံးသပ်တင်ပြအပ်ပါတယ်။ (က) ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ ပုဒ်မ ၈၀ တွင် ပြည်ထောင်စု လွှတ်တော် အစည်းအ ဝေး၌ အောက်ပါကိစ္စရပ်များ ကို ဆောင်ရွက်သည်ဟု သိရှိပါသည် ။ (၁) နိုင်ငံတော်သမ္မတ ပြောကြားသည့် မိန့်ခွန်းကို မှတ်တမ်းတင်ခြင်း။ (၂) နိုင်ငံတော်သမ္မတက ပေးပို့သော သဝဏ်လွှာနှင့် နာယက က ခွင့်ပြုသော အခြားသဝဏ်လွှာများကို ဖတ်ကြားခြင်း၊ မှတ်တမ်းတင်ခြင်း။ (၃) ဥပဒေကြမ်းတင်သွင်းခြင်း၊ ဆွေးနွေးခြင်း၊ ဆုံးဖြတ်ခြင်း။(၄) ပြည်ထောင်စု လွှတ်တော်ကအတည်ပြုထားသည့် ဥပဒေကြမ်းတစ်ရပ်ရပ်နှင့် စပ်လျဉ်း၍ နိုင်ငံတော်သမ္မတ၏ သဘောထားမှတ်ချက်များကို ဆွေးနွေးခြင်း၊ ဆုံးဖြတ်ခြင်း။ (၅)ဖွဲ့စည်းပုံ အခြေခံဥပဒေပါ ပြဋ္ဌာန်းချက်များအရ ပြည်ထောင်စုလွှတ်တော်က ဆောင်ရွက်ရမည့်ကိစ္စများ နှင့် စပ်လျဉ်း၍ ဆွေးနွေးခြင်း၊ ဆုံးဖြတ်ခြင်း။ (၆) ပြည်ထောင်စုလွှတ်တော်သို့ တင်သွင်းသည့် အစီရင်ခံစာများကို ဆွေးနွေးခြင်း၊ ဆုံးဖြတ်ခြင်း၊ မှတ်တမ်းတင်ခြင်း(၇) အဆိုတင်သွင်းခြင်း၊ ဆွေးနွေးခြင်းဆုံးဖြတ်ခြင်း။ (၈) မေးခွန်း မေးမြန်းခြင်း၊ ဖြေကြားခြင်း။ (၉) ပြည်ထောင်စုလွှတ်တော် နယက က ခွင့်ပြု သည့် ကိစ္စရပ်များနှင့်စပ်လျဉ်း၍ ဆောင်ရွက်ခြင်း။ (ခ)ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေပုဒ်မ ၃၂၂ တွင် နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး၏ လုပ်ငန်းတာဝန် များမှာ အောက်ပါအတိုင်း ဖြစ်ပါသည်။ (၁) ဖွဲ့စည်းပုံအခြေခံဥပဒေပါ ပြဋ္ဌာန်ချက်များကို အနက် အဓိပ္ပာယ်ဖွင့်ဆိုခြင်း။ (၂) ပြည်ထောင်စုလွှတ်တော်၊ တိုင်းဒေသကြီးလွှတ်တော်၊ ပြည်နယ်လွှတ်တော် သို့မဟုတ် ကိုယ်ပိုင်အုပ်ချုပ်ခွင့်ရ တိုင်းဦးစီးအဖွဲ့နှင့် ကိုယ်ပိုင်အုပ်ချုပ်ခွင့်ရ ဒေသဦးစီးအဖွဲ့ တို့က ပြဋ္ဌာန်းသည့်ဥပဒေများသည် ဖွဲ့စည်းပုံအခြေခံဥပဒေနှင့် ညီညွတ်ခြင်း ရှိ/မရှိ စိစစ်ခြင်း။ (၃) ပြည်ထောင်စု၊ တိုင်းဒေသကြီးများ၊ ပြည်နယ်များနှင့် ကိုယ်ပိုင်အုပ်ချုပ်ခွင့်ရ စီရင်စုများ၏ အုပ်ချုပ်မှုဆိုင်ရာ အာဏာပိုင်၏ ဆောင်ရွက်ချက်များ၏ ဖွဲ့စည်းပုံအခြေခံဥပဒေနှင့် ညီညွတ်ခြင်း ရှိ/မရှိ စစ်ဆေးခြင်း၊ (၄) ပြည်ထောင်စုနှင့်တိုင်းဒေသကြီးအကြားပြည်ထောင်စုနှင့် ပြည်နယ်အကြား၊ တိုင်းဒေသကြီးနှင့် ပြည်နယ်အကြား ၊ တိုင်းဒေသကြီးအချင်းချင်း၊ ပြည်နယ်အချင်း ချင်း၊ တိုင်း ဒေသကြီး သို့မဟုတ် ပြည်နယ်နှင့် ကိုယ်ပိုအုပ်ချုပ်ခွင့်ရစီရင်စုများအကြား ကိုယ်ပိုင်အုပ်ချုပ်ခွင့်ရ စီရင်စုအချင်းချင်းဖြစ်ပေါ်သည့် ဖွဲ့စည်းပုံအခြေခံဥပဒေဆိုင်ရာ အငြင်းပွားမှ���များကို ဆုံးဖြတ်ခြင်း၊ (၅) တိုင်းဒေသကြီးပြည်နယ် သို့မဟုတ် အုပ်ပိုင်အုပ်ချုပ်ခွင့်ရစီရင်စုတို့က ပြည်ထောင်စုဥဒေကို အကောင်အထည်ဖော်ဆောင်ရွက်ရာတွင် ပြည်ထောင်စုနှင့် တိုင်းဒေသကြီး၊ ပြည်နယ် သို့မဟုတ် ကိုယ်ပိုင်အုပ်ချုပ်ခွင့်ရစီရင်စုတို့၏ အခွင့်အရေးနှင့် တာဝန်များနှင့် စပ်လျဉ်း၍ ပေါ်ပေါက်သည့် အငြင်းပွားမှုများကို ဆုံးဖြတ်ခြင်း (၆) ပြည်ထောင်စုနယ်မြေများနှင့်စပ်လျဉ်း၍ နိုင်ငံတော်သမ္မတက အကြောင်းကြားလာသည့်ကိစ္စများကို စိစစ်ဆုံးဖြတ်ခြင်း (၇) ပြည်ထောင်စုလွှတ်တော်က ပြဋ္ဌာန်းသည့် ဥပဒေများက ပေးအပ်သည့် လုပ်ငန်းတာဝန်များ ။ (ဂ) ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မ ၃၂၅ တွင် ဖွဲ့စည်းပုံအခြေခံဥပဒေဆိုင်ရာ ခုံရုံး၏ အဓိပ္ပာယ် ဖွင့်ဆိုချက်၊ ဆုံးဖြတ်ချက်နှင့် သဘောထားရယူရန် ကိစ္စများကို အောက်ဖော်ပြပါ ပုဂ္ဂိုလ်များသည် နိုင်ငံတော်ဖွဲ့စည်းပုံအခြေဍပဒေဆိုင်ရာ ခုံရုံးသို့ တိုက်ရိုက်တင်သွင်းခွင့်ရှိသည် (၁) နိုင်ငံတော် သမ္မတ (၂) ပြည်ထောစုလွှတ်တော်နာယက (၃) ပြည်သူ့လွှတ်တော်က္က္ကဋ္ဌ (၄) အမျိုးသားလွှတ်တော် ဥက္ကဋ္ဌ (၅) ပြည်ထောင်စုတရားသူကြီးချုပ် (၆) ပြည်ထောင်စုရွေးကောက်ပွဲကော်မရှင်ဥက္ကဋ္ဌ (ဃ) ပြည်ထောင်စုသမ္မတ မြန်မာနိုင်ငံတော်ဖွဲ့စည်းပုံအခြေခံဥပဒေပုဒ်မ ၃၂၆ တွင် အောက်ပါပုဂ္ဂိုလ် သို့မဟုတ် အဖွဲ့အစည်း များသည် ဖွဲ့စည်းပုံ အခြေခံဆိုင်ရာဥပဒေခုံရုံး၏ အဓိပ္ပာယ်ဖွင့်ဆိုချက် ၊ ဆုံးဖြတ်ချက် သဘောထား ရယူရန် ကိစ္စများကို သတ်မှတ်ထားသော နည်းလမ်းများနှင့်အညီ နိုင်ငံတော်ဖွဲ့စည်းပုံအခြေခံ ဥပဒေဆိုင်ရာခုံရုံးသို့ တင်သွင်းခွင့်ရှိသည်။ (၁) တိုင်းဒေသကြီး သို့မဟုတ် ပြည်နယ်ဝန်ကြီးချုပ် (၂) တိုင်းဒေသကြီး သို့မဟုတ် ပြည်နယ် လွှတ်တော်ဥက္ကဋ္ဌ (၃) ကိုယ်ပိုင်အုပ်ချုပ်ခွင့်ရ တိုင်းဦးစီးအဖွဲ့ သို့မဟုတ် ကိုယ်ပိုင်အုပ်ချုပ်ခွင့်ရဒေသဦးစီးအဖွဲ့ ဥက္ကဋ္ဌ (၄) ပြည်သူ့လွှတ်တော် သို့မဟုတ် အမျိုးသား လွှတ်တော် ကိုယ်စားလှယ်အားလုံး၏ အနည်းဆုံး (၁၀)ရာခိုင်နှုန်း အရေအတွက်ရှိသော ကိုယ်စားလှယ်များ (ဒီဥပဒေပုဒ်မငယ်နှင့် အကျိုးပြုပြီးမှ ကျွန်တော်တို့ ဒီတစ်လောလည်း ဒေါက်တာအေးမောင်က အမှူးပြီးတော့မှ (၂၃)ဦးလက်မှတ်ရေးထိုး ပြီးတော့မှလည်း နာယကကြီးထံမှတစ်ဆင့် ပို့ခဲ့ပြီးဖြစ်ပါတယ်။ တိုင်းရင်းသားရေးရာဝန်ကြီးများရဲ့ အခွင့်အရေး၊ အဆောင်အယောင်တွေပေါ့လေ။) (င) သို့ပါ၍ ၂၀၁၁ခုနှစ် နိုဝင်ဘာလ (၁)ရက် နေ့တွင် ပြု လုပ် သည့် ပြည်သူ့လွှတ်တော်အစည်းအဝေး တွင် အဆိုတင်သွင်း ဆွေးနွေးသည့် ပြည်ထောင်စုလွှတ်တော်က အတည်ပြုပြီး သို့မဟုတ် ပြည်ထောင်စုလွှတ်တော်က အတည်ပြု သည်ဟု ယူဆရမည်ဖြစ်သော ဥပဒေကြမ်းများကို နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးက စိစစ်ပေးရေးနှင့်စပ်လျဉ်း၍ ကန့်ကွက်ချက် အပေါ် အမျိုးသားလွှတ်တော် အခွင့်အရေး ကော်မတီအနေဖြင့် အောက်ပါအတိုင်းသုံးသပ်တင်အပ်ပါတယ်။ ၂၀၁၁ ခုနှစ်၊ အောက်တိုဘာလ ၂၈ ရက်နေ့က ပြုလုပ်သော(က)ပထမအကြိမ် ပြည်ထောင်စုလွှတ်တော်ဒုတိယပုံမှန်အစည်းအဝေး တတိယနေ့အစီအစဉ် အပိုဒ် ၁၁ အရ ပြည်သူ့ လွှတ်တော်နှင့် အမျိုးသားလွှတ်တော်တို့က အတည်ပြု သည့်ဥပဒေကြမ်း(၇)ခုအား ပြည်ထောင်စုလွှတ်တော်တွင် မှတ်တမ်းတင်ခဲ့ပြီး လွှတ်တော် ကိုယ်စားလှယ်အားလုံး သဘောတူညီပြီးဖြစ်ခြင်း။(ခ) ပြည်ထောင်စုလွှတ်တော်က အတည်ပြု သော သို့မဟုတ် ပြည်ထောင်စု လွှတ်တော်က အတည်ပြု သည်ဟု မှတ်ယူရမည်ဖြစ်သော ဥပဒေကြမ်း များကို နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံးက စိစစ်ပေးရေးနှင့် စပ်လျဉ်း၍ လွှတ်တော် ကိုယ်စားလှယ် များ၏ သဘောဆန္ဒနှင့် အညီ လွှတ်တော်၏ အဆုံးအဖြတ် ရယူပြီးဖြစ်ခြင်း ။ (ဂ) ပြည်ထောင်စုသမ္မတမြန်မာနိုင်ငံတော်ဖွဲ့စည်းပုံအခြေခံဥပဒေ့ဒ်မ၈၀ နှင့်အညီဆောင်ရွက်ခြင်း (ဃ) ပြည်ထောင်စု သမ္မတမြန်မာ နိုင်ငံတော် ဖွဲ့စည်းပုံအခြေခံဥပဒေ ပုဒ်မ ၃၂၂ နှင့်အညီဆောင်ရွက်ခြင်း(c) ပြည်ထောင်စုသမ္မတမြန်မာနိုင်ငံတော်ဖွဲ့စည်းပုံအခြေခံဥပဒေပုဒ်မ ၃၂၅ ပါ ပြည်ထောင်စု လွှတ်တော် နာယက၏ လုပ်ပိုင်ခွင့်အရ ဆောင်ရွက်ခြင်းဖြစ်ကြောင်း စိစစ်တွေ့ရှိ ရပါတယ်။ ထို့ အပြင် ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ ပုဒ်မ ၃၂ြည်သူ့လွှတ်တော် သို့မဟုတ် အမျိုးသား လွှတ်တော် ကိုယ်စားလှယ်အားလုံး၏ အနည်းဆုံး(၁၀) ရာခိုင်နှုန်းရှိသော ကိုယ်စားလှယ်များသည် ဖွဲ့စည်းပုံအခြေခံဥပဒေခုံရုံး၏ အဓိပ္ပယ်ဖွင့်ဆိုချက်၊ ဆုံးဖြတ်ချက် သဘောထားရယူရန်ကိစ္စများကို သတ်မှတ်ထားသောနည်းလမ်းနှင့်အညီ နိုင်ငံတော် ဖွဲ့စည်းပုံ အခြေခံဆိုင်ရာဥပဒေခုံရုံးသို့ တင်သွင်းခွင့် ရှိပါသည်။ သို့ပါ၍ ပြည်သူ့လွှတ်တော် ၏ အဆိုပြုခြင်း၊ ဆွေးနွေးခြင်းပြည်ထောင်စုလွှတ်တော်၏ အဆုံးအဖြတ်ကို ကန့်ကွက်ခြင်းများသည် မပြု လုပ် သင့်ပါကြောင်းနှင့် ထိုသို့ပြုလုပ်ခြင်း အား ဖြင့် လွှတ်တော်အချင်းချင်း ၊ လွှတ်တော် ကိုယ်စားလှယ်များ အချင်းချင်း စိတ်ဝမ်းကွဲပြားစွာ စည်းလုံးညီညွတ်မှုများ ၊ ပျက်ပြားခြင်းများ ဖြစ်ပေါ်စေနိုင် သည်ဟု သုံးသပ်ပါတယ်။ ဒါကြောင့် ကျွန်တော်တို့ ပြည်ထောင်စုနာယကမှ ဥပဒေကို ကောင်းသည် ထက်ကောင်းအောင် ပြည့်စုံ သည်ထက် ပြည့်စုံအောင် တရား ဥပဒေ အတိုင်းလည်း ဖြစ်တယ်။ မှန်ကန်တဲ့ လုပ်ထုံးလုပ်နည်းလည်း ဖြစ်တယ်။ ဒီလို ခုံရုံးကိုပို့ခြင်း ဟာဆိုရင် ကျွန်တော်တို့ လွှတ်တော်အခွင့်အရေး ကိုယ်စားလှယ်များရဲ့ အခွင့်အရေးဆုံးရှုံးခြင်း တစ်ခုမှ မရှိပါဘူး။ ဒါ သဘောမတူတဲ့သူ ရှိပါသလားလို့ မမေးတာ ကလည်း အဆို လည်း မဟုတ်ဘူး။ ဒါနာယကကြီးရဲ့ တာဝန်ဖြစ်တယ်။ ဒါကို ကျွန်တော့်အနေနဲ့ လည်း လွှတ်တော် ကိုယ်စားလှယ်တစ်ဦးရဲ့ အခွင့် အရေးဆုံးရှုံးခြင်း တစိုးတစိမျှ ၊ မြူမှုန်လေးမျှ မရှိဘူးဆိုတာကို ကျွန်တော် ခံစားရရှိပါတယ်။ ဒါကြောင့် ဒီလိုကန့်ကွက်တာဟာဆိုရင် မဖြစ်သင့်ဘူး ။ နောက် နောင်လည်း မဖြစ်စေသင့်ဘူးဆိုတာကို ပြောကြားရင်းနဲ့ ကျွန်တော်တို့ရဲ့ ရန်ကုန်တိုင်းဒေသကြီး မဲဆန္ဒနယ်အမှတ်(၁)အမျိုးသားလွှတ်တော်ကိုယ်စားလှယ် ဒေါ်ခစိုင်းကြည် ပြည်ထောင်စုလွှတ်တော် က အတည်ပြု သော သို့မဟုတ် အတည်ပြု သည်ဟု မှတ်ယူရမည်ဖြစ်သော ဥပဒေကြမ်းများကို နိုင်ငံတော်သမ္မတ လက်မှတ်ရေးထိုး ထုတ်ပြန်ရေးအတွက် ပေးပို့ခြင်းမပြုမီ ဥပဒေကြမ်း ပူးပေါင်းကော်မတီအား စိစစ်စေပြီး နိုင်ငံတော် ဖွဲ့စည်းပုံအခြေခံဥပဒေနှင့် ညီညွတ်ခြင်း ရှိ/မရှိ သံသယရှိသော ကိစ္စရပ်များပါဝင်ပါက ယင်းဥပဒေကြမ်းများကို စိစစ်နိုင်ရေးအတွက် နိုင်ငံတော် ဖွဲ့စည်းပုံအခြေခံ ဥပဒေဆိုင်ရာခုံရုံးသို့ ပေးပို့ရန်ဆုံးဖြတ်ကြောင်း အဆိုကို ထောက်ခံကြောင်းနှင့် ပြည်သူ့လွှတ်တော်မှ ပယ်ဖျက်ရန် အတည်ပြု သည့်အဆိုကို ကန့်ကွက်ကြောင်းအဆိုကို ကျွန်တော့် အနေနဲ့ ထောက်ခံအပ်ပါတယ် ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဒေါက်တာအေးမောင် ဆွေးနွေးနိုင်ပါပြီ</speech>
<speech><mp id="121">ဒေါက်တာအေးမောင် ရခိုင်ပြည်နယ် မဲဆန္ဒနယ်အမှတ် (၁)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာကြတဲ့ အမျိုးသားလွှတ်တော် ကိုယ်စားှယ်တော်ကြီးများခင်ဗျား။ ကျွန်တော်တို့ဟာ ဟိုတုန်းက နိုင်ငံ့ဝန်ထမ်း ဖြစ်ခဲ့ကြောင်း ဖြစ်ခဲ့ကြပါလိမ့်မယ်။ ဒါပေမယ့် ဒီပြည်သူ့လွှတ်တော် ၊ အမျိုးသားလွှတ်တော်တို့ လိုနေရာမျိုးမှာ အခြေချပြီး ထိုင်မိပြီဆိုတာနဲ့ ကျွန်တော်တို့ဟာ နိုင်ငံရေး နယ်ပယ်ထဲကို ဝင်သွားပါပြီ။ ကျွန်တော် တို့မှာ သည်းခံခြင်း စိတ် ဘယ်လောက်ရှိသလဲဆိုတာ ပြည်သူ တွေက စောင့်ကြည့်နေပါတယ်။ ဆင်ခြင်တုံတရား ဘယ်လောက်ရှိသလဲ ။ ကျွန်တော်တို့ဟာ ဖွဲ့စည်းပုံအခြေခံဥပဒေ ဂုဏ်ကို ဘယ်လောက်အထိ စောင့်ထိန်းသလဲ။ ပြဌာန်းထားတဲ့ ဥပဒေတွေအပေါ်မှာ ဖွဲ့စည်းပုံအခြေခံ ဥပဒေနဲ့ Contrd ဖြစ်ခဲ့လို့ရှိရင် ကျွန်တော်တို့ရဲ့ အခြေခံဥပဒေဆိုင်ရာခုံရုံးက ဘယ်လောက်ထိ တိတိကျကျ အဓိပ္ပာယ်ဖွင့်ဆိုပေးသလဲ ။ ဘယ်လောက်ထိ လမ်းမှန်ကမ်းမှန် ရောက်အောင် ထိန်းသွားပေးမလဲဆိုတာဟာ ကျွန်တော်တို့ ဆရာဦးဇော်မြင့်ဖေ ပြောခဲ့သလို ကျွန်တော်တို့ဟာ Constitution Crisis ဆိုတာတော့ မဖြစ်သေးပါဘူး။ ခုန ဦးဖုန်းမြင့်အောင် တင်ပြခဲ့တာရှိပါတယ်။ ကျွန်တော်တို့ လွှတ်တော်ရဲ့ အထက်မှာ အခြေခံဥပဒေဆိုင်ရာခုံရုံးများ ရှိသလား ။ ဘယ်လိုသွား သလဲ။ ကျွန်တော်တို့ လွှတ်တော်ရဲ့ အထက်မှာ ဖွဲ့စည်းပုံ အခြေခံဥပဒေဆိုတဲ့ ဥပဒေပဲရှိသလား ။ ဥပဒေကိုစောင့်ရှောက်ကြမယ့် (၉)ဦးသော အဲဒီ (၉)ဦးဆိုတာလည်း ပုဒ်မ ၃၂၁ မှာ နိုင်ငံတော် သမ္မတ က (၃)ဦး၊ ပြည်သူ့လွှတ်တော်ဥက္ကဋ္ဌ က (၃)ဦး၊ အမျိုးသားလွှတ်တော် ဥက္ကဋ္ဌ က (၃)ဦး ညီညီမျှမျှ အပ်နှင်းထားတဲ့ ပုဂ္ဂိုလ်တွေ ဖြစ်ပါတယ်။ ကျွန်တော်တို့ရဲ့ ဖွဲ့စည်းပုံအခြေခံဥပဒေကို နောင်နှစ်ပေါင်းများစွာ Amendment မလုပ်သမျှကာလပတ်လုံး တည်တံ့အောင် စောင့်ရှောက် ပေးကြရမယ့်ခုံသမာဓိတွေ ဖြစ်ကြပါတယ်။ Court Tribund လို့သုံးပါတယ်။ Court တရားရုံးလို့ သုံးတာ ဖြစ်ပါတယ်။ ကျွန်တော်တို့ရဲ့ဆင်ခြင်တုံတရားနဲ့ ပြန်သုံးသပ်တဲ့အခါမှာ ဒီဥစ္စာတော့ ဖြစ်သွားပြီးခဲ့ပါပြီ။ ပြန်လည်သုံးသပ်ဖို့က ကျွန်တော်တို့ဟာ ဆင်ခြင်တုံတရားနဲ့ ဒီဥစ္စာမျိုးလို နောက်မဖြစ်ဖို့အတွက် ဖြစ်ခဲ့ ရင်လည်းပဲ အပြု သဘောမျိုးနဲ့ ကျွန်တော်တို့ရဲ့ နိုင်ငံတော်ကို ရှေ့ဆက်သွားမယ့်လမ်းကြောင်းမှာ ဒါတကယ် ဒီမိုကရေစီအရ Democratic Practice တစ်ခုပဲဆိုတဲ့ ယူဆချက်လေးနဲ့ ကျွန်တော်တို့ သုံးသပ်ပြီး ခါမှ ကျွန်တော်တို့ သွားကြမယ်ဆိုရင် ပြည်ထောင်စုရဲ့ ခြေထောက်ဘယ်ဘက်ဟာ ပြည်သူ့လွှတ်တော်လို့ သတ်မှတ်ခဲ့ရင် ညာဘက်ခြေထောက်ဟာ အမျိုးသားလွှတ်တော် ပါပဲ။ ဘယ်ညာညီညီမျှမျှ လှမ်းနိုင်မှ ကျွန်တော်တို့ရဲ့ ပြည်ထောင်စုကြီးဟာ ရှေ့ကိုသွားနိုင်မှာပါ။ အဲလို ဆင်ခြင်ပြီးခါမှ ဖွဲ့စည်းပုံ အခြေခံဥပဒေမှာ ပြဋ္ဌာန်းထားတဲ့ ပုဒ်မတွေကို ပြန်ကြည် ခဲ့လို့ရှိရင် ပုဒ်မ ၃၂၂ မှာ နိုင်ငံတော် ဖွဲ့စည်းပုံအခြေခံ ဥပဒေနဲ့ပတ်သက်တဲ့ ခုံရုံးကို လုပ်ငန်း တာဝန်တွေ အပ်နှင်းထားပါတယ်။ ပုဒ်မ ၃၂၂(ခ) မှာ ကျွန်တော်တို့ရဲ့ ပြည်ထောင်စုလွှတ်တော် ၊ တိုင်းဒေသကြီးလွှတ်တော် ၊ ပြည်နယ်လွှတ်တော် သို့မဟုတ် ကိုယ်ပိုင်အုပ်ချုပ်ခွင့်ရ တိုင်းဦးစီးအဖွဲ့နဲ့ ကိုယ်ပိုင်အုပ်ချုပ်ခွင့်ရ ဒေသဦးစီးအဖွဲ့တို့က ပြဋ္ဌာန်းသည့် ဥပဒေများလို့ သုံးနှုန်းထား ပါတယ်။ အဲဒီတော့ ဥက္ကဋ္ဌကြီး အဖွင့်မှာ ဆွေးနွေးခဲ့သလိုပါ။ ပြဋ္ဌာန်းထားတယ်ဆိုတဲ့ စကားအဓိပ္ပာယ်။ အတည်ပြု တယ်။ နိုင်ငံတော်သမ္မတ က အတည်ပြု တယ်ဆိုတဲ့ စကားအဓိပ္ပာယ်(၂)ခုဟာ ကျွန်တော်တို့က ဖွဲ့စည်းပုံ အခြေခံဥပဒေ ဆိုင်ရာခုံရုံးကို အဓိပ္ပာယ်ဖွင့်ဆိုဖို့ မေးမြန်းရမယ့် စကားရပ်တစ်ခုဖြစ်တယ်လို့ ကျွန်တော် သုံးသပ်ပါတယ်။ အဲဒီလိုပဲ ဖွဲ့စည်းပုံအခြေခံဥပဒေမှာ ပုဒ်မ ၁၀၃(ဃ)နဲ့(င)မှာ ကျွန်တော်တို့ ပြန်ကြည့်တဲ့အခါမှာ ပြည်ထောင်စုလွှတ်တော်ကပြဌာန်းသည့် ပြည်ထောင်စု၏ ဘဏ္ဍာငွေ အရ/အသုံးဆိုင်ရာ ဥပဒေပါအတိုင်းလို့ သုံးနှုန်းထားတဲ့အခါမှာ ကျွန်တော်တို့ လွှတ်တော်က ပြဋ္ဌာန်းတယ်ဆိုတဲ့ အသုံးအနှုန်းကို တွေ့ပါတယ်။ အဲဒါကို ကျွန်တော်တို့ လွှတ်တော်က ဥပဒေတစ်ရပ်အဖြစ် ပြဋ္ဌာန်းတယ်ဆိုတဲ့ ဝေါဟာရဟာ ခုနလို အခြေခံဥပဒေဆိုင်ရာ ခုံရုံးက ခုနကလို အခြေခံဥပဒေနဲ့ ညီညွတ်မှု ရှိ/မရှိကို စိစစ်ရမယ့် ဝေါဟာရ ထဲမှာ ပါသလား။ ခုနတုန်းကလို ဥက္ကဋ္ဌကြီး မိန့်မှာခဲ့တဲ့ အတည်ပြု တယ်။ နိုင်ငံတော်သမ္မတ က ကျွန်တော်တို့က ဥပဒေမှာပြန်ကြည့်တဲ့အခါ ပုဒ်မ ၁၀၅ မှာ တွေ့ပါတယ်။ နိုင်ငံတော်သမ္မတ က အတည်ပြု တာပါ။ အဲဒီဝေါဟာရ(၂)ခုဟာ ကျွန်တော်တို့ လွှတ်တော်ကိုယ်စားလှယ်တွေကြားမှာ ဒွိဟ အဓိပ္ပာယ် ဖွင့်ဆိုစရာ ဖြစ်ကောင်းဖြစ်နေပါလိမ့်မယ်။ အဲဒီဥစ္စာလေး (၂)ခုကို ကျွန်တော်တို့ လွှတ်တော် ဥက္ကဋ္ဌတိုင်းဟာ အ ခြေခံဥပဒေဆိုင်ရာခုံရုံးကို တိုက်ရို က်မေးမြန်းခွင့် ရှိပါတယ်။ ဦးဂျေယော ဆွေးနွေးခဲ့သလိုပါပဲ။ တိုင်းဒေသကြီးမှာရှိကြတဲ့ တိုင်းရင်းသားရေးရာဝန်ကြီး နဲ့ ပတ်သက်လို့ အခြေခံဥပဒေမှာ ဖွင့်ဆိုထားတဲ့ဝေါဟာရကို မရှင်းလင်း တဲ့အခါမှာ ကျွန်တော်တို့ ဒီမှာ (၁၀) ရာခိုင်နှုန်းသော လွှတ်တော်အမတ်တွေက လက်မှတ်ထိုးပြီးခါမှ အဓိပ္ပာယ်ကို ဖွင့်ဆိုပေးပါလို့ ကျွန်တော်တို့က ဥပဒေနှင့်အညီ ပြဋ္ဌာန်းထားတဲ့ ဥပဒေနှင့်အညီ ပုဒ်မ ၁၁၅(ဃ)နှင့်အညီ၊ ခုံရုံး ဥပဒေနှင့်အညီ ကျွန်တော်တို့တင်ပြပြီးခါမှ တောင်းခံထားတာရှိပါတယ်။ အဲလိုမျိုးပဲ ကျွန်တော်တို့ ကလည်း ပြည်သူ့လွှတ်တော်မှာ ဘယ်လိုဆွေးနွေးတယ်။ အမျိုးသားလွှတ်တော်မှာ ဘယ်လို ဆွေးနွေးတယ်ဆိုတာ ဒွိဟ မပွားပဲနဲ့ ဒီဥစ္စာတွေဟာ ကျွန်တော်တို့က ပြောနေကြတဲ့ မိမိကိုယ်မိမိ ဝေဖန်ရေး၊ မိမိကိုယ်မိမိ ဘယ်လောက် သည်းခံနိုင်စွမ်းရှိသလဲ။ ပြည်ထောင်စုကြီးကို ဘယ်လို ရှေ့ ကို ဦးတည်ပြီးခါမှ ဒီမိုကရေစီကျင့်စဉ်နှင့် အညီ ဘယ်လောက်ပွင့်လင်းသလဲ။ ပြည်သူတွေက ဘယ်လောက်ထိဝေဖန်တာကို ကျွန်တော်တို့သည်းခံနိုင်သလဲ။ ကျွန်တော်တို့ လွှတ်တော် (၂)ခုက ညီညီညွတ်ညွတ်နဲ့ ခုနလို ကျွန်တော်တို့သွားချင်တဲ့ ဒီမိုကရေစီလမ်းကြောင်းကို ဘယ်လို သွားကြမယ်ဆိုတဲ့အဖြေဟာ ကျွန်တော်တို့ ဒီနေ့ ဆွေးနွေးနေရတဲ့ အဖြေပါ။ အဲဒါဟာ ငြိမ်းချမ်း မယ့်၊ ပြေလည်မယ့် အချင်းချင်း ပဋိပက္ခတွေ ညီညီညွတ်ညွတ် ဖြေရှင်းနိုင်မယ့် အဖြေတစ်ခု ရသွားနိုင်မယ်ဆိုရင် ကျွန်တော်တို့ရဲ့ လွှတ်တော်ဟာ အင်မတန်မှ ချစ်စရာကောင်းပြီး အနာဂတ် အတွက် ပြည်ထောင်စုအတွက် အင်မတန်အရေးကြီးတဲ့ လွှတ်တော်ဖြစ်မှာပါ။ အဲဒါကြောင့်မို့ လို့ ဥက္ကဋ္ဌကြီးကိုလည်း ကျွန်တော် မေတ္တာရပ်ခံချင်ပါတယ်။ ဟိုဘက် ပြည်သူ့လွှတ်တော် ဥက္ကဋ္ဌကြီး ကိုလည်း မေတ္တာရပ်ခံချင်ပါတယ်။ အဲဒီလိုပဲလွှတ်တော်(၂)ရပ်လုံးမှာရှိကြတဲ့ လွှတ်တော်အမတ်တွေ အကုန်လုံးဟာ ညီညီညွတ်ညွတ်နဲ့ ကျွန်တော်တို့ သွားချင်တဲ့လမ်းကြောင်းကို မပျောက်ရအောင် ဆွေးနွေးတဲ့အခါမှာဖြစ်ဖြစ်၊ ငြင်းခုံ တဲ့အခါမှာဖြစ်ဖြစ် ကျွန်တော် တို့ ကိစ္စတစ်ခုကို ဆွေးနွေး ကြတယ်ဆိုတာ လွှတ်တော်အတွင်းမှာ ဆွေးနွေးတဲ့ ဥစ္စာဟာ အပြင်ကိုမရောက်ပဲနဲ့ ကျွန်တော်တို့ Debate သဘောနဲ့ကျွန်တော်တို့ ဒီဟာမျိုး Practice ကို ဒီမိုကရေစီ ကျင့်စဉ်ကို ယူသွားနိုင် မယ်ဆိုရင် မကြာ မြင့်သောကာလမှာ ပြည်ထောင်စုကြီးဟာ အင်မတန်မှ သာယာတဲ့ တိုင်းပြည် ဖြစ်ဖို့ မျှော်လင့်ပါတယ်။ အဲဒါကြောင့် အကုန်လုံးကို အခုလို ဆွေးနွေးပေးကြတဲ့အကုန်လုံးကို လည်း ကျေးဇူးတင်ပါတယ်။ ကျွန်တော်တို့ရဲ့ လမ်းကြောင်း မပျောက်ဖို့အတွက် အချင်းချင်း ညီညွတ်မျှတ တဲ့ လမ်းကြောင်းလေးတစ်ခု လျှောက်လှမ်းနိုင်ပါစေလို့ ဆန္ဒပြုရင်း နိဂုံးချုပ်ပါ တယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဒီလောက် ဆွေးနွေးပြီးရင် တော်လောက်ပြီထင်ပါတယ်</speech>
<speech><mp id="115">ဦးဗညားအောင်မိုး၊ မွန်ပြည်နယ် မဲဆန္ဒနယ်အမှတ် (၇)</mp>လေးစားအပ် ပါသော ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သ လိုက်ပါတယ်။ ကျွန်တော်က မွန်ပြည်နယ် မဲဆန္ဒနယ် အမှတ် (၇) က အမျိုးသား လွှတ်တော်ကိုယ်စားလှယ် ဒေါက်တာဗညားအောင်မိုး ဖြစ်ပါတယ်။ ဒီကနေ့ ဒေါ်ခင်ဝိုင်းကြည် တင်ပြတဲ့ အဆိုနဲ့ နောက်ပြီးတော့ လွှတ်တော်နှင့်တကွ ဥက္ကဋ္ဌကြီး နှင့်တကွ လွှတ်တော်ကြီးကို အကြံ ဉာဏ် ပေးချင်ပါတယ်။ ဒီကနေ့ ကျွန်တော်တို့နိုင်ငံဟာ မျှော်လင့်ထားတဲ့ ပါတီစုံဒီမိုကရေစီ စနစ်ကို ကျွန်တော်တို့ မျှော်လင့်ထားတာက အကြာကြီးပဲ။ ဒါပေမယ့် ဒီကနေ့မှာ စတင်အကောင်အထည် ဖော်တာဟာ တစ်နှစ် လည်း မပြည့်သေးဘူး။ ဒါဘယ်သူမဆို ဥက္ကဋ္ဌကြီးနှင့်တကွ ကျွန်တော်တို့ အားလုံးဟာ ပါတီစုံဒီမိုကရေစီစနစ် ကျင့်သုံးတဲ့ လွန်ခဲ့တဲ့ ၁၉၆၂ ခုနှစ် မတိုင်ခင်ဆိုတာဟာ ကျွန်တော်တို့ ကလေးဘဝပဲ။ အတွေ့အကြုံဆိုတာ ဘာမှမရှိကြဘူး။ အဲတော့အတွေ့အကြုံ မရှိဘူး ဆိုပေမယ့် ဒီကနေ့ အကောင်အထည်ဖော်တာ တော်တော့်ကို အောင်မြင်တယ် လို့ပြောရမယ်။ အကျိုးလည်းအင်မတန်ရှိခဲ့ပါတယ်။ တိုင်းပြည်အတွက်လည်း အများကြီးမျှော်လင့်ချက်ရှိပါတယ်။ ဒါပေမယ့် ဒီကနေ့ ကြားရတဲ့သတင်းကတော့ တစ်မျိုးစဉ်းစားကြည့်ရင်တော့ ဒါကျွန်တော်တို့ကို သတိပေးတဲ့ ဖြစ်ရပ်တစ်ခုလို့ ယူဆလို့ရပါတယ်။ ယူဆသင့်ပါတယ်။ အဆိုးကိုတော့ အများကြီး မတွက်ကြပါနဲ့။ အကောင်းဘက်ကို ကျွန်တော်တို့တွက်ပြီးတော့ ပြင်ကြမယ်။ အမှား အမှားချင်း တိုက်ပြီးတော့ မတိုက်ကြဖို့ ။ အမှားကို အမှန်ဖြစ်အောင် ပြင်မယ် ။ အမှန်မြင်အောင် ပြမယ် ။ နောက်ပြီးတော့ ခွင့်လွှတ်ကြမယ်။ သည်းခံကြမယ်။ လက်တွဲပူးပေါင်းပြီးတော့ ဆောင်ရွက်ကြမယ် ဆိုရင် ပြဿနာက ပြဿနာမဟုတ်တော့ဘူး။ ကျွန် တော်တို့အတွက် သင်ခန်းစာဖြစ်ပြီး တော့ အနာဂတ် အတွက် ပိုပြီးတော့ကောင်းအောင် ဖန်တီးနိုင်ဖို့အတွက် ကျွန်တော့်အနေနဲ့ အကြံအဉာဏ် ပေးလို ပါတယ်။ ဘာလဲဆိုတော့ ဒီကနေ့ ကျွန်တော် တို့မှာ အခု ဖြစ်တဲ့အချို့ကိစ္စ တွေမှာ ကျွန်တော်တို့က သတိမထားမိလို့သာ ဖြစ်တာ။ အဲဒီ ဒေသစွဲ၊ ပါတီစွဲ၊ လူမျိုးစွဲ ဒါကိုပဲ ကျွန်တော်တို့ ပြောနေ ကြတယ်။ အဲဒီတော့ ဒီကနေ့ ကျွန်တော်တို့ သတိထားရမယ့်အချက်က ဘာလဲဆိုတော့ ဒီမိုကရေစီကို ကျွန်တော်တို့ လိုလိုလားလား အကောင် အထည်ဖော်နေတဲ့နေရာမှာ၊ ဖွဲ့စည်းပုံ အခြေခံဥပဒေကို ကျွန်တော်တို့ အလေးအနက် ထားပြီးတော့ အကောင်အထည်ဖော်တဲ့နေရာမှာ ဥပဒေကြမ်း ရေးဆွဲတဲ့နေရာမှာ ကျွန်တော်တို့က လွှတ်တော်စွဲ မရှိဖို့လည်း လိုတယ်။ အဲဒါကို ကျွန်တော်တို့ ဖျောက်ဖျက်ဖို့လည်း လိုတယ်။ ရှိလာရင် ဖျောက်ဖျက်မယ်။ မရှိလာရင်လည်း မပေါ်လာအောင် ဒါကို ကျွန်တော် တို့ သတိထားဖို့လည်း လိုတယ်။ ဒီကနေ့ ဥက္ကဋ္ဌကြီးအနေနဲ့ သတင်းဒီလိုကိစ္စမျိုးထွက်တာ ဒီမိုကရေစီမှာလည်း သတင်းတွေ နည်းနည်းကားတာလည်း ဖြစ်နိုင်တယ်။ အဲဒီတော့ နောက်ပြီးတော့ ဘယ်သူက မှားတယ်လို့လည်း ကျွန်တော် မပြောချင်ဘူး။ ဥပဒေနဲ့ပတ်သက်ပြီးတော့လည်း မဆွေးနွေးချင်ဘူး။ အဲဒီတော့ ကျွန်တော်တို့က ခွင့်လွှတ်ကြ ပြီးတော့ ဥက္ကဋ္ဌကြီး အနေနဲ့ နာယကကြီး တစ်ယောက်အနေနဲ့ ပြည်သူ့လွှတ်တော်ဥက္ကဋ္ဌနဲ့သော် လည်းကောင်း၊ နောက်ပြီးတော့ ပူးပေါင်းကော်မတီနဲ့သော်လည်းကောင်း ညှိနှိုင်းပြီးတော့ ဒီ ပြဿနာဟာ သင်ခန်းစာတစ်ရပ်အနေနဲ့ ပြေပြေလည်လည် ကျေကျေညက်ညက်ဖြစ်သွားအောင် နောက်ပြီးတော့ ကျွန်တော်တို့မှာ သိပ်ပြီးတော့ အဖျက်သမား တွေ ပါမယ်။ Constitution တွေ Crisis ဖြစ်မယ်။ ဒီလောက် အထိလည်း မစဉ်းစားဘဲ နဲ့၊ အဲဒီလောက်ထိလည်းပဲ အစွဲအလမ်း၊ သံသယ မထားဘဲနဲ့ အဲဒါ ပြေလည်အောင် နာယကကြီးကိုယ်တိုင် ကျွန်တော်တို့ မျှော်လင့်တဲ့ ဒီမိုကရေစီလမ်းကြောင်း ဖြောင့်ဖြူးအောင် ဦးဆောင်ပြီးတော့ သည်းခံပြီးတော့ ဖြေရှင်းပေးပါ။ ဖြေရှင်းပါလို့ ဥက္ကဋ္ဌကြီးကို တိုက်တွန်းရင်းနဲ့ နိဂုံးချုပ်ပါတယ်။ (ဩဘာသံများ)</speech>
<speech><mp id="137">ဦးဝင်းနောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၅)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးခင်ဗျား။ အချိန်လည်း နည်းသွားတဲ့အတွက်ကြောင့် ကျွန်တော်တို့ အကျဉ်းမျှပေါ့လေ တင်ပြဖို့ ခွင့်ပြုပါရန် ပန်ကြားအပ်ပါတယ်။ ဒီနေ့ပိုပြီးတော့ ထင်ရှားစွာ တွေ့မြင်ရပါတယ်။ အဲဒါက တော့ ကျွန်တော်တို့ အမျိုးသားလွှတ်တော်ဥက္ကဋ္ဌကြီး ပြည်ထောင်စုလွှတ်တော်မှာ နာယက အဖြစ်နဲ့ ဆောင်ရွက်တာ နာယကဂုဏ် (၆)ပါးနဲ့ အင်မတန် ညီညွတ်ပြည့်စုံပါတယ်ဆိုတာကို ထင်ရှားစွာ တွေ့ရှိရပါကြောင်း ထပ်လောင်းပြီးတော့ ဂုဏ်ပြု ပြောကြားအပ်ပါတယ်။ ဒါကျွန်တော်တို့ အားလုံး လွှတ်တော် ကိုယ်စားလှယ်များ ဟိုဘက်ဒီဘက် အားလုံးသိကြတဲ့ အတိုင်းပါပဲ။ နာယကဂုဏ် (၆)ပါး ထကြွ ၊ နိုးကြား ၊ သနား၊ သည်းခံ၊ ဝေဖန်၊ ထောက်ရှု ဤ(၆)ခု။ ထကြွ၊ နိုးကြား၊ သနား ဆိုတဲ့အထိဟာ တော်ရုံတန်ရုံ ပညာမတတ်ပေမယ့် ကိုယ်ချင်းစာတဲ့ တာဝန်သိတယ်ဆိုရင် ဆောင်ရွက်လို့ရပါတယ် ဒါပေမယ့် သည်းခံခြင်း ဝေဖန်ခြင်း၊ ထောက်ရှုခြင်းဟာ ပညာအင်မတန်နိုင်နင်းဖို့၊ ပညာရှိဖို့ လိုပါတယ်။ ဒါနာယကကြီး အဲဒီမှာ ကျွန်တော်တို့ ပြည်ထောင်စုလွှတ်တော်မှာ နာယကကြီးနဲ့ဆောင်ရွက်တဲ့အခါမှာ အင်မတန်သည်းခံ နိုင်ခဲ့တဲ့အကြောင်းကို ကျွန်တော် ဒီနေ့ အမျိုးသားလွှတ်တော်မှာ ဥက္ကဋ္ဌ ကြီး တက်ရောက်လာတဲ့ အခါမှာ တည်တည်ငြိမ်ငြိမ်နဲ့ အင်မတန်သည်းခံစွာနဲ့ ကိုယ်လည်းသည်းခံတယ်။ ကျွန်တော်တို့ ကိုယ်စားလှယ်များကိုလည်း သည်းခံပြီးတော့ ဒါကို တုံ့ပြန်တဲ့အနေအထားမျိုး မဟုတ်ဘဲနဲ့၊ ဒါ တည်တည်ငြိမ်ငြိမ် ဆွေးနွေးဖို့ ဆိုပြီး လမ်းညွှ န်သွားတာ ဒါ အင်မတန်ပေါ်လွင် ပါတယ်။ ကျွန်တော်တို့လည်း ကျန်တဲ့ လွှတ်တော်ကိုယ်စားလှယ်များလည်း သည်းခံကြဖို့ တိုက်တွန်းလို ပါတယ်။ သည်းခံတယ်ဆိုတာ ဒေါသမဖြစ်တာပါ ။ ဒေါသကို ထိန်းချုပ်တာပေါ့။ ရှိတဲ့ ဒေါသကို ဖော်ထုတ်ဖို့ မလိုပါဘူး။ ကျွန်တော်တို့ အထူးသဖြင့် လွှတ်တော်ကိုယ်စားလှယ်များဟာ ဒီ ဟာကို ဖော်ထုတ်ဖို့ မသင့်ပါဘူး။ ဒါပေမယ့် ကျွန်တော်တို့ဟာ ဒါကို ဒေါက်တာမြတ်ဉာဏစိုး ပြောတဲ့ စစ်ခင်းတာမျိုးတော့ ကျွန်တော်လုပ်လို့ မရပါဘူး။ စစ်ခင်းတယ်ဆိုတာ လက်ရုံးရည်၊ နှလုံးရည် ပါပါတယ်။ ကျွန်တော်တို့က နှလုံးရည် အလုပ်လုပ်တာ ဖြစ်ပါတယ်။ ဒါပေမယ့် သည်းခံတယ် ဆိုပြီးတော့ မပြောဘဲနဲ့ ရေငုံနုတ်ပိတ်နေလို့ရှိရင် တစ်ဖက်ကပြောကြား ချက်ဟာ မှန်တယ်လို့ ထင်သွားစရာရှိပါတယ်။ ဒါကြောင့်မို့လို့ ကျွန်တော်တို့ ဒီနေ့ အမျိုးသားလွှတ်တော်မှာ လွှတ်တော် ကိုယ်စားလှယ်များက ဒါကိုပြန်ပြီးတော့ ဆွေးနွေးတာဖြစ်ပါတယ်။ ပြန်ပြီးတော့ ချေပတယ် လို့ပြောလို့လည်းရပါတယ်။ အဲဒီတော့ ကျွန်တော်တို့ရဲ့ ဒီနေ့ဆွေးနွေးချက်တွေ ဟာ သတင်းထဲမှာ ပြည့်ပြည့်စုံစုံပါလာလို့ရှိရင် ဒါမနေ့က TV ထဲမှာ ထုတ်လွှင့်တာပဲဖြစ်ဖြစ် ၊ သတင်းစာမှာ ထည့်သွင်းဖော်ပြတာဖြစ်ဖြစ် ဒါတွေကို တန်ပြန်ပြီးတော့ Bdlance ဖြစ်သွားမှာဖြစ်ပါတယ်။ ဖတ်ရှုတဲ့သူတွေအားလုံးဟာ ဒါမှမဟုတ်တစ်ဖက်က လွှတ်တော်ကိုယ်စားလှယ်တွေရော ဒီဘက်က ပြန်ပြီးတော့ ဆွေးနွေးပြောကြားချက်တွေ ပြန်နားထောင် ၊ ပြန်ဖတ်ရှုခြင်းအားဖြင့် ဒါသူတို့ရဲ့ ဆောင်ရွက်ချက်ထဲမှာ ဒါပြန်ပြီးတော့ သုံးသပ်နိုင်မှာပဲဖြစ်ပါတယ်။ ဒါခုနပြောသလို သည်းခံတာ ကျွန်တော်တို့ စိတ်ကိုမွေးပါတယ်။ သို့သော် ဒီဟာမပြောလို့ရှိရင် မဖြစ်ပါဘူး။ မဖြစ်ရင် Balance အောက်ပါတယ်။ ကျွန်တော်တို့ပဲ လိုနေသလို ဖြစ်ပါတယ်။ ဆရာ ဦးခင်မောင်ရီ ပြောလိုက်တဲ့ ရှုံးတယ်ဆိုတာ ကျွန်တော် တို့ လွှတ်တော်ရှုံးတယ်လို့ ကျွန်တော် မထင်ပါဘူး။ ဒါကို သူယူဆတယ်လို့ ဆိုလိုတာမဟုတ်ပါဘူး ။ ဒါကျွန်တော်တို့ လွှတ်တော် နှစ်ရပ်စလုံး နိုင်ငံမှာ အရှုံးပေါ်တာဖြစ်ပါတယ်။ အဲဒီတော့ ဒါ Balance ဖြစ်သွားပြီးတော့ အားလုံးဟာ အပြန်အလှန် ကျွန်တော်တို့ ဒီဆွေးနွေးချက်တွေကို ပြန်လည်ပြီးတော့ ဖတ်ရှုသိရှိခြင်းဖြင့် သူတို့ လွန်သွားတာ ရှိလည်း လွန်တာရှိဝန္တာမိပါလို့ မပြောသော်လည်း သူ့ဟာသူသိသွားရင် ပြီးပါပြီ။ ဒါ ကျွန်တော်တို့ ပြည်ထောင်စုလွှတ်တော်မှာ ပြန်ဆွေးနွေးပြီးတော့ မဲခွဲစရာ မလိုပါဘူး။ ကျွန်တော်တို့ ဒီဆွေးနွေး ချက်တွေကို သူတို့ ပြန်ပြီးတော့ သိရှိခြင်းအားဖြင့် သူတို့ ဟာသူတို့ လွန်တဲ့ဟာကိုလည်း လွန်တဲ့ အလျောက် သိရှိသွားခြင်းအား ဖြင့် ပြီးသွားနိုင်တယ်လို့ ကျွန်တော်အနေနဲ့ မျှော်လင့်ပါတယ်။ ဘာကြောင့်လဲဆိုတော့ ခုနပြောတဲ့ (ဝေဖန်)၊ ဝေဖန်ဆိုတဲ့ အပိုင်းဟာ မှန်ဖို့ လိုပါတယ်။ ကျွန်တော်တို့ ခု နဆိုရင် ကျွန်တော်တို့ အကျဉ်းပဲ ပြောမှာမို့လို့ ဒါကို ဦးဂျေယောဝူ ကတော့ ပုဒ်မကို တစ်ပိုဒ်ချင်းနဲ့ ပြောတယ်။ ဒီနိုင်ငံတော်ဖွဲ့စည်းပုံ အခြေခံဥပဒေ ခုံရုံးကို ဖွဲ့စည်းရမယ်။ ဘာလို့ဖွဲ့စည်းလဲ။ ဒါ ပြည်ထောင်စုလွှတ်တော် အပါအဝင်ပေါ့လေ။ ဒါဖွဲ့စည်းပုံအခြေခံ ဥပဒေ ဆိုင်ရ�� အငြင်းပွားမှု၊ ဒါတွေကို အနက်အဓိပ္ပာယ်ဖွင့်ဖို့၊ စိစစ်ဖို့ လိုအပ်လို့ရှိရင် ဒါကို ဆောင်ရွက် ပေးနိုင်အောင် ဆိုပြီးတော့ ခုံ ရုံးကို ဖွဲ့စည်းရမယ် ။ ဒီခုံရုံးကို ဘယ်သူက တင်ပြနိုင်သလဲ ။ ဒါ နိုင်ငံတော်သမ္မတတို့၊ ပြည်ထောင်စုလွှတ်တော် နာယကတို့က ဒါ ထိပ်ဆုံးမှာပါပါတယ်။ နောက် အဲဒီပုဂ္ဂိုလ်တွေက တင်ပြနိုင်သည် လို့ ဒါပါရှိပြီးသား ဖြစ်ပါတယ်။ ဒါအား လုံးကို ပြန်ပြီးတော့ ကြည်လို့ရှိရင် ဥပဒေကြောင်းအရ အကုန်လုံးညီညွတ်နေတာတွေ့ပါတယ်။ နောက် နာယကကြီးရဲ့ အမျှော်အမြင်ကြီးမှုလည်း ပေါ်လွင် ပါတယ်။ ဒါကြောင့်မို့လို့လည်း လွှတ်တော်နှစ်ရပ်ပဲဖြစ်ဖြစ် ဒီဖွဲ့စည်းပုံအခြေခံဥပဒေ ဆိုင်ရာ အငြင်းပွားမှု ဖြစ်လို့ရှိရင် ဒါကျွန်တော်တို့ ဘယ်ကို ပို့ရမလဲ။ ဥပဒေထဲမှာ ဖွဲ့စည်းပုံ အခြေခံဥပဒေဆိုင်ရာ ခုံရုံးကို ပေးပို့ရမှာ ပဲဖြစ်ပါတယ်။ ဒါ ဥပဒေအငြင်း ပွားမှုဖြစ်မှ ပို့ရမယ်လို့ ဆိုလိုလို့မရပါဘူး။ အဲဒီလို ယူဆလို့မရပါဘူး။ အငြင်းပွားမှု မရှိအောင် ဥပဒေကြမ်းကတည်းက ပို့လို့ရှိရင် အငြင်းပွားစရာ မလိုတော့ဘူးပေါ့။ ဒီလို အမျှော်အမြင် ကြီးမားစွာနဲ့ ဆောင်ရွက်တယ်ဆိုတာကိုလည်း ကျွန်တော်တို့ တွေ့ရှိရပါတယ်။ နောက်တစ်ခုက (ထောက်ရှု) ဆိုတာလဲ ဒါကျွန်တော်တို့ လွှတ်တော်ကိုယ်စားလှယ်များ အားလုံးကိုပေါ့လေ။ ဒါ နာယကကြီးက ဒါ ကျွန်တော်တို့ ဒီမှာတော့ အမျိုးသားလွှတ်တော် ဥက္ကဋ္ဌကြီးက ဒါကို ထောက်ရှု ပြီးတော့ တည်တည်ငြိမ်ငြိမ်နဲ့ ဆွေးနွေး ကြဖို့ဆိုပြီးတော့ မိန့်ကြားပါတယ်။ အဓိကတော့ ပြီးခဲ့တဲ့ မနေ့က အဆိုတင်ကြတဲ့ သူတွေ အပါအဝင်ပေါ့လေ။ ဒီ(ထောက်ရှု)ဆိုတဲ့ အပိုင်း ဟာ ကျွန်တော် ပြောသလိုပါပဲ(ထကြွ၊ နိုးကြားသနား)အထိက လူပိန်း သာမန်ပညာမရှိသူလည်း အဲလောက်တော့ သနားတတ်တယ်။ ဒါပေမယ့် ကျန်တဲ့(သည်းခံ၊ ဝေဖန်၊ ထောက်ရှု)ဆိုတာ ပညာခန်းဖြစ်ပါတယ်။ ဒီပညာခန်းဟာ ဒေါက်တာဘွဲ့ ရရုံနဲ့မရဘူး။ မထောက်ရှုနိုင်ပါဘူး။ ဒီ (ထောက်ရှု)ဆိုတဲ့ဥစ္စာက ကျွန်တော်တို့ လွှတ်တော်ကိုယ် စားလှယ်တွေက ဒီဥစ္စာကို မမေ့ဖို့။ ဘာကိုထောက်ရှုရမလဲ။ နိုင်ငံတော်နဲ့ ပြည်ထောင်စုအတွက် ပြည်ထောင်စုရဲ့ မျက်နှာ၊ နိုင်ငံတော်ရဲ့ မျက်နှာ၊ ပြည်သူလူထုရဲ့ မျက်နှာ ကျွန်တော် တို့ လွှတ်တော် အားလုံးမှာသာ ဒါတွေရဲ့ မျက်နှာ ဒါတွေကို ထောက်ရှုရမှာ ဖြစ်ပါတယ်။ အခုလည်း ဒါတွေကို ကျွန်တော်တို့ ဒါတွေကို ထောက်ရှုပြီးတော့ အပြန်ပြန်ဝေဖန် ပြီးတော့ တင်ပြတာ ဖြစ်ပါတယ်။ နောက်တစ်ဖက်ကို အပြစ်ဖို့ချင်တဲ့ ၊ တန်ပြန်ချင်တဲ့ သဘောမဟုတ်ပါဘူး။ ဒါတွေကို မှား ရင် မှားနေတယ်။ မမှန်ရင် မမှန်ဘူး။ နောက် အမှားအမှန် ဝေဖန် ပိုင်းခြားနိုင်အောင်လို့သာ ပြန်လည်ပြီးတော့ ဒါဆွေးနွေးကြတာ ဖြစ်ပါတယ်။ နောက်တစ်ခု ကလည်း ဒါက ဥပဒေ။ ဥပဒေဟာ အားနည်းချက်လား။ ဥပဒေကို မသိဘူးဆိုတာကို ခွင့်မပြုဘူး ဆိုသလိုပဲ ဥပဒေ အားနည်းနေ လို့ဆိုပြီးတော့လည်း ဒီလို ပြောမှား၊ ဆိုမှား ဒါမှမဟုတ်လည်း အထင်မှားတယ်လို့ ဒီလိုလည်း ခွင့်လွှတ်လို့မရဘူး။ အမှန်က ဥပဒေထဲ မှာ ခုနတစ်ယောက် ဆွေးနွေးသလိုပါပဲ။ ပုဒ်မ ၄၆ ကိုများ မဖတ်မိလို့လား။ ပုဒ်မ ၄၆ အဲဒီထဲမှာ ဒီလောက် အတိအလင်းရေးထားတာ ဘာ ဖြစ်လို့ ဒါကို လာကန့်ကွက် တာလဲလို့ တစ်ယောက်က ဆွေးနွေး သလိုပါပဲ။ အမှန်ကတော့ ဒီဥပဒေတွေကို ပြန်ဖတ်ကြည့်တဲ့အခါ အကုန်လုံးက ကိုက်ညီနေတာ တွေ့ရပါတယ်။ အားလုံးဆွေးနွေးသလိုပါပဲ။ အဲဒီတုန်းက နာယကကြီးဆောင်ရွက် ချက် တစ်ခုမှ မှားတဲ့ ဥစ္စာကိုရှာလို့ မတွေ့ပါဘူး။ မမှားခဲ့ပါဘူး ။ ဒါကို ဒီနေ့ဆွေးနွေးချက်မှာ ဒါမှမဟုတ်လဲ သတင်းထုတ်ပြန်တဲ့အခါမှာ တိတိကျကျမှ တ်တမ်းတင်ဖော်ပြပေးဖို့ လိုပါတယ်။ နောက် ပြည်သူ့လွှတ်တော်၊ အမျိုးသားလွှတ်တော် ကျွန်တော် တို့က ဒါညီညွတ်ကြဖို့ လိုပါတယ်။ အဲဒီအခါမှာ တချို့အယူအဆလေးတွေရှိတယ်။ ဒါကျွန်တော်တို့ Agree to Agree (အင်္ဂလိပ်လို နည်းနည်းသုံးခွင့်ပြုပါခင်ဗျား ။) ဒါကျွန်တော် ဆွေးနွေးတဲ့ အခါမှာ တစ်ယောက် ကလည်း ထပ်ပြီးတော့ ဖြည့်စွက်ဆွေးနွေးပါတယ်။ ဒါ Agree to This Agree ပေါ့။ This Agreet အတွက်လည်း Agree ဖြစ်ရမှာ ဖြစ်ပါတယ်။ ကျွန်တော်တို့ တစ်ဖက်က ဆောင်ရွက်ချက်တွေကို ပြောဆိုသွားတဲ့ ဆွေးနွေးချက်တွေကို ကျွန်တော်တို့က ပြန်ပြီးတော့ ဒီလိုသဘောထားရတယ်။ ဒီလိုသဘောအမြင်ရှိတာကို ကျွန်တော်လက်ခံပါတယ်။ ဒါကို ကျွန်တော်တို့ ကောင်းကောင်းမွန်မွန် ပြန်ပြီးတော့ အကျိုးသင့်အကြောင်းသင့် ပြန်ပြီးတော့ ရှင်းလင်း ပြောကြားချက်ပဲ ဖြစ်ပါတယ်။ နောက်တစ်ခုက ကျန်သွားမှာစိုးငေါ့။ စိတ်ထဲမှာသိစ်ခုက ဘယ်သူကအထက် ဘယ်သူကအောက်လဲ ဆိုတဲ့ ပြဿနာ။ ကျွန်တော်ကြည့်တာတော့ ရှင်းရှင်း ကလေး တွေပါပဲ။ ဥပမာ နိုင်ငံတော်သမ္မတ ကြီးဟာ ကျွန်တော်တို့ နိုင်ငံတော်မှာ အကြီးအကဲ ။ နိုင်ငံတော်ရဲ့ အကြီးအကဲဖြစ်သည်။ အုပ်ချုပ်ရေးအာဏာရဲ့ အကြီးဆုံးလည်း ဖြစ်တယ်။ အုပ်ချုပ်ရေးအာဏာမှာလည်း အကြီးဆုံး ဖြစ်တယ်။ နိုင်ငံတော်ရဲ့ အကြီးအကဲလည်း ဖြစ်ပါတယ်။ ဒါပေမယ့် ဒီပြည်ထောင်စုအစိုးရအဖွဲ့ နိုင်ငံတော်သမ္မတကြီးက ဒါ အုပ်ချုပ်ရေးမှာ အသုံးပြုချင် တဲ့ ဥပဒေတွေကို ဒီလွှတ်တော်ကို တင်ရမယ်။ လွှတ်တော်က ပြင်ဆင်ခိုင်းလို့ရှိရင် ပြင်ပေးရပါမယ်။ ဘယ်သူကအထက် ဘယ်သူက အောက်လဲလို့ မေးစရာကို မလိုပါဘူး။ နိုင်ငံ တော်သမ္မတကြီးက အကြီးအကဲ ဖြစ်ပါတယ်။ ဒါပေမယ့် လွှတ်တော်ကို ဥပဒေတွေတင်ပေးရပါတယ်။ ဘယ်သူက သမ္မတကြီးကမြင့်သွားသလား၊ ဘယ်သူက လွှတ်တော်က မြင့်သွားသလား။ ဘယ်သူ့မှ မေးစရာမလိုဘူး။ ဒါ အကုန်သိတယ်။ နောက်တစ်ခါ ခုနပြောတဲ့ ဖွဲ့စည်းအုပ်ချုပ်ပုံအခြေခံ ဥပဒေခုံရုံးနဲ့ ပြည်ထောင်စုလွှတ်တော်နဲ့ ဒါဟာလည်း သူ့ဥပဒေက ပြဋ္ဌာန်းထားတာ သူ Roll နဲ့ သူပဲ။ ပြည်ထောင်စုလွှတ်တော်မှာပဲ ဖြစ်ဖြစ်၊ လွှတ်တော် တွေမှာ ဒီဥပဒေကြောင်းဆိုင်ရာ အခြေခံဥပဒေဆိုင်ရာ အငြင်းပွားမှုဖြစ်လို့ ရှိရင် ကျွန်တော်တို့ ပေးပို့ရမှာက ဒါဖွဲ့စည်းပုံအခြေခံခုံရုံးပဲ။ ဒါ ဘယ်သူကမြင့်တယ်၊ နိမ့်တယ် ဆိုပြီးတော့ ဒါဘာမှ အထင်မှားစရာ မဟုတ်ပါဘူး။ ကျွန် တော် အချိန်ကို ငဲ့ညှာသောအားဖြင့် ပေါ့လေ။ ကျွန်တော် နိဂုံးချုပ် တင်ပြပါမယ်။ ဒီဖြစ်စဉ်ကတော့ အားလုံးဆွေးနွေးသွားတဲ့အတိုင်း ပါပဲ။ ဒါ ကျွန်တော် ကိုယ်တိုင်လည်း စိတ်မကောင်းခြင်း ဖြစ်တယ်ပေါ့လေ။ စိတ်မကောင်းခြင်း ဖြစ်တယ်ဆိုတာ တစ်ဖက်က ဆွေးနွေးချက်က သင့်တယ်ထင်လို့ရှိရင် စိတ်မကောင်းဖြစ်စရာ မလိုဘူးပေါ့။ မသင့်တော်ဘူးလို့ ယူဆတဲ့အတွက်ကြောင့် စိတ်မကောင်းဖြစ်ရတာ ဖြစ်ပါတယ်။ ဒါကြောင့်မို့လို့ ဒေါ်ခင်ဝိုင်းကြည် အဆိုတင်သွင်းသွားတဲ့ နိုင်ငံတော်ဖွဲ့စည်းပုံ အခြေခံဥပဒိုင်ရာခုံရုံးကိုပေးပို့ရန် ဆုံးဖြတ် ခြင်းကို ထောက်ခံကြောင်းနှင့် ပြည်သူ့လွှတ်တော်မှာပေါ့လေ။ ဒီကိစ္စကို ပယ် ဖျက်ရန် အတည်ပြုတဲ့ အဆိုကို ကန့်ကွက် ကြောင်းအဆိုကို လေးလေးနက်နက်ထောက်ခံရင်းနဲ့ ဆွေးနွေးတင်ပြအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဒီလောက်ဆိုရင်တော့ လုံလောက်ပါပြီ ။ သောကြာနေ့ မှာ ဆွေးနွေးဖို့လည်း မရှိတော့ဘူးထင်ပါတယ်။ မရှိတော့ပါဘူးနော်။ ဒါဆို ဒီနေ့ပဲဒီအဆိုနဲ့ ပတ်သက် ပြီးတော့ အဆုံးအဖြတ် ပေးလိုက်တာပေါ့။ အမျိုးသားလွှတ်တော် ကိုယ်စားလှယ်များ ခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ် (၁)မှ ဒေါ်ခင်ဝိုင်းကြည်က ပြည်ထောင်စုလွှတ်တော်က အတည်ပြုသော သို့မဟုတ် အတည်ပြုသည်ဟု မှတ်ယူရမည် ဖြစ်သော ဥပဒေကြမ်းများ ကို နိုင်ငံတော်သမ္မတ လက်မှတ်ရေးထိုး ထုတ်ပြန်ရေးအတွက် ပေးပို့ခြင်းမပြုမီ ဥပဒေကြမ်း ပူးပေါင်းကော်မတီက စိစစ်စေပြီး နိုင်ငံတော်ဖွဲ့စည်းပုံ အခြေခံဥပဒေနဲ့ ညီညွတ်ခြင်း ရှိ /မရှိ သံသယရှိသော ကိစ္စရပ်များပါဝင်ပါက ယင်းဥပဒေကြမ်းများကို စိစစ်နိုင်ရေးအတွက် နိုင်ငံတော် ဖွဲ့စည်းပုံအခြေဍပဒေဆိုင်ရာခုံရုံးသို့ ပေးပို့ရန်ဆုံးဖြတ်ခြင်းအား ထောက်ခံကြောင်းနှင့် ပြည်သူ့လွှတ်တော်၌ ၎င်းကိစ္စအားပယ်ဖျက်ရန် အတည်ပြုသော အဆိုကို ကန့်ကွက်ကြောင်း အဆို ဖြစ်ပါတယ်။ ဒီအဆိုနဲ့ ပတ်သက်ပြီး သဘောတူတဲ့ လွှတ်တော်ကိုယ်စားလှယ်များ မိမိတို့နေရာမှာ မတ်တတ်ရပ်ပြပါ။ အားလုံးထိုင်နိုင်ပါပြီ။ အားလုံးပဲ မတ်တတ်ရပ်ပြတဲ့အတွက် ဒေါ်ခင်ဝိုင်းကြည် အဆို အတည်ပြုကြောင်း ဆုံးဖြတ်ပါတယ်။ (ဩဘာသံများ)</speech>
</motion>
</section>
<section value="Bill">	
<bill>
<title>အမျိုးသားလွှတ်တော် ဥပဒေကြမ်းကော်မတီအဖွဲ့ဝင်ကပြည်သူ့လွှတ်တော်ဆိုင်ရာ ဥပဒေကြမ်းနှင့် စပ်လျဉ်း၍ လွှတ်တော်ကိုယ်စားလှယ်၏ အကြံပြုချက်အပေါ် ဥပဒေကြမ်းကော်မတီ၏ ပြန်လည်စိစစ်တင်ပြချက် အစီရင်ခံစာကိုပြန်လည် ဖတ်ကြားရှင်းလင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား၊ ပြည်သူ့လွှတ်တော် ဆိုင်ရာ ဥပဒေကြမ်း နှင့်စပ်လျဉ်း၍ လွှတ်တော် ကိုယ်စားလှယ်၏ ဆွေးနွေးချက်များ အပေါ် ဥပဒေကြမ်းကော်မတီ၏ အစီရင်ခံစာကို ဥပဒေကြမ်းကော်မတီ အဖွဲ့ဝင် ဦးမြင့်ထွန်း က ပြန်လည် ဖတ်ကြားရှင်းလင်းမှာဖြစ်ပါတယ်</speech>
<speech><mp id="82">ဦးမြင့်ထွန်း (ဥပဒေကြမ်းကော်မတီအဖွဲ့ဝင်)</mp>။မင်္ဂလာပါခင်ဗျား ။ လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးခင်ဗျား။ မ နေ့က အမျိုးသားလွှတ်တော် ဒုတိယအကြိမ် ပုံမှန်အစည်းအဝေး ၄၃ ရက်မြောက်နေ့မှာ ဥက္ကဋ္ဌကြီး တာဝန်ပေးအပ်လိုက်တဲ့ ပြည်သူ့လွှတ်တော်ဆိုင်ရာ ဥပဒေကြမ်းကို ပြန်လည်ကြားနာဖို့ဆိုတဲ့ ကိစ္စနဲ့ပတ်သက်ပြီးတော့ မနေ့ကကြားနားပြီးဖြစ်လို့ ဒီနေ့ကျွန်တော် ဥပဒေကြမ်းကော်မတီဝင် ဦးမြင့်ထွန်း က ဥပဒေကြမ်းကော်မတီကိုယ်စား တင်ပြသွားမှာဖြစ်ပါတယ်။ ကျွန်တော်တို့ ဥပဒေကြမ်းကော်မတီဟာ ပြည်သူ့ လွှတ်တော်က ပြင်ဆင်ချက်နဲ့ ပေးပို့လာတဲ့ ပြည်သူ့လွှတ်တော်ဆိုင်ရာ ဥပဒေကြမ်းရဲ့ လေ့လာ တွေ့ရှိချက်နဲ့ သဘောထားမှတ်ချက် တွေကို ပုံမှန်အစည်းအဝေး ၄၂ ရက်မြောက်နေ့က ကျွန်တော် ရှင်းလင်းတင်ပြခဲ့ပါတယ်။ ဆွေးနွေးလိုတဲ့ သူ အမည်စာရင်း တောင်းတဲ့အခါမှာ ဒုတိယပုံမှန်အစည်းအဝေး ၄၃ ရက်မြောက်နေ့ဖြစ်တဲ့ မနေ့ က ဦးပေါ်လျှံလွင် ကျွန်တော် တို့ ချင်းပြည်နယ် ကိုယ်စားလှယ်အနေနဲ့ အကြံပြု ဆွေးနွေးခဲ့ပါတယ်။ အဲဒီ အကြံပြု ဆွေးနွေးချက်ကို မနေ့ညနေက ကျွန်တော်တို့ ထပ်မံကြားနာစစ်ဆေးပြီးတော့မှ လေ့လာ စိစစ်လိုက်တဲ့အခါမှာ မိမိပါတီဆိုတဲ့ စကားလုံးလေးကို ဖယ်ထားလိုက်ရင်ပိုပြီးတော့ သင့်မြတ်မယ်ဆိုတာကို အကြံဉာဏ်ကောင်းတစ်ခုအနေနဲ့ တွေ့ရှိကြရပါတယ်။ ဦးပေါ်လျှံလွင်ရဲ့ အကြံပြုချက် ဟာ အတော်လေး တန်ဖိုးရှိပါတယ်။ ကျွန် တော့်အမြင်အရ ပြောရမယ်ဆိုရင်တော့ ကျွန်တော်တို့ လွှတ်တော် ကိုယ်စားလှယ်များဟာ အတွေ့အကြုံ ရင်ကျက်ပြီးတော့၊ ဗဟုသုတ ပြည့်စုံသူတွေ၊ အကျင့်စာရိတ္ောင်းသူတွေ ဖြစ်တယ်လို့ယူဆထားပါတယ်။ ဒီလို အကြံပြုချက်ကောင်းတွေကိုလည်း ပေးကြပါလို့ ကျွန်တော်တို့လည်း ဖိတ်ခေါ်ပါတယ်။ ဦးပေါ်လျှံလွင် တင်ပြတဲ့ အထဲမှာ သူ့ ကို အားနာမှာစိုးလို့ ကျွန်တော်တို့ကိုလည်း အထပ်ထပ်သူပြောပါတယ်။ အားမနာပါနဲ့။ ကျွန်တော်တို့ ဖိတ်ခေါ်ပါတယ်။ ကော်မတီဟာ ဒီလွှ တ်တော် အစည်းအဝေးပြီးတာနဲ့ တောက်လျှေ က် ကျွန်တော်တို့ အစည်းအဝေးထိုင်ပါတယ်။ မှောင်မှလည်း ပြန်တဲ့အကျင့်လည်း ပါနေပါပြီ။ စောစောပြန်ဖို့တောင်မှ ကျွန်တော်တို့ မပြန်ချင် တော့တဲ့ သဘောလေးတွေလည်းရှိပါတယ်။ ဥပဒေပုဒ်မ အခန်း (၄)၊ ပုဒ်မ ၁၂၊ ပုဒ်မခွဲ (စ)မှာ လွှတ်တော်ကိုယ်စားလှယ် တစ်ဦးသည် မိမိမဲဆန္ဒနယ်မြေရှိ မဲဆန္ဒရှင်များ နှင့် တွေ့ဆုံရာ တွင် နေရာထိုင်ခင်းနှင့် အခြားကိစ္စရပ်များကို မိမိအစီအစဉ်ဖြင့်သော်လည်းကောင်း မိမိပါတီအစီအစဉ်ဖြင့်သော်လည်းကောင်း ဆောင်ရွက်ခြင်း၊ လုံခြုံ ရေးဆိုင်ရာကိစ္စများကို လိုအပ်ပါက သက်ဆိုင်ရာအုပ်ချုပ်ရေး အဖွဲ့အစည်းများထံမှ တောင်ခံ နိုင်ခြင်းဆိုပြီးတော့ မူလပြဋ္ဌာန်းချက်ပါ။ ဒါကို ကျွန်တော် ခုနတင်ပြသလို ဒီပါတီ အစီအစဉ် ဆိုတာကို ကျွန်တော်တို့ အနည်းငယ် ရှုပ်ထွေးနိုင်တာဖြစ်လို့ ပယ်ဖျက်ပါတယ်။ ပါတီစွဲများလည်း ပါလာနိုင်တဲ့အတွက် သွားတဲ့ ကိစ္စကလည်း မဲဆန္ဒရှင်များဟာ ပါတီကိစ္စမဟုတ်ဘဲ လွှတ်တော် ကိစ္စပဲ ဆောင်ရွက်ခြင်းဖြစ်တဲ့အတွက်ကြောင့် ကျွန်တော်တို့ ဒီလိုပြင်လိုက်ပါတယ်။ ကျွန်တော်တို့ ပြင်လိုက်တာကတော့ လွှတ်တော် ကိုယ်စားလှယ်တစ်ဦးသည် မိမိမဲဆန္ဒနယ် မြေရှိ မဲဆန္ဒရှင် များနှင့် တွေ့ဆုံရာတွင် နေရာထိုင်ခင်းနှင့် လိုအပ်ချက်များကို မိမိအစီအစဉ်ဖြင့်ဆောင်ရွက်ရာ၌ လိုအပ်ပါက သက်ဆိုင်ရာ အုပ်ချုပ်ရေးအဖွဲ့အစည်းများနှင့် ညှိနှိုင်းဆောင်ရွက်နိုင်ခြင်း၊ လုံခြုံ ရေး ဆိုင်ရာကိစ္စရပ်များနှင့်စပ်လျဉ်း၍ သက်ဆိုင်ရာ အုပ်ချုပ်ရေးအဖွဲ့အစည်းများထံ တောင်းခံရယူ ခွင့်ရှိခြင်းဆိုပြီးတော့ ကျွန်တော် တို့ သဘောတူညီ ပြင်ဆင်ခဲ့ပါတယ်။ အဲဒါ ကြည့်လိုက်ခြင်း အားဖြင့် ကိုယ်စားလှယ်တော်ကြီးများ စိုးရိမ်သလို အဖွဲ့အစည်း များမသိဘဲ လုပ်တဲ့အခါမှာ တစ်ခုခုဖြစ်နိုင်တယ်ဆိုတဲ့ သဘောမျိုး မပါတော့ပဲနဲ့ စည်းရုံးရေး အသွင်အနေနဲ့ ဒါ အုပ်ချုပ်ရေး အဖွဲ့အစည်းတွေနဲ့ ဆက်ဆံဖို့ ၊ နောက်အုပ်ချုပ်ရေး အဖွဲ့အစည်းမှာလည်း ဝန်ထုပ်ဝန်ပိုး မဖြစ်တော့ဘူးဆိုတဲ့ သဘောလေးပါတာဖြစ်ပါတယ်။ ဒါကြောင့်မို့လို့ ဒီဆွေးနွေးချက်နဲ့ပတ်သက်လို့ ပုဒ်မ ၁၂၊ ပုဒ်မခွဲ (စ)ကို ပြင်ဆင်ပြီးဖြစ် တဲ့အတွက်ကြောင့် ဥက္ကဋ္ဌကြီး အနေနဲ့ အမျိုးသား လွှတ်တော်ရဲ့ အဆုံးအဖြတ်ကို ရယူပေးဖို့နဲ့ တိုင်းဒေသကြီး သို့မဟုတ် ပြည်နယ် လွှတ်တော် ဆိုင်ရာဥပဒေမှာလည်း ပုဒ်မတူ၊ အကြောင်းအရာတူပဲဖြစ်လို့ အလားတူ ပြင်ဆင်ပေးထား ပါကြောင်း တင်ပြရင်း နိဂုံးချုပ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ပြ်သူ့လွှတ်တော်ဆိုင်ရာ ဥပဒေကြမ်းအား တစ်ပိုဒ်ချင်းစီအလိုက် အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ပြည်သူ့လွှတ်တော်ဆိုင်ရာ ဥပဒေကြမ်းနှင့် စပ်လျဉ်း၍ အမျိုးသားလွှတ်တော်ဥပဒေကြမ်းကော်မတီ၏ ပြင်ဆင်ချက်ကို တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ် ရယူမှာဖြစ်ပါတယ်</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၁)၊ အပိုဒ်၂(၎) လွှတ်တော်ကိုယ်စားလှယ်ရုံးဆိုသည်မှာ လွှတ်တော် ကိုယ်စားလှယ်များအား ဖွဲ့စည်းပုံ အခြေခံ ဥပဒေအရ ခွင့်ပြုထားသော လုပ်ငန်း တာဝန်များကို ထမ်းဆောင်နိုင်ရန် မြို့နယ်များတွင် ဖွင့်လှစ်ထားသော ရုံးကိုဆိုသည်ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူ မရှိတဲ့အတွက် အခန်း (၁)၊ အပိုဒ် ၂(ဋ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၁)၊ အပိုဒ် ၂ (ဋ) သည် ဤဥပဒေကြမ်း ၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက်အခန်း(၄)၊ အပိုဒ်၉(င) မဲဆန္ဒနယ်မြေနှင့် နိုင်ငံတော် ဖွံ့ဖြိုးတိုးတက်ရေးအတွက် ဖွဲ့စည်းပုံ အခြေခံဥပဒေနှင့် မဆန့်ကျင်စေပဲ သက်ဆိုင်ရာ မဲဆန္ဒနယ်မြေအတွင်းရှိ အာဏာပိုင်များနှင့် ပေါင်းစပ်ညှိနှိုင်း ဆောင်ရွက်ပေးခြင်းဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူ မရှိတဲ့အတွက် အခန်း (၄)၊ အပိုဒ် ၉(င) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၄)၊ အပိုဒ် ၉(င) သည် ဤဥပဒေကြမ်း ၏ အစိတ်အပိုင်း ဖြစ်သည်။(သြဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက်အခန်း(၄)၊ အပိုဒ်၉(စ) လွှတ်တော်ကိုယ်စားလှယ်တစ်ဦးသည် လွှတ်တော်တံခါး ပိတ်အစည်းအဝေးများနှင့် လွှတ်တော် အစည်းအဝေးများတွင် ဆွေးနွေးသည့် အကြောင်းကိစ္စများ၊ နိုင်ငံတော်၏ လျှို့ဝှက်ချက်များ၊ လွှတ်တော်မှတ်တမ်းမှ ပယ်ဖျက်ထုတ်ပယ်ထားသော အကြောင်းကိစ္စရပ်များမှ အပ လွှတ်တော်တွင် သော်လည်းကောင်း၊ လွှတ်တော်အဖွဲ့အစည်းများတွင်သော်လည်းကောင်း ဆွေးနွေးဆောင်ရွက် ချက်များကို မိမိအား တင်မြှောက်လိုက်သော မဲဆန္ဒနယ်ရှိ ပြည်သူများအား ပြန်လည် အစီရင်ခံခွင့် ရှိခြင်းဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူ မရှိတဲ့အတွက် အခန်း (၄)၊ အပိုဒ် ၉(စ) ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း(၄)၊ အပိုဒ် ၉(စ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ပြင်ဆင်ချက်အခန်း(၄)၊ အပိုဒ်၁၀ (စျ) လွှတ်တော်ကိုယ်စားလှယ်များသည် တိုင်းဒေသကြီး သို့မဟုတ် ပြည်နယ်၊ ကိုယ်ပိုင်အုပ်ချုပ်ခွင့်ရတိုင်း၊ ကိုယ်ပိုင်အုပ်ချုပ်ခွင့်ရဒေသအဆင့် အဖွဲ့အစည်းများနှင့် လုပ်ငန်း လိုအပ်ချက်များ ဆောင်ရွက်လိုပါက သက်ဆိုင်ရာ တိုင်းဒေသကြီး သို့မဟုတ် ပြည်နယ်လွှတ်တော်များသို့ ပြည်သူ့လွှတ်တော်မှတစ်ဆင့် ဆက်သွယ်ဆောင်ရွက်ခြင်း ဟု ပြင်ဆင်ထား ပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူ မရှိတဲ့အတွက် အခန်း (၄)၊ အပိုဒ် ၁၀() ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၄)၊ အပိုဒ် ၁၀(ဈ) သည် ဤဥပဒေကြမ်း ၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ပြင်ဆင်ချက်အခန်း(၄)၊ အပိုဒ် ၁၂(စ) လွှတ်တော်ကိုယ်စားလှယ်တစ်ဦးသည် မိမိ မဲဆန္ဒနယ်မြေရှိ မဲဆန္ဒရှင် များနှင့် တွေ့ဆုံရာတွင် နေရာထိုင်ခင်းနှင် . လိုအပ်ချက်များကို မိမိအစီအစဉ်ဖြင့် ဆောင်ရွက်ရာ၌ လိုအပ်ပါက သက်ဆိုင်ရာ အုပ်ချုပ် ရေး အဖွဲ့အစည်းများနှင့် ညှိနှိုင်းဆောင်ရွက်နိုင်ခြင်း၊ လုံခြုံရေးဆိုင်ရာ ကိစ္စရပ်များနှင့် စပ်လျဉ်း၍ သက်ဆိုင်ရာ အုပ်ချုပ်ရေးအဖွဲ့အစည်းများ ထံ တောင်းခံရယူခွင့် ရှိခြင်းဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူ မရှိတဲ့အတွက် အခန်း (၄)၊ အပိုဒ် ၁၂(စ) ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း(၄)၊ အပိုဒ် ၁၂(စ)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ ပြင်ဆင်ချက်အခန်း(၉)၊ အပိုဒ် ၃ွှတ်တော်ပုံမှန်အစည်းအဝေးကို ဥက္ကဋ္ဌက တစ်နှစ်လျှင် အနည်းဆုံး တစ်ကြိမ် ခေါ်ယူကျင်းပရမည်။ ပုံမှန်အစည်းအဝေး တစ်ကြိမ်နှင့်တစ်ကြိမ်အကြား အရှည်ကြာဆုံး ကာလသည် (၁၂)လ ထက်မပိုစေရဟုပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">(သဘောမတူသူ မရှိပါ) သဘောမတူသူ မရှိတဲ့အတွက် အခန်း(၉)၊ အပိုဒ် ၃၅ ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း(၉)၊ အပိုဒ် ၃၅ သည် ဤဥ ပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက်အခန်း(၉)၊ အပိုဒ် ၃၉(ဂ)၊ ၄၀၊ ၄၁၊ ၄၂၊ အခန်း (၁၁)၊ အပိုဒ် ၅၅ နှင့် အခန်း (၁၄)၊ အပိုဒ် ၆၃။ (အခန်း(၉)၊ အပိုဒ် ၃၉(ဂ)၊ ၄၀၊ ၄၁၊ ၄၂၊ အခန်း (၁၁)၊ အပိုဒ် ၅၅ နှင့် အခန်း (၁၄)၊ အပိုဒ် ၆၃ တို့ကို နှုတ်ပယ်သင့် ပါသည်)ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူ မရှိတဲ့အတွက် အခန်း (၉)၊ အပိုဒ် ၃၉(ဂ)၊ ၄၀၊ ၄၁၊ ၄၂၊ အခန်း (၁၁)၊ အပိုဒ် ၅၅ နှင့် အခန်း(၁၄)၊ အပိုဒ် ၆၃ တို့ကို နုတ်ပယ်ရန် အတည်ဖြစ်သည်။ (ဩဘာသံများ) မျိုးသားလွှတ်တော်ဥပဒေ ကြမ်းကော်မတီ၏ ပြင်ဆင်ချက်အခန်း(၁၄)၊ အပိုဒ် ၆ခန်း(၁၃)၊ အပိုဒ် ၆၂။ လွှတ်တော်သည် လိုအပ်သောမြို့နယ်များတွင် လွှတ်တော် ကိုယ်စားလှယ်ရုံးများကို ဖွင်လှစ်တည်ထောင်ခွင့် ပေးနိုင်သည်ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူ မရှိတဲ့အတွက် အခန်း (၁၄)၊ အပိုဒ် ၆ရ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၁၃)၊ အပိုဒ် ၆၂ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ ပြင်ဆင်ချက်အခန်း(၁၄)၊ အပိုဒ် ၆ခန်း(၁၃)၊ အပိုဒ် ၆၃။ လွှတ်တော်ကိုယ်စားလှယ်များသည် ရုံးခန်းဖွင့်လှစ်ရန် လွှတ်တော်က ခွင့်ပြုလျှင် နေရာထိုင်ခင်း၊ ရုံးလုပ်ငန်းဆိုင်ရာ ကုန်ကျစရိတ်များကို မိမိ အစီအစဉ်ဖြင့် ကျခံ ၍ ယင်းတို့၏ တာဝန်နှင့်လုပ်ပိုင်ခွင့်၊ ကိုယ်စားလှယ်ရုံးများ၏ဆောင်ရွက်ချက်သည် ဖွဲ့စည်းပုံ အခြေခံဥပဒေနှင့် မဆန့်ကျင်လျှင် လွှတ်တော်ကိုယ်စားလှယ် ရုံးများကို ဖွင့်လှစ်နိုင်သည်ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူ မရှိတဲ့အတွက် အခန်း (၁၄)၊ အပိုဒ် ၆၈ ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း (၁၃)၊ အပိုဒ် ၆၃ သည် ဤဥပဒေကြမ်း၏ အစိတ်အပိုင်း ဖြစ်သည်။(သြဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ ပြင်ဆင်ချက်အခန်း(၁၄)၊ အပိုဒ် ၆ခန်း(၁၃)၊ အပိုဒ် ၆၄။ လွှတ်တော်ရုံးသည် လွှတ်တော်လုပ်ငန်းဆိုင်ရာ ကိစ္စရပ်များ အတွက် သုံးစွဲကုန်ကျမည့် နှစ်စဉ်ဘဏ္ဍာငွေအရ အသုံးခန့်မှန်းခြေ ငွေစာရင်းလျာထားချက်ကို ရေးဆွဲပြုစုပြီး သက်ဆိုင်ရာသို့ ပေးပို့ရမည်ဟုပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူ မရှိတဲ့အတွက် အခန်း (၁၄)၊ အပိုဒ် ၆၉ ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း (၁၃)၊ အပိုဒ် ၆၄ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ ပြင်ဆင်ချက်အခန်း(၁၄)၊ အပိုဒ် ၇ခန်း(၁၃) အပိုဒ် ၆၅။ လွှတ်တော်က သော်လည်းကောင်း၊ လွှတ်တော်၏ အခွင့်အာဏာအရသော်လည်းကောင်း ဖြန့်ချီထုတ် ဝေသည့် အစီရင်ခံစာများ၊ စာရွက် စာတမ်းများ၊ လွှတ်တော် မှတ်တမ်းများနှင့်စပ်လျဉ်း၍ တရားစွဲဆိုပိုင်ခွင့်မရှိစေဟု ပြင်ဆင် ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူမရှိတဲ့အတွက် အခန်း (၁၄)၊ အပိုဒ် ၇၀ ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း (၁၃)၊ အပိုဒ် ၆၅ သည် ဤဥပဒေကြမ်း၏ အစိတ်အပိုင်း ဖြစ်သည်။(သြဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက်အခန်း(၁၄)၊ အပိုဒ် ၇ခန်း(၁၃)၊ အပိုဒ် ၆၆။ လွှတ်တော်သည် ဖွဲ့စည်းပုံအခြေခံ့ပဒေအရ အပ်နှင်းထားသော လုပ်ပိုင်ခွင့်များကိုကျင့်သုံး၍ လွှတ်တော်လုပ်ငန်းဆိုင်ရာများ အောင်မြင်စွာ အကောင်အထည် ဖော်နိုင်ရန် လိုအပ်သော ဖွဲ့စည်းမှုများကို ရေးဆွဲဖွဲ့စည်း တည်ထောင်နိုင် သည်ဟုပြင်ဆင်ထား ပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူမရှိတဲ့အတွက် အခန်း (၁၄)၊ အပိုဒ် ၇၁ ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း (၁၃)၊ အပိုဒ် ၆၆ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ ပြင်ဆင်ချက် - အခန်း(၁၄)၊ အပိုဒ် ၇ခန်း(၁၃)၊ အပိုဒ် ၆၇။ ဤဥပဒေပါ ပြဋ္ဌာန်းချက်များကို အကောင်အထည်ဖော် ဆောင်ရွက်ရာတွင် လွှတ်တော်သည် နည်းဥပဒေများ၊ စည်းမျဉ်း၊ စည်းကမ်း၊ အမိန့် ကြော်ငြာစာ၊ အမိန့်၊ ညွန်ကြားချက်နှလုပ်ထုံးလုပ်နည်းများကို ထုတ်ပြန်နိုင်သည်ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူ မရှိတဲ့အတွက် အခန်း (၁၄)၊ အပိုဒ် ၇၂ ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း (၁၃)၊ အပိုဒ် ၆ရ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
</bill>
<bill>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသောတိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာ ဥပဒေကြမ်းအား အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်မျခင်ဗျား။ ပြည်သူ့ လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော တိုင်းဒေသကြီး သို့မဟုတ် ပြည်နယ်လွှတ်တော် ဆိုင်ရာ ဥပဒေကြမ်း အခန်း(၄)၊ အပိုဒ် ၁၂(စ)နှင့်စပ်လျဉ်း၍ အမျိုးသားလွှတ်တော် ဥပဒေကြမ်း ကော်မတီ၏ ပြင်ဆင်ချက်ကို လွှတ်တော်၏ အဆုံးအဖြတ်ရယူမှာ ဖြစ်ပါတယ်</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ ပြင်ဆင်ချက်အခန်း(၄)၊ အပိုဒ် ၁၂(စ) လွှတ်တော်ကိုယ်စားလှယ်တစ်ဦးသည် မိမိ မဲဆန္ဒနယ်မြေရှိ မဲဆန္ဒရှင် များနှင့် တွေ့ဆုံ ရာတွင် နေရာထိုင်ခင်းနှင့် လို အပ်ချက်များကို မိမိအစီအစဉ်ဖြင့် ဆောင်ရွက်ရာ၌ လိုအပ်ပါက သက်ဆိုင်ရာ အုပ်ချုပ်ရေးအဖွဲ့အစည်းများနှင့် ညှိနှိုင်းဆောင်ရွက်ခြင်း၊ လုံခြုံရေးဆိုင်ရာ ကိစ္စရပ် များနှင့်စပ်လျဉ်း၍ သက်ဆိုင်ရာ အုပ်ချုပ်ရေးအဖွဲ့အစည်းများထံ တောင်းခံရယူခွင့်ရှိခြင်းဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ</p>
<speech type="speaker">သဘောမတူသူ မရှိတဲ့အတွက် အခန်း (၄)၊ အပိုဒ် ၁၂(စ) ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း (၄)၊ အပိုဒ် ၁၂(စ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
</bill>
</section>
<section value="Order">
<title>အမျိုးသားလွှတ်တော်ဥက္ကဋ္ဌက နည်းဥပဒေများ၊ အမိန့်ကြော်ငြာစာများဖြန့်ဝေထားခြင်းနှင့်စပ်လျဉ်း၍ အမျိုးသားလွှတ်တော်သို့ အသိပေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ နိုင်ငံတော် ဖွဲ့စည်းပုံအခြေခံဥပဒေဆိုင်ရာခုံရုံး နည်းဥပဒေများကို သြဂုတ်လ ၁၉ ရက်နေ့တွင် လည်းကောင်း၊ ယဉ်ကျေးမှုအမွေအနှစ်ဒေသများ ကာကွယ် ထိန်းသိမ်းရေး နည်းဥပဒေများကို စက်တင်ဘာလ ၂ ရက်နေ့တွင်လည်းကောင်း၊ ပြည်ထောင်စု သမ္မတမြန်မာနိုင်ငံတော် နိုင်ငံခြားရင်းနှီးမြှုပ်နှံမှု ဥပဒေနှင့် စပ်လျဉ်းသည့် မြေအသုံးပြုပိုင်ခွင့် အမိန့် ကြော်ငြာစာ အမှတ် -၃၉/၂၀၁၁ ကို အောက်တိုဘာလ ၁၈ ရက်နေ့တွင်လည်းကောင်း၊ ပြည်ထောင်စုသမ္မတမြန်မာနိုင်ငံတော် နိုင်ငံခြားရင်းနှီးမြှုပ်နှံမှု့ပဒေနှင့်စပ်လျဉ်းသည့် နိုင်ငံခြားငွေ ဆိုင်ရာ အမိန့်ကြော်ငြာစာ အမှတ် - ၄၀/၂၀၁၁ကို အောက်တိုဘာလ ၁၈ ရက်နေ့ တွင်လည်းကောင်း၊ ယစ်မျိုး နည်းဥပဒေများကို ပြင်ဆင်သည့် နည်းဥပဒေများကို အောက်တိုဘာလ ၂၅ ရက်နေ့တွင်လည်းကောင်း၊ ပြည်ထောင်စု ရာထူးဝန်အဖွဲ့နည်းဥပဒေများကို ၂၀၁၁ ခုနှစ်၊ အောက်တိုဘာလ ၂ရ ရက်နေ့များတွင် လည်းကောင်း အမျိုးသားလွှတ်တော်ဆိုင်ရာ နည်းဥပဒေ ပုဒ်မ ၁၇၀ အရ အမျိုးသားလွှတ်တော် ကိုယ်စားလှယ်များထံ ဖြန့်ဝေထားပြီး ဖြစ်ပါတယ် နည်းဥပဒေများ၊ စည်းမျဉ်း သို့မဟုတ် စည်းကမ်း တစ်ရပ်ရပ်သည် သက်ဆိုင်ရာ ဥပဒေပါ ပြဋ္ဌာန်းချက်များနှင့် ညီညွတ်မှုမရှိကြောင်း တွေ့ရှိပါက ယင်းနည်းဥပဒေများ၊ စည်းမျဉ်း သို့မဟုတ် စည်းကမ်းကိ��� ပယ်ဖျက်ရန် သို့မဟုတ် ပြင်ဆင်စေရန် နည်းဥပဒေများ ၊ စည်းမျဉ်း သို့မဟုတ် စည်းကမ်း ဖြန့်ဝေတင်ပြသောနေ့ရက်မှ ရက်ပေါင်း (၉၀)အတွင်း လွှတ်တော် ကိုယ်စားလှယ်များက လွှတ်တော်တွင် အဆိုတင်သွင်းနိုင်ပါတယ်။ အဆိုတင်သွင်းခြင်းမရှိပါက အတည်ပြု သည်ဟု မှတ်ယူရမည်ဖြစ်ကြောင်း နည်းဥပဒေ ၁၇၁ အရ အသိပေးပါတယ်။</speech>
<title>အမျိုးသားလွှတ်တော် ဥက္ကဋ္ဌက ပထမအကြိမ် အမျိုးသားလွှတ်တော် ဒုတိယပုံမှန် အစည်းအဝေးတွင် တင်သွင်းခဲ့သည့်မေးခွန်းများ၊ အဆိုများ၊ ဥပဒေကြမ်းများနှင့်စပ်လျဉ်း၍ လွှတ်တော်၏ဆောင်ရွက်ချက်များကိုရှင်းလင်းပြောကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်မှာ လွှတ်တော်ကိုယ်စားလှယ်တွေ မေးမြန်းတဲ့ မေးခွန်းများ၊ တင်သွင်းခဲ့တဲ့ အဆိုများ၊ ဥပဒေကြမ်းများနဲ့ စပ်လျဉ်းပြီးတော့ လွှတ်တော်ရဲ့ ဆောင်ရွက်ချက်တွေကို ရှင်းလင်းပြောကြား ပါ့မယ်။ ပထမအကြိမ်အမျိုးသားလွှတ်တော် ဒုတိယပုံမှန်အစည်းအဝေးမှာ အမျိုးသားလွှတ်တော် ကိုယ်စားလှယ်များက ကြယ်ပွင့်ပြမေးခွန်း(၂၈၃)ခု မေးမြန်းခဲ့ပြီးတော့ သက်ဆိုင်ရာ ပြည်ထောင်စု အဆင့် အဖွဲ့အစည်း ဝင်များက ဖြေကြား ခဲ့ပြီး ဖြစ်ပါတယ်။ ဒီမေးမြန်းခဲ့တဲ့ ကြယ်ပွင့်ပြ မေးခွန်း တွေကို ဒေသအလိုက် ခွဲခြားကြည့်မယ်ဆိုရင် ကချင်ပြည်နယ်က (၂၂) ခု၊ ကယားပြည်နယ်က (၅)ခု၊ ကရင်ပြည်နယ်က (၁၀)ခု၊ ချင်းပြည်နယ် က (၄၂)ခု၊ စစ်ကိုင်းတိုင်းဒေသကြီးက (၁၈)ခု၊ တနင်္သာရီတိုင်းဒေသကြီးက (၁၀)ခု၊ ပဲခူးတိုင်းဒေသကြီးက (၁၁)ခု၊ မကွေးတိုင်းဒေသကြီးက (၁၃)ခု၊ မန္တလေးတိုင်းဒေသကြီးက (၁၇)ခု၊ မွန်ပြည်နယ်က (၂၁)ခု၊ ရခိုင်ပြည်နယ်က (၃၂)ခု၊ ရန်ကုန်တိုင်းဒေသကြီးက (၄၇)ခု၊ ရှမ်းပြည်နယ်က (၁၅)ခု၊ ဧရာ ဝတီတိုင်းဒေသကြီး (၂၀)ခု စုစုပေါင်း မေးခွန်း(၂၈၃)ခု ဖြစ်ပါတယ် လွှတ်တော်ကိုယ်စားလှယ် (၃၆) ဦးက စာဖြင့် ဖြေကြားပေးရန် မေးမြန်းထားသည့် ကြယ်ပွင့်မပြ မေးခွန်း(၇၅)ခု၏ အဖြေများကိုလည်း သက်ဆိုင်ရာ ဝန်ကြီးဌာနများက ဖြေကြား ပေးပြီး ဖြစ်ပါသဖြင့် လွှတ်တော်ကို ယ်စားလှယ်များထံ ပေးပို့ထားပြီး ဖြစ်ပါတယ်။ အဆိုနဲ့ ပတ်သက်၍ အမျိုးသား လွှတ်တော် ကိုယ်စားလှယ်များက တင်သွင်းသည့် အဆို (၄၃)ခုနှင့် မေးခွန်းမှအဆိုအဖြစ် ပြောင်းလဲသည့်အဆို (၃) ခု၊ စုစုပေါင်း အဆို(၄၆) ခု အနက် အဆို(၃၃)ခုကို အမျိုးသားလွှတ်တော်က အဆိုအတည်ဖြစ်ကြောင်း ဆုံးဖြတ်ခဲ့ပါတယ်။ ဒီအဆိုများကို ဒေသ အလိုက် ခွဲခြားကြည့်မယ်ဆိုရင် ကချင်ပြည်နယ်က အဆို (၂)ခု၊ ချင်းပြည်နယ်က အဆို (၁)ခု၊ စစ်ကိုင်းတိုင်းဒေသကြီးက အဆို (၅)ခု၊ တနင်္သာရီတိုင်းဒေသကြီး က အဆို (၂)ခု၊ ပဲခူးတိုင်း ဒေသကြီးက အဆို (၄)ခု၊ မကွေးတိုင်းဒေသကြီးက အဆို (၃)ခု၊ မန္တလေးတိုင်းဒေသကြီးက အဆို(၅)ခု၊ မွန်ပြည်နယ်က အဆို (၄)ခု၊ ရခိုင်ပြည်နယ်က အဆို (၁)ခု၊ ရန်ကုန်တိုင်းဒေသကြီးက အဆို(၁၀)ခု၊ ရှမ်းပြည်နယ်က အဆို (၄)ခု၊ ဧရာဝတီတိုင်းဒေသကြီးက အဆို (၄)ခုနှင့် တပ်မတော် သားကိုယ်စားလှယ်က အဆို (၁)ခု စုစုပေါင်း အဆို(၄၆)ခု ဖြစ်ပါတယ်။ ဒီမေးခွန်းတွေ၊ အဆိုတွေနဲ့ပတ်သက်လို့ သက်ဆိုင်ရာ ကော်မတီကလည်း ဒါတွေကို အသေးစိတ် ဖတ်ကြားပြီး တော့မှ ဒီအထဲက အစိုးရရဲ့ အာမခံချက်များ၊ ကတိများ ၊ တာ ဝန်ခံချက်များကို မှတ်တမ်းတင်ဖို့ ဆောင်ရွက်သွားမှာ ဖြစ်ပါတယ်။ ဥပဒေကြမ်းများနှင့်စပ်လျဉ်းပြီး ပြည်ထောင်စု လွှတ်တော်က အမျိုးသားလွှတ်တော် တွင် စတင်ဆွေးနွေးနိုင်ရန် ပြည်ထောင်စုအဆင့် အဖွဲ့အစည်းက ပေးပို့သည့် ဥပဒေကြမ်း(၈)ခုနှင့် အမျိုးသားလွှတ်တော်ကိုယ်စားလှယ်က ပေးပို့သည့် ဥပဒေကြမ်း (၂)ခု၊ စုစုပေါင်း(၁၀)ခု ဖြစ်ပါတယ်။ ၎င်းတို့မှာ (၁) ပြည်ထောင်စု ရွေးကောက်ပွဲ ကော်မရှင်ဥပဒေကို ပြင်ဆင်သည့် ဥပဒေကြမ်း၊ (၂) ကိုယ်ပိုင်ကျောင်း မှတ်ပုံတင်ဥပဒေကြမ်း၊(၃) အမျိုးသားလွှတ်တော် ရွေးကောက်ပွဲ ဥပဒေကို ပြင်ဆင်သည့် ဥပဒေကြမ်း၊ (၄) တိုင်းဒေသကြီး သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပြင်ဆင်သည့် ဥပဒေကြမ်း၊ (၅) အလုပ်သမား အဖွဲ့အစည်းများ ဥပဒေကြမ်း၊ (၆) နိုင်ငံရေးပါတီများ မှတ်ပုံတင်ခြင်း ဥပဒေကိုပြင်ဆင်သည့် ဥပဒေကြမ်း၊ (၇) ပတ်ဝန်းကျင်ထိန်းသိမ်းရေး ဥပဒေကြမ်း၊ (၈) မြေလွတ်၊ မြေလပ်နှင့် မြေရိုင်းများ စီမံခန့်ခွဲရေး ဥပဒေကြမ်း၊ (၉) လွှတ်တော်ရုံးဥပဒေကြမ်း၊ (၁၀) အမျိုးသား လွှတ်တော်ဆိုင်ရာ ဥပဒေကို ပြင်ဆင်သည့် ဥပဒေကြမ်းတို့ ဖြစ်ပါတယ်။ ပြည်ထောင်စုရွေးကောက်ပွဲကော်မရှင် ဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်တွင် သြဂုတ်လ ၂၂ ရက်နေ့တွင် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က အဆိုတင်သွင်းခဲ့ ပါတယ်။ လွှတ်တော်က ဩဂုတ်လ ၂၉ ရက်နေ့တွင် ပြင်ဆင်ချက်များဖြင့် အတည်ပြုပြီး သြဂုတ်လ ၃၀ ရက်နေ့တွင် အမျိုးသား လွှတ်တော်ဆိုင်ရာ နည်းဥပဒေ ၁၆၀ အရ ပြည်သူ့လွှတ်တော်၌ ဆွေးနွေးနိုင်ရန် ပေးပို့ခဲ့ရာ ပြည်သူ့ လွှတ်တော်က စက်တင်ဘာ ၈ ရက်နေ့တွင် ပြင်ဆင်ချက် မပြုဘဲ သဘောတူကြောင်း ဆုံးဖြတ်ချက်နှင့် အတူ ပြန်လည်ပေးပို့လာပါတယ်။ ယင်းဥပဒေကြမ်းကို လွှတ်တော် (၂)ရပ် စလုံးက သဘောတူသဖြင့် ပြည်ထောင်စုလွှတ်တော်သို့ ဖွဲ့စည်းပုံအခြေခံ ဥပဒေနှင့်အညီ ဆက်လက်ဆောင်ရွက်နိုင်ရန် စက်တင်ဘာ ၁၄ ရက်နေ့တွင် ပေးပို့ခဲ့ပါတယ်။ ကိုယ်ပိုင်ကျောင်း မှတ်ပုံတင် ဥပဒေကြမ်းကို အမျိုးသားလွှတ်တော်တွင် သြဂုတ်လ ၂၃ ရက်နေ့တွင် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က အဆိုတင်သွင်းခဲ့ပါတယ်။ လွှတ်တော်က စက်တင်ဘာ ၂ ရက်နေ့နှင့် စက်တင်ဘာ ရ ရက်နေ့များတွင် ပြင်ဆင်ချက်များဖြင့် အတည်ပြုပြီး စက်တင်ဘာ ၉ ရက်နေ့တွင် အမျိုးသားလွှတ်တော်ဆိုင်ရာ နည်းဥပဒေ ၁၆၀ အရ ပြည်သူ့လွှတ်တော်၌ ဆွေးနွေးနိုင်ရန် ပေးပို့ခဲ့ရာ ပြည်သူ့လွှတ်တော်က စက်တင်ဘာ ၂၈ ရက်နေ့တွင် ပြင်ဆင်ချက်များဖြင့် သဘောတူကြောင်း ပြန်လည်ပေးပို့လာရာ ပြည်သူ့လွှတ်တော်၏ ပြင်ဆင်ချက်များအပေါ် အမျိုးသားလွှတ်တော်က သဘောမတူသည့်အတွက် အဆုံးအဖြတ် ရယူနိုင်ရန်အတွက်အောက်တိုဘာ ၁၀ ရက်နေ့တွင် ပြည်ထောင်စုလွှတ်တော်သို့ ပေးပို့ခဲ့ပါတယ်။ အမျိုးသား လွှတ်တော် ရွေးကောက်ပွဲ ဥပဒေ ကို ပြင်ဆင်သည့်ဥပဒေကြမ်းကို အမျိုးသားလွှတ်တော်မှာ သြဂုတ်လ ၂၅ ရက်နေ့တွင် သက်ဆိုင်ရာ ပြည်ထောင်စုအဆင့် အဖွဲ့အစည်း ဝင်က အဆိုတင်သွင်းခဲ့ပါတယ်။ လွှတ်တော်က စက်တင်ဘာ ၁ ရက်နေ့တွင် ပြင်ဆင်ချက်များဖြင့်အတည်ပြုပြီး စက်တင်ဘာ ၂ ရက်နေ့တွင် အမျိုးသားလွှတ်တော်ဆိုင်ရ�� နည်းဥပဒေ ၁၆၀ အရ ပြည်သူ့လွှတ်တော်၌ ဆွေးနွေးနိုင်ရန် ပေးပို့ခဲ့ရာ ပြည်သူ့လွှတ်တော်က စက်တင်ဘာ ၁၄ ရက် နေ့တွင် အမျိုးသားလွှတ်တော်၏ အတည်ပြုချက်အပေါ် ပြင်ဆင်ချက်ဖြင့် သဘောတူကြောင်း ဆုံးဖြတ်ချက်နှင့်အတူ ပြန်လည်ပေးပို့လာပါတယ်။ ပြည်သူ့လွှတ်တော်က ပြင်ဆင်ချက်ဖြင့် ပေးပို့လာသည့် ဥပဒေကြမ်းအပေါ်မှာ လွှတ်တော်က အောက်တိုဘာ ၃ ရက်နေ့တွင် သဘောတူကြောင်း အတည်ပြု ဆုံးဖြတ်ခဲ့ပြီး အောက်တိုဘာ ၆ ရက်နေ့တွင် ပြည်ထောင်စု လွှတ်တော်သို့ ပေးပို့ခဲ့ပါတယ်။ တိုင်းဒေသကြီး သို့မဟုတ် ပြည်နယ်လွှတ်တော်တွင် ရွေးကောက်ပွဲဥပဒေကို ပြင်ဆင်သည့်ဥပဒေကြမ်းကို အမျိုးသားလွှတ်တော်တွင် သြဂုတ်လ ၂၅ ရက်နေ့တွင် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က အဆိုတင်သွင်း ခဲ့ပါတယ်။ စက်တင်ဘာ ၁ ရက်နေ့တွင် လွှတ်တော်က ပြင်ဆင်ချက်များဖြင့် အတည်ပြုပြီး စက်တင်ဘာ ၂ ရက်နေ့တွင် အမျိုးသားလွှတ်တော်ဆိုင်ရာ နည်းဥပဒေ ၁၆၀ အရ ပြည်သူ့လွှတ်တော်၌ ဆွေးနွေးနိုင်ရန် ပေးပို့ခဲ့ရာ ပြည်သူ့လွှတ်တော်က စက်တင်ဘာ ၁၄ ရက်နေ့ တွင် အမျိုးသားလွှတ်တော်၏ အတည်ပြုချက်အပေါ် ပြင်ဆင်ချက်ဖြင့် သဘောတူကြောင်း ဆုံးဖြတ်ချက်နှင့်အတူ ပြန်လည်ပေးပို့လာပါတယ်။ ပြည်သူ့လွှတ်တော်က ပြင်ဆင်ချက်ဖြင့် ပေးပို့လာသည့် ဥပဒေကြမ်းအပေါ် လွှတ်တော်က အောက်တိုဘာ ၃ ရက်နေ့တွင် သဘောတူကြောင်း အတည်ပြု ဆုံးဖြတ်ခဲ့ပြီး အောက်တိုဘာ ၆ ရက်နေ့တွင် ပြည်ထောင်စုလွှတ်တော်သို့ ပေးပို့ခဲ့ပါတယ်။ အလုပ်သမားအဖွဲ့အစည်းများ ဥပဒေကြမ်းကို အမျိုးသားလွှတ်တော်တွင် သြဂုတ်လ ၂၆ ရက်နေ့တွင် သက်ဆိုင်ရာ ပြည်ထောင်စုအဆင့် အဖွဲ့အစည်း ဝင်က အဆို တင်သွင်းခဲ့ပါတယ်။ လွှတ်တော်က ဩဂုတ်လ ၂၉ ရက်နေ့တွင် ပြင်ဆင်ချက်များဖြင့် အတည်ပြုပြီး သြဂုတ်လ ၃၀ ရက်နေ့တွင် အမျိုးသားလွှတ်တော်ဆိုင်ရာ နည်းဥပဒေ ၁၆၀ အရ ပြည်သူ့လွှတ်တော်၌ ဆွေးနွေးနိုင်ရန် ပေးပို့ခဲ့ရာ ပြည်သူ့လွှတ်တော်က စက်တင်ဘာ ၁၆ ရက်နေ့ တွင် ပြင်ဆင်ချက်မပြု ဘဲ သဘောတူကြောင်း ဆုံးဖြတ်ချက်နှင့်အတူ ပြန်လည်ပေးပို့လာပါတယ်။ ယင်းဥပဒေကြမ်းကို လွှတ်တော် (၂)ရပ်စလုံးက သဘောတူသဖြင့် ပြည်ထောင်စု လွှတ်တော်သို့ ဖွဲ့စည်းပုံအခြေခံဥပဒေနှင့်အညီ ဆက်လက်ဆောင်ရွက်နိုင်ရန် စက်တင်ဘာ ၂ရ ရက်နေ့တွင် ပေးပို့ခဲ့ပါတယ်။ နိုင်ငံရေးပါတီများ မှတ်ပုံတင်ခြင်း ဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်တွင် အောက်တိုဘာ ၅ ရက်နေ့တွင် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က အဆိုတင်သွင်းခဲ့ပါတယ်။ လွှတ်တော်က ပြင်ဆင်ချက် မရှိဘဲ အောက်တိုဘာ ၁၈ ရက်နေ့တွင် အတည်ပြုပြီး အမျိုးသားလွှတ်တော်ဆိုင်ရာ နည်းဥပဒေ ၁၆၀ အရ ပြည်သူ့ လွှတ်တော်၌ ဆွေးနွေးနိုင်ရန် ပေးပို့ခဲ့ရာ ပြည်သူ့လွှတ်တော်က အောက်တိုဘာ ၁၉ ရက်နေ့တွင် ပြင်ဆင်ချက်မပြုဘဲ သဘောတူကြောင်းဆုံးဖြတ်ချက်နှင့် အတူ ပြန်လည်ပေးပို့လာပါတယ်။ ယင်းဥပဒေကြမ်းကို လွှတ်တော် (၂)ရပ်စလုံးက သဘောတူသဖြင့် ပြည်ထောင်စုလွှတ်တော်သို့ ဖွဲ့စည်းပုံအခြေခံ ဥပဒေနှင့်အညီ ဆက်လက်ဆောင်ရွက်နိုင်ရန် အောက်တိုဘာ ၃၁ ရက်နေ့တွင် ပေးပို့ခဲ့ပါတယ်။ ပတ် ဝန်းကျင်ထိန်းသိမ်းရေး ဥပဒေကြမ်းကို အမျိုးသားလွှတ်တော်တွင် အောက်တိုဘာ ၁၈ ရက်နေ့တွင် သက်ဆိုင်ရာ ပြည်ထောင်စုအဆင့် အဖွဲ့အစည်း ဝင်က အဆို တင်သွင်းခဲ့ပါတယ်။ လွှတ်တော်က အောက်တိုဘာ ၂ရ ရက်နေ့တွင် ပြင်ဆင်ချက်များဖြင့် အတည် ပြုပြီး အောက်တိုဘာ ၂၈ ရက်နေ့တွင် အမျိုးသားလွှတ်တော်ဆိုင်ရာ နည်းဥပဒေ ၁၆၀ အရ ပြည်သူ့ လွှတ်တော်သို့ ပေးပို့ထားပါတယ်။ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကြမ်းကို အမျိုးသားလွှတ်တော်တွင် အောက်တိုဘာလ ၁၉ ရက်နေ့တွင် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က အဆိုတင်သွင်းခဲ့ ပါတယ်။ လွှတ်တော်က အောက်တိုဘာလ ၂ရ ရက်နေ့တွင် ဆွေးနွေးခဲ့ပြီး နိုဝင်ဘာလ ၁ ရက်နေ့တွင် ပြင်ဆင်ချက်များဖြင့် အတည်ပြုခဲ့ပါတယ်။ လွှတ်တော်ရုံးဥပဒေကြမ်းကို ရန်ကုန်တိုင်း ဒေသကြီး မဲဆန္ဒနယ်အမှတ် (၁၁)မှ ဦးတင်ယု က သြဂုတ်လ ၂၃ ရက်တွင် အဆိုတင်သွင်းပြီး အမျိုးသားလွှတ်တော်တွင် စက်တင်ဘာလ ၂ ရက်နေ့ တွင် ပြင်ဆင်ချက်များ ဖြင့် အတည်ပြုခဲ့ပြီး ပြည်သူ့လွှတ်တော်သို့ စက်တင်ဘာလ ၅ ရက်နေ့ တွင် နည်းဥပဒေ ၁၆၀ အရ ပေးပို့ခဲ့ပါတယ်။ အမျိုးသားလွှတ်တော် ဆိုင်ရာ ဥပဒေကို ပြင်ဆင်သည့် ဥပဒေကြမ်း ကို ရှမ်းပြည်နယ် မဲဆန္ဒနယ်အမှတ်(၁)မှ ဦးဉာဏ်လင်း က စက်တင်ဘာလ ၁ ရက်နေ့တွင် အဆိုတင်သွင်းပြီး အမျိုးသားလွှတ်တော်မှာ စက်တင်ဘာလ ရ ရက်နေ့တွင် ပြင်ဆင်ချက်များဖြင့် အတည်ပြုခဲ့ပြီး ပြည်သူ့လွှတ်တော်သို့ စက်တင်ဘာလ ၈ ရက်နေ့တွင် နည်းဥပဒေ ၁၆၀ အရ ပေးပို့ခဲ့ပါတယ်။ ပြည်သူ့လွှတ်တော်တွင် စတင်ဆွေးနွေးပြီး အတည်ပြုချက်ဖြင့် အမျိုးသား လွှတ်တော်သို့ ပေးပို့ခဲ့သည့် ဥပဒေကြမ်း (၇) ခု ရှိပါတယ်။ ၎င်းတို့မှာ (၁) မြန်မာနိုင်ငံတော် အသေးစား ငွေရေးကြေးရေးလုပ်ငန်း ဥပဒေ၊ (၂) ပြည်သူ့ လွှတ်တော် ရွေးကောက်ပွဲဥပဒေကို ပြင်ဆင်သည့် ဥပဒေကြမ်း၊ (၃) ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေကြမ်း၊ (၄) ၁၉၆၄ခုနှစ် ပြည်သူ့အလုပ်သမားများ၏ အခြေခံရပိုင်ခွင့်နင့် တာဝန်များ ပြဋ္ဌာန်းသည့် ဥပဒေကို ရုပ် သိမ်းသည့် ဥပဒေကြမ်း၊ (၅) ငြိမ်းချမ်းစွာ စုဝေးခွင့်နှင့် ငြိမ်းချမ်းစွာ စီတန်း လှည့်လည်ခွင့်ဆိုင်ရာ ဥပဒေကြမ်း၊ (၆) ပြည်သူ့လွှတ်တော်ဆိုင်ရာ ဥပဒေကြမ်း(၇) တိုင်းဒေသကြီး သို့မဟုတ် ပြည်နယ်လွှတ်တော်ဆိုင်ရာ ဥပဒေကြမ်းတို့ ဖြစ်ပါတယ်။ မြန်မာနိုင်ငံတော် အသေးစား ငွေရေးကြေးရေးလုပ်ငန်း ဥပဒေကြမ်းကို အမျိုးသားလွှတ်တော်တွင် ဥပဒေ ကြမ်းကော်မတီက စက်တင်ဘာ ၁၄ ရက်နေ့တွင် အစီရင်ခံစာ တင်သွင်းခဲ့ပါသည်။ အမျိုးသားလွှတ်တော် ကိုယ်စားလှယ်များက စက်တင်ဘာ ၂၆ ရက်နေ့တွင် ဆွေးနွေးပြီး စက်တင်ဘာ ၃၀ ရက်နေ့တွင် ပြင်ဆင်ချက်များဖြင့် သဘောတူကြောင်းအတည်ပြုခဲ့ပြီး အောက်တိုဘာ ၄ ရက်နေ့တွင် ပြည်သူ့ လွှတ်တော်သို့ အမျိုးသားလွှတ်တော်ဆိုင်ရာ နည်းဥပဒေ ၁၆၉ အရ အကြောင်းပြန်ကြားခဲ့ ပါတယ်။ ပြည်သူ့လွှတ်တော် ရွေးကောက်ပွဲဥပဒေကို ပြင်ဆင်သည့် ဥပဒေကြမ်းကို အမျိုးသား လွှတ်တော်တွင် ဥပဒေကြမ်းကော်မတီက စက်တင်ဘာ ၁၄ ရက်နေ့တွင် အစီရင်ခံစာ တင်သွင်းခဲ့ ပါတယ်။ အမျိုးသားလွှတ်တော်ကိုယ်စားလှယ်များက စက်တင်ဘာ ၂၆ ရက်နေ့ တွင်ဆွေးနွေးပြီး ပြည်သူ့လွှတ်တော်၏ ပြင်ဆင်ချက်များအတိုင်း သဘောတူကြောင်း အတည်ပြုခဲ့ပြီး စက်တင်ဘာ ၂ရ ရက်နေ့တွင် ပြည်သူ့လွှတ်တော်သို့ အမျိုးသားလွှတ်တော်ဆိုင်ရာ နည်းဥပဒေ ၁၆၈ အရ အကြောင်းပြန်ကြားခဲ့ပါတယ်။ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေး ဥပဒေကြမ်းကို အမျိုးသားလွှတ်တော်တွင် ဥပဒေကြမ်းကော်မတီက အောက်တိုဘာ ၄ ရက်နေ့တွင် အစီရင်ခံစာ တင်သွင်းခဲ့ပါတယ်။ အမျိုးသားလွှတ်တော် ကိုယ်စားလှယ်များက အောက်တိုဘာ ၁ရ ရက်နေ့နှင့် အောက်တိုဘာ ၂၄ ရက်နေ့များတွင် ဆွေးနွေးခဲ့ရာ ပြည်သူ့လွှတ်တော်၏ အတည်ပြုချက်အပေါ် ပြင်ဆင်ချက်များ အတိုင်း သဘောတူကြောင်း အတည်ပြုခဲ့ပြီး အောက်တိုဘာ ၂ရ ရက်နေ့တွင် ပြည်သူ့လွှတ်တော်သို့ အမျိုးသားလွှတ်တော်ဆိုင်ရာ နည်းဥပဒေ ၁၆၉ အရ အကြောင်းပြန်ကြားခဲ့ ပါတယ်။ ၁၉၆၄ ခုနှစ် ပြည်သူ့အလုပ်သမားများ၏ အခြေခံရပိုင်ခွင့်နှင့် တာဝန်များ ပြဋ္ဌာန်းသည့် ဥပဒေကို ရုပ်သိမ်းသည့် ဥပဒေကြမ်းကို အမျိုးသား လွှတ်တော်တွင် ဥပဒေကြမ်းကော်မတီက အောက်တိုဘာ ရ ရက်နေ့တွင် အစီရင်ခံစာ တင်သွင်းခဲ့ပါတယ်။ အမျိုးသား လွှတ်တော် ကိုယ်စားလှယ်များက အောက်တိုဘာ ၁ရ ရက်နေ့တွင် ဆွေးနွေးခဲ့ရာ ပြည်သူ့လွှတ်တော်၏ ပြင်ဆင်ချက်များအတိုင်း သဘောတူကြောင်း အတည်ပြုခဲ့ပြီး အောက်တိုဘာ ၁၈ ရက်နေ့တွင်ပြည်သူ့ လွှတ်တော်သို့ အမျိုးသားလွှတ်တော်ဆိုင်ရာ နည်းဥပဒေ ၁၆၈ အရ အကြောင်းပြန်ကြား ခဲ့ပါတယ်။ ငြိမ်းချမ်းစွာစုဝေးခွင့်နှင့် ငြိမ်းချမ်းစ��ာ စီတန်းလှည်လည်ခွင့်ဆိုင်ရာ ဥပဒေကြမ်းကို အမျိုးသားလွှတ်တော်တွင် ဥပဒေကြမ်းကော်မတီကအောက်တိုဘာ ၁၈ ရက်နေ့တွင် အစီရင်ခံစာ တင်သွင်းခဲ့ပါတယ်၊ အမျိုးသားလွှတ်တော် ကိုယ်စားလှယ်များက အောက်တိုဘာ ၂၅ ရက်နေ့နှင့် အောက်တိုဘာ ၂ရ ရက်နေ့များတွင် ဆွေးနွေးခဲ့ရာ ပြည်သူ့လွှတ်တော်၏ အတည်ပြုချက်အပေါ် ပြင်ဆင်ချက်များဖြင့် သဘောတူကြောင်းအတည်ပြုခဲ့ပြီးအောက်တိုဘာ ၂၈ ရက်နေ့တွင်အမျိုးသား လွှတ်တော်ဆိုင်ရာ နည်းဥပဒေ ၁၆၉ အရ အကြောင်း ပြန်ကြားခဲ့ပါတယ်။ ပြည်သူ့လွှတ်တော် ဆိုင်ရာ ဥပဒေကြမ်းကို အမျိုးသားလွှတ်တော်တွင် ဥပဒေကြမ်းကော်မတီက အောက်တိုဘာ ၂၈ ရက်နေ့တွင် အစီရင်ခံစာ တင်သွင်းခဲ့ပါတယ်။ အမျိုးသားလွှတ်တော် ကိုယ်စားလှယ်များက နိုဝင်ဘာ ၁ ရက်နေ့တွင် ဆွေးနွေးခဲ့ပါတယ်။ နိုဝင်ဘာ ၂ ရက်နေ့တွင် အမျိုးသား လွှတ်တော်၌ ပြင်ဆင်ချက်များဖြင့် အတည်ပြုခဲ့ပြီး အမျိုးသား လွှတ်တော်ဆိုင်ရာ နည်းဥပဒေ ၁၆၉ နှင့်အညီ ဆက်လက်ဆောင်ရွက်ရန် စီစဉ်ထားပါတယ်။ တိုင်းဒေသကြီး သို့မဟုတ် ပြည်နယ်လွှတ်တော် ဆိုင်ရာ ဥပဒေကြမ်းကို အမျိုးသားလွှတ်တော်တွင် ဥပဒေကြမ်းကော်မတီက အောက်တိုဘာ ၂၈ ရက်နေ့တွင် အစီရင်ခံစာ တင်သွင်းခဲ့ဏယ်။ နိုဝင်ဘာ ၂ ရက်နေ့တွင် အမျိုးသားလွှတ်တော်၌ ပြင်ဆင်ချက်များဖြင့် အတည်ပြုခဲ့ပြီး အမျိုးသား လွှတ်တော်ဆိုင်ရာ နည်းဥပဒေ ၁၆၉ နှင့်အညီ ဆက်လက်ဆောင်ရွက်ရန် စီစဉ်ထားပါတယ်။</speech>
</section>
</discussion>
<postface>
<title>အမျိုးသားလွှတ်တော်၄၄ ရက်မြောက်နေ့ အစည်းအဝေးရပ်နားကြောင်းနှင့် ၄၅ ရက်မြောက်နေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အမျိုးသား လွှတ်တော် ဒုတိယပုံမှန် အစည်းအဝေး ၄၄ ရက်မြောက်နေ့ကို ရပ်နားမှာဖြစ်ပါတယ် အမျိုးသားလွှတ်တော်အစည်းအဝေးများကို အမျိုးသားလွှတ်တော်မှာ စတင်ဆွေးနွေးပြီး ပြည်သူ့လွှတ်တော်သို့ ပေးပို့ထားသော ဥပဒေကြမ်းများ ပြည်သူ့လွှတ်တော်က ပြန်လည်ရရှိတဲ့ အချိန်မှာ အချိန်မရွေး လွှတ်တော်အစည်းအဝေး ပြန်ခေါ်မှာ ဖြစ်ပါတယ်။ ဒါကြောင့်မို့ လို့ လွှတ်တော်ကိုယ်စားလှယ်များအနေနဲ့ အမြဲတမ်း အဆင်သင့်ဖြစ်နေဖို့ လိုပါတယ်။ တကယ်လို့ ခရီးသွားစရာအကြောင်းကိစ္စ၊ ခွင့်ယူစရာအကြောင်းကိစ္စရှိရင်လည်း လွှတ်တော်ရုံးကို အသိပေး ပြီးတော့ ခွင့်တင်ထားဖို့ လိုမည်ဖြစ်ကြောင်း ကြေညာအပ်ပါတယ်။ ယခု အမျိုးသားလွှတ်တော် ဒုတိယပုံမှန် အစည်းအဝေး ၄၄ မြောက်နေ့ကို ရပ်နားပါတယ်။</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည်ထွက်ခွာနိုင်ပါင်ဗျား။</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၄၄ ရက်မြောက်နေ့ အစည်းအဝေးကို ၁၆း၂၂ နာရီအချိန်တွင် ရပ်နားပါသည်။</p>
</postface>
</transcript>
</doc>
