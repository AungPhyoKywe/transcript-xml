<doc>
<docinfo>
<docno>01-01-07.xml</docno>
<pdf>01-01-07.pdf</pdf>
<term value='01'>ပထမအကြိမ်</term>
<session value='01' />
<sittingday value='07' />

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ်အမျိုးသားလွှတ်တော် ပုံမှန်အစည်းအဝေး သတ္တမနေ့မှတ်တမ်း</title>
<date value='10-03-2011'>၁၃၇၂ ခုနှစ်၊ တပေါင်းလဆန်း ၆ ရက် (၂၀၁၁ ခုနှစ်၊ မတ်လ ၁၀ ရက်) (ကြာသပတေးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိ မ် အမျိုးသားလွှတ်တော် ပုံမှန်အစည်းအဝေး၊ သတ္တမနေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့်က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး၊ လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ပုံမှန်အစည်းအဝေးရဲ့ သတ္တမနေ့ အစီအစဉ်ကို စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် သတ္တမနေ့ အစည်းအဝေး အထမြောက်ကြောင်းနှင့်အစည်းအဝေးစတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် ပုံမှန်အစည်းအဝေး သတ္တမနေ့မှာ အမျိုးသားလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့် ရှိတဲ့ ကိုယ်စားလှယ်ဦးရေ စုစုပေါင်း (၂၂၃) ဦး ရှိပြီး၊ ဒီကနေ့ အစည်းအဝေးကို (၂၂၁) ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့အမျိုးသားလွှတ်တော် ကိုယ်စားလှယ် ဦးရေ စုစုပေါင်းရဲ့ (၉၉.၁) ရာခိုင်နှုန်းရှိပြီး တက်ရောက်တဲ့ ကိုယ် စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့ အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ၂၁၊ နည်းဥပစ္ဆေ (က) နဲ့ (ဂ) တို့အရ အစည်းအဝေးအထမြောက်ကြောင်း နဲ့ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား၊အမျိုးသားလွှတ်တော် ဆိုင်ရာ နည်းဥပဒေ ၄ ၊ နည်းဥပအေ့(ခ) အရ ပထမအကြိမ် အမျိုးသားလွှတ်တော် ပုံမှန် အစည်းအဝေးရဲ့ သတ္တမနေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ဆိုင်ရာ နည်းဥပဒေ ၄ ၊ နည်းဥပဒေ ခွဲ(ဂ) ၊ နည်းဥပဒေခွဲငယီ၁)အရ ခွင့်ပန် ကြားလိုတဲ့ လွှတ်တော်ကိုယ်စားလှယ်ဟာ မိမိ ကိုယ်တိုင်သော်လည်းကောင်း၊ မိမိအတွက် အခြားလွှတ်တော်ကိုယ်စားလှယ် တစ်ဦးက သော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ် များရှိလျှင် ယခု ခွင့်ပန်ကြားဖို့ ဖြစ်ပါတယ်။</speech>
<speech><mp id="112">ဒေါက်တာကျော်သိန်ခွန်ပြည်နယ်မဲဆန္ဒနယ်အမှတ်(၄)</mp>လေးစားရပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဒေါက်တာကျော်သိန်း ဖြစ်ပါတယ်။ မွန်ပြည် နယ် မဲဆန္ဒနယ် အမှတ်(၅) မှ အမျိုးသားလွှတ်တော်ကိုယ်စားလှယ် ဦးနိုင်ထွန်းအုံ ကိုယ်စားခွင့်ပန်ကြားခြင်း ဖြစ်ပါတယ်။ မွန်ပြည်နယ် မဲဆန္ဒနယ်အမှတ် (၅) မှ အမျိုးသားလွှတ်တော် ကိုယ်စားလှယ် ဦးနိုင်ထွန်းအုံ မှာ သားသမီးကိစ္စ အရေးပေါ်ဖြစ်လာပါတယ်။ မွန်ပြည်နယ် သံဖြူဇရပ်မြို့နယ် သို့အရေးပေါ်သွားရောက်နေရပါတယ်။ မွန်ပြည်နယ်မဲဆန္ဒနယ်အမှတ်(၅)မှအမျိုးသားလွှတ်တော် ကိုယ်စားလှယ် ဦးနိုင်ထွန်းအုံ ဟာ ၁၀-၃-၂၀၁၁ ရက်နေ့ မှ ၁၁-၃-၂၀၁၁ ရက်နေ့အထိ ခွင့် (၂)ရက် ခွင့်ပြုပါရန် ဦးနိုင်ထွန်းအုံ ကိုယ်စား ခွင့်ပန်ကြားအပ်ပါတယ်။ ကျေးဇူးတင်ပါတယ်။</speech>
<speech type="speaker">မွန်ပြည်နယ်၊ မဲဆန္ဒနယ်အမှ၅) မှအမျိုးသားလွှတ်တော်ကိုယ်စားလှယ် ဦးနိုင်ထွန်းအုံ အတွက် ၁၀-၃-၂၀၁၁ မှ ၁၁-၃-၂၀၁၁ ထိ ခွင့် (၂)ရက်ကို မွန်ပြည်နယ်၊ မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးကျော်သိန်းရဲ့ တင်ပြချက်အား လွှတ်တော်ရဲ့ သဘောတူညီချက်ရယူမှာဖြစ်ပါတယ်။ ယခုခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတဲ့အတွက်ခွင့်ပန်ကြားချက်ကိုလွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်မျခင်ဗျား။ ဒီကနေ့ ပထအကြိမ် အမျိုးသာလွှတ်တော် ပုံမှန်အစည်းအဝေး၊ သတ္တမနေ့ကို တက်ရောက်ခွင့်ရှိတဲ့ အမျိုးသား လွှတ်တော် ကိုယ်စားလှယ္ရေမှာ (၂၂၃)ဦး၊ ယခင်ကခွင့်ပန်ကြားသဖြင့် ခွင့်ပြု ထားသို့၁)ဦး၊ ယနေ့ ခွင့်ပန်ကြာသဖြင့် ခွင့်ပြု ထားသူ(၁)ဦး ဖြစ်၍ အမျိုးသားလွှတ် တော်က စုစုပေါင်း ခွင့်ပန်ကြား၍ ခွင့်ပြု ထားသူ(၂)ဦးဖြစ်ပြီး၊ ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄ ၊ နည်းဥပ ဒေခွဲ(ဂ)၊ နည်းဥပဒေ ခွဲငယ်(၂) အရ ယခု လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">အမျိုးသားလွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<title>ကမ်းရိုးတန်းဒေသများတွင် ဒီရေတား တာတမံရှည်ကြီးများ တည်ဆောက်ပြီး ကာကွယ်ပေးရန် အစီအစဉ်နှင့် စပ်လျဉ်းသည့်မေးခွန်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသား လွှတ်တော်သို့ အမျိုးသားလွှတ်တော်ကိုယ်စားလှယ်များမေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနှင့် ဖြေကြားခြင်း အစီအစဉ်ကို ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ်(၃)ဦး မေးမြန်းထားသည့်မေးခွန်းများသည် လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန ဝန်ကြီး တစ်ဦးတည်းက ဖြေကြားမယ့် မေးခွန်းများဖြစ်ပါတယ်။ ဒါကြောင့် လွှတ်တော်ကိုယ်စားလှယ်များသက်ဆိုင်ရာမေးခွန်းများကို တစ်ဆက်တည်မေးမြန်းပြီးမှ ဝန်ကြီးမှ ဖြေကြားဖို့ ဖြစ်ပါတယ်။ ပထမဦးစွာ ရခိုင်ပြည်နယ် မဲဆန္ဒနယ်အမှတ်(၆)မှ ဦးခင်မောင်လတ်က စတင်၍ မေးခွန်းမေးမြန်းဖို့ ဖြစ်ပါတယ်</speech>
<speech><mp id="126">ဦးခင်မောင်လတ်၊ ရခိုင်ပြည်နယ် မဲဆန္ဒနယ်အမှတ်(၆)</mp>လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ဟာ ရခိုင်ပြည်နယ် မဲဆန္ဒနယ် အမှတ်(၆)မှ ကိုယ်စားလှယ် ဦးခင်မောင်လ တ် ဖြစ်ပါတယ်။ အခုလို ဒီမေးခွန်းကို တင်ပြ ခွင့်ရတဲ့အတွက် ဥက္ကဋ္ဌကြီးနှင့် ပြည်ထောင်စုအဆင့်ဝန်ကြီးများ၊ လွှတ်တော်ကိုယ်စားလှယ်တော်ကြီးများကို အထူးကျေးဇူးတင်ရှိပါတယ်။ ကမ္ဘာကြီးပူနွေးလာမှုကြောင့် ရာသီဥတုဆိုးဝါးလာမှုဒဏ်ကို ကမ္ဘာအနှံ့က ခံစားလာတဲ့အခါမှာကျွန်တော်တို့မြန်မာနိုင်ငံလည်းမလွဲနိုင်ခဲ့ပါဘူး။ မြန်မာနိုင်ငံရဲ့ မိုင် ၁၀၀၀ ကျော် ရှည်လျားသော ပင်လယ်ကမ်းရိုးတမ်းဒေသတွေ မှာဆိုရင်လည်း မုတ်သုန်မိုးများ သည့်ဒဏ်၊ လှိုင်းလေကြီးသည့်ဒဏ်နဲ့ဆိုင်ကလုန်းမုန်တိုရဲ့ တိုက်ခတ်ဏ် ၊ နောက် အိန္ဒိယသမုဒ္ဒရာပင်လယ် ရေမျက်နှာပြင်မြင့်တက်မှုဒဏ်ကို တစ်နှစ်ထက် တစ်နှစ်တိုးပြီးခံစားလာခဲ့ရပါသည်။ ဒါကြောင့် လယ်ယာစိုက်ပျိုးရေး၊ မွေးမြူရေး နှင့် အခြားလူမှုစီးပွားရေး ဘဝတွေ တည်ရှိတဲ့ မြန်မာနိုင်ငံရဲ့ပင်လယ်ကမ်းရိုးတန်းဒေသတွေကို ကျွန်တော်တို့ အိမ်နီးချင်းနိုင်ငံ ဘင်္ဂလားဒေ့ရှ်နိုင်ငံ နှင့် အိန္ဒိယနိုင်ငံတွေက အချို့ကမ်းရိုးတန်းဒေသများတွေလို ဒီရေတား တာတမံအရှည်ကြီးတွေ တည်ဆောက်ပြီး ကာကွယ်ပေးဖို့ လိုအပ်တယ်လို့ ထင်ပါတယ်။ ဒါကြောင့် ဒီမေးခွန်းကို ပေးရတာ ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>ဗန်းမော်ခရိုင်၊ ရွှေကူမြို့နယ်တွင် တည်ဆောက်နေသော ပေါင်းနက်ရေလှောင်တမံစီမံကိန်းအား ဆက်လက်အကောင်အထည်ဖော် ဆောင်ရွက်မည့်အခြေအနေနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီးတော့ ကချင်ပြည်နယ်၊ မဲဆန္ဒနယ် အမှတ် (၁၁)မှ ဦးစံထွန်းက ဗန်းမော်ခရိုင်၊ ရွှေကူမြို့နယ်တွင် တည်ဆောက်နေသော ပေါင်းနက်ရေ လှောင်တမံ စီမံကိန်းအား ဆက်လက် အကောင်အထည်ဖော်ဆောင်ရွက်မည့် အခြေအနေနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="11">ဦးစံထွန်း၊ ကချင်ပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား၊ ကျွန်တော်ကတော့ ကချင်ပြည်နယ် မဲဆန္ဒနယ် အမှတ်(၁၁) မှ အမျိုးသားလွှတ်တော်ကိုယ်စားလှယ် ဦးစံထွန်း ဖြစ်ပါတယ်။ ကျွန်တော့်အနေနဲ့ မေးမြန်းလို တာကတော့ ကချင်ပြည်နယ်၊ ဗန်းမော်ခရိုင်၊ ရွှေကူမြို့နယ်မှာရှိတဲ့ ပေါင်းနက်ရေလှောင်တမံ လုပ်ငန်းကို (၁၀)နှစ် စီမံကိန်းချပြီး ကချင်ပြည်နယ် ဆည်မြောင်းဦးစီး ဌာနက ၂၀၀၂-၂၀၀၃ ဘဏ္ဍာရေးနှစ်ကစပြီးတော့ စတင်အကောင်အထည်ဖော်ခဲ့ပါတယ် အခု ၂၀၀၉-၂၀၁၀ ခုနှစ် အထိ ရ နှစ် တာကာလအတွင်းမှာပြီးစီးမှုမှာ (၂၄.၁၃%)သာ ပြီးစီးပြီးတော့ လုပ်ငန်းဟာ သတ်မှတ်တဲ့ (၁၀)နှစ်အတွင်း ပြီးစီးနိုင်မှုမရှိဘူးလို့မြင်ရပါတယ်၊ ဒါကြောင့်မို့လို့ ကျွန်တော်အနေနဲ့ ပေါင်းနက် ရေလှောင်တမံလုပ်ငန်းကို ပြီးစီးသည်အထိ ဆောင်ရွက်မယ့် အချိန်ကာလနဲ့အစီအမံကို သိရှိလိုပါ ကြောင်းမေးမြန်းလိုပါတယ်။လေးစားစွာတင်ပြအပ်ပါတယ်။</speech>
<title>တစ်ကွင်းတစ်စပ်တည်းရှိသည့် လယ်ယာမြေများတိုးမြှင့်ဖော်ထုတ်ရေး နှင့်စပ်လျဉ်းသည့်မေးခွန်း</title>
<speech type="speaker">ဆက်လက်ပြီးတော့ ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ ဒေါက်တာမြတ်ဉာဏစိုးက တစ်ကွင်း တစ်စပ်တည်းရှိသည့် လယ်ယာမြေ များ တိုးမြှင့်ဖော်ထုတ် ရေးနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ် </speech>
<speech><mp id="136">ဒေါက်တာမြတ်ဉာဏစိုးရန်ကုန်တိုင်းဒေသကြီး မဲဆန္ဒနယ်အမှတ်(၄)</mp>လေးစား အပ်ပါသော အမျိုးသားလွှတ်တော်ဥက္ကကြီးနှင့်တကွသော အမျိုးသားလွှတ်တော်ကိုယ်စားလှယ်များ အားလုံးနဲ့ ပြည်ထောင်စုအစိုးရဝန်ကြီးများ အားလုံး ကိုရွှင်လန်းချမ်းမြေပေါလို့ နှုတ်ခွန်းဆက်သ အပ်ပါသည်။ ယနေ့အချိန်အခါဟာ ပြည်ထောင်စုမြန်မာနိုင်ငံတော်မှာ ဖွဲ့စည်းပုံအခြေခံ ဥပဒေသစ်နှင့်အညီပေါ်ပေါက်လာသော လွှတ်တော်(၃)ရပ်နှင့်အတူ ဥပဒေပြုရေး၊ အုပ်ချုပ်ရေး၊ တရားစီရင်ရေးစတဲ့ အချုပ်အခြာအာဏာသုံးရပ်ကို ပီပြင်စွာ ခွဲခြားကျင့် သုံးနိုင်ခဲ့ပြီးဖြစ်ပါတယ်။ ဒီလိုမျိုး အမိမြန်မာနိုင်ငံတော်နဲ့ ပြည်သူပြည်သားအပေါင်းတို့ အတွက် အထူးကောင်းမြတ်ခြင်း နိမိတ်ဆောင်တဲ့ မင်္ဂလာအချိန်အခါမှာ နိုင်ငံတော်၏ အခြေခံမူ(၆)ချက်ကို အခြေပြုပြီး တော့ ဖွဲ့စည်းပုံအခြေခံဥပဒေ အခန်း(၁)၊ ပုဒ်မ ၂၉ အရ လက်မှုလယ်ယာမှ စက်မှုလယ်ယာသို့ ကူးပြောင်းနိုင်ရန် နည်းပညာ၊ အရင်းအနှီး၊ စက်ပစ္စည်း၊ ကုန်ကြမ်း အစရှိသည် တို့ကို အခြေခံ ဖြစ်သော တစ်ကွင်းတစ်စပ်တည်း လယ်ယာမြေများ တိုးမြှင့်ဖော်ထုတ်ပေးနိုင်ပြီး နိုင်ငံခြား ရင်းနှီးမြှုပ်နှံမှုများကို ဆွဲဆောင်နိုင်ရန်အတွက် လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန ဝန်ကြီးထံကို မေးခွန်းတစ်ရပ် အများပြည်သူများ အကျိုးငှာအပြု သဘော မေးမြန်း အပ်ပါတယ် ခင်ဗျား။ ကျွန်တော်တို့ရဲ့ ပြည်ထောင်စုမြန်မာနိုင်ငံ တော်ကြီးဟာ စိုက်ပျိုးရေးအခြေခံ နိုင်ငံ ဖြစ်ပြီးတော့ စိုက်ပျိုးမြေဧရိယာပမာဏ များစွာရှိတဲ့ နိုင်ငံဖြစ်ပါတယ်။ လယ်ယာစီးပွားရေးကို အခြေခံပြီးတော့မှ တိုင်းပြည်ရဲ့ စီးပွားရေးကို တည်ဆောက်နေတဲ့ နိုင်ငံတော်ကြီး လည်း ဖြစ်ပါတယ်။ ဒီကနေ့အချိန်အခါမှာ တွေ့နေရတာက မြေလွတ်မြေရိုင်းတွေ ကို စိုက်ပျိုးမြေတွေ အဖြစ် တိုးချဲ့ ဖော်ထုတ်နေတာကိုလည်း တွေ့ရပါတယ်။ သို့သော် ငြားလည်း မြေဆီဩဇာကြွယ်ဝ တဲ့ ဒေသတွေမှာ ရှိနေပြီးဖြစ်လယ်ယာမြေများကို တစ်ကွင်တစ်စပ်တည်းပေါင်းစည်းလယ်ယာများအဖြစ် ကိုပြောင်းလဲပြီးတော့ (Machanize Farming)လို့ခေါ်တဲ့ စက်မှုလယ်ယာကဏ္ဍကို ပီပီပြင်ပြင်ဆောင်ရွက်နိုင်မှသာလျှင် မြေယာပြုပြင်ရေးဆိုင်ရာ ၊ စိုက်ပျိုးရေးဆိုင်ရာ၊ ရိတ်သိမ်းရေးဆိုင်ရာ စက်ယန္တရားကြီးတွေကို တွင်ကျယ်စွာ အသုံးပြု နိုင်မှာ ဖြစ်ပါတယ်။ ဒီလို ဖော်ထုတ်တဲ့ နေရာမှာ လည်း ဖွဲ့စည်းပုံအခြေခံ ဥပဒေပုဒ်မ အခန်း(၁)၊ ပုဒ်မ ၂၃၊ ပုဒ်မခွဲ(က)အရ တောင်သူလယ်သမား များ၏ အခွင့်အရေးများကို ကာကွယ်စောင့်ရှောက်ရန် တာဝန် လည်းရှိနေပါတယ်။ ဒီအတွက် ကြောင့်မို့လို့ လုပ်ငန်းရှင်ကြီးများရဲ့ လုပ်ငန်းချဲ့ထွင်ဆောင်ရွက်မှု စနစ်တကျ မရှိတဲ့အခါမှာ တောင်သူလယ်သမားများရဲ့ လက်ငုတ် လက်ရင်းတို့ ပျောက်ပျက်ပြီးတော့ မြေမဲ့၊ ယာမဲ့ဘဝသို့ ရောက်ရှိစေမည့် အရေး ကိုလည်း ကာကွယ်ပေးရန် လို အပ်ပါတယ်။ ဒါ့ အပြင် တောင်သူလယ် သမားများရဲ့ မြေယာပိုင်ဆိုင်မှုကို မပျောက်ပျက်စေဘဲ တောင်သူလယ်သမားများရဲ့ အခွင့်အရေး ဖြစ်တဲ့ လယ်လုပ်သူ လယ်ပိုင်ခွင့်လည်း မပျောက်ပျက်စေအောင် လယ်ယာမြေများကို ကာလရှည် စာချုပ်ငှားရမ်းပြီးတော့၊ လယ်လုပ်သူများကိုလည်း စက်မှုလယ်ယာလုပ်သားများအဖြစ် ပြောင်းလဲဆောင်ရွက်ရေးတို့လည်း လိုအပ်လာပါတယ်။ ဒီအပြင် ရှိနှင့်ပြီးသား တောင်သူလယ်သမား များရဲ့ မိသားစု လယ်ယာစနစ်များကိုလည်း တစ်ပိုင်တစ်နိုင် စိုက်ပျိုးရေးသုံးစက်ကိရိယာများ၊ စိုက်ပျိုးသွင်းအားစုများကိုလည်း ပိုမိုတိုးတက်ပံ့ပိုးပေးခြင်းအားဖြင့် စက်မှုလယ်ယာကဏ္ဍကို တစ်နည်းတစ်ဖုံ ထွန်းကားအောင် ဆောင်ရွက် ပေးစေလိုပါတယ်။ ဒီနေရာမှာ အဓိက တင်ပြချင် တာကတော့ အိမ်နီးချင်း ဗီယက်နမ်နိုင်ငံမှာ ဆောင်ရွက်နေသလိုမျိုး မြန်မာပြည်မှာ မြေဆီဩဇာကြွယ်ဝတဲ့ ဒေသတွေမှာ နိုင်ငံခြားတိုက်ရိုက်ရင်းနှီးမြှုပ်နှံမှုစနစ် (FDI) (Foreign direct investment)အနေနဲ့ နိုင်ငံခြား လုပ်ငန်းရှင်ကြီးများကို ပြည်ပရင်းနှီး မြှုပ်နှံမှုများအဖြစ် ဆွဲဆောင်နိုင်ပြီးတော့ ပြည်ပမှ အတတ်ပညာနဲ့ အရင်းအနှီးများ၊ နိုင်ငံစီးပွားရေး အရင်းအမြစ်ကို စီးဝင်လာနိုင်အောင် ဆောင်ရွက်ပေးဖို့ရယ် ၊ ဖွဲ့စည်းပုံအခြေခံဥပဒေ အခန်း(၁)၊ ပုဒ်မ ၂၃၊ ပုဒ်မခွဲ(ခ)နှင့်အညီ စိုက်ပျိုးထုတ်လုပ်သည့် ကောက်ပဲသီးနှံများရဲ့တန်ဖိုးကို မြှင့် တင်ဆောင်ရွက် ပေးနိုဖို့ တစ်ကွင်းတစပ်တည်း စိုက်ပျိုးမြေများလယ်ယာများသာမက အခြားကဏ္ဍ များမှာပါ စိုက်ပျိုးမြေများအဖြစ် ဖော်ထုတ်ပေးနိုင်ရန်၊ ဒီလိုဖော်ထုတ်ပေးရာမှာလည်း ကနဦး တင်ပြသွား သလိုပဲ စနစ်ကျနမှုမရှိသော လုပ်ငန်းရှင်ကြီးများရဲ့ မြေယာ ချဲ့ထွင်မှုများကိုလည်း ကာကွယ် တားဆီးပေးနိုင်ပြီးတော့ တောင်သူလယ်သမားတွေဘက်က ကာကွယ်စောင့်ရှောက် ပေးနိုင်ဖို့ ပြည်တွင်းပြည်ပ လုပ်ငန်းရှင်များ နှတောင်သူလယ်သမားများအကြားမှာ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနမှ ဦးဆောင်ပြီး ညှိနှိုင်းတာဝန်ယူ ဆောင်ရွက်ကာ မြန်မာ့စီးပွားရေးကို မြှင့်တင်ပေးနိုင်ခြင်း ရှိ /မရှိ ဖြေကြားပေးပါရန် လေးစားစွာ ပန်ကြား အပ်ပါသည်။ ဒါ့အပြင် ဒီလိုမျိုး ကျွန်တော်တို့ ပြည်သူတွေအတွက် အကျိုးရှိတဲ့ မေးခွန်းတွေကို လွှတ်တော်ကြီးမှာ တင်ပြမေးမြန်ခွင့်ပြုပါသော လွှတ်တော်ဥက္ကဋ္ဌကြီးနှင့်တကွ လွှတ်တော် အကြီးအမှူး များ၊ ပြည်သူတွေရဲ့ လိုလားချက် အစစ်အမှန်ကို စိတ်ရင်း စေတနာမှန်နဲ့ ပြန်လည် ဖြေကြားဆောင်ရွက်ပေးပါသော ပြည်ထောင်စုအဆင့်အဖွဲ့ အစည်းများမှ လယ်ယာစိုက်ပျိုး ရေးနှင့် ဆည်မြောင်းဝန်ကြီးဌာန ဝန်ကြီးကိုလည်း အထူးပင် ကျေးဇူးတင်ရှိကြောင်း ပြောကြားလိုပါတယ် ခင်ဗျား။ အားလုံးကို အထူး ကျေးဇူးတင်ပါတယ်။</speech>
<speech type="speaker">လယ်ယာစိုက်ပျိုးရေးနှဆည်မြောင်းဝန်ကြီးဌာနန်ကြီးက လွှတ်တော် ကိုယ်စားလှယ် (၃)ဦးရဲ့ မေးခွန်းများကို သီးခြားစီ ဖြေကြားပေးဖို့ ဖြစ်ပါတယ်</speech>
<speech><agency id="83">ဦးဌေးဦး(ဝန်ကြီး၊လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန)</agency>လေးစား အပ်ပါသော ဥက္ကဋ္ဌကြီး ခင်ဗျား။ ကျွန်တော်ကတော့ လယ်ယာစိုက်ပျိုးရေးနှင့်ဆည်မြောင်း ဝန်ကြီးဌာနဝန်ကြီးတာဝန်ယူထားတဲ့ ဦးဌေးဦး ဖြစ်ပါတယ်။ ခုနက လွှတ်တော်ကိုယ်စားလှယ်ကြီး များက မေးခွန်း (၃)ခုကို မေးမြန်းသွားပါတယ်။ ပထမဦးဆုံး မေးခွန်းကတော့ ရခိုင်ပြည်နယ် မဲဆန္ဒနယ်အမှတ်(၆)မှအမျိုးသားလွှတ်တော်ကိုယ်စားလှယ်ဦးခင်မောင်လတ်က ကမ္ဘာကြီးပူနွေး လာတဲ့အတွက် မြန်မာနိုင်ငံရဲ့မိုင်(၁၀၀)ကျော်ရှည်လျားသော ကမ်းရိုတန်းဒေသများသည်ဆိုင်ကလုန်း မုန်တိုင်း တိုက်ခတ်မှုဏ် ၊ ဒီရေလှိုင်းများ ရိုက်ပုတ်ဏ် နှင့် အိန္ဒိယသမုဒ္ဒရာ ရေမျက်နှာပြင် မြင့်တက်မှုဒဏ်တွေကို တစ်နှစ် ထက်တစ်နှစ်တိုး၍ ခံစားလာနေရကြောင်း ၊ မြန်မာ့ကမ်းရိုးတန်း တစ်လျှောက်ဟာ လယ်ယာစိုက်ပျိုးရေး၊ မွေးမြူရေး၊ အခြား လူမှုစီးပွားရေး အရ အရေးကြီးတဲ့ ဒေသတွေဖြစ်တဲ့အတွက် ဘင်္ဂလားဒေ့ရှ်နိုင်ငံ နှင့် အိန္ဒိယနိုင်ငံတို့ရဲ့ အချို့သော ကမ်းရိုးတန်း ဒေသတွေလို ဒီရေတား တာတမံရှည်ကြီးများ တည်ဆောက်ပြီး ကာကွယ်ပေးဖို့ နိုင်ငံတော်၌ အစီအစဉ် ရှိပါသလား ဆိုပြီးတော့ မှ မေးမြန်းထားတာ ဖြစ်ပါတယ်။ ကိုယ်စားလှယ်တော်ကြီး မေးမြန်းထားသည့် မေးခွ န်းထဲမှာပါသလိုဘဲ ပင်လယ်က မ်းခြေဒေသများတွင် သီးနှံတွေ အောင်မြင်စွာ စိုက်ပျိုးနိုင်ဖို့အတွက် ရေငန်ဝင်ရောက်ခြင်းမှကာကွယ်ရန် ရေ ငန်တား တာတမံများကို နိုင်ငံတော်အနေနဲ့ တည်ဆောက်ပေးထားပါတယ်။ အဲဒီလို တည်ဆောက်ပေးတဲ့ ပမာဏကို သိရှိနိုင်ရန် ကျွန်တော့်အနေနဲ့တင်ပြပါ့မယ်။ တနင်္သာရီတိုင်းဒေသကြီး မှာ (၁၄)ခု၊ (၅၄.၃၁)မိုင်ရှိပါတယ်၊ မွန်ပြည်နယ်တော် (၁၈)ခု ရှိပြီးတော့၅၀.၆၃)မိုင်ရှိပါတယ်။ ရခိုင်ပြည်နယ်တွင် (၃၂)ခုရှိပြီး ၊ (၂၀၇.၈၉)မိုင် ရှိပါတယ်။ ရန်ကုန်တိုင်းဒေသကြီးတွင် (၂၃)ခုရှိပြီး (၂၃၉.၅၅)မိုင် ရှိပါတယ်။ ဧရာဝတီတိုင်းဒေသကြီးတွင် (၂၄)ခုရှိပြီး (၆၁၁.၇၇)မိုင် စုစုပေါင်း တာတမံ ပေါင်း (၁၁၁) ခု အလျား (၁၁၆၄.၁၅)မိုင်နဲ့ ကျွန်တော် တည်ဆောက်ထားပါတယ်။ ဒီလိုပင်လယ်ရေကို ကာကွယ်ဖို့အတွက် နိုင်ငံတော်က တည်ဆောက် ပေးထားတာဖြစ်ပါတယ်။ ဒီလို တာတမံများ တည်ဆောက်တဲ့နေရာမှာနယ်အခြေအနေအရ စနစ်တကျ ဒီဇိုင်းပုံထုတ်ပြီးမှပဲ တည်အော်ခြင်း ဖြစ်ပါတယ်။ ရေ ငန်တားတာတမံများ၏ ပုံမှန်အခြေအနေမှာ ရေငန်ဝင်ရောက်မှုကို တား ဆီး နိုင်ပေမယ့် ထူးခြားသော သဘာဝဘေး အန္တရာယ်များ ကျရောက်တဲ့အခါတွင် ပျက်စီးမှုများ ရှိတတ်ပါတယ်။ ဒါနိုင်ငံတိုင်းမှာ ဖြစ်နေကြ ပါ။ ဒီလို တာတမံများ ထိခိုက်ပျက်စီးသည့်အခါ ချက်ချင်းပြုပြင်နိုင်ဖို့အတွက် နိုင်ငံတော်မှလည်း စီမံဆောင်ရွက်ပေးနေပါတယ်။ ဥပမာအားဖြင့် နာဂစ်မုန်တိုင်းဒဏ်နဲ့ ဧရာဝတီတိုင်းဒေသကြီးနှင့် ရန်ကုန်တိုင်းဒေသကြီးအတွင်းမှာရှိသည့် တာတမံ(၃၁)ခု မိုင်ပေါင်းအားဖြင့် (၄၈၅.၃၁) မိုင် ထိခိုက်ပျက်စီးခဲ့ပါတယ်။ ဒီလိုထိခိုက် ပျက်စီးမှုအပေါ် အချိန်မီ သီးနှံစိုက်ပျိုး ရေးအတွက် အရေးပေါ်ပြင်ဆင်ခြင်း လုပ်ငန်းကို ကျွန်တော်တို့ အချိန်မီ ဆောင်ရွက်ပေးခဲ့ပါတယ်။ ဒါ ကမ္ဘာလည်းသိတယ်။ ဒေသကလူတွေလည်း သိကြတဲ့ ဆောင်ရွက်ချက်ဖြစ်ပါတယ်။ အခိုင်အမာ ပြန်လည်ပြင်ဆင်ခြင်းလုပ်ငန်းကို ဆောင်ရွက် ခဲ့ရာ ယခုအချိန်အထိ (၆၃%)ဆောင်ရွက်ပြီးစီးပြီ ဖြစ်ပါတယ်။ ဆက်ပြီး ဆောင်ရွက် နေဆဲ ဖြစ်ပါတယ်။ အလားတူပဲ ကိုယ်စားလှယ်တော်ကြီးတို့နေထိုင်တဲ့ ရခိုင်ပြည်နယ်မှာ ဂီရိ မုန်တိုင်း ဒဏ်ကြောင့် ရေငန်တားတမံအချို့ ထိခိုက်ပျက်စီးခဲ့ပါတယ်။ သူ့ ကိုလည်းပဲ ပြုပြင်ဆောင်ရွက် လျက် ရှိပါတယ်။ ကျောက်ဖြူမြို့နယ်၊ လေပွေ့တာကျိုးပေါက်(၇) နေရာ အလျား (၁၀၇၅၅)ပေခန့် ပျက်စီးခြင်းကို ပြင်ဆင်တဲ့နေရာမှာ (၆၃%)ပြီးစီးပြီ ဖြစ်ပါတယ်။ မြေပုံမြို့နယ် ၊ ငမန်းရဲကျွန်း တာတွင်(၂)နေရာကျိုးပေါက်ခြင်းနှင့် ရေကျော်တိုက်စား ပျက်စီးခြင်း စုစုပေါင်း အလျား(၄၅၈၆၀) ပေခန့်ကို ပြင်ဆင် တဲ့နေရာမှာ (၇၀%) ပြီးစီးနေပြီဖြစ်ပါတယ်။ မြေပုံမြို့နယ် ၊ ကျွန်းသာယာ တာတမံတွင် ကျိုးပေါက်မှု၅၀)နေရာနှင့် ရေတိုက်စားမှု စုစုပေါင်းအလျား(၃၄၀၀ပေ ခန့်ကို ပြင်ဆင်လျက်ရှိရာမှာ ယခု ရာခိုင်နှုန်းပြည့်ပြီးစီးပြီ ဖြစ်ပါတယ်။ မြေပုံမြို့နယ်၊ ပင်ခါးတာတမံတွင် ကျိုးပေါက်မှု (၁၀)နေရာ အလျား (၃၅၈၅ပေ ခန့်ပျက်စီးခြင်းကို ပြင်ဆင်ခဲ့ရတွင်လည်း (၁၀၀%) ပြီးစီးပြီ ဖြစ်ပါတယ်။ အမ်းမြို့နယ် ၊ ဆနွင်းကျွန်းတာတမံ တွင်(၁၅)နေရာခန့် ကျိုးပေါက် မှုဖြစ်ပွားပြီး ကျန်နေရာများ ရေတိုက်စားမှု ဖြစ်ပွားခဲ့ပါသည် ချောင်း(၄) ချောင်း ကျိုးပေါက်မှု ဖြစ်ပွားခြင်း စုစုပေါင်း အလျား (၁၀၄၅၀)ပေခန့် ပျက်စီးခြင်းကို ပြင်ဆင်လျက်ရှိရာ (၅၄) ပြီးစီးပြီဖြစ်ပါတယ်။ ပေါက်တောမြို့နယ်၊ သစ်ပုတ်ချောင်း ဇောက်တာ (၂)နေရာ အလျား(၄၁၅)ပေခန့် ပျက်စီးခြင်းကို ရာနှုန်းပြည့် ပြင်ဆင်ပြီးဖြစ်ပါတယ်။ ပေါက်တောမြို့နယ်၊ ကံချောင်းပြွန်ခေါင် (မြောက်) တာ(၁)နေရာ၊ အလျား(၅၀)ပေခန့် ကျိုးပေါက်ခြင်းကို ရာခိုင်နှုန်းပြည့် ပြင်ဆင်ဆောင် ရွက်ပြီးဖြစ်ပါတယ်။ ပေါက်တောမြို့နယ်၊ ကံချောင်းပြွန်ခေါင်(တောင်)တာ(၂)နေရာ ၊ အလျား (၈၅)ပေခန့် ကျိုးပေါက်ခြင်းကို ရာခိုင်နှုန်းပြည့် ပြင်ဆင်ဆောင်ရွက်ပြီး ဖြစ်ပါတယ်။ ပေါက်တော မြို့နယ်၊ ပုဏ္ဏား ကြီးတာတွင် (၂)နေရာ၊ အလျား(၈၅)ပေ ကျိုးပေါက်ခြင်းကို ရာခိုင်နှုန်းပြည့် ပြင်ဆင်ဆောင်ရွက်ပြီးဖြစ်ပါတယ်။ ပေါက်တောမြို့နယ် အလယ်ကျွန်းတာတွင် (၁)နေရာ၊ အလျား(၃၅)ပေခန့် ကျိုးပေါက်ခြင်းကို ရာ ခိုင်နှုန်းပြည့် ပြင်ဆင်ဆောင်ရွက် ပြီးဖြစ်ပါတယ်။ ပေါက်တောမြို့နယ်၊ ဆင်ပိုက်တာတွင် (၁)နေရာ အလျား (၂၅)ပေခန့် ကျိုးပေါက်ခြင်းကို ရာခိုင်နှုန်းပြည့် ပြင်ဆင်ဆောင်ရွက်ပြီးဖြစ်ပါတယ်။ ရမ်းဗြဲမြို့နယ်၊ ဒေါရထတာမှာ(၆၇)နေရာ ကျိုးပေါက်ပြီးတော့မှ ရေကျော် တိုက်စားမှုဖြစ်တဲ့အတွက် အလျား (၄၅၈၀)ပေခန့်နှင့် ရေတံခါး (၁)လုံး ပျက်စီးခဲ့ပါတယ်။ ဒါကိုပြင်ဆင်လျက်ရှိရာ (၃၃)ပြင်ဆင်ပြီးဖြစ်ပါတယ်။ ရသေ့တောင် မြို့နယ် ၊ ကျီးကျွန်းတာမှာ ရေကျော်တိုက်စားမှုဖြစ်ပွားခြင်း အလျား(၃၄၅၀)ပေကို ပြင်ဆင်ရာမှာ (၅၀%)ပြီးစီးပြီ ဖြစ်ပါတယ်။ အချိန်မီပြီးစီးနိုင်အောင် အလေးထားပြီး ဆောင်ရွက်နေတာပါလို့ပဲ တင်ပြလိုပါတယ်။ တဆက်တည်းမှာဘဲ အချို့သော ကမ်းခြေဒေသများတွင် မြေပေါ်ထွက်လာတာ ရှိပါတယ်။ အခြေအနေအရ စိုက်ပျိုးမြေသစ်များ တိုးတက်ရရှိစေရေးအတွက် တာတမံသစ်များ ကိုလည်း လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနမှ တည်ဆောက်ပေးလျက် ရှိပါ တယ်။ ဥပမာ အားဖြင့် ရန်ကုန်တိုင်း ဒေသကြီး၊ သုံးခွမြို့နယ်မှာ ပိုက်ဆီးမရမ်းကမ်းပတ်တာကို တည်ဆောက် ပေးနိုင်တဲ့အတွက် စိုက်ပျိုးမြေအသစ် လယ်မြေ (၂၃၀၀)ဧက ပေါ်ထွန်းလာမှာ ဖြစ်ပါတယ်။ ဒါက ကျွန် တော်တို့ တာတမံများနှင့် ပတ်သက် သည့် လုပ်ငန်းတွေကို သိနိုင်အောင် တင်ပြခြင်းဖြစ်ပါတယ်။ ဒါ့အပြင် တောင်သူလယ်သမား တွေ အစီအစဉ်ဖြင့် ဆောင်ရွက်ထား သည့် လယ်သမားတာတွေလည်း ရှိပါတယ်။ ဒီ လယ်သမားတာ တွေ ပြန်လည်ပြုပြင်တဲ့နေရာ တွင်လည်း ကျွမ်းကျင်မှုဆိုင်ရာ အကူအညီများပေးပြီးတော့မှ အခြေအနေပေတဲ့နေရာတွေမှာတော့ လယ်ယာစိုက်ပျိုးရေးနှင့်ဆည်မြောင်း ဝန်ကြီးဌာက ကိုယ်တိုင်ပါဝင် ကူညီဆောင်ရွက်ပေးလျက်ရှိပါ တယ်။ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန အနေနဲ့ လည်း လယ်သမားတာတွေ ပြန်လည်ပြုပြင်ခြင်းကို အထောက် အကူပြု ဆောင်ရွက်ပေး လျက်ရှိတဲ့ အပြင် နိုင်ငံတကာအဖွဲ့အစည်းများနှင့်လည်း ပူးပေါင်း ဆောင်ရွက်ပေးလျက် ရှိပါတယ်လို့ ကျွန်တော် တင်ပြလိုပါတယ်။ ဒီရေငန်တား တာတမံများအပြင် ကျွန်တော်တို့နိုင်ငံရဲ့ ပေါများလှတဲ့ မြစ်ချောင်း တွေက မြစ်ရေကြီးမှုကာကွယ်နိုင်ရေးအတွက် ရေဘေးကာကွန်းတာတွေကိုလည်း တည်ဆောက် ထားတာရှိပါတယ်။ ကရင်ပြည်နယ်မှာ (၁.၃၆) မိုင်၊ စစ်ကိုင်းတိုင်းဒေသကြီး မှာ (၃၅.၉၆) မိုင်၊ ပဲခူးတိုင်းဒေသကြီးမှာ (၃၅၆.၇၇) မိုင်၊ မန္တလေးတိုင်း ဒေသကြီးမှာ (၂၇.၂၇) မိုင်၊ ရန်ကုန်တိုင်း ဒေသကြီးမှာ (၁၀၆.၈၈) မိုင် နဲ့ ဧရာဝတီတိုင်းဒေသကြီးတွင် (၇၂၉.၇၉) မိုင် စုစုပေါင်း တာ အရှည်က (၁၂၅၈.၀၃) မိုင် တည်ဆောက်ထားတာဖြစ်ပါတယ်။ ဒီတာတွေလည်းပဲ အလားတူပါပဲ။ ချို့ယွင်း ပျက်စီးမှုဖြစ်လျှ် ချက်ချင်း ပြင်ဆင် နိုင်ရေးအတွက် စီမံထား ရတာဖြစ်ပါတယ်။ တာတမံများ အားလုံး၏ ကြံ့ခိုင်ရေးနှင့် ရေရှည်တောင့်တင်း ခိုင်မာရေးအတွက် ပြင်ဆင်ထိန်းသိမ်းခြင်း လုပ်ငန်းကို နှစ်စဉ် ဆောင်ရွက်ရတာ ဖြစ်ပါတယ်။ ဒီတာတွေ အကျိုးခံလို့ မဖြစ်ပါဘူး ။ သဘာဝဘေး အန္တရာယ်ကြောင့် ကျိုးရင် လည်း ချက်ချင်း ပြင်ရတဲ့ လုပ်ငန်းတွေ ဖြစ်ပါတယ်။ ဒါကြောင့် ဒီလို ပြင်ဆင်ထိန်းသိမ်းခြင်းလုပ်ငန်း လုပ်ရင်းကနေ တစ်ဖက်ကလည်း ပဲ ပိုမိုတိုးတ က်ခိုင်မာလာရေး အတွက် အဆင့်မြှင့် တည်ဆောက်ခြင်း လုပ်ငန်းကိုတော့ နယ်မြေအခြေအနေ၊ ဘဏ္ဍာရေး အခြေအနေကို မူတည်ပြီး ဆောင်ရွက်လျက်ရှိပါကြောင်း ကျွန်တော်အနေနဲ့ ရှင်းလင်း ပြန်ကြား အပ်ပါတယ်။ ဒါအားလုံးအတွက်ကို ပြင်ဆင်ထိန်းသိမ်းခြင်း လုပ်ငန်း လည်း လုပ်ပါတယ်။ ပိုပြီးတော့မှ အဆင့်မြှင့်တင်တဲ့လုပ်ငန်းတွေကိုတော့ အခြေအနေပေးမှု ဘဏ္ဍာရေးအခြေအနေပေးမှုပေါ် ဆက်ပြီးဆောင်ရွက်နေတယ်လို့၊ ခုနကမေးမြန်းသည့် ကိုယ်စားလှယ်တော်ကြီး သိနိုင်အောင် ကျွန်တော့်အနေနဲ့ ရှင်းလင်းတင်ပြခြင်းဖြစ်ပါတယ်။ တစ်ဆက်တည်းမှာပဲ ကျွန်တော်တို့ ဒုတိယ မေးခွန်းဖြစ်တဲ့ ကချင်ပြည်နယ်၊ မဲဆန္ဒနယ် အမှတ် (၁၁)မှ အမျိုးသား လွှတ်တော်ကိုယ်စားလှယ် ဦးစံထွန်း၏ ကချင်ပြည်နယ်၊ ဗန်းမော်ခရိုင်၊ ရွှေကူမြို့နယ်မှာ ပေါင်းနက်ရေလှောင်တမံစီမံကိန်းကို (၁၀)နှစ် စီမံကိန်းအဖြစ် ချမှတ်ပြီး ၂၀၀၂-၂၀၀၃ ဘဏ္ဍာရေးနှစ်က စပြီး လုပ်ငန်းဆောင်ရွက်ခဲ့တဲ့အကြောင်း ပြီးခဲ့တဲ့ ၂၀၀၉-၂၀၁၀ ဘဏ္ဍာရေးနှစ်အထိ နှစ်စဉ်ဆောင်ရွက်ခဲ့တဲ့ အတွက် ယခုအချိန်အထိ လုပ်ငန်းကာလ (၇)နှစ် ကျော်ကြာမြင့်ပြီဖြစ်သော်လည်း လုပ်ငန်းပြီးစီးမှုမှာ (၂၄.၁၃)%သာ ရှိသေးကြောင်း၊ ဒါ့ကြောင့် ပေါင်းနက်ရေလှောင်တမံ စီမံကိန်းအား ပြီးစီးသည်အထိ ဆက်လက် ဆောင်ရွက်သွား မည့် အချိန်ကာလနှင့် အစီအမံကို မေးမြန်းထားပါတယ်။ ကချင်ပြည်နယ်၊ ရွှေကူမြို့နယ် ၊ စီသောင်ကျေးရွာအနီးမှာ ပေါင်းနက်ချောင်းကို ပိတ်ပြီးရွှေကူမြို့နယ်အတွင်း စိုက်ပျိုးမြေ ���က(၅၀၀၀)ကို မိုးစပါးအပြင် နွေစပါး နဲ့ အခြားသီးနှံ ဧက(၂၀၀၀)ကို ရေပေးဝေက်ပျိုးနိုင်အတွက် ဒေသတွင်း ဖွံ့ဖြိုးတိုးတက်ရေးကို ရည်ရွယ်ပြီးမှ ပေါင်းနက်ရေလှောင်တမံစီမံကိန်းအား ၂၀၀၂-၂၀၀၃ ခုနှစ်တွင် စတင် အကောင်အထည်ဖော် ဆောင်ရွက်ခဲ့ပါတယ်။ ပေါင်းနက်ရေလှောင်တမံစီမံကိန်းမှာအကြို တည်ဆောက်ခြင်းလုပ်ငန်းတွေ၊ ပင်မတမံ တည်ဆောက်ခြင်းလုပ်ငန်း၊ ရေထုတ်ပြွန် တည်ဆောက်ခြင်းလုပ်ငန်း၊ ရေပိုလွှဲ တည်ဆောက်ခြင်း လုပ်ငန်းနဲ့ ရေသောက်စနစ် တည်ဆောက်ခြင်းလုပ်ငန်းတွေ ဆောင်ရွက်ရမှာ ဖြစ်ပါတယ်။ ဒါနဲ့ပတ်သက်လို့ အရေးကြီးတဲ့လုပ်ငန်းတွေဦးစားပေး ဆောင်ရွက်ရတာဖြစ်ပါတယ်။ နောက်တစ်ခုကလည်းနိုင်ငံတော်ရဲ့ ဘဏ္ဍာရေးအခြေအအေပေါ်မူတည်၍တဆင့်ချင်းဆောင်ရွက် ရတဲ့ကိစ္စတွေဖြစ်ပါတယ်။ ဒါကြောင့် ပေါင်းနက်ရေလှောင်တမံနဲ့ ပတ်သက်ပြီး နိုင်ငံတော်ရဲ့ ဘဏ္ဍာငွေ ရရှိမှုပေါ်မူတည်ပြီး လုပ်ငန်းတွေအကောင်အထည်ဖော်ဆောင်ရွက်တဲ့အခါမှာ (၂၅.၀၂) ရာခိုင်နှုန်း ပြီးစီးပြီဖြပါတယ်။ နိုင်ငံတော်ဘဏ္ဍာရေးခွင့်ပြုမှုအပေါ်မူတည်ပြီးတော့မှစီမံကိန်းအား ပြီးစီးအောင် ဆက်လက်ဆောင်ရွက်သွားမှာ ဖြစ်ကြောင်း ပြန်ကြားအပ်ပါတယ်။ နောက်မေးခွန်း တစ်ခုကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးမြတ်ဉာဏစိုးက မေးမြန်းထားသည့် ဖွဲ့စည်းပုံအခြေခံဥပဒေ အခန်း(၁)၊ ပုဒ်မ ၂၉ အရလက်မှုလယ်ယာကနေ စက်မှုလယ်ယာသို့ ကူးပြောင်းနိုင်ရန် နည်းပညာ၊ အရင်းအနှီး၊ စက်ပစ္စည်း၊ ကုန်ကြမ်း အစရှိ သည်တို့ကို အခြေခံသော တစ်ကွင်းတစ်စပ်တည်း လယ်မြေတွေ တိုးမြှင့်ဖော်ထုတ်ရေး၊ ဒီနေရာမှာ နိုင်ငံခြားသားတွေကို ရင်းနှီးမြှုပ်နှံမှုများ ဆွဲဆောင်နိုင်တဲ့ အနေအထားမျိုးနဲ့နောက်တခါ လုပ်ငန်းရှင်တွေကနေပြီးတော့ တောင်သူလယ်သမားတွေရဲ့ အခွင့်အရေး ကို ဆုံးရှုံးမှုမရှိအောင် ထိန်းသိမ်းရေးဆိုတဲ့ အချက်တွေနဲ့ ရောစပ်ပြီးတော့မှ မေးမြန်း ထားတာ ဖြစ်ပါတယ်။ ဒီနေရာမှာ မေးမြန်းသူရော ကိုယ်စားလှယ်တော်ကြီးများအားလုံးကိုရော မြန်မာနိုင်ငံရဲ့ လယ်ယာလုပ်ငန်နဲ့ ပတ်သက်လို့ သိရှိသင့်တဲ့အချက်အလက်တွေကိုရှင်းလင်း တင်ပြလိုပါတယ်။ မြန်မာနိုင်ရဲ့လယ်ယာက်မှုလုပ်ငန်ကိုလုပ်ကွက်ငယ်တောင်သူလယ်သမာအများစုက လုပ်ကိုင် ဆောင်ရွက်နေကြခြင်း ဖြစ်ပါတယ်။ တောင်သူလယ်သမားအများစုရဲ့ ပိုင်ဆိုင်မှုဟာ (၃)ဧကနှင့် (၅)ဧကထိသာ ရှိပါတယ်။ အများစုကို ကျွန်တော် ဆိုလိုတာဖြစ်ပါတယ်။ အခြား ဖွံ့ဖြိုးဆဲနိုင်ငံ တွေမှာလည်း လယ်သမား တစ်ဦးချင်း ပိုင်ဆိုင်မှုဟာ (၃) ဧက လောက်ပဲရှိပါတယ်။ ဥပမာအား ဖြင့် ဗီယက်နမ်နိုင်ငံ၊ ကျွန်တော်လည်း မကြာခဏ ရောက်ပါတယ်။ လေ့လည်း လေ့လာပါတယ်။ ဗီယက်နမ်နိုင်ငံရဲ့ လယ်သမားတစ်ဦးချင်ဆိုင်ဆိုင်ဟာ ဟက်တာနဲ့ပြောတာပါ။ မြန်အတိုင်းအတာ ဖြင့် ပြောမယ်ဆိုရင် ပိုင်ဆိုင်မှုဟာ သူလည်း (၃)ဧက လောက်ပဲ ရှိပါတယ်။ လယ်သမားတစ်ဦးချင်းက ဧက အနည်းငယ်ကို ကြီးကြပ်လုပ်ကိုင်ဆောင်ရွက်ခြင်းဟာ သီးနှံအထွက်တိုးရိုး အထောက်အကူ ဖြစ်စေတာ ဖြစ်ပါတယ်။ ဒါရှင်းအောင် ကျွန်တော် တင်ပြရမယ်ဆိုရင် လယ်သမား တစ်ဦးအနေနဲ့ တစ်ဧကကို စိုက်ပျိုးတဲ့နေရာမှာ စပါးတင်း (၁၀၀)ကျော် ထွက်ရှိအောင် စိုက်ပျိုးနိုင်ပေမယ့် အဲဒီ လယ်သမားကိုပဲ ဧက(၁၀၀)ပေးပြီးတော့မှ စိုက်ပျိုးခိုင်းမယ်ဆိုရင် တင်း(၁၀၀) နှုန်းနဲ့ တင်း(၁၀,၀၀၀)ကျော် ရဖို့ဆိုရင် အခက်အခဲများစွာနဲ့ ကြုံရမှာ ဖြစ်ပါတယ်။ ဒါကြောင့် နိုင်ငံတကာမှာရှိတဲ့ စိုက်ပျိုးရေး ပညာရှင်တွေက သီးနှံ အထွက်တိုးရေးအတွက် အပြည့်အဝ အာမခံနိုင်တဲ့ လယ်သမားတစ်ဦးက ဧက နည်းနည်းစိုကျိုးမှုကို အားပေးထောက်ခံလျ က် ရှိတယ်ဆိုတာကိုတွေ့ကြရမှာဖြစ်ပါတယ်။မြန်မာနိုင်ငံဟာဆန်စပါးအဓိကသီးနှံအဖြစ်အလေးထား စိုက်ပျိုးတဲ့နိုင်ငံဖြစ်ပါတယ်။စိုက်ပျိုးမြေ တော်တော်များများဟာ ဆနိုက်တာ ဖြစ်ပါတယ်။ဆန်စပါး စိုက်ပျိုးတဲ့နေရာမှာ ထူးခြားတဲ့အချက်တွေ ရှိပါတယ်။ ဆန်စပါးစိုက်ပျိုးရာမှာ ညီညာတဲ့ မျက်နှာပြင်ရှိဖို့ လိုအပ်ပါတယ်။ မြေညီညာဖို့ လိုသလို တမန်းအထူ အပါးလည်း ညီညာဖို့ လို ပါတယ်။ ဒါမှ သွင်းရေဟာလည်း ညီညာမှာ ဖြစ်ပါတယ်။ မြေညီညာအောင်၊ တမန်းညီညာအောက်၊ တစ်ဆက်တစ်စပ်တည်း ကျယ်ပြန့်စွာရှိနေတဲ့ လယ်မြေတွေကို ပြုပြင်တာထက် တစ်ဧက၊ နှစ်ဧက လောက်ရှိတဲ့ အကွက်တွေကို ညီညာအောင် ပြုပြင်ခြင်း ကသာ လက်တွေ့မှာ ကုန်ကျစရိတ် သက်သာစွာနဲ့ အလွယ်တကူ ဆောင်ရွက်နိုင်တာ ဖြစ်ပါတယ်။ တစ်ဧကကိုညီညာအောင် လုပ်နိုင် တယ်ဆိုပေမယ့် ဆယ်ဧကကို ညီညာအောင်လုပ်နိုင်ဖို့ဆိုတာ တကယ်ခက်ပါတယ်။ တခြားသီးနှံ ကို ပြဿနာမရှိပါဘူး။ စပါးစိုက်အချိန်မှာ မညီရင်ထွက်နှုန်းတွေဆင်းသွားမှာဖြစ်ပါတယ်။ ဒါ့ကြောင့် တောင်သူလယ်သမား များအနေနဲ့ လယ် မြေအများအပြား ရှိသော်လည်းပဲ မြေညှိရန် သင့်တော်တဲ့ ပမာဏကိုဘဲ သတ်မှတ်ပြီးတော့မှ ဆောင်ရွက်နေကြတာ ဖြစ်ပါတယ်။ မြေညီညာမှု၊ တမန်းညီညာမှု၊ သွင်းရေညီညာမှုတွေဟာ လက်တွေ့စိုက်ပျိုးရေးမှာ အရေးကြီးတဲ့ အချက်တွေ ဖြစ်တဲ့အတွက် တစ်ဆက်တစ်စပ်တည်း ကျယ်ပြန့်စွာ ဆောင်ရွက်ခြင်း မပြု ကြတာ ဖြစ်ပါတယ်။ ဒါလေးကိုလည်း သိအောင် ကျွန်တော်အနေနဲ့ ရှင်းလင်းတင်ပြတာ ဖြစ်ပါတယ်။ စုပေါင်းလုပ်ကိုင်ဆောင်ရွက်မှုနှင့် ပတ်သက်ပြီး၊ လယ်သမားများရဲ့ ဆန္ဒဟာလည်း အရေးပါတယ်လို့ ကျွန်တော် တင်ပြလိုပါတယ်။ လယ်သမားအများစုဟာ သူတို့လုပ်ပိုင်ခွင့်ရ မြေမှာ ကိုယ်တိုင်လုပ်ကိုင် ဆောင်ရွက်လာကြသူများ ဖြစ်ပါတယ်။ ကိုယ်တိုင်ပဲလုပ်ကိုင် ချင်ကြပါ တယ်။ သူများနှင့်ပေါင်းပြီးတော့မှ လုပ်ဖို့ဆိုတာ မလုပ်လိုကြပါဘူး။ လယ်သမားများဟာ အထွက်နှုန်း မြင့်မားအောင် တစ်သီးပြီး တစ်သီးစိုက်ပျိုးနိုင်အောင် အစဉ်တစ်စိုက် ကြိုး ပမ်း နေကြသူများ ဖြစ်ပါတယ်။ ဒါ တိုင်းနှင့်ပြည်နယ်တိုင်းမှာ ဒီအတိုင်းတွေ့ရမှာ ဖြစ်ပါတယ်။ တစ်သီးပြီးရင် မနားဘဲနဲ့ နောက်တစ်သီးစိုက်နိုင်အောင် ကြိုးစားနေကြတာဖြစ်ပါတယ်။ လုပ်ငန်းရှင် တွေအနေနဲ့ သူတို့လုပ်ကိုင်ခွင့် ရတဲ့ စိုက်ပျိုးမြေများကို တစ်ဆက်တစ်စပ်တည်း ပြင်ဆင် ဆောင်ရွက်ပေးမည်ဆိုရင်လည်းပဲ ဆောင်ရွက်လိုကြခြင်း မရှိဘူးလို့ပဲ ကျွန်တော့်အနေနဲ့ ပြောကြား လိုပါတယ်။ လက်ရှိအခြေအနေမှာ ပေါင်းစည်း ဆောင်ရွက်နိုင်ဖို့ အခက်အခဲရှိမယ်လို့ ကျွန်တော့် အနေနဲ့ တင်ပြလိုပါတယ်။ နိုင်ငံတော်အနေနဲ့ စက်မှုလယ်ယာ ကူးပြောင်းရေးအတွက် အားပေးဆောင်ရွက် လျက်ရှိပါတယ်။ဒီလိုဆောင်ရွက်ရာမှာ လယ်သမားအများပိုင်ဆိုင်တိုက်ပျိုးမြေ အကျယ်ဆန်းနဲ့ လိုက်လျောညီထွေဖြစ်တဲ့ လယ်ယာသုံးစက်ကိရိယာတွေ အသုံးပြုနိုင်ရေးအတွက် အားပေး ဆောင်ရွက်နေတာ ဖြစ်ပါတယ်။ စက်မှုလယ်ယာအဖြစ် အကောင်အထည်ဖော်ခြင်းဟာ ကြီးမားသော စက်ယန္တရားကြီးတွေနဲ့ ကျယ်ပြန့်သော စိုက်ပျိုးမြေများအပေါ် ထွန်ယက်စိုက်ပျိုး၊ ရိတ်သိမ်းခြင်း လို့ အဓိပ္ပါယ်မသက်ရောက်ပါဘူး။ လူ၊ ကျွဲ၊ နွား စတာတွေနဲ့ ထွန်ယက်စိုက်ပျိုး၊ ရိတ်သိမ်းမှုများ အပေါ် အခြေအနေနဲ့ကိုက်ညီတဲ့ လယ်ယာသုံးစက်ကိရိယာ တွေနှင့် အစားထိုး အသုံးပြုခြင်း၊ ပေါင်းစပ်အသုံးပြုခြင်းလို့ပဲ အဓိပ္ပါယ်ဖွင့်ရမှာ ဖြစ်ပါတယ်။ သီးနှံစိုက်စွမ်းအား မြင့်မားလာ တာနဲ့အမျှ ဒါကတော့ စိုက်ပျိုးရေးအသုံးအနှုန်း ဖြစ်ပါတယ်။ အများနားလည်တာကတော့ တစ်သီးပြီးတစ်သီး စိုက်လာနိုင်တာနဲ့အမျှ တစ်သီးနဲ့ တစ်သီးကြားမှာ အချိန်မီစေဖို့၊ တောင်သူ လယ်သမားတွေကိုယ်တိုင် မိမိတို့ စိုက်ပျိုးမြေအတွက် အသုံးဝင်တဲ့ လယ်ယာသုံး စက်ကိရိယာ တွေကို စိတ်ကြိုက်ဝယ်ယူ သုံးစွဲလျက်ရှိနေပြီ ဖြစ်ပါတယ်။ လက်ရှိအသုံးပြုနေတဲ့ ထွန်စက် တွေ၊ လက်တွန်းထွန်စက်တွေ၊ ရိတ်စက် တွေ၊ ခြွေလေ့စက်များနဲ့ ရိတ်သိမ်း ခြွေလှေ့စက် တွေဟာ မြန်မာနိုင်ငံအပါအဝင် ဖွံ့ဖြိုးဆဲနိုင်ငံ တွေရဲ့ လယ် ယာကဏ္ဍမှာ ထိရောက်အောင်မြင်မှု ရှိတဲ့ လယ်ယာသုံးစက်ကိရိယာများ ဖြစ်ကြတဲ့အတွက် လယ်သမားတွေ ပိုင်ဆိုင်သုံးစွဲမှုရှိလာစေရေး အတွက် မြန်မာ့လယ်ယာဖွံ့ဖြိုးရေးဘဏ်အနေနဲ့ အရစ်ကျပေးချေတဲ့စနစ်နဲ့ ဖြန့်ဖြူး ရောင်းချပေး လျက်ရှိပါတယ်။ လယ်သမားများ ကိုယ်တိုင်ကလည်း ဝယ်ယူအသုံးပြုနေကြတာ ဖြစ်ပါတယ်။ ဒီနေ့ လယ်သမားများ တော်တော်များများမှာ လယ်ထွန်စက်မပိုင်တဲ့လယ်သမား၊ ခြွေလေ့စက် မပိုင်တဲ့လယ်သမား အင်မတန်နည်းလာတာ တွေ့ရပါတယ်။ လယ်သမားများ က ကိုယ်တိုင် ဝယ်ယူအသုံးပြုနေတာ ဖြစ်တဲ့အတွက် လက်ရှိအချိန်အထိ ပြုစုထားတဲ့ စာရင်းအရ လက်တွန်းထွန်စက်နှင့် လယ်ထွန်စက်ပေါင်း (၁၅၉၂၂၁)စီး၊ ရိတ်သိမ်းစက်ပေါင်း (၂၁၆၁၃)စီး၊ ခြွေလေ့စက်ပေါင်း(၄၄၁၁၁)စီး သုံးစွဲလျက်ရှိနေတဲ့အပြင် သင့်တော်တဲ့ ဒေသတွေမှာလည်း ရိတ်သိမ်း ခြွေလေ့စက်တွေနဲ့ ကောက်စိုက်စက်တွေ ကို အသုံးပြုနိုင်ရေးအတွက် ဝန်ကြီးဌာန အနေနဲ့ ဆောင်ရွက်လျှက် ရှိပါတယ်လို့ ကျွန်တော်တင်ပြလိုပါတယ်။ ပုဂ္ဂလိက ကုမ္ပဏီတွေကို လည်းပဲ အလားတူ စက်ကိရိယာပစ္စည်းတွေ ထုတ်လုပ်ရောင်းချနိုင်ရေးအတွက်လည်းပဲ အားပေး ဆောင်ရွက်လျှက် ရှိပါတယ်လို့ပဲ ကျွန်တော့်အနေနဲ့ တင်ပြလိုပါတယ်။ ဒါကြောင့် လက်ရှိအခြေအနေမှာ လယ်သမား တစ်ဦးချင်းစိုက်ပျိုးနေမှုအပေါ် ပိုမိုစိုက်ပျိုးထုတ်လုပ်မှု တိုးတက်ရေးနဲ့ စိုက်ပျိုးမြေနဲ့သင့်တော်တဲ့ လယ်ယာသုံးစက်ကိရိယာတွေ ပိုင်ဆိုင်သုံးစွဲနိုင်ရေးအတွက် အားပေးဆောင်ရွက်ခြင်းဟာ တောင်သူလယ်သမားများရဲ့ လူမှု စီးပွားရေး မြင့်မားရေးအတွက် အဓိက အထောက်အကူ ဖြစ်စေတဲ့အတွက် ဝန်ကြီးဌာနနဲ့ လက်တွဲ ပူးပေါင်းဆောင်ရွက်သင့်ပါကြောင်း ရှင်းလင်း ပြောကြားရင်း နိဂုံးချုပ် အပ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>ကချင်ပြည်နယ်၊ ဖားကန့်မြို့ ဥရုချောင်းရေလမ်းကြောင်း ထိန်းသိမ်းရေးလုပ်ငန်းနှင့် စပ်လျဉ်း သည့်မေးခွန်း</title>
<speech type="speaker">ယခု ကချင်ပြည်နယ် မဲဆန္ဒနယ်အမှတ်(၈)မှ ဦးမြအုန်း က ကချင်ပြည်နယ်၊ ဖားကန့်မြို့ ဥရုချောင်း ရေလမ်းကြောင်းထိန်းသိမ်းရေးလုပ်ငန်းနှင့် စပ်လျဉ်း သည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="8">ဦးမြအုန်း၊ ကချင်ပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ ကချင်ပြည်နယ်၊ မဲဆန္ဒနယ် အမှတ်(၈) မှ အမျိုးသားလွှတ်တော်ကိုယ်စားလှယ် ဦး မြအုန်း ဖြစ်ပါတယ်။ ကျွန်တော့်အနေနဲ့ ဖားကန့်မြို့နယ် ဥရုချောင်း ရေလမ်းကြောင်းထိန်းသိမ်းရေးနှင့်စပ်လျဉ်းတဲ့ မေးခွန်းတစ်ခု မေးမြန်းတင်ပြမှာ ဖြစ်ပါတယ်။ လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်တို့ ဖားကန့်မြို့နယ်မှာ နိုင်ငံတော်က တရား ဝင် ကျောက်စိမ်းလုပ်ကွက်များ တူးဖော် ထုတ်လုပ်ခွင့်ပြု ပေးခဲ့တဲ့အတွက် ဒေသခံပြည်သူများဟာ အလုပ်အကိုင်အခွင့်အလမ်းများရရှိလာပြီး လူမှုစီးပွားရေဘဝများ တိုးတက်မြင့်မားလာပြီ ဖြစ်ပါတယ်။ သို့သော်လည်း အဆိုပါကျောက်စိမ်း လုပ်ကွက်များမှ စွန့်ပစ်မြေစာများဟာ ဖား ကန့်မြို့ ဥရုချောင်းအတွင်း လျော ကျစီးဝင်မှုကြောင့် ဥရုချောင်း ကြမ်းပြင် မြင့်တက်ပြီး နှစ်စဉ်နှစ်တိုင်း မိုးတွင်းကာလမှာ ရေကြီးနစ်မြုပ်မှု ဖြစ်ပွားခဲ့ပါတယ်။ အိမ်အမြောက်အမြား သဘဘေးအန္တရာယ်ကြုံတွေ့ခဲ့ရတယ်။ ဒါကြောင့် ဖားကန့်မြို့ ဥရုချောင်း ရေလမ်းကြောင်း ထိန်းသိမ်းရေးလုပ်ငန်းကို မည်ကဲ့သို့ စီမံဆောင်ရွက်ပေး နိုင်မည်ကို ဒေသခံ ပြည်သူများက သိရှိလို ပါသဖြင့် ဖြေကြားပေးနိုင်ပါရန် လေးစားစွာဖြင့် တင်ပြအပ်ပါ တယ် ခင်ဗျား။</speech>
<speech type="speaker">ဒီမေးခွန်းနဲ့ပတ်သက်ပြီးသတ္တုတွင်းဝန်ကြီးဌာန ဝန်ကြီးက ဖြေကြားဖို့ ဖြစ်ပါတယ်</speech>
<speech><agency id="77">ဦးအုန်းမြင့် (ဝန်ကြီး၊ သတ္တုတွင်းဝန်ကြီးဌာန)</agency>လေးစားရပါသော ဥက္ကဋ္ဌကြီး ခင်ဗျား။ ကျွန်တော်ကတော့ သတ္တုတွင်းဝန်ကြီးဌာန ဝန်ကြီး ဦးအုန်းမြင့် ဖြစ်ပါတယ်။ ကချင် ပြည်နယ်၊ အမှတ် (၈) မဲဆန္ဒနယ် အမျိုးသားလွှတ်တော်ကိုယ်စားလှယ် ဦးမြအုန်းရဲ့ မေးခွန်းနဲ့ ပတ်သက်ပြီးတော့ ဖြေကြားသွားမှာ ဖြစ်ပါတယ်။ တိုက်တိုက်ဆိုင်ဆိုင်ပါပဲ ဒီနေ့ မင်္ဂလာရှိ တဲ့ နေ့ဖြစ်ပြီးတော့ ကျွန်တော် ဒီကိုမလာခင်မှာ မြန်မာ့ကျောက်မျက်ရတနာပြပွဲ (၄၈) ကြိမ်မြောက်၊ နေပြည်တော်မှာဆိုရင် ဒုတိယအကြိမ် အောင်အောင်မြင်မြင်ကျင်းပတဲ့ ကျောက်မျက် ရတနာပွဲကြီး ဖြစ်ပါတယ်။ မင်္ဂလာရှိတဲ့နေ့ မှာပဲ မနက် (ဝ၇၂၀)မှာ ကျွန်တော်တို့ ဖွင် ပွဲကြီး ပြုလုပ်ပြီးတော့ ဒီကိုကျွန်တော်ရောက်လာပြီးတော့ ဦးမြအုန်း ရဲ့ မေးခွန်းကို ဖားကန့်နယ်မြေက ကျောက်စိမ်း တူးဖော်ခြင်းနဲ့ပတ်သက်လို့ဖြေကြားရတဲ့အတွက် အလွန်ဘဲ ဝမ်းသာပီတိဖြစ်ရကြောင်းပြောကြား လိုပါတယ်။ မြန်မာနိုင်ငံ မှာရှိတဲ့ ရေအရင်းအမြစ်နဲ့ မြစ်ချောင်းများကို ပြည်သူများ အကျိုးရှိစွာ အသုံးပြုနိုင်ဖို့အတွက် ထိန်းသိမ်းကာကွယ်ဖို့မြစ်ချောင်းများအတွင်း ရေလမ်းကြောင်ဆက်သွယ်မှု လုံခြုံချောမွေ့စေဖို့ ရေအရင်းအမြစ်နဲ့ မြစ်ချောင်းများဖွံ့ဖြိုးတိုးတက်စေဖို့နဲ့ သဘာ ပတ်ဝန်းကျ ထိခိုက်ပျက်စီးမှုကို ကာကွယ်ဖို့စတဲ့ ရည်ရွယ်ချက်များနဲ့ နိုင်ငံတော်အေးချမ်းသာယာရေး နှင့် ဖွံ့ဖြိုးရေးကောင်စီမှ ရေအရင်းအမြစ်နဲ့ မြစ်ချောင်းများ ထိန်းသိမ်းရေး ဥပဒေကို (၂၀၀၆) ခုနှစ်၊ အောက်တိုဘာလ (၂) ရက်နေ့မှာ ထုတ်ပြန်ထားရှိခဲ့ပြီးဖစ်ပါတယ်။ ရေအရင်းအမြစ်နဲ့ မြစ်ချောင်းများ ထိန်းသိမ်းရေး ဥပဒေ အခန်း(၅)၊ ပုဒ်မ ၁၁၊ အပိုဒ်ခွဲ (ဂ)မှာ မြစ်ချောင်းများ အတွင်း ရွှေကျင်ခြင်း၊ ရွှေသတ္တုတူးဖော်ခြင်း သို့မဟုတ် သယံဇာတ ထုတ်ယူခြင်းလုပ်ငန်းများမှ စွန့်ပစ်မြေဇာနဲ့ အခြားပစ္စည်း များကို မြစ်ချောင်းအတွင်းသို့ ဖြစ်စေ၊ မြစ်ချောင်းထဲ စီးဝင်နိုင်တဲ့ ရေဆင်းလမ်း လျှိုမြောင်များအတွင်းသို့ဖြစ်စေ၊ စွန့်ပစ်ခြင်းမပြုရန် ပြဋ္ဌာန်းထားပါတယ်။ ဖားကန့် မြို့နယ်အတွင်း ကျောက် စိမ်းတူးဖော်ခြင်းလုပ်ငန်း ဆောင် ရွက်လျက်ရှိတဲ့ ကုမ္ပဏီ လုပ်ငန်းရှင် များအနေနဲ့ သယံဇာတ ထုတ်ယူခြင်းလုပ်ငန်းများမှ ထွက်ရှိလာတဲ့မြေ စာနဲ့ အခြားပစ္စည်းများစွန့်ပစ်တဲ့အခါမှာ ဥပဒေပါပြဋ္ဌာန်းချက် များနှင့်အညီ လိုက်နာဆောင်ရွက်ရန်အတွက် အဆင့်ဆင့် ကြီးကြပ်ကွပ်ကဲရေးနဲ့ ဥပဒေအရ အရေးယူဆောင်ရွက် ခြင်းများကို ဒေသအာဏာပိုင်နဲ့အတူဆောင်ရွလျက် ရှိပါတယ်။ ပို့ဆောင်ရေးဝန်ကြီးဌာန ရေအရင်းအမြစ်နှင့် မြစ်ချောင်းများ ဖွံ့ဖြိုးတိုးတက်ရေး ဦးစီးဌာနအနေနဲ့ ဥရုချောင်းတစ်လျှောက် ချင်းတွင်း ဝမှ နန်ဘို အောင်အထိ ရေစီးရေလာ ကောင်းမွန်ရေးနှင့် ရေယာဉ်ငယ်များ အန္တရာယ်ကင်းရှင်းစွာ သွားလာနိုင်ရေး အတွက် တစုန် များ ဖယ်ရှားခြင်း၊ မြစ်ကြော င်းတိမ်ကောစေသော ကမ်းစား ပြိုမှုအတွက် ကာကွယ်ရေး လုပ်ငန်းများ ဆောင်ရွက်ခြင်း၊ ရေလမ်းကောင်းမွန်ရေးအတွက် ရေလမ်းထိန်း အဆောက်အဦများ တည်ဆောက်ခြင်းစတဲ့ လုပ်ငန်းများကို အောက်ပါ အတိုင်း ဆောင်ရွက်ပေး ခဲ့ပါတယ်။ ၂၀၀၅-၂၀၀၆ ခုနှစ်မှာ ကျောက်ဖြည့်ရေကာတာ၁၅၅ မီတာ၊ တစုန်ဖယ်ရှားခြင်း၆၀ ခု၊ ၂၀၀၆-၂၀၀ရ ခုနှစ်မှာ ကျောက်ဖြည့်ရေကာတာ ၁၂၅ မီတာ၊ တစုန်ဖယ်ရှားခြင်း ၃၀ ခု၊ ၂၀၀၉၂၀၁၀ ခုနှစ်မှာ ၊ မြေထိန်းနံရံ ပေ ၂၅၀ ဆောင်ရွက်ပေးခဲ့ ပါတယ်။ ဖားကန့်ရတနာနယ်မြေမှာရှိတဲ့ သယံဇာတ တူးဖော်ရာမှ ထွက်ရှိလာသော စွန့်ပစ် မြေစာများ စနစ်တကျ စွန့်ပစ်ရေး၊ ဥရုချောင်း ရေစီးရေလာကောင်းမွန်ရေးနှင် . ဥရုချောင်း ရှင်းလင်းရေးလုပ်ငန်းများကို ဒေသအာဏာ ပိုင်မှ ဦးဆောင်ပြီးတော့ ကျောက်စိမ်းတူးဖော်ခြင်း လုပ်ကိုင်ဆောင်ရွက်လျက်ရှိသည့် ကုမ္ပဏီ အဖွဲ့အစည်းများမှ အပိုင်းအလိုက် တာ ဝန်ယူ ပြုပြင်ဆောင်ရွက်ရန် စီစဉ်ဆောင်ရွက်လျက်ရှိပါတယ်။ လက်ရှိလည်း လုပ်ကိုင်ဆောင်ရွက်လျက် ရှိပါ တယ်။ အဲဒီလို ဥရုချော င်းအတွင်း ရေလမ်းပြုပြင်ခြင်း လုပ်ငန်းများ ဆောင်ရွက်တဲ့နေရာမှာ သဘာဝ ပတ်ဝန်းကျင် ထိခိုက်မှုမရှိစေဖို့နဲ့ ကြိုတင်ပြင်ဆင်မှုများ ဆောင်ရွက်နိုင်ဖို့အတွက် ကျွမ်းကျင်သူ ပညာရှင်များ ပါဝင်တဲ့အဖွဲ့က (၂၆-၁၁-၂၀၁၀)ရက်နေ့မှ (၁-၁၂-၂၀၁၀)ရက်နေ့ အထိ ဟောင်ပါး၊ ဖားကန့်၊ ဆန်ခါ ရေလမ်းအပိုင်းအား ပို့ဆောင်ရေးဝန်ကြီးဌာနမှ ဦးစီးပြီးတော့ ကွင်းဆင်းစစ်ဆေး တိုင်းတာမှုများ ဆောင်ရွက်ခဲ့ပြီး ဖြစ်ပါတယ်။ သတ္တုတွင်းဝန်ကြီးဌာနအနေနဲ့ ဖားကန့်ရတနာနယ်မြေ အပါအ ဝင် ရ တနာ နယ်မြေ အသီးသီးမှာ ကျောက်စိမ်း၊ ကျောက်မျက်များ တူးဖော် နိုင်ရန်အတွက် ၁၉၉၅ ခုနှစ်၊ စက်တင်ဘာလ(၂၉)ရက်နေ့မှာ နိုင်ငံတော်ငြိမ်ဝပ်ပိပြားမှုတည်ဆောက်ရေးအဖွဲ့ဥပဒေအမှတ် (၈/၉၅)အရ ထုတ်ပြန်ထားတဲ့ မြန်မာ့ကျောက်မျက်ရတနာဥပဒေ၊ နည်းဥပဒေ၊ လုပ်ထုံး၊ လုပ်နည်းများနှင့်အညီ မြန်မာ့ကျောက်မျက်ရတနာလုပ်ငန်းများ ဖွံ့ဖြိုးတိုးတက်ရေး ဦးစီးကော်ဏီ ဆုံးဖြတ်ချက်နဲ့ ကျောက်စိမ်းကျောက်မျက်လုပ်ကွက်များကို လုပ်ကိုင်ခွင် - ချထားပေးပြီးတော့ ဆောင်ရွက်လျက် ရှိပါတယ်။ ကျောက်မျက်ရတနာတူးဖော်ရေးလုပ်ငန်းများကို နိုင်ငံသား၊ ပုဂ္ဂလိက၊ ကုမ္ပဏီ အသင်းများအား လုပ်ကိုင်ခွင့်ပြုသည့်အချိန်ပြီးတော့ ကျောက်မျက်ရတနာ တူးဖော် ထုတ်လုပ် သည့် လုပ်ငန်း များဟာ တစ်ဖြည်းဖြည်း ကြီးထွားလာပြီး တော့မှ မိရိုးဖလာတူးဖော်သည့် စနစ်မှ ခေတ်မီတိုးတက်လာပြီး စက်ယန္တရားများဖြင့် တူးဖော်သည့်စနစ်သို့ ပြောင်းလဲ၍ အသုံးပြု တူးဖော်လာခဲ့ကြတာကိုလည်း တွေ့ရမှာဖြစ်ပါတယ်။ စက်ယန္တရားများဖြင့် တူးဖော် မှုကြောင့် သဘာဝပတ်ဝန်းကျင် မထိခိုက်စေရေး၊ ချောင်းများ ရေစီးရေလာ ကောင်းမွန်စေရေးအတွက် ဝန်ကြီး၊ ဒုတိယဝန်ကြီးများ ကွင်းဆင်းစစ်ဆေးခြင်း၊ ကျွန်တော်ကိုယ်တိုင်ပဲ တာမခန်၊ ဟောင်းပါး၊ ဆည်ဆင်း၊ ဟုမ္မလင်း အဲဒီမြစ်ကြောင်း တစ်လျှောက်ကို လှေငယ်လေးနှင့် တစ်ရက်တာတောက်လျှောက် ဆင်းပြီးတော့မှ ကွင်းဆင်းစစ်ဆေးပြီးတော့မှ ဒီဥရုချောင်းရဲ့ ရှင်းလင်း ရေးကိစ္စကို အနီးကပ်စီစဉ် ဆောင်ရွက်ပေးခဲ့ပါတယ်။ အဲဒီလိုပဲ လုပ်ကွက်များချထားပေးခြင်း၊ တူးဖော်ရေးလုပ်ငန်းများဆောင်ရွက်ခြင်းကိစ္စများနှင့်ပတ်သက်ပြီးတော့ ကျွန်တော်တို့ သတ္တုတွင်း ဝန်ကြီးဌာန မှ အောက်ပါအတိုင်း ဆောင်ရွက်ပေးခဲ့ပါကြောင်း တင်ပြအပ်ပါတယ်။ ကုန်းတွင်းပိုင်းလုပ်ကွက်များမှ စက်ယန္တရားများဖြင့် ကျောက်စိမ်းတူးဖော် ရာမှ ထွက်ရှိလာသည့် မြေစာနှင့် ကျောက်များကို ဥရုချောင်းအတွင်းသို့လည်းကောင်း၊ ဥရုချောင်းသို့ စီးဝင်ရာ တောင်ကျရေဆင်းလမ်းနဲ့ လျှိုမြောင်များအတွင်းသို့လည်းကောင်း စွန့်မပစ်ဘဲ လွတ်ကင်းရာသို့ စွန့်ပစ်စေခဲ့ပါတယ်။ မြေစာ စွန့်ပစ်ရန် နေရာမဟုတ်သည့် နေရာ များတွင် ပါမစ်မရရှိဘဲ မြေစာပစ်ခြင်း လုံး ဝ မပြုလုပ်ဖို့ ဆောင်ရွက်ခဲ့ပါတယ်။ အကယ်၍ ဥရုချောင်းသို့ စီးဝင်ရာ တောင်ကျရေဆင်းလမ်း နှင့် လျှိုမြောင်များအတွင်း သို့ မလွဲမရှောင်သာ စွန့်ပစ်ရမည် ဆိုပါကလည်း ဥရုချောင်းသို့ မဝင်မီ လမ်းခုလတ်မှာ နုံးစုကန် Detention Pond ဒါတွေ တူးဖော်စေပြီးတော့မှ စွန့်ပစ်မြေစာနှင့် ကျောက်များကို အဆိုပါ နုံး စုကန်များတွင် စုဆောင်း ဆယ်တင်ပြီးမှ ရေများကိုသာ ဥရုချောင်း အတွင်းသို့ လွှတ်စေခဲ့ပါတယ်။ ချောင်းအတွင်း ပို့ချပြီးဖြစ်တဲ့ ကျောက်တုံးကြီးများကို နယ်မြေ ကြီးကြပ်အဖွဲ့၏ စီမံခန့်ခွဲမှုနဲ့ လုပ်ငန်းရှင်များအား ဆယ်ယူစေပြီးတော့ ချောင်းကမ်းနဖူးမှာ လုံလောက်တဲ့ အမြင့်ရောက်ရှိသည်အထိ စီပြီး မြေသားဖို့ပြီး ချောင်းကမ်းပါးများ ပြန်လည်ပြုပြင်ရန်နှင့် မြေ သား ခိုင်မာအောင် သစ်ပင်များကိုလည်း စိုက်ပျိုးစေခဲ့ပါတယ်။ မြန်မာ့သတ္တုတွင်း ဥပဒေ၊ နည်းဥပဒေပါ ပြဋ္ဌာန်းချက်များနှင့်အညီ ကျောက်စိမ်း တူးဖော်ပြီးတဲ့ ချိုင့်များ၊ ကျင်းများတွင် မြေပြန်ဖို့ခြင်းနှင့် သစ်ပင်စိုက်ပျိုးခြင်းများကို စနစ်တကျဆောင်ရွက်စေပြီးတော့မှ ကြပ်မတ် စစ်ဆေးစေခဲ့ပါတယ်။ ဥရုချောင်းနှင့် ပေ(၃၀၀)အတွင်း လုပ်ကွက်များကို ခွင့်မပြုခဲ့ တော့ပါ။ ချောင်းအတွင်း ပိတ်ဆို့နေသည့် ကျောက်တုံးငယ်များနှင့် မြေစာများအား မိုးတွင်းကာလမှာ မိုးရေနှင့် တိုက်စားစီးဆင်းစေပြီးတော့ မိုးကုန်ပိုင်းမှာ ရေလမ်း ထိန်းသိမ်းရေးမှရေလမ်းကြောင်းနှရေအနက် တိုင်းတာခြင်း လုပ်ငန်းကိုးဆောင်ရွက်စေခဲ့ပါတယ်။ ချောင်းအတွင်း စီးဆင်းလျှက်ရှိတဲ့ ရေအရည်အသွေး ဆန်း စစ်ခြင်း၊ သဲနုံး ရွေ့လျားမှု ဆန်းစစ်ခြင်းတို့ကို ဆည်မြောင်းဦးစီးဌာနမှ စမ်းသပ်စစ်ဆေး ဆောင်ရွက်ခဲ့ပါတယ်။ ရေလမ်းတိုးတက် ဖွံ့ဖြိုးကောင်းမွန်ရေးအတွက် ရေအရင်းအမြစ်နှင့်မြစ်ချောင်းများ ဖွံ့ဖြိုးတိုးတက်ရေးဦးစီးဌာနမှ ဆောင်ရွက်ပေးလျှက် ရှိပါတယ်။ ဥရုချောင်းအတွင်း မြေစာပိတ်ဆို့မှု၊ ရေစီးရေလာပြောင်းလဲမှု မရှိစေရေးအတွက် ချောင်းအတွင်း ရွှေတူးဖော်ခြင်း နှင့် ကမ်းပါးပြို ရွှေတူးဖော် ခြင်းများ လုံးဝမပြု ရေးအတွက် ဒေသအာဏာပိုင်များဖြင့် ဖွဲ့စည်းထားတဲ့ ကြီးကြပ်ရေးအဖွဲ့များက စနစ်တကျစစ်ဆေး ကြပ်မတ် ဖယ်ရှားသွားပါတယ်။ ကုန်းတွင်းပိုင်းမှာ ရွှေတူးဖော်ပါကလည်း ဥရုချောင်းအတွင်း စီး ဝင်နိုင်သည့် ရေဆင်းလမ်း တစ်လျှောက်မှာ ဒုံးစုကန်များ တူးဖော်ထားရှိပြီး တူးဖော် ရာမှ ထွက်ရှိလာသည့် မြေစာနှင့် ကျောက်များကို အဆိုပါ နုံး စုကန် Detention Pond များတွင် စုဆောင်း ဆယ်တင် ထားပြီးမှ ရေများကိုသာ ဥရုချောင်းအတွင်း စီးဝင်စေခဲ့ပါတယ်။ ရေကြောင်းအန္တရာယ်ဖြစ်စေမည့် ဥရုချောင်းအတွင်းမှ တန်စုန့် Snogကို ရေအရင်းအမြစ်နှင့် မြစ်ချောင်း များ ဖွံ့ဖြိုးတိုးတက်ရေးဦးစီးဌာန အစီအစဉ်ဖြင့် ရှင်းလင်း ဖယ်ရှားလျှက်ရှိပါတယ်။ ဥရုချောင်းအတွင်း ပိတ်ဆို့ပို့ချပြီးဖြစ်တဲ့ နုံးမြေများနှင့် သဲသောင်များကို ချောင်းအတွင်းမှာရှိတဲ့ သဲစုပ်စက်လှေ Suction Dredder နဲ့ သဲခပ်သောင်တူး စက်လှေ Bucket Dredger များဖြင့် ဒေသအာဏာပိုင် အစီအစဉ်ဖြင့် ရှင်း လင်းပြီးတော့ နောင်မှာ ချောင်းအတွင်း သဲနုံး ပို့ချမှုမျိုး မရှိစေရေး အတွက် သက်ဆိုင်ရာ အထက်အဖွဲ့အစည်း များသို့ တင်ပြလမ်းညွှန်မှု ခံယူပြီးတော့ ညွှန်ကြားထားတဲ့အတိုင်း ဒေသ အာဏာပိုင်များ ကော်မတီများ ဖွဲ့စည်းပြီးတော့ စနစ်တကျ လိုက်နာဆောင်ရွက်ပေးလျှက် ရှိပါတယ်။ ဥရုချောင်းမှ သဲနုံး များ၊ စွန့်ပစ်မြေစာနှင့် ကျောက်များ ချင်းတွင်းမြစ်အတွင်းသို့ မကျရောက်စေဖို့အတွက် အထူးကြပ်မတ် ဆောင်ရွက်ရန် ဖစ်တဲ့အတွက် သက်ဆိုင်ရာဌာန အသီးသီးမှ ထုတ်ပြန်ထားတဲ့ ဥပဒေ စည်းမျဉ်း၊ စည်းကမ်း၊ အမိန့်နှင့် ညွှန်ကြားချက်များကို ပြန်လည် စိစစ်ပြီးတော့ လိုအပ်မှု ရှိနေသေးပါက ထပ်ဖြည့်ပြီးတော့ ထပ်မံဖြည့်စွက်ထုတ်ပြန် သွားရန် ဖြစ်ပါတယ်။ ပတ်ဝန်းကျင်ထိခိုက်မှု မဖြစ်စေရန်အတွက် ဥရု ချောင်း ပတ်ဝန်းကျင်၌ အကောင် 32002SECOS 6207gosoas qc$:opsə: Environmental Impact Accessment (E.I.A) ပြုလုပ်ပြီးမှ ထိခိုက်နိုင်တဲ့ အခြေအနေမရှိမှသာ ဆောင်ရွက်ရန် စသည်တို့ ဖြစ်ပါတယ်။ အသေးစိတ်ကိုလည်း ကျွန်တော်တို့ လက်တွေ့အကောင်အထည်ဖော် လျက် ရှိကြောင်း တင်ပြ အပ်ပါတယ်။ ဒါကြောင့်မို့လို့ ဖားကန့်နယ်မြေမှာရှိတဲ့ ကျောက်စိမ်းလုပ်ကွက်များမှ စွန့်ပစ် မြေစာများကြောင့် ဥရုချောင်းတစ်လျှောက် ချောင်းကြမ်းပြင် မြင့်တက်လာပြီး နှစ်စဉ်မိုးရာသီ ကာလ၌ ရေကြီးရေလျှံမှုများ ဖြစ်ပေါ်ခဲ့သည့်အတွက် ဒေသခံပြည်သူ အမြောက်အများ သဘာဝ ဘေးအန္တရာယ် ကြုံတွေ့နေရမှုနှင့် ပတ်သက်ပြီးတော့ ဥရုချောင်း ရေလမ်း ထိန်းသိမ်းရေး လုပ်ငန်းများကိုဆောင်ရွက်ပေးလျက်ရှိပြီးတော့ ဒေသအာဏာပိုင်များက ဦးဆောင်ပြီး လုပ်ငန်းဆောင်ရွက်လျက်ရှိသော ကုမ္ပဏီများ နှင့် အဖွဲ့အစည်းများမှ အပိုင်း လိုက် တာ ဝန်ယူပြုပြင် ထိန်းသိမ်းခြင်းလုပ်ငန်း ဆောင်ရွက်ထားရှိမှုအပေါ် ကျွမ်းကျင်သူများ ပါ ဝင်သည့်အဖွဲ့ဖြင့် ကွင်းဆင်း စစ်ဆေးတိုင်းတာမှုများပြုလုပ်ပြီးတော့ နည်းပညာပိုင်းဆိုင်ရာ ပံ့ပိုးကူညီမှုများကို အချိန်နှင့် တပြေး ညီ ပူးပေါင်းပါ ဝင်ဆောင်ရွက်လျက် ရှိပါကြောင်း ဖြေကြားအပ်ပါတယ်။ အားလုံးပဲ ဖားကန့်နယ် မြေဟာ နိုင်ငံတော်ရဲ့ အဖိုးတန် ကျောက်မျက်ရတနာထွက်ရှိပြီးတော့ နိုင်ငံတော်အတွက် နိုင်ငံခြားဝင်ငွေ၊ ပြည်သူတွေအတွက် အလုပ်အကိုင်ရရှိပြီးတော့မှ နိုင်ငံတော်ရဲ့ ဖွံ့ဖြိုး တိုးတက်မှုနှင့် ပြည်သူများ စောစော ပိုင်းက ဦးမြအုန်းတင်ပြသွားတဲ့အတိုင်း အကျိုးပြုနေတဲ့ နယ်မြေ ဖြစ်ပါတယ်။ ဒါကြောင့်မို့လို့ ဒီနယ်မြေကို ကျွန်တော်တို့ အလေးအနက်ထားပြီးတော့ ခုန ကျွန်တော်တင်ပြခဲ့တဲ့အတိုင်း ဖိဖိစီးစီးနဲ့ အကောင်အထည်ဖေါ်ဆောင်ရွက်ပြီးတော့ အဲဒီက ထွက်ရှိလာတဲ့ အဖိုးတန်ကျောက်မျက်ရတနာကို ပြီးခဲ့ထမပမှာဆိုရင်လည်း အောင်အောင်မြင်မြင် နှင့် နေပြည်တော်မှာ ဆောင်ရွက်ခဲ့ပြီး ဖြစ်ပါတယ်။ ဒီအပ တ်မှာ (၄၈) ကြိမ်မြောက် ရတနာ ပြပွဲကြီးဟာလည်း လူကြီးမင်းများ တီဗွီဖန်သားမှာ (၈)ရက်နေ့က ကျွန်တော်တို့ အကြီးအကဲကို ပြတဲ့အခါမှာ တွေ့မြင်ပြီးဖြစ်ပါတယ်။ အောင်အောင်မြင်မြင်နဲ့ နိုင်ငံတော်အတွက်၊ ပြည်သူတွေ အတွက် အကျိုးပြုတဲ့ ကျောက်မျက်ရတနာ တူးဖေါ်ခြင်းလုပ်ငန်းဖြစ်တဲ့အတွထိုင်ငံတော်ရဲ့ အကျိုး၊ ဒေသရဲ့ ပြည်သူအကျိုး၊ တိုင်းပြည်ဖွံ့ဖြိုးတိုးတက်မှုကို ဆောင်ရွက်ပေး လျက်ရှိပါကြောင်း တင်ပြ ဖြေကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ် ခင်ဗျား။ (ဩဘာသံများ)</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ယခုကြယ်ပွင့်ပြ မေးခွန်းများ၊ မေးမြန်းခြင်းနဲ့ ဖြေကြားခြင်းကဏ္ဍပြီးပါပြီ အမျိုးသားလွှတ်တော်အစည်းအဝေးကို မိနစ်(၃၀)ခန့် ရပ်နားပြီး ၁၁၂၅ အချိန်မှာ ပြန်လည်ကျင်းပမှာဖြစ်ပါတယ်။</speech>
<speech type="mc">အမျိုးသားလွှတ်တော်ဥက္ကဋ္ဌကြီးပြန်လည်ထွက်ခွါပြီခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။</speech>
<p>အမျိုးသားလွှာတော် ပုံမှန်အစည်းအဝေးကို ၁၀၀ နာရီအချိန်တွင် ရပ်နားပြီး ၁၃၀နာရီ ချိန်တွင် ပြန်လည်ကျင်းပပါသည်။</p>
</section>
<section value="Motion">
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေးပြန်လည် စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<motion>
<title>ဦးစတီဗင်သာဘိတ် ၊ ချင်းပြည်နယ်မဲဆန္ဒနယ်အမှတ် (၄)၏ လက်ရှိပညာရေးစနစ်ကို ကျွမ်းကျင်ပညာရှင်များနှင့် အတွေ့အကြုံရှိသော ပုဂ္ဂိုလ်များဖြင့် ဘုတ်အဖွဲ့ တစ်ခု ဖွဲ့စည်းပြီး ပြန်လည်သုံးသပ်ရန် အကို လွှတ်တော် ကိုယ်စားလှယ်များက ဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ချင်းပြည်နယ် မဲဆန္ဒနယ်အမှတ်(၄)မှ ဦးစတီဗင်သာဘိတ် တင်သွင်းထားသည့် လက်ရှိပညာရေးစနစ်ကို ကျွမ်းကျင်ပညာရှင်များနှင့် အတွေ့အကြုံ ရှိသော ပုဂ္ဂိုလ်များဖြင့် ဘုတ်အဖွဲ့ တစ်ခု ဖွဲ့စည်းပြီး ပြန်လည်သုံးသပ်ရန် အဆိုကို ဆွေးနွေးဖို့ လွှတ်တော်ကို ယ်စားလှယ်နှစ်ဦးက အမည်စာရင်း တင်သွင်းထားပါတယ်။ ပထမဦးစွာ ရန်ကုန်တိုင်းဒေသကြီး မဲဆန္ဒနယ် အမှတ် (၃)မှ ဦးဖုန်းမြင့်အောင် အား ဆွေးနွေးဖို့ ဖိတ်ခေါ်ပါတယ်</speech>
<speech><mp id="135">ဦးဖုန်းမြင့်အောင် ရန်ကုန်တိုင်းဒေသကြီးမဲဆန္ဒနယ်အမှတ်(၃)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ် များခင်ဗျား။ ကျွန် တော် ကတော့ ရန်ကုန်တိုင်းဒေသကြီး မဲဆန္ဒနယ် အမှတ် (၃)မှ အမျိုးသား လွှတ်တော် ကိုယ်စားလှယ် ဦးဖုန်းမြင့်အောင် ဖြစ်ပါတယ်။ ဦးစတီဗင်သာဘိတ် တင်သွင်းတဲ့ ပညာရေးဘုတ်အဖွဲ့တစ်ခု ဖွဲ့စည်းခြင်း နှင့် ပတ်သက်ပြီးတော့ ဘုတ်အဖွဲ့အစည်းမှာ ပြန်လည် စဉ်းစား နိုင်တဲ့အချက်တွေကို ကျွန်တော် လေ့လာမိ သမျှ တင်ပြပါ့မယ်။ ပထမဦးစွာ တင်ပြ ချင်တာကတော့ မူလတန်းပညာရေးစနစ် ဖြစ်ပါတယ်။ လက်ရှိ မူလတန်းပညာရေးစနစ်က ကျောင်းစာ တစ်မျိုးထဲကိုပဲ အဓိကထား သင်ကြားနေရပါတယ်။ ကျောင်းသားများ ရဲ့ ဉာဏ်ရည်ဖွံ့ဖြိုးမှု တိုးတက်မှုရရှိစေရန်အတွက် ဘက်စုံပညာရေးစနစ်ဖြစ်တဲ့ စာပေ၊ ဂီတ၊ အားကစား၊ အနုပညာ၊ ဉာဏ်စမ်း စတဲ့အချက်များ ကို ထည့်သွင်းစဉ်းစားဖို့ လိုအပ် ပါတယ်။ ဒါတွေသင်ကြား နိုင်ဖို့အတွက် သက်ဆိုင်ရာဌာန အဖွဲ့၊ သက်ဆိုင်ရာ ဝန်ကြီးအဖွဲ့အစည်း ကလည်း ပံ့ပိုး ကူညီဖို့ လိုအပ်ပါတယ်။ ဆက်လက်တင်ပြချင်တာကတော့ ဒီမူလတန်း ပညာရေးစနစမှာ သင်ကြား နေတဲ့ဆရာတွေက စာမေးပွဲစစ်တဲ့အခါမှာတော့ ကျောင်းတွင်းအလိုက်ပဲ စစ်ဆေးနေပါတယ်။ ကျောင်းတွင်းအလိုက် စစ်ဆေးနေတာနဲ့ စာလို့ရှိရင် မူလတန်းအဆင့်မှာဆိုရင် မြို့နယ်အလိုက် ပေါ့။ မြို့နယ်တစ်ခုကနေ မေးခွန်းတစ်ခု ပုံစံမျိုးနဲ့ စစ်ဆေးနိုင်မယ် ဆိုလို့ရှိရင် အရည်အသွေးပိုမို တိုးတက်လာမယ်လို့ ယူဆပါတယ်။ အလားတူ အလယ်တန်းပညာရေးစနစ် မှာလည်း ဒီလိုပဲ ဘက်စုံပညာရေးစနစ်ကို ဦးစားပေးပြီးတော့ သင်ကြားသင့်ပါတယ်။ ဒီဘက်စုံ ပညာရေးစနစ်ရဲ့ စာမေးပွဲစစ်ဆေးမှုံစံကတော့ ကျောင်းတွင်းစနစ်တင်မကဘဲနဲ့ ခရိုစနစ် ဖြစ်အောင် တိုးချဲ့ပြီးတော့ ကျယ်ကျယ်ပြန့်ပြန့် ကျင့်သုံး သင့်တယ်လို့ ထင်ပါတယ်။ ဆက်လက် တင်ပြ လိုတာကတော့ အထက်တန်းပညာရေးစနစ်ပါ။ အထက်တန်းပညာရေးစနစ်နဲ့ ကျွန်တော်တင်ပြချင်တာ ကတော့ အဓိကတက္ကသိုလ်ဝင်တန်း၊ (၁၀)တန်း စာမေးပွဲတွေနဲ့ ပတ်သက်ပြီး တင်ပြချင်ပါတယ်။ ဒီ(၁၀)တန်း စာမေးပွဲတွေဖြေဖို့ အတွက် ကျွန်တော်တို့ ပုဂ္ဂလိက ကျောင်းတွေ တည်ထောင်ဖို့ ခွင့်ပြု သင့်ပါတယ်။ တတ်နိုင်တဲ့ မိဘတွေရဲ့ သားသမီးတွေက မိဘတွေက ဒီပုဂ္ဂလိကကျောင်းမှာ တက်ပြီးလို့ရှိရင် အစိုးရအထက်တန်း စာမေးပွဲ ဝင်ရောက်ဖြေဆိုခွင့် ပြုသင့်ပါတယ်။ ဒီလို တတ်နိုင်တဲ့ မိဘတွေရဲ့ သားသမီးတွေကို အထက်တန်း ဒီလို ပုဂ္ဂလိကကျောင်တွေကို ရောက်သွား မယ်ဆိုလို့ရှိရင် အစိုးရကျောင်းတွေမှာ မတတ်နိုင်တဲ့ မိဘတွေရဲ့ သားသမီးတွေပဲ ကျန်ခဲ့ပါမယ်။ ဒီလို အနည်းစုဖြစ်သွားလို့ရှိရင် အစိုးရကျောင်းတွေဟာ သူတို့အတွက် ပိုပြီးတော့ ဂရုစိုက်ပိုလုပ် နိုင်တယ်လို့ ယူဆပါတယ်။ အစိုးရကျောင်းများမှာလည်း ကျွန်တော်တို့ ပညာရေးနဲ့ ပတ်သက်လို့ ပညာဒါနပြုနိုင်တဲ့ အတွေ့အကြုံ ရှိတဲရင့်တဲ့ဆရာတွေပြင်လောကမှာ ရှိပါတယ်။ အစိုးရကျောင်း တွေမှာ ဒီဆရာတွေနဲ့ ချိတ်ဆက် ပြီးလို့ရှိရင် ကျောင်းတွေမှာ ပညာဒါနသဘောမျိုးနဲ့ သင်ကြားမှု တွေပြုမယ်ဆိုလို့ရှိရင် ကျောင်းသားများအတွက် အကျိုးရှိမယ်လို့ ယူဆပါတယ်။ ဒီနွေရာသီပေါ့။ ကျွန်တော်တို့ ဒီသက်ဆိုင်ရာ ကျောင်းတွေမှာဆိုလို့ရှိရင် နွေရာသီမှာဆိုလို့ရှိရင် ပုဂ္ဂလိက ကျွမ်းကျင်ပညာရှင်များနဲ့ ပေါင်းစပ်ပြီးတော့ ကျောင်းတွေမှာ၊ Specking သင်တန်းတွေ၊ ကွန်ပျူတာ သင်တန်းတွေ၊ ယဉ်ကျေးမှုနဲ့ ဘာသာရေးသင်တန်းတွေ ဒါတွေကို ခွင် ပြုပြီးတော့သင်ကြားခွင့် ပြုသင့်ပါတယ်။ ဒီလို ခွင် ပြု သင်ကြားခွင့် ပြုမယ်ဆိုလို့ရှိရင် ကျောင်းသူ ကျောင်းသားတွေဟာ ကိုယ့်အိမ်နဲ့ နီးနီးနားနား ငွေရေးကြေးရေး သက်သာစွာနဲ့ ဘက်စုံပညာရေး စနစ်ဖြစ်တဲ့ အင်္ဂလိပ်စာ၊ Computer Speaking ၊ ဘာသာရေးသင်တန်းတွေလည်း ရရှိမယ်လို့ကျွန်တော်မျှော်လင့်ပါတယ်။ ဆက်လက် တင်ပြလိုတာကတော့ တက္ကသိုလ်ပညာရေးစနစ် အကြောင်ပြောချစ်ပါတယ်။ ကျွန်တော်တို့ အခု ဒီနေ့ တက္ကသိုလ်ဘွဲ့ရ တော်တော်များများဟာ ဒီဘွဲ့ရပြီးတော့ ပညာမတတ်ဘူးဆိုတာတော့ ပညာကို ကျွမ်းကျွမ်းကျင်ကျင် မတတ်ဘူးဆိုတာ နေရာ ဒေသအစုံအလင်မှာမြင်တွေ့နေရပါတယ်။ ဒါဟာလည်း လူတိုင်း သိသာ နိုင်တဲ့အချက်ပါ။ ဒါနဲ့ပတ်သက်ပြီးတော့ ကျွန်တော်ဟာ ဒီတက္ကသိုလ် ကျောင်းသားတွေကို ဝင်ရောက်မေးမြန်း ကြည့်တဲ့အခါမှာ သူတို့ရဲ့ အခက်အခဲတွေကို တွေ့ရပါတယ်။ အဓိက အခက်အခဲကတော့ အင်္ဂလိပ်စာ အခက်အခဲပါပဲ။ ကျွန်တော်တို့ နိုင်ငံဟာဆိုလို့ရှိရင် အဓိက ဘာသာစကားဟာ မြန်မာစာလို ပြောကြားနေတဲ့ အတွက် အင်္ဂလိပ်စာနဲ့ ပတ်သက်လို့ ပြောနိုင်တဲ့အဆင့်၊ ဖတ်နိုင်တဲ့ အဆင့်၊ ရေးနိုင်တဲ့ အဆင့်၊ ဒါတွေဟာဆိုလို့ရှိရင် အထိုက်အလျောက် အားနည်းနေပါတယ်။ ဒီလိုအားနည်းနေတဲ့ အချိန်မှာပဲ တက္ကသိုလ်ပညာရေးရဲ့ စနစ်တွေကို အင်္ဂလိပ်လိုသင်ရတဲ့ အတွက် ကျောင်းသူကျောင်းသား တွေတင်မက ဆရာများ ကအစ အခက်အခဲ တွေ့နေရပါတယ်။ အဲဒီတော့ ကျွန်တော့်တို့ ခေတ်တုန်က တက္ကသိုလ်တွေမှာ မြန်မာလိုသင်ကြားရတဲ့ ခေတ်တစ်ခေတ် ဖြစ်ဖူးပါတယ်။ အဲဒီအချိန် တုန်းက တက္ကသိုလ် ကျောင်းသား ဘွဲ့ရတွေ မြန်မာလိုသင်ကြားရ ပေမယ့် အဆင့်အတန်း မမီဘူးလို့ အပြော မခံရပါဘူး။ ဒီနေ့ အင်္ဂလိပ်လိုသင်ကြား ရတော့မှ အဆင့်အတန်းမမီဘူး၊ စာမတတ်ဘူး၊ ဘွဲ့လက် မှတ်ပဲရတယ်ဆိုတဲ့စနစ် ဖြစ် နေပါတယ်။ ဒါနဲ့ ပတ်သက်လို့ ကျွန်တော် အကြံဉာဏ်တစ်ခုပြုချင်ပါတယ်။ ဒါကတော့ ကျွန်တော်တို့ ဖွဲ့စည်းပုံကြီးရဲ့ ဥပဒေစာအုပ်ကိုကြည့်ပါ။ ကြည့်လို့ ရှိရင် တစ်ဖက်မှာ အင်္ဂလိပ်လိုရေးထားတယ်၊ တစ်ဖက်မှာ ဗမာလိုရေးထားတယ်။ အင်္ဂလိပ်လို အားသန် တဲ့လူက အင်္ဂလိပ်လို ဖတ်နိုင်တယ်။ ဗမာလို အားသန်တဲ့ လူက ဗမာလို ဖတ် နိုင်တယ်။ ဒီလိုဥပမာယူပြီးလို့ ရှိရင်လည်း ကျွန်တော်တို့ ပြဋ္ဌာန်းစာအုပ်များကို အင်္ဂလိပ် တစ်ဖက် ဗမာ တစ်ဖက် ရိုက်သင့်ပါတယ်။ အင်္ဂလိပ်လို အားသန်တဲ့လူက အင်္ဂလိပ်လို ဖတ်မယ်။ ဗမာလို အားသန်တဲ့လူက ဗမာလိုဖတ်မယ်။ မြန်မာလိုအားသန်တဲ့ လူက မြန်မာလို ဖတ်ရင်းနဲ့ တစ်ဖက်က အင်္ဂလိပ်လို ကြည့်ပြီးတော့ သူက အင်္ဂလိပ်စာ အရည်အသွေးလည်း ပြန်လည် တိုးတက်နိုင်ပါ တယ်။ ဒီတက္ကသိုလ်ဘာသာရပ်တွေ ဆိုတာကတော့ အဓိကအားဖြင့်သူတို့က အသက်မွေးဝမ်းကျောင်း ပညာတွေဆိုတော့ သူတို့ရဲ့ သဘောတရားကို မြန်မာလိုဖတ်လို့လည်း သူတို့ ဒါပဲ သိမှာပဲ။ အင်္ဂလိပ်လို ဖတ်လို့လည်ခဲသိမှာပဲ။ အဓိကက သက်တောင့်သက်သာနဲ့ တက္ကသိုလ်ရဲ့ ဘာသာရပ် ကို သိသွားဖို့ပဲ။ ဒီစနစ်ကို ကျင့်သုံးသင့်တယ်လို့ ကျွန်တော် ယူဆပါတယ်။ ဒီစနစ်ကို ကျင့်သုံးတယ် ဆိုလို့ရှိရင် လက်ရှိဘွဲ့ရပြီး စာမတတ်တဲ့ ကိစ္စကလည်း အထိုက်အလျောက် ပြေလည်သွားမယ်။ ဆရာမတွေလည်း အသက်ရှူ ချောင်သွားမယ်။ ကျောင်းသားတွေလည်း အသက်ရှူချောင် သွားမယ်လို့ ကျွန်တော်ထင်ပါတယ်။ နောက် ဆက်လက်ပြီး တင်ပြချင်တာကတော့ အဝေးသင် တက္ကသိုလ် ကိစ္စတွေပါ။ ကျွန်တော်တို့ နိုင်ငံမှာ အကြောင်းအမျိုးမျိုး ကြောင့် တက္ကသိုလ် မတတ်နိုင်တဲ့ သူတွေရှိပါတယ်။ ဒါကြောင့် အ ဝေးသင်တက္ကသိုလ်ကို အဓိက ထားပြီး သင်နေ ရပါတယ်။ ဒီအ ဝေးသင်တက္ကသိုလ်မှာ အဓိက အားဖြင့် ရက်တိုတိုလေးနဲ့ပဲ သင်ကြား ချိန်ရပါ တယ်။ဒီကျောင်းသားတွေကို ကူညီဖြေရှင်းတဲ့အနေနဲ့ ဒီတက္ကသိုလ်မှာရှိတဲ့ ဆရာ၊ ဆရာမတွေဟာ ဒီနေ့ခေတ်မှာ စီဒီတွေ၊ ဗွီစီဒီတွေနဲ့ ရိုက်ပြီးလို့ရှိရင် သူတို့သက်ဆိုင်တဲ့ ရှင်းလင်းချက် ဘာသာရပ်ကို စီဒီနဲ့ရိုက်ပြီး ကျောင်းသာတွေကို ဖြန့်ဝေ သင့်ပါတယ်။ ဒီနေ့ခေတ်မှာ ဆိုလို့ရှိရင် တယ်လီဗေးရှင်တို့၊ ဗွီစီဒီတို့ဟာ လူတိုင်းသုံးနိုင်တဲ့ ပစ္စည်းတွေပါ။ ဒီလို ဗွီစီဒီကနေ တစ်ဆင့် အဝေးသင်ပညာတွေကို တစ်ဆင့် ဖြန့်ဖြူးမယ် ဆိုလို့ရှိရင် ကျောင်းသားတွေ ပိုမိုတိုးတက်မယ်လို့ မျှော်ယ့်ပါတယ်။ လက်ရှိ ကျွန်တော်အဓိကတင်ပြချင်တဲ့ပညာရေးစနစ်ကကြည့်လို့ရှိရင် မေးခွန်းနဲ့ အဖြေကိုပဲ အဓိက ထားပြီး လုပ်နေကြ ပါတယ်။ ကြက်တူရွေးပုံစံလိုပဲ ဒါသင်၊ ဒါမေး၊ ဒါ ဖြေ၊ ဒီတိုင်းလေး ဒါကျက်ဆိုတဲ့ ပုံစံမျိုး ဖြစ်နေတဲ့အတွက် မေးခွန်းနဲ့အဖြေကို ကြည့်ခြင်းအားဖြင့်တော့ကျောင်းသားရဲ့ အရည်အချင်းဟာ ကောင်းတယ်လို့ ထင်ရပေမယ့် တကယ့် လက်တွေ့မှာ ဆိုလို့ ရှိရင် မေးခွန်းနဲ့အဖြေနဲ့ ပြီးလာတယ်ဆိုတဲ့ကလေးတွေအတွက် ပြင်ပလောကမှာ အခက်အခဲတွေ တွေ့နေရပါတယ်။ နောက် ကျွန်တော်တင်ပြချင်တာ စာမေးပွဲစနစ်ပါ။ စာမေးပွဲစနစ်မှာ ကျွန်တော်တို့မှာ ကျောင်းသားတစ်ယောက်ဟာ စာမေးပွဲကျရင် ဒီဘာသာ အားလုံးကို နောက်နှစ်မှာ အကုန်ပြန် ဖြေရတဲ့စနစ်ထက် စာလို့ရှိရင် ကျွန်တော်တို့ ကျရှုံးတဲ့ ဘာသာကိုပဲ နောက်ဆက်တွဲ စာမေးပွဲ ကျင်းပပြီး ကျရှုံးတဲ့ဘာသာကိုပဲ ဖြေဆိုခွင့်ပြုသင့်ပါတယ်။ ဒီလို လုပ်မယ်ဆိုရင် ကျောင်းသားဟာ ချိန်ကုန်သက်သာမယ်၊ ငွေကုန်သက်သာမယ်ဖြစ်နိုင်ပါ တယ်။ ကျွန်တော်ဆက်လက်ပြီး တင်ပြချင်တာကတော့ ကျောင်း ဝတ်စုံကိစ္စပါ။ ကျွန်တော်တို့ နိုင်ငံမှာ ဆိုလို့ရှိရင် ဒီကျောင်းဝတ်စုံဟာ နှစ်ပေါင်းများစွာကတည်းက ဒီပုံ စံပဲ ကျင်းပခဲ့တာပါ။ ဒီကျောင်းဝတ်စုံဟာဆိုလို့ရှိရင် ခေတ်စနစ် အလျောက်သော်လည်းကောင်း၊ ရာသီဥတုအလျောက်သော်လည်းကောင်း ပြောင်းလဲသင့်ပါတယ်။ ကျွန်တော်တို့ ကျောင်း ဝတ်စုံကို ဒီတစ်မျိုးတည်း မူသေမထားသင့်ပါဘူး။ ကျွန်တော်တို့ တိုင်းဒေသအလိုက် ပြည်နယ်အလိုက် သင့်လျော် တဲ့ ကျောင်းဝတ်စုံ သူတို့တင်ပြ မယ်ဆိုရင်လည်း ဗဟိုအစိုးရအနေနဲ့ ခွင့်ပြုသင့်ပါတယ်။ ကျွန်တော်တို့ ရာသီဥတုဟာ ဆိုလို့ရှိရင်လက်ရှည်ကြီးတွေ ဝတ်နေရတာတွေ ကျောင်းသားတွေမှာလည်း အဖြူကြီးတွေ အရောင်အဖြစ်နဲ့ အဖြူ သတ်မှတ်ထားတာ တွေဟာ ခေတ်စနစ်နဲ့ လျော်ညီစွာ ပြောင်းသင့်ပါတယ်။ နိဂုံးချုပ် ကျွန်တော် တင်ပြချင်တာကတော့ ကျွန်တော်တွေ့ရှိတဲ့ အချက်တွေ ကတော့ ဒါ ကျွန်တော် လေ့လာထားတဲ့ အချက်ပါပဲ။ ကော်မတီဖွဲ့ပြီးလို့ရှိရင် ကော်မတီဟာ ဆိုလို့ ရှိရင် ဒီဘုတ်အဖွဲ့ ဖွဲ့စည်းပြီးလို့ရှိရင် ဒီဘုတ်အဖွဲ့ ဟာ သက်ဆိုင်ရာပညာရေးလောကမှာ ကျင်လည်နေတဲ့ ဆရာ၊ ဆရာမတွေ၊ မိဘတွေ၊ ကျောင်းသားတွေကို ထိတွေ့ဆက်ဆံပြီးလို့ရှိရင် သူတို့ရဲ့ အခက်အခဲ တွေကို သုံးသပ်မယ်ဆိုလို့ရှိရင် ပိုပြီးတော့ ပညာရေးနဲ့ပတ်သက်တဲ့ နီးစပ်တဲ့ အဖြေ၊ ပိုကောင်းမွန်အောင် လုပ်နိုင်တဲ့ အဖြေ ကျွန်တော်ရရှိမယ်လို့ ကျွန်တော် မျှော်လင့် ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ယခု ရှမ်းပြည်နယ် မဲဆန္ဒနယ်အမှတ်(၄)မှ ဦးစိုင်းသန့်ဇင် ဆွေးနွေး နိုင်ပါတယ်</speech>
<speech><mp id="148">ဦးစိုင်းသန့်ဇင်၊ ရှမ်းပြည်နယ်မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ ရှမ်းပြည်နယ်၊ မဲဆန္ဒနယ် အမှတ်(၄)မှ အမျိုးသားလွှတ်တော် ကိုယ်စားလှယ် ဦးစိုင်းသန့်ဇင် ဖြစ်ပါတယ်။ အခု ကျွန်တော် တင်ပြရမယ့် အဆိုကတော့ ချင်းပြည်နယ် မဲဆန္ဒနယ် အမှတ် (၄) အမျိုးသားလွှတ်တော် ကိုယ်စားလှယ် ဦးစတီဗင်သာဘိတ် တင်ပြသွားတဲ့ အဆိုကို ပါဝင်ဆွေးနွေးမှာ ဖြစ်ပါတယ်။ သူတင်ပြထားတဲ့ အဆိုကတော့ လက်ရှိပညာရေးစနစ်ကို ကျွမ်းကျင်တဲ့ပညာရှင်များနဲ့ အတွေ့အကြုံ ရှိသောပုဂ္ဂိုလ်များဖြင့် ဘုတ်အဖွဲ့တစ်ခုဖွဲ့စည်းပြီး ပြန်လည်သုံးသပ်ရန်ဆိုတဲ့ အဆိုပဲ ဖြစ်ပါတယ်။ အဲဒီအဆိုကို ကျွန်တော်က အချက်ကြီး (၃)ချက်ပေါ် မူတည်ပြီးတော့ ဆွေးနွေးတင်ပြသွားမှာ ဖြစ်ပါတယ်။ (၁) လက်ရှိ ပြောင်းလဲလာတဲ့ နိုင်ငံတော်သစ်ရဲ့မူဝါဒအရလည်းကောင်း(၂) တိုးတက်ပြောင်းလဲနေ သော ပေါ်ပေါက်ဖြစ်ထွန်းနေသော နည်းပညာသစ်များအရလည်းကောင်း (၃) နိုင်ငံတကာ တက္ကသိုလ်နှင့် ချိတ်ဆက်ထားတဲ့ ပုဂ္ဂလိကပညာရေးစနစ်များ အရလည်းကောင်း ကျွန်တော်တင်ပြသွားမှာဖြစ်ပါတယ်။ ပထမဦးစွာ ကျွန်တော်တို့ ယခု ပြောင်းလဲ ဖြစ်တည်လာပြီ ဖြစ်တဲ့ ပြည်ထောင်စုသမ္မတမြန်မာနိုင်ငံတော် နိုင်ငံတော် သစ်ကြီးမှာဆိုလို့ရှိရင် စစ်မှန်၍ စည်းကမ်း ပြည့်ဝသော ပါတီစုံဒီမိုကရေစီ စနစ်ကို ကျင့်သုံးမယ်လို့ ဆိုပြီးတော့ ဒီပြည်ထောင်စု သမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေ အခန်း(၁) ၊ နိုင်ငံတော်အခြေခံ မူများပုဒ်မ ရ မှာ ပြဋ္ဌာန်းထားရှိပါတယ်။ အဲဒီလိုပါပဲ ဒီဖွဲ့စည်းပုံ အခြေခံဥပဒေ အခန်း (၁)၊ နိုင်ငံတော် အခြေခံမူများ ခေါင်းစဉ်အောက်မှာ ရှိတဲ့ ပုဒ်မ ၂၈ မှာလည်း နိုင်ငံတော်သည် (က) ပြည်သူများ၏ ပညာရေးနဲ့ ကျန်းမာရေးတိုးတက်စေရေးတို့အတွက် အလေးထား ဆောင်ရွက်ရမည် (ခ) ပြည်သူများ၏ ပညာရေးနဲ့ကျန်းမာရေးတို့တွင် တိုင်းရင်းသား ပြည်သူများက ပါဝင်ဆောင်ရွက်နိုင်ရန် လိုအပ်သည့် ဥပဒေပြဋ္ဌာန်း ဆောင်ရွက်မည် (ဂ)အခမဲ့ မသင်မနေရ မူလတန်းပညာရေး စနစ်ဖော်ဆောင်ရမည် (ဃ)ဘက်စုံအတွေးအခေါ် အယူအဆ မှန်က န်၍ အကျင့်စာရိတ္တ ကောင်းမွန်ပြီး နိုင်ငံတော် တည်ဆောက်ရေးအတွက် အကျိုးပြု မည့် ခေတ်မီပညာရေး စနစ် ဖော်ဆောင်ရမည်လို့ ပြဋ္ဌာန်း ထားပါတယ်။ ယခုကျွန်တော်တို့သွားနေတဲ့ နိုင်ငံတော်ဟာ စစ်မှန်၍ စည်းကမ်းပြည့်သော ပါတီစုံ ဒီမိုကရေစီစနစ်ကို ကျင့်သုံးပြီး သွားနေတာဖြစ်တဲ့အတွက်ကြောင့်မို့လို့ ဒီနောင်လာမဲ့ ပညာရေး စနစ်မှာ နောင်လာနောင်သားမျအတွက် ဒီမိုကရေစီ စိတ်ထားကိုထားနိုင်ဖို့နောက် ဒီကျောင်းမှာ ကျောင်းသား ကျောင်းသူတွေကနေပြီးတော့ ကျောင်းဆောင်ပုဒ်အရ “အမျိုးသားစည်းကမ်းအစ စာသင်ကျောင်းက” ဆိုတဲ့အတိုင်းပဲ ကျောင်းတွင်းပညာရေးတွေမှာ ဒီမိုကရေစီအလေ့အကျင့် ကောင်းများကို ရရှိလာဖို့အတွက် လေ့ကျင် သင်ကြားပေးဖို့လည်း လိုလာပါတယ်။ အဲဒါကြောင့် မို့လို့ ကျွန်တော်တို့ လက်ရှိပြောင်းလဲလာတဲ့ငံတော်ရဲ့ ဖါဒများအရ စနများအရ လက်ရှိပညာရေး စနစ်ကို ကျွမ်းကျင်ပညာရှင်များနဲ့တကွ၊ အတွေ့အကြုံ တဲ့ ပုဂ္ဂိုလ်များယင်တဲ့ ဘုတ်အဖွဲ့တစ်ခုကို ဖွဲ့စည်းပြီးတော့ ပြန်လည်သုံးသပ်ပြီး လက်ရှိပညာရေးစနစ်ကို ဒီထက်ပိုကောင်းတဲ့ အနေအထား ရောက်အောင် ပြုစုပျိုးထောင်ဖို့လိုတယ်လို့ ယူဆပါတယ်။ နောက်တစ်ခါ ယခုလက်ရှိ ပြောင်းလဲ နေတဲ့ နိုင် ငံတကာမှာ ပြောင်းလဲနေတဲ့ (IT) နည်းပညာ သစ်များပေါ်မှာ မူတည်ပြီးတော့ ယခုဟာဆိုလို့ရှိရင် ဆက်သွယ်ရေးပစ္စည်း တွေဖြစ်တဲ့ တယ်လီဖုန်းတို့ နောက်တစ်ခါ Internet သုံးစွဲမှု Website စသည့် နောက်တစ်ခါ ကွန်ပျူတာ သုံးစွဲမှုများဟာ အတော်လေး တွင်ကျယ်လာ ကြပါတယ်။ ယခုလို ပြောင်းလဲလာ တဲ့ တိုး တက်လာတဲ့ နည်းပညာအရမှာ ဆိုလို့ ရှိရင် ကျွန်တော်တို့ လူငယ်လောကမှာ ကောင်းကျိုးတွေလည်း ရှိလာသလို ဆိုးကျိုးတွေကိုလည်း ရှိလာတာ တွေ့ရပါတယ်။ အများအားဖြင့် အသုံးပြုတဲ့ Internet ၊ Website တွေနဲ့ ပတ်သက် ပြီးတော့ ဆိုးကျိုးတွေကတော့ ဒီအကျင့်စာရိတ္တနဲ့ ပတ်သက်တဲ့ ဆိုးကျိုး တွေပဲ ဖြစ်ပါတယ်။ ဒါတွေကို ကုစား နိုင်ဖို့အတွက် ဒီ ကျွန်တော်တို့ရဲ့ ပညာရေးစနစ်မှာ ကျွန်တော်တို့ ဒီ ပညာရေး မူဝါဒများကို သေသေချာချာ ပြဋ္ဌာန်းပြီးတော့ လုပ်ဆောင်ပေးဖို့လိုပါတယ်။ နောက်ပြီးတော့ ခေတ်သစ်ပညာရေးစနစ်အရ သိပ္ပံ ပညာဆိုတာဟာ ဒီစိတ်ပိုင်းဆိုင်ရာ ကောင်းကျိုး၊ ဆိုးကျိုး များကိုမပြဋ္ဌာန်းပေးနိုင်ပါဘူး။ သူရဲ့ ကောင်းကျိုး တွေကတော့ ကျွန်တော်တို့ ဖြစ်ချင်တဲ့ လုပ်ငန်းဆောင်တာတွေအတွက် ကိရိယာကောင်းတစ်ခုလို၊ လက်နက်ကောင်းတန်ညာကောင်း တစ်ခုနေပြီးတော့ ဖြစ်ချင်တဲ့ အရာတစ်ခုကို မြန်မြန်ဆန်ဆန်နဲ့ အချိန်တိုတိုနဲ့ လု ပ်နိုင်လာပါ တယ်။ ဒီလို ကျယ်ပြန့်တယ်ဆိုပေမယ်လို့ ကျွန်တော်တို့ စာရိတ္တအပိုင်းဘက်မှာ ကျတော့ တချို့အရာတွေမှာ အသုံးပြုတဲ့ ပုဂ္ဂိုလ်ပေါ်မှာ မူတည်ပြီးတော့ ကောင်းကျိုး၊ ဆိုးကျိုး တွေ ဖြစ်လာတဲ့အတွက်ကြောင့် ဒီခေတ်သစ် ပညာရေး စနစ်မှာ သိပ္ပံပညာကို ဦးစားပေးသော်လည်းပဲ ဒီစိတ်ထားပိုင်းကို၊ အကျင့်စာရိတ္တပိုင်းကို ကောင်းမွန်အောင် ပြုပြင်ပေးနိုင်မယ့်၊ အမှားနဲ့ အမှန်ကို ဆုံးဖြတ်ပေးနိုင်မယ့် ကောင်းကျိုး၊ ဆိုးကျိုးတွေကို သုံးသပ်ဝေဖန်နိုင်မယ့် စိတ်ပညာသိုင်း ဆိုင်ရာကို အားပေးတဲ့ ပညာရေးစနစ်များကိုလည်း ပြုစုပျိုးထောင်ဖို့ လိုလာပါတယ်။ နောက်တစ်ခါ နောက်ဆုံး အချက်(၃)အနေနဲ့ ကတော့ နိုင်ငံတကာ တက္ကသိုလ်ပညာရေးစနစ်နဲ့ ချိတ်ဆက်ပြီး ဖြစ်ပေါ်လာတဲ့ ပုဂ္ဂလိကပညာရေး စနစ်ပဲ ဖြစ်ပါတယ်။ လက်ရှိအ ခြေအနေ မှာဆိုလို့ရှိရင် ဒီနိုင်ငံတကာတက္ကသိုလ်များနဲ့ ချိတ်ဆက် ပြီးတော့ ပညာရေး ဝန်ဆောင်မှုကို လုပ်ကိုင်နေတဲ့ ပုဂ္ဂလိကလုပ်ငန်းများဟာ တော်တော်များများ တွင်ကျယ်လာတာကို တွေ့ရပါ တယ်။ ခုနတုန်းက ဦးဖုန်းမြင့်အောင်ဟသွားသလိုပဲ ဒီ(၁၀)တန်း ပညာရေးစနစ်မှာတောင်မှ ပြင်ပဘော်ဒါများ စသည်ဖြင့် ပုဂ္ဂလိကပညာရေးစနစ်တွေ ချိတ်ဆက်ပြီးတော့ လုပ်ကိုင်လာတာကိုလည်း တွေ့လာရပါတယ်။ အဲဒါကြောင့်မိုလို့ နိုင်ငံတကာ တက္ကသိုလ်များနဲ့ချိတ်ဆက်ပြီး ဆောင်ရွက်နေတဲ့ ပညာရေးဝန်ဆောင်မှု လုပ်ငန်းတွေ တွင်ကျယ်လာ တာနဲ့အမျှ နောင်အနာဂတ်မှာ နိုင်ငံတကာတက္ကသိုလ် ပညာရေးစနစ် ချိတ်ဆက် နိုင်တဲ့ ပညာရေးစနစ် စာမေးပွဲ စနစ်ပါဝင်တဲ့ သင်ရိုးညွှန်းတမ်းတွေ၊ ပညာရေး စနစ်တွေ အဲဒီလုပ်ငန်း တွေကိုလည်း အစိုးရနဲ့သာမက အစိုးရနဲ့ ပုဂ္ဂလိက နှစ်ဦးစလုံး ပါဝင်နိုင်တဲ့ သင့်လျော်တဲ့မူ ဝါဒတွေ ရရှိရေးတို့ဟာလည်း လိုအပ်လာတာဖြစ်ပါတယ်။ ဒါကြောသို့လို့ ကျွန်တော်တို့ ရုရှားစာရေး ဆရာကြီး ဂျော်ရက်စကင် ပြောခဲ့သလိုပဲ ပညာရေးဆိုတာဟာ လူတွေကို မသိသေးတဲ့ အကြောင်းအရာတွေကို သင်ပေးတာမဟုတ်ဘူး။ သူတို့ကို လုပ်သင့်လျော်ထိုက်တဲ့ အရာတွေကို သင်ပေးရမှာသစ်တယ်။ နောက်တစ်ခါ ဒီနိုင်ငံတစ်နိုင်ငံရဲ့ တိုးတက်မှု အခြေအနေ၊ ဆုတ်ယုတ်မှု အခြေအနေကို ပညာရေးစနစ်ဟာ ထင်ဟပ်ပြတဲ့ မှန်ချပ် တစ်ခုလို ဖြစ်နေတာ ကြောင့်မို့လို့ ဒီအကြောင်း(၃)ချက်ပေါ်မှာ မူတည်ပြီးတော့ ကျွန်တော်တို့ နိုင်ငံတော်ရဲ့ ပြောင်းလဲ ဖြစ်ပေါ် လာတဲ့ ဒီမိုကရေစီစနစ်အရ သော်လည်းကောင်း ၊ နောက်တစ်ခါ တိုးတက် ဖြစ်ထွန်းနေတဲ့ (IT) နည်းပညာသစ်များအရသော်လည်းကောင်း၊ နိုင်ငံတကာတက္ကသိုလ် ပညာရေးစနစ်နဲ့ ချိတ်ဆက်ပြီး ဖြစ်ပေါ်လာတဲ့ ပုဂ္ဂလိကပညာရေးစနစ်မှာ မူတည်ပြီးတော့ လက်ရှိပညာရေးနစ်ကို နိုင်ငံတကာ တက္ကသိုလ် ပညာရေးစနစ်နဲ့ ချိတ်ဆက်နိုင်တဲ့ စာမေးပွဲ စနစ်ပါတဲ့ ပညာရေးစနစ်ကို အစိုးရနဲ့ ပုဂ္ဂလိက နှစ်ဦးစလုံး ပါဝင်ဆောင်ရွက်နိုင်ဖို့ကို ကျွမ်းကျင်တဲ့ပညာရှင်တွေ၊ အတွေ့အကြုံ ရှိတဲ့ ပုဂ္ဂိုလ်များနဲ့ ဘုတ်အဖွဲ့ဒါမှမဟု တ် ကော်မတီအဖွဲ့ တစ်ဖွဲ့ကို ဖွဲ့စည်းပြီးတော့ ပြန်လည်သုံးသပ် အဖြေရှာသင့်ပါကြောင်း တင်ပြရင်း အဆိုကို နိဂုံးချုပ်အပ်ပါတယ် ခင်ဗျား။</speech>
</motion>
<motion>
<title>ဦးပေါ်လျှံလွင် ၊ ချင်းပြည်နယ် မဲဆန္ဒနယ် အမှတ်၉)၏ ချင်းပြည်နယ်၏ ပြည်နယ်မြို့တော် ဖြစ်သော ဟားခါးမြို့ တွင် ကောလိပ်ကျောင်း ဖွင့်လှစ်ပေးနိုင်ပါရန် အဆိုကိုလွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အဆိုနဲ့ပတ်သက်ပြီး ဆွေးနွေးတဲ့ လွှတ်တော်ကိုယ်စားလှယ်များ သတိပြုဖို့က မိမိက ထောက်ခံပြီး ဆွေးနွေးမှာလား၊ ကန့်ကွက်ပြီး ဆွေးနွေးမှာလားဆိုတာ ပထမဦးဆုံး ပြောကြားဖို့ လိုတယ်။ အဆိုရှတင်သွင်းတဲ့ ဒီအဆိုကို ကျွန်တော်ထောက်ခံပါတယ်။ ဘာကြောင့် ထောက်ခံပါတယ်။ ကျွန်တော် ကန့်ကွက်ပါတယ်။ ဘာကြောင့် ကန့်ကွက်ပါတယ်။ ဒီလိုပြောဖို့ ဖြစ်ပါတယ်။ အခု ဆက်လက်ပြီးတော့ ချင်းပြည်နယ် မဲဆန္ဒနယ်အမှတ် (၉) မှ ဦးပေါ်လျှံလွင် တင်သွင်ထားတဲ့ ချင်းပြည်နယ်၏ ပြည်နယ်မြို့တော်ဖြစ်သော ဟားခါးမြို့တွင် ကောလိပ်ကျောင်း ဖွင့်လှစ်ပေးပါရန် အဆိုကို ဆွေးနွေးဖို့ လွှတ်တော်ကိုယ်စားလှယ်တစ်ဦး အမည်စာရင်း တင်သွင်း ထားပါတယ်။ ယခု ချင်းပြည်နယ်မဲဆန္ဒနယ်အမှတ်(၂)မှ ဦးဇုန်လှယ်ထန်းဆွေးနွေးနိုင်ပါပြီ</speech>
<speech><mp id="38">ဦးဇုန်လှယ်ထန်း ချင်းပြည်နယ် မဲဆန္ဒနယ်အမှတ်(၂)</mp>လေးစားအပ်ပါ သော ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါလို့ ဦးစွာ နှုတ်ခွန်းဆက်သပါတယ်။ ကျွန်တော်ဟာ ချင်းပြည်နယ် မဲဆန္ဒနယ် အမှတ်(၂)မှ ကိုယ်စားလှယ် ဦးဇုန်လှယ်ထန်း ဖြစ်ပါတယ်။ ကိုယ်စားလှယ်တော် ဦးပေါ်လျှံလွင်၏ ချင်းပြည်နယ်မြို့တော်ဖြစ်တဲ့ဟားခါးမြို့မှာ ကောလိပ်ကျောင်း ဖွင့်လှစ်ပေးနိုင်ပါရန် အဆိုနှင့် စပ်လျဉ်းပြီး ဆွေးနွေးလိုပါတယ်။ ဥက္ကဋ္ဌကြီးခင်ဗျား။ ကျွန်တော်ကတော့ ချင်းပြည်နယ်မှာ ကျောင်းထားပေးဖို့တော့ ထောက်ခံပြီး ၊ (Locction) နေရာကိုတော့ ကန့်ကွက်မှာ ဖြစ်ပါတယ်ချင်းပြည်နယ်တွင် ကောလိပ်ထားနိုင်မယ် ဆိုရင် ဟားခါးမြို့သည် လက်ရှိတွင် ချင်းပြည်နယ်၏ မြို့တော် ဖြစ်သော်ငြားလည်း ချင်းပြည်နယ်၏ ပထဝီအနေအထား၊ လမ်းပန်းဆက်သွယ်ရေး၊ အခြားသော အခြေအနေ အရပ်ရပ်အရ ချင်းပြည်နယ်မြောက်ပိုင်းအတွက် ဖလမ်းမြို့နဲ့ ချင်းပြည်နယ်တောင်ပိုင်း သင့်တော်တဲ့နေရာတွေ ကောလိပ်နှစ်ခု ထားပေးနိုင်ရင် ပိုမိုသင့်တော်ပါကြောင်း ဆွေးနွေးလိုပါတယ်။ ချင်းပြည်နယ် တောင်ပိုင်း မှ မြောက်ပိုင်းသို့ ဆက်သွယ်ရန်လမ်းလည်း အဆင်သင့်သွားလာရန်အဆင်မပြေသေးပါ။ ဖလမ်းမြို့ဟာ ချင်းပြည်နယ်မြောက်ပိုင်းရဲ့ အလယ်ဗဟိုမှာ ရှိပါတယ်။ တောင်ဘက်မှာ ဟားခါးမြို့နဲ့န်တလန်မြို့ ၊ အနောက်ဘက်မှာ ရိဒ်ခေါဒါရ်မြို့ ၊ မြောက်ဘက်မှာ တီးတိန်မြို့၊ တွန်းဇံမြို့နှင့် ကျီခါးမြို့ အစရှိတဲ့ မြို့တွေက ဝန်းရံထားရှိပြီး၊ ချင်းပြည်နယ်မြောက်ပိုင်းရဲ့ ခန်မြို့လည်း ဖြစ်ပါတယ်။(၁၉၆၈)ခုနှစ်ခန့် အထိ ချင်းတို့မြို့တော်ဖြစ်ခဲ့ပါတယ်။ ရှေးဟောင်းမြို့eritage လည်းဖြစ်တယ်။(၁၉၀၆ခုနှစ်လောက် ကတည်းက ချင်းဒေသတွင် ပထမဆုံးကျောင်းရှိတဲ့ နေရာဖြစ်ပြီး၊ ချင်းပြည်နယ် တစ်ဝှမ်းရှိ ရှေ့ပြေး ပညာတတ်များဟာ ဖလမ်းအထက်တန်းကျောင်းမှ မွေးထုတ်ထားသူများ ဖြစ်ကြပါတယ်။ ခေတ်အဆက်ဆက် ချင်းလူမျိုးများရဲ့ ပညာရည်နို့စို့တဲ့ နေရာဖြစ်ပြီး၊ ချင်းလူမျိုးအားပညာပေးခဲ့တဲ့ ကျေးဇူးရှင်အဖြစ် အသိအမှတ်ပြုထားတဲ့မြို့ဖြစ်ပါတယ်။ မြန်မာ့ဆိုရှယ်လစ်လမ်းစဉ်ပါတီခေတ်တွင် ပြည်နယ်များ၌ ဒေသကောလိပ်ဖွင့်ရန် စီမံချက်ရှိခဲ့ပြီး၊ ချင်းပြည်နယ်အတွက် ဖလမ်းမြို့ ကိုရွေးချယ်ခဲ့ကြပါသော်လည်း၊ အကြောင်းအမျိုးမျိုးကြောင့်အကောင်အထည် မဖေါ် နိုင်ခဲ့ပါ။ ဖလမ်းမြို့ဟာ အပူ၊ အအေး ရာသီဥတုမျှတတဲ့ မြို့ဖြစ်ပါတယ်။ ရွာကြီး၊ ရွာငယ် (၁၂) ရွာက ဝိုင်းရံထားသဖြင့် သားငါးမှအစ ဟင်းသီးဟင်း ရွက်များ အလျှံအပယ် ထွက်ရှိတဲ့ နေရာဖြစ်ပါတယ်။ ပိုလျှံတဲ့ ဟင်းသီးဟင်းရွက်များကို ကလေးမြို့နဲ့ ဟားခါးမြို့တို့အောင်ပို့ ရောင်းချသည်အထိ ထွက်ရှိပါတယ်။ ဖလမ်းမြို့မှ အိန္ဒိယနယ်စပ် ရိဒ်ခေါဒါ ရ် မြို့ သို့သွားတဲ့ နယ်စပ်ကုန်သွယ်ရေး ကားလမ်းဟာ ဆယ်နှစ်ရာသွားကားလမ်းအဖြစ် ဖောက်လုပ်ပြီးစီးပါက ဖလမ်းမြို့ သည် စီးပွားရေးအချက်အချာ ကျတဲ့မြို့ဖြစ်လာမှာဖြစ်ပါတယ်။ ဖလမ်းမြို့မှ၅)မိုင်အကွာမှာရှိတဲ့ လုံပီးဒေသတွင် ထုံးကျောက်တောင် ကြီးလည်း ရှိပါတယ်။ ထိုဒေသတွင် ဘိလပ်မြေစက်ရုံ တည်ဆောက်ပါက ဖလမ်းမြို့ဟာ ပိုမို အချက်အချာကျတဲ့မြို့စ်လာမှာ ဖြစ်ပါတယ်။ ဖလမ်းမြို့ ၆)မိုင်အကွာတွင် ရှိတဲ့ ဆူပွန်၊ ခင်တန်းမှာ ရှေးအင်္ဂလိပ်တို့က လေဆိပ်ဆောက်ရန် လျာထားခဲ့ပါတယ်။ ၄င်းဒေသကို သိပ္ပံနည်းကျ တိုင်းတာမှု လည်း ပြုလုပ်ပြီး Best Air Ground Resut အကောင်းဆုံးလေဆိပ်အစ် လျာထားသတ်မှတ်ကြောင်း သိရှိရပါတယ်။</speech>
<speech type="speaker">အကြောင်အရာတွေနဲ့ ကောလိပ်ကိစ္စတွေပဲ ဆွေးနွေးပါ။ လေဆိပ်ကိစ္စတွေ မပါပါဘူး</speech>
<speech><mp id="38">ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၂)</mp>ဖလမ်းမြို့ဟာ မွမ်းမံ ပေးမယ်ဆိုရင် တောတောင်ရေမြေ သဘာ ဝအရင်းအမြစ်ကောင်းတဲ့ နေရာဖြစ် တဲ့အလျောက် ဖလမ်းမြို့ဟာ ကောလိပ်ကျောင်းထားရာ အသင့်တော်ဆုံး နေရာဖြစ်ကြောင်း တင်ပြလိုပါတယ်။ မေးခွန်းအနေနဲ့ ဥက္ကဋ္ဌကြီးခင်ဗျား။ ချင်းလူမျိုးများဟာ ကိုယ့်ပြည်နယ်အတွင်းမှာ စီးပွားရေးအခွင့် အလမ်း နည်းပါးပါသဖြင့် လူ့စွမ်းအားအရင်းအမြစ်ကိုအားကိုးပြီး အခြားဒေသများတွင် စီးပွားရှာ အလုပ်အကိုင် အခွင့်အလမ်းရှာပြီး မိသားစုများသာ ဌာကို ငွေပို့တဲ့လူမျိုးဖြစ်ပါတယ်။ တစ်နည်း အားဖြင့် ကျွန်တော်တို့ရဲ့ အရင်းအမြစ်ဟာ လူ့စွမ်းအားပဲ ဖြစ်ပါတယ်။ သို့ သော် ဒီလူ့စွမ်းအား အရင်းအမြစ်ဖွံ့ဖြိုးတိုးတက်အောင် လုပ်ဆောင်ပေးမယ့် Center ဖြစ်တဲ့ တက္ကသိုလ်၊ ကောလိပ် ကိုယ့်ပြည်နယ်အတွင်းမှာ တစ်ခုမှ မရှိပါ ။ ဒါကြောင့် ချင်းပြည်နယ် မြောက်ပိုင်း ဖလမ်းမြို့နဲ့ သင့်တော်တဲ့နေရာ တောင်ပိုင်းမှာ ကောလိပ်နှစ်ခု ထားပေးဖို့ စဉ်းစားပေးရန် အနူးအညွှတ် တင်ပြလိုပါတယ်။ ကောလိပ်ထားရန် လုံးဝ အဆင်မပြေဘူးဆိုရင် ပညာရေးတက္ကသိုလ် ထားပေးဖို့တင်ပြလိုပါတယ်။ မြန်မာပြည်တစ်ပြည်လုံး ထိုးနှင့်ပြည်နယ်အားလုံး ကြည့်မယ်ဆိုရင် ချင်းပြည်နယ် တစ်ခုတည်းမှာသာလျှင် ကောလိပ်ကျောင်း မရှိသေးတာ တွေ့ရှိရပါတယ်။ ကျောင်းသားနည်းတာ ကိုလည်းအကြောင်းပြချက် မထားရန် တိုက်တွန်းလိုပါတယ်။(၁၉၀၆)ခုနှစ်တွင် ကျောင်းသား မရှိဘဲ ဖလမ်းမြို့မှာ ကျောင်းစတင် ထားပေးတာ ကိုလည်း တွေ့ရပါတယ်။ ကျောင်းတက်မယ့် ကျောင်းသားမရှိလို့ သူကြီးသားတွေကို အတင်းတောင်တက်ခိုင်းတာကိုလည်း တွေ့ရပါတယ်။ ချင်းပြည်နယ်ကို ပြည်နယ်တစ်ခုရဲ့ အင်္ဂါရပ်နှင့်အညီ ထားပေးနိုင်မယ်ဆိုရင် ချင်းပြည်နယ်လည်း နေချင်စရာကောင်းတဲ့နေရာ ဖြစ်လာမှာဖြစ်ပါတယ်။ ကျေးဇူးတင်ပါတယ်။</speech>
<speech type="speaker">ဆွေးနွေးတဲ့ကိုယ်စားလှယ်များက အဆိုတစ်ခုကို ထောက်ခံခြင်း (သို့မဟုတ်) ကန့်ကွက်ခြင်းဆွေးနွေးတဲ့အခါမှာ အဲဒီအဆိုရဲ့ ခေါင်းစဉ်အောက်ကပဲ ဆွေးနွေးဖို့ ဖြစ်ပါတယ် အဆိုရဲ့ ခေါင်စဉ်မှာမပါဘဲ ချော်သွားရင်ကျန်တဲ့ကိုယ်စားလှယ်တွေက ကန့်ကွက်လို့ ရပါတယ်။ ဒီနေရာမှာချင်းပြည်နယ် တက္ကသိုလ်ကောလိပ်တောင်းတဲ့ ကိစ္စကို ထောက်ခံဆွေးနွေးရင်း နဲ့ မိမိက ချင်းပြည်နယ်မြို့လို့ ပူတာအိုမှာလည်း ဒီလိုပဲပေးပါဆိုပြီး စွဲပြီးတော့ ဆွေးနွေးလို့လည်း မရပါဘူး။ ချင်းပြည်နယ်မှာ ကောလိပ်တောင်းတဲ့ ကိစ္စကို ထောက်ခံမယ်ဆိုရင် ချင်းပြည်နယ်မှာ ကောလိပ်ပေးဖို့ ကိစ္စထောက်ခံဖို့ပါပဲ။ ဟားခါးမှာ ကောလိပ်ပေးဖို့ ကိစ္စကို ထောက်ခံမယ်ဆိုရင် လည်း ဟားခါးမှာ ကောလိပ်ပေးဖို့ ကိစ္စထောက်ခံဖို့ပါပဲ။ တကယ်လို့ ဖလမ်းမှာ ပေးသင့်ရင် ဟားခါးမှာ ပေးတဲ့ကိကို ကန့်ကွက်ပြီးတော့မှ အဆိုသစ်အနေနဲ့ ဟားခါးမှာပေစ္စာကို သီးခြား ထပ်ပြီးတော့ ပြင်ဆင်ချက် အဆိုအနေနဲ့တင်ဖို့ ဖြစ်ပါတယ်။ ဒါအခု ကျွန်တော်တို့က လွှတ်တော်ရဲ့ အစပိုင်းမှာ ဆောင်ရွက်ကြတဲ့အတွက် ဒီလိုလွဲချော် တိမ်းစောင်းတာတွေ အားလုံးတော့ သည်းခံပါ တယ်။ သို့သော်လည်း နောင် မှာ အစဉ်အလာကောင်းတွေဖြစ်အောင် နဲနဲလေး ဂရုစိုက်ပြီးတော့ ဆောင်ရွက်ပေးကြပါ။ မသက်ဆိုင်တဲ့ စကားထောည်း ပြောဖို့ လိုပါတယ်။</speech>
</motion>
<motion>
<title>ဦးစတီဗင်သာဘိတ် ၊ ချင်းပြည်နယ်ဆန္ဒနယ် အမှတ်(၄)၏ ကျန်းမာရေးကတွင် ကျန်းမာရေးစောင့်ရှောက်မှု အားနည်းနေသဖြင့် အတွေ့အထိသာ ပညာရှင်များဖြင့် | ဘုတ်အဖွဲ့ တစ်ခုဖွဲ့စည်းပြီး အကောထိုးနည်းလမ်း ချမှတ်ပေးနိုင်ရအဆိုကိုလွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">ယခု ချင်းပြည်နယ် မဲဆန္ဒနယ် အမှတ် (၄)မှ ဦးစတီဗင်သာဘိတ် တင်သွင်းထားတဲ့ ကျန်းမာရေးကဏ္ဍတွင် ကျန်းမာရေးစောင့်ရှောက်ခြားနည်းနေသဖြင့် အတွေ့အကြုံ ရှိသော ပညာရှင်များဖြင့် ဘုတ်အဖွဲ့ တစ်ခု ဖွဲ့စည်းပြီး အကောင်းဆုံးနည်းလမ်းချမှတ် ဆောင်ရွက် ပေးနိုင်ရန်ဆိုတဲ့အဆိုဆွေးနွေးဖို့ လွှတ်တော်ကိုယ်စားလှယ်တစ်ဦးက အမည်စာရင်း တင်သွင်းထား ပါတယ်။ ကချင်ပြည်နယ်မဲဆန္ဒနယ် အမှတ် ၂)မှ ဦးဂမ်ဆိုင်း ဆွေးနွေးနိုင်ပါပြီ။</speech>
<speech><mp id="2">ဦးဂမ်ဆိုင်း ကချင်ပြည်နယ် မဲဆန္ဒနယ်အမှတ်၂)</mp>လေးစားအပ်ပါသော အမျိုးသားလွှတ်ဉ်က္ကဋ္ဌကြီးနှစာကွ အမျိုးသားလွှတ်တော်ကိုယ်စားလှယ်များခင်ဗျား ကျွန်တော် ကတော့ ကချင်ပြည်နယ် မဲဆန္ဒနယ် အမှတ်(၂)မှ အမျိုးသားလွှတ်တော်ကိုယ်စားလှယ် ဦးဂမ်ဆိုင်း ဖြစ်ပါတယ်။ ကျွန်တော့်အနေနဲ့ ချင်းပြည်နယ် မဲဆန္ဒနယ် အမှတ် (၄)မှ အမျိုးသားလွှတ်တော် ကိုယ်စားလှယ် ဦးစတီဗင်သာဘိတ်ရဲ့ ကျန်းမာရေးကဏ္ဍတွင် အကောင်းဆုံးနည်းလမ်းဖြင့် လုပ်သားပြည်သူများရဲ့ ကျန်း မာရေးစောင့်ရှောက်မှု ပြုနိုင်ရေးအဆိုကို ထောက်ခံ ဆွေးနွေး သွားလိုပါတယ်။ လေးစားအပ်ပါသော လွှတ်တော်ဥက္ကဋ္ဌကြီးခင်ဗျား၊ ချင်းပြည်နယ်မှ အမျိုးသားလွှတ်တော် ကိုယ်စားလှယ် ဦးစတီဗင်သာဘိတ် တင်ပြသွားတဲ့ အတိုင်းပဲ အလားတူ ကျွန်တော်တို့ ကချင်ပြည်နယ် ဝိုင်းမော်မြို့နယ်ရဲ့ အ နေအထားကိုလည်း ပြန်လည် ကြည့်မယ် ဆိုလို့ရှိရင် နယ်စပ်မြို့ မြို့နယ်တစ် ခု ဖြစ်သည်နှင့်အမျှ ကျန်းမာရေး ကဏ္ဍနှင့် ပတ်သက်၍ မြို့နယ်ဆေးရုံ၊ တိုက်နယ်ဆေးရုံ၊ ကျေးလက် ကျန်းမာရေးဌာနများ အတတ်နိုင်ဆုံး ဖွဲ့စည်းပုံ အပြည့် ကျန်းမာရေးစောင့်ရှောက်ပေးလျှက် ရှိတာကို တွေ့ရှိမှာ ဖြစ်ပါတယ်။ နိုင်ငံတော်ရဲ့ စေတနာကိုလည်း လေးစားအပ်ပါတယ် ခင်ဗျာ။ သို့ရာတွင် ကျွန်တော်တို့ တိုက်နယ်ဆေးရုံများ ဖြစ်သော ကန်တော်ရာ ၊ စစ်တောင်းဒေသ ၊ မန်ဒုံဒေသ အစရှိတဲ့ ကျေးရွာအုပ်စု တိုက်နယ်ဆေးရုံများတွင် အလားတူ ဆေး ဝါးမလုံလောက်မှု အခက် အခဲ၊ ဝန်ထမ်းများ မရောက်ရှိခြင်း ၊ ရောက်ရှိလာသော်လည်းပဲ ကြာရှည်မနေနိုင်ခြင်ကြောင့် ကျန်းမာရေးစောင့်ရှောက်မှု အားနည်း နေကြောင်းကို တွေ့ရှိရမှာ ဖြစ်ပါတယ်။ ကချင်ပြည်နယ်အတိုင်းအတာနဲ့ ပြန်ကြည့်မယ် ဆိုရင် ကျွန်တော်တို့ ကချင်ပြည်နယ်မှာ မြို့နယ် (၁၈)မြို့နယ်ရှိပါတယ်။ (၈)မြို့နယ်မှာဆိုလို့ရှိရင် နယ်စပ်မြို့နယ်များဖြစ်တဲ့ ပူတာအို၊ မချမ်းဘော၊ နောင်မွန် ၊ ခေါင်လန် ဖူးနဲ့ အင်ဂျန်းယ န်၊ ဆွမ်ပရာဘွမ်၊ ဆော့လော်နဲ့ ချီဖွေ များဟာ ပိုပြီးတော့မှ ခက်ခဲမှု ရှိတဲ့အကြောင်း ကြုံကြိုက်လို့ တင်ပြအပ်ပါတယ်။ မြို့ပေါ်မှာ ရှိတဲ့ လူထုလူတန်းစားဟာလည်းပဲ ကုန်ကျစရိတ်များ ကို များပြားလှတဲ့ ပြင်ပ ဆေးခန်းမှာ မိမိရောဂါများကို ပျောက်စေ လိုသောဆန္ဒဖြင့် ကုန်ကျစရိတ် များပြားနေတဲ့ ပြင်ပဆေးခန်းမှာသာ ကုသနေရသည်ကိုလည်း ကျွန်တော်တို့ သိရှိရမှာ ။ ဖြစ်ပါတယ်။ ဆင်းရဲသော တောင်သူများနဲ့ အလုပ်သ မားများတွေဟာလည်း ညဘက်များစွာပဲ ခက်ခဲရှိတာကို လေ့လာသိရှိရပါတယ်။ လေးစားအပ်ပါသော ဥက္ကဋ္ဌကြီးခင်ဗျဤအခက်အခဲများကို ပိုမိုပြီးတော့ အောင်မြအထမြောက်နိုင်အောင် အတွေ့အကြုံရှိသော ပညာရှင်များမှ အကြံဉာဏ်များ ရယူပြီးတော့ အကောင်းဆုံးသော နည်းလမ်းဖြင့် လူသားရဲ့ အရေးကြီးဆုံးနဲ့ ကျန်းမာရေးကဏ္ဍနဲ့ ပတ်သက်၍ နည်းဗျူဟာတစ်ခုချမှတ်ကာ(ဒါမှမဟုတ် ဘုတ်အဖွဲ့တစ်ခု ဖွဲ့စည်ဘာ ဆောင်ရွက်ပေး နိုင်ရေးအဆိုကိုကြိုဆိုထောက်ခံဆွေးနွေးအပ်ပါတယ်ခင်ဗျား။ကျေးဇူးတင်ပါတယ်။</speech>
</motion>
<motion>
<title>ဦးပေါ်လျှံလွင် ချင်းပြည်နယ် မဲဆန္ဒနယ်အမှက် (၉)၏ ကျောင်းဆင်ပြီးဖြစ်သော ချင်းအမျိုးသား ဆရာဝန်များအား ဆမ အမြန်ချပေးပါရန်နှင့် ချင်းပြည်နယ်တွင် ဆရာထန်များလိုသောဒေသများသို့ စေလွှတ်ပေးပါရန် အဆိုကို လွှတ်တော်ကိုယ်စားလှယ်များကဆွေးနွေးခြင်း</title>
<speech type="speaker">ယခု ချင်းပြည်နယ် မဲဆန္ဒနယ်အမှတ်၉)မှ ဦးပေါ်လျှံလွင် တင်သွင်း ထားတဲ့ ကျောင်းဆင်ပြီး ဖြစ်သော ချင်းအမျိုး သား ဆရာဝန်များအား ဆမ အမြန်ချပေးပါရန်နှင့် ချင်းပြည်နယ်တွင် ဆရာ ဝန်များလိုသော ဒေသများသို့ စေလွှတ် ပေးပါရန် အဆိုကို ဆွေးနွေးဖို့ လွှတ်တော်ကိုယ်စားလှယ်တစ်ဦးက အမည်စာရင်း တင်သွင်းထားပါတယ်။ ရန်ကုန်တိုင်းဒေသကြီး မဲဆန္ဒနယ် အမှတ်၄)မှ ဒေါက်တာမြတ်ဉာဏစိုး ဆွေးနွေးပါပြီ</speech>
<speech><mp id="136">ဒေါက်တာမြတ်ဉာဏစိုးရန်ကုန်တိုင်းဒေသကြီးမဲဆန္ဒနယ်အမှတ်(၄)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌနှင့်တကွ အမျိုးသားလွှတ်တော်ကိုယ်စားလှယ် အပေါင်း မင်္ဂလာပါလို့ ထပ်မံနှုတ်ခွန်း ဆက်သအပ်ပါတယ်။ ကျွန်တော် ဒေါက်တာမြတ်ဉာဏစိုး၊ အမျိုးသားလွှတ်တော် ကိုယ်စားလှယ် ရန်ကုန်တိုင်း ဒေသကြီး မဲဆန္ဒနယ် အမှတ် ()မှ နေပြီးတော့ ဦးပေါ်လျှံလွင် ချင်းပြည်နယ် မဲဆန္ဒနယ် အမှတ် (၉) တင်သွင်းထားတဲ့ အဆိုရဲ့ တစ်စိတ်တစ်ပိုင်း ဖြစ်တဲ့ ချင်းပြည်နယ်တွင် ဆရာ ဝန်များလိုသော ဒေသများသို့ စေလွှတ်ပေး ရေးကိစ္စကို ထောက်ခံ ဆွေးနွေးပေးသွားမှာ ဖြစ်ပါတယ်။ ကျန်တဲ့တစ်ပိုင်းဖြစ်တဲ့ ကျေင်းဆင်းပြီး ဖြစ်သော ချင်း အမျိုးသား ဆရာကန်များအား ဆမ ချထားပေးဖို့ ကိစ္စနဲ့လည်း ဒီအဆိုနဲ့ သက်ဆိုင် နေတဲ့အတွက်ကြောင့်မို့လို့ အနည်းငယ်ရှင်းလင်း ဆွေးနွေးခွင့် ပြုဖို့ ဥက္ကဋ္ဌကြီးကို မေတ္တာရပ်ခံ ပန်ကြားလိုပါတယ်။ ပထမဦးစွာ ကျောင်းဆင်းပြီးဖြစ်သော ချင်းအိုးသားဆရာန်များအား ဆမ အမြန် ချထားပေးရေးကိစ္စနဲ့ပတ်သက်လို့ အနည်းငယ် ရှင်းလင်းတင်ပြလိုပါတယ်။ ကျန်းမာရေး ဝန်ကြီး ဌာနအနေနဲ့ ဆေးပညာဘွဲ့ရဖြစ်ပြီးတဲ့ ဆေးပညာရှင်တွေကို ဆမ တွေထုတ်ပေးနေပါ တယ်။ ခုချိန်မှာ ဆမ Refresher Course သင်တန်း တစ်လ တက်ပြီးတဲ့အခါမှာ ထုတ်ပေး နေပါတယ်။ ဒါလည်း သက်ဆိုင်ရာ ပညာသင်နှစ်တွေ ပြီးဆုံးသွားတဲ့အခါမှာ အလုပ်သင် ဆရာ ဝန်အဖြစ်တာဝန်ထမ်းဆောင်ပြီးသွားတဲ့အချိန်မှာ ဆမ များကို ကျွန်တော်တို့ ဒီ သင်တန်း တစ်လတက်ပြီး ထုတ်ပေးနေတာ ဖြစ်ပါတယ်။ ဒီနေရာ မှာ ဦးပေါ်လျှံလွင် အနေနဲ့ အန ည်းငယ် နားလည်မှု ကွဲလွဲတယ်လို့ ယူဆပါတယ်။ အဲဒါကတော့ ကျွန်တော်တို့ (၁၉၉၄)ခုနှစ် ပညာသင်နှစ်မှာ အလုပ်သင် ဆရာဝန်ပြီးဆုံးခဲ့တဲ့ ဆေးပညာရှင်များကနေ စပြီးတော့ (၂၀၀၆)ခုနှစ် ပညာသင်နှစ်မှာ အလုပ်သင် ဆရာဝန်ပြီးဆုံးခဲ့တဲ့ ဆေးပညာရှင်များအထိ အနည်းဆုံး နိုင်ငံတော်ကို (၃)နှစ် ပြန်ပြီး တာဝန်ထမ်းဆောင်ရပါတယ်။ အဲဒီကာလများ တုန်းကတော့ ဒီ (၃)နှစ် တာ ဝန်မှ အနည်းဆုံး မထမ်းဆောင်ဘူးဆိုရင် ဆမ မထုတ်ပေးခဲ့ တာမျိုးရှိခဲ့ပါတယ်။ ခုအချိန်မှာတော့ ဆမ ���ထုတ်ပေး ဘူးဆိုတာမရှိတော့ပါဘူး။ အဲဒီကာလတွေတုန်းက ဆမ မရရှိခဲ့တဲ့ ဆရာဝန်တွေ ဆိုလိုတဲ့သဘော ကတော့ နိုင်ငံတော်တာဝန်ကို ဝင်ရောက် မထမ်းဆောင်ခဲ့ဘူး။ ဒီလူတွေကို လည်း အခုအချိန်မှာ ပြန်လည်ပြီးတော့ သက်ညှာစဉ်းစားပေးပြီး တစ်လသင်တန်း တက်ပြီးရင် ဆမ ထုတ်နေပါတယ်။ ဒီအတွက်ကြောင့်မို့လို့ ချင်းပြည်နယ်ဒေသကနေ ဆေးပညာဘွဲ့ရရှိထားတဲ့ ဆေးပညာရှင်တွေဟာ သူတို့ရဲ့ သက်ဆိုင်ရာ အလုပ်သင်ဆရာ ဝန် ကာလ ပြီးဆုံးတဲ့အချိန်မှာ ဒီ ဆမ သင်တန်းကို တက်ရောက်ပြီးရင် ဆမ ရရှိမှာ ဖြစ်ပါတယ်။ ဒါကတော့ ကျွန်တော် ဦးပေါ်လျှံလွင်ကို ရှင်းလင်း လိုတာ ဖြစ်ပါတယ်။ နောက်တစ်���ျက်ကတော့ ကျွန်တော် ထောက်ခံ ဆွေးနွေးလိုတဲ့ အချက်ကတော့ ချင်းပြည်နယ်တွင် ဆရာ ဝန်များလိုသော ဒေသများသို့ စေလွှတ်ပေးပါရန်၊ ဒီ ကိစ္စမှာ လည်း ချင်းပြည်နယ်ကိုဘဲ ကျွန်တော် အဓိကထားပြီးတော့ တင်ပြသွားပါမယ်။ သို့သော်လည်း ချင်းပြည်နယ်နဲ့ အလားတူ ဖြစ်နေတဲ့ နယ်စပ်ဒေသ၊ ကျေးလက်ဒေသတွေမှာ ဆရာ ဝန်တွေ ရှားပါးနေတဲ့ ပြဿနာနဲ့လည်ဒီကိစ္စ နှီးနွယ်နေပါတယ်။ အဓိကအားဖြင့် ကျန်းမာရေးစောင့်ရှောက်မှု ပေးတဲ့အပိုင်းမှာ ကဏ္ဍ၂)ခု ရှိပါတယ်။ တစ်ကတော့ နိုင်ငံတော်ရဲ့ အခန်းကဏ္ဍ Public Sector ၊ နောက်တစ်ခုကတော့ ပုဂ္ဂလိကရဲ့ အခန်း ကဏ္ဍ Privdte Sector ပါ။ ဒါကိုလည်း ကျွန်တော်တို့ က သုံးသပ်စဉ်းစားဖို့ လိုမယ် ထင်ပါတယ်။ ရန်ကုန်တိုင်းဒေသကြီး၊ ရန်ကုန်မြို့၊ မန္တလေးတိုင်း ဒေသကြီး မန္တလေးမြို့ ၊ ဒီလို မြို့ကြီး ပြကြီးတွေ၊ နောက်တစ်ခါ စီးပွားရေး ရေခံ၊ မြေခံကောင်းတဲ့ ကချင်ပြည်နယ် ဖားကန့်လို ဒေသမျိုးမှာ ပုဂ္ဂလိကကျန်းမာရေး စောင့် ရှောက်မှု လုပ်ငန်းတွေ အများ ကြီးကို တွင်ကျယ် ထွန်းကားနေ ပါတယ်။ ပုဂ္ဂလိက ဆေးခန်းတွေအများကြီး ရှိတယ်လို့ ဆိုလိုတာပါ။ အဲဒီတော့ ချင်းပြည်နယ်ကို ဆရာ ဝန်တွေ စေလွှတ်ပေး ဖို့ဆိုရင် ချင်းပြည်နယ်ရဲ့ ရေခံမြေခံ ၊ ချင်းပြည်နယ်ရဲ့ ဖွံ့ဖြိုးတိုးတက်မှုကို မြှင့် တင်ပေးဖို့ကနေ စပြီးတော့မှ သုံးသပ်ဖို့ လိုအပ်ပါ လိမ့်မယ်။ အခု ဖြစ်နေတဲ့ အခက်အခဲကလည်း ကျန်းမာရေးဝန်ကြီးဌာနကနေပြီးတော့ တာဝန်ယူပြီးတော့ မဆောင်ရွက် ပေးတာမျိုးမဟုတ်ပါဘူး။ ချင်းပြည်နယ်မှာ ပြီးခဲ့တဲ့မနေ့က ဦးပေါ်လျှံလွင် တင်ပြသွားသလိုပါပဲ Vacancy ဆရာဝန်ရှိရမဲ့နေရာမှာ လစ်လပ်နေတဲ့ နေရာတွေ ရှိပါတယ်။ ကျန်းမာရေး ဝန်ကြီးဌာနကလည်း ခန့်ထားပေးနေတယ်ဆိုတာကို ကျွန်တော် သိရှိနားလည် ထားပါတယ်။ သို့သော် လည်း မိမိတာ ဝန်ကျရာ ဒေသတွေကို သွားရောက်ပြီးတော့ မထမ်းဆောင် တဲ့ အနေအထား မျိုးတွေ ကြုံတွေ့နေရခြင်း ဖြစ်ပါတယ်။ ဆိုလိုတဲ့သဘောကတော့ ချင်းပြည်နယ်မှာ တာ ဝန်ထမ်းဆောင်လိုတဲ့ ဆရာ ဝန် ရှားပါးနေတာ ဖြစ်ပါတယ်။ ဒီအတွက် ကြောင့်မို့လို့ ဒီအရေးကို ဘယ်လိုဖြေရှင်း မလဲဆိုတဲ့ ကိစ္စက ပိုပြီးတော့အရေးပါပါလိမ့်မယ်။ အဲဒီအချိန်မှာ ဖြစ်နိုင် ခြေရှိတဲ့ အချက်ကလေးတွေကို တင်ပြ လိုပါတယ်။ အဲဒီမှာလည်း နှစ်ပိုင်း ပါပါတယ်။ တစ်ပိုင်းကတော့ ဆရာန်များရဲ့ ကျင့်ဝတ်ပိုင်းပါ။ ဆေးပညာရှင် ဆရာဝန် တကယ် ဖြစ်ချင်လာတဲ့သူတွေ ဆေးပညာရှင် ဆရာ ဝန်အဖြစ်ကို ရောက်ရှိလာပါတယ်။ ဒါ ရှေး က ပညာရေးစနစ်မှာလည်း သုံးသပ်ပြသွား ပြီးပါပြီ။ တစ်ချို့ ဆေးပညာဘွဲ့ရများ၊ ဆေးပညာရှင် အဖြစ် တာ ဝန်မထမ်းဆောင်တာ ဒီလုပ်ငန်းကို ကျွန်တော် ခုနတင်ပြသွားသလိုဘဲ Publice Sector suposo) Private Sector şconeg 2008:6207ssoo v Lescozwops: ရှိနေပါတယ်။ ဒါဟာဆိုရင် နိုင်ငံတော် ကနေပြီးတော့ ပညာရှင်တွေ မွေးထုတ်ပြီးတော့မှ ဆုံးရှုံးနေရတဲ့ အပိုင်းမျိုး ဖြစ်ပါတယ်။ အဲဒီတော့ ဆရာကန်များရဲ့ ကျဝတ်၊ ကျေးလက်ဒေသတွေမှာ တာဝန်ထမ်းဆက်မယ်ဆိုတဲ့ စိတ်ဓါတ်တွေ မြှင့်တင်ဖို့၊ နောက်တစ်ခါ ပရဟိတ စိတ်ရှိဖို့၊ ဆရာဝန်ဆိုတဲ့ ဆေးပညာရှင်ဆိုတဲ့ ပုဂ္ဂိုလ်တွေဟာ ဒါတွေဟာလည်း နိုင်ငံတော်ကနေပြီးတော့ တာဝန်ယူ ဆောင်ရွက်ရမဲ့အပိုင်းထက် Service Duty လို့ခေါ်တဲ့ နိုင်ငံသားတိုင်းရဲ့ အခွင့်အရေး ဖြစ်ပါတယ်။ ကျွန်တော်တို့ နိုင်ငံကြီးဟာ ခေတ်မီ နိုင်ငံတော်အဖြစ်ကို ပြောင်းလဲလာပါပြီ။ ပါတီစုံ ဒီမိုကရေစီ စနစ်ကို ကျင့်သုံးပြီးတော့ ခက်မာ)ဖြာ သော အုပ်ချုပ်ရေးတွေ ပေါ်ထွန်းပြီးတော့ ဒီလို ခေတ်မီလာတဲ့ နိုင်ငံတော်မှာ နိုင်ငံသူ၊ နိုင်ငံသားတွေဟာလည်း ခေတ်မီမီ ၊ အဆင့်မီမီ၊ အတွေးအခေါ်တွေရှိဖို့ လိုပါတယ်။ ဒီလို ဆေးပညာရှင် ဆရာဝန်တွေ ပေါ်ထွန်းလာရေးဟာ မိဘ၊ ဆရာ၊ ကျောင်းသားအားလုံး ဝိုင်း ဝန်းပြီးတော့ နိုင်ငံသားများရဲ့ တာ ဝန်အဖြစ် ဆောင်ရွက်ရမှာ ဖြစ်ပါတယ်။ ဒါကတော့ ဆရာ ဝန်များရဲ့ ကျင့်ဝတ် သိက္ခာကို ဆရာဝန်များကိုယ်တိုင် ထိန်းသိမ်း ပြီးတော့ ပရဟိတ စိတ်မျိုးမွေးဖို့၊ စေလွှတ်တဲ့ နေရာမှာ တာဝန် ထမ်းဆောင်ဖို့ ဆိုတဲ့ အပိုင်းကို တင်ပြခြင်းဖြစ်ပါတယ်။ နောက် တကယ့်လက်တွေ့ လုပ်ဆောင်နိုင်တဲ့ အပိုင်းလေးကို တင်ပြပါဦးမယ်။ ဥက္ကဋ္ဌကြီးခင်ဗျား။ ကျွန်တော့်တို့ ချင်းပြည်နယ်မှာ ဆရာ ဝန်တွေ တာ ဝန်ထမ်းဆောင်ဖို့ဆိုရင် Incentive လို့ ခေါ်တဲ့ မက်လုံးပေးဖို့ လိုပါတယ်။ ချင်းပြည်နယ်ဟာ ဖွံ့ဖြိုးဖို့ အရှိန်ယူနေတဲ့ ဒေသဖြစ်တယ်ဆိုရင် အခု ချင်းပြည်နယ်မှာ ချင်းပြည်နယ်အစိုးရ သီးသန့် ပေါ်ပေါက်လာပြီ ဖြစ်ပါတယ်။ အဲဒီတော့ ပြည်နယ် ဝန်ကြီးချုပ်ဦးဆောင်တဲ့ ချင်းပြည်နယ် အစိုးရကနေပြီးတော့ ချင်းပြည်နယ်ရဲ့ အရေးကို ပိုပြီးတော့ ကိုင်တွယ်ဖြေရှင်းတာဟာ ချင်းပြည်နယ်ရဲ့ ကျန်းမာရေး ဌာနကနေပြီးတော့ ဖြေရှင်းတာဟာ ပြည်ထောင်စုအဆင့် ကျန်းမာရေးဝန်ကြီးဌာနက ဖြေရှင်းတာထက်ပိုပြီးတော့ ထိရောက်မှုရှိမယ်လို့ ထင်ပါတယ်။ပြည်နယ်အစိုးရက ဘယ်လိုအစိတ်အပိုင်း တွေမှာ တာ ဝန်ယူသင့်လဲဆိုတော့ ကျွန်တော်တို့ ပါလီမန်ဒီမိုကရေစီ ခေတ်တုန်းက ရှိခဲ့တဲ့ ရှမ်းပြည်နယ်မှာ ရှိခဲ့တဲ့ (State Scholar System) မျိုးကို ပြန်ပြီးတော့ အသက်သွင်းပေး ဖို့ ဖြစ်ပါတယ်။ ပြည်နယ်အစိုးရကနေပြီးတော့ ချင်းပြည်နယ်က ထူးချွန်ထက်မြက်တဲ့ကျောင်းသား ဆေးတက္ကသိုလ် မှာ တက်ရောက်သင်ကြားခွင့် ရပြီဆိုရင် ကျောင်းသားရဲ့ စရိတ်စက များကို တာဝန်ယူပြီးတော့ ထောက်ပံ့ကြေးငွေများ ပေးပြီးတော့ ပြန်ပြီးရင်လည်း ချင်းပြည်နယ်ဒေသမှာ ပြန်လည် ထမ်းဆောင်ဖို့ အစီအစဉ် တစ်ရပ် စီမံဆောင်ရွက်ပေးဖို့ လိုပါလိမ့်မယ်။ အဲဒီအခါ မှာလည်း တက်ရောက်တဲ့ ကျောင်းသား ကိုယ်တိုင်က တာ ဝန်ခံဖို့တော့ လိုပါလိမ့်မယ်။ ချင်းပြည်နယ်က ဒေသခံ ချင်းအမျိုးသား ဆေးပညာရှင်ဟာ ပြီးတော့မှ သူ့ချင်းဒေသမှာ ပြန်ပြီးတော့ တာ ဝန်မထမ်းဆောင်လိုဘူးဆိုတဲ့ အဖြစ်မျိုးတွေလည်း ကျွန်တော်တို့ ကြုံတွေ့ကြားသိ နေရတာ ရှိပါ တယ်။ ဒါမျိုးတွေ မဖြစ်အောင် လို့ စာချုပ်စာတမ်းနဲ့ အခိုင်အမာ Bond နဲ့ ပြည်နယ် ထောက်ပံ့ကြေး အစီအစဉ်တစ်ခု ဆောင်ရွက်သင့်ကြောင်း တင်ပြလိုပါတယ်။ နောက်တစ်ချက်ကတော့ ဒီအစီအစဉ် ဆောင်ရွက်တာဟာ အစီအမံတိုင်းအတာ ကာလတစ်ခု ကြာမြင့်ဦးမှာ ဖြစ်ပါတယ်။ အခုချက်ချင်း ချင်းပြည်နယ်က ထောက်ပံ့ထားတဲ့ ထောက်ပံ့ငွေနဲ့ ပညာဆည်းပူးခဲ့တဲ့ ဆ ရာဝန်တွေ ချက်ချင်းထွက်လာမှာ မဟုတ်သေး ပါဘူး။ အဲဒီအခါကျတော့ ကျန်လက်ရှိ ဆေးပညာဘွဲ့ရပြီးသာဆရာဝန်တွေ ချင်းပြည်နယ်မှာ တာဝန်ထမ်းဆောင်ချင်လာအောင်လည်း ပြည်နယ်အစိုးရအနေနဲ့ တာ ဝန်ယူပေးဖို့ လိုပါလိမ့်မယ်။ ဒီနေရာမှာ နိုင်ငံတော်က ကျန်းမာရေး ဝန်ထမ်း တစ်ယောက်ကို သတ်မှတ်ပေးထားတဲ့ လစာ၊ အခွင့်အရေး များအပြင်၊ ပြည်နယ်အစိုး ရက မည်သို့မည်ပုံ ပံ့ပိုးပေးမလဲ ဆိုတဲ့ အပိုင်းလေးလည်း လိုပါ လိမ့်မယ်။ဒါဆိုရင်တော့ ချင်းပြည်နယ်မှာ တာဝန်ထမ်းဆောင်ချင်တဲ့ ဆရာဝန်တွေ များလာမှာပါ။ ခုန ဦးဇုန်လှယ်ထန်း ပြောသွားသလို ချင်းပြည်နယ်ဟာ တကယ့်တကယ်တော့ အင် မတန် နေချင့်စဖွယ်ကောင်းတဲ့ ပြည်နယ် ဖြစ်ပါတယ်။ မှန်ပါတယ်။ ပြည်နယ်အစိုးရကလည်း ဒီဟာတွေကို လစာစရိတ်၊ ရိက္ခာ၊ နေမှုထိုင်မှု၊ ဒါတွေကို တာဝန်ယူပြီးတော့ ဆောင်ရွက် ပေးမယ်ဆိုရင် တစ်ခြားဒေသက ဆရဝန်တွေ အလုအယက်တောင်မှ သွားပြီးတော့ ချင်းပြည်နဟ် တာဝန်ထမ်းဆောင်မှာ ဖြစ်ပါတယ်။ နောက်တစ်ချက်ကတော့ ဒေသခံတွေက လျှောက်ထားတဲ့ အခါမှာ ဒေသခံတွေကို ဦးစားပေးပြီးတော့ စဉ်းစားဖို့ ဖြစ်ပါတယ်။ ဆိုလိုတဲ့သဘောကတော့ချင်းအမျိုးသား ဆရာ ဝန်တွေကိုပဲ ဦးစားပေးပြီးတော့ ချင်းပြည်နယ်မှာ ခန့်ထားဖို့ ဒါကတော့ အထူးပြောစရာ လိုမယ်မထင်ပါဘူး။ ဒီမက်လုံး ပေးတဲ့အချိန်မှာ နောက်ဆုံးတစ်ချက် တင်ပြချင် တာကတော့ အချိန်ကာလသတ်မှတ်ချက် တစ်ခုလည်းထားပေးဖို့ လိုပါလိမ့်မယ်။ ချင်းအမျိုးသား ဆရာဝန်တွေ ချင်းပြည်နယ်မှာ ပြန်လည် တာ ဝန်ထမ်းဆောင်ရမယ်။ ရာသက်ပန် မဟုတ်ပါဘူး။ အချိန်ကာလ ငါး နှစ်ဖြစ်ဖြစ်၊ ဆယ်နှစ်ဖစ်ဖြစ်၊ ဒီလိုပြန်သတ်မှတ်ပြီး တော့ ထမ်းဆောင်ဖို့၊ ဒါကတော့ ပြည်နယ်အစိုးရ ထောက်ပံ့ကြေး အစီအစဉ်နဲ့ပါ။ ကျန်တဲ့ တိုင်းဒေသကြီးတွေက ဘွဲ့ရ ဆရာဝန်တွေ ဆိုရင်တော့ (၂) နှစ် ဖြစ်ဖြစ် ချင်းပြည်နယ်မှာ တာ ဝန် ထမ်းဆောင်ပေးပါ။ ပြည်နယ်အစိုးရနဲ့ ပြည်ထောင်အဆင့်အစိုးရ ကျန်းမာရေးဝန်ကြီးဌာနတွေအကြားချိတ်ဆက်ညှိနှိုင်း ပြီးတော့ ဆောင်ရွက်နိုင် ပါတယ်။ (၂)နှစ်တာဝန်ထမ်းဆောင်ပြီးရင် ပြည်မက၊ သူ့နေထိုင်ရာ ဇာတိမြို့ဖြစ်ချင် ဖြစ်ပါမယ်။ မြို့ကြီးပြကြီး ဖြစ်ပါမယ် ။ အဲဒီနေရာကို ပြောင်းရွှေ့ တာ ဝန် ထမ်းဆောင်ခွင့်ပေးဖို့တော့ လိုပါလိမ့်မယ်။ ဒီလိုပေးတဲ့ နေရာမှာလည်း (၂)နှစ်ဆိုရင် (၂)နှစ်ကို အချိန်တိတိကျကျထားဖို့ လိုပါလိမ့်မယ်။ (၂)နှစ်ဆိုပြီး တာ ဝန်ပေးပြီးတော့မှ (၃)နှစ်ကျော်ကြာ သွားပြီ၊ နောက် ကလဲဖို့ ဆရာ ဝန် မရှိသေးတဲ့ အတွက်ကြောင့်မို့လို့ ပြန်ပြီးတော့ မိမိဒေသမှာ ပြန်တာဝန် မထမ်းဆောင်ဘူးဆိုတဲ့ အဖြစ်မျိုးတွေမရောက်အောင်လည်း စောင့် ရှောက်ပေးဖို့ လိုပါလိမ့်မယ် နောက်တစ်ချက်ကတော့ ဘွဲ့လွန်သင်တန်းများပါ။ ဒီလိုနယ်စပ်ဒေသတွေ၊ ချင်းပြည်နယ်မှာ တာ ဝန်ထမ်းဆောင်ခဲ့တယ်ဆိုရင် ထမ်းဆောင်ပြီးရင် ဘွဲ့လွန်သင်တန်းများ တက်ရောက်ရေးကို လွယ်လင့်တကူရှိအောင် စီစဉ်ပေး မယ်။ ဘွဲ့လွန်သင်တန်း ဝင်ခွင့် စာမေးပွဲမှာ ဒီဟာကို အမှတ်တစ်ခုအနေနဲ့ စဉ်းစားပြီးတော့ ဆောင်ရွက်ပေး မယ်ဆိုရင် ဒီလို နည်းတွေနဲ့ ဖြေရှင်းခြင်းအားဖြင့်သာ ချင်း ပြည်နယ်မှာ ဆရာ ဝန်များခန့်ထားရေးကိစ္စ ပြေလည် မှာ ဖြစ်ပါတယ်။ အနှစ်ချုပ် တင်ပြရမယ်ဆိုရင်တော့ ချင်းပြည်နယ် အစိုးရရဲ့ ထောက်ပံ့ငွေနဲ့ ဆေးပညာရှများ ပေါ်ထွန်းလာရေး တစ်ချက်ပါ။ နောက်တစ်ချက်ကတော့ ချင်းပြည်နယ်တွင် တာဝန်ထမ်းဆောင်တဲ့ အခြားဒေသမှ ဆရာ ဝန်တွေကို ပြည်နယ်အစိုးရကနေပြီးတော့ တာဝန်ယူပြီးတော့ ဖြည့်ဆည်း ဆောင်ရွက်ပေးဖို့ပါ။ နံပါတ်(၃)အချက်ကတော့ ချင်းပြည်နယ်မှာ သွားရောက် တာဝန်ထမ်းဆောင်ခဲ့တဲ့ ဆရာ ဝန်တွေအတွက်ကို ပြန်လည်ပြီးတော့ ပြည်မ ဒေသတွေမှာ စဉ်းစားပေးဖို့ပါ။ အခွင့် အရေးများ ပြန်လည်စဉ်းစားပေးဖို့ ဖြစ်ပါတယ်။ ဒီဟာလေးကို သုံး သပ်ပြီးတော့ ပြည်ထောင်စုအဆင့် ကျန်းမာရေးဝန်ကြီးဌာနနဲ့ ပြည်နယ်အဆင့် ကျန်းမာရေးဝန်ကြီးဌနတို့ ချိတ်ဆက်ညှိနှိုင်း ပြီးတော့ ဆောင်ရွက်ပေးသင့်ပါကြောင်း ထောက်ခံ ဆွေးနွေးတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
</motion>
<motion>
<title>ဦးပေါ်လျှံလွင်၊ ချင်းပြည်နယ်မဲဆန္ဒနယ်အမှတ်(၉)၏ ဂန့်ဂေါမြို့နှင့်ရေဇာမြို့အကြား ကားလမ်းအား ဆယ့်နှစ်ရာသီသွားနိုင်အောင် ပြုပြင်ပေးပါရန်နှင်အရှေ့ဂန့်ဂေါနှင့် အနောက်ဂန့်ဂေါကြားရှိ ကြိုတံတားအား ကားသွားနိုင်သော တံတားအဖြစ် တည်ဆောက်ပေးပါရန် အဆိုကိုတင်သွင်းခြင်းနှင့် လက်ခံဆွေးနွေးရန် သင့်မသင့်အဆုံးအဖြတ်ရယူခြင်း</title>
<speech type="speaker">ပြီးခဲ့တဲ့နေ့က တင်ပြခဲ့တဲ့အဆိုများနဲ့ ပတ်သက်ပြီး ဆွေးနွေးတဲ့ ကဏ္ဍပြီးဆုံးပါပြီ။ မနက်ဖြန်မှာ ပြည်ထောင်စုအဆင့်ကိုယ်စားလှယ်များက ပြန်လည် ရှင်းလင်းမှာ ဖြစ်ပါတယ်။ အခု အဆိုသစ်တင်သွင်းမယ့် ကိစ္စဖြစ်ပါတယ်။ ချင်းပြည်နယ်မဲဆန္ဒနယ် အမှတ်(၉) မှ ဦးပေါ်လွင်က အရှေ့ဂန့်ဂေါနှင့် အနောက်ဂန့်ဂေါကြားရှိ ကြိုးတံ တား တည်ဆောက်ရေးနဲ့ စပ်လျဉ်းသည့် အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်။ ဦးပေါ်လျှံလွင် အဆိုတင်သွင်းပါ</speech>
<speech><mp id="45">ဦးပေါ်လျှံလွင်၊ ချင်းပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ဒေသအသီးသီးမှရွေးကောက်ခံ အမျိုးသားလွှတ်တော် ကိုယ်စားလှယ်တော်ကြီးများ ခင်ဗျား။ အားလုံးကို မင်္ဂလာပါလို့ ပြောကြားရင်း ကျွန်တော်၏ အဆိုကို တင်သွင်းမှာ ဖြစ်ပါတယ်။ ကျွန်တော်ဟာ ချင်းပြည်နယ် အမျိုးသား လွှတ်တော် ကိုယ်စားလှယ် ဖြစ်ပါတယ်။ ကျွန်တော် နာမည် ပေါ်လျှံလွင် ဖြစ်ပါတယ်။ ကျွန်တော်တင်သွင်း မယ့်အဆိုဟာ ဂန့် ဂေါမြို့ မကွေးတိုင်းမှာရှိတဲ့ မြို့နယ် ၊ ချင်းပြည်နယ်မှာရှိတဲ့ ရေဇွာမြို့ အကြားမှာရှိတဲ့ ကားလမ်းဟာ ဆယ့် နှစ်ရာသီ သွားနိုင်သောလမ်းဖြစ်အောင် ဆောင်ရွက်ပေးဖို့ အဆိုပြုခြင်း ဖြစ်ပါတယ်။ အဲဒီလမ်းဟာ လွန်ခဲ့တဲ့ (၁၉၆၀)ဝန်းကျင်မှာ ဒေသခံပြည်သူလူထုများက မိမိ ကိုယ်ထူကို ယ်ထ စနစ်ဖြင့် ဖောက်လုပ်တဲ့ လမ်းဖြစ်ပါတယ်။ အဲဒီ လမ်းဟာကောင်းစွာ အဆင်မပြေတဲ့အတွက် တပ်မတော်က (GE)တပ် ပံ့ပိုးအကူအညီပေးပြီး ဂန့်ဂေါ၊ နာပေါ၊ တုံတုံ ရွာအထိ ဖောက်လုပ်ပေးတဲ့ လမ်းဖြစ်ပါတယ်။ အဲဒါကို နိုင်ငံ တော်အစိုးရ နဲ့ တပ်ကိုလည်း အထူးကျေးဇူးတင်ရှိကြကြောင်း၊ ဒေသခံ ကိုယ်စား အလျဉ်းသင့်လို့ ပြောကြား လိုပါတယ်။ အဲဒီလမ်းဟာ ယခုအခါ နွေပေါက် တဲ့အချိန်မှာတော့ သွားလို့လာလို့ ရပါတယ်။ ဒါပေမယ်လို့ မိုးအခါကျတော့ ကားလမ်းလုံး ဝသွားလို့မရပါဘူး။ တောင်ပြိုလို့ ရှိတာက တစ်ကြောင်း၊ မကွေးတိုင်းဖြစ်တဲ့ ဂန့်ဂေါနယ်နိမိတ်နဲ့ ချင်း ပြည်နယ်ကြား (၁၅)မိုင်ကြားမှာ ရွှံ့တွေ၊ သဲတွေ လမ်းတွေဖြစ်တဲ့ အတွက် နွားလှည်း ကားရော စက်ဘီးရော မော်တော် ဆိုင်ကယ်တွေ သွားရတဲ့ အခါမှာ အလွန့်အလွန် အခက်အခဲရှိပါတယ်။ ဒါကြောင့်မို့ လို့ မိုးတွင်းမှာ မိုးကျတာနဲ့ ရေဇွာမြို့နယ်မှာရှိတဲ့ ဒေသခံလူတွေမှာ အသွားအလာ အလွန်ခက်ခဲတဲ့ အတွက် ကုန်ဈေးနှုန်းများဟာ အဆမတန် ကြီးပြင်းလာတာ ရှိပါတယ်။ ဥပမာ ဂန့်ဂေါမှာ ဆားတစ်ပိဿာဟာ နှစ်ရာလောက်ရှိရင် အဲဒီမိုးတွင်းကာလမှာ ဘယ်ရွာပဲရှိရှိ ဒေသခံ (၁၀၀၀) (၈၀၀)အထိ တက်ပါ တယ်။ အဲဒါကြောင့် ဘယ်လိုပဲဖြစ်ဖြစ် လမ်းပန်းဆက်သွယ်ရေး အခက်အခဲ ရှိတဲ့အတွက်ကြောင့် ဖြစ်ပါတယ်။ ဒါကြောင့်မို့လို့ ကျွန်တော်တို့ ဒီကားလမ်းကို ဆယ့် နှစ်ရာသီ သွားနိုင်တဲ့ ကားလမ်းဖြစ်အောင် စီစဉ်ဆောင်ရွက်ပေးပါရန် ကျွန်တော် ထပ်ဆင့်ပြီး တင်ပြ ပါတယ်။ နောက် ဒုတိယအချက်က အဲဒီတစ်ဆက်တည်းမှာဘဲ အဲဒီကားလမ်းနဲ့ ပတ်သက်လို့ အရှေ့ဂန့်ဂေါနဲ့ အနောက်ဂန့်ဂေါလို့ ကျွန်တော်တို့ဆို တယ်။ တစ်မြို့ထဲပဲ အဲဒါဆက်စပ် နေပါတယ်။ အဲဒီလမ်းကြားမှာ မြစ်သာမြစ်ရှိတယ်။ အဲဒီမစ်သာမြစ်ဟာ ယခုအခါ ကြိုးတံတား ပေးထားပါတယ်။ ကြိုးတံတားကို ကားသွားလို့ မရပါဘူး။ မိုးတွင်းအခါမှာ မြစ်သာမြစ် ရေကြီးတဲ့ အခါမှာ ကုန်တင်ကားတစ်ချို့ ဟာ ဖြတ်လို့မရတဲ့အတွက် အဆက်အသွယ် ဟာ မိုးတွင်း လေးလ မှာ (ဇွန်၊ ဇူလိုင်၊ သြဂုတ်၊ စက်တင်ဘာ၊ အောက်တိုဘာလ)အထိကို အဆက်အသွယ် ပြတ် ပါတယ်။ အဲဒီအတွက်ကြောင့် မို့လို့ အဲဒီတံတားကြီးကိုလည်း သင့်လျှော် သော တံတားမျိုးဘေလီတံတားမျိုးမဖြစ်နိုင်တောင်မှ ကားဖြတ်နိုင်တဲ့ ကြိုးတွေ၊ တင်းကြိုးတွေ ထည့်ပေးရင်လည်း ရတယ်ဆိုတာကို ကျွန်တော် တင်ပြလိုပါတယ်။ ဒါကြောင့်မို့လို့ အခု ကျွန်တော့်အဆိုကို ဘယ်လိုဘဲဖြစ်ဖြစ် ယခုအခါ ပြည်နယ်အစိုးရလဲ ပေါ်ပေါက်လာပြီ ဖြစ်တဲ့အတွက် မကွေးတိုင်း ဒေသကြီး အစိုးရအဖွဲ့နှင့်သော်လည်းကောင်း၊ ချင်းပြည်နယ်အစိုးရ အဖွဲ့နှင့်သော်လည်းကောင်းညှိနှိုင်းပြီး ဒီကားလမ်းကို ဖောက်လုပ်ပေးပါရန် ကျွန်တော် လေးစားစွာ တင်ပြအပ်ပါတယ်။ အဲဒီလမ်းဟာ ရေ အထိတင်မကဘဲ တပ်မတော်က ရေဇ္ဇာ ကနေ အိန္ဒိယနယ်စပ်အထိကို ဂျစ်ကား သွားလာနိုင်လောက်တဲ့အဆင့်ထိကို ယခုအခါ ဖောက်လုပ် ပြီးသားရှိပါတယ်။ ဒါကြောင့် ဒီကားလမ်းကို ဆယ့်နှစ်ရာသီကားလမ်းအဖြစ် ဖော်ဆောင်နိုင်မယ်ဆိုရင် ဂန့်ဂေါကနေ ရေဇ္ဇာ အိန္ဒိယနယ်စပ်အထိ လွယ်လင့်တကူ သွားလာနိုင်မယ်လို့ ကျွန်တော်တင်ပြရင်း နိဂုံးချုပ်ပါတယ် အားလုံးကို ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့်သူ က ဆက်လက်ဆောင်ရွက်ရန် ဖြစ်ပါတယ်</speech>
<speech><mp id="96">ဦးလှဆွေ ၊မကွေးတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသာလွှတ်တော်ဥက္ကဋ္ဌကြီးနှတကွ အမျိုးသားလွှတ်တော်ကိုယ်စားလှများအားလုံး မင်္ဂလာ အပေါင်နှင့် ပြည့် စုံကြပါစေကြောင်း ဆုတောင်းမေတ္တာပို့သအပ်ပါတယ်။ ဦးပေါ်လျှံလွင် ချင်းပြည်နယ် မဲဆန္ဒနယ် အမှတ် (၉)ရဲ့ ဂန့်ဂေါမြို့ နှင့် ရေဇာမြို့အကြား ကားလမ်းအား ဆယ့်နှစ်ရာသီသွားနိုင်အောင် ပြုပြင်ပေးပါရန် နှင့် အရှေ့ဂန့်ဂေါဌ်အနောက်ဂန့်ဂေါကြားရှိ ကြိုးတံတားအား ကားသွားနိုင်သောတံတားအဖြစ် တည်ဆောက်ပေးပါရန် အဆိုတင်သွင်းခြင်းနဲ့ စပ်လျဉ်း၍ မကွေးတိုင်ဒေသကြီး မဲဆန္ဒနယ်အမှတ်၁၂)ဂန့်ဂေါခရိုင်မှ အမျိုးသားလွှတ်တော် ကိုယ်စားလှယ် ကျွန်တော်ဦးလှဆွေ မှ ထောက်ခံကြောင်း တင်ပြပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဦးပေါ်လျှံလွင် တင်သွင်းတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါ တယ်။ အဆိုမှာ ဂန့်ဂေါမြို့ နှင့် ရေဇာမြို့အကြား ကားလမ်းအား ဆယ့်နှစ်ရာသီသွားနိုင်အောင် ပြုပြင်ပေး ပါရန်နှင့် အရှေ့ဂန့်ဂေါနဲ့အနောက်ဂန့်ဂေါကြားရှိ ကြိုးတံတအား ကားသွားနိုင်သောတံတားအဖြစ် တည်ဆောက်ပေးပါရန် ဖြစ်ပါတယ်။ ဒါကြောင့် ဒီအဆိုကို လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒရယူပါမယ်။ အဆိုကို လက်ခံဆွေးနွေးဖို့ လွှတ်တော် ကိုယ်စားလှယ်များ သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။</speech>
<speech type="speaker">အဆိုကို လက်ခံဆွေးနွေးဖို့ သဘောမတူတဲ့ လွှတ်တော် ကိုယ်စားလှယ် မရှိတဲ့အတွက် ဦးပေါ်လျှံလွင် အဆိုကို လက်ခံ ဆွေးနွေးရန် လွှတ်တော်က သဘောတူကြောင်း ကြေညာပါတယ်။ (ဩဘာသံများ)</speech>
<speech type="speaker">ဦးပေါ်လျှံလွင် တင်သွင်းတဲ့ အဆို ကို ဆွေးနွေးမယ့် လွှတ်တော်ကိုယ်စားလှယ် များရှိပါက အစည်းအဝေးရပ်နားတဲ့အခါမှာ လွှတ်တော်ရုံး ၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
</motion>
<motion>
<title>ဦးပေါ်လွင်၊ ချင်းပြည်နယ်မဲဆန္ဒနယ် အမှ(၉)၏ ပလက်နှင့် မတူပီမြို့ကို ဆက်သွယ်သော မော်တော်ကားလမ်းအား အမြန်တည်ဆောက်ပေးပါရန် အဆိုတင်သွင်းခြင်းနှင့် လက်ခံဆွေးနွေးရန် သင့် မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ချင်းပြည်နယ် မဲဆန္ဒနယ်အမှတ် (၉) မှ ဦးပေါ်လျှံလွင်က ပလက် ဝ နှင့် မတူပီမြို့ကို ဆက်သွယ်သော မော်တော်ကားလမ်း အမြန်တည်ဆောက်ပေးရေးနှင့် စပ်လျဉ်းသည့် အဆိုတစ်ရပ် တင်သွင်း လိုကြောင်း အမျိုးသားလွှတ်တော်သို့ ပေးပို့ထားပါတယ်။ ဦးပေါ်လျှံလွင် အဆိုတင်သွင်းဖို့ ဖြစ်ပါတယ်</speech>
<speech><mp id="45">ဦးပေါ်လျှံလွင် ချင်းပြည်နယ် မဲဆန္ဒနယ်အမှ၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့ လွှတ်တော်ကိုယ်စားလှယ်ကြီးများခင်ဗျား။ ကျွန်တော့်အဆိုကို ထပ်မံတင်သွင်းခွင့်ပြုတဲ့ ဥက္ကဋ္ဌကြီး ကို အထူးပင်ကျေးဇူးတင်ရှိကြောင်း ဦးစွာတင်ပြလိုပါတယ်။ ကျွန်တော်ရဲ့ အကို လွှတ်တော်ကိုယ်စားလှယ်ကြီးများအာ ဂရုတစိုက် ဆောင်ရွက်ပေးဖို့ တောင်းဆို လိုပါတယ်။ ကိုယ်စားလှယ်ကြီးများခင်ဗျား။ ပလက်ဝ-မတူပီမြို့ ဆက်သွယ်ထားသော ကားလမ်းဟာ ကျွန်တော်တွင်းပြည်နယ်အတွက် အလွန့်အလွန်လိုအပ်သောကားလမ်းဖြစ်ပါတယ်။ ဘာကြောင့် လည်းဆိုရင် ချင်းပြည်နယ်မှာ မြို့နယ် (၉)မြို့နယ်ရှိပါတယ်။ ချင်းပြည်နယ်(၉) မြို့နယ်မှာ ပလက်ြို့နယ်နဲ့ မတူပီမြို့နယ်ဆက်သွယ်တဲ့ လမ်းမရှိတဲ့အတွက် သီးခြားမြို့နယ် ဖြစ်နေပါတယ်။ ပလက်ဝမြို့နယ်သားများနဲ့ အခြားမြို့နယ်သားများ ထိတွေ့မှုနည်းပြီးတော့ သူစိမ်းတွေလို ဖြစ်နေပါတယ်။ ဒါ့ကြောင့် ဒီလမ်းကို အစိုးရအသစ်အနေနဲ့ ဖောက်လုပ်နိုင်ရေးအတွက်ဆောင်ရွက်ရန် အဆိုပြုပါတယ်။ ဘာဖြစ်လို့လဲဆိုတော့ ဒီလမ်းဟာဘ၉၅၀ ခုနှစ် ပြည်ထောင်စုအစိုးရ လက်ထက်မှာ လမ်းလိုအပ်တယ်ဆိုပြီး ဆုံးဖြတ်ပြီး လွှတ်တော်မှာ ၂ပေ လမ်းအူကြောင်း ရှာဖွေပြီးသားရှိပါတယ်။ မိုင်အားဖြင့် ၁၅၀ ခန့်ရှိပါတယ်။ အဲ ဒီလမ်းကို ယနေ့တိုင် အကောင်အထည်ဖော်နိုင်ခြင်းကိုအသေးစိတ် မဖော်ပြနိုင်ပါဘူး ။ ဒါပေမယ့်လို့ ဒီလမ်းအူကြောင်း ရှိတယ်ဆိုတာ အမှန်တကယ်ပါ။ ဒါကြောင့်ဒီလမ်း ၂ သွယ် ပလက်ဝနယ်စပ်မှာရှိတဲ့ လူဦးရေ ၇၀၀၀၀ ကျော်နဲ့ မတူပီမြို့မှာရှိတဲ့ လူဦးရေ ၅၀၀၀၀ ကျော် တိုက်ရိုက်မှီခိုနေရမယ့် လမ်းဖြစ်တဲ့ အတွက် အဲဒီဒေသအတွက် အထူးလိုအပ်ပါတယ်။ အဲဒီ ဒေသမှာရှိတဲ့ လူတွေ ရဲ့ ဖွံ့ဖြိုးရေး နောက်ကျနေအရာများကို သက်ညှာထောက်ထားအားဖြသော်လည်းကောင်း၊ နိုင်ငံတော်အစိုးရ အနေဖြင့် လူနေဒေသများသို့ ခမ်းများကို ဖောက်လုပ်ပေးသင့်တဲ့ကြောင်းတို့ကြောင့် ဒီလမ်းကို ဖောက်လုပ်ပေးနိုင်ပါရန် လေးစားစွာဖြင့် ကျွန်တော် တင်ပြလိုပါတယ်။ ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့်သူက ဆက်လက်ဆောင်ရွက်ပါ</speech>
<speech><mp id="47">ဦးဝှေ့ယိန်း ၊ ချင်းပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော် ကတော့ ပလက်ဝမြို့နယ် မဲဆန္ဒနယ် အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးဝှေ့ယိန်း ဖြစ်ပါတယ်။ ကျွန်တော့်အနေနဲ့ မတူပီမြို့နယ်၊ မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးပေါ်လျှံ လွင် တင်သွင်းတဲ့ ပလက်မြို့နဲ့ မတူပီမြို့ကို ရာသီမရွေးဆက်သွယ်သွားနိုင်တဲ့ ပလက်ဝ မတူပီ ကားလမ်း အမြန်ဖောက်လုပ်ပေးပါရန် အဆို အား လေးလေးနက်နက် ထောက်ခံပါတယ်ခင်ဗျား။ ကျေးဇူး တင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ဦးပေါ်လျှံလွင် တင်သွင်းတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ ပလက်ဝနှင့်မတူပီမြို့ကို ဆက်သွယ်သော မော်တော်ကားလမ်း အား အမြန်တည်ဆောက် ပေးရန် ဖြစ်ပါတယ်။ ဒါ့ကြောင့် အဆိုကို လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒရယူ ပါမယ်။အဆိုကိုလက်ခံဆွေးနွေးဖို့လွှတ်တော်ကိုယ်စားလှယ်များကသဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါ သလားခင်ဗျား။</speech>
<speech type="speaker">အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့ အတွက် ဦးပေါ်လျှံလွင် ရဲ့ အဆိုကို လက်ခံ ဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဦးပေါ်လျှံလွင်တင်သွင်းတဲ့ အဆိုကို ဆွေးနွေးမယ့် လွှတ်တော်ကိုယ်စားလှယ်များ ရှိပါက အစည်းအဝေးရပ်နားတဲ့အခါ လွှတ်တော်ရုံး၊ ဒုတိယ ညွှန်ကြားရေးမှူးချုပ်ထံ အမည် စာရင်း ပေးပို့ကြဖို့ ဖြစ်ပါတယ်။</speech>
</motion>
<motion>
<title>ဦးကျွန်ခဲန်း၊ ချင်းပြည်နယ် မဲဆန္ဒနယ်အဖော်(၁)၏ တန်ဖိုးနည်းအိမ်ရာများ ဆောက်လုပ်ပြီး ဝန်ထမ်းငယ်များအား ၄င်းတို့၏ လစာငွေမှ လစဉ်အရစ်ကျ ခုနှိမ်စနစ်ဖြင့် ဝယ်ယူရေး စီစဉ်ပေးရန် အဆိုတင်သွင်းခြင်းနှင့် လက်ခံဆွေးနွေးရန် သင့်မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ချင်းပြည်နယ်၊ မဲဆန္ဒနယ်အမှတ်၁)မှ ဦးကျွန်ခဲန်းက တန်ဖိုးနည်းအိမ်ရာများ ဆောက်လုပ်ရေးနှင့် စပ်လျဉ်းသည့် အဆိုတစ်ရပ် တင်သွင်း လိုကြောင်း အမျိုးသားလွှတ်တော်သို့ ပေးပို့ထား ပါတယ်။ ဦးကျွန်ခဲန်း အဆိုတင်သွင်းဖို့ ဖြစ်ပါတယ်</speech>
<speech><mp id="37">ဦးကျွန်ခဲန်း၊ ချင်းပြည်နယ်မဲဆန္ဒနယ်အမှတ် (၁)</mp>လေးစားရပါသော အမျိုးသားလွှာတော် ဥက္ကဋ္ဌကြီးခင်ဗျား ။ ကျွန်တော်အနေဖြင့် အမျိုးသားလွှတ်တော် နည်းဥပဒေ အခန်း(၁၇) ၊ ပုဒ်မ ၁၂ရ အပိုင်း(က) (ခ)ဖော်ပြခဲ့တဲ့အတိုင်း ကျွန်တော် ချင်းပြနှယ် ဖလမ်းမြို့နယ်မဲဆန္ဒနယ် အမှတ်(၁)မှ အမျိုးသားလွှတ်တော်ကိုယ်စားလှယ် ဦးကျွန်ခဲန်း မှ ဒီအဆိုကို ကျွန်တော် တင်ပြလိုပါတယ်။ ကျွန်တော်တင်ပြလိုတဲ့ အချက်ကတော့ လစာနည်း ဝန်ထမ်းတွေအတွက် တန်ဖိုးနည်း အိမ်ရာတွေ ဆောက်ပေးဖို့ ဖြစ်ပါတယ်။ အိမ်ရာဆောက်ပေးဖို့နေရာမှာ နိုင်ငံ့န်ထမ်း အနေနဲ့ (၃)မျိုး(၃)စားရှိ ပါတယ်။ အရွေးချယ်ခံဝန်ထမ်း ရယ်၊ အကြီးတန်းဝန်ထမ်းနဲ့ အငယ် တန်း ဝန်ထမ်းဆိုပြီးရှိပါတယ်။ ကျွန်တော်တို့ အငယ်တန်းဝန်ထမ်းတွေဟာ လစာနည်းပါတယ်။ ဒီလစာနည်း ဝန်ထမ်းတွေ ပင်စင်သွားတဲ့အခါမှာနေဖို့ထိုင်ဖို့အတွက် တော်တော်လေး အခက်အခဲ ရှိပါတယ်။ အဲဒါကို ကျွန် တော်တို့ ပင်စင်သွားတဲ့အခါမှာ ဝန်ထမ်းငယ်တွေဟာ လစာနည်းတဲ့ အတွက် နေဖို့ထိုင်ဖို့ အတွက် အခက်အခဲမရှိအောင် နိုင်ငံတော်မှနေပြီး သူတို့ရတဲ့ လစာနဲ့ လိုက်လျောညီထွေရှိတဲ့ အဆောက်အဦကို တည်ဆောက်ပေးမှ သူတို့ရတဲ့ လစာကနေပြီး လစဉ် အရစ်ကျ ပြန်ဖြတ်ပြီးမှ ရောင်းချပိုင်ဆိုင်ခွင့်ရရှိရင် သူတို့ အသက် (၆၀)ပြည့်လို့ ပင်စင်သွားတဲ့ အခါမှာ သူ တို့ပိုင်ဆိုင်တဲ့ အိမ်မှာအေးအေးဆေးဆေး နေလို့ရမှာ ဖြစ်ပါတယ်။ သူတို့ ဝန်ထမ်း ကာလမှာ ကျွန်တော်တို့ဟာ လစာနည်းတဲ့အတွက်ကြောင့် အိမ်ဆောက်ဖို့လည်း မလွယ်ပါဘူး၊ အိမ်ရာဆောက်မယ်ဆိုရင်လည်း ငွေလုံးငွေရင်းစုပြီးမှ ဆောက်ရတဲ့အခါမှာ ဝန်ထမ်းတွေအနေနဲ့ အခက်အခဲ ရှိပါတယ်။ ဝန်ထမ်းတိုင်း ဟာ ပင်စင်သွားတဲ့ အခါမှာ ကိုယ့် အိမ်ရာထဲမှာ အေးအေးဆေးဆေး နေလိုကြပါတယ်။ ဒါပေမယ့် ပိုက်ဆံ စုဆောင်းပြီးတော့ဆိုရင်လည်း အခက်အခဲရှိပါတယ်။ ယခုခေတ်ကာလမှာ ကုန်ဈေးန်းမြင့်တဲ့အတွက် ကိုလစာနဲ့ မလုံလောက်တဲ့ အတွက် အိမ်ဆောက်ဖို့ ဆိုရင် တော်တော်လေး ခက်ခဲပါတယ်။ အဲ ဒါကြောင့် ကျွန်တော်တို့ နိုင်ငံတော်မှာရှိတဲ့ လစာနည်း ဝန်ထမ်းများအတွက် တန်ဖိုးနည်းအိမ်ရာဆောက်ပေးမှလစဉ်ရရှိတဲ့ ငွေထဲမှအရစ်ကျဖြတ်တောက်ပြီးမှဝယ်ယူနိုင်ပြီးတော့ နည်းလမ်းလေးရှာဖွေပေးပြီး ဆောက်လုပ် ပေးသင့်ကြောင်း အဆိုကို တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့် သူရှိပါက ဆက်လက်ဆောင်ရွက်ရန် ဖြစ်ပါတယ်</speech>
<speech><mp id="38">ဦးဇုန်လှယ်ထန်းချင်းပြည်နယ် မဲဆန္ဒနယ်အမှ၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ဒီအဆိုကို ကျွန်တော် ချင်းပြည်နယ် မဲဆန္ဒနယ်အမှတ် (၂) မှ ဦးဇုန်လှယ်ထန်းက ထောက်ခံပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဦးကျွန်ခဲန်း တင်သွင်းတဲ့အဆိုကို လွှတ်တော်ကိုယ်စားလှယ်တစ်ဦးက ထောက် ခံသွားပါတယ်။ အဆိုမှာ တန်ဖိုးနည်းအိမ်ရာများ ဆောက်လုပ်ပြီး ဝန်ထမ်းငယ်များအား ၄င်းတို့၏လစာငွေမှ လစဉ် အရစ်ကျ ခုနှိမ်စနစ်ဖြင့် ဝယ်ယူရေး စီစဉ်ပေးရန် ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒရယူ ပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါ သလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။</speech>
<speech type="speaker">အဆိုကို လက်ခံဆွေးနွေးဖို့သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦး ကျွန်ခဲန်း အဆိုကို လက်ခံ ဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဦးကျွန်ခဲန်း တင်သွင်းတဲ့ အဆိုကို ဆွေးနွေးမယ့် လွှတ်တော်ကိုယ်စားလှယ်များ ရှိပါက အစည်းအဝေးရပ်နားတဲ့အခါ လွှတ်တော်ရုံး၊ ဒုတိယညွှန်ကြားရေးမှူး ချုပ်ထံ အမည် စာရင်း ပေးပို့ကြဖို့ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်အစည်းအဝေးသတ္တမနေ့ ရပ်နားကြောင်းနှင့် အစည်းအဝေး အဋ္ဌမနေ့ ကျင်းပမည့် နေ့ရက်သတ်မှတ်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား ။ ယခု အမျိုးသားလွှတ်တော်ပုံမှန် အစည်းအဝေး သတ္တမနေ့ကို ရပ်နားပါမယ်။ အမျိုးသားလွှတ်တော် ပုံမှန်အစည်းအဝေး အဋ္ဌမနေ့ကို ၂၀၁၁ ခုနှစ် မတ်လ ၁၁ ရက်(သောကြာနေ့) ၁၀းဝဝ အချိန်မှာ ဆက်လက်ကျင်းပမှာ ဖြစ်ကြောင်းကြေညာပါတယ်။ (ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အမျိုးသားလွှတ်တော် ကိုယ်စားလှယ်များ အားလုံး ပြန်လည် ထွက်ခွ���နိုင်ပါပြီခင်ဗျား</speech>
<p>အမျိုးသားလွှတ်တော် ပုံမှန်အစည်းအဝေသတ္တမနေ့ [အစည်းအဝေးက၂၃၀ နာရီ အချိန်တွင် ရပ်နားပါသည်။</p>
</postface>
</transcript>
</doc>
