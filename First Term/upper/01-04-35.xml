<doc>
<docinfo>
<docno>01-04-35.xml</docno>
<pdf>01-04-35.pdf</pdf>
<term value='01'>ပထမအကြိမ်</term>
<session value='04' />
<sittingday value='35' />

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမ��န်မာနိုင်ငံတော် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၆) ရက်မြောက်နေ့မှတ်တမ်း</title>
<date value='30-08-2012'>၁၃၇၄ ခုနှစ်၊ ဝါခေါင်လဆန်း ၁၃ ရက် (၂၀၁၂ ခုနှစ်၊ သြဂုတ်လ ၃၀ ရက်) (ကြာသပတေးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၃၆) ရက်မြောက်နေ့ အစီအစဉ် ကို နံနက် ၁၀းဝဝ နာရီအချိန်၌ စတင်ကျင်းပပါသည်အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော် ၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ ယခုအချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန်အစည်းအဝေးရဲ့ (၃၆) ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည်စင်မြင့်ပေါ်သို့ ကြွရောက်နေရာယူပါသည်</speech>
<speech type="mc">အားလုံး ထိုင်နိုင်ကြပါပြီ ခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျာ။ ဒီကနေ့ ကျင်းပတဲ့ ပထမအကြိမ်အမျိုးသားလွှတ်တော်စတုတ္ထပုံမှန်အစည်းအဝေး (၃၆)ရက်မြောက်နေ့မှာ အမျိုးသား လွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း(၂၂၂) ဦးရှိပြီး၊ ဒီကနေ့ အစည်းအဝေးကို (၂၀၆) ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကို ယ်စားလှယ်ဦးရေ စုစုပေါင်း၏ (၉၂.၇၉) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက် ကြောင်း နဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေးရဲ့ (၃၆)ရက်မြောက် နေ့အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားတဲ့ လွှတ်တော်ကိုယ်စားလှယ်များနဲ့ ပတ်သက်ပြီး အချိန်ကို ငဲ့ညှာတဲ့အနေနဲ့ ဇယားနဲ့ဖတ်ပြပါမယ်</speech>
<speech type="speaker">ဦးညီညီထွန်း ၊ မွန် (၁၁)၊ ဦးညွန့်လှိုင်၊ ဧရာဝတီ (၄)၊ ဦး ဇော်နိုင်ဦး၊ မွန် (၁၂)၊ ဦးဉာဏ်လင်း ၊ ရှမ်း (၁)၊ ဦးဆိုင်ပေါင်းနပ်၊ ရှမ်း (၁၂)၊ ဒေါက်တာမြတ်ဉာဏစိုး၊ ရန်ကုန် (၄)၊ ဦးတင်မောင်ဝင်း၊ မန္တလေး (၃)၊ ဦးဝီလ်ဆင်မိုး၊ ရှမ်း (၇)၊ ဦးစောတော်ပလဲ၊ ကရင် (၇)တို့ ဖြစ်ပါတယ်။ ယခုတင်ပြခဲ့တဲ့ ခွင့်ပန်ကြားချက်များနဲ့ပတ်သက်ပြီး ခွင် ပြုဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ ပထမအကြိမ် အမျိုးသားလွှတ်တော် စတုတ္တပုံမှန်အစည်းအဝေး (၃၆)ရက်မြောက် နေ့ကို တက်ရောက်ခွင့်ရှိတဲ့ အမျိုးသား လွှတ်တော် ကိုယ်စားလှယ်ဦးရေမှာ (၂၂၂)ဦး၊ ယခင်က ခွင့်ပန်ကြားသဖြင့် ခွင့် ပြုထားသူ (၇) ဦး၊ ယနေ့ ခွင့်ပ န်ကြားသဖြင့် ခွင့်ပြု ထားသူ (၉)ဦး ဖြစ်၍ လွှတ်တော်က စုစုပေါင်း ခွင့်ပြုထားသူ (၁၆)ဦးဖြစ်ပြီး ခွင့်မဲ့ ပျက်ကွက်သူ မရှိပါ</speech>
<speech type="speaker">အမျိုး သားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေ ခွဲငယ်(၂)အရ ယခုလွှတ်တော်ကိုယ်စားလှယ်များ အစည်းအ ဝေး တက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စားလှယ် များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော် ကိုယ်စားလှယ် များ ခင်ဗျား။ လွှတ်တော်သို့ အမျိုးသားလွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနှင့် ဖြေကြားခြင်းအစီအစဉ်ကို ဆောင်ရွက်မှာ ဖြစ်ပါတယ်</speech>
<title>တောင်တွင်းကြီးမြို့နယ် ခုတင် (၅၀)ဆံ့ဆေးရုံကို စနစ်သစ် ခုတင် (၅၀)ဆံ့ဆေးရုံ၏ ဝန်ထမ်း ဖွဲ့စည်းပုံအင်အားအတိုင်း တိုးမြှင့်ပေးရန် အစီ အစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ယခု မကွေးတိုင်းဒေသကြီး မဲဆန္ဒနယ်အမှတ် (၄) မှ ဦးအောင်ကြည်ညွန့် က တောင်တွင်းကြီးမြို့နယ် ခုတင် (၅၀)ဆံ့ဆေးရုံကို စနစ်သစ် ခုတင် (၅၀)ဆံ့ဆေးရုံ၏ ဝန်ထမ်းဖွဲ့စည်းပုံအင်အားအတိုင်း တိုးမြှင့်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="1158">ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ်အမှတ်(၄)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီး နှင့် တကွ ကြွရောက်လာကြသော ပြည်ထောင်စု ဝန်ကြီး များနဲ့ ကိုယ်စားလှယ် တော်များ အားလုံး မင်္ဂလာပါလို့ လေးစားစွာ နှုတ်ခွန်းဆက်သ ပါတယ်။ ကျွန်တော့်အနေနဲ့ မကွေးတိုင်းမဲဆန္ဒနယ်အမှတ် (၄)က အမျိုးသား လွှတ်တော်ကိုယ်စားလှယ် ဦးအောင်ကြည်ညွန့် ဖြစ်ပါတယ်။ မေးလိုတဲ့မေးခွန်းက တောင်တွင်းကြီးမြို့နယ် ခုတင် (၅၀)ဆံ့ဆေးရုံကို စနစ်သစ် ခုတင် (၅၀)ဆံ့ဆေးရုံ ၏ ဝန်ထမ်းဖွဲ့စည်းပုံအင်အား အတိုင်း တိုးမြှင့်ပေးရန် အစီအစဉ် ရှိ /မရှိ မေးမြန်းလိုခြင်း ဖြစ်ပါတယ်။ ဥက္ကဋ္ဌကြီး ခင်ဗျား ။ မေးမြန်းတဲ့အခါမှာ ဇယား (၃)ခုကို PowerPoint နဲ့ တင်ပြဖို့ မေတ္တာရပ်ခံပါတယ်။ အဲဒီလိုတင်ပြတဲ့နေရာမှာ ကျွန်တော့်အနေနဲ့ မြို့နှစ်မြို့ရဲ့ အသာ၊ အနာကို နှိုင်းယှဉ်လိုခြင်း မဟုတ်ဘဲနဲ့ ကျွန်တော်တို့ စနစ် သစ်နဲ့ စနစ်ဟောင်းရဲ့ နှိုင်းယှဉ် လိုခြင်းကို ရှင်းလင်းတင်ပြ လိုခြင်း ဖြစ်ပါတယ်။ ကျွန်တော်တို့ တောင်တွင်းကြီး မြို့နယ်မှာ ခုတင် (၅၀)ဆံ့ဆေးရုံ ရှိပါတယ်။ ဒီနေရာမှာ ကျွန် တော်တို့ မြို့နယ်ဆေးရုံများမှာ ၁၉၈၀ ခုနှစ်ရဲ့ ရှေ့ပိုင်းဆေးရုံတွေကို စနစ်ဟောင်းဆေးရုံအဖြစ်ထားပြီး တော့ (၈၀) ခုနှစ်ရဲ့နောက်ပိုင်းဖွင့်လှစ်တဲ့ဆေးရုံတွေကို တော့ စနစ်သစ်ဆေးရုံတွေလို့ ကျွန်တော်တို့ သတ်မှတ်ထားတယ်၊ ခွဲခြားထားတယ်လို့ သိရပါတယ်။ စနစ်သစ်ဆေးရုံများမှာ တာဝန်ပေးထားတဲ့ ကျန်းမာရေးဝန်ထမ်း ၊ ဆရာဝန်ဦးရေ၊ ကုသတဲ့ အထောက်အကူ ကိရိယာနဲ့ ဌာနများ မှာ သိသာစွာ ခြားနားနေကြောင်း တွေ့ရပါတယ်။ ဥပမာအားဖြင့် ၁၉၃၅ ခုနှစ်က စတင်ပြီးတော့ ဖွင့် လှစ်ထားတဲ့ တောင်တွင်းကြီးမြို့နယ်ရဲ့ ဆေးရုံမှာ ဆေးရုံအုပ်ကြီးနှင့်တကွ လက်ထောက်ဆရာဝန် အားလုံး၊ လက်ထောက်ဆရာဝန် (၃) ဦး၊ သွားဆရာဝန် (၁) ဦးနဲ့ ၊ တိုက်နယ်ဆရာဝန် (၁)ဦး၊ စုစုပေါင်း (၆) ဦးနဲ့သာ ဖွင့် လှစ်ထားသော်လည်းပဲ ၁၉၈၀ ခုနှစ် နောက်ပိုင်းမှာ ဖွင့် လှစ်ခဲ့တဲ့ အောင်လံမြို့ ရဲ့ ခုတင် (၅၀)ဆံ့ဆေးရုံမှာတော့ဖြင်.ရင် ဆရာဝန်အင်အား (၁၄) ဦးရှိပါတယ်။ ကျောင်းကျန်းမာ ရေးအဖွဲ့ အနေအထားနဲ့ဆိုရင် အောင်လံမြို့မှာ စနစ်သစ် မှာ တစ်ဖွဲ့ ရှိပြီးတော့ စနစ်ဟောင်း တောင်တွင်းကြီးမှာ မရှိပါဘူး။ ကျေးလက်ကျန်းမာရေးဌာန၊ အောင်လံမြို့မှာ (၆)ခုဖွင့်ထားပြီးတော့၊ စနစ်ဟောင်း တောင်တွင်းကြီးမှာ (၅)ခုသာ ရှိပါတယ်။ ဒါကြောင့်မို့လို့ ကျေးလက်ကျန်းမာရေးဌာနခွဲကလည်းပဲ ကျွန်တော် အောင်လံမြို့ မှာ (၃၀) ရှိပြီးတော့ ကျွန်တော်တို့ တောင်တွင်းကြီးမြို့မှာ (၂၆)ခုပဲ ရှိပါတယ်။ အဲဒီလိုရှိတဲ့အနေအထားမျိုးမှာ ကျွန်တော်ဆေး ရုံတွေရဲ့ လက်ရှိအသုံးပြု နေရတဲ့ အနေအထားမျိုးကိုလည်းပဲ ကျွန်တော် ဇယားနဲ့ နှိုင်းယှဉ်ပြီးတော့ တင်ပြထားပါတယ်။ အဲဒီတော့ ဒုတိယဇယားမှာ ကျွန်တော် ဖော်ပြထားပါတယ်။ ဆေးရုံမှာ တက်ရောက်ကုသတဲ့၊ ခံယူတဲ့ အနေအထားကိုလေ့လာကြည့်မယ်ဆိုရင် ကျွန်တော်တို့ အောင်လံမြို့မှာ ၂၀၀၉ ခုနှစ်က (၁၉၄၅) ယောက်ရှိပေမယ့်လို့ တောင်တွင်းကြီးမှာ (၃၉၀၀)ကျော် ရှိပါတယ်။ ၂၀၁၀ မှာ အောင်လံမြို့မှာ (၁၈၀၀)ကျော်ရှိပေမယ်လို့ တောင်တွင်းကြီးမှာ (၄၃၀၀)ကျော် ရှိပါတယ်။ ၂၀၁၁ ခုနှစ်မှာ အောင်လံမြို့မှာ ဆေးရုံတက်ရောက်ကုသတဲ့ အတွင်းလူနာ (၁၇၈၅)ယောက် ရှိပေမယ်လို့ တောင်တွင်းကြီးမှာတော့ (၄၃၄၁)ဦး တောင်မှ ရှိပါတယ်။ အထူးသဖြင့် မွေးလူနာမှာလည်း ဒီလိုကွာခြားတာတွေ့ရပါတယ်။ ၂၀၀၉ ခုနှစ်မှာ အောင်လံမှာ (၂၆၅) ဦး ရှိပေမယ်လို့ တောင်တွင်းကြီးမှာ (၆၄၉)ဦးရှိပါတယ်။ ၂၀၁၀ မှာ မွေးလူနာ (၂၉၃) ဦးအောင်လံမှာ ရှိပေမယ်လို့ တောင်တွင်းကြီးမှာ (၉၂၉) ဦး ရှိပါတယ်။ မနှစ်က ၂၀၁၁ ခုနှစ်မှာဆိုရင် အောင်လံမြို့နယ်မှာ၊ အောင်လံမြို့ အနေအထားနဲ့ (၂၁၃)ဦး မွေးလူနာရှိပြီးတော့ ကျွန်တော်တို့ တောင်တွင်းကြီးမှာဆိုရင် (၁၀၁၃)ဦး ရှိပါတယ်။ တစ်ရက်ပျမ်းမျှ ဦးရေတွေအားဖြင့် ဆိုရင်လည်းပဲ ကွာခြားကြောင်း ဇယားမှာ ကျွန်တော် ဖော်ပြထားပြီး ဖြစ်ပါတယ်။ အဲဒီတော့ ဒီလိုကွာခြားနေတဲ့ ဆေးရုံကို အားကိုးအားထားပြုတဲ့ အနေအထားကွာခြားနေသလိုပဲ အောင်လံမြို့နဲ့ တောင်တွင်းကြီးမြို့ ရဲ့ ကျွန်တော်တို့ လိုအပ်မှုအခြေအနေအရ လူဦးရေတွေ၊ ရပ်ကွက်တွေ၊ ပညာရေး အနေအထားတွေနဲ့ ပတ်သက်ပြီး တတိယဇယား မှာလည်းပဲ ကျွန်တော် နှိုင်း ယှဉ်ပြီးတော့ တင်ပြထားတာ ရှိပါတယ်။ အဲဒီတော့ တတိယဇယား လူဦးရေနဲ့ နှိုင်းယှဉ်ကြည့်မယ်ဆိုရင် အောင်လံမြို့ ပေါ်ကို ကျွန်တော် ၂၀၁၁ ခုနှစ်၊ ဒါ လူဦးရေနဲ့ ကျွန်တော် နှိုင်းယှဉ်ထားနိုင်ပေမယ့်လို့တောင်တွင်းကြီးကိုတော့ ၂၀၁၀ ခုနှစ်နဲ့ပဲ နှိုင်းယှဉ်ထားပါတယ်။ ကျွန်တော်တို့ ရွေးကောက်ပွဲကာလ အနေအထားအရ တော့ တောင်တွင်းကြီးမှာ အခုဆိုရင် လူဦးရ၂၇၀၀၀၀)ကျော် ရှိပါတယ်။ အဲဒီတော့ လူဦးရေချင်း နှိုင်းယှဉ်ပြီးတော့ ဖော်ပြတဲ့ နေရာမှာဆိုရင်လည်းပဲ အောင်လံမြို့မှာ ၂၀၁၁ ခုနှစ်၊ လူဦးရေက (၂၃၀၀၀၀) ကျော် ရှိပြီးတော့ ကျေးလက်ဒေသအနေအထားနဲ့ ဆိုရင် (၁၇၀၀၀၀)ကျော် ရှိပါတယ်။ ကျွန်တော်တို့ တောင်တွင်းကြီးမြို့နယ်မှာ ၂၀၁၀ စာရင်းအရ (၂၆၀၀၀၀) ကျော်ရှိပြီးတော့ ကျေးလက် ဒေသဟာ (၂၁၀၀၀၀)ကျော် ရှိပါတယ်။ အဲဒီတော့ မြို့နှစ်မြို့ ရဲ့ အနေအထားကို ကြည့်မယ်ဆိုရင် ကျွန်တော်တို့ တောင်တွင်းကြီးမြို့နယ်ဟာ ကျေးလက်ဒေသမှာ ရှိတဲ့ လူဦးရေဟာ မြို့ပေါ်ဒေသ လူဦးရေထက် သာလွန်ပြီးတော့ များပြားတာ တွေ့ရပါတယ်။ ကျွန်တော်တို့ အောင်လံမြို့မှာ မြို့ပေါ်ဒေသ (၅၇၀၀၀)ကျော်ရှိပြီးတော့ တောင်တွင်းကြီးမြို့ မှာကတော့ မြို့ပေါ်မှာ (၄၄၀၀၀) ပဲ ရှိပါတယ်။ ကျန်တာကတော့ ကျေးလက်ဒေသ ဖြစ်ပါတယ်။ ရပ်ကွက်အနေအထားနဲ့ ဆိုရင်လည်း အောင်လံမှာ မြို့ပေါ်ရပ်ကွက် (၈)ရပ်ကွက်ပဲ ရှိပါတယ်။ တောင်တွင်းကြီး မှာ (၁၀)ရပ်ကွက်ရှိပါတယ်။ ကျေးရွာ အုပ်စုပေါင်း (၇၂)ခုက အတူတူပဲ ဖြစ်ပါတယ်။ ဒါကြောင့် မို့လို့ ရွာပေါင်းမှာတော့ အောင်လံမြို့မှာ (၂၄၀)ရှိပြီး၊ ကျွန်တော်တို့ တောင်တွင်းကြီးမြို့မှာ (၂၇၈)ရွာ ရှိပါတယ်။ ပညာရေးအနေအထားနဲ့ ကြည့်မယ်ဆိုရင် ကျွန်တော်တို့ အောင်လံမြို့မှာ အ .မ.က ကျောင်း (၂၀၂)ကျောင်းပဲ ရှိပါတယ်။ တောင်တွင်းကြီးမှာ (၂၀၉)ကျောင်း ရှိပါတယ်။ ဒါပေမဲ့ အဲဒီမှာ ကျွန်တော်တို့ ကျောင်းကျန်းမာရေးအဖွဲ့မရှိပါဘူး။ နောက် အ -လ-က အနေအထားနဲ့ အောင်လံမှာ (၆)ကျောင်းနဲ့ ကျွန်တော်တို့ တောင်တွင်းကြီးမှာ (၉)ကျောင်း ရှိပါတယ်။ အ.ထ.က မှာဆိုရင်တော့ အောင်လံမှာ (၅)ကျောင်းရှိပြီး၊ ကျွန်တော်တို့ကတော့ (၄)ကျောင်း ရှိပါတယ်။ အဲဒီတော့ ဒီလို ကွာခြားတဲ့အတွက်ကြောင့် ဒီလိုနှိုင်းယှဉ်ချက်အရ တောင်တွင်း ကြီး မြို့နယ်မှာ ရှိတဲ့ ပြည်သူလူထု အနေအထား နဲ့ စနစ်သစ် ခုတင် (၅၀)ဆံ့ဆေးရုံ အဆင် ကို ပြည့်မီဖို့ ရရှိသင့်တယ်လို့ ကျွန်တော်တို့ ထင်မြင်ပါတယ်။ အထူးသဖြင့် ကျောင်းကျန်းမာရေး မရှိတဲ့အတွက်ကြောင့် ကျွန်တော်တို့ တောင်တွင်းကြီးမှာ အခု သွားဆရာဝန် တစ်ဦးတည်းက ကျောင်းကျန်းမာရေးကို တာဝန်ယူ ပြီးတော့ ရွာတွေ နဲ့ မူလတန်းကျောင်းတွေ လှည့်တာ ဖြစ်တဲ့ အတွက်ကြောင့် (၁၀)နှစ်ပြည့် လို့တောင် မှ ကျွန်တော်တို့ ဒီရွာတွေ အစေ့ ရောက်မယ်ဆိုတဲ့ အနေအထားမျိုး မရှိတာကိုတွေ့ရပါတယ်။ နောက် အထူးသဖြင့် ကျွန်တော်တင်ပြချင်တာ မွေးလူနာ ဖြစ်ပါတယ်။ ဒါက အမြဲတမ်း အဝေဏိက လုပ်နေရတဲ့ ကိစ္စ ဖြစ်ပါယ်။ အဲ ဒီတော့ မွေးလူနာတွေအတွက်က အရင်တုန်းက ကျွန်တော်တို့ တောင်တွင်းကြီး မြို့နယ်မှာ လက်ထောက်ဆရာဝန် အနေအထားနဲ့ ကျွန်တော်တို့ မီးယပ်သားဖွားဆရာဝန် နှစ်ကြိမ် ရခဲ့ဖူးပါတယ်။ အခုအဲဒီဆရာဝန်တွေက ပြောင်းရွှေ့သွားတဲ့ခါမှာ ဖွဲ့စည်းပုံအရ နောက်ထပ် ပြန်ချတော့ ကျွန်တော် တို့ (OG)ဟာ မရတော့ပါဘူး။ မရတဲ့အခါ မွေးလူနာတွေဟာ အခု အချိန်အခါမှာ အင်မတန်မှ ဒုက္ခရောက်နေပါတယ်။ ဒါကြောင့် ပြောင်းရွှေ့ တာဝန်၊ အခုနောက်ထပ်ပြန်ကျ ဖို့ရာဆိုလည်းပဲ စနစ်ဟောင်း စနစ် အနေအထားနဲ့ပဲ ဖြစ်နေတာဖြစ်တဲ့အတွက်ကြောင့် ကျွန်တော်တို့ (OG) ရတဲ့ အခွင့်အရေး မရှိတဲ့အတွက် အခုလောလောဆယ် ကျွန်တော်တို့ မွေးလူနာတွေအတွက် မီးယပ်နဲ့သားဖွားဆရာမ မရှိတဲ့အနေအထားမျိုး ရှိပါတယ်။ နောက် ကျောင်းကျန်းမာရေး အဖွဲ့ အနေအထားနဲ့လည်း လုံးဝ ကျောင်းကျန်းမာရေးအဖွဲ့ မရှိတဲ့အတွက်ကြောင့် ကျွန်တော်တို့ ဒီလို အခက်အခဲတွေ တွေ့နေရပါတယ်။ ဒါကြောင့် မို့လို့ ကျွန်တော့်အနေအထားနဲ့ မေးလိုတာက ဒီနေရာမှာ ကျွန်တော့် ဒီနေ့ လွှတ်တော်ကိုယ်စားလှယ်ကြီး တစ်ယောက်က လည်း ပြောပါတယ်။ (၁၆)ခုတင်ဆံ့တွေမှာလည်းပဲ စနစ်ဟောင်းနဲ့ စနစ်သစ် ဘယ်လိုပဲ အလားတူကွာခြားနေပါတယ်လို့ ဆိုပါတယ်။ ဒါကြောင့် ကျွန်တော့်အနေအထားနဲ့ အခု ကျောင်းကျန်းမာရေးအဖွဲ့နဲ့ မီးယပ်သားဖွားဆရာ အပါအဝင် စနစ်သစ် ခုတင် (၅၀)ဆံ့ အဆင့်ကို ကျန်းမာရေး ဝန်ထမ်းများ တိုးမြှင့် ပေးသင့်ပါကြောင်းနဲ့ အဲဒီလို တိုးမြှင့် ပေးဖို့ အစီအစဉ် ရှိ /မရှိနဲ့ ရှိပါက မည်သည့်အချိန်မှာစတင်ပြီးတော့ အကောင်အထည်ဖော်နိုင်မယ်ကို သိလိုပါတယ်။ တစ်နိုင်ငံလုံးအတိုင်းအတာမှာရှိတဲ့ စနစ်ဟောင်း ခုတင် (၅၀)များကိုလည်းပဲ စနစ်သစ် အင်အားများနဲ့ အဆင် တူ တိုးမြှင့် ပေးပို့ အစီအစဉ် ရှိ /မရှိ ကို ပြည်သူများရဲ့ ကိုယ်စား ဥက္ကဋ္ဌကြီး မှတစ်ဆင့် မေးမြန်းရခြင်း ဖြစ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး ကျန်းမာရေးဝန်ကြီးဌာန၊ ပြည်ထောင်စု ဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="98">ဒေါက်တာဖေသက်ခင် (ပြည်ထောင်စုဝန်ကြီး၊ ကျန်းမာရေးဝန်ကြီးဌာန)</agency>လေးစားအပ်ပါတဲ့ အမျိုးသားလွှတ်တော် ဥက္ကဋ္ဌကြီးနှင့် တကွ အမျိုးသားလွှတ်တော် ကိုယ်စားလှယ်များ ကိုယ်စိတ်နှစ်ဖြာ ကျန်းမာ၊ ချမ်းသာပြီးတော့ ကိုယ့်အကျိုး၊ အများအကျိုး တိုးပွားအောင် ဆောင်ရွက်နိုင်ကြပါစေလို့ ဆုတောင်း မေတ္တာပို့ ပါတယ်။ ကျွန်တော် အနေနဲ့ မကွေးတိုင်း ဒေသကြီး မဲဆန္ဒနယ်အမှတ် (၄) အမျိုးသားလွှတ်တော် ကိုယ်စားလှယ် ဦးအောင်ကြည်ညွန့် ကနေ တောင်တွင်းကြီးမြို့နယ် စနစ်ဟောင်း ခုတင် (၅၀)ဆေးရုံကို စနစ်သစ် ခုတင် (၅၀)ဆေးရုံရဲ့ ကျန်းမာရေးဝန်ထမ်း အင်အား သို့ တိုးမြှင့်ပေးရန် အစီအစဉ် ရှိ /မရှိ၊ ရှိပါက မည်သည့်အချိန်မှာ စတင်ဆောင်ရွက်နိုင်မယ်နဲ့ တစ်နိုင်ငံလုံးရှိ စနစ်ဟောင်း ခုတင် (၅၀)ဆံ့ဆေးရုံကို စနစ်သစ် ခုတင် (၅၀)ဆေးရုံများနဲ့ တန်းတူ ဝန်ထမ်းအင်အား တိုးမြှင့်ရန် အစီအစဉ် ရှိ /မရှိ မေးခွန်းနဲ့ စပ်လျဉ်းပြီးတော့ ကျန်းမာရေးဝန်ကြီးဌာန၊ ပြည်ထောင်စုဝန်ကြီးအနေနဲ့ ဖြေကြားပေးသွားမှာ ဖြစ်ပါတယ်။ ပထမဆုံးအနေနဲ့ ကိုယ်စားလှယ်တော်ကြီး မေးတဲ့မေးခွန်းအတွက် ကျွန်တော့် အနေနဲ့ ကျန်းမာရေးဝန်ကြီးဌာနရဲ့ ဆောင်ရွက်မှုတွေကိုပါ တင်ပြခွင့် ရတဲ့အတွက်ကျေးဇူးအများကြီးတင်ကြောင်း ပြောလိုပါတယ်။ မကွေးတိုင်းဒေသကြီး တောင်တွင်းကြီး မြို့နယ်မှာ ခုတင် (၅၀)ဆံ့ဆေးရုံ၊ တိုက်နယ်ဆေးရုံ၊ ကျေးလက်ကျန်းမာရေးဌာန (၆)ခု၊ ကျေးလက်ကျန်းမာရေးဌာနခွဲ (၂၄)ခု ဖွဲ့စည်းဖွင့် လှစ်ထားရှိပြီးတော့ ကျန်းမာရေး စောင့် ရှောက်မှုများ ဆောင်ရွက်ပေးလျက် ရှိပါတယ်။ အဲတော့ ကျန်းမာရေးဝန်ကြီးဌာန အနေနဲ့ အခုလက်ရှိ ဆောင်ရွက်နေတဲ့ ဆေးရုံကုသရေး ပိုင်းမှာ ပြောရလို့ရှိရင် နံပါတ် (၁)က ဆေးရုံများတိုးချဲ့ ဖွင့်လှစ်ခြင်းဆိုတာ ရှိပါတယ်။ နံပါတ် (၂)ကတော့ ရှိပြီးသားဆေးရုံများကို အဆင် တိုးမြှင့် ပေးခြင်းဆိုတာ ရှိပါတယ်။ နံပါတ် (၃)ကတော့ အထူးကုဌာနများ တိုးချဲ့ဖွင့် လှစ်ခြင်းဆိုတာ ရှိပါတယ်။ နံပါတ် (၄)ကတော့ စံကိုက် မဖြစ်သေးတဲ့ ခုနကလို ဒီစနစ်ဟောင်းဆေးရုံတွေကို စံကိုက်ဖွဲ့စည်းပုံအပြည့် ဖြစ်အောင် ပြင်ဆင်ရေးဆွဲတဲ့၊ ချထားပေးတဲ့ လုပ်ငန်း ရှိပါတယ်။ ဆိုတော့ (၄)ခု ကျွန်တော်တို့ ပြောလို့ရတယ်။ အဲဒီတော့ ကျွန်တော်တို့ နိုင်ငံအနေနဲ့၊ ကျွန်တော်တို့ ကျန်းမာရေး ဝန်ကြီးဌာနအနေနဲ့ အခုအချိန်မှာ ကျွန်တော်တို့ ဒီ (၄)ခု ဆေးရုံ အသစ်ဆောက်တယ်၊ ဆေးရုံအဟောင်းတွေကို တိုးချဲ့ တယ်။ စံကိုက်ဖွဲ့စည်းပုံပြင်ပေးတယ်။ နောက်ပြီးတော့ ဒီအထူးကုတွေကို အရင်တုန်းကတော့ Specialist ဆိုတာ ရန်ကုန်ပဲ ရှိတယ်။ နောက်ပိုင်း ရန်ကုန်၊ မန္တလေး၊ နောက်ပိုင်း ပြည်နယ်နှင့် တိုင်းဆေးရုံကြီးတွေအားလုံး၊ နောက် အခုကျတော့ ခရိုင်ဆေးရုံတွေအားလုံး အပြင် ကျွန်တော်တို့ ခပ်ကြီးကြီးမြို့နယ် ခုတင် (၅၀) တွေကိုပါ လုပ်ငန်းလိုအပ်ချက်အရ ကျွန်တော်တို့ ပို့ပေးလျက် ရှိပါတယ်။ ဒီအချိန်မှာ ဖွဲ့စည်းပုံအရ ရှိသင့်၊ ရှိထိုက်တဲ့ အနေအထားနဲ့ လုပ်ငန်း လိုအပ်ချက်အရ ရှိသင့်၊ ရှိထိုက်တဲ့အနေအထားကိုလည်း ကျွန်တော်တို့ ဟန်ချက်ညီအောင်ဆောင်ရွက်ပေးလျက် ရှိပါတယ်။ နောက်ပြီးတော့ ကိုယ်စားလှယ်တော်ကြီးများ ကို ကျွန်တော်တို့ လုပ်နေတဲ့ကိစ္စ တစ်ခုမှာ ဒီ နိုင်ငံတစ်နိုင်ငံမှာ ပြောင်းလဲလာတဲ့ လူမှုရေး၊ စီးပွားရေး အခြေအနေတွေအရ၊ ကျွန်တော်တို့ ဥပမာ - လမ်းဖောက်လိုက်တယ်၊ တံတားဆောက်လိုက်တယ်ဆိုရင်၊ ယခင် က အချက်အချာ ကျတဲ့ နေ ရာတချို့က အချက်အချာ မကျတော့ဘဲနဲ့ ယခင်က အချက်အချာ မကျတဲ့ နေရာတချို့က အချက်အချာ ကျလာတာ ရှိပါတယ်။ ခေတ်စနစ်အရ အဲဒီလို လူမှုရေးပထဝီ၊ စီးပွားရေးပထဝီ ပြောင်း လဲလာတဲ့ အခါမှာ ကျွန်တော်တို့တတွေသည် အချက်အချာ ကျတယ်လို့ သဘောထားပြီးတော့ တစ်ချိန် က ဆောက်ခဲ့တဲ့နေရာတွေသည် အချက်အချာ မကျတော့တဲ့အခါမှာ၊ တစ်ချိန်က အချက်အချာ မကျခဲ့တဲ့အချိန်ကနေ အခု အချက်အချာ ကျလာပြီဆိုတဲ့အခါမှာ ပြောင်းလဲ သင့်တဲ့ဟာတွေ ပြောင်းလဲကုန်ပြီ။ ကျွန်တော့်အနေနဲ့ ကျန်းမာရေးဝန်ကြီးဌာနမှာ ပြည်နယ်တိုင်း ဦးစီးမှူးတွေကို အကြောင်းကြားထားပြီးတော့ ဆောင်ရွက်လျက်ရှိပါတယ်။ ထင်ထင်ရှားရှားပြရရင် ရှမ်းပြည်နယ်(မြောက်ပိုင်း)မှာရှိတဲ့ သိန္နီ ၊ ကွတ်ခိုင်၊ နမ့်ခမ်း၊ မူဆယ် ဟာ စဉ်းစားကြည့်ရင် တစ်ချိန်က သိန္နီ ၊ နောက်ပိုင်းကျတော့ ကွတ်ခိုင်၊ နောက် နမ့်ခမ်း၊ ဆီးကရိတ်တို့လို့ ဆေးရုံတွေ၊ နောက်ဆုံး ကျတော့ အခုအချိန်မှာတော့ မူဆယ်သည် ခရိုင်ဖြစ်ပြီးတော့ ကျန်တဲ့ဟာတွေက မြို့နယ် ဖြစ်ပါတယ်။ တစ်ဖက်က ဒီလိုအခြေအနေတွေ ပြောင်းလဲသလို ကျွန်တော်တို့ ကျန်းမာရေးဘက်ကလည်း အဲဒီလို ဒီလက်တွေ့၊ လက်ရှိပကတိအခြေအနေတွေနဲ့ လိုက်လံပြောင်းလဲဖို့ လုပ်ဆောင်ပေးလျက် ရှိနေတဲ့အကြောင်း ပြောလိုပါတယ်။ အဲဒီတော့ မကွေးတိုင်းဒေသကြီး တောင်တွင်းကြီးမြို့နယ် ခုတင် (၅၀)ဆံ့ ပြည်သူ့ဆေးရုံကိုလည်း ကျွန်တော်တို့ လုပ်ငန်းလိုအပ်ချက်လည်း ရှိတယ်။ ဒါကြောင့်မို့လို့ ၂၀၁၃-၂၀၁၄၊ ရှေ့လာမယ့် ဘဏ္ဍာရေးနှစ်အတွင်းမှာ စံကိုက်ဖွဲ့စည်းပုံ ကို ပြင်ဆင်ပေးမယ် ဖြစ်တဲ့အကြောင်း၊ တင်ပြပေးမယ်ဖြစ် တဲ့အကြောင်း၊ စီစဉ်ဆောင်ရွက်ပေးမယ်ဖြစ်တဲ့ အကြောင်း တင်ပြလိုပါတယ်။ ကျွန်တော်တို့ အခုအချိန်မှာ ခုတင် (၁၀၀၀)၊ (၁၂၀၀)ဆေးရုံ ကနေ အဆင် ဆင့် စံကိုက်ဖွဲ့စည်းပုံ ပြင်ဆင်လာလိုက်တာဟာ အခု ခုတင် (၂၀၀)ဆေးရုံတွေ ပြီးစီးပါပြီ။ ဒါပြီးရင် ကျွန်တော်တို့က (၁၀၀)၊ (၅၀) ဆင်းသွားမှာ ဖြစ်ပါတယ်။ အစီအစဉ်အလိုက် ဆင်းနေပေမယ်လည်း လုပ်ငန်းလိုအပ်ချက်ရှိတဲ့အခါမှာ ကျွန်တော်တို့ အစီအစဉ်</speech>
<title>ကျော်ပြီးတော့ ဖွဲ့စည်းပုံပြင် ပေးရတာမျိုးတွေလည်း ကျွန်တော်တို့ လုပ်ပါတယ်။ (၅၀)တွေ၊ (၁၀၀)တွေ ပေးမှ ရမယ်လို့ ကျွန်တော်တို့ မဆိုလိုပါဘူး။ အဲဒီတော့ ကျွန်တော်တို့ အထူးကုဆေးရုံကြီးတွေလည်း ဒီလိုပဲ။ ကျွန်တော်တို့ စံကိုက်ဖွဲ့စည်းပုံဖြစ်အောင် ပြင်ဆင်ပေးလျက် ရှိပါတယ်။ ဒါကြောင့်မို့လို့ တစ်နိုင်ငံလုံးမှာရှိတဲ့ ခုတင် (၅၀)ဆံ့ ဆေးရုံတွေကိုလည်းစနစ်သစ် စံကိုက်ဖွဲ့စည်းပုံသို့ ပြင်ဆင်ပေးရန်အတွက် ကျွန်တော်တို့ ပဉ္စမကာလတို ငါးနှစ်စီမံ ကိန်းကာလအတွင်းမှာ ဆောင်ရွက်သွားမှာ ဖြစ်တဲ့အကြောင်း တင်ပြရင်းနဲ့ နိဂုံးချုပ်ပါတယ်။ ကျေးဇူးအများကြီး တင်ပါတယ်။ ရေစကြိုမြို့ပေါ်ရှိ စိတ္တသုခအခြေခံပညာ အလယ်တန်းကျောင်းကို အခြေခံပညာ အထက်တန်းကျောင်း (သို့မဟုတ်) အထက်တန်းကျောင်းခွဲအဖြစ် အဆင့်တိုးမြှင့်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး လွှတ်တော်ကိုယ်စားလှယ် (၃)ဦးက မေးမြန်းတဲ့ မေးခွန်းတွေဟာ ပညာရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမယ့် မေးခွန်းတွေ ဖြစ်ပါတယ်။ လွှတ်တော်ကိုယ်စားလှယ်တွေက သက်ဆိုင်ရာ မေးခွန်းများကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားဖို့ ဖြစ်ပါတယ်။ ပထမဦးစွာ မကွေးတိုင်းဒေသကြီး မဲဆန္ဒနယ်အမှတ် (၁၀)မှ ဦးအောင်သန်း က ရေစကြိုမြို့ပေါ်ရှိ စိတ္တသုခအခြေခံပညာ အလယ်တန်းကျောင်းကို အခြေခံပညာ အထက်တန်းကျောင်း (သို့မဟုတ်) အထက်တန်း ကျောင်းခွဲအဖြစ် အဆင့်တိုးမြှင့်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="94">ဦးအောင်သန်း၊ မကွေးတိုင်းဒေသကြီး မဲဆန္ဒနယ်အမှထဝ)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် တကွ ပြည်ထောင်စု အဆင့် ဝန်ကြီးများ ၊ ဒုတိယဝန်ကြီးနဲ့ ဖိတ်ကြားထားသော ဧည့်သည်တော်များနဲ့ အမျိုးသား လွှတ်တော် ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာ၊ ချမ်းသာကြပါစေ၊ မင်္ဂလာအပေါင်း နဲ့ ပြည့်စုံကြပါစေလို့ ဦးစွာပထမ ဆုမွန်ကောင်းတောင်း လျက် ဂါရဝပြုအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်မြေ အမှတ် (၁၀)မှ အမျိုးသား လွှတ်တော်ကိုယ်စားလှယ် ဦးအောင်သန်း ဖြစ်ပါတယ်။ ကျွန်တော့်အနေနဲ့ ရေစကြိုမြို့ စိတ္တသုခအခြေခံပညာ အလယ်တန်းကျောင်းအား အခြေခံပညာ အထက်တန်းကျောင်း အဖြစ် အဆင့်တိုးမြှင့် ခွင့်ပြု နိုင်ရေးနဲ့ပတ်သက်ပြီးတော့ တင်ပြမေးမြန်းသွားမှာ ဖြစ်ပါတယ်။ လေးစားအပ်သော အမျိုးသားလွှတ်တော် ဥက္ကဋ္ဌကြီး ခင်ဗျား။ ရေစကြိုမြို့ပေါ်မှာ မြို့ပေါ်ရပ်ကွက် (၈)ရပ်ကွက်ရှိပါတယ်။ လူဦးရေအားဖြင်. (၂၂၃၂၈) ဦး မှီတင်းနေထိုင် ပါတယ်။ မြို့ပေါ်မှာ လက်ရှိဖွင့်လှစ်သင်ကြားနေတဲ့ အ ခြေခံပညာအဆင့် ကျောင်းများမှာ အထက်တန်းကျောင်း (၁)ကျောင်း၊ အလယ်တန်းကျောင်း (၁)ကျောင်း၊ မူလတန်းလွန် ကျောင်း (၄)ကျောင်း၊ မူလ တန်းကျောင်း (၃)ကျောင်း၊ ဘုန်းတော်ကြီး သင် မူလတန်း ကျောင်း (၂)ကျောင်း ဆိုပြီးတော့ စုစုပေါင်း (၁၁)ကျောင်း ရှိပြီးတော့ အခြေခံပညာ အထက်တန်း ကျောင်း အနေနဲ့ မြို့ပေါ်မှာ (၁)ကျောင်းတည်းသာ လက်ရှိအနေအထားမှာ ရှိပါတယ်။ ကျွန်တော်တို့ ရေစကြိုမြို့နဲ့ (၃)မိုင် အကွာအဝေးမှာ ကျေးရွာအုပ်စု (၅)အုပ်စု ရှိပြီးတော့ ကျေးရွာပေါင်း (၁၅)ရွာ ရှိပါတယ်။ အဆိုပါကျေးရွာများ မှာ အ ခြေခံပညာ ကျောင်းများအနေနဲ့ အလယ်တန်းကျောင်းခွဲ(၁)ကျောင်း၊ မူလတန်းလွန် ကျောင်း (၄)ကျောင်း၊ မူလတန်းကျောင်း (၁၀)ကျောင်း၊ စုစုပေါင်း (၁၅)ကျောင်း ရှိပါတယ်။ ဥက္ကဋ္ဌကြီး ခင်ဗျား။ ကျွန်တော်အခုတင်ပြခဲ့တဲ့ ရေစကြိုမြို့ပေါ်မှာရှိတဲ့ ကျောင်း (၁၁)ကျောင်း နဲ့ နီးစပ်ရာကျေးရွာများ မှာရှိတဲ့ ကျောင်း (၁၅)ကျောင်းတို့ မှာ ပညာသင်ကြားနေ ကြတဲ့ ကျောင်းသူ၊ ကျောင်းသားများကို တင်ပြရမယ်ဆိုလို့ရှိရင် အထက်တန်းအဆင့် (၉၈၉)ဦး ရှိပါတယ်။ အလယ်တန်းအဆင် မှာ(၂၂၆၀) ဦး ရှိပါတယ်။ မူလတန်းအဆင့် မှာ (၃၃၀၄)ဦး ရှိပါတယ်။ စုစုပေါင်း ကျောင်းသူ၊ ကျောင်းသား (၆၅၅၃) ဦး ရှိကြောင်း တွေ့ရှိရပါတယ်။ လက်ရှိအခြေအနေမှာ စောစောက ကျွန်တော်တင်ပြခဲ့ သလိုရေစကြိုမြို့ပေါ်မှာ အခြေခံပညာအထက်တန်းကျောင်း တစ်ကျောင်းတည်းသာ ရှိပါတယ်။ အဆိုပါ အထက်တန်းကျောင်းမှာ တက်ရောက်သင်ကြားနေတဲ့ တက်ရောက်သင်ယူနေ ကြတဲ့ အထက်တန်း ကျောင်းသူ၊ ကျောင်းသားများဟာ (၉၈၉)ဦးရှိပြီးတော့ မူလတန်း၊ အလယ်တန်း၊ အထက်တန်း ကျောင်း သူ၊ ကျောင်းသား စုစု ပေါင်းအနေနဲ့ (၂၃၉၇) ဦးရှိတဲ့အတွက်ကြောင့် စာသင်ခန်းများ ကြပ်တည်းနေတာ တွေ့ရပါတယ်။ ဒါ့အပြင် ရေစကြိုမြို့ပေါ်မှာရှိတဲ့ အခြေခံ ပညာကျောင်းများနှင့် နီးစပ်ရာ (၃)မိုင်အကွာမှာရှိတဲ့ ကျေးရွာများမှာရှိတဲ့ အခြေခံပညာကျောင်း များမှာ မူလတန်းမပါဘဲနဲ့ အခြေခံပညာအလယ်တန်းအဆင့်နဲ့ အထက်တန်းအဆင့် ကျောင်းသူ၊ ကျောင်းသားများအနေနဲ့ (၃၂၄၉)ဦး ရှိနေတာ တွေ့ရပါတယ်။ ဒါကြောင့် ရေစကြိုမြို့ပေါ်နဲ့ မြို့နဲ့ အနီးပတ်ဝန်းကျင်မှာရှိတဲ့ ကျေးရွာများမှာရှိတဲ့ အလယ်တန်း၊ အ ထက်တန်း ကျောင်းသူ၊ ကျောင်းသား(၃၂၄၉) ဦးအတွက် အဆင်ပြေစွာ ပညာသင်ကြားနိုင်ဖို့ဆိုလို့ရှိရင် ရေစကြိုမြို့ ပေ���်မှာ အထက်တန်းကျောင်း တစ်ကျောင်း တိုးချဲ့ဖွင့်လှစ်ပေးဖို့ အမှန်တကယ် အထူးလိုအပ် နေကြောင်း တင်ပြလိုပါတယ်။ လေးစားအပ်သော ဥက္ကဋ္ဌကြီးခင်ဗျား။ ရေစကြိုမြို့ပေါ်မှာရှိတဲ့ စိတ္တသုခ အခြေခံ ပညာအလယ်တန်းကျောင်းမှာ သင့်တင့်တဲ့ မြေအကျယ်အဝန်း ရှိပါတယ်။ စာသင်ဆောင် အနေနဲ့ (၅)ဆောင် ရှိပါတယ်။ စာသင်ခန်း (၂၁)ခန်း ရှိပါတယ်။ အလယ်တန်းအဆင့် ကျောင်းသူ၊ ကျောင်းသား (၄၀၄)ဦးရှိ ပါတယ်။ မူလတန်းအဆင့် ကျောင်းသူ၊ ကျောင်းသား (၄၇၃)ဦး ရှိပါတယ်။ ဒါကြောင့် စုစုပေါင်း ကျောင်းသူ၊ ကျောင်းသား စိတ္တသုခ အခြေခံပညာ အလယ်တန်း ကျောင်းမှာ (၈၇၇) ဦးရှိတာ တွေ့ရပါတယ်။ ဥက္ကဋ္ဌကြီးခင်ဗျား။ အဆိုပါ စိတ္တသုခ အခြေခံပညာ အလယ်တန်းကျောင်းမှာ ရေစကြိုမြို့ပေါ် အမှတ် (၂)ရပ်ကွက်မှာ တည်ရှိပါ တယ်။ လက်ရှိ အခြေခံပညာအထက်တန်းကျောင်းမှာ ရေစကြိုမြို့ အမှတ် (၈)ရပ်ကွက်မှာ တည်ရှိပါတယ်။ စိတ္တသုခ အခြေခံပညာ အလယ်တန်း ကျောင်းဟာ အခြေခံပညာ အထက်တန်းကျောင်းအဆင့်သို့ တိုးမြှင့်ခွင့် ပြုမယ်ဆိုလို့ရှိရင် မြို့ပေါ်ရပ်ကွက်တွေနဲ့ ပတ်ဝန်းကျင် ကျေးရွာများ မှ အလယ်တန်းနဲ့အထက်တန်း ကျောင်းသူ၊ ကျောင်းသားများ အနေနဲ့ကျောင်း (၂)ကျောင်းခွဲပြီးတော့ မျှတစွာ အဆင်ပြေစွာ ပညာသင်ယူခွင့် ရရှိမည် ဖြစ်ရာ ပညာရေးပိုမိုတိုးတက် အောင်မြင်လာမှာ ဖြစ်ပါတယ်။ သို့ဖြစ်ပါ၍ ကျွန်တော့်အနေနဲ့ မြို့နယ်ပညာရည် တိုးတက်မြင့်မားရေးအတွက် အများပြည်သူများ အကျိုးငှာရည်ရွယ်ပြီးတော့ ရေစကြိုမြို့ စိတ္တသုခအခြေခံပညာ အလယ်တန်းကျောင်းအား အခြေခံပညာအထက်တန်းကျောင်းအဖြစ် ကျောင်းအဆင့် တိုးမြှင့်သတ်မှတ်ပေး ပါရန်နဲ့ ယင်းသို့ အဆင့်တိုးမြှင့်သတ်မှတ်ပေးရန် အစီအစဉ် ရှိ /မရှိ ကို ဥက္ကဋ္ဌကြီးမှတစ်ဆင့် လေးစားစွာ တင်ပြ မေးမြန်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>မောင်တောမြို့၊ မြို့မအမှတ် (၁)အခြေခံပညာ အလယ်တန်းကျောင်းကို အခြေခံပညာ အထက်တန်းကျောင်း(ခွဲ)အဖြစ် အဆင့်တိုးမြှင့်ဖွင့်လှစ်ပေးရန် အစီအစဉ် ရှိ /မရှိနှင့်စပ်လျဉ်းသည့်မေးခွန်း</title>
<speech type="speaker">ရခိုင်ပြည်နယ် မဲဆန္ဒနယ်အမှတ် (၈)မှ ဦးမောင်သာခင် က မောင်တောမြို့၊ မြို့မအမှတ် (၁)အခြေခံပညာ အလယ်တန်းကျောင်းကို အခြေခံပညာ အထက်တန်းကျောင်း (ခွဲ)အဖြစ် အဆင့်တိုးမြှင့် ပေးရန် အစီအစဉ် ရှိ /မရှိ နဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="128">ဦးမောင်သာခင်၊ ရခိုင်ပြည်နယ် မဲဆန္ဒနယ်အမှတ် (၈)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးနှင့် ကြွရောက်လာကြတဲ့ ပြည်ထောင်စုအဆင့် ဝန်ကြီးများ၊ ဖိတ်ကြားထားသော ဧည့်သည်တော်များနှင့် ကျွန်တော်တို့ လွှတ်တော် ကိုယ်စားလှယ် အားလုံး နှလုံးစိတ်ဝမ်း အေးချမ်းပါစေကြောင်း ဆုတောင်းပြီးတော့ ဂါရဝပြု အပ်ပါတယ် ခင်ဗျား။ ဒီမေးခွန်း နဲ့ပတ်သက်ပြီး ကျွန်တော် အနည်းငယ်တင်ပြပါရစေ။ ဒီမေးခွန်းနဲ့ ပတ်သက်ပြီးတော့ ကျွန်တော် ပထမအကြိမ်၊ ဒုတိယ အစည်းအဝေးမှာ တောင်း ဆိုခဲ့ပါတယ်။ အဲဒီ တောင်းဆိုတဲ့ အချိန်အခါမှာ ဖြေဆိုတဲ့အခါ ကျောင်းသားအရေအတွက် အင်မတန်မှ ကွာခြားတဲ့အတွက် သက်ဆိုင်ရာ ကျောင်းအုပ် ဆရာကြီးဆီကနေ ကျွန်တော် Fox နဲ့ ကျောင်းသားစာရင်းကို တောင်းပြီး တော့ ဥက္ကဋ္ဌကြီးကို စာအားဖြင့် ကျွန်တော် တင်ပြခဲ့ပါ တယ်။ အဓိပ္ပာယ်ကတော့ ကျွန်တော် လိမ်ညာပြီးတော့တောင်းဆိုတာ မဟုတ် ဘူးဆိုတာကို သိရှိစေလို့တဲ့အတွက်ကြောင့် ဖြစ်ပါတယ်။ ဒီကျောင်းနဲ့ ပတ်သက်ပြီးတော့ သမိုင်းအကျဉ်း နည်းနည်းလောက် ပြောပါရစေခင်ဗျား။ ကျွန်တော်တို့ မောင်တောမြို့မှာ ၁၉၄၆ ခုနှစ်က အိန္ဒိယနိုင်ငံ ဒိုင်နက်စ်ကူ ကနေပြီးတော့ စစ်ပြေး ဒုက္ခသည် ဘဝကနေပြီး ပြန်လာတဲ့အခါမှာ ဒီအခု ကျွန်တော်တို့ မြို့မအလယ်တန်းကျောင်း၊ မူလတန်းကျောင်းအဖြစ် သာသနာ့မြေမှာ တည်ဆောက်ပြီးတော့ ကျွန်တေ���်တို့ ငယ်ငယ်ကတည်းက သင်ခဲ့တဲ့ကျောင်းဖြစ်ပါတ ယ်။ ၁၉၄ရ ခုနှစ်မှာစပြီးတော့ မူလတန်းကျောင်း ဖွင့်ခဲ့ပြီးတော့ ၁၉၅၄ ခုနှစ်မှာ အလယ်တန်းကျောင်းအဖြစ် တိုးမြှင့်ခဲ့တဲ့ တစ်ခုတည်းသော အလယ်တန်း ကျောင်းဖြစ်ပါတယ်။ ကျွန်တော်နှင့်တကွ ယခုတက်ရောက် နေတဲ့ ဦးခင်မောင် (ခေါ်) ဦးအောင်ကျော်ဦး တို့ဟာ ဒီကျောင်းကပဲ (၇)တန်းကို အောင် ခဲ့ပါ တယ်။ အဲဒီတုန်းက အလယ်တန်းကျောင်း ဆိုတာ (၇)တန်းအထိ ဖြစ်ပါတယ်။ ဆိုတော့ကာ ကျွန်တော်တို့ အခုနေခါမှာ အဲဒီ သာသနာ့မြေက ကျဉ်းနေတဲ့အတွက်ကြောင့်မို့လို့ မြို့ ရဲ့တောင်ဘက်မှာရှိတဲ့ အင်မတန်မှ ကျယ်ဝန်းတဲ့ လယ်ကွင်းကြီးကို ကျွန်တော်တို့ နိုင်ငံတော်အစိုးရက ပြည်သူ့ကော င်စီ လက်ထက်မှာ ကျောင်းအဖြစ်ဆောက်လုပ်ပြီးတော့ အလယ်တန်းကျောင်း တစ်ခုအဖြစ် တိုးမြှင့် ပြီးတော့ ခမ်းခမ်း နားနား တည်ဆောက် ခဲ့တဲ့ကျောင်း ဖြစ်ပါတယ်။ ကျွန်တော့်အနေနဲ့ ထပ်ပြီးတော့ တင်ပြပါရစေ။ မောင်တောခရိုင်၊ မောင်တောမြို့ အ.လ.က(၁)ကို ၁၉၅၆ ခုနှစ်ကပင် ဖွင့်လှစ်ခဲ့တဲ့ ကျောင်းဖြစ်ပြီး နှစ်ပေါင်း (၅၀) ကြာမြင့် ခဲ့ပြီးဖြစ်ပါတယ်။ စာသင်သားဦးရေ (၂၅၀၀)ကျော်ရှိ ပါတယ်။ ကျောင်း၏ အကျယ်အဝန်းမှာ (၁၀)ဧကကျော်ခန့် ရှိပြီး၊ အဆောက်အဦအနေဖြင့် စာသင်ခန်း (၂၀)ရှိ၊ အုတ်ညှပ် အဆောက်အဦ (Semi Parker Building) တစ်ခု၊ စာသင်ခန်း (၆)ခန်းပါအဆောက်အစ်ခု၊ စာသင် ခန်း (၄)ခန်းပါ အဆောက်အဦ တစ်ခု၊ စုစုပေါင်း အခန်းပေါင်း (၃၀)နဲ့ ကျောင်းအုပ်ဆရာကြီး အခန်း၊ ဆရာ ဆရာမများ နားနေခန်း၊ စသည်တို့ဖြင့် ဥပဓိရုပ် ကောင်းတဲ့ ကျောင်းတစ်ကျောင်း ဖြစ်ပါတယ်။ ယခင်ကဆိုလျှင် ကျောင်း ကပွဲတောင် လုပ် နိုင်တဲ့ ကျောင်းခန်းမကြီး ရှိပြီးတော့၊ ၁၉၉၄ ခုနှစ်မှာ လေဆင်နှာမောင်း တိုက်လို့ ပျက်စီးသွားပါတယ်။ အဲဒီလို အထက်တန်းကျောင်း တစ်ကျောင်းရဲ့ အင်္ဂါနဲ့ ပြည့်စုံပြီး၊ ဥပဓိကောင်းခြင်း၊ ခြံစည်းရိုး အခိုင်အမာကာရံပြီး ခိုင်ခန့်သော ဂိတ်ပေါက်များ ထားရှိပြီး၊ ဘောလုံးကစားရန် Senior ကွင်း၊ Junior ကွင်းတွေရှိပါတယ်။ လမ်းသွား လမ်းလာအချက်အချာ ကျတဲ့နေရာမှာရှိပြီး၊ မြို့နဲ့လည်း အနီးကပ်ဆုံး ဖြစ်ပါတယ်။ ကျောင်းသားမိဘများအနေနဲ့လည်း ပဲ မိမိတို့သားသမီးများကို နီးနီးကပ် ကပ် စောင့်ကြည့် ပြီးတော့ ကြည့်ရှုနိုင်တဲ့ နေရာမှာ ရှိပါတယ်။ ဒီကျောင်းကို ကျွန်တော် ခုနက အစီရင်ခံခဲ့သလိုပဲ ပထမအကြိမ် အမျိုးသား လွှတ်တော် ဒုတိယအစည်းအဝေးမှာ တင်ပြခဲ့တဲ့ အခါမှာ ဦးစားပေး တိုးမြှင့်ရန် ပြည်ထောင်စုဝန်ကြီးက ပြောခဲ့ပါတယ်။ ဒါပေမယ့် ၂၀၁၂-၂၀၁၃ ခုနှစ် ပညာသင်နှစ်မှာ အ.ထ.ကခွဲကျောင်း တိုးမြှင့်တဲ့ စာရင်းမှာ ဒီကျောင်းပါ မလာတာကို တွေ့ရ ပါတယ်။ အခုနေအခါမှာ မောင်တော မြို့ရဲ့ လတ်တလော ဖြစ်ရပ်အခြေအနေတွေကြောင့် ကျောင်းသားမိဘတွေက မိမိတို့၊ အထူးသဖြင့် မိန်းကလေးတွေကို ကျောင်း နဲ့ (၁)မိုင် ကျော်လောက် ဝေးတဲ့ အထက်တန်းကျောင်းမှာ ထားရဖို့ ဟာကို အင်မတန်မှပဲ စိုးရိမ်ကြောင့်ကျမှု တွေ ရှိပါတယ်။ အထက်တန်းကျောင်းကို ကြည့်လိုက်ရင်လည်းပဲ ကျောင်းသား ဦးရေ အင်မတန်မှ များပြီး၊ အခန်း တစ်ခန်းမှာ (၇၀)၊ (၆၀)ထားပြီးတော့ စာသင်နေရတဲ့ ကျောင်းဖြစ်ပါတယ်။ ဆိုတော့ ဒီ ကျွန်တော် တို့ မြို့မအလယ်တန်းကျောင်းကို အ .ထ.ကခွဲ သို့မဟုတ် အ.ထ.က တိုးလိုက်ခြင်းအားဖြင့် ကျွန်တော်တို့ကျောင်းသားဦးရေ (၂)ခု ညီညီမျှမျှ ဖြစ်သလို ရှိ နိုင်ပါတယ်။ အဲဒီအတွက်ကြောင့် လိုအပ်တဲ့အချက်အလက်များ ပြည့်စုံစွာရှိတဲ့ ကျွန်တော် တို့ အခြေခံပညာ အလယ်တန်းကျောင်း ကို ၂၀၁၂-၂၀၁၃ ပညာသင်နှစ်မှာ အ-ထ-ကခွဲကျောင်းအဖြစ် တိုးမြှင့်ပေးနိုင်ရန် အစီအစဉ် ရှိ /မရှိ ဥက္ကဋ္ဌကြီးမှ တစ်ဆင့် မေးမြန်းရခြင်း ဖြစ်ပါတယ် ခင်ဗျား ။</speech>
<title>(၂)နှစ်ဆို မအောင်မြင်သော အဌမတန်းကျောင်းသား ကျောင်းသူ များကို ကျောင်းတွင်းစစ် (ပြင်ပဖြေစာမေးပွဲဖြေဆိုခွင့် ရရှိရေးအတွက် ဆောင်ရွက်ပေးရန်အစီအစဉ် ရှိ/မရှိ စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ် (၅) မှ ဦးစိုင်းတင်အောင် က (၂)နှစ်ဖြေဆို မ အောင်မြင်သော အဋ္ဌ မတန်း ကျောင်းသား ကျောင်းသူ များကို ကျောင်းတွင်းစစ် (ပြင်ပဖြေ) စာမေးပွဲ ဖြေဆိုခွင့် ရရှိရေးအတွက် ဆောင်ရွက်ပေးရန် အစီအစဉ် ရှိ/မရှိ နဲ့ ပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="5">ဦးစိုင်း တင်အောင်၊ ကချင်ပြည်နယ် မဲဆန္ဒနယ်အမှတ် (၅)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စု ဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ် များနှင့် ဖိတ်ကြားထားသော ဧည့်သည်တော်များ ခင်ဗျား။ မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ် (၅)မှ အမျိုးသားလွှတ်တော်ကိုယ်စားလှယ် ဦးစိုင်းတင်အောင် ဖြစ်ပါတယ်။ ဥက္ကဋ္ဌကြီးရဲ့ ခွင့်ပြုချက်အရ အခုကျွန်တော်မေးမယ့် မေးခွန်းကတော့ ပညာရေး အခန်းကဏ္ဍနှင့် စပ်လျဉ်းတဲ့ မေးခွန်းပဲ ဖြစ်ပါတယ်။ ဥက္ကဋ္ဌကြီးခင်ဗျား။ နိုင်ငံ တော်အစိုးရအနေနဲ့ ခေတ်သစ်စနစ်သို့ ကူးပြောင်းတဲ့ ကာလမှာ ပညာရေးအခန်းကဏ္ဍ ဖွံ့ဖြိုးတိုးတက်စေဖို့အတွက် ရည်သန်ပြီး ပညာရေးနှစ် (၃၀) နှစ်ရှည် စီမံကိန်းများချမှတ်ပြီးတော့ အရှိန်အဟုန်မြှင့်ဆောင်ရွက်နေတဲ့ အချိန်အခါမှာဆောင်ရွက်လျက်ရှိရာ အခုအခါ စီမံကိန်းရဲ့ တတိယ (၅)နှစ် စီမံကိန်းနှစ်သို့ ရောက်ရှိနေပြီ ဖြစ်ပါတယ်။ အခြေခံပညာအခန်းကဏ္ဍမှာ ကျောင်းပြင်ပ ရောက်နေသူများ ပညာရေး အဝန်းအဝိုင်းကို ပြန်လည်ရောက်ရှိစေဖို့အတွက် ကျောင်းတွင်းစစ် ပြ င်ပဖြေစာမေးပွဲ များကို မြို့နယ် အလိုက် ကြီးကြပ်ရေးမှူး၊ ကြီးကြပ်ရေးကော်မတီများရဲ့ အစီ အစဉ်နဲ့ ၁၉၉၉၂၀၀၀ ခုနှစ် ပညာသင်နှစ်မှစ၍ ခွင့်ပြုပေးလျက်ရှိတာကို လေ့လာတွေ့ရှိရပါတယ်။ ခုအခါမှာ ဒုတိယတန်းမှ သတ္တမတန်းအထိ ကျောင်းတွင်း အခန်းဆုံး စစ်ဆေးမှုများဖြင့်စစ်ဆေးဆောင်ရွက်လျက် ရှိနေတာကြောင့် ကျန်ရှိတဲ့ အဋ္ဌမတန်းနှင့် နဝမတန်းကို သာ ကျောင်းတွင်းစစ်ပြင်ပဖြေ စာမေးပွဲများ ကျင်းပပေးရန် ဖြစ်သော်လည်း ၂၀၁၁-၂၀၁၂ ခုနှစ်၊ ပညာသင်နှစ်မှ စပြီးတော့ နဝမတန်း တစ်တန်းတည်း ကိုသာ ကျောင်းတွင်းစစ်ပြင်ပဖြေ စာမေးပွဲများ ကျင်းပပေးတော့မှာ ဖြစ်တဲ့အကြောင်း ပညာရေးဝန်ကြီးဌာန၊ ပညာရေး စီမံကိန်းနှင့် လေ့ကျင့်ရေးဦးစီးဌာ နက ညွှန်ကြားထားကြောင်း သိရှိရပါ တယ်။ သို့ပါသောကြောင့် ပညာရေးအခန်းကဏ္ဍဟာ Education For AI ဆိုတဲ့ ဆောင်ပုဒ်နဲ့ အညီ အားလုံးအတွက် ပညာရေး ဖြစ်သင့်သည့် အားလျော်စွာ (၂) နှစ်ဖြေဆိုလို့ မအောင်မြင်တဲ့ အဋ္ဌ မတန်း ကျောင်းသူ၊ ကျောင်းသား များကို ပညာရေးအခွင့်အလမ်း တန်းတူညီမျှ ခံစားရရှိနိုင်ဖို့အတွက် ကျောင်းတွင်းစစ် ပြင်ပဖြေ စာမေးပွဲများ တစ်ပါတည်း ထည့်သွင်း ကျင်းပဖြေဆိုခွင့် အစီအစဉ် ရှိ /မရှိ သိရှိလိုပါကြောင်း ဥက္ကဋ္ဌကြီးမှ တစ်ဆင့် လေးစားစွာ မေးမြန်း တင်ပြအပ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">မေးခွန်းများနှင့် ပတ်သက်ပြီး ပညာရေးဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="91">ဦးအေးကြူ (ဒုတိယဝန်ကြီး၊ ပညာရေးဝန်ကြီးဌာန)</agency>အမျိုး သားလွှတ်တော် ဥက္ကဋ္ဌကြီး နှင့် တကွ လွှတ်တော်ကိုယ်စားလှယ် တော်များ အားလုံးကို ကျွန်တော် ရိုသေလေးစား ပါကြောင်း တင်ပြအပ်ပါတယ် ခင်ဗျား။ ကျွန်တော် ပညာရေးဆိုင်ရာမေးမြန်းချက် (၃)ခုနဲ့ ပတ်သက်ပြီးတော့၊ ဝန်ကြီးရဲ့ ကိုယ်စား၊ ကျွန်တော် ဒုတိယဝန်ကြီး ဦးအေးကြူမှ ပြန်လည်တင်ပြ ဖြေကြားမှာ ဖြစ်ပါတယ်။ ပထမမေးခွန်းဖြစ်တဲ့ ရေစကြိုမြို့ စိတ္တသုခ အခြေခံပညာအလယ်တန်းကျောင်းနဲ့ ပတ်သက်ပြီး ဦးစွာတင်ပြမှာ ဖြစ်ပါတယ်။ အဲဒီ အလယ်တန်းကျောင်းမှာ အလယ်တန်း အဆင့် ကျောင်းသား(၄၀)ဦးရှိပြီး၊ ကျန်သတ်မှတ်ချက်များနဲ့လည်းကိုက်ညီတဲ့အတွက်၂၀၁၃-၂၀၁၄ ခုနှစ်၊ ပညာသင်နှစ်မှာ အခြေခံပညာ အထက်တန်းကျောင်းခွဲ အဖြစ် အဆင့်တိုးမြှင့်ပေးရန် စီစဉ်ထားပြီး ဖြစ်ပါကြောင်း တင်ပြအပ်ပါတယ်။ ဒုတိယမေးခွန်းနဲ့ ပတ်သက်ပြီး ဆက်လက် တင်ပြမှာ ဖြစ်ပါတယ်။ မောင်တော မြို့နယ်၊ အမှတ် (၈)မဲဆန္ဒနယ် အမျိုးသားလွှတ်တော်ကိုယ်စားလှယ် ဦးမောင်သာခင် ရဲ့ မေးခွန်းနဲ့ ပတ်သက်ပြီး ကျွန်တော်တင်ပြမှာ ဖြစ်ပါတယ်။ မောင်တောမြို့၊ မြို့ မအမှတ် (၁) အခြေခံပညာ အလယ်တန်းကျောင်းကို စိစစ်တဲ့အခါမှာ အလယ်တန်းအဆင့် ကျောင်းသား (၁၀၀၄)ဦးရှိတဲ့အပြင် ကျန်သတ်မှတ်ချက်များနဲ့လည်း ကိုက်ညီကြောင်း စိစစ်တွေ့ရှိရတဲ့ အတွက်ကြောင့် ၂၀၁၃-၂၀၁၄ ခုနှစ်၊ ပညာသင်နှစ်မှ စပြီး အခြေခံပညာအထက်တန်း ကျောင်းခွဲ အဆင့်သို့ တိုးမြှင့် ဖွင့်လှစ်ပေးရန် စီစဉ်ထားပြီး ဖြစ်ပါကြောင်း တင်ပြအပ်ပါကချင်ပြည်နယ် အမှတ် (၅) မဲဆန္ဒနယ် အမျိုးသားလွှတ်တော် ကိုယ်စားလှယ်တော်ကြီး ဦးစိုင်းတင်အောင် ရဲ့ မေးခွန်းကို ဆက်လက်တင်ပြမှာ ဖြစ်ပါတယ်။ ၂၀၁၁-၂၀၁၂ ခုနှစ်၊ ပညာသင်နှစ်ကစပြီး အဋ္ဌ မတန်းတွင် (၂)နှစ်ကျရှုံးခဲ့ တဲ့ ကျောင်းသား/ကျောင်းသူများ ပညာရေး အခွင့်အလမ်းနဲ့ ပတ်သက်ပြီး တန်းတူညီမျှ ခံစားခွင့် ရရှိရေးအတွက် ပြင်ပဖြေ စာမေးပွဲများ ဖြေဆိုခွင့် ရရှိရန် ဆောင်ရွက်ပေးမယ့် အစီအစဉ်နဲ့ ပတ်သက်တဲ့ မေးခွန်း ဖြစ်ပါတယ်။ အခြေခံပညာအဆင့် အတန်းအလိုက် ပညာရည်စစ်ဆေးတိုင်းတာမှု အစီအစဉ် များ ကို အခန်းဆုံး စစ်ဆေးခြင်းနှင့် နှစ်ဝက်ဆုံး စစ်ဆေးခြင်းများအဖြစ် ပြင်ဆင်သတ်မှတ် ခဲ့ရာ အခြေခံပညာ ကျောင်းများမှာ အတန်းတင် စာမေးပွဲများ ကျင်းပရန် မလိုအပ်တော့တဲ့ အတွက်ကြောင့် ၁၉၉၉-၂၀၀၀ ခုနှစ်၊ ပညာသင်နှစ်မှ စတင်ပြီး မြို့နယ်ပညာရေးမှူးများ အစီအစဉ်ဖြင့် ကျောင်းပြင်ပရောက် နှစ်ကျ ကျောင်းသားများအတွက် ကျောင်းတွင်းစစ် (ပြင်ပဖြေ) စာမေးပွဲများကို ကျင်းပ ခွင့်ပြုခဲ့ပါတယ်။ ယခင်က နိုင်ငံတော်မှ တာဝန်ယူကျင်းပခဲ့တဲ့ အခြေခံပညာ အထက်တန်း ကျောင်း၊ ကျောင်းထွက်လက်မှတ်ရ စာမေးပွဲနဲ့ အခြေခံပညာအလယ်တန်းစာမေးပွဲများမှာ ကျရှုံး ခဲ့သူများ အတွက် ဆက်လက်ဖြေဆိုခွင့် ရရှိစေရန် ရည်ရွယ်ပြီး အခြေခံပညာ အလယ်တန်းအဆင့်နှင့် အထက်တန်းအဆင့် (နဝမတန်း)များအတွက် ကျောင်းတွင်းစစ်(ပြင်ပဖြေ) စာမေးပွဲများကို ကျင်းပပေးခဲ့ခြင်း ဖြစ်ပါတယ်။ လက်ရှိအခြေအနေ မှာ နိုင်ငံတော် နှင့် အခြေခံပညာကျောင်းများ မှ တာဝန်ယူကျင်းပပေးခဲ့တဲ့ စာမေးပွဲများတွင် ကျရှုံးခဲ့သူများ၊ ပညာတစ်ပိုင်းတစ်စဖြင့် မိသားစု ဝမ်းရေးအတွက် ပြင်ပမှာ လုပ်ကိုင်နေသူ များ အစရှိတဲ့ သတ်မှတ်ချက်နဲ့ ကိုက်ညီသူများ ဝင်ရောက်ဖြေဆိုမှု နည်းပါးလာကြောင်း စိစစ်တွေ့ရှိရပါတယ်။ သို့ရာတွင် နိုင်ငံခြားသင်ရိုးမာတိကာ တစ်မျိုးမျိုးဖြင့် တရားမဝင်သင်ကြား ပေးနေတဲ့ ကျောင်း၊ သင်တန်း၊ ာနများသို့ တက်ရောက်နေပြီး အခြားတစ်ဖက်မှာလည်း ကျောင်းသင်ဘာသာရပ် များ သင်ယူ၍ အတန်းစဉ် ဝင်ရောက်ဖြေဆိုသူများသာ အများဆုံး ဝင်ရောက်ဖြေဆိုလာကြကြောင်း စိစစ်တွေ့ရှိရပါတယ်။ သို့ပါ၍ ၂၀၁၀-၂၀၁၁ ခုနှစ်၊ ပညာသင်နှစ်မှာ ကျောင်းတွင်းစစ် ပြင်ပဖြေ စာမေးပွဲကို အဋ္ဌ မတန်းနှင့် နဝမတန်းအတွက်သာ စစ်ဆေးရန်နှင့် ၂၀၁၁-၂၀၁၂ ခုနှစ်၊ ပညာသင်နှစ်မှ စပြီး နဝမတန်း တစ်တန်းတည်း အတွက်သာ စစ်ဆေးရန် ကြပ်မတ်ဆောင်ရွက်ခဲ့ခြင်း ဖြစ်ပါ တယ် ခင်ဗျား။ အဋ္ဌမတန်း မှာ ပထမနှစ်ဝက်အတွင်း ပုံမှန်အခန်းဆုံး စစ်ဆေးခြင်းနှင့် ဒုတိယနှစ် ဝက်ဆုံး စစ်ဆေးခြင်းများ ဆောင်ရွက်ရာမှာ တစ်ကြိမ် ကျရှုံးနိုင်ပါတယ်။ ဒုတိယနှစ်တွင် ပုံမှန် အတန်းတက်ရောက်ပြီး ကြိုးစားလေ့လာ သင်ယူလိုစိတ်ရှိသူများ ဖြစ်ပါက ဒုတိယနှစ်မှာ သင်ယူပြီးမြောက်နိုင်မည် ဖြစ်ပါတယ်။ သို့သော်လည်း နှစ်ကြိမ် ကျရှုံးတဲ့ အဋ္ဌမတန်းကျောင်းသားများအနက် ပညာသင်နှစ်လုံးပေါက် ကြိုးစားသင်ယူရေးအတွက် မိဘအုပ်ထိန်းသူများက ဝန်ခံကတိ ပြုနိုင်သူ များအား အဋ္ဌမတန်း(တတိယနှစ်) တတိယအကြိမ် ကျောင်းသားအဖြစ် လက်ခံသင်ကြားပေးရန် စီစဉ်ထားပြီး ဖြစ်ပါကြောင်း တင်ပြအပ်ပါ တယ် ခင်ဗျား။ ကျေးဇူးတင်ပါတယ်။</speech>
<title>အမျိုးသားလွှတ်တော် အာဆီယံစီးပွားရေးအသိုက်အဝန်းဆိုင်ရာကော်မတီက ကော်မတီရဲ့ အစီရင်ခံစာကို လွှတ်တော်သို့ ဖတ်ကြားတင်သွင်းခြင်း</title>
<speech type="speaker">အစီအစဉ် (၆) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ အမျိုးသားလွှတ်တော် အာဆီယံ စီးပွားရေး အသိုက်အဝန်းဆိုင်ရာ ကော်မတီက ကော်မတီရဲ့ အစီရင်ခံစာကို လွှတ်တော်သို့ ဖတ်ကြားတင်သွင်းမှာ ဖြစ်ပါတယ်</speech>
<speech><mp id="000">ဒေါ်ရီရီမြင့် (အာဆီယံ စီးပွား ရေးအသိုက်အဝန်းဆိုင်ရာ ကော်မတီဝင်)</mp>မိဘသဖွယ် ရိုသေလေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စု အဆင့်ရှိ တာဝန်ရှိပုဂ္ဂိုလ်များ၊ အမျိုးသားလွှတ်တော် ကိုယ်စားလှယ်များ၊ တပ်မတော်သား လွှတ်တော်ကိုယ်စား လှယ်များ၊ ကော်မရှင်အဖွဲ့ဝင်များအားလုံး မင်္ဂလာ အပေါင်းနဲ့ ပြည့်စုံကြပါစေလို့ ဦးစွာ ဂါရဝပြု နှုတ်ခွန်းဆက်သ အပ်ပါတယ်ရှင်၊ ကျွန်မကတော့ မွန်ပြည်နယ် မဲဆန္ဒနယ်အမှတ် (၁) မော်လမြိုင်မြို့နယ်မှ အမျိုးသား လွှတ်တော် ကိုယ်စားလှယ် ဒေါ်ရီရီမြင့် ဖြစ် ပါတယ်ရှင်၊ ကျွန်မအနေနဲ့ အာဆီယံစီးပွားရေး အသိုက်အဝန်းဆိုင်ရာကော်မတီ အစီရင်ခံစာကို ကော်မတီ၏ တာဝန်ပေးချက်အရ ကော်မတီကိုယ်စား တင်ပြအစီရင်ခံသွားမှာ ဖြစ်ပါတယ်ရှင့်။ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးသို့ တင်သွင်း သည့် အမျိုး သားလွှတ်တော် အာဆီယံ စီးပွားရေး အသိုက်အဝန်းဆိုင်ရာ ကော်မတီ၏ အစီရင်ခံစာ နိဒါန်း oll ASEAN Summit 2007 saop:3260:6:9 ASEAN Economic Committee (AEC) စီမံချက်ကို ရေးဆွဲခဲ့ပါသည်။ ASEAN ၏ Free Trade Ared (AFTA) ပေါ်တွင် အခြေခံ၍ (AEC) ကို ဖော်ထုတ်ခဲ့ခြင်းဖြစ်ပါသည်။ AEC စီမံချက်သည် ASEAN ၏ သမရိုးကျဆောင်ရွက်ချက်မှ လမ်းသစ် တစ်ခု ဖွင့်ခဲ့ခြင်းဟုလ ည်းဆိုနိုင်ပါသည်။ ASEAN ၏ ပူးပေါင်းဆောင်ရွက်ခြင်းလုပ်ငန်းစဉ်မှ ရွေ့ လျားပြီး ရည်မှန်းချက်များဖြင့် အချိန်ကိုက် ပူးပေါင်း ဆောင်ရွက်မှုကို ဆောင်ရွက်ရန် ချမှတ်ခဲ့ပါသည်။ AEC စီမံချက်တွင် အဓိကအင်္ဂါရပ် လေးခု ရှိပါသည်။ ယင်းတို့မှာ - (က) တစ်ခုတည်းသော ဈေးကွက်နှင့် ထုတ်လုပ်မှုကို အခြေခံပြုခြင်း၊ (ခ) စီးပွားရေးအားပြိုင်မှု မြင့်မားသော ဒေသတစ်ခု ဖြစ်ခြင်း၊ (ဂ) ဒေသတွင်း တူညီစွာ စီးပွားရေး ဖွံ့ဖြိုးစေခြင်း။ (ဃ)ကမ္ဘာ့ကုန်သွယ်ရေးနှင့် အပြည့်အဝ ပူးပေါင်းဆောင်ရွက်မှု ရှိသော ဒေစ်ခု ဖြစ်စေခြင်း တို့ ဖြစ် ပါသည်။ AEC အကောင်အထည်ဖော်မှုကို သုံးသပ်ရာတွင် အဆင့် (၄)ဆင့်ဖြင့် ဆောင်ရွက် လျက်ရှိရာ ပထမအဆင့်ဖြစ်သည့် ၂၀၀၈-၂၀၀၉ ကာလ၊ ဒုတိယအဆင့်သည် ၂၀၁၀-၂၀၁၁ ကာလမှာ ပြီးမြောက်ခဲ့ပြီးဖြစ်၍ တတိယအဆင့်သည် ၂၀၁၂-၂၀၁၃ ကာလနှင့် စတုတ္ထ အဆင့်သည် ၂၀၁၄-၂၀၁၅ ကာလဖြစ်ပါ သည်။ ကျန်ရှိသည့် တတိယကာလနှင့် စတုတ္ထကာလတို့အတွက် ဦးစားပေး သတ်မှတ် ထားသော လုပ်ငန်း (၁၇၆)ခုကိုလည်း အာဆီယံအဖွဲ့ဝင် နိုင်ငံ များနှင့်အတူ သတ်မှတ်ကာလ များအမီ ပြီးစီးအောင် ကြိုးပမ်းသွားရ မည် ဖြစ်ပါသည်။ မြန်မာနိုင်ငံအနေဖြင့် လိုအပ်သောဆောင်ရွက်မှုများကို ကြိုတင် ပြင်ဆင်ထားရန် လိုအပ်ပါ မည်။ AEC ၏ စီမံချက်တွင် တစ်ချို့သော ရည်မှန်းချက် ပန်းတိုင်မှာ ထင်ရှား ပြတ်သားမှု မရှိ သည်ကို တွေ့ရှိရပါသည်။ AEC ကို ထိရောက်စွာ အကောင်အထည်ဖော်ရန်မှာ လွန်စွာ အရေးကြီးပါသည်။ အာဆီယံစီးပွားရေး အသိုက်အဝန်းကို ၂၀၁၅ ခုနှစ်တွင် တည်ထောင်နိုင်ရန် အာဆီယံနိုင်ငံ များ သဘောတူညီ ထားခဲ့ပါသည်။ ၂။ အာဆီယံစီးပွားရေး အသိုက်အဝန်းပန်းတိုင် ရောက်ရှိရေး အာဆီယံစီးပွားရေးအသိုက်အဝန်းသည် အာဆီယံ ကို တစ်ခုတည်းသော ဈေးကွက်နှင့် ထုတ်လုပ်မှု အခြေခံဒေသအဖြစ် ထူထောင်မည်ဖြစ်ပြီး အာဆီယံကို ပိုမိုတိုးတက်၍ ယှဉ်ပြိုင်နိုင်မှု ရှိစေရန်အတွက် လက်ရှိစီးပွားရေး ညှိနှိုင်းမှုများအကောင်အထည်ဖော်မှု များ တွင် ယန္တရားအသစ်များ ချမှတ်ဆောင်ရွက်သွားမည်ဖြစ်ခြင်း၊ ဒေသတွင်း ဦးစားပေးကဏ္ဍများ ပေါင်းစည်းမှုကို အရှိန်မြှင့်တင်ခြင်း၊ စီးပွားရေး လုပ်ငန်းရှင်များ၊ ကျွမ်းကျင်လုပ်သားများနှင့် အတတ်ပညာရှင်များ လွယ်ကူစွာ သွားလာ နိုင်ခြင်းနှင့် အာဆီယံ၏ ဖွဲ့ စည်းမှု ပိုမိုခိုင်မာစေခြင်း တို့ကို ဆောင်ရွက် သွားရ မည် ဖြစ်ပါသည်။ တစ်ချိန်တည်း အာဆီယံ ကနဦးပေါင်းစည်းရေး အစီအစဉ်မှတစ်ဆင့် ဒေသတွင်းဖွံ့ဖြိုးမှုကွာဟချက်ကို လျော့နည်းလာစေရန် ကမ္ဘောဒီယား၊ လာအို၊ မြန်မာ၊ ဗီယက်နမ် CLMV လေးနိုင်ငံ၏ ပေါင်းစည်းမှု အရှိန်ကို မြှင့်တင်ပြီး လူ့စွမ်းအား အရင်းအမြစ်ဖွံ့ဖြိုးရေး စွမ်းဆောင်ရည်မြှင့်တင်ရေး၊ အသိပညာရှင် အတတ်ပညာရှင်တို့၏ အရည်အသွေး အသိအမှတ်ပြုရေး၊ ငွေကြေးမူဝါဒဆိုင်ရာ ကိစ္စရပ်များတွင် အနီးကပ် ပူးပေါင်း ဆောင်ရွက်ရေး၊ ဆက်သွယ်ရေးနှင့် အီလက်ထရောနစ် ဖွံ့ဖြိုးတိုးတက်ရေး၊ ပုဂ္ဂလိက ကဏ္ဍပါဝင်မှု မြှင့်တင်ရေးတို့ဖြင့် အာဆီယံအသိုက်အဝန်းကို ထူထောင် သွားမည် ဖြစ်ပါသည်။ အာဆီယံတစ်ခု တည်းသောဈေး ကွက်နှင့် ထုတ်လုပ်မှုအခြေခံအဆောက်အအုံကို (က) ကုန်စည်များလွတ်လပ်စွာ စီးဆင်းစေနိုင်ခြင်း၊ (ခ) ဝန်ဆောင်မှုများ လွတ်လပ်စွာ စီးဆင်း စေနိုင်ခြင်း၊ (ဂ) ရင်းနှီးမြှုပ်နှံမှုများ လွတ်လပ်စွာ စီးဆင်းစေနိုင်ခြင်း၊ (ဃ) ငွေကြေးအရင်းအနှီးများ ပိုမို၍ လွတ်လပ်စွာ စီးဆင်းစေနိုင်ခြင်းနှင့် (င) ကျွမ်းကျင်လုပ်သားများ လွတ်လပ်စွာ ပြောင်းရွှေ့ စေနိုင်ခြင်း၊ စသော အခြေခံအပိုင်း (၅)ပိုင်းဖြင့် အကောင်အထည်ဖော် ဆောင်ရွက်သွားရမည် ဖြစ်ပါသည်။ ၃။ အာဆီယံစီးပွားရေး အသိုက်အဝန်းကို ထူထောင်ရာတွင် အာဆီယံအနေဖြင့် ပွင့်လင်း၍ ပြင်ပရှုမျှော်သော နိုင်ငံစုံစည်းမျဉ်းများနှင့် ကိုက်ညီပြီး စီးပွားရေးဆိုင်ရာ ကတိကဝတ်များ အကောင်အထည်ဖော်ရာ၌ အကျိုးရှိ မည့် စည်းမျဉ်း အခြေခံ စနစ်များတွင် ပါဝင်သည့် ဈေး ကွက်စီးပွားရေးနှင့်အညီ ဆောင်ရွက်သွားရန် ဖြစ်ပါသည်။ ၄။ မြန်မာနိုင်ငံသည် အာဆီယံအဖွဲ့ဝင်နိုင်ငံတစ်နိုင်ငံဖြစ်သည်နှင့်အညီ (CEPTAFTA) သဘောတူညီချက်နှင့် ပြင်ဆင်သဘောတူညီချက်တို့အရ ၂၀၁၅ ခုနှစ်တွင် အရေးကြီးနှင့် အထူးအရေးကြီး ကုန်စည်များ မှအပ ကျန်ကုန်စည်များအားလုံးအပေါ်တွင် သတ်မှတ်ထားသော အကောက်ခွန်နှုန်းများကို ပယ်ဖျက်ပေးရမည်ဖြစ်ပြီး၊ ကျန် အရေးကြီး နှင့် အ ထူးအရေးကြီး ကုန်စည်များကို (၀.၅) ရာခိုင်နှုန်း သို့ လျော့ချပေးရမည်ဖြစ်ရာ အကောက်အခွန်များမှ ရရှိသောဝင်ငွေ အပေါ် အမျိုးသားဝင်ငွေ တစ်ရပ်အနေဖြင့် လုံးဝ မှီခိုအားထားနိုင်စရာ အကြောင်း မရှိတော့ပေ။ ထို့ ကြောင့် မြန်မာနိုင်ငံအနေဖြင့် အခြား အာဆီယံအဖွဲ့ဝင် နိုင်ငံများနည်းတူ CEPT ၏ မူဝါဒနှင့် လုပ်ငန်းစဉ်များ CEPT-AFTA သဘောတူညီချက်များအတိုင်း အာဆီယံစီးပွားရေး အသိုက်အဝန်း တွင် ပူးပေါင်းပါဝင်လျက် နိုင်ငံ၏စီး ပွားရေး ဖွံ့ဖြိုးတိုး တက်မှုအတွက် ကြိုးပမ်းလုပ်ဆောင် ကြရတော့မည်ဖြစ်ရာ မြန်မာနိုင်ငံ၏ သက်ဆိုင်ရာ ပြည်ထောင်စုအဆင့် ဝန်ကြီးဌာန များ၊ အဖွဲ့အစည်းများ၊ လုပ်ငန်းရှင်များ၊ ရင်းနှီးမြှုပ်နှံလိုသူများ၊ အသိပညာရှင်၊ အတတ်ပညာ ရှင်များ၊ ကျွမ်းကျင် လုပ်သားများ အနေဖြင့် အာဆီယံဆိုင်ရာ မူဝါဒများ၊ သဘောတူ စာချုပ်စာတမ်းများ၊ ရည်ရွယ်ချက်များနှင့် လုပ်ငန်းစဉ်များကို စနစ်တကျကြိုတင်လေ့လာထားရန် လိုအပ်ပါ မည်။ ။၅။ ၂၀၀၈ ခုနှစ်တွင် အတည်ပြုခဲ့သော မြန်မာနိုင်ငံဖွဲ့စည်းပုံအခြေခံ ဥပဒေတွင် ပုဒ်မ ၃၅ ၌ နိုင်ငံတော်၏ စီးပွားရေးစနစ်သည် ဈေး ကွက်စီးပွား ရေး စနစ် ဖြစ်သည်ဟု ဆိုထားရုံသာ မက ပုဒ်မ ၃၇၀ တွင် နိုင်ငံသားများသည် နိုင်ငံတော်အတွင်း အမျိုးသား စီးပွားရေးဖွံ့ဖြိုး တိုးတက်စေရေးအတွက် စီးပွားရေးလုပ်ငန်းများကို ဥပဒေနှင့်အညီ လွတ်လပ်စွာလုပ်ကိုင် ဆောင်ရွက်ခွင့်ရှိသည်။ ပုဒ်မ ၃၇၁ တွင် နိုင်ငံတော်သည် အမျိုးသားစီးပွား ရေး ဖွံ့ဖြိုးတိုးတက် စေရေးအတွက် နည်းပညာ ၊ အရင်းအနှီး၊ စက်မှုပစ္စည်း ကုန်ကြမ်း အစရှိသည်တို့ကို ရရှိစေရန် ကူညီမည်။ ပုဒ်မ ၃၇၂ တွင် ဤဖွဲ့စည်းပုံအခြေခံ ဥပဒေပါ ပြဋ္ဌာန်းချက်များနှင့်လည်းကောင်း တည်ဆဲဥပဒေများပါ ပြဋ္ဌာန်းချက်များနှင့် လည်းကောင်း မဆန့်ကျင်စေဘဲ စီးပွားရေးကိစ္စ ရပ်များကို ဆောင်ရွက်ရာတွင် ပစ္စည်း ပိုင်ဆိုင်ခွင့် ၊ သုံးစွဲခွင့်နှင့် ကိုယ်ပိုင် တီထွင်ခွင့်၊ မူပိုင်ခွင့်တို့ကို နိုင်ငံတော်က အာမခံသည်။ ထို့ကြောင့် အာဆီယံစီးပွားရေးအသိုက်အဝန်း ဖြစ် ပေါ်လာစေရန် ဆောင်ရွက်ရာိုင်ငံတွင်းရှိဥပဒေများ၊ နည်းဥပဒေများ ၊ မူဝါဒများ နှင့် လိုက်လျောညီထွေဖြစ်စေ ရန်နဲ့ သတိပြု ဆောင်ရွက် သွားရန် လိုအပ်ပါသည်။ ဥရောပသမဂ္ဂ (EU)၏ အတွေ့အကြုံ အရ တစ်ခုတည်းသော ဈေးကွက်များ ဖော်ထုတ် နိုင်ခြင်းသည် နှိုင်းယှဉ်ချက်အရ အားသာသည့် ကုန်သွယ်မှု အကျိုးများ သာမက ဈေးကွက်ပိုမို ကျယ်ပြန့်သွားသဖြင့် ကုန် ထုတ်စရိတ်သက်သာပြီး ပိုမို ၍ အကျိုး အမြတ်များ ရမည်ဖြစ်ပါ သည်။ ထို့ပြင် နိုင်ငံငယ်ချင်း ကုန်သွယ်နိုင်မည့် အလျားလိုက် ကုန်သွယ်မှု အသစ်များကိုလည်း ဖန်တီးတိုးတက် စေနိုင်မည် ဖြစ်သည်ဟု စီးပွားရေး ပညာရှင်များက သုံးသပ်ထား ကြောင်း သိရှိရပါသည်။ AECကို အပြည့်အဝ တည်ထောင် နိုင်မှုမှ ရရှိလာမည့်အကျိုးကျေးဇူးများကို ကမ္ဘာ့ဘဏ် ပညာရှင်တစ်ဦးဖြစ်သူ ပီတာပက်ထရီနှင့် အပေါင်းပါများက ဆက်လက် သုံးသပ်ခဲ့ရာ ယင်းတို့၏ တွေ့ရှိချက်မှာ အောက်ပါအတိုင်း ကောက်နုတ်ဖော်ပြအပ်ပါသည်။ (က) အာဆီယံနိုင်ငံများ၏ အမှန်တကယ် ဝင်ငွေ (Red Income) ကို အမေရိကန်ဒေါ်လာ ၆၉.၄ ဘီလီယံ တိုင် မြင့်တက်လာစေနိုင် မည်ဖြစ်သည်။ သို့မဟုတ် ၂၀၀၄ ခုနှစ် ဝင်ငွေကို အခြေခံထားပြီး တွက်ချက်ပါက ၅.၃ ရာခိုင်နှုန်း တိုးတက်မည် ဖြစ်ပါသည်။ (ခ) AEC ကြောင့် ဖြစ်ပေါ်လာမည့် ဝင်ငွေတိုးတက်မှုများသည် AFTA စီးပွား ရေး တံခါးဖွင့်ဆောင်ရွက်မှုများ၏ အကျိုးရလာဒ်ထက် (၇)ဆမျာလွန်မည် ဖြစ်ပါသည်။ (ဂ) အာဆီယံနိုင်ငံများအားလုံးသည် AEC မှတစ်ဆင့် အကျိုးအမြတ် ခံစားကြလိမ့်မည် ဖြစ်ပါ သည်။ (ဃ) အာဆီယံနိုင်ငံများ၏ ပြည်ပပို့ကုန်သည် AEC အကောင်အထည် ဖော်နိုင်ပြီး ဖြစ်ပါက (၄၂.၆) ရာခိုင်နှုန်း ထိ တိုးချဲ့လာနိုင်မည်ဖြစ်ပြီး သွင်းကုန်သည် (၃၅.၄)ရာခိုင်နှုန်း အထိ တိုးတက်လာမည် ဖြစ်သည့်အပြင် ကျန်ရလဒ်ကြောင့် ကုန်သွယ်မှုပိုငွေကို တိုးတက် စေမည် ဖြစ်ပါသည်။ ကော်မတီ၏အကြံပြုချက်များ ၆။ မြန်မာနိုင်ငံသည် အာဆီယံ၏ AEC တွင် သဘောတူပြီး ၂၀၀ရ ခုနှစ်၊ နိုဝင်ဘာလ တွင် စင်္ကာပူနိုင်ငံ ASEAN Summit တွင် လက်မှတ်ရေးထိုးထားသည့်အတိုင်း AEC စီမံချက် အကောင်အထည်ဖော်မှုကို ASEAN Economic ကောင်စီသို့ ပုံ မှန်အတိုင်း တိုးတက်မှုကို တင်ပြ ရန် ဖြစ်ပါသည်။ AEC ၏ ASEAN အတွင်း ၂၀၁၅ တွင် အကောင်အထည်ဖော် မှုကို သေချာစွာသိရှိ ထားမှု မရှိပါက မြန်မာနိုင်ငံရှိ စီးပွားရေးလုပ်ငန်းများအတွက် အခက်အခဲ တွေ့ကြုံ နိုင်မည် ဖြစ်၍ AEC ကို တာဝန်ယူထားသော ပြည်ထောင်စုအဆင့် ဝန်ကြီးဌာနများမှ အလေးထားဆောင်ရွက် ရန် လိုအပ်ပါသည်။ ထို့ကြောင့် AEC သဘောတူညီချက် များကို သက်ဆိုင်ရာ ပြည်ထောင်စုအဆင့်ဝန်ကြီးဌာနများက စီးပွားရေးအဖွဲ့အစည်းများ၊ ကုန်ထုတ်မှုလုပ်ငန်း ရှင် များသို့ ရှင်းပြခြင်း အစည်းအဝေးများကို အမြဲမပြတ် ပြုလုပ်ခြင်းတို့ဖြင့် AEC ၏ စီမံချက် ကိုသိရှိစေရန် အကောင်အထည်ဖော် ဆောင်ရွက်မှုကို လုပ်ဆောင် ရန် လိုအပ်ပါသည်။ 21 AEC WPS ASEAN Free Trade Area (AFTA)coTopê səcgscos::ဆောင်ရွက်ခြင်း ဖြစ်ပါသည်။ သို့သော်ဥရောပယူနီယံ (European Union)ကဲ့သို့ သွင်းကုန် ပေါ်တွင် ဘုံအကောက်အခွန် (Common external tarif) နှုန်း ထားခြင်းမျိုးမဆောင်ရွက် ပါ။ ASEAN အဖွဲ့ဝင်နိုင်ငံများသည် ASEAN ပြင်ပနိုင်ငံမှ သွင်းကုန် (တင်ပို့ကုန်) များကို မိမိတို့နိုင်ငံ နှင့် လိုက်လျောညီထွေမှု ရှိသော အကောက်ခွန်ကို ကောက်ခံ နိုင်မည်။ ASEAN နိုင်ငံများမှ တင်သွင်းသော ကုန်စည်များကို အကောက်ခွန်နှုန်းထား သုည မှ ၅ ရာခိုင်နှုန်း တွင် ကောက်ခံရန် ဖြစ်ပါသည်။ သို့ဖြစ်ပါ၍ ASEAN နိုင်ငံများတွင် အချင်းချင်း တင်ပို့ကုန် (သွင်းကုန်)များအတွက် အကောက်ခွန်များကို လျှော့ ချကြရမည်ဖြစ်၍ မိမိနိုင်ငံ၏ ထွက်ကုန်များမှာ ASEAN နိုင်ငံများ အတွင်း ဈေးကွက်ရရှိ ရန် ဆောင်ရွက်ကြရမည်ကို ကြိုတင်အသိပေး ဆောင်ရွက်ထားရန် လိုအပ်ပါမည်။ မြန်မာနိုင်ငံ၊ ကမ္ဘောဒီးယား၊ လာအို နှင့် ဗီယက်နမ်နိုင်ငံတို့က CEPT (Common Effective Preferential Tariff)ခေါ် အချိန် အတိုင်းအတာ တစ်ခုပေးထားပြီးမှ အကောက် အခွန်နှုန်းကို လျှော့ ချရန် ဆောင်ရွက်ပေးရန် လိုအပ်မည် ဖြစ်ပါသည်။ ၈။ CEPT အရခွင့်ပြုထားသော နိုင်ငံများ၏ ပို့ကုန်တွင် ASEAN နိုင်ငံ အတွင်း ထုတ်လုပ်သော ပို့ကုန်များ ဖြစ်ရမည်။ ယင်းပို့ကုန်တွင် သက်ဆိုင်ရာနိုင်ငံမှ မူရင်းပစ္စည်း ၄၀ ရာခိုင်နှုန်း ပါရန် လိုအပ်ပါသည်။ သို့မှသာ CEPT ရ နိုင်ငံများမှ ပို့ကုန်ကို အကောက်ခွန် လျှော့ပေးမည်ဖြစ်သည်ကိုလည်း သိရှိထားရန်နှင့် ကြို တင်ဆောင်ရွက် ပေးထား ရန် လိုအပ်မည် ဖြစ်ပါသည်။ ၉။ AEC စီမံချက်ကြောင့် စိုက်ပျိုးရေး ထွက်ကုန်ဖြစ်သော ဆန်များသည်လည်း နောင်အခါတွင် ဈေးကွက်ရရှိရန် အရေးကြီးကြောင်း သတိထားပြီး စိုက်ပျိုးရေးထွက်ကုန် များကို ဆောင်ရွက်ကြရန်၊ ကုန်သည်ကြီးများ၊ စိုက်ပျိုးရေးသမားများကို ကြိုတင် သိရှိ နိုင်အောင် ဆောင်ရွက်ပေးထားရန် လိုအပ်ပါသည်။ ၁၀။ AEC စီမံချက်အရ (ပို့ကုန် / သွင်းကုန်) တို့အတွက် တစ်ဆင့်ချင်း အကောက်ခွန် နှုန်းထားများကို မည်သည့်နှစ်တွင် ရာခိုင်နှုန်းမည်မျှလျော့ချ၍ ယခုအခါ မည်သည့်ကုန် အမျိုးအစားများပေါ်တွင် အကောက်ခွန်ရာခိုင်နှုန်း မည်မျှကော က်သည်ကို အသိပေးဖော်ပြရန် လိုအပ်ပြီး အထူးအခွင့်အရေး ရရှိသော ကုန်အမျိုးအမည်တို့ကိုလည်း ဖော်ပြ၍ အသိပေးသင့်သော ဌာနများသို့ ကြိုတင်အသိပေးထားရန် လိုအပ်ပါသည်။ ၁၁။ AEC တွင် ပထမဦးစွာ (Free Flow of Goods) ကုန်ပစ္စည်းများ လွတ်လပ်စွာ စီးဆင်းစေနိုင်ခြင်းအတွက် ဆောင်ရွက်ရန်လိုအပ်ပါသည်။ သို့ပါ၍ ကုန်သွယ်ရေးမူဝါဒမှာ လည်း အလွန် အရေးကြီးပါသည်။ ဈေးကွက်စီးပွားရေးစနစ်နှင့် လိုက်လျောညီထွေ ဖြစ်သော မူဝါဒများချမှတ်ပေးခြင်းတို့ကို ကြို တင်ဆောင်ရွက်ထားရန် လို အပ်ပါသည်။ ပို့ကုန်များတိုးပွား၍ ပို့နိုင်ရန် ထုတ်ကုန်များကိုဖြေလျော့သင့်သည် များကို မူဝါဒအရ opgecopco:qe osasulupu a pas bi-lateral, multi-lateral opg? ကုန်သွယ်ရေးမျိုးကို ဖန်တီးနိုင်ပြီး ကမ္ဘာ့ဈေးကွက် တွင် ဝင်ရောက်ထိုး ဖောက်နိုင်သည့် စွမ်းအား မြင့်တက်လာမည် ဖြစ်သည့်အပြင် AEC စီမံချက်ကို လိုက်နာ ဆောင်ရွက် နိုင်မည်ဖြစ် ပါသည်။ ၁၂။ ပုဂ္ဂလိကအပိုင်းကို ပိုမို၍ အားပေးပြီး အခွင့်အလမ်းပေးရန်လိုအပ်ပါသည်။ ကုန်သွယ်ရေးအတွက် လိုအပ်သော တင်ပို့မှု၊ ဝန်ဆောင်မှု၊ လုပ် ထုံးလုပ်နည်းများကို လျင်မြန်စွာ နှင့် စရိတ်သက်သာစွာဆောင်ရွက်နိုင်ရန် ပြုပြင်သင့်သည်တို့ကို ပြုပြင်ရန် လိုအပ်ပါသည်။ ကုန်သွယ်ရေး လုပ်ငန်းများကို ဆောင်ရွက်ရာ၌ ကွန်ပျူတာစနစ် သုံးသင့် ပါသည်။ ကုန်သွယ်ရေးစနစ်တွင် သွင်းကုန်၊ ပို့ကုန်များကို လျင်မြန် လွယ်ကူချောမွေ့စွာ ကုန်စည် စီးဆင်းနိုင်ရေး နည်းလမ်းကို ကြို တင် ဆောင်ရွက် ပေးနိုင်ရန် အဓိက အရေးကြီး ပါသည်။ ကြန့်ကြာမှုမှာ ကုန်ကျစရိတ် ပိုမိုကြီးမား ခြင်းနှင့် ကုန်သွယ်မှုကို အဟန့်အတား ဖြစ်စေသည်ကို သတိပြုရန် ဖြစ်ပါသည်။ ၁၃။ အရင်းအနှီးဈေးကွက် ပေါ်ပေါက်လာပြီး လွတ်လပ်စွာ ယှဉ်ပြိုင်လုပ်ကိုင် နိုင်သော ဘဏ်စနစ်သည် တိုင်းပြည်စီးပွားရေးဖွံ့ဖြိုးတိုးတက်စေရန် လိုအပ်သည့် ကဏ္ဍများသို့ အရင်းအနှီးများ စီးဆင်း ရွှေ့ ပြောင်းရောက်ရှိအောင် စွမ်းဆောင်နိုင်ရမည်။ အစိုးရသည် ဝင်ရောက်လုပ်ကိုင်သူ ၊ အဆုံးအဖြတ်ပေးသူ မဖြစ်ရတော့ဘဲ ပံ့ပိုးသူ ၊ အချက်ပြသူ၊ တွန်းအားပေးသူ မျိုးသာ ဖြစ်ရပါမည်။ အစိုးရက တိုက်ရိုက် ဝင်ရောက် စွက်ဖက်ခြင်းမျိုးကို နည်းနိုင်သမျှ နည်းအောင် ပြုလုပ်ရပါမည်။ ၁၄။ ကာလတိုနှင့် ကာလရှည် ငွေကြေးအရင်းအနှီးများ စီးဝင်စီးထွက်မှု အတွက် ငွေကြေးဈေးကွက်နဲ့ အရင်းအနှီးဈေး ကွက်တို့အပေါ် ယုံကြည်စိတ်ချမှု ရှိအောင်ဆောင်ရွက်ပေး ရပါမည်။ ဗဟိုဘဏ်၊ ကူးသန်းရောင်းဝယ်ရေးဘဏ်၊ ရင်းနှီးမြှုပ်နှံမှု ဘဏ်တို့သည် တိကျမှန်ကန် သည့် စည်းမျဉ်းစည်းကမ်း များအောက်မှာ တည်တည်ငြိမ် ငြိမ် လုပ်ထုံးလုပ်နည်း ပြတ်ပြတ် သားသား ရှင်းရှင်းလင်းလင်းနဲ့ လည်ပတ်နိုင်အောင် ပြင်ဆင် ထားပေးရပါမည်။ လက်ရှိအာဆီယံ နိုင်ငံဘဏ်စနစ်မှာ အကောင်းဆုံးလို့ သတ်မှတ်ခြင်း ခံရတဲ့ ထိုင်း နိုင်ငံဟာ ၎င်းတို့၏ဘဏ်စနစ်ကို တောင် ပြုပြင်ပြောင်းလဲဖို့ စဉ်းစားနေကြပြီး ဖြစ်သလို သက်တမ်းနုသေးတဲ့ မိမိတို့မြန်မာနိုင်ငံ၏ ပုဂ္ဂလိကဘဏ်စနစ်၊ ဗဟိုဘဏ်စနစ် များကိုလည်း သေသေချာချာပြန်လည် သုံးသပ်ဖို့လို အပ်မည် ဖြစ်ပါသည်။ ၁၅။ အာဆီယံစီးပွားရေး ပေါ်ပေါက်လာပါက ပြည်တွင်းလုပ်ငန်းရှင်များအတွက် စိန်ခေါ်မှုများစွာတွေ့နိုင်သောကြောင့် ၎င်းအနေအထားတစ်ရပ်အား ရင်ဆိုင်နိုင်ရန် လက်ရှိ အခြေအနေတွင် လုပ်ငန်းရှင်များအား နည်းပညာပိုင်း၊ အရင်းအနှီးနှင့် အခြားအခြေခံ လိုအပ်ချက်များအား နိုင်ငံတော်အနေဖြင့် ပံ့ပိုးပေးရန် လိုအပ်မည်ဖြစ်ပါသည်။ မိမိတို့နိုင်ငံ အနေဖြင့် အောက်ပါအချက်များအား ဦး စားပေး စီမံဆောင်ရွက် ထားသင့်သည်။ ရင်းနှီး မြှုပ်နှံမှု လွတ်လပ်စွာ စီးဆင်းနိုင်ရန်၊ ကမ္ဘာ့လှည့်ခရီးသည် လုပ်ငန်း ဆောင်ရွက်နိုင်ရန်၊ စိုက်ပျိုးရေး အခြေခံစားသောက်ကုန်ထုတ်လုပ်ရန်၊ ရေထွက်ကုန် အခြေခံစားသောက်ကုန် ထုတ်လုပ်ရန်၊ လူ့အရင်းအမြစ် တိုးပွားရေး၊ ကျွမ်းကျင်လုပ်သားများ လွတ် လပ်စွာ အလုပ်လုပ်ခွင့်ပြုရန်၊ ပညာရေး၊ ကျန်းမာရေးပညာရှင်များကို အသိမှတ်ပြုပြီး လွတ်လပ်စွာ သွားလာလုပ်ကိုင် ခွင့် ရရှိစေရန်၊ ဝန်ဆောင်မှုလုပ်ငန်းများ လွတ်လပ်စွာ စီးဆင်းစေရန်၊ SME လုပ်ငန်းများ တိုးတက်ဖွံ့ဖြိုးစေရန်၊ စားသုံးသူများကို ကာကွယ်ပေးရန် စသည်တို့ ဖြစ်ပါသည် ။ အာရှတိုက်အတွင်း ကုန်သွယ်ရေးကို ဆောင်ရွက်မှုရနေရာမှ WTO ၏ အဖွဲ့ဝင်နိုင်ငံလည်းဖြစ်သည့် ကမ္ဘာ့ကုန်သွယ်ရေးထဲသို့ ဝင်ရောက်ဆောင်ရွက်နိုင်ရန် လိုအပ်ပါသည်။ ၁၆။ မြန်မာနိုင်ငံ၏ အဓိ ကပို့ကုန်များမှာ စိုက်ပျိုးရေးထုတ် ကုန်များ၊ ရေထွက် ကုန်ပစ္စည်း များ၊ သစ်နှင့် သယံဇာတ၊ သတ္တု၊ ဓာတ်ငွေ့၊ ကျောက်မျက်ရတနာနှင့် စက်မှုကုန်ထုတ်လုပ်ငန်း တစ်ချို့နှင့် ယင်း တို့၏ ဈေးကွက်ကို ကောင်းစွာရရှိ ထားရန်နှင့် AEC စီမံချက်အရ AFTA အရ မည်ကဲ့သို့ နောင်အခါတွင် ဈေးကွက်အနေအထား မည်ကဲ့သို့ ရှိလာနိုင်မည်ကို တွက်ချက်မျှော်မှန်းပြီး ကြို တင် ဆောင်ရွက် ထားမှုများ ပြုလုပ်ထား ရန် လိုအပ်ပါသည်။ ၁၇။ မြန်မာနိုင်ငံ၏ န���ုင်ငံခြားပို့ကုန်မှ ရငွေ (ဝင်ငွေများကို လေ့လာကြည့်လျှင် သဘာဝဓာတ်ငွေ့ ကုန်ထုတ်လုပ်ငန်းမှ ရငွေသည် အများ ဆုံးဖြစ်ပြီး စိုက်ပျိုးရေးထုတ် ကုန်မှ ရငွေသည် ဒုတိယ အများဆုံးရရှိ နေကြောင်း တွေ့ရှိရပါသည်။ AEC စီမံချက်အရ ကုန်သွယ်ရေးလွတ်လပ်ခွင့်နှင့် AFTA အပြည့်အဝ ဆောင်ရွက် နေချိန်တွင် နိုင်ငံတော် ဝင်ငွေကို အခြားနိုင်ငံများနှင့် နှိုင်းယှဉ်၍ လျော့ မကျ သွားစေရန် မည်သည့်ထုတ်ကုန်ကို အလေးထား ဆောင်ရွက်ထားသင့်ကြောင်း ကြိုတင် စိစစ်ထားရန် လိုအပ် မည်ဖြစ်ပါသည်။ ၁၈။ ASEAN ၏ AEC စီမံချက်အရ ဖြစ်ပေါ်လာမည့် ဈေး ကွက်နှင့် ကုန်စည်စီးဝင်မှု အကောက်ခွန် လျှော့ ချမှုတို့ကြောင့် မိမိနိုင်ငံ၏ စီးပွားရေးကို မထိခိုက်ဘဲ ASEAိုင်ငံများနှင့် အတူ ရင်ဘောင်တန်း လိုက်နိုင်ရန် AEC စီမံချက်နှင့် ထွက်ကုန်၊ ပို့ကုန်တို့ကို စဉ်းစားပြီး ကြိုတင်စီစဉ် ဆောင်ရွက်ထားသင့်ပါကြောင်း တင်ပြရင်း နိဂုံးချုပ် အပ်ပါတယ် ရှင်။</speech>
</section>
<section value="Report">	
<report>
<title>အမျိုးသားလွှတ်တော် အာဆီယံ စီးပွားရေးအသိုက်အဝန်းဆိုင်ရာ ကော်မတီ၏ အစီရင်ခံစာ နှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ဥက္ကဋ္ဌကကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော် အာဆီယံစီးပွားရေး အသိုက်အဝန်းဆိုင်ရာ ကော်မတီရဲ့ အစီရင်ခံစာကို ဆွေးနွေးမယ့် လွှတ်တော်ကိုယ်စားလှယ်များ ရှိပါက အစည်းအဝေး ရပ်နားတဲ့အခါ အမျိုးသား လွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။ ယခုအစည်းအဝေးကို (၁၅)မိနစ် ခေတ္တ ရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို ၁၁၀၅ နာရီတွင် ခေတ္တရပ်နားပြီး ၁၁၂၀ နာရီအချိန်တွင်ပြန်လည်ကျင်းပပါသည်။</p>
</report>
<report>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား ။ အစည်းအဝေး ပြန်လည်စတင် တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ပြည်သူ့ငွေစာရင်းကော်မတီ၏ အစီရင်ခံစာကို အောက်ပါလွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ် (၈) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော် ပြည်သူ့ငွေစာရင်းကော်မတီရဲ့ အစီရင်ခံစာနှင့် စပ်လျဉ်းပြီး ဆွေးနွေးဖို့ လွှတ်တော်ကိုယ်စားလှယ် တစ်ဦး အမည်စာရင်း တင်သွင်းထားပါတယ်။</speech>
<speech type="speaker">ရန်ကုန်တိုင်း ဒေသကြီးမဲဆန္ဒနယ်အမှတ် (၁)မှ ဒေါ်ခင်ဝိုင်းကြည် ဆွေးနွေးနိုင်ပါပြီ။</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီးမဲဆန္ဒနယ်အမှတ် (၁)</mp>ရိုသေ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး နဲ့ အမျိုးသားလွှတ်တော် ကိုယ်စားလှယ်တော်ကြီးများရှင် ။ ရေလို အေးလို့ ပန်းလို လန်းကြပါစေ လို့ ကျွန်မ မေတ္တာ ပို့ရင်းနဲ့ ဂါရဝပြု ပါတယ်။ ကျွန်မကတော့ အမျိုးသားလွှတ်တော် ပြည်သူ့ငွေစာရင်း ကော်မတီရဲ့ တင်ပြတဲ့ အစီရင်ခံစာအပေါ်မှာ ကျွန်မ ဆွေးနွေးသွားမှာ ဖြစ်ပါတယ်။ ဒါ တကယ်တမ်းကျတော့ ကျွန်မတို့ ၂၀၁၀ ရွေးချယ်တင်မြှောက်ပွဲတွေ ပြီးတဲ့ အခါမှာ ကျွန်မကို မီဒီယာတော်တော်များများက အင်တာဗျူးကြပါတယ်၊ မေးကြပါတယ်။ လွှတ်တော်ထဲကို ရောက်လို့ရှိရင် အန်တီဒေါ်ခင်ဝိုင်းကြည် အနေနဲ့ ဘာတွေကို အဆို တင်သွင်းဖို့ ရှိပါသလဲလို့ ပြောတဲ့အခါမှာ ကျွန်မ က အန်တီကတော့ လူ့အခွင့်အရေးနဲ့ သဘာဝပတ်ဝန်းကျင် ထိန်းသိမ်းရေးကို စိ တ်ဝင်စားတယ်။ အဲဒီတော့ အဲဒါတွေနဲ့ ပတ်သက်တာတော့ အန်တီက ဆွေးနွေးဖြစ်မှာပဲလို့ ကျွန်မ အဲဒီလို ပြောခဲ့ပါတယ်။ ဒါပေမဲ့ တကယ်တမ်း ကျွန်မ လွှတ်တော်ထဲကို အခု ဝင်လာလို့ တကယ်ဆွေးနွေးကြပြီ၊ တကယ်ဆောင်ရွက်ကြပြီ ဆိုတဲ့အခါကျတော့ နိုင်ငံရေးရယ်၊ စီးပွားရေးရယ်၊ လူမှုရေးရယ်ဟာ တစ်ခုနဲ့တစ်ခု ဘယ်လိုမှ ခွဲမရအောင် ဆက်စ်နေတဲ့ ကိစ္စတွေ ဖြစ်တယ်ဆိုတဲ့အခါကျတော့ ကျွန်မ ဘာပဲဖြစ်ဖြစ် ပြည်သူလူထုအတွက် ကျွန်မ တာဝန်ကျေနိုင်ဖို့အတွက်နို င်ငံရေးကိုရော၊ စီးပွားရေးကိုရော၊ လူမှုရေးကိုရော ကျွန်မ အတတ်နိုင်ဆုံး အစွမ်းကုန်ပေါ့နော်၊ နားလည်အောင် ကျွန်မ လေ့လာလျက် ရှိပါတယ်။ အဲဒါ အခု ကျွန်မ ဒီကိစ္စဆိုလို့ရှိရင် ပြည်သူ့ငွေစာရင်းကော်မတီရဲ့ အစီရင်ခံစာမှာပါတဲ့ အချက်အလက်အချို့အပြင် စိတ်မကောင်း စရာလည်း ပါတဲ့အတွက်ကြောင့်မို့လို့ ကျွန်မ ဒါကတော့ ဘာပဲဖြစ်ဖြစ် ငါတို့ တာဝန်ကျေဖို့ လိုတယ်။ ဒါ ကျွန်မ ဆွေးနွေးရမယ်လို့ ကျွန်မ စိတ်ထဲမှာ ဆုံးဖြတ်ခဲ့တာပါ။ နောက်တစ်ခါ ဖွဲ့စည်းပုံအခြေခံဥပဒေပုဒ်မ ကျွန်မတို့က ဖွဲ့စည်းပုံအခြေခံ ဥပဒေနဲ့ အလုပ်လုပ်ကြတဲ့ လူတွေဆိုတော့ ဖွဲ့စည်းပုံ အခြေခံဥပဒေပုဒ်မ ၃၈၈ အရ ခေတ်မီဖွံ့ဖြိုးတိုးတက်သော နိုင်ငံတော်ကြီး ပေါ်ထွန်းလာရေးသည် နိုင်ငံသားတိုင်း၏ တာဝန်ဖြစ်သည်ဆိုတဲ့အတွက်လည်း ဘယ်နည်းနဲ့မဆို ကျွန်မတို့ ပြည်သူ့ကိုယ်စားလှယ် များက ဒီတာဝန်ကို ကျေပွန်အောင် ထမ်းဆောင်ကြရမှာ ဖြစ်ပါတယ်။ အဲဒီအတွက်ကျတော့ ကာ နိုင်ငံတော်နဲ့ နိုင်ငံသားအတွက်ဆိုရင် ဘာပဲဖြစ်နေနေ ကျွန်မတို့က ဒါ အစစ အရာရာမှာ လိုအပ်ရင် လိုအပ်သလို ပြောကြ၊ ဆိုကြရမှာ ဖြစ်တဲ့အတွက်ကြောင့်မို့လို့ ကျွန်မ ဒါကို ဆွေးနွေးမှာ ဖြစ်ပါတယ်။ ကျွန်မ တကယ်တမ်းကျတော့ ပြည်သူ့ငွေစာရင်း ကို ကျွန်မ Professional လိုင်း၊ တချို့ဆို တော်တော်ကျွမ်းကျင်တယ်။ ကျွန်မ အဲဒီလို တော်တော် မကျွမ်းကျင်ပါဘူး။ မကျွမ်းကျင်တဲ့ ကြားထဲက ကျွန်မ ဒါဆွေးနွေးချင်တာ၊ တင်ပြချင်တာလေး တွေ ရှိလို့ပါ။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ရှင်။ ကျွန်မတို့ မြန်မာနိုင်ငံတော် လွတ်လပ် ရေးရပြီးတဲ့ နောက်ပိုင်းမှာ ၁၉၄၈ခု၊ ဇန်နဝါရီလ ၄ ရက်နေ့ လွတ်လပ်ရေးရပြီးတဲ့ နောက်ပိုင်း နိုင်ငံတော် ဖွဲ့စည်းပုံအခြေခံဥပဒေ ၁၉၄ရ ခု ဥပဒေမှာ ပါရှိတဲ့ ကူးပြောင်းရေးကာလ ပြဋ္ဌာန်းချက်မူများအရ လွတ်လပ်ရေးရပြီးတဲ့နောက် (၁၈)လ အတွင်း ပါလီမန်ရွေးကောက်ပွဲများ ပြုလုပ်ရမည်ဖြစ်သော်လည်း နယ်မြေလုံခြုံရေး အခြေအနေ မကောင်းတဲ့အတွက်ကြောင့်မို့လို့ အခြေခံဥပဒေကို (၃) ကြိမ်တိတိ ပြင်ဆင် ပြီးတော့ ရွေးကောက်ပွဲကိုလည်း စုစုပေါင်း (၄၈)လ၊ (၄)နှစ်တိတိကြာမှ ရွေးကောက်ပွဲကို (၃)ခါ၊ (၃) သုတ်ခွဲပြီး ၊ (၃)ရပ်၊ (၃)သုတ်ခွဲပြီး တော့ ကျင်းပနိုင်ခဲ့ကြောင်းကို လေ့လာတွေ့ရှိ ရပါတယ်။ အဲဒီမှာ တိုင်းပြည်ပြု ပါလီမန်ကို ပါလီမန်အစည်းအဝေး ဆုံးဖြတ်ချက်နဲ့ ဥပဒေပြုပါလီမန်လွှတ်တော် ဆိုပြီးတဲ့အခါကျတော့ ပြောင်းလဲခဲ့ကြောင်း လေ့လာသိရှိ ရပါတယ်။ ဒီလို ဥပဒေပြု လွှတ်တော် အဆင့်ရှိမှပဲ အစိုးရအဖွဲ့ရဲ့ တစ်နှစ်တာ အဝင်အထွက် ဖြစ်တဲ့ အရအသုံးငွေစာရင်း ဘတ်ဂျက်ဥပဒေကို အတည်ပြုနိုင်မှာ ဖြစ်လို့ ဒီလိုပြောင်းလဲ ခဲ့တယ်လို့၊ ဒါဒီမှာ လေ့လာတွေ့ရှိပါတယ်။ အဲဒီတော့ နိုင်ငံအတွက် အခြားလိုအပ်သော ဥပဒေများကိုလည်း ဒီဥပဒေပြု လွှတ်တော်ကြီးက ဆောင်ရွက်မှာ ဖြစ်ပါတယ်။ ဒီဘတ်ဂျက် ကို ဘတ်ဂျက်ဥပဒေကြမ်းကို ကြို ကြိုတင်တင် ပြုစုပြီးတဲ့အခါကျတော့ ပါလီမန်လွှတ်တော် ကို တင်ပြရမယ်။ အဲဒီဥပဒေကြမ်း အချိန်မီ အတည်ပြု မပေးနိုင်ရင် ဘတ်ဂျက်နှစ်အစ ဧပြီလ ၁ ရက်ကစပြီးတော့ အစိုးရရဲ့ အသုံးစရိတ်ငွေ မရှိဘဲနဲ့ လုပ်ငန်းတွေလည်း ရပ်တန့် သွားနိုင်တယ်။ နောက်တစ်ခါ ငွေစာရင်းတင်ပြ ရာမှာ ဒါတွေကတော့ သိပြီးသားတွေဖြစ်တဲ့ အတွက် ကျွန်မ မပြောတော့ပါဘူး။ နောက် ကျန်တာတွေကတော့ ဒီ ငွေစာရင်းနဲ့ ပတ်သက်လို့ လာမယ့် သုံးစွဲမယ့်ကိစ္စ၊ အခွန်ကောက်ခံရေး ကိစ္စ အပါအဝင် ဘတ်ဂျက်ဥပဒေကို ရှင်းလင်းစွာ တင်ပြရမည်ဖြစ်သည်။ နိုင်ငံရဲ့ စီးပွားရေးနဲ့ ငွေရေးကြေးရေးအခြေအနေမှ န်ကို လွှတ်တော်ကိုယ်စားလှယ်အမတ်များ သိရှိနိုင်စေရန် တင်ပြအစီရင်ခံခြင်းလည်း လုပ်ရ ပါတယ်။ နောက် တော်လှန်ရေး အစိုးရလက်ထက်မှာတော့ ပြည်သူတို့ အစီရင်ခံစာဆိုတဲ့ အမြင်နဲ့ ဘတ်ဂျက်ငွေစာရင်းရှင်းတမ်းကို ပြည်သူများ ကိုပါ ထုတ်ဝေဖြန့်ချိပြီးတော့ ပေးခဲ့ တယ်ဆိုတာ ဒါ လေ့လာသိရှိရပါတယ်။ အဲဒီတော့ အခုဒီမှာတော့ ကျွန်မတို့ ဒီပြည်သူ့ငွေ စာရင်း ကော်မတီရဲ့ အစီရင်ခံစာကို ကျွန်မတို့ လေ့လာလိုက်တဲ့အခါမှာ စိတ်မကောင်းစရာ တွေကတော့ ဒါ အမျိုးသားလွှတ်တော်ကို တင်ပြရမယ့် တာဝန်တွေကို ရေးထားပါတယ်။ အဲဒီတာဝန်တွေကို ဖော်ပြထားပါတယ်။ အဲဒီအခါမှာ တာဝန်တွေ ကို ကျေပွန်အောင်ဆောင်ရွက်ဖို့အတွက်က သူတို့က လိုအပ်တဲ့ Procedure အတိုင်း မေးစရာရှိတာ မေးပြီးတော့ တောင်းခံစရာရှိတာတွေကို တောင်းခံထားတာ ဒီမှာ ဖော်ပြ ထားပါတယ်။ အဲဒီမှာ ကော်မတီရဲ့ ဆောင်ရွက်မှုများက အားလုံး ဇူလိုင်လကတည်းကလည်း တောင်းခံ ထားတဲ့ စာ နှစ်ခု ရှိပါတယ်။ နောက်တစ်ခါကျတော့ သြဂုတ်လထဲမှာ လိုအပ်လို့တောင်းခံထားတဲ့ စာနှစ်ခုကို အမျိုးသားလွှတ်တော်ဌာနမှတစ်ဆင့် ဒါ တောင်းခံမေးမြန်း ထားပါတယ်။ အဲဒီမှာ သူက ဘာလဲဆိုတဲ့အခါကျတော့ ဒါ ပထမ တောင်းတဲ့ ပြည်ထောင်စု စာရင်းစစ်ချုပ်ရုံးမှ ၂၀၁၁-၂၀၁၂ ဘဏ္ဍာနှစ်အတွင်း စစ်ဆေးခဲ့သော ပြည်ထောင်စုဝန်ကြီး ဌာနများ နေပြည်တော်ကောင်စီတို့၏ စစ်ဆေးတွေ့ရှိချက် များအပေါ် သက်ဆိုင်ရာတို့မှ အရေးယူဆောင်ရွက်မှုနှင့် အရေးယူ ဆောင်ရွက်ရန် ကျန်ရှိနေမှုတို့ကို ပြုစုပေးပို့ရန် အမျိုးသားလွှတ်တော်ဌာန၏ ဒီ ဇူလိုင် ၁၂ ရက်နေ့ ရက်စွဲပါ စာအမှတ်နဲ့ သူက တောင်းထားတာ ဖြစ်ပါတယ်။ အဲဒါ ပြည်ထောင်စုအစိုးရအဖွဲ့ရုံးကနေ တစ်ဆင့် တောင်းခဲ့တာ ဖြစ်ပါတယ်။ ဒါ နံပါတ် (၁)စာပါ။ နောက်တစ်ခုကတော့ သတ္တုတွင်းဝန်ကြီးဌာန အမှတ် (၂) သတ္တုတွင်းလုပ်ငန်းနဲ့ ထုတ်လုပ်မှုအပေါ် ခွဲဝေခံစားသည့်စနစ်ဖြင့် ရွှေ သတ္တုထုတ်လုပ်မှုလုပ်ငန်းအား စာချုပ်ချုပ်ဆို လုပ်ကိုင်နေမှုများနှင့် စပ်လျဉ်း၍ စာရင်းစစ်ချုပ်ရုံး၏ ၂၀၁၀-၂၀၁၁ ဘဏ္ဍာနှစ်နဲ့ ၂၀၁၁-၂၀၁၂ ဘဏ္ဍာနှစ် ဆိုတဲ့ (၂)နှစ်အတွက် စစ်ဆေးချက်အစီရင်ခံစာကို အမျိုးသား လွှတ်တော်ဌာရဲ့ ဇူလိုင် ၂၃ ရက်၊ ရက်စွဲနဲ့ ပြည်ထောင်စုအစိုးရအဖွဲ့ရုံးကနေတစ်ဆင့် ဒုတိယစာအနေနဲ့ တောင်းခံထားပါတယ်။ နောက်တစ်ခုကတော့ ယခင်အစိုးရလက်ထက်မှ နိုင်ငံတော်ပိုင် အဆောက်အဦ (၁၄၈၂)ခု လွှဲပြောင်းရောင်းခဲ့ပြီး (၁၀၉၇)ခု လွှဲပြောင်းရောင်းချရန် ကျန်ရှိနေပါတယ်။ လွှဲပြောင်းရောင်းချပြီးတဲ့ တန်ဖိုး စုစုပေါင်းကျ ပ် (၆၀၂.၃၀၉) ဘီလီယံ ဖြစ်ပြီးတော့၊ လက်ခံရရှိတာက ကျပ် (၄၂၁.၁၇၁)ဘီလီယံ ရခဲ့တဲ့အတွက်ကြောင့်မို့လို့ ကျပ် (၁၈၀.၁၄၈)ဘီလီယံ ရရန် ကျန်ရှိနေတာကို ဒီမှာ ရှိ ပါတယ်။ နောက်တစ်ခါ ဝန်ကြီးဌာနအသီးသီးကနေပြီးတော့ လွှဲပြောင်းအပ်နှံတဲ့ နိုင်ငံပိုင် စီးပွားရေးလုပ်ငန်း (၇၇၅)ခုကို လွှဲပြောင်းရောင်းချခဲ့တဲ့ဟာမှာ သူက ဘယ်လောက်ရလဲ ဆိုတော့ ကျပ် (၆၆၅.၅၉၉)ဘီလီယံ ဖြစ်ပြီး ရပြီးတဲ့ငွေက ကျပ် (၅၀၀.၃၈၁)ဘီလီယံ ဖြစ်တဲ့ အတွက်ကြောင့်မို့လို့ ရရန်ကျန်ရှိ တဲ့ ငွေက ကျပ် (၁၆၅.၂၁၈)ဘီလီယံ ကျန်နေတာကို အဲဒီ ကျန်နေတာတွေနဲ့စပ်လျဉ်းပြီးတော့ ကျန်ရှိနေမှု အသေးစိတ်နဲ့ အရေးယူဆောင်ရွက်ထားမှု အခြေအနေတွေကို ဒါ ဩဂုတ်လ ၁၀ ရက် ရက်စွဲပါ စာအမှတ် ၁/အမ (ကော်မတီ-၁) ၂/၂၀၁၂-၂၁ ဖြင့် ပြည်ထောင်စု အစိုးရအဖွဲ့သို့ အမျိုးသားလွှတ်တော်ဌာနက တစ်ဆင့် မေးမြန်း တောင်းခံခဲ့ပါတယ်။ ဒါပေမဲ့ အထက်ဖော်ပြပါ တောင်းခံမေးမြန်းထားမှုများနှင့် စပ်လျဉ်းပြီး သက်ဆိုင်ရာ တို့မှ ပြန်ကြား ခဲ့ခြင်း မရှိသေးပါလို့ ဒီမှာ ဖော်ပြထားပါတယ်။ ကော်မတီ၏လုပ်ငန်းတာဝန် သည် ပြည်ထောင်စုစာရင်းချုပ်၏ အစီရင်ခံစာ များအပေါ် စိစစ်ပြီး အမျိုးသားလွှတ်တော် သို့ တင်ပြရန် ဖြစ်သော်လည်း စိစစ်ရမည့် ပြည်ထောင်စုစာရင်းစစ်ချုပ်၏ အစီရင်ခံစာများ ရရှိခဲ့ခြင်း မရှိသေးသည့်အတွက် ဆောင်ရွက်နိုင် ခြင်း မရှိသေးပါဆိုတာ အဲဒီလို ဒီမှာ အစီရင်ခံ တင်ပြထားပါတယ်။ ကျွန်မတို့ အဲဒီမှာ နောက်တစ်ခုက သူတို့က တွေ့ကြုံရတဲ့ အခက်အခဲတွေလည်း တင်ပြထားပါတယ်။ သို့သော်လည်း ဒီမှာ ကျွန်မ တစ်ခု ပြောပြပါ ရစေ။ အစီရင်ခံချင်တာကတော့ ပြည်သူ့လွှတ်တော်တရားစီရင်ရေးနဲ့ ဥပဒေရေးရာ ကော်မတီ ကလည်း သူ့ တင်ပြမှုကို သက်ဆိုင်ရာတရားရုံးတွေက ဝတ်ကျေတန်းကျေလုပ်နေလို့ စိတ်ပျက်စရာ ကောင်းတယ်ဆိုတာ ကျွန်မတို့ ကြားရပါတယ်။ နောက်တစ်ခါ ကျွန်မတို့ အမျိုးသားလွှတ်တော်ရဲ့ တိုင်ကြားစာနဲ့ အသနားခံစာကော်မတီကလည်း ဒီလိုပဲ ပါခဲ့ပါ တယ်။ ပြည်ထောင်စုအစိုးရ ဘက်ကနေပြီးတော့ ကြန့် ကြာတာတွေကို ဖော်ပြထားပါတယ်။ နောက်တစ်ခါ အမျိုးသားလွှတ်တော် နိုင်ငံသားများရဲ့ မူလအခွင့်အရေး၊ ဒီမိုကရေစီ အရေးနှင့် လူ့အခွင့်အရေး ဆိုင်ရာကော်မတီကလည်း ဒီလိုပဲဖော်ပြထားတာကို ကျွန်မတို့ လေ့လာတွေ့ရှိရပါတယ်။ အဲတော့ အဲဒီလို တွေ့ရှိတာတွေအပေါ်မှာ ကျွန်မတို့ နည်းနည်း လေးတော့ ဂရုစိုက်ပြီး တဲ့အခါကျတော့ ကျွန်မတို့က တွန်းအားပေးပြီးတော့ဆောင်ရွက် သင့်တဲ့ လုပ်ငန်းလို့ ကျွန်မက အဲဒီလိုပဲ ယူဆပါတယ်။ ဘာလို့လဲဆိုတဲ့အခါ ကျတော့ ကျွန်မတို့ အခုဆောင်ရွက်နေတာဟာ ခြင်းလုံးခတ် သလိုပါပဲ။ အားလုံး တစ်ပြေးညီ တက်ညီလက် ညီနဲ့ ကိုယ့်တာဝန် ကိုယ်ကျမှ ဒီခြင်းလုံးက မကျဘဲနဲ့ ဒီကစားပွဲက အောင်မြင် မှာ ဖြစ်ပြီးတော့ တက်ညီ လက်ညီ မဟုတ်ဘဲနဲ့ ကိုယ့်ဖက်က မှားရင် ခြင်းလုံးက အောက်ကျပြီးတော့ ပြန်ကောက်ပြီး ပြန်ခတ် အဲဒီလို လုပ်ကြရမှာပါ။ အဲဒီအခါကျတော့ ကိုယ့်တာဝန် ကိုယ်ကျေပွန်စွာ လုပ်ရမယ့်အခြေအနေမှာ အခုလိုမျိုး အင်မတန် အရေး ကြီးတဲ့ကိစ္စတွေမှာ အခုလို ဖြစ်နေတဲ့အခါ ကျတော့ ကျွန်မတို့က ဖွဲ့စည်းပုံအခြေခံဥပဒေမှာ ပါတဲ့ ပြဋ္ဌာန်းချက်တွေကိုလည်း နည်းနည်း ဥပက္ခာပြုရာ ကျသလို ပဲလို့ စိတ်ထဲမှာ အဲဒီလိုမျိုး ကျွန်မက ဥပဒေ တွေကို ကြည့်ပြီးတဲ့အခါကျတော့ ကျွန်မ စိတ်ထဲမှာ အဲဒီလို အောက်မေ့မိပါတယ်။ ဘာလို့လဲ ဆိုတဲ့အခါကျ တော့ ဖွဲ့စည်းပုံအခြေခံ ဥပဒေပုဒ်မ ၂၁၉ မှာ ပြည်ထောင်စုအစိုးရ သည် နိုင်ငံတော်တည်ငြိမ်ရေး၊ ရပ်ရွာအေးချမ်း သာယာရေးနှင့် တရား ဥပဒေစိုးမိုးရေးကို ထိန်းသိမ်းစောင့်ရှောက်သည် လို့ဆိုထားပါတယ်။ ဒါက လိုက်နာရမယ့် ဖွဲ့စည်းပုံအခြေခံဥပဒေရဲ့ ပြဋ္ဌာန်း ချက်တွေ ဖြစ်ပါတယ်။ အခုလို သူတို့ဆီကို သွား တဲ့ စာတွေ၊ သူတို့ဆီ ကိုသွားတဲ့ အကြောင်းအရာ ကိစ္စဝိစ္စတွေဟာ သူတို့မှာ တာဝန်ရှိတယ်ဆိုရင် တကယ်လို့ မပြီးသေးဘူးဆိုရင် မပြီးသေးဘူးဆိုတဲ့အကြောင်း၊ ပြီးပြီဆိုရင် ပြီးပြီဆိုတဲ့အကြောင်း ကျွန်မ ကတော့ အဲဒီလိုပဲ ပြန်ကြားသင့်တယ်လို့ တစ်ဖက်နဲ့ တစ်ဖက် Do you respect အနေနဲ့ အဲဒီလိုလေး ရှိသင့်တယ်လို့ အောက် မေ့ပါတယ်။ သို့သော်လည်း အခု အဲဒီလိုလည်း မရှိဘူး။ လုံးဝပြန်ကြားစာ မလာသေးတဲ့အခါကျတော့ ဒီမှာ အဆုံးသတ်ဖို့ ဘယ်လိုအဆုံးသတ်ရမှန်း မသိတော့ ဒီလိုပဲ အထက်ကို တင်ပြပြီးတော့ ဒါ လွှတ်တော်ကို တောင်းခံ ထားတာ ရှိပါတယ်။ အဲဒီမှာ ကျွန်မတို့ ဘယ်လို စဉ်းစားလို့ရသလဲဆိုတော့ ဒီလိုစာတွေ တောင်းခံတဲ့အခါမှာ အချိန်ကန့်သတ်ချက်နဲ့ တစ်လအတွင်းသို့မဟု တ် နှစ်လအတွင်း အဲဒီလို ထည့်လို့ ရသလား။ သို့မဟုတ် ဘယ်လိုလုပ်လို့ ရသလဲဆိုတာ စဉ်းစားပြီးတော့ ဒါတွေ ဆုံးဖြတ်သင့်ပါတယ်။ နို့မို့ဆို အချိန်ကာလမရှိဘဲနဲ့ သူတို့ပေးတဲ့အချိန်မှ ဆိုရင် အချိန်က လိုအပ်တာထက် လွန်သွားရင် အချိန်နဲ့ တစ်ပြေးညီ ဆုံးဖြတ်ရမယ့် ကိစ္စ ဝိစ္စတွေမှာ ဒါဟာ ကော်မတီရဲ့ သို့မဟုတ် အဖွဲ့အစည်းတစ်ခုရဲ့ ဒါ တာဝန်မကျေမှု မဟုတ်ဘဲနဲ့ မဟုတ်သည့်တိုင်အောင် တာဝန်မကျေဘူးဖြစ်သွားမှာ စိုးရိမ်ကြပါတယ်။ အဲဒီတော့ နောက်ထပ် ဒီမှာ ဒီကနေ့ တင်ပြထားတာတွေ ရှိပါတယ်။ တွေ့ကြုံရတဲ့ အခက်အခဲများ၊ အဲဒီအခက်အခဲများကတော့ ဒါဟာ ပြည်ထောင်စုစာရင်းစစ်ချုပ် ဥပဒေပုဒ်မ ၁၁၊ ၁၂ ပြည်ထောင်စုစာရင်းစစ်ချုပ်ရဲ့ တာဝန်နဲ့ လုပ်ပိုင်ခွင့်များအရ အနှစ်ချုပ် သည် စစ်ဆေးပြီး အစီရင်ခံခြင်း ဖြစ်ပါသည်။ စစ်ဆေးရာတွင် ယေဘု ယျ ကျင့် သုံးလျက် ရှိတဲ့နည်းတွေနဲ့ စစ်ဆေး နေသော်ငြားလည်း အစီရင်ခံတဲ့အခါကျတော့ စစ်ဆေးခံအဖွဲ့အစည်းသို့ လိပ်မူ၍ အစီရင် ခံခြင်း၊ ဆောင်ရွက်ချက်များကို နိုင်ငံတော်သမ္မတသို့ တင်ပြအစီရင်ခံ ခြင်းများ ဆောင်ရွက်လျက်ရှိနေသဖြင့်ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေအရ ပေါ်ပေါက်လာသော လွှတ်တော်နှင့် ဖွဲ့စည်းပုံ အခြေခံဥပဒေအရ လွှတ်တော်မှဖွဲ့စည်းပြီး တာဝန်နှင့် လုပ်ပိုင်ခွင့်များ သတ်မှတ်ပေးထားသော ပြည်သူ့ငွေစာရင်းကော်မတီများအား ပစ်ပယ်နေသကဲ့သို့ ဖြစ်ပေါ်လျက်ရှိပါသည်လို့ ဒီမှာ အစီရင်ခံထားပါ တယ်။ သို့သော်လည်း ဒါက အခု တွေ့နေတာကတော့ ပြည်သူ့ငွေစာရင်းကော်မတီ တစ်ခုတည်းမဟုတ်ဘဲနဲ့ ကော်မတီ တော်တော်များများပဲ ဒီလိုအခက်အခဲတွေ၊ ကြန့်ကြာမှုတွေ တွေ့နေတာကို ကျွန်မတို့ လေ့လာပြီးတော့ တွေ့ရှိရပါတယ်။ ဒါတွေ ဟာ အင်မတန်မှ မလိုလားအပ်တဲ့ဟာတွေ ဖြစ်ပြီးတော့ ဖွဲ့စည်းပုံ အခြေခံဥပဒေပုဒ်မ ရ အရ စစ်မှန်၍ စည်းကမ်းပြည့်ဝသော ပါတီစုံဒီမိုကရေစီစနစ်ကို ကျင့်သုံးသည် လို့ ဆိုတဲ့အတွက် အားလုံးဟာ တကယ်တမ်း ကျတော့ စည်းမျဉ်း စည်းကမ်းလေးနဲ့ တိတိကျကျ ပြတ်ပြတ် သားသားလေး လိုက်နာဆောင် ရွက်ကြမယ်ဆိုလို့ရှိရင်တော့ ဖွံ့ဖြိုးတိုး တက်ဖို့ရာလမ်း နီးမယ်လို့ ကျွန်မ အဲဒီလို ယူဆပါတယ်။ နောက်တစ်ခါ ဒီမှာ နောက်ဆုံး ကျတော့ ကျွန်မ တောင်းဆိုချင်တာကတော့ လွှတ်တော်မှ ဆွေးနွေးအတည်ပြု ဆုံးဖြတ်ချက်ချပေးရန်အချက်များ ဆိုပြီးတော့ ဒီလို တောင်းဆို ထားတာရှိပါတယ်။ အဲဒါကတော့ တွေ့ကြုံရတဲ့ အခက်အခဲများ ပေါ်မှ အောက်ပါအချက် များ ကို လွှတ်တော်မှ ဆွေးနွေးဆုံး ဖြတ်ချက်ချမှတ်နိုင်ပါရန် အဆိုပြု တင်ပြ အပ်ပါသည် ဆိုပြီးတော့ ဒီမှာ တင်ပြထား ပါတယ်။ ဒါတွေကတော့ ပြည်ထောင်စု စာရင်းစစ်ချုပ်ရုံးသည် သတ်မှတ်ထားသော စစ်ဆေးခံအဖွဲ့ အစည်းများအပေါ် ပုံမှန်စစ်ဆေးခြင်းနဲ့ စစ်ဆေးပေးရန် ညှိနှိုင်း မှု၊ တာဝန်ပေးမှုများအပေါ် စစ်ဆေးခြင်း၊ တိုင်ကြားချက် များအရ စစ်ဆေးခြင်း၊ ဘဏ္ဍာငွေ အရ /အသုံး ဆိုင်ရာများကို စစ်ဆေးခြင်းဆိုပြီးတော့ရှိရာ စစ်ဆေးတွေ့ရှိချက်များကို အစီရင်ခံစာ တင်ပြရာ၌ အပြန်အလှန် ထိန်းကျောင်းမှု ပိုမို ပီပြင်လာနိုင်စေရန် လွှတ်တော်နှင့် ပြည်ထောင်စုအစိုးရအဖွဲ့တို့ တစ်ပြိုင်တည်း လိပ်မူပေးပို့ပြီး သက်ဆိုင် တို့မှ စစ်ဆေးချက် အစီရင်ခံစာ များအပေါ် အရေးယူ ဆောင်ရွက်မှုအခြေအနေကို ပြန်ကြား ရှင်းလင်း ရာတွင်လည်း လွှတ်တော် နှင့် ပြည်ထောင်စု အစိုးရအဖွဲ့တို့သို့ တစ်ပြိုင်တည်း လိပ်မူပေးပို့ရန် ဆိုပြီးတော့ ကော်မတီကနေ အလေးအနက် လွှတ်တော်ကို တောင်းဆိုထားတာ ဖြစ်ပါတယ်။ အဲဒါလေးတွေကို ဒါ လွှတ်တော်မှ ဆွေးနွေး အတည်ပြု ဆုံးဖြတ်ချက် ချမှတ်ပေးရန် ဆို ပြီးတော့ တောင်းဆိုထားပါတယ်။ နောက်တစ်ခါ နံပါတ် (၂)က လွှတ်တော်မှ သိလိုသည့်အချက်များကို မေးမြန်း ရာတွင် ပြည်ထောင်စု အစိုးရအဖွဲ့မှတစ်ဆင့် သက်ဆိုင်ရာဝန်ကြီးဌာနများသို့ အဆင့်ဆင့် ဖြတ်သွားနေရသော စနစ်အစား ကော် မတီမှ သက်ဆိုင်ရာဝန်ကြီးဌာန သို့ တိုက်ရိုက် လိပ်မူတောင်းခံပြီး ပြည်ထောင် စုအစိုးရအဖွဲ့သို့ မိတ္တူပေးပို့ သည့်စနစ်ကို ကျင့်သုံးရန် ဆိုပြီးတော့ လုပ်ငန်းအဆင်ပြေ ချောမွေ့ လျင်မြန် ပြီးမြောက်ဖို့အတွက် ဒါ ကော်မတီက တောင်းဆိုထားတာဖြစ်ပါတယ်။ နိဂုံးမှာကျတော့ အမျိုးသားလွှတ်တော် ပြည်သူ့ငွေစာရင်း ကော်မတီသည် ပေးအပ်ထားသော တာဝန်များကို ပြဌာန်း သတ်မှတ်ထားသော လုပ်ထုံးလုပ်နည်း များ ညွှန်ကြားချက်များနှင့်အညီ ဆောင်ရွက်သွားမည်ဖြစ်ပြီး ဆောင်ရွက်ချက်ကို လွှတ်တော်သို့ အချိန်နှင့်တစ်ပြေးညီ အစီရင်ခံ တင်ပြသွားနိုင်ရေးအတွက် ဆောင်ရွက်သွားမည် ဖြစ်ပါ သည်လို့ နိဂုံးချုပ်ထားပါတယ်။ သို့သော်လည်း အချိန်နှင့်တစ်ပြေးညီ ဆောင်ရွက်ချက်တို့ကို လွှတ်တော် သို့ အချိန်နှင့်တစ်ပြေးညီ တင်ပြအစီရင်ခံသွားမယ်ဆိုတဲ့အခါမှာ အခု ဒါအ စီရင်ခံစာပင် ဖြစ်သော် ငြားလည်း လုပ်ငန်းမပြီးပြတ်ဘဲနဲ့ ဒီလိုအခက်အခဲတွေ ကြန့်ကြာချက်တွေကြောင့် မို့လို့ လုပ်ငန်း မပြီးပြတ်တာကို အစီရင်ခံ တင်ပြပြီးတဲ့အခါကျတော့ လိုအပ်တာတွေကို လွှတ်တော်ကို ဒါ တင်ပြပြီးတော့ အကူအညီ အတည်ပြု ဆုံးဖြတ်ပေးရန် အကူအညီတောင်း ထားတာ ဖြစ်ပါတယ်။ ကျွန်မတို့က အထူးသဖြင့် ကျွန်မပေါ့နော် ၊ စောစောက ပြောတဲ့ အတိုင်းပဲ နိုင်ငံတော်နဲ့ နိုင်ငံသား အကျိုးသယ်ပိုးဖို့ ကျွန်မ နိုင်ငံရေး၊ စီးပွားရေး၊ လူမှုရေးကို ကြိုးစားပြီးတော့ နားလည်အောင် ဆောင်ရွက်နေပါတယ်။ သို့သော်လည်း ဒီလိုင်းမှာက ထဲထဲဝင်ဝင် နားလည်တာထက် လူ့အခွင့် အရေးနဲ့ ရုံးလုပ်ထုံးလုပ်နည်းနဲ့ ဒါ ကျွန်မတို့ ပူးပေါင်းဆောင်ရွက်မှုနဲ့ နိုင်ငံရေးကိုတော့ ကျွန်မ အင်မတန် ဒါ လိုက်လည်းလိုက်နာတယ်။ စိတ်လည်း စိတ်ဝင်စားတယ် ဆိုတဲ့အခါကျတော့ ကျွန်မတို့ နိုင်ငံတော်ကြီး ရှေ့ကို တကယ် ဖွံ့ဖြိုးတိုးတက်ပြီးတော့ တကယ် သာယာတဲ့ အေးချမ်းတဲ့ နိုင်ငံကြီးဖြစ်ဖို့အတွက် အားလုံး အကုန်လုံး အစောကပြောတဲ့ ပုဒ်မ ၃၈၈ အရ အကုန်လုံးမှာ တာဝန်ရှိပါတယ်။ အဲဒီတော့ လွှတ်တော်ကြီးမှာ ဥက္ကဋ္ဌကြီးမှတစ်ဆင့် ကျွန်မက ပြည်သူ့ငွေစာရင်း ကော်မတီရဲ့ အစီရင်ခံစာကို ထောက်ခံပြီးတဲ့အခါကျမှ သူတို့ထဲမှာ တင်ပြထားတဲ့အတိုင်း လွှတ်တော်မှ ဆွေးနွေး အတည်ပြုဆုံးဖြတ်ပေးရန် ဆိုတဲ့ အချက်တွေကို ကျွန်မကလည်း လေးလေးနက်နက် ထောက်ခံပြီးတော့ တိုက်တွန်းအပ်ပါတယ်လို့ အစီရင်ခံတင်ပြရင်းနဲ့ ဆွေးနွေးမှုကို နိဂုံးချုပ်ပါတယ်။ အားလုံးကို ကျေးဇူးတင်ပါတယ်ရှင် ။</speech>
<title>အမျိုးသားလွှတ်တော် ပြည်သူ့ငွေစာရင်းကော်မတီ၏အစီရင်ခံစာကို သဘောတူလက်ခံရန်အဆိုတင်သွင်းခြင်းနှင့် အမျိုးသားလွှတ်တော်၏ အတည်ပြုချက် ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသား လွှတ်တော် ပြည်သူ့ငွေစာရင်း ကော်မတီ၏ အစီရင်ခံစာကို လွှတ်တော်က သဘောတူ လက်ခံရန် အဆိုတင်သွင်းခြင်းနှင့် အတည်ပြုချက် ရယူခြင်းတို့ ကို ဆောင်ရွက်မှာ ဖြစ်ပါတယ်။ ပြည်သူ့ငွေစာရင်းကော်မတီက အဆိုတင်သွင်းဖို့ ဖြစ်ပါတယ်</speech>
<speech><mp id="57">ဦးသိန်းဝင်း (ဥက္ကဋ္ဌ၊ ပြည်သူ့ငွေစာရင်းကော်မတီ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့ အမျိုးသားလွှတ် တော် ကိုယ် စားလှယ်များ ခင်ဗျား။ ကျွန်တော် ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ် (၉)မှ အမျိုးသားလွှတ်တော် ကိုယ်စားလှယ် ဦးသိန်းဝင်း ဖြစ်ပါတယ်။ ပြည်သူ့ငွေစာရင်း ကော်မတီရဲ့ ဥက္ကဋ္ဌလည်း ဖြစ်ပါတယ်။ ကျွန်တော်တို့ရဲ့ အစီရင်ခံစာပေါ်မှာ ရန်ကုန်တိုင်းဒေသကြီး မဲဆန္ဒ နယ်အမှတ် (၁) မှ ဒေါ်ခင်ဝိုင်းကြည် ဆွေးနွေးသွားတဲ့အတွက်လည်း များစွာကျေးဇူးတင်ရှိကြောင်း ကျွန်တော် ဦးစွာ ထည့်သွင်းပြောကြား လိုပါတယ်။ ကျွန်တော့်အနေနဲ့က တော့ ကျွန်တော်တို့ အစီရင်ခံစာပါ တင်ပြချက်များနဲ့ ပတ်သက်လို့ အမျိုးသားလွှတ်တော်မှ သဘောတူ လက်ခံရန် အဆိုကို တင်သွင်းအပ်ပါတယ် ခင်ဗျား။</speech>
<speech type="speaker">အဆိုကို အတည်ပြုဖို့ လွှတ်တော်ရဲ့ သဘောထားကို ရယူပါမယ်။ အမျိုးသား လွှတ်တော် ပြည်သူ့ငွေစာရင်း ကော်မတီ၏ အစီရင်ခံစာကို အတည်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် ပြည်သူ့ငွေစာရင်းကော်မတီ၏ အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။(ဩဘာသံများ)</speech>
</report>
<report>
<title>အမျိုးသားလွှတ်တော် နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာကော်မတီ၏ အစီရင်ခံစာကို အောက်ပါ လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၀)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသားလွှတ်တော် နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာကော်မတီရဲ့ အစီရင်ခံစာနှင့် စပ်လျဉ်းပြီးတော့ ဆွေးနွေးဖို့ လွှတ်တော် ကိုယ်စားလှယ်(၄)ဦးက အမည်စာရင်း တင်သွင်းထားပါတယ်။ ပထမဦးစွာ ရှမ်းပြည်နယ် မဲဆန္ဒနယ်အမှတ်(၄)မှ ဦးစိုင်းသန့်ဇင် ဆွေးနွေးနိုင်ပါပြီ။</speech>
<speech><mp id="148">ဦးစိုင်းသန့်ဇင်၊ ရှမ်းပြည်နယ် မဲဆန္ဒနယ်အမှတ် (၄)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ကျွန်တော်ကတော့ ရှမ်းပြည်နယ် မဲဆန္ဒနယ် အမှတ် (၄)မှ အမျိုးသား လွှတ်တော်ကိုယ်စားလှယ် ဦးစိုင်းသန့်ဇင် ဖြစ်ပါတယ်။ ဥက္ကဋ္ဌကြီး ခင်ဗျား။ ကျွန်တော့်ရဲ့ ဆွေးနွေးချက်ကို ကြည် ရှုဆွေးနွေးခွင့် ပေးပါ။ ယနေ့နိုင်ငံသားများ၏ မူလအခွင့် အရေး၊ ဒီမိုကရေစီအရေးနှင့် လူ့အခွင့် အရေး ဆိုင်ရာကော်မတီရဲ့ လုပ်ငန်းအကောင်အထည်ဖော် ဆောင်ရွက်လျက်ရှိတဲ့ အစီရင်ခံစာ နဲ့ အကြံပြုချက် အစီရင်ခံစာကို ပါဝင်ဆွေးနွေးသွားမှာ ဖြစ်ပါတယ်။ နိုင်ငံသားဆိုတဲ့ အဓိပ္ပာယ်ကို ဖွဲ့စည်းပုံအခြေခံဥပဒေအခန်း (၈)၊ ပုဒ်မ ၃၄၅ မှာ ပြည်ထောင်စုသမ္မတ မြန်မာနိုင်ငံတော်၏ တိုင်းရင်းသားမိဘ နှစ်ပါးမှ မွေးဖွားသူ၊ ဖွဲ့စည်းပုံအခြေခံဥပဒေ အတည်ပြုပြဌာန်းသည့်နေ့တွင် ဥပဒေအရ နိုင်ငံသားဖြစ်ပြီးသူ လို့ ပြဆိုထားပါတယ်။ တဖန် ဖွဲ့စည်းပုံအခြေခံဥပဒေ ပုဒ်မ ၃၄၆ မှာ နိုင်ငံသားဖြစ်ခြင်း၊ နိုင်ငံသား ပြုခြင်းနှင့် နိုင်ငံသားအဖြစ်မှ ရပ်စဲခြင်းတို့သည် ဥပဒေဖြင့် ပြဋ္ဌာန်းသည့်အတိုင်း ဖြစ်စေရ မည် လို့ ပြဋ္ဌာန်းထား ပြန်ပါတယ်။ နိုင်ငံသားများရဲ့ ရရှိ နိုင်တဲ့ အခွင့်အရေးများကိုတော့ ဖွဲ့စည်းပုံအခြေခံဥပဒေ ပုဒ်မ ၃၄ရ မှ ၃၉၀ အထိ ပြဋ္ဌာန်းထားပါတယ်။ တဖန် နိုင်ငံတော်ရဲ့ အခြေခံမူကို ဖွဲ့စည်းပုံအခြေခံဥပဒေ ပုဒ်မ ရ မှာ နိုင်ငံတော်သည် စစ်မှန်၍ စည်းကမ်း ပြည့်ဝသော ပါတီစုံဒီမိုကရေစီစနစ်ကို ကျင့်သုံးသည် လို့ ဖော်ပြပြီး ပုဒ်မ ၈ မှာ နိုင်ငံတော်ကို ပြည်ထောင်စုစနစ် ဖြင့် ဖွဲ့စည်းတည်ဆောက်မည် လို့ ရှင်းရှင်းလင်းလင်း ဖော်ပြထားပါတယ်။ ဖွဲ့စည်းပုံအခြေခံဥပဒေ ပုဒ်မ ၂၁ မှာ နိုင်ငံသားများနဲ့ပတ်သက်တဲ့အခြေခံ မူကို နိုင်ငံသားတိုင်းသည် ဤဖွဲ့စည်းပုံအခြေခံဥပဒေတွင် သတ်မှတ်ပြဋ္ဌာန်းထားသည့် တန်းတူညီမျှမှု အခွင့် အရေး၊ လွတ်လပ်မှု အခွင့်အရေး၊ တရားမျှတမှု အခွင့် အရေးကို ခံစားခွင့် ရှိသည်၊ တရားရုံး၏ ခွင့်ပြုချက်မရရှိက နိုင်ငံသားတစ်ဦးကို ၂၄ နာရီထက်ကျော်လွန်၍ ချုပ်နှောင်ထားခွင့��� မရှိစေရ၊ ပြည်သူတို့၏ အေးချမ်းသာယာရေးနှင် . တရားဥပဒေစိုးမိုးရေးတို့သည် နိုင်ငံသားတိုင်း၏ တာဝန်ဖြစ်သည်။ နိုင် ငံ သားများ၏ လွတ်လပ်ခွင့် ၊ လုပ်ပိုင်ခွင် ၊ ခံစားခွင် ၊ တာဝန်နှင့် တားမြစ်ချက်များ ထိရောက်ခိုင်မာ ပြည့်စုံစေ ရန် လိုအပ်သောဥပဒေပြဋ္ဌာန်းရမယ်လို့ ပြဋ္ဌာန်းထားပါတယ်။ တစ်ခါ တိုင်းရင်းသားများနဲ့ ပတ်သက်ပြီးတော့ လည်း ဖွဲ့စည်းပုံအခြေခံ ဥပဒေပုဒ်မ ၂၂ မှာ နိုင်ငံတော် သည် တိုင်းရင်းသားများ၏ စကား၊ စာပေ၊ အနုပညာ၊ ယဉ်ကျေးမှုတို့ကို ဖွံ့ဖြိုးတိုးတက်စေရန် ကူညီဆောင်ရွက်မည်၊ တိုင်းရင်းသားအချင်းချင်း စည်းလုံးညီညွတ်ရေး၊ ချစ်ကြည်လေးစား ရေးနှင့် ရိုင်းပင်းကူညီရေးတို့ကို တိုးတက်ဖြစ်ထွန်း စေရန် ကူညီဆောင်ရွက် မည်။ တိုးတက်ဖွံ့ဖြိုးမှု နည်းပါးနေသည့် တိုင်းရင်းသားများ၏ ပညာရေး၊ ကျန်းမာရေး၊ စီး ပွားရေး၊ လမ်းပန်းဆက်သွယ်ရေး စသည် တို့ပါဝင်သော လူမှုစီးပွားရေး တိုးတက်ဖွံ့ဖြိုးရေးအတွက် ကူညီ ဆောင်ရွက်မယ် လို့ ပြဋ္ဌာန်းထားပါတယ်။ ဖွဲ့စည်းပုံအခြေခံဥပဒေပုဒ်မ ၂၃ မှာ တောင်သူလယ်သမားများနဲ့ ပတ်သက်ပြီး နိုင်ငံတော်သည် တောင်သူလယ်သမားများ၏ အခွင့် အရေးများ ကာကွယ်စောင် ရှောက်ရန် လိုအပ်သည့်ဥပဒေများ ပြဋ္ဌာန်းဆောင်ရွက် မည်၊ စိုက်ပျိုးထုတ်လုပ်သည့် ကော က်ပဲသီးနှံများ သင့်တင့်မျှတသည့် တန်ဖိုးရရှိရန် ကူညီဆောင်ရွက်မည် လို့ ပြဌာန်းထားပါတယ်။ ဖွဲ့စည်းပုံ အခြေခံဥပဒေပုဒ်မ ၂၄ မှာ အလုပ်သမားများနဲ့ ပတ်သက်ပြီး နိုင်ငံတော်သည် အ လုပ်သမား များ၏ အခွင့် အရေးများ ကာကွယ်စောင့်ရှောက်ရန် လိုအပ်သည့် ဥပဒေများ ပြဋ္ဌာန်းဆောင်ရွက်မည်၊ ပုဒ်မ ၂၅ မှာ အသိပညာရှင်၊ အတတ်ပညာရှင်များနဲ့ ပတ်သက်ပြီး နိုင်ငံတော်သည် အသိပညာရှင်၊ အတတ်ပညာရှင်များ၏ အကျိုးကို ကူ ညီဆောင်ရွက်မည် လို့ ပြဋ္ဌာန်းထားပါတယ်။ ဥက္ကဋ္ဌကြီး ခင်ဗျား။ အစီရင်ခံစာမှာ ကဏ္ဍအလိုက် ဆပ်ကော်မတီ (၃)ခုခွဲပြီး စနစ်တကျနဲ့ နိုင်ငံသားများရဲ့ တိုင်ကြား စာတွေကို သူ့ကဏ္ဍနဲ့သူ ခွဲပြီး တင်ပြထားတာတွေ ကို လည်း စိတ်ဝင်စားစရာ အလွန်ကောင်းပြီး နိုင်ငံသားများအတွက်လည်း တစ်တပ်တစ်အား ဖြစ်မိပါတယ်။ ဝမ်းသာမိပါတယ်။ ဂုဏ်လည်းယူပါတယ်။ အကြံပြုချက်တွေကိုလည်း ကဏ္ဍအလိုက်ခွဲခြားပြီး တင်ပြထားတာကိုလည်း တွေ့ရပါတယ်။ အစီရင်ခံစာပါ အချက်များ အားလုံးကို ထောက်ခံ အပ်ပါတယ်။ကော်မတီရဲ့ အစီရင်ခံစာ အပိုဒ် (၁၉)မှာ ယခုအစိုးရသစ် အနေနဲ့ တွေ့ကြုံနေရ တဲ့ လယ်ယာမြေ သိမ်းဆည်းခံရခြင်း ပြဿနာများသည် အစိုးရ၏ အဓိကစိန်ခေါ်မှု တစ်ရပ် ဖြစ်နေပြီး ဤကိစ္စများကို တရားနည်းလမ်းကျကျ ဖြေရှင်းနိုင်ရန် လိုအပ်ပြီး ဖွဲ့စည်းပုံအခြေခံဥပဒေ ပုဒ်မ ၂၃ အရ အချိန်မီ ဖြေရှင်းရန် လိုအပ်ကြောင်း ကိုလည်း ထောက်ခံ အပ်ပါတယ်။ ကော်မတီရဲ့ အစီရင်ခံစာ အပိုဒ် (၂၀)၊(၂၁)၊(၂၂)အရ ကော်မတီရဲ့ အခက်အခဲ များကို ဖော်ပြထားပြီး ဤကိစ္စသည် ဖွဲ့စည်းပုံအခြေခံဥပဒေပုဒ်မ ၁၄၇(က)အရ ဖွဲ့စည်း ထားတဲ့ ကျွန်တော်တို့ အမျိုးသားလွှတ်တော် အခွင့် အရေးကော်မတီနဲ့လည်း ဆက်စပ်နေပါ တယ်။ လွှတ်တော်အခွင့် အရေးများနဲ့ ပတ်သက်နေတဲ့ ဤသို့သောကိစ္စမျိုး များကို လွှတ်တော် အခွင့်အရေးကော်မတီသို့ တင်ပြပြီး လေ့လာသုံးသပ် ပေးစေ သင့်ပါတယ်။ အမျိုးသား လွှတ်တော်ရဲ့ အမိန့်ကြော်ငြာစာအမှတ် (၆/၂၀၁၂)အပေါ်ထားရှိတဲ့ အစိုးရရဲ့ သဘောထားကိုလည်း လေ့လာသုံးသပ် ပေးသင့်ပါတယ်။ ဒီမိုကရေစီအရေးနဲ့ပတ်သက်ပြီး ဒီမိုကရေစီရဲ့ အနက်အဓိပ္ပာယ်၊ ဒီမိုကရေစီ အခွင့်အရေးတွေ၊ စည်းကမ်းနဲ့တာဝန်တွေ ဒီမိုကရေစီကျကျ ရွေးကောက်ပွဲများနဲ့ ရွေးကောက်ပွဲနည်းစနစ်တွေ များစွာ ရှိပါတယ်။ အဓိကအားဖြင့် အများပါဝင်နိုင်မှု၊ အများဆန္ဒအရ ဦးစားပေးသော်လည်း အနည်းစု ဆန္ဒကိုလည်း အလေးထားမှုစတဲ့ ဒီမိုကရေစီယဉ်ကျေးမှု ပုံစံတွေကိုလည်း ပြည်သူလူထုကို ပညာပေးဖို့ ကျွန်တော်တို့ လွှတ်တော်ကိုယ်စားလှယ်တိုင်းမှာ တာဝန်ရှိကြပါတယ်။ ဒီကဏ္ဍကို ကော်မတီအစီရင်ခံ စာရဲ့ အပိုဒ် (၂၅)မှာ ခေါင်းစဉ်ခွဲငယ်တွေနဲ့ တောင်သူလယ်သမားရေးရာ ၊ အလုပ်သမားရေးရာ၊ ဝန်ထမ်းရေးရာ ဆိုပြီး ခွဲခြားတင်ပြ ထားပါတယ်။ ဖွဲ့စည်းပုံအခြေခံဥပဒေအရ အလုပ်သမား များနဲ့ ပတ်သက်တဲ့ဥပဒေတွေကို ရေးဆွဲပြဋ္ဌာန်းခဲ့ပြီးဖြစ်ပေမယ့် တောင်သူလယ်သမား တွေကို အကာအကွယ်ပေးနိုင်တဲ့ ဥပဒေကတော့ လယ်ယာမြေဥပဒေ ပြဋ္ဌာန်းပြီးရင် အဲဒီဥပဒေအရ ရုပ်သိမ်းခြင်းခံရတော့မှာဖြစ်တဲ့အတွက် တောင်သူလယ်သမားအခွင့် အရေး ကာကွယ်တဲ့ဥပဒေသစ်ကို ခေတ်နဲ့စနစ်နဲ့ ညီအောင် အသစ်ရေးဆွဲပြဋ္ဌာန်း သင့်ရင် ပြဋ္ဌာန်း ပေးရမှာ ဖြစ်တဲ့အတွက် ဒီအချက်တွေကိုလည်း ထောက်ခံအပ်ပါတယ်။ အချို့ဌာနတွေမှာ ဝန်ထမ်းအချို့ ပစ်စာ၊ တိုင်စာတွေကြောင့် ထုချေ ခွင့် မရဘဲ အထက်လူကြီးများရဲ့ အပြစ်ဒဏ်ပေးနေမှုကို တိုးတိုး တိတ်တိတ် ကြားနေရပါတယ်။ ဒီကိစ္စ မှန်၊ မမှန်ကိုလည်း ကျွန်တော်တို့ အတိအကျ မသိပါ ။ အကယ်၍ ဒီကိစ္စမျိုး ရှိနေမယ် ဆိုရင် ယခုခေတ်အခြေအနေအရ သိပ်မကောင်းဘူးလို့ ကျွန်တော် မြင်ပါတယ်။ အခု ဒီအစီရင်ခံစာမှာ ဝန်ထမ်းတစ်ဦးကြောင့် မလိုလားအပ်တဲ့ကိစ္စတစ်ခု တင်ပြထားတာကို ဖတ်လိုက်ရပါတယ်။ အောက်ခြေဝန်ထမ်းတွေရဲ့ အထက်လူကြီးတွေကို မလွန်ဆန်နိုင်ပဲ အခွင့်အရေးတွေ ဆုံးရှုံး နေရတဲ့ကိစ္စတွေကိုလည်း လေ့လာတင်ပြပေးစေလိုပါတယ်။ အပြည်ပြည် ဆိုင်ရာ လူ့အခွင့်အရေး ကြေညာစာတမ်းပါအချက်များနဲ့အညီ ယခုကော်မတီက လုပ်ဆောင် နေတဲ့ ဆောင်ရွက်ချက်တွေကို အားပါးတရ ရှိပါတယ်။ ဥက္ကဋ္ဌကြီး ခင်ဗျား။ ဒီနေရာမှာ အလျဉ်းသင် .လို့ ပင်ရင်းနိုင်ငံသားတွေဖြစ်တဲ့ တိုင်းရင်းသားတွေနဲ့ပတ်သက်တဲ့ အခွင့် အရေးတွေနဲ့ပတ်သက်ပြီး အနည်းငယ် ဆွေးနွေးချင်ပါတယ်။ ပြည်သူ့လွှတ်တော်မှာတော့ တိုင်းရင်းသားများ အခွင့်အရေး ကာကွယ်တဲ့ဥပဒေ ရေးဆွဲပြဋ္ဌာန်းမယ်လို့ သိရပါတယ်။ ကျွန်တော်တို့ အမျိုးသားလွှတ်တော် နိုင်ငံသားများရဲ့ မူလအခွင့် အရေး၊ ဒီမိုကရေစီ အရေးနှင့် လူ့အခွင့်အရေးဆိုင်ရာ ကော်မတီအနေနဲ့လည်း တိုင်းရင်းသားများနဲ့ ပတ်သက်တဲ့ အခွင့်အရေးတွေကို ဖွဲ့စည်းပုံ အခြေခံဥပဒေပါ ပြဋ္ဌာန်းချက်များနဲ့အညီ ကူညီဆောင်ရွက်ပေးမယ့် အစီအစဉ်တွေ ဆွေးနွေးတင်ပြပေးနိုင် ရင် ပိုမိုပြည့်စုံတဲ့ အစီရင်ခံစာ တစ်ခု ဖြစ်ပေါ်လာမယ်လို့ ယူဆပါတယ်။ ဖွဲ့စည်းပုံအခြေခံဥပဒေအရ ဖော်ပြထားတဲ့ နိုင်ငံသားဆိုတဲ့ အဓိပ္ပာယ်ရယ် ၊ နိုင်ငံတော် ကိုဖွဲ့စည်းထားတဲ့ ပြည်ထောင်စုပုံစံရယ်၊ နိုင်ငံတော်က တိုင်းရင်းသားပေါင်းစုံ စုပေါင်းနေထိုင်ကြတဲ့နိုင်ငံဖြစ်တယ် ဆိုတဲ့အကြောင်းကို နိုင်ငံတော်အ ခြေခံမူများအခန်းမှာ အတိအလင်း ဖော်ပြထားပါတယ်။ တစ်ခါ ဖွဲ့စည်းပုံအခြေခံဥပဒေပါ နိုင်ငံသားများရဲ့ မူလအခွင့်အရေးအခန်း ပုဒ်မ ၃၅၄ မှာ နိုင်ငံသားတိုင်းသည် နိုင်ငံတော်လုံခြုံရေး၊ တရားဥပဒေစိုးမိုးရေး၊ ရပ်ရွာ အေးချမ်းသာယာရေး သို့မဟုတ် ပြည်သူတို့ရဲ့ ကိုယ်ကျင့်တရားအကျိုးငှာ ပြဋ္ဌာန်းထားတဲ့ ဥပဒေတွေနဲ့ မဆန့်ကျင်ရင် မိမိတို့ရဲ့ ယုံကြည်ချက်၊ ထင်မြင်ယူဆချက်တွေကို လွတ်လပ်စွာ ဖော်ထုတ်ပြောဆိုနိုင် ရေးသားနိုင်ပါတယ်။ လက်နက် မပါဘဲ ငြိမ်းချမ်းစွာ စုဝေးခွင် ၊ စီတန်းလှည့်လည်ခွင် ၊ အသင်းအဖွဲ့သို့မဟုတ် အစည်းအရုံးတွေကို ဖွဲ့စည်း ဆောင်ရွက်ခွင့် ၊ တိုင်းရင်းသားလူမျိုး တစ်မျိုးနှင့် တစ်မျိုး သို့မဟုတ် တိုင်းရင်းသားလူမျိုး အချင်းချင်းကို လည်းကောင်း ၊ အခြားဘာသာ၊ သာသနာကိုလည်းကောင်း ထိခိုက်နစ်နာမှု မရှိစေဘဲ မိမိ ချစ်ခင်မြတ်နိုးတော်ကား၊ စာပေ၊ ယဉ်ကျေး မှု၊ ကိုးကွယ်တဲ့ဘာသာ၊ သာသနာ နဲ့ ဓလေ့ထုံးတမ်း တွေကို လွတ်လပ်စွာ ဆောင်ရွက် ပိုင်ခွင့် ရှိပါတယ်။ ဖွဲ့စည်းပုံအခြေခံဥပဒေပုဒ်မ ၃၆၄ မှာ နိုင်ငံသားတိုင်းဟာ ဥပဒေနဲ့အညီ မိမိတို့အမြတ်တနိုးထားရှိတဲ့ စာပေ၊ ယဉ်ကျေးမှု၊ အနုပညာနဲ့ ဓလေ့ထုံးတမ်းတို့ကို လွတ်လပ်စွာ ပြုစုပျိုးထောင် ဆောင်ရွက်ပိုင်ခွင့် ရှိပါတယ်။ အဲဒီလိုဆောင်ရွက်တဲ့နေရာမှာ တခြားတိုင်းရင်းသားလူမျိုးတစ်မျိုးကို ဖြစ်စေ၊ လူမျိုးများကိုဖြစ်စေ ထိခိုက်နစ်နာနိုင်ရင် သက်ဆိုင်သူတွေ အချင်းချင်းညှိနှိုင်းပြီး ပြေလည်မှု ရှိပြီးမှသာ ဆောင်ရွက်နိုင်ခွင့် ရှိပါ တယ်လို့ ပြဋ္ဌာန်းထားပါတယ်။ အဲဒါကြောင့်မို့လို့ ဖွဲ့စည်းပုံ အခြေခံဥပဒေပါ ရသင့် ရထိုက်တဲ့ တိုင်းရင်းသား တွေရဲ့ အခွင့်အရေးတွေကို လက်တွေ့ဖော်ဆောင်နိုင်ဖို့အရေး၊ တိုင်းရင်းသားတွေနဲ့ ထိတွေ့မှု များပြားတဲ့ တိုင်းရင်းသားလူမျိုးကိုယ်စားလှယ်တွေရှိတဲ့ တိုင်းဒေသကြီးနဲ့ ပြည်နယ်တွေမှာ သူ့ဆိုင်ရာဆိုင်ရာ တိုင်းရင်းသားတွေရဲ့ အခွင့် အရေးတွေကို ယခုထက်ပိုမိုလုပ်ဆောင်သွား နိုင်ရေးကိုလည်း ကူညီတင်ပြကြပါဦးလို့ အကြံပြုလို ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ နောက်ဆုံး အနေနဲ့ နိုင်ငံသားများရဲ့ မူလအခွင့် အရေးများ ဖွဲ့စည်းပုံအခြေခံဥပဒေပါ ပြဋ္ဌာန်းချက်များ နဲ့အညီ ရရှိစေရေး၊ အပြည်ပြည်ဆိုင်ရာ လူ့အခွင့်အရေးကြေညာစာတမ်းပါ အချက်များနဲ့ ၊ အညီ လူအခွင့်အရေး အပြည့်အဝ ရရှိစေရေး၊ ဒီမိုကရေစီစံနှုန်းများနှင့် အညီ လွတ်လပ်တဲ့ လူမှုအခွင့် အရေးဆိုင်ရာ အဖွဲ့အစည်းတွေ ပေါ်ထွန်းရှင်သန်ရေး၊ ဒီမိုကရေစီကျင် စဉ် ချောမွေ့စွာ ဆက်လက်ရှင်သန် ဖြစ်ထွန်းရေးတို့အတွက် အတတ်နိုင်ဆုံး ကြိုးပမ်းဆောင်ရွက် သွားပါ့မယ်ဆိုတဲ့ ကော်မတီရဲ့ တင်ပြချက်ကို ယုံကြည်မျှော်လင့်ပြီး တိုင်းရင်းသားများရဲ့ အခွင့် အရေးဆိုင်ရာတွေ လည်း တင်ပြသွားနိုင်ကြပါစေ၊ ဖွဲ့စည်းပုံအခြေခံဥပဒေပုဒ်မ ၃၅၄ အရ အချို့သော ပြည်သူလူထုတွေ ဆန္ဒထုတ်ဖော်ခွင် ၊ စီတန်းလှည့်လည်ခွင် . မရကြတဲ့ အကြောင်းရင်းတွေကိုလည်း လေ့လာသုံး သပ်ပေးစေ လိုပါတယ်၊ တင်ပြပေးစေ လိုပါတယ်၊ တင်ပြကြပါလို့ ဆွေးနွေးရင်း နိဂုံးချုပ်အပ်ပါတယ် ခင်ဗျာ။ ကျေးဇူးတင်ပါတယ်။</speech>
<speech type="speaker">ရန်ကုန်တိုင်းဒေသကြီး မဲဆန္ဒနယ်အမှတ် (၁)မှ ဒေါ်ခင်ဝိုင်းကြည် ဆွေးနွေးနိုင်ပါပြီ</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ် (၁)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် တကွ အမျိုးသားလွှတ်တော် ကိုယ်စားလှယ် အပေါင်း မင်္ဂလာကျက်သရေအပေါင်းနဲ့ ပြည့်စုံကြပါစေလို့ ဆုတောင်းရင်း ဂါရဝပြု ပါတယ်။ ကျွန်မ ဒီနိုင်ငံသားများ၏ မူလအခွင့်အရေး၊ ဒီမိုကရေစီ အရေးနှင့် လူ့အခွင့်အရေးဆိုင်ရာ ကော်မတီမှာ ပြောမယ်ဆိုရင်တော့၊ ဒါက ပြောမဆုံးပေါင်၊ တောသုံးတောင် အများကြီးပဲ။ အဲဒီတော့ ကျွန်မလည်း တစ်ခု၊ နှစ်ခုပဲ နည်းနည်းပါးပါး ဆွေးနွေးပါမယ်။ အဲဒါက ဘာလဲဆိုတော့ ကျွန်မတို့ ဖွဲ့စည်းပုံအခြေခံဥပဒေပုဒ်မ ၃၅၅ နဲ့ပတ်သက်လို့ ကျွန်မ နည်းနည်းလေး ဒါကို ဆွေးနွေးချင်ပါတယ်။ အဲဒါဘာလဲဆိုတော့ နိုင်ငံသားတိုင်းသည် ပြည်ထောင်စုသမ္မတမြန်မာနိုင်ငံ တော် အတွင်း မည်သည့်အရပ်ဒေသ၌မဆို ဥပဒေနှင့်အညီ အခြေစိုက်နေထိုင်ခွင့် ရှိသည် ဆိုတဲ့ ပြဋ္ဌာန်းချက်နဲ့ပတ်သက်လို့ ကျွန်မ ဒါကို နည်းနည်း လောက် ဆွေးနွေးချင်ပါတယ်။ ဘာလို့လဲဆိုတော့ ဒါက အခု ကျွန်မတို့ လက်ရှိနိုင်ငံရေး၊ လူမှုရေးအ ခြေအနေအရပေါ့။ အခြေအနေအရ ကျူးကျော်တွေမှာ နေလို့ နှင်ထုတ်တယ်။ လမ်းပေါ်ကို ရောက်သွားတယ်။ အိုးမဲ့အိမ်မဲ့တွေ ဖြစ်သွား တယ်။ အခြေအနေမဲ့တွေ နဂိုက မဲ့တာကတော့ နည်းနည်းကျောချစရာ မရှိပါဘူးဆိုတော့ သူတို့ အချိန်တန်ရင် အလုပ်လုပ် ၊ လုပ်ပြီး ပြန်လာ အဲဒီနေရာလေးမှာ နေကြသေးတယ်။ အခုတော့ တော်တော်ဒုက္ခရောက်သွားတယ်။ လမ်းပေါ်ရောက်သွားတဲ့ လူ တွေ၊ ဟိုဟိုဒီဒီ လွင့်စင်သွားတဲ့လူတွေ တော်တော် များနေပြီ ဆိုတော့ ကျွန်မက ဒီပုဒ်မလေး ကို ကျွန်မက အင်မတန် စိတ် ဝင်စား တယ်။ ဘာဖြစ်လို့လဲဆိုတော့ နိုင်ငံတော်က ဒါ ကျွန်မတို့ ဒါ လူ့အခွင့် အရေး၊ နိုင်ငံသားတိုင်းသည် ပြည်ထောင်စုသမ္မတမြန်မာနိုင်ငံတော်အတွင်း မည်သည့်အရပ်ဒေသ၌ မဆို ဥပဒေနှင့် အညီ အခြေစိုက်နေထိုင်ခွင့်ရှိသည်ဆိုတဲ့ အခါမှာ ဒီဥပမာ တော ကနေမြို့ ကို တက်လာမယ်။ တက်လာပြီးတော့ ဒါက မည်သူနဲ့မှ မပတ်သက်တဲ့မြေပဲဆိုပြီး တစ်နေရာမှာ သူတို့က သွားပြီး အခြေစိုက်ကြမယ်။ နေထိုင်ကြမယ်။ ဒါပေမဲ့ အချိန်တန်တဲ့အခါကျတော့ နိုင်ငံတော်ကနေပြီးတော့ စည်းမျဉ်းစည်းကမ်းဥပဒေတွေအရ ဒါဟာ ကျူးကျော်မြေ ဖြစ်တယ်။ သူတို့ပိုင်တဲ့မြေတွေ မဟုတ်ဘူး။ သူတို့ မှာလည်း ဘာမှ အထောက်အထားလည်း မရှိဘူးဆိုတဲ့အခါကျတော့ လုံးဝ ဒီဥပဒေနှင့် အညီ ဆိုတဲ့စကားလုံးလေးကို နားမလည်တဲ့ လူတွေအတွက် မြန်မာနိုင်ငံတော် အတွင်းမှာ မည်သည့်နေရာ၌မဆို အ ခြေစိုက်နေထိုင်ခွင့် ရှိသည်ဆိုပေမဲ့ ဒီလူတွေမှာ အဲဒီလို အခြေစိုက်နေထိုင်ခွင် အခြေအနေပျောက်ဆုံးနေ တာကို တွေ့ရတဲ့အခါကျတော့ ပေးစရာ လည်း ငွေမရှိဘူး။ ပြေးစရာလည်း မြေ မရှိဘူးဆိုတဲ့ ဘဝတွေ အများကြီး ရှိတဲ့အခါ မှာ ကျွန်မ စဉ်းစားမိတယ်၊ ဒီပုဒ်မ ၃၃၅ နဲ့ အညီ နေမယ်ဆိုလို့ရှိရင် တော့ သူတို့ တစ်နေရာရာမှာ နေလို့ များ ရမလားဆိုတာ ကျွန်မအဲဒီလိုစဉ်းစားမိတယ်။ အဲဒီမှာ ဒီ ပုဒ်မ ၃၃၅ မှာပါတဲ့ ဥပဒေနဲ့အညီ ဆိုတာ တချို့ ကတော့ပြောတယ်၊ ဟာ ဒေါ်ခင်ဝိုင်းကြည် ကလည်း ဒါက လွယ်လွယ်လေးပဲလို့ အဲလိုပြောတယ်။ ဒါပေမဲ့ ကျွန်မကတော့ လွယ်လွယ်လေးပဲလို့ မစဉ်းစားဘူး။ ဒီပုဒ်မ ၃၃၅ အရ ဥပဒေနှင့်အညီ အ ခြေစိုက်နေထိုင်ခွင့် ရှိသည်ဆိုတာ ကို ဒါက ကျွန်မတို့ရဲ့ ပြည်သူလူ ထုတွေ ထဲထဲဝင်ဝင် သိပြီးတော့ အသေအချာ လိုက်နာပြီးတော့ အဲဒီလိုပဲ ဥပဒေနဲ့အညီ နေနိုင် ခဲ့မယ်ဆိုရင်တော့ အခုလို ဟိုသွား၊ ဒီသွား၊ ဟိုပြေး၊ ဒီပြေး၊ ဟိုလမ်းပေါ်ရောက်၊ ဒီလမ်းပေါ်ရောက်ကနေပြီးတော့ လွတ်ကင်းသွား မှာပဲလို့ ကျွန်မ အဲဒီလို ယူဆမိပါတယ်။ ဒါဟာ ဘာလဲဆိုတော့ ကျွန်မ တို့က လောလောဆယ်မှာ တော့ ပြည်သူလူထုက နေပြီးတော့ အားကိုးယုံကြည်စွာနဲ့ သို့မဟုတ် သူတို့ အကြောင်းတစ်ခုခုနဲ့ ရွေးချယ်ပြီးလို့ ကျွန်မတို့က လွှတ်တော် ထဲကို ရောက်လာပြီ၊ သူတို့ရဲ့ စားဝတ်နေရေး ဖူလုံဖို့ ဒါကျွန်မတို့ နိုင်ငံကြီးဖွံ့ဖြိုးတိုးတက်ဖို့ ကျွန်မတို့မှာ တာဝန်တွေ ရှိလာပြီ၊ ကိုယ်တတ်နိုင်တဲ့ ဘက်က ကျွန်မတို့က ဥပဒေပြု လွှတ်တော်မှာဆိုတော့ ဥပဒေပြု လွှတ်တော်ထဲမှာ ကျွန်မ တို့ တင်ပြမယ်။ ဆွေးနွေးမယ်။ ဆုံးဖြတ်မယ်။ အဲဒါတွေ ပဲဆိုတော့ ကျွန်မတို့က ဒီပြောဖို့ပဲ ကျွန်မတို့က တင်ပြဖို့ ပဲ ကျွန်မတို့ တတ်နိုင်တာဖြစ်တဲ့အတွက် ဒါက ကျွန်မ အင် မတန် စိတ်ဝင်စားတဲ့ ပုဒ် မလေး တစ်ခုကို တင်ပြပြီးတော့ ဒီဥပဒေနဲ့အညီ ဆိုတဲ့ စကားလုံးလေးကို ပြည်သူလူထု သိစေဖို့အတွက် ဘယ်လို များဆောင်ရွက်ရင် ကောင်းမလဲ ဆိုတာ ကျွန်မ ါ စဉ်းစားမိတယ်။ နောက်တစ်ခုကတော့ ကျွန်မကိုယ်တိုင်ကိုပဲ လူ့အခွင့် အရေးဆိုတဲ့နေရာမှာ ကျွန်မက ကျွန်မ ကိုယ်ကျွန်မ စဉ်းစားမိတယ်။ ငါဟာ လူ့အခွင့်အရေးဆုံးရှုံးနေပြီလားလို့ ကျွန်မ တစ်ခါတစ်လေ စဉ်းစားမိတယ်။ ဘာလို့လဲဆိုတော့ ကျွန်မတို့ ဒဂုံမြို့သစ်မြောက်ပိုင်း၊ ဒဂုံမြို့ သစ်အရှေ့ပိုင်း ဟိုး ပြီးခဲ့တဲ့နှစ်က ကျွန်မတို့ဘက်မှာ ရေတွေအကြီးအကျယ်ပဲ တော်တော် ဝင်ပါတယ်။ ဝင်တဲ့အခါကျတော့ ပြည်သူလူထုတွေ တော်တော်ကို ဒုက္ခရောက် တယ်။ အခု ဒီနှစ်လည်း ဒါစော ပြီးတော့ ပြီးခဲ့တဲ့နှစ်က အောက်တိုဘာ၊ ဒီနှစ် ဩဂုတ်ဆိုတော့ နှစ်လလောက်တောင်မှ စောတယ် ထင်ပါတယ်။ အဲဒီမှာ ကျွန်မ တတ်နိုင်တဲ့ ဒါကတော့ ကျွန်မရဲ့ ဒါနပေါ့ နော်။ ဆန်တို့၊ ဆီတို့ ၊ ဆေးတို့ စသဖြင့် ပေါ့၊ ကျွန်မကို မေတ္တာရပ်ခံကြတယ်။ ကျွန်တော်တို့၊ ကျွန်မတို့ ဒီရေတွေထဲမှာဆိုတော့ ခြေထောက်မှာ ဝဲတွေ၊ ဘာ တွေ၊ ညာတွိုက်စားတဲ့အတွက်ကြောင့်မို့လို့ ဆေးလေးဆိုတော့ ဆရာခို ဆေးလေးပေါ့။ အဲဒီလို လုပ်တဲ့အခါမှာ တစ်ယောက်က ဘာပြောသလဲဆိုတော့ လွှတ်တော် ကိုယ်စားလှယ်ဟာ ဆန်စင်ရာ၊ ကျည်ပွေ့လိုက်ပြီးတော့ မဟုတ်တာတွေကို လျှောက်လုပ် နေတယ်လို့ ကျွန်မ အပြောခံရ တယ်။ အပြောခံရတော့ ကျွန်မ နဂိုထဲကတည်းကိုကပဲ ကျွန်မ လဲနေရင် ထူပေး ချင်တယ်။ ငတ်နေရင် တော့ ကိုယ့်ရှိတာလေး ခွဲကျွေးချင်တဲ့ စိတ် ရှိတဲ့ အခါကျတော့ ငါအဲဒီလို လုပ်ခွင် မရှိတော့ဘူးလား။ ငါ့မှာ လူ့အခွင့် အရေးဆုံးရှုံးတယ်။ ဒါ ကျွန်မ လုပ်ချင်တဲ့ဟာလေ၊ ကျွန်မ ဘယ်သူကိုမှ လည်း မစော်ကားဘူးလေ။ သို့သော်လည်း ဒါ လွှတ်တော်ထဲမှာ ဥပဒေပြုရမယ်ဆိုတာ တော့ ကျွန်မလည်း သိပါတယ်။ သို့သော်လည်း အဲဒီလိုလေး တွေ့ ကျွန်မတို့ ကြုံတွေ့ရ တယ်။ နောက်တစ်ခါကျတော့ ဘာလဲဆိုတော့ အခုကျွန်မတို့ လွှတ်တော်နားလို့ ကျွန်မတို့ ပြည်သူလူထုကြားထဲကို ရောက်တဲ့အခါမှာ ပြည်သူ့အသံကို သိဖို့ ကျွန်မတို့က ပြည်သူတွေ ကြားထဲကို သူတို့က ခေါ်လို့ ကျွန်မတို့ သွားရတာရှိတယ်။ ကျွန်မတို့ ကိုယ်တိုင် ဒီကိုတော့ သွားသင့်တယ်ထင်လို့ သွားရတာရှိတယ်။ အဲဒီလို အခါမှာ ကျွန်မတို့ မတွေ့ချင်တာ တွေ့ရမယ်။ မမြင်ချင်တာ မြင်ရမယ်။ မကြားချင်တာ တွေ ကြားရမယ် ။ အဲဒီအခါမှာ ကျွန်မတို့က တတ်နိုင်သလောက် ကူညီချင်တယ်။ သို့သော် လည်း ကူညီခွင့် မရဘူး။ အဲဒီကျတော့ အခု ဒီတစ်ခေါက် အလုပ်သမားတွေနဲ့ပတ်သက်တာ၊ နောက်တစ်ခါ ပြီးခဲ့တဲ့အခေါက်ကတော့ လယ်သမားတွေနဲ့ ပတ်သက်တာ အဲဒီလိုမျိုး တွေ့တဲ့အခါမှာ ကျွန်မ ပြောတယ် သူတို့ကို၊ ကျွန်မ ဘာပဲဖြစ်နေနေ၊ လွှတ်တော်မှာ တင်ပြမယ်။ လွှတ်တော်ကနေပြီးတော့ ပဲ ကျွန်မ ကူညီဆောင်ရွက်နိုင်တဲ့အဆင့် ရှိတယ်လို့ ကျွန်မအဲ ဒီလို ပြောခဲ့ပါတယ်။ အဲဒီ အခါကျတော့ ဒါ ကျွန်မတို့နဲ့ ဒီလူ့အခွင့် အရေးမှာ ပြည်ထောင်စုအစိုးရနဲ့အုပ်ချုပ်မှုအာဏာကို ကျင် သုံး နေတဲ့ အဖွဲ့အစည်းနဲ့ ဥပဒေပြု အာဏာကို ကျင် သုံးဆောင်ရွက်နေတဲ့ အဖွဲ့အစည်းနဲ့ ကြားမှာ ကျွန်မတို့က ဆက်သွယ် ပြီးတော့ ဆောင်ရွက်လို့ရတာတွေ ကျွန်မတို့ မရှိဘူးလား၊ ကျွန်မတို့ကို အဲဒီလို နားလည်မှုလေး မပေးနိုင်ဘူးလား။ အခု ဒီကော်မတီရဲ့ အစီရင်ခံစာမှာလည်း ကျွန်မ ကြည့်လိုက်တဲ့အခါမှာ ပါပါတယ်။ တချို့ဟာတွေမှာ ဒါ သူတို့ ဆုံးဖြတ်ရမယ့်ဟာ သူတို့ ဆောင်ရွက်ရမယ့်ဟာ ဖြစ်တဲ့အတွက်ကြောင် မို့လို့ သူတို့ ဆောင်ရွက်ပေးပါမယ်။ ဒါက လာပြီးတော့ ဆောင်ရွ က်စရာ မလိုပါဘူးလို့ ပြောတာတွေ၊ ဘာတွေ ဒီအထဲ မှာ ကျွန်မ လေ့လာတွေ့ရှိပါတယ်။ တွေ့ရှိတယ်ဆိုတော့ အဲဒီအခါမှာ ကျွန်မတို့ အရင်တုန်းကလည်း ကျွန်မတို့လွှတ်တော်အစမှာ သမ္မတကြီးက မိန့်ခွန်း ပြောသွား တာ ရှိပါတယ်။ ဒေါင် လိုက်တို့၊ အလျားလိုက်တို့၊ အဆင် ပြေအောင် ကြည့်ပြီးတော့ နိုင်ငံတော်နှင့် နိုင်ငံသားအကျိုး၊ ပြည်သူလူထုအကျိုး အဆင်ပြေအောင် ဆောင်ရွက်ရမယ် ဆိုတာတွေ ရှိပါတယ်။ အဲဒီတော့ ကျွန်မတို့ အခုမှာတော့ ဆောင်ရွက်ဖို့အတွက် နည်းနည်း ကျဉ်းကျဉ်းကြပ်ကြပ် ဖြစ်နေသလား လို့၊ နည်းနည်းခက်ခက်ခဲခဲ ဖြစ်နေသလားလို့ ၊ ကျွန်မတို့ အဲဒီလို စဉ်းစားမိပါတယ်။ အဲဒီ ကျတော့ ဒီနိုင်ငံသားများ၏ မူ လအခွင့်အရေး၊ ဒီမိုကရေစီ အရေးနဲ့ လူ့အခွင့် အရေးဆိုင်ရာ ကော်မတီကို၊ နောက်တစ်ခါ ကျတော့ ကျွန်မတို့ရဲ့ ပြည်သူ့ကိုယ်စားလှယ် တွေကို၊ ပြည်သူ့လွှတ်တော်ကိုယ်စားလှယ်တွေကို ပြည်သူတွေက အားကိုးကြမှာပဲ။ သူတို့ ရွေးတင်လိုက်တဲ့ လူပဲ ဆိုပြီးတော့ လမ်းလေး ပျက်ရင်လည်း ကျွန်တော် တို့ လမ်းပျက် နေတာ လုပ်ပါအုံး၊ ကျောင်းလေးပျက်ရင်လည်း ကျောင်းလေး မို့၊ မှော် ၊ နည်းနည်း ကုန်ဈေးနှုန်းလေး တက်ရင်လည်း ကုန်ဈေးနှုန်းလေး ပေါ့။ အကူအညီ တောင်းပါတယ်။ အဲဒီတော့ အခု ဒါ ကျွန်မတို့ရဲ့ အမျိုး သားလွှတ်တော် ကနေပြီး လိုအပ်လို့ ဒါဖွဲ့စည်းပေးထားတဲ့ နိုင်ငံသားများ၏ မူလအခွင့် အရေး၊ ဒီမိုကရေစီအရေးနဲ့ လူ့အခွင့်အရေး ဆိုင်ရာ ကော်မတီမှာလည်း ဒီလိုပဲ ကော်မတီထဲပါတဲ့လူတွေ အရည်အသွေးတွေကလည်း အင်မတန်၊ ဒါ ပရဟိတ လုပ်ငန်းကို ဝါသနာပါတဲ့လူတွေဆိုတာ ကျွန်မ ဒါအခုကျတဲ့အခါ ကျတော့ ပိုပိုပြီး တော့ သိလာပါတယ်။ နောက်ပြီးတော့ လုပ်ငန်းကိုလည်း သူတို့လည်း အောင်မြင်အောင် ဆောင်ရွက်ချင်တဲ့ ပြည်သူလူထုအပေါ်မှာ တာဝန်ကျေချင်တယ်။ သို့သော်လည်း ကျွန်မ စောစောက ဆွေးနွေးသွားတဲ့ ပြည်သူ့ငွေစာရင်းကော်မတီရဲ့ အခက်အခဲ လိုပဲ သူတို့လည်း အဲဒီလို အခက်အခဲမျိုး ရှိတဲ့အတွက် အဲဒီဟာကို ဒီအထဲမှာ ထားပြီးတော့ နည်းနည်း တင်ပြထားတာ တွေ့ရပါတယ်။ အဲဒီတော့ ကျွန်မတို့တွေ သန့်ရှင်းသောအစိုးရနဲ့ ကောင်းမွန်သော အုပ်ချုပ်မှု ဖြစ်ရေးမူကို လိုက်နာမယ်ဆိုရင် တကယ်ပဲ ဖြစ်ချင်တယ်ဆိုလို့ရှိရင် ကိုယ်စီကိုယ်စီ ကျွန်မတို့ တာဝန်တွေကျေဖို့ ကောင်းတယ်။ နောက်ပြီးတဲ့အခါကျတော့ ပြည်သူ့အပေါ်မှာလည်း စေတနာ၊ မေတ္တာထားပြီး ပြည်သူ့ဘဝလေးတွေကို လည်း ကျွန်မတို့က စာနာ ပြီးတော့ ဗြဟ္မာစိုရ်တရားလေးနဲ့ ကြည့်ဖို့ ကောင်းတယ်။ ကျွန်မ တို့ချင်းလည်း အတူတူ ပူးပေါင်းပြီးတော့ သူတို့ကို ဘယ်လိုလုပ်ပေးရင် ကောင်းမလဲဆိုတာ၊ အခု မနေ့ညကပဲ တစ်ယောက်က ကျွန်မကို ပြောလိုက်တယ်။ ဘာလဲဆိုတဲ့အခါကျတော့ အမျိုးသမီး တစ်ယောက်၊ အန်တီဒေါ်ခင်ဝိုင်ကြည်ရယ်တဲ့၊ အခုလောက်နိုင်ငံတော်မှာ Environment ကြောင့်မို့ သဘာဝဘေးအန္တရာယ်ကြောင့်မို့လို့ ဒါ အန္တရာယ်တွေ သိပ်ပြီးတော့ ပြည်သူလူထုက ရင်ဆိုင် နေရတဲ့အချိန်မှာ အန်တီဒေါ်ခင်ဝိုင်း ကြည် တို့ လွှတ်တော်က ဒါကို အရေးကြီး အဆို အနေနဲ့များ မတင်ပြဘူးလားလို့ ကျွန်မကို အဲဒီလို ပြောပါတယ်။ အဲဒီလိုပြောတဲ့အခါ ကျတော့ ကျွန်မက သူ့ကိုတော့ ဒါ ကျွန်မ ကိုယ်စကားပြောတဲ့အခါမှာ ကိုယ်တာဝန်မယူ နိုင်တဲ့ အပိုင်းကို ပြောခွင် မရှိဘူး၊ ပြောလို့လည်းမရဘူး၊ အဲဒီတော့ ကျွန်မ ပြောလိုက် ပါတယ်။ ဘယ်လိုလဲပြောလိုက်လဲဆိုတဲ့ အခါကျတော့ ဒါကတော့ တာဝန် တွေ ကိုယ်စီ၊ ကိုယ်စီ ခွဲပြီးတော့၊ ဒါကြောင့်မို့လို့လည်း နိုင်ငံတော်က ဖွဲ့စည်းပုံအခြေခံ ဥပဒေကို ရေးဆွဲပြီးတော့ တာဝန်တွေကိုလည်း ကိုယ်စီခွဲ ၊ ခွဲ ပြီးတဲ့အခါကျတော့ ကိုယ့်တာဝန် ကိုယ်ကျေကြဖို့ အထဲထဲမှာ ဥပဒေတွေ၊ ပုဒ်မတွေ၊ ပြဋ္ဌာန်းချက်တွေနဲ့ အားလုံး ၊ အားလုံးတော့ ဆောင်ရွက်ပေးထားတာပဲ အားလုံး ကိုယ်စီ၊ ကိုယ်စီ၊ ကိုယ့် တာဝန်လေးတွေ တစ်ခုချင်း၊ တစ်ခုချင်း ၊ ကျေသွားကြမယ် ဆိုလို့ရှိရင်တော့လည်း ကောင်းတယ်။ သို့သော် လည်း အခုဟာကတော့ တစ်ကမ္ဘာလုံး ခံနေရတဲ့ ဘေးအန္တရာယ်ကြီးဆိုတဲ့ အခါကျတော့လည်း ဟင် -ဒါကတော့လည်း ပြောတာလည်း မဆိုး တော့ မဆိုးပါဘူးလို့ ကျွန်မ အဲဒီလို ပြန်ပြောလိုက်တယ်။ အဲဒီကျတဲ့အခါကျတော့ ကျွန်မတို့ မည်သို့ပင်ဖြစ်စေ၊ ဟိုကိစ္စဆိုလည်း ကျွန်မတို့လွှတ်တော်ကို သူတို့က အသံထွက်စေချင်တယ်၊ အော်စျင်တယ်။ တင်ပြစေချင်တယ်။ ဒီကိစ္စဆို လို့ရှိရင် လည်း လွှတ်တော်ကပဲ ဦးဆောင်ပြီး တော့ လုပ်စေချင်တယ်။ ဒါ ပြည်သူလူထုရဲ့ ဆန္ဒပါ။ အဲဒီကျတဲ့ အခါကျတော့ အခုဟာ နိုင်ငံသားများရဲ့ မူလအခွင့် အရေး၊ ဒီမိုကရေစီအရေးနဲ့ လူ့အခွင့် အရေးဆိုင်ရာ ကော်မတီရဲ့ လုပ်ငန်းတွေ အဆင် ပြေချောမွေ့ပါစေလို့ ကျွန်မက ဆုလည်း တောင်းပါတယ်။ နောက်ပြီးတော့ ပြည်သူလူထုတွေဟာ ကျွန်မတို့ လွှတ်တော် ကို ဒါအားကိုးတယ် ဆိုတဲ့ စကားကို ဒါ သစ္စာတရားနဲ့ ကျွန်မက ပြောတာပါ။ ဘာပဲ ဖြစ်နေနေ ကျွန်မ က ရေတွေတက် နေတယ်ဆိုလည်း ကျွန်မတို့ လွှတ်တော်ကိုယ်စားလှယ်တွေ လိုက်သွား ရတယ်။ ရေတက်တာကို ကျွန်မ တ န့်မပေး နိုင်ဘူး။ သို့သော်လည်း လာတယ်ဆိုရင်ကို သူတို့ က စိတ်ချမ်းသာတယ်၊ ဝမ်းသာတယ်။ ဟာ အန်တီ ဒေါ်ခင်ဝိုင်းကြည် လာတယ်ဆိုတာ တစ်ခုတည်းနဲ့၊ သူတို့ ခါးအထိ ရေတွေရောက် နေလည်း သူတို့ ကျေ နပ်တယ်။ အဲဒီကျတော့ ကျွန်မတို့က ပြည်သူလူထုရဲ့ စိတ်ကို သော်လည်းကောင်း၊ ကိုယ်ကိုသော်လည်းကောင်း ၊ အတိုင်းအတာတစ်ခုအထိ ကျွန်မတို့ ချမ်းသာအောင် လုပ်ပေး နိုင်မယ် ဆိုရင် ကျွန်မတို့တွေ ဒီလွှတ်တော်ထဲမှာ တက်ရကျိုး၊ သူတို့ရွေးလို့ ရောက်လာ ရကျိုး ကျွန်မတို့ တန်ပါတယ်။ အဲဒီတော့ အခုဒီ နိုင်ငံသားများ ရဲ့ မူလအခွင့်အရေး၊ ဒီမိုကရေစီအရေးနှင့် လူ့အခွင့် အရေး ဆိုင်ရာကော်မတီမှာ၊ ကော်မတီရဲ့ အစီရင်ခံစာ နဲ့ အကြံပြုချက်မှာ အခုလို ဆွေးနွေးခွင် . ရတဲ့အတွက် လည်း အရမ်း ဝမ်းသာပါတယ်။ အဲဒီတော့ ဒီမှာတော့ ဒီကော်မတီက တင်ပြထားတာတွေ အများကြီးတငပြထားတာတွေ အများကြီး ပါ။ ကျွန်မလည်း ပြောစရာတွေ အများကြီး ပဲ၊ သို့သော်လည်း ကျွန်မ အဓိက ပြောချင်တာ ကတော့ ဒါ နောက်ဆုံးနိဂုံးချုပ် ပေါ့နော်။ အမျိုးသားလွှတ်တော်က ဖွဲ့စည်း ပေးထားသည့် နိုင်ငံသားများ၏ မူလအခွင့် အရေး၊ ဒီမိုကရေစီအရေးနှင့် လူ့အခွင့် အရေးဆိုင်ရာကော်မတီသည် ဤလွှတ်တော်က ပေးအပ်ထား သည့် တာဝန်နှင့် လုပ်ပိုင်ခွင် ပါအတိုင်း နိုင်ငံသားများ၏ မူလအခွင့်အရေးများ ဖွဲ့စည်းပုံအခြေခံပါ ပြဌာန်းချက်များနှင့်အညီ ရရှိစေရေး၊ အပြည်ပြည်ဆိုင်ရာ လူ့အခွင့်အရေး၊ ကြေညာစာတမ်းပါ အချက်များနှင့်အညီ လူ့အခွင့်အရေး အပြည့်အဝ ရရှိရေး၊ ဒီမိုကရေစီစံနှုန်းများနဲ့အညီ လွတ်လပ်သော လူမှုအခွင် အရေးဆိုင်ရာ အဖွဲ့အစည်းများ ပေါ်ထွန်းရှင်သန်ရေး၊ ဒီမိုကရေစီ ကျင့်စဉ် ချောမွေ့စွာ ဆက်လက်ရှင်သန် ဖြစ်ထွန်းရေး အတွက် အတတ်နိုင်ဆုံး ကြိုးပမ်းဆောင်ရွက် သွားမည် ဖြစ်ပါကြောင်း တင်ပြ အပ်ပါသည်လို့ စောစောက ပြည်သူ့ငွေစာရင်းကော်မတီ လိုပါပဲ။ အစွမ်းကုန် (Try for the Best) အစွမ်းကုန် ကြိုးစားပါမယ်လို့ သူတို့လည်း တင်ပြသွား ပါတယ်။ ကျွန် မကလည်း ဆုတောင်းပါတယ်။ အားလုံး နဲ့ ညှိနှိုင်းပြီးတော့ တိုင်ပင်ပြီးတော့၊ ပြည်သူလူထုရဲ့ အကျိုး၊ နိုင်ငံတော်နှင့် နိုင်ငံသားအကျိုးကို ကျွန်မတို့ ရိုးသားဖြောင့် မတ်စွာနဲ့ စည်းလုံးညီညွတ်စွာနဲ့ အခုလို တစ်စိတ်တစ်ဝမ်းတည်း ပေါင်းစည်း ပြီး တဲ့အခါကျတော့ ဥ ပဒေပြုရေးအာဏာ၊ အုပ်ချုပ်ရေးအာဏာ၊ တရားစီရင်ရေးအာဏာ အားလုံး ကိုင်စွဲ ပြီးတော့ ဆောင်ရွက်နေကြတဲ့၊ ဒါအထက်က မဏ္ဍိုင်ကြီး (၃)ခု အနေနဲ့ စည်းစည်းလုံးလုံး ညီညီညွတ်ညွတ်နဲ့ဆောင်ရွက် နိုင် ပါစေလို့ မေတ္တာပို့ဆုတောင်းရင်းနဲ့ ကျွန်မ နိဂုံးချုပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">နေ့လယ်စာ သုံးဆောဖို့ အစည်းအဝေးကို(၁)နာရီခန့်ရပ်နားပါမယ်။</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာ ပါပြီ ခင်ဗျား</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို (၁၂းဝဝ)နာရီအချိန်တွင် ခေတ္တရပ်နားပြီး (၁၃၀၀) နာရီ အချိန်တွင် ပြန်လည်ကျင်းပပါသည်။</p>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည် စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ပါပြီခင်ဗျာ။</speech>
<speech type="speaker">ရခိုင်ပြည်နယ် မဲဆန္ဒနယ်အမှတ် (၇)မှ ဦးဌေးဝင်း (ခ) ဦးဇာယာဒ်ရော်မံ ဆွေးနွေးနိုင်ပါပြီ</speech>
<speech><mp id="127">ဦးဌေးဝင်း (ခ) ဦးဇာယာဒ်ရော်မံ ၊ ရခိုင်ပြည်နယ် မဲဆန္ဒနယ်အမှတ် (၇)</mp>လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော် ကြီးများ၊ ဧည့်သည်တော်ကြီးများအားလုံးကို မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ရခိုင်ပြည်နယ် အမှတ် (၇)မှ အမျိုးသားလွှတ်တော် ကိုယ်စားလှယ် ဦးဌေးဝင်း ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်မှ နိုင်ငံသားများ၏ မူလအခွင့်အရေး၊ ဒီမိုကရေစီ အရေးနှင့် လူ့ အခွင့်အရေးဆိုင်ရာ ကော်မတီ၏ အခန်း (၃) ကော်မတီ၏ လုပ်ငန်းတာဝန်နဲ့ ပတ်သက်ပြီး အဓိကထား ဆွေးနွေးသွားမှာ ဖြစ်ပါတယ်။ အခန်း (၃)မှာ ကျွန်တော်တို့ (က) အနေနဲ့ နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာ လုပ်ငန်းများ ဖွံ့ဖြိုးတိုးတက်ရေးလုပ်ငန်းအတွက် အားပေးကူညီဆောင်ရွက်ရမည်လို့ ပါထားပါ တယ်ခင်ဗျား။ (ခ) အနေနဲ့ နိုင်ငံသားတိုင်း တရားမျှတမှု အခွင့်အရေး၊ လွတ်လပ်မှု အခွင့်အရေး၊ တန်းတူညီမျှမှု အခွင့်အရေးနဲ့ ငြိမ်းချမ်းမှု အခွင့်အရေးတို့ကို ခံစားခွင့်ရှိရေး အစဉ်တစိုက် ကြိုးပမ်းဆောင်ရွက်ရမယ်လို့ ပါထားပါ တယ်ခင်ဗျား။ (ဂ) အနေနဲ့ နိုင်ငံသားတိုင်း အပြည်ပြည် ဆိုင်ရာ လူ့အခွင့်အရေး ကြေညာစာတမ်းပါ အချက် များအား ကျယ်ကျယ်ပြန့်ပြန့် သိရှိနိုင်ရန်၊ အသိပညာပေးရန်နဲ့ ယင်းအချက်များကို လိုက်နာစောင့် စည်းကျင့်သုံးရန် ဆောင်ရွက်ပေး ရမယ်ဆိုတာ အဓိက ပါထားပါတယ် ခင်ဗျား။ ဒီအချက်ကတော့ အင်မတန်မှ အရေးကြီးပါတယ်။ စသည်ဖြင့် ပါရှိတာကို ဝမ်းသာအားရ တွေ့ရှိရပါတယ်။ စာတမ်းပါ တင်ပြချက်များဟာ အင်မတန်မှ ခေတ်အခါနဲ့ လျော်ကန်သင့်မြတ်ပြီးတော့ စာရွက်ပေါ်မှာ မဟုတ်ဘဲ မိမိတို့ ကိုယ်စားလှယ်များမှ ကော်မတီများမှ လက်တွေ့အကောင်အထည်ဖော်နိုင်ဖို့ လိုအပ်ကြောင်း တင်ပြ လိုပါတယ်။ ဒီနေ့ ပြည်ထောင်စုသမ္မတ မြန်မာနိုင်ငံတော်ကြီးမှာ မငြိမ်းချမ်းသေးတဲ့ စစ်ပွဲ အနိဌာရုံများနဲ့ လူမှုရေးပဋိပက္ခ အချို့ကိုလည်း ဝမ်းနည်းစွာ တွေ့နေရပါတယ်။ အဓိက တင်ပြဆွေးနွေးချင်တာက ပြည်သူများမှတစ်ဆင့် တင်ပြလာတဲ့စာများကို လေ့လာအကြံပြု ဆွေးနွေးပေးတာကိုလည်း အထူးပဲ ကျေးဇူးတင်ရှိပါတယ်။ ဒါပေမဲ့ ယခုလို ဒေသအသီးသီး မှာ လူ့အခွင့်အရေး ချိုးဖောက်မှု ခံနေရတာကို ပဋိပက္ခ ဖြစ်နေရတာကို အဓိကထားပြီးတော့ကော်မတီဖာသာ ကော်မတီက Initiate လုပ်ပြီး တော့ ဦးဆောင်ပြီးတော့ ဒေသတစ်ခုချင်း အလိုက် ဒီကော်မတီမှ ပညာပေးဖော်ဆောင်ဖို့၊ ဖြေရှင်း ဆောင်ရွက်ဖို့ လိုအပ်ကြောင်း ၊ အကြံပြု တင်ပြအပ်ပါတယ်။ အခုလို ခေတ်မီဖွံ့ဖြိုးသော လူ့ကမ္ဘာကြီးမှာ လူ့အခွင့်အရေး ရပိုင်ခွင့်များ ဖော်ဆောင်နေတာ ပြောရင်တောင် ခေတ်နောက်ကျနေပြီလို့ ပြောရမလို ဖြစ်နေပါပြီ။ လူသား မပြောပါနဲ့ တိရစ္ဆာန်တစ်ကောင်ကိုတောင် ညှင်းပန်းနှိပ်စက်ရ၊ လူ့အသိုင်းအဝိုင်းက ရွံရှာ မုန်းတီးတတ်တဲ့ ခေတ်ကို ရောက်နေပါပြီ။ စိတ်မကောင်းစွာနဲ့ တင်ပြရရင် ပြီးခဲ့တဲ့ မေ၊ ဇွန်မှာ ဖြစ်ပွားခဲ့တဲ့ ရခိုင်ဒေသ၏ ပဋိပက္ခများသည် ဒီမိုကရေစီ အလေ့အကျင့်နဲ့ အနှစ်သာရကို ပြည့်ဝစွာ နားမလည်နိုင်မှု၊ မခံစားနိုင်မှုအပေါ် ဖြစ်ပွားခဲ့တာ ဖြစ်ပါတယ်ခင်ဗျား။ ဒီလိုမျိုး အနိဌာရုံများသည် နိုင်ငံတော်ဖွံ့ဖြိုးတိုးတက်မှုကို နှောင့်ယှက်ဖျက်ဆီး၊ ဒီမိုကရေစီ ဖော်ဆောင်မှုကို အဟန့်အတားပြုမှု၊ ခေတ်မမီတော့တဲ့ အတွေးအခေါ် အမူအကျင့်များကို ဤကော်မတီမှ ပြည်သူများသို့ ပညာပေးသွားဖို့ တိုက်တွန်း အကြံပြု ဆွေးနွေး ချင်ပါတယ်။ ဒေသတစ်ခုတွင် ပဋိပက္ခဖြစ်မှု၊ လူ့အခွင့်အရေး ချိုးဖောက် ခံရမှုတို့ ရှိခြင်းသည် ထိုဒေသ၏ အရာရာမှာ ခေတ်မီဖွံ့ဖြိုးမှု နောက်ကျ ကျန်နေခြင်း၏ အဓိက လက္ခဏာ တစ်ခုပင် ဖြစ်ကြောင်း မှတ်ချက်ပြု ရမှာ ဖြစ်ပါတယ်။ ကျွန်တော်တို့ ရဲ့ ဒီမိုကရေစီ စံအိမ်တော်ကြီးဖြစ်တဲ့ ဒီလွှတ်တော်ကြီး မပေါ် ပေါက်မီ ကျွန်တော်တို့ ဒီ ဒါမျိုးတွေ ရှိခဲ့တာတော့ လက်ခံနိုင်ပါတယ်။ ဒီနေ့ ဒီအချိန်မှာ ဒါမျိုးတွေ ဖြစ်ပေါ် နေတဲ့ဟာတွေ ကျွန်တော်တို့ရဲ့ လွှတ်တော်ကြီးရဲ့ ဂုဏ်သိက္ခာ၊ ကျွန်တော်တို့ရဲ့ သန့်ရှင်းသော အစိုးရ၊ ကောင်းမွန်တဲ့ အုပ်ချုပ်မှုကို ဒါ များ ၊ စွာ အဟန့်အတား၊ အနှောင့်အယှက် ဖြစ်နေပါတယ်။ ဒါကြောင့် ကျွန်တော်တို့က ဒီမိုကရေစီ ခေတ်ကို လက်တွေ့ကျင့်သုံးနေရတဲ့ ခေတ်မှာ အနှစ်သာရ ပြည့်ဝတဲ့ ဒီမိုကရေစီ စနစ်ကို အချိန်နှင့်တစ်ပြေးညီ သွားရမှာဖြစ်တယ်။ မိဘပြည်သူတွေကလည်း ကျွန်တော်တို့ရဲ့၊ ဒီလွှတ်တော်ကြီးရဲ့ လွှတ် တော်ကြီးနဲ့ပတ်သက်တဲ့ ကော်မတီတွေ အဆင့်ဆင့် လုပ်နေတာတွေကို မျက်ခြေမပြတ် နေ့စဉ်နဲ့အမျှ ကြည့်ရှုနေတဲ့အတွက် ဒါတွေကို ကျွန်တော်တို့ ပြည်သူတွေရဲ့ လိုအပ်ချက်၊ လိုလားချက်၊ ကျွန်တော်တို့ရဲ့ ပြည်သူတွေရဲ့ လူ့အခွင့်အရေး၊ ဒီမိုကရေစီအရေးများကို ဒီကော်မတီမှ ဦးဆောင်ဦးရွက်ပြု ပြီးတော့ လုပ်ဆောင်သွားမယ်လို့ ကျွန်တော် အထူးပဲ အားကိုးပြု နေပါတယ်။ နိဂုံးချုပ်အနေနဲ့ တင်ပြရရင် ကျွန်တော်တို့ရဲ့ ဒီ လူ့သမိုင်းကို သုံးသပ်ကြည့်ရင် စနစ်အမျိုးမျိုး ရှိခဲ့ပါတယ်။ သက်ဦးဆံပိုင် ဘုရင်စနစ်၊ ပဒေသရာဇ်စနစ်၊ ကျွန်ပိုင်ရှင်စနစ်၊ အရင်းရှင်စနစ် စသဖြင့် ရှိခဲ့ပါတယ်။ လူသားများ အတွေးအခေါ် ဗဟုသုတ ခေတ်အခါနဲ့ ပြောင်းလဲလာတာနဲ့အညီ စနစ်ဟောင်းတွေကို ဖျက်သိမ်းပါတယ်။ စနစ်သစ်တွေကို တီထွင်ကြံဆလာကြပါတယ်။ ယခုလည်း ကျွန်တော်တို့ရဲ့ လွှတ်တော်ခေတ်၊ ဒီမိုကရေစီခေတ် မှာ ဥပဒေအဟောင်းတွေ ဖျက်သိမ်း၊ ဥပဒေအသစ်တွေပြဋ္ဌာန်းနေတာ အားလုံး အသိအမြင်ပဲ ဖြစ်ပါတယ်။ နိုင်ငံသားအခွင့်အရေး၊ လူ့အခွင့်အရေးချိုးဖောက် နေတဲ့ ခေတ်မမီတော့တဲ့ ဥပဒေတွေကို ဖျက်သိမ်းနေတာ လက်တွေ့ပါပဲ ခင်ဗျား။ ဒါကြောင့် နိုင်ငံသား များ၏ မူလအခွင့်အရေး၊ ဒီမို ကရေစီအရေးနှင့် လူ့အခွင့်အရေးကော်မတီမှ စာတမ်းပါ လုပ်ငန်းတာဝန်၊ လုပ်ပိုင်ခွင့်၊ အကြံပြုချက်များအတိုင်း အကောင်အထည်ဖော် နိုင်ပါစေလို့ ကျွန်တော် ဆန္ဒပြုရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ် (၃)မှ ဒေါက်တာမြင့်နိုင် ဆွေးနွေးနိုင်ပါပြီ</speech>
<speech><mp id="1155">ဒေါက်တာမြင့်နိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတို၃)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုး သားလွှတ်တော် ကိုယ်စားလှယ် အားလုံး၊ ဖိတ်ကြားထားသော ဧည့်သည်တော်အားလုံး စိတ်၏ချမ်းသာခြင်း၊ ကိုယ်၏ ကျန်းမာခြင်းနဲ့ ပြည့်စုံကြပါစေလို့ ပထမဦးစွာ ဂါရဝပြုနှုတ်ဆက်လိုက်ပါတယ်။ ကျွန်တော် ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ် (၃)က ဒေါက်တာမြင့်နိုင် ဖြစ်ပါတယ်။ ကျွန်တော်ဆွေးနွေးမှာကတော့ အမျိုးသားလွှတ်တော် နိုင်ငံသားများ၏ မူလအခွင့်အရေး၊ ဒီမိုကရေစီရေးနှင့် လူ့အခွင့်အရေးဆိုင်ရာကော်မတီရဲ့ အစီရင်ခံစာအပေါ်မှာ အကြံပြု ဆွေးနွေး သွားမှာ ဖြစ်ပါတယ်။ လေးစားအပ်သော အမျိုးသားလွှတ်တော် ဥက္ကဋ္ဌကြီး ခင်ဗျား။ အချိန်ကို ငဲ့ညှာသော အားဖြင့် ကျွန်တော်ကို ဖတ်ကြားတင်သွင်းခွင့် ပေးစေလိုပါတယ်။ ပထမဆုံး အနေနဲ့ ဆွေးနွေးချင် တာက အစီ ရင်ခံစာအပိုဒ် (၁၈)၊ ကော်မတီသို့ ရောက်ရှိလာသော တိုင်ကြားစာများ၊ အမှုတွဲများအ နက် ဆောင်ရွက်ပြီးနှင့် လက်ကျန်ဇယား၏ အပိုဒ်ခွဲ (ဂ) လက်ကျန်အမှုတွဲများ - (၁) ပြည်သူတို့ တိုင်ကြားစာများနှင့် အသနားခံစာများကော်မတီ နှင့် ထပ်နေသော အမှုတွဲများ (၈)ခုရှိကြောင်း ဖော်ပြထားပါတယ်။ ၎င်းတို့ကို ဆပ်ကော်မတီ အလိုက်စိစစ်ရန် ဖြန့် ဝေထားပြီး အချို့ စိစစ်ဆဲ ဖြစ်ပါသည်ဟု ဖော်ပြထားပ��တယ်။ စိစစ်ပြီး ကိစ္စများကို မည်သို့ ဆက်လက်ဆောင်ရွက်မည်ကို ဖော်ပြမထားတာ တွေ့ရပါတယ်။ ၎င်း ထပ်နေတဲ့ အမှုတွဲတွေကို မည်သို့အမျိုးအစားခွဲခြားပြီး ကော်မတီမှ ကွင်းဆင်းလေ့လာရန် လုပ်ဆောင် မလုပ်ဆောင်မှာ မရှင်းလင်းပါ။ နံပါတ် (၂) အထောက်အထား မပြည့်စုံသော အမှုတွဲများ (၂၀)ရှိသည်ကိုလည်း တွေ့ရပြီး ၎င်းမပြည့်စုံသော အမှုတွဲများကို မည်ကဲ့သို့ ဆက်လက်လုပ်ဆောင်မည် ဆိုသည်ကိုလည်း ဖော်ပြမထားပါ။ ကျွန်တော်တို့ နိုင်ငံရှိ တောသူ၊ တောင်သားများသည် အကြားအမြင်၊ စာပေ၊ ဗဟုသုတ နည်းပါးခြင်း၊ ရုံးပြင်ကနား သွားရောက်ရမှာ ကြောက်ရွံ့ ခြင်းနှင့်အတူ ဖိနှိပ်ခံ ဘဝအမျိုးမျိုး ဖြတ်သန်းလာခဲ့ရတဲ့အတွက် အထောက်အထား၊ အချက်အလက် ပြည့်စုံ လုံလောက်ရန် ခက်ခဲလှပါတယ်။ ၎င်းအမှုများကို လိုအပ် သည့်အကြံပြုချက်များ၊ လိုအပ်သည့် အထောက် အထားများနှင့်တကွ ပြန်လည်တင်ပြရန် သက်ဆိုင်ရာ ကာယကံရှင်များထံ ပြန်ပြီး အကြံပြု အကြောင်းပြန်ပေးခြင်း အစီအစဉ် လိုအပ်မယ်လို့ အကြံပြု တင်ပြချင်ပါတယ်။ ထို့အပြင် သတိထားရန်အချက်မှာ စာရွက်စာတမ်း ပြည့်စုံရုံမျှနှင့်သာ ဥပဒေနှင့် ညီညွတ်သည်ဆိုလျှင် အထောက်အထား မရှိသော်လည်း လက်တွေ့လုပ်ကိုင်စားသောက် ရပ်တည်နေထိုင်တဲ့ အထူးသဖြင့် အခြေခံတောင်သူလယ်သမား များဟာ အဆင်မပြေမှု ၊ ဆုံးရှုံးမှုတို့ ဖြစ်နိုင်တာ ကိုလည်း သတိပြု သင့်တယ်လို့ ကျွန်တော့် အနေနဲ့ တင်ပြချင်ပါတယ်။ ဒါမှသာ ပြည်သူလူထု အနေနဲ့ ကော်မတီ၏ ပြည်သူလူထုအကျိုး တစ်လေးတစား ဆောင်ရွက်ခြင်း ကို ထင်သာမြင်သာ ရှိပြီး ယုံကြည်မှု မြင့်မားလာကာ ပူးပေါင်းဆောင်ရွက်ရာတွင် လွယ်ကူလာခြင်းနှင့်အတူ လိုအပ်သော အသိပညာ ဗဟုသုတ ကို ဖြည့်ဆည်းပေးပြီးရာလည်း ရောက်မှာ ဖြစ်ပါတယ်။ ဥက္ကဋ္ဌကြီးခင်ဗျား။ ဒုတိယအချက်အနေနဲ့ ကော်မတီရဲ့ အကြံပြုချက်များအပေါ် ထောက်ခံရင်း အနည်းင ယ် ဖြည့်စွက်ဆွေးနွေးလိုပါတယ်။ အပိုဒ် (၂၄) နိုင်ငံသားများ၏ မူလအခွင့်အရေးဆိုင်ရာ အကြံပြုချက်များတွင် အပိုဒ်ခွဲ (က)၌ နိုင်ငံသားများ၏ မူလအခွင့်အရေး၊ တရားမျှတမှု အခွင့်အရေး၊ တန်းတူညီမျှမှု အခွင့်အရေးနှင့် ငြိမ်းချမ်းမှု အခွင့်အရေးတို့ကို ပြည်သူတိုင်း ခံစားခွင့်ရရှိ ရေးအတွက်လည်းကောင်း၊ နိုင်ငံသားများ၏ မူလအခွင့်အရေးများ မနစ်နာစေရန်အတွက်လည်းကောင်း၊ ပြည်သူတို့၏ တိုင်ကြားစာများ၊ အသနားခံစာများနှင့် တင်ပြချက်များအရ ဤကော်မတီတွင် သက်ဆိုင်ရာနယ်မြေခံ လွှတ်တော် ကိုယ်စားလှယ်များ အပြင် ဒေသဆိုင်ရာ အုပ်ချုပ်မှုအာဏာပိုင်များနှင့် ပူး ပေါင်း ၍ ပြည်သူတို့၏ဆန္ဒ လိုလားချက် များကို ကူညီဆောင်ရွက်ပေးသင့်ပါသည်ဟု ဖော်ပြထား တာကို ထောက်ခံပါတယ်။ ထို့အပြင် အပိုဒ် (ခ)မှာလည်း ပြည်သူတို့၏ အချို့သော တိုင်ကြားစာ၊ အသနားခံစာ နှင့် တင်ပြချက်များပါ အမှုတွဲများသည် အထောက်အထား ခိုင်လုံမှု မရှိခြင်း၊ ရှင်းလင်းတိကျစွာ တိုင်ကြားမှု မရှိခြင်း တို့ကြောင့် ဤကော်မတီက ဆောင်ရွက်ပေးနိုင်ခြင်း မရှိ သော်လည်း အဆိုပါ အမှုဖြစ်ပွားသော ဒေသရှိ လွှတ်တော် ကိုယ်စားလှယ်များ၏ အကူအညီရယူလျက် ပြည်သူတို့၏ နစ်နာမှုများအား ကူညီ ဆောင်ရွက်ပေးသင့်ပါကြောင်း သုံးသပ်ရရှိပါတယ်လို့ ဖော်ပြထားတဲ့အပေါ်မှာလည်း ကော်မတီရဲ့ ပြည်သူလူထုအပေါ်မှာ ထားရှိတဲ့ စာနာမှု စေတနာတွေကို တွေ့မြင်ရတဲ့ အတွက် အင်မတန်မှ လေးစားပါတယ်။ အဲဒါအပြင် စောစောက ကျွန်တော်တင်ပြခဲ့သလိုပဲ ကော်မတီက ဆောင်ရွက်ပေး နိုင်ခြင်း မရှိခဲ့လျှင်လည်း မည်သည့်အတွက်ကြောင့် မဆောင်ရွက်ပေးနိုင်သည် ဆိုသည်နှင့် လိုအပ်ချက်များကို ကာယကံရှင်များထံ တိုက်ရိုက်အကြံပြု အကြောင်းပြန်ပေးခြင်း ဖြင့် ကာယကံရှင်များဟာလည်း ဒေသခံကိုယ်စားလှယ်များ နဲ့ မည်သို့ ချိတ်ဆက်ရမည် ကို လည်းကောင်း၊ မည်သည့်အချက်အလက်တွေ လိုအပ်သည်ကိုလည်းကောင်း၊ မည်သည့် အကြောင်းကြောင့် ဆိုသည်ကိုလည်းကောင်း ရှင်းလင်းစွာ တိုက်ရိုက်သိရှိရတဲ့အတွက် အကျိုး သက်ရောက်မှု လွယ်ကူမြန်ဆန် လာလိမ့်မယ်။ ပြည်သူတို့အကျိုးကို ပိုမိုကာကွယ် စောင့်ရှောက် လာနိုင်လိမ့် မယ်လို့ ယုံကြည်ပါတယ်။ ကော်မတီအနေနှင့် ယင်းသု့ ဆောင်ရွက်ပေးခြင်း အားဖြင့် ဒေသတွင်းရှိ လွှတ်တော်ကိုယ်စားလှယ်များလည်း ပိုမိုပူးပေါင်း ပံ့ပိုးမှု လွယ်ကူစေမှာ ဖြစ်ပါတယ်။ တစ်ပြိုင်နက်တည်းမှာ ပဲ အုပ်ချုပ်မှုကို ဝင်ရောက် စွက်ဖက်မှုအသွင် မဟုတ်ပဲ၊ ပူးပေါင်းဆောင်ရွက် အကြံပြုသောနည်းလမ်းဖြင့် အပြန်အလှန် ထိန်းကျောင်းတည့် မတ်ပေးနိုင် သွားအောင် ကြိုး ပမ်းရမှာ ဖြစ်ပါတယ်။ ကော်မတီ၏ အစီရင် ခံစာ အပိုဒ် (၂၅)ပါ ဒီမိုကရေစီအရေးဆိုင်ရာ အကြံပြုချက် များ ဖြစ်သော တောင်သူလယ်သမားရေးရာ အကြံပြုချက်များ ၊ အလုပ်သမားရေးရာ အကြံပြုချက် များနှင့် ဝန်ထမ်းရေးရာ အကြံပြုချက်များ ဆောင်ရွက်ချက်များဟာလည်း အမှန်တကယ် လိုအပ်သော လုပ်ဆောင်ချက်များဖြစ်ကြောင်း ထောက်ခံအပ်ပါတယ်။ ထို့အပြင် ကော်မတီ၏အစီရင်ခံစာ အပိုဒ် (၂၆) လူ့အခွင့်အရေးဆိုင်ရာ အကြံပြုချက်များ အပိုဒ်ခွဲ (ဃ) တွင် ဖော်ပြထား သော နိုင်ငံသားများသည် မိမိတို့၏ မူလအခွင့်အရေး၊ ဒီမိုကရေစီအရေး နှင့် လူ့အခွင့်အရေး ဆိုင်ရာ ချိုးဖောက်မခံရစေရန်ဆိုသော အချက်မှာလည်း ကော်မတီ၏ လုပ်ပိုင်ခွင့် ဘောင်အတွင်း ရှိသည့်အပြင် အမှန်တကယ် လိုအပ်သော နေရာများတွင် ယင်းသို့ လုပ်ဆောင်နိုင်ခြင်းဖြင့် ပိုမို မှန်ကန် တိကျသော ပြည်သူ့အကျိုးပြု ဆောင်ရွက်ချက် တွေ ဖြစ် ပေါ်လာမှာ ဖြစ်ပါတယ်။ သို့ပါသော်လည်း သက်ဆိုင်ရာဒေသရှိ လွှတ်တော် ကိုယ်စား လှယ်များ၏ အခန်းကဏ္ဍ ထည့်သွင်း ဖော်ပြထားခြင်း မရှိတဲ့အတွက် အပိုဒ် (၂၄)မှာ နိုင်ငံသားများ၏ မူလအခွင့်အရေးဆိုင်ရာ အကြံပြုချက်များထဲတွင် ပါရှိသည့်အတိုင်း သက်ဆိုင်ရာဒေသရှိ လွှတ်တော်ကိုယ်စားလှယ်များနှင့် ပူးပေါင်း ကူညီ ဆောင်ရွက်ရေးကို လည်း ထည့်သွင်းပေး သင့်ပါတယ်။ သို့မှသာ အမျိုးသားလွှတ် တော်ဆိုင်ရာဥပဒေ အခန်း (၄)၊ ပုဒ်မ ၉ (ဃ) နိုင်ငံသားများ၏ မူလအခွင့်အရေးများ ရရှိခံစားနိုင်ရေးကို ရှေ့ရှုဆောင်ရွက် ခြင်း၊ (င) လွှတ်တော်က ပေးအပ်သည့် အခြားတာဝန်များကို ထမ်း ဆောင်ခြင်း ဆိုသော လွှတ်တော် ကိုယ်စားလှယ်များ၏ တာဝန်ကို ထိရောက်အောင်မြင်စွာ အကောင်အထည် ဖော် လုပ်ဆောင် နိုင်မှာ ဖြစ်ပါကြောင်း ထောက်ခံဆွေးနွေးအပ်ပါတယ်။ ဥက္ကဋ္ဌကြီးခင်ဗျား။ နောက်ဆုံးအချက်အနေနဲ့ အကြံပြု ဆွေးနွေး တင်ပြချင်တာ ကတော့ ကော်မတီ၏ လုပ်ငန်းဆောင်ရွက်ချက်များ အပိုဒ် (၁၇)တွင် ဖော်ပြထားသော အများ ပြည်သူတို့၏ နစ်နာချက်များ၊ အခွင့်အရေး ဆုံးရှုံးနေမှုများ ၊ အာဏာပိုင်အချို့၏ မျှတမှုမရှိသော ဆောင်ရွက်ချက်များ၊ လုပ်ထုံးလုပ်နည်း မမှန်မကန်သော ကိစ္စရပ်များ ၊ စသည်ဖြင့် တိုင်ကြားသော စာများ၊ အသနားခံစာများ ဤကော်မတီသို့ အရေအတွက် အားဖြင့် (၂၂၁)စောင် ရရှိခဲ့ပါသည်။ ထိုတင်ပြ တိုင်ကြားစာများအနက် (၄၅)စောင်ကို အမျိုးသားလွှတ်တော် ဥက္ကဋ္ဌထံ တင်ပြ၍ ခွင့်ပြုချက်ရယူပြီး ပြည်ထောင်စုအစိုးရအဖွဲ့နှင့် ပြည်ထောင်စုတရားလွှတ်တော်ချုပ်တို့သို့ အရေးယူဆောင်ရွက်နိုင်ရန် ပေးပို့ခဲ့ပါသည်။ ထိုသို့ ပေးပို့ရာတွင် အစိုးရအဖွဲ့ အရေးယူ ဆောင်ရွက်ချက်များအား အမျိုးသားလွှတ်တော် သို့ ပြန်ကြားစာပေးပို့ပါရန်လည်း မှတ်ချက်ပြု ထည့်သွင်းပေးခဲ့ပါသည်။ ယခုအချိန်အထိ အစိုးရအဖွဲ့၏ လုပ်ဆောင်ချက်များအား ပြန်ကြား ချက် မရရှိသေးပါ။ သို့ဖြစ်ပါ၍ အစိုးရအဖွဲ့၏ အရေးယူဆောင်ရွက်မှု ပြန်ကြား ချက်အား ကန့်သတ် အချိန် (၂)လကျော်လွန်ပါက ပြန်လည်တောင်းခံသောစနစ်ဖြင့် တောင်းခံသွားရန် အစီအစဉ် ပြုလုပ်ထားရှိပါသည်ဟု ဆိုရာမှာလည်း ယခုတင်ပြထားသော စာများကို မည်သည့် အချိန်က ပေးပို့ခဲ့ပြီး မည်မျှကြာခဲ့ပြီကို မဖော်ပြထားတဲ့အတွက် ကာလကို မသိရသော် လည်း ယခုအချိန် အထိ အစိုးရအဖွဲ့၏ အရေးယူ ဆောင်ရွက်ချက်များအား ပြန်ကြားချက် မရရှိသေးပါဆိုသည့် အတွက် အစိုးရအဖွဲ့၏ အရေးယူ မှု၊ ပူးပေါင်းပါဝင်မှု အားနည်းနေ သည်ဟု ယူဆနိုင် ပါတယ်။ ၎င်းအပြင် လက်ရှိအနေအထားအတိုင်းသာဆိုရင် (၂)လကျော် လွန်မှ ပြန်လည် တောင်းခံရန် စီစဉ်ရမည် ဆိုသည်မှာလည်း အရေးယူဆောင်ရွက်ခြင်း ရှိ/မရှိ၊ ပြီး မပြီး ဆိုတာ ကိုတောင်မှ ကိုယ်က ပြန်တောင်းမှ သိရှိရမည့် အနေအထား ဖြစ်နေခြင်းဟာ မဖြစ်သင့်ဘူးလို့ ထင်မြင်ယူဆ ပါတယ်။ အဲဒီအစား အစိုးရ၏ အရေးယူ ဆောင်ရွက်ချက်များအား အမျိုးသား လွှတ်တော်သို့ (၂)လအတွင်းဖြစ်စေ၊ အခြားသင့်လျော် သော ကာလအပိုင်းအခြား ဖြစ်စေ၊ ညှိနှိုင်းသတ်မှတ် ထားသော ကာလသတ်မှတ်ချက် တစ်ခု အတွင်း ဆောင်ရွက်ပြီးစီးမှု အခြေအနေကို ပြန်လည် ပြန်ကြားပေးရန် အစီအစဉ် ညှိနှိုင်းသတ်မှတ် ဆောင်ရွက်သင့်ပါတယ်လို့ ထင်မြင်ယူဆပါတယ်။ သို့မှသာ ဤကော်မတီ၏ လုပ်ဆောင်မှု အခန်းကဏ္ဍဟာ ထိရောက်ပီပြင်စွာ ဆောင်ရွက်နိုင်မှာ ဖြစ်တယ်လို့ အကြံပေး တင်ပြရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">အမျိုးသားလွှတ်တော် နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာ ကော်မတီရဲ့ အစီရင်ခံစာကို ယနေ့ ဝိုင်းဝန်း ဆွေးနွေးခဲ့တဲ့ လွှတ်တော်ကိုယ်စားလှယ်များနှင့် ပူးပေါင်းပြီး ပြန်လည်ပြုစု၍ ကော်မတီရဲ့ ဆုံးဖြတ်ချက် အရ လိုအပ်သလို ဆက်လက်ဆောင်ရွက်ရန် ဆုံးဖြတ်ပါတယ်။ (ဩဘာသံများ)</speech>
</report>
</section>
<section value="Motion">	
<motion>
<title>အမျိုးသားလွှတ်တော် ပြည်သူတို့၏ တိုင်ကြားစာနှင် အသနားခံစာဆိုင်ရာ ကော်မတီ၏ ယနေ့နိုင်ငံတော်တွင် သန့်ရှင်းသော အစိုးရ၊ ကောင်းမွန်သော အုပ်ချုပ်မှုစနစ် အကောင်အထည်ဖော် ဆောင်ရွက်နေချိန်တွင် တရားစီရင်ရေး ကဏ္ဍအနေဖြင့် တရား မျှတစွာ မှန်ကန်သည့် တရားစီရင်ရေး ဖြစ်ပေါ်စေရေးကို အထူးအလေးထား ကြီးကြပ် ဆောင်ရွက်ရန် ပြည်ထောင်စု တရားလွှတ်တော်ချုပ်အား တိုက်တွန်းကြောင်းအဆိုကို အောက်ပါလွှတ်တော်ကိုယ်စားလှယ်များက ဆွေးနွေးခြင်း၊ ပြည်ထောင်စုအဆင်. အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့်အမျိုးသားလွှတ်တော်၏အဆုံးအဖြတ်ရယူခြင်း</title>
<speech type="speaker">အစီအစဉ် (၁၂) ဖြစ်ပါတယ်။ အမျိုးသားလွှတ်တော် ကိုယ်စား လှယ်များခင်ဗျား။ အမျိုးသားလွှတ်တော် ပြည်သူတို့၏ တိုင်ကြားစာနှင့် အသနားခံစာ ဆိုင်ရာကော်မတီ က တင်သွင်းထား တဲ့ ယနေ့ နိုင်ငံတော်တွင် သန့် ရှင်းသောအစိုးရ၊ ကောင်းမွန်သော အုပ်ချုပ်မှုစနစ် အကောင်အထည်ဖော်ဆောင်ရွက်နေချိန်တွင် တရားစီရင်ရေးကဏ္ဍ အနေဖြင့် တရား မျှတစွာ မှန်ကန်သည့် တရားစီရင်ရေး ဖြစ်ပေ စေရေးကို အထူးအလေးထား ကြီးကြပ်ဆောင်ရွက်ရန် ပြည်ထောင်စု တရးလွှတ်တော်ချုပ်အား တိုက်တွန်းကြောင်း အဆိုကို ဆွေးနွေးဖို့ လွှတ်တော်ကိုယ်စားလှယ် သုံးဦး က အမည်စာရင်း တင်သွင်းထား ပါတယ်။ ပထမဦးစွာ မွန်ပြည်နယ် မဲဆန္ဒနယ်အမှတ် (၉)မှ ဦးစောအုန်း ဆွေးနွေးနိုင်ပါပြီ။</speech>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ် (၁၁)မှ ဦးအောင်ချိုဦး ဆွေးနွေးနိုင်ပါပြီ။</speech>
<speech><mp id="83">ဦးအောင်ချိုဦး၊ ပဲခူးတိုင်းဒေသကြီး မဲဆန္ဒနယ်အမှတ် (၁၁)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် ပြည်ထောင်စု ဒုတိယဝန်ကြီး၊ ပြည်ထောင်စုတရားလွှတ်တော်ချုပ် တရားသူကြီး၊ ဧည့်သည်တော်များ၊ လွှတ်တော်ကိုယ်စားလှယ် များခင်ဗျား။ မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ် (၁၁)မှ အမျိုးသားလွှတ်တော် ကိုယ်စားလှယ် ဦးအောင်ချိုဦး ဖြစ်ပါတယ်။ ကျွန်တော့်အနေနဲ့ အမျိုးသားလွှတ်တော် ပြည်သူတို့၏ တိုင်ကြားစာနှင့် အသနား ခံစာ ကော်မတီက တင်သွင်းထားတဲ့ ယနေ့ နိုင်ငံတော်တွင် သန့်ရှင်းသောအစိုးရ၊ ကောင်းမွန်သော အုပ်ချုပ်ရေး စနစ် အကောင်အထည်ဖော် ဆောင်ရွက် နေချိန်တွင် တရားစီရင်ရေးကဏ္ဍအနေဖြင့် လည်း တရားမျှတစွာ မှန်ကန်သည့် တရားစီရင်ရေး ဖြစ်ပေါ်ရေးကို အထူးအလေးထား ကြီးကြပ်ဆောင်ရွက်ရန် ပြည် ထောင်စု တရားလွှတ်တော်ချုပ် အား တို က်တွန်းကြောင်းအဆိုကို ထောက်ခံ အကြံပြု ဆွေးနွေးသွားမှာ ဖြစ်ပါတယ်။ ဥက္ကဋ္ဌကြီး ခင်ဗျား။ ဖတ်ကြားဆွေးနွေးခွင့် ပြုပါရန် တောင်းခံအပ်ပါတယ် ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ တင်သွင်းခဲ့တဲ့အဆိုဟာ ပြည်ထောင်စု တရားလွှတ်တော်ချုပ်အတွက် တို က်တွန်းထားတဲ့ အဆိုဖြစ်ပါတယ်။ ဒီ နေရာမှာ ဥပဒေ ပညာရှင် မဟုတ်တဲ့ ကျွန်တော့်အနေနဲ့ ယနေ့ ပြည်သူတွေအတွင်းမှာ သွားလာလှုပ်ရှား နေတဲ့ ကိုယ်စား လှယ်တစ်ဦး အနေဖြင့်လည်းကောင်း၊ တွေ့မြင်သိရှိသမျှ ကျွန်တော်၏ ဒေသခံ လုပ်ဖော်ကိုင်ဖက် များရဲ့ အကြံပြုချက်များအရလည်းကောင်း ဆွေးနွေးချက်များကို အခြေခံပြီး သိရှိသမျှ သုံးသပ် တင်ပြ ဆွေးနွေးသွားမှာ ဖြစ်ပါတယ်။ ကော်မတီရဲ့ အဆိုတင်သွင်းမှုအပြင် ပြည်ထောင်စုတရားလွှတ်တော်ချုပ်မှတာဝန်ရှိ သူများ၊ ပြည်ထောင်စု ဥပဒေချုပ် ရုံးမှ တာဝန်ရှိသူ များ ကလည်း မိမိတို့ရဲ့ လက်အောက်ခံ တရားရုံး များ၊ ဥပဒေရုံးများ ကို တိုင်းဒေသကြီးပြည်နယ်များ အလိုက် ထိတွေ့လမ်းညွန်မှုများ ပေးနေတဲ့သတင်းများ ကလည်း အားရဖွယ် ဖြစ်ပါတယ်။ နိုင်ငံတော်အတွင်း တရားဥပဒေစိုးမိုးရေးနှင့် ငြိမ်းချမ်း သာယာရေးတို့အတွက် အဖက်ဖက်က ဝိုင်းဝန်းဆောင်ရွက်နေကြတဲ့ ဒီမိုကရေစီ နိုင်ငံတော်သစ် အတွက် အားရကျေနပ်ဖွယ်ပင် ဖြစ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီး ခင်ဗျား။ ကော်မတီက တင်သွင်းခဲ့သည့်အဆိုမှာ ပြည်သူတို့၏ တိုင်ကြားစာ နှင့် အသနားခံစာဆိုင်ရာ ကော်မတီ၏လုပ်ငန်းများကိုဆောင်ရွက်ခဲ့ ရင်း တွေ့ရတဲ့အချက်အလက်များပေါ်ကို မူတည်၍ အဆိုအဖြစ် တင်သွင်း ခဲ့ကြောင်း လေ့လာ တွေ့ရှိရပါတယ်။ ကော်မတီက တင်သွင်းခဲ့တဲ့ အဆိုအပိုဒ် (၃)မှာ တရားရုံးအမှုအခင်း ကိစ္စရပ် များနှင့် ပတ်သက်၍ တွေ့ရှိမှုများမှာ (က) တရားသူကြီးများ ကို တိုင်ကြားခြင်း။ (ခ) ဥပဒေအရာရှိများနှင့် ရှေ့နေများကို တိုင်ကြားခြင်း။ (ဂ) တရားစွဲ အဖွဲ့ အစည်းများဖြစ်သည့် ရဲ့ တပ်ဖွဲ့ဝင် များကို တိုင်ကြားခြင်းများကို တွေ့ရှိရပါတယ်လို့ ဖော်ပြထားပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ နိုင်ငံတော်ဖွဲ့စည်းပုံ အခြေခံဥပဒေ အခန်း (၆)၊ တရားစီရင်ရေးအခန်းမှာ တရား ရုံးများဖွဲ့စည်းခြင်းမှအစပြု၍ တရားရေး လုပ်ငန်းစဉ် အဆင့်ဆင့် အတွက် လွတ်လပ်စွာ စီ မံခန့်ခွဲနိုင်ရန် အုပ်ချုပ်တွဲဖက် မှုမှအစ တရားရုံး အဆင့်ဆင့်၏ စီရင်ပိုင်ခွင့် အာဏာများကို အပြည့်အဝ ဆောင်ရွက်နိုင်ရန် ပြဋ္ဌာန်းပေးထား ပါတယ်။ တရားရေး လုပ်ငန်းစဉ်များနှင့် ပတ်သက်ပြီး ကျွန် တော် လေ့လာ သိရှိသမျှ ကျွန်တော်၏ ဒေသမှ လုပ်ဖော်ကိုင်ဖက်များရဲ့ ကောင်းမွန်တဲ့ အကြံပြုမှု ဗဟုသုတများကို အခြေခံပြီး တင်ပြလိုပါတယ်။ တရားရေးမှာ ကိုယ်စီ တာဝန်တွေ ရှိနေပါ တယ်။ အဲဒါတွေကတော့ အချုပ် အခြာအာဏာပိုင်စိုးတဲ့နိုင်ငံတစ်ခုမှာ မှီတင်းနေထိုင်ကြတဲ့ လူသားတိုင်း ၊ နိုင်ငံသားတိုင်း မိမိအဖွဲ့အစည်းအသိုင်းအဝိုင်းနဲ့ သက်ဆိုင်သော စည်းမျဉ်း စည်းကမ်းများက ပြဌာန်းထားသော ဥပဒေများကို လေးစားလိုက်နာရန်နှင့် နေထိုင်ကျင့်ကြံ ကြရန် တာဝန်ရှိပါတယ်လို့ ဆိုထားပါတယ်။ ယနေ့ခေတ် တရားစီရင်ရေး ဆိုင်ရာ လုပ်ငန်းများမှာ ပါဝင်ပတ်သက်မှု တွေ ရှိနေတဲ့ ကိစ္စရပ်များကို ကျွန်တော် လေ့လာမိသလောက် တင်ပြရရင် (၁) အမှုအခင်း၊ အမှုအခင်းဆိုတဲ့ နေရာမှာ ပြစ်မှု၊ အငြင်းပွားမှု၊ တရားမမှု၊ အခြားတရားရုံးဆိုင်ရာ ကိစ္စရပ်များ (၂) တရားစွဲဆိုရေး၊ (၃) တရားစွဲ အဖွဲ့အစည်း (၄) ဥပဒေအရာရှိများအပိုင်း (၅) သက်သေများ (၆) ရှေ့နေများ (၇) တရားသူကြီးများ (၈) အမှုပွဲစားများ၊ ဒီနေရာမှာ စေတနာအလျောက်ရော၊ အခွင့်အရေးအလျောက် ရော ပါပါတယ်။ (၉) တရားရုံး ၊ ဥပဒေရုံး အဆင့်ဆင့်မှ အ ချို့သောဝန်ထမ်းများ အားလုံးကို မ ဆိုလိုပါဘူး ခင်ဗျား ။ (၁၀) ပြည်သူများ စသည်တို့ ပါဝင်နေတာ ကို ကျွန်တော် လေ့လာတွေ့ရှိရပါတယ်။ ဒီနေရာမှာ လူ့လောက၊ လူ့ သဘာဝအရ သွားလာလှုပ်ရှားနေထိုင်ကြရင်း တစ်ခါတစ်ရံမှာ တရားရေးနဲ့ သက်ဆိုင်သော ကိစ္စရပ်များ တစ်နည်း နည်းနဲ့ ပေါ်ပေါက်လာတတ် ကြပါတယ်။ ဒီလိုကိစ္စတွေ ဖြစ်လာရင် အထက်မှာ ဖော်ပြခဲ့တဲ့ အချက် (၁၀)ချက်ထဲက တစ်နည်း နည်း ဖြင့် ငြိ စွန်း လာရင် မခံမရပ်နိုင်ဖြစ်လို့ တိုင်းကြားလာတာကို လေ့လာတွေ့ရှိရပါတယ်။ တိုင်ကြားတယ် ဆိုတဲ့ နေရာမှာ လည်း တချို့က အမှန် တကယ် ခံစား ရလို့ တိုင်ကြားတာတွေရှိ သလို၊ တချို့က မိမိဖြစ်စေချင်တာတွေ ဖြစ်မလာလို့ လုပ်ကြံတိုင်ကြား တာတွေလည်း ရှိနိုင်ပါတယ်။ ဘယ်လိုပဲဖြစ်ဖြစ်၊ အမှုတစ်ခု ဖြစ်လာရင် ပြစ်မှုကျူးလွ န် တဲ့သူများရှိပြီး၊ ကျူးလွန်တဲ့အပြစ်ကိုပေးရန် စတင် ဆောင်ရွက်ရမယ့် တရားစွဲအဖွဲ့အစည်းများဖြစ်တဲ့ ရဲတပ်ဖွဲ့၊ ဌာနဆိုင်ရာ နိုင်ငံသားအချင်းချင်း စတဲ့သူများက တရားစွဲဆို တင်ပြရမှာ ဖြစ်ပါတယ်။ ပြစ်မှုကျူးလွန်သူကို အမြန်ဆုံး ဖမ်းဆီး အရေးယူ တရားစွဲဆိုရမှာ ဖြစ်ပါတယ်။ ဒီနေရာမှာ အချို့သော တရားစွဲအဖွဲ့ အစည်းများက ယနေ့ခေတ် ကာလမှာ အခြေအနေအမျိုးမျိုးဖြင့် ဥပဒေရဲ့ အခွင့်အရေး များ ကို လိုသလို အသုံးချပြီး ဆောင်ရွက်နေတာကိုလည်း လေ့လာတွေ့ရှိ ရပါတယ်။ ပုဒ်မအမျိုးမျိုး ပြောင်းလဲပြင်ဆင်ခြင်း၊ အမှု တည်ဆောက်မှုကို လိုသလို တည်ဆောက်ခြင်းမျိုးတို့ ဖြစ်တတ်ပါတယ်၊ စတဲ့လုပ်ရပ်အချို့ကြောင့်လည်း တို င်စာများ ဖြစ်လာတယ်လို့ ကျွန်တော် သုံးသပ်ရရှိပါတယ်။ ဥပဒေအရာရှိများအပိုင်းမှာလည်း တည့်မတ်မှန်ကန်သော တရားစီရင်ရေး ဖြစ်ထွန်းစေဖို့ ထိုက်သင့်သည့်တာဝန် များ ရှိနေ တယ်လို့ တင်ပြလိုပါတယ်။ ဒီတာဝန်တွေ မှန်ကန်ဖို့ကိုလည်း ယနေ့ခေတ်မှာ ပြည်ထောင်စု ဥပဒေချုပ်ကိုယ်တိုင်ကွင်းဆင်းထိတွေ့ ဆောင်ရွက်နေတာကိုလည်း အားရကျေနပ်မိပါတယ်။ ဆက်လက်ပြီးအရပ်ဘက်က အများဆုံးပါဝင်ရတဲ့ သက်သေများအပိုင်းမှာ အမှုနဲ့ ပတ်သက်၍မြင်တွေ့သိရှိသော သက်သေကို အဓိကသက်သေအဖြစ်ထားရှိပြီး အမှု တည်ဆောက်ရတဲ့အတွက် သက်သေများရဲ့ အခန်းက ဏ္ဍဟာ အလွန် အရေးကြီးလှပါတယ်။ ယနေ့ ခေတ်မှာ သက်သေလုပ်စား နေသူ အချို့ လည်းရှိနေတာကို ဝမ်းနည်း ဖွယ် တွေ့နေရ ပါတယ်။ တရားရုံးရှေ့ မှာ တင်ပြတဲ့သက်သေနှင် . သက်သေခံ အထောက်အထားများ အပေါ်တွင် အခြေပြု၍ တရားရုံးက စီရင်ဆုံးဖြတ်ရတာဖြစ်၍ ပြစ် မှုအမှန် ပေါ်ပေါက် သလို တစ်ခါတစ်ရံမှာလည်း မမှန် မကန်သည့်ကိစ္စရပ်များ ရှိနေသည့်အတွက် လည်း ယခုလို တိုင်စာများ ပေးပို့ခြင်းဖြစ်တယ်လို့ တွေ့ရပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ကိုယ်စားလှယ် များ ခင်ဗျား။ တရားရုံးမှာ အမှန်တရားရှာဖွေရာတွင် တရားရုံးကို ကူညီသောအရာရှိများ ဖြစ်သည် ဟု ပြောစမှတ် ပြုခံရတာက ရှေ့နေများပဲ ဖြစ်ပါတယ်။ ရှေ့ နေများအနေဖြင့် မိမိတို့လိုက်ပါ သည့်အမှုတွင် အ နိုင်ရရှိရေးထက် အမှုမှန်ပေါ်ပေါက် ရေး၊ တရားမျှတမှု ဖြစ်စေရေး ဦးစားပေး ဆောင်ရွက်ရန် အဓိက ဖြစ်ပါတယ်။ အားလုံးကို မဆိုလိုပဲ အချို့သော ရှေ့နေများဟာ အကျိုးဆောင်ခကိုသာ အဓိကထားပြီး တရားရုံးနှင့် တရားခံများအကြားတွင် ညှိနှိုင်းရေးမှူးများ သဖွယ် ဖြစ်နေတာကို ကြားသိနေရပါတယ်။ ဥက္ကဋ္ဌကြီးခင်ဗျား။ တရားစီရင်ရေးတွင် ဒိုင်သဖွယ် သို့မဟုတ် ဒိုင်လူကြီးအဖြစ် အဆုံးအဖြတ်ပေးရသူမှာ တရားသူကြီးများပင် ဖြစ်ပါတယ်။ ပြစ်မှုတွင်ဖြစ်စေ၊ တရားမမှု တွင် ဖြစ်စေ သက်သေခံအထောက်အ ထား ပြည့်စုံမှု ရှိ /မရှိ၊ တင်ပြထွက်ဆိုချက်များမှာ သက်သေခံ ဥပဒေအရလက်ခံနိုင်သော သက်သေခံချက်များ ဟုတ်၊ မဟုတ်၊ အမှုတစ်မှု မပြီးပြတ်သေး သည့်အချိန်တွင် ပြီးစီးအောင် စစ်ဆေးရန်၊ မှန်ကန်သော ဆုံးဖြတ်ချက်များ ချမှတ်ရန်မှာ တရားသူကြီးများရဲ့ တာဝန်သာ ဖြစ်ပါတယ်။ အလွန်ရိုး ရှင်းလှပါတယ်။ ဥပဒေအရ ရော၊ လုပ်ပိုင်ခွင့်အရမှာပါ တိကျ စွာ ပြဋ္ဌာန်းသတ်မှတ်ထားပြီးဖြစ် နေပါတယ်။ အဲဒါကို လူ့လောက သဘာဝအလျောက် အပြစ်ကို ရှောင်လွဲလို၍ လုပ်ကိုင်ဆောင်ရွက် လာတတ်တဲ့ ယနေ့ခေတ် အခြေအနေမျိုးမှာ အမှုပွဲစား ဆိုတဲ့ လူတန်းစား တစ်ရပ်ကလည်း ပေါ်ပေါက်လာပါတယ်။ အချို့ပုဂ္ဂိုလ်များက အရာရာကို ရိုင်းပင်း ကူညီစိတ်ရှိတဲ့ မြန်မာလူမျိုးတို့ရဲ့ ပင်ကိုယ်စရိုက် လက္ခဏာအရ အမှန်တရားအတွက် ဝိုင်းဝန်းကူညီ ပေးနေသူတွေ၊ အဖွဲ့အစည်းတွေရှိနေသလို၊ ပြစ်မှုကျူးလွန်ပြီး မှားမှန်းသိသိကြီးနဲ့ လွတ်ရာလွတ်ကြောင်း အကြောင်းအမျိုးမျိုးပြ၍ တရားဥပဒေ ကို မိမိကိုယ်ပိုင်လုပ်ငန်း သဖွယ် ဆောင်ရွက် နေသူ တွေလည်း ရှိနေပါတယ်။ ပြည်သူတွေရဲ့ ရုံးပြင်ကန္နား ကို ရင်ဆိုင်လိုတဲ့စိတ်တွေ နည်းလေလေ အဆိုပါ ပုဂ္ဂိုလ်များ အတွက် အခွင့်အရေး ရလေလေဖြစ်ပြီး တရားဥပဒေကြီးရဲ့ မဏ္ဍိုင် ကြီးဟာ လည်း ခိုင်မြဲဖို့ အတော်ကို ကြိုးစားရဦးမှာ ဖြစ်ပါတယ်။ ပြည်သူများအတွင်း ဖြစ်တတ်တဲ့ သဘာဝအရ အမှုအခင်းကြုံတွေ့ လာတတ်ကြပါတယ်။ အဲဒီလိုကြုံတွေ့မှုတွေရှိလာရင် တရားဥပဒေရဲ့ အဆုံးအဖြတ်ကိုခံယူဖို့၊ တရားရုံးများရဲ့ အဆုံးအဖြတ်ကို ခံယူရမှာ ဖြစ်ပါတယ်။ လုပ်ငန်းသဘော သဘာဝအရ တရားရုံး ကိစ္စ ဖြစ်လာရင်မိမိသာလျှင် နိုင်ချင်တဲ့ ဆန္ဒ၊ လုပ်ချင်တဲ့ဆန္ဒ နည်းလမ်းတွေရှာဖွေတာဟာ သဘာဝပဲ ဖြစ်ပါတယ်။ ဒီအခြေအနေ တွေကို ကောင်းမွန်စွာ အသုံးချနေတဲ့ အချို့သော တရားရုံး ဝန်ထမ်းများဟာလည်း ပတ်သက်မှု တွေ ရှိနေပြန်ပါတယ်။ ပြစ်မှု၊ တရားမမှုအပြင် မင်္ဂလာကိစ္စ ၊ အခြားတ ရား ရုံးကိစ္စ များမှာ ရုံးဝန်ထမ်းများက အခကြေးငွေ တောင်းခံဆောင်ရွက်နေကြတာ လည်း တရားဝင် လုပ်ငန်းသဖွယ် ဖြစ်နေကြပါတယ်။ ပြစ်မှုတစ်ခု၊ တရားမမှုတစ်ခု၊ မည်သည့်ကိစ္စမှာပဲ ဖြစ်ဖြစ်၊ ကျူးလွန်သူကတော့ ကိုယ်တိုင် သိရှိ ထားပြီး ဖြစ်ပါတယ်။ ဒါကိုသိသိကြီးနဲ့ လွတ်ရာလွတ်ကြောင်း နည်းလမ်း ပေါင်းစုံ ရှာကြံနေတာဟာ တရားရေး မဏ္ဍိုင် ကြီးအတွက် ကြီးလေးတဲ့ အနှောက်အယှက်ကြီး ဖြစ်နေပါတယ်။ မိမိကလည်း မှားနေသေးတယ်။ လွတ်လမ်းရှာပြီး နည်းလမ်းအမျိုးမျိုးနဲ့ ကြိုးစားနေကြတာကြောင့် တရားစွဲဆိုမှုမှစ၍ ဆုံးဖြတ်ရတဲ့အဖွဲ့အဆင် အထိ လှည့်စား လုပ်ကိုင်နေတာတွေကို ရှောင်ရှား ဖို့ တိုက်တွန်းလိုပါတယ်။ မရပါကလည်း ယနေ့ခေတ်မှာ ဥပဒေအရ အပြန်အလှန် စောင့် ကြည့်မှုတွေ ရှိနေသည့်အတွက် အမှန်တရားကို မြတ်နိုးသူများက ဝိုင်းဝန်းထိန်းသိမ်းသွားဖို့၊ အဖွဲ့အစည်းမျိုးစုံက အမည်အမျိုးမျိုးနဲ့ ရိုးသားစွာ ကူညီလှုပ်ရှားနေကြပြီ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ်တော် ကိုယ်စားလှယ် များ ခင်ဗျား။ အဆိုမှာပါတဲ့အတိုင်း တရားစီရင်ရေးစနစ် အမျိုးမျိုးကို ခေတ်နဲ့ချိန်ထိုးပြခဲ့တာ တွေ့ရပါတယ်။ ချမှတ်ခဲ့ တဲ့စနစ်ကို အကောင်အထည်ဖော် ဆောင်ရွက် ရတာ လူသားတွေပါ။ လူသားတွေဖြစ်တဲ့ အတွက် အမှားနဲ့တော့ မကင်းနိုင်ပါဘူး။ နည်း နိုင်သမျှ နည်း အောင် ကျွန်တော်တို့ အတတ်နိုင်ဆုံး ဆောင်ရွက်ရမှာ ဖြစ်ပါတယ်။ အဓိကတော့ သက်သာချောင်ချိရေး အပိုင်း ပဲ ဖြစ်ပါတယ်။ အဲဒီအပိုင်းကို အားလုံးက ဝိုင်းဝန်းပြုပြင်ထောက်ပံ့ပေးနိုင် မယ့် ဥပဒေတွေကို စနစ်တကျ ပြဌာန်း ပေးရမှာလည်း ဖြစ်ပါတယ်။ ဒါမှလည်း အလုပ်မှာ ဖြောင့်မတ်မှန်ကန်ဖို့ ဖြစ်လာမှာပါ။ အလုပ်မှန် ရင် ဆုံးဖြတ်ချက်လည်း မှန်ကန်မှာ ဖြစ်ပါတယ်။ ဆုံးဖြတ် ချက်များ မှန်လာပြီဆိုရင် တရား ဥပဒေ စိုးမိုးရေးဟာ ရရှိလာမှာဖြစ်ပြီး တတိယမဏ္ဍိုင် ဖြောင့်မတ်မှန်ကန် ခိုင်မာ စေရန် အလွန် အရေးကြီး ပါကြောင်း အဆိုရှင်ရဲ့ အဆိုကို ထောက်ခံလိုပါတယ်။ နိဂုံးချုပ်အနေနဲ့ ကော်မတီရဲ့ အဆိုမှာပါတဲ့ ယနေ့ တရားစီရင်ရေးလုပ်ငန်း အဆင့်ဆင့် မှာ ပါဝင်နေကြတဲ့ အဖွဲ့အစည်းများ၊ တာဝန်ရှိသူများအပြင် ပြည်သူများအပိုင်း ကလည်း နိုင် ငံတော်ဖွဲ့စည်းပုံအခြေခံဥပဒေမှာအစပြုပြီး တည်ဆဲဥပဒေ၊ နည်းဥပဒေများ အတိုင်း သိရှိနားလည် လိုက်နာကျင့်သုံးသွားရင် နိုင်ငံတော်တွင် သန့်ရှင်းသောအစိုးရ၊ ကောင်းမွန်သော အုပ်ချုပ်ရေး စနစ် အကောင်အထည်ဖော် ဆောင်ရွက်နေချိန်တွင် တရားစီရင်ရေးကဏ္ဍအနေဖြင့် တတိယ မဏ္ဍိုင်ဖြစ်လာမှာ ဖြစ်သည့် နှင့်အညီ မှန်မှန်ကန်ကန် ဖြစ်စေရေး အတွက် ဝိုင်းဝန်းကြိုးပမ်းဆောင်ရွက်ရမှာ ဖြစ်ပါကြောင်း ကော်မတီရဲ့ အဆိုကို ထောက်ခံအကြံပြု ဆွေးနွေးရင်း နိဂုံးချုပ်အပ်ပါတယ် ခင်ဗျား။ ကျေးဇူးတင်ပါတယ် ခင်ဗျား။</speech>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ် (၄)မှ ဦးအောင်ကြည်ညွန့်ဆွေးနွေးနိုင်ပါပြီ</speech>
<speech><mp id="1158">ဦးအောင်ကြည်ညွန့် မကွေးတိုင်းဒေသကြီးမဲဆန္ဒနယ်အမှတ်(၄)</mp>လေးစား အပ်ပါသော ဥက္ကဋ္ဌကြီးနှင့်တကွ ပြည်ထောင်စုတရားလွှတ်တော်ချုပ်၊ တရားသူကြီး နှင့် ကိုယ်စားလှယ်တော်များအားလုံး မင်္ဂလာပါလို့ နှုတ်ခွန်းဆက်သ အပ်ပါတယ် ခင်ဗျား။ ကျွန်တော် ရှေ့က ဆွေးနွေးတင်ပြသွားတဲ့ ကိုယ်စားလှယ်တော်ကြီး ဦးအောင်ချိုဦး က လည်းပဲ ကျွန်တော်တို့ တရားစီရင်ရေးဆိုင်ရာ ရပ်ဝန်းကြီးတစ်ခုလုံးနဲ့ ပတ်သက် ပြီးတော့ လွှမ်းခြုံပြီးတော့ ပြည့်ပြည့်စုံစုံ ဆွေးနွေးသွား တာ တွေ့ရပါတယ်။ ဒါကြောင့် ကျွန်တော့် အနေအထား နဲ့ အကျဉ်းချုံး ပြီးတော့ အခု ဒီနေ့ အမျိုးသားလွှတ်တော် ရဲ့ ပြည်သူတို့ရဲ့တိုင်ကြားစာနဲ့ အသနားခံ စာဆိုင်ရာကော်မတီရဲ့ အဆိုပေါ်မှာ မူတည်ပြီးတော့ ကျွန်တော် ထောက်ခံ ဆွေးနွေးတဲ့နေရာမှာ ဘယ်လို အခြေခံအချက်တွေပေါ်မှာ မူတည်ပြီးတော့ ထောက်ခံ ဆွေးနွေး ရတယ်ဆိုတဲ့အကြောင်း အကျဉ်းချုပ်ပြီးတော့ပဲ တင်ပြပါမယ်။ ဒီထောက်ခံချက်အဆို ဖြစ်ပေါ်လာတာက ပြီးခဲ့တဲ့ သြဂုတ်လ ၁၃ ရက်နေ့ တုန်း က ကျွန်တော်တို့ အမျိုး သားလွှတ်တော်မှာ ကျွန်တော်တို့ ကော်မတီကနေပြီးတော့ တရားဝင် တင်ပြသွားတဲ့စာထဲမှာ အမျိုးသား လွှတ်တော်မှာ တင်ပြ မယ့်အကြံပြုချက်အဆိုများ ဆိုပြီးတော့ အမျိုးသား လွှတ်တော်မှာ အကြံပြု တင်ပြမယ့် အဆို (၄)ခု အနက်က (၁)ခု ဖြစ်ပါတယ်။ အဲဒီတော့ ဒီလိုတင်ပြလာတဲ့ အနေအထားမျိုး မှာ ကျွန်တော်တို့လေ့လာကြည့်တဲ့အခါမှာ အစီရင်ခံစာမှာ ပါဝင်ခဲ့တဲ့အတိုင်းပဲ၊ ပြီးခဲ့တဲ့ ဒုတိယ အကြိမ် ပုံမှန်အစည်းအဝေး စတဲ့ ရက်ကနေ တတိယ အကြိမ် ပုံမှန်အစည်းအဝေး ပြီးဆုံးတဲ့အချိန်အထိ ပြည်သူတို့ရဲ့ တိုင်ကြားစာ တွေ၊ အသနားခံစာ တွေ အပေါ်မှာ စီ စဉ်ဆောင်ရွက်တဲ့ အခါမှာ ကော်မတီ အနေအထားနဲ့ တရား ရုံးနဲ့ ပတ်သက်တဲ့ တိုင်ကြားစာ မှုခင်းပေါင်း (၂၂၁) စောင် ရှိပြီးတော့၊ ဒုတိယအများဆုံး ဖြစ်နေတာတွေ့တဲ့ အပေါ်မှာ မူတည်ပြီးတော့ အခုအဆို ပေါ်ပေါက်လာ တာကို ကျွန်တော် တို့ တွ���့ရပါတယ်။ အဲဒီလို တွေ့ရ တဲ့အခါမှာ ကျွန်တော်တို့ အမျိုးသား လွှတ်တော်ရဲ့ ဒီကော်မတီဟာ တကယ့်လက်တွေ့ တွေ့ရှိလာရ တဲ့ ပကတိအခြေအနေ တွေ ပေါ်မှာ မူတည်ပြီးတော့၊ ဒါကတော့ဖြင့်ရင် ကျွန်တော်တို့ တတိယမဏ္ဍိုင်ဖြစ်တဲ့ တရားစီရင် ရေးမဏ္ဍိုင်ရဲ့ အခွင့်လျော်မှုနဲ့ လုပ်ပိုင်ခွင့် အကျိုးသက်ရောက် မှုအာဏာတွေ အပေါ်မှာ ရှိတယ်ဆိုတာ ကို အလေးအနက် ထား အသိအမှတ်ပြုပြီးတော့ ဒီအဆိုကို တင်တယ်လို့ ကျွန်တော်တို့ သုံးသပ်လို့ ရပါတယ်။ ဒါကြောင့်မို့လို့ ကျွန်တော်တို့ ဥပဒေအနေအထားနဲ့ တကယ်ပြန်ကြည့်မယ် ဆိုရင်လည်းပဲ ကျွန်တော် တို့ ပြည်ထောင်စုတရားစီရင်ရေးဆိုင်ရာ ဥပဒေပုဒ်မ ၂၀ နဲ့ ၂၃ မှာ ကျွန်တော်တို့ ပြည်ထောင်စု တရားသူကြီးချုပ်နဲ့ ပြည်ထောင်စုတရားလွှတ်တော်ချုပ်တို့ရဲ့ လုပ်ပိုင်ခွင့်နဲ့ တာဝန်တွေလည်း ဥပဒေမှာ အတိအလင်း ပြဋ္ဌာန်းထားပြီး ဖြစ်ပါတယ်။ ပုဒ်မ ၂၀ မှာ ကျွန်တော်တို့ အထူး အယူခံရုံးအနေနဲ့ စုံညီခုံရုံးနဲ့ စစ်ဆေးထားတဲ့ အမှုတွေက လွဲပြီးတော့ အခြားကျွန်တော် တို့ ပြည်ထောင်စုတရားလွှတ်တော် ချုပ်က အပြီးသတ် စစ်ဆေး ထားပြီး တဲ့ ဘယ်လိုအမှုမျိုးကိုမဆို အများပြည်သူရဲ့ အကျိုးငှာ အရေးယူ လောက်တယ်ဆိုတဲ့ ပြဿနာ တစ်ရပ်ရပ် ပေါ်ပေါက်တယ်လို့ ပြည်ထောင်စု တရားသူကြီးချုပ် က မိမိသဘော အရ ထင်မြင်ယူဆ မယ်ဆိုရင် ဒီပြဿနာကို အထူးအယူခံ ရုံး သို့မဟုတ် စုံညီခုံရုံးနဲ့ ပြန်လည် စိစစ် စစ်ဆေးနိုင်တယ်လို့ ဥပဒေမှာ ဖော်ပြထားတာ ရှိပါတယ်။ ဒါကြောင့် ကျွန်တော်တို့ အများ ပြည်သူနဲ့ ပတ်သက်တဲ့ အရေးတကြီးကိစ္စများမှာဆိုရင် ကျွန်တော်တို့ ပြည်ထောင်စုတရားသူကြီး ချုပ် ရဲ့ အခွင့်အာဏာကို ပြဋ္ဌာန်းထားပြီးလည်း ရှိပါတယ်။ နောက်ပုဒ်မ ၂၃ မှာ ပြည်ထောင်စုတရားလွှတ်တော်ချုပ်ဟာ နိုင်ငံတော် အတွင်းမှာ ရှိတဲ့တရားရုံးအား လုံးကို ကြီးကြပ်ကွပ်ကဲရမယ်လို့လည်း တာဝန်နဲ့လုပ်ပိုင်ခွင့်မှာ ပြဋ္ဌာန်းထားပြီး ဖြစ်ပါတယ်။ ဒါကြောင့်မို့ ကျွန်တော်တို့ တကယ်လက်တွေ့ တွေ့နေတဲ့ ပကတိ လူမှုဝန်းကျင်ထဲက အခက်အခဲတွေနဲ့ ပတ်သက်ပြီးတော့ ကော်မတီက တွေ့လာတဲ့အခါမှာ သက်ဆိုင်ရာဌာနဖြစ်တဲ့ ကျွန်တော်တို့ မဏ္ဍိုင်တစ်ခုလည်းဖြစ်တဲ့ တရားရေးမဏ္ဍိုင်ကို အလေးအမြတ် ပြုပြီးတော့ တင်ပြထားတာ တွေ့ရတဲ့အတွက် ကျွန်တော် က ထောက်ခံ ပါတယ်။ အဲဒီတော့ ကျွန်တော့်ရဲ့ ထောက်ခံချက်မှာ အခြေခံအကြောင်း (၃)ခုနဲ့ ကျွန်တော် ထောက်ခံတာ ဖြစ်ပါတယ်။ ပထမဆုံးတစ်ချက်ကတော့ အခု အဆိုဟာ တွေ့ရှိချက် တွေအပေါ်မှာ မူတည်ပြီးတော့ ဓမ္မဓိဋ္ဌာန်ကျတဲ့ အဆိုတစ်ရပ် ဖြစ်တယ်ဆိုတဲ့ အတွက် ကျွန်တော် ထောက်ခံပါတယ်။ ဒုတိယအချက်က တရားစီရင်ရေးရဲ့ မဏ္ဍိုင်ဟာ လွတ်လွတ်လပ်လပ်နဲ့ စီမံခန့်ခွဲခွင့် ရှိတယ်ဆိုတာကို ကျွန်တော်တို့ အမျိုးသားလွှတ်တော်ကနေပြီး တော့ အသိအမှတ်ပြု တယ်၊ အလေးအမြတ် ပြုရာရောက်တဲ့အတွက် လည်းပဲ ဒီအဆိုကို ကျွန်တော် ထောက်ခံပါတယ်။ နောက်ဆုံး တတိယအနေ အထား နဲ့ကတော့ ပြည်ထောင်စုတရားစီရင်ရေးဥပဒေမှာ ဖော်ပြ ထားတဲ့အတိုင်းပဲ အခု ကျွန်တော်တို့ တင်သွင်းတဲ့အဆိုကို ဖြေရှင်း ပေးနိုင်တဲ့၊ လုပ်ပိုင်ခွင့် အာဏာရှိသော ပြည်ထောင်စုလွှတ်တော်ချုပ်ကို တင်သွင်းတာဖြစ်တဲ့အတွက်လည်းပဲ ဒါဟာ ဒီအဆိုဟာ သင့်လျော်လျောက်ပတ်တဲ့ အဆိုဖြစ်တယ်ဆိုတဲ့အ တွက် ထောက်ခံခြင်း ဖြစ်ပါတယ်။ ကျေးဇူး တင်ပါတယ်။</speech>
<speech type="speaker">အဆိုနဲ့ စပ်လျဉ်းပြီး ပြည်ထောင်စုတရားလွှတ်တော်ချုပ်ရုံး၊ ပြည်ထောင်စု တရားသူကြီးက ပြန်လည်ဆွေးနွေးရန်ရှိက ဆွေးနွေးဖို့ ဖြစ်ပါတယ်</speech>
<speech><agency id="58">ဦးမြသိမ်း (ပြည်ထောင်စုတရားသူကြီး၊ ပြည်ထောင်စုတရားလွှတ်တော်ချုပ်)</agency>လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ် များ ခင်ဗျာ။ ကျွန်တော်ကတော့ ပြည်ထောင်စုတရားလွှတ်တော်ချုပ် တရားသူကြီး ဦးမြသိမ်း ဖြစ်ပါတယ်။ အမျိုးသားလွှတ်တော်၊ ပြည်သူတို့၏ တိုင်ကြားစာနှင့် အသနားခံစာကော်မတီ၏ ယနေ့နိုင်ငံတော်တွင�� သန့်ရှင်းသောအစိုးရ၊ ကောင်းမွန်သော အုပ်ချုပ်မှုစနစ် အကောင်အထည်ဖော် ဆောင်ရွက်နေချိန်တွင် တရားစီရင်ရေး ကဏ္ဍ အနေဖြင့် တရားမျှတစွာ မှန်ကန်သည့် တရားစီရင်ရေး ဖြစ်ပေါ် စေရေးကို အထူးအလေး ထား ကြီးကြပ်ဆောင်ရွက်ရန် ပြည်ထောင်စုတရားလွှတ်တော်ချုပ်အား တိုက်တွန်း ပါကြောင်း အဆိုနဲ့ ပတ်သက်ပြီး ပြည်ထောင်စုတရားလွှတ်တော်ချုပ် ကိုယ်စား ရှင်းလင်း ဖြေကြား မှာ ဖြစ်ပါတယ်။ အမျိုးသားလွှတ်တော်၊ ပြည်သူတို့၏ တိုင်ကြားစာနှင့် အသနားခံစာဆိုင်ရာ ကော်မတီအနေနဲ့ နှစ်ဖက်အနေနဲ့ နှစ်ဖက်ပြိုင်ဆိုင်ကြတဲ့ အမှုသည်တို့ရဲ့ အမှုအခင်းများကို တည်ဆဲဥပဒေပြဋ္ဌာန်းချက်များနဲ့အညီ တရားမျှတမှုနဲ့ အမှန်တရားကို စိစစ်ဖော်ထုတ်ပြီး စီရင်ဆုံးဖြတ်မှုပြုဖို့ တာဝန်ယူထားရတဲ့ တရားရေးမဏ္ဍိုင်အပေါ် စာနာခြင်းတရား ရှေ့ထားပြီး အမြော် အမြင်ကြီးစွာဖြင့် ဝေဖန်သုံးသပ်ဆွေးနွေးသွားတာကို တွေ့ရှိရတဲ့အတွက် ဝမ်းမြောက်ကျေးဇူးတင်ပါကြောင်း ဦးစွာ ပြောကြားလိုပါတယ်။ အမျိုးသားလွှတ်တော်၊ ပြည်သူတို့၏ တိုင်ကြားစာနှင့် အသနားခံစာဆိုင်ရာ ကော်မတီရဲ့ တိုက် တွန်းကြောင်း အဆိုမှာ ၂၀၀၈ ခုနှစ်၊ ဖွဲ့စည်းပုံအခြေခံဥပဒေ မပေါ်ပေါက်မီ အထိ မြန်မာနိုင်ငံရဲ့ တရားစီရင်ရေးစနစ်အမျိုးမျိုး ပြောင်းလဲကျင့်သုံးခဲ့ပုံကို အပိုင်း (၃)ပိုင်း ခွဲခြားပြီး တရားသူကြီးများ၏ အရည်အချင်းကို စိစစ်ဝေဖန် ဆွေးနွေးသွား ခဲ့ပါတယ်။ ၁၉၇၄ ခုနှစ်၊ ဖွဲ့စည်းပုံအခြေခံဥပဒေအရ ပေါ်ပေါက်ကျင့်သုံးခဲ့တဲ့ ၁၉၇၄ ခုနှစ်မှ ၁၉၈၈ ခုနှစ်ကာလအတွင်း ပြည်သူ့ကိုယ်စားလှယ်များနဲ့ တရားစီရင်ရေးစနစ်နဲ့ ပတ်သက်လို့ ဥပဒေကျွမ်းကျင်မှု အားနည်းခြင်းနဲ့ တရားစီရင်ရေးအတွေ့အကြုံ မရှိခြင်းတို့ ကြောင့် ပြည်သူတို့ ရဲ့ ယုံကြည်လက်ခံခြင်း မရခဲ့တာဖြစ်ကြောင်း သုံးသပ်ချက်ကို လက်ခံရမှာပဲ ဖြစ်ပါတယ်။ ၁၉၄ရ ခုနှစ်၊ ဖွဲ့စည်း အုပ်ချုပ်ပုံအခြေခံဥပဒေအရ ပေါ်ပေါက် ခဲ့တဲ့ တရားစီရင်ရေးစနစ်နဲ့ ၂၀၀၈ ခုနှစ်၊ ဖွဲ့စည်းပုံအခြေခံဥပဒေအရ ပေါ်ပေါက်ခဲ့တဲ့ တရားစီရင်ရေးစနစ်တို့မှာ တရားသူကြီးများကို စနစ်တကျ ရွေးချယ်ခန့်ထားပုံချင်း တူညီကြပေမယ့် တရားရုံးများအပေါ် ပြည်သူတို့ ယုံကြည်လေးစား လက်ခံကြတာချင်း မတူညီကြောင်းနဲ့ တရားသူကြီးများအနေနဲ့ ယခင်တရားသူကြီးများ ရဲ့ အရည်အချင်းကဲ့သို့ မရနိုင်ကြောင်း စိစစ်သုံးသပ်ခဲ့ရာမှာ အရေးပါတဲ့အချက်တစ်ချက်ကို ပကတိ အရှိတရား အတိုင်း ကော်မတီက အဖြေရှာနိုင်ခဲ့တာ တွေ့ရပါတယ်။ ကာလ၊ ဒေသ၊ ပယောဂနှင့် ပတ်ဝန်းကျင်အခြေအနေတို့ကို လိုက်၍ ဝန်ထမ်း များ၏ သက်သာချောင်ချိမှုအတွက် အစီအမံများ ပြုလုပ်မပေးနိုင်တာကြောင့် ဂုဏ်သိက္ခာ ရှိစွာ ရပ်တည်တာဝန်ထမ်းဆောင်နိုင်မှု အားနည်းခဲ့တယ်ဆိုတာ အရေးပါတဲ့အချက်တစ်ရပ် ဖြစ်ပါတယ်။ ကျွန်တော်တို့ဟာ ပကတိအရှိ တရားကို လက်ခံသုံးသပ်ရင်း ပို မိုကောင်းမွန်တဲ့ နည်းလမ်းများရှာဖွေကြံဆ တာဝန်ယူဆောင် ရွက်သွားမှာ ဖြစ်ကြောင်း ဖြေကြားလိုပါတယ်။ တရားသူကြီးများအနေနဲ့ တရားသူကြီးအင်္ဂါ (၅)ပါးနဲ့ ပြည့်စုံပြီး အဂတိတရား ကင်းရှင်းရန် လိုအပ်သလို တရားစီရင်ရေးမှာ ဥပဒေစိုးမိုးရေးဆိုင်ရာ ပုဂ္ဂိုလ်အဖွဲ့အစည်း များ ဖြစ် ကြတဲ့ ရဲအရာရှိများ ၊ ဥပဒေအရာရှိများ၊ ရှေ့နေများ အပါအဝင် သက်ဆိုင်သူ အားလုံးဟာလည်း အဂတိတရား ကင်းရှင်းရန်လိုအပ်မည်ဖြစ်ကြောင်း ဆွေးနွေးချက်ကို ကြိုဆို ရမှာ ဖြစ်ပါတယ်။ အဂတိတရား ကင်းရှင်းပြီး တာဝန်ကျေပွန်တဲ့ ပူးပေါင်းဆောင်ရွက်မှုဟာ မှန်ကန်မျှတတဲ့ တရားစီရင်ရေးကို ထိ ရောက်စွာ အထောက်အကူပြု ဆောင်ရွက်နိုင်မှာ ဖြစ်ကြောင်း ဆွေးနွေးလို ပါတယ်။ လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ ခင်ဗျား။ ၂၀၀၈ ခုနှစ်၊ ဖွဲ့စည်းပုံအခြေခံဥပ ဒေနဲ့ ၂၀၁၀ ပြည့်နှစ်၊ ပြည်ထောင်စုတရားစီရင်ရေး ဥပဒေအရ ပြည်ထောင်စုတရားလွှတ်တော်ချုပ်နဲ့ တရားရုံး အဆင့်ဆင့်တို့ ဖွဲ့စည်း ပေါ်ပေါက်ခဲ့ပါတယ်။ ဥပဒေပြုရေး၊ အုပ်ချုပ်ရေး၊ တရားစီရင်ရေး ဆိုတဲ့ ခက်မသုံးဖြာအနက် တရားစီရင်ရေးအာဏာကို ယုံကြည်စွာ အပ်နှင်းခြင်းခံတဲ့ အတွက် တရားရေးမဏ္ဍိုင် ဖြောင့်မတ်မှန်ကန်ရေးနဲ့ ဥပဒေစိုးမိုးမှု ဆိုင်ရာ အဖွဲ့အစည်းပုဂ္ဂိုလ်များနဲ့ ဟန်ချက်ညီညီ ပူးပေါင်းဆောင် ရွက်သွားပြီး ဥပဒေအရ တရားမျှတမှုကို ဖော်ဆောင်ဖို့ အဓိကတာဝန် ရှိကြောင်း ပြည်ထောင်စု တရားလွှတ်တော်ချုပ်က ခံယူထားပြီး ဖြစ်ပါတယ်။ တရားသူကြီးဆိုတာ ဉာဏ်ပညာ၊ တရားစီရင်မှုအတွေ့အကြုံနဲ့ သိက္ခာ၊ သမာဓိကို ပေါင်းစပ်ပြီး နှစ်ဖက်ဆိုင်ပြိုင်ကြတဲ့ အမှုသည်တို့ရဲ့ အမှုကိစ္စပြဿနာများအပေါ် ဥပဒေနဲ့ အညီဖြစ်တဲ့ တရားမျှတမှုကို စိစစ်ဖော်ထုတ် စီရင်ဆုံးဖြတ်ရသူများ ဖြစ်ပါတယ်။ အနိုင်ရလိုကြောင်း နဲ့ ယှဉ်ပြိုင်နေကြတဲ့ နှစ်ဖက်အမှုသည်တို့အနက် တစ်ဖက်ကို အနိုင်ပေးခွင့်ရှိပြီး တစ်ဖက်ကို အရှုံးပေးရလေ့ရှိတဲ့ တရားစီရင်မှုသဘာဝကြောင့် ငြိုငြင် ပြစ်တင်မှုများကိုလည်း အမြဲတစေခံယူ နေရသူများလည်း ဖြစ်ပါတယ်။ နှစ်ဖက်အမှုသည်တို့အနက် တစ်ဖက်ဖက် က အမှုရှုံးနိမ့်ခဲ့လို့ မကျေနပ် တဲ့ အမှုသည်များရဲ့ အမျိုးမျိုးသော တိုင်ကြားစာ များကို အမြဲတစေရင်ဆိုင် ဖြေရှင်းခဲ့ရတယ် ဆိုတာတိုင်ကြားစာနဲ့ အသနားခံစာများကို လက်ခံဖြေရှင်းရတဲ့ ဤကော်မတီအနေနဲ့ သိရှိပြီး ဖြစ်ပါလိမ့်မယ်လို့ ယုံကြည်ပါတယ်။ မှန်ကန်တဲ့အချက်ကို အခြေပြုပြီး စွပ်စွဲတိုင်ကြားသည်များရှိသလို မမှန်မကန် စွပ်စွဲ တိုင်ကြားသည်များကိုလည်း အမြဲတစေ တွေ့ရလေ့ရှိ ပါတယ်။ တရားသူကြီးတစ်ဦးရဲ့ အရည်အချင်းနဲ့ ပတ်သက်လို့ ခေတ်ကာလအလျောက် ဖြစ်ထွန်းပေါ်ပေါက်လာတဲ့ ပညာရေးစနစ်က မွေးထုတ်ပေးခဲ့တဲ့ ဥပဒေဘွဲ့ရပညာတတ်များကို ခန့်ထား၍ သင်တန်းများ ပို့ချလေ့ကျင့်ပေးခြင်း၊ နိုင်ငံတော်၏ ခွင့်ပြုချက်အရ ပြည်ပနိုင်ငံများသို့ ပညာတော်သင် အဖြစ် ပို့လွှတ်၍ဘွဲ့၊ ဒီဂရီများ ရယူစေခြင်း၊ လက်တွေ့တရားစီရင်ရေး တာဝန် ထမ်းဆောင်၍ အတွေ့အကြုံရယူစေခြင်း၊ မွမ်းမံသင်တန်း ဖွင့်လှစ်ပို့ချခြင်း၊ တရားရုံး အဆင့်ဆင့်ကြီးကြပ်ကွပ်ကဲ သင်ကြားစေခြင်း စသည်တို့ကို ပြုလုပ်ပြီး လေ့ကျင့်ပေးလျက် ရှိပါတယ်။ တရားစီရင်ရေးရဲ့ သိမ်မွေ့ မှုနဲ့ နက်ရှိုင်းကျယ်ဝန်းမှုကို ကောင်းစွာ သဘောပေါက် နားလည်စေပြီး ကျွမ်းကျင်လိမ္မာအောင်လည်း သွန်သင်လျက် ရှိပါတယ်။ ကာလ၊ ဒေသ၊ ပယောဂ အလျောက်အားနည်းချက်၊ ချို့ယွင်းချက်များရှိတာကိုလည်း ပညာပေးခြင်း၊ ပြုပြင်ခြင်း၊ ကြီးကြပ်ကွပ်ကဲခြင်း၊ ပြုပြင်ထိန်းကျောင်းခြင်း၊ ပြု ပြင်၍ မရပါက ဝန်ထမ်းအဖြစ်မှ ထုတ်ပစ်သည်အထိ အရေးယူ အပြစ်ပေးခြင်း တို့ကို ဆောင်ရွက် လျက်ရှိပါတယ်။ လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ ခင်ဗျား။ ပြည်ထောင်စုတရားလွှတ်တော်ချုပ်အနေနဲ့ ဖွဲ့စည်းပုံ အခြေခံဥပဒေ ပုဒ်မ ၁၉ မှာ ဖော်ပြထားတဲ့ တရားစီရင်ရေးမူများနှင့် အညီ တရားရေးမဏ္ဍိုင်ဖြောင့်မတ်မှန်ကန် ရေး၊ တရားစီရင်ရေးကို ပြည်သူတို့ယုံကြည်ကိုးစားမှု ရှိစေရေးအတွက် တာဝန်ယူကြိုးပမ်း ဆောင်ရွက်သွားမည်ဖြစ်ကြောင်း၊ ပြည်ထောင်စုတရားစီရင်ရေး ဥပဒေ ပုဒ်မ ၂၃ (က) ပါ ပြဋ္ဌာန်း ချက်နဲ့အညီ တရားရုံးအဆင့်ဆင့်ကိုလည်း ကြီးကြပ် ကွပ်ကဲသွား မည်ဖြစ်ကြောင်း တင်ပြအပ် ပါတယ်။ တရားစီရင်ရေးမဏ္ဍိုင်ကလည်း ဖြောင့်မတ် မှန်ကန်မည်၊ တရားဥပဒေစိုးမိုးရေးဆိုင် ရာ အဖွဲ့အစည်းကလည်း ဥပဒေနှင့် အညီ ပြုမူကျင် ကြံလုပ်ကိုင် ကြမည်ဆိုလို့ရှိရင် နိုင်ငံတော်တွင် တရားဥပဒေစိုးမိုးပြီး စည်းကမ်းပြည့်ဝတဲ့ ဒီမိုကရေစီ စနစ်ကို ကျင့်သုံးနိုင်မှာဖြစ်ကြောင်း ၂၀၁၁ ခုနှစ်၊ မတ်လ ၃၀ ရက် နေ့က ပြောကြားခဲ့တဲ့ နိုင်ငံတော်သမ္မတကြီးရဲ့ မိန့်ခွန်းပါအချက်များကို အလေးဂရုထားပြီး တရားစီရင်ရေး တာဝန်များကို ကျေပွန်အောင် ဆောင်ရွက်သွားမည်ဖြစ် ပါကြောင်း၊ ယနေ့ နိုင်ငံတော်သည် သန့်ရှင်းသောအစိုးရ၊ ကောင်းမွန်သောအုပ်ချုပ်မှုစနစ် အကောင်အထည်ဖော် ဆောင်ရွက် နေချိန်တွင် တရားစီရင်ရေးကဏ္ဍအနေဖြင့် တရားမျှတစွာ မှန်ကန်သည့် တရားစီရင်ရေးဖြစ်ပေါ် စေရေးကို အထူးအလေးထား ကြီးကြပ်ဆောင်ရွက်ရန် ပြည်ထောင်စု တရားလွှတ်တော်ချုပ် က တိုက်တွန်းပါကြောင်းအဆိုကို ပြည်ထောင်စုတရားလွှတ်တော်ချုပ်အနေဖြင့် . ဝမ်းမြောက်စွာ ကြိုဆိုလျက် အ လေးအနက်ထား ခံယူဆောင်ရွက်သွားမည် ဖြစ်ပါကြောင်း ရှင်းလင်း ဖြေကြားအပ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော် ပြည်သူတို့၏ တိုင်ကြားစာနှင့်အသနားခံစာဆိုင်ရာ ကော်မတီက တင်သွင်းတဲ့ ယနေ့ နိုင်ငံတော်တွင် သန့်ရှင်းသော အစိုးရ၊ ကောင်းမွန်သော အုပ်ချုပ်မှုစနစ် အကောင်အထည်ဖော် ဆောင်ရွက်နေချိန်တွင် တရားစီရင်ရေး ကဏ္ဍအနေဖြင့် တရားမျှတစွာ မှန်ကန်သည့် တရား စီရင်ရေး ဖြစ်ပေါ်စေရေးကို အထူးအလေးထား ကြီးကြပ် ဆောင်ရွက် ရန် ပြည်ထောင်စု တရားလွှတ်တော်ချုပ်အား တိုက်တွန်းကြောင်း အဆိုကို အတည်ပြုရန် သဘောတူ /မတူ လွှတ်တော်ရဲ့ အဆုံးအဖြတ် ရယူပါမယ်</speech>
<speech type="speaker">လွှတ်တော်ရဲ့ အဆုံးအဖြတ်ရယူရာတွင် အမျိုးသားလွှတ်တော်ဆိုင်ရာ နည်းဥပဒေ ၁၇၊ နည်းဥပဒေခွဲ (တ)၊ နည်းဥပဒေခွဲငယ် (၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုတဲ့ နည်းလမ်းဖြင့် ဆောင်ရွက်မှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ အဆိုကို ထောက်ခံမဲ (၁၆၉)မဲ၊ ကန့်ကွက်မဲ မရှိပါ။ ကြားနေမဲ (၂၆)မဲ ဖြစ်ပါတယ်။ ထောက်ခံမဲ များတဲ့အတွက် အမျိုးသားလွှတ်တော် ပြည်သူတို့၏ တိုင်ကြားစာနှင့် အသနားခံစာဆိုင်ရကော်မတီ ရဲ့ အဆိုကို အတည်ပြုကြောင်း ကြေညာပါတယ်။</speech>
</motion>
<motion>
<title>ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ် (၁၀)၏ အခြေခံပညာအထက်တန်း (တက္ကသိုလ်ဝင်တန်) စာမေးပွဲကို ပြည်နယ် တိုင်း ဒေသကြီးများအလိုက် စစ်ဆေးအတန်း တင်ပေးကာ ဝင်ခွင့်စာမေးပွဲဖြင့် စိစစ်၍ နှစ်သက်ရာတက္ကသိုလ်အသီးသီးတွင်တက်ရောက်ခွင့် ပြုရေး အကောင်အထည်ဖော် ဆောင်ရွက်ပေးနိုင်ပါရန် ပြည်ထောင်စုအစိုးရအား တိုက်တွန်းကြောင်းအဆိုကို အောက်ပါလွှတ်တော်ကိုယ်စားလှယ်များက ဆွေးနွေးခြင်း၊ ပြည်ထောင်စုအဆင့် အဖွဲ့အစည်းဝင်က ပြန်လည်ဖြေရှင်းဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၃) ဖြစ်ပါတယ်။ အမျိုးသားလွှတ်တော် ကိုယ်စားလှယ် များ ခင်ဗျား။ ရန်ကုန်တိုင်း ဒေသကြီး မဲဆန္ဒနယ်အမှတ် (၁၀)မှ ဦးနု တင်သွင်းထားသည့် အခြေခံ ပညာအထက်တန်း (တက္ကသိုလ်ဝင်တန်း)စာမေးပွဲကို ပြည်နယ် တိုင်းဒေသကြီးများ အလိုက် စစ်ဆေး အတန်းတင်ပေးကာ ဝင် ခွင့်စာမေးပွဲဖြင့် စိစစ်၍ နှစ်သက်ရာ တက္ကသိုလ် အသီးသီးတွင် တက်ရောက်ခွင့်ပြု ရေး အကောင်အထည်ဖော် ဆောင်ရွက်ပေးနိုင်ပါရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးဖို့ လွှတ်တော်ကိုယ်စားလှယ် လေးဦးက အမည်စာရင်း တင်သွင်းထား ပါတယ်</speech>
<speech type="speaker">ပထမဦးစွာ ရခိုင်ပြည်နယ် မဲဆန္ဒနယ်အမှ)မှ ဦးမောင်အေးထွန်း ဆွေးနွေးနိုင်ပါပြီ</speech>
<speech><mp id="129">ဦးမောင်အေးထွန်း၊ ရခိုင်ပြည်နယ်၊ မဲဆန္ဒနယ်အမှတ်(၉)</mp>ရိုသေလေးစားအပ် ပါသော ဥက္ကဋ္ဌကြီးနှင့်တကွ ပြည်ထောင်စုဝန်ကြီး၊ ဖိတ်ကြားထားသော ဧည့်သည်တော်များ၊ လွှတ်တော်ကိုယ်စားလှယ်အပေါင်းတို့အား မင်္ဂလာပါလို့ နှုတ်ခွန်းဆက် ဂါရဝပြု အပ်ပါတယ် ခင်ဗျား။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၉)မှ လွှတ်တော်ကိုယ်စားလှယ် ဦးမောင်အေးထွန်း ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ကျွန်တော်က ရန်ကုန်တိုင်း ဒေသကြီး မဲဆန္ဒနယ် အမှတ် (၁၀)မှ လွှတ်တော်ကိုယ်စားလှယ် ဦးနု ၏ အခြေခံပညာအထက်တန်း (တက္ကသိုလ် ဝင်တန်း) စာမေးပွဲကို ပြည်နယ် တိုင်းဒေသကြီး အလိုက် စစ်ဆေး အတန်းတင် ပေးကာ ဝင်ခွင့် စာမေးပွဲဖြင့် စိစစ်၍ နှစ်သက်ရာ တက္ကသိုလ်အသီးသီးတွင် တက်ရောက်ခွင့် ပြု ရေး အကောင် အထည်ဖော် ဆောင်ရွက်ပေးရန် ပြည်ထောင်စုအစိုးရသို့ တိုက်တွန်းကြောင်းအဆိုကို ဆွေးနွေး တင်ပြသွားမှာ ဖြစ်ပါတယ်။ အထက်ပါ အဆိုဟာ နိုင်ငံတော် အစိုးရ၏ပညာရေးမူဝါဒ မဟုတ်ပေမယ့် ပညာရေးဆိုင်ရာလုပ်ငန်း တစ်ရပ်၊ လုပ်ငန်းတစ်ချို့ကို ပြောင်းလဲစေတယ်။ ကျောင်းသား၊ ကျောင်းသူများ၏ ဘဝကိုလည်း တစ်နည်း တစ်ဖုံ ပြောင်းလဲစေသော အဆိုတစ်ရပ် ဖြစ်ပါတယ်။ နိုင်ငံတော်အတွက် အထူးအရေးကြီးတဲ့ အဆိုတစ်ရပ်ဖြစ်ပါကြောင်း၊ နိုင်ငံတော် အတွက် အရေးတကြီး စဉ်းစားစရာ လိုမည်ဖြစ် ကြောင်း အမျိုးသားလွှတ်တော် ဥက္ကဋ္ဌကြီးကို အလေးထား တင်ပြလိုပါတယ်။ ဖွဲ့စည်းပုံအခြေခံဥပဒေပုဒ်မ ၃၆၆ အရ နိုင်ငံတော်အစိုးရမှ နိုင်ငံသားများ၏ ပညာရေးတိုးတက်စေရန် မူလတန်းပညာကို မသင်မနေရ ဆောင်ရွက်ပြီး တက္ကသိုလ် အသီးသီး အသက်မွေးဝမ်းကျောင်းပညာ အသီးသီးတို့သည် အစီအမံများ ချမှတ် ဆောင်ရွက်လျက် ရှိပါတယ်။ ထိုသို့ အစီအမံများဖြင့် ဆောင်ရွက်ရာတွင် အခြေခံပညာအထက်တန်းကို တစ်နိုင်ငံလုံး တစ်ပြေးညီ တိုးတက်စေရေးအတွက် တစ်နိုင်ငံလုံးခြုံပြီး စာမေးပွဲ မေးခွန်း ရေးဆွဲကာ ဒေသအလိုက် စာစစ်ဌာနသတ်မှတ်တဲ့ စာမေးပွဲ စစ်ဆေးအတန်းတင် ပေးလျက် ရှိပါတယ် ခင်ဗျာ။ ထိုသို့ တစ်နိုင်ငံလုံး အတိုင်းအတာအထိ စာမေးပွဲ စစ်ဆေးကာ အတန်းတင်ပေးလျက်ရှိရာမှာ အဆိုရှင် ဆရာကြီး ဦးနု က ကျောင်းသားများ အလွယ်တကူ စာမေးပွဲ အောင်နိုင်စေရန် စေတနာကောင်းဖြင့် ပြည်နယ်နှင့်တိုင်းဒေသကြီးများအလိုက် စာမေးပွဲ မေးခွန်းပြုစုပြီး စာမေးပွဲဖြေဆိုစေရန်ဆိုသည့် အဆိုကို တင်သွင်းခြင်း ဖြစ်သည်ဟု ခန့်မှန်းတွေ့ရှိ ရပါတယ်။ အဆိုရှင်၏ အဆိုကို လေ့လာသုံးသပ် စိစစ်မည်ဆိုပါလျှင် နိုင်ငံတော် အစိုးရမှ ဆရာ၊ ဆရာမများကို မိမိတို့၏ ဘာသာရ ပ် mgjor အလိုက် အရည်အချင်း တူညီ အောင် လေ့ကျင့်မွေးထုတ်ကာ တစ်နိုင်ငံလုံး တူညီတဲ့ သင်ရိုးညွှန်း တမ်း၊ ဘာသာရပ်များ ကို သတ်မှတ်ပြီး သင်ကြားခြင်း၊ မြို့နယ်အလိုက် စာဖြေဌာနသတ်မှတ်ပြီး စာမေးပွဲ စစ်ဆေးကာ အတန်းတင်ပေးခြင်း လုပ်ငန်းများကို ဆောင်ရွက်လျက် ရှိပါတယ်။ ထိုသို့ ပုံမှန်အတိုင်းဆောင်ရွက်နေခြင်းဖြင့် အရည်အချင်းတူ ကျောင်းသားများကို ပုံမှန်အတိုင်းရရှိလျက် ရှိနေ ပါတယ်။ ထိုသို့ ဆောင်ရွက်ချက်များ ကို အဆိုရှင်မှာ ပြည်နယ်နှင့်တိုင်းဒေသကြီး များမှ မေးခွန်းများ သီးခြားစီပြုစုကာ စာမေးပွဲစစ်ဆေးခြင်းဖြင့် တစ်နိုင်ငံလုံး လွှမ်းခြုံပြီး အရည်အချင်းတူသော အခြေခံပညာအထက်တန်း အောင်မြင်သူများကို ပုံမှန်အတိုင်း ရရှိမည် ဖြစ်ကြောင်းနှင့် ထိုသို့ရရှိလာသော ကျောင်းသားများကို တက္ကသိုလ်အသီးသီးသို့ တက်ရောက် ရန် ဝင်ခွင့်စာမေးပွဲ ဖြေဆိုစေပြီး စိစစ်ရွေးချယ်ပါက သင့်တော်ကောင်းမွန်မှု ဖြစ်သည်ဟု အဆိုရှင်၏ ပုံမှန်အတိုင်း ယူဆကြောင်းကို ခန့်မှန်းသုံးသပ်ရပါတယ်။ သို့သော်လည်းပဲ နယ်မြေအလိုက်သဘာဝဟာ ကွာခြားချက် ရှိနိုင်ပါသဖြင့် ပညာရေးပြည့်စုံ မှု ပတ်ဝန်းကျင် ကောင်းမွန်သည့် ရန်ကုန်၊ မန္တလေးတိုင်း ကဲ့သို့ သော တိုင်းဒေသကြီးများမှ အခြေခံပညာ သင်ကြားတတ်မြောက်မှုနှင့် ပညာရေးစေ့ဆော်မှု ပတ်ဝန်းကျင် အားနည်းသော ပြည်နယ်နှင့်တိုင်းဒေသကြီးများမှ အခြေခံပညာ သင်ကြား တတ်မြောက်မှုမှာ မတူညီကြောင်း တွေ့ရှိနေရပါတယ်။ အဘယ်ကြောင့်ဆိုသော် အဆိုပါကိစ္စနဲ့ ပတ်သက်ပြီးတော့ နှိုင်းယှဉ်တင်ပြ ရမည်ဆိုလျှင် စည်ပင်ဖွံ့ဖြိုးသောမြို့ကြီးများမှာ လမ်းပန်းဆက်သွယ်မှု ကောင်းမွန်ခြင်း၊ ပညာရေးစေ့ဆော်မှု ပတ်ဝန်းကျင် ကောင်းမွန်ခြင်း၊ ဘာသာရပ်အလိုက် ဘာသာရပ်သင်ဆရာ၊ mgjor ဆရာများ စုံညီစွာ သင်ကြား ပေးနိုင်ခြင်း၊ ကျောင်းသားနှင့် ဆရာများ၏ ကျန်းမာရေးကုသမှု ခံယူမှုလွယ်ကူခြင်း၊ ကျောင်းသားများ၏ လိုအပ်သော စာအုပ်၊ စာပေများကို အလွယ်တကူ ရှာဖွေဖတ်ရှုနိုင်ခြင်း၊ သင်ထောက်ကူ ပစ္စည်းများ ပြည့်စုံခြင်း တို့ကြောင့် ကျောင်းသားများမှာ သင်ရိုးညွှန်းတမ်း အပြည့်အဝ သင်ကြား နိုင်သည့်အပြင် အထပ်ထပ်အခါခါ လည်း သင်ကြားလေ့ကျင့်နိုင်ကြောင်း တွေ့ရှိရ ပါတယ်။ သို့သော် စည်ပင်ဖွံ့ဖြိုးမှု အားနည်းသော ပြည်နယ်နှင့် တိုင်းဒေသကြီးများမှာ၊ မြို့အချို့မှာ လမ်းပန်းဆက်သွယ်မှု၊ ပညာရေးစေ့ဆော်မှု ပါဝင်မှု အားနည်းခြင်း၊ mgjor မတူသော ဘာသာရပ်ကို တစ်ခြား mgjor ဆရာမပြသနေရသည့်မြို့ အချို့လည်း ရှိနေခြင်း နှင့် ကျောင်းသားနှင့် ဆရာများရဲ့ ကျန်းမာရေးကုသမှု နှောင့်နှေးကြန့်ကြာခြင်း၊ ကျောင်းသား များ လိုအပ်သည့် စာအုပ် စာပေများကို အလွယ်တကူ ရှာဖွေ မရရှိခြင်း၊ သင်ထောက်ကူ ပစ္စည်းများ မစုံလင်ခြင်း၊ သင်ရိုးညွှန်း တမ်းများကို အထပ်ထပ် အခါခါ လေ့ကျင့်သင်ကြား နိုင်ခြင်း အခွင့်အရေး မရှိခြင်း၊ သဘာဝဘေးအန္တရာယ်ကြောင့် ကျောင်းမတက်ဘဲ နေရခြင်း တို့ကြောင့် သင်ရိုးစာများ နောက်ကျတတ်ခြင်းများ ရှိတတ်ပါတယ်။ အဆိုပါအားနည်းချက်များကို အားသာချက် ဖြစ်အောင်အတွက် နိုင်ငံတော်အစိုးရ မှလည်း ဆောင်ရွက်နေဆဲ အချိန်ကာလလည်း ဖြစ်ပါတယ် ခင်ဗျား။ ထိုသို့ သင်ရိုးစာမကျေ၊ သင်ရိုးစာနောက်ကျသောဒေသမှ ပြုစုသည် မေးခွန်းနှင့် သင်ရိုးစာကျေ သောဒေသမှ ပြုစုသည့်မေးခွန်းမှာ အရည်အချင်းကွာဟမှု ရှိနိုင် ကြောင်း ယူဆမိပါတယ်။ ထိုသို့ အရည်အချင်း မတူသော မေးခွန်းများကို ဖြေဆို၍ အောင်မြင်သော ကျောင်းသား များမှာလည်း တူညီသော အရည်အချင်းရှိနိုင်မည် မဟုတ်ပါ။ သို့ဖြစ်၍ အရည်အချင်း မတူသော ကျောင်းသားများမှာ တက္ကသိုလ်အသီးသီးသို့ ဝင်ခွင့် စာမေးပွဲဖြေဆိုရန် စစ်ဆေးပါက မူလကသင်ရိုးစာ မကျေဘဲ ပြုစုသော မေးခွန်းကို ဖြေဆို အောင်မြင်သူ ကျောင်းသားများမှာ တက္ကသိုလ်ဝင်ခွင့်စာမေးပွဲကို ဖြေဆိုအောင်မြင်နိုင်မည် မဟုတ်ကြောင်းခန့်မှန်း သိရှိရပါတယ်။ ထို့အပြင် စည်ပင်ဖွံ့ဖြိုးသည့် ဒေသရှိ ကျောင်းသားများကို ဦးစားပေးရန် ကျရောက်နေပါသည်။ နိုင်ငံတော်အစိုးရအနေဖြင့်လည်း အခြေခံပညာ အထက်တန်းအတွက် ဆောင်ရွက် လျက်ရှိ နေသည့် စီမံချက်များကို ဖျက်ပြီး စာမေးပွဲနှစ်ကြိမ် ကျင်းပသလို ဖြစ်နိုင်ပါတယ်။ ထို့အပြင် မဖွံ့ဖြိုးသောဒေသမှ ကျောင်းသားများမှာလည်း အဆင့်မြင့်ပညာနှင့် အသက်မွေးကျောင်း ပညာသင်ကြားခွင့် နှင့် အလှမ်းကွာဝေးသွားနိုင်ကြောင်း တွေ့ရှိရပါတယ်။ ထိုကြောင့် ယခုလိုတစ်နိုင်ငံလုံး ခြုံပြီး မေးခွန်းပြုစုကာ စာမေးပွဲစစ်ဆေးချိန်မှာ ကောင်းမွန်သော လက္ခဏာကို ဆောင်ပြီး ကျောင်းသားများအနေဖြင့်လည်း တစ်နိုင်ငံလုံးခြုံပြီး ပြုစုသည့်မေးခွန်းကို ဖြေဆိုအောင်မြင်ရန်အတွက် အပတ်တစ်ကုတ် ရှာဖွေကြိုးစား ဖြေဆိုနေသည်မှာ ယခု လက်တွေ့ပင် ဖြစ်ပါတယ် ခင်ဗျား။ ထို့ အပြင် စာမေးပွဲဖြေဆိုအောင်မြင်သူများမှာလည်း တစ်နိုင်ငံလုံး အရည်အချင်း တူသည့် ကျောင်းသားများကို ရရှိနေပါတယ်။ တစ်နိုင်ငံလုံးအနေဖြင့် စာစစ်ဌာန သို့မဟုတ် စာဖြေဌာန ဖွင့်လှစ်သတ်မှတ်ကာ စာမေးပွဲစစ်ဆေးခြင်းဖြင့် အခြေခံပညာအထက်တန်း အတွက် တိကျပြတ်သားခြင်း၊ အမှတ်စာရ င်းအလိုက် တက္ကသိုလ်အသီးသီးသို့ ရွေးချယ် ပညာသင်ကြားခြင်းမှာ လည်း တစ်နိုင်ငံလုံးမှ ပညာတော် ကျောင်းသားများကို ကျွမ်းကျွမ်း ကျင်ကျင် ကျယ်ကျယ်ပြန့်ပြန့် ရှာဖွေဖော်ထုတ်ရာ ကျရောက်ပြီး ကျောင်းသား မိဘများမှာ လည်း ငွေကြေးအကုန်အ ကျ သက်သာစွာဖြင့် သားသမီးရဲ့ အနာဂတ်ဘဝကို မြှင့်တင် ပေးနိုင်မည် ဖြစ်ပါတယ်။ ထိုကြောင့် နိုင်ငံတော်အစိုးရမှ တစ်နိုင်ငံလုံး တစ်ပြေးညီ တိုးတက်စေရန် ဆောင်ရွက်နေဆဲအ ချိန်ဖြစ်သည့်အတွက် ဆရာကြီး ဦးနု ၏ အဆိုမှာ တစ်နည်းအားဖြင့် စဉ်းစားစရာ ကောင်းသော်လည်း အဆိုအတိုင်း ဆောင်ရွက်နိုင်မှုမှာ အချိန်စောနေသေးကြောင်း ဆွေးနွေးရင်း နိဂုံးချုပ်အပ်ပါတယ် ခင်ဗျား။ ကျေးဇူးတင် ပါတယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၈)မှ ဒေါက်တာမြင့်ကြည် ဆွေးနွေးနိုင်ပါပြီ</speech>
<speech><mp id="140">ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ် (၈)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနဲ့တကွ အမျိုး သားလွှတ်တော် ကိုယ်စားလှယ်တော် ကြီးများ၊ ပြည်ထောင်စုအဆင့်ဝန်ကြီးများ၊ ဧည့်သည်တော်များခင်ဗျား။ ကျွန်တော်ကတော့ ရန်ကုန်တိုင်းဒေသကြီး အမှတ် (၈) မဲဆန္ဒနယ်မြေက ဒေါက်တာမြင့်ကြည် ဖြစ်ပါတယ်။ အခု ကျွန်တော် တို့ ရန်ကုန်တိုင်းဒေသကြီး မဲဆန္ဒနယ်အမှတ် (၁၀)မှ ဦးနု ရဲ့ အဆိုကို ကျွန်တော် ဆွေးနွေးသွားမှာ ဖြစ်ပါတယ်ခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော် အခု ဆွေးနွေးမယ့် ဆွေးနွေးချက်ဟာလည်းပဲ ကျွန်တော်က ရှေ့က ဆွေးနွေးသွားတဲ့ ခုန လွှတ်တော်ကိုယ်စားလှယ်တော်ကြီး ရခိုင်ပြည်နယ်က ဦးမောင်အေးထွန်း နဲ့ အတူတူ နီးပါးလောက် ဖြစ်ပါတယ်။ ဘာကြောင့်လဲဆိုတော့ ကျွန်တော်တို့ ဒီတင်ထားတဲ့ အဆိုမှာ ပြည်နယ်တိုင်းဒေသကြီးအလိုက် စစ်ဆေးအတန်းတင်ပေးသော ပြည်နယ် /တိုင်းအလိုက် စစ်ဆေးဖို့အတွက်ဆိုရင် ဒီကျွန်တော်တို့ ပညာရေးသုံးသပ်ချက် သက်ဆိုင်ရာ တိုင်းဒေသကြီး နဲ့ ပြည်နယ်တွေမှာရှိတဲ့ ကျောင်းတွေ ၊ အဲဒီမှာ သင်ကြားနေတဲ့ ဆရာတွေ၊ ပစ္စည်းပစ္စယတွေ၊ သင်ကြားမှုအထောက်အကူပစ္စည်းတွေ ဒီဟာ အင်မတန်မှ အရေးကြီးပါတယ်။ ဒီဟာတွေ မပြည့်စုံဘဲနဲ့ သက်ဆိုင်ရာတိုင်းအလိုက်ကို ဆောင်ရွက်ခွင့်ပေးလို့ရှိရင် ကျွန်တော့်အနေနဲ့ ကတော့ ဒါ ပညာရေးရဲ့ အရည်အသွေးဟာ တက်လာမယ်လို့ ကျွန်တော့်အနေနဲ့ မယူဆပါ ဘူး။ စာမေးပွဲတော့ အောင်ချင် အောင် သွားပါမယ်။ ဒါကြောင့် မို့လို့ ခုနတုန်းက ရှေ့က ကိုယ်စားလှယ်တော်ကြီး ဆွေးနွေးသွားတဲ့ အတိုင်းပဲ ကျွန်တော်က ထောက်ခံတင်ပြပါတယ်။ သို့သော် နိုင်ငံတကာမှာတော့ သက်ဆိုင်ရာ ပြည်နယ်/တိုင်းအလိုက်၊ သက်ဆိုင်ရာဒေသအလိုက် ဆောင်ရွက်နေတဲ့ဟာတွေ တစ်ကမ္ဘာလုံး မှာ ကျယ်ကျယ်ပြန့်ပြန့် ဆောင်ရွက် လျက် ရှိပါတယ်။ သူ တို့ ဆောင်ရွက်ကြတဲ့ အကြောင်းရင်း ကလည်း သူတို့နိုင်ငံတွေမှာတော့ သင်ကြားတဲ့ ဆရာ၊ နောက်ပြီးတော့ အထောက်အကူ ပစ္စည်း၊ သင်ကြားတဲ့ ကျောင်း၊ စသည်အားဖြင့် ဒါတွေဟာ တော်တော်ကို ပြည့်ပြည့်စုံစုံနဲ့ ရှိနေတဲ့အတွက်ကြောင့် ကျွန်တော်တို့ ပြိုင်ပွဲတစ်ခုကို ဝင်တဲ့အခါမှာLevel တူချင်း ဥက္ကဋ္ဌကြီးခင်ဗျား၊ အဲဒီအတွက်ကြောင့် ဒါဟာယှဉ်ပြိုင်ပြီးတော့ ဒါဟာ သွားတဲ့သဘောမျိုး လို့ ယူဆပါတယ်။ ကျွန်တော်တို့ဆီ မှာကတော့ ဒီလို လုပ်လိုက်လို့ရှိရင် တိုင်းနဲ့ ပြည်နယ်နဲ့ ၊ ကျွန်တော်တို့ တိုင်းနဲ့ပြည်နယ်တောင် မဟုတ်ပါဘူး။ ကျွန်တော်တို့ ရန်ကုန်တိုင်းဒေသကြီး နဲ့ ပဲခူးတိုင်းဒေသကြီး၊ မကွေးတိုင်းဒေသကြီးပဲ နှိုင်းယှဉ်ကြည့်လို့ရှိရင် ကွာဟချက်တွေ အများကြီး ရှိပါ တယ်။ ဒီဟာတွေ တူညီ လာမှသာလျှင် ဒီလို ဆောင်ရွက်တာ ပိုပြီးတော့ ကောင်းမွန်မယ်လို့ ကျွန်တော့်အနေနဲ့ ဆွေးနွေးတင်ပြလိုပါတယ်။ ဒီ တရုတ်ပြည်သူ့သမ္မတနိုင်ငံ မှာလည်းပဲ သူတို့က သူတို့ National Certificate ပေးတဲ့ အဖွဲ့ဆိုပြီးတော့ ဒီလိုပဲ ဖွဲ့စည်းထားတာတွေ ရှိပါတယ်။ အိန္ဒိယနိုင်ငံမှာလည်း ဒီလိုပါပဲ။ Certificate ပေးတဲ့ Council လိုဟာမျိုးတွေ Board တွေ ဒီလိုပဲ ဖွဲ့စည်းထားပါတယ်။ သူတို့ သက်ဆိုင်ရာပြည်နယ်က ဆိုပေမယ့်လည်း သူတို့ရဲ့ အရည်အချင်းတွေ၊ အရည်အသွေးတွေကို သတ်မှတ်ပြီး အဲဒီလို ကောင်စီ အဲဒီလို Board က လာတဲ့ဟာတွေမှသာလျှင် နိုင်ငံတကာမှာလည်း အသိအမှတ်ပြုပါတယ်။ သို့သော် တိုးတက်နေတဲ့ သြစတြေးလျ နိုင်ငံလို ဟာမျိုးဆိုရင်တော့ သူတို့ရဲ့ န ယူးဆော့ဝေး ဒီလို နေရာမျိုးတွေမှာ သူ့ သက်ဆိုင်ရာဒီတောင်ပိုင်းမှာ ရှိနေတဲ့ သြစတြေးလျ တောင်ပိုင်းမှာ ရှိနေတဲ့ စာစစ် Board အဖွဲ့ ဒီလို သူ့ဟာနဲ့သူ Board အဖွဲ့တွေ ဖွဲ့ပြီးတော့ ဆောင်ရွက် နေတာ ဖြစ်ပါတယ်။ ဒါပြင် နိုင်ငံကြီးတွေမှာလည်းပဲ အမေရိကန်လိုနိုင်ငံကြီးတွေမှာလည်းပဲ ဒီလိုပဲ ဆောင်ရွက်ပါတယ်။ သက်ဆိုင်ရာဒေသအလိုက် စစ်ဆေးပြီးတော့ ဆောင်ရွက်ပါတယ်။ ဒါတော့ နိုင်ငံတကာမှာတော့ ဒါ ဆောင်ရွက်နေတဲ့ဟာ ဖြစ်ပါတယ်။ သို့ သော်လည်း ကျွန်တော်တို့ ဆီမှာတော့ ဒီဟာကို ဆောင်ရွက် ဖို့အတွက်က အခြေအနေတွေ အများကြီး လိုဦးမယ်လို့ ကျွန်တော့်အနေနဲ့ တင်ပြဆွေးနွေးလိုပါတယ်။ ဒါကြောင့်မို့လို့ ကျွန်တော်တို့ ဒီလိုဆောင်ရွက်ဖို့ အတွက်ဆိုလို့ရှိရင် ပညာရေးစစ်တမ်းကို သေချာစွာ ကောက်ယူပြီး ကျွန်တော်တို့ လေ့လာပြီး၊ သုတေသနတွေ လုပ်ပြီး၊ Seminar တွေလုပ်ပြီးမှ သာလျှင်ဆောင်ရွက်သင့်ပါတယ်။ နို့မို့ဖြစ်ရင် ဝင်ခွင့်စာမေးပွဲ သွားဖြေတဲ့အခါမှာ အဲဒီ ပြည်နယ်နဲ့ တိုင်းက ကလေးတွေ ရဖို့ Chance က အင်မတန် နည်းမှာပါ။ မေးခွန်းက မတူဘူး။ ခုနတုန်းက သူတို့ရဲ့ ပတ်ဝန်းကျင်ကလည်း မတူ ဘူး။ သင်ကြားတဲ့ ဆရာကလည်း မတူတဲ့အတွက်ကြောင့် ဒါကြောင့်မို့လို့ ကျွန်တော့်အနေနဲ့ကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၁၀)က ဦးနု တင်ခဲ့တဲ့ အခြေခံပညာအထက်တန်း တက္ကသိုလ်ဝင်တန်း စာမေးပွဲကို ပြည်နယ် တိုင်းဒေသကြီးများအလိုက် စစ်ဆေးအတန်းတင်သော ဝင်ခွင့်စာမေးပွဲ စနစ်ဖြင့် စိစစ်၍ သက် ဆိုင်ရာတက္ကသိုလ် အသီးသီးတွင် တက်ရောက်ခွင့်ပြု ရေး အကောင်အထည်ဖော် ဆောင်ရွက်ရန်ကိစ္စအား ပြေလည်သေချာစွာ စဉ်းစားပြီးမှသာလျှင်ဆောင်ရွက်ရန်သင့်တော်ကြောင်း တင်ပြဆွေးနွေးရင်း နိဂုံးချုပ်ပါတယ်။ ကျေးဇူးတင်ပါ တယ်ခင်ဗျား။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၃)မှ ဦးဖုန်းမြင့်အောင် ဆွေးနွေးနိုင်ပါပြီ</speech>
<speech><mp id="135">ဦးဖုန်းမြင့်အောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)</mp>လေးစား အပ်ပါသော ဥက္ကဋ္ဌကြီးနဲ့ ကိုယ်စားလှယ်တော်များခင်ဗျား။ အခြေခံပညာရေးက လာတဲ့ ဆရာကြီး ဦးနု ရဲ့ အဆိုမှာ နှစ်ပိုင်း ပါပါတယ်။ ပထမအပိုင်းကတော့ တိုင်းနဲ့ပြည်နယ် အလိုက် စစ်ဖို့အတွက် ဒုတိယပိုင်းကတော့ ကျွန်တော်တို့ အခြေခံပညာတက္ကသိုလ်ဝင်တန်း အမှတ်ကို အဓိက မထားဘဲ မိမိနှစ်သက်ရာတက္ကသိုလ်ကို ဝင်ခွင့်စာမေးပွဲတွေနဲ့ ဝင်ရောက်ခွင့် ပြု ရေး ဖြစ်ပါတယ်။ ဒီအဆိုရဲ့ နှစ်ပိုင်းအနက် ကျွန်တော် ဒုတိယပိုင်းဖြစ်တဲ့ အခြေခံပညာ အမှတ်ကို အဓိကမထားဘဲ ဝင်ရောက်ခွင့်ပြု ရေးအဆိုကို ဆွေးနွေးမှာ ဖြစ်ပါတယ်။ ဒီနေရာမှာ အခြေခံပညာကို အခြေခံပညာရေး တက္ကသိုလ်ဝင်တန်း အမှတ်ကို အဓိကမထားတဲ့အတွက် အခြေခံပညာရေးလောကမှာ အကျိုး သက်ရောက်မှုတွေ ရှိမှာ ဖြစ��ပါတယ်။ ကျွန်တော် ဒီအချက်ကို ဇောင်းပေးပြီး ဆွေးနွေးမှာ ဖြစ်ပါတယ်။ ဥက္ကဋ္ဌကြီး ခင်ဗျား။ အခြေခံပညာမှာ ပညာရေးလောကမှာ အခြေခံနဲ့ အဆင့်မြင့်ဆိုပြီး နှစ်ပိုင်း ရှိပါတယ်။ အခြေခံပညာကတော့ လူတိုင်းနဲ့သက်ဆိုင်နေတဲ့အတွက် ပိုပြီးတော့လည်း လေးစားအဓိက ကျပါတယ်။ ဒီနေရာမှာ အထူးသတိထားရမှာတော့ အခြေခံပညာသင်ယူနေတဲ့ ကျောင်းသားများရဲ့ အသက်အရွယ် ဖြစ်ပါတယ်။ သူတို့က (၅) နှစ်နဲ့ (၁၆)နှစ်ကြား နုနယ်လှတဲ့ အရွယ်လေးတွေ ဖြစ်ပါတယ်။ ဆေးပညာ သဘောတရားအရ လူတစ်ယောက်ရဲ့ ရုပ်ပိုင်း ၊ စိတ်ပိုင်း ဖွံ့ဖြိုးတိုးတက်မှုဟာ အသက် ၁၈၊ ၂၀ နှစ်လောက်မှ ပြည့်စုံမှာ ဖြစ်ပါတယ်။ ဒါကြောင့် အခြေခံပညာသင်ကြားမှုမှာ စာတစ်မျိုးတည်းကိုသာ သင်ကြားတဲ့ စနစ်အစား ရုပ်ပိုင်း၊ စိတ်ပိုင်း၊ ဉာဏ်ပိုင်း ဖွံ့ဖြိုးတိုးတက်မှုကို အထောက်အကူပြုသော စနစ်မျိုး ဖြစ်ရပါမယ်။ တစ်နည်းအားဖြင့် ဖွံ့ဖြိုးတိုးတက်မှုနောက်ကိုသာ ပညာက လို က်ရပါ မယ်။ ရုပ်ပိုင်း၊ စိတ်ပိုင်း ဖွံ့ဖြိုး တိုးတက်ဖို့က ပထမ၊ ပညာက ဒုတိယ ဖြစ်ရပါမယ်။ ဒီလိုမဟုတ်ဘဲ ဖွံ့ဖြိုးမှု မပြည့်စုံသေးတဲ့ ကလေးကို ပညာနောက် အတင်းလိုက်ခိုင်းစေမည် ဆိုလျှင် ဒဏ်ပိပြီး မလိုလား အပ်တဲ့ ဆိုကျိုးများ ဖြစ်ပေါ် နိုင်ပါတယ်။ ကျွန်တော်တို့ အမျိုးသား လွှတ်တော်ရဲ့ ပညာရေးကော်မတီ၏ အစီရင်ခံစာမှာ လည်း ဘက်စုံဖွံ့ဖြိုးမှု အားနည်းမှု ရှိကြောင်း ဖော်ပြထားပါတယ်။ ဒီလို အားနည်းတဲ့ အတွက်ကြောင့် ကလေးတွေက ကိုယ်ပိုင်တွေးခေါ်စဉ်းစားနိုင်မှု မရှိတဲ့အကြောင်းကိုလည်း သူတို့ တင်ပြထားပါတယ်။ ဒီနေ့ ပြည်ထောင်စု လွှတ်တော်မှာ ပြဋ္ဌာန်းမယ့် အခြေခံပညာရေး ဥပဒေမှာလည်း ပညာရေး လက်တွေ့ ဖွံ့ဖြိုးမှုလုပ် ငန်းကို အောက်ပါအတိုင်း အဓိပ္ပာယ်ဖွင့် ထားပါတယ်။ ပညာရေးလက်တွေ့ ဖွံ့ဖြိုးမှု လုပ်ငန်းဆိုတာ ပညာရေး ရည်မှန်းချက်တွေ အောင်မြင်ဖို့အတွက် ကျောင်းသင်ဘာသာရပ်များ သင်ကြားပေးမှု တွဲဖက်လျက် စနစ်တကျ လေ့ကျင့်ပျိုးထောင်ပေးသော ပညာရေးသင်ယူ မှုလုပ်ငန်းကို ဆိုလိုသည်ဟု အဓိပ္ပာယ် ဖွင့်ထား ပါတယ်။ ဒါကြောင့် ပညာရေးလက်တွေ့ ဖွံ့ဖြိုးမှု လုပ်ငန်းများဖြစ်တဲ့ အားကစား၊ ဂီတ အနုပညာ၊ အထွေထွေဗဟုသုတများ နဲ့ ရုပ်ပိုင်း၊ စိတ်ပိုင်း ဖွံ့ ဖြိုးတိုးတက်မှုများကို အားပေးရမှာ ဖြစ်ပါတ ယ်။ ထိုဖွံ့ဖြိုးမှုလုပ်ငန်းများကို လုပ်ဆောင်နိုင်မှသာ ကျွန်တော်တို့ အဆင့်မြင့် ပညာကို အလွယ်တကူ သင်ယူတတ်မြောက်နိုင်ပြီး အလွတ်ကျက်၊ အလွယ်မှတ်သော ပညာရေးစနစ်ကြီး ပြီးမှာ ဖြစ်ပါတယ်။ လက်ရှိအချိန်မှာတော့ တက္ကသိုလ်အများစုဟာ ဝင်ခွင့်ကို တက္ကသိုလ်ဝင်တန်း အမှတ်တစ်ခု တည်းနဲ့သာ ဆုံးဖြတ်နေတဲ့အတွက် ကျောင်းသားအများစုဟာ အမှတ်များဖို့သာ ကြိုးစားနေပါတယ်။ လက်တွေ့ဖွံ့ဖြိုးရေးလုပ်ငန်းကို ဘက်စုံပညာရေးတို့ သူ တို့ မယုံကြည်ပါဘူး။ ဒါဟာ အခြေခံ ပညာမှာ ပြည့်စုံသင့် တာတွေ မပြည့်စုံဘဲနဲ့ အဆင့်မြင့်ပညာကို ကူးပြောင်းနေခြင်း ဖြစ်ပါတယ်။ အခြေခံဖောင်ဒေးရှင်း မပြည့်စုံဘဲနဲ့ အပေါ်ထပ် အဆောက်အအုံ တည်ဆောက်နေခြင်း ဖြစ်ပါတယ်။ ဒါကြောင့် အဆိုရှင် တင်ပြတဲ့ တက္ကသိုလ်ဝင်ခွင့်ကို အခြေခံရမှတ်သတ်မှတ်ချက် ဖြင့် ဝင်ခွင့်စာမေးပွဲများ ကျင်းပစစ်ဆေးခြင်းဟာ လက်ရှိအခြေခံပညာရေးလောကရဲ့ အားနည်းချက်တွေကို ဖြေရှင်းနိုင်မှာ ဖြစ်ပါတယ်။ ဝင်ခွင့်စာမေးပွဲများမှာ သက်ဆိုင်ရာ ပညာရေး စစ်ဆေးခြင်းသာမက လက်တွေ့ဖွံ့ဖြိုးမှု စစ်ဆေးခြင်း၊ ရုပ်ပိုင်း၊ စိတ်ပိုင်း စစ်ဆေးခြင်း အထွေထွေဗဟုသုတနဲ့ ဉာဏ်စမ်းများ၊ လောကနီတိ၊ လူ့ကျင့်ဝတ်တွေ၊ အင်္ဂလိပ်စာ ကွန်ပျူတာ စစ်ဆေးခြင်းတွေ ဒါတွေလုပ် ရမှာ ဖြစ်ပါတယ်။ ကျွန်တော်တို့ အမျိုးသားလွှတ်တော်၏ ပညာရေး ကော်မတီ၏ အစီရင်ခံစာမှာလည်း တက္ကသိုလ်များ အလိုက် လွတ်လပ်စွာ ပြဋ္ဌာန်းခွင့်ရယ်၊ လွတ်လပ်စွာ သင်ကြားခွင့်ပြုဖို့ အကြံပြု ထား ပါတယ်။ ဒါဖြင်. မိမိတို့နှစ်သက်ရာ အထူးပြု ဘာသာရပ်များကို အမှတ်အနည်း အများ မသတ်မှတ်ဘဲ လွတ်လပ်စွာရွေးချယ် ���က်ရောက်ခွင့်ပြု ဖို့လည်း ကျွန်တော်တို့ ပညာရေး ကော်မတီက တင်ပြထားပါတယ်။ လွန်ခဲ့တဲ့လ ဒီ (၂၅-၇-၂၀၁၂)သတင်းစာမှာ မွေးမြူရေးနှင့် ရေလုပ်ငန်း ဝန်ကြီးဌာန မွေးမြူရေးဆိုင် ရာ ပထမနှစ်ဆေးတက္ကသိုလ်၊ လယ် /ဆည်ဝန်ကြီးဌာနမှ ရေဆင်းစိုက်ပျိုးရေးတက္ကသိုလ်၊ တပ်မတော်မှ စစ်ဖက်ဆိုင်ရာ တက္ကသိုလ်များ အတွက် ဝင်ခွင့် ခေါ်ယူရေး ကြော်ငြာများ သတင်းစာထဲမှာ ပါပါတယ်။ ဒီကြော်ငြာတွေမှာကတော့ ဝင်ခွင့် စာမေးပွဲများ ကျင်းပ စိစစ်မည် ဖြစ်ကြောင်း တစ်ခါတည်း ထည့်ထားပါတယ်။ ကျန်းမာရေးနဲ့ အခြားလိုအပ်ချက်များ တော့ စိစစ်မည် ဖြစ်ကြောင်း ဖော်ပြထားပါတယ်။ ဒီလိုတက္က သိုလ်များနည်းတူ အခြားတက္ကသိုလ် များမှာလည်းပဲ ဝင်ခွင် စာမေးပွဲ များကျင်းပကာ ကျန်းမာရေးနှင့် အခြားလိုအပ်ချက်များ စစ်ဆေးခြင်း၊ လူတွေ့စစ်ဆေး ခြင်းများ ပြုလုပ်ပေးပြီး ဝင်ခွင့်ခေါ်ယူခြင်းဟာ သက်ဆိုင်ရာ တက္ကသိုလ်များအတွက် ပိုမိုကောင်းမွန်လာစေပြီး အခြေခံပညာရေးကိုလည်း အကျိုးသက်ရောက်မှုများ ရှိမှာ ဖြစ်ပါတယ်။ ဒီလိုစစ်ဆေးခြင်း ပြုလုပ်မှာသာ အ ခြေခံပညာရေးဟာ လက်ရှိပုံ စံမှာ ပြောင်းလဲသွားပြီး၊ လက်တွေ့ဖွံ့ဖြိုးရေးပါတဲ့ ဘက်စုံပညာရေးစနစ်ကို ပေါ်လာမှာ ဖြစ်ပါတယ်။ ဒါမှသာအကျိုးဆက်အဖြစ် အခြေခံနှင့်အဆင့်မြင့်ပညာရေး တစ်ဆက်တစ်စပ်တည်း ဖြစ်ကာ ကောင်းမွန်ပြည့်စုံသော လူ့စွမ်းအားအရင်းအမြစ်များ ရရှိကာ တိုးတက်ခေတ်မီသော နိုင်ငံအဖြစ် နောင်အနာဂတ်ကာလတွင် ရောက်ရှိမယ်လို့ ယုံကြည်ပါကြောင်း တင်ပြလိုက် ရပါတယ်။ ကျေးဇူးတင်ပါတယ်။</speech>
<speech type="speaker">အဆိုနဲ့ စပ်လျဉ်း၍ ပညာရေးဝန်ကြီးဌာန၊ ဒုတိယဝန်ကြီးက ပြန်လည်ဆွေးနွေးရန် ရှိပါက ဆွေးနွေးဖို့ ဖြစ်ပါတယ်</speech>
<speech><agency id="91">ဦးအေးကြူ (ဒုတိယဝန်ကြီး၊ ပညာရေးဝန်ကြီးဌာန)</agency>အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီးများအားလုံးကို ရိုသေလေးစားပါကြောင်း ဦးစွာ တင်ပြအပ်ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ် (၁၀)က အမျိုးသားလွှတ်တော် ကိုယ်စားလှယ် ဦးနု ရဲ့ ပညာရေးဆိုင်ရာအဆိုနဲ့စပ်လျဉ်းပြီး ဝန်ကြီးရဲ့ ကိုယ်စား ကျွန်တော် ဒုတိယဝန်ကြီး ဦးအေးကြူက ရှင်းလင်းဖြေကြား တင်ပြမှာ ဖြစ်ပါတယ်။ တက္ကသိုလ်ဝင်တန်း စာမေးပွဲ မေးခွန်းများကို ပြည်ထောင်စုအစိုးရ ပညာရေး ဝန်ကြီးဌာနမှ အဆင်ဆင့် ကြီးကြပ်ကွပ်ကဲ လမ်းညွှန်မှု၊ မြန်မာနိုင်ငံ စာစစ်အဖွဲ့နဲ့ အဆင့်မြင့် ပညာဦးစီးဌာန ရဲ့ အနီးကပ် ကြီးကြပ်ကွပ်ကဲမှုတို့ဖြင့် ပြည်နယ် တိုင်း ဒေသကြီးအလိုက် တက္ကသိုလ်များမှ ပါမောက္ခချုပ်များ ညှိနှိုင်းပေါင်းစပ်ကာ အရည်အသွေးတူ မေးခွန်းများကို ပြုစုပြီး သက်ဆိုင်ရာ ပြည်နယ် တိုင်းဒေသကြီး အသီးသီးမှာ တက္ကသိုလ်ဝင် စာမေးပွဲများကို ကျင်းပပေးလျက်ရှိပါတယ်။ ကျောင်းသူ၊ ကျောင်းသားများအနေဖြင့် မိမိတို့တက္ကသိုလ်ဝင်တန်း စာမေးပွဲ ဖြေဆိုခဲ့တဲ့ ဘာသာတွဲအလိုက် မိမိတို့ တက်ရောက်လိုတဲ့ အသက်မွေးကျောင်း တက္ကသိုလ် များ နှင့် အထူးပြု ဘာသာ တွဲများကို မိမိတို့ကြိုက်နှစ်သက် ရာ ဦးစားပေးလျှောက်ထားခွင် . ရှိပါတယ်။ မိမိတို့ရဲ့ အရည်အသွေးအရ ရရှိခဲ့တဲ့ ရမှတ် အများ၊ အနည်းအလိုက် စိစစ်ရွေးချယ်ပြီး တက္ကသိုလ်အသီးသီးမှာ တက်ရောက် သင်ကြား ခွင့်ပြုလျက် ရှိပါတယ်။ နိုင်ငံတော်၏ ပညာရေးကို အဆင် မြှင့် တင်နိုင်ရန် ဘက်စုံ၊ နည်းလမ်းစုံ ဖြင့် အကောင်အထည်ဖော် ဆောင်ရွက်နေချိန်မှာ ဖော်ပြပါ အဆိုသည်လည်း စဉ်းစားသုံးသပ် နေသော အချက်များထဲတွင် ပါဝင်ပါသဖြင့် အခွင် အခါ သင့်သောအချိန်မှာ Entrance Examination ဖြေဆိုပြီး မိမိနှစ်သက်ရာတက္က သိုလ်သို့ တက်ရောက်စေနိုင်မည် ဖြစ်ပါကြောင်းနှင့် အဆိုနဲ့ပတ်သက်ပြီး မှတ်တမ်းတ င်သင့်ပါကြောင်း တင်ပြဖြေကြားအပ် ပါတယ် ခင်ဗျား ။ အားလုံးကို ကျေးဇူးတင်ပါတယ်။</speech>
<speech type="speaker">အဆိုရှင် ဦးနု က သဘောထားပါ</speech>
<speech><mp id="142">ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ် (၁၀)</mp>ဥက္ကဋ္ဌကြီး ခင်ဗျား။ ကျွန်တော်၏ အဆိုအား မှတ်တမ်းတင်ပေးပါရန် ပန်ကြားအပ်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ရန်ကုန်တိုင်း ဒေသကြီး မဲဆန္ဒနယ်အမှတ် (၁၀)မှ ဦးနု တင်သွင်းထားတဲ့ အခြေခံ ပညာအထက်တန်း (တက္ကသိုလ်ဝင်တန်းစာမေးပွဲကို ပြည်နယ် ၊ တိုင်းဒေသကြီးများအလိုက် စစ်ဆေးအတန်းတင် ပေးကာ ဝင်ခွင့် စာမေးပွဲဖြင့် စိစစ်၍ နှစ်သက်ရာ တက္ကသိုလ်အသီးသီးတွင် တက်ရောက် ခွင့်ပြု ရေး အကောင်အထည်ဖော် ဆောင်ရွက်ပေးနိုင်ပါရန် ပြည်ထောင်စုအစိုးရအား တိုက်တွန်းကြောင်း အဆိုကို မူလအဆိုရှင်ရဲ့ ဆန္ဒအရ မှတ်တမ်းတင်ကြောင်း ကြေညာပါတယ်။(ဩဘာသံများ)</speech>
<speech type="speaker">ဒီနေ့ နည်းနည်းစောစော ပြီးတယ်။ ဘာကြောင့်လဲဆိုတော့ မိနစ် (၂၀)ပြီးရင် (၁၀)မိနစ်ပဲ ဆွေးနွေးတယ်၊ (၁၀)မိနစ်ပြီးရင် မိနစ် (၂၀)ပဲ ဆွေးနွေးတဲ့ သဘောတရားအရ မူလတွက်ထားတာထက် အများကြီး စောပြီးသွားတယ်</speech>
</motion>
</section>
</discussion>
<postface>
<title>အမျိုးသားလွှတ်တော် ဥက္ကဋ္ဌ က အမျိုးသားလွှတ်တော် (၃၆)ရက်မြောက်နေ့ အစည်းအဝေး ရပ်နား ကြောင်းနှင့် (၃၇)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အမျိုးသား လွှတ်တော် စတုတ္ထပုံမှန်အစည်းအဝေး (၃၆)ရက်မြောက်နေ့ ကို ရပ်နားပါမယ်။ ပထမအကြိမ် အမျိုးသားလွှတ် တော် စတုတ္ထပုံမှန်အစည်းအဝေး (၃၇)ရက်မြောက်နေ့ကို ၂၀၁၂ ခုနှစ်၊ သြဂုတ်လ ၃၁ ရက် (သောကြာနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ) ျန်တဲ့ကိစ္စပြောရင် တူထုပြီးမှ လက်ခုပ်တီးတယ်။ ဒီနေ့ရပ်နားမယ်ဆိုရင်တော့ တူမထုခင် လက်ခုပ်တီးကြတယ်။</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည် ထွက်ခွာပါပြီ ခင်ဗျား</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၆)ရက် မြောက်နေ့ အစည်းအဝေးကို ၁၄၀ရ နာရီအချိန်တွင် ရပ်နားပါသည်။</p>
</postface>
</transcript>
</doc>
