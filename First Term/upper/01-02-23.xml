<doc>
<docinfo>
<docno>01-02-23.xml</docno>
<pdf>01-02-23.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ရက်မြောက်နေ့မှတ်တမ်း</title>
<date>၁၃၇၃ ခုနှစ်၊ တော်သလင်းလပြည့်ကျော် ၁၀ ရက် ၂၀၁၁ ခုနှစ်၊ စက်တင်ဘာလ ၂၂ ရက် (ကြာသပတေးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသား လွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၃ ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။အမျိုးသားလွှတ်တော် အစည်းအဝေးကို ဒုတိယဥက္ကဋ္ဌ ဦးမြညိမ်းက ကြီးကြပ်ဆောင်ရွက်ပြီး၊ အခမ်းအနားမှူးအဖြစ်ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဒုတိယဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၂၃ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဒုတိယဥက္ကဋ္ဌကြီး ကြွရောက် လာပါပြီ ခင်ဗျား</speech>
<p>အမျိုးသားလွှတ်တော် ဒုတိယဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ၂၃ ရက်မြောက်နေ့ အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ်အမျိုးသားလှော်တော်ဒုတိယပုံမှန် အစည်းအဝေး ၂၃ ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၁၈)ဦးရှိပြီး ဒီကနေ့အစည်းအဝေး ကို (၁၉၇)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသား လွှတ်တော် ကိုယ်စားလှယ်ဦးရေ စုစုပေါင်း၏ (၉၀.၃၇) ရာခိုင်နှုန်းရှိပြီး တက်ရောက်တဲ့ ကိုယ်စားလှယ် ဦးရေဟာ အစည်းအ ဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေးအထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဆွဲ(က)နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၂၃ ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသားလွှတ်တော်ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေ ခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော်လည်းကောင်း မိမိအတွက် အခြားလွှတ်တော် ကိုယ်စားလှယ် တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ် များရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech type="vicespeaker">ပထမဦးစွာ မွန်ပြည်နယ် မဲဆန္ဒနယ်အမှတ်(၂)မှ အမျိုးသား လွှတ်တော ကိုယ်စားလှယ် ဒေါက်တာစိုးဝင်း သည် တုပ် ကွေးဖျားနေပါသဖြင့် ၂၂-၉-၂၀၁၁ ရက်နေ့တွင် အစည်းအဝေးတက်ရောက်ခြင်းမှ ခွင့်ပြုပါရန် ၎င်းရဲ့ ကိုယ်စား အမျိုးသား လွှတ်တော် ကိုယ်စားလှယ် ဦးမင်းလွန်းအောင် က ခွင့်ပန်ကြားဖို့ ဖြစ်ပါတယ်။</speech>
<speech><mp id="111">ဦးမင်းလွန်းအောင် မွန်ပြည်နယ် မဲဆန္ဒနယ်အမှတ်(၃)</mp>လေးစားအပ်တဲ့ အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ မွန်ပြည်နယ် အမျိုးသားလွှတ်တော် မဲဆန္ဒနယ် အမှတ်(၂)မှ ဒေါက်တာစိုးဝင်းသည် တုပ်ကွေးရောဂါဖြစ်နေပါသဖြင့် ယနေ့ ၂၂-၉-၂၀၁၁ ရက်နေ့ ခွင့်(၁)ရက် ခွင့်ပြုပါရန် ဦးစိုးဝင်း ၏ ကိုယ်စား ကျွန်တော် မွန်ပြည်နယ် မဲဆန္ဒနယ်အမှတ်(၃)မှ ဦးမင်းလွန်းအောင် က ခွင့်ပန်ကြားအပ်ပါတယ် ခင်ဗျား။</speech>
<speech type="vicespeaker">ဦးစိုးဝင်း ၏ ခွင် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">မွန်ပြည်နယ်၊ မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ဒေါက်တာလှသိန်း သည် ဝမ်းကိုက်ရောဂါဝေဒနာခံစားနေရပါသဖြင်၂၂-၉-၂၀၁၁ ရက်နေ့ ယနေ့ ခွင့် (၁)ရက်ပေးပါရန် ၎င်းရဲ့ ကိုယ်စား အမျိုးသားလွှတ်တေ်ကိုယ်စားလှယ် ဦးဇော်ဝင်း က ခွင့်ပန်ကြားဖို့ ဖြစ်ပါတယ်</speech>
<speech><mp id="118">ဦးဇော်ဝင်း၊ မွန်ပြည်နယ် မဲဆန္ဒနယ် အမှတ်(၁၀)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီး ခင်ဗျား ။ ကျွန်တော်ကတော့ မွန်ပြည်နယ် မဲဆန္ဒနယ် အမှတ်(၁၀)မှ အမျိုးသားလွှတ်တော်ကိုယ်စားလှယ်ဦးဇော်ဝင်းဖြစ်ပါတယ်။ မွန်ပြည်နယ်မဲဆန္ဒနယ် အမှတ်(၆)မှ ဒေါက်တာလှသိန်း သည် မနေ့ညက ဝမ်းကိုက်ရောဂါဝေဒနာခံစားနေရပါသဖြင့် ၂၂-၉-၂၀၁၁ ရက်နေ့ ခွင့် (၁)ရက်ပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="vicespeaker">ဒေါက်တာလှသိန်း ၏ ခွင့်ပန်ကြားချက်ကို ခွင့်ပြုဖို့ လွှတ်တော် က သဘောတူပါလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ကချင်ပြည်နယ်၊ မဲဆန္ဒနယ်အမှတ် (၅)မှ အမျိုးသားလွှတ်တော် ကိုယ်စားလှယ် ဦးစိုင်းတင်အောင် သည် မိသားစုကိစ္စရှိ၍ ရန်ကုန်သို့ အရေးပေါ်သွားရောက်ရန် ရှိပါ၍ ၂၂-၉-၂၀၁၁ ရက်နေ့တွင် ခွင့် (၁)ရက်ပေးပါရန် ၎င်းရဲ့ ကိုယ်စား အမျိုးသားလွှတ်တော် ကိုယ်စားလှယ် ဦးဖေသောင်း မှ ခွင့်ပန်ကြားဖို့ ဖြစ်ပါတယ်</speech>
<speech><mp id="6">ဦးဖေသောင်း၊ ကချင်ပြည်နယ်မဲဆန္ဒနယ်အမှတ်(၆)</mp>လေးစားရပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများအားလုံး ကျန်းမာကြပါစေ ကချင်ပြည်နယ် မဲဆန္ဒနယ် အမှတ်(၅)မှ အမျိုးသားလွှတ်တော်ကိုယ်စားလှယ် ဦးစိုင်းတင်အောင် သည် မိသားစု ကိစ္စဖြစ်ပေါ်လာ၍ မနက် (၃)နာရီအချိန်မှာ ရန်ကုန်သို့ထွက်ခွာသွားရပါတယ်။ ဦးစိုင်းတင်အောင် အား ယနေ့ခွင့် (၁)ရက်ပေးပါရန် ဦး စိုင်းတင်အောင် ရဲ့ ကိုယ်စားကျွန်တော် ကချင်ပြည်နယ် မဲဆန္ဒနယ် အမှတ်(၆) အမျိုးသားလွှတ်တိုယ်စားလှယ် ဦးဖေသောင်းမှ တင်ပြအပ်ပါတယင်ဗျား။</speech>
<speech type="vicespeaker">ဦးစိုင်းတင်အောင်၏ ခွင့်ပန်ကြားချက်ကို ခွပြုဖို့ လွှတ်တော်က သဘောတူပါလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ရှမ်းပြည်နယ်၊ အမျိုး သားလွှတ်တော် မဲဆန္ဒနယ်အမှတ် (၇)မှ ကိုယ်စားလှယ်ဦးဝီလ်ဆင်မိုး၏ဖခင် ဆေးရုံတွင်ခွဲစိတ်ကုသမှုခံရပါသဖြင့်အနီးကပ်ပြုစုရန် ၂၂-၉၂၀၁၁ ရက်နေ့နှင့် ၂၃-၉-၂၀၁၁ ရက်နေ့ ခွင့်(၂)ရက် ခွင်ပြု ပေးဖို့အတွက် ၎င်း၏ကိုယ်စား အမျိုးသားလွှတ်တော်ကိုယ်စားလှယ် ဆော်တာ စိုင်ဆိုင်ကျောက်ဆမ် မှ ခွတိုင်ကြားဖို့ ဖြစ်ပါတယ်</speech>
<speech><mp id="150">ဒေါက်တိုင်းဆိုင်ကျောက်ဆမ်ရှမ်းပြည်နယ် မဲဆန္ဒနယ်အမှ၆)</mp>လေးစား အပ်ပါသော အမျိုးသားလွှတ်တော်ဒုတိယဥက္ကဋ္ဌကြီးခင်ဗျား။ ရှမ်းပြည်နယ် မဲဆန္ဒနယ်အမှတ်(၇)မှ လွှတ်တော်ကိုယ်စားလှယ်ကြီး ဦးဝီလ်ဆင်မိုး ၏ ဖခင်သည် ဆေးရုံတွင် ခွဲစိပ်ကုသမှုခံယူနေရပါ သဖြင့် သွားရောက်အနီးကပ်ပြုစု ပေးနိုင်ပါရန်အတွက် ဦးဝီလဆင်မိုး အား ၂၂-၉-၂၀၁၁ မှ ၂၃-၉-၂၀၁၁ အတွက် ခွင့်(၂)ရက် ခွင့်ပြုပေးနိုင်ပါရန် ဦးဝီလ်ဆင်မိုး ကိုယ်စား မဲဆန္ဒနယ်အမှတ် ၆)မှ ကျွန်တော် ဒေါက်တိုင်းဆမ်ကျောက်ဆမ် က ခွင့်ပန်ကြားအပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type="vicespeaker">ဦးဝီလ်ဆင်မိုး၏ ခွင့် ပန်ကြားချက်ကို ခွင့်ပြုဖို့ လွှတ်တော်က သဘောတူပါလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="vicespeaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၃ ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေဟာ (၂၁၈)ဦး၊ ယခင်ကခွင့်ပန်ကြားသဖြင့် ခွင့်ပြုထား သူ (၁၇) ဦးရှိပြီး ယနေ့ခွင့် ပန်ကြားသဖြင့် ခွင့်ပြုထားသူ(၄)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပန်ကြား၍ ခွင့်ပြု ထားသူ (၂၁) ဦးဖြစ်ပြီး၊ ခွင့်မဲ့ပျက်ကွက်သူမရှိပါ။ အမျိုးသားလွှတ်တော်ဆိုင်ရာ နည်းဥပဒေ(၄) နည်းဥပဒေခွဲ(ဂ)၊ နည်းဥပဒေ ခွဲငယ်(၂) အရ ယခုလွှတ်တော်ကိုယ်စားလှယ်များ အစည်းအ ဝေး တက်ရောက်မှု အခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="vicespeaker">လွှတ်တော်ကအတည်ပြုတဲ့အတွက် လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို လွှတ်တော်ကအတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="vicespeaker">အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသား လွှတ်တော်သို့ လွှတ်တော်ကိုယ်စားလှယ်များမေးမြန်းထားတဲ့ ကြယ်ပွင့်ပြထားသည့်မေးခွန်းများကို မေးမြန်းခြင်းနဲ့ဖြေကြားခြင်း အစီအစဉ်ကို ဆောင်ရွက်မှာဖြစ်ပါတယ်။ ဒီအစီအစဉ်မှာ မေးခွန်းများ မေးတဲ့အခါမှာ တိတိကျကျနဲ့ လိုရင်းလေးကို ထိထိ ရောက်ရောက် မေးမြန်းဖို့ ၊ ကိုယ်စားလှယ်ကြီးတွေကို မေတ္တာရပ်ခံပါတယ်။ အကြောင်းအရင်း ကတော့ ဒီနေ့ဟာ ကြာသပတေးနေ့ဖြစ်တဲ့အတွက် ဝန်ကြီးတွေဟာလည်း အစိုးရအဖွဲ့ အစည်းအဝေးရှိတဲ့အတွက် ကျွန်တော်တို့ အစီအစဉ်လေးကိုလည်း ပြည့်ပြည့်ဝဝ ဆောင်ရွက် သွားချင်တာကတစ်ကြောင်း၊ ကိုယ်စားလှယ်ကြီးများရဲ့ မေးမြန်းချက် ကိုလည်း ကျွန်တော်တို့ မထိရောက်စေချင်တဲ့အတွက် ထိထိရောက်ရောက်ဖြစ်စေတဲ့ မေးခွန်းကို တိုရှင်းလိုရင်း မေးမြန်းပြီးတော့ ဝန်ကြီးများကလည်း တိုရှင်းလိုရင်းနဲ့ ထိထိရောက်ရောက်က လေးကို ဖြေကြား ပေးဖို့ မေတ္တာရပ်ခံအပ်ပါတယ်။</speech>
<title>ဧရာဝတီတံတား(ပခုက္ကူ)အနီးရှိ ပေါက်အင်းအား ပြန်လည်ပြုပြင်ပေးရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ယခုလွှတ်တော်ကိုယ်စားလှယ် တစ်ဦးက မေးမြန်းသည့်မေးခွန်းသည် ကာကွယ်ရေး ဝန်ကြီးဌာန၊ ပြည်ထောင်စုဝန်ကြီးက ဖြေကြားမည့် မေးခွန်းဖြစ်ပါတယ်။ ဝန်ကြီး မအားလပ် သည့်အတွက် ဒုတိယဝန်ကြီးက ဖြေကြားဖို့ဖြစ်ပါသည် မကွေးတိုင်းဒေသကြီး မဲဆန္ဒနယ်အမှတ် (၉)မှ ဦးသော်ဇင်ဦး က ဧရာဝတီ တံတား(ပခုက္ကူ)အနီးရှိ ပေါက်အင်းအား ပြန်လည်ပြုပြင်ပေးရန် အစီအစဉ် ရှိ /မရှိနှင့် စပ်လျဉ်း သည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="93">ဦးသော်ဇင်ဦး၊ မကွေးတိုင်းသကြီး၊ မဲဆန္ဒနယ်အမှတ်(၉)</mp>လေးစားအပ်ပါ သော အမျိုးသားလွှတ်တော်ဒုတိယဥက္ကဋ္ဌကြီးနှင့် ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များ မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ မကွေးတိုင်း ဒေသကြီး မဲဆန္ဒနယ်အမှတ် (၉)မှ အမျိုးသားလွှတ်တော်ကို ယ်စားလှယ် ဦးသော်ဇင်ဦး ဖြစ်ပါတယ်။ ကျွန်တော်က ပခုက္ကူမြို့ အနောက်ဘက် ယခုတည်ဆောက်လျက်ရှိသော ဧရာဝတီ တံတား (ပခုက္ကူ)အနီးမှာရှိတဲ့ ပေါက်အင်းမှာ ရေဝင်ရောက်မှုနည်းပါးနေသဖြင့် . ၎င်းပေါက်အင်း အား ပြန်လည်ပြုပြင်ပေးရန် အစီအစဉ် ရှိ /မရှိ သိရှိလိုကြောင်းကို မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ဖတ်ကြားတင်ပြခွင့် ပြုပါခင်ဗျား။</speech>
<speech type="vicespeaker">ခွင့်ပြုပါတယ်။</speech>
<speech><mp id="93">ဦးသော်ဇင်ဦး၊ မကွေးတိုင်းသကြီး၊ မဲဆန္ဒနယ်အမှတ်(၉)</mp>မကွေးတိုင်းဒေသကြီး ပခုက္ကူခရိုင်၊ ပခုက္ကူမြို့နယ် ကုက္ကို လှကျေးရွာအုပ်စုမှာ ရှေးယခင်ကတည်းက (၄၂၁.၃၈)ဧက ကျယ်ဝန်းသော ကြာပန်းကြာနွယ်တွေနဲ့ စိမ်းလန်းစိုပြည်လျက် ပခုက္ကူ၊ သဘာဝအလှတစ်ခုအဖြစ် ပေါက်အင်း ခေါ် သဘာဝအင်းကြီးတည်ရှိခဲ့ပါတယ်။ နိုင်ငံတော်အေးချမ်းသာယာရေးနှင့် ဖွံ့ဖြိုးရေး ကောင်စီလက်ထက် ၁၉၉၄-၉၅ ခုနှစ်မှာ ၎င်းသဘာဝအင်းကြီးအား နိုင်ငံတော်အကြီးအကဲရဲ့ လမ်းညွှန်မှုဖြင့်ပခုက္ကူမြို့ပတ်ဝန်းကျစိမ်းလန်းစိုပြည်ရေး ရာသီဥတုကောင်းမွန်ရေး၊ သောက်သုံးရေ ရရှိရေးတို့အတွက် တာဘောင်များ တူးဖော်ပြီး၊ ပြန်လည်ပြုပြင်ခဲ့ပြီး ဧရာဝတီမြစ်ရေကိုလည်း ပေါက်အင်းအတွင်းသို့ ရေတံခါးများနှင် . သွင်းယူခဲ့ပါတယ်။ ၎င်းပေါက်အင်းကြီးအနီး အရှေ့ဘက်မှာ ပြည်သူများအပန်းဖြေ အနားယူ နိုင်ရန် မြကန်သာ ပန်းဥယျာဉ်နဲ့ အင်းကြီး ပတ်လည်ဖောက် လုပ်ထားတဲ့ ကန်ပတ်လမ်းကိုလည်း ဖော်ဆောင်ပေးခဲ့ပါတယ်။ ပခုက္ကူမြို့အား ဧရာအနောက်မြို့တော် အဖြစ် ဂုဏ်တင့်စေခဲ့ပါတယ်။ နှစ်စဉ် ဧရာဝတီမြစ်ရေတက်ချိန်မှာ ရေများအင်းကြီး အတွင်းသို့ (၁၀)ပေ၊ (၁၂)ပေ ခန့်ဝင်ရောက်ခဲ့ပြီးတော့ ရေကျချိန်မှာလည်း အင်းကြီးအတွင်းမှာ ရေ (၉) ပေခန့်အမြဲတမ်း ရှိနေခဲ့ပါတယ်။ ၎င်းအင်းကြီးကြောင့် အနီး သဘာဝပတ်ဝန်းကျင်မှာ စိမ်းလန်းစိုပြည် ခြင်း၊ နွေရာသီကာလမှာလည်းပဲ အပူဒဏ်သက်သာ စေခြင်း၊ ရေရှားပါးတဲ့အချိန်မှာလည်း မြို့ သို့ရေပေးဝေနိုင်ရန်နှင့် အနီးပတ်ဝန်းကျင်ကျေးရွာများမှာ သောက်သုံးရေ ပေါများစွာ ရရှိခြင်း၊ အင်းအတွင်းမှာ ရေချိုငါးမျိုးစိတ်များ ပေါများခြင်း တို့ကြောင့် ဒေသခံပြည်သူများရဲ့ စားဝတ်နေရေးကိုလည်း အထောက်အကူဖြစ်စေခဲ့ပါတယ်။ ယခုအခါ ဧရာဝတီမြစ်ရေ တက်လာသော်လည်း ရေဝင်တံခါးများ အား ပိတ်ဆို့ထားသဖြင်. အင်းအတွင်းသို့ မြစ်ရေဝင်ရောက်မှုမရှိတော့သဖြင်အနီးပတ်ဝန်းကျင်ကျေးရွာများမှာ မြေအောက်ရန်းခြောက်ခြင်း၊ သဘာဝပတ်ဝန်းကျင် စိမ်းလန်းစိုပြည်မှု လျော့နည်းလာခြင်း၊ ရာသီဥတု ပူပြင်းလာခြင်း၊ အင်းအတွင်း သဘာဝရေနေ သတ္တဝါများ၊ ငါးမျိုးစိတ်များ လျော့နည်း ပျောက်ကွယ်လာခြင်းတို့ကြောင့် ဒေသခံများရဲ့ စားဝတ် နေရေးပါ ထိခိုက်နစ်နာခဲ့ရပါတယ်။ ပေါက်အင်းအတွင်းသို့ ရေဝင်ရောက်မှု အား ပိတ်ဆို့ထားသဖြင့် အနီးပတ်ဝန်းကျင်ကျေးရွာများမှာ ရေလွှမ်းမိုးမှုများလည်း ပိုမိုဖြစ်ပေါ် ခဲ့စေပါတယ်။ ယခုတည်ဆောက်ပြီး စီးတော့မယ့် ဧရာဝတီတံတား (ပခုက္ကူ) မြကန်သာပန်းခြံ၊ ကန်ပတ်လမ်းနှင့် ပေါက်အင်းတို့ဟာ ခွဲခြားလို့မရအောင် အတူယှဉ်တွဲပြီးတော့ ကျွန်တော်တို့ ပခုက္ကူမြို့ ကို ဧရာအနောက်မြို့တော် အဖြစ် ဖော်ဆောင်ပေးရမှာ ဖြစ်ပါတယ်။ သို့ဖြစ်ပါ၍ သဘာဝအလှများ မပျက်စီးရေး၊ မပျောက်ကွယ်စေရန်နှင့် ပခုက္ကူမြို့ရဲ့ သဘာဝစိမ်းလန်းစိုပြည် ရေးအတွက် အင်းအတွင်းသို့ မြစ်ရေများ ပြန်လည်ဖြည့်သွင်းပေးရန် အစီအစဉ် ရှိ /မရှိနဲ့ ပေါက်အင်းအား ပြန်လည် ထိန်းသိမ်းပေးရန် အစီအစဉ် ရှိ/မရှိ အား သိလိုပါ၍ မေးမြန်းရခြင်း ဖြစ်ပါတယ်။</speech>
<speech type="vicespeaker">မေးခွန်းနဲ့ပတ်သက်ပြီးကာကွယ်ရေးဝန်ကြီးဌာန၊ဒုတိယဝန်ကြီး က ဖြေကြားပေးဖို့ ဖြစ်ပါတယ် ိုလ်မှူးကြီးအောင်သောဒုတိယဝန်ကြီး၊ ကာကွယ်ရေးဝန်ကြီးဌာန ။လေးစားအပ် ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် ကိုယ်စားလှယ်များခင်ဗျား။ မကွေးတိုင်း ဒေသကြီး မဲဆန္ဒနယ်အမှတ် (၉) အမျိုးသားလွှတ်တော်ကိုယ်စားလှယ် ဦးသော်ဇင်ဦး က ပခုက္ကူမြို့ အနောက်ဘက် ယခု တည်ဆောက်လျက်ရှိသော ဧရာ ဝတီတံတား ပခုက္ကူ အနီး ၌ တည်ရှိသော ပေါက်အင်းမှာ ရေဝင်ရောက်မှုနည်းပါးနေသဖြင်. ၎င်းပေါက်အင်းအား ပြန်လည် ပြုပြင်ပေးရန် အစီအစဉ် ရှိ /မရှိနှင့် အစီအစဉ်ရှိပါက မည်သည့်အချိန်တွင် ပြုပြင်ပေးနိုင်ပါ မည်ကို သိရှိလိုပါကြောင်းဖြင့် အမျိုးသားလွှတ်တော်သို့ ကြယ်ပွင့်ပြမေးခွန်းတင်သွင်းခဲ့ပါတယ်။ ဒီမေးခွန်းနဲ့ဆက်စပ်ပြီး ပထမဦးစွာ ပေါက်အင်းသမိုင်းအား အနည်းငယ်ရှင်းလင်းတင်ပြပါမယ်။ ပေါက်အင်းရဲ့ တာတမံနဲ့ ရေတံခါးတည် ဆောက်ခြင်းလုပ်ငန်းကို ၁၉၉၄ ခုနှစ်တွင် စတင်ဆောင်ရွက်ခဲ့ပြီး ၁၉၉၅ ခုနှစ်တွင် ပြီးစီးခဲ့ပါတယ်။ အဆို ပါပေါက်အင်းမှာ ပခုက္ကူမြို့နယ် ကုက္ကိုလှကျေးရွာအုပ်စုတွင်ပါဝင်ပြီး အမှတ် (၂၃၅) ခြေလျင်တပ်ရင်း၏ တောင်ဘက်ခြမ်းတွင် ဆက်စပ်တည်ရှိပါတယ်။ အင်းရဲ့ အကျယ်အဝန်းမှာ (၃၉၆.၁၈)ဧကဖြစ်ပြီး၊ ၎င်းမြေအား သက်ဆိုင်ရာဝန်ကြီးဌာနများသို့ တင်ပြဆောင်ရွက်ခဲ့ပြီးမကွေးတိုင်းငြိမ်ဝပ်ပိပြားဓာည်ဆောက်ရေး အဖွဲ့က ၁၃-၆-၁၉၉၆ ရက်စွဲပါ စာအမှတ် ၄၄၁/မြေယာ-၁/တဝတ/မကွေးဖြင့် အမှတ် (၂၃၅) ခြေလျင်တပ်ရင်း တပ်ပိုင်မြေအဖြစ် အပ်နှံစာထုတ်ပြီး သတ်မှတ်ပေးခဲ့ပါတယ်။ အမှတ် (၂၃၅) ခြေလျင်တပ်ရင်း နယ်မြေနဲ့ ဆက်စပ်လျက်ရှိတဲ့အတွက် ပေါက်အင်းရေမခန်းခြောက်စေရေး၊ ပတ်ဝန်းကျင်စိမ်းလန်းစိုပြည်ရေးအလို့ငှာ ရေအဆက်မပြတ်ရရှိစေရေးနှင့် ရေရှည်တည်တံ့ ခိုင်မြဲစေရေးတို့အတွက် တပ်မြေအဖြစ် ထိန်းသိမ်းစောင့်ရှောက်သွားနိုင်ရန် ဖစ်ပါတယ်။ မေးခွန်းနှင့်ပတ်သက်ပြီး အဓိကချက်ကို ဖြေကြားရလျှင် ပေါက်အင်း၏မြေဧက အကျယ်အဝန်းမှာ (၃၉၆.၁၈)ဧကဖြစ်ပါတယ်။ ဧရာ ဝတီမြစ်ရေကြီးချိန်မှာ ရေတံခါး (၃)ပေါက်ကနေ ရေသွင်းယူ၍ ရေကျချိန်ကျမှ ရေတံခါးတစ်ပေါက်က ရေထုတ်ပါတယ်။ ရေထုတ်ပြီးချိန် တွင် အင်းအတွင်း မိုးစပါး(၂၅၉)ဧကနှင့် နွေစပါး(၂၄၈)ဧက စိုက်ပျိုးပါတယ်။ အ င်းအတွင်း ရေအပြည့်သွင်း ထားပါက မိုးစပါး ၊ နွေစပါး စိုက်ပျိုးနိုင်ခြင်းမရှိတော့သဖြင့် ရေအသွင်း အထုတ်ကို ထိန်းညှိ၍ လုပ်ဆောင်ရပါတယ်။ လက်ရှိ ပေါက်အင်းရေအနက်မှာ (၅)ပေဖြစ်ပြီး အင်းရေပြည့် ချိန်တွင် ရေအနက် (၁၀)ပေဖြစ်၍ လယ်ယာ စိုက်ပျိုး၍ မရရှိတာကို တွေ့ရပါ တယ်။ ရေ (၉)ပေနှင့် အထက်သွင်းပါက စပါးစိုက်ဧက များဆုံးရှုံးပြီး မကွေးတိုင်း၏ မိုးစပါး၊ နွေစပါးအပါအဝင် စီမံကိန်းပင်သီးနှံစိုက်ဧကများ ထိခိုက်စေမှာဖြစ်ပါတယ်။ တခြားကျေးရွာ များကိုလည်းကောင်း၊ မြေအောက်ရေ ရရှိရေးကိုလည်းကောင်း မည်သည့်ထိခိုက်မှုမှလည်း မရှိကြောင်းသိရပါ တယ်။ ယခင်က ပေါက်အင်းရေလှောင်တမံမပြုလုပ်မီမြို့ပေါ်ရှိ ရေတွင်း များမှာ နွေရာသီတွင် ရေခန်းခြောက်ပြီး ပေါက်အင်းရေလှောင် တမံ ပြုလုပ်ပြီးချိန်မှစ၍ ယနေ့အချိန်အထိ ရေတွင်း များမှာ ရာသီမရွေး ရေခန်းခြောက်မှု မရှိတော့ကြောင်းလည်း သိရပါတယ်။ ပေါက်အင်းအတွင်း မိုးစပါး၊ နွေစပါးစိုက်ပျိုးခြင်းကို အဓိကထား ဆောင်ရွက် ပါတယ်။ ပေါက်အင်းအတွင်းမှ ရေကို လုံးဝလျှော့ချခြင်းမပြုလုပ်ဘဲ စိုက်ပျိုးရေအသုံးပြု ရေး ကိုလည်းကောင်း၊ ဒေသစိမ်းလန်း စိုပြည်ရေးနှင့် မီးဘေးကာကွယ်ရေးအတွက်လည်းကောင်း၊ မြို့ သောက်သုံးရေ ပေးဝေရေး အထောက်အကူပြုစေရန်အတွက်လည်းကောင်း၊ လုံလောက်သော ရေပမာဏကို သိုလှောင်ထား ရှိပါတယ်။ သို့ ဖြစ်ပါ၍ ပေါက်အင်းအား ပြန်လည်ပြုပြင်ခြင်းနှင့် ယခုထက် ပိုမို၍ မြစ် ရေများ ပြန်လည်ဖြည့်တင်းပေးခြင်းဆောင်ရွက်ရန် အစီအစဉ် မရှိသေးပါကြောင်း ဖြေကြားအပ်ပါတယ်။</speech>
<speech type="vicespeaker">ဆက်လက်ပြီးလွှတ်တော်ကိုယ်စားလှယို၃)ဦးက မေးမြန်းတဲ့ မေးခွန်းများသည် ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီးတစ်ဦးတည်းက ဖြေကြား ရမယ့် မေးခွန်းများဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းများကို တစ်ဆက်တည်းမေးမြန်းပြီးမှ ပြည်ထောင်စုဝန်ကြီးက တစ်ခုချင်းဖြေကြားပေးဖို့ ဖြစ်ပါတယ်</speech>
<title>ဘူးသီးတောင်နှင့် ရသေ့တောင်မြို့ သို့ ကားလမ်းဖောက်လုပ်ရန် အစီအစဉ် ရှိ /မရှိနှင့် စပ်လျဉ်းသည့်မေးခွန်း</title>
<speech type="vicespeaker">ပထမဦးစွာ ရခိုင်ပြည်နယ် မဲဆန္ဒနယ်အမှတ်(၉)မှ ဦးမောင်အေးထွန်း က ဘူးသီးတောင်နှင့် ရသေ့တောင်မြို့သို့ ကားလမ်းဖောက်လုပ်ရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="129">ဦးမောင်အေးထွန်း၊ ရခိုင်ပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော် ဒုတိယဥက္က ဌကြီးနှင့်တကွ ပြည်ထောင်စု ဝန်ကြီးများ၊ လွှတ်တော် ကိုယ်စားလှယ်များအား မင်္ဂလာပါလို့ နှုတ်ခွန်းဆက် ဂါရဝပြုအပ်ပါတယ်။ ကျွန်တော် ကတော့ ရခိုင်ပြည်နယ်၊ ဘူးသီးတောင်မြို့နယ်၊ မဲဆန္ဒနယ် အမှတ် (၉)မှ အမျိုးသား လွှတ်တော် ကိုယ်စားလှယ် ဦးမောင်အေးထွန်း ဖြစ်ပါတယ်။ ကျွန်တော်မေးမြန်းရမယ့် မေးခွန်း ကတော့ ဘူးသီးတောင်နှင့် ရသေ့တောင်သို့ ကားလမ်းဖောက်လုပ် ရန် နဲ့ စပ်လျဉ်း၍ အစီအစဉ်ရှိ /မရှိ မေးခွန်းဖြစ်ပါတယ်။ အဲဒီမေးခွန်းရဲ့ အောက်မှာ ကျွန်တော့်အနေဖြင့် ဘူးသီးတောင်နှင့် ကျောက်တော် သို့မဟုတ် ဘူးသီးတောင်နှင့် ရသေ့တောင် ကားလမ်းဖောက်လုပ်မှု ကိစ္စနှင့် စပ်လျဉ်း၍ အဓိကထားပြီးတော့ မေးမြန်း တင်ပြသွားမှာဖြစ်ပါတယ်။ လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီး ခင်ဗျား။ ကျွန်တော့်ရဲ့ မေးခွန်းကို ဖတ်ကြားခွင့်ပြုပါ။</speech>
<speech type="vicespeaker">ခွင့်ပြုပါတယ်။</speech>
<speech><mp id="129">ဦးမောင်အေးထွန်း၊ ရခိုင်ပြည်နယ် မဲဆန္ဒနယ်အမှတ်(၉)</mp>ကျွန်တော်တို့ ရခိုင်ပြည်နယ်၊ ဘူးသီးတောင်နဲ့ မောင်တောမြို့နယ်မှာ မြန်မာနိုင်ငံ၏ အနောက်ဘက် စီးပွားရေး တံခါးဝမြို့များဖြစ်ကြပါတယ်။ မောင်တောမြို့နယ်တွင် နယ်စပ်ကုန်သွယ်ရေးဂိတ်များ လည်း ၊ ဖွင့်လှစ်ထားရှိပါတယ်။ မြန်မာနိုင်ငံရဲ့ ဈေး ကွက်စီးပွားရေးစနစ်အရ ကုန်စည်များမှာ ရန်ကုန်မှ စစ်တွေ၊ စစ်တွေမှ ရသေ့တောင်၊ ရသေ့တောင်မှ ဘူးသီးတောင်၊ ဘူးသီးတောင်မှ မောင်တောသို့ သယ်ယူရောင်းဝယ်ဖောက်ကားလျက်ရှိကြတယ်။ သို့သော်လည်းပဲ မောင်တောနဲ့ ဘူးသီးတောင် မြို့မှသာ မော်တော်ကားလမ်းဖြင့် သွားလာနိုင်သော်လည်း ဘူးသီးတောင်၊ ရသေ့တောင်၊ စစ်တွေမြို့သို့ ဒီလမ်းတစ်ခု တည်းကိုသာ အားထားပြီး ကူးတို့သင်္ဘောဖြင့် ကုန်စည်များ၊ ခရီးသည်များ သွားလာသယ်ယူလှုပ်ရှားလျက်ရှိသည်ကို တွေ့ရှိ သိရှိခဲ့ရပါတယ်။ ဘူးသီးတောင်၊ ရသေ့တောင်၊ စစ်တွေခရီးမှာ ကူးတို့သင်္ဘောက တစ်နေ့ကို တစ်စင်းသာ ခုတ်မောင်းသည့် အတွက် ကုန်စည်သယ်ယူမှုမှာလည်း အလွန်နှေးကွေးလျက်ရှိပါတယ်။ ထိုသို့ ကုန်စည်သယ်ယူမှု နှေးကွေးသည့်အတွက် ဘူးသီးတောင်၊ မောင်တောမှာရှိတဲ့ လူသုံးကုန်ပစ္စည်း များမှာ အခြား မြို့နယ်ထက် ဈေး နှုန်းများ မြင့်မားနေတာ တွေ့ရှိခံစားနေရပါတယ်။ ထို့အပြင် ကျန်းမာရေး၊ လူမှုရေးအတွက် စစ်တွေ သို့မဟုတ် ရန်ကုန်မြို့ သို့သွားရန်လည်း အချိန်ကြန့်ကြာသလို တချို့သော အရေးပေါ်လူနာများဟာ ရေလမ်းခရီးကိုသာ အား ကိုးပြီး သွားနေရသဖြင့် ရေလမ်း ခရီးမှာ အချိန်ကုန်သွားသည့်အတွက် ဆေးကုသ ရန်အချိန်မရဘဲ အသက်အန္တရာယ်နှင့် ကြုံတွေ့ ရတာကို လည်းတွေ့ရှိရပါတယ်။ သို့အတွက် ဘူးသီးတောင် နဲ့ ရန်ကုန် သို့မဟုတ် စစ်တွေမြို့သို့ မော်တော်ကားလမ်းဖောက်လုပ်ရန် အထူးလိုအပ်လျက်ရှိကြောင်း သိရှိနေရပါ တယ်။ အထက်ပါ အခက်အခဲကြောင့် ၁၉၉၃ ခုနှစ် ဘူးသီးတောင်မြို့နှင့် ကျောက်တော်သို့ (၅၂) မိုင်ရှည်လျား ရှိတဲ့ မော်တော်ကားလမ်းဖောက်လုပ်ခဲ့ပါတယ်။ ကျောက်တော် -ဘူးသီးတောင် မော်တော်ကား လမ်း ဖောက်လုပ်သည့်အတွက် ဘူးသီးတောင်မြို့ နယ်မှ ပြည်သူများက လှိုက်လှဲစွာ ကြိုဆိုခဲ့ကြ ပါတယ်။ အဆိုပါကားလမ်းမှာ လမ်းအူကြောင်းဖောက်လုပ်ပြီး (လမ်းဖောက်မြေဖို့သဖြင့်)</speech>
<title>ကျောက်ချောလမ်း(၅)မိုင်နှင့် မြေသားလမ်းများရှိခဲ့ပါတယ်။ သို့သော်လည်း လမ်းဖောက်လုပ် နေတဲ့ကာလအတွင်းမှာ မိုးရာသီ၌ မိုးသည်းထန်စွာရွာသည့်အတွက် တောင်ပေါ် တောင်ကျော် လမ်းများရှိ လမ်းအူကြောင်းများမှာ ပျက်စီးသွားကြပါတယ်။ အဆိုပါလမ်းကို ၁၉၉၄ ခုနှစ်မှစ၍ လမ်းဖောက်လုပ်မှုကို ရပ်ဆိုင်းထားခဲ့ကြတာကို သိရှိရပါတယ်။ သို့ပါ၍ ကျွန်တော့်အနေနဲ့ ပထမအချက်အနေဖြင့် မေးမြန်းလိုတာကတော့အဆိုပါ ဘူးသီးတောင်-ကျောက်တော်ကားလမ်းကို လက်ရှိပြည်ထောင်စုအစိုးရမှ ဆက်လက်ပြီးဖောက်လုပ် ရန် အစီအစဉ် ရှိ /မရှိ သိရှိလိုပါ တယ်။ အကယ်၍များ ဘူးသီးတောင် -ကျောက်တော်ကားလမ်းကို ဖောက်လုပ်ရန် အစီအစဉ် မရှိပါက ယခုလက်ရှိ ပြည်ထောင်စုအစိုးရမှ ရန်ကုန် -စစ်တွေ ကားလမ်းပေါ်ရှိ ပုဏ္ဏားကျွန်း မြို့နယ်နှင့် ရသေ့တောင်မြို့နယ်ကို (၂၂)မိုင်ကျော်ခန့်ရှိ လမ်းဖောက်လုပ်နေကြောင်း သိရှိရပါ တယ်။ ရသေ့တောင်နဲ့ ဘူးသီးတောင်မြို့ဟာ နယ်စပ်နှင့် ကပ်လျက်ရှိတဲ့ မြို့ဖြစ်တဲ့အတွက် ဘူးသီးတောင်၊ ရသေ့တောင်မြို့ သို့ ကားလမ်းဖောက်လုပ်ပါက ပုဏ္ဏားကျွန်း၊ ရသေ့တောင် - ဘူးသီးတောင်-မောင်တောသို့ ကားလမ်း တောက်လျှောက်ပေါက်သွားပြီး မြန်မာနိုင်ငံ၏ အနောက်ဘက် တံခါးဝသို့ ကုန်စည်စီးဆင်းမှုများ မြန်ဆန်မှန်ကန်လာမည်ဖြစ်ပါသည်။ ထို့အပြင် ဒေသထွက် သီးနှံများကိုလည်း ရန်ကုန်၊ မန္တလေး၊ စစ်တွေ စတဲ့မြို့များသို့ အချိန်မီသွားရောက် ရောင်းချနိုင်ပါမယ်။ ကျန်းမာရေး၊ လူမှုရေးအရဆိုပြန်တော့လည်း မော်တော်ကားလမ်း ဖောက်သည့်အတွက် အဆင်ပြေချောမွေ့သွားမည် ဖြစ်ပါတယ်။ သို့ဖြစ်ပါ၍ ဒုတိယအချက်အနေ နှင့် မေးမြန်းလိုတာကတော့ ဘူးသီးတောင်နှင့် ရသေ့တောင်မြို့ သို့ ကားလမ်းဖောက်လုပ်ရန် အစီအစဉ် ရှိ /မရှိ သိ ရှိလိုပါကြောင်း လေးစားစွာ မေးမြန်းအပ်ပါတယ် ခင်ဗျာ။ ကျေးဇူးတင် ရှိပါတယ်။ ပလောင်ကိုယ်ပိုင် အုပ်ချုပ်ခွင့်ရ ဒေသအပါအဝင် တောင်ပေါ်နေ လက်ဖက်ခြံ ရှင် တောင်သူ ဦးကြီးများ၊ နိုင်ငံတော်အစိုးရမှီစဉ်ဆောင်ရွက်နေသည့် ကျေးလက်နေပြည်သူများ ဆင်းရဲနွမ်းပါးမှု လျော့ပါးရေး အစီအစဉ်တွင် ပါဝင်ခြင်း ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ရှမ်းပြည်နယ် မဲဆန္ဒနယ် အမှတ် (၁၀) မှ ဦးထွန်းကျော် က ပလောင်ကိုယ်ပိုင်အုပ်ချုပ်ခွင့်ရဒေသ အပါအဝင် တောင်ပေါ်နေ လက်ဖက်ခြံ ရှင် တောင်သူဦးကြီးများ၊ နိုင်ငံတော်အစိုးရမှ စီစဉ် ဆောင်ရွက်နေသည့် ကျေးလက် နေပြည်သူ များ ဆင်းရဲနွမ်းပါးမှု လျော့ပါးရေး အစီအစဉ်တွင် ပါဝင်ခြင်း ရှိ /မရှိနှင့် စပ်လျဉ်းသည့်မေးခွန်း ကို မေးမြန်းဖို့ ဖြစ်ပါတယ်</speech>
<speech><mp id="154">ဦးထွန်း ကျော်၊ ရှမ်းပြည်နယ် မဲဆန္ဒနယ် အမှတ်(၁၀)</mp>လေးစားအပ်တဲ့ အမျိုးသားလွှတ်တော် ဒုတိယ ဥက္ကဋ္ဌကြီးနှင့်တကွ ပြည်ထောင်စု ဝန်ကြီးများ၊ အမျိုးသား လွှတ်တော် ကိုယ်စားလှယ်တော်ကြီးများအား လေးစားဂါရဝပြုပါကြောင်း ဦးစွာပထမ ပြောကြား အပ်ပါတယ်။ ကျွန်တော်ဟာ ရှမ်းပြည်နယ် မြောက်ပိုင်း ပ လောင်ကိုယ်ပိုင် အုပ်ချုပ်ခွင့်ရဒေသမှ အမျိုးသားလွှတ်တော် ကို ယ်စားလှယ် ဦးထွန်းကျော် ဖြစ်ပါတယ်။ ပလောင်ကိုယ်ပိုင် အုပ်ချုပ်ခွင့်ရဒေသ အပါအဝင် တောင်ပေါ်နေ လက်ဖက်ခြံရှင်တောင်သူဦးကြီးများ၊ နိုင်ငံတော် အစိုးရမှ စီစဉ်ဆောင်ရွက်နေသည့် ကျေးလက် နေပြည်သူများ ဆင်းရဲနွမ်းပါးမှု လျော့ပါးရေး အစီအစဉ်တွင် ပါဝင်ခြင်း ရှိ/မရှိနှင့် စပ်လျဉ်းတဲ့ မေးခွန်းကို မေးမြန်းဖို့ဖြစ်ပါတယ်။ လေးစားအပ်တဲ့ အမျိုးသားလွှတ်တော် ဒုတိယ ဥက္ကဋ္ဌကြီးခင်ဗျား။ စာဖြင့် ရေးသား ထားသောမေးခွန်းကို ဖတ်ခွင့်ပြု ပေးပါရန် လေးစားစွာ ပန်ကြားအပ်ပါတယ်။</speech>
<speech type="vicespeaker">ခွင့်ပြုပါတယ်</speech>
<speech><mp id="154">ဦးထွန်းကျော်၊ ရှမ်း ပြည်နယ် မဲဆန္ဒနယ်အမှတ် (၁၀)</mp>ပလောင် ကိုယ်ပိုင် အုပ်ချုပ်ခွင့်ရ ဒေသဟာ ရှမ်းပြည်နယ်မြောက်ပိုင်းမှာ တည်ရှိပြီး ပျမ်းမျှခြင်းအားဖြင့် ပင်လယ်ရေ မျက်နှာပြင်အထက် ပေ ၅၀၀၀ မှ ပေ ၇၀၀၀ အထိ မြင့်ပါတယ်။ ပလောင်တိုင်းရင်း သားတွေဟာ ကျောက်မဲ၊ သီပေါ၊ နမ့်ဆန်၊ မန်တုံ၊ နမ္မတူ၊ က��တ် ခိုင်၊ နမ့်ခမ်း စတဲ့ မြို့နယ်များရှိတောင်တန်းပေါ်မှာ တစ်ဆက်တစ်စပ်တည်း နေထိုင်ကြပြီး ရှေးပဝေသဏီလက်ထက်ကတည်းက လက်ဖက်တစ်မျိုးတည်းကိုသာ မိရိုးဖလာအနေနဲ့ ယနေ့ထက်တိုင် လုပ်ကိုင်စားသောက်နေကြ ပါတယ်။ အခြားသီးနှံများဖြစ်တဲ့ ကော်ဖီ၊ သစ်တော်သီး စတဲ့ သီးနှံတွေစိုက်ပျိုး လုပ်ကိုင်သော် လည်း လမ်းပန်းဆက်သွယ်ရေး ခက်ခဲလို့ ဈေးကွက်တွင် အချိန် မီ မပေးပို့နိုင်လို့ စီးပွားဖြစ် မစိုက်ပျိုးနိုင်ပါ။ ၂၀၀၀ ပြည့်နှစ် နောက်ပိုင်းမှာ ရာသီဥတု ဖောက်ပြန်တဲ့အတွက် လက်ဖက် အထွက်နှုန်းကျဆင်းခြင်း၊ အိမ်နီးချင်း တရုတ် ပြည်မှ ခေတ်မီတဲ့နည်းစနစ်နဲ့ ထုတ်လုပ်ထားတဲ့ CTC လက်ဖက်အချိုခြောက်များ၊ တရားမဝင် အခွန်မဲ့ ပြည်တွင်းသို့ လှိ မ့်ဝင်လာခြင်းကြောင့် လက်ဖက်ဈေးနှုန်း ကျဆင်းကာ စားဝတ်နေရေး ကျပ်တည်းလာပါတယ်။ အိမ်နီးချင်း နိုင်ငံများ သို့ ရွှေ့ ပြောင်းလုပ်သားများအဖြစ် ရသလောက် လုပ်အားခ နဲ့ သွားရောက်လုပ်ကိုင်ရခြင်း ၊ မကောင်းမှန်းသိသော်လည်း ဈေးကောင်းရတဲ့ ဘိန်းစိုက်ခင်းများသို့ နေ့စားလုပ်သားများအဖြစ် နယ်ကျော်ပြီး သွားရောက်လုပ်ကိုင်ကြရတယ်။ မကြာသေးသော ကာလတုန်းက အိမ်နီးချင်း နိုင်ငံ ကလူတွေဟာ မိမိတို့ဆီမှာ အလုပ်ကြမ်းအလုပ်သမား အနေနဲ့ လာလုပ်ခဲ့ကြရတာပါ။ ယခုအခါ မိမိတို့ နိုင်ငံသူ/နိုင်ငံသားများ တစ်ဖက်နိုင်ငံကို အလုပ်ကြမ်းအလုပ်သမားအဖြစ် ပြန်သွားလုပ် ရတာ အလွန်ဝမ်းနည်းစရာ ကောင်းပါတယ်။ ပိုဆိုးတာက ငယ်ရွယ်တဲ့အမျိုးသမီးများ မသိနား မလည်၍ လူကုန်ကူးခံရတာ ဖြစ်ပေါ်ခဲ့ ဖြစ်ပေါ်နေဆဲ ဖြစ်ပါတယ်။ အထူးသဖြင့် တရုတ်ပြည်နှင့် နယ်ချင်းထိစပ်တဲ့ နမ့်ခမ်း၊ ကွတ်ခိုင်မြို့များမှ တောင်ပေါ်နေ ဒေသခံ အမျိုးသမီးများ အများ ဆုံး ခံစားနေကြပါတယ်။ လူငယ်များ မူးယစ်ဆေးဝါး သုံးစွဲပြီး၊ ကူးစက်ရောဂါများပါ ပူးတွဲရရှိ ခံစားနေကြရပါတယ်။ မြန်မာ့စိုက်ပျိုးရေးဘဏ်မှ စိုက်ပျိုးစရိတ် ထုတ်ပေးသော်လည်း ကျယ်ကျယ်ပြန့်ပြန့် မရှိဘဲမြို့ အနီးအနားတစ်ဝိုက်ရှိ ကျေးရွာများသာ ရရှိပါတယ်။ ရရှိတဲ့ငွေ၊ ချေးငွေပမာဏလည်း အထောက်အကူဖြစ်လာအောင် မများပါ။ တကယ်ဆင်းရဲနွမ်းပါးတဲ့ ကျေးရွာများအထိ ကျယ်ကျယ်ပြန့်ပြန့် မပေးနိုင်ပါ။ လက် ဖက်ခြံနေအိမ်များကို ပေါင်ပြီး (၂၀)ရာခိုင်နှုန်းက (၂၅)ရာခိုင်နှုန်းအထိ အတိုးကြီးပေးပြီးသုံးရတဲ့အတွက် လက်ဖက်ခြံ နေအိမ်များ ဆုံးရှုံးကာ တစ်ရပ်တစ်ကျေးသို့ ပြောင်းရွှေ့ လုပ်ကိုင်နေရတာ စိတ်မချမ်းမသာပဲ ကြားသိမြင်တွေ့ နေရပါတယ်။တောရွာနေပြည်သူများဆင်းရဲနွမ်းပါးမှုပပျောက်ရေးအစီအစဉ်ကို ပြည်ထောစိုးရမှ အထူးဦးစားပေးလုပ်ကိုင်ဖော်ဆောင်နေတာသိရှိရပါတယ်။ သို့ဖြစ်ပါ၍ ဒေသခံပြည်သူလူထုများ ကိုယ်စား အောက်ဖော်ပြပါ မေးခွန်းများကို မေးမြန်းအပ်ပါတယ်။ ၁(က) ပလောင်ကိုယ်ပိုင် အုပ်ချုပ်ခွင့်ရဒေသအပါအဝင် တောင်ပေါ်နေ လက်ဖက်ခြံ စိုက်ပျိုးလုပ်ကိုင်စားသောက်တဲ့ ခြံရှင်ဦးကြီးများ ပြည်ထောင်စုအစိုးရမှ စီစဉ် ဆောင်ရွက်နေတဲ့ တောရွာနေပြည်သူများ ဆင်း ရဲ နွမ်းပါးမှုလျော့ပါးရေး အစီအစဉ်တွင် ပါဝင်ခြင်း ရှိ/မရှိ။ (ခ) ရှိတယ်ဆိုပါက မည်သည့်ခုနှစ်တွင် စတင် အကောင်အထည်ဖော်မည်လဲ။ (ဂ) မရှိဘူးဆိုပါက မည်သည့်အကြောင်းကြောင့်လဲ။ ၂(က) လက်ဖက်ခြံရှင်တောင်သူဦးကြီးများကိုစိုက်ပျိုးထုတ်လ်စရိတ်အဖြစ် သက်သာ သင့်လျော်သော နည်းစနစ်ဖြင့် ငွေထုတ်ချေးပေးရန် အစီအစဉ် ရှိ /မရှိ။ (ခ) ရှိတယ်ဆိုပါက မည်သည့် ခုနှစ်တွင် စတင်အကောင်အထည်ဖော်မည်လဲ။ (ဂ) မရှိဘူးဆိုပါက မည်သည့်အတွက်ကြောင့်လဲ သိရှိနိုင်ရန် မေးမြန်းအပ်ပါတယ်။ အားလုံးကို ကျေးဇူးတင်ပါတယ်။</speech>
<title>ပန်ခမ်းတားကို အသစ်တည်ဆောက်ပေးရန် အစီအစဉ် ရှိ/မရှိ မေးခွန်းနှင့် ရွှေလီမြစ်ကူးတံတား တည်ဆောက်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ရှမ်းပြည်နယ်၊ မဲဆန္ဒနယ်အမှတ် (၅)မှ ဦးစိုင်းဝင်းမောင် က ပန်ခမ်းတံတားကို အသစ်တည်ဆောက်ပေးရန် အစီအစဉ် ရှိ/မရှိ မေးခွန်း နှင့် ရွှေလီမြစ်ကူးတံတားတည်ဆောက်ပေးရန် အစီအစဉ် ရှိ /မရှိနှင့် စပ်လျဉ်းတဲ့ မေးခွန်း တို့ကို မေးမြန်းဖို့ ဖြစ်ပါတယ်</speech>
<speech><mp id="149">ဦးစိုင်းဝင်းမောင်၊ ရှမ်းပြည်နယ်မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ တိုင်းဒေသကြီးနှင့် ပြည်နယ်အသီးသီးတို့မှ တ က်ရောက်လာတဲ့ အမျိုးသားလွှတ်တော် ကိုယ်စားလှယ်များ အားလုံးကို မင်္ဂလာပါလို့ နှုတ်ခွန်းဆက်သပြီး အားလုံးပဲ ကာယသုခ၊ စိတ္တသုခ နှစ်ဖြာသောသုခ အပေါင်းနှင့် ခညောင်းနိုင်ကြပါစေလို့ ဆုမွန်ကောင်းတောင်းလိုက်ပါတယ်။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စားလှယ် ဦးစိုင်း ဝင်းမောင် ဖြစ်ပါတယ်။ ကျွန်တော် မေးမယ့်မေးခွန်းကတော့ ပန်ခမ်းတံတားကို အသစ်တည်ဆောက်ပေးရန် အစီအစဉ် ရှိ/မရှိ နှင့်တစ်ဆက်တည်းမှာပဲ ရွှေလီမြစ်ကူးတံတား တည်ဆောက်ပေးရန် အစီအစဉ် ရှိ/မရှိ ဆိုတဲ့ မေးခွန်း (၂)ခုကို ဆက်တိုက် မေးမြန်းသွားမှာ ဖြစ်ပါတယ်။ ကျွန်တော်ရဲ့ မေးခွန်းကို အချိန် ငဲ့ညှာသောအားဖြင့် ဖတ်ကြားခွင့်ပြုပေးပါရန် ပန်ကြားအပ်ပါတယ်။</speech>
<speech type="vicespeaker">ခွင့်ပြုပါတယ်။</speech>
<speech><mp id="149">ဦးစိုင်းဝင်းမောင်၊ ရှမ်းပြည်နယ် မဲဆန္ဒနယ်အမှတ်(၅)</mp>ပထမဆုံးမေးမယ့် မေးခွန်းကတော့ ပန်ခမ်းတံတားအသစ် တည်ဆောက်ပေးရန် အစီအစဉ် ရှိ /မရှိ ဆိုတဲ့ မေးခွန်း ဖြစ်ပါတယ်။ လေးစားအပ်ပါသော အမျိုးသားလွှတ်တော် ဒုတိယ ဥက္ကဋ္ဌကြီးခင်ဗျား။ မူဆယ်မြို့နဲ့ တစ်မိုင်ခန့်အကွာမှာရှိတဲ့ ပန်ခမ်းတံတားဟာ မူဆယ်၊ နမ့်ခမ်း နှစ်မြို့ကို ဆက်သွယ်ပေး တဲ့ တံတားတစ်စင်းဖြစ်ပါတယ်။ တံတားအမျိုးအစားကတော့ နှစ်လွှာ တစ်ထပ်ဘေလီတံတား အမျိုးအစားဖြစ်ပြီးတော့ တံတားအရှည် ကတော့ (၂၀၀)ပေနဲ့ တံတားအကျယ က (၁၂)ပေသာ ရှိတဲ့ တစ်လမ်းမောင်း ဖြတ်သန်းသွားလာရသော တံတားတစ်စီးဖြစ်ပါတယ်။ တံတားရဲ့ ခံနိုဝန်မှာ (၁၃)တန်သာရှိပြီးတော့ ၁၉၄၅ ခုနှစ်ကတည်းက စတင် တည်ဆောက်ထားတဲ့ တံတား ဖြစ်ပါတယ်။ ပန်ခမ်းတံတားဟာဆိုရင် နှစ်ပေါင်းများစွာကြာမြင့်သဖြင့် တံတား ကြီးကြံ့ခိုင်မှု စွမ်းအား ကုန်ခမ်းနေပြီဖြစ်၍လည်းကောင်း တံတားကျဉ်းမြောင်း၍ ယာဉ်များစောင့်ဆိုင်းရမှု အချိန်ကြာမြင့် သဖြင့် ကုန်စည်စီးဆင်းမှု နှေးကွေး၍လည်းကောင်း၊ မူဆယ်မှနမ့်ခမ်း၊ ထို မှတစ်ဆင့် ကချင်ပြည်နယ် ဗန်းမော်ဘက်သို့ ပေါက်ရောက်နိုင်သော တစ်ခုတည်းသော တံတားဖြစ်၍ လည်းကောင်း၊ တစ်ဖက်နိုင်ငံ တရုတ်ပြည်သူ့ သမ္မတနိုင်ငံနဲ့ နီးစပ်ပြီး အချိန်ကြာလာသည်နှင့် အမျှ မူဆယ်ခရိုင် မူဆယ်နယ်စပ်မြို့၏ ကျက်သရေကို မှေးမှိန်ညှိုးနွမ်းစေနိုင်၍လည်းကောင်း ဤပန်ခမ်းတံတားကို အသစ်ပြန်လည် လုံးဝတည်ဆောက်ပေးရန် သင့်လျော်ပါတယ်လို့ တိုက်တွန်းရပါတယ်။ ဒါကြောင့်မို့လို့ ပန်ခမ်းတံတားနဲ့စပ်လျဉ်းပြီးတော့ အောက်ပါ မေးခွန်းများ ကို မေးမြန်းလိုပါတယ်။ (၁) ပြည်ထောင်စုအစိုးရအဖွဲ့မှ ပန်ခမ်းတံတားကို အသစ်တည်ဆောက် ပေးရန် အစီအစဉ် ရှိ /မရှိ (၂) အကယ်၍ တည်ဆောက်ပေးမည်ဆိုပါက မည်သည့်တံတား အမျိုးအစား ဖြစ်ပါကြောင်းနှင့် (၃) မည်သည့်အချိန်အခါတွင် တည်ဆောက်ပေးမည်ဆိုတဲ့ အကြောင်းကို သိလို၍ မေးမြန်းခြင်းဖြစ်ပါတယ်။ အားလုံးကို ကျေးဇူးတင်ပါတယ်။ ဆက်လက်ပြီးတော့ ဒုတိယမေးခွန်းကတော့ ရွှေလီမြစ်ကူးတံတား ဖြစ်ပါတယ်။ ကောင်းနားကျေးရွာ နှင့် မန် ဟီးရိုးမြို့နယ်ခွဲကို ဖြတ်ကူးမယ့် ရွှေလီမြစ်ကူးတံတား ကို တည်ဆောက် ပေးဖို့ အခြေအနေ ရှိ/မရှိ ဆိုတဲ့မေးခွန်းကို မေးမြန်းရခြင်း ဖြစ်ပါတယ်။ လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ မူဆယ်မြို့နယ်တွင်ရှိတဲ့ မန်ဟီးရိုး မြို့နယ်ခွဲဟာ ရွှေလီမြစ်ရဲ့ တစ်ဖက်ကမ်း တစ်ဖက်နိုင်ငံ တရုတ်ပြည်သူ့သမ္မတနိုင်ငံနှင့် ဆက်စပ်လျက်ရှိသော မြို့နယ်ခွဲဖြစ်ပါတယ်။ ထိုမြို့နယ်ခွဲအတွင်း၌ ရွာပေါင်း (၁၉)ရွာ ပါဝင် ဖွဲ့စည်းထားပါတယ်။ မြေပြင်အနေအထားအရ မန် ဟီးရိုးမြို့နယ်ခွဲသည် မူဆယ်မြို့နယ် အတွင်း မူဆယ်မြို့မှ (၅) မိုင်အကွာတွင်ရှိသော ကောင်းနားကျေးရွာနှင့် နီးစပ်သော်လည်း ရွှေလီမြစ်က ပိုင်းခြားထားသဖြင့် သီးခြားတည်ရှိနေသော မြို့နယ်ခွဲအဖြစ် တွေ့မြင်ရမှာဖြစ်ပါတယ်။ ဒီနေရာမှာ ဒီလိုမူဆယ်မြို့နဲ့ ကောင်းနားကျေးရွာနဲ့ ရွှေလီမြစ်က ပိုင်းခြားထားတဲ့အတွက်ကြောင့် ဒီလိုသီးခြားတည်ရှိနေတဲ့ မြို့နယ်ခွဲဖြစ်နေတဲ့အတွက်ကြောင့်မို့လို့ အဲဒီအပေါ်မှာ အခွင့်ကောင်း ယူပြီးတော့ စီစီဝမ်-တာပန် တိုက်ပွဲမတိုင်ခင် နှစ်ပေါင်း (၁၀)နှစ်ကျော်ကတည်းက ဗမာပြည်ကွန်မြူနစ်ပါတီကြီးစိုး အင်အားရှိတုန်းက မန် ဟီးရိုးမြို့နယ်ခွဲကို သူတို့က အုပ်ချုပ်ပြီးတော့ အဲဒီမှာ စစ်စခန်းတွေဖွင့် ပါတယ်။ စစ် သင်တန်းကျောင်းတွေ ဖွင့်ပါတယ်။ စီစီဝမ် -တာပန်တိုက်ပွဲ ပြီးတဲ့နောက်ပိုင်းမှာလည်း အဲဒီလို သီးခြားတည်ရှိနေတဲ့ အတွက်ကြောင့် မြို့ရဲ့ လုံခြုံ ရေး၊ တိုင်းပြည်ရဲ့ မြို့ရဲ့ ဒီမြို့နယ်ခွဲရဲ့ အေးချမ်းသာယာမှုကို အကောင်အထည်ဖော်ဖို့အတွက် လုံလုောက်လောက်မရှိပါဘူး။ ဒါကြောင့်မို့လို့ မန်ဟီးရိုးမြို့နယ်ခွဲကို ဆက်ပေးမယ့် ရွှေလီတံတားကို ခင်းပေးမယ်ဆိုလို့ရှိရင် တိုင်းပြည်အတွက် ရေရှည်မှာ သင့်တော်မယ်လို့ ကျွန်တော် ယူဆ ပါတယ်။ ဒါကြောင့်မို့ မန် ဟီးရိုးမြို့နယ်ခွဲအတွင်းမှာရှိတဲ့ ရွာပေါင်း (၁၉)ရွာကနေပြီးတော့ ပြည်သူများသည် မူဆယ်မြို့ သို့ လာရောက်ရန် အောက်ပါအခက်အခဲများနဲ့ တွေ့ကြုံနေရ ပါတယ်။ အခုလောလောဆယ်ကတော့ မြစ်ကို စက်လှေများဖြင့် ဖြတ်ကူးရသောကြောင့်ရောင်းဝယ်ဖောက်ကားမှု ပြုလုပ်ရာတွင် ကုန်စည်စီးဆင်းမှုနှေးကွေး ခြင်း၊ မိုးတွင်းကာလ တွင် ဖြတ်သန်းသွားလာမှု ပိုမိုခက်ခဲခြင်းနှင်. အန္တရာယ်ကင်းရှင်းမှုနည်းပါးခြင်း၊ ကူးတို့ဆိပ် များကို ညနေ (၆)နာရီ အချိန်ခန့်တွင် ပိတ် ထားသဖြင့် အရေးကြုံလျှင် ကြုံသလို တစ်ဖက်နှင့်တစ်ဖက် ဖြတ်မကူးနိုင်ခြင်းစသည့် အခက်အခဲများ နှင့် တွေ့ကြုံ နေရပါတယ်။ သို့ဖြစ်ပါ၍ ကျွန်တော် မေးလိုတဲ့မေးခွန်းကတော့ (၁)ကောင်းနားကျေးရွာမှ မန်ဟီးရိုးမြို့နယ်ခွဲသို့ ရွှေလီမြစ်ကူးတံတား တည်ဆောက်ပေးနိုင်မှု အခြေအနေ ရှိ /မရှိ၊ (၂)အကယ်၍ ရှိလျှင် မည်သည့်အချိန်အခါတွင် တည်ဆောက်ပေးမည်ကို သိရှိလိုပါကြောင်း၊ (၃)မည်သည့်တံတားအမျိုးအစား ဖြစ်ပါကြောင်း သိရှိလိုပါ၍ ပြည်သူလူထုများ၏ကိုယ်စား မေးမြန်းရခြင်း ဖြစ်ပါတယ်။ အားလုံးကို ကျေးဇူး တင်ပါတယ်။</speech>
<speech type="vicespeaker">မေးခွန်းများနဲ့ ပတ်သက် ပြီး ဆောက်လုပ်ရေးဝန်ကြီးဌာန ပြည်ထောင်စုဝန်ကြီးက ဖြေကြားပေးဖို့ ဖြစ်ပါတယ်</speech>
<speech><agency id="94">ဦးခင်မောင်မြင့်(ဆောက်လုပ်ရေး ဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ ဖိတ်ကြားထားသောဧည့်သည်တော်များအားလုံး မင်္ဂလာအပေါင်းနဲ့ပြည့်စုံပါစေလို့ ဆုမွန်ကောင်း တောင်းရင်း နှုတ်ခွန်း ဆက်သအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာနမှ ပြည်ထောင်စုဝန်ကြီး ဦးခင်မောင်မြင့် ဖြစ်ပါတယ်။ ကျွန်တော့်အနေနဲ့ မေးခွန်း (၄)ခုကို ဖြေကြားသွားမှာ ဖြစ်ပါတယ်။ ပထမဦးစွာ ရခိုင်ပြည်နယ် မဲဆန္ဒနယ်အမှတ် (၉)အမျိုးသားလွှတ်တော်ကိုယ်စားလှယ် ဦးမောင်အေးထွန်း ကနေပြီးတော့ အမျိုးသားလွှတ်တော်အစည်းအဝေးကို မေးမြန်းထားတဲ့ မေးခွန်းဖြစ်ပါတယ်။ မြန်မာနိုင်ငံ၏ အနောက်ဘက် တံခါးဝ များအနက် ဘူးသီးတောင်မြို့မှ ကျောက်တော် သို့မဟုတ် ဘူးသီးတောင် မှ ရသေ့ တောင်မြို့ သို့ ကားလမ်းဖောက်လုပ် ရန် အစီအစဉ် ရှိ မရှိ မေးခွန်းကို ဖြေကြားသွားမှာ ဖြစ်ပါတယ်။ ရခိုင်ပြည်နယ်အတွင်းရှိ ဘူးသီးတောင်မှ ကျောက်တော်မြို့ ၊ ဘူးသီးတောင်မှ နေပြီးတော့ ရသေ့တောင်မြို့ကို ဆောက်လုပ်ရေးဝန်ကြီးဌာန အနေနဲ့ ကားလမ်း ဖောက်လုပ်ရန် ယခင်ကလည်း စီစဉ်ထားခြင်း၊ တိုင်းတာခြင်းများလည်းပြုလုပ်ခဲ့ခြင်းမရှိသေးပါဘူး။ အမျိုးသားလွှတ်တော် ဒုတိယဥက္ကဋ္ဌကြီး ခင်ဗျား။ ဆောက်လုပ်ရေးဝန်ကြီးဌာန အနေနဲ့ လောလောဆယ် ဘူးသီးတောင်မြို့ ကနေကျောက်တော်၊ ဘူးသီးတောင်ကနေမှ ရသေ့တောင်ကို ကားလမ်း ဖောက်လုပ်မယ့် အစီအစဉ် မရှိသေးကြောင်း ရှင်းလင်းတင်ပြအပ်ပါတယ်။ ဆက်လက်ပြီးမေးခွန်းနံပါတ်(၂)ကိုရှင်းလင်းဖြေကြားသွားမှာဖြစ်ပါတယ်။ မေးခွန်း နံပါတ်(၂)ကတော့ရှမ်းပြည်နယ်မဲဆန္ဒနယ်မြေ အမှတ်(၁၀) အမျိုးသားလွှတ်တော်ကိုယ်စားလှယ် ဦးထွန်းကျော် ရဲ့ မေးထားတဲ့ မေးခွန်းဖြစ်ပါတယ်။ ပလောင်အုပ်ချုပ်ခွင် .ရဒေသအပါအဝင်တောင်ပေါ်နေ လက်ဖက်ခြံ စိုက်ပျိုးလုပ်ကိုင်စားသောက်တဲ့ ခြံရှင်တောင်သူ ဦးကြီးများ၊ ပြည်ထောင်စုအစိုးရ ဦးစီးသော တောရွာနေ ပြည်သူများရဲ့ ဆင်းရဲနွမ်းပါးမှု လျော့ပါးရေး အစီအစဉ်တွင် ပါဝင်ခြင်း ရှိ/မရှိ။ ရှိတယ်ဆိုပါက မည်သည့်ခုနှစ်တွင် စတင်ဆောင်ရွက်မလဲ။ မရှိဘူးဆိုရင်လည်း မည်သည့် အကြောင်းကြောင့်ဖြစ်ပါသလဲ။ လက်ဖက်ခြံရှင်များကို စိုက်ပျိုး ထုတ်လုပ်စရိတ်အဖြစ် သက်သာ/ သင့်တော်သော နည်းစနစ်ဖြင့်ငွေထုတ်ချေးပေးရန် အစီအစဉ် ရှိ/မရှိ။ ရှိပါက မည်သည့်ခုနှစ်တွင်စတင်အကောင်အထည်ဖော်မလဲ မေးခွန်းကို ဖြေကြားသွားမှာ ဖြစ်ပါတယ်။ အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ နိုင်ငံတော်ကနေပြီးတော့ ကျေးလက် ဒေသနေပြည်သူများ (၇၀)ရာခိုင်နှုန်းခန့်ရှိတဲ့အတွက် ကျေးလက်နေပြည်သူများရဲ့ ကျေးလက် ဒေသဖွံ့ဖြိုးရေးနဲ့ ဆင်းရဲမှုလျော့ကျရေး အစီအစဉ်များကို ဆောင်ရွက်ပေးနိုင်ရန်အတွက် လုပ်ငန်းစဉ်(၈)ရပ် ချမှတ်ထားပါတယ်။ ယင်းလုပ်ငန်းစဉ် (၈)ရပ်ထဲမှာ လယ်ယာကုန်ထုတ်လုပ်မှု ဖွံ့ဖြိုးတိုးတက်ရေးဆိုတဲ့ လုပ်ငန်းစဉ်တစ်ရပ်လည်း ပါဝင်နေပါတယ်။ ယင်းလုပ်ငန်းစဉ်ကို လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနက အဓိက တာဝန်ယူဆောင်ရွက်ပေးလျက် ရှိပါတယ်။ ထိုသို့ ဆောင်ရွက်တဲ့နေရာမှာ စိုက်ပျိုးရေး ထွက်ကုန်များ တိုးတက်မြင့်မားလာရေး အတွက် အခြေခံ လိုအပ်တဲ့အချက်ကြီး (၅)ရပ်ကိုလည်း အကောင်အထည်ဖော်ဆောင်ရွက်သွား ရမှာဖြစ်ပါတယ်။ အဲဒါတွေကတော့ (၁) အထွက်ကောင်း မျိုးကောင်းမျိုးသန့်များ အသုံးပြု နိုင်ခြင်း။ (၂) ခေတ်မီသိပ္ပံနည်းကျ စိုက်ပျိုးရေးနည်းစနစ်များ အသုံးပြုခြင်း။ (၃) သွင်းအားစုတွင် စိုက်ပျိုးရေ အပါအဝင် ဓာ တ်မြေသြဇာများ၊ သဘာဝမြေသြဇာတို့ကို အချိန်ကိုက် အချိုးကျ အသုံးပြုခြင်း။ (၄) မျိုးစေ့၊ သွင်းအားစုအပါအဝင် အပင်စိုက်ပျိုးချိန်မှ ရိတ်သိမ်းချိန်အထိ အလေအလွင့် အဆုံးအရှုံးနည်းအောင် ဆောင်ရွက်ခြင်း။ (၅) ထွက်ရှိလာတဲ့ သီးနှံများအပေါ် တွက်ခြေကိုက်ပြီး ဈေးကွက်ခိုင်မာအောင် ဆောင်ရွက်ပေးရမယ်ဆိုတဲ့ အချက်တွေပဲဖြစ်ပါတယ်။ အဆိုပါ အ ချက်ကြီး (၅)ရပ်ကို ဆောင်ရွက်နိုင်ရန် လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနဟာ ပင်မအဓိကတာဝန်ကြီး(၃)ရပ်ကို အကောင်အထည်ဖော်ဆောင်ရွက် ပေးနေပါတယ်။ ဒီတာဝန်ကြီး (၃)ရပ်ကတော့ (၁) အထူးအထွက်တိုး မျိုးကောင်း မျိုးသန့်များ စိုက်ပျိုးထုတ်လုပ်ရေး၊ (၂) လေ့ကျင့်ပညာပေးရေး၊ (၃) သိပ္ပံနည်းကျ စိုက် နည်းစနစ်များနှင့် စဉ်ဆက်မပြတ် သုတေသနပြုလုပ်ပြီး တိုးတက်အောင် ဆောင်ရွက်ရေးတို့ဖြစ်ပါတယ်။ ၂၀၁၁ ခုနှစ်၊ မတ်လအထိ ပလောင်ဒေသရဲ့ နမ်ဆန်မြို့နယ် မှာ လက်ဖက် စိုက်ဧက (၄၉၃၃၆)ဧက၊ မန်တုံမြို့နယ်မှာ (၆၈၁၃)ဧကတို့ စိုက်ပျိုးထား တာကို တွေ့ရှိရမှာ ဖြစ်ပါတယ်။ လက်ဖက်စိုက်ပျိုးမှု နည်းစနစ်များဟာ ဒေသဓလေ့များအရ စိုက်ပျိုးခဲ့ခြင်းများဖြစ်ပါတယ်။ တစ်ဧကဝင်ဆံ့ အပင်ရေနည်းပါးတာကို တွေ့ရှိရခြင်း၊ မြေဩဇာထည့်သွင်းမှု အသုံးပြုတဲ့ အလေ့အထလည်းမရှိခြင်း၊ ရေ ရရှိမှုမှာလည်း စိုက်ပျိုးရေ ကို သဘာဝရွာသွန်းသော မိုးရေကို သာလျှင် အားကိုးပြီးတော့ အသုံးပြုနေရခြင်း၊ ယင်းသို့သောအခြေအနေကြောင့်မို့လို့ အထွက်နှုန်းများဟာ လျော့နည်းမှု မရှိစေရန် တို့ အတွက်လည်း လယ်ယာစိုက်ပျိုးရေး နဲ့ ဆည်မြောင်း ဝန်ကြီးဌာနမှ လက်ဖက်အထွက်နှုန်း တိုးတက်ရေးနည်းလမ်းများနဲ့ လက်တွေ့ပေါင်းစပ် ပြီး ပညာပေး ဆောင်ရွက်ပေးလျက်ရှိပါတယ်။ ကျေးလက်ဒေသဖွံ့ဖြိုးရေးနှင့် ဆင်းရဲမှုလျော့ကျရေးတွင် လမ်းပန်းဆက်သွယ်မှု ကောင်းမွန်ရေးကဏ္ဍအနေနဲ့ ပါဝင်နေတာဖြစ်ပါတယ်။ ထွက်ရှိလာတဲ့သီးနှံတွေကို ဈေးကွက်သို့ အမြန်ဆုံးရောက်ရှိနိုင်အောင် ပလောင်ကိုယ်ပိုင်အုပ်ချုပ်ခွင် ရဒေသဖြစ်တဲ့ နမ့် ဆန်မှ မန်တုံ မြို့နယ် (၂) မြို့နယ်ပါဝင်သော လမ်းပန်းဆက်သွယ်ရေးကောင်းမွန်စေရေးအတွက် ဖော်ပြပါလမ်း (၇)လမ်း ကို တင်ပြသွား မှာဖြစ်ပါတယ်။ (၁) နမ္မတူ-ဘော်တွင်း-မန်တုံလမ်း(၃၇)မိုင်၊ (၂)မန်တုံနမ့်ဆန်လမ်း(၃၇)မိုင်၊(၃)မန်တုံ-မိုးမိတ်လမ်း(၅၈)မိုင်(၄)မန်တုံ- ရေပုံ- လွယ်ဆာ- မိုးလိုလမ်း (၂၃)မိုင်၊ (၅)မန်တုံ-မုံးဝီးလမ်း(၅၆)မိုင်(၆)ဖာလုံ၊(၆)သီပေါ-ပန်လုံ-နမ့်ဆန်လမ်း(၄၈)မိုင်(၄)ဖာလုံ၊ (၇)ကျောက်မဲ - မိုင်းငေါ့ - နမ့်ဆန် လမ်း (၇၆)မိုင် (၃)ဖာလုံ တို့ဖြစ်ပါတယ်။ ၂၀၁၁ -၂၀၁၂ ဘဏ္ဍာရေးနှစ်မှာ ပလောင် ကိုယ်ပိုင်အုပ်ချုပ်ခွင့်ရ ဒေသမှာရှိတဲ့ လမ်းများအတွက် ငွေလုံး ငွေရင်းနဲ့ ပြင်ဆင်ထိန်းသိမ်းခြင်း ရန်ပုံငွေများနဲ့ အောက်ပါလုပ်ငန်းများကို ဆောင်ရွက်လျက် ရှိပါတယ်။ လမ်းအမှတ်(၁) ဖြစ်တဲ့ နမ္မတူ -ဘော်တွင်း-မန်တုံလမ်းဟာ (၃၇)မိုင် ရှည်လျားပြီး ၃၁-၅-၂၀၁၁ နေ့အထိ လမ်း အခြေအနေ တင်ပြရပါလျှင် ကတ္တရာလမ်းက (၁၈) မိုင် (၆) ဖာလုံ၊ ကျောက်လမ်းက (၁၈) မိုင် (၂) ဖာလုံ စုစုပေါင်း (၃၇) မိုင် ရှိပါတယ်။ ၂၀၁၁-၂၀၁၂ ဘဏ္ဍာရေးနှစ်မှာ ဆောင်ရွက်ခဲ့တဲ့ လမ်းလုပ်ငန်းတွေ တင်ပြရရင် မူလက (၁၆) ပေရှိသော လမ်းကို (၃၄) ပေအကျယ် မြေသားလမ်းချဲ့ခြင်းနဲ့ ပျို့ခြင်းတို့က (၆) မိုင် ရှိပါတယ်။ မူလ (၁၂) ပေကနေပြီးတော့ (၁၄) ပေအကျယ် ကျောက်လမ်းတိုးချဲ့တာကတော့ (၅) မိုင် (၇) ဖာလုံ ဖြစ်ပါတယ်။ မူလ ကျောက်လမ်း ကနေ ကတ္တရာလမ်းခင်းတာကတော့ (၆) မိုင်ရှိပါတယ်။ ကတ္တရာ လမ်းပေါက်များ ဖာထေးခြင်းက (၆) မိုင်ရှိပါတယ်။ (၅၀) ပေအောက် သံကူကွန်ကရစ်တံတား တည်ဆောက်ခြင်းက(၆) စင်းရှိပြီး (၅၀) ပေအောက် သစ်သားတံတား ပြင်ဆင်ခြင်းက (၂၇) စင်း ရှိပါတယ်။ လမ်းအမှတ် (၂)ကို ဆက်လက်တင်ပြရရင် မန်တုံ - နမ့်ဆန်လမ်းဟာ ၃ရ မိုင် ရှည်လျားပြီး ၎င်းလမ်းရဲ့ ၃၁-၅-၂၀၁၁ နေ့ အခြေအနေကို တင်ပြရရင် ကတ္တရာလမ်းကတော့ (၁) မိုင် (၄) ဖာလုံ၊ ကျောက်လမ်းက (၂၃) မိုင် (၇) ဖာလုံ၊ အမာခံလမ်းက(၄) မိုင် (၅) ဖာလုံ၊ မြေလမ်း (၇) မိုင်ဖြစ်တဲ့အတွက် စုစုပေါင်း(၃၇) မိုင် ဖြစ်ပါတယ်။ ၎င်းလမ်း တိုးတက်ဆောင်ရွက်ခြင်းအတွက် ၂၀၁၁-၂၀၁၂ ဘဏ္ဍာရေးနှစ်က စပြီးတော့ ဆောက်လုပ်ရေးဝန်ကြီးဌာနက နေပြီးတော့ လမ်း အထူးအဖွဲ့ (၁)၊ ဒုတိယ အင်ဂျင်နီယာမှူးကြီးအဖွဲ့ ကနေပြီးတော့ (၈)မိုင် (၃)ဖာလုံကိုဆောင်ရွက်ပြီး လမ်း၊ တံတားများ တည်ဆောက်ရေးများ ကို ဆောင်ရွက်တဲ့အပြင် ၎င်းလမ်း မြန်ဆန်စွာပြီးဖို့အတွက် တိုင်းရင်းသား ကုမ္ပဏီ (၇)ခုကို ထည့်သွင်းပေးထားတာ ဖြစ်ပါတယ်။(၁) ချမ်းသာရွှေမြေကုမ္ပဏီက (၅)မိုင်၊ (၂) မန်းမြင့်မိုရ်ဟိန်းကုမ္ပဏီက (၄)မိုင်၊ (၃) Excellence Engineering ကုမ္ပဏီက (၈)မိုင်နဲ့ (၄)ဖာလုံ၊ (၄) ဖြူစင်ကုမ္ပဏီက (၃) မိုင် (၂) ဖာလုံ၊ (၅) Golden Gate ကုမ္ပဏီ က (၁)မိုင် (၇)ဖာလုံ၊ (၆) ရွှေလွယ်မောင်းကုမ္ပဏီက (၃) မိုင်၊ (၇) ရွှေဝါဝင်းကုမ္ပဏီက (၃) မိုင် စုစုပေါင်း (၂၈) မိုင်နဲ့ (၅)ဖာလုံကို ဆောင်ရွက်ပေးလျက် ရှိပါတယ်။ ထိုသို့ဆောင်ရွက်တဲ့နေရာမှာ လုပ်ငန်းဆောင်ရွက် ပြီးစီးမှုနဲ့ အပိုင်းကို တင်ပြရမယ် ဆိုရင် (၃၄) ပေအကျယ်ချဲ့တဲ့ မြေသားလမ်းက (၂၉) မိုင်နဲ့ (၆) ဖာလုံပြီးပါပြီ။ ကျောက်လမ်းခင်းခြင်းက (၂၃) မိုင် (၇) ဖာလုံ၊ နမ့်ဆန်မြို့အဝင် ကတ္တရာလမ်းခင်းခြင်းက (၁) မိုင် (၄) ဖာလုံကို ဆောင်ရွက်ပြီး ဖြစ်ပါတယ်။ လမ်းအမှတ် (၃) ဖြစ်တဲ့ မန်တုံ -မိုးမိတ်လမ်း (၅၈)မိုင်ကို တင်ပြသွားမှာဖြစ်ပါတယ်။ ၎င်းလမ်းကို ၃၁-၅-၂၀၁၁ နေ့ မှာ လမ်းအခြေအနောတော့ ကျောက်လမ်းက (၂၇)မိုင် (၄)ဖာလုံ၊ မြေသားလမ်းက (၃၀) မိုင် (၄)ဖာလုံ စုစုပေါင်း (၅၈)မိုင် ရှိပါတယ်။ ၎င်းလမ်းကို ဆောက်လုပ်ရေး ဝန်ကြီးဌာန၊ ကျော က်မဲခရိုင်၊ မိုးမိတ်မြို့နယ်အင်ဂျင်နီယာအဖွဲ့ကနေပြီးတော့ ၂၀၁၁-၂၀၁၂ ဘဏ္ဍာရေးနှစ်မှာ (၅၀)ပေအောက် သစ်သားတံတား (၇)စင်းကို ပြုပြင် ဆောင်ရွက်ပေးလျက် ရှိပါတယ်။ ဆက်လက်ပြီး လမ်း အမှတ်(၄)ဖြစ်တဲ့ မန်တုံ-ရေပုံး-လွယ်ဆာ-မိုးလိုလမ်းဟာ (၂၃)မိုင် ရှည်လျားပါတယ်။ ၃၁-၅-၂၀၁၁ နေ့အထိ လမ်းအခြေအနေတင်ပြရရင် ကျောက်လမ်က (၇)မိုင် နဲ့ (၅)ဖာလုံနဲ့ မြေလမ်းက (၁၅)မိုင် နဲ့ (၃)ဖာလုံ၊ စုစုပေါင်း (၂၃)မိုင် ရှိပါတယ်။ ၎င်းလမ်းကို ဆောက်လုပ်ရေးဝန်ကြီးဌာန ကျောက်မဲခရိုင် အင်ဂျင်နီယာမှူးအဖွဲ့ကနေပြီးတော့ ၂၀၁၁-၂၀၁၂ ဘဏ္ဍာရေးနှစ်မှာ (၅၀)ပေအရှည် ပျော့အော်တံတားကို သစ်သားတံတားအဖြစ် တည်ဆောက်ခြင်း တစ်ခု ဆောင်ရွက်လျက်ရှိပါတယ်။ ဆက်လက်ပြီး လမ်းအမှတ် (၅) ဖြစ်တဲ့ မန်တုံ -မုံးဝီးလမ်း (၅၆)မိုင် (၆)ဖာလုံ၊ ရှည်လျားပြီးတဲ့လမ်းကို တင်ပြ သွားမှာ ဖြစ်ပါတယ်။ ၎င်းလမ်းရဲ့ ၃၁-၅-၂၀၁၁ နေ့အထိ လမ်းအခြေအနေတင်ပြရရင် မြေသားလမ်းပဲဖြစ်ပါတယ်။ ၎င်းလမ်းဟာ တစ်ကြောင်းထိုး မြေသားလမ်းဖြစ်ပြီး နယ်စပ်ရေးရာဝန်ကြီးဌာနကနေပြီးတော့ ၂၀၀၉-၂၀၁၀ ဘဏ္ဍာရေးနှစ်မှာ ဆောက်လုပ်ရေးဝန်ကြီးဌာနကို လွှဲပြောင်းပေးတဲ့လမ်းဖြစ်ပါတယ်။ ဆောက်လုပ်ရေးဝန်ကြီးဌာန အနေနဲ့ လမ်းဆောက်လုပ်ရေးအထူးအဖွဲ့(၁)၊ ဒုတိယအင်ဂျင်နီယာမှူးကြီးအဖွဲ့မှ သာမန်ပြင်ဆင် ထိန်းသိမ်းခြင်းလုပ်ငန်း (၅၆) မိုင် နဲ့ (၆) ဖာလုံ ဆောင်ရွက်ပေးခြင်းနဲ့ (၅၀) ပေအောက် သစ်သားတံတား(၂)စင်းရဲ့ ယက်မ၊ ကြမ်းခင်း၊ ဘီးလမ်းများအား ပြင်ဆင်ခြင်းများ ဆောင်ရွက် ပေးလျက်ရှိပါတယ်။ ဆက်လက်ပြီး လမ်းအမှတ်(၆)ဖြစ်တဲ့ သီပေါ-ပန်လုံ-နမ့်ဆန်လမ်း (၄၈)မိုင်နဲ့ (၄)ဖာလုံ ရှည်ပါတယ်။ ၃၁-၅-၂၀၁၁ နေ့အထိ လမ်းအခြေအနေတင်ပြရရင် ကတ္တရာလမ်းဟာ (၂၉)မိုင် နဲ့ (၂)ဖာလုံ၊ ကျောက်လမ်းဟာ (၁၉)မိုင်နဲ့ (၂)ဖာလုံ၊ စုစုပေါင်း (၄၈)မိုင်နဲ့ (၄)ဖာလုံ ရှိပါတယ်။ ဒီလမ်းဟာ ပလောင်ဒေသအတွက် အဓိကကျတဲ့ လမ်းဖြစ်တယ်။ ၂၀၁၀-၂၀၁၁ ဘဏ္ဍာရေးနှစ် ကစပြီးတော့ မူလလမ်းကို (၃၄)ပေအကျယ် မြေသားလမ်းချဲ့ခြင်းနဲ့ ကတ္တရာခင်းခြင်း လုပ်ငန်း များကို ဆောင်ရွက်တဲ့နေရာမှာ ဆောက်လုပ်ရေးဝန်ကြီးဌာန၊ ကျောက်မဲခရိုင်၊ အင်ဂျင်နီယာမှူး အဖွဲ့ ကနေပြီးတော့ (၅)မိုင် လမ်းတံတား တည်ဆောက်ရေးအတွက် တိုင်းရင်းသား ကုမ္ပဏီ (၉)ခု ကနေ ဝင်ရောက်လုပ်ကိုင်ပေးလျရှိပါတယ်။ ၎င်းကုမ္ပဏီများကတော့ Kyaw Groupကုမ္ပဏီက (၅) မိုင်၊ အောင်ဇမ္ဗူသီဟ ကုမ္ပဏီက (၅)မိုင်၊ အားမာန်ရှင်ကုမ္ပဏီက (၅)မိုင်၊ အရှေ့မြောက်နဂါး ကုမ္ပဏီက (၅)မိုင်၊ Naing Group က (၅)မိုင်၊ နှင်းသဇင်ကုမ္ပဏီက (၅)မိုင်၊ Energy Horse ကုမ္ပဏီက(၅)မိုင်၊ ကြေးနီနဂါး ကုမ္ပဏီက (၅)မိုင်၊ ဇွဲခန့်ဝင်း ကုမ္ပဏီက (၃)မိုင်နဲ့ (၄)ဖာလုံ၊ စုစုပေါင်း (၄၃)မိုင်နဲ့ (၄)ဖာလုံကို ဆောင်ရွက်ခဲ့ပါတယ်။ လုပ်ငန်းဆောင်ရွက်ပြီးတဲ့ အခြေအနေကတော့ (၃၄)ပေအကျယ် မြေသားလမ်းချဲ့ခြင်းကို၃၈)မိုင်ဆောင်ရွက်ပြီးဖြစ်ပါတယ်။ ကတ္တရာလမ်း ခင်းခြင်းကတော့ (၂၄)မိုင် ဆောင်ရွက်ပြီးဖြစ်ပါတယ်။ ဆက်လက်ပြီး လမ်းအမှတ် (၇) ဖြစ်တဲ့ ကျောက်မဲ -မိုင်းငေါ-နမ့်ဆန်ကားလမ်းဟာ (၇၆)မိုင် (၃)ဖာလုံရှိတော့ ၎င်းလမ်းရဲ့ ၃၁-၅-၂၀၁၁ နေ့အထိ လမ်းအခြေအနေတင်ပြရရင် ကတ္တရာလမ်းက (၁၅)မိုင် (၇)ဖာလုံ၊ ကျောက်လမ်းက (၅၃)မိုင်နဲ့ (၄)ဖာလုံ၊ အမာခံလမ်းက (၇)မိုင် စုစုပေါင်း (၇၆)မိုင်နဲ့ (၃)ဖာလုံ၊ ရှိပါတယ်။ ၎င်းလမ်းဟာ ကျောက်မဲမြို့မှ မိုင်းငေါ့မြို့နယ်ခွဲအထိ ကတ္တရာလမ်းအဆင်. ဆောင်ရွက်ခြင်းနဲ့ မိုင်းငေါ့မြို့နယ်ခွဲမှ နမ့်ဆန် အထိတော့ ကျောက်ချော လမ်းအဆင့် တည်ဆောက် ခြင်းတို့ကို ဆောက်ရွက်သွားမှာဖြစ်ပါတယ်။ လောလောဆယ် ၎င်းလမ်းနဲ့ ပတ်သက်လို့ ၂၀၁၁ - ၂၀၁၂ ဘဏ္ဍာရေးနှစ်မှာ ကျောက်မဲမြို့နယ်၊ နမ့်ဆန်မြို့နယ်နဲ့ မိုင်းငေါ့မြို့နယ်ခွဲ အင်ဂျင်နီယာအဖွဲ့များ ကနေပဲ ဆောင်ရွက်လျက်ရှိပါတယ်။ ကတ္တရာလမ်းခင်းခြင်း (၄)မိုင်နဲ့ (၆)ဖာလုံ၊ ကျောက်ချောလမ်း ခင်းခြင်းက (၇)မိုင် နဲ့ (၄)ဖာလုံ၊ ရေပြွန်တည်ဆောက်ခြင်းက (၁၄)စင်း၊ (၁၀) ပေ သစ်သားတံတား တည်ဆောက်ခြင်း(၃) စင်းတို့ ဆောင်ရွက်လျက်ရှိပါတယ်။ ပလောင်အုပ်ချုပ်ခွင့်ရဒေသတွင် ပါဝင်နေသော တောင်ပေါ်ဒေသ လက်ဖက်စိုက်ပျိုး တောင်သူများ၊ ကျေးလက်နေပြည်သူများ ဆင်းရဲမှုလျော့ပါး ရေးအတွက် လက်ဖက်စိုက်ပျိုး ထုတ်လုပ်မှု တိုးတက်မြင့်မားစေရေးကို အစဉ်တစိုက် ဆောင်ရွက်ပေးလျက်ရှိပါတယ်။ လက်ဖက် သီးနှံဟာ ဒေသရဲ့ ရေမြေရာသီဥတု ကိုက်ညီမှုရှိပြီး လက်ဖက် ထုတ်လုပ်သူများ ကုန်ထုတ်လုပ် ရာတွင် ဆောင်ရွက်မည့် နည်းလမ်းများသည်လည်း ဒေသခံပြည်သူများအတွက် ဆောင်ရွက်ရန် လွယ်ကူမှုလည်း ရှိနေတာဖြစ်ပါတယ်။ နည်းစနစ်ပိုင်းဆိုင်ရာ ကန့်သတ်ချက်များ နည်းပါး ပြီးတော့ ပြည်တွင်းပြည်ပဈေးကွက်မှာလည်း ဈေးကောင်းရရှိပြီးတော့ လက်ဖက်ထုတ်လုပ်မှုဟာတာရှည်ထိန်းသိမ်းဆောင်ရွက်နိုင်ခြင်းတို့ကြောင့် ဈေးကွက်စောင့်ဆိုင်းစရာမလိုဘဲ ရောင်းချ နိုင်တဲ့ ကုန်ပစ္စည်းပဲဖြစ်ပါတယ်။ သယ်ယူပို့ဆောင်မှု လွယ်ကူခြင်းရှိပါက ပိုမိုပြီးတိုးတက်လာမှာ ဖြစ်ပါတယ်။ နှစ်ရှည်ပင်ဖြစ်တဲ့အတွက် တစ်နှစ်တစ်ကြိမ် စိုက်ပျိုးရုံနဲ့ ရေရှည်ဝင်ငွေ အကျိုးရှိ နိုင်တဲ့ စိုက်ပျိုးရေးဖြစ်ပါတယ်။ လက်ဖက်စိုက်ပျိုးထုတ်လုပ်တဲ့ လုပ်ငန်းစဉ် တစ်လျှောက်လုံးမှာ အလုပ်အကိုင်အခွင့်အလမ်းများ ပိုမိုရရှိပြီး ဝင်ငွေ ရရှိခြင်းစတဲ့ အားသာချက်များရှိတဲ့အတွက်လက်ဖက်သီးနှံ စိုက်ပျိုး ထုတ်လုပ်ရေးအပြင် ကော်ဖီသီးနှံ စိုက်ပျိုးထုတ်လုပ်ရေးကိုလည်း ကျေးလက်ဒေသဖွံ့ဖြိုး တိုးတက်ရေးနဲ့ ဆင်းရဲနွမ်းပါးမှုလျော့ချရေး အစီအစဉ်မှာ ထည့် သွင်းဆောင်ရွက်လျက်ရှိပါတယ်။ လက်ဖက်တိုးချဲ့စိုက်ပျိုးထုတ်လုပ်ရေးနဲ့ လက်ဖက်ထုတ် ကုန်များ ထုတ်လုပ်ရေး လုပ်ငန်းမှာ ပုဂ္ဂလိက ရင်းနှီးမြှုပ်နှံမှု ပါဝင်ဆောင်ရွက်လာစေရေး တို့ကိုပါဆောင်ရွက်ရန် လိုအပ်နေတာ ဖြစ်ပါတယ်။ ပလောင်ကိုယ်ပိုင်အုပ်ချုပ်ခွင် ရဒေသမှာလည်း ၎င်းကုမ္ပဏီများ ပါဝင်လာနိုင်ရေးအတွက်လည်း နှိုးဆော်ပြီးတော့ ဆောင်ရွက်ရန်လည်း လိုအပ် လျက်ရှိပါတယ်။ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနဟာ လက်ဖက်သီးနှံနဲ့ ပတ်သက်တဲ့ စိုက်ပျိုးစရိတ်ချေးငွေကို ၂၀၀၁-၂၀၀၂ ဘဏ္ဍာရေးနှစ်ကနေပြီး စတင်ပြီး ထုတ်ချေးပေးခဲ့တာဖြစ်ပါတယ်။ စိုက်ခင်းသစ်စိုက်ပျိုးခြင်းအတွက် ထုတ်ချေးငွေဟာ ကျပ် (၂၅၀၀၀)နှုန်းနဲ့ စတင်စိုက်ပျိုးတဲ့ ပထမနှစ်အတွက် (၁၀၀၀၀)ကျပ်၊ ဒုတိယနှစ်မှာ (၇၅၀၀)ကျပ်၊ တတိယနှစ်မှာ (၇၅၀၀)ကျပ်ဟူ၍ သုံးနှစ်တာကာလနဲ့ ထုတ်ချေး ပေးတာဖြစ်ပါတယ်။ စတုတ္ထနှစ်ကစပြီးတော့ (၇၅၀၀)ကျပ်၊ ပဉ္စမနှစ်ကစပြီးတော့ (၇၅၀၀)ကျပ်နဲ့ ဆဋ္ဌမနှစ်မှာ (၁၀၀၀၀)ကျပ် ပြန် လည် ပေးဆပ်ရမှာဖြစ်ပါတယ်။ လက်ဖက်စိုက်ပျိုးစရိတ်ချေးငွေများကို မန္တလေး၊ တောင်ငူ၊ ကျောက်မဲ၊ ပင်းတယနဲ့ ကလောမြို့များကို ထုတ်ချေးပေးခဲ့တာ ဖြစ်ပါတယ်။ ၂၀၀၈-၂၀၀၉ ဘဏ္ဍာရေးနှစ်မှာ ထုတ်ချေးခြင်းကို ခေတ္တရပ်ဆိုင်းခဲ့တာဖြစ်ပါတယ်။ အမျိုးသားလွှတ်တော်ဒုတိယဥက္ကဋ္ဌကြီးခင်ဗျား။လက်ဖက်ထုတ်လုပ်မှု စရိတ်ချေးငွေ များကို ၂၀၀၃-၂၀၀၄ ဘဏ္ဍာရေးနှစ်မှာ စတင်ပြီးတော့ ထုတ်ချေးပေးခဲ့ပါတယ်။ တစ်ဧကမှာ (၁၀၀၀၀)ကျပ်နဲ့ ထုတ်ချေးခဲ့တာဖြစ်ပါတယ်။ နှစ်စဉ် ဧပြီလ ၁ ရက်နေ့ကနေပြီးတော့ ဇွန်လ ၃၀ ရက်နေ့အထိ အပြီးထုတ်ချေးပြီး သက်ဆိုင်ရာဘဏ္ဍာရေးနှစ် ကုန်ဆုံးချိန်မှာ ပြန်လည် ပေးဆပ် ရတာဖြစ်ပါတယ်။ ယင်းချေးငွေရဲ့ ရည်ရွယ်ချက်ကတော့ အောင်မြင်ဖြစ်ထွန်းပြီး လက်ဖက်ခင်း များရှိနေသူများရဲ့ စိုက်ပျိုးချေးငွေ မလိုအပ်တော့ဘဲ ထုတ်လုပ်မှုချေးငွေသာ လိုအပ်ခြင်း တို့ကြောင့် ချေးပေး တာ ဖြစ်ပါတယ်။ ဒါကြောင့်မို့ လောလောဆယ် ကျောက်မဲ၊ နောင်ချို၊ ကလော၊ ပင်းတယနဲ့ မိုးကုတ် မြို့နယ်များမှာ လက်ဖက်နဲ့ပတ်သက်လို့ ငွေထုတ်ပေးခြင်းများကိုဆောင်ရွက်လျက်ရှိပါကြောင်း ရှင်းလင်း တင်ပြအပ်ပါတယ်။ ဆက်လက်ပြီး မေးခွန်းနံပါတ် (၃)ကို ဆက်လက်တင်ပြသွားမှာ ဖြစ်ပါတယ်။ မေးခွန်း နံပါတ်(၃)ကတော့ ရှမ်း ပြည်နယ် မဲဆန္ဒနယ်အမှတ်(၅)က အမျိုးသားလွှတ်တော် ကိုယ်စားလှယ် ဦးစိုင်းဝင်းမောင် မေးထားတဲ့ မေးခွန်းဖြစ်ပါတယ်။ ပန်ခမ်းတံတားအသစ် ဆောက်ပေးရန် အစီအစဉ် ရှိ /မရှိ၊ တည်ဆောက်ပေးမည်ဆိုပါက မည်သည့်တံတားအမျိုးအစားဖြစ်ကြောင်းနဲ့ မည်သည့်အချိန်အခါတွင် တည်ဆောက်ပေးမည်ကို သိရှိလိုကြောင်းမေးခွန်းတင်ပြမှာဖြစ်ပါတယ်။ အမျိုးသားလွှတ်တော်ဒုတိယဥက္ကဋ္ဌကြီးခင်ဗျား။ ရှမ်းပြည်နယ် (မြောက်ပိုင်း)၊ မူဆယ် မြို့နယ်နှင့် နမ့်ခမ်းမြို့နယ်တို့ကို ဆက်သွယ်ထားသော မန္တလေး -လားရှိုး-မူဆယ်-နမ့်ခမ်း-ဗန်းမော် အပိုင်း ရဲ့ မိုင်တိုင် (၂၈၅)မိုင်နဲ့ (၅)ဖာလုံရှိ တံတားအမှတ် ၃/ ၂၈၆၊ ပန်ခမ်း တံတားဟာ အရှည်ပေ (၂၂၀)ရှိပြီးတော့ အကျယ် (၁၂)ပေရှိပါတယ်။ တစ်လမ်းမောင်း ဘေလီတံတားပဲ ဖြစ်ပါတယ်။ ပန်ခမ်းဘေလီတံတားဟာ သက်တမ်းကြာမြင့်ပြီဖြစ်တဲ့အတွက် ကြံ့ခိုင်မှုလည်း အားနည်းပြီး၊ တစ်လမ်းမောင်းဖြစ်တဲ့အတွက် ယာဉ်များလည်း စောင့်ဆိုင်းသွားလာနေရတာ ဖြစ်ပါတယ်။ မန္တလေး-လားရှိုး-မူဆယ်-နမ့်ခမ်း-ဗန်းမော်လမ်း ပြည်ထောင်စုလမ်းမကြီးပေါ်မှာ တည်ရှိနေသော တံတားကြီးဖြစ်ပါတယ်။ ဒါကြောင့်မို့လို့လည်း သံကူကွန်ကရစ်တံတားအသစ် ဆောက်ရန်အတွက်ဆောက်လုပ်ရေးဝန်ကြီးဌာနကနေပြီးတော့ စီစဉ်ခဲ့ ပါတယ်။ ယခုအခါမှာ ၎င်းလမ်းပိုင်း ကို အေးရှားဝေါ(လ်)ကုမ္ပဏီကနေပြီးတော့ BOT ယူထားသောလမ်းပိုင်းမှာ ပါဝင်သွားပြီးဖြစ်ပါတယ်။ ဒါကြောင့်မို့လို့ ပန်ခမ်းတံတားကို အေးရှားဝေါ(လ်)ကုမ္ပဏီက တည်ဆောက်နိုင်ခြင်း ရှိ /မရှိ မေးမြန်းခဲ့တဲ့အခါမှာ အေးရှား ဝေါ(လ်)ကုမ္ပဏီက တာဝန်ယူတည် ဆောက်နိုင်ကြောင်း ပြန်ကြား လာပါတယ်။ အမျိုးသားလွှတ်တော်ဒုတိယဥက္ကဋ္ဌကြီးခင်ဗျား။ အေးရှားဝေါ(လ်) ကုမ္ပဏီက နေပြီးတော့ ပန်ခမ်းတံတားကို သံကူကွန်ကရစ်တံတားအဖြစ် အဆင် မြှင့်တင်ဆောက်လုပ်ရန် မြေစမ်းသပ်ခြင်း လုပ်ငန်းများ ဆောင်ရွက်ပြီး ဖြစ်ပါတယ်။ ပုံစံထုတ်လုပ်ခြင်းလုပ်ငန်းများဆောင်ရွက်ပြီးပါက တံတားတည်ဆောက်ရေး လုပ်ငန်းများကို ဆက်လက် ဆောင်ရွက်သွားမည် ဖြစ်ကြောင်း ရှင်းလင်း တင်ပြအပ်ပါတယ်။ ဆက်လက်ပြီး မေးခွန်းနံပါတ် (၄)ကို ရှင်းလင်းတင်ပြသွားမှာ ဖြစ်ပါတယ်။ ဒီမေးခွန်း နံပါတ်(၄)ကလည်း ဦးစိုင်းဝင်းမောင် ပဲ မေးထားတာဖြစ်ပါတယ်။ ဦးစိုင်းဝင်းမောင် မေးထား တာကတော့ ကောင်းနားကျေးရွာမှ မန် ဟီးရိုးမြို့နယ်သို့ ရ��ှေလီမြစ် ကူးတံတား တည်ဆောက် ပေးနိုင်မှုအခြေအနေ ရှိ/မရှိ၊ တည်ဆောက်ပေးမည်ဆိုပါက မည်သည့် တံတားအမျိုးအစား ဖြစ်ပါကြောင်းနှင့် မည်သည့်အချိန်အခါတွင် တည်ဆောက်ပေးမည်ကို သိလိုကြောင်းမေးခွန်းအား တင်ပြမှာ ဖြစ်ပါတယ်။ အမျိုးသားလွှတ်တော်တိယဥက္ကဋ္ဌကြီးခင်ဗျား။ ရှမ်းပြည်နယ်၊မူဆယ်ခရိုင်၊ မူဆယ်မြို့မှ မန် ဟီးရိုးမြို့သို့ ဆက်သွယ်သွားလာရာတွင် မူဆယ်မြို့မှ (၅)မိုင်ခန့်အကွာ မူဆယ် - နမ့်ခမ်းလမ်းပေါ်ရှိတဲ့ ကောင်းနားကျေးရွာကတ စ်ဆင့် ရွှေလီမြစ်ကို ဖြတ်ကူးပြီး သွားရတာ ဖြစ်ပါတယ်။ ရွှေလီမြစ်တစ်ဘက်ကမ်း မန် ဟီးရိုးမြို့ ကို လမ်းမိုင်အားဖြင့် (၂)မိုင်ခန့် ရှိပါတယ်။ ကတ္တရာလမ်း အမျိုးအစားဖြစ်ပါတယ်။ရွှေလီမြစ်ဟာ အကျယ် ပေ (၁၀၀၀)ကျော်ခန့်ရှိပြီး၊ မိုးတွင်းအခါမှာ ရေအနက် (၁၅)ပေခန့်ရှိပါတယ်။ ၎င်းဘက် ကမ်းမှာရှိတဲ့ ထော်လာဂျီ၊ မော်တော်ဆိုင်ကယ်တို့ စတဲ့ ယာဉ်တွေကတော့ စက်တပ် ကူးတို့ဖြင့် ဖြတ်ကူး သွားလာလျက် ရှိပါတယ်။ ဆောက်လုပ်ရေးဝန် ကြီးဌာနအနေဖြင့် နိုင်ငံတစ်ဝန်း လမ်းပန်းဆက်သွယ်မှု တိုးတက်ကောင်းမွန်းစေရေးအတွက် လမ်းများ၊ တံတားများကို စီမံချက်များချမှတ်ပြီး အဆင့်မြှင့်တင်ဆောင်ရွက်လျက်ရှိရာ ပြ ည်ထောင်စုလမ်းမကြီးများ ဦးစားပေး ခရိုင်ချင်းဆက်လမ်းများ ဦးစားပေးနဲ့ မြို့နယ်ချင်းဆက်လမ်းများကို ဦးစားပေးအဆင့်တွေ သတ်မှတ်ပြီးတော့ ဆောင်ရွက် ပေးလျက်ရှိပါတယ်။ မူဆယ်ခရိုင်အတွင်းမှာလည်း လမ်းပန်းဆက်သွယ်မှု တိုးတက်ရေးအတွက်လည်း မူဆယ်-နမ့်ခမ်းလမ်း အရှည်ပေ(၆၀၀)ရှိတဲ့ ရွှေလီတံတား(နမ့်ခမ်း) ကို ၂၀၀၉ ခုနှစ် ဧပြီလ ၂ရ ရက် နေ့မှာလည်း အောင်မြင်စွာ ဖွင့်လှစ်ပေးခဲ့ပြီးဖြစ်ပါတယ်။ အမျိုးသားလွှတ်တော်ဒုတိယဥက္ကဋ္ဌကြီး ခင်ဗျား။ မူဆယ်မြို့မှ မန် ဟီးရိုးမြို့ သို့ ဆက်သွယ်သော ရွှေလီမြစ်ကူးတံတားကို လောလောဆယ် သွားလာမှု နည်းပါးမှုပေါ်မူတည်ပြီးတော့ အရှည်ပေ(၁၀၀၀)ကျော် တံတားတစ်စင်း တည်ဆောက် ရမှာဖြစ်သော်လည်း လောလော ဆယ် ၎င်းတံတားနဲ့ပတ်သက်လို့ တည်ဆောက်ရန် အစီအစဉ် မရှိသေးကြောင်း ရှင်း လင်းတင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။ (ဩဘာသံများ)</speech>
<title>ပလက်ဝမြို့ (၂၅)ခုတင်ဆံ့ပြည်သူ့ဆေးရုံကို ခုတင်(၅၀)ဆံ့ပြည်သူ့ဆေးရုံ အဆင့်မြှင့်တင်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး လွှတ်တော်ကိုယ်စားလှယ်(၂)ဦးက မေးမြန်းတဲ့ မေးခွန်းများသည် ကျန်းမာရေးဝန်ကြီးဌာန၊ ပြည်ထောင်စုဝန်ကြီး တစ်ဦးတည်းက ဖြေကြားရမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းများကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီးက တစ်ခုချင်းဖြေကြားပေးဖို့ ဖြစ်ပါတယ်။ ပထမဦးစွာ ချင်းပြည်နယ် မဲဆန္ဒနယ်အမှတ်(၁၂)မှ ဦးဆလိုင်းခွဲယန် က ပလက်ဝမြို့(၂၅)ခုတင်ဆံ့ ပြည်သူ့ဆေးရုံကို ခုတင်(၅၀)ဆံ့ ပြည်သူ့ဆေးရုံ အဆင့် မြှင့်တင်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="48">ဦးဆလိုင်းခွဲယန်၊ ချင်းပြည်နယ်မဲဆန္ဒနယ်အမှတ်၁၂)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်များခင်ဗျာ ကျွန်တော်ကတော့ ချင်းပြည်နယ် မဲဆန္ဒနယ်အမှတ် ၂)မှ ဦးဆလိုင်းခွဲယန် ဖြစ်ပါတယ်။ ကျွန်တော် မေးမြန်းမယ့် မေးခွန်ကတော့ ပလက်ဝမြို့ (၂၅)ခုတင်ဆံ့ ပြည်သူ့ဆေးရုံကို ခုတင်(၅၀)ဆံ့ ပြည်သူ့ဆေးရုံအဆင့်မြှင့်တင်ပေးရန် အစီအစဉ်ရှိ /မရှိနှင့် စပ်လျဉ်းသည့်မေးခွန်း မေးမြန်းဖို့ဖြစ်ပါတယ်။ ဒုတိယဥက္ကဋ္ဌကြီးခင်ဗျား။ ပလက်ဝမြို့ဟာ လွန်ခဲ့သေနှစ်ပေါင်း (၁၄၇) ခန့် ကတည်းက တည်ထောင်ထားတဲ့ မြို့ဖြစ်ပါတယ်။ အခု ဆိုရင် ပလက်ဝမြို့ ပြည်သူ့ ဆေးရုံဟာ (၂၅)ခုတင်အဆင့်သာ ရှိပါသေးတယ်။ လွန်ခဲ့တဲ့ ၁၉၆၁ ခုနှစ်မှာ (၂၅) ခုတင်အဖြစ် အဆင့် မြှင့်တင်ခဲ့ခြင်းဖြစ်ပါတယ်။ (၂၅)ခုတင်မြှင့်တင်ခဲ့ရာ ယခုဆိုရင် နှစ်ပေါင်း (၄၇)နှစ် ကြာမြင့်ပြီး ဖြစ်ပါတယ်။ ပလက်ဝမြို့နယ်အကျယ်အဝန်းဟာ စတုရန်းမိုင်ပေါင်း (၃၁၂၆) ရှိပြီးတော့ ကျေးရွာ အုပ်စုပေါင်း (၉၂)ခု၊ မြို့ပေါ်ရပ်ကွက်(၃)ခုရှိပြီးတော့ လူဦးရေ (၉၃၂၂၉)ဦး နေထိုင်လျက်ရှိ ပါတယ်။ ဒီပလက်ဝမြို့ပေါ်က (၂၅)ခုတင်ဆံ့ပြည်သူဆေးရုံဟာ တစ်မြို့နယ် လုံးမှာ တစ်ခု တည်းသော ဆေးရုံဖြစ်တဲ့အတွက်ကြောင့် တစ်မြို့နယ်လုံးက ကျန်းမာရေးစောင့်ရှောက်မှု ကို ဒီဆေးရုံကပဲ အဓိက တာဝန်ယူစောင့်ရှောက်ပေးလျက်ရှိပါတယ်။ ဆမီးမှာ တိုက်နယ်ဆေးရုံရှိပေမယ့် ဆယ်စုနှစ်29 တစ်နှစ်ခန့် ဆရာဝန်မျက်နှာ ကို မမြင်တွေ့ရတာ ခုချိန်ထိ ဖြစ်ပါတယ်။ ဒါ့ကြောင့် ပလက်ဝ မြို့နယ်ရဲ့ ခုတင်(၂၅)မှ ခုတင်(၅၀)မြှင့်တင်ပေးရန် တောင်းဆို မေးမြန်းခြင်းဖြစ်ပါတယ်။ ဒ���ကြောင့် ပလက်ဝမြို့နယ် (၂၅)ခုတင်ကို ခုတင်(၅၀)အဖြစ် တိုးမြှင့်ပေးရန် အစီအစဉ် ရှိ/မရှိ သိလိုပါကြောင်း မေးမြန်းအပ်ပါတယ်။ ကျေးဇူးတင်ပါတယ်။</speech>
<title>ရန်ကုန်ပြည်သူ့ဆေးရုံကြီးကို နိုင်ငံတကာအဆင့်မီဆေးရုံ ကြီးအဖြစ် အမြန် ပြုပြင်ပြောင်းလဲပေး နိုင်ရေးအတွက် နိုင်ငံတော်အစိုးရနှင့် တိုင်း ရင်းသားစီးပွားရေး လုပ်ငန်းရှင်ကြီးများ၊ စေတနာရှင် မိဘပြည်သူများနှင့် ပူးပေါင်းလုပ်ဆောင် အကောင်အထည်ဖော် ဆောင်ရွက်သွားရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၁၀) မှ ဦးနုက ရန်ကုန်ပြည်သူ့ဆေးရုံကြီးကို နိုင်ငံတကာအဆင့်မီဆေးရုံကြီးအဖြစ် အမြန်ပြုပြင် ပြောင်းလဲပေးနိုင်ရေးအတွက် နိုင်ငံတော်အစိုးရနှင့် တိုင်းရင်းသားစီးပွားရေးလုပ်ငန်းရှင်ကြီးများ၊ စေတနာရှင် မိဘပြည်သူများနှင့် ပူးပေါင်းလုပ်ဆောင် အကောင်အထည်ဖော်ဆောင်ရွက်သွားရန် အစီအစဉ်ရှိ/မရှိ နှင့် ပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="142">ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ်၁၀)</mp>လေးစားအပ်ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့်တကွပြည်ထောင်စုဝန်ကြီးများ၊ အမျိုးသား လွှတ်တော် ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သရင်း နဲ့ ဂါရဝပြု အပ်ပါတယ်။ ကျွန်တော်ဟာ ရန်ကုန်တိုင်းဒေသကြီးမဲဆန္ဒနယ်အမှတ်(၁၀) အမျိုးသားလွှတ်တော်ကိုယ်စားလှယ် ဦးနု ဖြစ်ပါတယ်။ ရန်ကုန်ပြည်သူ့ဆေးရုံကြီးဟာ တန်ဖိုးကြီးမားလှတဲ့ ရှေးဟောင်းအထိမ်းအမှတ် အဆောက်အဦကြီးဖြစ်နေပြီးတော့ အမိမြန်မာနိုင်ငံတော်မှာရှိတဲ့ ဆေးရုံအားလုံးတို့ရဲ့ မိခင်လည်း ဖြစ်နေပါတယ်။ ဒီဆေးရုံကြီးဟာ အခုအခါမှာ ခေတ်မီဆေးဝါးကုသမှု များနဲ့ ဆရာဝန်ကြီးများ ပစ္စည်းကိရိယာများ၊ ဆေးဝါးများနှင့်တကွ တစ်နိုင် ငံလုံးက လေးစားအားထားရတဲ့ တကယ့် ကျန်းမာရေးဂုဏ်ဆောင်၊ နိုင်ငံဂုဏ်ဆောင် မိခင်ဆေးရုံကြီးတစ်ရုံလည်းဖြစ်နေပါတယ်။ သို့ရာတွင် လက်ရှိအခြေအနေအရ အကျပ်အတည်းဖြစ်နေတဲ့ နှလုံးရောဂါ၊ အဆုတ်ရောဂါ၊ ကင်ဆာအစရှိတဲ့ အင်မတန်အရေးကြီးတဲ့ရောဂါဝေဒနာများဟာအပြင်းအထန်ဖြစ်လာလို့ အန်အတည်းတွေ ဖြစ်လာပြီဆိုလို့ရှိရင် ရောဂါဝေဒနာရှင်များဟာ ပြည်ပနိုင်ငံများမှာ သွား ရောက်ဆေးကုသမှု ခံယူပြီးတော့ အသက်ဘေးချမ်းသာရာရနေကြောင်းလည်း တွေ့ရှိရပါတယ်။ အဲဒီလို ပြည်ပနိုင်ငံ များမှာ သွားရောက်ဆေးဝါး ကုသခြင်းဟာ ငွေကြေးကုန်ကျမှု မြောက်များစွာရှိတဲ့အတွက်ကြောင့် ပြည်သူအများစုရဲ့ လိုအင်ဆန္ဒကို ဖြည့်ဆည်းပေးနိုင်ခြင်း မရှိတဲ့အတွက် အမိမြန်မာနိုင်ငံတော် အတွင်းမှာဖြင့် နိုင်ငံတကာအဆင့်မီတဲ့ ဆေးရုံကြီးတစ်ခု ပေါ်ထွန်း သင့်ပြီဆိုတဲ့ အချက် တစ်ချက်ဟာ ယနေ့ ပြည်သူလူထုအတွင်းမှာ တောင့်တနေတဲ့ လိုအပ်ချက်တစ် ရပ်ဖြစ်ပါတယ်။ ဥက္ကဋ္ဌကြီးနော်ဗျား။ အဲဒီလိုအပ်ချက်ကို ဖြည့်ဆည်းပေးဖို့ဆိုတာ နိုင်ငံတော်အစိုးရမှာ ငွေကြေး ဆိုင်ရာ အခက်အခဲနဲ့ တစ်နိုင်ငံလုံး ဖွံ့ဖြိုးတိုးတက်ဖို့ဆောင်ရွက်တဲ့နေရာမှာ ဒါကြောင့်မို့ လို့ အခက်အခဲများစွာ ရှိနေတာဖြစ်ပါတယ်။ ဒါကြောင့်မို့လို့ အကြံပြု လိုတဲ့အချက်ကတော့ဖြင့် ဒီလိုခေတ်မီဆေးရုံကြီးအဖြစ်နဲ့ ပေါ်ထွန်းဖို့ ကြိုးပမ်းတဲ့နေရာမှာ နိုင်ငံတော်က ထိုက်သင့် အားလျော်စွာ မတည်ဆောင်ရွက်နိုင်ဖို့ ပြီးတော့ ဒုတိယအချက်အနေနဲ့ နိုင်ငံ့စီးပွား ရေး လုပ်ငန်းရှင်များက ပူးပေါင်းပါဝင် လှူဒါန်းနိုင်ကြဖို့ နဲ့ လိုအပ်ပါက ဖောင်ဒေးရှင်းတစ်ခု ထူထောင်ဆောင်ရွက်သွားနိုင်ဖို့ ဖြစ်ပါတယ်။ တတိယအချက်အနေနဲ့တော့ စေတနာရှင်မိဘ ပြည်သူများရဲ့ ပါဝင်လှူဒါန်းခွင့်များကိုလည်း ခွင့်ပြုပေးနိုင်ဖို့ ဖြစ်ပါတယ်။ စတုတ္ထအချက်ကတော့ ကျန်းမာရေးဆိုင်ရာ အမိနိုင်ငံကို ချစ်မြတ်နိုး ကြတဲ့ ပြည်ပရောက် ဆရာဝန်ကြီးတွေ၊ ဆေးပညာရှင်ကြီးတွေ၊ သ မားတော်ကြီးတွေဟာ ပြန်လည်ပြီး တော့မှ အမိမြန်မာနိုင်ငံတော်မှာ ဒီလိုခေတ်မီဆေးရုံကြီးပေါ်ထွန်းဖို့ ကြိုးပမ်းနေတဲ့နေရာမှာ ဝိုင်းဝန်းကူညီ ဆောင်ရွက်နိုင်ကြဖို့ အတွက် ဖိတ်ခေါ်ဖို့ ဖြစ်ပါတယ်။ နောက်ဆုံးအချက်အနေနဲ့တော့ ကျွန်တော်တို့ ထူးချွန် ထက်မြက် တဲ့ သမားတော်ကြီးများ စဉ်ဆက်မပြတ်ပေါ်ထွန်းနေဖို့အတွက် ကျန်းမာရေးဝန်ကြီးဌာနက ဒီလိုသမားတော်ကြီးများ ပေါ်ထွန်းနေဖို့ အစီအစဉ်များ ရေးဆွဲဖို့ ဖြစ်ပါတယ်။ လေးစား အပ်ပါသော ဒုတိယဥက္ကဋ္ဌကြီးခင်ဗျား။ ဤကဲ့သို့ လိုအပ်ချက်များ ကို ဖြည့်ဆည်းပေးနိုင်ဖို့အတွက် တင်ပြအောင်မြင်သွားတဲ့အခါမှာဆိုရင် ရန်ကုန်ပြည်သူ့ ဆေးရုံကြီးသာမက နေပြည်တော်နဲ့ မန္တလေးမြို့တို့မှာလည်း ဆက်လက်ပြီး အကောင်အထည်ဖော် ဆောင်ရွက်သွားနိုင်လိမ့်မယ်လို့ မျှော်လင့်ပါတယ်။ ဒါကြောင့် ကျွန်တော် မေးမြန်းလိုတဲ့ အချက်ကတော့ ရန်ကုန်ပြည်သူ့ ဆေးရုံ ကြီးကို နိုင်ငံတကာအဆင့်မီတဲ့ ခေတ်မီဆေးရုံကြီးအဖြစ် အမြန် ပြုပြင်ပြောင်းလဲ ဖြည့်ဆည်းဖော်ဆောင်ပေးနိုင်ရေးအတွက် နိုင်ငံတော်အစိုးရနှင့် အတူ တိုင်းရင်းသားစီးပွားရေး လုပ်ငန်းရှင်ကြီးများ၊ စေတနာရှင်မိဘပြည်သူများ ပူးပေါင်းလုပ်ဆောင် အကောင်အထည်ဖော် ဆောင်ရွက်သွားရန် အစီအစဉ် ရှိ /မရှိနှင့် အစီအစဉ်ရှိ ရင်လည်း မည့်သည့်ကာလ လောက်မှာ စတင်ဆောင်ရွက် သွားမယ်ဆိုတဲ့အကြောင်း ဖော်ပြနိုင်ရန်အတွက် မေးမြန်းခြင်းဖြစ်ပါ ကြောင်း တင်ပြအပ်ပါတယ်။ အားလုံးကျေးဇူးတင်ပါတယ်။</speech>
<speech type="vicespeaker">မေးခွန်းများနဲ့ ပတ်သက်ပြီး ကျန်းမာရေးဝန်ကြီးဌာန၊ ပြည်ထောင်စုဝန်ကြီးက ဖြေကြားပေးဖို့ ဖြစ်ပါတယ် ေါက်တာဖေသက်ခင်(ပြည်ထောင်စုဝန်ကြီး၊ ကျန်းမာရေးဝန်ကြီးဌာန ။လေးစား အပ်ပါတဲ့ အမျိုးသားလွှတ်တော် ဒုတိယဥက္ကဋ္ဌကြီးနှင့် တကွလွှတ်တော်ကိုယ်စားလှယ်ကြီးများကို နှလုံးစိတ်ဝမ်း အေးချမ်းပါစေကြောင်း ဆုမွန်ကောင်းများ ပို့သရင်းနဲ့ နှုတ်ခွန်းဆက်ပါတယ်။ ကျွန်တော်ကတော့ ကျန်းမာရေးဝန်ကြီးဌာန၊ ပြည်ထောင်စုဝန်ကြီးအနေနဲ့ ဒီနေ့မနက် ကိုယ်စားလှယ်တော်ကြီးများ မေးတဲ့မေးခွန်း(၂)ခုကို ပြန်လည်ဖြေကြားပေးမှာ ဖြစ်ပါတယ်။ ပထမမေးခွန်းကတော့ ချင်းပြည်နယ်၊ အမှတ်(၁၂)မဲဆန္ဒနယ်၊ အမျိုးသားလွှတ်တော်ကိုယ်စားလှယ် ဦးဆလိုင်းခွဲယန် ရဲ့ ပလက် ဝမြို့နယ် (၂၅)ခုတင်ဆံ့ဆေးရုံကို ခုတင်(၅၀)ဆံ့ဆေးရုံအဆင့်သို့ တိုးမြှင့်ရန် အစီအစဉ်ရှိ/မရှိနဲ့ ပတ်သက်လို့ ဖြေမှာဖြစ်ပါတယ်။ ပလက်ဝမြို့နယ်ဟာ အိ မ်ခြေ (၈၀၀)ကျော် ရှိပါတယ်။ (၂၅) ခုတင်ဆံ့ မြို့နယ်ဆေးရုံ(၁)ရုံ၊ (၁၆)ခုတင်ဆံ့ (ဆမီး)တိုက်နယ် ဆေးရုံ(၁)ရုံနဲ့ ကျန်းမာရေးစောင့်ရှောက်မှုပေးလျက် ရှိပါတယ်။ ပလက်ဝမြို့နယ် (၂၅)ခုတင်ဆံ့ဆေးရုံကို ဆရာဝန် (၂) ဦး၊ သွားဘက်ဆိုင်ရာဆရာဝန် (၁)ဦး၊ သူနာပြု(၆)ဦးအပါအဝင် ဝန်ထမ်း(၃၀)နဲ့ လက်ရှိမှာ ဆောင်ရွက်နေပါတယ်။ (၁၆) ခုတင်ဆံ့ (ဆမီး)တိုက်နယ်ဆေးရုံကို ဆရာဝန်(၁)ဦး၊ အထက်တန်းသူနာပြု (၁)ဦးအပါအဝင် ဝန်ထမ်း(၆)ဦးနဲ့ လက်ရှိမှာ စောင့်ရှောက်မှုပေးနေပါ တယ်။ လက်ရှိအခြေအနေအရ ပလက်ဝမြို့ ဆေးရုံကို ဆရာဝန်(၅) ဦး၊ သွားဘက်ဆိုင်ရာဆရာဝန်(၁)ဦး၊ သူနာပြု (၁၆) ဦးအပါအဝင် စုစုပေါင်း ဝန်ထမ်း(၅၅)ဦး ပါဝင်တဲ့ (၂၅)ခုတင်ဆံ့ စံကိုက် တိုက်နယ်ဆေးရုံ ဖွဲ့စည်းပုံအဖြစ်သို့ တိုးမြှင့် အဆိုပြု တင်ပြရန်နှင့် (၁၆)ခုတင်ဆံ့ (ဆမီး)တိုက်နယ်ဆေးရုံကိုလည်း ဆရာဝန် (၂)ဦး၊ သူနာပြု (၆)ဦး အပါအဝင် စုစုပေါင်းဝန်ထမ်း (၁၇)ဦး ပါဝင်တဲ့ စံကိုက် တိုက်နယ်ဆေးရုံ ဖွဲ့စည်းပုံအဖြစ် တိုးမြှင့်နိုင်ရေး အတွက် စီစဉ်ဆောင်ရွက်လျက်ရှိကြောင်း ပြန်လည်ဖြေကြားအပ်ပါတယ်။</speech>
<title>ဒုတိယမေးခွန်းကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၁၀) အမျိုးသား လွှတ်တော်ကိုယ်စားလှယ် ဦးနု ၏ ရန်ကုန်ပြည်သူ့ဆေးရုံကြီးနဲ့ ပတ်သက်တဲ့မေးခွန်းဖြစ်ပါတယ်။ ရန်ကုန်ပြည်သူ့ဆေးရုံကြီးဟာ မြန်မာနိုင်ငံမှာ ရပ်ဝေးရပ်နီးမှ လူနာများ အားကိုးအားထားပြုရာ ဆေးရုံကြီးအဖြစ် ရပ်တည် ခဲ့သည်မှာ နှစ်ပေါင်း (၁၀၀)ကျော်ခဲ့ပြီးဖြစ်ပါတယ်။ ဆေးရုံခွင့်ပြု ခုတင်(၁၅၀၀)ရှိပြီး လက်ရှိ အသုံးပြု ခုတင်(၁၃၅၀)ရှိပါတယ်။ ဆေးရုံကြီးမှာလည်း အထူးပြု ဘာသာရပ်ဆိုင်ရာဌာနပေါင်း (၂၅)ခု၊ အရေးပေါ်လူနာလက်ခံကုသ ပေးသည့် ဌာနပေါင်း (၇)ခု အတွက် ပါမောက္ခများ၊ အထူးကုဆရာဝန်ကြီးများ၊ အထူးကုဆရာဝန်များ၊ လက်ထောက်ဆရာဝန်များ၊ သူနာပြု ဆရာ ဆရာမများနှင့် ဓာတ်ခွဲ၊ ဓာတ်မှန်ကျွမ်းကျင်ဝန်ထမ်းများနဲ့ ပြည်သူလူထုအလွှာ ပေါင်းစုံကို ဘာသာရပ်အလိုက် ရေးဆွဲထားတဲ့ စံကိုက် ဆေးကုသမှု လမ်းညွှန်မှုများနှင့်အညီ ကျန်းမာရေးစောင့်ရှောက်မှုလုပ်ငန်းများကို ပေး လျက်ရှိပါတယ်။ ရန်ကုန်ပြည်သူ့ဆေးရုံကြီးကို နိုင်ငံတကာအဆင့်မီ ဆေးရုံကြီးအဖြစ် ကုသမှုအရည်အသွေးတိုးတက် ရေး အစဉ်တစိုက်ဆောင်ရွက်လျက်ရှိသည့်အပြင် နိုင်ငံတကာအဆင့်မီ စက်ကိရိယာပစ္စည်းများကိုလည်း ဖြည့်ဆည်း ဆောင်ရွက်ရန်လည်း အစဉ်ကြိုးပမ်းလျရှိပါတယ်။ ယခုလက်ရှိမှာ ရောဂါရှာဖွေရေးလုပ်ငန်းများ၏ စရိတ်မျှပေးဝင်ငွေမှ အချိုးကျရရှိသည့်ငွေနဲ့ လိုအပ်တဲ့စက် ပစ္စည်းကိရိယာများကို ရေရှည် တည်တံ့ အသုံးပြု နိုင်ရေးအတွက် ပြင်ဆင်ထိန်းသိမ်း ဆောင်ရွက်ပေးလျက် ရှိပါတယ်။ ဒီအခြေအနေမှာ နိုင်ငံတော်အစိုးရနှင့် စေတနာရှင်မိဘပြည်သူများ ပူးပေါင်းပြီးတော့ ဆေးရုံ ကြီး အတွက် လိုအပ်သော စက်ပစ္စည်းကိရိယာနဲ့ အလှူငွေများကို ဖြည့်ဆည်း ဆောင်ရွက်ပေးလျက် ရှိနေပါတယ်။ ဒီအပေါ်မှာ ထပ်ဆောင်းပြီးတော့ တိုင်းရင်းသာစီးပွားရေး လုပ်ငန်းရှင်ကြီးများကပါ ထပ်မံ၍ပူးပေါင်းဆောင်ရွက် ပေးမည်ဆိုရင်တော့ အချိန်ကာလတိုတိုနဲ့ ပစ္စည်းကိရိယာစုံလင်တဲ့ နိုင်ငံတကာအဆင့်မီ ဆေးရုံကြီးအဖြစ်သို့ အမြန်ရောက်ရှိနိုင်မှာဖြစ်ပါကြောင်း ဖြေကြားအပ်ပါ သည်။ နိုင်ငံတကာမှာရှိနေတဲ့ ကျွန်တော်တို့ရဲ့ ဆရာဝန်ကြီးများပြန်လာဖို့ ဖိတ်ခေါ်ဖို့ဆိုတာ ကျွန်တော့် အနေနဲ့ ပြောရရင် တစ်ဦးချင်းအနေနဲ့ရော၊ ဝန်ကြီးဌာနအနေနဲ့ရော ပြောရရင် နံပါတ်(၁)က ဘယ်တုန်းကမှ ပြန်လာတာကို မတားခဲ့ပါဘူး။ အမြဲပဲ ဖိတ်ခေါ်လျက်ရှိပါတယ်။ ဆရာဝန်ကြီးများ သွားတုန်းကလည်း ကာယကံရှင်များသဘောဆန္ဒနဲ့ သူတို့ဘာသာ သူတို့သွားခဲ့ကြတာဖြစ်ပြီးတော့ ပြန်လာရင်လည်း ဆရာဝန်များ သဘောဆန္ဒအလျှောက် ပြန်လာနိုင်ပါတယ်။ ကျွန်တော်တို့ကတော့ ဆရာဝန် မိသားစုဝင် ညီအစ်ကိုမောင်နှမများ ဖြစ်တဲ့အတွက် အစဉ်အမြဲပဲ ဖိတ်ခေါ်လျက်ရှိ ပါတယ် ဆိုတာကို ဖြေကြားလိုပါတယ်။ ကျေးဇူး အများကြီးတင်ပါတယ်။ ရန်ကုန်တိုင်းဒေသကြီးရှိ မြို့နယ်ပေါင်း (၄၅)မြို့နယ်တွင် အရက်ရောင်းချမှုနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး လွှတ်တော်ကိုယ်စားလှယ် (၂) ဦးက မေးမြန်း သည့်မေးခွန်းများသည် ပြည်ထဲရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမည့် မေးခွန်းများဖြစ်ပါတယ်။ လွှတ်ကိုယ်စားလှယ်များက သက်ဆိုင်ရမေးခွန်းများကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။ ပထမဦးစွာ ရန်ကုန်တိုင်း ဒေသကြီး မဲဆန္ဒနယ်အမှတ်(၃)မှ ဦးဖုန်းမြင့်အောင် က ရန်ကုန်တိုင်းဒေသကြီးရှိ မြို့နယ်ပေါင်း (၄၅)မြို့နယ်တွင် အရက်ရောင်းချမှုနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="135">ဦးဖုန်းမြင့်အောင်ရန်ကုန်တိုင်းဒေသကြီးမဲဆန္ဒနယ်အမှတ်၃)</mp>လေးစားအပ် ပါသော အမျိုးသား လွှတ်တော် ဒုတိယဥက္ကဋ္ဌကြီးနှင့် တကွ ပြည်ထောင်စုဝန်ကြီးများ၊ ဒုတိယဝန်ကြီးများ၊ အမျိုးသားလွှတ်တော်ကိုယ်စားလှယ်များခင်ဗျား။ ကျွန်တော်က ရန်ကုန် တိုင်း ဒေသကြီး မဲဆန္ဒနယ် အမှတ်(၃)မှ ဦးဖုန်းမြင့်အောင် ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းကတော့ အရက်ဆိုင်များ နဲ့ ပတ်သက်ပါတယ်။ ရန်ကုန်တိုင်း ဒေသကြီး မြို့နယ်ပေါင်း (၄၅)မြို့နယ်မှာ အထွေထွေအုပ်ချုပ်ရေး ဦးစီးဌာနမှ ခွင့်ပြုချက် လိုင်စင် ပေးထားသော အရက်ဆိုင်ပေါင်း (၉၀၀၀)ခန့် ရှိပါတယ်။ ဒီစာရင်းအရ ဆိုရင် တစ်မြို့နယ်မှာ အရက်ဆိုင် ပေါင်း(၂၀၀)ခန့် ရှိနေပါတယ်။ ဒါကြောင့် ရပ်ကွက်တိုင်း မှာ အရက်ဆိုင်တွေဟာ ကျယ်ကျယ် ပြန့်ပြန့် ဖွင့်လှစ်ရောင်းချနေပါတယ်။ ဒီလိုအရက်ဆိုင်လိုင်စင်နဲ့ ပတ်သက်ပြီး ကျွန်တော်က ခရိုင်ရုံးမှာရှိတဲ့ မိတ်ဆွေတစ်ဦးနဲ့ ဆွေးနွေးမေးမြန်းကြည့်ပါတယ်။ ဖွင့်လှစ်တဲ့ အရက်ဆိုင် အရေအတွက် ကန့်သတ်ချက် ရှိ/မရှိနဲ့ လိုင်စင်သစ်များကို ဘယ်လိုပုံစံနဲ့ ခွင့်ပြုချက်ပေးပါသလဲလို့ မေးမြန်းကြည့်ရာ သူက အထက်ဒေသ တစ်ခုကတဲ့ ဒီနှစ်ယစ်မျိုးအခွန် ဒေသတစ်ခု ကို ဘယ်လောက်ပေးသွင်ရမယ်ဆိုတဲ့ ညွှန်ကြားချက်ရှိပါတယ်တဲ့ ဒီညွှန်ကြားချက်အရပေးသွင်းရမည့် အခွန်ပမာဏနဲ့ လက်ရှိဆိုင်များထံမှရနိုင်တဲ့ ပမာဏကို သူတို့ ချိန်ကြည့်ပါတယ်တဲ့၊ ပေးသွင်း ရမည့်ပမာဏဟာ လက်ရှိဆိုင်များထံမှ ရနိုင်တဲ့ ပမာဏထက် ပိုမိုနေတဲ့ လို အပ်ချက်များကို ဖြည့်ဆည်းနိုင်ရန် အတွက် အရက်ဆိုင်သစ်များကို တိုးချဲ့ဖွင့်လှစ် လိုက်ပါတယ်တဲ့။ ဒါကြောင့် လက်ရှိအခြေအနေမှာ အရက်ဆိုင်အရေအတွက် အလွန်များပြား နေပါတယ်။ ဒါကြောင့် အရက်နဲ့ ပတ်သက်တဲ့ ကျန်းမာရေး၊ လူမှုရေး၊ စီးပွားရေးထိခိုက်နစ်နာများ ရှိနေပါတယ်။ ကျွန်တော်တို့ တခြားဒုစရိုက်မှုများလည်း အရက်နဲ့ပတ်သက်ပြီး ဖြစ်ပွားနေပါတယ်။ ဒါ့ကြောင့် အရက်ဆိုင် အရေအတွက်နဲ့ ပတ်သက်ပြီးတော့ မည်သို့စီမံဆောင်ရွက်မည်ကို သိရှိလိုပါတယ်ခင်ဗျား။ကျေးဇူးတင်ပါတယ်။</speech>
<title>ရပ်ကွက်၊ ကျေးရွာအုပ်စု အုပ်ချုပ်ရေးမှူးများကို ဒီမိုကရေစီနည်းကျကျ ရွေးချယ်ပြီး ခန့်အပ် တာဝန်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">မွန်ပြည်နယ် မဲဆန္ဒနယ်အမှတ်(၇)မှ ဒေါက်တာ ဗညား အောင်မိုး က ရပ်ကွက်၊ ကျေးရွာအုပ်စု အုပ်ချုပ်ရေးမှူးများကို ဒီမိုကရေစီနည်းကျကျ ရွေးချယ်ပြီး ခန့်အပ် တာဝန်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="115">ဒေါက်တာဗညားအောင်မိုးမွန်ပြည်နယ်မဲဆန္ဒနယ်အမှတ်၇)</mp>လေးစားအပါ သော ဒုတိယဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ် များအား မင်္ဂလာပါလို့ နှုတ်ခွန်းဆက်သဂါရဝပြု လိုက်ပါတယ်။ ကျွန်တော်ကတော့ မွန်ပြည်နယ်၊ မဲဆန္ဒနယ် အမှတ်၇) ရေးမြို့နယ်မှအမျိုးသားလွှတ်တော်ကိုယ်စားလှယ် ဒေါက်တာဗညားအောင်မိုး ဖြစ်ပါတယ်။ အခု ကျွန်တော်မေးတဲ့မေးခွန်းဟာ တကယ်မှာ ဆိုတော့ နည်းနည်းနောက်ကျတယ်။ ဒါပေမယ့် ကျွန်တော်တို့ တိုင်းပြည်ရဲ့ ဒီမိုကရေစီရေးမှာ အထူး ပဲ အရေးကြီးတဲ့အတွက်ကြောင့် အလေးအနက်ထားပြီးတော့ အနည်း အကျဉ်း ဆွေးနွေးပြီးတော့မှပဲ မေးခွန်းကို ထုတ်ပေးပါမယ်။ အချို့ အင်္ဂလိပ်စကားလုံး နည်းနည်းပါးပါး ပါတာလည်း ခွင့်ပြုပါလို့ တောင်းခံပါတယ်။ ကျွန်တော်တို့ လွှတ်တော်အစည်းအဝေး ပထမအကြိမ်ပြီးတဲ့နောက်ပိုင်းမှာ န ယ်ဆင်းပြီးတော့ ပြည်သူနဲ့တွေ့ဆုံပါ ဆိုပြီးတော့ လွှတ်တော်ဥက္ကဋ္ဌရဲ့ တိုက်တွန်းချက်အရ ကျွန်တော်တို့ရဲ့ဆန္ဒရော၊ ပြည်သူတွေရဲ့ ဆန္ဒရော ပြည်သူတွေနဲ့ တွေ့တဲ့နေရာမှာ အများအားဖြင့် ပြည်သူတွေက ဘာတွေပြောလဲဆိုတော့ ရပ်ကွက်၊ ကျေးရွာဥက္ကဋ္ဌနဲ့ပတ်သက်ပြီးတော့ သူတို့ပြောတာ ကတော့ ဒီနိုင်ငံတော်သမ္မတ တိုင်းပြည်အတွက် အရေးကြီး သလို ရပ်ကွက်၊ ကျေးရွာအုပ်ချုပ်ရေးမှူးဟာ သူတို့အတွက် အရေးကြီးဆုံးပဲ အင်မတန်အရေးကြီးပါတယ်။ နိုင်ငံတော်သမ္မတနိုင်ငံတော်အစိုးရ ပြည်သူ့လွှတ်တော်ကို ဒီမိုကရေစီနည်းကျကျ ပြည်သူတွေရဲ့ ဆန္ဒအတိုင်း ရွေးချယ်ခွင့်ရခဲ့တယ်။ အဲဒီတော့ သူတို့ကို ပြန်လည်အုပ်ချုပ်ပြီးတော့ နေ့ တိုင်းတွေ့ထိနေရမယ့် ရပ်ကွက်၊ ကျေးရွာ အုပ်ချုပ်ရေးမှူးကို သူတို့ရဲ့ ဆန္ဒအတိုင်း ရွေးချယ်ချင်ပါတယ်ဆိုတဲ့ ဒီဆန္ဒက နေရာတကာ မှာ ကျွန်တော်တို့ကြားတယ်အဲဒီတော့ကျွန်တော်တို့ပြန်စဉ်းစားကြည့်တဲ့အခါကျတော့ ဘာလဲဆိုတော့ ဒါဟာ ဒီမိုကရေစီနိုင်ငံကို ကျွန်တော်တို့ ထူထောင်တဲ့နေရာမှာ ဒီမိုကရေစီနည်း ကျကျ၊ ကိုယ့်ရဲ့ အုပ်ချုပ်သူကို ပြန်ရွေးတင်တယ် ဆိုတာ ဒီမိုကရေစီရဲ့ နည်းစနစ်ပါ၊ အဲဒီတော့ အုပ်ချုပ်ရေးဆိုတဲ့ နေရာမှာ ကိုယ့်ကို အုပ်ချုပ်တဲ့နေရာမှာ ပြည်နယ်အစိုးရ၊ ပြည်ထောင်စုအစိုးရဆိုတာ ဝေးသေး တယ်။ ရပ်ကွက်၊ ကျေးရွာ အုပ်ချုပ်ရေးမှူးဟာ ပြည်သူနဲ့ အနီးစပ်ဆုံးဖြစ်တယ်။ နိုင်ငံတော် သမ္မတရဲ့ မိန့် ကြားချက်မှာ နိုင်ငံတော်သမ္မတ ကနေစပြီးတော့ အုပ်ချုပ်ရေးတာဝန်ခံ အုပ်ချုပ်ရေး တာဝန်ရှိတဲ့ပုဂ္ဂိုလ် ရပ်ကွက်၊ ကျေးရွာ အုပ်ချုပ်ရေးမှူးအထိဆိုပြီးတော့ နိုင်ငံတော် သမ္မတက ရည်ညွှန်းထားပါတယ်။ ပြည်သူတွေလည်း နားလည်ပါတယ်။ လက်ခံပါတယ်။ ဒါပေမယ့် သူတို့ ကဘာလည်းဆိုတော့ ဒီမိုကရေစီနည်းကျကျ သူတို့ ကိုယ်တိုင်ရွေးချယ်တဲ့ ရပ်ကွက်၊ ကျေးရွာ အုပ်ချုပ်ရေးမှူးလိုချင်တယ်။ အဲဒီတော့မှ ကျွန်တော် တို့က ဒီမိုကရေစီမှာ soogoosooje: ocups: acos? (Of the people, by the people, for the people) ပြည်သူထဲမှာ ပြည်သူတွေက ရွေးပြီးတော့ ပြည်သူ့အတွက် အလုပ်လုပ်ဖို့ဆိုတဲ့ စကားအဆို အတိုင်းဖြစ်မယ်။ အဲဒီတော့ ကျွန်တော်တို့နိုင်ငံရဲ့ ပတ်ဝန်း ကျင်နိုင်ငံ ဒီမိုကရေစီနိုင်ငံကို ကြည့်လိုက်။ ဒါ ကျွန်တော်တို့ ချိန်ထိုးဖို့ လိုတယ်။ဒီကနေ့ ကျွန်တော်တို့ ဒီမိုကရေစီစနစ်ကို အကောင်အထည်ဖော် နေပါတယ်ဆိုတဲ့ဥစ္စာကို တကယ့်လက်တွေ့ကျကျ နိုင်ငံတော်သမ္မတကြီးပြောတဲ့အတိုင်း ကျွန်တော်တို့ဟာ လွှတ်တော်မှာကြီးပဲ ဒီမိုကရေစီကျင့်စဉ်ကို ကျင့်သုံးနေရုံနဲ့ မပြီးသေးဘူး။ မလုံလောက်သေးဘူး။ ပြည်သူကြားမှာ ဒီမိုကရေစီကျင့်စဉ် ကျယ်ပြန့်မယ်။ ဒီကနေ့ ဒီအုပ်ချုပ်ရေးမှူးကို ရွေးချယ်တာဟာ ပြည်သူကြားမှာ အရေးကြီးဆုံး ဒီမိုကရေစီ ကျင့်စဉ် ဖြစ်ဖို့ ကိုက်ညီဖို့ အရေးကြီးပါတယ်။ ကျွန်တော်တို့ပတ်ဝန်းကျင်နိုင်ငံတွေကို ဒီမိုကရေစီနိုင်ငံကို ကျွန်တော်တို့ ကြည့်မယ်ဆိုရင် ရပ်/ကျေးအုပ်ချုပ်ရေးမှူးကို သူကြီးလို့ ခေါ်တာပေါ့လေ။ ခေါ်ဝေါ်တဲ့ အရင် က ကျွန်တော်တို့ ခေတ်ကဆိုရင် သူကြီး၊ အဲဒါအများ ပြည်သူရဲ့ မဲဆန္ဒနဲ့ လျှို့ဝှက်မဲနဲ့ မဲပေးကြတယ်။ ကျွန်တော်တို့ လွှတ်တော်ကိုယ်စားလှယ် ရွေးသလိုပဲ။ နောက်တစ်ဆင့် တိုက်နယ်သူကြီး၊ ဒါလည်း အများဆန္ဒနှင့် ရွေးချယ် တင်မြှောက် ကြတယ်။ နောက်တစ်ဆင့် ခရိုင်၊ မြို့အုပ်ချုပ်ရေးမှူး၊ Governor လို့ခေါ်မှာပေါ့။ မြို့တော် City ဆိုတာ ရန်ကုန်၊ မန္တလေး၊ နေပြည်တော်၊ မော်လမြိုင်၊ ပဲခူး၊ ပုသိမ်၊ တောင်ကြီး၊ မြစ်ကြီးနား အစရှိသည့် မြို့ကြီးကို အများအားဖြင့် City လို့ခေါ်ကြပါတယ်။ အဲဒီ City ရဲ့ Governor ကို လည်း လျှို့ဝှက် မဲစနစ်နဲ့ ရွေးချယ်တင်မြှောက်ပြီးတော့ အုပ်ချုပ်ကြပါတယ်။ ဒီအပြင် မြို့နယ်အဆင့်မှာဆိုရင် ကျွန်တော်တို့ငယ်ငယ်တုန်းက သင်ခဲ့တာ ဘာလဲဆိုတော့ Municipd၊ ဒါ ဒီခေတ် တော်လှန်ရေးအစိုးရခေတ်မတိုင်ခင် ကျွန်တော်တို့ မူလတန်းကျောင်း၊ ကျောင်းသား ဘဝ တုန်းက မှတ်မိတာ ကျန်သေးတယ်။ မှတ်မိသေးတယ်။ ဘာလို့လည်းဆိုတော့ Municipa, Town Council, Municipal concosodelo që Town Council sò3) səą someqe နိုင်ငံမှာဆိုရင် အဲဒီ Municipa, Town Council တွေကို အဲဒီကောင်စီတွေ၊ Municipad အဖွဲ့အစည်းတွေကို ဒီမိုကရေစီနည်းနဲ့ လျှို့ဝှက်မဲနဲ့ ရွေးကောက်တာ မြို့နယ်အဆင့် Municipd မြို့နယ်အဆင့် စည်ပင်ပေါ့။ အခု အခေါ်အဝေါ်ဆိုရင် စည်ပင်၊ ခရို င် အဆင့်စည်ပင်၊ မြို့တော်စည်ပင်တွေမှာ ကျွန်တော်တို့ လွှတ်တော်လိုပုံစံမျိုးနဲ့ အများအပြား ရ ပ်ကွက်အလိုက် မဲစနစ်နဲ့ ရွေးချယ် ကြတယ်။ ဒါသူတို့ ဒီမိုကရေစီ ဖြစ်ခဲ့တာကြာပြီ။ ဒီမိုကရေစီစနစ်ကို ကျင့်သုံးနေတာကြာပြီဆိုတော့ သူတို့လုပ်နိုင်တာ ထားဦးတော့ ကျွန်တော်တို့ ပုံတူကူးပြီးတော့ အကုန်လုံးလုပ်ဖို့တော့ မနိုင်ဘူး။ အဲဒီတော့ ခုပြည်ထောင်စုအစိုးရ၊ ပြည်ထောင်စုလွှတ်တော်ကို ပြည်သူ့ဆန္ဒနဲ့ ရွေးကောက် တင်မြှောက်ပြီးပြီ။ ပြည်နယ် တိုင်းဒေသကြီး လွှတ်တော် နဲ့အစိုးရ ကိုလည်း ဒီမိုကရေစီနည်းနဲ့ ရွေးချယ် တင်မြှောက်ထားပြီး ပြီ။ ကြားထဲမှာရှိတဲ့ ဒီမြို့နယ်အဆင့်၊ မြို့တော်အဆင့်၊ ခရိုင်အဆင့် တို့မှာ ကျွန်တော်တို့ မရွေးချယ် မတင်မြှောက်နိုင်ထား၊ အဲဒီတော့ကျွန်တော်တို့ သမ္မတကြီးရဲ့ မိန့်ကြား ချက်မှာ ဘာလဲဆိုတော့ Clean Government, Good Governance အဲဒါမျိုးဖြစ်လာဖို့အတွက်က ကျွန်တော်တို့ ပြည်ထောင်စုနဲ့ ဒီပြည်နယ်နဲ့ဆိုရင်အောက်ခြေလွတ်နေတဲ့ အခြေအနေမျိုးမှာ ကျွန်တော်မြင် တဲ့ ကျေးရွာအုပ်ချုပ်ရေးမှူး ၊ ရပ်ကွက်အုပ်ချုပ်ရေးမှူးတို့ကို ကျွန်တော်တို့ ပြည်ထောင်စုအစိုးရကို ရွေးချယ်သလို လွှတ်တော်ကို ရွေးချယ်သလို၊ ပြည်နယ်/တိုင်းကို ရွေးချယ်သလို အဲဒီ ရပ်ကျေး၊ ရပ်ရွာ၊ ရပ်ကွက်၊ ကျေးရွာ အုပ်ချုပ်ရေးမှူး ကို ဒီမိုကရေစီနည်းကျကျနဲ့ ပြည်သူများတွေရဲ့ ခေါင်းဆောင်၊ ပြည်သူများ၊ ရပ်ကွက်က ပြည်သူများ ၊ ကျေးရွာပြည်သူများ တာဝန်ပေး တဲ့ ခေါင်းဆောင်ကို ရွေးပြီးတော့ ပြန်ခန့်မယ်ဆိုရင် အဲဒီပုဂ္ဂိုလ် ဟာ ဒီမိုကရေစီ နည်းကျကျ ပြည်သူဘက်ကို ရပ်တည်မယ်။ ဒီမိုကရေစီနည်းကျကျ၊ နိုင်ငံတော်အစိုးရ၊ နိုင်ငံတော်သမ္မတက ဖြစ်စေချင်ပါတယ် aboo Clean Government, Good Governance Elpussaadęys q8 16my: အုပ်ချုပ်ရေးမှူးက ပြည်သူနဲ့အတူ ဝိုင်းထိန်းပေးလျက် ဒီကနေ့အခြေ အနေမှာ ကျွန်တော်တို့ အကုန်ပြောလည်း မကောင်းဘူး။ အကုန်ပြောလဲများတယ်။ မြို့နယ်အဆင့်၊ ခရိုင်အဆင့်မှာ ဖြစ်နေတဲ့ Clean မဖြစ်တဲ့ ဖြစ်ရပ်တွေ မသန့်ရှင်းတဲ့ ဖြစ်ရပ်တွေ များနေတယ်။ အဲဒီလို ဖြစ်ရပ်တွေ ဖြစ်ခဲ့ တာဟာ အရင်ကဖြစ်ခဲ့တာ ရပ် /ကျေးဥက္ကဋ္ဌနဲ့ ဟိုတုန်းက ရပ် /ကျေး အုပ်ချုပ်ရေးမှူး၊ ရပ် ကျေးဥက္ကဋ္ဌနဲ့ မြို့နယ်အုပ်ချုပ်ရေးအဖွဲ့အစည်း တွေ ပူးပေါင်းကြံစည် ပြီးတော့ ပြည်သူတွေ အပေါ်မှာ မတရားလုပ်ခဲ့တာ အများကြီးပဲ။ မမှန်မကန် လုပ်ခဲ့ တာ အများကြီးပဲ။ အဲဒါကို ပြည်သူ တွေ ဒီကနေ့ အော့နှလုံးနာနေတယ်။ ကျွန်တော်တို့ အခု အစိုးရ အဖွဲ့ရော၊ နောက် ပြည်နယ် / တိုင်း၊ နောက်ပြီးတော့ ပြည်ထောင်စုလွှတ်တော်၊ ဒါတွေကို ကျွန်တော်တို့ ပြောင်းလဲပြီးတော့ စနစ်တစ်ခုပြောင်းလဲတဲ့ခြေလှမ်းကို ကျွန်တော်တို့ လှမ်းပြီးတော့ ကျွန်တော်တို့ အပြောင်းအလဲကို အစပြု နေတဲ့အချိန်မှာ ဒီရပ်/ကျေး အုပ်ချုပ်ရေးမှူး ရွေးချယ်တဲ့ နေရာမှာလည်း အပြောင်းအလဲ ရှိဖို့ ပြည်သူတွေဟာ မျှော်လင့်တယ်။ ဒီကနေ့ ကျွန်တော့် လက်ထဲကို ရောက်လာတဲ့ ဒီရပ် /ကျေးနဲ့ ပတ်သက်ပြီးတော့ ပြင်ဆင်ပြီးတဲ့ ဥပဒေကြမ်းတွေ လည်း ရောက်လာတယ်။ ဒီလွှတ်တော်မှာ ဝေပေးပါတယ်။ အဲဒီလို ကျွန်တော်တို့ ပြန်ကြည့်ရင် အခုရောက်လာတဲ့ ရွေးချယ်နည်းက ဒီမိုကရေစီ မကျဘူး။ ဥပမာ - ဆယ်အိမ်စု အုပ်ချုပ်ရေးမှူး၊ ဆယ်အိမ်စု၊ အရင် က ဆယ်အိမ်မှူး ပေါ့။ ရွေးချယ်တဲ့ နေရာမှာ ဆယ်အိမ်မှူးကို အိမ်ထောင်စု ဦးစီးရယ်လို့ မဟုတ်ဘူး။</speech>
<speech type="vicespeaker">ဦးဗညားအောင်မိုး၊ အဲဒီဥပဒေကြမ်းကို ဥပဒေကြမ်းက ဆွေးနွေးမှာပဲလေနော်။ နောက် ဆွေးနွေးတဲ့ အခါကျမှ ဦးဗညားအောင်မိုး ဆွေးနွေးပေးပါ။ အခုက မေးခွန်းဖြစ်တဲ့အတွက် ဆွေးနွေးစရာတွေ အများကြီးရှိပါတယ်။ နောက် ဝေလည်း ဝေထားပြီးပါပြီ</speech>
<speech><mp id="115">ဒေါက်တာဗညားအောင်မိုး၊ မွန်ပြည်နယ် မဲဆန္ဒနယ်အမှတ်(၇)</mp>ကျေးဇူးတင် ပါတယ်။ အဲဒီလို ကျွန်တော်တို့ နေတဲ့ အခါ ဒီမိုကရေစီနည်းကျကျ လွှတ်တော် ကိုယ်စားလှယ် ရွေးသလို၊ နောက် ကျွန်တော်တို့ ရွေးချယ် တာ အလွယ်ကူဆုံး၊ ဒီတစ်နှစ်အတွင်းမှာ အတွေ့ အကြုံရခဲ့ပြီးပြီ။ အဲဒီတော့ ကျွန်တော့် အမြင်နဲ့တော့ ဒီရွေးကောက်ပွဲကော်မရှင်၊ မြို့နယ်ကော်မရှင်၊ ရပ်ကွက်ကော်မရှင်တွေက ဦးစီးပြီးတော့ သတ်မှတ်ထားတဲ့ အရည်အချင်းပြည့်ဝတဲ့ ပုဂ္ဂိုလ်တွေကို ရွေးချယ်ခံတဲ့ ပုဂ္ဂိုလ်အဖြစ်နဲ့ သတ်မှတ် ပြီးတော့ ရပ်ကွက် ကျေးရွာမှာ ရှိသလို ကျွန်တော်တို့ မွန်ပြည်နယ်က ကျေးရွာတစ်ရွာ၊ အိမ်ခြေ အိမ်ထောင်စု (၅၀၀၀) အထက် ရှိပါတယ်။ အဲဒါအား လုံး လွှတ်တော်ကိုယ်စားလှယ်တွေကို မဲပေး သလို လျှို့ဝှက်မဲစနစ်နဲ့ မဲပေးကြဖို့ အဲဒီလိုပေးခြင်းဟာ တစ်ရက်ထဲနဲ့ အလုပ်ကိစ္စပြီးဆုံးတယ်။ ပြည်သူတွေအလုပ်အကိုင် တွေ အလုပ်ပျက်အကိုင်ပျက် အဖြစ်နည်းတယ်။ နောက် အများဆန္ဒလည်း ဖြစ်တယ်။ အများပြည်သူရဲ့ ကျေနပ်မှုလည်း ရတယ်။ အဲ ဒီတော့ကို ကျွန်တော်တို့က ဒီလိုစနစ်မျိုးလုပ်မှ ဒီမိုကရေစီပိုကျမယ်ဆိုတာ လူ အတော်များများက ကျွန်တော်တို့ လွှတ်တော် ကိုယ်စားလှယ် ကလည်း နားလည်မှာပါ။ လက်ခံမှာပါ။ အဲ ဒီတော့ ဒီမိုကရေစီအကျဆုံးနည်း၊ ဒီမိုကရေစီနည်းစနစ်နဲ့ အကိုက်ညီဆုံးနည်း၊ ပြည်သူတွေ စိတ်အချမ်းသာဆုံးဖြစ် မယ့်နည်းကို ကျွန်တော်တို့က သတ္တိရှိရှိနဲ့ အဆုံးအဖြတ်ပေးပြီးတော့ လုပ်ဖို့လိုအပ်ပါတယ်။ အဲဒီတော့မှ ကျွန်တော်တို့ ပြည်သူ တွေက ဒီမိုကရေစီ နည်းနဲ့ ကျွန်တော်တို့ ပြည်သူ့ကိုယ်စားလှယ် mo$8:com? Good Governance , Clean Government posse gê:8:60mo$: ထိန်းကျောင်းပေးနိုင်မယ်။ အဲဒီအတွက်ကို ကျွန်တော်မေးခွန်းအနေနဲ့က လွှတ်တော် ဥက္ကဋ္ဌကြီးမှ တစ်ဆင့် (၁) သတ်မှတ်သော အရည်အချင်း ပြည့်ဝသော ရပ်ကွက်/ကျေးရွာအုပ်စုမှ ပုဂ္ဂိုလ်များ၊ ရပ်ကွက်အုပ်ချုပ်ရေးမှူးအဖြစ် ပါဝင် ယှဉ်ပြိုင် ရွေးချယ်ပိုင်ခွင့် မပေးသင့်ဘူးလား။ (၂) ရပ်ကွက်/ကျေးရွာအုပ်စုနေ အသက် (၁၈)နှစ် ပြည့်ပြီး မဲဆန္ဒပေးခွင့်ရှိသူတိုင်း လျှို့ဝှက် မဲ စနစ်ဖြင့် ရပ်ကွက်/ကျေးရွာအုပ်စုအုပ်ချုပ်ရေးမှူးကို မရွေးချယ်သင့်ဘူးလား။ အထက်ပါ မေးခွန်း (၁) နဲ့ (၂)အတိုင်း ပြည်သူများ ရွေးချယ်မှုကို ရပ်ကွက် /ကျေးရွာအုပ်ချုပ်ရေးမှူးအဖြစ် ခန့်အပ်ခြင်းသည် ဖွဲ့စည်းပုံအခြေခံဥပဒေပုဒ်မ ၂၈၉ ကို အကောင်အထည်မဖော်သင့်ဘူးလား။ကျေးဇူးတင်ပါတယ်။</speech>
<speech type="vicespeaker">မေးခွန်းများနဲ့ ပတ်သက်ပြီး ဒုတိယဝန်ကြီးက တစ်ခုချင်း ပြန်လည်ဖြေကြားဖို့ ဖြစ်ပါတယ်</speech>
<speech><agency id="89">ဗိုလ်မှူးချုပ်ကျော်ဇံမြင့်(ဒုတိယဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ် ပါသော အမျိုးသားလွှတ်တော် ဒုတိယဥက္ကဋ္ဌကြီးနဲ့တကွ အမျိုးသားလွှတ်တော် ကိုယ်စားလှယ် များ မင်္ဂလာအပေါင်းနဲ့ ပြည့်စုံပါစေလို့ ဦးစွာ ဆုတောင်းမေတ္တာပို့သအပ်ပါတယ်။ ပထမဦးစွာ ရန်ကုန်တိုင်းဒေသကြီးမဲဆန္ဒနယ်အမှတ်(၃) အမျိုးသားလွှတ်တော်ကိုယ်စားလှယ် ဦးဖုန်းမြင့်အောင်ရဲ့ ရန်ကုန်တိုင်းဒေသအတွင်း အရက်ဆိုင်များ ဖွင့်လှစ်ရောင်းချခြ င်း မေးခွန်းနဲ့ ပတ်သက်ပြီး ကျွန်တော် ပြည်ထဲရေးဝန်ကြီးဌာန၊ ဒုတိယဝန်ကြီး ဗိုလ်မှူးချုပ်ကျော်ဇံမြင့် မှ ပြန်လည် ဖြေကြား သွားမှာဖြစ်ပါတယ်။ ကျွန်တော်တို့ ယစ်မျိုးစီမံခန့်ခွဲမှု များနဲ့ ပတ်သက်လို့ အင်္ဂလိပ်ကို လိုနီခေတ် က စတင်ပြီးတော့ ၁၉၁ရ ခုနှစ် ယစ်မျိုးဥပဒေ၊ ၁၉၁၉ ခုနှစ် ယစ်မျိုး နည်းဥပဒေ၊ ၁၉၂၈ ခုနှစ် ယစ်မျိုးနည်းဥပဒေ၊ ၁၉၆၀ ပြည့်နှစ် ယစ်မျိုးအက်ဥပဒေများ ညွှန်ကြားချက် များနဲ့အညီ ခေတ် အဆက်ဆက်မှာ ယစ်မျိုးဌာန၊ ယစ်မျိုးဝန်ထောက်က ဆောင်ရွက်ခဲ့ပေမယ့်လည်း ၁၉၈၉-၁၉၉၀ ခုနှစ်ကစပြီးတော့ အထွေထွေ အုပ်ချုပ်ရေးဦးစီးဌာနကနေပြီးတော့ ယစ်မျိုး စီမံခန့်ခွဲမှုကိုဆောင်ရွက်ကာတားဆီးနှိမ်နင်းရေးကိုတော့မြန်မာနိုင်ငံရဲတပ်ဖွဲ့ဌာနချုပ်ကတာဝန်ယူဆောင်ရွက် နေပါတယ်။ ယစ်မျိုးလိုင်စင်ခွန်များကို တိုးမြှင့်ကောက်ခံရေးနှင့် စိစစ်ကြီးကြပ်ရေးအဖွဲ့ ဖွဲ့စည်း ပြီးတော့ ဥပဒေ၊ နည်းဥပဒေ၊ လုပ်ထုံးလုပ်နည်း ညွှန်ကြားချက်တွေနဲ့အညီ တိုင်းဒေသကြီး ၊ ပြည်နယ်အလိုက် တရားမဝင်ယစ်မျိုးလုပ်ငန်းတွေကို မြို့နယ်သတင်းစုံစမ်းဖော်ထုတ်ရေး အဖွဲ့ငယ်နဲ့ တားဆီးနှိမ်နင်းရေးအဖွဲ့တို့နဲ့ ဆောင်ရွက်ဖို့ ပြည်ထဲရေးဝန်ကြီးဌာန ၊ ဝန်ကြီးရုံးက ၂၀၀၄ ခုနှစ်၊ ဧပြီလ ၂၀ ရက်နေ့၊ ရက်စွဲပါ စာအမှတ်၊ ပထရ /၂-၃(၅၁၉)/ထောက် ၁ နဲ့ ညွှန်ကြားခဲ့ပြီး ကြပ်မတ်ဆောင်ရွက်လျက်ရှိပါတယ်။ ယစ်မျိုးစီမံခန့်ခွဲမှု၊ အခွန်စည်းကြပ်မှုနဲ့ ကောက်ခံမှုတွေကို အထွေထွေအုပ်ချုပ်ရေးဦးစီးဌာနက ဆောင်ရွက်ပြီး တရားမဝင် အရက်သေစာ များ ချက်လုပ်မှု၊ သယ်ယူမှု၊ လက်ဝယ်ထားရှိမှု၊ ရောင်းချမှုတွေကို စုံစမ်း ထောက်လှမ်းခြင်း၊ အရေးယူခြင်းနဲ့ တရားစွဲခြင်းတွေကို မြန်မာနိုင်ငံရဲတပ်ဖွဲ့ဌာနချုပ်က ဆောင်ရွက်နေတဲ့အပြင် တရားရုံးများကလည်း ပြစ်ဒဏ်ချမှတ်ခြင်း၊ အာမခံနဲ့ ခံဝန်ချုပ် ချုပ်ဆိုခြင်းတွေကို ယစ်မျိုး ဥပဒေပြဋ္ဌာန်းချက်တွေနဲ့အညီ ဆောင်ရွက်လျက်ရှိ ပါတယ်။ မြန်မာနိုင်ငံ ယစ်မျိုး ဥပဒေ ပုဒ်မ ၉၊ ၁၀၊ ၁၁၊ ၁၂ အရနဲ့ နည်းဥပဒေ ၄(၁)တို့အရ အရက်ထုတ်လုပ်ခြင်း၊ လက်ဝယ် ထားရှိခြင်း၊ ဖြန့်ဖြူးရောင်းချခြင်းလုပ်ငန်းတွေအတွက် တိုင်းဒေသကြီး/ ပြည်နယ် /ခရိုင် မြို့နယ် ယစ်မျိုး အကြံပေးအဖွဲ့တွေ ဖွဲ့စည်းပြီးတော့လည်း ဆောင်ရွက်လျက်ရှိပါတယ်။ ယစ်မျိုးလိုင်စင် တွေကို ချပေးရာမှာ အရက်သေစာသောက်စားခြင်း အလေ့အထ ပြန့်ပွားခြင်းကို အားပေးခြင်း မရှိစေရန်၊ သေရည်သေရက်ဖြန့်ဖြူးရောင်း ချရာတွင် တရားမဝင်ထုတ်လုပ်မှု၊ ရောင်းချမှု မရှိစေဘဲ အရက်များအပေါ်တွင် အခွန်ကြီး မြင့်နိုင်သမျှ ကြီးမြှင့်၍ ကောက်ခံရန်၊ မူးယစ်စေတဲ့ သေရည်သေရက်ကို ရောင်းချခြင်းမှာ အခွန်ငွေ ရရှိစေရန် အတွက်သာမဟုတ်ဘဲ ၎င်းကို သောက်သုံး သုံးစွဲမှု ခေါင်းပါးစေရန် ရည်ရွယ်၍ အခွန်ကောက်ခံခြင်းကို ဆောင်ရွက်ရန်ဆိုတဲ့ ယစ်မျိုးမူဝါဒများနဲ့အညီ နှစ်စဉ် ခွင့်ပြု ချက် ချ ပေးလျက်ရှိပါတယ်။ ယစ်မျိုးအစီအစဉ်ကို ခွင့်ပြု ရာမှာ ပြက္ခဒိန်နှစ်အလိုက် ယစ်မျိုးလိုင်စင်များကို တိုင်းဒေသကြီး ပြည်နယ်များက နှစ်စဉ် သြဂုတ်လမှာ မြို့နယ်အလိုက် ယစ်မျိုးလိုင်စင်အမျိုးအစားများ ဖော်ပြတဲ့ ယစ်မျိုးအစီအစဉ်၊ မြို့နယ်/ခရိုင် ယစ်မျိုးအကြံပေးအဖွဲ့ရဲ့ အစည်းအဝေးမှတ်တမ်း၊ တိုင်းဒေသကြီး /ပြည်နယ် အစိုးရအဖွဲ့များရဲ့ သဘောတူ အတည်ပြုချက်စတဲ့ အချက်အလက်မှတ်တမ်းများနဲ့ အတူ အထွေထွေအုပ်ချုပ်ရေးဦးစီးဌာန(ရုံးချုပ်)ကို ပူးတွဲတင်ပြရပါတယ်။ အဲဒီလို တိုင်းဒေသကြီး / ပြည်နယ်များရဲ့ တင်ပြချက်တွေနဲ့ ပတ်သက်လို့ ၂၀၁၁ ခုနှစ် ယစ်မျိုးအစီအစဉ် ခွင့်ပြုဖို့ ပြည်ထဲရေးဝန်ကြီးဌာနက ခွင့်ပြုသင့်တဲ့ အရေအတွက်နဲ့ ခွင့်ပြုဖို့ မသင့်တာတွေကို စိစစ်ပြီး အစိုးရအဖွဲ့သို့ တင်ပြခွင့်ပြုချက်ရယူပြီးမှ ယစ်မျိုးအစီအစဉ်များကို ခွင့်ပြုပေးခဲ့ရာမှာ တစ်နိုင်ငံ လုံးအတွက် ယစ်မျိုးလိုင်စင် (၂၈)မျိုးကို လိုင်စင်အရေအတွက် (၄၁၃၀၃)ခု ခွင့်ပြုပေးခဲ့ခြင်းပဲ ဖြစ်ပါတယ်။ ရန်ကုန်တိုင်းဒေသကြီးအတွင်းမှာရှိတဲ့ မြို့နယ်များအတွက် အဆင့်ဆင့်သော ယစ်မျိုးအကြံပေးအဖွဲ့များနဲ့ ဒေသဆိုင်ရာ အာဏာပိုင်များရဲ့ ထောက်ခံချက်များအရ ယစ်မျိုး လိုင်စင် အရေအတွက် (၈၉၆၉)ခု���ို ခွင့်ပြုပေးခဲ့ပါတယ်။ ဒီလို ခွင့်ပြုတဲ့အထဲမှာ အရက်ချက် စက်ရုံ (D-1)လိုင်စင်တွေ၊ အရောင်ဆိုးပုလင်းသွပ် (D-1A)လိုင်စင်တွေ၊ ဟိုတယ်၊ မိုတယ်များမှ ခွင့်ပြုထားတဲ့ ယစ်မျိုးလိုင်စင် (FL-10)၊ (FL-17) လိုင်စင်တွေ၊ ကုန်စုံဆိုင်တွေ၊ စတိုးဆိုင်တွေမှာ ပုလင်းလိုက် လက်ကားရောင်းချခွင့်လိုင်စင် (FL-12)တွေ အပါအဝင် ဖြစ်ပြီးတော့ စားသောက်ဆိုင် ဥပစာအတွင်းမှာသောက်သုံးဖို့ လက်လီရောင်းချခွင့်ပြုထားတဲ့(CS-2A) လိုင်စင် (၅၉၀၄) ခုကိုသာ ခွင့်ပြု ခဲ့ခြင်းဖြစ်ပါတယ်။ မေးခွန်းမှာ မေးထားသလို အရက်ဆိုင်ပေါင်း (၉၀၀၀) မရှိတာကို တွေ့ရှိရမှာဖြစ်ပါတယ်။ ဒီဆိုင်တွေကိုလည်း သက်ဆိုင်ရာ ရပ်ကွက် ၊ ကျေးရွာအုပ်ချုပ်ရေးမှူးများနဲ့ မြန်မာနိုင်ငံရဲတပ်ဖွဲ့တွေက လိုင်စင်စည်းကမ်းတွေနဲ့ အညီ ဖြစ်စေဖို့ ကြပ်မတ်ဆောင်ရွက်လျက်ရှိပါတယ်။ ယစ်မျိုးခွန်ကောက်ခံရရှိမှုအနေနဲ့ အထွေထွေအုပ်ချုပ်ရေးဦးစီးဌာနက စတင်လွှဲပြောင်း တာဝန်ယူဆောင်ရွက်ခဲ့တဲ့ ၁၉၈၉-၉၀ ဘဏ္ဍာရေးနှစ်မှာ ကျပ်သန်းပေါင်း (၁၂.၇၆) ရှိရာမှ ၂၀၁၀-၁၁ ခု ဘဏ္ဍာရေးနှစ်မှာ ကျပ်သန်းပေါင်း (၆၈၆၂.၇၇၉) ရရှိခဲ့ပါတယ်။ ယခု ၂၀၁၁-၁၂ ဘဏ္ဍာရေးနှစ်မှာလည်း ယစ်မျိုးခွန်ကို ကျပ်သန်းပေါင်း (၇၅၀၇) ရရှိဖို့ လျာထားဆောင်ရွက် လျက်ရှိပြီး ရရှိခဲ့တဲ့အခွန်ငွေများကို နိုင်ငံတော်ဘဏ္ဍာအဖြစ်ပေးသွင်းကာ ပညာရေး၊ ကျန်းမာရေး၊ ကျေးလက်ဒေသဖွံ့ဖြိုးရေးလုပ်ငန်းတွေမှာ ခွဲဝေသုံးစွဲလျက် ရှိပါတယ်။ ယစ်မျိုးခွန် တိုးမြှင့်ကောက်ခံရေးစိစစ်ကြီးကြပ်ရေးအဖွဲ့များနှင့် တရားမဝင်ယစ်မျိုးလုပ်ငန်းများ တားဆီး နှိမ်နင်းခြင်း၊ ပိတ်သိမ်းခြင်း၊ ဖမ်းဆီးအရေးယူခြင်းများကို ကြပ်မတ်ဆောင်ရွက်လျက်ရှိရာမှာ တိုင်းဒေသကြီးနှင့် ပြည်နယ်များမှာ ၂၀၀၉ ခုနှစ်အတွင်းက ဖမ်းဆီး အရေးယူမှု (၉၉၂၆) ကြိမ်၊ ၂၀၁၀ ခုနှစ်အတွင်းမှာ ဖမ်းဆီးအရေးယူမှု (၅၃၅၃) ကြိမ်နဲ့ ၂၀၁၁ ခုနှစ် သြဂုတ်လ ၂၅ ရက်နေ့အထိ (၂၆၃၃) ကြိမ် ရှိခဲ့ပြီးဖြစ်ပါတယ်။ ရန်ကုန်တိုင်းဒေသကြီးအတွင်းမှာ ၂၀၁၁ ခုနှစ် ဩဂုတ်လအထိ ဖမ်းဆီးအရေးယူမှု (၁၅၉၈) ကြိမ် ရှိခဲ့ပြီး တရားမဝင် ဖွင့်လှစ်တဲ့ဆိုင်တွေကို ဥပဒေနဲ့အညီ အရေးယူဆောင်ရွက်နိုင်ခဲ့ပါတယ်။ ဒါ့အပြင် ပြည်တွင်း ဈေးကွက်အတွင်းကို တရားမဝင်တင်သွင်းထုတ်လုပ်ဖြန့်ဖြူးရောင်းချလျက်ရှိတဲ့ ပြည်တွင်းပြည်ပ စီးကရက်၊ ရက်၊ ဘီယာ၊ ဝိုင်နဲ့ သောက်ရေသန့်တွေကိုလည်း စစ်ဆေးဖမ်းဆီးခြင်း၊ ထိန်းသိမ်းခြင်း၊ လေလံတင် ရောင်းချခြင်းတွေဆောင်ရွက်ဖို့ မြို့နယ်များမှာ မြို့နယ်ပြည်တွင်းအခွန်များဦးစီးဌာ နမှ အဖွဲ့ခေါင်းဆောင်အဖြစ်ပါဝင်ပြီး အထွေထွေအုပ်ချုပ်ရေးဦးစီးဌာန၊ မြန်မာနိုင်ငံရဲတပ်ဖွဲ့နဲ့ စည်ပင် သာယာရေးအဖွဲ့တို့က အဖွဲ့ဝင်အဖြစ်ပါဝင်တဲ့ စုပေါင်းအဖွဲ့တွေနဲ့ စစ်ဆေးကြပ်မတ် ဆောင်ရွက် လျက်ရှိပါတယ်။ ယစ်မျိုးရောင်းချမှုတွေကို ဥပဒေနဲ့အညီဖြစ်စေဖို့ စိစစ်ကြပ်မတ်ရေးအဖွဲ့မှာ မြန်မာနိုင်ငံ ရဲတပ်ဖွဲ့၊ အထူးစုံစမ်းစစ်ဆေးရေးဦးစီးဌာန၊ အထွေထွေအုပ်ချုပ်ရေးဦးစီးဌာန၊ စည်ပင်သာယာ ရေးအဖွဲ့တို့ပါဝင်တဲ့ ယစ်မျိုးလိုင်စင် စိစစ်ကြပ်မတ်ရေးအဖွဲ့၊ သတင်းစုံစမ်းဖော်ထုတ်ရေးအဖွဲ့၊ တားဆီးနှိမ်နင်းရေးအဖွဲ့များ ဖွဲ့စည်းပြီး ကြပ်မတ်ဆောင်ရွက်လျက်ရှိပါတယ်။ နိုင်ငံခြားက တရားမဝင် တင်သွင်းလာတဲ့အရက်၊ ဘီယာတွေကိုလည်း ဖမ်းဆီးနှိမ်နင်းဆောင်ရွက်လျက်ရှိ ပါတယ်။ ယစ်မျိုးလိုင်စင်အသစ်တွေကို တစ်နှစ်တစ်ကြိမ်သာ ချပေးတာဖြစ်ပါတယ်။ ဒီလိုချထား ပေးရာမှာသက်ဆိုင်ရာမြို့နယ်၊ ခရိုင်၊ တိုင်းဒေသကြီး ၊ ပြည်နယ်အဆင့်ဆင့်သော ယစ် မျိုးအကြံ ပေး အဖွဲ့များရဲ့ အစည်းအဝေးဆုံးဖြတ်ချက်၊ ထောက်ခံချက်တွေနဲ့အတူ အထွေထွေအုပ်ချုပ်ရေး ဦးစီးဌာန(ရုံးချုပ်)ကို တင်ပြပါမယ်။ အထွေထွေအုပ်ချုပ်ရေးဦးစီးဌာန (ရုံးချုပ်)က ပြည်ထဲရေး ဝန်ကြီးဌာနကို စိစစ်ထောက်ခံတင်ပြပြီး ပြည်ထဲရေးဝန်ကြီးဌာနကလည်း အဆင့်ဆင့် သော စိစစ်ထောက်ခံတင်ပြလာတဲ့ ယစ်မျိုးလိုင်စင်တွေကို အစိုးရအဖွဲ့ထံ တင်ပြခွင့်ပြုချက် ရယူဆောင် ရွက်ခဲ့ပါတယ်။ ၂၀၁၁ ခုနှစ် ဧပြီလကစပြီး ယစ်မျိုးလိုင်စင်အသစ်တွေကို ထပ်မံတိုးမြှင့် ခွင့်ပြု ပေးခြင်းမရှိပါကြောင်း ရှင်းလင်းဖြေကြားအပ်ပါတယ်။ ဆက်လက်ပြီး မွန်ပြည်နယ်၊ မဲဆန္ဒနယ် အမှတ် (၇) မှ အမျိုးသားလွှတ်တော် ကိုယ်စားလှယ် ဒေါက်တာဗညားအောင်မိုး ရဲ့ ရပ်ကွက်ကျေးရွာအုပ်စု အုပ်ချုပ်ရေးမှူးများကို ဒီမိုကရေစီနည်းလမ်းကျကျ ရွေးချယ်ပြီး ခန့်အပ်တာဝန်ပေးရန် သင့် မသင့်နဲ့ စပ် လျဉ်းတဲ့ မေးခွန်းအပေါ် ကျွန်တော်ကပဲ ဆက်လက်ပြီးတော့ ဖြေကြားသွားမှာ ဖြစ်ပါတယ်။ အမျိုးသားလွှတ်တော်ကိုယ်စားလှယ် ဒေါက်တာဗညားအောင်မိုး က နေပြီးတော့ သတ်မှတ်ထားတဲ့အရည်အချင်းပြည့်ဝသူ ရပ်ကွက်/ကျေးရွာအုပ်စုမှ လူပုဂ္ဂိုလ်များကို ရပ်ကွက် ျေးရွာအုပ်စု အုပ်ချုပ်ရေးမှူးအဖြစ် ပါဝင်ယှဉ်ပြိုင် ရွေးချယ်ပိုင်ခွင့် ပေးသင့် မပေးသင့်၊ ရပ်ကွက်/ကျေးရွာအုပ်စုနေ အသက် (၁၈) နှစ်ပြည့်ပြီး မဲဆန္ဒပေးခွင့်ရှိသူတိုင်း လျှို့ဝှက်မဲစနစ်ဖြင့် ရပ်ကွက်/ကျေးရွာအုပ်စု အုပ်ချုပ်ရေးမှူးများကို ရွေးချယ် သင့် မသင့်၊ အဲဒီရွေးချယ်မှုအတိုင်းပြည်သူများရွေးချယ်မှုကို ရပ်ကွက် /ကျေးရွာအုပ်စု အုပ်ချုပ်ရေးမှူးအဖြစ် ခန့် အပ်ခြင်းဟာ ဖွဲ့စည်းပုံအခြေခံဥပဒေပုဒ်မ ၂၈၉ နဲ့ ကိုက်ညီ/မညီ မေးခွန်းမှာ ဖော်ပြထားပါတယ်။ ဒီမေးခွန်းနဲ့ စပ်လျဉ်းလို့ ပြည်ထဲရေး ဝန်ကြီးဌာနက ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ၊ ဥပဒေကြမ်းကို ၂၀၁၁ ခုနှစ်၊ သြဂုတ်လ ၂၉ ရက်နေ့မှာ ကျင်းပတဲ့ ပထမအကြိမ်ပြည်သူ့လွှတ်တော် ဒုတိယပုံမှန်အစည်းအဝေးဆဌမနေ့မှာ ပြည်သူ့လွှတ်တော်သို့ တင်သွင်းထားပြီးလည်ဖြစ်ပါတယ်။ ဒီလိုတင်သွင်းထားရှိတဲ့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ၊ ဥပဒေကြမ်းကိုလည်း လွှတ်တော်ကိုယ်စားလှယ်အသီးသီးကို စိစစ်လေ့လာနိုင်ဖို့လည်း ဖြန့်ဝေ ထားရှိပြီးဖြစ်ပါတယ်။ ပြည်သူ့လွှတ်တော်၊ အမျိုးသားလွှတ်တော်နဲ့ ပြည်ထောင်စု လွှတ်တော် အဆင့်ဆင့်တို့မှာ စိစစ်ခြင်း၊ ပြင်ဆင်ခြင်း၊ ဖြည့်စွက်ခြင်း၊ ဆွေးနွေးခြင်း၊ သုံးသပ်ခြင်းတို့ကိုဆောင်ရွက်ကြပြီး အတည်ပြုပြီးပါက ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ ၊ ဥပဒေကြမ်းဟာ ဥပဒေတစ်ရပ်အဖြစ် ဖြစ်ပေါ်လာမှာ ဖြစ်ပါတယ်။ ဒီလိုဥပဒေတစ်ရပ်ဖြစ်ပေါ်လာပါက ဒီလိုဥပဒေပါ ပြဋ္ဌာန်းချက်များကို လိုက်နာ ဆောင်ရွက်ခြင်းဖြင့် ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးများကို ဥပဒေနဲ့အညီ ခန့်အပ်တာဝန်ပေးအပ်မှာဖြစ်ပါကြောင်း ဖြေရှင်း တင်ပြအပ်ပါတယ်။ အားလုံးကို ကျေးဇူးတင် ပါတယ်။</speech>
<speech type="vicespeaker">အမျိုးသားလွှတ်တော်ကိုယ်စားလှယ်များခင်ဗျား။ ယခု အမျိုးသားလွှတ်တော်အစည်းအဝေးကို ခေတ္တ ရပ်နားပြီး နေ့လည် ၁၃၁၅ နာရီအချိန်မှာ ပြန်လည် ကျင်းပမှာ ဖြစ်ပါတယ်</speech>
<speech type="mc">အမျိုးသားလွှတ်တော် ဒုတိယဥက္ကဋ္ဌကြီး ပြန်လည် ထွက်ခွာပါပြီခင်ဗျား</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>အစည်းအဝေးကို ၁၁၃ရ နာရီအချိန်တွင်ခေတ္တရပ်နားပြီး ၁၃၁၅ နာရီအချိန်တွင် ပြန်လည်ကျင်းပပါသည်။</p>
</section>
<section value="Report">	
<report>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အစည်းအဝေး ပြန်လည် စတင်တော့မှာဖြစ်ပါတယ်</speech>
<speech type="mc">အမျိုးသားလွှတ်တော်ဒုတိယဥက္ကဋ္ဌကြီး ကြွရောက်လာ ပါပြီ ခင်ဗျား</speech>
<p>အမျိုးသားလွှတ်တော် ဒုတိယဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစိုးရ၏အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ အစီရင်ခံစာကို လွှတ်တော်ကိုယ်စားလှယ်များကဆွေးနွေးခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များ ခင်ဗျား။ အစိုးရ၏အာမခံချက်များ၊ ကတိများ နှင့် တာဝန်ခံချက်များ စိစစ်ရေးကော်မတီ ၏ အစီရင်ခံစာ နှင့်စပ်လျဉ်း၍ ဆွေးနွေးရန် လွှတ်တော်ကိုယ်စားလှယ် (၃)ဦးက အမည်စာရင်း တင်သွင်းထား ပါတယ်။ ပထမဦးစွာ ချင်းပြည်နယ် မဲဆန္ဒနယ်အမှတ်(၉)မှ ဦးပေါ်လျှံလွင် ဆွေးနွေးနိုင်ပါပြီ</speech>
<speech><mp id="45">ဦးပေါ်လျှံလွင်၊ ချင်းပြည်နယ် မဲဆန္ဒနယ်အမှတို၉)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော်သည် မတူပီမြို့နယ်အမှတ်(၉) အမျိုးသားလွှတ်တော်ကိုယ်စားလှယ် ဦးပေါ်လျှံလွင် ဖြစ်ပါတယ်။ ကျွန်တော် ဆွေးနွေးရမယ့်အချက်က အစိုးရ ၏အာမခံချက်များ ကတိများနှင့် တာဝန်ခံချက်များ စိစစ်ရေးကော်မတီ၏ အစီရင်ခံချက်အပေါ်တွင် ကျွန်တော် ဆွေးနွေးမှာဖြစ်ပါတယ်။ ဥက္ကဋ္ဌကြီး ခင်ဗျား။ အဲဒီအပေါ်မှာ ကျွန်တော် ပထမအကြိမ်တုန်းက ကျွန်တော် ဆွေးနွေးခဲ့တာတွေ လွှတ်တော်မှာ အတည်ပြုခဲ့တာ နှစ်ချက် ရှိပါတယ်။ အဲဒီ နှစ်ချက်ထဲမှာ ပထမ ကတော့ချင်းပြည်နယ်၌ လိုအပ်နေသော ဆရာဝန် နေရာများ၌ ဆရာဝန် ဝန်ထမ်းများ ထပ်မံခန့်အပ် ပေးရန်နှင့် ဒုတိယကတော့ ဂန့်ဂေါ- ရေဇ္ဇာ ကားလမ်းကို ဆယ့်နှစ်ရာသီသွား နိုင်သောလမ်းများ အဆင့်မြှင့်တင်ပေးပါရန် အဆိုဖြစ်ပါတယ်။ အဲဒီနှစ်ချက် ထဲမှာ ကော်မတီရဲ့ စိစစ်ချက် အစီရင်ခံ စာထဲမှာ ပထမ ဆရာဝန်များ၊ ခန့်ထားရေး ပါပြီး၊ ဒုတိယ အချက်ဖြစ်တဲ့ ကားလမ်းပြုပြင်ရေးကို မပါတာ တွေ့ရပါတယ်။ ဥက္ကဋ္ဌကြီး ခင်ဗျား။ ပထမ ဆရာဝန်များ ခန့်ထား ရေး အစီအစဉ်နဲ့ ပတ်သက်တဲ့ကိစ္စကို ကျွန်တော် အနည်းငယ် တင်ပြဆွေးနွေးလိုပါတယ်။ ကျန်းမာရေး ဝန်ကြီးဌာန ၂၂ ရက်နေ့ သြဂုတ်လ ရက်စွဲပါ စာအမှတ် ၂၀-မခ(က) ၂၀၁၁/၅၃၁၃ ဖြင့် ချင်းပြည်နယ်တွင် လိုအပ်သည့် ဆရာဝန်များ (၂၂) ဦးကို ခန့်ထား ပေးပါတယ်။ အဲဒါကတော့ မတ်လ ၃၁ ရက်နေ့ မှ သြဂုတ်လ ၁၉ ရက်နေ့အထိ ကျန်းမာရေး ဝန်ကြီးဌာနရဲ့ ချင်းပြည်နယ်အတွက် လွှတ်တော်ရဲ့ ဆုံးဖြတ်ချက်ကို ရယူပြီး ဆောင်ရွက်ပေးခြင်း ဖြစ်ပါတယ်။ ဥက္ကဋ္ဌကြီးခင်ဗျား။ ဤကဲ့သို့ ဝန်ကြီးဌာနအနေနဲ့ လွှတ်တော် ၏ ဆွေးနွေးဆုံးဖြတ်ချက် ကို ဆောလျင်စွာ ဆောင်ရွက်ပေးတဲ့အတွက် ဝန်ကြီးဌာနအပေါ်မှာ ကျေးဇူးတင်ပါတယ်။ ဥက္ကဋ္ဌကြီး ခင်ဗျား။ ဒါပေမယ့် လို့ ကျွန်တော်တို့ ဒီထဲမှာ အနည်းငယ်လိုတာက ဒီဆရာဝန်များဟာ ချင်းပြည်နယ် မည်သည့်မြို့နယ်၊ မည်သည့်ဒေသ၊ မည်သည့်တိုက်နယ်၊ ကျေးရွာကို ပို့ပေးတယ်။ မပို့ပေးမည်ကို လွှတ် တော်ကိုယ်စားလှယ်များ အနေနဲ့လည်း အနည်းငယ် သိရန် လိုအပ်ပါ တယ်လို့ ဥက္ကဋ္ဌကြီးကို ကျွန်တော်ဆွေးနွေးလိုပါတယ်။ အမှန်တော့ ဒီဥစ္စာဟာ ဥက္ကဋ္ဌကြီးပြောခဲ့သလို လွှတ်တော်ကိုယ်စားလှယ်များနဲ့ ဒီအုပ်ချုပ်မှုဆိုင်ရာ မပတ်သက်ရဘူးလို့ ဆိုထား ပါတယ်။ ဒါပေမယ့် လို့ လက်တွေ့ကျတော့ ဘယ်လိုဖြစ်လာသလဲဆိုတော့ ဆရာဝန် ဝန်ထမ်း များဟာ ရောက်လာလို့ရှိရင် သက်ဆိုင်ရာ မြို့နယ်ဆရာဝန်ကြီး သက်ဆိုင်ရာ ဌာနအကြီးအကဲတွေနဲ့ ညှိနှိုင်းပြီးတော့ အဆင်ပြေမှုရယူပြီး သတင်းပို့ပြီး ပြန်သွားတာလည်းရှိတယ်။ သို့မဟုတ် အကြောင်းကြောင်းကြောင့် နည်းမျိုးစုံတွေကြောင့် ပြန်သွား တာရှိတဲ့အတွက် ကျွန်တော်တို့ ဆရာဝန်များဟာ နေရာဒေသကို မရောက်နိုင်တာလည်း ရှိပါတယ်။ ဒါကြောင့် မို့လို့ ကျွန်တော်တို့ အဲ့ဒါကို ကျွန်တော်တို့အနေနဲ့ လွှတ်တော်ကိုယ်စားလှယ်များအနေနဲ့ သိထားလို့ရှိရင်လည်း ဘယ်နေရာဘယ်ဒေသကို ဘယ်ဆရာဝန်လာမယ်သိထားလို့ရှိရင် ကျွန်တော်တို့ အဲဒီဆရာဝန်ကို သြဇာအာဏာ ပေးဖို့မဟုတ်ဘဲ နဲ့ အထိုက်အလျောက် အကူအညီများပေးနိုင်တယ်။ ဥပမာ ဆိုလိုတာက ကျေးရွာတစ်ရွာမှာ ကျွန်တော်တို့ ဆရာဝန်ရောက်လာရင် အမှန်တော့ကျေးရွာဆိုတာ ဆရာဝန် မနေချင်တဲ့နေရာ ဖြစ်တယ်။ အဲဒါကို လွှတ်တော်ကိုယ်စားလှယ်များ အနေနဲ့ အဲဒီဆရာဝန်နေချင်လာအောင် ပံ့ပိုးမှု ၊ ဥပမာ အစားအသောက်ရိက္ခာ သို့မဟုတ် T.V မရှိသေးရင် T.Vစသည်ဖြင့် ဆရာဝန်နေမည့်နေရာကို ထားပေးဖို့ကျေးရွာဒေသအနေနဲ့ ဆရာဝန် ပံ့ပိုးကူညီမှုဟာ ဒီဌာနဆိုင်ရာ အနေနဲ့ မဆောင်ရွက်နိုင်ဘူး။ အခုတော့ လွှတ်တော် ကိုယ်စားလှယ်တွေအနေနဲ့ ဒါမျိုးကို ကျွန်တော်တို့ ဆောင်ရွက်ပေးနိုင်မယ်ဆိုတဲ့ အခြေအနေကို ကျွန်တော်တို့ တွေ့ရတဲ့အတွက် ဝန်ကြီး ဌာနရဲ့ ဆောင်ရွက်ချက် Movement Order ပေါ့။ ပြောင်းရွှေ့ အမိန့်များကို ပေးတဲ့အခါမှာ လွှတ်တော်ကိုယ်စားလှယ်တွေဆီ တိုက်ရိုက် မပို့သော်လည်းပဲ အခု ကတိကဝတ်နဲ့ ဒီပြည်သူ့ လွှတ်တော်ရေးရာကို ပေးမယ်ဆိုရင် အဆင်ပြေမယ်လို့ ကျွန်တော် အလျဉ်းသင့်လို့ ဆွေးနွေးခြင်းဖြစ်ပါတယ်။ ဘာဖြစ်လို့လည်း ဆိုတော့ အခု (၂၂)ဦး ချင်းပြည်နယ်ကို ပို့ထားပြီးသား ဆရာဝန်များဟာ အခုဒီနေ့သတင်း ပို့ပြီး၊ မနက်ဖြန် ပစ္စည်းယူဦးမယ်ဆိုပြန်သွားပြီးတော့ ပြန်မလာတာလည်း တစ်လလောက်ရှိပြီဆိုလည်း ဦဟာရှိန်းတွေ တစ်နေ့က ဆွေးနွေးပြီးသားဖြစ်တယ်။ အလားတူ ဖြစ်ရပ်များဟာ ချင်းပြည်နယ် ဒေသတော်တော်များများမှာရှိခဲ့တယ်။ ဥက္ကဋ္ဌကြီးခင်ဗျား။ ဒီကိစ္စဟာ ဆရာဝန်တစ်ခုတည်းသာ ၊ မဟုတ်ပါဘူး။ ချင်းပြည်နယ်တော်တော်များများက ကျောင်းဆရာဆရာမများ၊ စာရေးဝန်ထမ်းများ၊ ရ.၀.တ စာရေးများ တော်တော်များများဟာ သက်ဆိုင်ရာ ပတ်သက်တဲ့လူနဲ့ နားလည်မှုယူပြီး တစ်လတန်၊ နှစ်လတန်ခွင် .ယူပြီး တစ်နှစ်တန် တချို့ဆိုရင် ကျောင်းဆရာဆိုတာ နှင့် တန်သူလစာကို ပေးပြီးတော့ ငှားပြီး တော့ ဆရာတွေ၊ ဆရာအသစ်ခန့်တာတွေလည်း ရှိပါတယ်။ အဲဒါဟာ ဘာဖြစ်လို့လဲဆိုတော့ ဌာနတစ်ခုနဲ့ တစ်ခု အားနာမှုရှိခြင်း၊ နားလည်မှုယူခြင်းများ ရှိတဲ့အတွက် ကျေး ရွာဒေသလူထုဟာ ဝန်ထမ်းတွေရဲ့ ဒဏ်ကို ခံရပါတယ်။ မပြောရဲ၊ မဆိုရဲခြင်း၊ အမုန်းမခံခြင်းစသည့်ဖြင့် အဲဒီလိုအတွေ့အကြုံ များ ချင်းပြည်နယ် ဒေသတော်တော်များများမှာ ခံစားရပါတယ်။ ဒါကြောင့် လွှတ်တော်ကိုယ်စားလှယ်များ ရဲ့ ဒီအတိုင်းအတာကို ကျွန်တော်တို့က ဝင်ရောက်စွက်ဖက်ဖို့ မဟုတ်ဘဲနဲ့ ကျွန်တော်တို့ ဒီကိစ္စတွေကို အတိုင်းအတာတစ်ခုနဲ့ လုပ်ပေးနိုင်တာ ညှိနှိုင်းတဲ့အနေအထားမျိုးကို ဒုတိယဥက္ကဋ္ဌကြီးမှ ဥက္ကဋ္ဌကြီးကို တင်ပြပေးရင်း ကျွန်တော်တို့ ဒီဒေသမှာရှိတဲ့ ဆရာ ဆရာမများ၊ ကျောင်းသူကျောင်းသားများ ရပ်ရွာများဟာ ယခုထက်သာ၍ အဆင်ပြေ အောင် ပိုပြီးတော့ ဆောင်ရွက်နိုင်ကြမယ်လို့ ကျွန်တော် ယုံကြည် ပါတယ်။ ဘာပြုလို့လည်းဆိုတော့ ပြည်သူ့ကိုယ်စားလှယ်များဖြစ်တဲ့အတွက် ပြည်သူ့အကျိုးကို ကျွန်တော်တို့က မဆောင်ရွက်နိုင်ရင် ဆောင်ရွက်ပေးတဲ့ ဌာနဆိုင်ရာလူကြီးတွေက အမုန်းမခံ တာကို တွေ့ရပါတယ်။ နောက် ဒုတိယအနေနဲ့ ကျွန်တော် ဒါနဲ့ပတ်သက်လို့ ဆက်လက် ဆွေးနွေး ချင်တာက ကိုယ့်အရေးအရာ အခွင့်အရေးတောင်းသလို မဟုတ်ပါဘူး ဥက္ကဋ္ဌကြီးခင်ဗျား ။ လွှတ်တော်ကိုယ်စားလှယ်တွေဟာ ကျွန်တော်တို့ ဒီအဆောင်အယောင်ကို ကျွန်တော် မတောင်းခံ လိုပါဘူး။ ကျွန်တော်တို့ ဒေသမှာသွားတာကျွန်တော် ဒီဟာနဲ့တော့ မဆိုင်ဘူး။ အခု ကျွန်တော်တို့ ပတ်သက်နေလို့ ဒေသအသီးသီး ပြန်သွားတဲ့အခါမှာ ကျွန်တော်တို့က ကိုယ့်အစီအစဉ်နဲ့ သွားရတယ်။ ဒီလွှတ်တော်ရဲ့ Movement Order စသည်ဖြင့် တစ်ခုခုမပါတဲ့အတွက် သွားတဲ့ အခါမှာလမ်းမှာ ကားလက်မှတ်တို့ ရထားလက်မှတ်တို့ ဘာတို့ဝယ်တဲ့ အခါမှာမရှိရင် ကျွန်တော့် အခက်အခဲ တော်တော်တွေ့ရတယ်။ အဲဒါ ကျွန်တော်က လွှတ်တော်ကိုယ်စားလှယ်ပါလို့ သွားပြော လို့လည်း မကောင်းဘူး။ ကျွန်တော် အခွင့်အရေး သွားတောင်းသလိုဖြစ်တယ်။ အဲဒါကြောင့် ကျွန်တော်တို့ဟာ သွားတဲ့အခါမှာ ကျွန်တော် အခွင့်အရေး သွားတောင်းသလို ဖြစ်တယ်။ အဲဒါကြောင့် ကျွန်တော်တို့ဟာ သွားတဲ့အခါမှာ ကျွန်တော် ချင်းတောင်ဖက်ကို သွားတုန်းက ကျွန်တော် ကားခေါင်မိုးပေါ်မှာ တက်ရတယ်။ ကား ခေါင်မိုးပေါ်ကစီးရတယ် ဆိုလိုတာကလည်း သွားဝယ်တော့ မရှိတော့ဘူး မရှိတော့တဲ့အခါကျတော့ ကျွန်တော်က လွှတ်တော် ကိုယ်စားလှယ်လို့ မပြောတာနဲ့ အဆင်ပြေသလိုတက်ရတယ်ဆိုလိုတဲ့အဓိပ္ပာယ်က လွှတ်တော်ကိုယ်စားလှယ်များဟာ ကိုယ့်အာဏာရယူလိုမှု ဌာနဆိုင်ရာများ ဝင်မစွက်ဖက်ဖို့ဆိုတဲ့ ဥစ္စာဟာ ကျွန်တော်တို့မှာ ရှိတဲ့အတွက် အဲဒါကို ဥက္ကဋ္ဌကြီးကနေ လွှတ်တော်ကိုယ်စားလှယ်များရဲ့ အခွင့်အရေးခေါ်ရမှာပေါ့ အထိုက်အလျောက် စဉ်းစားပေးစေလိုပါတယ်။ ဘာဖြစ်လို့လည်းဆိုတော့ ဆရာဝန်တွေခန့်အပ်တဲ့ ကိစ္စကို ဝန်ထမ်းတွေ ခန့်အပ်တဲ့ကိစ္စနဲ့ ဒီဟာတွေကို ဆက်နွယ်နေတယ်လို့ ကျွန်တော် မြင်တဲ့ အတွက် လွှတ် တော်ကိုယ်စားလှယ်များဟာ ဆောင်ရွက် နိုင်တဲ့ အတိုင်းအတာကို တစ်ခုထိဆောင်ရွက်ပေးစေလိုကြောင်း ကျွန်တော်အနေနဲ့ ဆွေးနွေးလိုပါတယ်။ နောက် ဒုတိယအချက် ဖြစ်တဲ့ ဂန့်ဂေါနဲ့ ရေ ဇာသွားတဲ့ကားလမ်းဟာ ဆယ့်နှစ်ရာသီသွားနိုင်အောင် အဆိုပြုထားတာကို လွှတ်တော်က အဆိုရှင်ဦးပေါ်လျှံလွင်က ဂန့်ဂေါနှင့်ရေဇူးမြို့အကြား ကားလမ်းအားဆယ့်နှစ်ရာသီ သွားနိုင်အောင် ပြုပြင်ပေးရန်အဆိုကို သဘောတူတဲ့အတွက် ဒီတစ်ပိုင်းအဆိုကို တစ်ပိုင်းက အတည်ဖြစ်သည်ဟု လွှတ်တော်က ဒီလိုဆုံးဖြတ်တယ်။ အဲဒါကို မနေ့က ကတိကဝ တ် အစီရင်ခံစာထဲမှာ မပါလာတဲ့အတွက် အ တွင်းရေးမှူးကို သွားမေးတဲ့အခါမှာ အတွင်းရေးမှူးက အဆင်ပြေအောင် ဖြေရှင်းပါတယ်။ အတွင်းရေးမှူး ဖြေကြားတာက ဒီဥစ္စာကို ဝန်ကြီးဌာနအနေနဲ့ ပေးတဲ့စာကို ကိုးကားပြီးတော့ တင်ပြတဲ့အတွက် အခက်အခဲရှိပါတယ်တဲ့ တင်ပြတဲ့အတွက် မှားပါတယ်လို့ ရှင်းပြတဲ့အတွက် ကျွန်တော် ဝန်ကြီးဌာနရဲ့ အဆိုကို ကျွန်တော်ပြန်ဖတ်ပြပါမယ်။ ဂန့်ဂေါမြို့နယ်နဲ့ ရေမြို့နယ်ကြား ကားလမ်းအား ဆယ့်နှစ်ရာသီသွားနိုင်အောင် နိုင်ငံတော်က အဆင့်ဆင့် ဆောင်ရွက်ပေးသွားမည်ဖြစ်တဲ့အတွက် ကိုယ်စားလှယ်ကြီး တင်ပြသောအဆိုကို အဆိုပြု ရန် မလိုတော့ သည့်အတွက် မလိုတော့ သည့် အဆိုဖြစ်ကြောင်း ပြန်လည်ရှင်းလင်း ပါသည်တဲ့။ အဲဒီတော့ ဝန်ကြီးဌာနရဲ့ ပြန်လည်ရှင်းလင်းချက်ဟာ လွှတ်တော်မှာ အတည်ပြုတဲ့ အချက်နဲ့ မညီညွတ်ပါဘူး ဥက္ကဋ္ဌခင်ဗျား။ ဒါကြောင့် ကျွန်တော်တို့ လွှတ်တော်ရဲ့ အတည်ပြုချက်ဟာ ဝန်ကြီးဌာနအနေနဲ့ ဘယ်လိုအရေးယူသလဲ၊ အရေးယူမှု ကွဲလွဲနေတာကြောင့် ဒီဥစ္စာကိုလည်း ဥက္ကဋ္ဌကြီး အနေနဲ့ နောက်နောင်လွှတ်တော်ရဲ့ ဆုံး ဖြတ်ချက်ကို ဝန်ကြီးဌာနအနေနဲ့ တိတိကျကျ ဖြေကြားပေးရင် အဆင်ပြေပါလိမ့်မယ်လို့ ကျွန်တော် ဆွေးနွေးလိုပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="vicespeaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ် (၁၂)မှ ဦးလှဆွေ ဆွေးနွေးနိုင်ပါပြီ</speech>
<speech><mp id="96">ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၂)</mp>ကြွရောက်လာကြ သော အမျိုးသားလွှတ်တော်ဒုတိယဥက္ကဋ္ဌကြီးနှင့်တကွ ကိုယ်စားလှယ်တော်များ အားလုံး မင်္ဂလာ ပါ ခင်ဗျာ။ ကျွန်တော် မကွေးတိုင်းဒေသကြီး မဲဆန္ဒနယ်အမှတ် (၁၂)မှ ဦးလှဆွေ ဖြစ်ပါတယ်။ ပြီးခဲ့တဲ့ လွှတ်တော်အစည်းအဝေးက ကတိပေးထားတဲ့အတိုင်း ဆောက်လုပ်ရေးဝန်ကြီးဌာနက ဂန့်ဂေါခရိုင်နဲ့ ပခုက္ကူ ဆက်သွယ်တဲ့ ရေပြာ တံတားကို ၂၀၁၀ ခုနှစ် မတ်လအပြီး တည်ဆောက် ပေးခဲ့ပါတယ်။ ဂီရိမုန်တိုင်းကြောင့် ပျက်သွားတဲ့တံတားဖြစ်ပါတယ်။ အခုတစ်ခါ ပြန်ပါသွားပါပြီ။ ဘာဂီရိမှလည်း မလာပါဘူး။ရေများတာနဲ့ ပါသွားတာပါဘဲ အခုတစ်ခါထပ်ပြီး ကတိပေးဦးမှာပါပဲ။ ရာသီဥတုကိုတော့ မတားဆီးနိုင်ဘူးလို့ ပြောနေရင် အကြိမ်ကြိမ်ဖြစ်နေတာကတော့ နိုင်ငံ့ ဘဏ္ဍာ များစွာ ဆုံးရှုံးတယ်လို့ ကျွန်တော့် အနေနဲ့ ယူဆပါတယ်။ အဲဒီနေရာမှာ Approacျဉ်းကပ်လမ်းကို မြေသားမဟုတ်ဘဲနဲ့ တံတားခန့်ဖွဲ့တစ်ခု ထပ်တိုးလိုက်ရင် ဒီ နှစ်တိုင်းပါနေတဲ့ ဟာကို ပြဿနာပြီးနိုင်ပါလျက်နဲ့ ဒီလိုပဲထပ်ထပ်ဖို့ နေပြီးတော့ အင်ဂျင်နီယာတွက်ချက်မှုဟာ ဘယ်လိုတွက်ချက်မှုလဲ။ နောက်နှစ်ရေပါအောင် တွက်ချက်မှု ဒီဇိုင်းဖြစ်နေတာ တွေ့ရပါတယ်။ ဒါကြောင့်မို့လို့ ဒီလိုကတိတွေထပ်ထပ်ပေး နေပြီးတော့ ရေကြီးရင် AE ပျော်တယ်ဆိုတာ ပုံပြင် မဟုတ်ဘဲနဲ့ တကယ်အမှန်တကယ်ရေပြာတံတားမှာ တွေ့ရှိနိုင်ကြောင်းနဲ့ တံတားကို ရေရှည်ခံတဲ့ တံတားတစ်ခုအဖြစ် တည်ဆောက်သင့်ပါကြောင်း ကတိကဝတ်ကော်မတီကလည်း ကတိအတိုင်း ပြီးစီးသော်လည်း ဘယ်လောက်တာရှည်ခံသ လဲ၊ စံချိန်စံညွှန်း ဘယ် လောက်ရှိသလဲဆိုတာ ဆက်လက်ပြီး စောင့်ကြည့်သင့်ပါကြောင်း တင်ပြဆွေးနွေးရင်း နိဂုံးချုပ် အပ်ပါတယ် ခင်ဗျား။ (ဩဘာသံများ)</speech>
<speech type="vicespeaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၂)မှ ဦးဂမ်ဆိုင်း ဆွေးနွေးနိုင်ပါပြီ။</speech>
<speech><mp id="2">ဦးဂမ်ဆိုင်း၊ ကချင်ပြည်နယ် မဲဆန္ဒနယ် အမှတ်(၂)</mp>။လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် ပထမအကြိမ်အမျိုးသားလွှတ်တော် ဒုတိယပုံမှန် အစည်းအဝေးမှာ တက်ရောက်လာကြတဲ့ အမျိုးသားလွှတ်တော် ကိုယ်စားလှယ်များခင်ဗျား။ အားလုံးကို ဒီနေရာကနေပြီးတော့ မင်္ဂလာပါ ဆိုပြီးတော့မှ နှုတ်ခွန်းဆက်သလိုက်ပါတယ်။ ကျွန်တော့်အနေနဲ့ ကျွန်တော်ကတော့ ကချင်ပြည်နယ် မဲဆန္ဒနယ်မြေအမှတ်(၂)မှ အမျိုးသား လွှတ်တော်ကိုယ်စားလှယ် ဦးဂမ်ဆိုင်း ဖြစ်ပါတယ်။ ကျွန်တော့် အနေဖြင့် အမျိုးသားလွှတ်တော်ရဲ့ ၁၉-၉-၂၀၁၁ ရက်နေ့မှာ ကော်မတီအတွင်းရေးမှူး ဖတ်ကြားတင်သွင်းသွားတဲ့ အစိုးရရဲ့ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီရဲ့ အစီရင်ခံစာအပေါ်မှာ ဆွေးနွေးသွားမှာ ဖြစ်ပါတယ်။ ဒုတိ ယဥက္ကဋ္ဌကြီးခင်ဗျား။ ကျွန်တော့် ဆွေးနွေးချက်ကို စာဖြင့် ဖတ်ကြားဆွေးနွေးဖို့ တောင်းခံ အပ်ပါတယ်ခင်ဗျား။</speech>
<speech type="vicespeaker">ခွင့်ပြုပါတယ်။</speech>
<speech><mp id="2">ဦးဂမ်ဆိုင်း၊ ကချင်ပြည်နယ် မဲဆန္ဒနယ်အမှတ်(၂)</mp>အမျိုးသားလွှတ်တော် ဒုတိယ ဥက္ကဋ္ဌကြီး ခင်ဗျား။ ပထမအကြိမ် အမျိုးသားလွှတ်တော် ပထမပုံမှန် အစည်းအဝေးမှာ အမျိုးသားလွှတ်တော် ကိုယ်စားလှယ်များ တင်ပြခဲ့ ကြတဲ့ ကြယ်ပွင့်ပြမေးခွန်းပေါင်း (၃၃)ခု အနက်မှ (၂၄)ခု အဆိုပါတင်ပြချက်၁၀)ခုအနက်မှ (၁)ခုကိုလည်းကောင်း၊ ပြည်ထောင်စုလွှတ်တော် သို့ တင်ပြခဲ့တဲ့ ကြယ်ပွင့်ပြမေးခွန်းပေါင်း (၂၅)ခုအနက်မှ (၁၁)ခုကိုလည်းကောင်း အမျိုးသား လွှတ်တော်အစိုးရရဲ့ အာမခံချက်များ၊ ကတိများနှင့်တာဝန်ခံချက်များကော်မတီမှ တင်ပြခဲ့လီးကို ကျွန်တော်တို့ တွေ့ရှိရမှာဖြစ်ပါတယ်။ အဆိုပါ အာမခံချက်၊ ကတိ တာဝန်ခံချက်ပေါင်း (၃၆)ခု အပေါ်မှာ ပြည်ထောင်စုဝန်ကြီးဌာနများနေပြီးတော့မှ ကျွန်တော်တို့ လွှတ်တော်ကိုယ်စားလှယ် များကို လေးစား သောအားဖြင့် ဝန်ကြီးဌာနကနေပြီး တော့မှ ဖြေကြားခဲ့တဲ့အခြေအနေကိုလည်း သိရှိရပါတယ်။ ကျွန်တော်တို့ ဒီနေရာမှာ စိစစ်ရေးကော်မတီကနေ ပြီး လွှတ်တော်က တစ်ဆင့် တင်ပြချက်အရ ဝန်ကြီးများကလည်းပဲ ကျွန်တော်တို့ ဝန်ကြီးများကိုယ်တိုင် လက်မှတ်ရေးထိုး ပြီးတော့မှ ပြန်လည်ပြီးတော့ ဆောင်ရွက်မှုအခြေအနေကို စီမံချက်ချပြီးတော့ စနစ်တကျ ပြန်လည်ပြီးတော့ အကြောင်းကြားလာတာလည်း ရှိပါတယ်။ အထောက်အထား ခိုင်လုံစွာနဲ့ ရှိပါတယ်။ အဆိုပါ အာမခံချက်၊ ကတိများနှင့် တာဝန်ခံချက် များ ပေါင်း (၃၆)ခု အပေါ်မှာ ပြည်ထောင်စုဝန်ကြီးများလည်းပဲ ဖြေကြားခဲ့သလို ကော်မတီအတွင်းရေးမှူးက Slide Show Power Point နဲ့ အသေးစိတ်ရှင်းပြခဲ့ကြတာလည်းပဲ ကာ ယကံရှင် မေးမြန်းခဲ့ကြတဲ့ လွှတ်တော်ကိုယ်စားလှယ်များဟာလည်းပဲ ကျွန်တော်တို့ သိရှိရမှာဖြစ်ပါတယ်။ တချို့ လွှတ်တော် ကိုယ်စားလှယ်များကနေပြီးတော့ မိမိတို့ရဲ့ တို င်းဒေသကြီး/ ပြည်နယ် အကျိုးပြု မေးခွန်းများ အပေါ်မှာ ပြည်ထောင်စု ဝန်ကြီးဌာနများကနေပြီးတော့ ဖြေကြားချက် အပြည့်အစုံကို Copy ကူးယူပြီးတော့မှ ဒေသခံ ပြည်သူများကို တိကျပြည့်စုံစွာ ရှင်းလင်းပြောကြားလိုပါကြောင်းတောင်းဆိုမှုများကိုလည်း ကျွန်တော်တို့ သိရှိရပါ၍ လွှတ်တော်နှင့်ကော်မတီအတွက် ဝမ်းမြောက် ပါကြောင်လည်း တင်ပြလိုပါတယ်။ အစီရင်ခံစမှာ မေးခွန်းမေးမြန်းသူ၊ မေးမြန်ချက်၊ ဖြေကြားချက်၊ဆောင်ရွက်ပြီးစီးမှု၊ ဆောင်ရွက်ဆဲ အခြေအနေ၊ နောင် ဆက်လက်ဆောင်ရွက်မည့် အစီအမံများ ဇယားချပြီးတော့မှ ပြည့်စုံစွာပါရှိပြီး စာသားများအပေါ်မှာ အနီရောင်၊ အပြာရောင်၊ အနက်ရောင်၊ ခရမ်းရောင်များနဲ့ ပြသကာ ရှင်းလင်းနိုင်ခဲ့ပါတယ်။ ကော်မတီရဲ့ ထင်ရှားပေါ်လွင်တဲ့စေတနာနဲ့ ကြိုးပမ်းမှုကိုဖော်ညွှန်းရာမှာလည်း ကျွန်တော်တို့ တွေ့ရှိရမှာဖြစ်ပါတယ်။ ဒုတိယဥက္ကဋ္ဌကြီးခင်ဗျား။ အစီရင်ခံစာမှာ ကော်မတီရဲ့ တာဝန်များအဖြစ် ပြည်ထောင်စုအစိုးရက ၎င်းရဲ့ အာမခံချက်များ၊ ကတိများနှင့် တာဝန်ခံချက်များ မည် သည့်အခြေအနေအထိ အကောင်အထည်ဖော် ဆောင်ရွက် ပြီးကြောင်း အဆိုပါ အာမခံချက်များ၊ ကတိများနှင့် တာဝန်ခံချက်များကို ပြည်ထောင်စုအစိုးရက ဆောင်ရွက်ပြီးစီးပြီးဖြစ်လျှင် ထိုသို့ဆောင်ရွက်ခြင်းမှ သတ်မှတ်သည့်ကာလအတွင်း ဆောင်ရွက် ပြီးစီးခြင်း ရှိ/မရှိနှင့် မူလသတ်မှတ်ချက်အတိုင်းပြီးစီးခြင်း ရှိ/မရှိကို စိစစ်ရမည်ဖြစ်ကြောင်းလည်း သိရှိရမှာဖြစ်ပါတယ်။ လုပ်ငန်းများ ထိရောက်မှန်ကန်ဆောင်ရွက်ထားရှိမှု ရှိ မရှိကို ကျန်ရှိတဲ့ ဝန်ကြီးဌာနများကိုလည်းဖိတ်ကြား၍ မေးမြန်းဆွေးနွေးနိုင်ခြင်းနဲ့လိုအပ်တဲ့ဒေသသို့ သွားရောက် စိစစ်နိုင်ခြင်း စသည်ဖြင့် စိစစ်မှုနည်းလမ်းနှစ်သွယ်ရှိကြောင်းလည်း အမျိုးသားလွှတ်တော် ဆိုင်ရာ နည်းဥပဒေ အခန်း (၁၁) တွင် အတိအကျ ဖော်ပြပါရှိပြီးဖြစ်ပါတယ်။ အစီရင်ခံစာအရ အမျိုးသားလွှတ်တော်တစ်ဆင့် ပြည်ထောင်စုဝန်ကြီးဌာနများနဲ့ညှိနှိုင်းကာ ပြည်ထောင်စုဝန်ကြီး များကလည်ပဲ ဖြေကြားချက်များ ပြန်လည်အစီရင်ခံ တင်ပြနိုင်သည်ကို တွေ့ရှိရမှာဖြစ်ပါတယ်။ ကော်မတီအစီရင်ခံစာအရ တာဝန်ရှိပုဂ္ဂိုလ်များကို ဖိတ်ကြားခြင်းနှင့် လိုအပ်တဲ့ နေရာများသို့ သ��ားရောက်စီစဉ်နိုင်ရန် ဆက်သွယ်မှုနည်းလမ်းနှင့် အုပ်ချုပ်မှုအစီ အစဉ်များ လိုအပ်နေတဲ့ အကြောင်းလည်း လေ့လာတွေ့ရှိရမှာ ဖြစ်ပါတယ်။ သို့သော် ဒုတိယဥက္ကဋ္ဌကြီးခင်ဗျား။ နိဂုံးချုပ်အနေဖြင့် ဖွဲ့စည်းပုံအခြေခံဥပဒေအရ ပေါ်ပေါက်လာသော လွှတ်တော်(၃) ရပ် သည် စစ်မှန်သော စည်းကမ်းပြည့်ဝသော ပါတီစုံဒီမိုကရေစီ စနစ်ကျင့်သုံးပြီးတော့မှ အစိုးရ၏ အာမခံချက်များ၊ ကတိများနှင့် တာဝန်ခံချက်များ၊ စိစစ်ရေးကော်မတီသည် ပြည်ထောင်စုအစိုးရ နှင့် ဒေါင်လိုက်၊အလျား လိုက်၊ ဘေး တိုက်ညီမျှခြင်း (Balance)ဖြစ်အောင် ပထမအကြိမ် လွှတ်တော် ဒုတိယပုံမှန်အစည်းအဝေး နောက်ပိုင်းတွင် လည်းပဲ ဆက်လက်ပြီးတော့ စိစစ်ဆောင်ရွက်မှာဖြစ်ကြောင်းလည်း ကြားသိရပါတယ်။ ဤကဲ့သို့ စိစစ်ရေးကော်မတီများ အဆင်ပြေ ချောမွေ့စွာ ဆောင်ရွက်နိုင်ရေးအတွက် တာဝန်ရှိသူများကို ဖိတ်ကြားခြင်းနှင့် စပ်လျဉ်းပြီးတော့မှ ဆက်သွယ်မှုနည်းလမ်းနှင့် လိုအပ်တဲ့နေရာများသို့ သွားရောက်စိစစ်နိုင်ရန် ဆက်သွယ် ဆောင်ရွက်မည့်နည်းအပါ အုပ်ချုပ်မှုအစီအမံများကို အမျိုးသားလွှတ်တော်မှ လမ်းညွှန်မှုပေးကာ ဆောင်ရွက်သွားပါရန် အကြံ ပြု ဆွေးနွေးလိုပါတယ်။ အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ၏ အစီရင်ခံစာအပေါ်တွင် ဆွေးနွေးရင်း နိဂုံးချုပ် ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>အမျိုးသားလွှတ်တော်အစိုးရ၏အာမခံချက်များ၊ ကတိများနှင့်တာဝန်ခံချက်များ စိစစ် ရေး ကော်မတီ၏ အစီရင်ခံစာကို အမျိုးသားလွှတ်တော်က သဘောတူလက်ခံရန် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီအတွင်းရေးမှူး က အဆိုတင်သွင်းခြင်းနှင့် အမျိုးသားလွှတ်တော်၏ အတည်ပြုချက်ရယူခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာနည်းဥပဒေ ၇၃၊နည်းဥပဒေခွဲ (ဃ)အရ အစိုးရ၏အာမခံချက်များ၊ ကတိများ နှင့် တာဝန်ခံချက်များ စိစစ်ရေးကော်မတီ၏အစီရင်ခံစာကို အမျိုးသားလွှတ်တော်က သဘောတူ လက်ခံရန် အဆိုတင်သွင်းခြင်းနှင့် အတည်ပြုချက်ရယူခြင်းတို့ကို ဆောင် ရွက်မှာ ဖြစ်ပါတယ်။ အစိုးရ၏အာမခံချက်များ၊ ကတိများနှင့်တာဝန်ခံချက်များ စိစစ်ရေး ကော်မတီအတွင်းရေးမှူး ဦးဝင်းနောင် က အဆိုတင်သွင်းဖို့ ဖြစ်ပါတယ်</speech>
<speech><mp id="7">ဦးဝင်းနောင်(အတွင်းရေးမှူး အစိုးရ၏အာမခံချက်များ ကတိများနှင့်တာဝန်ခံချက်များ စိစစ်ရေးကော်မတီ)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီး ခင်ဗျား။ ကျွန်တော်ကတော့ အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီအတွင်းရေးမှူး ဦးဝင်းနောင် ဖြစ်ပါတယ်။ ကျွန်တော်ခုနက ဒီလွှတ်တော်ကနေပြီးတော့မှ သဘောတူလက်ခံရန် အဆိုတင်ဖို့ ဖြစ်ပါတယ်။ အဲဒီမတိုင်ခင်မှာ ခုနက ဦးပေါ်လျှံလွင် တင်ပြသွားတဲ့ဟာလေးကို တစ်ဆက်တည်းတစ်ခါတည်း တစ်ပေါင်းတည်း ရှင်းလင်းပြောကြားလိုပါတယ်။ ကျွန်တော်တို့ ဒီအဆိုတွေကို မေးမြန်းတဲ့ အခါမှာ ဦးပေါ်လျှံလွင် ပထမပြောတဲ့ ကျန်းမာရေးကိစ္စပေါ့။ အဲဒီမှာ ဒီအဆိုတစ်ခုတည်းမှာ အကြောင်းအရာ (၂) ခုပါပါတယ်။ တစ်ခုကတော့ ချင်းအမျိုး သားဆရာဝန်များ၊ ဆရာဝန်လောင်း များ (ဆမ) အမြန်ချ ပေးပါရန်နှင့် ဆရာဝန်များလိုအပ်တဲ့ ချင်းပြည်နယ်ဒေသများသို့ စေလွှတ်ပေးပါရန် အဆို (၂) ပိုင်းဖြစ်ပါတယ်။ အဲဒီအဆိုနဲ့ ပတ်သက်ပြီးတော့ ပထမအဆိုဖြစ်တဲ့ (ဆမ) အမြန်ချပေးပါရန် အဆိုကို ရုပ်သိမ်းပြီးတော့ ချင်းပြည်နယ်မှာ ကျန်းမာရေးဝန်ထမ်း လိုအပ်တဲ့ ဒေသ တွေကို စေလွှတ်ပေးဖို့အဆိုကို လွှတ်တော်က အတည်ပြုခဲ့ပါတယ်။ ဒါကြောင့်မို့ လို့ ရုပ်သိမ်းလိုက်တဲ့ အဆိုကို ကျွန်တော်တို့က ချန်လှပ်ပြီးတော့ ကျန်းမာရေးဝန်ထမ်း စေလွှတ်ပေးဖို့ ကိစ္စနဲ့ ပတ်သက် ပြီးတော့ ဒါကို တာဝန်ခံချက်အနေနဲ့ ကျွန်တော်တို့ စိစစ်ရေးကော်မတီ အဖွဲ့က မှတ်သား ပါတယ်။ အဲဒါကို ကျန်းမာရေးဝန်ကြီးဌာနက ပို့တဲ့အတွက်ကြောင့်မို့ ကျန်းမာရေး ဝန်ကြီးဌာနက နေပြီးတော့ ပြန် လည်ပြီးတော့ ပြန်လာတာဖြစ်ပါတယ်။ နောက်ခုနက ဦးပေါ်လျှံလွင် တင်ပြတဲ့ ဒါကတော့ ဆောက်လုပ်ရေးဝန်ကြီးဌာနက ပတ်သက်တဲ့ အပိုင်းဖြစ်ပါတယ်။ အဲဒီမှာ အဆိုကိုတင်ပြသွားတာကတော့ ၂၀၁၁ ခုနှစ် မတ်လ ၁၄ ရက်နေ့ အဲဒီမှာ အဆိုတင်တဲ့ အခါမှာ လည်း (၂)ပိုင်းဖြစ်နေတာ (၂)ပိုင်းတင်လိုက်တာ အဲဒီ(၁)ပိုင်းတည်းမှာ ဂန့်ဂေါနဲ့ ဦးပေါ်လျှံလွင်ပြောတဲ့ ဂန့်ဂေါမြို့နယ်ကိစ္စ၊ ရေဇွာမြို့ အကြား ဆယ့်နှစ်ရာသီ သွားလာနိုင်အောင် နိုင်ငံတော် အဆင့်က ဆောင်ရွက်ပေးဖို့ရယ် နောက်တစ်ခါ အရှည်ပေ (၇၀၀)ခန့်ရှိတဲ့ ကြိုးတံတားကို ကားကူးနိုင်တဲ့ တံတားဖြစ်အောင် တည်ဆောက်ပေးဖို့ ဆိုပြီးတော့ (၂)ပိုင်း တင်လိုက်တာ တင်လိုက်တာနဲ့ပတ်သက်ပြီးတော့ ကျွန်တော်တို့ ဒီအဆိုကို မှတ်တမ်း ထွက်လာတဲ့ ��ခါမှာ ဝန်ကြီးဖြေကြားချက်ထဲမှာ အရှေ့ ဂန့်ဂေါနဲ့ အနောက်ဂန့်ဂေါကြားမှာရှိတဲ့ အရှည်ပေ (၇၀၀)ရှိတဲ့ ကြိုးတံတားဟာ လူကူးရန်အတွက်သာ တည် ဆောက်ထားခြင်းဖြစ်ပါတယ်။ ၎င်းကြိုးတံတားကို ကားသွားလာနိုင်သော ကြိုးတံတားအဖြစ် တည်ဆောက်ရန် လောလောဆယ် အစီအစဉ် မရှိသေးပါ။ နောက်ရာသီမရွေး ဖြတ်သန်းသွားလာနိုင်တဲ့ မြစ်ကူးတံတား တည်ဆောက်ရန် လိုအပ်လာသည် အချိန်တွင် ယောချောင်းတံတား သို့မဟုတ် လက်ရှိကြိုးတံတား၏ ရေစုန်ဘက် အရပ်ရှိ မြစ်သာမြစ်ကို ဖြတ်ကူးရမည့် မြစ်သာမြစ်ကူးတံတားတစ်ခုခုကို ရွေးချယ်၍ ပဏာမလေ့လာတိုင်းတာမှု အဆင့်ဆင့်ဆောင်ရွက်သွားမည် ဖြစ်ပါကြောင်းနှင့် ဂန့်ဂေါမြို့နှင့် ရေဇာမြို့ အကြား ကားလမ်းအား ဆယ့်နှစ်ရာသီသွားလာနိုင်အောင် နိုင်ငံတော်က အဆင့်ဆင့် ဆောင်ရွက် သွားမည်ဖြစ်သည့်အတွက် ကိုယ်စားလှယ်တော်ကြီး တင်ပြသော အဆိုကို အဆိုပြုရန် မလိုသာ အဆိုဖြစ်ပါကြောင်း ပြန်လည်ရှင်းလင်း ဆွေးနွေးပါတယ်ဆိုပြီးတော့ ဖြေကြားတော့ ကျွန်တော်က ဒီအဆိုက ရုပ်သိမ်းသွားတဲ့အဆိုထဲမှာ ပါသွားပြီးတော့ ကျွန်တော်တို့ရဲ့ အထဲထဲမှာ မပါဘူး ဖြစ်နေတာပါ။ အခု ဂန့် ဂေါမြို့ နဲ့ ရေဇွာမြို့ အကြား ကားလမ်းကို ဆယ့်နှစ်ရာသီ သွားနိုင်အောင် နိုင်ငံတော်အဆင့်ဆင့် ဆောင်ရွက်သွားမယ်ဖြစ်တဲ့အတွက်ကြောင့် ဆိုပြီးတော့ ဝန်ကြီးက အဲဒီလို ဖြေထားတာ တွေ့ရှိတဲ့အတွက်ကြောင့် ကျွန်တော်တို့ ဒီကပြီးလို့ရှိရင် ကျွန်တော်တို့ ဒီကော်မတီ ကနေပြီးတော့ လွှတ်တော်ကို တင်ပြပါမယ်။ အဲဒီလို သက်ဆိုင်ရာဝန်ကြီးဌာနကို ကျွန်တော် ဆက်ပြီးတော့ အကြောင်းကြားပေးလို့ရှိရင် ပြန်ပြီးတော့ ဖြေရှင်း ဆောင်ရွက်လာမှာ ဖြစ်ပါတယ် ခင်ဗျား။ ပထမပိုင်းက ဒါလေးကိုရှင်းလင်းပြီး တင်ပြထားလိုပါတယ်။ နောက်တစ်ပိုင်းကတော့ ပြီးခဲ့တဲ့ ၁၉-၉-၂၀၁၁ ရက်နေ့က အမျိုးသားလွှတ်တော် ဒုတိယပုံမှန် အစည်းအဝေးမှာ ဖတ်ကြား တင်ပြခဲ့တဲ့ အမျိုးသားလွှတ်တော် အစိုးရ၏အာမခံချက်များ၊ ကတိများ နှင့် တာဝန်ခံချက်များ စစ်ဆေးရေးကော်မတီ၏ အစီရင်ခံစာ ကို အမျိုးသားလွှတ်တော်က သဘောတူလက်ခံရန် အဆိုတင်သွင်းအပ်ပါတယ်ခင်ဗျား။ အားလုံးပဲ ကျေးဇူးတင်ပါတယ်။</speech>
<speech type="vicespeaker">အဆိုကိုအတည်ပြုရန် လွှတ်တော်၏ သဘောထား ရယူပါ မယ်။ အစုးရ၏ အာမခံချက်များ၊ ကတိများနှင့် တာဝန်ခံချက်များ စစ်ဆေးရေးကော်မတီရဲ့ အစီရင်ခံစာကို အတည်ပြုရန် လွှတ်တော်ကသဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် အစိုးရ၏ အာမခံချက်များ၊ ကတိများနှင့် တာဝန်ခံချက်များ စစ်ဆေးရေးကော်မတီ၏ အစီရင်ခံစာကို လွှတ်တော်က အတည်ပြု ကြောင်း ကြေညာပါတယ်။ (ဩဘာသံများ)</speech>
</report>
</section>
</discussion>
<postface>
<title>အမျိုးသားလွှတ်တော် ၂၃ ရက်မြောက်နေ့ အစည်းအဝေးရပ်နားကြောင်းနှင့် ၂၄ ရက်မြောက်နေ့အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အမျိုးသားလွှတ်တော် ဒုတိယပုံမှန်အစည်း အဝေး ၂၃ ရက်မြောက်နေ့ကို ရပ် နားပါမယ်။ ပထမအကြိမ်အမျိုးသားလွှတ်တော် ဒုတိယပုံမှအစည်းအဝေး ၂၄ ရက်မြောက်နေ့ကို ၂၀၁၁ ခုနှစ်၊ စက်တင်ဘာလ ၂၃ ရက် (သောကြာနေ့) နံနက် (၁၀းဝဝ)နာရီအချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="mc">အမျိုးသားလွှတ်တော် ဒုတိယဥက္ကဋ္ဌကြီး ပြန်လည် ထွက်ခွာ ပါပြီ ခင်ဗျား</speech>
<speech type="mc">အမျိုးသားလွှတ်တော်ကိုယ်စားလှယ်များအားလုံး ပြန်လည် ထွက်ခွာနိုင်ပါပြီ ခင်ဗျား</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၃ ရက်မြောက်နေ့ အစည်းအဝေးကို (၁၃၄၂) နာရီအချိန်တွင် ရပ်နားပါသည်။</p>
</postface>
</transcript>
</doc>
