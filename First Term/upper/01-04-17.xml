<doc>
<docinfo>
<docno>01-04-17.xml</docno>
<pdf>01-04-17.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး (၁၇)ရက်မြောက်နေ့မှတ်တမ်း</title>
<date value='30-07-2012'>၁၃၇၄ ခုနှစ်၊ ဒုတိယဝါဆိုလဆန်း ၁၂ ရက် (၂၀၁၂ ခုနှစ်၊ ဇူလိုင်လ ၃၀ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၁၇)ရက်မြောက်နေ့ အစီအစဉ် ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်း မော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန်အစည်းအဝေးရဲ့ (၁၇)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၁၇)ရက်မြောက်နေ့မှာ အမျိုးသားလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း(၂၂၃)ဦးရှိပြီး ဒီကနေ့ အစည်းအဝေးကို (၂၀၅)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၁.၉၃)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသား လွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆို င်ရာ နည်းဥပဒေ၂၁၊ နည်းဥပဒေခွဲ (က)နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခဗျာ။ အမျိုးသားလွှတ်တော် ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ (၁၇)ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန���ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက် အခြားလွှတ်တော်ကိုယ်စားလှယ် တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ အတွက် အချိန်ကို ငဲ့ည��ာတဲ့အနေနဲ့ ဇယားနဲ့ ဖတ်ပြပါမယ်</speech>
<speech type="speaker">ဦးသန်းဆွေ၊ မကွေး (၇)။ ဦးအောင်ထွန်း၊ မကွေး(၁၁)။ ဦးစိုးဝင်း၊ ဧရာဝတီ (၂)။ ဦးမျိုးမြင့်၊ မန္တလေး(၆)။ ဦးကော်ရိုင်း၊ ကယား (၉)။ ဦးညီညီထွန်း၊ မွန်(၁၁)။ ဦးဌေးဝင်း၊ ရခိုင်(၇)။ ဦးဇော်နိုင်ဦး၊ မွန် (၁၂)။ ဦးအောင်ကြည်ညွန့်၊ မကွေး (၄)။ ဦးဉာဏ်လင်း၊ ရှမ်း (၁)။ ဦးစောအုန်း၊ မွန်(၉)။ ဒေါက်တာစိုးထွန်း၊ မန္တလေး (၁)။ ဦးဂျေယောဝူ၊ ကချင် (၁၂)။ ဦးကံညွန့်၊ စစ်ကိုင်း (၅)။ ဦးစိုင်းမြမောင်၊ ကချင်(၁၀)။ ဦးပေါ်လျှံလွင်၊ ချင်း(၉) (၁၆)ဦး ဖြစ်ပါတယ်။</speech>
<speech type="speaker">ယခု တင်ပြတဲ့ ခွင့်ပန်ကြားချက်များနဲ့ ပတ်သက်ပြီး ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျားဒီကနေ့ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၁၇)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၂)ဦး၊ ယနေ့ ခွင့်ပန်ကြား သဖြင့် ခွင့်ပြု ထားသူ (၁၆)ဦးဖြစ်၍ လွှတ်တော်က စုစုပေါင်း ခွင့်ပြုထားသူ (၁၈) ဦးဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၂) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက် ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော် သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြ ထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှုဖြစ်ပါတယ်။ ယခု လွှတ်တော်ကိုယ်စားလှယ် (၃)ဦးက မေးမြန်းတဲ့ မေးခွန်းတွေဟာ ပညာရေး ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမယ့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာမေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>အာဆီယံနိုင်ငံကျောင်းများနှင့် မြန်မာနိုင်ငံကျောင်းများ ကွန်ယက်ချိတ်ဆက်ထားခြင်း ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ် (၈)မှ ဒေါက်တာမြင့်ကြည် က အာဆီယံနိုင်ငံျောင်းများနှင့် မြန်မာနိုင်ငံကျောင်းများ ကွန်ယက် ချိတ်ဆက်ထားခြင်း ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="140">ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်(၈)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာသော ပြည်ထောင်စုအဆင့် ဝန်ကြီးများ၊ အမျိုးသားလွှတ်တော်ကိုယ်စားလှယ်တော်ကြီးများခင်ဗျား။ကျွန်တော်ကတော့ ရန်ကုန် တိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော် ကိုယ်စားလှယ် ဒေါက်တာမြင့်ကြည် ဖြစ်ပါတယ်။ ကျွန်တော်မေးမြန်းမယ့် မေးခွန်းကတော့ ဖွဲ့စည်းပုံအခြေခံ ဥပဒေပုဒ်မ ၄၁ အရ နိုင်ငံတော်ဟာ နိုင်ငံ အချင်းချင်း မိတ်ဝတ်မပျက် ပေါင်းဖက်ဆက်ဆံရေးကို ရှေးရှုသည်။ နိုင်ငချင်းချင်း ငြိမ်းချမ်းစွာ အတူယှဉ်တွဲနေထိုင်ရေးကို စောင့်ထိန်းရမည်ဟု ဖော်ပြထားပြီး မြန်မာ နိုင်ငံဟာ အာ ဆီယံနိုင်ငံ အဖွဲ့ဝင်လည်း ဖြစ်ပါတယ်။ ဒါကြောင့် အာဆီယံနိုင်ငံထဲမှာ ရှိ နေတဲ့ ကျွန်တော်တို့ ကျောင်းများအချင်းချင်းဟာလည်းပဲ ကွန်ရက်ချိတ်ဆက် ထားပြီးတော့ ဆောင်ရွက် ခြင်းဟာ ဒီ အခြေခံ ဥပဒေ ပုဒ်မ ၄၁ ကို ဖော်ညွှန်းရာလည်းပဲ၊ လိုက်နာဆောင်ရွက်ရာလည်းပဲ ရောက်မှာဖြစ်တဲ့အတွက်ကြောင့် ဒီမေးခွန်းကို ကျွန်တော် မေးမြန်းရခြင်း ဖြစ်ပါတယ် ခင်ဗျား။ ကျွန်တော်တို့ အာ ဆီယံ ပညာရေးဝန်ကြီးများ အစည်းအဝေး။ နောက် ဒီ Boli ပေါ့။ ကျွန်တော်တို့ ရှေးရှေးကလည်းပဲ အစည်းအဝေးတွေ အများကြီးလုပ်ခဲ့ပေမယ့် ၂၀၀ရ ခုနှစ်၊ Bdi အစည်းအဝေးမှာ အာဆီယံနိုင်ငံထဲမှာရှိနေတဲ့ အခြေခံပညာကျောင်းများရဲ့ ကျောင်းများ တစ်ခုနဲ့ တစ်ခု အချင်းချင်း ဒီ ကျွန်တော်တို့ Network တွေ ချိတ်ဆက်ပြီးတော့ ဆောင်ရွက်ဖို့ဆိုတဲ့ ဆွေးနွေးချက်တွေပါရှိခဲ့ကြောင်း လေ့လာတွေ့ရှိရပါတယ်။ အဲဒီ ဆွေးနွေးချက်နဲ့အညီ ကျွန်တော်တို့ e-Libraryı e-Learning Center Goz DOGOz malecondom Osasco qulous တည်ထောင်ပြီးတော့ အာဆီယံနိုင်ငံထဲမှာရှိနေတဲ့ ဒီအခြေခံအထက်တန်းကျောင်းတွေ၊ အလယ်တန်းကျောင်းတွေ၊ မူလတန်းကျောင်းတွေ ကအစ ချိတ်ဆက်ပြီးတော့ ဆောင်ရွက်ဖို့ရှိပါတယ်။ သူတို့ အာဆီယံအဖွဲ့ဝင်နိုင်ငံ တော်တော်များများဟာလည်းပဲ ဒီဆွေးနွေးချက်ကို အကောင်အထည် ဖော်လျက်ရှိကြောင်း၊ တချို့ဟာလည်းပဲ တော်တော်များများ အကောင်အထည်ဖော်ပြီးကြောင်း လေ့လာတွေ့ရှိရပါတယ်။ ကျွန်တော်တို့ မြန်မာနိုင်ငံအနေနဲ့လည်းပဲ ပညာရေးဖွံ့ဖြိုးမှု အတွက်က အင်မ တန်မှ အရေးကြီးပါတယ်။ ဒီလို ကွန်ရက်တွေ ချိတ်ဆက်ထားမှ နိုင်ငံအချင်း ချင်း၊ ကျောင်းသား အချင်းချင်း ကျွန်တော်တို့ ချစ်ကြည်ရင်းနှီးမှု ရမယ်။ ဒေသတွင်း ငြိမ်းချမ်းမှုလည်းပဲ ရှေ့လျှောက် ကျွန်တော်တို့ ပိုပြီးတော့ ရနိုင်ပါတယ်။ နောက် အာဆီယံနိုင်ငံများရဲ့ ၂၀၁၅ ခုနှစ်မှာ ရည်မှန်း ထားတဲ့ ရည်မှန်းချက်ကိုလည်းပဲ အောင်မြင်ရန်မှာ ပညာရေးကဏ္ဍဟာ အင်မတန်မှ အရေးကြီး ပါတယ်။ ဒါကြောင့်မို့လို့ အခုလို Network ကွန်ရက်တွေ ချိတ်ဆက်ပြီးတော့ ဆောင်ရွက်ခြင်းဟာဖြင့်ရင် အင်မတန်မှ ကျွန်တော်တို့ နိုင်ငံအတွက်ရော၊ အာဆီယံနိုင်ငံတွေနဲ့ ဆက်ဆံတဲ့အခါ မှာရော အရေးကြီးတဲ့အတွက်ကြောင့် ဒီမေးခွန်းကိုလည်းပဲ ကျွန်တော် မေးမြန်းရခြင်း ဖြစ်ပါတယ်။ ကျွန်တော်တို့ ဒီ အာဆီယံ နိုင်ငံထဲမှာ အချင်းချင်း ကွန်ယက်သဖွယ် ဆက်စပ်ပြီးတော့ ဆောင်ရွက်နေတဲ့ကဏ္ဍတွေ၊ တချို့ကဏ္ဍတွေဆိုလည်းပဲ အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်တို့ သတင်းစာတွေထဲမှာလည်းပဲ တွေ့နိုင်ပါတယ်။ ကျွန်တော်တို့ ဒီက ကျောင်းသားတွေ အာဆီယံမှာ သွားပြီးတော့ အခြေအထက်တန်း ကျောင်းသားတွေ ပြိုင်ပွဲတွေ ဝင်ပါတယ်။ နောက် ကျွန်တော်တို့ E.E ဆိုတဲ့ Environmental Education ပတ်ဝန်းကျင်နဲ့ ပတ်သက်တဲ့ ပညာရေး ကိစ္စရပ်တွေကို ဆောင်ရွက်ဖို့လည်းပဲ အာဆီယံမှာ ရေးဆွဲပြီးတော့ အာဆီယံနိုင်ငံများမှာ ဆောင်ရွက်ဖို့ ဒီ Curriculum သင်ရိုးညွှန်းတမ်းတွေ ရေးဆွဲပြီးတော့ တညီတ ညွတ်တည်း ဆောင်ရွက်ဖို့လည်းပဲပြုလုပ်နေကြပါတယ်။ ဒါကြောင့် ကျွန်တော် ပတ်ဝန်းကျင်ထိန်းသိမ်းရေး ဥပဒေတုန်းက အခြေခံပညာ ကျောင်းတွေမှာ ပတ်ဝန်းကျင်ထိန်းသိမ်းရေး ပညာရပ်ကို သင်ကြားခြင်း ပြုပါရန် ဆိုပြီးတော့ ဥပဒေထဲမှာ ရေးဆွဲသင့်ပါတယ်ဆိုပြီးတော့ ကျွန်တော် တင်ပြဆွေးနွေးခဲ့ပါတယ်။ ဒါကျွန်တော်တို့ နိုင်ငံကလည်းပဲ လိုက်နာပြီးတော့ ဆောင်ရွက်လျက်ရှိတဲ့ အပိုင်းကိုလည်းပဲ တွေ့ရပါတယ်။ ပတ်ဝန်းကျင်ထိန်းသိမ်းရေးနဲ့ ပတ်သက်ပြီး တော့ ပြိုင်ပွဲတွေ ကျွန်တော်တို့ သွားပြီး ဝင်ရောက် ယှဉ်ပြိုင်တဲ့အခါမှာ ကျွန်တော် လေ့လာမှတ်သားရသ လောက် အလယ်တန်းနှင့် အထက်တန်းကျောင်း၊ အလယ်တန်းကျောင်းတစ် ခု၊ အထက်တန်းကျောင်းတစ်ခုကနေပြီး တော့ အောင်မြင်မှု ပန်းတိုင်ကိုလည်းပဲ ရရှိခဲ့တယ်ဆိုတာ လေ့လာတွေ့ရှိရပါယ်။ သို့သော်လည်းပဲ ကျွန်တော် အခုမေးတဲ့ မေးခွန်းဟာတော့ ဒီဟာတွေနဲ့၊ ဒီပညာရပ် တွေနဲ့ အကုန်လုံး ဆက်စပ်ပြီး ကျောင်းတွေနဲ့ တစ်ကျောင်းနဲ့တစ်ကျောင်း Direct ပေါ့။ တစ်ကျောင်းနဲ့တစ်ကျောင်း ချက်ချင်းအသိပညာတွေ ဖလှယ်ပြီး ဆောင်ရွက်နိုင် ရေးအတွက် အင်မတန်မှ အရေးကြီးတဲ့အတွက်ကြောင့် အာဆီယံနိုင်ငံရဲ့ အခြေခံနဲ့ အထက်တန်းကျောင်းများ သည် အချင်းချင်းချိတ်ဆက်၍ ပညာရေးကဏ္ဍ၊ ယဉ်ကျေးမှု ကဏ္ဍကို ဆောင်ရွက်လျက်ရှိကြ သည်။ ထိုသို့ဆောင်ရွက်မှုသည် နိုင်ငံအချင်းချင်း ပိုမိုရင်းနှီး ချစ်ကြည်မှုရရှိပြီး၊ အာဆီယံအတွင်း တည်ငြိမ်အေးချမ်းမှုကိုလည်းရရှိစေပြီး တစ်နိုင်ငံနှင့်တစ်နိုင်ငံ ပညာရေးကဏ္ဍတွင် ညီတူတိုးတက် မှုမျိုး၊ အသိမိုရရှိစေမည်ဖြစ်ပါသည်။သို့ပါ၍ အာဆီယံနိုင်ကျောင်းများနှင့် န်မာနိုင်ငံကျောင်းများကွန်ယက်ချိတ်ဆက်ထားခြင်း ဆောင်ရွက်မှု ရှိ/မရှိကို မေးမြန်းရခြင်း ဖြစ်ပါတယ်။ ကျေးဇူးတင် ပါတယ်ခင်ဗျား။</speech>
<title>သံဖြူဇရပ်မြို့နယ်အတွင်းရှိ ဝယ် ဝင်ကရာကျေးရွာ အခြေခံပညာအလယ်တန်း ကျောင်းခွဲအား အခြေခံပညာအလယ်တန်းကျောင်းအဖြစ်လည်းကောင်းစဲခမိကျေးရွာ အခြေခံပညာ အလယ်တန်းကျောင်းအား အခြေ ခံပညာအထက်တန်းကျောင်းခွဲအဖြစ်လည်းကောင်း အဆင့်တိုးမြှင့်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ် (၅)မှ ဦးနိုင်ထွန်းအုံ က သံဖြူဇရပ်မြို့နယ်အတွင်းရှိ ဝယ်ဝင်ကရာကျေးရွာ အခြေခံပညာအလယ်တန်းကျောင်းခွဲအား အခြေခံပညာအလယ်တန်းကျောင်းအဖြစ်လည်းကောင်း၊ဝဲခမိကျေးရွာအခြေခံပညာအလယ်တန်းကျောင်းအား အခြေခံပညာအထက်တန်းကျောင်းခွဲ အဖြစ်လည်းကောင်း အဆင့်တိုးမြှင့်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="113">ဦးနိုင်ထွန်းအုံ၊ မွန်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှတကွ ကြွရောက်လာကြသောပြည်ထောင်စု ဒုတိယဝန်ကြီးများ၊ အမျိုးသားလွှတ်တော် ကိုယ်စားလှယ်တော်များအားသုံးလာပါလို့ဦးနှုတ်ခွန်းဆက်သအပ်ပါတယ်။ ကျွန်တော်ကတော့ မွန်ပြည်နယ်၊ သံဖြူဇရပ်မြို့နယ်၊ မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စားလှယ် ဦးနိုင်ထွန်းအုံ ဖြစ်ပါတယ်။ ဥက္ကဋ္ဌကြီးခင်ဗျား။ အောက်ပါမေးခွန်းနဲ့ ပတ်သက်သော စာပိုဒ်များကို ဖတ်ကြားခွင့်ပြုပါရန် တောင်းခံအပ်ပါတယ်။ ဥက္ကဋ္ဌကြီးခင်ဗျား။ ယခုအခါ ကျွန်တော်တို့ မွန်ပြည်နယ်ရှိ ကျေးရွာဒေသတွေမှာ လူဦးရေများပြားလာသလို ကျေးရွာချင်းဆက်လမ်းလည်း တိုးတက်ကောင်းမွန်လာသဖြင့် သွားရေး လာရေးလည်း လွယ်ကူအဆင်ပြေလာပါတယ်။ ပညာရေးလိုလားသော ကျောင်းသားမိဘများလည်း များပြားလာပါတယ်။ မိမိသားသမီးများ မြို့ပေါ်ကျောင်း ထားနိုင်သူရှိသလို၊ တချို့ မထားနိုင် သူလည်း ရှိကြပါတယ်။ ဝယ်ဝင်ကရာကျေးရွာသည် သံဖြူဇရပ်မြို့နယ်တွင် ရွာကြီးတစ်ရွာဖြစ်ပြီး ယခင် အလယ်တန်းကျောင်းခွဲ အဆင့်သာရှိပါတယ်။ ယခု ကျောင်းသူ/ကျောင်းသားများ များပြားလာသောကြောင့် အလယ်တန်းကျောင်းခွဲမှ အခြေခံပညာအလယ်တန်းကျောင်းအဖြစ်သို့ တိုးမြှင့် ဖွင့်လှစ်ပေးရန် အစီအစဉ် ရှိ /မရှိ၊ အစီအစဉ် ရှိပါက မည်သည့်အချိန်တွင် တိုးမြှင့်ပေးပါရန် ဥက္ကဋ္ဌမှတစ်ဆင့် ဖြေကြားပေးပါရန် မေတ္တာရပ်ခံအပ်ပါတယ်။ နောက် မေးခွန်းတစ်ခုကတော့ ဥက္ကဋ္ဌကြီးခင်ဗျား။ သံဖြူဇရပ်မြို့နယ် မှာ ဝဲခမိ ကျေးရွာသည် ကျေးရွာကြီး တစ်ရွာဖြစ်ပြီး အခြေခံပညာအလယ်တန်းကျောင်းရှိပါတယ်။ အဆိုပါ အခြေခံပညာအလယ်တန်းကျောင်းတွင် မူလတန်းအဆင့် ကျောင်းသား ကျောင်းသူ (၃၂၀)ဦး၊ အလယ်တန်းအဆင့် ကျောင်းသား/ကျောင်းသူ(၁၇၁)ဦး စုစုပေါင်း(၄၉၁)ဦး ပညာသင်ကြားနေပြီး အထက်တန်းအဆင့် ကျောင်းသား/ကျောင်းသူ (၄၅)ဦးခန့် ပညာသင်ကြား ရန်ရှိကြောင်း သိရှိရ ပါတယ်။ အထက်တန်းကျောင်းရှိသော ထင်းရှူးကျေးရွာနှင့် (၄)မိုင်ခန့် ကွာဝေးပြီး မိုးတွင်း အခါ တွင် သွားရေး လာရေး အလွန် ခက်ခဲပါတယ်။ အထက်တန်းကျောင်းခွဲ အဖြစ် တိုးမြှင့်ဖွင့်လှစ်ရန် ကျောင်းပိုင်မြေဧရိယာလည်း လုံလောက်မှုရှိပါတယ်။ ထို့ကြောင့် ဝဲခမိကျေးရွာတွင် အထက်တန်း ကျောင်းခွဲ တိုးမြှင့်ဖွင့်လှစ်ပေးရန် အစီအစဉ် ရှိ /မရှိ၊ အစီအစဉ် ရှိပါက မည်သည့်အချိန်တွင် တိုးမြှင့်ပေးပါရန် အမျိုးသားလွှတ်တော် ဥက္ကဋ္ဌမှတစ်ဆင့် ဖြေကြား ပေးပါရန် မေတ္တာရပ်ခံအပ် ပါသည်။ အားလုံးကျေးဇူးတင်ပါတယ်။</speech>
<title>မိတ္ထီလာမြို့ နယ်၊ ညောင်ကိုင်းစံပြကျေးရွာ အခြေခံပညာအထက်တန်းကျောင်း(ခွဲ)အား အခြေခံ ပညာအထက်တန်းကျောင်းအဖြစ် အဆင့်တိုးမြှင့်ပေးရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ် (၁၁)မှ ဦးစိုးအောင် က မိတ္ထီလာမြို့နယ်၊ ညောင်ကိုင်းစံပြကျေးရွာ အခြေခံပညာအထက်တန်းကျောင်း (ခွဲ)အား အခြေခံပညာအထက်တန်းကျောင်းအဖြစ် အဆင့်တိုးမြှင့်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="107">ဦးစိုးအောင်၊ မန္တလေးတိုင်းဒေသကြီး မဲဆန္ဒနယ်အမှတ်၁၁)</mp>လေးစားအပ် ပါသော အမျိုး သားလွှတ်တော် ဥက္ကဋ္ဌကြီးနှင့် တကွ ပြည်ထောင်စုအဆင့် အဖွဲ့အစည်းဝင် များ၊ လွှတ်တော် ကိုယ်စားလှယ်တော်များအားလုံး မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ် ခင်ဗျား။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ၁)မှ အမျိုးသားလွှတ်တော် ကိုယ်စားလှယ် ဦးစိုးအောင် ဖြစ်ပါတယ်။ ကျွန်တော့် အနေနဲ့ မန္တလေးတိုင်းဒေသကြီး၊ မိတ္ထီလာ မြို့နယ်၊ ညှစ်ကိုင်းစံပြကျေးရွာ အခြေခံပညာအထက်တန်းကျောင်ခွဲ)မှ အခြေခံပညာအထက်တန်းကျောင်းအဖြစ် အဆင့်တိုးမြှင့် ဖွင့်လှစ်ပေးရန်ကိစ္စနှင့် ပတ်သက်၍ မေးမြန်းသွားမှာ ဖြစ်ပါတယ်။ ကျွန်တော့်ရဲ့ မေးခွန်းမှာ ကိန်းဂဏန်းများ ပါရှိတဲ့အတွက်ကြောင့်လည်းကောင်း၊ အချိန်ကို လေးစားတဲ့အတွက်လည်းကောင်း ဖတ်ကြားမေးမြန်းခွပြုပါရန် ခွင့်ပန်ကြားအပ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ မိတ္ထီလာမြို့နယ်၊ ညောင်ကိုင်းစံပြကျေးရွာဟာ မိတ္ထီလာမှ(၆)မိုင်အကွာ မိတ္ထီလာ-သာစည်ကားလမ်းအနီး နီးကပ်လျက်ရှိသော နေရာမှာ တည်ရှိ ပါတယ်။ မြေနေရာအကျယ်အဝန်း (အလျား ၁၀၂၀ x အနံ ၅၅၀)ပေ၊ ဧရိယာ အားဖြင့် (၉.၁၅)ဧက ရှိပါတယ်။ ၎င်းကျောင်း ဟာ ၅-၆-၁၉၅၂ ခုနှစ်တွင် မူလတန်း စတင်ဖွင့်လှစ်ခဲ့ပြီး ၁-၆-၁၉၅၄ ခုနှစ်တွင် အလယ်တန်း၊ ၁-၆-၁၉၇၄ ခုနှစ်တွင် (တွဲဖက်)အ.ထ.က၊ ၁၁-၆-၂၀၀၄ ခုနှစ်တွင် အ.ထ.က ကျောင်း(ခွဲ)အဖြစ် အဆင့်ဆင့် တိုးမြှင့်ဖွင့်လှစ်ခဲ့သော ကျောင်း ဖြစ်ပါတယ်။ ၎င်းကျောင်း၏ ပင်မကျောင်းမှာ (၈)မိုင်ခန့် ဝေးသော အ.ထ.က(၂) မိတ္ထီလာ ဖြစ်ပါတယ်။ ကျောင်းတွင် သူငယ်တန်းမှ စတုတ္ထတန်း အထိ ကျောင်းသူ ကျောင်းသားပေါင်း(၂၄၉)ဦး၊ ပဉ္စမ တန်းမှ အဌမတန်းအထိ (၆၈၉)ဦး၊ နဝမတန်းနဲ့ ဒသမတန်းတွင် (၂၆၂)ဦး စုစုပေါင်း ကျောင်းသူ/ ကျောင်းသားပေါင်း(၁၂၀၀) ပညာသင်ကြားလျက်ရှိပါတယ်။ ကျောင်းဆောင် တစ်ဆောင်ချင်းအနေနဲ့ တင်ပြရလျှင် ရတနာပုံအဆောင်ကို မိဘ ထည့်ဝင်ငွေ (၈)သိန်းကျပ်ဖြင့် ၁၉၇၂ ခုနှစ်၊ စံပြဆောင်ကို ၁၉၉၁ ခုနှစ်တွင် မိဘထည့်ဝင် ငွေ(၁၀)သိန်း၊ ပတ္တမြားဆောင်ကို ၁၉၉၃ ခုနှစ်တွင် မိဘထည့်ဝင်ငွေ(၁၅)သိန်း၊ မြဝတီဆောင်ကို ၁၉၉၅ ခုနှစ် တွင် မိဘ ထည့်ဝင်ငွေ(၁၀)သိန်း၊ ရွှေပြည်အေးဆောင်ကို ၁၉၉၆ ခုနှစ်တွင် မိဘ ထည့်ဝင်ငွေ (၁၀)သိန်း၊ သရဖီဆောင်ကို ၁၉၉ရ ခုနှစ်တွင် မိ ဘထည့်ဝင်ငွေ(၁၀)သိန်း၊ စန်းသီရိဆောင်ကို ၁၉၉၈ ခုနှစ်တွင် ပညာရေးဌာန ထည့်ဝင်ငွေ (၂၀)သိန်း၊ ဝန်ဇင်းမင်းရာဇာ အဆောင်(၁)ကို ၂၀၀၉ ခုနှစ်တွင် မိဘထည့်ဝင်ငွေ သိန်း(၃၂၀)၊ ဝန်ဇင်းမင်းရာဇာ အဆောင်(၂) ကို ၂၀၁၁ ခုနှစ်တွင် မိဘထည့်ဝင်ငွေ(၄၅၀)သိန်း ဖြင့် တည်ဆောက်ပြီးစီးခဲ့ပြီး ဖြစ်ပါတယ်။ ဒီလို တည်ဆောက်ခဲ့ရာမှာ စန်းသီရိဆောင်(၁)ဆောင် အတွက်သာ ပညာရေးဌာနမှ ရန်ပုံငွေ(၂၀)သိန်း ရရှိခဲ့ပါတယ်။ ယခုလို တင်ပြခဲ့ခြင်းသည် ဒေသရှိ မိဘပြည်သူများ၏ စည်းလုံးညီညွတ်မှု၊ ပညာရေး အပေါ် စိတ်ဝင်စားမှု၊ အလေးထားမှုနှင့်တကွ ကျောင်းပိုင်မြေ၁၉.၁၅)ဧကပေါ်တွင် ကျောင်းသား/ ကျောင်းသူ(၁၅၀၀)ခန့် ပညာသင်ယူမှု၊ ပတ်ဝန်းကျင် စာသင်ဆောင်များ ပြည့်စုံကြောင်း ဖော်ပြ လိုခြင်းသာ ဖြစ်ပါတယ်။ ၎င်းအပြင် ကျောင်းစာကြည့်တို က်၊ အားကစားကွင်း၊ သောက်သုံးရေ ကန်များ၊ ရေလောင်းအိမ်သာများ၊ ကျောင်းဥယျာဉ်၊ ကျောင်းစိုက်ခင်းတို့ကိုလည်း ကျောင်း အင်္ဂါရပ်နှင့်အညီ ဆောင်ရွက်ထားပြီး ဖြစ်ပါတယ်။ ယခုလို အဖက်ဖက်မှ ပြည့်စုံမှုရှိသော ကျောင်း(ခွဲ)သို့ ကျောင်းပတ်ဝန်းကျင်ရှိ မူလတန်း(၁၇)ကျောင်း၊ အလယ်တန်းကျောင်းတစ်ကျောင်း အလယ်တန်းကျောင်း(ခွဲ) (၂)ကျောင်းမှ ကျောင်းသူ/ကျောင်းသားများ အဆင်ပြေစွာ တက်ရောက်ပညာသင်ကြားလျက် ရှိပါတယ်။ အဆိုပါ ညောင်ကိုင်းစံပြကျေးရွာ အခြေခံပညာ အထက်တန်းကျောင်း(ခွဲ)သည် ပင်မ ကျောင်း ဖြစ်သော မိတ္ထီလာမြို့၊ အမှတ်(၂) အခြေခံပညာအထက်တန်းကျောင်းနှင့် (၈)မိုင်ခန့် ဝေးကွာခြင်း၊ အဆိုပါ ကျောင်းအတွင်း အဆောက်အဦ၊ ပရိဘောဂ၊ သင်ထောက်ကူ ပစ္စည်း များ ပြည့်စုံခြင်း၊ ကျောင်းသားအင်အား ပြည့်မီခြင်းတို့ ကြောင့် အခြေခံပညာအထက်တန်းကျောင်း (ခွဲ)မှ အခြေခံ ပညာအထက်တန်းကျောင်းအဖြစ် အဆင့်တိုးမြှင့် ဖွင့်လှစ်ပေးပါရန် ဒေသခံ ကျောင်းသားမိဘများ၊ ကျောင်းသူ/ကျောင်းသားများက လိုလားနေ၊ တောင့်တ နေ၊ မျှော်လင့်နေ၊ ဆန္ဒပြင်းပြလျက် ရှိနေကြောင်း သိရှိရပါတယ်။ ထို့ကြောင့် အဆိုပါ ညောင်ကိုင်း အခြေခံပညာအထက်တန်းကျောင်း(ခွဲ)မှ အခြေခံ ပညာအထက်တန်းကျောင်းအဖြစ် အဆင့်တိုးမြှင့် ဖွင့်လှစ် ပေးနိုင်ခြင်း ရှိ/မရှိနှင့် ရှိပါက မည်သည့်အချိန်တွင် အဆင့်တိုးမြှင့် ဖွင့်လှစ်ပေးနိုင်မည်ကို သိရှိလိုပါ၍ ဥက္ကဋ္ဌကြီး မှတစ်ဆင့် မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ပညာရေးဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="91">ဦးအေးကြူ (ဒုတိယဝန်ကြီး၊ ပညာရေးဝန်ကြီးဌာန)</agency>အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော်ကြီးများအားလုံးကို ရိုသေလေးစား ပါကြောင်း ဦးစွာတင်ပြအပ်ပါတယ်။ ပညာရေးဝန်ကြီးဌာန၊ ဝန်ကြီးရဲ့ ကိုယ်စားကျွန်တော် ဒုတိယ ဝန်ကြီး ဦးအေးကြူ က ဖြေကြားတင်ပြမှာ ဖြစ်ပါတယ်။ အမျိုးသားလွှတ်တော် ကိုယ်စားလှယ် ဒေါက်တာမြင့်ကြည် ရဲ့ ပညာရေးကဏ္ဍဆိုင်ရာ မေးခွန်းနဲ့ပတ်သက်ပြီး ဦးစွာ ကျွန်တော်တင်ပြမှာ ဖြစ်ပါတယ်။ ယခင် အစိုးရလက်ထက်မှာ အာဆီယံနိုင်ငံများရှိ အခြေခံပညာကျောင်းများနှင့် ကွန်ယက်ဆက်သွယ်ဆောင်ရွက်လိုသည့် အဆိုပြုချက်များကို အာဆီယံနိုင်ငံများသို့ ပေးပို့ခဲ့ခြင်း မရှိဘဲ၊ အာဆီယံနိုင်ငံများရဲ့ ကမ်းလှမ်းချက်များအပေါ် ပူးပေါင်းဆောင်ရွက်မှုများသာ ဆောင်ရွက် ခဲ့ပါတယ်။ jooj qşdi c$olecus e-National Task Force (Myanmar)şę Multimedia Development Cooperation (Malaysia)-MDC O. :6018:8: Smart School Project ကို အကောင်အထည်ဖော်ဆောင်ရွက်ရန် နားလည်မှု စာချွန်လွှာ (MoU) ကို လက်မှတ်ရေးထိုးခဲ့ပါတယ်။ အဆိုပါ စီမံချက်အရ Smart School Project - SSP မှာ အထက်တန်းအဆင့်အတွက် အ.ထ.က(၄)လှိုင်၊ အလယ်တန်းအဆင့် အတွက် ရန်ကုန်ပညာရေး တက္ကသိုလ် လေ့ကျင့်ရေးအထက်တန်းကျောင်း၊ မူလတန်းအဆင့်အတွက် ကမာရွတ်မြို့နယ်၊ အ.မ.က(၂) ကျောင်း(၃)ကျောင်းတို့ ပါဝင် ဆောင်ရွက်ရန် သတ်မှတ်ပေးခဲ့ပါတယ်။ အဆိုပါ ကျောင်းများရှိ ကွန်ပျူတာစာသင်ခန်းများ ပြုပြင်ခြင်း၊ ပရိဘောဂဖြည့်ဆည်းခြင်းများ ဆောင်ရွက် ပေးခဲ့ပြီး၊ MDC မှ ကွန်ပျူတာများနှင့် Internet ချိတ်ဆက်မှုလုပ်ငန်းများကို ဖြည့်ဆည်း ဆောင်ရွက်ပေးခဲ့ပါတယ်။ အာဆီယံနိုင်ငံများနှင့် ဆက်သွယ်ဆောင်ရွက်ခဲ့တဲ့ ဒုတိယစီမံချက်လုပ်ငန်းမှာ UNESCO School Net ProjecSolosan Gorą@co2969:0$ 13:g?$$© UNESCO (Bangkok), ASEAN Foundation, SEAMEO sagio , :6018:g: UNESCO School Net Project ကို ၂၀၀၄ ခုနှစ်၊ ဇန်နဝါရီလ မှစပြီး ၂၀၀၆ ခုနှစ်၊ ဒီဇင်ဘာလအထိ (၃)နှစ်ကြာ အကောင်အထည်ဖော် ဆောင်ရွက်နိုင်ရန် MOU လက်မှတ်ရေးထိုး ဆောင်ရွက်ခဲ့ပါတယ်။ အဆိုပါ စီမံချက်အရ အုပ်စု (၁)မှာ မလေးရှား၊ အင်ဒိုနီးရှား ၊ ဖိလစ်ပိုင်နှင့် ထိုင်းနိုင်ငံ များပါဝင်ပြီး၊ အုပ်စု(၂)မှာ ကမ္ဘောဒီးယား၊ လာအို၊ မြန်မာနှင့် ဗီယက်နမ်တို့ ပါဝင်ပါတယ်။ ဘရူနိုင်းနိုင်ငံ ကတော့ စင်ကာပူနိုင်ငံနှင့် သီးခြားဆက်သွယ်ဆောင်ရွက်ပါတယ်။ အဆိုပါ စီမံချက်များအရ တစ်နိုင်ငံလျှင် အခြေခံပညာကျောင်း (၃)ကျောင်း ပါဝင် ရမည်ဖြစ်ရာ မြန်မာနိုင်ငံမှ အ .ထ.က(၂) ဒဂုံ၊ အ.ထ.က(၁) ကျောက်တန်း၊ အ.ထ.က(၃)ပဲခူး ကျောင်း(၃)ကျောင်းတို့နဲ့ ပါဝင်ပူးပေါင်း ဆောင်ရွက်ခဲ့ပါတယ်။ ဆရာ/ဆရာမများက ဘာသာရပ် သင်ခန်းစာများ သင်ကြားရာမှာ ICT ကို ကျွမ်းကျင်စွာ အသုံးပြု သင်ကြားနိုင်စေရန်နှင့် ဒေသနှင့် လိုက်လျောညီထွေရှိပြီး အရည်အသွေး မြင့်မားတဲ့ ICT အရင်းအမြစ်များဖြင့် တီထွင်ဖန်တီးမှု များကို အားပေးရန် ရည်ရွယ် လျက် Internet ချိတ်ဆက် အသုံးပြု နိုင်ရေး သင်ကြားသင်ယူမှု လုပ်ငန်းများတွင် ICT အသုံးပြု ဆောင်ရွက်နိုင်ရေး၊ ICT အခြေပြု သင်ခန်းစာများကို ကိုယ်တိုင် တီထွင်ဖန်တီး ထုတ်လုပ်နိုင်ရေး၊ အခြားကျောင်းများသို့ Software များ မျှဝေသင်ကြားနိုင်ရေး စတဲ့လုပ်ငန်းများကို ဖြည့်ဆည်းဆောင်ရွက်ပေးခဲ့ပါတယ်။ သို့ဖြစ်ပါ၍ ယခင်အစိုးရလက်ထက်မှာ အခြေခံပညာကဏ္ဍအတွ က် အာဆီယံနိုင်ငံ များမှာရှိတဲ့ အခြေခံပညာကျောင်းများနှင့် ပူးပေါင်းပြီး စီမံချက်(၂)ခုသာ ဆောင်ရွက် နိုင်ခဲ့ပါကြောင်းနှင့် ဆက်လက်ပြီး အာဆီယံညာရေးဝန်ကြီးများအဖွဲ့အစည်းအဝေးများတွင်လည်းကောင်း၊ အာဆီယံအဆင့်မြင့် ပညာရေးအရာရှိများ အစည်းအဝေးများတွင် လည်းကောင်း၊ အခြား သော အာဆီယံနိုင်ငံများရှိ အခြေခံပညာကျောင်းများနှင့် ကွန်ရ က်ဆက်သွယ်မှု အစီအစဉ် များကို ပူးပေါင်းဆောင်ရွက်နိုင်ရန် ဆွေးနွေးညှိနှိုင်း ဆောင်ရွက်လျက်ရှိပါကြောင်း ရှင်းလင်းဖြေကြား တင်ပြအပ်ပါတယ်ခင်ဗျား။ ဆက်လက်ပြီးတော့ အမျိုးသားလွှတ်တော်ကိုယ်စားလှယ်တော်ကြီး ဦးနိုင်ထွန်းအုံ ရဲ့ ပညာရေးကဏ္ဍဆိုင်ရာ မေးခွန်းနဲ့ ပတ်သက်ပြီး တင်ပြမှာ ဖြစ်ပါတယ်။ သံဖြူဇရပ်မြို့နယ်၊ ဝယ်ဝင်ကရာကျေးရွာ အခြေခံပညာအလယ်တန်းကျောင်း (ခွဲ)ကို စိစစ်တဲ့အခါမှာ အလယ်တန်း အဆင့်ကျောင်းသား (၁၇၆)ဦးရှိကြောင်း စိစစ်တွေ့ရှိရပါတယ်။ လောလောဆယ်အခြေအနေ အရ အလယ်တန်းအဆင့်သို့ တိုးမြှင့်ပေးရန် အစီအစဉ် မရှိပါသေးကြောင်း တင်ပြအပ်ပါတယ်။ ဆက်လက်ပြီး သံဖြူဇရပ်မြို့နယ် ၊ ဝဲခမိကျေးရွာ အခြေခံပညာအလယ်တန်းကျောင်း ကို စိစစ်ရာမှာလည်း အလယ်တန်းအဆင့်ကျောင်းသား(၁၇၅)ဦးသာရှိကြောင်း စိစစ်တွေ့ရှိ ရတဲ့ အတွက်ကြောင့် အခြေခံပညာအထက်တန်းကျောင်း(ခွဲ)အဆင့်သို့ တိုးမြှင့်ပေးရန် လောလောဆယ် အစီအစဉ်မရှိသေးပါကြောင်းနှင့် ပင်မကျောင်းနှင့် အလှမ်းကွာဝေးလွန်းခြင်း၊ အခြားသော အတားအဆီး အခက်အခဲများရှိခြင်း စသည့်ကန့်သတ်ချက်များရှိပါက သက်ဆိုင်ရာ တိုင်းဒေသ ပြည်နယ်အစိုးရရဲ့ အထူးထောက်ခံချက်ဖြင့် ထော က်ခံတင်ပြချက်အပေါ်မှာ ထပ်ဆောင်း (၂၀) ရာခိုင်နှုန်း မှ လာ မယ့်ပညာသင်နှစ်တွင် ဦးစားပေးအစီအစဉ်အလိုက် ဆောင်ရွက်ပေးသွားမည် ဖြစ်ကြောင်း တင်ပြအပ်ပါတယ်။ ဆက်လက်ပြီးတော့ မန္တလေးတိုင်းဒေသကြီး အမှအ၁)မဲဆန္ဒနယ်အမျိုးသားလွှတ်တော် ကိုယ်စားလှယ် ဦးစိုးအောင် ရဲ့ မေးခွန်းကို တင်ပြမှာ ဖြစ်ပါတယ်။ မိတ္ထီလာမြို့နယ်၊ ညောင်ကိုင်း စံပြကျေးရွာ အခြေခံပညာအထက်တန်းကျောခွဲ)တွင် အထက်တန်းအဆင့်ကျောင်းသား(၂၄၉)ဦး ရှိသည့်အပြင် ကျောင်းအဆင့်တိုးမြှင့်ရေးအတွက် ကျန်သတ်မှတ်ချက်များအားလုံး ပြည့်စုံပါသဖြင့် အခြေခံပညာအထက်တန်းကျောင်းအဆင့်သို့ ၂၀၁၃-၂၀၁၄ လာမယ့် ပညာသင်နှစ်တွင် တိုးမြှင့် ပေးရန် ဆောင်ရွက်ပေးသွားမည်ဖြစ်ပါကြောင်း တင်ပြဖြေကြားအပ်ပါတယ်။ အားလုံးကို ကျေးဇူး တင်ပါတယ်။ အင်္ဂပူမြို့နယ်၊ ညောင်ကျိုရွာတွင် ငဝန်မြစ်ရေတိုက်စားကြောင့် ကမ်းပြိုခြင်းအတွက်သက်ဆိုင်ရာ ဝန်ကြီးဌာနမှ မြစ်ကမ်းဆယ်ခြင်း နှင့် တာတမံထိန်းသိမ်းကာကွယ်ခြင်းလုပ်ငန်းကို အလျင်အမြန်ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</speech>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ်(၅)မှ ဒေါက်တာဌေးဝင်း က အင်္ဂပူမြို့နယ်၊ ညောင်ကျိုး ရွာတွင် ငဝန်မြစ်ရေ တိုက်စားမှု ကြောင့် ကမ်းပြိုခြင်းအတွက် သက်ဆိုင် ရာဝန်ကြီးဌာနမှ မြစ်ကမ်းဆယ်ခြင်း နှင့် တာတမံထိန်းသိမ်း ကာကွယ်ခြင်းလုပ်ငန်းကို အလျင်အမြန် ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="161">ဒေါက်တာဌေးဝင်း ဧရာဝတီတိုင်းဒေသကြီး မဲဆန္ဒနယ်အမှ၅)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ၊ ပြည်ထောင်စု ဒုတိယဝန်ကြီးများ၊ ဧည့်သည်တော်များအားလုံး မင်္ဂလာအပေါင်းနှင့် ပြည့်စုံ ပါစေလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ဧရာဝတီတိုင်းဒေသကြီး အမှတ် (၅) မဲဆန္ဒနယ်မြေမှ အမျိုးသားလွှတ်တော် ကိုယ်စားလှယ် ဒေါက်တာဌေးဝင်း ဖြစ်ပါတယ်။ ကျွန်တော့် အနေနဲ့ ဧရာဝတီတိုင်းဒေသကြီး၊ အင်္ဂပူမြို့နယ် ညောင်ကျိုးရွာမှာ ငဝန်မြစ်ရေ တိုက်စားမှုကြောင့် ကမ်းပြို တိုက်စားပြီး လူနေရပ်ကွက်များ၊ ရေကာတာတမံများရေတိုက်စားမှု အန္တရာယ်ကြုံတွေ့ နေရခြင်းအတွက် သက်ဆိုင်ရာ ပြည်ထောင်စုအစိုးရ ဝန်ကြီးဌာနများမှ မြစ်ကမ်းဆယ်ခြင်းနှင့် တာတမံထိန်းသိမ်းကာကွယ်ခြင်းလုပ်ငန်း အလျင်အမြန် ပံ့ပိုးဆောင်ရွက်ပေးဖို့ အစီအစဉ် ရှိ/မရှိ မေးခွန်းကို တင်ပြသွားမှာ ဖြစ်ပါတယ်။ နာယကကြီးခင်ဗျား။ ဧရာဝတီတိုင်းဒေသကြီး၊ အင်္ဂပူမြို့နယ်၊ ညောင်ကျိုးရွာဟာ ဧရာဝတီမြစ်မှ ငဝန်မြစ်ခွဲထွက်ရာ အောက်ဘက်(၃)မိုင်ခန့်အကွာ ငဝန်မြစ်အနောက်ဘက်ကမ်းမှာ တည်ရှိတဲ့ ကျေးရွာကြီး ဖြစ်ပါတယ်။ ညောင်ကျိုး ရွာမှာ ရပ်ကွက်ကြီး (၄)ခု၊ အ ကွက်ငယ်ပေါင်း (၁၅)ခုတို့ဖြင့် ဖွဲ့စည်းထားပြီး အိမ်ခြေ (၁၇၀၀)၊ လူဦးရေ (၇၅၀၀)ကျော် နေထိုင်ပြီး အထက်တန်းကျောင်း၊ တိုက်နယ်ဆေးရုံ၊ မြန်မာနိုင်ငံရဲတပ် ဖွဲ့စခန်း၊ စည်ပင်သာယာဈေး စသည် တို့ဖြင့်စည်ကားတိုးတက်နေတဲ့ မြို့ငယ်တစ်ခုသဖွယ် ဖွံ့ဖြိုးတဲ့ကျေးရွာကြီး တစ်ရွာ ဖြစ်ပြီးတော့ညောင်ကျိုးရွာမှာရှိတဲ့ ညောင်ကျိုးရေကာတာမှာလည်း လယ်မြေဧက (၅၀၀၀)ကျော်ကို ကာရံ ထိန်းသိမ်းထားတဲ့ ရေကာတာကြီး ဖြစ်ပါတယ်။ ငဝန်မြစ်ရေဟာ လွန်ခဲ့တဲ့ (၁၀)နှစ်ကျော်မှစပြီး ညောင်ကျိုးဝန်းကျင်မှာရှိတဲ့ မြေနုကျွန်း ဧက(၇၀၀)ကျော်ကို ရေတိုက်စားခဲ့ပြီးတော့ လွန်ခဲ့သော (၃)နှစ်ခန့်မှစ၍ ညောင်ကျိုးရွာအနီး စတင်တိုက်စားလာကာ ရွာရှိကမ်းများ ပြို ကျလာ ခဲ့ပါတယ်။ ယမန်နှစ်များကပင် ဆည်မြောင်း ဦးစီးဌာနနဲ့ ဒေသခံပြည်သူလူထု ပူးပေါင်းပြီး ရေလွှဲရေကာတန်းများ ရိုက်ခြင်း၊ သဲအိတ်များ ကာရံပြုလုပ်ခြင်းများ ပြုလုပ်ခဲ့ပါတယ်။ ပြီးခဲ့တဲ့ ၂၀၁၂ ခုနှစ်၊ ယခုနှစ် ပွင့်လင်းရာသီမှစ၍ ဆည်မြောင်းဦးစီးဌာန၏ နည်းပညာပံ့ပိုးမှု၊ အလှူရှင်များ၏ ငွေကြေးကူညီ မှု၊ ဒေသခံပြည်သူ လူထု၏ လူအား၊ ငွေအားတို့ဖြင့် ပေါင်းစပ်ပြီးတော့ ရေကာတန်းများရိုက်ခြင်း၊ ဝါးဒလက်တန်းများ ရိုက်ခြင်း၊ ဒေသခံလူထုအားနဲ့ အင်တိုက်အားတိုက် စုပေါင်းဆောင်ရွက်ခဲ့ပါတယ်။ သို့သော်လည်းပဲ ကမ်းပြိုခြင်းမှာ ရပ်တန့်သွားခြင်းမရှိဘဲနဲ့ ယခုနှစ် မိုးရာသီမှာ ပိုမို တိုက်စားလာပြီးတော့ ကမ်းပြိုခဲ့မှုကြောင့် ညောင်ကျိုးရွာမှာရှိတဲ့ ဈေးဟောင်းပိုင်း ကမ်းစတင် ပြိုလျက်ရှိပြီး လူနေရပ်ကွက်အချို့ ကမ်းထဲပါခြင်း၊ လူနေအိမ်အချို့ ကမ်းလွတ်ရာ ပြောင်းရွှေ့ခြင်းဆောင်ရွက်နေကြရပြီ ဖြစ်ပါတယ်။ ညောင်ကျိုးရေကာတာမှာလည်း ကမ်းနှင့် အလွန်နီးကပ်နေ ပြီးတော့ ပြို ကျမယ့် အန္တရာယ်နဲ့ ကြုံနေရပြီဖြစ်ပါတယ်။ အခုလို အန္တရာယ်ကြီးမားလှပြီးတော့ ရေကာတာများ ထိန်းသိမ်းကာကွယ်ခြင်းလုပ်ငန်းမှာလည်း ထုထည်ပမာဏကြီးမားလှလို့ ဒေသခံ လူထုအားနဲ့ မနိုင်နင်းနိုင်ပါသဖြင့် သက်ဆိုင်ရာ ပြည်ထောင်စုအစိုးရဝန်ကြီးဌာနများမှ အားဖြည့် ဆောင်ရွက်ပေးမှသာ နိုင်နိုင်နင်းနင်း ဆောင်ရွက်နိုင်မှာ ဖြစ်ပါတယ်။ သို့ဖြစ်ပါ၍ ကျွန်တော် ၏ မဲဆန္ဒနယ်မြေမှ ဒေသခံများ ကြုံတွေ့နေရသော အင်္ဂပူ မြို့နယ်၊ ညောင်ကျိုးရွာ၏ ငဝန်မြစ်ရေ တိုက်စားမှုကြောင့် လူနေရပ်ကွက်များနှင့် ရေကာတာတမံ ရေတိုက်စားမှုအန္တရာယ် ကြုံ တွေ့နေရခြင်းအတွက် သက်ဆိုင် ရာ ပြည်ထောင်စု အစိုးရဝန်ကြီး ဌာနများမှ မြစ်ကမ်းဆယ်ခြင်းနှင့် တာတမံထိန်းသိမ်းခြင်းလုပ်ငန်းများ အလျင်အမြန် ဆောင်ရွက် ပေးနိုင်ပါရန် အစီအစဉ် ရှိ /မရှိကို အမျိုးသားလွှတ်တော် ဥက္ကဋ္ဌကြီး မှ တစ်ဆင့် လေးစားစွာ မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ပတ်သက်ပြီးပို့ဆောင်ရေးဝန်ကြီးဌာနဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="90">ဦးဟံစိန် (ဒုတိယဝန်ကြီး၊ ပို့ဆောင်ရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဆုတောင်းမေတ္တာပို့သရင်း လေးစားစွာဂါရဝပြုနှုတ်ခွန်းဆက်သ အပ်ပါတယ်ခင်ဗျား။ ကျွန်တော်ပို့ဆောင်ရေးဝန်ကြီးဌာန၊ ဒုတိယဝန်ကြီး ဦးဟံစိန်မှ ဧရာဝတီတိုင်း ဒေသကြီး မဲဆန္ဒနယ်အမှတ်(၅) အမျိုးသားလွှတ်တော် ကိုယ်စားလှယ် ဒေါက်တာဌေးဝင်း ၏ အမျိုးသားလွှတ်တော်သို့ တင်ပြထားသည့်မေးခွန်းကို ပြန်လည်ဖြေကြားမှာ ဖြစ်ပါတယ်။ ပို့ဆောင်ရေးဝန်ကြီးဌာနလက်အောက်မှာ ရေအရင်းအမြစ်နှင့် မြစ်ချောင်းများ ဖွံ့ဖြိုး တိုးတက်ရေးဦးစီးဌာနကို ဖွဲ့စည်းထားပါတယ်။ ဒီ ဦးစီးဌာနရဲ့ အဓိကတာဝန်မှာ နိုင်ငံတော်နှင့် ပုဂ္ဂလိကပိုင် သင်္ဘောများသွားလာတဲ့ မြစ်ချောင်းများအတွင်း ဘေးအန္တရာယ်ကင်းရှင်းစွာ သွားလာ နိုင်ရေးအတွက် ရေကြောင်းလမ်းပြ���ြင်း၊ ဘေးအန္တရာယ်ရှိတဲ့ သဲသောင်များ တူးဖော်ပေးခြင်း၊ မြစ်တွင်းအတားအဆီးများ ဖယ်ရှားပေးခြင်းများစတဲ့ မြစ်ကြောင်း ထိန်းသိမ်းရေး လုပ်ငန်းများကိုဆောင်ရွက်သွားရန် ဖြစ်ပါတယ်။ ဧရာဝတီမြစ်ကြောင်း တစ်လျှောက် ဗန်းမော်မှ ရန်ကုန်အထိ (၄၆)နေရာ၊ ချင်းတွင်း မြစ်ကြောင်းတစ်လျှောက် ခန္တီးမှ မုံရွာအထိ (၃၇)နေရာ နွေ၊ မိုး၊ ဆောင်း သင်္ဘောများ သွားလာနိုင်ရေးအတွက် ရန်ပုံ ငွေသတ်မှတ်ပြီး နှစ်စဉ်ပုံမှန် မြစ်ကြောင်းထိန်းသိမ်း ရေးလုပ်ငန်းများ ဆောင်ရွက်လျက်ရှိပါတယ်။ မြစ်ကမ်းနားရှိ မြို့ရွာများ ကမ်းပြိုမှုကာကွယ်ရေး အတွက် ပြုပြင်ထိန်းသိမ်းရန် ရန်ပုံငွေ သတ်မှတ်ထားခြင်း မရှိပါဘူး။ သို့ဖြစ်ပါ၍ မြစ်ကမ်းနားအနီးရှိ မြို့ရွာများ ရေတိုက်စား ကမ်းပြိုမှု ဖြစ်ပေါ်ပါက သက်ဆိုင်ရာ ရပ်ကွက်နဲ့ မြို့နယ်အုပ်ချုပ်ရေးမှူးများ က တစ်ဆင့် ပြည်နယ် တိုင်းဒေသကြီး အစိုးရအဖွဲ့သို့ အမြန်ဆုံးတင်ပြ သတင်းပို့ရမှာ ဖြစ်ပါတယ်။ ပြည်နယ် တိုင်းဒေသကြီး အစိုးရ အဖွဲ့က မြစ်ကမ်းပြိုမှု ဖြစ်ပွားတဲ့နေရာသို့ တာဝန်ရှိသူများအား အမြန်ဆုံးသွားရောက်စစ်ဆေးစေပြီး အရေးပေါ် ပြုပြင်ထိန်းသိမ်းရေးလုပ်ငန်းများ ဆောင်ရွက် ပေးလျက်ရှိပါတယ်။ ပြုပြင် ထိန်းသိမ်းရေးလုပ်ငန်းများသည် ထုထည်ပမာဏကြီးမားပါက ရေအရင်းအမြစ်နှင့်မြစ်ချောင်းများ ဖွံ့ဖြိုးတိုးတက်ရေးဦးစီးဌာနမှ အင်ဂျင်နီယာများနဲ့ ပြုပြင်ထိန်းသိမ်းရန်ဆောင်ရွက်မည့် အစီအမံ၊ ဒီဇိုင်းနှင့် ကုန်ကျစရိတ်များကို အသေးစိတ်တွက်ချက်စေပြီး နိုင်ငံတော်သမ္မတရုံးသို့ တင်ပြလျက် ရှိပါတယ်။ နိုင်ငံတော်သမ္မတရုံးမှ လိုအပ်ချက်ပေါ်မူတည်ပြီး ရန်ပုံငွေခွင့်ပြု ပေးပြီး တိုင်းဒေသကြီး အစိုးရနှင့် ရေအရင်းအမြစ်နှင့် မြစ်ချောင်းများ ဖွံ့ဖြိုးတိုးတက်ရေးဦးစီးဌာနမှ ကျွမ်းကျင်သူများ ပူးပေါင်းပြီး မြစ်ကမ်းထိန်းသိမ်းရေးလုပ်ငန်းများ ဆောင်ရွက်ပေးလျက်ရှိကြောင်း ဦးစွာပဏာမ ရှင်းလင်းတင်ပြအပ်ပါတယ်။ ဧရာဝတီတိုင်းဒေသကြီး မဲဆန္ဒနယ်အမှတ်(၅) အမျိုးသားလွှတ်တော် ကိုယ်စားလှယ် ဒေါက်တာဌေးဝင်း ၏ အင်္ဂပူမြို့နယ်၊ ညောင်ကျိုးကျေးရွာ ငဝန်မြစ်ရေ တိုက်စားမှုကြောင့် ကမ်းပြို တဲ့ကိစ္စနှင့်ပတ်သက်ပြီး အောက်ပါအတိုင်း ရှင်းလင်းတင်ပြအပ်ပါတယ်။ ဧရာဝတီ တိုင်း ဒေသကြီး၊ အင်္ဂပူမြို့နယ်၊ ညောင်ကျိုးကျေးရွာသည် ငဝန်မြစ်နှင့်နီးကပ်စွာ တည်ရှိ ပါတယ်။ ညောင်ကျိုးရွာဦးသည် ငဝန်မြစ်ရဲ့ “ပ” စောက်ပုံမြစ်ကွေးအပြင်ဘက်ခြမ်း (Outer bend) မှာ တည်ရှိပြီးတော့ ရေဦးထိုးတိုက်စားခြင်းကို တိုက်ရိုက်ခံရပါတယ်။ အရင်တုန်းကတော့ ကျေးရွာ နှင့် မြစ်ကမ်းအကြားမှာ သဲနုန်းဆန်တဲ့ ရေမြုပ်နေသည့် မြေနုကျွန်းတည်ရှိပါတယ်။ ဒါပေမဲ့ လွန်ခဲ့သော (၄)နှစ်ခန့်မှစပြီး ငဝန်မြစ်ရေကြောင်း ပြောင်းလဲ စီးဆင်းမှုကြောင့် မြေနုကျွန်းမှာ ရေတိုက်စားခံရပြီးတော ကျေးရွာအနီးအထိ ကမ်းပြိုမှုများ ဖြစ်ပေါ်ခဲ့ကြောင်း သိရှိရပါတယ်။ ညောင်ကျိုးကျေး ရွာ ကမ်းပြို ကာကွယ်ရေးအတွက် ၂၀၁၁၂၀၁၂ ဘဏ္ဍာရေးနှစ်မှာ ဆည်မြောင်းဦးစီးဌာနက ညောင်ကျိုးကျေးရွာအထက်ဘက် မြစ်ကမ်း တစ်လျှောက် အလျား(၂၀၀၀)ပေခန့်အတွင်းမှာ အလျား (၂၀၀)ပေ၊ (၃၅၀)ပေ၊ (၅၀၀)ပေ အသီးသီးရှိ ရေလွှဲရေကာ(၃)ခု တည်ဆောက်ပေးခဲ့ကြောင်းနှင့် ကျေးရွာမှလည်းဒေသအစီအစဉ်နဲ့ အလျား(၁၀၀) ပေနှင့်(၁၅၀)ပေရှိ ရေလွှဲရေကာတို့ကို တည်ဆောက်ခဲ့ကြောင်း သိရှိရပါတယ်။ ဧရာဝတီတိုင်းဒေသကြီးအစိုးရဝန်ကြီးချုပ်၏ ၂၀၁၂ ခုနှစ်၊ ဇန်နဝါရီလ ၆ ရက်နေ့မှာ အင်္ဂပူမြို့နယ်ညောင်ကျိုကျေးရွာသို့ ကွင်းဆင်းတဲ့ရီးစမှာ ဆည်မြောင်းဦးစီးဌာနမှ ရေလွှဲရကာများ အားဖြည့်တည်ဆောက်သင့်ကြောင်း၊ ကမ်းပြို သောနေရာများမှာ နုန်းဖမ်း ဝါး ကရစ်တန်းများတည်ဆောက်ကာကွယ်ပေးသင့်ကြောင်း၊ ဝဲပြန်ရေတိုက်စားမှု ဖြစ်ပေါ်နိုင်တဲ့ နေရာများမှာ ကိုင်းမွေ့ယာ(Willow Mattress) ခင်းခြင်းလုပ်ငန်းကို ကျေးရွာ အစီအစဉ်နဲ့ ဆောင်ရွက်သင့်ကြောင်း ပို့ဆောင်ရေးဝန်ကြီးဌာန၊ ရေအရင်းအမြစ်နှင့် မြစ်ချောင်း များဖွံ့ဖြိုး တိုးတက်ရေးဦးစီး ဌာနမှ အကြံပြု တင်ပြခဲ့တဲ့အတွက် Willow Mattress ချခြင်းကိစ္စများအတွက် ရေအရင်းအမြစ်နှင့် မြစ်ချောင်းများ ဖွံ့ဖြိုးတိုးတက်ရေးဦးစီးဌာန လိုအပ်တဲ့ နည်းပညာပံ့ပိုးပြီး ဒေသခံများနှပေါင်းစပ်ဆောင်ရွက်သွားရန်၊ ဆည်မြောင်းဦးစီးဌာနမှ ကာကွယ်မှုလုပ်ငန်းများ ဆက်လက်ဆောင်ရွက် သွားရန် ဧရာဝတီတိုင်းဒေသကြီး ဝန်ကြီးချုပ်က လမ်းညွှန်မှုပြုခဲ့ကြောင်း သိရှိရပါတယ်။ လွှတ်တော်ကိုယ်စားလှယ်မှ မေးမြန်းထားတဲ့ ညောင် ကျိုးကျေးရွာ ကမ်းပြို ကာကွယ် ရေးနှင့် ညောင်ကျိုးရေကာတာတမံအား ရေတိုက်စားမှုမှ ကာကွယ်နိုင်ရေးကိစ္စနှင့် ပတ်သက်ပြီး တာဝန်ရှိတဲ့ ရပ်ကွက် မြို့နယ် အုပ်ချုပ်ရေးမှူးများက တိုင်းဒေသကြီးအစိုးရသို့ တင်ပြပြီး၊ တိုင်းဒေသကြီးအစိုးရက နိုင်ငံတော်သမ္မတရုံး သို့ တင်ပြ၍ အထူးခွင့်ပြုချက် ရန်ပုံငွေဖြင့်ဆောင်ရွက်သွားရန် ဖြစ်ကြောင်းရှင်းလင်း ဖြေကြားအပ်ပါတယ်ခင်ဗျား။ အားလုံးကို ကျေးဇူးတင် ပါတယ်။</speech>
</section>
<section value="Bill">	
<bill>
<title>၁၉၆၄ ခုနှစ်၊ မြန်မာ့ကြယ်ငါးပွင့်သင်္ဘောလုပ်ငန်းကော်ပိုရေးရှင်းဥပဒေကို ရုပ်သိမ်းသည့် ဥပဒေကြမ်းနှင့်စပ်လျဉ်း၍ ဥပဒေကြမ်း ကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ၁၉၆၄ ခုနှစ်၊ မြန်မာ့ကြယ်ငါးပွင့်သင်္ဘောလုပ်ငန်ကော်ပိုရေးရှင်း ဥပဒေကို ရုပ်သိမ်းသည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံ စာကို ဥပဒေကြမ်းကော်မတီက ဖတ်ကြားရှင်းလင်း တင်ပြမှာဖြစ်ပါတယ်</speech>
<speech><mp id="90">ဦးစိုးမြင့် (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့် အစည်းအဝေးသို့ တက်ရောက်လာသော ပြည်ထောင်စု ဒုတိယဝန်ကြီး၊ အမျိုးသားလွှတ်တော် ကိုယ်စားလှယ်ကြီးများခင်ဗျား။ အားလုံးပဲ မင်္ဂလာအပေါင်းနှင့် ပြည့်စုံကြပါစေလို့ ဆုတောင်းမေတ္တာ ပို့သလိုက်ပါတယ်။ ကျွန်တော်ကတော့ မကွေး တိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ်နဲ့ အမျိုးသားလွှတ်တော် ဥပဒေကြမ်းကော်မတီဝင် ဦးစိုးမြင့် ဖြစ်ပါတယ်ခင်ဗျား။ ကျွန်တော့်အနေနဲ့ ၁၉၆၄ ခုနှစ်၊ မြန်မာ နိုင်ငံ ကြယ်ငါးပွင့်သင်္ဘောလုပ်ငန်း ကော်ပိုရေးရှင်းဥပဒေကို ရုပ်သိမ်းသည့် ဥပဒေကြမ်းအပေါ် စိစစ် တင်ပြခြင်း အစီရင်ခံစာကို အမျိုးသားလွှတ်တော်၊ ဥပဒေကြမ်းကော်မတီရဲ့ ကိုယ်စား ဖတ်ကြား တင်ပြ အစီရင်ခံသွားမှာ ဖြစ်ပါတယ်ခင်ဗျား။ အမျိုးသားလွှတ်တော် ဥပဒေကြမ်းကော်မတီ၏၁၉၆၄ခုနှစ်၊ မြန်မာနိုင်ငံ ကြယ်ငါးပွင့် သင်္ဘောလုပ်ငန်းကော်ပိုရေးရှင်း ဥပဒေကို ရုပ်သိမ်းသည့် ဥပဒေကြမ်းအပေါ်စိစစ်တင်ပြခြင်း အစီရင်ခံစာ နိဒါန်း ၁။ ပြည်ထောင်စုလွှတ်တော်က ၁၃-၃-၂၀၁၂ ရက်စွဲပါ စာအမှတ်၊ ၁/ပထ (စည်းဝေး) ၁၀/၂၀၁၂-၂၉ ဖြင့် ပေးပို့လာသည့် ၁၉၆၄ ခုနှစ်၊ မြန်မာနိုင်ငံ ကြယ်ငါးပွင့်သင်္ဘောလုပ်ငန်း ကော်ပိုရေးရှင်း ဥပဒေကို ရုပ်သိမ်းသည့် ဥပဒေကြမ်းအား အမျိုးသားလွှတ်တော် ဥပဒေကြမ်း ကော်မတီသို့ ပေးပို့လာပါသည်။ ယင်း ဥပဒေကြမ်းတွင် ပုဒ်မ(၂) ခုသာ ပါရှိပါသည်။ လေ့လာတွေ့ရှိချက် ၂။ အမျိုးသားလွှတ်တော်၊ ဥပဒေကြမ်းကော်မတီသည် ၁၉၆၄ခုနှစ်၊ မြန်မာနိုင်ငံ ကြယ်ငါးပွင့် သင်္ဘောလုပ်ငန်းကော်ပိုရေးရှင်း ဥပဒေကို ရုပ်သိမ်းသည့် ဥပဒေကြမ်းအား လေ့လာ စိစစ်ရာတွင် ပို့ဆောင်ရေး ဝန်ကြီးဌာနက မြန်မာ့ကြယ်ငါးပွင့် သင်္ဘောလုပ်ငန်းကို ၃၀-၃-၂၀၁၀ ရက်နေ့တွင် မြန်မာ့စီးပွားရေးဦးပိုင်လီမိတက်သို့ လွှဲပြောင်းပေးပြီးဖြစ်ပါ၍ ယင်း ဝန်ကြီးဌာနမှ လိုက်နာကျင့်သုံးနေသော ၁၉၆၄ ခုနှစ်၊ မြန်မာနိုင်ငကြယ်ငါးပွင့်သော်လုပ်ငန်းကော်ပိုရေးရှင်း ဥပဒေကို ဆက်လက်ကျင့်သုံးရန် မလိုအပ်သည့်အတွက် ဖွဲ့စည်းပုံအခြေခံ ဥပဒေပါ ပြဋ္ဌာန်းချက် နှင့်အညီ ရုပ်သိမ်းခဲ့ကြောင်း လေ့လာစိစစ်တွေ့ရှိရပါသည်။ ကော်မတီ၏သဘောထားမှတ်ချက် ၃။ ၁၉၆၄ ခုနှစ်၊ မြန်မာနိုင်ငံကြယ်ငါးပွင့်သင်္ဘောလုပ်ငန်း ကော်ပိုရေးရှင်းဥပဒေသည် ဝန်ကြီးဌာနနှင့် သက်ဆိုင်ခြင်းမရှိတော့၍ ၁၉၆၄ ခုနှစ်၊ မြန်မာနိုင်ငံကြယ်ငါးပွင့်သင်္ဘောလုပ်ငန်းကော်ပိုရေးရှင်းဥပဒေကို ရုပ်သိမ်းသည့် ဥပဒေအား အမျိုးသားလွှတ်တော်တွင် အတည်ပြု နိုင် ပါရန် ထောက်ခံတင်ပြအပ်ပါသည်ခင်ဗျား။</speech>
<title>ပို့ဆောင်ရေးဝန်ကြီးဌာန၊ ပြည်ထောင်စုဝန်ကြီးက၁၉၆၄ ခုနှစ်၊ မြန်မာ့ကြယ်ငါးပွင့် သင်္ဘောလုပ်ငန်းကော်ပိုရေးရှင်းဥပဒေကို ရုပ်သိမ်းသည့် ဥပဒေကြမ်းကို အတည်ပြုရန်အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ၁၉၆၄ ခုနှစ်၊ မြန်မာ့ကြယ်ငါးပွင့်သင်္ဘောလုပ်ငန်း ကော်ပိုရေးရှင်း ဥပဒေကို ရုပ်သိမ်းသည့် ဥပဒေကြမ်းကို ဆွေးနွေးရန် အမည်စာရင်း တင်သွင်းနိုင်ကြောင်း ကြေညာခဲ့သော်လည်း ဆွေးနွေးရန် အမည် စာရင်း တင်သွင်းထားတဲ့ လွှတ်တော်ကိုယ်စားလှယ် မရှိတဲ့အတွက် အမျိုးသားလွှတ်တော်ဆိုင်ရာ နည်းဥပဒေ ၁၅၈၊ နည်းဥပဒေခွဲ (က)အရ ၁၉၆၄ ခုနှစ်၊ မြန်မာ့ကြယ်ငါးပွင့် သင်္ဘောလုပ်ငန်းကော်ပိုရေးရှင်း ဥပဒေကို ရုပ်သိမ်းသည့် ဥပဒေကြမ်းကို အမျိုးသားလွှတ်တော်က အတည်ပြု ပေးဖို့ ပို့ဆောင်ရေးဝန်ကြီးဌာန၊ ဒုတိယဝန်ကြီး က အဆိုတင်သွင်းရန် ဖြစ်ပါတယ်။</speech>
<speech><agency id="90">ဦးဟံစိန် (ဒုတိယဝန်ကြီး၊ ပို့ဆောင်ရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များအားလုံး ကိုယ်စိတ် နှစ်ဖြာ ကျန်းမာချမ်းသာကြပါစေကြောင်ဆုတောင်းမေတ္တာပို့သအပ်ပါတယ်ကျွန်တော် ပို့ဆောင်ရေး ဝန်ကြီးဌာန၊ ဒုတိယဝန်ကြီး ဦးဟံစိန် အနေဖြင့် ၁၉၆၄ ခုနှစ်၊ မြန်မာနိုင်ငံ ကြယ်ငါးပွင့်သင်္ဘော လုပ်ငန်း ကော်ပိုရေးရှင်း ဥပဒေကို ရုပ်သိမ်းသည့် ဥပဒေကြမ်းအား စဉ်းစားပေးနိုင်ပါရန် အမျိုးသားလွှတ်တော် ဥက္ကဋ္ဌကြီး ထံတွင် အဆိုတင်သွင်းခဲ့တာ ဖြစ်ပါတယ်။ ပို့ဆောင်ရေးဝန်ကြီးဌာနက လိုက်နာကျင့်သုံးလျက်ရှိသည့် လက်ရှိတည်ဆဲဥပဒေများ အနက် ၁၉၆၄ ခုနှစ်၊ မြန်မာနိုင်ငံကြယ်ငါးပွင့်သင်္ဘောလုပ်ငန်း ကော်ပိုရေးရှင်း ဥပဒေသည်တစ်ခု အပါအဝင် ဖြစ်သော်လည်းပဲ မြန်မာနိုင်ငံကြယ်ငါးပွင့်သင်္ဘောလုပ်ငန်း တစ်ခုလုံးကို မြန်မာ့စီးပွားရေးဦးပိုင်လီမိတက်သို့ ၃၀-၃-၂၀၁၀ ရက်နေ့တွင် ပို့ဆောင်ရေးဝန်ကြီးဌာနက အပြီးအပိုင် လွှဲပြောင်းပေးခဲ့ပြီး ဖြစ်ပါတယ်။ သို့ဖြစ်ပါ၍ ဖော်ပြပါ ၁၉၆၄ ခုနှစ်၊ မြန်မာ နိုင်ငံ ကြယ်ငါးပွင့်သင်္ဘောလုပ်ငန်း ကော်ပိုရေးရှင်း ဥပဒေကို ပို့ဆောင်ရေးဝန်ကြီးဌာနအနေဖြင့် ဆက်လက်ကျင့်သုံးရန် မရှိတော့သဖြင့် ရုပ်သိမ်းသည့် ဥပဒေကြမ်းကို အမျိုးသားလွှတ်တော်မှာ အတည်ပြုပေးနိုင်ပါရန် အဆိုတင်သွင်းအပ်ပါသည်ခင်ဗျား။</speech>
<speech type="speaker">အဆိုကို ထောက်ခံမယ့် လွှတ်တော်ကိုယ်စားလှယ်ရှိပါက ဆောင်ရွက်ဖို့ ဖြစ်ပါတယ်</speech>
<speech><mp id="164">ဦးသက်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၈)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပို့ဆောင်ရေးဝန်ကြီးဌာန ဒုတိယဝန်ကြီး က ၁၉၆၄ ခုနှစ်၊ မြန်မာ့ကြယ်ငါးပွင့် သင်္ဘောလုပ်ငန်းကော်ပိုရေးရှင်း ဥပဒေကို ရုပ်သိမ်းသည့်ဥပဒေ ကြမ်းအား အမျိုးသားလွှတ်တော်မှာ အတည်ပြုရန် အဆိုတင်သွင်းခြင်းကို ဧရာဝတီတိုင်းဒေသကြီး မဲဆန္ဒနယ်မြေအမှတ်(၈)မှ အမျိုးသားလွှတ်တော် ကိုယ်စားလှယ် ကျွန်တော် ဦးသက်လင်း က ထောက်ခံပါတယ်။</speech>
<title>အမျိုးသားလွှတ်တော်ဥက္ကဋ္ဌက ၁၉၆၄ ခုနှစ်၊ မြန်မာ့ကြယ်ငါးပွင့်သင်္ဘောလုပ်ငန်း ကော်ပိုရေးရှင်း ဥပဒေကို ရုပ်သိမ်းသည့် ဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခုအဆိုမှာ ၁၉၆၄ခုနှစ်၊ မြန်မာ့ကြယ်ငါးပွင့်သင်္ဘောလုပ်ငန်းကော်ပိုရေးရှင်း ဥပဒေကို ရုပ်သိမ်းသည့် ဥပဒေကြမ်းကို အတည်ပြုရန် ဖြစ်ပါတယ်။ ဒီ အဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် ၁၉၆၄ ခုနှစ်၊ မြန်မာ့ကြယ်ငါးပွင့် သင်္ဘောလုပ်ငန်း ကော်ပိုရေးရှင်း ဥပကို ရုပ်သိမ်းသည့်ဥပဒေကြမ်းသည် အတည်ဖြစ်သည်။ (ဩဘာသံများ)</speech>
</bill>
<bill>
<title>အမျိုးသားလွှတ်တော် ဥပဒေကြမ်းကော်မတီက္ကဋ္ဌ သို့မဟုတ် ယင်းက တာဝန်အိပ်သည့် ပုဂ္ဂိုလ်က အလုပ်အကိုင်နှင့် ကျွမ်းကျင်မှုဖွံ့ဖြိုးတိုးတက်ရေးဥပဒေကြမ်း နှင့်စပ်လျဉ်း၍ဥပဒေကြမ်းကော်မတီ၏ အစီရင်ခံစာကိုဖတ်ကြားရှင်းလင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အလုပ်အကိုင် နှင့် ကျွမ်းကျင်မှုဖွံ့ဖြိုးတိုးတက်ရေး ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင် ခံစာကို ဥပဒေကြမ်းကော်မတီက ဖတ်ကြားရှင်းလင်းမှာ ဖြစ်ပါတယ်</speech>
<speech><mp id="143">ဦးတင်ယု (အဖွဲ့ဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော်များ ခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ် အမှတ် (၁၁)မှ အမျိုး သား လွှတ်တော် ကိုယ်စားလှယ် အမျိုးသားလွှတ်တော် ဥပဒေကြမ်း ကော်မတီဝင် ဦးတင်ယု ဖြစ်ပါတယ်။ အမျိုးသားလွှတ်တော် ဥပဒေကြမ်းကော် မတီ ကိုယ်စား အမျိုးသား လွှတ်တော် ဥပဒေကြမ်းကော်မတီ၏ အလုပ်အကိုင် နှင့်ကျွမ်းကျင်မှု ဖွံ့ဖြိုးတိုးတက်ရေး ဥပဒေကြမ်း အပေါ် စိစစ်တင်ပြသည့် အစီရင်ခံစာအား ဖတ်ကြားသွားမှာ ဖြစ်ပါတယ်။ နိဒါန်း၁။ ပြည်ထောင်စုအစိုးရအဖွဲ့ရုံးမှ ပေးပို့၍ ပြည်ထောင်စုလွှတ်တော်၏ ၂၇-၆-၂၀၁၂ ရက်စွဲပါ စာအမှတ်၊ ၁/ပထ (စည်းဝေး)၁၀/၂၀၁၂-၉၂ ဖြင့် ပေးပို့လာသည့် အလုပ်အကိုင်နှင့် ကျွမ်းကျင်မှုဖွံ့ဖြိုးတိုးတက်ရေး ဥပဒေကြမ်းအား အမျိုးသားလွှတ်တော်ဆိုင်ရာ ဥပဒေ၊ နည်းဥပဒေများနှင့်အညီ လေ့လာစိစစ်ရန် အမျိုးသား လွှတ်တော် ဥပဒေကြမ်းကော်မတီသို့ ပေးပို့လာပါသည်။ ယင်းဥပဒေကြမ်းတွင် အခန်း(၁၀)ခန်းနှင့် ပုဒ်မ(၄၀)ခုပါရှိပါသည်။ လေ့လာတွေ့ရှိချက် ၂။ အမျိုးသားလွှတ်တော် ဥပဒေကြမ်းကော်မတီသည် အလုပ်အကိုင်နှင့် ကျွမ်းကျင်မှု ဖွံ့ဖြိုးတိုးတက်ရေးဥပဒေကြမ်းကို လေ့လာစိစစ်ရာတွင် အောက်ပါအတိုင်း တွေ့ရှိရပါသည်(က) ဤဥပဒေ၏အမည်အား အလုပ်အကိုင်နှင့်ကျွမ်းကျင်မှု ဖွံ့ဖြိုးတိုးတက်ရေး ဥပဒေ ဟု ရေးသားထားရာ ဥပဒေ၏ ရည်ရွယ်ချက်တွင် သင့်လျော် မှန်ကန်သော အလုပ်အကိုင် ရရှိစေရန်ဟုဖော်ပြထားသဖြင့် ရည်ရွယ်ချက်နှင့် ညီညွတ်စေရန်အတွက် ဥပဒေ၏အမည်ကို အလုပ်အကိုင် ရရှိရေးနှင့် ကျွမ်းကျင်မှုဖွံ့ဖြိုး တိုးတက်ရေး ဥပဒေဟု ပြင်ဆင်ရန်နှင့် ဤဥပဒေ အခန်း(၁)၊ ပုဒ်မ ၁(က)တွင် ဤဥပဒေကို အလုပ်အကိုင်ရရှိရေးနှင့် ကျွမ်းကျင်မှုဖွံ့ဖြိုးတိုးတက်ရေးဥပဒေ ဟု ခေါ်တွင်စေရမည်ဟု ပြင်ဆင်သင့်ပါသည်။ (ခ) ဤဥပဒေကြမ်း ပုဒ်မ ၁(ခ)တွင် ဤဥပဒေသည် ထုတ်ပြန်ကြေညာပြီး တစ်နှစ်ပြည့်မြောက်သည့် နေ့ရက်မှစတင်၍ အာဏာတည်စေရမည် ဟု ပြဋ္ဌာန်းထားရာ ဥပဒေတွင်ပါရှိသည့် ဆောင်ရွက်ရမည့် လုပ်ငန်းများပြီးစီး မှုသည် တစ်နှစ်ထက် နည်းနိုင်၊ များနိုင်သဖြင့် ဥပဒေအာဏာ တည်ရမည့် နေ့ရက်ကို အတိအကျ ကန့်သတ်ထားခြင်းအစား နိုင်ငံတော်သမ္မတကို အပ်နှင်းထားခြင်းကပို၍ မှန်ကန်သဖြင့် ယင်းစကားရပ်အစား ဤဥပဒေ သည် နိုင်ငံတော်သမ္မတက အမိန့်ကြော်ငြာစာဖြင့် သတ်မှတ်သည့်နေ့ရက် တွင် စတင်အာဏာတည်စေရမည်ဟု ပြင်ဆင်သင့်ပါသည်။ ဥပဒေတစ်ရပ်၏ အမည်နှင့်အဓိပ္ပာယ် ဖော်ပြချက်တွင်ပါရှိသည့် အဓိပ္ပာယ် ဖွင့်ဆိုချက်များသည် ယင်းဥပဒေ၏ သက်ဆိုင်သူများနှင့် အကျုံးဝင်စေရန် အတွက် အဓိပ္ပာယ်ဖော်ပြလေ့ရှိသဖြင့် ရှင်းလင်းစေရန် ဤဥပဒေကြမ်း ပုဒ်မ ၂ တွင် ဖော်ပြထားသည့် ဤဥပဒေတွင်ပါရှိသော အောက်ပါစကားရပ် များသည် ဖော်ပြပါအတိုင်း အဓိပ္ပာယ် သက်ရောက်စေရမည် ဆိုသည့် စာသားအစား အောက်ပါစကားရပ်များသည် ဤဥပဒေအလို့ငှာ ဖော်ပြပါ အတိုင်း အဓိပ္ပာယ် သက်ရောက်စေရမည် ဟု ပြင်ဆင်သင့်ပါသည်။ ဤဥပဒေကြမ်း အခန်း (၂) ပုဒ်မ ၄(က)(၂)တွင် အလုပ်အကိုင်နှင့် အလုပ်သမား ရှာဖွေရေးရုံးများ ဖွင့်လှစ်ခြင်းဖြင့်ဖြစ်စေ၊ စာသားတွင် အလုပ်အကိုင် စာသား၏ရှေ့၌ အစိုးရဆိုသည့် စကားရပ်ကို ပိုမိုပြည့် စုေရန် ဖြည့်စွက်ပြီး အလုပ်သမားများအပေါ် အခမဲ့ဝန်ဆောင်မှုပေးသော ပုဂ္ဂလိက ပြည်တွင်းအလုပ်အကိုင် စုဆောင်းရေး အေဂျင်စီအား ခွင့်ပြုချက် ပေးခြင်းဖြင့်ဖြစ်စေ စာသားကို ထပ်မံဖြည့်စွက်သင့်ပါသည်။ ယနေ့ ဖြစ်ပေါ် နေသည့် စနစ်သစ်နှင့်အညီ ပုဂ္ဂလိကများပါ ကျယ်ပြန့်စွာ ပါဝင်လုပ်ကိုင် နိုင်ရန်အတွက် ပြင်ဆင်ထားခြင်း ဖြစ်ပါသည်။ ဤဥပဒေကြမ်း၏ အခန်း (၄) ခေါင်းစဉ်ပါ အလုပ်အကိုင် စာသား၏ နောက်တွင် ရရှိရေး စာသားအား ဖြည့်စွက်ရန်နှင့် ပုဒ်မ ၇(င)၊ ပုဒ်မ ၈၊ ပုဒ်မ ၉ တို့တွင် ဖွံ့ဖြိုးတိုးတက်ရေးအဖွဲ့ စာသားအစား ရရှိရေးအဖွဲ့ ဆိုသည့် စာသားဖြင့် ရှေ့နောက် ညီညွတ်စေရန်အစား ထိုး ပြင်ဆင်သင့် ပါသည်။ ဤဥပဒေကြမ်း၏ အခန်း (၉) ပြစ်မှုနှင့်ပြစ်ဒဏ်များတွင် ပြစ်ဒဏ် အများ အနည်း ညီညွတ်စေရန်အတွက် မူရင်းညဒေကြမ်း ပုဒ်မ ၃ရ အား ပုဒ်မ ၃၄ အဖြစ်လည်းကောင်း ပြောင်းအမှတ်စဉ်ပြီး ဝန်ကြီးဌာန၏ ခွင့်ပြုမိန့် မရှိဘဲအလုပ်အကိုင် စုဆောင်းရေးလုပ်ငန်းကို လုပ်ကိုင်သူများနှင့် အလုပ်သမား ထံမှ အခကြေးငွေ ရယူဆောင်ရွက်သူများအား အရေးယူနိုင်ရန် ပုဒ်မ ၃၅ ကို အသစ်ဖြည့်စွက်ပြီး ဝန်ကြီးဌာနနှင့် အလုပ်သမားညွှန်ကြားရေးဦးစီးဌာန တို့၏ ထုတ်ပြန်ချက်များသည် စည်းနှောင်အားရှိစေရန်အတွက် ပုဒ်မ ၃၆ ကို အသစ်ဖြည့်စွက်ထားခြင်းဖြစ်ပါသည်။ မူရင်း ဥပဒေကြမ်း ပုဒ်မ ၃၄ ကို ပုဒ်မ ၃ရ အဖြစ် ပြောင်းလဲကာမူရင်း ပြစ်ဒဏ်ဖြစ်သည့်သုံးလထက်မပိုသော ထောင်ဒဏ်ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ စကားရပ်အစား (၁)နှစ်ထက်မပိုသော ထောင်ဒဏ်ဖြစ်စေ၊ အနည်းဆုံး ကျပ်နှစ်သိန်းမှ အများဆုံး ကျပ်ငါးသိန်းအထိ ငွေဒဏ်ဖြစ်စေ ဆိုသည့်စကားရပ်နှင့် အစားထိုးခဲ့ပြီး၊ မူရင်းဥပဒေကြမ်း ပုဒ်မ ၃၅ တွင် ပါရှိသည့် ငွေဒဏ် ချမှတ် ရမည်ဆိုသည့် စကားရပ်အစား (၆)လထက်မပိုသော ထောင်ဒဏ် ဖြစ်စေ၊ အနည်းဆုံး ကျပ်တစ်သိန်းမှအများဆုံး ကျပ်သုံးသိန်းအထိ ငွေဒဏ် ဖြစ်စေ၊ ပြစ်ဒဏ် နှစ်ရပ်လုံးဖြစ်စေဟု ပြောင်းလဲကာ ပုဒ်မ ၃၈ အဖြစ်သို့ လည်းကောင်း၊ မူရင်းဥပဒေကြမ်း ပုဒ်မ ၃၆ တွင် ဖော်ပြထားသည့် ငွေဒဏ်အစား (၃)လထက်မပိုသော ထောင်ဒဏ်ဖြစ်စေ၊ အနည်းဆုံး ကျပ်ငါးသောင်မှ အများဆုံး ကျပ်တစ်သိန်းအထိ ငွေဒဏ်ဖြစ်စေ၊ ပြစ်ဒဏ် နှစ်ရပ်လုံးဖြစ်စေ ချမှတ်ရမည်ဟု ပြောင်းလဲကာ ပုဒ်မ ၃၉ အဖြစ်သို့လည်းကောင်း ပြောင်းလဲပြင်ဆင်သင့်ပါသည်။ ကော်မတီ၏သဘောထားမှတ်ချက် ၃။ ဤဥပဒေကြမ်းကို အမျိုးသလွှတ်တော်၊ ဥပဒေကြမ်းကော်မတီသအလုပ်သမားဝန်ကြီး ဌာနနှင့် အသေးစိတ်ညှိနှိုင်းပြီး ပြင်ဆင်ဖြည့်စွက်ခဲ့ခြင်းဖြစ်၍အလုပ်အကိုင်နှင့်ကျွမ်းကျင်မှု ဖွံ့ဖြိုး တိုးတက်ရေး ဥပဒေကြမ်းအား အမျိုးသားလွှတ်တော်က အတည်ပြု ဆောင်ရွက်နိုင်ရန် တင်ပြ အပ်ပါသည်ခင်ဗျား။</speech>
<title>အလုပ်အကိုင်နှင့် ကျွမ်းကျင်မှုဖွံ့ဖြိုးတိုးတက်ရေးဥပဒေကြမ်း နှင့် စပ်လျဉ်း၍အမျိုးသားလွှတ်တော်ကိုယ်စားလှယ်က ဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အလုပ်အကိုင်နှင့် ကျွမ်းကျင်မှုဖွံ့ဖြိုးတိုးတက်ရေးဥပဒေကြမ်းနှစပ်လျဉ်း၍ ဆွေးနွေးဖို့ လွှတ်တော်ကိုယ်စားလှယ် တစ်ဦး အမည်စာရင်း တင်သွင်းထားပါတယ်</speech>
<speech type="speaker">ရန်ကုန်တိုင်းဒေသကြီး မဲဆန္ဒနယ်အမှတ်(၉)မှ ဒေါက်တာခင်ရွှေ ဆွေးနွေးနိုင်ပါပြီ။</speech>
<speech><mp id="141">ဒေါက်တာခင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ ခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၉)မှ ဒေါက်တာခင်ရွှေ ဖြစ်ပါတယ်။ ကျွန်တော် ဆွေးနွေးမယ့် အကြောင်းအ ရာကတော့ အလုပ်အကိုင်နှင့်ကျွမ်းကျင်မှု ဖွံ့ဖြိုးတိုးတက်ရေးဥပဒေကြမ်းအား ဆွေးနွေးမှာ ဖြစ်ပါတယ်။ ဒီနေ့ ဒီ ပါတီစုံဒီမိုကရေစီခေတ်ကြီး မှာ မြန်မာနိုင်ငံအနေဖြင့် ဈေးကွက်စီးပွားရေး စနစ်ကို သွားနေပါတယ်။ စီးပွားရေးအခန်းကဏ္ဍ အနေနဲ့လည်း အစိုးရပိုင်းကို တဖြည်းဖြည်းလျှော့ပြီးတော့ နိုင်ငံပိုင်စက်ရုံ၊ အလုပ်ရုံများ လွှဲပြောင်းခြင်းအပါအဝင် ပုဂ္ဂလိကစီးပွားရေး စနစ်ကို တွန်း အားပေးဆောင်ရွက်လျက်ရှိပါတယ်။ စက်မှုဝန်ကြီးမှလည်း စက်မှုဝန်ကြီးဌာန အောက်မှာရှိတဲ့ စက်ရုံ၊ အလုပ်ရုံများကို Zero အဆင့်ထိ ရောက်အောင် လွှဲပြောင်းဆောင်ရွက် သွားမယ်လို့ ပြောနေသလို စီးပွားရေးဝန်ကြီးဌာန အသီးသီး ကလည်း သန့်ရှင်းသောအစိုးရ၊ ကောင်းမွန်သောအစိုးရ ဖြစ်ဖို့အတွက် နိုင်ငံပိုင်စီးပွားရေး လုပ်ငန်းများကို တဖြည်းဖြည်းနဲ့ ပုဂ္ဂလိကသို့ လွှဲပြောင်းနေတဲ့ကာလလည်း ဖြစ်ပါတယ်။ ဒီနေ့ဆိုရင် နိုင်ငံတကာမှာ စီးပွားရေးကုမ္ပဏီများနဲ့ အဖွဲ့အစည်းများဟာ နိုင်ငံအတွင်း စီးပွားရေး ကဏ္ဍအသီးသီးမှာ ရင်းနှီးမြှုပ်နှံဖို့ အလွန်စိတ်ဝင်စားပြီးစူးစမ်းလေ့လာပြီး ညှိနှိုင်းဆောင်ရွက်ဆွေးနွေး ရင်းနှီးမြှုပ်နှံလျက်ရှိတာကိုလည်း တွေ့မြင်နေရပြီ ဖြစ်ပါတယ်။ မြန်မာနိုင်ငံ အနေနဲ့လည်း တစ်ပြည်လုံးအတိုင်းအတာနဲ့ သယံဇာတ(Resources)များ ပေါကြွယ်ဝပြီးတော့ထုတ်ယူသုံးစွဲနိုင်ခြင်း မရှိသေးတဲ့ Virgin Lond လို့တောင်မှ သတ်မှတ်ခေါ်ဆိုလျက်ရှိပါတယ်။ ဒါပေမဲ့ နိုင်ငံတော်အတွင်းမှာ သယံဇာတ(Resources) ပေါများသလောက်ကိုလူသားအရင်းအမြစ် (Human resources) ရှားပါးနေကြောင်းကိုလည်း တွေ့ရှိရမှာဖြစ်ပါတယ်။ အလုပ်လက်မဲ့ ပြဿနာနဲ့ အလုပ်သမားပေါပေမယ့် ကျွမ်းကျင်လုပ်သား ရှားပါးမှုကိုလည်း အလွှာအသီးသီးမှာ တွေ့ကြုံ လျက်ရှိပါတယ်။ ကျွန်တော့်ရဲ့ ကိုယ်ပိုင်စီးပွားရေး လုပ်ငန်းများမှာလည်း ကျွမ်းကျင်လုပ်သားများ ရရှိမှု ခက်ခဲသလို လုပ်ငန်းအသီးသီးမှာလည်း ကျွမ်းကျင်လုပ်သား အမှန်တကယ် ရရှိရေးအတွက် တစ်နေ့တခြား အခက်အခဲဖြစ်ပေါ်လျက်ရှိပါတယ်။ နိုင်ငံခြားကို Brain drain ဦးနှောက် ယိုစီးမှုများ အပါအဝင် ပြည်ပကို သွားရောက် အလုပ် လုပ်ကိုင်သူများ ရှိသလို အဆင့်လိုက် ကျွမ်းကျင်မှုသင်တန်းများလည်း အလွန် နည်းပါးနေတာ တွေ့ရမှာဖြစ်ပါတယ်။ ဒါကြောင့် အလုပ်အကိုင်နှင့် ကျွမ်းကျင်မှုဖွံ့ဖြိုးတိုးတက်ရေးအတွက်ကို ဥပဒေပြဌာန်းပြီး အမြန် ဆောင်ရွက် ရမှာဖြစ်တယ်ဆိုတာလည်း ကျွန်တော် ယုံကြည်ပါတယ်။ လေးစားအပ်ပါတဲ့ ဥက္ကဋ္ဌကြီးခင်ဗျား။ ဒီဥပဒေနဲ့ ပတ်သက်ပြီး ကျွန်တော်လေ့လာ သုံးသပ်ကြည့်တဲ့အခါမှာ ပုဂ္ဂလိကအခန်းကဏ္ဍကို အစိုးရ ကွပ်ကဲအုပ်ချုပ်မှုက အလွန်များ ပြီးတော့ လက်တွေ့ဆောင်ရွက်နိုင်မှု မရှိနိုင်တာကိုလည်း တွေ့ရပါတယ်။ ဥပမာအားဖြင့် ပုဒ်မ ၂၊ အလုပ်ရှင်ဆိုတဲ့နေရာမှာ သူက အစိုးရဌာန၊ အစိုးရအဖွဲ့အစည်း အမြဲတမ်း၊ ယာယီလုပ်ကိုင်တဲ့ အလုပ်သမားဦးရေနှင့်အထက် လုပ်ကိုင်လျက်ရှိတဲ့ သမဝါယမပိုင်၊ ပုဂ္ဂလိကပိုင်၊ ဖက်စပ်ပိုင် ဖွဲ့စည်းမှုတစ်ခု၊ ကုမ္ပဏီတစ်ခုတွင်လည်းကောင်း၊ ကုမ္ပဏီတွင်လည်းကောင်း၊ အလုပ်သမား ခန့်ထားပိုင်ခွင့် သို့မဟုတ် အလုပ်သမားခန့် ထားပိုင်ခွင့်ရှိသည် ဆိုတဲ့အတွက်ကြောင့် လုပ်ငန်း မှန်သမျှကို အဓိပ္ပာယ်ကောက်ယူလို့ရပါတယ်။ အလုပ်ရှင်ဆိုတဲ့နေရာမှာ။ ထိုနည်းလည်းကောင်းပဲ ပုဒ်မ ၂ (က)၊ (ခ)၊ အလုပ်သမား (ဂ) စက်မှုလက်မှု ဝန်ဆောင်မှုလုပ်ငန်း၊ (ဃ) လုပ်ခ၊ လစာ ၊(င) သင်တန်း၊ (စ) သင်တန်းကျောင်း(ဆ) ကျွမ်းကျင်မှု၊ (ဇ) ကျွမ်းကျင်မှုစံ၊(၅) ဗဟိုအဖွဲ့၊ (ည) မှတ်ပုံတင် လက်မှတ်၊ (ဋ) ကျွမ်းကျင်မှု စစ်ဆေးအကဲဖြတ်ဌာန၊ (ဌ) ကျွမ်းကျင်မှု အသိအမှတ်ပြု တဲ့ လက်မှတ်၊ (၃) ကျွမ်းကျင်လုပ်သားနဲ့ (ပ) ရန်ပုံငွေ၊ (ဏ) ထည့်ဝင်ကြေး နောက်တစ်ခါ (တ) ဝန်ကြီးဌာန ဆိုပြီး ပြဋ္ဌာန်းထားတာ တွေ့ရပါတယ်။ နောက်အခန်း(၂)မှာလည်း အလုပ်သမားနဲ့ အလုပ်သမား ရှာဖွေရေးဆိုတဲ့ ကဏ္ဍ မှာ ပုဒ်မ ၄ မှာကတော့ အလုပ်အကိုင်နဲ့ အလုပ်သမားရှာဖွေရေးရုံးများကို လိုအပ်သလို တည်ထောင် ထားနိုင်ခြင်းဆိုတဲ့ အလုပ်သမားရုံးတွေကို ဆက်လက်ဖွင့်သွားဖို့ဆိုပြီးတော့ ဒါ ဒီထဲမှာ အတိအလင်း ပြထားတာဖြစ်တယ်။ အရင်အစိုးရလက်ထက်မှာလည်း အလုပ်သမားရှာဖွေရေး ရုံးတွေ ဖွင့်ပေမယ့် အောင်မြင်မှုမရှိခဲ့တာကိုလည်း ဒါ တွေ့ရမှာဖြစ်ပါတယ်။ နောက် Public က အားကိုးမှုမရှိတာကိုလည်း ကျွန်တော် တို့ တွေ့ရမှာဖြစ်ပါတယ်။ နောက်တစ်ခုက ပုဒ်မ ၄၊ အပိုဒ်(ဂ)မှာ ဝန်ကြီးဌာနများသည် အလုပ်ရှင် က၊ အလုပ်ရှင်ဆိုတာ ခုန ကျွန်တော် ပြောတဲ့ စီးပွားရေးလုပ်ငန်း စက်ရုံအသေးကအစ ကိုယ်ပိုင်လုပ်ငန်းတွေကအစ အကုန်ပါပါတယ်။ မိမိရဲ့ လုပ်ငန်းမှာ လစ်လပ်သည့် သို့မဟုတ် လစ်လပ်မည့် အလုပ်အကိုင်များနှင့်စပ်လျဉ်းပြီးတော့ သက်ဆိုင်ရာ အလုပ်အကိုင်နှင့် အလုပ်သမားရှာဖွေရေးရုံးသို့သတ်မှတ်ချက်များနဲ့အညီ အကြောင်း ကြားစေရေးအတွက် အစီအစဉ်များ ချမှတ်ဆောင်ရွက်နိုင်မည်လို့ ပြဋ္ဌာန်းထားတာရှိတယ်။ ဒါကတော့ မဖြစ်နိုင်တဲ့ ပြဋ္ဌာန်းချက်ပါ။ ကျွန်တော်တို့ အလုပ်လုပ်နေတဲ့နေရာကနေ မိမိက လစ်သွားတာနဲ့ သက်ဆိုင်ရာ အလုပ်အကိုင်ရှာဖွေရေးရုံးကို ကျွန်တော်တို့က တင်ပြရမယ်။ တင်ပြပြီးတော့မှ အဲဒါနဲ့အညီ အလုပ်သမားရုံးကနေပြီးတော့ အလုပ်သမားရှာဖွေရမယ်ဆိုပြီး ဒီနေ့ ခေတ်စနစ်နဲ့ လုံးဝမကိုက် ညီတဲ့ ညွှန်ကြားချက်တစ်ရပ်လည်း ဖြစ်ပါတယ်။ နောက် စီးပွားရေးလုပ်ငန်းရှင်များ အနေနဲ့က ဒီနေ့ဆိုရင် မိမိအစီအစဉ်နဲ့ မိမိရှာ၊ ကျွမ်းကျင်တဲ့လူကို Trgin လုပ်နေတဲ့ ကာလလည်း ဖြစ်တဲ့အတွက်ကြောင့် အဲဒီအပိုဒ်ကိုလည်း ပယ်ဖျက်ပေးဖို့ လိုအပ် ပါတယ်။ ဒီနည်းအတိုင်းပဲ အခန်း(၃) အလုပ်ခန့်ထားမှုဆိုင်ရာ သဘောတူညီချက်စာချုပ်၊ ပုဒ်မ ၅(က) (၁)မှာ အလုပ်ရှင်သည် အလုပ်သမားများအား သတ်မှတ်အလုပ်တစ်ခုကို လုပ်ကိုင်ရန် ခန့်အပ်ပြီးပါက ရက်ပေါင်း (၃၀) အတွင်း အလုပ်ခန့်ထားမှုဆိုင်ရာ သဘောတူညီချက်စာချုပ် ချုပ်ဆိုရမည်။ သို့ရာတွင် အစိုးရဌာန၊ အစိုးရအဖွဲ့အစည်းတွင် အမြဲတမ်းဝန်ထမ်းခန့်ထားခြင်းနှင့် သက်ဆိုင်ခြင်း မရှိစေရ ဆိုပြီးတော့ ညွှန်ကြားထားတာ ရှိပါတယ်။ လက်ရှိ ကျွန်တော်တို့ ဒီကုမ္ပဏီတွေမှာဆိုလို့ရှိရင် ကျွန်တော်တို့ အလုပ်သမားတွေ ခန့်တဲ့အချိန်မှာ ဒီ အောက်မှာ ကျွန်တော်တို့ (ခ)ပါအတိုင်း ပြဿနာမပေါ်ဖို့တော့ ကျွန်တော်တို့ သူတို့ကို ကျွန်တော်တို့က စာချုပ်တွေနဲ့တော့ ကိုင်ပါတယ်။ ဒါပေမဲ့ ရက်ပေါင်း (၃၀)အတွင်း စာချုပ် ချုပ်ဖို့ဆိုတာလည်း ဒါ သတ်မှတ်တဲ့အတိုင်း ကျွန်တော်တို့ ချုပ်ပါတယ်။ ချုပ်ပြီးတော့ အဲဒါနဲ့ တစ်ဆက်တစ်စပ်တည်းမှာ ရှိပါတယ်။ စာချုပ် ချုပ်ပြီးရင် ရက်ပေါင်း (၃၀)အတွင်းမှာ ကျွန်တော်တို့ သူတို့ဆိုင်ရာဌာနကို ပို့ဖို့ဆိုတဲ့ အခက်အခဲက ဥပမာ အထည်ချုပ်တစ်ခု ဆိုရင် တောင်မှ လူပေါင်း (၃၀၀၀)ကနေ (၅၀၀၀) ကြား ရှိပါတယ်။ အဲဒီတော့ တစ်ပြည်လုံး အတိုင်းအတာနဲ့ဆိုရင် သန်း နဲ့ချီပြီး ရှိပါတယ် အလုပ်သမားတွေ။ အဲဒါကို ကျွန်တော်တို့က ဝန်ကြီးဌာနဆီ အဲဒါတွေ ပို့မယ်ဆိုရင် စာရွက်ပေါင်း သန်းနဲ့ချီပြီးတော့ ဘယ်သူက ထိန်းသိမ်း မှာလဲ၊ အဲဒါကို ဘယ်သူက စစ်မှာလဲဆိုတဲ့ အပိုင်းတွေ ကအစ ကျွန်တော်တို့ မေးစရာတွေ အများကြီးရှိပါတယ်။ ထိုနည်းလည်းကောင်းပဲ ကျွန်တော်တို့ ခုနတုန်းက ပုဒ်မ ၅ (က)၊ (ခ)၊ (ဂ)၊ (ဃ)၊ (င)၊ အားလုံး(ဆ) မှာဆိုရင် အလုပ်သမား စာချုပ် ချုပ်ဆိုပြီး ခန့်ထားမှု သဘောတူစာချုပ် ခုန ကျွန်တော်တင်ပြသွားတဲ့ မိတ္တူ ကို အလုပ်သမား ရှာဖွေရေးရုံးကို ပို့ဆောင်ရမယ်ဆိုတဲ့ အချက် ကလည်း တော်တော်လေးကို ခဲခဲရင်းရင်းကိစ္စပါ။ ဒီစာရွက်ပေါင်း သန်းနဲ့ချီပြီး အလုပ်သမားရုံးမှာ ထိန်းသိမ်းဖို့ အခက်အခဲအများကြီး ရှိပါတယ်။ ထိုနည်းလည်းကောင်းပဲ ပုဒ်မ ၆ မှာ ပြည်ထောင်စုအစိုးရအဖွဲ့ သည် အလုပ်သမားများ အလုပ်အကိုင် ရရှိရေးနှင့် ကျွမ်းကျင်မှုတိုးတက်ရေးဗဟိုကို အောက်ပါအတိုင်း ဖွဲ့စည်းရမည် ဆိုတာ ဗဟိုမှာပါတာ ပြည်ထောင်စုဝန်ကြီး၊ အလုပ်သမားဝန်ကြီးဌာန၊ ပြည်ထောင်စုဝန်ကြီး သက်ဆိုင်ရာ ဝန်ကြီးများ၊ သက်ဆိုင်ရာ မြို့တော်ဝန် အပါအဝင် တကယ့်အဖွဲ့ ပုဂ္ဂိုလ်ကြီးများ အများဆုံး ဒါကို တာဝန်ပေးထားတာ တွေ့တဲ့အတွက်ကြောင့် တစ်ပတ် တစ်ပတ် အစည်းအဝေး ထိုင်ဖို့လည်း ခက်ခဲတဲ့အပြင် ပြည်ထောင်စုဝန်ကြီး ၊ ဒီဆောင်ရွက်ရမယ့် အဖွဲ့တွေကလည်း အမှန်တကယ် မူဝါဒချပြီးတော့ ဆောင်ရွက်နိုင်ပါ့မလား။ အခု လုပ်နေတဲ့ ကျွန်တော်တို့ဆိုရင် ဝန်ကြီးဌာနအလိုက်မှာ ဆောက်လုပ်ရေးဝန်ကြီးဌာနဆို သူ့အောက်မှာရှိတဲ့ မြို့ပြတို့ ၊ လျှပ်စစ်တို့ ခုန အင်ဂျင်နီယာ သင်တန်းတို့၊ သံချည်သံကွေးတို့၊ ပန်းရံတို့၊ လက်သမားတို့ ကျန်တဲ့ အခြေခံ သင်တန်းတွေ သူ ကြီးကြပ်ပြီးတော့ ဖွင့်သလို သူ့ အနေနဲ့ လိုင်စင် Direct ပေးရင် ပိုပြီး အဆင်ပြေပါတယ်။ ဒီအတိုင်းပဲ အခုဆိုလို့ရှိရင် ဟိုတယ်လုပ်ငန်းတွေ တိုးတက်လာပြီ။ ကျွန်တော်တို့ဆီမှာ တော်တော်လေး ဟိုတယ် Service နဲ့ ပတ်သက်လို့ ရှားပါးနေတဲ့ ကာလ ဖြစ်ပါတယ်။ အဲဒါ ကိုလည်း ဟိုတယ်ဝန်ကြီးဌာနအနေနဲ့ ခုနတုန်းက Front Office Manager တို့၊ ခုန Room Maid တို့ကအစ အကုန်လုံး အသေးစိတ် သူ့အနေနဲ့ သင်တန်းတွေ သူ့ဟာသူ ကြီးကြပ်၊ သူ့ဟာသူ ဖွင့်၊ သူ့ဟာသူ လိုင်စင်ပေးမှသာလျှင် အောင်မြင်တဲ့ အနေအထား ဖြစ်ပါတယ်။ ထိုနည်းလည်းကောင်းပဲ ကျန်တဲ့ ဝန်ကြီးဌာနအနေနဲ့လည်း မိမိရဲ့ အစီအစဉ်နဲ့ ဝန်ကြီးဌာန အလိုက် လုပ်သွားမယ်ဆိုရင်တော့ ဒီထက်အောင်မြင်တဲ့ အနေအထားမျိုးဖြစ်မှာ ဖြစ်တဲ့အတွက် ကြောင့် အဲဒီကဏ္ဍကိုလည်း ပြန်ပြီးစဉ်းစားသုံးသပ်ဖို့ လိုပါတယ်။ ထိုနည်းလည်းကောင်းပဲ ပုဒ်မ ရ မှာ အလုပ်အကိုင်များ ဖန်တီးပေးခြင်းဆိုတာ ဒီနေ့ အလုပ်အကိုင် ဖန်တီးပေးဖို့က အဓိကအားဖြင့် ပုဂ္ဂလိကကဏ္ဍ အများဆုံး အားကိုးရမှာ ဖြစ်တဲ့ အတွက်ကြောင့် အဲဒါလည်း ပြန်လည်သုံးသပ်ဖို့လိုသလို နောက် ပုဒ်မ ၈ မှာ ကျွန်တော်တို့ အလုပ်အကိုင် ဖွံ့ဖြိုးတိုးတက်ရေးအဖွဲ့ ဒုတိယဝန်ကြီး၊ အလုပ်သမားဝန်ကြီးဌာန၊ ဥက္ကဋ္ဌ ထားပြီး ကျန်တဲ့ ဒုတိယဝန်ကြီးများ ဖွဲ့တာတွေ နောက်တစ် ခါ ပုဒ်မ ၉ မှာ အဲဒီ အဖွဲ့ကနေပြီးတော့ ပြည်တွင်းမှာ အလုပ်အကိုင်ဖန်တီးဖို့အလုပ်လုပ်သူများကို အလုပ်အကိုင်���စေဖို့အလုပ်လက်မဲ့များ နည်းစေဖို့ဆိုတာ တကယ်တမ်းအရ စာရွက်မှာ ရှိပြီး တကယ်လုပ်ဆောင်ရမယ့် နေရာမှာ အခက်အခဲတွေ အများကြီး ရှိနိုင်ပါတယ်။ ထိုနည်းလည်���ကောင်းပဲ နိုင်ငံတော်ကပဲ ဗဟိုအဖွဲ့၊ အောက်ပါပုဂ္ဂိုလ်များနဲ့ ကျွမ်းကျင်မှု ဖွံ့ဖြိုးရေး ဖွဲ့ဖို့ ကိစ္စတို့၊ နောက်တစ်ခါ ပုဒ်မ ၁၁ သင်တန်းကျောင်း၊ ကျွမ်းကျင်မှုဌာန မှတ်ပုံတင် ထုတ်ပေးတာတို့၊ နောက်တစ်ခါ ကျွမ်းကျင်မှု အသိအမှတ်လက်မှတ်များကို ထုတ်ပေးတာတို့ ဆိုတာ နိုင်ငံတော်ကပဲ ကျွမ်းကျင်မှုဖွံ့ဖြိုးရေးအဖွဲ့ဆိုတဲ့ နိုင်ငံတော်က ဖွဲ့ထား တဲ့ အဖွဲ့ကပဲ ထုတ်ပေးနိုင်တဲ့သဘောမျိုး ဖြစ်ပါတယ်။ အခု လက်တွေ့ကတော့ တကယ်တမ်းလုပ်နေတာက ပြင်ပမှာ ပုဂ္ဂလိက အဓိကထားပြီးတော့ Certificdte ကဒ်တွေ ထုတ်ပေးနေတယ်။ အဲဒီ ပုဂ္ဂလိက သင်တန်းတွေ အများကြီးလုပ်တယ်။ ပြီးတော့ နိုင်ငံခြားကို လွှတ်တယ်။ နိုင်ငံခြားက အသိအမှတ် ပြုတာတွေ အများကြီးရှိပေမယ့် ဒီမှာက နိုင်ငံတော်ကဖွဲ့ပေးတဲ့ ကျွမ်းကျင်မှုအဖွဲ့လေး တစ်ဖွဲ့ ကပဲထုတ်ပေးနိုင်တဲ့ အနေအထားမျိုး ပြဋ္ဌာန်းလာတာ တွေ့တဲ့အတွက်ကြောင့် အဲဒါကိုလည်း ပြန်ပြီးတော့ ကျွန်တော်တို့ စဉ်းစားဖို့ လိုပါတယ်။ နောက် ကျွန်တော်တို့ ပုဒ်မ ၁၃ မှာပါတဲ့ လေ့ကျင့်ရေးနည်းပြတို့ ၊ အရည်အသွေးတို့၊ သင်တန်းကျောင်း စက်ပစ္စည်းတို့၊ ဘာတို့ဆိုတာလည်း ဒီ အဖွဲ့ကပဲ သတ်မှတ်မယ်။ မှတ်ပုံတင် လက်မှတ်လျှောက်ထားချက်နဲ့ ပတ်သက်လို့ စိစစ် ကျွမ်းကျင်မှု ဖွံ့ဖြိုးတိုးတက် ရေး တင်ပြခြင်း ဆိုတာတွေလည်း ကျွန်တော့်အနေနဲ့ ဒီ အဖွဲ့က လုပ်မယ့်တာဝန်က တော်တော်ကြီးတယ်လို့ ကျွန်တော့်အနေနဲ့ ဒါ သုံးသပ်မိပါတယ်။ နောက်ဆုံး ပုဒ်မ ၁၅ မှာ အလုပ်ရှင်၊ အလုပ်ရှင်အနေနဲ့ လုပ်ရမယ့် တာဝန်ကဒါ ၊ အလုပ်ရှင်တိုင်း လုပ်ရမယ့်တာဝန် ဖြစ်ပါတယ်။ နောက်တစ်ခါ အခန်း(၆)မှာ သင်တန်းကျောင်းနဲ့ ကျွမ်းကျင်မှုစစ်ဆေးရေး အကဲဖြတ်ဌာနရဲ့ မှတ်ပုံတင်ခြင်းနဲ့ တည်ထောင်ဖွင့်လှစ်ခြင်းဆိုတဲ့ အခန်းကဏ္ဍပါ။ အဲဒီမှာကတော့ အခန်းကဏ္ဍမှာ ကျွန်တော်တို့ ပြထားတာ အလွန်နည်းပါတယ်။ အဓိကအာဖြင့် ပြည်တွင်း/ပြည်ပကနေပြီးတော့ ကျွမ်းကျင်မှု ဖွံ့ဖြိုးတိုးတက်ရေးအတွက်ကို အခြားနိုင်ငံများနည်းတူ သင်တန်းများ၊ သိပ္ပံကျောင်းများ ၊ Master Degree များ ဖွင့်ဖို့အတွက်လည်း လိုအပ်ပါတယ်။ ဒီအတွက်ကို ရင်းနှီးမြှုပ်နှံမှု ကျွန်တော်တို့ နည်းအတိုင်းပေါ့။ ပြည်တွင်းပြည်ပ နိုင်ငံခြားရင်းနှီးမြှုပ်နှံမှုအတိုင်း နှစ်အကန့်အသတ်တွေနဲ့ အခြားအခွင့်အရေးတွေနဲ့ သီးခြားအခန်းကဏ္ဍအနေနဲ့ ပြဋ္ဌာန်းဖို့လိုပါတယ်။ နောက် ကျွန်တော်တို့ ပုဒ်မ ၂၀ မှာ မှတ်ပုံတင်ထားတဲ့ သင်တန်းကျောင်း၏ တာဝန်များ ဆိုတဲ့အပိုင်းမှာ ဒါ မှတ်ပုံတင်တဲ့ ဒါတွေကလည်း လုပ်နည်းလုပ်ဟန်ဖြစ်တဲ့ အတွက်ကြောင့် ကျွန်တော်တို့က အထူးဆွေးနွေးစရာ မလိုပါဘူး။ ပုဒ်မ ၂၁ က မှတ်ပုံတင် ထားတဲ့ သင်တန်းကျောင်း တည်ထောင်သူသည်၊ နောက် ပုဒ်မ ၂၂ မှာ မှတ်ပုံတင်အကဲဖြတ်ခြင်း ဆိုတဲ့ အပိုဒ်တွေကတော့ လုပ်ရိုးလုပ်စဉ်အနေနဲ့ ဒီအထဲမှာ ဇယားသွင်းတာတွေကတော့ - ကျွန်တော့်အနေနဲ့ အထူး ဆွေးနွေးစရာမလိုပါဘူး။ နောက် ပုဒ်မ ၂၃ မှာ မှတ်ပုံတင်ကျွမ်း ကျင်မှု စစ်ဆေးအကဲဖြတ်ခြင်းဌာန။ ဒါ လု ပ်ရိုးလုပ်စဉ် ဖြစ်ပါတယ်။ နောက် ကျွမ်းကျင်မှု ယှဉ်ပြိုင်ပွဲ ဆိုတာ ဒီအဖွဲ့ကနေပြီးတော့ ဌာန တွေ၊ ကျွန်တော်တို့ စက်ရုံတွေအကုန်ပေါင်းပြီး ယှဉ်ပြိုင်ပွဲတွေ လုပ်မယ်ဆိုတာတို့၊ နောက် အလုပ်သမားကျွမ်းကျင်မှု န်ပုံငွေဆိုတဲ့အပိုင်းမှာ ကျွန်တော်တင်ပြချင် ပါတယ်။ အဲဒီရန်ပုံငွေ ဆိုတဲ့အပိုင်းမှာ ရန်ပုံငွေ ကြီးကြပ်ရေးကော်မတီကို တစ်ခါ ထပ်ဖွဲ့မယ်လို့ပြောပါတယ်။ နောက် ရန်ပုံငွေကိုလည်း ဒီနေရာမှာ မှန်မှန်ပေးသွင်းပြီးတော့ သူက ကြီးကြပ်မှာ လို့လည်း ပြောပါတယ်။ နောက်တစ်ခုက အဲ ဒီ ရန်ပုံငွေ နဲ့ ပတ်သက်လို့ပဲ ကျွန်တော် အဓိက ဆွေးနွေးချင် တာက ပုဒ်မ ၃၀ (က) မှာ ဘာပြောလဲ။ စက်မှုလက်မှုနဲ့ ဝန်ဆောင်မှုလုပ်ငန်း၏ အလုပ်ရှင်သည် ယင်း၏လုပ်ငန်း၌ပေးချေအလုပ်သမားကြီးကြပ်သူအဆူနှင့် ၎င်းအဆင့်အောက်ရှိ အလုပ်သမားများ အား ပေးချေရမည့် စုစုပေါင်းလုပ်ခလစာ၏ (၀.၅)ရာခိုင်နှုန်းအောက်မနည်း၊ (၂)ရာခိုင်နှုန်းထက် မများသော ပမာဏနဲ့ ညီမျှသည့်ငွေကို ရန်ပုံငွေသို့ ထည့်ဝင်ကြေးအဖြစ် လစဉ် မပျက်မကွက် ပေးသွင်းရမည်ဆိုတဲ့ အချက် ရှိပါတယ်။ ဒီနေ့အထိ ဟိုအရင် ကျွန်တော်တို့ မ.ဆ.လ ခေတ်ရော၊ န.၀.တ ခေတ်ရော မကောက်ခဲ့ဘူး။ အခုဒီနောက်ပိုင်းမှာ ကျွန်တော်တို့က ဒါကြီးကို ဥပဒေ တစ်ရပ်အနေနဲ့ ရှိသမျှလုပ်ငန်းတွေ အကုန်ကနေပြီးတော့ ဒါ အလုပ်သမားတွေ ဆီကနေပြီးတော့ကောက်မယ်။ ဒါကိုလည်း သူအောက်မှာ ပြောထားပါတယ်။ အလုပ်သမား၏ လစာမှ ဖြတ်တောက်ခြင်း မပြု ဘဲနဲ့ ပိုင်ရှင်က ပေးရမယ်ဆိုတာ။ ပေးရမယ်ဆိုတဲ့အချက်က ဒါ ကျွန်တော် ကြည့်တာကတော့ နိုင်ငံတကာမှာလည်း မတွေ့ပါဘူး။ စင်ကာပူလောက်ပဲ တွေ့တယ်။ ထိုင်း မှာ မရှိဘူး။ စင်ကာပူ တစ်ခုတော့ ရှိတယ်။ အဲဒီတော့ အဲဒီအပိုဒ်ကြီးကလည်း တော်တော် ပြဿနာ ကြီးပါ။ နောက်တစ်ခုက ကုန်ကျစရိတ်ကို ဒီ ပိုက်ဆံတွေကနေပြီးတော့ ဒီ ကော်မတီရန်ပုံငွေ စီမံခန့်ခွဲရေးကော်မတီကနေ သူကကိုင်ထားမယ်။ ကိုင်ထားပြီးတော့ ကိုယ့်စက်ရုံမှာကိုယ် သင်တန်းတွေ ဖွင့်တဲ့အခါကျရင် ကုန်ကျစရိတ် တောင်းနိုင်တယ်ဆိုတာ ကျွန်တော် တစ်မျိုးကြီး ဖြစ်နေတယ် ဥပဒေက။ ဘာဖြစ် လို့လဲဆိုတော့ တောင်းတဲ့ဟာလည်း သူတို့အနေနဲ့ လုပ်ငန်း အပေါ် မူတည်ပြီးတော့ ဒီကော်မတီက ပေးချင်လည်းပေးမယ်။ မပေးချင်လည်း မပေးဘူး။ အောက်မှာ ပုဒ်မ ၃၁ ကျွမ်းကျင်မှု ဖွံ့ဖြိုးရေးကော်မတီဆိုပြီးတော့ လုံလောက်တဲ့အကြောင်းပြချက် ရှိရင် အလုပ်ရှင်တစ်ဦးက ရန်ပုံငွေထည့်ဝင်ခွင် , ကင်းလွတ်တယ်ဆိုတာ လုပ်ပိုင်ခွင့် ကို အရှင် ပေးထားတဲ့ပုံစံလည်း ဖြစ်ပါတယ်။ နောက် အဓိကအားဖြင့် ငွေစုတဲ့ ပုံစံကြီးကတော့ တော်တော်များများ နိုင်ငံတွေမှာ မသုံးတဲ့စနစ်ကြီး ဖြစ်ပါတယ်။ နောက် အဲဒါထက် ပိုဆိုးတာက ပြစ်မှုနဲ့ ပြစ်ဒဏ်။ ခုနကတုန်းက ဥပဒေကြမ်း ကော်မတီက ထောင်ဒဏ်တွေပါ ထပ်ထည့်ထားတော့ ပိုပြီးလေးပင်သွားတဲ့ အနေအထားမျိုး ရှိပါတယ်။ မမှန်မကန် ဖော်ပြတာဖြစ်စေ၊ မှန်မှန်ကန်ကန် မပြောရင် ပြစ်မှုစီရင်ခံလျှင် ထိုသူသည် သုံးလထက်မပိုသော ထောင်ဒဏ်ကို ခုနတုန်းက တစ်နှစ်လို့ သတ်မှတ်လိုက်တဲ့ ပိုဆိုးသွားတယ်။ ပိုဆိုးသွားတယ်ဆိုတာက ဒီအလုပ်သမား အခုဆိုရင် ကျွန်တော်တို့ ဒီ ဟိုတယ်တွေကစ နိုင်ငံခြားမှာ အလုပ်သွားလုပ်တဲ့သူတွေ သင်္ဘောပေါ်တက်နိုင်အောင် ကျွန်တော်တို့က Survey Card တွေ ထုတ်ထုတ်ပေးရတယ်။ ထုတ်ပေးတဲ့အချိန်မှာ သူတစ်ခုခုမှားသွားတာနဲ့ သူ့ကို ထောင်ဒဏ်ချမယ်ဆိုရင်တော့ တော်တော်လည်း ကြီးလေးတဲ့အပြစ်လည်း ဖြစ်ပါတယ်။ နောက်တစ်ခုက ပုဒ်မ ၃၅ မှာ မည်သည့် အလုပ်ရှင်မဆို အော က်ပါပြစ်မှုတစ်ရပ် ပြုလုပ်လို့ရှိရင် ပြစ်မှုထင်ရှားကြောင်း စီစဉ်ခံရလျှင် ထိုသူကို ငွေဒဏ်ျမှတ်ရမည်။ နောက် သဘောတူစာချုပ် ချုပ်ဆိုရန် ပျက်ကွက်လျှင် အဲဒါကလည်း တော်တော်များများ တစ်ပြည်လုံး အတိုင်းအတာနဲ့ အများကြီး ဖြစ်ပါတယ်။ အဲဒါကို သူက ပျက်ကွက်သွားတာနဲ့ ဒါဟာ ကျွန်တော်တို့ ပြစ်မှုထင်ရှားတယ်။ နောက် ပိုဆိုးတာက ဒီ ပေးသွင်းတာ ပျက်ကွက်ရင်လည်း သူက ဒဏ်ငွေဆောင်ရမယ်။ နောက်တစ်ခုက အဲဒီစာချုပ်တစ်ချက်ကို ဒီ ဖောက်ဖျက်လို့ ရှိရင် ဆိုတာ ခုနတုန်းက စာလေးမချုပ်မိတာနဲ့ ခုနတုန်းက ကျွန်တော်တို့ ဥပဒေကြမ်းကော်မတီက ထောင်ဒဏ်ပါ ထည့်တယ်ဆိုတော့ နည်းနည်းလေး လေးပင်နေတဲ့ အနေအထားမျိုးလည်း ကျွန်တော်တွေ့ရှိရပါတယ်။ နောက်တစ်ခုက ပိုဆိုးတာက ပုဒ်မ ၃၇၊ မည်သူမဆို ကျွမ်းကျင်မှုအသိအမှတ်ပြု လက်မှတ်ကို အတုပြုလုပ်ကြောင်း ပြစ်မှုထင်ရှား စီရင်ခြင်း ခံရလျှင် ထိုသူကို (၇)နှစ်ထက် မပိုသော ထောင်ဒဏ်ချမှတ်ရမည့်အပြင် ငွေဒဏ်လည်းချမှတ်နိုင်သည်။ (၇)နှစ်ဆိုတာ ကျွန်တော်တို့ လူသတ်မှု နှင့်အတူတူလောက်ပဲ သွားကျ ပါတယ်။ နောက်တစ်ခါ ကျွန်တော့်ကို ကျွမ်းကျင်မှုအသိအမှတ်ပြုတဲ့ လက်မှတ်ကို အတုဆိုတဲ့အပိုင်းမှာ တော်တော်များများဟာ ဒီနေ့ လက်ရှိကတော့ အတုလို့ ပြောလို့ရတယ်။ အစစ်လို့လည်း ပြောလို့ရတယ်။ ကျွန်တော်တို့ နိုင်ငံခြားမှာ အလုပ်သွားလုပ်ပြီးတော့ ဒီကနေ ထုတ်ထုတ်ပေးတာကို အနေအထားလေးတွေ အများ ကြီးရှိတော့ အဲဒါကိုတော့ သက်သက်ညှာညှာလေးနဲ့ စဉ်းစား ပေးဖို့ ကျွန်တော့်အနေနဲ့ တင်ပြချင်ပါတယ်။ ဒါကြောင့် နိဂုံးအနေနဲ့ ကျွန်တော်တင်ပြရရင် ဒီပြစ်မှုနှင့် ပြစ်ဒဏ်များ ဟာဆိုရင် တိုးတက်ဖွံ့ဖြိုးလာမယ့် လူသားအရင်းအမြစ်ကို များစွာ အဟန့်အတား ဖြစ်စေနိုင် ပါတယ်။ အခု အလုပ်သမားဝန်ကြီးဌာနမှ ရေးဆွဲတင်ပြတဲ့ ဥပဒေဟာလည်း အစိုးရဌာနမှ ထိန်းချုပ်မှု အလွန်များပြီးတော့ ၊ ပုဂ္ဂလိက အခန်းကဏ္ဍရဲ့ လုပ်ပိုင်ခွင့် အလွန်နည်းပြီးတော့ဘောင်ကျဉ်းနေကြောင်းကို လည်းတွေ့ရှိရပါတယ်။ အစိုးရအနေ နဲ့ ဥပဒေ၊ လုပ်ထုံးလုပ်နည်း၊ စည်းကမ်းကို ထိန်းသိမ်းပြီးတော့ လူသားအရင်းအမြစ်ကို တက်လာမယ့် ပုဂ္ဂလိက သင်တန်းကျောင်းများ၊ နိုင်ငံတကာက လာရောက်ဖွင့်လှစ်မည့် သင်တန်းကျောင်းများ၊ ကျွမ်းကျင်မှုများ အမျိုးမျိုးရှိတဲ့ စက်ရုံ၊ အလုပ်ရုံတွေကဲ့သို့ ဒီ ဆောက်လုပ်ရေးဝန်ကြီးဌာနလိုပေါ့။ ပန်းရံ၊ လက်သမား၊ သံချည်၊ သံကွေး၊ အင်ဂျင်နီယာပိုင်းဆိုင်ရာတွေ၊ နောက် ဟိုတယ် လုပ်ငန်းဆိုင်ရာ ကဲ့သို့ Services ဝန်ဆောင်မှုလုပ်ငန်းတွေနဲ့ လုပ်ငန်း တစ်ခုချင်းအလိုက် ကျွမ်းကျင်မှုသင်တန်း များကို တွန်းအားပေး ကြီးကြပ်ထိန်းသိမ်းပြီးတော့ အားပေးနေရမှာ ဖြစ်ပါတယ်။ ဒါကြောင့် ဒီနေ့ ခေတ်ကာလနဲ့ ကိုက်ညီတဲ့ အလုပ်အကိုင်နဲ့ ကျွမ်းကျင်မှုဖွံ့ဖြိုး တိုးတက်ရေး ဥပဒေကြမ်းကို ပုဒ်မ တစ်ခုချင်း၊ အပိုင်းလိုက် ဖြည့်စွက်တာတို့ ထုတ်နုတ်ပြီးတော့ ပြန်လည်သုံးသပ်ရေးဆွဲသင့်ရင် ရေးဆွဲဖို့ လိုသလို တ ကယ်လို့များ အလုပ်သမားဝန်ကြီးဌာန အနေနဲ့ တိုက်ရိုက်ကြီးကြပ်ကွပ်ကဲ ဆောင်ရွက်ပြီးတော့ ပုဂ္ဂလိကကဏ္ဍက အားပေးခွင့်ပြုတဲ့ အနေနဲ့ အစိုးရဆိုတာ နောက်ပိုင်း ကျလို့ရှိရင် ကျွန်တော်တို့ အခွန်အကောက် ကောက်မယ်။ ပြီးတော့မှ ခွင့်ပြုချက်တွေလုပ်မယ်။ စည်းကမ်းထိန်းမယ်။ အဲဒါလုပ်ပြီးတော့မှ ဒါ ဆင့်ကဲဆင့်ကဲပဲအဲဒီလိုလုပ်တဲ့အဆင့်ကို ရောက်အောင်သွားမှာဖြစ်တဲ့အတွက်ကြောင့် အခုတော့ ဒီလုပ်ငန်း ကတော့ ဒီဥပဒေကြီးက အလုပ်သမားဝန်ကြီးဌာနက တိုက်ရိုက် ဒီ ရန်ပုံငွေကောက်ခံပြီး လုပ်တဲ့ လုပ်ငန်းဖြစ်တဲ့အတွက်ကြောင့် ဒါကြီးကို ပြန်လည်သုံးသပ်ပေးပါ။ သုံးသပ်ပြီးတော့ ဥပဒေကြမ်း ပြန်လည်ရေးဆွဲသင့်ကြောင်းကို ကျွန်တော့်အနေနဲ့ အကြံပြု တင်ပြအပ်ပါတယ်။ ကျေးဇူးအထူး တင်ပါတယ်။ (ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များခင် ဗျား။ ရန်ကုန်တိုင်း ဒေသကြီး မဲဆန္ဒနယ်အမှတ်(၉)မှ ဒေါက်တာခင်ရွှေ ရဲ့ ဆွေးနွေးချက်နဲ့ ပတ်သက်ပြီးတော့ အမျိုးသားလွှတ်တော် ဥပဒေကြမ်းကော်မတီက ပြန်လည်ကြားနာဆောင်ရွက်ဖို့ ဆုံးဖြတ်ပါတယ်။ (ဩဘာသံများ) အခု အစည်းအဝေးကို (၁၅)မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။</speech>
<p>အစည်းအဝေးကို ၁၂၀၈ နာရီတွင် ခေတ္တရပ်နားပြီး ၁၃၄၅ နာရီအချိန်တွင်ပြန်လည်ကျင်းပပါသည်။</p>
</bill>
</section>
<section value="Report">	
<report>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အမျိုးသားစီမံကိန်းရေးရာကော်မတီ၏အမျိုးသားဖွံ့ဖြိုးတိုးတက်ရေး စီမံကိန်းဆိုင်ရာ အကြံပြုချက် အစီရင်ခံစာကိုလွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် အမျိုးသားစီမံကိန်းရေးရာကော်မတီ၏ အမျိုးသားဖွံ့ဖြိုးတိုးတက်ရေး ဥက္ကဋ္ီမံကိန်းဆိုင်ရာ အကြံပြုချက် အစီရင်ခံစာကို ဆွေးနွေးဖို့ လွှတ်တော်ကိုယ်စားလှယ် (၂၁)ဦးက အမည်စာရင်း တင်သွင်းထားပါတယ်။ပထမဦးစွာ ချင်းပြည်နယ် မဲဆန္ဒနယ်အမှတ် (၈)မှ ဦးဟာရှိန်းဆွေ ဆွေးနွေးနိုင်ပါပြီ။</speech>
<speech><mp id="44">ဦးဟာရှိန်းဆွေ၊ ချင်းပြည်နယ်မဲဆန္ဒနယ်အမှတ်(၈)</mp>လေးစားအပ်တဲ့ အမျိုးသား လွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတို၈)မှ အမျိုးသား လွှတ်တော် ကိုယ်စားလှယ် ဦးဟာရှိန်းတွေ ဖြစ်ပါတယ်။ ကျွန်တော် ဒီနေ့ ဆွေးနွေးအကြံပြုမယ့် ခေါင်းစဉ်ကတော့ အမျိုးသားလွှတ်တော် အမျိုးသားစီမံကိန်းရေးရာကော်မတီရဲ့ အမျိုးသား ဖွံ့ဖြိုးတိုးတက်ရေး စီမံကိန်းမှာ ကျွန်တော်တို့ ချင်းပြည်နယ်နဲ့ ပတ်သက်တဲ့ ပါဝင်သင့်တဲ့ အချက် (၅)ချက်ကို အကြံပြု ဆွေးနွေး တင်ပြမှာဖြစ်ပါတယ်။ ဥက္ကဋ္ဌကြီးခင်ဗျား။ စာတမ်းပါ စိုက်ပျိုးရေးကဏ္ဍ ခေါင်းစဉ်အောက်က စာမျက်နှာ (၁၂) အပိုဒ်ခွဲ(၂၆) (ဆ)မှ နောက်ဆုံးအပိုဒ်မှာ ချင်းပြည်နယ်သည် လက်ဖက်ပြည်နယ် ဖြစ်ရမည် ဆိုတဲ့နေရာမှာ ချင်းပြည်နယ်သည် လက်ဖက်ပြည်နယ် ဖြစ်လာစေရေးနဲ့ ဝ ဥ ခေါ် Yum Tuber စိုက်ပျိုးထုတ်လုပ်သည့် ပြည်နယ်ဖြစ်လာစေရေးတို့ကိုလည်း စီမံကိန်းရည်မှန်းချက်များအဖြစ် ထားရှိသင့်သည် စသည်ဖြင့် ကျွန်တော် ဖြည့်စွက်အကြံပြုလိုပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ချင်းပြည်နယ်မှာ ၂၀၀၁ ခုနှစ်က စပြီးတော့မှ ချင်းပြည်နယ်ကို လက်ဖက်ပြည်နယ် ဖြစ်ရမယ်ဆိုတဲ့ ကြွေးကြော်သံနဲ့ စစ်အစိုးရလက်ထက်က ရှမ်းပြည်နယ်၊ ပင်လောင်းနဲ့ ကျောက်မဲမြို့နယ်တွေကို နိုင်ငံတော်က ငွေကုန်ကြေးကျ အမြောက် အများ အကုန်အကျ ခံပြီးတော့မှ ကျွန်တော်တို့ကို ဆောင်ရွက်ပေးခဲ့ ပါတယ်။ ရေရှည်အတွက် ရည်မှန်းချက် ကြီးကြီးမားမားနဲ့ ဆောင်ရွက်ပေးခဲ့သော်လည်းပဲ ရင်းနှီးကုန်ကျမှုသာများပြီး အမှန်တကယ် ဖြစ်ထွန်းအောင်မြင်မှုဟာ သုံးပုံတစ်ပုံခန့်သာ ရှိပါတယ်။ စိုက်ပျိုးဧကသာ စာရင်း အရ များများပြထားပြီး အမှန်တကယ် အောင်မြင်တဲ့ဧကနဲ့ တခြားစီ ဖြစ်နေပါတယ်။ ဌာန ဆိုင်ရာများကို မဖြစ်မနေ အတင်းအဓမ္မ စိုက်ခိုင်းခြင်း၊ ကျေးရွာရောက် ပုဂ္ဂလိကများမှလည်း အရင်းအနှီး မရှိ၍ အလွယ်တကူ ဖြစ်သလို စိုက်ပျိုးခြင်း၊ စိုက်ပျိုးသည့် နှစ်တွင် နှင်းခါးမရိုက်ရန် အမိုးမိုးခြင်း၊ နွေရာသီ ရေလောင်းပေးခြင်း မရှိသည့်အတွက်ကြောင့် အောင်မြင်မှု နည်းပါးလျက် ရှိပါတယ်။ ဥက္ကဋ္ဌကြီးခင်ဗျား။ တစ်ဧကမှာ လက်ဖက် ၊ ကွန်တိုမျဉ်းနဲ့ စိုက်မယ်ဆိုရင်၊ (၄)ပေ (၂)ပေခြား စိုက်မယ်ဆိုရင် တစ်ဧကကို (၃၃၆၀) ကျွန်တော်တို့ လက်ဖက် စိုက်ရပါမယ်။ ဒီလို စိုက်တဲ့နေရာမှာ တကယ်တမ်း ကျွန်တော်တို့ မိုးတွင်းမှာ စိုက်တဲ့အတွက်ကြောင့်မို့လို့ မိုးနဲ့ဆောင်း မှာတော့ ဒီအပင်တွေဟာ ရှင်ပါတယ်။ ဒါပေမဲ့ မတ်လ၊ ဧပြီလ ၊ မေလ ရောက်လာလို့ရှိရင် ကျွန်တော်တို့ ရေမလောင်းနိုင်တဲ့အတွက်ကြောင့် ဒီအပင်တွေဟာ ဒီ (၃၃၆၀)မှာ အပင် (၇၀၀)၊ (၈၀၀) ရှင်ဖို့ဆိုတာ တော်တော်ခက်ခဲပါတယ်။ ဒါကြောင့် စိုက်ဧကသာ များပြီးတော့မှ တကယ်တမ်း အောင်မြင်တဲ့ ဧကဟာ အင်မတန်နည်းတာကို ကျွန်တော်တို့ လက်တွေ့ တွေ့ရ ပါတယ်။ ကျွန်တော်ကိုယ်တိုင် လက်ဖက်(၅)ဧက စိုက်ပါတယ်။ ၂၀၀၅ မှာ ကျွန်တော် စိုက်တယ်။ အခု ၂၀၁၁ ခုနှစ်အထိ (၆)နှစ်တာမှာ အစားထိုးနေရတယ်။ နှစ်စဉ် အစားထိုးရတယ်။ အစား မထိုးဘဲနဲ့ ဒီအတိုင်း စိုက်လိုက်ရင်တော့ ဘယ်လိုမှ မအောင်မြင်နိုင်ပါဘူး။ ဆိုတဲ့အခါကျတော့ ကျွန်တော်တို့ စိုက်တဲ့နေရာမှာလည်း (၅)ဧကကို အပင် (၂၀၀၀၀) ကျွန်တော် စိုက်ပါတယ်။ အပင်(၂၀၀၀၀)စိုက်တာ။ ဒီ ဧပြီလ သင်္ကြန်မိုးမှာ (၂)ရက်လောက် မိုးရွာတယ်။ မေလဆန်းမှာ မိုးကောင်းကောင်းရွာပေးတဲ့ အတွက်ကြောင့်မို့လို့ အပင် (၂၀၀၀၀)မှာ (၁၀၀၀၀)လောက် ရှင်ပါတယ်။ ဒီကျန်တဲ့ (၁၀၀၀၀)ကို ကျွန်တော် (၅)နှစ်လုံးလုံး ဖာရပါတယ်။ ဒီ (၅)ဧကကို ဒီလိုအောင်မြင်အောင် ကျွန်တော် ပိုက်ဆံ သိန်းပေါင်း (၂၂)သိန်းလောက် ကုန်ပါတယ်။ ဒီလို ကျွန်တော်ကိုယ်တိုင် လက်ဖက်စိုက်တဲ့အတွက်ကြောင့် လက်ဖက်အနေအထားကို သေသေချာချာ ကျွန်တော် နားလည်ပါတယ်။ အဲဒါကြောင့်မို့ ကျွန်တော်တို့ လက်ဖက်စိုက်ပျိုးတဲ့အခါမှာ ကျွန်တော်တို့ဒေသမှာ အောင်မြင်မှုမရတာဟာ တကယ်တမ်းအောက်ခြေမှာကွင်းဆင်းပြီးတော့မှ အောက်ခြေမှာ တကယ့် ရေ၊ မြေ သူရဲ့ သဘာဝနဲ့ ကိုက်ညီတဲ့ဒေသတွေကို ရွေးချယ်ပြီး စိုက်ပျိုးဖို့ လိုပါတယ်။ ဆိုလိုတာ ကတော့ ကျွန်တော်တို့ အခုစိုက်နေတယ်။ ဌာနဆိုင်ရာတွေကို ဦးစားပေးပြီး စိုက်ခိုင်းတယ်။ စိုက်တဲ့ အခါမှာလည်း ကျွန်တော်တို့က လူကြီးတွေလာရင် ပြဖို့ဆိုတဲ့ for show များတယ်။ တကယ်တမ်း မသင့်တော်တဲ့ နေရာမှာ စိုက်တဲ့အခါကျတော့ အခုပြောသလို ကျွန်တော်တို့ နွေမှာ ရေ မလောင်း နိုင်ဘူး။ ကျွန်တော်တို့ကလည်း နှင်းခါးမရိုက်အောင် ကျွန်တော်တို့က အမိုး မမိုးနိုင်ဘူး။ ဒီလို အခြေအနေမျိုးကြောင့် ကျွန်တော်တို့ဟာ အောင်မြင်မှု အင်မတန်နည်းတာ ဖြစ်ပါတယ်။ ဒါပေမဲ့ တကယ်တမ်း (၁၂)ရာသီ အစိုဓာတ် ရှိတဲ့ဒေသတွေမှာ ဆူးထိုးပြီး စိုက်တဲ့ဒေသတွေမှာတောင် ကျွန်တော်တို့တစ်ဧကစိုက်ရင် တစ်ဧက အောင်မြင်ပါတယ်နှစ်ဧကစိုက်ရင်နှစ်ဧအောင်ပါတယ်။ ဒါကြောင့် နောက်နောင် ကျွန်တော်တို့ ချင်းပြည်နယ်မှာ လက်ဖက်စိုက်ပျိုးမယ်ဆိုရင် တကယ်တမ်း (၁၂)ရာသီ အစိုဓာတ်ရှိတဲ့ ဒေသတွေ၊ တကယ်တမ်း လက်ဖက်ဖြစ်မယ့် နေရာ တွေမှာ ဦးစားပေးပြီးတော့ ကျွန်တော်တို့ စိုက်ပျိုးနိုင်မှသာလျှင် ကျွန်တော်တို့ ချင်းပြည်နယ်ဟာ လက်ဖက်ပြည်နယ် ဖြစ်လာမှာဖြစ်ပါတယ်။ အဲဒါကြောင့် လက်ဖက်နဲ့ပတ်သက်လို့က ကျွန်တော်တို့ ရှေ့ဆက်ပြီးတော့မှ ဆောင်ရွက်မယ်ဆိုလို့ရှိရင်တော့ စနစ်တကျ သေသေချာချာ အခု ကျွန်တော် တင်ပြတဲ့အတိုင်းပဲ အောက်ခြေမှာ၊ မြို့နယ် တွေမှာ တောင်သူတွေကို ဦးစားပေးပြီးတော့တောင်သူတွေကိုယ်တိုင် ဝင်ငွေရလာမှ ကျွန်တော်တို့ရဲ့ ဒေသဟာ ဖွံ့ဖြိုးလာမှာဖြစ်တယ်။ ဒါကြောင့် တောင်သူတွေကို ဦးစားပေးပြီး တကယ်တမ်း သင့်တော်တဲ့ နေရာမှာ၊ ရေ၊ မြေ ရာသီဥတုနဲ့ ကိုက်ညီတဲ့ နေရာမှာ ကျွန်တော်တို့ ကုမ္ပဏီတွေနဲ့၊ အစိုး ရကပဲဖြစ်ဖြစ် ကျွန်တော် တို့ကို ဒါ ရင်းနှီးငွေ၊ ချေးငွေကို အတိုးနည်းနည်းနဲ့ ကျွန်တော်တို့ ဒီလို ချေးငှားပြီးတော့မှ ဆောင်ရွက်မယ်ဆိုလို့ရှိရင်တော့ လက်ဖက်ဟာ အောင်မြင်နိုင်တဲ့ အနေအထားမျိုးမှာ ရှိပါတယ်။ ဒါကြောင့် ကျွန်တော်တို့ ဒီ အစိုးရသစ်လက်ထက်မှာ ပြည်နယ်အစိုး ရကနေပြီးတော့မှ မြို့နယ်အသီးသီးကို ဒီ လက်ဖက်တွေဟာ အမှန် တကယ် အောင်ဧကကို သေသေချာချာအောက်ခြေအထိဆင်းပြီး စာရင်းဇယားနဲ့ ပြန်လည်တင်ပြဖို့ ဒါ ပြည်နယ်အစိုးရကလည်း ညွှန်ကြားထားပြီး ဖြစ်ပါတယ်။ ဥက္ကဋ္ဌကြီးခင်ဗျား။ (၁၂)ရာသီ အစိုဓာတ်ရှိတဲ့ နေရာဒေသမှာ၊ စိုက်ပျိုးတဲ့နေရာမှာ အောင်မြင်မှုရှိပြီး စောစောတုန်းက ကျွန်တော်တင်ပြတဲ့အတိုင်းပဲ ကျွန်တော်တို့ for show မလုပ်ဖို့ လိုပါတယ်။ ဒါကြောင့် လက်ဖက်ဟာ ရေသောက်မြစ် တစ်ခုတည်းရှိတဲ့ အတွက်ကြောင့်မို့ ပထမနှစ်မှာ ရေလောင်း၊ အရိပ် မိုးရမယ့်နေရာမှာ တောင်သူများမှ မတတ်နိုင်တဲ့အတွက်ကြောင့်ကျွန်တော်တို့က မအောင်မြင်တာ အများဆုံးတွေ့နေရပါတယ်။ ဒါကြောင့် (၁၂)ရာသီ အစိုဓာတ် ရှိတဲ့ ဒေသတွေမှာ ဦးစားပေးပြီး တော့မှ ကျွန်တော်တို့ ကုမ္ပဏီ များကသော်လည်းကောင်း၊ နိုင်ငံတော်အစိုးရအနေနဲ့သော်လည်းကောင်း ဒီလိုချေးငွေ အနည်းအကျဉ်းနဲ့ ဆောင်ရွက်သွား မယ်ဆိုရင် ဒီ လက်ဖက်ဟာ အောင်မြင်နိုင်စရာ ရှိပါတယ်။ တကယ်တမ်း လက်ဖက်ကလည်း ရှင်အောင်၊ အောင်မြင်အောင် စိုက်လို့ရှိရင် ကျွန်တော်တို့ ဒေသမှာ ကျွန်တော်တို့ ပြည်သူတွေရဲ့ တစ်သက်စာ ဝင်ငွေရရှိနိုင်မှာ ဖြစ်ပါတယ်။ သို့သော်လည်းပဲ ယခုကျွန်တော်တို့ ဒီ သုံးပုံတစ်ပုောင်မြင်တယ်ဆိုတဲ့ ကျွန်တော်တို့ ချင်းပြည်နယ်မှာလည်း ဒီလက်ဖက်ကို ကနေ့အထိ ကျွန်တော်တို့ ဈေးကွက် မရှိပါဘူး။ ကျွန်တော်တို့ကို ဝယ်ယူပေးမယ့် ကုမ္ပဏီတွေ၊ ဝယ်ယူ ပေးမယ့် အဖွဲ့အစည်းလည်း မရှိပါဘူး။ ဒါကြောင့် အောင်မြင်တဲ့ လက်ဖက်တွေကိုလည်း ကျွန်တော်တို့ ရောင်းချမယ့် ဈေးကွက် မရှိတဲ့အတွက်ကြောင့်မို့လို့ အများအားဖြင့် ကျွန်တော်တို့ ချင်းပြည်နယ်မှာ ပြည်သူတွေက ဒီလက်ဖက်စိုက်ပျိုးရေးကို စိတ်ဝင်စားမှု အင်မတန် အားနည်း ပါတယ်။ အဲဒါလေးကို ကျွန်တော်တင်ပြရခြင်း ဖြစ်ပါတယ်။ ဒုတိယအနေနဲ့ ကျွန်တော် ဆက်လက်တင်ပြချင်တာက ကျွန်တော်တို့ ချင်းပြည်နယ်မှာ အခုချိန်မှာ မင်းတပ်နဲ့ မတူပီ၊ ကန်ပက်လက်မြို့နယ်မှာ ဝ ဥ ကို တိုင်းရင်းသားပြည်သူများ စိတ်ဝင်စားတဲ့ စီးပွားဖြစ်လုပ်ငန်းအဖြစ် ပြည်သူများ စိတ်ဝင်စားပြီး အင်တိုက်အားတိုက် ကြိုးပမ်း စိုက်ပျိုးနေကြပါတယ်။ ဝ ဥ စိုက်ပျိုးထုတ်လုပ်ရောင်းဝယ်ခြင်းဖြင့် တိုက်ဆောက်၊ ကားဝယ်၊ သားသမီးတွေကို ဘော်ဒါဆောင် ထားနိုင်တဲ့အဆင့်တောင် ရောက်ရှိနေကြပါပြီ။ ကျွန်တော်ကိုယ်တိုင် ဝ ဥ လည်း (၃)ဧက စိုက်ပျိုးထားပါတယ်။ အတွေ့အကြုံလည်း ရှိပါတယ်။ ဂျပန်ပြည်ကလာတဲ့ ဂျပန်ပညာရှင်တွေရဲ့ သင်တန်းလည်း ကျွန်တော်တက်ရောက်ပါတယ်။ ပြီးတော့မှ ကျွန်တော်တို့ ဝ ဥ စိုက်တဲ့ တောင်သူတွေကို ထိုင်းနိုင်ငံကို လေ့လာရေး စေလွှတ်တဲ့ ပုဂ္ဂိုလ်တွေက ပြန်လည်ပို့ချတာကိုလည်း ကျွန်တော် တက်ပါတယ်။ ပြည်မကို Care Myanmar ကနေပြီးတော့မှ ပြည်မကို လေ့လာရေးလွှတ်တဲ့၊ ဧရာဝတီတိုင်းကို လွှတ်တဲ့ အဖွဲ့တွေဆီကလည်း ကျွန်တော်တို့ ပြန်လည်ပို့ချတဲ့ သင်တန်းကိုလည်း ကျွန်တော်တက်ပါတယ်။ ဒါကြောင့်မို့လို့ ဝ ဥ နဲ့ ပတ် သက်လို့လည်း အထိုက်အလျောက် အတွေ့ အကြုံ ရှိပါတယ်။ ဝ ဥ ဟာ တရုတ်နဲ့ ဂျပန်ပြည်က ဝယ်ယူတဲ့အတွက် နှစ်စဉ်ဈေးကွက်ရှိပြီး အကျိုးအမြတ်ရတဲ့ စိုက်ပျိုးသီးနှံ ဖြစ်ပါတယ်။ ၂၀၁၁-၂၀၁၂ မှာ ကျွန်တော်တို့ မင်းတပ်မြို့နယ်မှာ ဂျပန်ကို ကျွန်တော်တို့ ပိသာချိန် (၆၀၀၀၀)၊ တရုတ်ကို ပိသာချိန် (၁၂၀၀၀၀)ထိ ကျွန်တော်တို့ မင်းတပ်မြို့နယ်ထဲကပဲ တင်ပို့နိုင်ခဲ့ ပါတယ်။ အစိုကို ကျွန်တော်တို့ဒေသမှာ တစ်ပိသာ (၁၀၀၀)ပေးရပါတယ်။ အခြောက်ကို (၅၀၀၀)ဈေး ရှိပါတယ်။ အမျိုး ပေါင်း(၃၀)ကျော်လုပ်ပြီးတော့မှ စားတယ်လို့ သူတို့ တရုတ်တွေက ကျွန်တော်တို့ကို ပြောပါတယ်။ ဒီ ဝ ဥ ဟာ အဖြူ၊ အနီ၊ အဝါ ဆိုတဲ့ (၃)မျိုး ရှိပါတယ်။ ဂျပန်ပညာရှင်တွေကတော့ အနီနဲ့ အဝါဟာ ပရိုတင်းဓာတ်၊ ကယ်လဆီယံဓာတ်နဲ့ ကစီဓာတ် အများဆုံးဖြစ်ပြီး ဈေးကောင်းရတဲ့ မျိုးဖြစ်တယ်လို့ ကျွန်တော်တို့ကို ပို့ချပါတယ်။ ဧရာဝတီတိုင်း ဘက်မှာတော့ မုန်ညင်းစိုက်သလို ပျိုးဘောင်နဲ့ စိုက်တာဟာ တစ်နှစ်ကို လေးဆယ်ကျပ်သား၊ ငါးဆယ်ကျပ်သားအထိ ရတယ်လို့ သိရပါတယ်။ သုံးဆယ်ကျပ်သားဆိုရင် ရောင်းတန်းဝင်တယ်လို့ သိရပါတယ်။ ကျွန်တော်တို့ မင်းတပ်၊ မတူပီ၊ ကန်ပက်လက်မြို့ နယ်မှာ ဒီ အသီး မျိုးဟာ ခုချိန်မှာ တစ်ပိသာကို (၂၀၀၀)ပေးရပါတယ်။ ဟိုးတုန်းကတော့ ကျွန်တော်တို့ တောက ယူပြီးတော့မှ ဒီလို စိုက်ပါတယ်။ အခု အခါ ကျွန်တော်တို့ တောမှာ မရှိတော့ တဲ့အခါကျတော့ လွန်ခဲ့တဲ့ လေး၊ ငါး၊ ဆယ်နှစ်ကတည်းက ဒီ ဝ ဥကို မျိုးပြန်ပွားပြီးတော့မှ ကျွန်တော် တို့ မြို့နယ်တွေမှာ စိုက်လာတဲ့ အတွက်ကြောင့်မို့လို့ အခုအခါ တော်တော်အောင်မြင်မှု ရရှိနေတာ ကျွန်တော်တို့ တွေ့ရပါတယ်။ ဒီ ဝ ဥ သက်တမ်းဟာ ကျွန်တော်တို့ အသီးကို စိုက်လို့ရှိရင် သက်တမ်း (၃)နှစ် ရှိပါတယ်။ ဥ ကို စိုက်လို့ရှိရင် သက်တမ်း (၂)နှစ် ရှိပါတယ်။ ဝ ဥ ရဲ့ ကုန်ဆုံး သက်တမ်းဟာ (၄)နှစ် ဖြစ်ပါတယ်။ ဒါကြောင့် ဝ ဥ လေးနှစ်မြောက်မှာ ကျွန်တော်တို့ မဖော်ရင် ပန်းပွင့်ပါတယ်။ ပန်းပွင့်ပြီးရင် သူက မျိုးပြန်ရပါတယ်။ ပြီးရင် အောက်က ဥ ဟာ အကုန်လုံး ပျက်စီးပြီးတော့မှ အသစ်ပြန်ထွက် ပါတယ်။ ဒါကြောင့်မို့လို့ ကျွန်တော်တို့ ဝ ဥ သက်တမ်းဟာ ဥ စိုက်ရင် (၂)နှစ်နဲ့ ဖော်လို့ရပါတယ်။ တောင်ပေါ်မှာ ကျွန်တော်တို့က။ ဒါ အသီးကို ပျိုးထောင်စိုက်ရင် (၃)နှစ်နဲ့ ကျွန်တော်တို့ ဖော်လို့ရပါတယ်။ ဒါကြောင့် ဝင်ငွေ အင်မတန်ရနိုင်တဲ့ လုပ်ငန်းဖြစ်တဲ့အတွက်ကြောင့်မို့လို့ ကျွန်တော်တို့ ချင်းပြည်နယ်ကို ဘာပဲဖြစ်ဖြစ် လက်ဖက် ပြည်နယ် ဖြစ်ရမယ်ဆိုတဲ့နည်းတူ ဝ ဥ ကိုပါ ဝ ဥ၊ ပြည်နယ်ဖြစ်ရမယ် ဆိုတဲ့ ကြွေးကြော်သံနဲ့ ကျွန်တော်တို့ ချင်းပြည်နယ်မှာ ဝ ဥ ဟာ နိုင်ငံတော် ကရော၊ ကျွန်တော်တို့ စီးပွားရေးလုပ်ငန်းရှင်တွေကပါ ကျွန်တော်တို့ကို ချေးငွေများ ပံ့ပိုးပြီး တော့မှ စိုက်ပျိုးစေသင့်တယ်လို့ ကျွန်တော့်အနေနဲ့ အလေးအနက် ခံယူပါတယ်။ ဥက္ကဋ္ဌကြီးခင်ဗျား။ တတိယအချက်အနေနဲ့ သယံဇာတအရင်းအမြစ်များ ထိန်းသိမ်းရေး ခေါင်းစဉ်အောက်မှာ အပိုဒ် (၄၃)မှာ ရွှေ့ပြောင်းတောင်ယာစနစ် တည်ရှိခြင်းကို ရေရှည်တွင် နှစ်ရှည်၊ နှစ်တို စီမံကိန်းများ ချမှတ်ပြီး ကုန်းမြင့်လယ် ယာစနစ်ဖြင့် အစားထိုးနိုင်ရေး စသည်ဖြင့် ထည့်သွင်းသင့်ပါကြောင်း ဆွေးနွေးတင်ပြလိုပါတယ်။ ဥပမာ - အိန္ဒိယနိုင်ငံ၊ Ndkdland မှာ Kohimd ဒေသမှာဆိုရင် ဟိုးလွန်ခဲ့တဲ့ ၁၉၆၀ ခုနှစ်ကျော်ကတည်းက ဒါ လေ့လာရေးသွားတဲ့ ပုဂ္ဂိုလ်တွေ ပြောပြချက်အရ သိရပါတယ်။ နောက် ဖိလစ်ပိုင်နိုင်ငံ Luzon ကျွန်းမှာလည်း ထိုနည်း လည်းကောင်းပါ။ တရုတ်နိုင်ငံ၊ Yunnan ပြည်နယ် တောင်ပေါ်တိုင်းရင်းသားဒေသတွေမှာလည်း ထိုနည်းလည်းကောင်းပါ။ ကျွန်တော်တို့ ချင်းပြည်နယ်မှာလည်း ဟားခါးမြို့နယ်က ချွန်ကျုံး ဒေသဟာ တကယ့်ကုန်းမြင့်လယ်ယာ ရေရရှိတဲ့နေရာမှာ ကုန်းမြင့်လယ်ယာဖော်ထုတ်ရင် ဘယ်လိုအောင်မြင်တယ်ဆိုတာကို သက်သေသာဓကအနေနဲ့ တွေ့ရမှာဖြစ်ပါတယ်။ နောက် အခုကျွန်တော်တို့ လာအို၊ ဗီယက်နမ်နိုင်ငံမှာ ကြည့်မယ်ဆိုရင် ကျေးရွာ တွေမှာလည်း ကုန်းမြင့် လယ်ယာ ရေရနိုင်ဖို့ အရေးကြီးပါတယ်။ ရေရနိုင်တဲ့နေရာမှာ ကုန်းမြင့်လယ်ယာ ဖော်ထုတ် ခြင်းဟာ (၁၂)ရာသီ တစ်နှစ်ကို သုံးသီးအဖြစ်နဲ့ သူတို့ စိုက်ပျိုးထုတ်လုပ်နေကြတာကိုလည်း ကျွန်တော်တို့ လာအို၊ ဗီယက်နမ်မှ ကျေးရွာများအထိ ကျွန်တော်တို့ လေ့လာတွေ့ရှိရပါတယ်။ ဒါကြောင့် ကုန်းမြင့်လယ်ယာ ဖော်ထုတ်တဲ့နေရာမှာ အဓိကအရေးအကြီးဆုံးဖြစ်တဲ့ ရေရရှိရေးဟာ အင်မတန်အရေးကြီးပါတယ်။ ချောင်း၊ မြောင်း၊ ချောင်းချောက်များကို စနစ်တကျ တမံတုတ်ပြီးတော့မှ ရေလှောင်၍ ယင်းမှတစ်ဆင့် ရေရရှိနိုင်တဲ့နေရာများကို ကုန်းမြင့်လယ်ယာ ဖော်ထုတ်နိုင်ရန် ကျွမ်းကျင်ပညာရှင်များမှ စက်ယန္တရားများဖြင့် စနစ်တကျလေ့လာပြီး နှစ်တို၊ နှစ်အလိုက် စီမံချက်များ ချမှတ်ပြီး နိုင်ငံ တော်အတွင်းရှိ တောင်ပေါ်ဒေသများ၊ ချင်း၊ ကချင်၊ ကယား၊ နာဂဒေသများတွင် တောင်ယာစနစ်ကို တဖြည်း ဖြည်း အစားထိုးနိုင်ရန် လိုအပ်လာ ပါတယ်။ ဒါမှသာ ပတ်ဝန်းကျင်ကို ထိန်းသိမ်းနိုင်မှာ ဖြစ်ပါတယ်။ တစ်ဖက်ကလည်း ဒေသခံ ပြည်သူများရဲ့ ကျေးရွာများမှ ထွက်ရှိလာတဲ့ ကုန်ပစ္စည်းများ အလွယ်တကူ မြို့ကို တင်ပို့ရောင်းချ နိုင်ရင် ဝင်ငွေရရှိလာမှာ ဖြစ်ပါတယ်။ အရောင်းအဝယ်ဖြစ် ဝင်ငွေရရှိလာမှာ ဖြစ်ပါတယ်။ ပြီးတော့မှ တောင်ယာစနစ်ကလည်း တဖြည်းဖြည်း ကျဆင်းလာမှာ ဖြစ်ပါတယ်။ ဒါကြောင့် အလွယ်တကူ ကူးလူးသွားလာနိုင်ရန် ကျေးရွာချင်းဆက် ရွာနှင့်မြို့ ဆိုင်ကယ်လမ်ဂျစ်ကားလမ်းများ ဖောက်လုပ်ရန်လိုအပ်ပါတယ်။ နှစ်တို၊ နှစ်ရှည်ပင်များမှ ရောင်းဝယ်ခြင်းအားဖြင့် ဝင်ငွေရရှိ လာမှာ ဖြစ်ပါတယ်။ မိသားစုဝင်ငွေ တိုးလာသလို ကျွန်တော်တို့ တောင်ပေါ်ဒေသရဲ့ တောင်ယာ စနစ်ဟာလည်း တဖြည်းဖြည်း ပပျောက်သွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ စတုတ္ထအချက်အနေနဲ့ ကျွန်တော် တင်ပြလိုတာကတော့ အဲဒီ ခေါင်းစဉ်အောက်မှာ သဘာဝပတ်ဝန်းကျင်ကို မထိခိုက်စေဘဲ မဖွံ့ဖြိုးသေးသည့် ပြည်နယ် များတွင် သတ္တု လုပ်ငန်းများကိုလည်း ဒေသခံပြည်သူများအား စနစ်တကျ လုပ်ကိုင်ခွင့် ပေးသင့်ကြောင်း တစ်နိုင်တစ်ပိုင် လုပ်ကိုင်ဆောင်ရွက်နိုင်ရန် လမ်းဖွင့်ပေးခြင်း၊ ကူညီပေးခြင်း၊ ရင်းနှီး လုပ်ကိုင်ရန် အသေးစားချေးငွေများ အတိုးနည်းနည်းဖြင့် ထုတ်ချေးပေးခြင်းမျိုးကို နိုင်ငံတော်နဲ့ လုပ်ငန်းရှင်များမှ အားပေးကူညီပံ့ပိုးသင့်ပါတယ်။ ဥပမာ - ကျွန်တော်တို့ ချင်းပြည်နယ်မှာဆိုရင် ဖလမ်း၊ တီးတိန်၊ တွန်းဇံ၊ ကန်ပက် လက်မြို့နယ်တွေမှာ နီကယ်၊ ကြေးနီ၊ ခနောက်စိမ်း စတဲ့ သတ္တု တွေ ရှိပါတယ်။ ဒါကြောင့် ကျွန်တော်တို့ အမျိုးသားလွှတ်တော်မှာ သတ္တု Foundation ထူထောင်ထားတဲ့ ဦးနေဝင်းထွန်း ဟာ ပြည်နယ်တွေကို ဆင်းပြီး ဒေသခံတိုင်းရင်းသား ပြည်သူတွေရဲ့ တစ်နိုင်တစ်ပိုင် လုပ်ကိုင်နိုင်ရေးနဲ့ အလုပ်အကိုင် အခွင့်အလမ်းများ ရရှိလာပြီး ဝင်ငွေ ရရှိလာနိုင်ရန် ဒေသခံပြည်သူများအား ကုမ္ပဏီများထူထောင် လုပ်ကိုင်နိုင်ရန် ကူညီပံ့ပိုး လျက် ရှိနေပါတယ်။ ဥက္ကဋ္ဌကြီးခင်ဗျား။ အဲဒီလို နိုင်ငံတော်နဲ့ မိမိတို့ရဲ့ တိုင်းရင်းသားလုပ်ငန်းရှင်များမှ မိမိရဲ့ ကျွမ်းကျင်ရာကဏ္ဍအလိုက် နိုင်ငံတော်ရဲ့ ဦးဆောင်လမ်းညွှန်မှုအောက်က မဖွံ့ဖြိုးသေးတဲ့၊ ဆင်းရဲနွမ်းပါးမှု နိမ့်ကျနေတဲ့ ဒေသတွေမှာ ဒေသရဲ့ သယံဇာတအရင်းအမြစ်များကို ဒေသ၏ သဘာဝပတ်ဝန်းကျင် မထိခိုက်စေဘဲ ဒေသခံပြည်သူများ၏ အလုပ်အကိုင်အခွင့်အလမ်းများ ရရှိလာပြီး ဝင်ငွေရရှိလာစေရန်၊ ဒေသထွက် သယံဇာတပစ္စည်းများကို စနစ်တကျ ထုတ်ယူ ရောင်းချနိုင်ရန် နိုင်ငံတော်မှ အားပေးကူညီပံ့ပိုးသင့်ပါကြောင်း ဆွေးနွေးတင်ပြလိုပါတယ်။ ဥက္ကဋ္ဌကြီးခင်ဗျား။ နောက်ဆုံး ပဉ္စမအချက်အနေနဲ့ သယံဇာတ အရင်းအမြစ်များ ထိန်းသိမ်းရေးခေါင်းစဉ်အောက်က အပိုဒ် (၄၄)မှာ ထည့်သွင်းသင့်တဲ့ ဆေးဖက်ဝင် သစ်ခွများကို Tissue culture စနစ်ဖြင့် မျိုးပွားပြီး စနစ်တကျ စိုက်ပျိုးထုတ်လုပ် ရောင်းချနိုင်ရန် နိုင်ငံတော်မှ စီမံပေးသင့်ကြောင်း တင်ပြဆွေးနွေးလိုပါတယ်။ ကျွန်တော်တို့ ချင်းပြည်နယ်မှာ သစ်ခွမျိုးပေါင်း (၂၂)မျိုး ရှိပြီးတော့မှ ဆေးဖက်ဝင်သစ်ခွ (၄)မျိုး ရှိပါတယ်။ ကျွန်တော်တို့ တောင်ပေါ်အခေါ် ပုစွန်သစ်ခွဆိုတာ တစ်ပိဿာကို (၅၀၀၀၀)ရှိပါတယ်။ ကြွက်မြီးဆိုတဲ့ သစ်ခွဆို တစ်ပိဿာကို (၄၀၀၀၀)ရှိပါတယ်။ နီလုံးဆိုတဲ့ သစ်ခွဟာ တစ်ပိဿာကို (၃၀၀၀၀)ရှိပါတယ်။ ပုလဲဆိုတဲ့ သစ်ခွဟာ တစ်ပိဿာကို (၂၀၀၀၀)ရှိပါတယ်။ အဲဒီလို ဆေးဖက်ဝင်တဲ့ သစ်ခွများ ပေါများတဲ့ ဒေသဖြစ်ပါတယ်။ လွန်ခဲ့တဲ့ သက္ကရာဇ် ၂၀၀၀ ပြည့်နှစ်ကစပြီး ရောင်းဝယ်ခဲ့ကြပြီး ယခု တန်ဖိုး အင်မတန် မြင့်လာပါတယ်။ ဒေသခံပြည်သူများ ��င်ငွေကောင်းကောင်း ရရှိခဲ့ကြပါတယ်။ သို့သော်လည်းပဲ ဒီ အစိုးရသစ်လက်ထက်မှာ ကျွန်တော်တို့ နတ်မတောင်အမျိုးသားဥယျာဉ်က တားတဲ��အတွက်ကြောင့်မို့လို့ ကြပ်ကြပ်မတ်မတ် ထိန်းကျောင်းလာတဲ့အတွက်ကြောင့်မို့လို့ မိမိ တို့ရဲ့ အသိနဲ့ စိုက်ပျိုးထိန်းသိမ်းလာကြပါတယ်။ ဒါကြောင့် ယင်းတန်ဖိုးရှိ သစ်ခွများကို Tissue culture စနစ်ဖြင့် မျိုးပွားပြီး တောင်သူများ အား စနစ်တကျ စိုက်ပျိုးထုတ်လုပ် ရောင်းချမည် ဆိုပါက ဒေသခံပြည်သူများအတွက် ဝင်ငွေတိုးပြီး လူနေမှုအဆင့်အတန်းပါ မြင့်မားလာပြီး ဆင်းရဲနွမ်းပါးမှုကို လျှော့ချနိုင်မည်ဖြစ်ပါကြောင်းနှင့် ချင်းပြည်နယ်တွင် Tisue culture ဖြင့် သစ်ခွ စိုက်ပျိုးထုတ်လုပ်ရောင်းချနိုင်ရန် နိုင်ငံတော်အစိုးရမှ စီမံဆောင်ရွက် ပေးသင့်ပါကြောင်း ရိုးသားပွင့်လင်းစွာဖြင့် အကြံပြု တင်ပြဆွေးနွေးရင်း ကျွန်တော့်ရဲ့ ဆွေးနွေး ချက်ကို နိဂုံးချုပ် အပ်ပါတယ်ခင်ဗျား။</speech>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ် (၈)မှ ဦးရှုမောင် ဆွေးနွေးနိုင်ပါပြီ</speech>
<speech><mp id="152">ဦးရှုမောင်၊ ရှမ်းပြည်နယ် မဲဆန္ဒနယ်အမှတ်၈)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး၊ အမျိုးသားလွှတ်တော် ကိုယ်စားလှယ်တော်ကြီးများနဲ့ ဖိတ်ကြားထားသော ပုဂ္ဂိုလ်များခင်ဗျား။ လေးစားကျိုးနွံစွာဖြင့် ကျွန်တော် ဂါရဝပြု အပ်ပါတယ်။ ကျွန်တော် ဒီနေ့ အမျိုးသားစီမံကိန်းရေးရာကော်မတီရဲ့ အကြံပြုစာတမ်းနဲ့ ပတ်သက်လို့ ခြုံငုောက်ခံဆွေးနွေးတင်ပြလိုပါတယ်။ ဒီစာတမ်းပါ အချက်အလက်များ သည် အချက် (၁၈)ချက် ပါတဲ့နေရာမှာ မူအားဖြင့်သော်လည်းကောင်း၊ ယေဘုယျအားဖြင့်သော်လည်းကောင်း ထောက်ခံ ပါကြောင်း ဦးစွာတင်ပြလိုပါတယ်။ ကျွန်တော် အဓိကထား အလေးပေး ဆွေးနွေးမယ့် ကဏ္ဍ အနေနဲ့ကတော့ စက်မှုလက်မှုကဏ္ဍ၊ နိုင်ငံတော်စီးပွား ရေး အဖွဲ့အစည်းများကို ပြန်လည် ဖွဲ့စည်းခြင်းကဏ္ဍနဲ့ သယံဇာတအရင်းအမြစ်များ ထိန်းသိမ်းရေးကိစ္စများ ဖြစ်ပါတယ်။ ပထမပိုင်းဖြစ်တဲ့ စက်မှုလက်မှုကဏ္ဍကို ဆွေးနွေးတဲ့နေရာမှာ ကျွန်တော်တို့ ဖွဲ့စည်းပုံ အခြေခံဥပဒေ ၂၀၀၈ ရဲ့ အခြေခံဥပဒေ ပုဒ်မ ၂၉ နဲ့ ၃၀ မှာလည်း ကျွန်တော်တို့ ပါရှိပါတယ်။ လက်မှုလယ်ယာမှ စက်မှုလယ်ယာသို့ ကူးပြောင်းရန်အတွက်သော်လည်းကောင်း၊ စက်မှုလက်မှု လုပ်ငန်းများ ဖွံ့ဖြိုးတက်ရေးအတွက်သော်လည်းကောင်း၊ နည်းပညာ အရင်းအနှီး၊ စက်ပစ္စည်းနှင့် ကျွန်တော်တို့ ကုန်ကြမ်းပစ္စည်းများကို နိုင်ငံတော်က တတ်စွမ်းသရွေ့ ဖြည့်ဆည်းပေးရမယ်လို့ ကျွန်တော်တို့ ပြဋ္ဌာန်းထားတာ ရှိပါတယ်။ အဲဒီတော့ စက်မှုလက်မှုကဏ္ဍမှာ ဒီဖွဲ့စည်းပုံအခြေခံ ဥပဒေပါ အချက်အတိုင်း နိုင်ငံတော်အစိုးရပိုင်းအနေနဲ့ ဖြည့်ဆည်းဆောင်ရွက်ပေးဖို့ကျွန်တော်တို့ လိုအပ်ပါတယ်။ စက်မှုလက်မှုကဏ္ဍ တိုးတက်ဖို့ အတွက် ဒီအကြံပြုစာတမ်းမှာလည်း ဖော်ပြထား တာရှိပါတယ်။ အဲဒီတော့ နိုင်ငံ တော်ရဲ့ (၂၀)ရာခိုင်နှုန်းခန့်သာ အမျိုးသားထုတ်လုပ်မှု တန်ဖိုး ရှိနေကြောင်းလည်း ကျွန်တော်တို့ တွေ့ရှိပါတယ်။ အဲဒီတော့ စက်မှုလက်မှုကဏ္ဍဆိုတဲ့နေရာမှာ အစိုးရဝန်ကြီးဌာနများအနေနဲ့ သမဝါယမ ဝန်ကြီးဌာန၊ စက်မှုဝန်ကြီးဌာန၊ လျှပ်စစ်ဝန်ကြီးဌာန၊ ပတ်ဝန်းကျင်ထိန်းသိမ်းရေး နှင့် သစ်တော ရေးရာဝန်ကြီးဌာန၊ စွမ်းအင်ဝန်ကြီးဌာန၊ ကာကွယ်ရေးဝန်ကြီးဌာနနဲ့ ကျွန်တော်တို့ သက်ဆိုင်ရာ ဝန်ကြီးဌာနများမှာ စက်ရုံအလုပ်ရုံများ ကျွန်တော်တို့ ရှိပါတယ်။ စက်မှုလက်မှု လုပ်ငန်းများ၊ ထုတ်လုပ်မှုလုပ်ငန်းများ ရှိနေပါတယ်။ ဒီကဏ္ဍတွေဟာ နိုင်ငံပိုင်နဲ့ ပုဂ္ဂလိကပိုင် ကဏ္ဍများ ကျွန်တော်တို့ ရှိပါတယ်။ အဲဒီတော့ နိုင်ငံပိုင်ကဏ္ဍရော ၊ စက်မှုလက်မှု ပုဂ္ဂလိကပိုင် ကဏ္ဍပါ နှစ်ရပ်စလုံး လိုအပ်နေသေးတယ်၊ နိမ့်ကျနေသေးတယ်ဆိုတာ ကျွန်တော်တို့ တွေ့မြင်နိုင်တာ ဖြစ်ပါတယ်။ အဲဒီတော့ နိုင်ငံတော်ကို စက်မှုလက်မှုနိုင်ငံအဖြစ်တိုးတက်ပြောင်းလဲအောင် ဆောင်ရွက်နိုင်မှသာလျှင် ကျွန်တော်တို့ လူငယ်ပညာတတ် အများအပြား အလုပ်အကိုင်ရရှိမှာ ဖြစ်ပါတယ်။ ပတ်ဝန်းကျင်ထိန်းသိမ်းရေးနဲ့ သန့် ရှင်းရေးကိုလည်း အထောက်အကူ ဖြစ်မှာ ဖြစ်ပါတယ်။ ကျွန်တော်တို့ရဲ့ လူနေမှုအဆင့် အတန်းလည်း မြင့်မားလာမှာ ဖြစ်ပါတယ်။ တိုင်းပြည်ရဲ့ စီးပွားရေးလည်း တိုးတက်လာနိုင်မှာ ဖြစ်ပါတယ်။ ဒါကြောင့်မို့လို့ စက်မှုလက်မှု ထွန်းကား ရေးဟာ အလွန်အရေးကြီးတဲ့ ကိစ္စ ရပ် ဖြစ်ပါတယ်။ ဒါကိုလည်းပဲ အမြန်ဆုံး ပြုပြင်ပြောင်းလဲဖို့ လုပ်ကိုင်ဆောင်ရွက်ဖို့ လိုအပ်ပါတယ်။ ကျွန်တော်တို့ နောက်ကျ ဘုတ်ထိုင်အခြေယိုင်တဲ့ အခြေအနေ ဖြစ်နေလို့ ကျွန်တော်တို့ မဖြစ်ပါဘူး။ အခု ကျွန်တော်တို့ ခေတ်သစ်၊ စနစ်သစ် တစ်နှစ်ကျော်ကာလကို ရောက်ရှိခဲ့ပါပြီ။ အဲဒီတော့ ကျွန်တော်တို့ နိုင်ငံပိုင် စက်မှုလက်မှုလုပ်ငန်းကို ကျွန်တော်တို့ ပုဂ္ဂလိကပိုင်အဖြစ်သော် လည်းကောင်း၊ အများပိုင် အဖြစ်သော်လည်းကောင်း၊ အဖွဲ့အစည်းပိုင်အဖြစ်သော်လည်းကောင်း ကျွန်တော်တို့ ပြုပြင်ပြောင်းလဲဖို့ အများစုလုပ်ကိုင်ဖို့ ကျွန်တော်တို့ လိုအပ်ပါတယ်။ တချို့နိုင်ငံပိုင် စက်မှုလက်မှုလုပ်ငန်းတွေကတော့ နိုင်ငံပိုင်အဖြစ်ပဲ ထိန်းသိမ်းထား သင့်ပါတယ်။ တချို့နိုင်ငံတွေမှာ ကျွန် တော်တို့ ကြည့်ရင် ရုရှားနိုင်ငံမှာ စွမ်းအင်ကဏ္ဍကို နိုင်ငံပိုင်အဖြစ် ထိန်းသိမ်းထားတာ ကျွန်တော်တို့ တွေ့ရှိပါတယ်။ အလားတူပဲ တချို့ နိုင်ငံတွေမှာ နိုင်ငံပိုင်အဖြစ်ပဲ စက်မှုလက်မှုလုပ်ငန်းကိုထားရှိတာ ကျွန်တော်တို့ တွေ့ရှိပါတယ်။ သို့သော် နိုင်ငံပိုင် စက်မှုလက်မှုလုပ်ငန်း ဆောင်ရွက်တဲ့နေရာမှာ ကျွန်တော်တို့ ပြုပြင်သင့်တဲ့ ပုဂ္ဂလိကနဲ့ ပူးပေါင်းပြီးဆောင်ရွက်ဖို့ လိုအပ်တာကိုလည်း ကျွန်တော်တို့ တွေ့မြင်ရပါတယ်။ စက်မှုလက်မှု ကဏ္ဍဖွံ့ဖြိုးတိုးတက်ဖို့ ဆိုတဲ့နေရာမှာ ဒီ နိုင်ငံပိုင် စက်ရုံ၊ အလုပ်ရုံတွေ တော်တော်များများကို အခုသတင်းစာမှာ ထည့်ပြီးတော့ ကျွန်တော်တို့ ပုဂ္ဂလိကပိုင် ပြုလုပ်ဖို့ ဆောင်ရွက်နေတာလည်း ကျွန်တော်တို့ တွေ့ရှိပါတယ်။ အဲဒီတော့ ကျွန်တော်တို့က အပြီးအပိုင် ရောင်းချခြင်းဖြစ်စေ၊ နိုင်ငံတော်ကနေပြီး ပုဂ္ဂလိက အဖွဲ့အစည်းကို ငှားရမ်း၍ဖြစ်စေဖက်စပ်အဖွဲ့အစည်းကို ငှားရမ်း၍ဖြစ်စေ ကျွန်တော်တို့ အမြန်ဆုံး ပြောင်းလဲဆောင်ရွက်ဖို့ လိုအပ်ပါတယ်။ လုပ်နေ တာကိုလည်း ကျွန်တော်တို့ တွေ့ရှိ ပါတယ်။ သို့သော်လည်းပဲ ဒီထက် မြင်မြင်သာသာ ထင်ထင်ပေါ်ပေါ် ဖြစ်လာအောင်၊ အမြန်ဆုံး အလုပ်ဖြစ်မြောက်အောင်၊ လုပ်ငန်းဖြစ်မြောက်အောင် ကျွန်တော်တို့ဆောင်ရွက်သွားသင့်ပါတယ်လို့ ကျွန်တော် ဆွေးနွေးတင်ပြလိုပါတယ်။ အဲဒီတော့ နိုင်ငံတော် စီးပွားရေးအဖွဲ့အစည်းများကို ပြန်လည်ဖွဲ့စည်းရေးနဲ့ ပတ်သက်လို့ ဒုတိယပိုင်းအနေနဲ့ ကျွန်တော် ဆွေးနွေးတင်ပြလိုတာကတော့ စီးပွားရေးဆန်ဆန်အောင်မြင်မယ့် အဖွဲ့အစည်းများ မဟုတ်တာ ကိုတော့ ထင်ထင်ရှား ရှားတွေ့မြင်နိုင်ပါတယ်။ အဲဒီတော့ ကျွန်တော်တို့ရဲရဲတင်းတင်း ပြုပြင်ပေးဖို့ တိုက်တွန်းထားတာလည်း တွေ့ရှိပါတယ်။ အဲဒီတော့ နိုင်ငံပိုင်စီးပွားရေး အဖွဲ့အစည်းများဆိုတဲ့ နေရာမှာ ဝန်ဆောင်မှုလုပ်ငန်းများ၊ စက်ရုံ၊ အလုပ်ရုံများ ပါဝင်ပါတယ်။ အဲဒီတော့ ကျွန်တော်တို့ ဒီလုပ်ငန်းများကို ပုဂ္ဂလိကပိုင်၊ အစုစပ်ပိုင်၊ အများပိုင် ပြုလုပ်သင့်တဲ့ ကိစ္စရပ်များကို အမြန်ဆုံး ပြုလုပ်ဖို့အတွက် ကျွန်တော်တို့ ဒီမှာ တင်ပြ လိုပါတယ်။ အဓိကအားဖြင့် ဝန်ဆောင်မှုလုပ်ငန်းများ။ ဝန်ဆောင်မှုလုပ်ငန်းများဟာ အချို့ လည်းပဲ ဒါဟာ အထူးသဖြင့် ပို့ဆောင်ရေးဝန်ကြီး ဌာနဆိုရင် တော်တော်များများကို ကျွန်တော်တို့ ပုဂ္ဂလိကပိုင် အဖွဲ့အစည်းပိုင်၊ ဖက်စပ်အစုစပ်ပိုင် ပြု လုပ်နေတာ ကျွန်တော်တို့ တွေ့ရှိပါတယ်။ အဲဒီတော့ ဝန်ဆောင်မှုလုပ်ငန်းဖြစ်တဲ့ ဟိုတယ်လုပ်ငန်း၊ ဟိုတယ်ဝန်ကြီးဌာန ဒီမှာလည်းပဲ နိုင်ငံပိုင် ဟိုတယ်တွေ အများကြီးရှိပါတယ်။ အဲဒီတော့ ဒီဟိုတယ် တွေကိုလည်းပဲ နိုင်ငံကို ကြေညာပြီးတော့မှ ကျွန်တော်တို့ ပုဂ္ဂလိကတစ်ဦးချင်းဖြစ်စေ၊ ကျွန်တော်တို့ အစုစပ်ဖြစ်စေ၊ တကယ်လို့ ကြီးကြီးမားမားဖြစ်ရင်လည်း နိုင်ငံခြားကုမ္ပဏီများဖြစ်စေ ကျွန်တော်တို့ ငှားရမ်းဆောင်ရွက်ဖို့ အမြန်ဆုံးစီစဉ်ဆောင်ရွက် ဖို့ လိုအပ်တဲ့အကြောင်း ကျွန်တော် တင်ပြလိုပါတယ်။ အခု နိုင်ငံတော်အနေနဲ့ လည်ပတ်နေတဲ့ ဟိုတယ်များ ရှိနေသေးတဲ့အတွက်ကြောင့် ဒါတွေဟာ ကျွန်တော်တို့ ဒီအချိန်မှာ မဖြစ်သင့်တော့ပါဘူး။ ကျွန်တော်တို့ အမြန်ဆုံး အစု စပ်ပုဂ္ဂလိကပိုင်ပြောင်းလဲဖို့လိုအပ်ကြောင်း ကျွန်တော် ဆွေးနွေးတင်ပြလိုပါတယ်။ အဲဒီတော့ ဒီမှာ နိုင်ငံတော် စီးပွားရေးအဖွဲ့အစည်းများကို ပြန်လည်ဖွဲ့စည်းရေး အပိုဒ် ၂၉ မှာ ရေးထားတဲ့ စာသားတစ်ခု ကို ကျွန်တော် ပြင်ဆင်ပေးစေလိုပါတယ်။ နိုင်ငံပိုင်စက်ရုံ၊ အလုပ်ရုံများမှာ သက်ဆိုင်ရာဝန်ကြီးဌာန၏ အုပ်ချုပ်မှု၊ ချုပ်ကိုင်မှု အောက်၌ သာမန်ဝန်ထမ်း အဖွဲ့အစည်းမျိုးအဖြစ်သာ ရေလိုက်ငါးလိုက် လုပ်ကိုင်လျက် ရှိကြ ပါသည်လို့ ကျွန်တော်တို့ ရေးထားတာ တွေ့ပါတယ်။ အဲဒီတော့ ဒီစာသားနဲ့ ပတ်သက်လို့ နိုင်ငံပိုင် စက်ရုံ၊ အလုပ်ရုံများမှာ ဆိုတဲ့နေရာမှာ ကျွန်တော်တို့ စက်ရုံ ၊ အလုပ်ရုံများ တချို့သည်ကျွန်တော်တို့ ရုံးချိန်၊ အလုပ်ချိန် အချိန်ပို လုပ်နေရတာတွေ ကျွန်တော် တို့ ရှိပါတယ်။ တချို့ နေ့/ည မပြတ် ကျွန်တော်တို့ လုပ်နေရတဲ့ စက်ရုံတွေလည်း ရှိပါတယ်။ အဲဒီတော့ အချို့ ဝန်ထမ်းတွေ၊ အမှုထမ်းကောင်းတွေလည်း အဲဒီစက်ရုံမှာ အများကြီးရှိပါတယ်။ အဲဒီတော့ ကျွန်တော်တို့ စိတ်ဓာတ်ရေးရာအရသော်လည်းကောင်း၊ လုပ်ရည်ကိုင်ရည် ကြိုးစားမှု ထက်မြက် တာတွေလည်း ကျွန်တော်တို့ တွေ့ရှိပါတယ်။ အဲဒီတော့ ကျွန်တော်တို့ ဒီနေရာမှာ ခေတ်မမီတဲ့ ၊ ခေတ်နောက်ကျနေတဲ့ နည်းပညာ နိမ့်ကျနေတဲ့ စက်ရုံ၊ အလုပ်ရုံ ပစ္စည်းများ သုံးစွဲနေရတဲ့ အတွက်ကြောင့် ဒါ ကျွန်တော် တို့ တချို့လည်း ရေလိုက်ငါးလိုက် လုပ်ကိုင်တယ်လို့ ကျွန်တော်တို့ ယူဆနိုင်စရာ ရှိပါတယ်။ အဲဒီတော့ ဒီ စာသားအရေးအသားကို ကျွန်တော်တို့ အချို့ သို့မဟုတ်ရင် လည်းပဲ ကျွန်တော်တို့ အများစု စသည်အားဖြင့် ပြောင်းလဲရေးသား ဖို့ ကျွန်တော် တိုက်တွန်း တင်ပြလိုပါတယ်။ ကျွန်တော်တို့ နိုင်ငံပိုင် စီးပွားရေးအဖွဲ့ အစည်းများ ပြန်လည်ပြုပြင်ရတဲ့ နေရာမှာ ကျွန်တော်တို့ စက်ရုံတွေသည် ကျွန်တော်တို့ စက်ရုံက ကျွန်တော်တို့က ကုန်ကြမ်း တစ်တန်ထည့် လိုက်လို့ရှိရင် ကုန်ချော တန်ဝက် ကျွန်တော်တို့ရတဲ့ ကုန်ထွက် အင်မတန်နည်းတဲ့ စက်ရုံများ ကျွန်တော်တို့ တွေ့ရှိနေပါတယ်။ အဲဒီတော့ ကျွန်တော်တို့က ခေတ်မီစက်ပစ္စည်း အစိတ်အပိုင်း တစ်ခုလောက်ကို ကျွန်တော်တို့ လဲလှယ်ပေးလိုက်ခြင်းအားဖြင့် ဒီစက်ရုံဟာ ကုန်ထွက်အများကြီး တိုးလာနိုင်တာ ကျွန်တော်တို့ တွေ့ပါတယ်။ ဥပမာအားဖြင့် ကျွန်တော်တို့ သစ်စက် တစ်စက် သစ်စက်တစ်ခုလုံးရဲ့ ကျွန်တော်တို့ အစိတ်အပိုင်းအားလုံးကို ကျွန်တော်တို့ လဲစရာ မလိုပါဘူး။ လွှ လို့ခေါ်တဲ့ Bond Saw ဒီ Band Saw သည် ကျွန်တော်တို့ ပုံမှန်အားဖြင့် သုံးနေတဲ့ လွှသည် ငါးမူးထု၊ သုံးမတ်ထု စသည်အားဖြင့် လွှဝိုင်းကြီးတွေဟာ ထူပါတယ်။ ခွဲလိုက်ရင် လွှစာမှုန့်တွေ အများကြီးထွက်ပါတယ်။ Band Saw carbide (၁)တစ်ခု ကျွန်တော်တို့ ပါးပါးလေးနဲ့ ကျွန်တော်တို့ ခွဲမယ်ဆိုရင် ကျွန်တော် တို့ သစ်တစ်တန်ကိုခွဲရင် ခွဲသား တန်ဝက်ပဲ ထွက်တဲ့ နေရာမှာ ဒီ လွှလေးတစ်ခု လဲလိုက်ခြင်းအားဖြင့် ကျွန်တော်တို့ က ခွဲသား ကျွန်တော်တို့က တန်သုံးမတ်လောက်အထိ ထွက်လာနိုင်တဲ့ အနေအထား ဖြစ်ပါတယ်။ ကျွန်တော် ဥပမာအားဖြင့် ဆွေးနွေးတင်ပြခြင်း ဖြစ်ပါတယ်။ အဲဒီတော့ ကျွန်တော်တို့ကုန်ထွက်လျော့ပါတယ်၊ လူလည်း ပင်ပန်းပါတယ်။ ထွက်ကုန် ပစ္စည်းရဲ့ အရည် အသွေးလည်း ကျွန် တော်တို့ နိမ့်ကျ ပါတယ်။ အချိန်လည်း ပိုကုန် ပါတယ်။ အဲဒီတော့ ကျွန်တော်တို့ နိုင်ငံပိုင် စက်ရုံ၊ အလုပ်ရုံတွေ ကျွန်တော်တို့ ပြုပြင်ပြောင်း လဲ တဲ့နေရာမှာ ပုဂ္ဂလိကပဲ လုပ်လုပ်၊ ကျွန်တော်တို့ နိုင်ငံပိုင်ပဲ လုပ်လုပ်၊ သမ ဝါယမပိုင်ပဲ လုပ်လုပ်၊ အများစုပဲ လုပ်လုပ် ဒီ စက်ရုံ၊ အလုပ်ရုံတွေသည် ခေတ်မီဖို့ ၊ ကျွန်တော်တို့ နည်းပညာမြင့်ဖို့ ကျွန်တော်တို့ လိုအပ်ပါတယ်။ အဲဒီတော့ ကျွန်တော်တို့ စက်အားလုံးကို ပြုပြင်ပြောင်းလဲဖို့ မလိုပါဘူး။ စက်အစိတ်အပိုင်း တချို့ သာလျှင် ကျွန်တော်တို့ ပြောင်းလဲလိုက်ခြင်း အားဖြင့် အများကြီး ကုန်ထုတ်စွမ်းအားတွေ၊ ကုန်ထုတ် ထွက်ကုန်တွေ ကျွန်တော်တို့ အများကြီးတိုးလာ နိုင်ပါတယ်။ နောက်တစ်ချက်ကတော့ ကျွန်တော်တို့ ဒီနိုင်ငံပိုင်စီးပွားရေးအဖွဲ့အစည်းဆိုတဲ့နေရာမှာ ကျွန်တော်တို့က ကုန်ထုတ်လုပ်ဖို့တော့ ကျွန်တော်တို့က နည်းပညာရှိပါတယ်။ ကြိုးလည်း ကြိုးစား ပါတယ်။ လုပ်လည်းလုပ်ကြပါတယ်။ သို့သော် ကျွန်တော်တို့ရဲ့ ဈေးကွက် အရောင်းအဝယ်နဲ့ ပတ်သက်လို့ အများကြီး ကျွန်တော်တို့ နောက်ကျခဲ့ပါပြီ။ ကျွန်တော်တို့ကို နှစ်ပေါင်း(၂၀)လောက် ပိတ်ဆို့အရေးယူထားတဲ့အတွက်ကြောင့် ဘယ်နိုင်ငံ တော်တော်များများနဲ့မှ ကျွန်တော်တို့က ကုန်သွယ်မှုလုပ်ငန်းများကို၊ ကျွန်တော်တို့က အရောင်းအဝယ်လုပ်ငန်းများကို ကျယ်ကျယ်ပြန့်ပြန့် မလုပ်နိုင်ခဲ့ပါဘူး။ အခုမှ ကျွန်တော်တို့ ပြန်လည်ပြီးတော့မှ အရောင်းအဝယ်လုပ်ငန်းများ လုပ်တဲ့ အခါမှာ ကျွန်တော်တို့က ဈေးနှိမ်ခံရတယ်၊ ဈေးကောင်းမရဘူး စသည် အားဖြင့် ကျွန်တော်တို့ အခက်အခဲအများကြီး ကြုံနေရပါတယ်။ ဒီကဏ္ဍကိုလည်းပဲ ဖွံ့ဖြိုးလာအောင်၊ တိုးတက်လာအောင်၊ အများနည်းတူ ခံစားနိုင်အောင်လို့ ကျွန်တော်တို့က ဘက်ပေါင်းစုံကနေ ဆောင်ရွက်သင့်ပါကြောင်း ကျွန်တော် ဆွေးနွေးတင်ပြလိုပါတယ်။ နောက်တစ်ချက်ကတော့ ဒီနိုင်ငံတော်စီးပွားရေး အဖွဲ့အစည်းများကို ပြုပြင်ပြောင်းလဲဖို့ ပြန်လည်ဖွဲ့စည်းဖို့ဆိုတဲ့ နေရာမှာ ခုနကျွန်တော်ဆွေးနွေးပြီး ဖြစ်ပါတယ်။ စွမ်းအင်ဝန်ကြီးဌာန ပိုင်တဲ့ တချို့နိုင်ငံတော် စီးပွားရေးအဖွဲ့အစည်းတချို့ဟာ ဘာပဲဖြစ်ဖြစ် နိုင်ငံတော်ပိုင်အနေနဲ့ တချို့ထားသင့်ပါတယ်။ တချို့ကိုလည်းပဲ သမဝါယမအစုစပ်အနေနဲ့ ကျွန်တော်တို့လုပ်ကိုင် ဆောင်ရွက်သင့်ပါတယ်လို့ ကျွန်တော်ဆွေးနွေးတင်ပြလိုပါတယ်။ ဒါဥပမာအားဖြင့် ကျွန်တော် တင်ပြလိုခြင်း ဖြစ်ပါတယ်။ ဘယ်လိုပဲကျွန်တော်တို့ ဖွဲ့စည်းဖွဲ့စည်း အမြန်ဆုံးဖွဲ့စည်းဆောင်ရွက်ဖို့နဲ့ အများပြည်သူကို အသိပေး၍ အမြန်ပြောင်းလဲသင့်ကြောင်း တင်ပြလိုပါတယ်ခင်ဗျား။ နောက်ဆုံးတစ်ချက်အနေနဲ့သယံဇာတအရင်းအမြစ်များထိန်းသိမ်းရေး ဆိုတဲ့အပိုင်းမှာ ကျွန်တော်တို့ သယံဇာတအရင်းအမြစ်များ၊ ရေသယံဇာတ၊ သစ်တောသယံဇာတ စသည်အားဖြင့် သယံဇာတတွေ၊ သတ္တု သယံဇာတ အများကြီး ကျွန်တော်တို့နိုင်ငံမှာ ရှိပါတယ်။ ရှားပါး သယံဇာတလည်း ကျွန်တော်တို့ဆီမှာ ရှိပါတယ်။ ဒီသယံဇာတအရင်းအမြစ်များကို ကျွန်တော် တို့က ထိန်းသိမ်း ဖို့ လိုအပ်ပါတယ်။ အဲဒီတော့ သစ်တောသယံဇာတမှ မဟုတ်ပါဘူး။ သတ္တု သယံဇာတ၊ ရှားပါးတဲ့ သတ္တု ပစ္စည်းသယံဇာတတွေ၊ ရေသယံဇာတတွေ ကျွန်တော်တို့ အများကြီး ထိန်းသိမ်းထားဖို့ လိုအပ်ပါတယ်။ အဲဒီတော့ ဒီသယံဇာတများ ထိန်းသိမ်းဖို့အတွက်က သက်ဆိုင်ရာ ဝန်ကြီးဌာနများ ကနေလည်းပဲ မူဝါဒအား ဖြင့် ပြန်လည်ပြုပြင် ပြောင်းလဲရေးဆွဲဖို့ လိုအပ်ပါပြီ။ ကျွန်တော်တို့ လွန်ခဲ့တဲ့ လွှတ်တော်၊ ပထမအကြိမ်လွှတ်တော် ပထမအစည်းအဝေး ကာလတုန်းကလည်းပဲ ဒီကိစ္စတွေနဲ့ပတ်သက်လို့ ကျွန်တော် ဆွေးနွေးတင်ပြဖူးပြီး ဖြစ်ပါတယ်။ အဲဒီတော့ အလားတူ ကျွန်တော်တို့သစ်တောသယံဇာတမှသာ မဟုတ်ဘူး။ ရှားပါးတဲ့ သတ္တုများ။ ဥပမာအားဖြင့် ကျွန်တော် တို့ နိုင်ငံမှာပတ္တမြားဆိုတာ ကျွန်တော်တို့နိုင်ငံမှာပဲ ထွက်ပါတယ်။ ကျောက်စိမ်း ဆိုတာလည်း ကျွန်တော်တို့ နိုင်ငံမှာပဲ အများစုထွက်ပါတယ်။ ဒီလုပ်ငန်းတွေကို ကျွန်တော်တို့ထိန်းထိန်း သိမ်းသိမ်းနဲ့ထုတ်လုပ်ဖို့၊ ရောင်း ဝယ်ဖို့ ကျွန်တော်တို့ လိုအပ်ပါတယ်။ ကျွန်တော် တို့ အကြံပြုလည်း ဆွေးနွေးခဲ့ဖူးပြီး ဖြစ်ပါတယ်။ အဲဒီတော့ ဒီဟာနဲ့ပတ်သက်လို့ ကျွန်တော်တို့ မူဝါဒများ ပြန်လည်ချမှတ် ရေးဆွဲသင့်ကြောင်းကို တင်ပြလို ပါတယ်။ ဒီအထဲမှာပဲ ကျွန်တော်တို့ ပါရှိတဲ့အချက်ကတော့ ဒီမှာလည်းပဲ အင်္ဂလိပ်လိုတင်ပြခွင့်ပြု ပါခင်ဗျား။ ဒီမှာလည်း ကျွန်တော်တို့ ရေးထားပါတယ်။ မြေအသုံးချမှုဥပဒေ (Lond Use Policy) နဲ့ ပတ်သက်လို့တော့ ပြန်လည် ဒါ နိုင်ငံတော်သမ္မတကြီးကလည်း ထောက်ပြထားပြီးဖြစ်ပါတယ်။ ဒါကို ပြည်ထောင်စုဝန်ကြီးတစ်ဦး ခေါင်းဆောင်ပြီးတော့ အဖွဲ့လည်း ကျွန်တော် တို့ ဖွဲ့စည်း ထားပြီး ဖြစ်ပါတယ်။ အဲဒီတော့ ကျွန်တော်တို့က ဒီ Land Use Policy နဲ့ပတ်သက်လို့တော့ ဒါ ပြန်လည်ဆောင်ရွက်ဖို့သင့်ပါတယ်။ ဥပမာအား ဖြင့် သစ်တောမြေများ ကျွန်တော်တို့ ပြန်လည် သတ်မှတ်ဖို့လိုပါတယ်။ သစ်တောမြေ များဟာကျွန်တော်တို့ မြေပုံပေါ်မှာရှိနေပါတယ်။ မြေကြီးပေါ်မှာလည်း ကျွန်တော်တို့က ဘုတ်တိုင်တွေထူပြီးတော့ ထားတာ ရှိပါတယ်။ တချို့လည်းပဲ ပျောက်ကုန်ပါပြီ ခင်ဗျား။ အဲဒီတော့ သစ်တောဝန်ထမ်းက နိုင်ငံနဲ့ ယှဉ်ကြည့်ရင် အင်မတန် နည်းပါးပါတယ်။ သစ်တောဝန်ထမ်းဟာ သစ်တောထိန်သိမ်းရေးအတွက် ဝန်ထမ်း(၁၀၀၀၀)ပဲ ရှိပါတယ်။ အဲဒီတော့ ဝန်ထမ်း(၁၀၀၀၀)နဲ့ ကျွန်တော်တို့ တစ်နိုင်ငံလုံးရဲ့ သစ်တောပြုစု၊ ထိန်းသိမ်းဖို့အတွက် အင်မတန် ခက်ခဲပါတယ်။ အဲဒီတော့ ကျွန်တော်တို့ဟာ သစ်တော မြေများနဲ့ ပတ်သက်လို့လည်းပဲ အခုဆိုရင် သစ်တောကြိုးဝိုင်း ဥပမာအားဖြင့် ဧရာဝတီမြစ် ထီးချိုင့်၊ ကသာ၊ တကောင်း စတဲ့ ဧရာဝတီမြစ်ရဲ့ အရှေ့ဘက်ခြမ်းမှာရှိတဲ့ သစ်တောမြေသည် ယင်းခဲကြိုးဝိုင်းစတဲ့ ကြိုးဝိုင်းဧရိယာများ ဖြစ်ကြ ပါတယ်။ သို့သော်လည်းပဲ ဒီနေ့ကျွန်တော်တို့ ပြန်ကြည့်ရင် မြစ်ကနေပြီးတော့မှ အထဲကို (၁၀)မိုင် ပတ်ဝန်းကျင်ထိ ကြံစိုက် ခင်းများ ဖြစ်နေ တာကိုတွေ့ရှိပါတယ်။ ဘာပဲဖြစ်ဖြစ် ဒေသခံ ရွာသူ/ရွာသားများ အလုပ်အကိုင် ရရှိပါတယ်။ ဒီ ကြံကနေ ကျွန်တော်တို့က နိုင်ငံခြားကို တင်ပို့ နိုင်တဲ့ သကြားလည်း ထုတ်လုပ်နိုင်တဲ့ အခြေအနေ ရှိပါတယ်။ အဲဒီတော့ ဒီနေရာမှာ သစ်တော ပြန်စိုက်မလား။ ကြံပဲ ဆက်လက်စိုက်ခွင့်ပြုမလား။ ကျွန်တော်တို့ သတ်မှတ်ချက်ကတော့ သစ်တောကြိုးဝိုင်း ဖြစ်နေပါတယ်။ အဲဒီတော့ ဒါကို ကျွန်တော်တို့ အကြေအလည် ပြန်လည် ဆွေးနွေးညှိနှိုင်းပြီးတော့ သစ်တောမြေကနေ လျှော့ သင့်တဲ့ဟာကို လျှော့ဖို့ လိုအပ်ပါတယ်။ အလားတူပဲ ချင်းတွင်းမြစ်ဘေး မှာလည်းပဲ မဟာမြိုင်ကြိုးဝိုင်း စတဲ့ မင်းကင်း -ကနီ-ကလေးဝ အရှေ့ဘက်ခြမ်း သစ်တောများဟာ အတော်သစ်တော ညံ့နေပါပြီ။ သစ်တောလည်း နည်းနေ ပါပြီ။ စိုက်ခင်းတွေလဲ အများကြီးဖြစ်နေပါပြီ။ ဒါတွေလည်း ပဲ မြေပြင်နဲ့ကိုက်ညီအောင် ဆွေးနွေး ဆောင်ရွက်သင့်ကြောင်း ကျွန်တော် တင်ပြလိုပါတယ်။ အဲဒီတော့ အလားတူပဲ လယ်ယာမြေတွေလည်းပဲ ဒါဟာ ပြည်ထောင်စုလွှတ်တော် အစည်းအဝေးမှာ ကိုယ်စားလှယ်တော်ကြီးများ အများအပြား ဆွေးနွေးခဲ့ပါတယ်။ အဲဒီတော့ လူနေအိမ်ခြေအဖြစ် ပြောင်းလဲခဲ့တာတွေ၊ စက်မှုဇုန်အဖြစ် ပြောင်းလဲခဲ့တာတွေ စသည် အားဖြင့် လယ်ယာမြေ အသုံးချမှုများ ရှိပါတယ်။ အဲဒီတော့ ဒါတွေဟာ လျော့ သွားတာတွေ ဖြစ်ပါတယ်။ အဲဒီတော့ တိုးချဲ့ပြီးတော့မှ သစ်တောမြေမှာ တိုးချဲ့ပြီးတော့ လယ်ယာမြေတွေ ချဲ့ထွင်ထားတာ ရှိပါတယ်။ ဒါကြောင့်မို့လို့ ကျွန်တော်တို့က ဒီ Land Use Policy နဲ့ပတ်သက်လို့ သတ်သတ်မှတ်မှတ် ပြန်လည် ရေးဆွဲပြီးတော့မှ နိုင်ငံတော်ကို ထုတ်ပြန်သင့်ပါတယ်။ အချို့ ဟာ သစ်တောမြေ အဖြစ်နဲ့ပဲ ထိန်းသိမ်းသင့်တယ်။ နိုင်ငံတော်ရဲ့ သစ်တောဖုံးလွှမ်းမှုသည် (၅၀)ရာခိုင်နှုန်း မပြည့်တော့တဲ့အတွက်ကြောင့် ဒါကို ပြန်လည်ထိန်းသိမ်းသင့်တယ်ဆိုရင်လည်းပဲ ထိန်းသိမ်းဖို့ လိုအပ်ပါတယ်။ ဒါကို အမြန်ဆုံး အကောင်အထည်ဖော်သင့်ကြောင်း ကျွန်တော် တင်ပြလိုပါတယ်။ အဲဒီတော့ နောက်ဆုံး နိဂုံးချုပ်အနေနဲ့ ကျွန် တော်တင်ပြလိုတာကတော့ ဒီစက်ရုံ၊ အလုပ်ရုံများ၊ စက်မှုလက်မှုကဏ္ဍ၊ နိုင်ငံပိုင် စီးပွားရေးလုပ်ငန်းများ စတဲ့ဒီလုပ်ငန်းများမှာ အစိုးရက အများဆုံး ဦးဆောင်မယ်ဆိုရင် ကျွန်တော်တို့ ဈေးကွက်ပြိုင်ဆိုင်မှုများလည်းပဲ နည်းပါး လာပါမယ်။ ဆန်းသစ်တီ ထွင်မှုလည်း အားနည်းလာပါ လိမ့်မယ်။ တာဝန်ခံမှုလည်း လျော့နည်း လာပါလိမ့်မယ်။ နိုင်ငံရေးအရ ဝင်စွက်ဖက်တယ်လို့လည်း ကျွန်တော်တို့ ပြောလာပါလိမ့်မယ်။ ဒါကြောင့်မို့လို့ အစိုးရပဲ အများစုဦးဆောင်ဖို့ မသင့်တော်တော့ပါဘူး။ ပုဂ္ဂလိက ကပဲ ဦးဆောင်မယ်ဆိုပြန်ရင်လည်းပဲ ကျွန်တော်တို့ ဈေးကွက်ပြိုင်ဆိုင်တွေ အလွန်များလာပါလိမ့်မယ်။ ကျွန်တော်တို့ အပြိုင်အဆိုင် ဈေးလျှော့ရောင်းတွေ၊ ဈေးချရောင်းတာတွေ ဖြစ်လာပါလိမ့်မယ်။ နောက်တစ်ချက်ကတော့ အမြတ်အစွန်း ကိုပဲရဖို့ ဦးတည်လုပ်လာတဲ့ အတွက်ကြောင့်တော့ ဒါ ကုန်ဈေးနှုန်းကလည်းပဲ မတည်မငြိမ်ဖြစ်လာနိုင်ပါတယ်။ အရင်းအနှီးကြီးတဲ့သူက လက်ဝါးကြီး အုပ်သွားနိုင်ပါတယ်။ ကျွမ်းကျင်မှုရှိတဲ့သူက၊ ဈေးကွက်ကို နိုင်နင်းတဲ့သူက ကြီးစိုး သွားမယ် ဆိုတာကိုလည်း ကျွန်တော်တို့ သတိပြုသင့်ပါတယ်။ ဒါကြောင့်မို့ လို့ ကျွန်တော်တို့ အစိုးရပိုင်း ကလည်းပဲ သင့်တော်တဲ့ ထိန်းကျောင်းမှုကို လုပ်ပေးသင့်ပါတယ်။ ပုဂ္ဂလိက ကလည်းပဲ၊ ပုဂ္ဂလိက ပိုင်းအဖြစ်ကလည်းပဲ ဒါသင့်တော်တဲ့ စက်မှုလက်မှုလုပ်ငန်းတွေကို ကျွန်တော်တို့ အကူအ ညီ ရယူပြီး တိုးတက်အောင်လုပ်သင့် ပါတယ်လို့ ကျွန်တော်တင်ပြလို ပါတယ်။ အဲဒီတော့ ကျွန်တော် နိဂုံးချုပ်အားဖြင့် အမျိုးသားစီမံကိန်းရေးရာကော်မတီရဲ့ အမျိုး သားဖွံ့ဖြိုးတိုးတက်ရေး စီမံကိန်း ဆိုင်ရာ အကြံပြုချက်များကို ကျွန်တော်တို့ ဒါ အမျိုးသားလွှတ်တော်အနေနဲ့ တင်သွင်းသင့် ပါကြောင်း ကျွန်တော်တို့ ထောက်ခံဆွေးနွေးရင်း နိဂုံးချုပ်အပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခု နေ့လယ်စာ သုံးဆောင်ဖို့ အစည်းအဝေးကို (၁)နာရီ ရပ်နားမှာ ဖြစ်ပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည် ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို ၁၂းဝဝ နာရီတွင် ခေတ္တရပ်နားပြီး ၁၃၀၀ နာရီအချိန်တွင်ပြန်လည်ကျင်းပပါသည်။</p>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ် (၂)မှ အမျိုးသားလွှတ်တော် ကိုယ်စားလှယ် ဦးသန်းဆွေ ဆွေးနွေးနိုင်ပါပြီ</speech>
<speech><mp id="62">ဦးသန်းဆွေ၊ တနင်္သာရီတိုင်းဒေသကြီး မဲဆန္ဒနယ်အမှတ်(၂)</mp>အားလုံးမင်္ဂလာပါ ခင်ဗျား။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ် (၂)မှ အမျိုးသား လွှတ်တော် ကိုယ်စားလှယ် ဦးသန်းဆွေ ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးနဲ့ အမျိုးသားလွှတ်တော် ကိုယ်စားလှယ်များခင်ဗျား။ ကျွန်တော် ပြောတဲ့နေရာမှာ တချို့ အင်္ဂလိပ် စာလုံးများ ညှပ်ပြီးပါသွားတာကို ခွင့်ပြု စေချင်ပါတယ်။ အမျိုးသားလွှတ်တော် အမျိုးသား စီမံကိန်းရေးရာကော်မတီရဲ့ အမျိုးသားဖွံ့ဖြိုးတိုးတက်ရေး စီမံကိန်းဆိုင်ရာ အကြံပြုချက်များဟာအမျိုးသားစီမံကိန်းဝန်ကြီးဌာနအတွက် အလွန်ကောင်းတဲ့ အကြံဉာဏ်များဖြစ်လို့ ထောက်ခံ လို ပါတယ်။ ဒါပေမဲ့ အချို့အချက်များကိုတော့ ဝေဖန်လိုပါတယ်။ မှားနေလို့ မဟုတ်ပါဘူး။ ပိုပြီးတော့ ကောင်းသထက်ကောင်းအောင် ဝေဖန်ခြင်းဖြစ်ပါတယ်။ ကျွန်တော် ဝေဖန်လိုတဲ့ အကြောင်းကတော့ ပထမအချက်က လယ်ယာစိုက်ပျိုးရေးကဏ္ဍမှာ ဖြစ်ပါတယ်။ ဦးစားပေးဆောင်ရွက်ရာမှာ အလေး ဂရုပြုရန် လိုအပ်ကြောင်း အချက် (၉)ချက် ဖော်ပြထားတာကို တွေ့ရပါတယ်။ အဲဒီအချက် (၉)ချက်က (ခ)မှာ ဖော်ပြထားတာကတော့ မျိုးကောင်းမျိုးသန့်များ၊ စပ်မျိုးများကို သုတေသနပြုလုပ်၊ ထုတ်လုပ်ဖြန့်ဖြူးရန် တောင်သူလယ်သမားများ လက်ခံပြီးတော့ သီးသန့်မျိုးကို မျိုးရိုးဗီဇ အရည်အသွေး ထိန်းသိမ်း၍ ဆက်လက်ဖြန့်ဖြူးပေးရန် အလေးမူ သင့်ပါသည်။ မျိုးစေ့ (Seed) နဲ့ သီးနှံ (Grain)၏ တူညီကွဲပြားမှုကို နားလည်လက်ခံ ထိန်းသိမ်း စောင့်ရှောက်ရန် လိုအပ်ပါသည်လို့ ဖော်ပြထားပါတယ်။ နောက်တစ်ခါဒီ အချက်(၉)ချက်က (ဆ)မှာ ဘယ်လိုဖော်ပြထားသလဲဆိုတော့ ထို့ပြင် လယ်ယာကုန်ထုတ်လုပ်မှု ဖွံ့ဖြိုးရေးအတွက် နှစ်ပေါင်းများစွာ ကျင့်သုံး လုပ်ဆောင်ခဲ့သော ဒေသဝမ်းစာဖူလုံရေး၊ ပြည်တွင်း စားသုံးဆီ ဖူလုံရေး၊ ပဲမျိုးစုံ တင်ပို့သော ထိပ်ဆုံးနိုင်ငံဖြစ် ရေး၊ တနင်္သာရီတိုင်းသည် နိုင်ငံတော်၏ဆီအိုးဖြစ်ရေး၊ ကုန်းမြင့်လယ်ယာဖော်ထုတ်ရေး၊ အလယ်ရိုးမကို ရွှေဖြူလွှမ်းစေရေး၊ သီးနှံအလိုက် ပန်းတိုင်အထွက်နှုန်း ပြည့်မီကျော်လွန်ရေး၊ ချင်းပြည်နယ်သည် လက်ဖက်ပြည်နယ် ဖြစ်လာစေရေးတို့သည် စီမံကိန်း၏ ရည်မှန်းချက်များ အဖြစ် ဆက်လက် ထားရှိသင့်ပါသည်လို့ ဖော်ပြထားတာ တွေ့ပါတယ်။ အဲဒီတော့ ဒီ အချက် (၂)ချက်အနက် ပထမအချက် (ခ) မျိုးကောင်းမျိုးသန့်များ၊ စပ်မျိုးများ သုတေသနပြုလုပ် ထုတ်လုပ်ဖြန့်ဖြူးပေးရန် ဆိုတဲ့အချက်နဲ့ (ဆ) တနင်္သာရီတိုင်းသည် နိုင်ငံတော်၏ ဆီအိုး ဖြစ်စေရေး၊ အလယ်ရိုးမကို ရွှေဖြူလွှမ်းစေရေး ဆိုတဲ့အချက်များကို ကျွန်တော် ဝေဖန်အကြံပြု လိုပါတယ်ခင်ဗျား။ ဥက္ကဋ္ဌကြီးနဲ့ အမျိုးသားလွှတ်တော် ကိုယ်စားလှယ်များခင်ဗျား။ ကျွန်တော်ဟာ ထားဝယ်ဒေသမှာ ဧက (၁၅၀၀)ရှိတဲ့ ရော်ဘာခြံတွေ လုပ်နေတဲ့သူ ဖြစ်ပါတယ်။ မျိုးဆက် (၅)ဆက် ကျွန်တော်တို့ အဖိုးရဲ့ အဖေ လက်ထက်ကစပြီး လုပ်ခဲ့ တာ အခု ကျွန်တော့် သား လက်ထက်အထိ ရှိနေပါတယ်။ အဲဒီတော့ ကျွန်တော့်အဖိုးက တနင်္သာရီတိုင်းမှာ ရော်ဘာ စတင်စိုက်ပျိုးသူတစ်ဦး ဖြစ်ပါတယ်။ အဲဒီတုန်းက ဒီ ရော်ဘာမျိုးကို အခုလို မလေးရှားက မယူပါဘူး။ အဲဒီတုန်းကလည်း မလေးရှားမှာ မရှိသေးပါဘူး။ သီဟိုဠ် လို့ခေါ်တဲ့ အခု သီရိလင်္ကာ က ယူရပါတယ်။ ရော်ဘာစိုက်ပျိုးတတ်သူများ မြန်မာပြည်မှာမရှိလို့ အဲဒီ သီဟိုဠ် က ဆင်ဟာလီ လူမျိုးတွေကို ခေါ်ဆောင်ခဲ့ရပါတယ်။ အခုထိ ကျွန်တော်တို့ ခြံနားက ရွာတွေမှာ ဆင်ဟာလီ လူတွေထဲက ထားဝယ် သူတွေနဲ့ အိမ်ထောင်ကျပြီး ပေါက်ဖွားတဲ့ မျိုးဆက်တွေ ရှိပါသေးတယ်။ နိုင်ငံသား ဖြစ်ကုန်ပါပြီ။ ဒါပေမဲ့ ဒီ သီဟိုဠ်မျိုးဟာ ကောင်းလှတယ်တော့ မဟုတ်ပါဘူး။ သူ့ခေတ် နဲ့သူတော့ မျိုးကောင်း မျိုးသန့်လို့ ပြောပါတယ်။ ကျွန်တော့် ဖခင်လက်ထက် ၁၉၅၆ ခုနှစ်က စပြီးတော့ နိုင်ငံတော်အစိုးရက ရော်ဘာစိုက်ခင်းကို အားပေးလို့ မြေ ကြေး/ရှင်းတို့၊ လယ်စိုက်/ ရှင်း တို့ ဆိုတဲ့ ကော်ပိုရေးရှင်းတွေ ပေါ်လာပါတယ်။ အဲဒီကနေပြီး မျိုးကောင်း မျိုးသန့်တွေ မှာပေးပါတယ်။ သူတို့က ဘယ်ကမှာလဲ ဆိုတော့ မလေးပြည် အခု မလေးရှား ပေါ့ဗျာ။ အဲဒီတော့ မလေးရှားက ၁၉၅၉ ခုနှစ်မှာဖြစ်တော့ အဲဒီ မလေးက သူတို့ မှာပါတယ်။ ဒါပေမဲ့ အဲဒီတုန်းက စိုက်တာ ရော်ဘာရဲ့ သဘောက စာထဲမှာတော့ (၇)နှစ်မှာ စပြီးတော့ အစေးလှီး အကျိုး ခံစား ရတယ်ဆိုပေမယ့် လက်တွေ့ကတော့ (၁၀)နှစ်လောက်မှ အကျိုးခံစားရတာ ဖြစ်ပါတယ်။ အဲဒီတော့ ကျွန်တော့် ဖခင်ကတော့ အကျိုးခံစားမသွားရဘူး။ ကျွန်တော့် လက်ထက် ကျတော့ ဒီရော်ဘာတွေဟာ အစေးထွက်လာတဲ့အခါမှာ ဒီ မလေးရှားမျိုးသန့်ဆိုတာတွေဟာပြောတဲ့အတိုင်း မဟုတ်ပါဘူး။ အဲဒီတော့မှ ကျွန်တော်တို့ မြန်မာပြည်က ဘာသိလဲဆိုတော့ မျိုးသန့်ဆိုတာဟာ မသန့်ဘူးဆိုတာ သိပါတယ်။ ကျွန်တော်တို့ အစိုးရကို သူတို့အစိုးရက လိမ်လိုက်တာ ခံရပါတယ်လို့ သိတယ်။ သိရတယ်။ တစ်ခါ ကျွန်တော့်လက်ထက် ရောက်တော့ ဒီ ရော်ဘာဆိုတာကလည်း တစ် ယောက်စိုက်ပြီးရင် ပဒေသာပင်လို တစ်သက်ခူးစားနေရတာ မဟုတ်ပါဘူး။ ကျွန်တော်တို့ အဘိုးလက်ထက်ကဟာကို ကျွန်တော့်အဖေလက်ထက်မှာ ပြန်စိုက် ရတယ်။ ကျွန်တော့်အဖိုး လက်ထက်ကဟာကို ကျွန်တော့်လက် ထက်မှာ ပြန်စိုက်ရတယ်။ အခု ကျွန်တော့်သားဟာ ကျွန်တော့်အဖေလက်ထက်ကဟာတွေကို ပြန်စိုက်နေရတယ်။ အဲဒီလို အစဉ်အဆက် စိုက်လာတော့ ကျွန်တော့် လက်ထက်မှာ B.P.M 24 ဆိုတဲ့ မျိုးကို ခေတ်စားလို့ လယ်/စိုက်ရှင်းက ဖြန့်ဖြူးလို့ စိုက်ခဲ့ပါတယ်။ မွန်ပြည်နယ်မှာလည်း ဒီမျိုးတွေပါပဲ။ ကောင်းသင့် သလောက်တော့ ကောင်းပါတယ်။ ဒါပေမဲ့ ဒါလည်း ကျွန်တော်တို့ အစိုးရက အလိမ်ခံရပြန်ရော။ တကယ် မျိုးမသန့်ပါဘူး။ အဲဒီတော့ ၁၉၉၉ အလွန်ကျတော့ ကျွန်တော်တို့ တိုင်းကို အုပ်ချုပ်တဲ့ တိုင်းမှူးကြီးက ဒါတွေသိလို့ ခင်ဗျားတို့ အခု မလေးရှားက 2000 Clone ဆိုတာတွေ အဲဒီမှာ ပေါ်ပါတယ်။ ဒါတွေကို ခင်ဗျား တို့နည်း ခင်ဗျားတို့ဟန်နဲ့သွင်း။ ကျွန်တော် ကြည့်နေမယ်ဆိုပြီး အားပေးလို့ကျွန်တော်တို့ အဲဒီ 2000 Clone တွေ ရမှ အခု ကျွန်တော်တို့မှာ မျိုးကောင်းမျိုးသန့်တွေ စိုက်ရပါတယ်။ အကျိုးခံစားနေရပါပြီ။ အဲဒီတော့ ကျွန်တော် ပြောချင်တာက ဒီခုနက အ ကြံပြု လွှာမှာ ပါတဲ့အတိုင်း ဒီ မျိုးကောင်းမျိုးသန့်များ၊ စပ်မျိုးများကို သုတေသနပြု ထုတ်လုပ် ဖြန့်ဖြူးရန် ဆိုတဲ့အချက်က အင်မတန်မှ မှန်ကန်လို့ ကျွန်တော်တို့ ဒီအ ကြံပြု တဲ့ ထောက်ခံစာ အပေါ်မှာ ဒီ မျိုးကောင်းမျိုးသန့် ရရှိရေးကို အလေးပေးပြီးတော့ ထည့် သွင်းပေးဖို့ ကျွန်တော် အကြံပြုလိုပါတယ်။ နောက်တစ်ချက်က ခုနက ကျွန်တော် ပြောခဲ့သလို (ဆ)မှာပါတဲ့ အလယ်ရိုးမကို ရွှေဖြူလွှမ်းစေရေးဆိုတဲ့ ကြွေးကြော်သံ။ အဲဒါကိုတော့ ကျွန်တော်က မဖြစ်နိုင်တာမို့လို့ မဖြစ်နိုင် တာချည်းကို ကြွေးကြော်ပြီးစိုက်တဲ့ စီမံကိန်းကြီးချနေရင် တိုင်းပြည်အတွက် အကြောင်းမထူးလို့ ဒီ ကြွေးကြော်သံကိုတော့ ထည့်မရေးစေချင်ဘူး။ အဲဒီအစား အခြားကြွေးကြော်သံ သင့်တော် တာကို ထည့်ပေးပါလို့ ကျွန်တော် အကြံပေးချင်ပါတယ်။ ဘာဖြစ်လို့လဲဆိုတော့ ကျွန်တော်တို့ လွှတ်တော်ကိုယ်စားလှယ်ဖြစ်လို့ ဒီအလယ်ရိုးမကနေပြီးလာရတာ ကားနဲ့ အသွား/အပြန်ဟာ အခေါက်ရေပေါင်းလည်း မရေတွက်နိုင်တော့ပါဘူး။ အဲဒီတော့ ကျွန်တော်က ရော်ဘာသမား ဖြစ်တော့ စိတ်ဝင်စားပြီး တစ်လမ်းလုံး အမြဲပဲ အသွား /အပြန် ကြည့်နေပါတယ်။ အခု ကျွန်တော့် မိတ်ဆွေ လွှတ်တော်ကိုယ်စားလှယ် တစ်ယောက်လည်း ပါပါတယ်။ နှစ်ယောက်သား လာကြတော့ ဒီအလယ်ရိုးမမှာ ကျွန်တော်တို့ ကြည့်တဲ့��ခါ ရော်ဘာဆိုတာဟာ ကျွန်တော်တို့ သူ့နေရာနဲ့ သူ့ဒေသ စိုက်ရတာပါ။ အပင်ဖြစ်ရုံနဲ့ အပင်တော့ ဖြစ်မယ်။ ဒါပေမဲ့ အကျိုးခံစားမှု နည်းတာ ဖြစ်ပါလိမ့်မယ်။ ကျွန်တော် အရင်တုန်းက မြို့ထဲက ယောက် လမ်းမှာ နေပါတယ်။ ကျွန်တော်တို့ အိမ်ရဲ့ ဟိုဘက်အိမ် ခြံဝင်းထဲမှာ ဒူးရင်းပင်ကြီး နှစ်ပင်ရှိပါတယ်။ ကျွန်တော်က ကြည့်ပြီးတော့ ဟာ ပွတာပ ။ ဒူးရင်းသီးကလည်း ဈေးကောင်းလိုက်မယ့် ဖြစ်ခြင်းပေါ့လေ။ ဒါပေမဲ့ ကျွန်တော် အဲဒီမှာ (၂၂)နှစ်နေသွားတာ တစ်လုံးမှ မသီးပါဘူး။ ပန်းတောင် မပွင့်ဘူး။ အဲဒီတော့ သစ်ပင် ဆိုတာ စိုက်ရင်တော့ ဖြစ်ပါတယ်။ အကျိုးမခံစား ရတာကို ကျွန်တော် ပြောတာပါ။ အဲဒီတော့ ဒီအလယ်ရိုးမမှာ ရော်ဘာပင်တွေ အခု ဒီ အလယ်ရိုးမကို ရွှေဖြူလွှမ်း စေရေးပဲ ကြွေးကြော်သံနဲ့ စိုက်တော့ အဲဒီတော့ ဘာဖြစ်လဲဆို တော့ စိုက်ပေမယ့်၊ အပင် ဖြစ်ပေမယ့် အကျိုးရှိမှာ မဟုတ်ဘူးဆိုတာကို ကျွန်တော် တင်ပြချင် တာပါ။ ကျွန်တော်တို့ အခု ဒီလမ်းကလာတော့ ကြည့်တာနဲ့ သိပါတယ်။ အပင်ဟာ ဘယ်လောက်ကြာရင် ဘယ်နှစ်ဖုံ ပေါ့နော်။ ဒီရော်ဘာပင် အငယ်ဟာ အရိုးတစ်ခုတည်းနဲ့ အရွက်ထွက်ရတယ်။ အဖုံနဲ့ အဆင့်လိုက် အဆင့်လိုက် ထွက်ရတယ်။ ဒါပေမဲ့ သူဟာ အခု ကျွန်တော်တို့ သွားနေတဲ့ (၂)နှစ်နီးပါးမှာ အင်မတန်မှ နှေးကွေးတဲ့ဟာကို တွေ့ရတယ်။ ခုနက ကျွန်တော်ပြော တဲ့ မိတ်ဆွေနဲ့ နှစ်ယောက် သွားတော့ ဝန်ထမ်းတွေကို ကားရပ်ပြီး လှမ်းမေးတယ်။ ဒီအပင်တွေ ဘယ်လောက်ရှိပြီလဲ ။ (၃)နှစ်။ အဲဒီ (၃)နှစ်ဆိုတဲ့ အပင်က ကျွန်တော်တို့ ထားဝယ်နယ်မှာ(၁)နှစ်တည်းနဲ့ ဖြစ်တဲ့ အရွယ် ဖြစ်နေပါတယ်။ နောက်တစ်ခါ အခု အချို့ ဖြစ် နေတဲ့ အပင်တွေ ကျွန်တော် ဆင်းကြည့်ပါတယ်။ အခွံဟာ အပင်ရဲ့ Bork လို့ ခေါ်တဲ့ အခေါက်ပေါ့။ ဒီ အခေါက်ကို ကျွန်တော်တို့လှီးပြီးမှ အစေး ထုတ်ရတော့ အခေါက်က အင်မတန် ပါးတဲ့အတွက် အစေးဟာ ထွက်သင့်သလောက် မထွက်တဲ့ အပြင် ပေါက်သွားရင် Bork ဆိုတဲ့ အခေါက်ပေါက်သွားရင် အပင်သေပါတယ်။ အဲဒီတော့ ဒါကို ကြည့်ခြင်းအားဖြင့်လည်း ဒါ မဖြစ်နိုင်ဘူးလို့ ကျွန်တော် ပြောပါတယ်။ အဲဒီတော့ လွန်ခဲ့သော (၁၅) နှစ်လောက်က ဒီ အလယ်ရိုးမ ရွှေဖြူလွှမ်းစေရေးလို့ ကြွေးကြော်ခဲ့တဲ့ သူကို ကျွန်တော်သိ ပါတယ်။ ဒီလို ကြွေးကြော် မှုကြီးနဲ့ နိုင်ငံ မှာ အဆန်းတကျယ်ဖြစ်ပြီးတော့ သူ ညွှန်ချုပ်အထိ ဖြစ်လာခဲ့ပါတယ်။ အဲဒီတော့ ကောင်းပြီ။ အဲဒီတုန်းက ဒီ သူတို့ သတ်မှတ်တဲ့ ဧကပေါ့ဗျာ။ ဧကလေး တော်တော်များပါတယ်။ အဲဒီ လောက်ကို စိုက်ရင် စိုက်ပျိုးသူ တစ်ဦးဟာ သိန်း (၄၀၀) ရင်းရပါတယ်။ လွန်ခဲ့သော (၁၅)နှစ်၊ အနှစ် (၂၀)က ငွေပါ။ အဲဒီ တော့ ကျွန်တော့်ဆီကို အဲဒီ လုပ်ငန်းရှင်ကြီး နှစ်ယောက်ပေါ့။ သူဌေးနှစ်ယောက် လာပါတယ်။ ဒီအလယ်ရိုးမမှာ စိုက်ဖို့လာ အကြံဉာဏ်တောင်းတော့ ကျွန်တော်က တားမြစ်လိုက်တယ်။ တစ်ယောက်က ပအိုဝ်းလူမျိုး အဲဒီတော့ နောက် (၃)နှစ်ကြာတဲ့အခါမှာ (၄)နှစ်ကြာတဲ့အခါမှာ ဒီ ပအိုဝ့်သူဌေးနဲ့ တွေ့တဲ့အခါ သူက ကျွန်တော် စကား နားထောင်ပြီးတော့ သူမစိုက်ဘူးတဲ့။ ဒါကြောင့် ဒီ ဟန်ကျပါတယ်တဲ့ ။ သူနဲ့အတူတူ ပါလာတဲ့ လူကတော့စိုက်တယ်တဲ့။ သူရဲ့ နည်းက သိန်း (၄၀၀)သွင်းပြီးတော့ သူတို့ စိုက်ပေးမယ်။ (၃)နှစ်ကြာရင် ဒီ ပိုင်ရှင်ကို အပ်မယ်။ ရှေ့လျှောက်ပိုင်ရှင်က ဆက်လုပ်သွားရမှာ။ အဲဒီတော့ အခု ဒီပိုင်ရှင်ကို (၃) နှစ်ကြာလို့ အပ်လိုက်တဲ့အခါမှာ ဒီအပင်ဟာ ကျွန်တော်တို့က အဲဒီ ငယ်ရွယ်စဉ်မှာ တောခုတ်ရပါတယ်။ ခြုံတွေ၊ ဘာတွေ ရှင်းရတာပေါ့လေ။ နှစ်တိုင်း နောက် အစာ ကြွေးရတယ် စသည်ဖြင့်။ ဒါကလည်း လူလိုပါတယ်။ ကျွန်တော် ခုနက ပြောသလို ကျွန်တော် တို့ အဖိုးက သီဟိုဠ်ကနေ သူက မျိုးတွေယူလာပြီး ထားဝယ်မှာစိုက်တော့ ကျွန်တော်တို့ အဖိုး စိုက်တဲ့ နေရာမှာ စခန်းကြီးဆိုတဲ့ ရွာလေးတစ်ရွာ ရှိတယ်။ ဒီရွာကိုလည်း အခြားက လူတွေခေါ်ပြီးတော့ ထားရတယ်။ နောက် တောရှည် ဆိုတဲ့ ရွာကိုလည်း တည်ရတယ်။ ဒီရော်ဘာတို့၊ ဆီအုန်းတို့ အလုပ်ဟာ လူ၊ အလုပ်သမား မရှိလို့ မဖြစ်ပါဘူး။ အဲဒီတော့ ဒီအလယ်ရိုးမမှာ ခုနက ရာသီဥတု၊ မြေကြောင့် အပင်ဖြစ်ထွန်းသော်လည်း အစေးမထွက်သလို အလယ်ရိုးမမှာ လူနေအိမ်ခြေ သိပ်နည်းတဲ့အတွက်လည်း ဒီ ခြံလုပ်ဖို့ အလုပ်က မဖြစ်နိုင်ပါဘူး။ ခုနက ဒီ သိန်း (၄၀၀)သုံးပြီး စိုက်တဲ့လူဟာ (၃)နှစ်ကြာလို့ သူ့အပ်တဲ့နောက် ဒီအပင်နား ကိုတောင် နောက် (၄)နှစ်မြောက်မှာ မဝယ်နိုင်လို့ ဒီ သိန်း(၄၀၀)ဟာ သဲထဲသွန်လိုက်သလို ဖြစ်သွားရပါတယ်။ အဲဒီတော့ ကျွန်တော် ဆိုချင်တာက အလယ်ရိုးမကို ရွှေဖြူလွှမ်းစေရမယ်ဆိုတဲ့ ကြွေးကြော်သံကြီးက အခု ဒါဒီ ကြွေးကြော်သံကြောင့်လည်း အသွား အပြန် ရော်ဘာပင်တွေ တွေ့ပါတယ်။ ဒါပေမဲ့ ကျွန်တော် အခုမြင်တာကတော့ ရော်ဘာ ပင် တွေနဲ့ ကျွန်းတွေ စိုက်ထားတာတွေ့တယ်။ ဒီနေရာကလည်း နဂိုကတည်းက ကျွန်းတွေ ဆိုတော့ ကျွန်းပဲ စိုက်သင့်တယ်လို့ ကျွန်တော်မြင်ပါတယ်။ ကျွန်တော်ကတော့ စိုက်ပျိုးရေးပညာရှင် မဟုတ်ပါဘူး။ အဲဒီတော့ ဒီ ကြွေးကြော်သံ ကြွေးကြော်ခဲ့တဲ့ ညွှန်ချုပ်ကြီး အခု ပင်စင်သွားတော့ သူ့ညီတောင် ရော်ဘာ စိုက်လားဆိုတော့ မစိုက်ဘူးခင်ဗျား။ ကျွဲကောတွေ စိုက်နေတယ်။ အဲဒီတော့ ဒါကြောင့် ဒီ အလယ်ရိုးမကို ရွှေဖြူလွှမ်းစေရေးဆိုတဲ့ အပိုဒ်ကို ထည့်မယ့် အစား ကျွန်တော် ဒီ အကံပေးချင်တာကတော့ ကျွန်း ပင် စိုက်ရေးဆိုတဲ့ အစားလေးထည့်ရင် ကောင်းမလားဆိုတဲ့ အချက်ပါပဲ ။ နောက်တစ်ချက် ကျွန်တော် ပြော ချင်တာက ဆီအုန်း၊ ဒီ (ဆ)အပိုဒ်မှာပဲ တနင်္သာရီတိုင်းသည် နိုင်ငံတော်၏ ဆီအိုးဖြစ်စေရေးဆိုတာ ကျွန်တော်တို့ရဲ့ ပြီးခဲ့တဲ့ အစိုးရလက်ထက် အကြီးအကဲက ကြွေးကြော်ခဲ့ပါတယ်။ သူက မလေးရှားမှာ ဆီအုန်းစိုက်တာကို ကြည့်ပြီးတော့ ပြောတာပါ။ အဲဒီတော့ ကျွန်တော်တို့ နဂိုက စိုက်နေတဲ့ စိုက်ပျိုးရေး လုပ်ငန်းရှင်တွေ သူတို့လက်ထက်မှာ သူတို့အစိုးရနဲ့ အကျိုးရှိပြီး သူဌေးဖြစ် တဲ့ သူတွေကို ကဲ တိုင်းပြည်အတွက်တော့ မင်းတို့ ဆီအုန်း စိုက်ပေးဦးဆိုပြီးတော့ ကျွန်တော်တို့ဘက်မှာ တစ်ယောက်ကို ဧက(၄၀၀၀)၊ (၅၀၀၀) စသည်ဖြင့်ပေါ့နော် ပေးပြီး စိုက်စေပါတယ်။ ဟို ဦးဌေးမြင့် တို့လို ကော့သောင်းမှာ စိုက်တဲ့သူရှိပေမယ့် များသောအားဖြင့် လုပ်ငန်းရှင်ကြီးတွေဟာ မစိုက် ချင်ပါဘူး။ မစိုက်ချင်တော့ ဥပမာ ကျွန်တော်တို့ ထားဝယ်နယ်၊ ကံပေါက်နယ်မှာပေါ့နော် ။ ရတဲ့လုပ်ငန်းရှင်က ရတဲ့မြေလေးတောင်မှ အပိုမြေ ဧက(၂၀၀)၊ (၃၀၀) စိုက်ပါတယ်။ အဲဒီတော့ ကျန်တဲ့တောင်သူတွေက ရော်ဘာတွေ၊ အခြား သီဟိုဠ်စေ့၊ သီဟိုဠ်မျိုးတွေ စသည် ဖြင့် ဝင်စိုက်ပါတယ်။ (၁၀)ဧက၊ ဧက(၂၀)၊ (၅၀) အထိ။ အဲဒီလို စိုက်တော့ အခု ဒါတွေက အကျိုး ခံစားနေရပါတယ်။ ဂရန်လည်း ဌာနဆိုင်ရာက ထုတ်ပေးပါတယ်။ ဒါပေမဲ့ အခု ရေနက်ဆိပ်ကမ်း လုပ်လို့ မြေတွေ တန်ဖိုး တက်တဲ့အခါမှာ ခုနက လုပ်ငန်းရှင်ကြီးတွေက ဒါ ငါ့မြေ ဆိုပြီးတော့ ပြန်လာတဲ့အခါမှာ ဒီတောင်သူတွေဟာ ဒုက္ခရောက်လို့ ကျွန်တော်တို့ ဒီလွှတ်တော်မှာပဲ စာတင်တာ အားလုံး(၅၂)ယောက် လက်မှတ်ထိုးပြီး တင်ခဲ့ဖူးတာတွေ ရှိပါတယ်။ အဲဒီတော့ ဒါမျိုးကြည့် ခြင်းအားဖြင့် ဒီ ဆီအု န်းစိုက်ဖို့ ကိစ္စကလည်း စဉ်းစားရ ပါတယ်။ အဲဒီတော့ ကျွန်တော်တို့ မလေးရှားမှာ ဆီအုန်းဖြစ်ထွန်းတိုင်း ကျွန်တော်တို့ တိုင်းပြည်မှာ မဖြစ်ထွန်းပါဘူး။ အဲဒီတော့ ကျွန်တော်တို့ လေ့လာချက်အရပေါ့နော်။ မလေးရှားဟာ အီကွေတာနဲ့ အနီးဆုံးမို့ အကောင်းဆုံးဖြစ်ပေမယ့် သူတို့ ပညာရှင်တွေလည်း ကျွန်တော့်ကို ပြောပြပါတယ်။ မလေးရှားမှာ (100)Percent အောင်မြင်ရင် ကျွန်တော်တို့ တိုင်းပြည်သည် ကော့ သောင်းမှာ (90) Percent 69=GEOUS GoScou09) (80) Percent 699GEOUSI 007:008633095 (70)Percent ပဲ အောင်မြင်မယ် ဆိုတာ၊ အပင်ဖြစ်ထွန်းမယ်ဆိုတာ အပင် ဖြစ်ထွန်းမယ်၊ သီးမယ်ဆိုတာကို ကျွန်တော်ပြောတာပါ။ အဲဒီတော့ ထားဝယ်အထက် ရေးတို့၊ မော်လမြိုင်တို့မှာ လုံးဝမစိုက်တော့ဘူး။ အဲဒီတော့ ထားဝယ်မှာတောင် (70) Percent ပဲ အောင်မြင်မယ်ဆိုတာ သိတဲ့အခါမှာ ဧက ထောင်ဂဏန်း မစိုက်တော့ဘဲ ရာဂဏန်းနဲ့ပဲ ရပ်သွားပါတယ်။ စိုက်တဲ့ လူလည်း ရှိတာပါပဲ။ အဲဒီတော့ ဘာဖြစ်လို့ ဒီလိုဖြစ်လဲ။ စိုက်ပြီးတော့ အပြည့်အဝ အကျိုး မခံစားရဘူးဆိုရင် ဒါ ကျွန်တော်တို့က စိုက်ပျိုးတယ်ဆိုတာဟာလည်း စီးပွား ရေးရှာတာပဲဆိုတော့ ကျွန်တော်တို့တွေ စိုက်အား မရှိတော့ပါဘူး။ ဒါကြောင့် တနင်္သာရီတိုင်းသည် နိုင်ငံတော်၏ဆီအိုး ဖြစ်စေရေး ဆိုတာကို အပိုဒ်ကို မထည့်စေချင်လို့ မဟုတ်ပါဘူး။ ထည့်ချင်ရင် ထည့်ပါ။ သို့သော်ငြားလည်း တ ခြား ဒီထက် ဖြစ်နိုင်ခြေရှိတဲ့ ကြွေးကြော်သံလေးကို ထည့်ပြီးတော့ရေးရင် ပိုကောင်းမ လားဆိုပြီးတော့ ကျွန်တော် ဒီအဖွဲ့ကို အကြံပေးချင်ပါတယ်။ နောက်ဆုံးအချက်ကတော့ ကျွန်တော် ဒီ စိုက်ပျိုးရေးနှင့်ပတ်သက်လို့ လုပ်ငန်းရှင်တွေ ကျွန်တော်တို့တိုင်းပြည်ကို များသောအားဖြင့် လာကြပါတယ်။ အခု ကျွန်တော်ပြောမယ့်အချက်ဟာ ကျွန်တော်ကိုယ်တိုင်က ဒီလုပ်ငန်းရှင်တွေနဲ့ တွဲလုပ်မှာမို့ ဒီလုပ်ငန်းရှင်တွေဘက်က ပြောတာမဟုတ်ပါဘူး။ လာကြတဲ့လုပ်ငန်းရှင်တွေဟာ ကျွန်တော်တို့ ငယ်ငယ်က ကျောင်းနေဖက်၊ နိုင်ငံခြားမှာ ကျောင်းနေဖက် သူငယ်ချင်းတွေ ဖြစ်တော့ အခု သူတို့ တိုင်းပြည်မှာ လုပ်ငန်းရှင်ကြီးတွေ ဖြစ်တဲ့အခါမှာ သူတို့က အခုမြန်မာပြည် တံခါးဖွင့်လိုက်တဲ့ဝါဒကို အထင်ကြီးအားကိုးပြီး ရောက်လာကြပါတယ်။ အဲဒီလို ရောက်လာတဲ့အခါမှာ ဘာဖြစ်ဆိုတော့ သူတို့ညည်းပြီး ပြန်ကြတယ်။ ဆိုပါတော့ မလေးရှားက လုပ်ငန်းရှင်တစ်ယောက် ဟိုအရင်လက သူမလာခင် ကျွန်တော်တို့ ရှေ့ပြေးအဖွဲ့ လွှတ်လိုက်ပါတယ်။ သူက မလေးရှားမှာ ဆီအုန်း၊ သူတို့ဆီမှာcre မခေါ်ပါဘူး။Hecture ပေါ့နော်။ Hecture ပေါင်းများစွာ စိုက်တဲ့သူပေါ့။ အဲဒီတော့ မလေးရှားက အခု ဘယ်လောက်များလဲ ဆိုတော့ ဆီအုန်းစိုက်ပျိုးရေးဟာ တစ်တိုင်းပြည်လုံး ဖြစ် တဲ့အခါမှာ၊ အခုမြို့ပြတိုးတက်လာတဲ့ အခါမှာ ဒီမြို့ပြအဆက်အဦကြီးများဆောက်ဖို့ ဆီအုန်းပင် တွေကို ခုတ်ပစ်နေရပါတယ်။ ကျွန်တော်တို့ ဆီမှာက ဆီအုန်းအချောစက် မရှိလို့ အကြမ်းကြိတ်ပြီးပဲ ရောင်းရတော့ ဆီအုန်းက နေပြီးတော့ ဆပ်ပြာပဲ ဖြစ်ပါတယ်။ သူတို့ဆီမှာတော့ ဆီအုန်းကနေ အချောဖြစ်လို့ စားသုံးဆီ ဖြစ်နေပါတယ်။ အဲဒီတော့ ဒါလည်း ကျွန်တော်တို့ တိုင်းပြည်မှာ ။ အဲဒီတော့ သူတို့က အချော စားသုံးဆီ ဖြစ်အောင်လုပ်မယ့် လူဆိုတော့ သူတို့ဆီမှာ ဆီအုန်းစိုက်တာ မဖြစ်တော့ ဟို ကွန်ဂိုမှာ စင်ကာပူထက် ခြောက်ဆလောက်ကြီးတဲ့ မြေနေရာတစ်ခုယူပြီးတော့ သွားစိုက်တယ်။ အဲဒီတော့ မြန်မာပြည် တံခါးဖွင့်ဝါဒမြင်တော့ တို့ နဲ့အနီးဆုံး မြန်မာပြည်ရှိတာပဲဆိုပြီး ဒီမှာ လာစိုက်ချင် ပါတယ်။ အဲဒီတော့ ဒီကိုလာတယ်။ ဟိုတစ်လက ကျွန်တော်တို့ ထားဝယ်ကနေမြိတ်ကို သွားပါတယ်။ သွားတော့ သူ့တပည့်တွေက ကျွန်တော့်ကို တင်ပြပါတယ်။ ကွန်ဂို က လမ်းတွေထက် ကို ကျွန်တော်တို့ လမ်းက ဆိုးသေးတယ်တဲ့။ ဒါတောင် ကျွန်တော်တို့ မြိတ်နဲ့ထားဝယ် လမ်းက ပြင်ထားတဲ့လမ်းပါ။ အဲဒီတော့ ကောင်းပြီ။ ဒီလုပ်ငန်းရှင်ကြီးက ကျွန်တော့်ဆီ စာရေးပါတယ်။ ဒါကို ကျွန်တော် တိုက်ရိုက်ပဲ ဖတ်ပြပါမယ် အနည်းငယ်။ သူက ဘယ်လိုရေးလဲ ဆိုတော့ Do not be hung up on Signing Bonus on leases. Offer long leases, free in some deserving Cases or not at low rates to ensure a good start. Collect taxes and other dues diligently.' အဲဒီလို ရေးထားပါတယ်။ အဓိပ္ပာယ်ကတော့ ကျွန်တော်တို့ဆီမှာ သူပြောမှပဲ ကျွန်တော်လည်း ဒီ ဗဟုသုတတွေ ရပါတယ်။ Do not be hung up on Signing Bonus ဆိုတာက ကျွန်တော်တို့ တိုင်းပြည်မှာလာရင် ဒီ Signature Bonus ဆိုတာရှိတယ်။ ဒါကတော့ ကျွန်တော်တို့ တိုင်းပြည်တင် မဟုတ်ပါဘူး။ ကျွန်တော် နားလည်တာက အင်ဒိုနီးရှား ကစပြီး အခုတစ်ကမ္ဘာလုံးပါပဲ။ ဒီ လုပ် ငန်းစတာနဲ့စခြင်း တစ်ဧကပေါ်မှာ Signature Bonus လုပ်ရပါတယ်။ အဲဒီတော့ သူရေးတဲ့၊ သူပြော တဲ့ အဓိပ္ပာယ်က ဗမာပြည်မှာ အခြားနိုင်ငံ တွေမှာက ဟိုတယ်တွေဘာတွေ ဆောက်မယ်ဆိုရင် ဧက တစ်ဧက၊ နှစ်ဧက၊ ငါးဧက၊ တစ် ဆယ် ပေါ့ဗျာ အလွန်ဆုံး။ ကျွန်တော်တို့ ဒီစိုက်ပျိုးရေးအတွက် ဧက (၁၅၀၀)ကျော် မပြောပါဘူး။ အဲဒီမှာ တစ်ဧကကို တစ်ခြား နိုင်ငံတွေမှာ 1Milion Dold ပေးရပါတယ်။ ဒါ ထုံးစံပါ။ ဒါပေမဲ့ အခုကျွန်တော်တို့ နိုင်ငံက 5 Milion တောင်းတယ်တဲ့။ အဲတော့ ငါတို့ပြန်ရုံပဲ။ အဲဒါ တစ်ချက် ။ နောက်တစ်ခါ Sorry ခင်ဗျား (၅)ဧက မဟုတ်ဘူး။ (၁)ဧကကို 3 Milion တောင်းတယ်။ အဲဒီတော့ နောက်တစ်ခါ ကျွန်တော်တို့ စိုက်ပျိုးရေးကျတော့လည်း--</speech>
<speech type="speaker">နိဂုံးချုပ်ပါ။ နိဂုံးချုပ်ပါ</speech>
<speech><mp id="62">ဦးသန်းဆွေ၊ တနင်္သာရီတိုင်းဒေသကြီး မဲဆန္ဒနယ်အမှတ်(၂)</mp>ချုပ်ပါမယ်။ စိုက်ပျိုးရေးကျတော့လည်း နှစ် (၃၀) နှစ်လီ လိုချင်ပါတယ်။ ဒါပေမဲ့ အခု ကျွန်တော်တို့က နှစ်(၅၀) ခွင့်ပြု တဲ့အတွက် ဒါကတော့ အကြောင်းမဟုတ်ပါဘူး။ အဲဒါကြောင့် သူတို့က ဒီလို မဖြစ်အောင် ကျွန်တော်တို့ ဘက်က မြန်မာလုပ်ငန်းရှင်တွေက တစ်ခါ ပြည်ပလုပ်ငန်းရှင် တွေကို မပေးပါနဲ့။ ကျွန်တော်တို့ပဲ ပေးပါ။ (၅၁) (၄၉)အချိုးပေးပါဆိုပြီး တောင်းတဲ့အတွက်လည်း သူတို့ ပြန်ကုန်တာ ရှိပါတယ်။ ဒါကြောင့် ဒါတွေကိုလည်း ထည့်ပြီးတော့ ဒီ စီမံကိန်းမှာ စဉ်းစားပေးပါလို့ ကျွန်တော် တင်ပြရင်း နိဂုံးချုပ်ပါတယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၄)မှ ဒေါက်တာမြတ်ဉာဏစိုး ဆွေးနွေးနိုင်ပါပြီ</speech>
<speech><mp id="136">ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်၄)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်ဖျောက် အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ဒီ အမျိုးသားစီမံကိန်းရေးရာကော်မတီရဲ့ အစီရင်ခံစာဟာဆိုရင် တော်တော်လေးမှပြည့်စုံတဲ့ အစီရင်ခံစာ ဖြစ်ပါတယ်။ ဒီအပေါ်မှာ ကျွန်တော့်အနေနဲ့ ဖြည့်စွက်ပြီးတော့ ဆွေးနွေးဖို့ မရှိပါဘူး။ ဒါပေမဲ့ ဒီအစီရင်ခံစာက ခြုံပြီးတော့ ရေးသားထားတဲ့အတွက်ကြောင့်မို့လို့ အချို့အကြောင်းအရာလေးတွေကိုတော့ နည်းနည်းလေး အသေးစိတ် အဓိပ္ပာယ်ပေါ်အောင် ကျွန်တော်တို့က ဆွေးနွေးဖို့ လိုအပ်လိမ့်မယ်လို့ထင်ပါတယ်။ နောက်ပြီးတော့ ဒီအစီရင်ခံစာမှာပေးထားတဲ့ ဥပမာတွေဟာဆိုရင်လည်း ဒါ ဥပမာပဲ ဖြစ်ပါတယ်။ လွှမ်းခြုံပြီးတော့ပေးထားတယ်လို့ ကျွန်တော့်အနေနဲ့ ယူဆပါတယ်။ ဒီလိုတော့ ဖြစ်ရမယ်၊ ဒီလိုတော့ ရှိရမယ်လို့ ဆိုလိုရင်း မဟုတ်ဘူးလို့ ယူဆပါတယ်။ ဒါကိုမှ ကျွန်တော်တို့က National Planning လို့ခေါ်တဲ့ တစ်နိုင်ငံ လုံးနဲ့ဆိုင်တဲ့ စီမံကိန်းနဲ့သက် ဆိုင်တဲ့ အကြောင်းအရာတွေ ဖြစ်တဲ့အတွက်ကြောင့်မို့လို့ အားလုံးကို ခြုံငုံမိအောင်လို့ အုပ်မိအောင်လို့ ရေးထားတဲ့ အစီရင် ခံစာလို့ ဒါဟာ ကျွန်တော်လေ့လာတွေ့ရှိချက်ကို တင်ပြပါရစေ ဥက္ကဋ္ဌကြီးခင်ဗျား။ ကျွန်တော် ဆွေးနွေးလို တဲ့ အကြောင်းအရာတွေထဲမှာ အပိုဒ် ၃ မှာ ဖော်ပြထားတဲ့ နိုင်ငံသားများအတွက် လူ့ ဘဝရဲ့ အခြေခံလိုအပ်ချက်ဖြစ်တဲ့ ဒီနေရာမှာ ကျွန်တော်တို့ စားဝတ်နေရေးလို့ ပြောကြပါတယ်။ စားစရာ၊ နေစရာ၊ ဝတ်စရာမက ဆေးကုစရာ၊ ကာကွယ် ခိုလှုံစရာ အစရှိသဖြင့် ဖော်ပြထားပြီးတော့ လူ့ဂုဏ်သိက္ခာမြင့်မားရေး၊ အခွင့်အရေးနဲ့ အခွင့်အလမ်း ညီမျှရေး၊ တန်းတူခံစားခွင့်ရှိရေး၊ အေး ချမ်းလုံခြုံ ရေး စသည်ဖြင့် လူနေမှုဘဝ ပြည့်စုံလုံခြုံ တန်ဖိုးရှိရေး audity of Life ဒါကိုပါ ထည့်သွင်းဖော်ပြထားတဲ့ အတွက်ကြောင့်မို့လို့ ဒီစီမံကိန်းကော်မတီရဲ့ ရည်ရွယ်ချက်၊ မျှော်မှန်းချက်တွေဟာ အင်မတန်မှကို ခေတ်နဲ့ လျော်ညီပြီးတော့ တန်ဖိုးရှိလှပါတယ်လို့ ကျွန်တော် တင်ပြချင်ပါတယ်။ နောက်တစ်ခါ ဆွေးနွေး ချင်တဲ့ အကြောင်းအရာ တစ်ချက်ကတော့ အပိုဒ် ၁၃ မှာပါ။ စီမံကိန်းဆိုသည်မှာ စီးပွားရေး ကဏ္ဍများအကြား ဟန်ချက်ညီညီချိတ်ဆက်ရေး။ ဒီကိစ္စရပ်ကို ကျွန်တော်တို့ စီမံကိန်ဥပဒေကြမ်းကို ဆွေးနွေးတဲ့အခါမှာလည်း တင်ပြခဲ့ပြီး ဖြစ်ပါတယ်။ ကျွန်တော်တို့နိုင်ငံမှာ အထူးသဖြတော့ နိုင်ငံပိုင်စီးပွားရေးလုပ်ငန်းတွေနဲ့ ဝန်ကြီးဌာန တွေဟာ အချိတ်အဆက်မိမိ ဆောင်ရွက်နိုင်ခြင်း မရှိပါဘူး။ ဓာတ် မြေသြဇာ ထုတ်တဲ့ဌာနက တစ်ဖုံ၊ ဓာတ်မြေသြဇာကို အသုံးချတဲ့ဌာနက တစ်လီ၊ နောက်တစ်ခါ ဒီဓာတ် မြေသြဇာစက်ရုံတွေ လည်ပတ်မှုယန္တရား မပြတ်တောက်အောင် လျှပ်စစ်မီးပို့လွှတ်ပေးရတဲ့ ဌာနကတ ခြား ဒီလိုမျိုးဆောင်ရွက်နေတာကို ဝမ်းနည်းဖွယ်ရာ တွေ့ရှိ ရတဲ့အခါကျတော့ ဒီအစီရင်ခံစာမှာပါတဲ့ အချက် ကလေးကို အလေး ဂရုပြုပြီးတော့ ဟန်ချက်ညီညီကြိုးစားနိုင်ရင် ၊ သူ တစ်လူ ငါ တစ်မင်း လုပ် မနေဘူးဆိုရင် ပိုပြီးတော့ အောင်မြင်မှုရှိမယ်ဆိုတာကို လည်း ပြောပြချင်ပါတယ်။ တင်ပြချင် ပါတယ်။ နောက် အပိုဒ် ၁၄။ ဒီမှာလည်း ကော်မတီကနေပြီးတော့ ဖော်ပြထားတာက အစီရင်ခံစာများကို ဘက်လိုက်မှုမရှိ အရှိအတိုင်း၊ အမှန်အတိုင်း စိစစ်တင်ပြခွင့်ရှိရန် အရေးကြီး ပါသည်။ စိစစ်တင်ပြတဲ့ ပုဂ္ဂိုလ်တွေကတော့ သူတို့ရဲ့ လုပ်ငန်းဆောင်တာများကို သူတို့ ပီပြင်စွာဆောင်ရွက်မှာပါ။ ဒီနေရာမှာ သုံးနှုန်းထားတဲ့ အ သုံးအနှုန်းလေးကိုကအစ ကျွန်တော့် အနေနဲ့ အထူးပင်နှစ်ခြိုက်မိပါတယ်။ စိစစ်တင်ပြခွင့် ရှိစေရန်။ တင်ပြခွင့်ရဖို့က အင်မတန် အရေးကြီး olosufu wajęcossos Planning oše: semesacoplcascagos Implement လုပ်ပြီးတဲ့အခါကျရင် နောက်မှာ Evdludte လုပ်ရပါတယ်။ Evaluate ပြန်မလုပ်နိုင်ဘူး။ ဒီအစီရင်ခံစာတွေဟာ မှန်မှန်ကန်ကန် မသုံးသပ်နိုင်ဘူးဆိုရင် စီမံကိန်းတွေဟာ တောက်လျှောက် အမှားတွေနဲ့ ကြုံတွေ့နေမှာပါ။ ဒီစီမံကိန်းတွေကို ပြု လွယ်ပြောင်းလွယ်ဖို့လည်း အင်မတန်မှ ခက်ပါလိမ့်မယ်။ အဲဒီတော့ ဒီအချက်ဟာလည်း အင်မတန်မှ အရေးကြီးတဲ့အချက် ဖြစ်ပါတယ်။ နောက်တစ်ခါ ဆွေးနွေးတင်ပြချင်တာကတော့ အပိုဒ် ၁၅ မှာပါ။ စီမံကိန်း ရေးဆွဲ ရာတွင် ဦးတည်ရည်မှန်းချက်များ ပီပြင်ရေး၊ ပြည်သူများ နားလည်လက်ခံနိုင်သော မျှော်မှန်းချက်များဖြစ်ရန် လိုအပ်ပါသည်။ သို့မှသာ ပြည်သူများ၏ စွမ်းအားကို ရယူဆောင်ရွက်နိုင်ပါမည်။ ဒါဒီ နေ့ ကျွန်တော်တို့ မနက်ခင်း ဆွေးနွေးသွား၊ ခုနက ဆရာကြီးဦးသန်းဆွေ ဆွေးနွေးသွားတဲ့ အချက်တွေမှာ ဒီအချက်ဟာ ဒါ ပေါ်လွင်ထင်ရှားနေပြီ ဖြစ်ပါတယ်။ စီမံကိန်းကော် မတီအနေနဲ့ ကတော့ ဥပမာအနေနဲ့ ယခင်က သုံးခဲ့တဲ့ ဆောင်ပုဒ် ကလေးတွေ၊ Slogan လေးတွေကို ပြန်လည်ပြီးတော့ တင်ပြခြင်း ဖြစ်တယ်လို့ ကျွန်တော့်အနေနဲ့ ယူဆပါတယ်။ သို့သော် ချင်းပြည်နယ်မှာဆိုရင် လက်ဖက်အစား တခြားဘယ်လိုသီးနှံမျိုးကို စိုက်နိုင် တယ်ဆိုတာ ဒေသခံ တွေကမှ ဒါကိုသိရှိပြီးတော့ နား လည်နိုင်မှာပါ။ ဒါကြောင့်မို့လို့ ဒီလို ဒေသခံတွေ သိရှိနားလည်နိုင်အောင်လို့ကို ပြည်သူတွေရဲ့ အကြံဉာဏ်တွေကို ယူမယ်။ ပြည်သူ တွေကို ချပြမယ်။ ပြီးတော့မှ အဲဒီအပေါ်ကမှ ဆွေးနွေး ညှိနှိုင်းပြီးတော့ ဆောင်ရွက်မယ် ဆိုရင် ပြည်သူ့အားကို၊ ပြည်သူ့စွမ်းအားကို ရတဲ့ တကယ်လက်တွေ့ အကောင်အထည်ဖော် နိုင်ပြီးတော့ တိုင်းပြည်ရဲ့ တိုးတက် ကြီးပွားရာကြီးပွားကြောင်းကို ဖန်တီးပေးနိုင်မယ့် စီမံကိန်းတွေ ဖြစ်မယ်လို့ တင်ပြချင်ပါတယ်။ နောက်တစ်ချက်ကတော့ အပိုဒ် ၁၆ မှာ ဖော်ပြထားတာပါ။ ဈေးကွက်အင်အားစုများ အတွင်း စီးပွားရေးလုပ်ငန်းများကို သန့်ရှင်းစွာ၊ ထင်သာမြင်သာရှိစွာ ယှဉ်ပြိုင်လုပ်ကိုင်နိုင်အောင် မညီမျှမှုနဲ့ အထူးအခွင့် အရေးယူမှုများ မရှိအောင် ထိန်းကျောင်းလေ့ကျင့်ပေးရေး ဖြစ်ပါတယ်။ ဒီအချက်ကို အကျယ်ချဲ့ပြီးတော့ အထူးအထွေ တင်ပြစရာမလိုပါဘူး ဥက္ကဋ္ဌကြီး ခင်ဗျား။ ယနေ့ ကျွန်တော်တို့ အသွင်ကူးပြောင်းရေးကာလ ဒီမိုကရေစီနိုင်ငံသစ်မှာ အင်မတန်မှ လူပြောသူပြော များလှတဲ့ Crony များ၊ လူတစ်စုရဲ့ လက်ဝါးကြီးအုပ်ပြီးတော့ တိုင်းပြည်စီးပွားရေးကို ခြယ်လှယ် နေတာတွေကို ကျွန်တော်တို့ ခေတ်သစ်မှာ ပျောက်အောင်၊ ဒါမျိုးတွေ နောက်ထပ်တစ်ဖန် ထပ်မံ မပေါ်ထွန်းလာအောင် ဒါဆောင်ရွက်သွားရမယ်ဆိုတာကို ဒီအချက်က ဖော်ပြတာဖြစ်ပါတယ်။ နောက်တစ်ခါ အပိုဒ် ၂၄ မှာ ဖော်ပြထားတဲ့ မြို့ပြဆင်းရဲမှုနှင့် ကျေးလက်ဆင်းရဲမှု အခြေအနေကို နယ်မြေဒေသအလိုက် မှန်ကန်သည့်စာရင်း၊ ဇယားများ ကောက်ယူခြင်း၊ ဒီနေရာမှာ အလေးပေးပြီး တင်ပြချင်တာကတော့ မှန်ကန်သည့် စာရင်း ၊ ဇယား များ ကောက်ယူခြင်း ဖြစ်ပါတယ်။ စီမံကိန်းဆိုင်ရာ အချက်အလက်တွေ Data တွေကို အတိအကျရမှ ဒီအပေါ်မှာ သုံးသပ်တဲ့အချက်တွေလည်း မှန်မှာပါ။ တွက်ချက်မှုတွေလည်း မှန်မှာပါ။ အခြေခံ Dotd တွေမှားယွင်းတဲ့အတွက်ကြောင့်မို့လို့ စီမံကိန်းဆိုင်ရာ တွက်ချက်မှု အလွဲတွေ၊ ဆောင်ရွက်မှု အလွဲတွေ ကျွန်တော်တို့ တိုင်းပြည်မှာ နှစ်ပေါင်းများစွာ ကြုံတွေ့ခဲ့ရပြီးပါပြီ။ ဒါတွေကိုဖြင့် အခု ဒီကော်မတီက အကြံပြု ထားတဲ့အတိုင်း ပြင်ဆင်နိုင်မယ်ဆိုရင် အင်မတန်မှ ကျွန်တော်တို့ မှန်ကန်တဲ့လမ်းကြောင်းပေါ်ကို ရောက်ပါမယ်လို့ ဆွေးနွေးတင်ပြလိုပါတယ်။ နောက်တစ်ချက်ကတော့ ကျွန်တော်တို့ အဖိုး ၂၉ ကနေပြီးတော့ ၃၃ မှာ ဖော်ပြထားတဲ့ နိုင်ငံတော်စီးပွားရေး အဖွဲ့အစည်းများကို ပြန်လည် ဖွဲ့စည်းရေး ဖြစ်ပါတယ်။ နိုင်ငံတော်ပိုင် စီးပွားရေးလုပ်ငန်းတွေဟာ စီးပွားရေးအရ အမြတ်အစွန်းရရှိနိုင်မယ့် အဖွဲ့အစည်းတွေ မဟုတ်နိုင်တော့ဘူးဆိုတာကို သက်သေဖြရာ မလိုတော့ပါဘူးလို့ကော်မတီကတင်ပြထားပါတယ်။ လက်တွေ့ မှာလည်း ဒါ အ ခြေအနေမှန်ပဲ ဖြစ်ပါတယ်။ ကျွန်တော်တို့က အဲဒီတော့ နိုင်ငံတစ်နိုင်ငံရဲ့ အစိုးရဟာ စီးပွားရေးကို ကိုယ်တိုင်ဝင်ရောက် ဆောင်ရွက်နေရုံနဲ့ ဒီတိုင်းပြည်ဟာ ဖွံ့ဖြိုးတိုးတက်ဖို့ ဒီဘက်ခေတ် အ ခြေအနေမှာ တော်တော်မှ နည်းသွားပါပြီ ။ အဲဒီတော့ ကျွန်တော်တို့ဟာ အခွန်အကောက်များ ပြည်သူတွေ မှန် မှန်ကန်ကန် ထမ်းဆောင်နိုင်အောင် နောက် ပြီးတဲ့အခါ ကျတော့ ထိန်းကျောင်းပေးတဲ့ အနေအထားမျိုးသာ ရှိပြီးတော့ နိုင်ငံတော် ကနေမှ မရှိမဖြစ်ဆောင်ရွက်ရမယ့် ဥပမာ စွမ်းအင်ကဏ္ဍလို ကဏ္ဍ တွေကလွဲရင် ကျန်တဲ့ကဏ္ဍတွေမှာတော့ ပုဂ္ဂလိကအခန်းကဏ္ဍကို ကျွန်တော်တို့ တွန်းအားပေးပြီးတော့ ၊ လုပ်ပိုင်ခွင့်တွေ ပေးပြီးတော့ ဆောင်ရွက်ဖို့သင့်ပါတယ်။ အထူးသဖြင့် ကျွန်တော်တို့ အစီရင်ခံစာမှာ ဖော်ပြထားတဲ့အတိုင်းပဲ အကျိုးအမြတ် မရှိသော၊ စီးပွားရေး မဆန်သော၊ အသုံးစရိတ်များရရှိနေတဲ့ စီးပွားရေးလုပ်ငန်းတွေ၊ အထူး အခွင့်အရေးများဖြင့် ပံ့ပိုးထားသော နိုင်ငံတော် စီးပွားရေး အဖွဲ့အစည်းများရဲ့ လုပ်ငန်းတွေကို ကျွန်တော်တို့ ရဲရဲဝံ့ ဝံ့နဲ့ လျင်လျင်မြန်မြန် အလျင်အမြန်ဆုံး ပြောင်းလဲပစ်နိုင်မှ တိုင်းပြည်ရဲ့ စီးပွားရေးဟာ ဖွံ့ဖြိုးတိုးတက်မှာ ဖြစ်ပါတယ်။ ဝန်ကြီးဌာနရဲ့စွ က်ဖက်မှုကို တတ်နိုင်သမျှ ကင်းသည့် လွတ်လပ်သော စီးပွားရေး အဖွဲ့အစည်းများ ဖြစ်စေရန်လို့ ကော်မတီက တင်ပြထား ပါတယ်။ 6$9999 Function, Institution, Finance, o$ood:69:30$a$ 003: (Personnel) mso malệcossos State Own emówodoopsaesê, 8:67:qoscososဆောင်ရွက်နိုင်မှသာ ဒီလုပ်ငန်းတွေဟာ တိုးတက်မှာ ဖြစ်ပါတယ်။ ဒါတွေကို အပေါ်ကနေ ချုပ်ကိုင်ထားမယ်ဆိုရင် ဒါဟာ စီးပွားရေးလုပ်ငန်းဆန်ဆန် ဆောင်ရွက်နိုင်မှာ မဟုတ်ပါဘူး။ ဒီနေရာမှာလည်း အလျဉ်းသင် လို့ မနက်က ကိုယ်စားလှယ်တော်ကြီး ဒေါက်တာဦးခင်ရွှေ တင်ပြသွားသလိုပဲ။ ဒီနေရာမှာ ဝန်ထမ်းတွေကို ဒီမှာ ကော်မတီကလည်း တင်ပြထားပါတယ်။ ဝန်ထမ်းရွေးချယ် ခန့်ထားမှုကအစ ကိုယ့်စီးပွားရေးလုပ်ငန်းနဲ့ ဒါ နိုင်ငံပိုင်စီးပွားရေး လုပ်ငန်း State Own Company ဖြစ်ပေမယ့် သူ့လုပ်ငန်းနဲ့ ကိုက်ညီတဲ့ဝန်ထမ်းကို သူ့ဘာသာသူ ရွေးချယ်ခန့်ထားမယ်၊ လေ့ကျင် သင်ကြား ပေးမယ်ဆိုရင် ဒါမှ ကျွန်တော်တို့ တကယ့်စီးပွားရေးဆန်ဆန် လုပ်ကိုင်ဆောင်ရွက်နိုင်မှာ ဖြစ်ပါတယ်။ ဒီနေရာမှာ Centralization လို့ခေါ်တဲ့ ဗဟိုချုပ်ကိုင်မှုတွေ ဆက်ရှိနေဦးမယ် ဆိုရင်တော့ ကျွန်တော်တို့ ဒါဟာ ဘယ်လိုမှ လက်တွေ့ဆောင်ရွက်ဖို့ရာ မဖြစ်နိုင်ဘူး၊ အံချော်နေမယ်လို့ တင်ပြချင်ပါတယ်။ ဒါကြောင့်မို့လို့ အချိန်ကို ငဲ့ညှာသောအားဖြင့် အနှစ်ချုပ်တင်ပြရမယ်ဆိုရင် (၁) စီမံကိန်းဆိုသည်မှာ စီးပွားရေးကဏ္ဍများအကြား၊ ဌာနများအကြား ဟန်ချက်ညီညီ ချိတ်ဆက် နိုင်ရပါမယ်။ (၂) အစီရင်ခံစာများကို ဘက်လိုက်မှုမရှိဘဲ အရှိအတိုင်း၊ အမှန်အတိုင်း စိ စစ် တင်ပြခွင့် ရရှိရပါမယ်။ (၃) ပြည်သူများ နားလည်တဲ့၊ လက်ခံတဲ့၊ ပြည်သူများ ပူးပေါင်း ပါဝင်လိုတဲ့ စီမံကိန်းမျိုး ဖြစ်ရပါမယ်။ (၄) စီးပွားရေးလုပ်ငန်းများကို ပွင့်လင်းထင်သာမှုရှိစွာဖြင့် လွတ်လပ်မျှတစွာ ယှဉ်ပြိုင်ခွင့်ပေးပြီး အထူးအခွင့်အရေးယူမှု၊ လက်ဝါးကြီးအုပ်မှုများ မဖြစ်ထွန်း ရအောင် ထိန်းကျောင်းပေးနိုင်ရပါမယ်။ (၅) စီမံကိန်းဆိုင်ရာ အခြေခံအချက်အလက်များကို တိကျစွာ ကောက်ယူနိုင်ရပါမယ်။ (၆) နိုင်ငံတော်ရဲ့ စီးပွားရေးအဖွဲ့အစည်းတွေကို အမြန်ဆုံး ပြုပြင်ပြောင်းလဲဖွဲ့စည်းပြီး လွတ်လပ်တဲ့စီးပွားရေး အဖွဲ့အစည်းများအဖြစ် အသွင်ပြောင်းစေ ရပါမယ်။ ဒါမှသာ ကော်မတီက တင်ပြထားသလို လူနေမှုဘဝပြည့်စုံလုံခြုံ တန်ဖိုးရှိတဲ့ ပြည်သူ့ဘဝ Qudity of Life ကို အချုပ်အခြာအာဏာပိုင် အစစ်အမှန်ဖြစ်တဲ့ ပြည် သူတွေ ရရှိခံစားနိုင်ပါမယ်လို့ ဆွေးနွေးရင်းနဲ့ ကော်မတီရဲ့ အစီရင်ခံစာကို ထောက်ခံတင်ပြအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၉)မှ ဒေါက်တာခင်ရွှေ ဆွေးနွေးနိုင်ပါပြီ</speech>
<speech><mp id="141">ဒေါက်တာခင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတ် (၉)</mp>အမျိုးသား လွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်တော်များခင်ဗျား။ ကျွန်တော် ဒေါက်တာခင်ရွှေ ရန်ကုန်တိုင်းဒေသကြီး မဲဆန္ဒနယ်အမှတ်(၉)မှ အမျိုးသားစီမံကိန်းရေးရာကော်မတီရဲ့ အမျိုးသားဖွံ့ဖြိုးတိုးတက်ရေး စီမံကိန်းဆိုင်ရာ အကြံပြုချက်ကို ထောက်ခံဆွေးနွေး သွားမှာ ဖြစ်ပါတယ်။ နိဒါန်းမှာ ဖော်ပြထားတဲ့ နိုင်ငံတော်ရဲ့ အမျိုးသားဘက်စုံဖွံ့ဖြိုးတိုးတက်ရေး စီမံကိန်းကို ပြည်ထောင်စုအစိုးရက ရေးဆွဲနိုင်ရန်အတွက် အမျိုးသားလွှတ်တော် ၊ အမျိုးသား စီမံကိန်းရေးရာကော်မတီအနေဖြင့် အကြံပြု တင်ပြထားတဲ့အပေါ်မှာ ကျွန်တော်တို့ အမျိုးသား စီမံကိန်းရေးရာကော်မတီကို အထူးကျေးဇူးတင် ဂုဏ်ပြုကြောင်းကို ပထမ ကျွန်တော် ပြောကြား လိုပါတယ်။ ဒုတိယအနေနဲ့ကတော့ အမျိုးသားစီမံကိန်းမှာ အဓိကပါတဲ့ အကြောင်းအရာတွေ ဖြစ်တဲ့ နယ်စပ်ဒေသတိုင်းရင်းသားလူမျိုးများ ဖွံ့ဖြိုးတိုးတက်ရေးစီမံကိန်း၊ အထူးဒေသကြီး (၂၄)ခု ဖွံ့ဖြိုးရေးစီမံကိန်း၊ နောက် ကျေးလက်ဒေသဖွံ့ဖြိုးမှုနဲ့ ဆင်းရဲမှု လျှော့ ချရေးစီမံကိန်း၊ နောက် စက်မှုလုပ်ငန်းဖွံ့ဖြိုးရေးစီမံကိန်း၊ ရင်းနှီးမြှုပ်နှံမှုဖွံ့ဖြိုးရေး စီမံကိန်း၊ လူ့စွမ်းအား အရင်းအမြစ် ဖွံ့ဖြိုးမှုစီမံကိန်း၊ အထူးစီးပွားရေးဇုန် မြို့ပြစီမံကိန်းများကို အဓိကထားဆောင်ရွက်ရမှာ ဖြစ်ပါတယ်။ နောက်တစ်ခါ စီမံကိန်းများကို လက်တွေ့အကောင်အထည်ဖော်မှု အပိုင်းအနေနဲ့ တင်ပြသွားတဲ့နေရာမှာ နှစ်ရှည်စီမံကိန်းသစ်တွေကိုလည်း ကျွန်တော်တို့က အဓိက ညွှန်းပြသွားပါတယ်။ နိုင်ငံတော်တည်ဆောက်တဲ့နေရာမှာ ပုဂ္ဂလိက စီးပွားရေး ဖော်ဆောင်တဲ့ နေရာမှာပဲ ဖြစ်ဖြစ်၊ Vision ဒီ အမြင်က အလွန်အရေးကြီးပါတယ်။ (၅)နှစ်ကို ကြည့်နိုင်တဲ့ Vision အမြင်။ နောက် (၁၀)နှစ်ကို ကြည့်နိုင်တဲ့လူက (၅)နှစ် ကြည် နိုင်တဲ့ လူနဲ့ သာသလို (၁၀)နှစ် ကြည် နိုင် တဲ့လူနဲ့ နှစ်(၃၀) ကြည့်နိုင်တဲ့လူဟာ ပိုမိုပြီးတော့ အောင်မြေမှာလည်း ဖြစ်ပါတယ်။ နောက်ပြီးတော့တစ်ခါ ပြည်ထောင်စုစီးပွားရေး ညှိနှိုင်းမှု အဆင့်မြင့်ကော်မတီ ဖွဲ့စည်းရေး ဆိုတဲ့နေရာမှာလည်း ညှိနှိုင်းပေါင်းစပ်လမ်းညွှန်မှုပေးနိုင်တဲ့ စီးပွားရေး ညှိနှိုင်းမှု ပြည်ထောင်စုအဆင် အဖွဲ့အစည်း ဒါမှမဟုတ် ကော်မတီတစ်ရပ်ကို ဖွဲ့စည်းထားသင် တယ်ဆိုတဲ့ အကြံ ပြုချက်ကိုလည်း ကျွန်တော် ထောက်ခံတဲ့အကြောင်းကိုလည်း တင်ပြလိုပါတယ်။ နောက်တစ်ခါ စီမံကိန်းရေးဆွဲရာမှာလည်း ဦးတည်မျှော်မှန်းချက်တွေ ပီပြင်ရေးဆိုတဲ့ အပိုဒ်တွေမှာလည်း အသေးစိတ် ညွှန်ပြသွားတာ ကိုလည်း ထောက်ခံပါတယ်။ နောက်တစ်ခါ အမျိုးသားစီမံကိန်းရဲ့ အနှစ်သာရမှာ အနှစ်(၂၀)ကာလအတွင်းမှာ ခေတ်မီဖွံ့ဖြိုးတိုးတက်တဲ့ နိုင်ငံဖြစ်ပေါ်ရေး လမ်းကြောင်းပေါ်မှာ ရောက်ရှိနေတဲ့ ဘက်စုံဖွံ့ဖြိုး တိုးတက်နေဆဲ ကိုယ်ပိုင်အင်အားရှိတဲ့ ထိပ်ပိုင်းနိုင်ငံ တစ်နိုင်ငံအဖြစ် ရပ်တည်နိုင်ရေး ဖြစ်တယ် ဆိုတဲ့ အဓိပ္ပာယ်ဖွင့်ဆိုသင့်ကြောင်း တင်ပြသွားတာကိုလည်း ကျွန်တော် ချီးကျူး ထောက်ခံအပ် ပါတယ်။ နောက် ကဏ္ဍအလိုက်ဖွံ့ဖြိုးမှု အားကောင်းရေး ဆိုတဲ့ အပိုင်းမှာလည်း အသေးစိတ် ညွှန်ပြသွားတာကိုလည်း ထောက်ခံတင်ပြပါတယ်။ နောက်တစ်ခါ လယ်ယာစိုက်ပျိုးရေး ကဏ္ဍမှာ လည်း လယ်ယာစိုက်ပျိုးရေး ကဏ္ဍကို အစွမ်းကုန် ဖွံ့ဖြိုးတိုးတက်အောင် ဆက်လက်အလေးထားဆောင်ရွက်ရေးသည် အရေးကြီးဆုံးလုပ်ငန်း ဖြစ်တယ်လို့ ခံယူဆောင်ရွက်နိုင်ရန် လိုအပ်သည် ဆိုတာလည်း ကျွန်တော် လေးလေးနက်နက် ထောက်ခံတင်ပြအပ်ပါတယ်။ နောက် စက်မှုလက်မှု ကဏ္ဍမှာလည်း အသေးစိတ် ဖော်ပြတဲ့ ကိစ္စဟာ ဒါ မဖြစ်မနေ ဆောင်ရွက်ရမယ့်ကိစ္စ ဖြစ်တဲ့အတွက်ကြောင့်လည်း ထောက်ခံပါတယ်။ နောက် နိုင်ငံတော် စီးပွားရေး အဖွဲ့အစည်းများကို ပြန်လည် ဖွဲ့စည်းတဲ့နေရာမှာ နှစ်ကာလရှည်ကြာစွာ ရရှိခဲ့တဲ့ အတွေ့အကြုံ အရ နိုင်ငံပိုင် စီးပွားရေးအဖွဲ့အစည်းများသည် စီးပွားရေးဆန်ဆန် အောင်မြင် နိုင်မယ့် အဖွဲ့အစည်းများ မဟုတ် တော့သည်မှာ လက်တွေ့ထင်ရှားနေပြီဖြစ်၍ အတိ တ်မှ နိုင်ငံတော်ပိုင်ဆိုင်မှုကို ဗဟိုပြုပြီးတော့ ဖွဲ့စည်းခဲ့မှု ကို အမြန်ဆုံး ဖြေလျှော့ သင့်ပြီ ဖြစ်ပါသည်။ အများပိုင်ကုမ္ပဏီက အစုစပ်ကုမ္ပဏီများအဖြစ် ပြုပြင်ပြောင်းလဲရမည်လို့ ဖော်ပြသွားတာ ကိုလည်း ဒါဟာ ကျွန်တော့်အနေနဲ့ လှိုက်လှိုက်လှဲလှဲ ထောက်ခံပါတယ်။ နောက်ပြီးတော့ ကျွန်တော့်အနေနဲ့ ဒီ သူ့ရဲ့ ဦးတည်ချက်မှာ နိုင်ငံ တော်စီးပွားရေး ကဏ္ဍကို ပုဂ္ဂလိက ကဏ္ဍအဖြစ် အောင်မြင်စွာ ပြောင်းလဲဖြစ်ပေါ်စေရန် ဖြစ်သည်ဆိုတဲ့ အပိုင်းကလည်း မဖြစ်မနေ လုပ်ရမယ့် ကိစ္စဖြစ်ပါတ ယ်။ နောက် စီမံကိန်းလုပ်ငန်းများ (Projects) နဲ့ ပတ်သက်လို့လည်း အသေးစိတ် ဖော်ပြသွားတာကို ကျွန်တော် တွေ့ ရှိရပါတယ်။ အဲဒီအပြင်ကို ငွေကြေးမူဝါဒနှင့် ဘဏ္ဍာရေး မူဝါဒများမှာ ငွေကြေးမူဝါဒကို တာဝန်ခံ ဖော်ဆာင်ပေးမယ့် နိုင်ငံတော်ဗဟိုဘဏ်ရဲ့ လွတ်လပ်မှုစွမ်းရည်ကို မှန်ကန်စွာ ထိန်းသိမ်းမြှင့်တင်ထားရန် အရေးကြီး ပါတယ်။ ဗဟိုဘဏ်အား ဥပဒေနဲ့အညီ လုပ်ပိုင်ခွင့်နှင့် လွတ်လပ်ခွင့်ကို ပေးအပ် ရပါမယ်ဆိုတာ အခုလည်း နိုင်ငံတော် အစိုးရအန���နဲ့က ဗဟိုဘဏ်ကို သီးခြား ခွဲထုတ်ပြီးတော့ ဆောင် ရွက်မယ် ဖြစ်ကြောင်း သိရတဲ့အတွက်ကြောင့်လည်း ဒါဟာ ကြိုတင်အကြံပေးမှုကို ကျွန်တော့် အနေနဲ့ ထောက်ခံတင်ပြခြင်း ဖြစ်ပါတယ်။ နောက်ပြီးတော့ သယံဇာတအရင်းအမြစ် ထိန်းသိမ်းရေးလည်း မဖြစ်မနေ ထိန်းသိမ်း ရမယ့်ကိစ္စ ဖြစ်တဲ့အပြင် ဆိုထားတဲ့ အပိုဒ်က မူဝါဒ အနေဖြင့်လည်း အရေးကြီးတဲ့အပြင် အသုံးချ မှုတွေကို ကျွန်တော်တို့ Land use Policy ကို ယနေ့ထက်တိုင် မချမှတ်နိုင်သေး ပဲ ဖြစ် လျက် ရှိတယ်။ အဲဒီကိစ္စအရေးပါမှုကိုလည်း နိုင် ငံတော်သမ္မတကြီးက ထောက်ပြ ညွှန်ကြားခဲ့ ပြီးလည်း ဖြစ်တယ်ဆိုတဲ့ကိစ္စကိုလည်း မမေ့မလျော့တင်ပြထားတာကိုလည်း ကျွန်တော်ထောက်ခံ ပါတယ်။ နောက် အထူးလုပ်ငန်းစဉ် Specid Programme တွေ သီးခြားပြထားတာ လည်း အင်မတန်ကောင်းတဲ့ အချက်ပါ။ နော က် တိုင်းဒေသကြီး ၊ ပြည်နယ်ရဲ့ စီမံကိန်း တွေ ဖြစ်တဲ့ တိုင်းဒေသကြီးနဲ့ ပြည်နယ်တို့ရဲ့ စီမံကိန်းသည် သာမန် ဒေသန္တရ စီမံကိန်းမျိုး မဟုတ်သည်ကို အထူးအလေးပြု ဂရုပြုဖို့လိုပါတယ်။ နိုင်ငံတော်ရဲ့ အမျိုးသားစီမံကိန်းနဲ့ တစ်ဆက်တစ်စပ်တည်း ဖြစ်သော်လည်း ငွေရေးကြေးရေးအရ၊ စီမံစီးပွားရေးအရ သက်ဆိုင်ရာ တိုင်းဒေသကြီး၊ ပြည်နယ် လွှတ်တော်နှင့် အစိုးရအဖွဲ့က တာဝန်ခံ၊ တာဝန်ယူသော စီမံကိန်းမျိုးဖြစ်ရန် လိုအပ်ပါသည်။ တစ်နှစ်၊ နှစ်နှစ်အတွင်း မဖြစ်သေးပါက ငါးနှစ်အတွင်း ပုံပေါ်အောင် ကြိုးစားသွားရပါမည်။ သို့မှသာ မည်သည့် တိုင်းဒေသကြီးနှင့် ပြည်နယ်တို့သည် မည့်သည့် နှစ်၌ ဘဏ္ဍာရေး လိုငွေ အတွက် ပြည်ထောင်စုအစိုးရထံမှ အထောက်အပံ့ရယူမှု ကင်းတော်မည်ဆိုသည့် အထောက် အပံ့နှင့် ကြွေးမြီ ပြဿနာများပါ ၎င်းတို့ကိုယ်တိုင်စဉ်းစား ဖြေရှင်းလာမှာ ဖြစ်ပါတယ်။ တစ်နည်း အားဖြင့် Bottom up Initiative ကို ပျိုးထောင်ရာလည်း ရောက်စေပါတယ် ဆိုတဲ့ အပိုဒ် ကိုလည်း ကျွန်တော် အလွန်ကြိုက်ပါတယ်။ အဲဒါလည်း ကျွန်တော်တို့ ဒီနှစ်မဖြစ်ရင် (၅)နှစ်အတွင်းမှာဖြစ်အောင် ဆောင်ရွက်ဖို့လို့ တိုက်တွန်းထားတာ ကိုလည်း ဒါ ကျွန်တော် ထောက်ခံ ပါတယ်။ နောက် အုပ်ချုပ်ရေးယန္တရား သန့်ရှင်းဖို့၊ အမျိုးသားစီမံကိန်းရဲ့ ရည်ရွယ်ချက်ဖြင့် ချမှတ်တဲ့ လာဘ်ပေးလာဘ်ယူမှုတို့၊ အကျင့်ပျက်မှုကို ထိရောက်စွာ တိုက်ဖျက်ရေးတို့၊ နောက် စီမံအုပ်ချုပ်မှု စနစ်ဟောင်းကို ပြုပြင် ပြောင်းလဲဖို့၊ နောက် လုပ်ရည်ကိုင်ရည်ရှိတဲ့ ထိရောက်တဲ့ အကျိုးဖြစ်ထွန်းမှုရှိတဲ့ ချင့် ချိန် တွက်ဆ ခြိုးခြံ မှု ရှိတဲ့၊ နောက် ပြည်သူ အပေါ် သစ္စာရှိတဲ့ အုပ်ချုပ်မှုယန္တရား ဖြစ်ပေါ်ရေးကိုလည်း လေး၊ ငါးနှစ်အတွင်းမှာ အမြန်ဆောင်ရွက်ရန်လိုကြောင်း အကြံပြု တင်ပြသွားတာကိုလည်း ထောက်ခံပါတယ်။ နိဂုံးချုပ်အားဖြင့် အရေးကြီးတဲ့ အချက်ကတော့ Infrastructure ပဲ ဖြစ်ပါတယ်။ ရုပ်ပိုင်းဆိုင်ရာ Infrastructure၊ နာမ်ပိုင်းဆိုင်ရာ Infrastructure၊ အုပ်ချုပ်မှုပိုင်းဆိုင်ရာ Infrastructure တို့ပဲ ဖြစ်ပါတယ်။ တင်ပြပုံ ဘယ်လောက်ပဲ ကောင်းကောင်း Infrastructure ကြီး ကောင်းဖို့ ဖြစ်ပါတယ်။ ဒီနေရာမှာ ကျွန်တော်ထပ်ပြီး ခုန ကြားတဲ့ Crony နဲ့ပတ်သက်လို့ အဓိပ္ပာယ်ကိုလည်း ကျွန်တော် ကြုံတုန်းရုံးပြလိုပါတယ်။Crony ရဲ့ အဓိပ္ပာယ်က အပေါင်းအသင်းပဲ ဖြစ်ပါတယ်။ မြန်မာနိုင်ငံရဲ့ Crony တွေဟာ ခေတ် အဆက်ဆက်မှာ နိုင်ငံတော်နဲ့ တစ်ထပ်တည်း ရှိတဲ့ ပုဂ္ဂိုလ်တွေ ဖြစ်ကြပါတယ်။ တခြားနိုင်ငံမှာဆို စီးပွားရေး အောင်မြင်ပြီဆို နိုင်ငံတော်နဲ့ သီးခြားနေပြီး တခြားနိုင်ငံနဲ့ပင် သွားပြီးရင်းနှီးမြှုပ်နှံပေမယ့် မြန်မာနိုင်ငံက Crony လို့ သတ်မှတ် စွပ်စွဲနေတဲ့ Crony ဆိုတဲ့ အသုံးအနှုန်းဟာ နိုင်ငံတော်နှင့် ဒီ တစ်ထပ်တည်းရှိပါတယ်။ နိုင်ငံတော်က ကျွန်တော်တို့ နိုင်ငံတော်ဟာ အခုမှ ဖွံ့ဖြိုးဆဲကာလဖြစ်တဲ့ အတွက်ကြောင့် နိုင်ငံတော်အတွက် လိုအပ်တဲ့ ပညာရေး၊ ကျန်းမာရေး၊ လူမှုရေး၊ ယဉ် ကျေးမှု အကုန်လုံးကို ပူးပေါင်းဆောင်ရွက်နေတဲ့ ပုဂ္ဂိုလ်ကို Crony လို့ ခေါ်ပါတယ်။ ဒါကြောင့် ကျွ န်တော်တို့ ဒီ Crony ရဲ့ အဓိပ္ပာယ်ကို ဒီ တချို့ က လွဲမှားစွာ သုံးနေတဲ့ အနေ အထားဖြစ်တဲ့အတွက်ကြောင့် ဒီနေရာအနေနဲ့ ကျွန်တော့်အနေနဲ့ ဒီ Crony ကို ရှင်းပြရခြင်း ဖြစ်ပါတယ်။ အားလုံးကျေးဇူး တင်ပါတယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၈)မှ ဒေါက်တာမြင့်ကြည် ဆွေးနွေးနိုင်ပါပြီ</speech>
<speech><mp id="140">ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်)</mp>လေးစားအပ် ပါသော အမျိုး သားလွှတ်တော် ဥက္ကဋ္ဌကြီးနှင့် အမျိုးသား လွှတ်တော် ကိုယ်စားလှယ်တော်များ ခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော် ကိုယ်စားလှယ် ဒေါက်တာမြင့်ကြည် ဖြစ်ပါတယ်။ အမျိုးသားလွှတ်တော်၊ အမျိုးသားစီမံကိန်း ရေးရာကော်မတီရဲ့ အမျိုးသားဖွံ့ဖြိုးတိုးတက်ရေး စီမံကိန်းဆိုင်ရာ အကြံပြုချက် အစီရင်ခံစာကို ကျွန်တော် ဆွေးနွေးတင်ပြသွားမှာ ဖြစ်ပါတယ်။ ကျွန်တော့်ရှေ့က ပုဂ္ဂိုလ်များလည်းပဲ ဒီ စာတမ်းကို၊ အကြံပြုချက်ကို တော်တော်များများ ဆွေးနွေးသွားကြပြီး ဖြစ်ပါတယ်။ ကျွန်တော်ကိုယ်တိုင် ကလည်းပဲ တောင်သူလယ်သမား၊ အလုပ်သမားရေးရာ ကော်မတီကို တာဝန်ယူဆောင်ရွက်နေ ရတဲ့ အတွက်ကြောင့် ဒီအထဲမှာ ပါနေတဲ့ တောင်သူလယ်သမား၊ အလုပ်သမားရေးရာ ကိစ္စရပ်တွေကို ကျွန်တော် မဆွေးနွေးတော့ပါဘူး။ ကျွန်တော့်အနေနဲ့ ဒီစာတမ်းရဲ့ အကြံပြုချက်ကို အားလုံး ခြုံငုံပြီးတော့ပဲ ဆွေးနွေးသွားမှာပါ။ ကျွန်တော့်အနေနဲ့ကတော့ အမျိုးသားဖွံ့ဖြိုးတိုးတက်ရေး စီမံကိန်းဆိုင်ရာ အကြံပြုချက်။ နံပါတ်(၁) Policy။ အမျိုးသားဖွံ့ဖြိုးတိုးတက်ရေး Policy ဆိုတာ ဘာပါလဲ။ ကျွန်တော့်အနေနဲ့ ဒီဟာ နံပါတ် (၁) အဓိပ္ပာယ်ဖွင့်ဖို့ လိုမယ်လို့ ကျွန်တော်ယူဆပါတယ်။ ဘာကြောင့်လဲဆိုတော့ ကျွန်တော်တို့ Policy ကို ပြောင်းမှ သက်ဆိုင်ရာ ဆောင်ရွက်ချက်တွေ၊ လုပ်ငန်းစဉ်တွေ ပြောင်းမှာပါ။ Policy ကို မပြောင်းဘူးဆိုရင် ဒီအတိုင်းပဲ ကျွန်တော် တို့ ရှိနေပါမယ်။ အထက်က သွားနေတဲ့လမ်းကြောင်းဟာ ဒီအတိုင်းပဲ ရှိပါတယ်။ ဒါကြောင့် ကျွန်တော့်အနေနဲ့တော့ ဒီ ဖွံ့ဖြိုးရေးဆိုင်ရာမှာ မူဝါဒကို အရေးကြီးပါတယ်လို့ ကျွန်တော့်အနေနဲ့ တင်ပြဆွေးနွေးလို ပါတယ်။ တိုးတက်ရေးအတွက် နိုင်ငံတကာမှာ ဆောင်ရွက်တာ ဒီကနေ့ အချိန်အခါ ကျန်း မာရေး၊ ပညာရေး၊ စီးပွားရေး ကျန်တဲ့အသေးစိတ်တွေကတော့ ထည့်ပြီး စဉ်းစားမယ်ဆိုလို့ရှိရင် အများကြီးခေါင်းစဉ် Sub Heading တွေ အများကြီးခွဲပြီးတော့ စဉ်းစားလို့ ရပါတယ်။ ဒီကနေ့ တစ်ကမ္ဘာလုံးမှာ Challenging ဖြစ်နေတဲ့ဟာက ကျန်းမာရေး၊ ပညာရေးနဲ့ စီးပွားရေး ဒီ ကဏ္ဍတွေဟာ အဓိက အရေးကြီးဆုံးပါ။ အဲဒီတော့ ကျွန်တော်တို့က Policy တစ်ခု ချလိုက်ပြီ။ စီးပွားရေး Policy တစ်ခု ချလိုက်ရင် ဘယ်လို တိုးတက်အောင် နိုင်ငံတော်အတွက်ဆောင်ရွက်မှာလဲ။ ဘယ်လို စီမံကိန်းတွေ ကျွန်တော်တို့ ဆောင်ရွက်မှာလဲ။ အဲဒီတော့ ကျွန်တော်တို့ နိုင်ငံတိုင်း နိုင်ငံတိုင်း ဟာ အခု တိုးတက်နေ တဲ့ နိုင်ငံတွေမှာ ပြန်ကြည့်လို့ ရှိရင် အစိုးရကနေပြီးတော့ Direct ဝင်ငွေရအောင်ဆောင်ရွက်တဲ့ဟာ အင်မတန်မှ နည်းပါ တယ်။ ကိုယ် ကိုယ်တိုင် စီးပွားရှာပြီးတော့ ကိုယ် ကိုယ်တိုင် လုပ်ဆောင်ပြီးတော့ အင်မတန်နည်း ပါတယ်။ စင်ကာပူနိုင်ငံဆိုရင်တော့ ကျွန်တော်တို့ က သယံဇာတပစ္စည်းတွေ နည်းတယ်။ သူ့မှာ ဒီပြင် အရင်းအနှီးတွေ မရှိတဲ့အတွက်ကြောင့်လို့ ဆိုကြပါတယ်။ သို့သော်လည်းပဲ အရင်းအနှီးရှိတဲ့ နိုင်ငံတွေကိုယ်၌ပင်လျှင် သူတို့ကိုယ်တိုင် အဲဒီဟာ တွေကို စီးပွားတက်အောင်လို့ အစိုးရက ကိုယ်တိုင် ကျွန်တော်တို့ လုပ်ငန်းရှင်တွေကဲ့ သို့ဆောင်ရွက်ခြင်း မရှိပါဘူး။ သူတို့ Policy ချပြီးတဲ့နောက် ဘယ်လို စီမံကိန်းတွေ လုပ်မှာလဲဆိုရင် အကြီးစား စီမံကိန်းတွေဟာမျိုးကိုတော့ ဆောင်ရွက်မှာပါ။ စွမ်းအင်ကဏ္ဍ။ စွမ်းအင်ကဏ္ဍဆိုရင် ဒါ နိုင်ငံတော်ရဲ့ အင်မတန်မှ အရေးကြီးတဲ့ကဏ္ဍ ဖြစ်တဲ့အတွက်ကြောင့် ဒီလို စီမံကိန်းကြီးတွေချ ပါတယ်။ အသေးစား စီမံကိန်းလေးတွေ၊ တချို့စီမံကိန်းလေးတွေကို ဒီကျွန်တော်တို့ ပုဂ္ဂလိက ဘက်ကို လွှဲပြောင်းပြီး ဆောင်ရွက်သွားတာတွေ ရှိပါတယ်။ ကျွန်တော်တို့ကလည်း S.O.E ခေါ်တဲ့ နိုင်ငံပိုင် စက်ရုံ ၊ အလုပ်ရုံတွေကို ဒီနေ့အချိန်အခါမှာ ပုဂ္ဂလိကကို လွှဲပြောင်း ပေးနေတဲ့ အချိန်အခါလည်း ဖြစ်ပါတယ်။ ဒါကြောင့်မို့လို့ ဒီဟာနဲ့ လိုက်လျောညီထွေ စီမံကိန်းများဟာ လိုအပ်ပါတယ်။ တချို့ စက်ရုံကြီးတွေ ကျွန်တော်တို့ အကြီးစားစက်ရုံကြီးတွေ ဆောက်မယ်။ အဲဒီအခါမှာ နိုင်ငံရဲ့ ဝင်ငွေ တွေကို ကျွန်တော်တို့ ရှာမယ်။ ဒီလိုအနေအထားတွေကတော့ ပြ န်စဉ်းစားရမယ့် ကိစ္စရပ်တွေ ရှိပါတယ်။ တချို့ အခု ကျွန်တော်တို့လည်းပဲ မျက်ဝါးထင်ထင် မြင်တွေ့နေပါတယ်။ တချို့ လမ်း တွေမှာ တိုးဂိတ်တွေထားပြီး ငွေတွေကောက်ခံပြီးတော့ ဆောင်ရွက်မှုတွေကို ပေးနေပါတယ်။ သို့သော် နိုင်ငံတကာမှာလည်းပဲ ဒီလိုရှိပါတယ်။ ရှိတဲ့အခါ အဲဒီလမ်းတွေကို ၊ အဲဒီပုဂ္ဂိုလ်တွေ ကိုယ်တိုင်က အကုန်လုံးပြင်။ ပြင်ပြီးတဲ့နောက် သူက ကောက်ခံ။ ကောက်ခံပြီး ပြန်ပြီးတော့ကျွန်တော်တို့ အစိုးရကိုသွင်း၊ အစိုးရက အဲဒီလိုပဲ စီးပွားရှာပါတယ်။ ဟုတ်ပြီ။ အဲဒီလမ်းတွေကို ပြင်ဖို့ဆိုရင် ကျွန်တော်တို့ ဘဏ်တွေက Banking System တွေပြင်ဖို့လိုပါ တယ်။ ဘဏ်တွေမှာ ကျွန်တော်တို့ ငွေချေး ပါမယ်။ ကျွန်တော်တို့ Money Circulation ကို ဒီလို လုပ်ပါတယ်။ ဒါကြောင့် ဒီ စီမံကိန်းတွေကို ရေးဆွဲတဲ့အခါမှာ ကျွန်တော်တို့ အင်မတန်မှ ဒါ အရေးကြီးပါတယ်။ ကျွန်တော်တို့က မူဝါဒနဲ့၊ ကျွန်တော်တို့ သွားမယ့် လမ်းကြောင်းနဲ့ အနေ အထားတွေဟာ စဉ်းစားစရာ ဖြစ်ပါတယ်။ အရေးကြီးဆုံး နောက်အချက်ကတော့ ဒီအထဲမှာလည်းပဲ ကျွန်တော်တို့ ဒီနောက်ဆုံး အပိုဒ်မှာ ထည့်ထားပါတယ်။ အုပ်ချုပ်ရေး ယန္တရားတောင့်တင်း သန့်ရှင်းမှု။ (၁) ဒီမူဝါဒတွေ၊ ဒီ စီမံကိန်းတွေ အောင်မြင်ဖို့ ဆိုရင် Good Governance၊ Clean Government ဖြစ်ဖို့ နံပါတ်(၁)အချက် အရေးကြီးဆုံးပါ။ အဲဒီတော့ ဒါလည်းပဲ စီမံကိန်း အနေနဲ့ထည့်ပြီးတော့ ရေးဆွဲထားသင့်တယ်လို့ ကျွန်တော့်အနေနဲ့ တင်ပြဆွေးနွေးလိုပါတယ်။ အဲဒီအတွက် တရား ဥပဒေ ကျွန်တော်တို့ မျှမျှတတ ဖြစ်ရမယ်။ အုပ်ချုပ်ရေးယန္တရား မှန်မှန်ကန်ကန် ရှိရမယ်။ Corruption ဒီဟာတွေ ကျွန်တော်တို့ နည်းပါးအောင် ဆောင်ရွက်ရမယ်။ ဒီဟာတွေဟာ ကျွန်တော်တို့ နိုင်ငံတော်အစိုးရအနေနဲ့ ဒီဟာတွေဟာ အဓိကထားပြီးတော့ အရေးတကြီး ဆောင်ရွက်ဖို့ လိုအပ်ပါတယ်။ လာဘ်ပေးလာဘ်ယူကိစ္စ၊ အုပ်ချုပ်ရေးပိုင်းဆိုင်ရာကိစ္စ ဆောင်ရွက်တဲ့အခါမှာ ဒီကနေ့ ကျွန်တော်တို့ အောက်ပိုင်းမှာရှိနေတဲ့ ဝန်ထမ်းကြီး /ငယ် ကျွန်တော်တို့ မေးကြည့်လို့ရှိရင် မသိပါဘူးဘဲ ဖြေကြားတဲ့အဖြေကို ကျွ န်တော်တို့ ရရှိပါတယ်။ အဲဒီတော့ အပေါ်ဘက်မှာ ပြောင်းတယ်။ အောက်ဖက်ကဆိုတော့ အောက်ဖက်ကို အသိပေးတဲ့သဘောမျိုး အားနည်း နေသလား။ Information တွေ နည်းနေသလား ။ ဒီဟာ ကျွန်တော်တို့ ပြန် လေ့လာသုံးသပ်ဖို့ လိုပါတယ်။ ဒီဟာ အင်မတန်မှ အရေးကြီးပါတယ်။ အဲဒီတော့ Good Governance ဆိုတဲ့ဟာကို သူရဲ့ စီမံကိန်းတွေ တိုးတက်မှု ပြုစုတဲ့နေရာမှာ အလယ်ကနေထားပြီး သူ့ ကိုပိုး၊ တစ်နည်းအားဖြင့် Nucleus အနေနဲ့ထားပြီး ဆောင်ရွက်သင့်တယ်လို့ ကျွန်တော့်အနေနဲ့ တင်ပြဆွေးနွေးလိုပါတယ်။ ဒီဟာကိုလည်းပဲ High Light လုပ်ပေးဖို့ လိုအပ်မယ်လို့ ကျွန်တော့် အနေနဲ့ ဆွေးနွေးလိုပါတယ်။ ဥက္ကဋ္ဌကြီးခင်ဗျား။ ကျွန်တော့်ရှေ့က ကိုယ်စားလှယ်တော်ကြီးများ တင်ပြသွားတဲ့ ကိစ္စအထွေထွေဟာ ကျွန်တော်တို့ ခုနက ကျွန်တော်ဆွေးနွေးခဲ့တဲ့ ပေါ်လစီနဲ့ ဒီ စီမံကိန်းတွေကိုဆောင်ရွက်တဲ့အခါမှာ နိုင်ငံတကာ ဆောင်ရွက်ချက်တွေနဲ့ ကိုယ်စားလှယ်တော်ကြီးများ ဆွေးနွေး သွားတဲ့အချက်တွေကို ပြန်ပြီးတော့ Synchronize ပြန်ပြီး ကျွန်တော်တို့ ချိန်ကိုက်ကြည့် ဖို့ လိုပါတယ်။ ခုန ရော်ဘာပင်ကိုစိုက်တယ်။ သူ့ရဲ့ ဒေသဆိုင်ရာ အဲဒါ ကျွန်တော်တို့ နိုင်ငံတော် အစိုးရ အနေနဲ့တော့ ဟာ စိုက်ပျိုးရေးကို ကျွန်တော်တို့ အားပေးမယ်။ ကျွန်တော်တို့ ကိုယ်တိုင် ဝင်ပြီးတော့ ဒီနေရာမှာ စိုက်ပါ။ ဒီဟာကို လုပ်ပါ။ ကျွန်တော်တို့အနေနဲ့ ဒီလိုဆောင်ရွက်မယ် ဆိုလို့ရှိရင် စဉ်းစားစရာကောင်းပါတယ်။ ဘာကြောင့်လဲဆိုတော့စိုက်ပျိုးရေးဆိုလည်း စိုက်ပျိုးရေး ပညာရှင်တွေရှိပါတယ်။ ကျွန်တော် စိုက်ပျိုးရေး ပညာရှင် မဟုတ်ပါဘူး။ သို့သော် စိုက်ပျိုးရေး ပညာရှင်တွေကို ကျွန်တော် ချဉ်းကပ်ပြီး ကျွန်တော် မေးမြန်းတဲ့အခါမှာ တချို့ ကိစ္စရပ် တွေဟာကျွန်တော်သိသင့်သလောက် သိပါတယ်။ ဥပမာ - ရော်ဘာဆိုရင် ဒါ ကျွန်တော်တို့က အထွက် နှုန်းက အင်မတန်မှ နည်းပါတယ်။ အနီးအနား နိုင်ငံတွေနဲ့ နှိုင်းယှဉ်ကြည့်ရင် ကျွန်တော်တို့ အထွက်နှုန်း သိပ်နည်းပါတယ်။ ဘာကြောအထွက်နှုန်းနည်းရလဲ။ ရော်ဘာပညာရှင်၊ သက်ဆိုင်ရာ စိုက်ပျိုးရေးပညာရှင်ကို ဆွေးနွေးလိုက်လို့ရှိရင် ကျွန်တော်တို့ ရပါတယ်။ ဒီကနေ့ အချိန်အခါဟာ နိုင်ငံတကာနဲ့လည်း ဆက်ဆံနေတော့ ဒီလိုပညာရှင်တွေနဲ့ ဖွဲ့စည်းဆောင်ရွက်သွားမှ စီမံကိန်းတွေ ကျွန်တော်တို့ အောင်မြင်မယ်။ တိုးတက်လာမယ်ဆိုတာ ကျွန်တော့်အနေနဲ့ ဒီစာတမ်းပေါ်မှာ မူတည်ပြီးတော့ ဆွေးနွေးတင်ပြလိုပါတယ်။ နောက် ကျွန်တော်တို့ သ ယံဇာတပစ္စည်း။ ဒါလည်းပဲ ကျွန်တော် ဒီမှာ အကြိမ်ကြိမ်ကြားပါတယ်။ တချို့ သယံဇာတပစ္စည်းတွေက ဟာ ဒါတွေက အင်မတန်မှ တန်ဖိုးရှိတယ်။ ကျွန်တော်တို့ နိုင်ငံထဲမှာ ဒါတွေ ရှိတယ်။ ကျွန်တော်တို့က တချို့ ကိစ္စရပ်တွေ ဆိုရင်တော့ ထုတ်သုံးရပါမှာ။ ဥပမာ - ဗမာ လိုပြန်ရင်တော့ ရှား ပါးလို့ ခေါ်မလား၊ RCre-earth ဆိုတာက ကျွန်တော်တို့ သူ့အမျိုးအစား Gozm ondalosowu mjqe Computer de sacoopgesoo Electronic components cozi လျှပ်စစ် components တွေထဲမှာ နည်းနည်းထည့်သုံးတာတွေ ရှိပါတယ်။ ဥပမာ - ရေတရီယန် တို့၊ ဇာကိုနီယန် တို့ စသည်အားဖြင့် ဒီလိုပစ္စည်းမျိုးတွေပါ။ ဒါတွေဟာ နည်းနည်းပါးပါးပဲ သူတို့ ထည့်သုံးရတာပါ။ အဲဒီလို ပစ္စည်းမျိုးတွေ ကျွန်တော်တို့ ရှိတဲ့နေရာကို ကျွန်တော်တို့က နိုင်ငံတော်ရဲ့ စီးပွားဖြစ်ဖို့အတွက် သက်ဆိုင်ရာ နိုင်ငံခြားက ကုမ္ပဏီပဲ ဖြစ်ဖြစ်၊ သူတို့ကို ထိုက်ထိုက်တန် တန် ကျွန်တော်တို့က ရမယ်။ ကျွန်တော် တို့ နိုင်ငံတော်အတွက် ဝင်ငွေရှိ မယ်ဆိုရင် ဒါတွေဟာကိုဆောင်ရွက်သင့်ပါတယ်။ ဒီပစ္စည်းတွေ ကျွန် တော်တို့က ပိုက်ထားလို့ ရေရှည်ကျ လို့ရှိရင် ဘာလို့လဲဆိုတော့ အခု Technology၊ ကျွန်တော်တို့ အားလုံးလည်း ပဲ သဘောပေါက်ပါတယ်။ နည်းပညာခေတ်ရောက်နေပါတယ်။ တဖြည်းဖြည်း တဖြည်းဖြည်း အရှိန်အဟုန်နဲ့ ကျွန်တော်တို့ က အစစ အရာရာ ပြောင်းလဲနေပါတယ်။ မော်တော်ကား Engine တစ်ခုတောင်မှ Plastic နဲ့ Plastic လိုဟာမျိုးနဲ့ ကျွန်တော်တို့က ဆောင်ရွက်ပြီး အထဲမှာရှိနေတဲ့ Engine ကို Semi conductor တစ်ပိုင်းလျှပ်ကူးပစ္စည်းတွေနဲ့ ဆောင်ရွက်ဖို့ လွန်ခဲ့တဲ့ နှစ်ပေါင်း (၄၀)၊ (၅၀) ကတည်းက ဆောင်ရွက်နေကြောင်း ကျွန်တော်လေ့လာတွေ့ရှိရပါတယ်။ ဒါ ကျွန်တော် ကိုယ်တိုင် လည်း တွေ့ခဲ့ရပါတယ်။ ဒါကြောင့်မို့လို့ အဲဒီအချိန်ကျ ကျွန်တော်တို့ ဒီပစ္စည်းက ရောင်းလို့ရချင်မှ ရတော့မှာပါ။ ဒါကြောင့်မို့လို့ ကျွန်တော့်အနေနဲ့ ဒီ Raw materials တွေကလည်း ဒီ သယံဇာတ ပစ္စည်းတွေကလည်း ထုတ်သုံးစွဲသင့်တဲ့ ပစ္စည်းဆိုလို့ရှိရင်တော့ ကျွန်တော်တို့က ထုတ်သုံးစွဲ သင့်တယ် ဆိုတဲ့ ဒီ စီမံကိန်းမျိုး၊ မူဝါဒမျိုး ကျွန်တော်တို့ ဆောင်ရွက်သင့်ပါတယ်။ အဲဒီမှာလည်းပဲ ကျွန်တော်တို့က သတ္တုစက်ရုံ အကြီးကြီး (Heavy Industry) ကြီး ကျွန်တော်တို့ ဆောက်မယ်။ ဆောက်ပြီးတော့ Purification ဒါတွေကို သန့်စင်မယ်ဆိုတဲ့ ကိစ္စမျိုးတွေလည်းပဲ ဒီလိုစီမံကိန်း၊ စီမံချက်တွေကျလို့ရှိရင် စဉ်းစားသင့် ပါတယ်။ ဘာကြောင့်လဲဆိုတော့ ကျွန်တော်တို့က ပြန် ပြီး လူအင်အား တွက်ရမယ်။ ဝင်ငွေတွက်ရမယ်။ အစစ အရာရာ Check and Bdiance အကုန်လုံးလုပ်ပြီးမှ ကျွန်တော်တို့ စိတ်ကူးယဉ်လို့ မရပါဘူး။ ဒါကြောင့် Policy ဟာ အရေးကြီး ပါတယ်။ Policy ပေါ်မှာ မူတည်ပြီးတော့ ဒီစီမံကိန်းတွေကို ရေးဆွဲသင့်တယ်ဆိုတာ ကျွန်တော့် အနေနဲ့ လေးလေးနက်နက် ဥက္ကဋ္ဌကြီးမှတစ်ဆင့်ကျွန်တော် လွှတ်တော်ကိုယ်စားလှယ် အားလုံးကို တင်ပြဆွေးနွေးလိုပါတယ်။ နိဂုံးချုပ်အနေနဲ့ ကျွန်တော်လည်းပဲ ကျွန်တော်င်ပြဆွေးနွေးရခြင်းအကြောင်းအရင်းဟာ ကျွန်တော်တို့ နိုင်ငံတော်ကို ခေတ်မီဖွံ့ဖြိုးတိုးတက်တဲ့ ဒီမိုကရေစီနိုင်ငံတော်ကြီး ဒီ လမ်းကြောင်းကို လျှောက်တဲ့အခါမှာ ကျွန်တော်လည်းပဲ ရာခိုင်နှုန်းပြည့် ကျွန်တော့်နိုင်ငံကို တိုးတက်ချင်တဲ့စိတ် ရှိပါတယ်။ ဒါကြောင့်မို့လို့ ဒီစာတမ်းပေါ်မှာPolicy ကျွန်တော်တို့ မူဝါဒဟာ အဲဒီအပေါ်မှာ မူတည် ပြီးတော့ စီမံကိန်းအကြံပြုချက်နဲ့ စီမံကိန်းများကို ဆောင်ရွက်သင့်ပါတယ်။ ကျွန်တော်တို့က လမ်းကြောင်းမပြောင်းဘူးဆိုလို့ရှိရင် မူလလမ်းကြောင်း အတိုင်းသွားနေမယ်ဆိုရင် ကျွန်တော်တို့ စဉ်းစားစရာကောင်းပါတယ်လို့ ဆွေးနွေးတင်ပြရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၁၀)မှ ဦးထွန်းကျော် ဆွေးနွေးနိုင်ပါပြီ</speech>
<speech><mp id="154">ဦးထွန်းကျော်၊ ရှမ်းပြည်နယ် မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ၊ လွှတ်တော်ကိုယ်စားလှယ်တော်များ၊ ဖိတ်ကြားထားတဲ့ ဧည့်သည်တော်များ ကိုယ်စိတ်နှစ်ပါး ကျန်းမာရွှင်လန်းနိုင်ကြပါစေလို့ ဆုမွန်ကောင်းတောင်းရင်း ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်းပြည်နယ် (မြောက်ပိုင်း) ပလောင် ကိုယ်ပိုင်အုပ်ချုပ်ခွင့်ရဒေသမှ အမျိုးသားလွှတ်တော် ကိုယ်စားလှယ် ဦးထွန်းကျော် ဖြစ်ပါတယ်။ အမျိုးသားလွှတ်တော်၊ အမျိုးသားစီမံ ကိန်းရေးရာကော်မတီမှ တင်သွင်းတဲ့ အမျိုးသားဖွံ့ဖြိုး တိုးတက်ရေး စီမံကိန်းဆိုင်ရာ အကြံပြုချက် အစီရင်ခံစာ စာတမ်းကို အကြံပြု ဖြည့်စွက် ဆွေးနွေး သွားမှာ ဖြစ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ မိမိအကြံပြု ဆွေးနွေးချက်ကို စာဖြင့် ဖတ်ခွင့်ပြု ပေးပါရန် လေးစားစွာ ပန်ကြားအပ်ပါတယ်။ အထက်ဖော်ပြပါ စာတမ်းကို ခြုံငုံပြီး လေ့လာ သုံးသပ်ရာမှာ ရည်ရွယ်ချက်၊ တင်ပြချက် အားလုံး ပြီးပြည့်စုံကောင်းမွန်လျက် ရှိပါတယ်။ အခြား အပိုင်းမှာ ဖြည့်စွက်ရန် မရှိသော်လည်း လယ်ယာစိုက်ပျိုးရေးကဏ္ဍအပိုင်းကို အနည်းငယ် ဖြည့်စွက် အကြံပြုလိုပါတယ်။ အပိုဒ် ၂၆၊ အပိုဒ်ခွဲ (ဆ)မှာ ထို့အပြင် လယ်ယာကုန်ထုတ်လုပ်မှု ဖွံ့ဖြိုးရေးအတွက် နှစ်ပေါင်းများစွာ ကျင့်သုံး သုံးစွဲခဲ့သော ဒေသဝမ်းစာစပါး ဖူလုံရေး၊ ပြည်တွင်း စားသုံးဆီဖူလုံရေး၊ ပဲမျိုးစုံတင်ပို့သော ထိပ်တန်းနိုင်ငံဖြစ်ရေး၊ တနင်္သာရီတိုင်းသည် နိုင်ငံတော်၏ ဆီအိုးဖြစ်စေရေး၊ ကုန်းမြင့်လယ်ယာဖော်ထုတ်ရေး၊ အလယ်ရိုးမကို ရွှေဖြူလွှမ်းမိုးစေရေး၊ သီးနှံအလိုက် ပန်းတိုင်အထွက်နှုန်း ပြည့်မီကျော်လွန်ရေး၊ ချင်းပြည်နယ်သည် လက်ဖက် ပြည်နယ် ဖြစ်စေရေးတို့ကိုလည်း စီမံကိန်း ရည်မှန်းချက်များအဖြစ် ဆက်လက်ထားရှိသင့် ပါသည် ဆိုတဲ့ အပိုဒ်ကို ဖြည့်စွက်အကြံပြုလိုပါတယ်။ လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးခင်ဗျား။ အထက်ဖော်ပြပါ လယ်ယာစိုက်ပျိုးရေးကဏ္ဍမှာ ဖော်ပြထားတဲ့ သီးနှံ (၁၀)မျိုးအပြင် စီမံကိန်း၏ ရည်မှန်းချက် များအဖြစ် ဥယျာဉ်ခြံမြေလုပ်ငန်းဖြစ်တဲ့ လိမ္မော်၊ လက်ဖက်၊ ကော်ဖီ၊ ပန်းသီး၊ စပျစ် ၊ သရက် စသည့် သီးနှံများ၊ ပန်းမန်အမျိုးမျိုးစိုက်ပျိုးထုတ်လုပ်တဲ့ လုပ်ငန်းများနဲ့ စက်မှုကုန်ကြမ်း ဖြစ်တဲ့ ရော်ဘာ၊ ပိုးစာပင်စိုက်ပျိုးရေး လုပ်ငန်းများတို့ကိုလည်း အဘက်ဘက်မှ တိုးတက်ဖွံ့ဖြိုး လာအောင် နိုင်ငံတော်အစိုးရက နည်းပညာ၊ အရင်းအနှီး၊ စက်ပစ္စည်း၊ ကုန်ကြမ်း စသည်တို့ကို ပံ့ပိုးကူညီသွားရန် လိုအပ်ပါတယ်။ ထည့်သွင်းဖြည့်စွက်သင့်ပါကြောင်း အကြံပြုအပ်ပါတယ်။ ခေတ်အဆက်ဆက်က အစိုးရများရေးဆွဲထားတဲ့ ဖွံ့ဖြိုးရေးစီမံကိန်း ထဲမှာ မပါဝင်ပဲ အမေ့ထားခံထားရတဲ့ စီးပွားရေးလုပ်ငန်းများ ဖြစ်ပါတယ်။ ပြည်နယ်များမှာ နေထိုင်ကြတဲ့ တိုင်းရင်းသားအများစု လုပ်ကိုင်အားထားရတဲ့ ဥယျာဉ်ခြံမြေလုပ်ငန်းလည်း ဖြစ်ပါတယ်။ လွတ်လပ်ရေး ရရှိပြီးတာလည်း ရာစုနှစ်တစ်ဝက်တောင် ကျော်နေပါပြီ။ ယခုပြည်သူ့ဒီမိုကရေစီ အစိုးရခေတ်မှာ ရေးဆွဲမယ့် တိုင်းပြည်ဖွံ့ဖြိုးတိုးတက်မှုစီမံကိန်းမှာ တစ်ထောင့်တစ်နေရာမှ ပါဝင်သွားနိုင်ရန် အကြံပြု တင်ပြ ဖြည့်စွက်ရခြင်းပဲဖြစ်ပါတယ်။ တောင်ပေါ်မြေပြန့် အချိုးညီညီ ဘက်စုံဖွံ့ဖြိုးတိုးတက်သွားနိုင်ရန်လည်း ဖြစ်ပါတယ်။ မြေပြန့်ဒေသမှာ စက်ရုံ၊ အလုပ်ရုံကြီးတွေ၊ တစ်ဆက်တစ်စပ်တည်းရှိတဲ့ စက်မှုကုန်ကြမ်း ၊ မျက်စိ တစ်ဆုံး စိုက်ကွင်း၊ စိုက်ကွက်တွေ ပြီးပြည့် စုံပြီဖြစ်သော်လည်းပဲ တောင်ပေါ်နေ တိုင်းရင်းသား ညီအစ်ကိုတွေကျတော့ ဝမ်းစာကို ခက်ခက်ခဲခဲ ရှာဖွေစားသောက်နေရ သေးတယ်ဆိုရင် ဒီ တိုင်းပြည်ဟာ ဖွံ့ဖြိုး တိုးတက်တယ်လို့ အမှန်တကယ် မပြောဆိုနိုင်သေးပါ။ မိမိမှာ လက်ဖက် လုပ်ငန်းနဲ့ ရင်းနှီးတဲ့အတွက် လက်ဖက်လုပ်ငန်းကိုပဲ ဥပမာပြုပြီး တင်ပြသွားပါမယ်။ လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးခင်ဗျား။ လက်ဖက်လုပ်ငန်းကို အောက်ပါအချက်(၄)ချက်ဖြင့် အတိုချုပ်ပြီး တင်ပြသွားပါမယ်။ (၁) ယနေ့ ဖြစ်ပေါ်နေတဲ့ လက်ဖက်လုပ်ငန်းရဲ့ အခြေအနေကို သုံးသပ်ခြင်း။ တအောင်း (ပလောင်)တိုင်းရင်းသားတွေဟာရှေးမြန်မာမင်းများ လက်ထက်ကတည်းက လက်ဖက်ကို မိရိုးဖလာလုပ်ငန်းအဖြစ် စိုက်ပျိုး လုပ်ကိုင်ခဲ့တာ ယနေ့အထိပဲ ဖြစ်ပါတယ်။ ရှမ်းပြည်နယ် (မြောက်ပိုင်း)နမ့်ဆန်မြို့ကို ဗဟိုပြုပြီး ကျောက်မဲ၊ သီပေါ၊ မန်တုံ၊ ကွတ်ခိုင်၊ မူဆယ်၊ နမ့်ခမ်း စသည့် မြို့များရှိ တောင်တန်းပေါ်မှာ တစ်ဆက်တစ်စပ်တည်း နေထိုင်ကြပြီး လက်ဖက်လုပ်ငန်း တစ်မျိုးတည်းကိုသာ အဓိကထားပြီး တစိုက်မတ်မတ် လုပ်ကိုင်ခဲ့ကြခြင်းပဲ ဖြစ်ပါတယ်။ ယခု လက်ရှိ ပလောင်ကိုယ်ပိုင်အုပ်ချုပ်ခွင့်ရ ဒေသရဲ့ ဧရိယာအကျယ်အဝန်းမှာ (၉၀၇၉၃၈)ဧကဖြစ်ပြီး လက်ဖက်စိုက်ပျိုးတဲ့ ဧရိယာ (၅၉၁၄၉)ဧက ဖြစ်ပါတယ်။ တစ်ချိန်တုန်းက လက်ဖက်လုပ်ငန်းဟာ ကောင်းမွန် အကျိုးဖြစ်ထွန်း ခဲ့သော်လည်း ၂၀၀၀ ခုနှစ်၊ နောက်ပိုင်းမှာ သိသိသာသာ ကျဆင်းလာပါတယ်။ အဓိက အကြောင်းအရင်းမှာ မြန်မာနိုင်ငံအတွင်းရှိ လက်ဖက်စိုက်ပျိုးတဲ့ ဧရိယာတိုးချဲ့ ကျယ်ပြန့် လာခြင်းပဲ ဖြစ်ပါတယ်။ ဘိန်းအစားထိုးသီးနှံအဖြစ် “ဝ”ဒေသနဲ့ “ကိုးကန့်”ဒေသတို့မှာ တိုးချဲ့စိုက်ပျိုးလာခဲ့တဲ့ အပြင် ချင်းပြည်နယ်ဟာ လက်ဖက်ပြည်နယ် ဖြစ်ရမယ်ဆိုတဲ့ ဆောင်ပုဒ်နဲ့အတူ ချင်းပြည်နယ် အတွင်းမှာလည်း တိုးချဲ့စိုက်ပျိုးခဲ့ပါတယ်။ ချင်းပြည်နယ်ရဲ့ စီးပွားရေးတိုးတက်ဖွံ့ဖြိုးအောင် နိုင်ငံတော်အကြီးအကဲရဲ့ စေတနာ ကို လေးစားရသလို ချင်းပြည်နယ်၏ စီးပွားရေး၊ ပညာရေး၊ ကျန်းမာရေး စသည့် လူနေမှုအဆင့်အတန်း မြင့်မားလာတာကို မြင်ချင်၊ တွေ့ချင်၊ ကြားချင်တာ အမှန်ဖြစ်ပါတယ်။ လက်ခံကြိုဆိုပါတယ်။ စောစောတုန်းကလည်း ချင်းပြည်နယ်၊ လွှတ်တော် ကိုယ်စားလှယ်က ဒီလက်ဖက်လုပ်ငန်းကို အကျေအလည် ဆွေးနွေးသွားပြီး ဖြစ်ပါတယ်။ ၄င်းအပြင် မြန်မာပြည်အလယ်ပိုင်းဖြစ်တဲ့ ပုပ္ပါးတောင်ဒေသ၊ နေပြည်တော်၏ အရှေ့ဘက်ခြမ်းတောင်ပေါ်ဒေသနှင့် မကွေးတိုင်း၊ ငဖဲမြို့နယ်တွေမှာလည်း စီမံကိန်းချပြီး စိုက်ပျိုးလာတာတွေ တွေ့ရပါတယ်။ အထွက်များပြီး ဈေးနှုန်းကျဆင်းခြင်း ဖြစ်တယ်လို့ ယူဆပါတယ်။ နောက်ပြီး ဒုတိယ အဓိကကျတဲ့ အချက်ကတော့ အိမ်နီးချင်းတရုတ်နိုင်ငံကနေ CTC လက်ဖက်အချိုခြောက်ကို တရားဝင်တဲ့နည်းရော၊ တရားမဝင်တဲ့နည်းရော ပြည်တွင်းကို အကြီးအကျယ် တင်သွင်းလာခြင်းပဲ ဖြစ်ပါတယ်။ အခု မြန်မာနိုင်ငံမှာ သောက်သုံးနေရ တဲ့ လက်ဖက်အချိုခြောက် တစ်ဝက်ဟာ တရုတ်ပြည် က လာတာပဲ ဖြစ်ပါတယ်။ တစ်နှစ်တစ်နှစ် တန်ချိန်(၄၀၀၀)အထက်မှာ ရှိပါတယ်။ မြန်မာပြည်ရဲ့ အချိုခြောက်သောက်သုံးခြင်းကို တန်ချိန်အားဖြင့် (၇၀၀၀)ပတ်ဝန်းကျင်ရှိမယ်လို့ ခန့်မှန်းရပါတယ်။ နယ်စပ်မှာ လက်ဖက်အချိုခြောက် စက်ရုံဆိုပြီး မည်ကာမတ္တအဖြစ် သဘောဖြင့် တည်ဆောက်ပါတယ်။ တရုတ်ပြည်က လက်ဖက်ကို ၄င်း စက်ရုံထွက်လက်ဖက်ဆိုပြီး ခေါင်းမြီးခြုံပြီး ဝင်လာခြင်းပဲ ဖြစ်ပါတယ်။(၁၀၅)မိုင်ဂိတ်မှာ တင်းကြပ်လိုက်တဲ့အခါ ဗန်းမော်ဘက်ကလှည့်ပြီး ရေကြောင်းက ဝင်လာပါတယ်။ တချို့ ကလည်း လောက်ကိုင်ဘက်လှည့်ပြီး ဝင်လာတာလည်းရှိပါတယ်။ နိုင်ငံ တော်က ရသင့် ရထိုက်သည့် အခွန်အတုတ်ကို အပြည့်အဝမရရှိခဲ့ပါ။ အချို့ မြန်မာနိုင်ငံသားတွေဟာ တရုတ်ပြည်ဘက်မှရှိတဲ့ လက်ဖက်စက်ရုံကို ငှားရမ်းပြီး လက်ဖက်ကို ထုတ်လုပ်ပြီး မြန်မာပြည်ထဲ မှာ တင်သွင်းလာ တာလည်း ရှိပါတယ်။ ဒီနေရာမှာ အလျဉ်းသင့်လို့ တင်ပြချင် ပါတယ်။ တင် သွင်း လာတဲ့ လက်ဖက်ဟာ Chemical ဓာတုဗေဒပစ္စည်း ပါမပါတော့ မသိရပါ။ တစ်မနက်လုံး ပြုတ်သော်လည်း သောက်ရေက ခါးနေတုန်းပဲ ဖြစ်ပါတယ်။ အရောင်လည်း ညို မသွားပါ။ ဓာတ်ခွဲ စမ်းသပ်ဖို့လည်း လိုအပ်ပါပြီ။ ဘာကြောင့်လဲဆိုတော့ သဘာဝ လက်ဖက်ဟာ ဘယ်လောက်ပဲ ကောင်းကောင်း နှစ်ရည်ပဲ ရပါတယ်။ ပြုတ်ရင် ကြာ လာတာနဲ့အမျှ အရည်လည်းညိုလာပါတယ်။ ကမ္ဘာမှာ နာမည်အကြီးဆုံးဖြစ်တဲ့ အင်္ဂလန်ကထုတ်တဲ့ Lipton ted ၊ Brolebon tea တို့ဟာလည်း တစ်ရည်ပဲရပါတယ်။ ကြာကြာပြုတ်ရင် အရည်ညို လာပါတယ်။ ဒါ သဘာဝလက်ဖက်ရဲ့ ပင်ကိုယ်အရည်အချင်းပဲ ဖြစ်ပါတယ်။ ဘာဖြစ်လို့လဲဆိုတော့ အဆိုပါ အိမ်နီးချင်းနိုင်ငံများမှ မသန့်စင်တဲ့ နို့မှုန့်တွေ၊ စားဆီတွေ ဝင်ဝင်လာခြင်း ဖြစ်ပါတယ်။ နယ်စပ်ထိစပ်တဲ့ နမ့်ခမ်း မြို့နယ်က ဈေးအနိမ့်ဆုံးဆိုတဲ့ ရောင်းတမ်းလက်ဖက်တွေကလည်း များများစားစား မကြာခဏ လာရောက်ပြီးတော့မှ ဝယ်ယူသွားခြင်းလည်း ရှိပါတယ်။ နောက်တစ်ကြောင်းကတော့ အခုလက်ရှိ လက်ဖက်အချို့ရဲ့ သက်တမ်းဟာ နှစ်ပေါင်း တစ်ရာကျော်သွားပြီဖြစ်လို့အပင်အိုတာ၊ အထွက်နှုန်းကျခြင်းဟာလည်း ဖြစ်နိုပါတယ်။ တောင်ပေါ် ဒေသဖြစ်တဲ့အလျောက် မြေဆီဩဇာတွေ မိုးရေနဲ့အတူ စီးဆင်းသွား ပြီး မြေဆီခမ်းခြောက် သွားတာလည်း ဖြစ်နိုင်ပါတယ်။ နောက်ဆုံးတစ် ခုကတော့ ရာသီဥတု ဖောက်ပြန်ပြီး ပူပြင်း ခြောက်သွေ့လာခြင်း ဖြစ်ပါတယ်။ အရင် ရေခဲတဲ့ဒေသဟာ အခုဆိုရင် နွေရာသီမှာ သောက်သုံးဖို့ ရေတောင်မှ အနိုင်နိုင် ရှာရပါတယ်။ အထက်ပါ အချက်အလက်များ ကြောင့် ၂၀၀၀ ခုနှစ် နောက်ပိုင်းမှစပြီး လက်ဖ က်အထွက်နှုန်း သိသိသာသာ ကျဆင်းလာ ပါတယ်။ အသေးစား၊ အလတ်စားဖြစ်တဲ့ လက်ဖက်အချို ခြောက်စက်ရုံငယ်များ (၇၅)ရာခိုင်နှုန်း မလည်ပတ်နိုင်တော့ဘဲ ရပ်တန့်နေရပါတယ်။ လက်ဖက်လုပ်ငန်းကောင်းခဲ့စဉ်က လက်ဖက်ရာသီ ရောက်ပြီဆိုရင် အောက်ပြည်အောက်ရွာက လက်ဖက်လုပ်သား တစ်သိန်းကျော် အထက်မှာ လာရောက်ပြီးတော့ လက်ဖက်ခူးကြပါတယ်။ လက်ဖက်ရာသီအပြီးမှာ စားပြီး သောက်ပြီး တစ်ယောက်၊ တစ်ယောက်မှာ တစ်သိန်းအထက်မှာ လုပ်အားခ ရကြပါတယ်။ သိန်းပေါင်း တစ်သိန်းကျော် ရသွားတဲ့သဘော ဖြစ်ပါတယ်။ ဒီနောက်ပိုင်းမှာ မရှိ တော့ပါ။ လေး သောင်း၊ ငါးသောင်း တောင်မှ အနိုင်နိုင် လာရောက်ကြပါတယ်။ လက်ဖက်လုပ်ငန်း မကောင်းတော့ လက်ဖက်တောင်သူတွေဟာ ငွေရလွယ်တဲ့ ဘိန်းစိုက်ပျိုးရာဒေသသို့ ရွှေ့ပြောင်းလုပ်ကိုင်ကြရပါတယ်။ အချို့ဆို အိမ်နီးချင်းတရုတ်ပြည် ထဲသို့ ရရာအလုပ် ပေးသလောက် လုပ်အားခနဲ့ပဲ သွားရောက်လုပ်ကိုင်ကြရတာလည်း ရှိပါတယ်။ မသိနားမလည်လို့ ဖြစ်စေ၊ သိသိနဲ့ဖြစ်စေ လူကုန်ကူးမှုခံရပြီး တစ်ဖက်နိုင်ငံအမျိုးသား တွေရဲ့ ဇနီးမယားအဖြစ် ရောင်းစားခံရတဲ့ တိုင်းရင်းသူအမျိုးသမီးတွေလည်း မနည်းတော့ပါ။ ဘိန်းခင်းမှာ အလုပ်သွားလုပ်ရလို့ ဘိန်းစွဲပြီး ရောဂါရလာတဲ့ လူငယ်လူရွယ်တွေလည်း မနည်း ပါ။ လက်ဖက်လုပ်ငန်း မကောင်းတော့တဲ့ အကြောင်းအရင်းပဲ ဖြစ်ပါတယ်။ လက်ဖက် ရွက်စိမ်း တစ်မျိုးတည်းကိုပဲ အခြေခံပြီး မြန်မာပြည်မှာ (၄)မျိုး၊ (၄)စား အဓိကအားဖြင့် ထုတ်လုပ်ထား ပါတယ်။ Green Tea ဆိုတဲ့ လက်ဖက်အခါးခြောက်၊ အဖန်ခြောက်၊ ဗမာခြောက်လို့ ခေါ်ပါတယ်။ တချို့ ဘာသာပြန်ဆရာတွေက Green Tea ဆိုတာက လက်ဖက်အစိမ်း လို့ ပြော ပါတယ်။ မဟုတ်ပါ။ Green Tea ဆိုတာက လက်ဖက်အခါးခြောက်ပဲ ဆိုလိုပါတယ်။ Black Tea wodoodsoojle@oosi Pickled Tea cumundsso Dry Tea cumude poši လှော်ခြောက် ဖြစ်ပါတယ်။ မိမိတို့ မြန်မာ့လူမှုရေးနယ်ပယ်မှာ လက်ဖက်ဟာမပါမဖြစ်၊ ကျယ်ကျယ်ပြန့်ပြန့် ကျင့်သုံးနေရဆဲ ဓလေ့ထုံးစံပဲ ဖြစ်ပါတယ်။ ရှင်ပြု၊ ရဟန်းခံ၊ မင်္ဂလာဆောင် တွေမှာ အစ သာရေး၊ နာရေးအထိ မပါမဖြစ်တဲ့ အစဉ်အလာကောင်းတစ်ခုလည်း ဖြစ်ပါတယ်။ ရေပြီးရင် ကမ္ဘာမှာ အများဆုံးသောက်သုံးရတဲ့ အရည်လည်းဖြစ်ပါတယ်။ (၂) ကမ္ဘာပေါ်ရှိ နိုင်ငံများလက်ဖက် စိုက်ပျိုးထုတ်လုပ်ခြင်း၊ လေ့လာသုံးသပ်ခြင်း။ လက်ဖက်ကို အာရှတိုက်နိုင်ငံများဖြစ်တဲ့ သီရိလ “ကာ၊ အိန္ဒိယ၊ တရုတ်၊ ဗီယက်နမ် နဲ့ မြန်မာနိုင်ငံမှာ စိုက်ပျိုးထုတ်လုပ်ကြပါတယ်။ ဂျပန် နိုင်ငံ၊ ယိုးဒယားနိုင်ငံ တို့မှာလည်း စိုက်ပျိုးကြရပါတယ်။ သီရိလင်္ကာနိုင်ငံဟာ လက်ဖက်ကို အဓိကစိုက်ပျိုးပြီး နိုင်ငံခြားသို့ Export အဖြစ်တင်ပို့ကာ F.E ထက်ဝက်ကျော်ရရှိတဲ့ နိုင်ငံလည်း ဖြစ်ပါတယ်။ အိန္ဒိယနိုင်ငံဟာလည်း ပြည်တွင်းစားသုံးပြီး ပိုတဲ့လက်ဖက်ခြောက်ကို Export အဖြစ် တင်ပို့ကြပါတယ်။ အာဖရိက တိုက်က ကင်ညာနိုင်ငံ၊ မာလာဝီနိုင်ငံတို့ဟာ အကြီးအကျယ် စိုက်ပျိုးထုတ်လုပ်ပြီး နိုင်ငံ အသီးသီးသို့ တင်ပို့ကြတာတွေ့ရပါတယ်။ အင်္ဂလန်နိုင်ငံဟာ ကမ္ဘာမှာ လက်ဖက်အချို ခြောက် အ သောက်ဆုံးနိုင်ငံဖြစ်ပါတယ်။ တစ်နှစ်တစ်နှစ် လူတစ်ဦးချင်းပျမ်းမျှ (၁၀)ပေါင်အထက်မှာ သောက်သုံးတာ တွေ့ရပါတယ်။ ဒါကြောင့်မို့လို့ သူတို့နိုင်ငံမှာ Ted Time ဆိုပြီးတော့မှ လက်ဖက်ရည်သောက်တဲ့အချိန်ကို သတ်မှတ်ကြခြင်း ဖြစ်ပါတယ်။ အနောက် ဥရောပနိုင်ငံအချို့နှင့် အရှေ့အလယ်ပိုင်းဒေသရှိ အာရပ်နိုင်ငံများ၊ ပါကစ္စတန်၊ ရုရှားနိုင်ငံတို့ဟာ လက်ဖက်အချိုခြောက်ကို အဓိက သောက်သုံးတဲ့ နိုင်ငံ ဖြစ်ပါတယ်။ အထူးသဖြင့် ဗြိတိသျှ ကိုလိုနီ လက်အောက်ခံဖြစ်ခဲ့ဖူးတဲ့ နိုင်ငံများဟာ အသောက်ဆုံးပဲ ဖြစ်ပါတယ်။ တရုတ်၊ ဂျပန်၊ ကိုရီးယား၊ ထိုင်း စတဲ့နိုင်ငံတွေဟာ လက်ဖက် အခါးခြောက်(Green Tea)ကို အဓိက သောက်သုံးကြပါတယ်။ လက်ဖက်စိုကိုတော့ မြန်မာ နိုင်ငံသားများကသာ စားသုံးတာ တွေ့ရပါတယ်။ အခု နောက်ပိုင်း ယိုးဒယား၊ မလေးရှား၊ စင်ကာပူနှင့် ဂျပန်နိုင်ငံများသို့ အနည်းငယ် တင်ပို့ရပါတယ်။ အဓိကကတော့ ၎င်းနိုင်ငံများသို့ ရောက်ရှိနေကြတဲ့ မြန်မာနိုင်ငံသား စားသုံးရန်အတွက်ပဲ ဖြစ်ပါတယ်။ လေးစားအပ်တဲ့အမျိုးသားလွှတ်တော် ဥက္ကဋ��ဌကြီးခင်ဗျား။ လွန်ခဲ့တဲ့ ၂၀၀၀ ခုနှစ် ဝန်းကျင်မှာ ခေတ်မီတိုးတက်တဲ့ လက်ဖက်လုပ်ငန်းကို လေ��လာဖို့ တရုတ်ပြည်နဲ့ အိန္ဒိယပြည် ကို ရောက်ခဲ့ပါတယ်။ တရုတ်ပြည်၊ ယူနန်ပြည်နယ်၊ ချန်လင်းမြို့မှာ လက်ဖက်သုတေသနခြံကို သွားရောက်လေ့လာခဲ့ပါတယ်။ တစ် ကမ္ဘာလုံးမှာ စိုက်ပျိုးတဲ့ လက်ဖက်အမျိုးပေါင်း (၆၅)မျိုးကို တွေ့ခဲ့ရပါတယ်။ လက်ဖက်ကို အစေ့မှမစိုက်ဘဲ အညွန့်ကိုဟော်မုန်းစိမ်ပြီး စိုက်ပျိုးတာ တွေ့ရှိရပါတယ်။ တကယ့်လက်ဖက်ရဲ့ မိဘမျိုးရိုးကို အမှန်ရရှိဖို့ ဖြစ်ပါတယ်။ နောက်ပြီး လက်ဖက် စိုက်ပျိုးတဲ့ ခြံရှင်များကို နိုင်ငံတော်အစိုးရမှ ပံ့ပိုးကူညီတဲ့စနစ်ကိုလည်း လေ့လာခဲ့ရ ပါတယ်။ လက်ဖက်ပျိုးပင်ကို စိုက်ခင်းသို့ ရွှေ့ပြီး နွေရာသီမှာရေမငတ်အောင် ပလတ်စတစ်ဗူးနဲ့ Drop ရေချတဲ့စနစ်ကို ကျင့်သုံးတာတွေ့ရပါတယ်။ တစ်ပတ်ကို နှစ်ခါ သုံးခါ ရေကို ခြံအထိ ကားဖြင့်ပို့ပေးပါတယ်။ လေးနှစ်ကြာတဲ့အခါ စီးပွားရေးဖြစ် ဆွတ်ခူးလို့ရပြီဆိုရင် ဖြစ်ထွန်းအောင်မြင်တဲ့ အပင်အရေအတွက်ကို ရေတွက်ပြီး တစ်ပင်ကို (၈)ယွမ်နှုန်းဖြင့် ခြံရှင်တောင်သူလယ်သမား ဦးကြီးများကို ပြန်လည်ငွေရှင်းပေးပါတယ်။ ကွန်မြူနစ်စနစ်ကျင့်သုံးတဲ့ နိုင်ငံဟာ သူ့ရဲ့ ခြံရှင်တောင်သူလယ်သမားများကို ပံ့ပိုးကူညီတာ မှတ်လောက်၊ အတုခိုးလောက်စရာ ဖြစ်ခဲ့ပါတယ်။ အိန္ဒိယနိုင်ငံ၊ အာသံပြည်နယ်၊ ဂျိုဟတ်မြို့မှာ နှစ်ပေါင်း (၁၀၀)ကျော် သက်တမ်းရှိတဲ့ Tea Institute ကိုသွားရောက်လေ့လာရာမှာ မြန်မာပြည်က လာတဲ့အမျိုး ရှမ်းမျိုးဆိုတဲ့အမျိုးကို တွေ့ခဲ့ရပါတယ်။ ကမ္ဘာမှာ စိုက်ပျိုးတဲ့ လက်ဖက်အမျိုးအစားကတော့ အဓိကအားဖြင့် နှစ်မျိုးပဲ ဖြစ်ပါတယ်။ မြန်မာနိုင်ငံမှာ စိုက်ပျိုးတဲ့ လက်ဖက်ဟာ High Land Tea အမျိုးအစားဖြစ်ပြီး Sed Level (၃၀၀၀) အထက်မှာ ကောင်းမွန်စွာ ပေါက်ရောက်နိုင်ပါတယ်။ အိန္ဒိယနိုင်ငံ၊ အာသံ Gessures onion codonoso Low Land Tea səfij1:5209:688: Sea Level (390)(၃၀၀) လောက်မှာ ကောင်းမွန်စွာ ပေါက် ရောက်နိုင်ကြောင်း လေ့လာတွေ့ရှိရ ပါတယ်။ လက်ဖက်ဟာ မျိုးတစ်မျိုးတည်းပေါ်မှာ မူမတည်ပါ။ ဒေသရဲ့ မြေအမျိုးအစား၊ Ph ပါဝင်မှု၊ ပင်လယ်ရေ မျက်နှာပြင် အနိမ့်အမြင့်ပေါ်မှာလည်း မူတည်ပါတယ်။ ဥပမာအားဖြင့် 'ဝ'ကိုယ်ပိုင် အုပ်ချုပ်ခွင့် ရတိုင်း၊ မိုင်းမောဒေသမှာ စိုက်ပျိုးတဲ့လက် ဖက်ဟာ ထိုင်ဝမ်မျိုးဖြစ်ပါတယ်။ တကယ်တမ်း စိုက်ပျိုးလိုက်တဲ့အခါမှာ မူရင်းဒေသ ထိုင်ဝမ်ကထွက်တဲ့ လက်ဖက်ထက် အရည်အချင်းပို ကောင်းလာတာ တွေ့ရပါတယ်။ ဈေးကွက် လိုသလောက် မပို့နိုင်ပါ။ ဈေးလည်း အလွန်ကောင်း ပါတယ်။ မြန်မာငွေနဲ့တွက်ရင် တစ်ပိဿာကို (၂၆၀၀၀၀)ကျော် ကျသင့်ပါတယ်။ လက်ဖက်ဟာ ပင်လယ်ရေမျက်နှာပြင်အမြင့် (၃၀၀၀)အထက်မှာပဲ ဖြစ်ထွန်းပြီး အရည်အချင်းကောင်းမွန်တဲ့ လက်ဖက်ဖြစ်ပါတယ်။ နမ့်ဆန်ဒေသ ဟာ ပျမ်းမျှ ပေ (၅၀၀၀)နဲ့ (၇၀၀၀)ကြားမှာ ရှိပါတယ်။ သမားရိုးကျအပြင် လက်ဖက်လုပ်ငန်းကို ခေတ်မီအောင် တိုးချဲ့လုပ်ကိုင်ခြင်း။ မြန်မာ နိုင်ငံရှိ လက်ဖက်စိုက်ပျိုးထုတ်လုပ်ရာမှာ ဓာတ်မြေသြဇာ (Chemicdl Fertilizer)၊ ပိုးသတ်ဆေး (Insecticide) qwoscao: (Fungicide) 0:0vač:olu 316 mpee Organic Tea salgs နိုင်ငံခြားသို့ Packing ကောင်းကောင်းဖြင့် Export ပို့ကုန် အမယ်သစ်အဖြစ် တင်ပို့ ရောင်းချ နိုင်ပါတယ်။ အခုနောက်ပိုင်း ကမ္ဘာမှာ Organic နည်းစနစ်ဖြင့် စိုက်ပျိုးထုတ်လုပ်တဲ့ ကောက်ပဲ သီးနှံများကို ဈေးကောင်းပေးပြီး ဝယ်ယူစားသုံးကြခြင်းပဲ ဖြစ်ပါတယ်။ သာမန်ပစ္စည်းထက် ငါးဆ၊ ခြောက်ဆဈေးပေးပြီး တမက်တမော ဝယ်ယူစားသုံးကြခြင်းပဲ ဖြစ်ပါတယ်။ နောက်တစ်ခုကျတော့ ပိုလျှံတဲ့ လက်ဖက်ရွက်စိမ်းကို အနှစ်ထော်ယူပြီး အလှဆီ၊ ခေါင်းလျှော်တဲ့ Vdue Add တန်ဖိုး ကုန်ပစ္စည်းအဖြစ် ထုတ်လုပ်တင်ပို့ရောင်းချနိုင်ခြင်းပဲ ဖြစ်ပါတယ်။ (၄) ဖွဲ့စည်းပုံအခြေခံဥပဒေမှာ တောင်သူလယ်သမားများကို ကူညီထောက်ပံ့ရန် ပြဋ္ဌာ်း ခြင်း။ ဖွဲ့စည်းပုံအခြေခံဥပဒေ အပိုဒ် (၂၃)မှာ နိုင်ငံတော်သည် တောင်သူလယ်သမားများ ၏ (က) အခွင့်အရေးများကို ကာကွယ်စောင့်ရှောက်ရန် လိုအပ်သည့်ဥပဒေများ ပြဋ္ဌာန်း ဆောင်ရွက် ရမည်။ (ခ) စိုက်ပျိုးထုတ်လုပ်တဲ့ ကောက်ပဲသီး နှံများ သင့်တင့်မျှတသည့် တန်ဖိုး ရရှိအောင် ကူညီဆောင်ရွက်ရမည်။ အပိုဒ် (၂၉) နိုင်ငံတော်သည် လက်မှုလယ်ယာမှ စက်မှုလယ်ယာသို့ ကူးပြောင်းနိုင်ရန် နည်းပညာ၊ အရင်းအနှီး၊ စက်ပစ္စည်း၊ ကုန်ကြမ်း အစရှိသည်တို့ကို အတတ် နိုင်ဆုံး ဖြည့်ဆည်းပေးရမည်။ အပိုဒ် (၃၀) နိုင်ငံတော်သည် စက်မှုလက်မှုလုပ်ငန်းများ တိုးတက် ဖွံ့ဖြိုးရေးအတွက် လိုအပ် သည့် နည်းပညာ၊ အရင်းအနှီး၊ စက်ပစ္စည်း၊ ကုန်ကြမ်း အစရှိသည် တို့ကို အတတ်နိုင်ဆုံး ဖြည့်ဆည်းရမည်။ အပိုဒ် (၃၁) နိုင်ငံတော်သည် ပြည်သူများ အလုပ်လက်မဲ့ နည်းပါးစေရန် တစ်နိုင်တစ်ပိုင်တတ်နိုင်သမျှ ကူညီဆောင်ရွက်ရမည်ဟု ဖွဲ့စည်းပုံအခြေခံ ဥပဒေမှာ တောင်သူလယ်သမားများအတွက် အတိအလင်းဖော်ပြပြဋ္ဌာန်းထားပြီး ဖြစ်ပါတယ်။ လေးစားအပ်တဲ့အမျိုးသားလွှတ်တော် ဥက္ကဋ္ဌကြီးခင်ဗျား။ မိမိဟာ လက်ဖက်လုပ်ငန်းနှင့် ရင်းနှီးတဲ့အတွက် လက်ဖက်လုပ်ငန်းကို ဥပမာအဖြစ် တင်ပြထားခြင်းပဲ ဖြစ်ပါတယ်။ လက်ဖက် အပြင် ကော်ဖီကိုလည်း ကမ္ဘာမှာ ကျယ်ကျယ်ပြန့်ပြန့် သောက်သုံးနေတာ တွေ့ရပါတယ်။ အထူးသဖြင့် အမေရိကန်၊ ပြင်သစ်၊ အီတလီစတဲ့ အနောက်ဥရောပနိုင်ငံများ ကော်ဖီကို ----</speech>
<speech type="speaker">နိဂုံးချုပ်ပါ</speech>
<speech><mp id="154">ဦးထွန်းကျော်ရှမ်းပြည်နယ် မဲဆန္ဒနယ်အမှတ်၁၀)</mp>နိဂုံးချုပ်ပါမယ်။ ပန်းမျိုးစုံကို အကြီးအကျယ်စိုက်ပျိုးပြီး နိုင်ငံတကာကို Export ထုတ်လုပ်တဲ့၊ တင်ပို့ရောင်းချတဲ့ နိုင်ငံကြီး များလည်း ရှိပါတယ်။ ဟော်လန်နိုင်ငံဟာ ကမ္ဘာမှာ ပန်းအများဆုံး ထုတ်လုပ်ရောင်းချတဲ့နိုင်ငံပဲ ဖြစ်ပါတယ်။ ဒါကြောင့်မို့ ရှိနှင့်ပြီးဖြစ်သော လက်ဖက်၊ လိမ္မော်၊ သရက်၊ ပန်းသီး၊ စပျစ်၊ ကော်ဖီ စတဲ့ ဥယျာဉ်ခြံ ထွက်သီးနှံများ၊ ပန်းမျိုးစုံစိုက်ပျိုးခြင်း၊ စက်မှုကုန်ကြမ်းဖြစ်တဲ့ ရော်ဘာ စိုက်ပျိုးခြင်း၊ ပိုးစာအိမ်စိုက်ပျိုးခြင်း၊ ပိုးအိမ်ထုတ်လုပ်ခြင်းတို့ကို (၁) သိပ္ပံနည်းကျ ပြန်လည် ပြုစုပျိုးထောင်ခြင်း၊ (၂) ဥယျာဉ်ထွက်သီးနှံများကို အခြေခံသည့် အသေးစား ၊ အလတ်စား စက်မှုလုပ်ငန်းများကိုတည်ထောင်ခြင်း၊ (၃) Organic ထုတ်ကုန်ပစ္စည်းအဖြစ် Export ပြုလုပ် ခြင်း၊ (၄) နိုင်ငံတကာနှင့် ချိတ်ဆက်ပြီး ဈေးကွက်ကို ရှာဖွေခြင်းတို့ဖြင့် အစိုးရမှ ခေတ်မီ တိုးတက်အောင် နည်းပညာ၊ အရင်းအနှီး၊ စက်ပစ္စည်း၊ ကုန်ကြမ်းစသည်တို့ကို ပံ့ပိုးကူညီ ပေးသွားရန် အမျိုးသားဖွံ့ဖြိုးတိုးတက်ရေးစီမံကိန်း၏ ရည်မှန်းချက်များအဖြစ် ဖြည့်စွက် ထည့်သွင်းပေးပါရန် အကြံပြု ဆွေးနွေးရင်နိဂုံးချုပ်အပ်ပါတယ်။ အားလုံးကိုကျေးဇူးတင်ပါတယ်။</speech>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ် (၁၀)မှ ဦးမြင့်ထွန်း ဆွေးနွေးနိုင်ပါပြီ</speech>
<speech><mp id="82">ဦးမြင့်ထွန်း၊ ပဲခူးတိုင်းဒေသကြီး မဲဆန္ဒနယ်အမှတ်၁၀)</mp>မင်္ဂလာပါခင်ဗျား။ လေးစားအပ်တဲ့ ဥက္ကဋ္ဌကြီး နှင့် လွှတ်တော်ကိုယ်စားလှယ်များခင်ဗျား။ အမျိုးသား လွှတ်တော် ကိုယ်စားလှယ်တော်ကြီး ဦးဇော်မြင့်တို့ အဖွဲ့က တင်သွင်းတဲ့ အမျိုးသားဖွံ့ဖြိုး တိုးတက်ရေး စီမံကိန်းဆိုင်ရာ အကြံပြုချက်မှာပါတဲ့ လယ်ယာကဏ္ဍ စာမျက်နှ၉)မှာ ပါပါတယ်။ နိုင်ငံတစ်နိုင်ငံ ဖွံ့ဖြိုးတိုးတက်ဖို့ဆိုတာ လယ်ယာကဏ္ဍ အစွမ်းကုန်ဖွံ့ဖြိုးတိုးတက်ဖို့ သိပ်အရေးကြီးတယ်လို့ ဒါ ဒီလို ဖော်ပြထားပါတယ်။ ဒီလယ်သမားတွေရဲ့ ကိစ္စ တွေပါတဲ့အတွက်ကြောင့် ကျွန်တော်တို့ လယ်ယာကဏ္ဍတစ်ခုတည်းကိုပဲ ဆွေးနွေးသွားမှာ ဖြစ်ပါတယ်။ လယ်သမားတွေရဲ့ ဒီ ရင်တွင်းခံစားချက်တွေနဲ့ ပတ်သက်ပြီးတော့ လိုအပ်တာလေးတွေ ပိုမိုပြီးတော့မှ ပီပီပြင်ပြင်လေး ပေါ်လွင်အောင်နဲ့ စီမံကိန်းမှာလည်း ဖြည့်စွက်ချင်တာလေးတွေ နည်းနည်းရှိတာနဲ့ ကျွန်တော် တင် ပြရတာဖြစ်ပါတယ်။ နောက်ပြီးတော့ တ ချို့စီမံကိန်းမှာပါတဲ့ အချက်တွေလည်း ထောက်ခံတင်ပြသွားမှာ ဖြစ်ပါတယ်။ ကျွန်တော် မကြာသေးခင်ကပဲ ရန်ကုန်တိုင်းနဲ့ ပဲခူးတိုင်း လယ်သမားကြီးတွေနဲ့ ကျွန်တော် အချိန်ယူပြီးတော့ ဆွေးနွေးခဲ့တာ လေးတွေ ရှိပါတယ်။ ဒါလည်း တစ်နိုင်ငံလုံးက လယ်သမားတွေနဲ့ ပတ်သက်နေတယ်လို့ ကျွန်တော်ထင်ပါတယ်။ ပထမ ရန်ကုန်တိုင်းဒေသကြီး မှော်ဘီမြို့နယ်ထဲက ကျေးရွာတွေဖြစ်တဲ့ အထရုကျေးရွာ၊ ကြာကန်ကျေး ရွာ၊ ညောင်နှစ်ပင်ကျေးရွာ၊ ကြောက် အိုင်ကျေးရွာ၊ တောင်ပို့ တစ်ရာကျေးရွာက လယ်မြေတွေအကြောင်း အရင်တင်ပြပါမယ်။ ကျွန်တော်တို့ ကိုယ်စားလှယ် တော်ကြီးတွေမှာလည်း အ မျိုးသားညီလာခံ နှစ်ရှည် တက်ခဲ့ဖူးတဲ့ ကိုယ်စားလှယ်တော်တွေ ပါပါတယ်။ ဒီရွာတွေဟာ ညောင်နှစ်ပင်ညီလာခံတစ်ဝိုက်က ရွာတွေဖြစ်တဲ့အတွက်ကြောင့် မျက်စိထဲမှာလည်း မှန်းကြည့်လို့ရပါတယ်။ ဘာဖြစ်သလဲဆိုတော့ လယ်တွေက ခဏခဏ ရေ နစ်ပါတယ်။ နှစ်တိုင်းလည်း ရေနစ်ပါတယ်။ စိုက်တဲ့အချိန်မှာ (၂)ခါ (၃)ခါ ပြန်စိုက်ရပါတယ်။ ဒီနေရာမှာ ဘာကို အဖြေသွားတွေ့သလဲဆိုရင် ရေမနစ်အောင် အစိုးရက တာဝန်ယူဖို့ ဒါကို သွားတွေ့ပါတယ်။ နေမကောင်းတာတွေလည်း ပါပါ တယ်။ အထွက်နှုန်းတွေ ကျတယ်။ နောက် ဆုံးဘာဖြစ်လဲ။ ဘဏ်ကြွေးတွေ မဆပ်နိုင်ပါဘူး။ ရှိတဲ့ လယ်တွေ၊ ခြံဝင်းတွေ ထိုးရောင်း။ ဒါတင်ပဲလား။ လယ်လုပ်ချင်တဲ့စိတ်တွေကုန်ပြီးတော့မှ ကျပန်းအလုပ်သမားတွေ ဖြစ်ကုန်ကြပါတယ်။ လယ်လုပ်တဲ့လူတွေ မရှိသလောက် ရှားပါးကုန်တာ တွေ့ရပါတယ်။ စိတ်ဓာတ် နည်းနည်း ပြင်းထန်တဲ့ လယ်သမားတွေကျတော့ ဆက်လုပ်ပါတယ်။ လုပ်သားရှားလို့ စရိတ်တွေ ပိုကုန်ပြီးတော့မှ အရှုံးပေါ်ပါတယ်။ အကြွေးသံသရာမှာ တဝဲဝဲပဲ လည်ပြီးတော့ နင်းပြားဘဝမှာ ရှိခဲ့ကြပါတယ်။ ဒါက ဘာလဲဆိုတော့ လယ်ရှိတဲ့ လယ်သမားရော ၊ မရှိတဲ့ လယ်သမားတွေပါ လယ်လုပ်ချင်အောင် လယ်လုပ်ကိုင် ခွင့်ရအောင် ဖန်တီးရမယ်ဆိုတဲ့ အဖြေ ထပ်တွေ့ပါတယ်။ မြို့ကြီးတွေနားမှာ အခွင့်အရေးကို စောင့်ပြီး လယ်တွေ ဝယ်ထားတဲ့ ငွေရှင်၊ ကြေးရှင်တွေဆီက မလုပ်တဲ့ လယ်တွေ၊ ဟန်ပြလုပ်ထားတဲ့ လယ်တွေကို ပြန်သိမ်းရမယ်ဆိုတဲ့ solution ဒါ အဖြွက်ပါတယ်။ မြေလွတ်မြေရိုင်းတွေ ကိုလည်း ဒီလိုပဲ မလုပ်ရင် သိမ်းကို သိမ်းရတော့မယ်ဆိုတဲ့ အဖြေထွက်ပါတယ်။ တကယ်လုပ်မယ့် လယ်သမား၊ ယာသမား ၊ ခြံသမားတွေကို လုပ်ကိုင်ခွင့် ချပေးကြရမှာ ဖြစ်ပါတယ်။ ဒါမှ အထိုက်အလျောက် တိုးတက် လာမှာ ဖြစ်ပါတယ်။ ဒါ ပြည်ထောင်စုလွှတ်တော်အတွင်းမှာ ဦးတင်ထွဋ် ဆွေးနွေးတာနဲ့လည်း ဆက်စပ်နေပါတယ်။ တစ်ခါ မြေကို တခြားနိုင်ငံတွေကလိုပဲ အစိုးရက လယ်သမားတွေ စိတ်ကြိုက် ပြုပြင်ပေးရမယ့် သဘောတွေ တွေ့ရပါတယ်။ ဒါမှ လယ်သမားတွေအတွက် အဆင်ပြေမှာ ဖြစ်ပါတယ်။ သီးနှံ အထူးပြု ကုမ္ပဏီတွေနဲ့ ဒါလုပ်နေပါတယ်ဆိုပြီး အကြံပြုချက်မှာတော့ ပါပါတယ်။ သို့သော်လည်း ဒါကို အစိုးရက တာဝန်ယူပြီးတော့ ကြပ်မတ်ရမယ့် သဘောလေးတွေ ထည့်ရင် ပိုပြီးတော့ ပြည့်စုံမှာဖြစ်ပါတယ်။ တစ်ခါ မိုးစပါး ကိစ္စပါ။ အစိုးရက မိုးစပါးမှာ စပ်မျိုးစပါးကို ကျယ်ကျယ်ပြန့်ပြန့် စလုပ်နေပါတယ်။ ဒါပေမဲ့ လယ်သမားတွေကလည်း မိရိုးဖလာ အရင်မျိုးတွေကိုပဲ စိတ်အား ထက်သန်ပြီး စိုက်နေကြ ပါတယ်။ စပ်မျိုးစပါးက ဈေးကြီးတယ်၊ လက်ဝင်တယ်၊ ပင်ပန်းတယ်။ အရှုံးအမြတ်အပေါ်မှာ သံသယစိတ်တွေ ဝင်နေပါတယ်။ လယ်မြုပ်ရင် စပ်မျိုးစပါးက ပိုပြီးတော့ ရှုံးမယ်ဆိုပြီးတော့ ဒီလို တွက်ကြပါတယ်။ အစိုးရက အထူးဂရုစိုက် ပညာပေး စည်းရုံးနေပေမယ့် သိပ်ပြီးတော့ မထိရောက် သေးပါဘူး။ ဒါ ဘာကြောင့်လဲ။ ဥပမာ လက်ပံတန်း ဘက်မှာ ကျွန်တော်တို့ backhoe တစ်စီးနဲ့ ရေမနစ်အောင် မြောင်းတွေ၊ ရိုးတွေကို အစိုးရ အနေနဲ့ လိုက်ဖော်ပေးပါတယ်။ backhoe ပျက်တဲ့အခါကျတော့ အစားကို ပြန်မရတော့ လယ်တွေက ထပ်ပြီးတော့ ရေနစ်တာတွေ ရှိပါတယ်။ အမှန်ကတော့ ကျွန်တော်တို့ ချက်ချင်း အစားထိုး ပေးမယ်ဆိုရင် အခြေအနေ အဆိုးကြီးဘက်ထဲကို မရောက်ပါဘူး။ အစိုးရဘက်ကလည်း အခက်အခဲတွေ ရှိမယ်လို့ ကျွန်တော်တို့ ဒီလိုသုံးသပ်ပါတယ်။ ဒါကြောင့် မျိုးသုဉ်း ပြီး အထွက်နှုန်းကျနေတဲ့ မိရိုးဖလာမျိုးကို တစ်ဖက်ကလည်း သုတေသနပြုပြီးတော့ ပြန်မြှင့်တင်ရင်ရော အဆင်ပြေမလား။ ဒါကို ကျွန်တော်တို့ ထည့်တွက် စဉ်းစားကြရမှာ ဖြစ်ပါတယ်။ ဒီလို မူလမျိုးတွေ အထွက်နှုန်းတိုးလာရင်လည်း ကျွန်တော်တို့ရဲ့ အမြတ်ဆိုတာကိုလည်း ထည့်တွက်ရမှာ ပါ။ ဒါ စီမံကိန်းမှာပါတဲ့အတွက် အလွန်ပဲ ကောင်းတဲ့ အကြောင်း ကျွန်တော်တို့ ထောက်ခံလိုပါတယ်။ ဆန်အမျိုးအစားတွေနဲ့ ပတ်သက်လို့ ဒီမှာ ကျွန်တော်တို့ အလျဉ်းသင့်လို့ နည်းနည်းတင်ပြပါမယ်။ ကျွန်တော်တို့ အိန္ဒိယပါလီမန်မှာ သင်တန်းတက်နေတုန်းက နေ့လယ် စာကျွေးတဲ့ အခါမှာ ကျွန်တော်တို့ ကို ကျွေးတဲ့ ဆန်တွေက သွယ်သွယ်ရှည်ရှည် ဖွေးဖွေးလေးတွေ ဖြစ်ပါတယ်။ ဒါ ပထမ တန်းစားလို့လည်း သိရပါတယ်။ ကျွန်တော်တို့ဆီက ပုလဲသွယ်စပ်မျိုးစပါးက ထွက်တဲ့ဆန်ထက် ပိုကောင်းတာ တွေ့ရပါတယ်။ ဒီမှာ ဘာသင်ခန်းစာ ဖော်ထုတ်လို့ရလဲဆိုတော့ ပတ်ဝန်းကျင်နိုင်ငံ တွေမှာ စိုက်ပျိုးနေတဲ့ ဆန်စပါးကောင်းတွေကို မပြတ်လေ့လာသုံးသပ် သုတေသနပြုရမယ်ဆိုတဲ့ အဖြေထွက်ပါတယ်။ အစိုးရက လုပ်ဆောင်ရမယ့်အချက်တွေမှာ စီမံကိန်းမှာ ပါဖို့လည်း လိုပါတယ်။ ကျွန်တော် တို့ ဆီမှာက ရိုးရိုးလယ်တောင်မှ စပါးတင်းဧက (၅၀)နှုန်းထွက်ရင် ရှုံးပါတယ်။ ဒါကို တချို့က တင်း(၅၀) ထွက်ရင်တောင်မှ မြတ်တယ်လို့ ဒီလို မှားပြီးတော့ သုံးသပ်တာတွေလည်း ကြားသိရပါတယ်။ (တစ်ခါ အဲဒီမျိုးကိစ္စပဲ စီမံကိန်း စာမျက်နှာ (၁၀)မှာ ပါပါတယ်။ ဒါကို အစိုးရပိုင်း ကချည်းပဲ တာဝန်ယူနိုင်မှာ မဟုတ်လို့ ပုဂ္ဂလိက မျိုးစေ့ထုတ်လုပ်တဲ့ ကုမ္ပဏီတွေကလည်း ပေါ်လာအောင် ဖော်ပေးဖို့ လိုတယ်လို့ ပါပါတယ်။ မှန်ပါတယ်ခင်ဗျား။ သို့သော်လည်းပဲ ဒါတွေ လယ်သမား လက်ထဲရောက်ရင် အရောအနှောတွေ၊ မကောင်းတာတွေ ပါနေတော့ ထုတ်လုပ်သူ အတွက် အဆင်ပြေပြီးတော့မှ လယ် သမားတွေက အဆင်မပြေ ဖြစ်ပါတယ်။ ဒါဘာလဲ ဒီလို မမှန်မကန်လုပ်တဲ့ ထုတ်လုပ်သူ တချို့ကို အရေးယူရမယ်။ စည်းကမ်းဥပဒေတွေ လိုတယ်ဆိုတဲ့ သဘော ဖြစ်ပါတယ်။ ဒုတိယအနေနဲ့ ကျွန်တော်တို့ ပဲခူးတိုင်းအနောက်ခြမ်းက လယ်သမားတွေနဲ့ တွေ့တော့ သူတို့ဆွေးနွေးတာတွေလည်း စီမံကိန်းမှာ ထည့်ဖို့၊ စဉ်းစားဖို့အချက်ကလေးတွေ တွေ့ရမှာ ဖြစ်ပါတယ်။ ဘာလို့လဲဆိုတော့ လယ်သမားတွေဘဝကို တာဝန်ရှိသူတွေက ထဲထဲဝင်ဝင် မသိကြဘူးလို့ သူတို့ ဆိုကြပါတယ်။ တာဝန်ရှိသူမပြောနဲ့ တချို့မြို့မှာ စာသင်နေတဲ့ လယ်သမား သားသမီးအရင်းတွေတောင်မှ မိဘရဲ့ လုပ်ငန်းကို နားမလည်ဘူးလို့ ဒီလို ဆိုကြပါ တယ်။ လယ်သမားအကြောင်းကို တကယ်သိတဲ့ လယ် သမားတွေနဲ့ပဲဖွဲ့တဲ့ အဖွဲ့အစည်း ရှိရင် ပိုကောင်း မယ်လို့ ဆိုကြပါတယ်။ လွှတ်တော်မှာ မေးကြ၊ ဖြေကြတာတွေလည်း သူတို့က အားမရတဲ့ အကြောင်း ပြောကြပါတယ်။ လယ်သမားအဖွဲ့အစည်း ဖွဲ့သင့် မသင့် ဒီလွှတ်တော်မှာ တင်ပြဖူး ပါတယ်။ မေးဖူးပါတယ်။ ပြည်ထောင်စုဝန်ကြီး ဦးကျော်ဆန်း ကတော့ နိုင်ငံရေးသမားတွေ တချို့က ခုတုံး လုပ်မှာစိုးလို့ လောလောဆယ် တော့ မဖွဲ့သင့်သေးဘူးလို့ ဒီလို ဖြေသွားပါတယ်။ သူတို့က ဘာပြောလဲဆိုတော့ နောင်ဖွဲ့တဲ့အခါမှာ ကုမ္ပဏီထောင်တဲ့ သူဌေး တွေ အဲဒီ အဖွဲ့အစည်းမှာ ပါမှာကိုလည်း သူတို့ စိုးရိမ်တယ်လို့ ဆိုပါတယ်။ ဘာဖြစ်လို့လဲဆိုတော့ သူဌေး တွေရဲ့ စကားက အာဏာပိုင်တွေအပေါ်မှာ ပိုထိရောက်တယ်လို့ ပြောကြပါတယ်။ နောင်မှာ အစိုးရက ဖွဲ့စည်းတဲ့ အခါ စဉ်းစားဖို့ ဖြစ်ပါတယ်။ အလုပ်သမားအဖွဲ့ကတော့ ဖွဲ့စည်းပြီး ဖြစ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ အထူးပြု ကုမ္ပဏီတွေ စပါးစိုက်ရင် အစိုးရက ကူတယ်။ ကုမ္ပဏီတွေကလည်း စပ်မျိုးစပါးတွေ ဖော်ပေးပါတယ်။ ရောင်းရတယ်။ မြတ်ပါတယ်။ ဘာကြောင့်လဲ စပ်မျိုးစပါးဈေးနဲ့ ရောင်းရလို့ ဖြစ်ပါတယ်။ ကျွန်တော်တို့ လယ်သမားတွေ ကျတော့ စိုက်တဲ့အခါမှာ ဒေသဈေးနဲ့ ပေါက်ဈေးနဲ့ ရောင်းကြရလို့ ရှုံးပါတယ်။ စပ်မျိုး (၁)ဧက စိုက်ရင် (၂၀၀၀၀၀) ထောက်ပံ့မယ်လို့ သာယာဝတီနယ်မှာ ပြောတယ်။ တကယ်တမ်းကျတော့ထောက်ပံ့မှုတွေ မရှိသေးပါဘူး။ မရကြသေး ပါဘူး။ ကုမ္ပဏီတွေရဲ့ မြေဆီတွေကို အကြွေးနဲ့ ဝယ်ရတယ်။ ဆပ်ရတယ်။ ကုမ္ပဏီတွေ မြတ်ပါတယ်။ လယ်သမား တွေက သွင်းအားစုတွေ မဖြစ်မနေ ထည့်ရလို့ ရှုံးတာတွေ ဖြစ်လာပါတယ်။ နောက်ပြီး ပကတိမြေပြင် အခြေအနေနဲ့ တင်ပြတဲ့ စာရင်းဇယား တွေ ကွဲလွဲနေတာတွေလည်း လယ်သမား တွေအတွက် အဆင်မပြေ တာတွေ ဖြစ်ပါတယ်။ လယ်သမားတွေ မြို့နယ်က တာဝန်ရှိတဲ့ ဝန်ထမ်းတွေကို အဖြစ်မှန် ပြောပြရင် ဝန်ထမ်းတွေက အထက်ကို အမှန်မတင်ပြရဲတာတွေလည်း တွေ့ရပါတယ်။ အထက်က လမ်းညွှန်တာကိုပဲ အောက်က ခေါင်းညိမ့်နေပြီးတော့မှ ဗဟိုလမ်းညွှန်ချက်အတိုင်း ဆက်လုပ်ဖို့ လယ်သမားတွေကို အမိန့်ပေးတယ်လို့ ဆိုပါတယ်။ အဲဒီတော့ အတင်းအကျပ် အမိန့်ပေးခြင်း မပြုဖို့လည်း ကျွန်တော်တို့ ထည့်သွင်း စဉ်းစားရမှာ ဖြစ်ပါတယ်။ ကုမ္ပဏီတချို့ ဆိုရင် လယ်သမားတွေရဲ့ အကျိုးစီးပွား ကို မကြည့်ဘဲနဲ့ သူတို့အကျိုးပဲ ကြည့်တယ်လို့ဆိုပါတယ်။ အဲဒီတော့ အကျိုးတူ ပူးပေါင်းတာတွေ ဒီဘက်မှာ မရှိသေးပါဘူး။ ကုမ္ပဏီတွေထုတ်တဲ့ မြေဆီတွေ၊ ပိုးသတ်ဆေးတွေ၊ စံချိန်စံညွှန်းတွေ ဒါ ပြည့်ရဲ့လားဆိုတာ အမြဲတမ်းစစ်ဆေးပေးဖို့ အစိုးရ ကို တောင်းဆိုနေ ကြပါတယ်။ လယ်သမား တွေကလည်း မတိုင်းတာတတ်တော့ မြေဆီတိုင်းတာ စက်တွေ မြို့တိုင်းမှာ ရှိမယ်ဆိုရင် ဘယ်လို မြေမှာ ဘယ်လိုမြေဩဇာ ထည့်ရမလဲဆိုတာကို သိကြမှာဖြစ်ပါတယ်။ အဲဒီတော့ လယ်သမားတွေဟာ မတိုင်းတာတတ်တဲ့အတွက် စွန့်ပြီးတော့ ဝယ်တယ်၊ ဝယ်ပြီးတော့ ဖျန်းကြရတယ်။ ဒါလည်း စီးပွားရေးသမားတွေအတွက် အကွက်သဘောမျိုး ဖြစ်နေပါတယ်။ ပဲခူးတိုင်းဒေသကြီး အနောက်ခြမ်းဟာလည်း ထုံး စံအတိုင်း လယ်တွေ နှစ်စဉ် ရေနစ်ပါတယ်။ တချို့ ငါးမွေးကန်တွေကြောင့်လည်း ဖြစ်ပါတယ်။ ချောင်းတွေ၊ မြောင်းတွေ ခဏ ခဏ ပိတ်ပါတယ်။ ဒါကြောင့် စပ်မျိုးစပါး မစိုက်နိုင်ပါဘူး။ အစိုးရက လယ်တွေကို ပထမတန်း၊ ဒုတိယတန်း၊ တတိယတန်းစား ဆိုပြီးတော့ တန်းစား (၃)မျိုးလောက်ခွဲပြီးတော့ စီမံ ကိန်းမှာ ချတဲ့အခါမှာ ပထမတန်းစား ဖြစ်အောင် တာဝန်ယူပေး လုပ်ပေးစေလိုတဲ့ သဘောလေးတွေ အဖြေမှာ တွေ့ပါတယ်။ ဒီအချက်ဟာ စီမံကိန်းမှာ မဖြစ်မနေ ပါရမယ့် အချက်ဖြစ်ပါတယ်။ စိုက်ပျိုးစရိတ် ချေးငွေနဲ့ ပတ်သက်ပြီး နည်းနည်း ကျွန် တော် တင်ပြပါမယ်။ အစိုးရက (၁)ဧက (၅၀၀၀၀)ဆိုပြီး ချေးပေးပါတယ်။ (၁၀)ဧကအထက်လုပ်တဲ့ လယ်သမားတွေကို ဥပဒေ အရ မပေးပါဘူး။ ဒီကိစ္စကို သာယာဝတီနယ်မှာ ဘာတွေဖြစ်သလဲဆိုတော့ လယ်သမားတွေနဲ့ ကျေးရွာအုပ်ချုပ်ရေးမှူးတွေ နည်းနည်းပြဿနာလေးတွေ တက်ကြပါတယ်။ ဥပမာ လယ်ဧက (၃၀)လုပ်တယ် ဆိုပါတော့ ကျွန်တော်တို့ မြေစာရင်းအရာရှိနဲ့ ကျေးရွာအုပ်ချုပ်ရေးမှူး ပေါင်းပြီးတော့ စာအုပ် (၃)အုပ် လုပ်ပါတယ်။ ဒီလို အဖြစ်အပျက်မျိုးတွေဟာ လုပ်ကိုင်စားနေတာ နှစ်စဉ်လို ဖြစ်နေတဲ့အတွက်ကြောင့်မို့လို့ လယ်သမားတွေနဲ့ ပြဿနာလေးတွေ ရှိပါ တယ်။ ဒါတွေလည်း အရေးယူဖို့ လိုပါမယ်။ နောက်တစ်ခုတင်ပြလိုတာက ကျွန်တော်တို့ လွတ်လပ်ရေးရပြီးစ ပါလီမန်ဒီမိုကရေစီ ခေတ်မှာတော့ ဦးနု ခေတ်မှာ ကျွန်တော်တို့ လယ်သမားတွေ အိမ်ပေါ်မှာ မအိပ်ရဲဘဲနဲ့ ကောက်ရိုးပုံပေါ်မှာ အိပ်ကြရပါတယ်။ စစ်ကျ န်လက်နက်တွေနဲ့ လူမိုက်တွေ ပေါ်ပြီးတော့ ဓားပြတိုက်တာတွေ၊ လူသတ်တာတွေ များလွန်းလို့ဖြစ်ပါတယ်။ လုံခြုံမှု မရှိပါဘူး။ ဆိုရှယ်လစ် ခေတ်မှာလည်း တာဝန်ကျေစပါး ဆိုပြီးတော့ စာရင်းဇယားအတုတွေနဲ့ လယ်သမားတွယ်ပြုတ်တာတွေ၊ နွားပြုတ်တာတွေ၊ အိမ်ပြုတ်၊ ထောင်ကျတာတွေ ရှိပါတယ်။ ဒါတွေကတော့ သမိုင်းမှာ ကျန်ခဲ့ပါပြီ။ ဒါလည်း သင်ခန်းစာယူဖို့ပဲ ဖြစ်ပါတယ်။ တပ်မတော်ခေတ်မှာကျတော့ ဒါတွေ မရှိတော့ပါဘူး။ သို့သော် လည်းပဲ ကျွန်တော်တို့ ဈေးပေါ့။ စပါးဈေးနဲ့ပတ်သက်လို့ စပါး (၁၀၀)ကို ရွှေ (၁)ကျပ်သားဈေးနဲ့ အညီရလို့ သူတို့ အဆင်ပြေတယ်လို့ ပြောကြပါတယ်။ ဒါကလည်း ၂၀၀၀ ပြည့်နှစ်လောက်ကဖြစ်ပြီးတော့ ၂၀၀၉ ခုနှစ်နောက်ပိုင်း ဒီမိုကရေစီစနစ် မပြောင်းခင်လေးမှာ မနှစ်တစ်နှစ်ကပေါ့ ၊ ဆန်စပါးဈေးတွေ ကျပြီးတော့ ဒုက္ခရောက်ရတယ်။ အကြွေးတွေ မဆပ်နိုင်လို့ ငွေချေးတဲ့ သူဌေး တွေကလည်း ချေးပြီးတော့ မချေးဘဲနဲ့ အရင်းအနှီးအတွက် တော်တော်လေး လိုလာတာတွေ တွေ့ရပါတယ်။ ဒါ ဆန်းစစ်ကြည့်တဲ့ အခါမှာ မလေးရှား နိုင်ငံမှာ သာမန်ရိုးရိုးစပါး (၁၀၀)ကို မြန်မာငွေနဲ့ ခြောက်သိန်းနှုန်း ရှိပါတယ်။ ကျွန်တော်တို့ဆီမှာသုံးသိန်းခွဲ လောက်ပဲ ရှိတယ်။ နောက်ပိုင်းကျတော့ တစ်ခါ နှစ်သိန်းခွဲထိ ကျသွားတယ်။ အဲဒီတော့ စပါး (၂၀၀)ရောင်းရင်တောင်မှ ရွှေတစ်ကျပ်သား မရတော့တဲ့ အနေအထား ဖြစ်ပါတယ်။ တပ်မတော်အစိုးရလက်ထက်ပဲ ကျွန်တော်တို့ ဘုရင့်နောင် ဈေးကွက်ကြီး မပေါ်ခင် ကတည်းက ဆန်စပါးက အဲဒီတုန်းကလည်း Export မရပါဘူး။ သို့သော်လည်းပဲ ရွှေဈေးကို ရခဲ့ပါတယ်။ မီခဲ့ပါတယ်။ ဒါ ဘယ်လိုဖြစ်လဲ ပြန်ကြည့်တော့ ဒါ ရှင်းရှင်းလေး တွေ့ရပါတယ်။ ဆန်စပါးတွေ ထွက်ပေါက်မရှိအောင် ပိတ်တာတွေ Export ရတဲ့ လူတစ်စုလက်ထဲကို ဒေသဈေးနဲ့ ရအောင် လုပ်တာတွေ၊ ဒီနှစ် ၂၀၁၂ ခုနှစ်မှာတောင် ဈေးက နှစ်သိန်းခွဲ လောက်ပဲ ဖြစ်ပြီးတော့၊ အခုဒီလမှာ သုံးသိန်းရှစ်သောင်း ပြန်ရတာ၊ ငွေလိုလို့ အနိမ့်ဈေးရှိတုန်းက အမြန်ရောင်းခဲ့ရတဲ့ လယ်သမားတွေအတွက် တော်တော်လေးတော့ နစ် နာခဲ့ပါတယ်။ ဈေးကွက်စီးပွားရေး စနစ် ကိုလည်း ဒါ ကျွန်တော်တို့ အသေးစိတ်တော့ ပြန်ကြည့်ဖို့လိုမှာဖြစ်ပါတယ်။ စပါးဈေးတက်ရင် ထိန်းချုပ်၊ ကျအောင်ချ၊ လယ်သမားတွေ ဝယ်ရတဲ့ ဓာတ်မြေသြဇာ၊ ပိုးသတ်ဆေး၊ လယ်ယာသုံးစက်ကိရိယာတွေ၊ စက်ဆီတွေကျတော့ ဈေးက မကျတဲ့အတွက်ကြောင့် တစ်ခုခု လိုနေသလိုလို မြေပြင်အခြေအနေနဲ့ ပကတိအခြေအနေမှာ လွဲ မှားမှုတွေ ပြန်စစ်ရမှာ ဖြစ်ပါတယ်။ ဒါတောင် ကျွန်တော်တို့ လယ်တွေ အသိမ်းခံရတဲ့ လယ်သမားဘဝတွေအကြောင်း ကျွန်တော်တို့မပြောသေးပါဘူး။ ကြွက်ကိုက်တာတွေ၊ ငှက်ကိုက်တာတွေ၊ သီးနှံဖျက်ပိုးထိုးတာတွေ၊ မှိုစွဲရောဂါကျတာတွေ ကျွန်တော်မပြောသေးပါဘူး။ တော်တော်လေးဒုက္ခရောက်တဲ့ အနေအထားတွေရှိပါတယ်။ သားသမီးတွေ ကျောင်းထားဖို့ နေနေသာသာ စားဖို့အနိုင်နိုင် ဖြစ်ကြတဲ့ အနေ အထားလေးတွေ ရှိနေပါတယ်။ နောက် တင်ပြချင်တာကတော့ လယ်ယာစိုက်ပျိုးရေးဝန်ကြီးဌာန ကိုလည်းပဲ ဘတ်ဂျက် လုံလုံ လောက်လောက် တိုးပြီးတော့ ထိထိရောက်ရောက် မှန်မှန်ကန်ကန် အကျိုးရှိရှိသုံးစွဲနိုင်ဖို့ နိုင်ငံတော်က ကြပ်မတ်ပေးသင့်ကြောင်း ပြောလိုပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ကျွန်တော် နိဂုံးချုပ်ပါမယ်။ စီမံကိန်း မှာပါဖို့ အချက်တွေက လယ်တွေ ရေမနစ်အောင် အစိုးရက လုံးဝတာဝန်ယူရပါမယ်။ ရေနစ်ရင်လည်း လယ်သမားတွေ မနစ်နာစေတဲ့ သင့်တော်တဲ့ နည်းလမ်းတစ်ခု ရှာပေးရပါမယ်။ ဒုတိယတန်းစား၊ တတိယတန်းစား မြေတွေကို ပထမတန်းစား ဖြစ်အောင် အစိုးရကပဲ တာဝန်ယူ ပြုပြင်ပြောင်းလဲ ပေးရပါမယ်။ မြေလွတ်၊ မြေရိုင်းတွေ လယ်ယာမြေစိုက်နိုင်အောင် ဖန်တီးပေး ရပါမယ်။ လယ်စိုက်ချင်အောင် စည်းရုံးပညာပေး ရပါမယ်။ သူဌေးသူကြွယ် တွေ ဝယ်ယူထားတဲ့ လယ်တွေ ထဲက မလုပ်တဲ့ လယ်တွေ၊ ဟန်ပြ လယ်တွေကို ပြန်သိမ်းပြီး တကယ်လုပ်မယ့် လယ်သမားတွေ လုပ်ကိုင်ခွင့် ချပေးရပါမယ်။ စပ်မျိုးစပါးကို အားပေးသလို မိရိုးဖလာစပါးကို စိုက်နိုင်အောင်လည်း သုတေသနပြုပြီးတော့မှ အားပေးရတဲ့ အစီအမံတွေ ပါရပါမယ်။ လယ်သမားတွေဆီကို အရည်အသွေးမမီတဲ့ မြေဆီ၊ မြေနှစ်၊ ဓာတ်မြေသြဇာ၊ ပိုးသတ် ဆေးတွေနဲ့ အရည်အသွေးမမီတဲ့ မျိုးစပါးတွေ မရောက်အောင် အမြဲတမ်း စစ်ဆေးထိန်းကွပ် ပေးတဲ့ အဖွဲ့တစ်ဖွဲ့ ပေးထားပြီးတော့ လယ်သမားအကျိုးအတွက် စစ်ဆေးအရေးယူမှုတွေ ပြု လုပ်ရပါမယ်။ ချေးငွေတွေ လယ်သမားလက်ထဲကို လုပ်ထုံးလုပ်နည်းနဲ့အညီ အမှန်တကယ် ရောက်အောင် စီမံချက်မှာ ထည့်သွင်းရပါမယ်။ လယ်သမား အဖွဲ့အစည်းကို လောလောဆယ် မဖွဲ့စည်းနိုင်သေးပေမယ့် သင့်တင့်မျှတတဲ့အချိန်မှာ ဖွဲ့စည်းပေးရပါမယ်။ အဲဒီအဖွဲ့အစည်း ကိုလည်း တာဝန်ရှိတဲ့ အာဏာပိုင်အဖွဲ့အစည်းတွေနဲ့ မပြတ် ထိတွေ့ ဆက်ဆံနေအောင်လို့ စီမံ ပေးရပါမယ်။ လယ်သမားတွေရဲ့ နစ်နာချက်တွေရှိ လာရင်လည်း မြန်မြန်ဆန်ဆန် ဖြေရှင်းပေးဖို့ စီမံချက်မှာ ပါရပါမယ်။ ဒါ တစ်နေ့က ပြည်ထောင်စုလွှတ်တော်မှာ ဆွေးနွေးခဲ့ကြတဲ့ လယ်သမား တချို့ရဲ့ အသိမ်းခံရ တဲ့ လယ်မြေတွေအတွက် အဆင်ပြေအောင် ဆောင်ရွက်ပေးရပါမယ်။ နောက်ဆုံး ကျွန်တော်တို့ လယ်ယာစိုက်ပျိုး ရေးဝန်ကြီးဌာနရဲ့ ဘတ်ဂျက်ကိုလည်း ပြန်စိစစ်တိုးမြှင့်ပြီးတော့ ထိထိရောက်ရောက်သုံးစွဲဖို့ အစီအမံတွေမှာ ပါရှိရပါမယ်လို့ ကျွန်တော် တို့ အကြံပြု တင်ပြရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အခု အစည်းအဝေးကို (၁၅)မိနစ်ခန့် ခေတ္တရပ်နားပါမယ်</speech>
<speech type="mc">အားလုံးပြန်လည် ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို ၁၄၃၅ နာရီတွင် ခေတ္တရပ်နားပြီး ၁၄၅၀ နာရီအချိန်တွင်ပြန်လည်ကျင်းပပါသည်။</p>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ် (၇)မှ ဦးစံပြည့် ဆွေးနွေးနိုင်ပါပြီ</speech>
<speech><mp id="7">ဦးစံပြည့်၊ ကချင်ပြည်နယ် မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ ခင်ဗျား။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ် ဦးစံပြည့် ဖြစ်ပါတယ်။ ဥက္ကဋ္ဌကြီး ခင်ဗျား။ အမျိုးသားစီမံကိန်းဆိုင်ရာကော်မတီရဲ့ အမျိုးသား ဖွံ့ဖြိုးတိုးတက်ရေးစီမံကိန်း အကြံပြုချက်အစီရင်ခံစာဟာ ကျိုးကြောင်းဆီလျော် ညီညွတ်မှုရှိပြီး၊ ပြည့်စုံကောင်းမွန်သည့် စာတမ်းတစ်ခုဖြစ်ကြောင်း လေ့လာတွေ့ရှိရတဲ့အတွက် ကျွန်တော့်အနေနဲ့ ထောက်ခံဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကော်မတီ၏ အကြံပြုချက်စာတမ်းမှာ ပါဝင်တဲ့ ငွေကြေးမူဝါဒနှင့် ဘဏ္ဍာရေးမူဝါဒကဏ္ဍ၊ စာပိုဒ် ၃ရ မှာ အောက်ပါအတိုင်း ဖော်ပြထားရှိပါတယ်။ နိုင်ငံတော် ဗဟိုဘဏ်ရဲ့ လွတ်လပ်မှုနှင့် စွမ်းရည်ကို မှန်ကန်စွာ ထိန်းသိမ်းမြှင် တင်ထားရန် အရေးကြီး ပါတယ်။ ဗဟိုဘဏ်အား ဥပဒေများနှင့် အညီ လုပ်ပိုင်ခွင့်နှင့် လွတ်လပ်ခွင့်ကို ပေးအပ်ရပါမယ်။ ပြည်ထောင်စုအစိုးရနှင့် သက်ဆိုင်ရာဝန်ကြီးဌာနတို့က ချုပ်ကိုင်မှု၊ စွက်ဖက်မှု၊ လွန်ကဲစွာ ပြုလုပ်ပါက ငွေကြေးမူဝါဒ၏ရှင်သန်အားကောင်းနိုင်မှုကို များစွာထိခိုက်စေနိုင်ကြောင်း သတိမူ ရမှာ ဖြစ်ပါတယ်လို့ ဖော်ပြထားရှိပါတယ်။ ယခုဖော်ပြထားချက်ကို ကျွန်တော်အပြည့်အောက်ခံပါတယ်။ ဗဟိုဘဏ်ဟာ ငွေကြေးမူဝါဒများကို အကောင်အထည်ဖော် ဆောင်ရွက်တဲ့ အခါမှာ လွတ်လပ်စွာ လုပ်ကိုင်ဆောင်ရွက်ခွင့်ရှိရန် လိုအပ်ပါတယ်။ ဖြစ်နိုင်လို့ရှိရင် သက်ဆိုင်ရာ ဝန်ကြီးဌာန ကွပ်ကဲမှုအောက်မှာ မထားဘဲ သီးခြားအဖွဲ့အစည်းတစ်ရပ်အဖြစ် ဖွဲ့စည်းဆောင်ရွက် စေသင့်ပါတယ်။ ဥက္ကဋ္ဌကြီးခင်ဗျား။ ငွေကြေးမူဝါဒကို အကောင်အထည်ဖော် ဆောင်ရွက်ရတဲ့ ဗဟိုဘဏ်ရဲ့ လုပ်ငန်းတာဝန်များဟာ များမြောင်ရှုပ်ထွေး သိမ်မွေ့လှကြောင်း လေ့လာ တွေ့ရှိရ ပါတယ်။ ငွေကြေးတည်ငြိမ်မှုရှိစေရေး ထိန်းချုပ်နိုင်ဖို့ နိုင်ငံတကာဘဏ်များ၊ ငွေကြေး အဖွဲ့အစည်းများနှင့်လည်း လုပ်ထုံးလုပ်နည်းနှင့်အညီ အဆင်ပြေချောမောစွာ ဆက်ဆံဆောင်ရွက် နိုင်ဖို့ အလွန်အရေးကြီးပါတယ်။ ဒီကိစ္စတွေကို နိုင်နင်းစွာဆောင်ရွက်နိုင်ဖို့ ဗဟိုဘဏ် တာဝန်ရှိသူများကိုယ်တိုင် အချိန်အတိုင်းအတာ တစ်ခုအထိ၊ လေ့လာဆည်းပူးရန် လိုအပ်နေ ဦးမှာ ဖြစ်ပါတယ်။ တစ်နည်းအားဖြင့်Copicity Building ကို တည်ဆောက်ရဦးမှာ ဖြစ်ပါတယ်။ ဒါကြောင့်မို့လို့ ဗဟိုဘဏ်အနေနဲ့ ငွေကြေးမူဝါဒများကို လုပ်ပိုင်ခွင် နှင့် လွတ်လပ်ခွင့် အပြည့်နဲ့ အကောင်အထည်ဖော် ဆောင်ရွက်တဲ့အခါ အတိမ်းအစောင်း၊ အမှားအယွင်းများ မဖြစ်ပေါ်စေဖို့ အတွက် ကော်မတီအကြံပြု စာရဲ့ ငွေရေးကြေးရေးနှင်. ဘဏ္ဍာရေးမူဝါဒကဏ္ဍမှာ အောက်ပါ စာပိုဒ်တစ်ပိုဒ်ကို ပါဝင်ထည့်သွင်းသင့်ကြောင်း အကြံပြု လိုပါတယ်။ အဲဒီအကြံပြုချက်စာပိုဒ်ကတော့ နိုင်ငံတော်၏ ငွေကြေးမူဝါဒကို အောင်မြင်စွာ အကောင်အထည်ဖော်နိုင်ရန် ဗဟိုဘဏ်ဥက္ကဋ္ဌက ဥက္ကဋ္ဌအဖြစ် ဆောင်ရွက်သည့် ဆက်စပ်ဌာန ဆိုင်ရာ အဆင့်မြင့်အရာရှိများနှင့် အရပ်ဖက်မှ ဘာသာရပ်အလိုက် ကျွမ်းကျင်ပညာရှင်များ ပါဝင်သည့် ကော်မရှင် သို့မဟုတ် ကော်မတီတစ်ခုကို ဖွဲ့စည်းတာဝန်ပေးအပ်ရန် လိုအပ်မည် ဖြစ်ပါသည်ဆိုတဲ့အချက်ကို ထည့် သွင်းဖို့ အကြံပြု ဆွေးနွေးလိုပါတယ်။ ဥက္ကဋ္ဌ ကြီးခင်ဗျား။ နိုင်ငံတော်ရဲ့ ငွေရေးကြေးရေးမူဝါဒကို အောင်မြင်စွာအကောင်အထည်ဖော်နိုင်ဖို့ ဗဟိုဘဏ် အဖွဲ့ တစ်ခုတည်းနဲ့ ဆောင်ရွက်ဖို့ မလွယ်ကူလှကြောင်း ဥပမာတစ်ခုနဲ့ တင်ပြလိုပါတယ်။ ဗဟိုဘဏ်ဟာ နိုင်ငံခြားငွေလဲလှယ်နှုန်းကို အခါအားလျော်စွာ အတိုးအလျော့ လုပ်ပြီး သတ်မှတ် ပေးနေရမှာ ဖြစ်ပါတယ်။ အဲဒီလို ပြုလုပ်တဲ့အခါမှာ ဖြစ်သင့်ဖြစ်ထိုက်တဲ့ ငွေလဲလှယ်နှုန်း ဖြစ်ရန် များစွာအရေးကြီးပါသည်။ မှန်မှန်ကန်ကန် စဉ်းစားဆုံးဖြတ်နိုင်ဖို့ အခု ဖော်ပြမယ့် အချက်တွေကို မလွဲမသွေ လေ့လာဆက်စပ် ချိန်ထိုးကြည့်ရမှာ ဖြစ်ပါတယ်။ အဲဒီအချက်တွေကတော့ ငွေဖောင်းပွမှုနှုန်း၊ ဘတ်ဂျက်လိုငွေပြမှု၊ နိုင်ငံတကာနှင် . ကုန်သွယ်မှုအချိုးအစား၊ ကုန်သွယ်မှုပမာဏ၊ မိမိနိုင်ငံရဲ့ ဘဏ်အတိုးနှုန်း၊ နိုင်ငံခြားသီးသန့် ရန်ပုံငွေ၊ နိုင်ငံ၏စီးပွားရေးဖွံ့ဖြိုးတိုးတက်မှု၊ အဓိကကုန်သွယ်ဖက်နိုင်ငံများ၏ ငွေလဲလှယ်နှုန်းနဲ့ ငွေကြေးဈေးကွက်တွင် ဈေးကစားမှု စသည်တို့ကို မလွဲမသွေ လေ့လာဆက်စပ်ပြီးတော့ ချိန်ထိုး ကြည့်ရမှာ ဖြစ်ပါတယ်။ အဲဒီအချက်တွေမှာ စီးပွားရေး၊ ဘဏ္ဍာရေးနှင့် ... အမျိုးသားစီမံကိန်း ရသုံးမှန်းခြေငွေစာရင်းများရဲ့ ဘာသာရပ်များ ပါဝင်တဲ့အတွက် ဗဟိုဘဏ်တစ်ခုတည်းနဲ့ မှန်မှန် ကန်ကန်သုံးသပ်ဆုံးဖြတ်နိုင်ရန် ခက်ခဲလှကြောင်း တွေ့မြင်ရမှာ ဖြစ်ပါတယ်။ ဥက္ကဋ္ဌကြီး ခင်ဗျား။ ၂၀၁၁ ခုနှစ်လောက်ကစပြီးတော့ ကျွန်တော်တို့ရဲ့ မြန်မာကျပ်ငွေ မာလာတဲ့အတွက် နိုင်ငံရဲ့ ပို့ကုန်လုပ်ငန်းရှင်များ ကုန်ပစ္စည်းများကို တင်ပို့နိုင်ခြင်း မရှိတော့တဲ့ အတွက် ပို့ကုန်လုပ်ငန်းရှင် နဲ့ ကုန်ထုတ်လုပ်သူများ၊ တောင်သူမျာ�� အရှုံးပေါ်ခဲ့ကြပါတယ်။ အဲဒီပြဿနာကို ဖြေရှင်းနိုင်ဖို့အတွက် မြန်မာကျပ်ငွေ တန���ဖိုးကျသွားစေဖို့ တစ်နည်းအားဖြင့် US ဒေါ်လာတန်ဖိုး မြင့်တက်လာစေဖို့၊ အစိုးရအနေနဲ့ ကားများကို တင်သွင်းခွင့် ပြု တာတွေဆောင်ရွက်ခဲ့ရတယ်။ နိုင်ငံခြားမှာ အလုပ်လုပ်သူများ တရားဝင် အခွန်ဆောင်ထားလို့ရှိရင် ပို့ကုန်ကြောင့် ရငွေအဖြစ် အသိအမှတ်ပြုခြင်းတွေ ဆောင်ရွက်ပေးခဲ့ရတယ်။ နောက်အချို့သော တင်ပို့ကုန်များကို ကုန်သွယ်လုပ်ငန်းခွန် ကင်းလွတ်ခွင့် ခွင့်ပြုခြင်းများ ပြုလုပ်ပေးခဲ့ရတာတွေ တွေ့ရှိရပါတယ်။ ဒါကြောင် မို့လို့ ငွေကြေးကိစ္စရပ်များဟာ အကြောင်းအရာတစ်ခုတည်းကို ကြည့်ပြီးတော့ ဆုံးဖြတ်လို့မရဘဲနဲ့ ပြည်တွင်းပြည်ပဆက်စပ် ကိစ္စရပ်များအားလုံးကို ဘက်စုောင့်စုံမှ ခြုံငုံသုံးသပ်ဆောင်ရွက်ရတဲ့အတွက် ကော်မတီရဲ့ အကြံပြုစာရဲ့ ငွေကြေးမူဝါဒနဲ့ ဘဏ္ဍာရေးမူဝါဒကဏ္ဍမှာ နိုင်ငံတော်၏ ငွေ ကြေးမူဝါဒကို အောင်မြင်စွာ အကောင်အထည် ဖော်နိုင်ရန် ဗဟိုဘဏ်ဥက္ကဋ္ဌက ဥက္ကဋ္ဌအဖြစ် ဆောင်ရွက်သည့် ဆက်စပ်ဌာနဆိုင်ရာ အဆင်မြင့် အရာရှိများနှင့် အရပ်ဖက်မှ ကျွမ်းကျင်ပညာရှင်များ ပါဝင်သည့် ကော်မရှင် သို့မဟုတ် ကော်မတီ တစ်ခုကို ဖွဲ့စည်းတာဝန်ပေးအပ်ရန် လိုအပ်မည်ဖြစ်ကြောင်း အကြံပြု ဆွေးနွေးရင်း နိဂုံးချုပ်အပ် ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတွဲမှ ဒေါက်တာဗညားအောင်မိုး ဆွေးနွေးနိုင်ပါပြီ</speech>
<speech><mp id="115">ဒေါက်တာဗညားအောင်မိုး၊ မွန်ပြည်နယ်မဲဆန္ဒနယ်အမှတ်(၇)</mp>လေးစားအပ် ပါသော ဥက္ကဋ္ဌကြီးခင်ဗျား။ အားလုံး ကျန်းမာ ရွှင်လန်းကြပါစေလို့ ဆန္ဒပြု ရင်း ဂါရဝ ပြုလိုက် ပါတယ်။ ကျွန်တော်ကတော့ မွန်ပြည်နယ် မဲဆန္ဒနယ်အမှတ် (၇) ဖြစ်တဲ့ ရေးမြို့နယ်မှ အမျိုးသား လွှတ်တော် ကိုယ်စားလှယ် ဒေါက်တာဗညား အောင်မိုး ဖြစ်ပါတယ်။ အမျိုးသား လွှတ်တော် အမျိုးသားစီမံကိန်းရေးရာကော်မတီက တင်သွင်းတဲ့ အမျိုးသားဖွံ့ဖြိုးတိုးတက်ရေး စီမံကိန်း ဆိုင်ရာအကြံပြုချက်များကို တင်ပြခြင်းစာတမ်းကို ကျွန်တော် အကြံပြုဆွေးနွေးသွားပါမယ်။ ဖတ်ကြားဆွေးနွေးခွင့်ပြုရန် ခွင့်တောင်းပါတယ်။ ဥက္ကဋ္ဌကြီးခင်ဗျား။ အနှစ်(၃၀) စီမံကိန်းဟာ ၁၉၉၂-၁၉၉၃ ခုနှစ်ကစတယ်ဆိုတော့ အခုဆိုရင် အနှစ် (၂၀)ပြီးခဲ့ပြီ။ (၁၀)နှစ်ပဲ ကျန်တော့တယ်။ နောက်ထပ် (၁၀)နှစ်ကို (၅)နှစ် စီမံကိန်း နှစ်ခါဆိုလျှင် ဒီ စီမံကိန်းဟာ ပြီးပါလိမ့်မယ်။ ပြီးခဲ့တဲ့အနှစ် (၂၀)မှာ လမ်းတံတား တည်ဆောက်မှုမှာ အောင်မြင်တယ်လို့ ပြောနိုင်ပါတယ်။ ဒါဟာ အရေးကြီးတဲ့ Infrastructure တိုင်းပြည်တိုးတက်မှုအတွက် အရေးကြီးတဲ့ Infrastructure တစ်ခုလည်း ဖြစ်ပါတယ်။ နောက်ပြီးတော့ ဒီအစီရင်ခံစာမှာ အပိုဒ် ၄ မှ အမျိုးသားစီမံကိန်းမှာ ဒေသအလိုက် သို့မဟုတ် ကဏ္ဍအလိုက် အထူးပြု စီမံကိန်းများမှာဆိုပြီးတော့ အဲဒီစီမံကိန်းမှာ (က) နယ်မြေဒေသဖွံ့ဖြိုးမှုမှာ ဘယ်လောက်အောင်မင်မည်လဲဆိုတာ မပြောနိုင်သေးဘူး။ အတိအကျလည်း ဖော်ပြထားတာ မရှိသေးဘူး။ နောက်ပြီးတော့ (ခ)မှာ အထူးဒေသကြီး (၂၄)ခု ဖွံ့ဖြိုးတိုးတက်ရေး စီမံကိန်းကို ဒါ ကျွန်တော့်အနေနဲ့ အကြံပြုချင်တာက ပြန်လည်စိစစ်သင့်ပါတယ်။ အနှစ်(၂၀)တောင် ကြာပြီးတဲ့ ကိစ္စ၊ (၁၀)နှစ်ကြာပြီးတဲ့ကိစ္စပဲဖြစ်ဖြစ် ကျွန်တော်တို့ ပြန်လည်စိစစ် သင့်တယ်။ နောက်ရှေ့ကို ဘာဆက်လုပ်သင့်တယ်။ ပြီး ခဲ့တဲ့တုန်းက ဘယ်လောက်အောင်မြင် လဲဆိုတာ ကျွန်တော်တို့ သိရအောင် ပြန်လည်ပြီးတော့ စိစစ်သင့်တယ်လို့ ကျွန်တော် မြင်ပါတယ်။ (ဂ) ကျေးလက် ဒေသဖွံ့ဖြိုးရေးကို ဆိုရှယ်လစ်ပုံစံလုပ်နေသလား။ ဆင်းရဲမှု လျှော့ချရေးစီမံကိန်း တိတိကျကျ ဘာတွေလုပ်နေခဲ့သလဲ။ ဘယ်လောက်အောင်မြင်ခဲ့သလဲ။ ကျောင်းဆောက်၊ ဆေးရုံ၊ ဆေးခန်း၊ ဆေးပေးခန်း၊ လမ်းဖွင့်၊ တံတားဆောက်တာကတော့ ဒါ လက်တွေ့အရ မြင်ရပါတယ်။ ဆင်းရဲမှု ဘယ်လောက်လျော့ကျလဲဆိုတာ ကျွန်တော်တို့ သေချာတွက်ကြည့်ဖို့လိုပါတယ်။ (ဃ) အနေနဲ့ စက်မှုဖွံ့ဖြိုးရေးစီမံ ကိန်းကို ဆိုရှယ်လစ်ခေတ်က ပုံစံမျိုးနဲ့ပဲ လုပ်နေ သလား။ ဘယ်လောက်အောင်မြင်နေသလဲ။ မအောင်မြင်ရင်လည်းနည်းလမ်းပြောင်းပြီး ဆက်လုပ် သွားဖို့ အကြံပြုပါတယ်။ (င) အပိုဒ်ကတော့ ရင်းနှီးမြှုပ်နှံမှုဖွံ့ဖြိုးရေး စီမံကိန်း ဘယ်လောက် အောင်မြင်လဲ။ ယခု အနောက်နိုင်ငံရဲ့ ကျွန်တော်တို့ နိုင်ငံအပေါ်မှာ ထားရှိတဲ့ စီးပွားရေးမူဝါဒ ပြောင်းလဲပြီး ရင်းနှီးမြှုပ်နှံမှုများ များလာပါလိမ့်မယ်။ အဲဒီ အခြေအနေနှင့်ကိုက်ညီရန် ကျွန်တော် တို့မှာ ပြင်ဆင်ထားဖို့လို ပါတယ်။ (စ) လူ့စွမ်းအား အရင်းအမြစ် ဖွံ့ဖြိုးတိုးတက်ရေးစီမံကိန်းကို ပြီးခဲ့တဲ့ အနှစ်(၂၀)မှာ ဘယ်လောက်အောင်မြင်ခဲ့သလဲ။ နောက် ပညာရေးစနစ်က ဘယ်လောက် အထောက်အကူ ပြုခဲ့သလဲ၊ ပညာရေးကိုပြင်ရန် လိုမယ်။ လက်တွေ့မှာ အသုံးချနိုင်တဲ့ ပညာရေး ဖြစ်လာရန် လုပ်ပေးဖို့လိုမယ်။ မီဒီ ယာကို အသုံးချပြီး ပညာပေးမှု ဗဟုသုတဖြည့်ဆည်းပေးမှုကို တိုင်းရင်းသားပေါင်းစုံ တစ်နိုင်ငံလုံး အတွက် အလေးထားဆောင်ရွက်ရမှာ ဖြစ်တယ်။ အခုခေတ် အနေနဲ့ဆိုရင် NGO, INGO တို့လည်း တက်တက်ကြွကြွပါဝင် လာနိုင်အောင် အခြေအနေကို ဖန်တီးဖို့ ပေးဖို့သင့်ပါတယ်။ (ဆ) အထူးစီးပွားရေးဇုန်ဖွံ့ဖြိုးရေးစီမံကိန်းဘယ်လောက် အောင်မြင် နေပြီလဲ။ စီမံကိန်း(Project) အသစ်တွေအားလုံး တစ်ခုချင်းစီ လွှတ်တော်မှာ တင်ပြပြီးမှ အကောင်အထည်ဖော်ရန် စီမံကိန်းတွေ အကုန်လုံးလေ့လာရန်လို အပ်တယ်လို့ ကျွန်တော် မြင် ပါတယ်။ ဒီမိုကရေစီနိုင်ငံတွေမှာ အဲဒီလိုလုပ်နေကြပါတယ်။ ဒီမိုကရေစီနိုင်ငံမှာ အစိုးရအဖွဲ့ တစ်ဖွဲ့ ဟာ အနှစ် (၂၀-၃၀) ရပ်တည်ရန်မလွယ်ဘူး။ ဗြိတိန်-အမေရိကန် တို့မှာဆိုရင် သက်တမ်း အများဆုံး (၂)ဆက်ပြီးလျှင် ပြောင်းတာပဲ ။ ဒါပေမဲ့ အဲဒီ (၂)ဆက်တောင်မှ ကောင်းကောင်း မပြည့်သေးဘူး။ ဒုတိယသက်တမ်း တစ်ဝက်လောက်ဆိုရင် ပြည်သူတွေရဲ့ လိုလားမှု ကျဆင်းလာ ပါတယ်။ ကျွန်တော်တို့က တကယ့် ဒီမိုကရေစီစနစ်နှင့် ဆက်သွားယ်ဆိုလျှင် ၂၀၁၅ နောက်ပိုင်းမှာ အစိုးရအဖွဲ့ ဘယ် သူဖွဲ့မလဲ၊ ဘယ်လိုဖွဲ့မလဲဆိုတာ မသေချာသေးဘူး။ ဒါ့ကြောင့် အနှစ် (၃၀) စီမံကိန်းဟာ ၁၉၉၂-၁၉၉၃ ခုနှစ်မှ စတဲ့ အတွက်ကြောင့်မို့လို့ အနှစ်(၂၀)ကုန်ခဲ့ပြီ။ (၁၀)နှစ်သာ ကျန်တယ်ဆိုတာ သေချာပြီ။ အဲဒါ ယခု ဒီလိုရေရှည် စီမံကိန်းတွေကို အနှစ် (၃၀)၊ အနှစ် (၂၀) ရေရှည်စီမံကိန်းတွေကို ဆိုရှယ်လစ်နိုင်ငံ မှာ သာလျှင် ချပြတတ်ပါတယ်။ ဖြစ်သင့်တာက ကိုယ် အစိုးရ ဖြစ်တဲ့အချိန်မှာ အကောင်းဆုံး လုပ်သွားမယ်။ (၅)နှစ်စာ လုပ်ပြီးလျှင် ကိုယ် ကအစိုးရ ပြန်ဖြစ်လျှင် ဆက်လုပ်မယ်။ နောက် အခြားပါတီက အစိုးရဖြစ်လျှင် ယခင်ကောင်းတဲ့ အလုပ်ကို ဆက်လုပ်။ မကောင်းတာပြုပြင်ပြီး အသစ် လုပ်စရာရှိတာ အသစ်လုပ်။ တိုင်းပြည်အကျိုး အတွက်ပဲ ကြည့်ပြီးလုပ်ကြရမှာ ဖြစ်ပါတယ်။ ကျန်တဲ့ (၁၀)နှစ်ဟာ အစိုးရအဖွဲ့ရဲ့ သက်တမ်း (၂)ဆဖြစ်နေတဲ့ဟာကို အနှစ်(၂၀) အစိုးရ(၄)ဖွဲ့ရဲ့ သက်တမ်းအထိ ရေးသားဖော်ပြတာ မလိုဘူးလို့ ကျွန်တော် မြင်ပါတယ်။ အပိုဒ် ၁၆ အမျိုးသားစီမံကိန်း၏ ရေရှည်ဦးတည်မျှော်မှန်းချက် (က)မှ (ည)အထိ အားလုံး(၁၀)ချက်ကို ကျွန်တော့်အနေနဲ့ အားလုံးထောက်ခံပါတယ်။ အပိုဒ် (၂၂)မှာ ဆင်းရဲ နွမ်းပါးမှု လျော့ကျရေးဆိုတာ ယခု (၂၆)ရာခိုင်နှုန်းရှိတယ်။ (၁)နှစ်ကို (၂)ရာခိုင်နှုန်း လျှော့ချ မယ်လို့ စီမံကိန်းဆွဲတာ ဘာကိန်းဂဏန်းနှင့်တွက်လဲ ။ ဘယ်လိုလျှော့မလဲ။ ယခုလို အဂတိ လိုက်စားမှုများနေတာ မထိန်းနိုင်ဘူးဆိုလျှင် လွယ်မှာမဟုတ်ဘူးလို့ ကျွန်တော်မြင်ပါတယ်။ စီမံကိန်းတစ်ခုခု Project တစ်ခုခုဆိုရင် ရာနှုန်းပြည့် ငွေကြေး မသုံးရဘူးလို့ ကျွန်တော်တို့ ကြားရပါတယ်။ လာဘ်ပေးရတာနဲ့ လာဘ်စားရတာနဲ့ နောက်တစ်ကယ်တမ်း အကောင်အထည် ဖော်တဲ့အခါမှာဘယ်လောက်မှ ရာခိုင်နှုန်းမရှိဘူးလို့ ပြောကြပါတယ်။ နောက်တစ်ခုက ပြည်သူတွေဆီက တောနယ်တွေမှာရော မြို့တွေမှာပါ မြေသိမ်း ထားတာဟာ ဆင်းရဲနွမ်းပါးမှု နည်းရာကနေ များအောင်လုပ်နေတာနဲ့ အတူတူပဲ။ ဒါကို အလုပ် လက်မဲ့ ဝင်ငွေမြဲအောင် လုပ်နေတာနဲ့အတူတူပဲ ။ ဘယ်လိုမှ မထိန်းသိမ်းနိုင်ဘူးဆိုလျှင် ဆင်းရဲ နွမ်းပါးမှု နည်းပါးအောင် လုပ်ရတာအခက်အခဲ တစ်မျိုးဖြစ်ပါတယ်။ အပိုဒ် ၂၆ (က)မှာ လယ်ယာမြေမှာ စီးပွားရေး တွက်သားကိုက်သော အရွယ်အစားမဟုတ်ဘဲ သေးငယ်သော အရွယ်အစား ဖြစ်နေလျက်ရှိသည်ကိုလည်း သတိပြု ပါသည်ဟု အစီရင်ခံစာမှာ ပါပါတယ်။ စီးပွားရေးတွက်သားကိုက်တဲ့ အရွယ်အစားဟာ ဘယ်လောက်လဲ။ ဒါ ဖော်ပြထားခြင်း မရှိဘူး။ လယ်သမားမှာ လယ်ယာမြေ ဧရိယာငယ်တယ်ဆိုပေမယ့် တစ်ပိုင်တစ်နိုင် သို့မဟုတ် မိသားစုမှာ စားဖို့ ဆန်လုံလောက်လျှင် သူ့အတွက် အတော်လေး အကျိုးရှိပြီ။ မျိုးကောင်းမျိုးသန့်ကို သုံး၊ စိုက်ပျိုးရေးနည်းပညာကောင်း မြေဩဇာအလုံအလောက် သုံးရလျှင် မိသားစုစားတာထက် ပိုနိုင်တယ်။ (၂) သီးစား၊ (၃) သီးစားလုပ်ရလျှင် ဝမ်းစာထက် ပိုလာနိုင်တယ်။ လယ်သမား တစ်ဦးဟာ စားရန် ဆန်စပါးရှိပြီဆိုရင် သူများမှာ အငှားအလုပ် လုပ်မယ်။ မိမိရပ်ရွာမှာပဲ အိမ်တွင်းစက်မှုလက်မှုလုပ်ငန်းမှာ လုပ်မယ်။ မြို့ပေါ်တက်ပြီး အလုပ်သမားအဖြစ် သို့မဟုတ် ရရာအလုပ်တစ်မျိုးမျိုး လုပ်မယ် ဆိုရင် မိသားစုအတွက် ပြေလည်မယ်။ ဆင်းရဲနွမ်းပါးမှုကို လျော့ကျစေမယ်။ ဥပမာ လယ် ယာမြေတော်ရုံ (၁၀)ဧက လောက်ရှိရင်လည်းပဲ စပါးဈေး ကောင်းလျှင် လယ်ထွန်စက်ကို အရစ်ကျငွေပေးစနစ်နှင် . ဝယ်နိုင်ပါတယ်။ ကိုယ့်လယ်ကို ကိုယ်ထွန်ပြီးရင် သူများလယ်မှာ အငှားထွန်လို့ရတယ်။ ဒီလိုနဲ့ ကျွန်တော်တို့နိုင်ငံဟာ စက်မှုနိုင်ငံ အထိလည်း ချီတက်သွားနိုင်ပါတယ်။ လယ်ယာအထူးပြု ကုမ္ပဏီဆိုတာ သူ့အတွက် အမြတ် မရှိရင် လုပ်ပါ့မလား။ လယ်သမားအရေးကို ဦးစားပေးပါ့မလား။ ဒါဟာ ကျွန်တော်တို့ အများကြီး စဉ်းစားစရာ လိုတယ်။ အစိုးရကသာလျှင် လယ်သမားကို ဖေးမကူညီပေးရန် အရေးကြီး တယ်လို့ ကျွန်တော် မြင်ပါတယ်။ ဆန်စပါးအပြင် အခြားရော်ဘာစိုက်ပျိုးရေး၊ သစ်သီးဝလံစိုက်ပျိုးရေးကို နေရာဒေသ နှင့်ကိုက်ညီအောင် စိုက်ပျိုးလျှင် နိုင်ငံခြား ဝင်ငွေ ရနိုင်ပါတယ်။ နေပြည်တော် ပတ်ဝန်းကျင် မှာဆိုရင် ကျွန်တော်တို့ နေပြည်တော်မှာနေတော့ ဒီ နေပြည်တော် ပတ်ဝန်းကျင်မှာဆိုရင် သရက်သီး၊ ဥပမာ စိန်တစ်လုံး၊ ပတ္တမြားငမောက်၊ ဒီလို သရက်သီးမျိုးတွေဟာ သူ့ရဲ့ စံချိန်၊ သူ့ရဲ့ အရသာ၊ သူ့ရဲ့ အသားဟာ နိုင်ငံခြား စံချိန်မီပါ တယ်။ ဒါကို ကျွန်တော်တို့ စနစ်တကျ Packinုတ်ပိုးတာကအစ၊ ခူးဆွတ်တာကအစ သိမ်းဆည်းသယ်ယူပို့ဆောင်ရေး၊ ဒါမျိုး စနစ်တကျ လုပ်တတ်ရင် နိုင်ငံခြားဝင်ငွေ ရနိုင်ပါတယ်။ အဲဒါ ကျွန်တော်တို့ သတင်းမှာ တစ်ခုကြားတယ်။ လွန်ခဲ့တဲ့ နှစ်လလောက်က ကျွန်တော်တို့ လွှတ်တော်ပိတ်နေတဲ့ အချိန် ။ ဘာလဲဆိုတော့ ထိုင်းနိုင်ငံဝန်ကြီးချုပ်က တရုတ်ပြည်ကို သွားလည်တယ်။ ခြံသမား၊ ဥယျာဉ် စိုက်ပျိုးရေးသမား အဖွဲ့တွေ ပါသွားတယ်။ တရုတ်ပြည်မှာ ဒူးရင်းသီး ရောင်းတဲ့စာချုပ်ဟာ ကျွန်တော်တို့ ကျပ်ငွေနဲ့ တွက်မယ်ဆိုရင် သန်းပေါင်း (၃)သိန်းခွဲလောက် ရှိတယ်။ ဒါ တရုတ်ပြည်ကို ဒူးရင်းသီးရောင်းတဲ့ ကျပ်ငွေ။ ကျန်တာ ထိုင်းနိုင်ငံက ထွက်တဲ့အသီးအနှံဆိုရင် ကျွန်တော့်နိုင်ငံထက် အများကြီး ဝင်နေတယ်။ အခုအချိန် အခြားနိုင်ငံ တွေလည်း အများကြီးသွားတယ်။ ဥပမာ - ထိုင်ဝမ်တို့ ကိုးရီးယားတို့၊ ဟောင်ကောင်တို့၊ ဂျပန်တို့ အသီးအနှံတွေ အများကြီးသွားတယ်။ အနောက် နိုင်ငံမှာလည်း သွားတယ်။ အဲဒီတော့ ဒီအသီးအနှံနဲ့ ဝင်ငွေဟာ တော်တော်လေး များပါတယ်။ ခုန ကျွန်တော် ကြားရတဲ့ သတင်း၊ TV မှာမြင်ရတဲ့သတင်းကတော့ ဒူးရင်းသီး တစ်မျိုးတည်း။ အဲဒီတော့ ကျွန်တော် တို့မှာ ရေ၊ မြေ၊ သဘာဝအရ ကျွန်တော်တို့မှာ တကယ်လို့ နည်းပညာရတယ်ဆိုရင် နည်းပညာ မှန်မှန်နဲ့ လုပ်မယ်ဆိုရင် ကျွန်တော်တို့မှာ ဝင်ငွေအများကြီး ရနိုင်ပါတယ်။ အဲဒီတော့ နောက်အပိုဒ် ၂၆ (ဇ)မှာ စိုက်ပျိုးစပါးနှင့် ပတ်သက်ပြီးတော့ သုတေသနပြု ထားသလောက် လယ်သမား တွေကို အသိပေး၊ ပညာပေးပြီး စမ်းသပ်စိုက်ပျိုးဖို့ ပေးပါ။ အောင်မြင်၊ မအောင်မြင် ဘူးဆိုတာ အဲဒီတော့မှ သိမယ်။ ယခင် စိုက်ပျိုးနေကျ စပါးမျိုးကိုလည်း မျိုးကောင်းမျိုးသန့် ရအောင် စိုက်ပျိုးရေး ဌာနက တာဝန်ယူ ပညာပေးပါ။ မျိုးစေ့ ဖြန့်ဖြူးပေးနိုင်ရင် ကောင်းမယ်။ အစိုးရက ဖြန့်ဖြူးပေးနိုင်ရင်လည်း ကောင်းမယ်။ ကုမ္ပဏီတွေက မှန်မှန်ကန်ကန် လုပ်ရင်လည်း ကောင်းပါတယ်။ စိုက်ပျိုးရေးဌာနမှာ ဆုပေး၊ ဒဏ်ပေးစနစ်နဲ့လုပ်ရင် အကျိုးရှိနိုင်မယ်လို့ ကျွန်တော် ထင်ပါတယ်။ ဘာလို့လဲဆိုတော့ လယ်သမားတွေဟာ အချို့ကပြောတယ်။ လယ်သမားတွေဟာ စိုက်နေတာ နည်းမမှန်ဘူး။ နောက်ပြီးတော့ မျိုးစေ့မကောင်းဘူးလို့ အဲဒီလို ပြောကြတယ်။ သူတို့လည်းပဲ ပြောပါတယ် ကျွန်တော်တို့ကို။ အကောင်းဆုံးမျိုးစေ့ကို လိုချင်ပါတယ်။ သူတို့ မရလို့သာ ဒီလို လုပ်နေရတာ။ သူတို့ တတ်သ လောက်တော့ လုပ်ပါတယ်။ သူတို့လည်း ဆန်စပါးအထွက်တိုးစေချင်တယ်။ အဲဒီတော့မှ သူတို့ ဝင်ငွေတိုးမယ်။ အဲဒီတော့ ကျွန်တော်တို့အနေနဲ့က ဘာလဲဆိုတော့ ဒါဟာ ပညာပေးမှုဟာ အင်မတန် အရေးကြီးပါတယ်။ မျိုးစေ့ကလည်း လယ်သမားကို အရောက်ပို့နိုင်ဖို့၊ ရောက်နိုင်ဖို့အရေးကြီးတယ်။ ပညာပေးမှုကလည်း အရေးကြီး ပါတယ်။ အပိုဒ် ၃၁ မှာ စက်မှုလက်မှုကဏ္ဍမှာ ပုဂ္ဂလိကပိုင် ပြုလုပ်ရေးကို ဦးတည်သင့်တယ် ဆိုတာ မှန်ပါတယ်။ ထောက်ခံပါတယ်။ ဒါပေမဲ့ အချို့ စက်ရုံတွေရဲ့ စက်ကိရိယာ ခေတ်နောက်ကျ၊ ခေတ်မမီလို့ အချို့ အစိုးရပိုင် စက်ရုံတွေက စက်ကိရိယာ ခေတ်နောက်ကျ၊ စံချိန်မမီ လို့ ပုဂ္ဂလိကတို့ကလည်း မယူလျှင် နိုင်ငံရဲ့ ဝန်ထုပ်ဝန်ပိုး ဖြစ်နေပါတယ်။ နိုင်ငံပိုင်စီးပွားရေး အဖွဲ့အစည်းမှာ လိုအပ်ငွေ ဘီလီယမ်ပေါင်း (၁၇၀၀) လိုငွေပြတယ်လို့ စာရင်းအရ သိရပါတယ်။ နိုင်ငံတော်မှာ အဲဒီအတွက် (၄)ရာခိုင်နှုန်း အတိုးနဲ့ ထုတ်ချေးပေးနေရတယ်လို့ သိရပါတယ်။ စက်ရုံအချို့ က အသစ်တည်ဆောက်ထားတာတောင်မှ ခေတ်မမီတဲ့ စက်အဟောင်းတွေဖြစ်နေလို့ ပုဂ္ဂလိကတွေ ဝယ်ဖို့မလွယ်ဘူး။ အဲဒီလိုဟာမျိုး ကျွန်တော့်အနေနဲ့ အကြံပြုချင်တာက ပိတ်လိုက်ဖို့ အကြံပြု လိုပါတယ်။ အလုပ်သမားတွေကို အဆင်ပြေအောင် စီစဉ်ပေးဖို့ လိုပါတယ်။ ကျွန်တော် တစ်ချိန်တုန်းက ဂျာမနီက ပညာရှင် တစ်ဦးနဲ့ ကျွန်တော်တွေ့ပြီးတော့ ဆွေးနွေးဖူးတယ်။ ကျွန်တော်က သူတို့နိုင်ငံကို ကျွန်တော် အံ့သြတယ်။ ဒုတိယကမ္ဘာစစ်မှာ တစ်နိုင်ငံလုံး ကြေမွပြီးတော့ ဒုတိယကမ္ဘာစစ်ပြီးတဲ့ နှစ်ပေါင်း (၂၀)၊ (၃၀)လောက်မှာ ဂျာမနီ နိုင်ငံဟာ ဥရောပမှာ စီးပွားရေးအရ ထိပ်ပိုင်းကို ရောက်လာခဲ့တယ်။ အဲဒီတော့ အဲဒီ ပညာရှင်ကို ကျွန်တော် မေးကြည့်တယ်။ ဘယ်လိုလုပ်လို့ ခင်ဗျားတို့နိုင်ငံ အဲဒီလို ထိပ်ပိုင်းကို ပြန်ရောက် မြန် သလဲလို့ မေးတယ်။ အဲဒီတော့ သူက ဘာဖြေသလဲဆိုတော့ သူတို့ နိုင်ငံမှာ အဲဒီအချိန်တုန်းက ခေတ်မမီတဲ့ စက်ရုံ၊ အလုပ်ရုံဟောင်းတွေ ဟာ ခေတ်မမီသော်လည်းဘဲ နှမြောလို့ မဖျက်နိုင် ကြဘူး။ ဒုတိယကမ္ဘာစစ် အတွင်းမှာ ဗုံးကြဲခံရလို့ မဟာမိတ်တွေ ဗုံးကြဲတာ။ အဲဒီ ဗုံးဒဏ်ကြောင့် အကုန်လုံးပျက်တော့ နောက်ဆုံး ခေတ်မီနည်းဖြစ်တဲ့ ခေတ်မီတဲ့ Technology နဲ့ ပြန်လည် တည်ဆောက်တော့ ကုန်ပစ္စည်းပိုထုတ်နိုင်တယ်။ အရည် အသွေး ပိုကောင်းတယ်။ ဒါကြောင့် တိုးတက်မှု မြန်တယ်လို့ အဲဒီလို အဲဒီ ပုဂ္ဂိုလ်က ဖြေဖူးတယ်။ ဒီမှာလည်းပဲ နိုင်ငံဝန်ထုပ်ဝန်ပိုးဖြစ်နေတဲ့ အစိုးရစက်ရုံတွေကို မနှမြောနဲ့တော့ ပုဂ္ဂလိကတွေက ဘယ်သူမှ မဝယ်၊ ဘယ်သူမှ ဖက်စပ် မလုပ်လျှင် ပိတ်လိုက်သင့်ပါတယ်။ အလုပ်သမား ပြဿနာကို ဝိုင်းဝန်းတာဝန်ယူ ဖြေရှင်းပေးရင် ပြေလည်နိုင်ပါတယ်လို့ ကျွန်တော် မြင်ပါတယ်။ တိုးတက်တဲ့ နိုင်ငံတွေက သူတို့ မသုံးတော့တဲ့ စက်ရုံကို ကိုယ့်ကိုလာရောင်းတာ ဒါက လုပ်တတ်တယ်။ ဥပမာ - အခု Boeing company က ဘာလဲဆို အခု ရုပ်သိမ်း လိုက်ရတယ်။ ပြုတ်ပြီ လို့ ဆိုပါတော့။ ကျွန် တော်တို့ လွယ်လွယ်ပြောမယ်ဆိုရင်။ ဟိုတစ်နေ့က ကျွန်တော် ဘယ်ဂျာနယ်၊ Media လည်း မသိဘူး။ အဲဒီ Boeing company မြန်မာပြည်ကို လာလည်တယ်။ အရာရှိတွေက။ ကျွန်တော် တစ်မျိုးတော့ စဉ်းစားကြည့်တယ်။ အချ၌ လာဖမ်း ပြန်ပြီလားလို့ နော်။ အဲဒါ ကျွန်တော်တို့ သတိထားရမယ်။ ကျွန်တော်တို့ နိုင်ငံမှာ၊ ဒီလိုကိစ္စမျိုး အရေးကြီးတဲ့ စက်ရုံ၊ စီမံကိန်း အဲဒီလို ကိစ္စမျိုးတွေကို လွှတ်တော်မှာ ဒီစီမံကိန်းကြီးတွေကို၊ နိုင်ငံခြားက စက်ရုံကြီးတွေ ဝယ်တဲ့ စီမံကိန်းကြီးတွေကို အကောင်အထည်ဖော်ဖို့။ သူများနိုင်ငံ ဒီမိုကရေစီနိုင်ငံတွေမှာဆိုရင် လွှတ်တော်ကို တင်ပြ တယ်။ အကြံဉာဏ်ယူတယ်။ ဆွေးနွေး တယ်။ အလေးအနက်ထားတယ် လွှတ်တော်မှာ၊ အဲဒါ ကျွန်တော်တို့ နိုင်ငံလည်း အဲဒီလို ကျင့်သုံးဖို့ ကျွန်တော် အကြံပြုလိုပါတယ်။ နောက်ပြီးတော့ အစီရင်ခံစာရဲ့ အပိုဒ် (၄၉)မှာ တိုင်းဒေသကြီးနဲ့ ပြည်နယ် စီမံကိန်း ကဏ္ဍမှာ တိုင်းဒေသကြီး၊ ပြည်နယ်ကို လုပ်ပိုင်ခွင့် ပိုပေးသင့်တယ်။ ဒီတော့ မှ အောက်ခြေအထိ ထိတွေ့မှုရှိရင် ပိုမိုအောင်မြင်မယ်လို့ ကျွန်တော် မြင်ပါတယ်။ အကြံပြုပါတယ်။ လေးစားအပ်သော ဥက္ကဋ္ဌကြီးခင်ဗျား။ ယခုလို အမျိုးသားစီမံကိန်းကော်မတီကို အကြံပြု ဆွေးနွေးခွင့် ရတဲ့ အတွက် အထူးကျေးဇူးတင်ကြောင်း ပြောကြားရင်းနဲ့ နိဂုံးချုပ်လိုက်ပါတယ်။ အားလုံးကို ကျေးဇူးတင် ပါတယ်။</speech>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ် (၁၂)မှ ဦးဆိုင်ပေါင်းနပ် ဆွေးနွေးနိုင်ပါပြီ</speech>
<speech><mp id="156">ဦးဆိုင်ပေါင်းနပ်၊ ရှမ်းပြည်နယ်မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌ ကြီးခင်ဗျား။ ဒီကနေ့ ကျွန်တော်တို့ အမျိုးသားတိုးတက်ဖွံ့ဖြိုးရေး စီမံကိန်းဆိုင်ရာ အမျိုးသားစီမံကိန်းရေးရာကော်မတီရဲ့ အကြံပြုချက်နဲ့ စပ်လျဉ်းပြီးတော့ ကျွန်တော့်အနေနဲ့တော့ အထူးဆွေးနွေးဖို့ တော့ မရှိပါဘူး။ ဒီ အမျိုးသားစီမံကိန်းဆိုင်ရာ အကြံပြု ချက်ဟာ အပိုင်းအားဖြင့် (၁၈)ပိုင်းလောက် ရှိပြီးတော့ အပိုဒ်အားဖြင့် (၄၉)ပိုဒ်လောက် ရှိတာကို ကျွန်တော်တို့ လေ့လာတွေ့ရှိရပါတယ်။ ဒီ အပိုဒ် (၄၉)ပိုဒ်ထဲမှာ ကျွန်တော် တို့ နိုင်ငံတစ်နိုင်ငံ အတွက် တကယ်လိုအပ်တဲ့ စီမံကိန်းရဲ့ အခြေပြုမှုတွေလည်း ပါဝင်တာကို ကျွန်တော် လေ့လာ တွေ့ရှိရပါတယ်။ အဲဒါကြောင့်မို့လို့ ဒီအမျိုးသားစီမံ ကိန်းရေးရာကော်မတီရဲ့ တင်ပြချက် များ တွေဟာ အခြေခံအားဖြင့် ဒီကနေ့ ကျွန်တော်တို့ နိုင်ငံမှာ လိုအပ်တဲ့ အချက်တွေကတော့ ပါဝင် ပြီးသားဖြစ်ပါတယ်လို့ ကျွန်တော့်အနေနဲ့ ဒီလိုပဲလေ့လာသုံးသပ်ရပါတယ်။ ဒီအထဲမှာ ကျွန်တော့်ရဲ့ ဆန္ဒအရ ကျွန်တော်သဘောပေါက်မိတဲ့ အချက်တစ်ချက်လေးကို ထပ်မံပြီးတော့ အကြံပြု ဆွေးနွေးလိုပါတယ်။ ဒီ စီမံကိန်းထဲမှာ ကျွန်တော်တို့ အပိုင်းလိုက်၊ စက်မှုကဏ္ဍအလိုက်၊ သတ္တု ကဏ္ဍ အလိုက် ဒီလို အကြံပြုပြီးမှ ဖော်ဆောင်ပေးဖို့ အနေအထားရှိသလို တိုင်းဒေသကြီးနဲ့ ပြည်နယ် စီမံကိန်းအပိုင်းကိုလည်းပဲ အထူးပြုပြီးမှ စီမံကိန်းရေးဆွဲပြီး ဆောင်ရွက်စေဖို့ အကြံပေး ချက် ကလည်း ကျွန်တော်တို့ လေ့လာတွေ့ရှိရပါတယ်။ အဲဒါနဲ့ ဆက်စပ်ပြီးတော့ ဒီ အမျိုးသား စီမံကိန်းဆိုင်ရာ အောင်မြင်ဖို့ဟာ ကျွန်တော်တို့ ဗဟိုကနေ ပြည်နယ်၊ တိုင်းဒေသကြီးမှာ အခြေခံ မူတွေ ချမှတ်ပြီးတော့ ဆောင်ရွက်ရမှာဖြစ်သလို ကျွန်တော်တို့ အသေးစိတ် ပိုပြီးတော့ ထိရောက်အောင်မြင်အောင် အခု ဖွဲ့စည်းပုံအခြေခံဥပဒေမှာ ပြဌာန်းထားတဲ့ အတည်ပြု ထားတဲ့ ကိုယ်ပိုင် အုပ်ချုပ်ခွင့်ရတိုင်းတို့၊ ဒေသတို့ မှာလည်းပဲ ဒီလိုပဲ အထူးစီမံကိန်းတစ်ရပ် ဖော်ဆောင်ပြီးတော့ဆောင်ရွက်ပေးရင် ပိုများသင့်လျော်မလား၊ ပိုများ အောင်မြင်လာမလားလို့ ကျွန်တော့်အနေနဲ့ စဉ်းစားမိပါတယ်။ အကြောင်းက ကျွန်တော်တို့ ကိုယ်ပိုင်အုပ်ချုပ်ခွင့်ရ တိုင်းနဲ့ဒေသဟာ ပထဝီအနေအထားအရ ထူးခြားနေသလို ဒီ တိုင်း နဲ့ ဒေသကြီးတို့ရဲ့ အနေအထားဟာလည်း နိုင်ငံရေး၊ စီးပွားရေး၊ လူမှုရေးနဲ့တကွ လူမှုစီးပွားရေး ဘဝကလည်း ထူးခြားတဲ့ ဝိသေသ လက္ခဏာ ရှိနေတယ်လို့ ကျွန်တော် သုံးသပ်မိလို့ ဖြစ်ပါတယ်။ နောက်တစ်ခုက ကျွန်တော်တို့ အမျိုးသားလွှတ်တော် တိုင်းရင်းသားရေးရာနဲ့ ပြည်သူ့လွှတ်တော် တိုင်းရင်းသားရေးရာနဲ့ ငြိမ်းချမ်းရေးဖော်ဆောင်မှု ကော်မတီ၊ အမျိုးသားလွှတ်တော် ဥက္ကဋ္ဌ၊ ကျွန်တော်တို့ ပြည်ထောင်စု လွှတ်တော်ရဲ့ နာယကကြီး ခွင့်ပြုသလိုပဲ ကျွန်တော်တို့ ကွင်းဆင်းလေ့လာမှုပြုတဲ့ အချိန်မှာ လည်းပဲ ဒီအနေအထားကိုပါ ကျွန်တော်တို့လေ့လာတွေ့ရှိရပါတယ်။ ဒါကြောင့်မို့လို့ ကျွန်တော်တို့ တိုင်းဒေသကြီး၊ ပြည်နယ် စီမံကိန်းများဆိုတဲ့ နေရာမှာ ကျွန်တော်တို့ တိုင်းဒေသကြီး၊ ပြည်နယ်နှင့် ကိုယ်ပိုင်အုပ်ချုပ်ခွင့်ရတိုင်း၊ ဒေသ တို့ကိုလည်းပဲ အထူးစီမံကိန်း ဆောင်ရွက်ပေးဖို့ ကျွန်တော် ထပ်မံပြီးတော့ အကြံပြုလိုပါတယ်။ အဲဒီ ကိုယ်ပိုင် အုပ်ချုပ်ခွင့်ရ တိုင်းနဲ့ ဒေသဟာ လည်းပဲ သီးခြားအုပ်ချုပ်ရေး အဖွဲ့အစည်း ရှိပါတယ်။ သူ့မှာ လွှတ်တော် မရှိသော်ငြားလည်းဘဲ ဦးစီးအဖွဲ့ဝင်များတွေ ရှိတယ်။ အဲဒီမှာ ကိုယ်ပိုင်အုပ်ချုပ်ခွင့်ရ တိုင်းနဲ့ ဒေသကြီးအတွင်းမှာ တာဝန်ယူနေရတဲ့ အာဏာပိုင် အဖွဲ့အစည်းတွေကလည်း သူတို့ရဲ့ နယ်မြေဒေသကို ကျွန်တော်တို့ မြန်မာနိုင်ငံရဲ့ အစိတ်အပိုင်းတစ်ခုအဖြစ် အထူးတာဝန်ယူတယ်။ အထူးတာဝန်ခံရတဲ့ အဖွဲ့အစည်း လည်းဖြစ်ပါတယ်လို့ ကျွန်တော့်အနေနဲ့သုံးသပ်မိလို့ ဒါကြောင့်ဒီလိုတင်ပြရ ခြင်း ဖြစ်ပါတယ် လို့လည်း ကျွန်တော်တင်ပြလိုပါတယ်။ အဲဒီတော့ ဒီအချက်များတွေကို ပါဝင်ဖြည့်စွက် သွားမယ် ဆိုရင် ကျွန်တော့်အနေနဲ့ ဒီ အစီရင်ခံစာဟာ ပြီးပြည့်စုံ လောလောဆယ် အနေအထားအရ ကျွန်တော်တို့ နိုင်ငံ အနေအထား အရ ပြီးပြည့်စုံတဲ့ အစီရင်ခံစာ၊ အမျိုးသား စီးပွားရေးဆိုင်ရာ အစီရင်ခံစာ၊ အကြံပြုစာ ဖြစ်တယ်လို့ ကျွန်တော့်အနေနဲ့ တင်ပြလိုပါတယ်။ အဲဒီအချက်ကိုပါ ဖြည့်စွက်ပြီးတဲ့နောက်ပိုင်းမှာ ဒီ အမျိုးသားလွှတ်တော် အမျိုးသားစီမံကိန်းရေးရာ ကော်မတီရဲ့ အမျိုးသားဖွံ့ဖြိုးတိုးတက်ရေး စီမံကိန်းဆိုင်ရာ အကြံပြု စာတမ်းကို ကျွန်တော်တို့ ပြည်ထောင်စုလွှတ်တော် အစည်းအဝေးမှာ တင်ပြီးတော့ နောက် ပြည်ထောင်စုအစိုးရတွေကို ဒီ စီမံကိန်းရေးဆွဲတဲ့နေရာမှာ ဒီ အချက်တွေကို ထည့်သွင်းစဉ်းစားပြီးတော့ အလေးပေးစဉ်းစား ပြီးတော့ စီမံကိန်းရေးဆွဲဖို့ တိုက်တွန်းသင့် ပါတယ်လို့ ကျွန်တော့်အနေနဲ့ အနည်းငယ်ဆွေးနွေး ရင်းနဲ့ နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ် (၇)မှ ဦးတင်မြ ဆွေးနွေးနိုင်ပါပြီ</speech>
<speech><mp id="1156">ဦးတင်မြ၊ စစ်ကိုင်းတိုင်းဒေသကြီး မဲဆန္ဒနယ်အမှတဲ့)</mp>အမျိုးသားလွှတ်တော် ဥက္ကဋ္ဌကြီးနှင့် ဖိတ်ကြားထားတဲ့ ဧည့်သည်တော်များ၊ အမျိုးသားလွှတ်တော် ကိုယ်စား လှယ်များ မင်္ဂလာပါလို့ ရှေးဦးစွာ ဂါရဝပြု နှုတ်ခွန်းဆက်သပါတယ်။ ကျွန်တော်ကတော့ စစ်ကိုင်းတိုင်း ဒေသကြီး မဲဆန္ဒနယ်အမှတ် (၇) အမျိုးသားလွှတ်တော် ကိုယ်စားလှယ် ဦးတင်မြဖြစ်ပါတယ်။ ကျွန်တော့်အနေနဲ့ အမျိုးသားလွှတ်တော် အမျိုးသားစီမံကိန်းရေးရာကော်မတီက အမျိုးသား ဖွံ့ဖြိုးတိုးတက်ရေး စီမံကိန်းဆိုင်ရာ အကြံပြုချက်စာတမ်းကို ထောက်ခံအကြံပြု ဆွေးနွေးသွားမှာ ဖြစ်ပါတယ်။ အဲဒီတော့ ကျွန်တော်တို့ အမျိုးသားလွှတ်တော် အမျိုးသားစီမံကိန်းရေးရာ ကော်မတီ အနေနဲ့ ကျွန်တော်တို့ ပြည်ထောင်စုလွှတ်တော်ကတစ်ဆင့် ကျွန်တော်တို့ ပြည်ထောင်စု အစိုးရကို ကျွန်တော်တို့ရဲ့ အမျိုးသားဖွံ့ဖြိုးတိုးတက်မှုစီမံကိန်းကို ရေးဆွဲတဲ့အခါမှာ ပြည့်ပြည့်စုံစုံ ဖြစ်နိုင် သမျှ ပါဝင်ရေးဆွဲနိုင်အောင်ဆိုပြီးတော့ ကမ္ဘာ့ဘဏ်ရဲ့ သတ်မှတ်ထားတဲ့ အချက်များနှင့် အညီ ကုလသမဂ္ဂရဲ့ ထောင်စုနှစ်မျှော်မှန်းချက်နဲ့ ကျွန်တော်တို့ရဲ့ အာဆီယံရည်မှန်း ချက်များနဲ့အညီ အဲဒီ အဆင့်နဲ့ လျော်ညီတဲ့ ကျွန်တော်တို့ရဲ့ ကိုယ်ပိုင်အမျိုးသားဖွံ့ဖြိုးတိုးတက်ရေး စီမံကိန်းကို ပြည့်ပြည့်စုံစုံ ပြည်ထောင်စုအစိုးရက ရေးဆွဲနိုင်အောင် ပြည်ထောင်စုလွှတ်တော်ကတစ်ဆင့် တင်ပြအကြံပြုခဲ့တဲ့ စာတမ်းဖြစ်ပါတယ်။ အဲဒါကြောင့်မို့လို့ ဒီ စာတ မ်းနဲ့ ပတ်သက်ပြီးတော့မှ အင်မတန်တန်ဖိုးရှိတဲ့ အကြံပြု စာတမ်းလို့ ကျွန်တော် ဒီလိုသဘောထားခံယူပါတယ်။ ဘာကြောင့် လဲဆိုတော့ ဒီ စီမံကိန်းနဲ့ ပတ်သက်ပြီးတော့မှ လက်တွေ့အကောင်အထည်ဖော်မှု အပိုင်းရ ယ် အဲဒီ လက်တွေ့အကောင်အထည်ဖော်တဲ့ အပိုင်းမှာ လယ်ယာကဏ္ဍအပိုင်း၊ သယံဇာတများ ထုတ်ဖော်တဲ့အပိုင်း၊ အုပ်ချုပ်ရေးယန္တရားအပိုင်း ဒီအပိုင်းလေးကို အနည်းငယ် အချိန်တန်ဖိုး ထားပြီးတော့ ကောက်နုတ်တင်ပြ အကြံပြု ဆွေးနွေးသွားမှာ ဖြစ်ပါတယ်။ အဲဒီတော့ ကျွန်တော်တို့ရဲ့ ပါတီစုံစနစ်မှာ ဘယ်လိုပဲဖြစ်ဖြစ် စီမံကိန်းနဲ့ သွားရတဲ့ အချိန်မှာ စီမံကိန်းများကို နှစ်စဉ်အလိုက် နှစ်တို ဥပမာ - (၄)နှစ်တန်သည်၊ (၅) နှစ်တန်သည် ကျွန်တော်တို့ ပြည်ထောင်စုလွှတ်တော်ရဲ့ သက်တမ်းနဲ့အညီ နှစ်တို၅)နှစ် သတ်မှတ်ပြီးတော့ နှစ်ရှည် ကို နှစ်(၃၀)ပဲ သတ်မှတ်သတ်မှတ် တ ကယ်တမ်း ကျွန်တော် အကြံပြု ဆွေးနွေးလိုတာကတော့ ကျွန်တော်တို့ရဲ့ နိုင်ငံတော်တိုးတက်ဖွံ့ဖြိုးမှု၊ အမျိုးသားအကျိုးစီးပွား ရေရှည် ရှင်သန်တိုးတက်ဖို့ ဆိုရင် နှစ်(၁၀၀)အထိကို မျှော်မှန်းထားသင့်တယ်လို့ ကျွန်တော် ဒီလို သဘောထား ခံယူပါတယ်။ နှစ်(၁၀၀)အထိကို ကျွန်တော်တို့က မျှော်မှန်းထားသင့်ပါတယ်။ ဘာ ကြောင့်မို့လို့ နှစ်(၁၀၀)အထိမျှော်မှန်းထားသင့်သလဲ ဆိုခဲ့လို့ရှိရင် နောက်ပိုင်း အုပ်ချုပ်ရေးယန္တရား ရှင်သန်မှု အပိုင်းကို ဆွေးနွေးတဲ့အခါမှာ အနည်းငယ် ဖြည့်စွက်အကြံပြု ဆွေးနွေးသွားမှာ ဖြစ်ပါတယ်။ အဲဒီတော့ ဒီ အမျိုးသားစီမံကိန်း ရေးရာကော်မတီရဲ့ ပြည့်စုံတဲ့ အကြံပြုချက်အပေါ်မှာ ကောက်နုတ်ပြီးတော့မှ စီမံကိန်း လက်တွေ့ အကောင်အထည်ဖော်တဲ့ အပိုင်းကို အလေးထား ပြီးတော့ ကောက်နုတ်အကြံပြု ဆွေးနွေးချင် တာက ဥပမာ - လယ်ယာကဏ္ဍ။ လယ်ယာကဏ္ဍ ဆိုရင် ကျွန်တော်တို့ ဖော်ပြထားတဲ့အတိုင်းပဲ မျိုး၊ ဝမ်းစာ အလေအလွင့် ပြည်တွင်းဝမ်းစာ ဖူလုံဖို့၊ ပိုလျှံတာကို ပြည်ပကို ပို့ကုန်အဖြစ် ဆောင်ရွက်နိုင်ဖို့ ၊ အဲဒီနေရာမှာ ဆန်စပါးကို အဓိက ကျွန်တော်တို့ စီမံကိန်းရေးဆွဲတဲ့အခါမှာ ကြည့်ကြည့်ပါတယ်။ ဆန်စပါးကို ပြည်တွင်းဝမ်းစာ ဖူလုံဖို့၊ ပိုလျှံလျှင် နိုင်ငံခြားကို တင်ပို့ပြီးတော့မှ ပြည်ပဝင်ငွေ ရရှိနိုင်ဖို့ ဒီလို စီ မံလျာထားတဲ့ အခါမှာ (၁) ပြည်တွင်းရည်မှန်းချက် ဝမ်းစာဖူလုံဖို့ကို ကြည့်တဲ့အခါမှာ ကျွန်တော်တို့က လူဦးရေကို သန်းတစ်ရာအထိ မျှော်မှန်းထားပါတယ်။ သန်းတစ်ရာလောက်အထိကို မျှော်မှန်း တဲ့အခါမှာ ကျွန်တော်တို့ ဝမ်းစာ အနေနဲ့ တစ်ဦးချင်းကို (၁၅)တင်းနှုန်းနဲ့ တွက်ရင်တောင်မှ စပါးတင်းဟာ သန်း(၁၅၀၀)လောက် လိုအပ်လာပါလိမ့်မယ်။ အဲဒီတော့ ဒီလိုအပ်လာမယ့်ဥစ္စာဟာ လူဦးရေသန်းတစ်ရာဟာ ဘယ်တော့ ဘယ် ကာလမှာ ပြည့်လိမ့်မယ်။ အဲဒီတော့ ဒီ အထွက်ဟာ စပါးအနေနဲ့ လက်ရှိရဲ့ ထွက်နေတဲ့ အနေအထား၊ စိုက်ဧကနဲ့ ကျွန်တော်တို့ ဖြစ်ပေါ်လာမယ့် လူဦးရေ နဲ့ ဝမ်းစာ လိုအပ်ချက်ဟာ ဘယ်လိုရှိမလဲ။ အဲဒီအခါကျတော့ လယ်ယာကဏ္ဍမှာ ကျွန်တော်တို့က ဒီ လယ်ဧကကို စပါး လိုအပ်တဲ့ ပန်းတိုင်အထွက် ရရှိဖို့ ဧကကို တိုးချဲ့စိုက်ပျိုးမှာလား။ တစ်ဧကရဲ့ အထွက်နှုန်းစံနှုန်းမြင့်မားစေမှာလား။ ကျွန်တော်တို့က နွေစပါး အပါအဝင် သီးထပ်ကို စိုက်မှာလား။ ဘယ်လို နည်းနဲ့ လိုအပ်တဲ့ ကိန်းဂဏန်းကို ဖြည့်ဆည်းမလဲ။ အဲဒီလို ဖြည့်ဆည်းမယ် ဆိုတဲ့အခါမှာ ကျွန်တော်တို့ရဲ့ စီမံကိန်း ခုနက ကျွန်တော်ပြောလိုက်သလို နှစ်ရှည် နှစ် (၃၀)၊ (၂၅)လို့ ပြောတာ ထက်က နှစ် (၁၀၀)အထိ မျှော်မှန်းသင့်တယ်ဆိုတဲ့ဥစ္စာက ကျွန်တော်တို့ လိုချင်တဲ့ ပန်ိးုင်ကို အဲဒီတော့ ဒီလိုချင်တဲ့ ဝမ်းစာဖူလုံဖို့အတွက် မြေလွတ်၊ မြေလပ်ကို ဖော်ထုတ်မယ်ဆိုရင် နှစ်စဉ် တစ်နိုင်ငံလုံးမှာ ဘယ်လောက်ဖော်ထုတ်မလဲ။ အဲဒီတော့ ဘယ် တိုင်း၊ ဘယ် ပြည်နယ်မှာ ဧက မြေလွတ်၊ မြေရိုင်းနဲ့ ပလပ်မြေကို ဘယ်လောက် ဖော်ထုတ်မလဲ။ တကယ်တမ်း အဲဒီ ဥစ္စာက ကျွန်တော်တို့ လက်တွေ့ အကောင် အထည်ဖော်တဲ့အခါမှာ စာရင်း၊ ဇယားပေါ်မှာဖော်ပြတဲ့ တိုးတက်မှုနှုန်းထက် တ ကယ် လက်တွေ့ ကျကျ ဘယ် တိုင်း၊ ဘယ် ဒေသ၊ ဘယ် ပြည်နယ်မှာကတော့ မြေလွတ်၊ မြေရိုင်းတွေကို ဖော်ထုတ်လိုက်တာ ဘယ်နှဧက ဒီနှစ် စိုက်ပျိုးရာသီမှာ။ အဲဒါက ကွင်းအမှတ် ဘယ်လောက်က၊ ဦးပိုင်အမှတ် ဘယ်လောက်က၊ လယ်မဲ့ယာမဲ့တောင်သူ ဘယ်သူတွေက မြေရိုင်းဖော်ထုတ် လိုက်လို့ လယ်ယာမြေ ပိုင်ဆိုင်ခွင့် ရပြီးတော့မှ ကျေးလက်ဒေသဖွံ့ဖြိုးရေးနဲ့ ဆင်းရဲနွမ်းပါး မှုကို အထောက်အကူ ဖြစ်သွားစေတယ်။ စာရင်းအရ မြေကြီးမြေပုံပေါ်မှာ ကျွန်တော်တို့ အမှန်တကယ် ရှိတဲ့ဥစ္စာနဲ့ စာရင်းနဲ့၊ ဆိုလိုချင်တာကတော့ ခုနက ပြောသလို နှစ်အလိုက် တိုးတက်တဲ့ ဧကကိုတော့ ပြပါတယ်။ တကယ်မြေပြင်မှာ ကွင်းဆင်းစစ်မယ်ဆိုရင် ဘယ် တိုင်း၊ ဘယ် ပြည်နယ်မှာ ဘယ်နှဧက ပလပ်မြေတွေနဲ့ မြေလွတ်၊ မြေရိုင်းတွေကို ဖော်ထုတ်လိုက်ပါတယ်။ အဲဒါ ဘယ်မြို့ ဘယ်နှ ဧက ဖော်ထုတ်လိုက်တာလဲ။ ဘယ်ကျေးရွာအုပ်စုမှာလဲ။ ဘယ် တောင်သူလယ်သမားတွေ ဒီ ဥစ္စာကို ပိုင်ဆိုင် လုပ်စားခွင့်ရနေတာလဲ။ အဲဒီလောက်အထိ လက်တွေ့ကျတဲ့ အနေအထားမျိုးရဲ့ မျှော်မှန်းချက်များကို စီမံကိန်းကို လက်တွေ့အကောင်အထည်ဖော်တဲ့အခါမှာ အဲဒီလို သဘောထား မျှော်မှန်းမိပါတယ်။ အဲဒီအနေအထားအထိကို ကျွန်တော်တို့ ရည်ရွယ်ဆောင်ရွက် သင့်ပါတယ်လို့ အကြံပြုဆွေးနွေးလိုခြင်း ဖြစ်ပါတယ်။ ဒါဟာ လယ်ယာကဏ္ဍနဲ့ ပတ်သက်ပြီးတော့မှ အနည်းငယ် ကောက်နုတ် အကြံပြု ဆွေးနွေးခြင်းဖြစ်ပါတယ်။ အလားတူပဲ သစ်တောသယံဇာတနဲ့ ပြန်ကြည့်မယ်ဆိုလို့ရှိရင်လည်းပဲ ဥပမာ ကျွန်တော်တို့က သယံဇာတမှာ ကျော က်မျက်တစ်ခုလောက်ပဲ ကောက်နုတ်အကြံပြု ဆွေးနွေး လိုပါတယ်။ ဒီ သယံဇာတ တွေထဲက ကျောက်မျက်ကို ဖော်ထုတ်တဲ့နေရာမှာ ကျောက် မျက်ရဲ့ ရတနာတန်ဖိုး၊ အရည်အသွေးမီအောင်ဟာ နှစ်ပေါင်းသန်းချီလို့ ကျွန်တော်တို့ ဒီလိုပဲ စောင့်ဆိုင်း ခဲ့ရတဲ့ သဘောပါ။ အဲဒီတော့ ဒီလိုဖြစ်လာတဲ့ ကျောက် မျက်ရတနာတွေကို ဖော်ထုတ် တဲ့အခါမှာ ကျွန်တော်တို့က ဘာဖြစ်လဲ။ မြေအောက်သယံဇာတ ရှိနေတုန်းမှာတော့ ပိုင်ရှင်။ တကယ် မြေပေါ်ကိုရောက်လာတဲ့ ရတနာအဆင့်ကို ရောက်တဲ့အခါကျတော့ ကျွန်တော်တို့က လက်ဝယ်မှာ မရှိဖြစ်ပါတယ်။ အဲဒီတော့ ဒီ စီမံကိန်းလျာထားချက်မှာ ကျွန်တော်တို့က ရတနာတွေဟာ ရှိပါသေးတယ်။ ကျောက်မျက်ရတနာတွေ၊ ဒီဥစ္စာကို ထုတ်လုပ်လိုက်တဲ့အခါမှာ ကျွန်တော်တို့က အုပ်စု(၁)၊ အုပ်စု(၂)၊ အုပ်စု(၃) ပထမတန်းစား အဆင့်အရည်အသွေး မီတဲ့ဟာတွေကို ကျွန်တော် တို့က ဝမ်းစာလိုပဲ ၊ နိုင်ငံ့ ဝမ်းစာလိုပဲ ထိန်းသိမ်းထားဦး မလား။ အဲဒီတော့ တတိယတန်းစား အဆင့်ကိုပဲ ကျွန်တော်တို့ကဈေးကွက်ကိုတင်မလား။ ဒုတိယတန်းစာအဆင့်ထိလောက်ပဲ ဈေးကွက် တင်မလား။ တစ်နေ့ကျွန်တော်တို့က မြေအောက်သယံဇာတ များလည်းရှိသလို မြေပေါ်ဖော်ထုတ် ပြီးတဲ့အခါမှာ သယံဇာတကောင်း မွန်တဲ့ အရည်အသွေးရှိတဲ့ ရတနာတွေကို ကျွန်တော်တို့ လက်ဝယ်မှာ နိုင်ငံ့ လက်ဝယ်ရှိနေသေးတဲ့ စီမံကိန်းမျိုးကို ကျွန်တော် တို့ ရေရှည်မျှော်မှန်း ပြီးတော့ မဆောင်ရွက်သင့်ဘူးလား။ ဒီသဘော ကျွန်တော် အကြံပြု ဆွေးနွေးလိုခြင်း ဖြစ်ပါတယ်။ နောက်တစ်ခုက ဥပမာ သစ်တော သစ်တောဆိုရင် ကျွန်တော်တို့က ဒါကို သစ်တော ဦးစီးဌာနအနေနဲ့ ပြုစုထိန်း သိမ်းတယ်။ ဟိုတုန်း က သစ်ထုတ်ရေး ၊ ထုတ်လုပ်ဖြန့်ဖြူးရောင်းချ တယ်။ ထုတ်လုပ်ဖြန့်ဖြူးရောင်းချရေးအပိုင်းမှာ ကျွန်တော်တို့ က ပုဂ္ဂလိကတွေကို လုပ်ပိုင်ခွင့် အပ်နှင်း လိုက်တဲ့အခါမှာ ကုမ္ပဏီတွေက နှ စ်တိုအတွင်းမှာ တောလုံး အပြောင် ရှင်းလောက် နီးပါး လုပ်ကွက်တွေက သစ်တွေဖော်ထုတ်သွားခဲ့တာ ရှိပါတယ်။ သတ်မှတ်စံချိန်စံညွှန်း ရင် စို့ လုံးပတ် မညီတဲ့ ဥစ္စာတွေတောင်မှ အပြောင်ရှင်းစနစ်နဲ့ ထုတ်သွားတာမျိုးတွေ ရှိပါတယ်။ အဲတော့ ဆိုလိုချင် တာက ကိုယ့် အိမ်ရှေ့မှာ အရိပ်ပင်တစ်ပင် လောက်တောင်မှ သစ်တောကြီး တစ်ခုကို တန်းဖိုးမထားလိုက်မိတဲ့ အနေအထားမျိုးတွေ အဆင့်ရောက်သွားပါတယ်။ အဲဒါကြောင့်မို့လို့ ဘယ်လိုဆက်လက်ထိန်းသိမ်းမလဲ။ ဘယ်နည်းနဲ့ ကျွန်တော်တို့က ရေရှည်မျှော်မှန်း ပြီးတော့မှ အနာဂတ်မျိုးဆက်အသစ်လည်းပဲ ကျန်ရစ်အောင် ဘယ်လိုဖော်ထုတ်မလဲဆိုတဲ့ ဥစ္စာကိုတော့ ကျွန်တော်တို့ က ရေရှည်မျှော်မှန်းသင့်တယ်လို့ ဒီလို ကျွန်တော် အကြံပြု ဆွေးနွေးခြင်းဖြစ်ပါတယ်။ အဲ ဒီတော့ နိုင်ငံ တော်ရဲ့ သယံဇာတတွေက ကျွန်တော်တို့အချိန်မီပါသေးတယ်။ စီမံနိုင်ပါသေးတယ်၊ ကျွ်တော်တို့ အဲဒီ အနေအထားမျိုး တွေ ရှိနေ တဲ့အတွက် ဒီဥစ္စာတွေကို အမျိုးသားဖွံ့ဖြိုး တိုးတက်မှု စီမံကိန်းဆိုင်ရာရေးဆွဲတဲ့အခါမှာ နှစ်စဉ်လေးတို့ ၊ နှစ်တိုလေးတို့ ၊ နှစ်ရှည်လေးတို့ ဆိုတဲ့အခါမှာ ဆောင်ရွက်သွားသော်လည်း နှစ်ပေါင်း (၁၀၀)လောက်ထိကို ကျွန်တော်တို့က မျှော်မှန်းထားနိုင်ပြီးတော့ ဆောင်ရွက်မှတန်ကာကျနိုင်မယ်ဆိုတဲ့ အကြံပြုချက်ကို ကျွန်တော် ဆွေးနွေးခြင်းဖြစ်ပါတယ်။ အဲဒီတော့ ဒီနေရာမှာ ကျွန်တော်တို့ နိုင်ငံတော်ရဲ့ ယန္တရား ကို လည်ပတ်တဲ့နေရာမှာ အုပ်ချုပ်ရေးယန္တရား၊ ဝန်ကြီးဌာနတွေအားလုံးလယ်ယာ၊ သားငါး၊ သတ္တု၊ သစ်တောသယံဇာတတွေ အပါအဝင်၊ လမ်းပန်းဆက်သွယ်ရေး၊ ပို့ဆောင်ရေး၊ အဲဒီအနေအထားတွေ အားလုံးရဲ့ ဝန်ကြီးဌာန ကဏ္ဍအလိုက်တွေရဲ့ ဖွံ့ဖြိုးတိုးတက်မှုဟာလည်း ဒီအတိုင်းပဲ ကျွန်တော်တို့က မျှော်မှန်းဆောင်ရွက်သင့်တယ်၊ ပါဝင်စေသင့်တယ်လို့ ကျွန်တော်အကြံပြုဆွေးနွေးခြင်းဖြစ်ပါတယ်။ အဲဒီတော့ အဲဒီလိုယန္တရားကြီးကို လည်ပတ်တဲ့အခါမှာ ကျွန်တော်တို့ကဖွဲ့စည်းပုံ အခြေခံဥပဒေမှာပဲ ဖြစ်ဖြစ်၊ ဝန်ထမ်းတစ်ယောက်ကို ခန့်ထားတော့မယ့် အခါမှာပဲဖြစ်ဖြစ် နိုင်ငံတော်အပေါ် ကျေးဇူး သစ္စာစောင့်သိရိုသေခြင်းဆိုတဲ့အချက်ဟာ သာမန်လေးလိုပဲ ဖတ်ကြည့် ကြတယ်။ တကယ်စဉ်းစား လိုက်ရင်တော့ နိုင်ငံတော်အပေါ်မှာ ကျေးဇူးသစ္စာစောင့်သိရိုသေခြင်းဆိုတာ အင်မတန်လေးနက် တယ်လို့ ဒီလိုပဲ ကျွန်တော် သဘောထားမြင်ပါတယ်။ အဲဒီတော့ ဒီဥစ္စာ နဲ့ပတ်သက်လို့ ဒီစီမံကိန်းယန္တရားကို ဖော်ဆောင်တဲ့အခါမှာ အဲဒီ ဌာနဆိုင်ရာဝန်ထမ်းတွေသည် ဝန်ကြီးဌာနအလိုက်အားလုံးဟာ ကျွန်တော်တို့ ကျောင်းသူ / ကျောင်းသား ကအစ ကျွန်တော်တို့ရဲ့ ရေရှည်မျှော်မှန်းထားတဲ့ နိုင်ငံ တော်ရဲ့ ဖွံ့ဖြိုးတိုးတက်ရေး စီမံကိန်း ရည်မှန်းချက်ကြီးဟာ ပန်း တိုင်ဘယ်လိုရှိတယ်။ ဘယ်လို သွားမယ်ဆိုတာ ဌာနဆိုင်ရာ ဝန်ထမ်းတွေအားလုံးလည်း သိထားသင့်သလို ကျောင်းသူ ကျောင်းသားရော၊ မိဘလုပ်သား ပြည်သူတွေရောအားလုံးဟာ သိထားရမယ့်သဘောရှိပါတယ်။ အဲဒီလိုသိထားပြီးမှ ငါတို့ ဘယ်လို ဘယ်လိုအခန်း ကဏ္ဍနေပါဝင်မယ်။ ဘယ်လို သွားတဲ့နေရာမှာ မိမိနဲ့ပတ်သက်တဲ့ ဘယ်အခန်း ကဏ္ဍက ပါဝင်ဆောင်ရွက်နိုင်စွမ်းရှိတယ်ဆိုတဲ့ ဥစ္စာကို တစ် နေ့ ဘယ် လိုင်း၊ ဘယ်ကဏ္ဍကိုကိုယ်ပါဝင် ရပ်တည်မယ်ဆိုတဲ့ ဥစ္စာကို အားလုံးက သိနေစေပြီးတော့မှ အားလုံး အချင်းချင်း ဆွေးနွေးတဲ့အခါမှာကို ဘယ်ပန်းတိုင်၊ ဘယ်လမ်းကြောင်း ဘယ်စီမံကိန်းအပေါ်မှာ လျှောက်လှမ်း မယ်ဆိုတဲ့ဥစ္စာကို မျိုးဆက်သစ်လူငယ်တွေကအစ သိစေသင့်တဲ့ အနေအထားမျိုး ရှိပါတယ်။ ဒါကြောင့်မို့လို့ နှစ် (၁၀၀)အထိပါ မျှော်မှန်းပြီးတော့မှ ပြည်ထောင်စု လွှတ်တော်က တစ်ဆင့် ပြည်ထောင်စုအစိုးရကို ကျွန်တော်တို့ရဲ့ အမျိုးသား ဖွံ့ဖြိုးတိုးတက်ရေးစီမံကိန်းလျာထား ချက်ကို ပြည့်စုံစေနိုင်သမျှ ပြည့်စုံအောင် အကြံပြုတဲ့အခါမှာ၊ လက်တွေ့ အကောင်အထည်ဖော်တဲ့ အခါမှာ လက်တွေ့ကျကျ ဆောင် ရွက်နိုင်ရေးကို ဦးတည်ပြီးတော့ အကြံပြုဆောင်ရွက်သွားနိုင် ကြပါ ဆိုပြီးတော့မှ တိုက်တွန်းဆွေးနွေးရင်းကျွန်တော့်ဆွေးနွေးချက်ကို နိဂုံးချုပ်အပ်ပါတယ်။ ဥက္ကဋ္ဌ</speech>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ် (၁၀)မှ ဦးအုန်းတင် ဆွေးနွေးနိုင်ပါပြီ။</speech>
<speech><mp id="130">ဦးအုန်းတင်၊ ရခိုင်ပြည်နယ် မဲဆန္ဒနယ်အမှတ်၁၀)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက် လာကြတဲ့ ဧည့်သည်တော်ကြီးများ ၊ အမျိုးသားလွှတ်တော် ကိုယ်စားလှယ်များအားလုံး နှ လုံး စိတ်ဝမ်းအေးချမ်းကြပါစေလို့ ဆုတောင်းရင်း ရခိုင်ပြည်နယ် မဲဆန္ဒနယ်အမှတ်(၁၀)မှ အမျိုးသား လွှတ်တော်ကိုယ်စားလှယ် ကျွန်တော် ဦးအုန်းတင်က ရိုသေဂါရဝပြု အပ်ပါတယ်ခင်ဗျား။ ကျွန်တော် ဒီနေ့ အမျိုးသားလွှတ်တော်၊ အမျိုးသားစီမံကိန်းရေးရာကော်မတီက ၁၈-၇-၂၀၁၂ ရက်နေ့မှာ တင်သွင်းခဲ့တဲ့ အမျိုးသားဖွံ့ဖြိုးတိုးတက်ရေး စီမံကိန်းဆိုင်ရာ အကြံပြုချက် အစီရင်ခံစာ အပေါ် ဆွေးနွေးသွားမှာ ဖြစ်ပါတယ်။ အထူးသဖြင့် စီမံကိန်းရေးဆွဲရေးနဲ့ ပတ်သက်တဲ့အပေါ်မှာ မူတည်ပြီးတော့အဓိကထား ဆွေးနွေးသွားမှာ ဖြစ်ပါတယ်။ နံပါတ် (၁) အမျိုးသာစီမံကိန်းများ ရေးဆွဲအကောင်အထည်ဖော် လုပ်ဆောင်ခြင်း။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား ။ မြန်မာနိုင်ငံ လွတ်လပ်ရေးရပြီးတဲ့နောက် ဖ.ဆ.ပ.လ အစိုးရလက်ထက်မှာ တိုင်းပြည်စီးပွား ဖွံ့ဖြိုးတိုးတက် စေရေးအတွက်၊ ဖွံ့ဖြိုးစေဖို့အတွက် နိုင်ငံခြားစီးပွားရေး အတိုင်ပင်ခံ ကုမ္ပဏီတစ်ခုဖြစ်တဲ့ KTုမ္ပဏီနဲ့ တိုင်ပင်ပြီး စီးပွားရေးစီမံကိန်းတစ်ခုကို ရေးဆွဲခဲ့ပါတယ်။ ဒီစီမံကိန်းကို ပြည်တော်သာ စီမံကိန်းလို့ အမည်ပေးခဲ့ပါတယ်။ ဒီစီမံကိန်းအရ စစ်တွေခရိုင်၊ မြင်းခြံခရိုင်နဲ့ မော်လမြိုင်ခရိုင်ဆိုတဲ့ ခရိုင် (၃)ခုမှာ စိုက်ပျိုးရေး၊ စ က်မှု၊ ရေအားလျှပ်စစ်နဲ့ ကူးသန်း ရောင်းဝယ်ရေးလုပ်ငန်းတွေကို စီမံကိန်း ချပြီးတော့ စနစ်တ ကျ အကောင်အထည်ဖော် လုပ်ဆောင်ခြင်း အားဖြင့် မြန်မာနိုင်ငံဟာ အရှေ့တောင်အာရှနိုင်ငံတွေထဲမှာ အချမ်းသာဆုံးနဲ့ အတိုးတက်ဆုံး နိုင်ငံတစ်ခု ဖြစ်လာ မယ်လို့ KTA က အကြံပြုခဲ့ပါတယ်။ အစိုးရကလည်း ဒီစီမံကိန်းကို အကောင်အထည်ဖော်လို့ အောင်မြင် ခဲ့လျှင် မိသားစုတစ်ခုအား တိုက်တစ်လုံး၊ ကားတစ်စီး နဲ့ တစ်လကို ဝင်ငွေ (၈၀၀)စီ ရှိလာမယ်လို့ ကြွေးကြော်ခဲ့ပါတယ်။ ဒါပေမဲ့ မြန်မာနိုင်ငံမှာ လွတ်လပ်ရေးရပြီး ကတည်းကစပြီး ဖြစ်ပေါ်ခဲ့တဲ့ ပြည်တွင်းစစ်မီးတွေကြောင့် ဒီ စီမံကိန်းကြီးကို အကောင်အထည်ဖော် လုပ်ဆောင်နိုင်ခြင်း မရှိခဲ့ပါဘူး။ စက္ကူဖြူစီမံကိန်း တစ်ခုအနေနဲ့ပဲ ဖြစ်ခဲ့ပါတော့တယ်။ ပြီးတော့အဲဒီစီမံကိန်းဟာလည်း ပျောက်ပျက်သွားခဲ့ပါတယ်။ ၁၉၆၂ ခုနှစ်မှာ တော်လှန်ရေးကောင်စီအစိုးရ တက်လာပြီးတဲ့နောက် ၁၉၇၂ ခုနှစ်မှာ ရေရှည်အနှစ်(၂၀)စီမံကိန်း(၁)ခုကို ရေးဆွဲခဲ့ပြန်ပါတယ်။ ဒီ စီ မံကိန်းကို ဖွဲ့စည်းပုံအခြေခံ ဥပဒေနဲ့အတူ ၁၉၇၄ ခုနှစ်မှာ တက်လာမယ့် မြန်မာ့ဆိုရှယ်လစ်လမ်းစဉ်ပါတီ အစိုးရ တက်လာ တဲ့အခါ ထိုစဉ်က သတ်မှတ်ထားတဲ့ ပြည်သူ့လွှတ်တော်သက်တမ်းနဲ့အညီ (၄)နှစ်စီ ပိုင်းခြား ပြီးတော့ အကောင်အထည်ဖော် ဆောင်ရွက်သွားဖို့ ဖြစ်ပါတယ်။ ြီးတော့ နှစ်စဉ်စီမံကိန်းရဲ့ တိုးတက်မှုအခြေအနေတွေကို ပြည်သူ့လွှတ်တော်မှာ တင်ပြဖို့ ဖြစ်ပါတယ်။ ဒီစီမံကိန်းကို အခြေခံ ပြီးတော့ အာရှဖွံ့ဖြိုးရေးဘဏ် (ADB)၊ နိုင်ငံတကာငွေကြေးရန်ပုံငွေအဖွဲ့ (IMF)၊ ကမ္ဘာ့ဘဏ် (World Bank) တို့အပြင် နှစ်နိုင်ငံ သဘောတူစာချုပ်များအရ ချေးငွေများကိုရယူပြီး ဒီ စီမံကိန်း ကြီးကို အကောင်အထည်ဖော် လုပ်ဆောင်ခဲ့ပါတယ်။ ဒီ စီမံကိန်းမှာ စိုက်ပျိုးရေး၊ စက်မှု၊ သတ္တု၊ သစ်တောနဲ့ ရေလုပ်ငန်းများ အပြင် တည်ဆောက်ရေး လုပ်ငန်းများလည်း ပါဝင်ပါတယ်။ သက်ဆိုင်ရာ ဝန်ကြီးဌာနတွေမှာ ဘတ်ဂျက် လိုငွေ မပြစေဖို့အတွက် ဒီ စီမံကိန်းပစ္စည်းတွေကို တင်သွင်းလာတဲ့အခါ ပေးဆောင်ရမယ့် အကောက်ခွန်၊ ကုန်စည်နှင့် ဝန်ဆောင်မှုခွန်၊ ကုန်သွယ်လိုင်စင်ခွန် တို့ကိုလည်း ကင်းလွတ်ခွင့်ပြုခဲ့ရပါတယ်။ ဒါပေမဲ့ ဒီ စီမံကိန်း ကြီးဟာ ကြိုတင်ခန့်မှန်း တွက်ချက်ထားတဲ့ အတိုင်း အကောင်အထည် ပေါ်မလာတဲ့အပြင် နိုင်ငံတကာချေးငွေတွေကို ပြန်မဆပ်နိုင်တော့တဲ့ အတွက် ၁၉၈ရ ခုနှစ်မှာ လူမွဲနိုင်ငံ အဖြစ် လျှောက်ထားတင်သွင်းခဲ့ရပြီး ကမ္ဘာ့အဆင်း ရဲဆုံးနိုင်ငံတစ်ခု အဖြစ် သတ်မှတ်ခြင်းခံခဲ့ရပါတယ်။ ဥက္ကဋ္ဌကြီးခင်ဗျား။ ၁၉၈၈ ခုနှစ်မှာ ဒီမိုကရေစီ အရေး ဆူပူအုံကြွမှုတွေ ဖြစ်လာတဲ့ အတွက် ၁၈-၉-၁၉၈၈ နေ့မှာ တပ်မတော်က နိုင် ငံတော်အာဏာကို လွှဲပြောင်းရယူခဲ့ပြီး နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့အမည်နဲ့ အုပ်ချုပ်ခဲ့ပါတယ်။ နိုင်ငံတော် ငြိမ်ဝပ် ပိပြားမှု တည်ဆောက်ရေးအဖွဲ့ အစိုးရအဖွဲ့အနေနဲ့ နိုင်ငံတော်အတွင်း လမ်းပန်းဆက်သွယ်မှု လွယ်ကူစေရေး၊ ကုန်စည်စီးဆင်းမှု မြန်ဆန်ရေး၊ စို က်ပျိုးရေးကို အခြေခံလျက် စက်မှုလက်မှု နိုင်ငံ ဖြစ်ပေါ်လာရေးစတဲ့ ဦးတည်ချက်တွေကို အကောင်အထည် ဖော်ဖို့အတွက် စီမံကိန်း တွေကို ရေးဆွဲချမှတ်ခဲ့ပါတယ်။ နောက် ဒီစီမံကိန်းတွေကို အကောင်အထည်ဖော်နိုင်ရေးအတွက် ၁၉၉၂ ခုနှစ်က စပြီးတော့ (၁၉၉၂-၁၉၉၃ မှ ၁၉၉၅-၁၉၉၆ ခုနှစ်) ပထမလေးနှစ်စီမံကိန်း၊ (၁၉၉၆-၁၉၉ရ မှ ၂၀၀၀-၂၀၀၁ ခုနှစ်)အထိ ဒုတိယငါးနှစ်စီမံကိန်း စသည်ဖြင့် အကောင်အထည်ဖော် လုပ်ဆောင်ခဲ့ ပါတယ်။ အဲဒီနောက်မှ ဘက်စုံဖွံ့ဖြိုးတိုးတက် စေဖို့ ရည်ရွယ်ချက်နဲ့ (၂၀၀၁-၂၀၀၂ မှ ၂၀၃၀၂၀၃၁) ခုနှစ်အထိ အနှစ် (၃၀) နှစ်ရှည်စီမံကိန်း ရေးဆွဲ ပြီး နှစ်လတ်အဖြစ် (၅)နှစ်စီ ပိုင်းခြားပြီးတော့ နှစ်စဉ်အကောင်အထည်ဖော်သွားမယ် ဖြစ်ပါတယ်။ ဒါပေမဲ့ ၃၁-၁-၂၀၁၁ နေ့မှာ ရွေးကောက်ပွဲနဲ့တက်လာတဲ့ ပြည်ထောင်စုသမ္မတ မြန်မာနိုင်ငံတော်၊ ပြည်ထောင်စုအစိုးရ တက်လာတဲ့အတွက် ကျန်တဲ့ အနှစ် (၂၀)စီမံကိန်းများ လျာထားချက်တွေဟာ အစိုး ရသစ်ရဲ့ လက်ထဲကို ရောက်ရှိလာပါတယ်။ နိုင်ငံတော်ငြိမ်ဝပ် ပိပြားမှု တည်ဆောက်ရေးအဖွဲ့ အစိုးရလက်ထက်နဲ့ ၁၉၉ရ ခုနှစ်မှာ အမည်ပြောင်းခဲ့တဲ့ နိုင်ငံတော် အေးချမ်းသာယာရေးနှင့် ဖွံ့ဖြိုးရေးကောင်စီအစိုးရ လက်ထက်များက (၁၉၉၂ ခုနှစ်မှ ၂၀၁၀) ခုနှစ်အထိ (၁၈)နှစ်တာကာလအတွင်း တည် ဆောက်ပြီးစီးခဲ့တဲ့ ရေပေးဝေရေး ရေလှောင်တာတမံကြီး(၆၇)ခုအနက် (၁၆) ရာခိုင်နှုန်းသာ အကျိုးပြုလုပ်ငန်းများကို လုပ်ဆောင် နိုင်ကြောင်း ပြည်ထောင်စုစာရင်းစစ်ချုပ် ရဲ့ အစီရင်ခံစာအရ သိရှိရပါတယ်။ ဒုတိယကမ္ဘာစစ်ကြီးအပြီး ဂျာမနီနိုင်ငံနှင့် ဂျပန်နိုင်ငံတို့၏ ပြန်လည်ထူထောင်ရေး လုပ်ငန်းများ။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင် ဗျား။ ဒုတိယကမ္ဘာ စစ်ကြီးအတွင်းမှာ စစ်ရှုံးခဲ့တဲ့ ဂျာမနီနိုင်ငံနဲ့ ဂျပန်နိုင်ငံတွေရဲ့ မြို့ပြတွေဟာ ပြာပုံဘဝကို ရောက်ခဲ့ကြရပါတယ်။ စစ်ကြီးပြီးဆုံးတဲ့အခါမှာ သူတို့ရဲ့ နိုင်ငံတွေကို ပြန်လည်တည် ထောင်ရေး လုပ်ငန်းတွေလုပ်ဖို့နဲ့ သူတို့ကျူးကျော်တိုကိုက်ခဲ့တဲ့ နိုင်ငံတွေအပေါ် စစ်လျော်ကြေးပေးရမယ့် တာဝန်တွေဟာ ကျရောက်လာပါတယ်။ သူတို့ မြို့ပြတွေကို အမြန်ပြန်လည် တည်ဆောက်ပြီး အလုပ်ရုံ၊ စက်ရုံတွေကို ပြန်လည်လည်ပတ်နိုင်ဖို့ လုပ်ငန်းတွေကို ဆောင်ရွက် နိုင်ဖို့အတွက် နိုင်ငံတကာချေးငွေတွေနဲ့ အကူအညီတွေကို တောင်းခံရယူခဲ့ကြရပါတယ်။ ဒီလို ချေးငွေတွေနဲ့ အကူအညီတွေ ရလာတဲ့ အခါ မြို့ပြတွေကို ပြန်လည်တည်ဆောက်ရေးလုပ်ငန်းတွေအတွက် ပြည်တွင်းပြည်ပမှ လုပ်ငန်းရှင်တွေ၊ ကုမ္ပဏီတွေကို ဈေး ပြိုင်စနစ်(Tender)စနစ်နဲ့ ခေါ်ယူ လုပ်ဆောင်စေခဲ့တဲ့အတွက် အချိန်တိုအတွင်းမှာ တည်ဆောက်ရေးလုပ်ငန်းတွေပြီးစီးပြီး ကုန်ထုတ် လုပ်ငန်းတွေကို အလျင်လုပ်ဆောင်နိုင်ဘို့အတွက် စစ်ကြီးပြီးလို့(၁၀)နှစ်အတွင်းမှာ စစ်လျော်ကြေး တွေကို စတင်ပေးနိုင်ခဲ့ကြပါတယ်။ ပြည်ထောင်စုအစိုးရသစ်၏ လုပ်ငန်းတာဝန်။ လေးစားအပ်ပါသော အမျိုးသား လွှတ်တော် ဥက္ကဋ္ဌကြီးခင်ဗျား။ အမျိုးသားလွှတ်တော်၊ အမျိုးသားစီမံကိန်းရေးရာကော်မတီရဲ့ အမျိုးသား ဖွံ့ဖြိုးတိုးတက်ရေးစီမံကိန်းဆိုရာ အကြံပြုချက်စာတမ်းအပိုဒို၅)အရ လောလောဆယ် အခြေအနေ၌ ပြည်ထောင်စုအစိုးရအဖွဲ့၏ အစီအမံအရ ကိုယ်ပိုင်နှစ်ရှည် စီမံကိန်းအသစ် သီးခြားထပ်မံ ရေးဆွဲခြင်းမပြုဘဲ ယခင် နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီ လက်ထက်က ချမှတ်ခဲ့သည့် အနှစ် (၃၀) ရေရှည်စီမံကိန်း (၂၀၀၁-၂၀၀၂ မှ ၂၀၃၀-၂၀၃၁)ကို ဆက်ခံပြီး ကာလတိုစီမံကိန်းဖြစ်သော ပဉ္စမငါးနှစ်စီမံကိန်း (၂၀၁၁-၂၀၁၂ မှ ၂၀၁၅-၂၀၁၆)ကို စဉ်ဆက်မပြတ် အလိုက်သင့် အကောင်အထည်ဖော်သွားမည်ဟုသိရပါတယ်။ ပြည်ထောင်စုအစိုးရသစ်အနေနဲ့ နိုင်ငံတော်ရဲ့ အုပ်ချုပ် ရေးနဲ့စီမံရေး အာဏာကို ၃၁.၁.၂၀၁၁ နေ့မှ လွှဲပြောင်းရယူခဲ့တာ ယခုဆိုလျှင် သက်တမ်းတစ်နှစ်ခွဲခန့် ရှိပါပြီ။ ပြည်ထောင်စုလွှတ်တော်နဲ့ အစိုးရသက်တမ်းတစ်ကြိမ်ဟာ (၅) နှစ်စီဖြစ်တဲ့အတွက် နောက်ထပ် သက်တမ်းသုံးနှစ်ခွဲသာ ကျန်ပါတော့တယ်။ ဒါကြောင့် ပြည်ထောင်စုအစိုးရအနေနဲ့ မိမိရဲ့သက်တမ်းထက်ကျော်လွန်တဲ့ နှစ်ရှည်စီမံကိန်းကြီးတွေကိုချမှတ်ပြီး မလုပ်ဆောင်သင့်ပါဘူး။ ပြည်ထောင်စုလွှတ်တော်အနေနဲ့ကလဲ အစိုးရသက်တမ်းထက် ကျော်လွန်တဲ့ စီမံကိန်းတွေကို လက်ခံ အတည်ပြု မပေးသင့်ပါဘူး။ ပြည် ထောင်စုအစိုးရအနေနဲ့ မိမိရဲ့ (၅)နှစ်သက်တမ်း အတွင်း ဘာစီမံကိန်းတွေကို လုပ်ဆောင်မယ်။ ဒီသက်တမ်းအတွင်းမှာ လျာထားတဲ့ စီမံကိန်းတွေ ပြီးမြောက်အောင် ဘယ်လိုလုပ်ဆောင်သွားမယ် စတာတွေကို ရေးဆွဲ ပြီးတော့ ပြည်ထောင်စု လွှတ်တော်မှာ တင်ပြပြီးအတည်ပြုချက် ရယူသင့်ပါတယ်။ စီမံကိန်းတွေကို အကောင်အထည်ဖော် လုပ်ဆောင်ရာမှာလည်း သက်ဆိုင်ရာဝန်ကြီး ဌာနတွေက ဝန်ထမ်းတွေနဲ့ တာဝန်ယူလုပ်ဆောင်မယ့်အစား ပြည်တွင်းပြည်ပ လုပ်ငန်းရှင်များ၊ ကုမ္ပဏီများကို ဈေးပြိုင်စနစ်နဲ့ Tender ခေါ်ယူပြီး လုပ်ကိုင်စေသင့်ပါတယ်။ ပြည်ထောင်စု အစိုးရအနေနဲ့ မိမိရဲ့ သက်တမ်း(၅)နှစ်အတွင်းမှာ ယခင်နိုင်ငံတော် အေးချမ်းသာယာရေးနှင့် ဖွံ့ဖြိုးရေးကောင်စီအစိုးရ လက်ထက်ကချမှတ်ခဲ့သော အနှစ်(၃၀)စီမံကိန်းမှ ပဉ္စမငါးနှစ်စီမံကိန်း ဖြစ်တဲ့ (၂၀၁၁-၂၀၁၂ မှ ၂၀၁၅-၂၀၁၆) စီမံကိန်းကိုပဲ အလိုက်သင့် အကောင်အထည်ဖော် သွားမယ်ဆိုရင်လဲ လုပ်ပိုင်ခွင့်ရှိပါတယ်။ ဒါဟာ အစိုးရတစ်ရပ်ရဲ့ ရွေးချယ်ပိုင်ခွင့် ဖြစ်ပါတယ်။ ဒီစီမံကိန်းကို ပဉ္စမ (၅)နှစ် စီမံကိန်းလို့ပဲ ခေါ်ခေါ်၊ တတိယ (၅)နှစ် စီမံကိန်းလို့ပဲ ခေါ်ခေါ်၊ ပထမ (၅)နှစ် စီမံကိန်းလို့ပဲခေါ်ခေါ် အရေး မကြီးပါဘူး။ အရေးကြီးတာက ယခု လုပ်ဆောင်မယ့် လုပ်ဆောင်နေတဲ့ စီမံကိန်းတစ်ခုစီအတွက် လျာထားခဲ့တဲ့ငွေတန်ဖိုး ၊ စီမံကိန်း တစ်ခုစီရဲ့ ပြီးစီးမှု ရာခိုင်နှုန်း၊ ကျန်ရှိနေသေးတဲ့ အစိုးရသက်တမ်းအတွင်း ပြီးစီးနိုင်မှု ရှိ /မရှိ။ ဒီစီမံကိန်းတွေအတွက် နောက်ထပ်လိုအပ်တဲ့ ငွေကြေးပမာဏတို့ကို အသေးစိတ်ဖော်ပြပြီးတော့ ပြည်ထောင်စုလွှတ်တော်မှာ တင်ပြပြီး အတည်ပြုချက် ရယူဖို့ပဲ ဖြစ်ပါတယ်။ ဥက္ကဋ္ဌကြီးခင်ဗျား။ ဒါကြောင့် ပြည်ထောင်စုအစိုးရ အနေနဲ့ (၁) မိမိသက်တမ်းထက် ကျော်လွန်တဲ့ စီမံကိန်းများကို ရေးဆွဲပြီးမလုပ်ဆောင်သင့်ကြောင်း၊ နိုင်ငံတော်အတွက် အရေးကြီး သဖြင့် သက်တမ်းကျော်လွန်မှ ပြီးမြောက်နိုင်မည့် လုပ်ငန်းကို လုပ်ဆောင်ရန်လိုအပ်ပါကလည်း သီးခြားလုပ်ငန်းတစ်ရပ်အန် လုပ်ဆောင်သင့်ကြောင်းနှင့်လုပ်ငန်းများကိုလည်း ပြည်တွင်းပြည်ပမှ ပုဂ္ဂလိက ပညာရှင်များ၊ လုပ်ငန်းရှင်များ၊ ကုမ္ပဏီများကို ဈေးပြိုင်စနစ်ဖြင့် ခေါ်ယူလုပ်ဆောင်သင့်ပါကြောင်းတို့ကို လေးစားအပ်ပါသော အမျိုးသားလွှတ်တော် ဥက္ကဋ္ဌကြီးမှတစ်ဆင့် တင်ပြ ဆွေးနွေး အကြံပြု အပ်ပါတယ်ခင်ဗျား။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၉)မှ ဦးပေါ်လျှံလွင် ဆွေးနွေးနိုင်ပါပြီ</speech>
<speech><mp id="45">ဦးပေါ်လျှံလွင်၊ ချင်းပြည်နယ် မဲဆန္ဒနယ်အမှတို၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အားလုံး မင်္ဂလာပါလို့ နှုတ်ခွန်းဆက်သရင်း ကျွန်တော် အမျိုးသားလွှတ်တော်၊ အမျိုးသားစီမံကိန်းဖွံ့ဖြိုးတိုးတက်ရေးကော်မတီ၊ အမျိုးသားစီမံကိန်း ဖွံ့ဖြိုးတိုးတက်ရေးစီမံကိန်းဆိုင်ရာ အကြံပြုချက်များကို ကျွန်တော်ထောက်ခံဆွေးနွေးပါတယ်။ ဒီအကြံပြုချက်သည် ဖော်ပြထားသည့်အတိုင်း နိဂုံးနှင့်နိဒါန်းမှာလည်းပဲ အစိုးရအဖွဲ့ကို အသီးသီးဖော်ပြပြီးသားဖြစ်ပေမယ့် အကြံပြု တင်ပြလွှာဖြစ်သည့်အတွက် ဒီအကြံပြုထဲမှာလည်း ကော်မတီ အနေနဲ့ ပြည့်ပြည့်စုံစုံဖော်ပြထားတဲ့အတွက် အထူးကျေးဇူးတင်ရှိကြောင်း ကျွန်တော်ဖော်ပြလိုပါ တယ်။ အဲဒီထဲမှာလွှတ်တော်ကိုယ်စားလှယ်အသီးသီး တင်ပြဆွေးနွေးပြီး ဖြစ်တဲ့အတွက် ကျွန်တော် က အပိုဒ်(၁၈)ထဲမှာ စာမျက်နှာ(၅) အပိုဒ်(၁၄)တစ်ခုကိုပဲ ကျွန်တော် ဆွေးနွေးပါမယ်။ အဲဒီထဲမှာ စီမံကိန်းက အဲဒီဖော်ပြထားတဲ့အချက်ကို အနည်းငယ်ဖတ်ပြပါမယ်။ ထို့အတူ စီမံကိန်းအကောင်အထည်ဖော်မှုနဲ့ တိုးတက်မှု အခြေအနေကို အမြဲတမ်း လေ့လာ ဆန်းစစ်၍ တိုးတက်မှု အစီရင်ခံစာကို အချိန်မီ ပြုစုတင်ပြမည့် အစိုးရအဖွဲ့အစည်း ယန္တရားတစ်ရပ်ကို ထူထောင်သင့်ပါသည်။ ယင်း ယန္တရားတစ်ရပ် အစီရင်ခံစာကို ဘက်လိုက်မှု မရှိ၊ အရှိအတိုင်း အမှန်စိစစ်တင်ပြဖို့ အရေးကြီးသည်။ လက်ရှိ စီမံကိန်း နှင့် အစီရင်ခံစာ ဦးစီးဌာနကို ထိထိမိမိ Ondo şco:olmo: [8clou psu səémoMonitoring, Evaluation and Planning Review ကို ထိရောက်မှန်ကန်စွာ ပြုလုပ်တင်ပြနိုင်ရန် ဖြစ်ပါသည်လို့ ဖော်ပြထားပါတယ်။ အဲဒီတော့ ဥက္ကဋ္ဌကြီးခင်ဗျား။ စီမံကိန်းဆိုတာ ဦးအုန်အင် ဆွေးနွေးသလိုပဲ လွတ်လပ်ရေး ရပြီးကာစ မ.ဆ.လ ခေတ်၊ အခုခေတ် စီမံကိန်းအမျိုးမျိုး ဆွဲကြရပါတယ်။ အဲဒီ အထဲမှာ စီမံကိန်း မအောင်မြင်တဲ့ အချက်တစ်ချက်ကိုပဲ ကျွန်တော်တင်ပြ ဆွေးနွေးလို ပါတယ်။ ဘာဖြစ်လို့လဲဆိုတော့ စာရင်းအင်း အောက်ခြေကနေ စာရင်းအင်း က အမှန်အကန် မတက်တဲ့အတွက် ၊ ကျွန်တော်တို့ အမှန် GDP မှန်ကန်စွာ မတွက်ချက်နိုင်တဲ့အတွက် ဒီ အနှစ် (၂၀) စီမံကိန်း ကိုလည်း ကျွန်တော်နောက်ဆုံး ကမ္ဘာ မှာ အဆင်းရဲဆုံးနိုင်ငံသို့ ရောက်စေတဲ့ အချက်တစ်ချက် ဖြစ်တယ်လို့ ကျွန်တော်တင်ပြလိုပါတယ်။ ကျွန်အတွေ့အကြုံတစ်ခု တင်ပြပါမယ်။ကျွန်တော်တို့ မြစိမ်းရောင်စစ်ဆင်ရေးမှာ ကျွန်တော်တို့ ထန်းတပင်မြို့နယ်မှာ ကျွန်တော်တို့ လယ်မြေကွင်း ဆင်းခဲ့ပါတယ်။ အဲဒီတုန်းက လယ်သမား အိမ် တစ်အိမ်ကို ကျွန်တော်တို့ အလည်သွားတော့ ကျွန်တော်တို့ ဒီ လက်ဖက်ရည်တိုက်ဖို့အတွက် ဂျင်းသုတ်ပြီး၊ လက်ဖက်သုတ်ပေးဖို့ ဆီမရှိဘူး။ ဆီ မရှိ တော့ သူ့အမေက ဝယ်ခိုင်းတယ် ဆီ ကို။ သမီး ဆီ သွားဝယ်စမ်းပါဆိုတော့ ကျွန်တော် နားထောင်တယ်ဆိုတော့ အများကြီးပဲဝယ်မလားဆိုတော့ နှစ်ကျပ်ခွဲသားတဲ့။ ဟာ အဲဒီကတည်းက ကျွန်တော်တို့ထိုင်တဲ့လူတွေက တစ်ယောက်နဲ့ တစ်ယောက် မျက်နှာကြည့်ပြီးတော့ ဒီ လက်ဖက် ရည်တောင် မသောက်ချင်တော့ဘူး။ ဒါပေမဲ့လို့ စကားဝိုင်းပြီးတဲ့အထိ ကျွန်တော်တို့ ထိုင်ပြီးတော့ လေ့လာမေးမြန်းတဲ့အခါမှာ ဘာဖြစ်လို့ ဒီလောက်အထိ ကျေးလက်ဒေသမှာ စားဖို့ ဆန် မရှိတာ တို့၊ ဆီ မရှိတာ ဖြစ်သလဲ လို့ ကျွန်တော်တို့ လူကြီးတွေ က မေးတဲ့အခါမှာ သူက ပြောပြတယ်။ ကျွန်တော်တို့ လယ်သမားတွေက ကြို တင်ယူထားတဲ့ ငွေကြောင့် ကျွန်တော်တို့ အကုန်လုံးဆပ် ရတယ်တဲ့။ အကြွေးအကုန်လုံးဆပ်ရတယ် ကျွန်တော်တို့မှာစားစရာ ဆန်မကျန်ဘူးလို့ ပြောတယ်။ အဲဒီတော့ ဘာဖြစ်လို့ လဲ ဒါ အကြွေး က အစိုးရဆီက စာရင်းယူတုန်းကလည်း ဒါ ဒီအကြွေးဆပ်ဖို့အတွက် ကြို တင်ချေးငွေ က ဘယ်လောက်၊ စိုက်ပျိုးငွေ၊ အိမ် စားဖို့အတွက် ဘယ်လောက်ဆိုတာကို ဖော်ပြပြီးသားပဲ။ ခင်ဗျားတို့ ဘာဖြစ်လို့ အကုန် ရောင်းရသလဲလို့ ပြန်ပြီးတော့ မေးမြန်းတဲ့အခါမှာ စာရင်းလိမ်တက်တဲ့အတွက် ဖြစ်တယ်တဲ့။ ဘာဖြစ်လို့လဲဆိုတော့ သူတို့ ရွာက ဧက(၁၀၀)ရှိတဲ့စိုက်ခင်းက တကယ်စိုက်တာ ဧက (၆၀)၊ (၇၀) လောက်ပဲရှိတယ်။ ဒါပေမယ့်လို့ မြေတိုင်းဦးစီးဌာနအနေနဲ့ လာတဲ့အခါကျတော့ စာရင်းတင်တဲ့အခါမှာ မစိုက်ပျိုးတဲ့ ဧက(၁၀၀)ပါ တင်လိုက်တယ်။ စိုက်ပျိုးတဲ့ဧက။ ဆန်စပါး ထွက်တဲ့အခါကျတော့ သူတို့က ဒီလာ ကောက်တယ်။ စိုက်ခင်းအတိုင်းပဲ သူတို့ ဧက စိုက်တဲ့ဧက ဖော်ပြတဲ့အတိုင်းကို ထွက်ငွေ စပါးများကို လာ ကောက်တဲ့အခါကျတော့ ကျွန်တော်တို့ စားဖို့ စပါး ပါ အကုန်လုံးပေးရတယ်လို့ ဖော်ပြတယ်။ အဲဒီတော့ ခုန အဲဒါကြောင့်မို့လို့ ဒီအလားတူကိစ္စဟာ ကျွန်တော်တို့အားလုံး လွှတ်တော်ကိုယ်စားလှယ်များ ကြားနေကျ ကိစ္စလည်း ဖြစ်တယ်လို့ ကျွန်တော်ထင်တယ်။ စီမံကိန်း အမျိုးမျိုးကာလမှာလည်း ကျွန်တော်တို့ ဦးအုန်းတင် ဆွေးနွေးသလို (၄)နှစ်စီမံကိန်း၊ အနှစ် (၂၀) စီမံကိန်း စသဖြင့် ဆွဲတဲ့အခါ မှာ အောက် ခြေက၊ အလယ်အလတ်က၊ အထက်က အရာရှိ၊ ဝန်ကြီးအဆင့်အထိ အကြီးအကဲကို စာရင်းလိမ်လည် တင်ပြဖို့ရာ ကျွန်တော်တို့ မြန်မာနိုင်ငံမှာ အကျင့်ဖြစ်ခဲ့တယ်ဆိုတာ တစေ့တစောင်း ကြားမိကြမှာ ဖြစ်ပါတယ်။ အဲဒီအတွက်ကြောင့်မို့လို့ ကျွန်တော်တို့ မြန်မာနိုင်ငံဟာ ဒီစာရင်းအင်း မှန်ကန်မှု မရှိတဲ့အတွက် ဒီ တိုင်းပြည်စာရင်း လွဲမှားမှုအတွက်ကြောင့် ကျွန်တော်တို့ ဒီစီမံကိန်း အမျိုးမျိုးဟာ မအောင်မြင်ဘူးလို့ ကျွန်တော် လက်တွေ့ တွေ့ဆုံရတာနဲ့၊ ကြားနာ ရတာနဲ့ အချက်များကို ကျွန်တော် ဖော်ပြပါတယ်။ ဒါကြောင့် စီမံကိန်းအချက်(၁၄)မှာ ဖော်ပြထား တဲ့အတိုင်းပဲ အစိုးရအဖွဲ့အစည်းယန္တရား ထူထောင်သင့်ပါ သည်တဲ့ အချိန်မီ ပြုစု တင်ပြဖို့။ အဲဒီအဖွဲ့ကလည်း အတိအကျတင်ပြပြီးတော့ ခုန စာရင်း ယူသူ များလည်း သူတို့ အဲဒီအဖွဲ့ကနေ မှန်မှန်ကန်ကန် လေ့လာဆန်းစစ်ဖို့လိုတယ်။ အဲဒီ အဖွဲ့ကလည်း စာရင်းဇယား အစီရင်ခံစာကို ဘက်လိုက်မှုမရှိဘဲ အမှန်ကို အမှန်အတိုင်း စိစစ်ပြရန် အရေးကြီး ပါတယ်။ ကျွန်တော်တို့ နယ်မှာဆိုရင် ကျွန်တော်တို့ ငယ်ငယ် တုန်းကဆို လူကြီးလာတယ်။ ပြောပေါ့။ ရပ်မိရပ်ဖက တင်ပြပါဆိုတော့ ဟေ့ကောင် မင်း မတင်ပြနဲ့နော်။ မတင်ပြဖို့၊ ဒါကတော့ မတင်ပြသင့်ဘူးဆိုပြီးတော့ လူကြီးတွေက ဥပမာ ဆိုင်ရာ ဆိုင်ရာ အုပ်ချုပ် ရေးမှူးတွေက အစ မတင်ပြခိုင်းတာတွေ ရှိတယ်။ ဒါကြောင့် အဲဒီအကြောင်းအရာတွေကို အဲဒီ ကော်မတီက လက်ရှိ တွေ့ပြီးတော့ အဲဒီအမှန်အတိုင်း စိစစ်တင်ပြခွင့်ရရှိရေး အရေးကြီးသည်ဆိုတာ အဲဒီ အချက် ပါ တယ်လို့ ကျွန်တော်ထင်လို့ သူတို့အချက်အလက်ကို ကျွန်တော်ချီးမွမ်းတယ်။ လက်တွေ့မှာလည်း အဲဒါ တကယ်ဖြစ်တဲ့ ကိစ္စရပ်ဖြစ်တယ်။ လက်ရှိစီမံကိန်းနဲ့ အစီရင်ခံစာဦးစီးဌာနကို ထိထိမိမိ တာဝန်ပေးပါကလည်း ဖြစ်နိုင်သည်။ ဦးစီးဌာနကလည်း တာဝန်ပေးတာ ဖြစ်နိုင်သည်။ သို့သော် လည်းပဲ ဦးစီးဌာနကိုလည်း သက်ဆိုင်ရာက ဦးစီးဌာန အုပ်ချုပ်ရေးမှူး ထားပါတော့၊ စီမံကိန်းမှူးထားပါတော့၊ စီမံတပ်ရင်းမှူးပဲ ထားပါတော့ ဘယ်သူမဆို ၊ အထက်ကနေ မင်း စာရင်းပြင်လိုက်။ ဧက(၁၀၀)ရရင် (၁၅၀)ရေးလိုက်။ အဲဒီလို အစီရင်ခံစာ တင်လိုက် စသဖြင့် ပြောကြားတာ ကိုလည်း ကျွန်တော်တို့ ကြားသိရပါတယ်။ အဲဒီလို အဲဒါကြောင့် အစီရင်ခံစာကို ထိထိမိမိ တာဝန်ပေးပါကဆိုတာ အထက်က ပေးတဲ့ တာဝန်တွေကိုလည်း ဝင်ရောက်မစွက်ဖက်ဖို့ ကော်မတီကနေ စိစစ်တွေ့ရှိတယ်လို့ ကျွန်တော်မြင်ပါတယ်။ ဒါကြောင့် ဒါလည်းအထူစီမံကိန်း အောင်မြင်ဖို့အတွက် အဓိကလိုအပ်ချက် အချက်တစ်ချက် ဖြစ်တယ်လို့ ကျွန်တော်တင်ပြပါတယ်။ နောက် အဓိကမှာ တဲ့ Monitoring, Evduction and Planning Review ထိရောက်စွာ ပြုလုပ်ပေးနိုင်ပါရန် ဖြစ်ပါသည်တဲ့။ အဲဒါက Planning review မရှိဘူးဆိုရင် ခု န စာရင်းတင်ပြီးပြီ။ ဘာလဲဆိုရင် တင်ပြီးတဲ့အတိုင်းကို အောက်က ပြန်လည်မစစ်ဆေး တော့ဘူး။ ဖြစ်နိုင် မဖြစ်နိုင်၏။ ဒီဥစ္စာ ကိုတော့ အောင်မြင်နိုင်/ မအောင်မြင်နိုင်၏။ တကယ်ရော ထွက်ကောထွက်ရဲ့ လား။ တကယ်ရော ဒေသခံလူထုနဲ့ရော တကယ်လုပ်လား၊ မလုပ်ဘူးလားဆိုတာ Planning review က အထူး အရေးကြီးပါတယ်လို့၊ အဲဒါကြောင့်လည်း ကော်မတီရဲ့ တင်ပြချက်ကိုလည်း ကျွန်တော် ဖော်ညွှန်း လိုပါတယ်။ လယ်သမားတွေကလည်း ခုန ပြော တဲ့စီမံကိန်း ဘယ်လောက်စိုက်ရမယ်လို့ အစိုးရ ချေးငွေရသော်လည်း လယ်သမားက ချေးငွေ ကို မစိုက်ဘူး။ လယ်ထွန်ဘူး။ တ ခြားနေရာ သုံးတယ်။ တခြားနေရာ သုံးတဲ့အတွက် လာမှာစိုးလို့၊ ဒဏ်ငွေရိုက်မှာစိုးလို့ ၊ အစိုးရက အရေးယူ မှာစိုးလို့ စပါးစိုက်တယ်။ မထွန်တော့ဘူး။ ကြဲတယ်။ ကြဲတဲ့အတွက်တောင် တခြားနေရာမှာ တင်း (၅၀)၊ (၆၀)ထွက်တဲ့ နေရာမှာ ကြဲတဲ့နေရာမှာ တင်း(၂၀)လောက်ပဲ ထွက်တယ်။ အဲဒါမျိုးတွေကို Planning review ရှိလို့ဆိုရင် ဒါတွေကို လည်း ကျွန်တော် စိစစ်နိုင်ပြီး တော့၊ အရေးယူနိုင် ပြီးတော့ စီမံကိန်း အောင်မြင်နိုင်ရေးအတွက် အချက်အလက်ဖြစ်တယ်လို့ ကျွန်တော် သင်ခန်းစာ ယူဖို့ တင်ပြဆွေးနွေးခြင်းဖြစ်ပါတယ်။ နောက် ကျွ န်တော်တို့ ဒုတိယ အချက်အနေနဲ့ တင်ပြ ဆွေးနွေးချင်တာက ချင်းပြည်နယ် အကြောင်းကို အစီရင်ခံစာ တစ်ခုလုံးကို လေ့ လာတဲ့အခါမှာ တော်တော် (၃) ခါလောက်ပါတယ်။ ချင်းပြည်နယ်၊ ချင်းပြည်နယ်အကြောင်းကို (၃)ခါလောက်ပါတဲ့အတွက် ကော်မတီအနေနဲ့လည်း ချင်းပြည်နယ်ကိုလည်း တော်တော်ဂရုစိုက်တယ်ဆိုတာ တွေ့ရတဲ့အတွက်ကျေးဇူးတင်ရှိကြောင်း ထပ်လောင်းပြောလိုပါတယ်။ ကျွန်တော်တို့ ချင်းပြည်နယ်မှာ လက်ဖက် ပြည်နယ် ဖြစ်ရမယ်လို့ ဖော်ပြထားတယ်။ လက်ဖက်ပြည်နယ် နဲ့ နွားနောက်။ အဲဒီ လက်ဖက် ပြည်နယ်၊ လက်ဖက် ဆိုတာဟာ ကျွန်တော်ရှေ့က ဦးဟာရှိန်းတွေ ဖော်ပြသွားပြီးပြီ။ ဆွေးနွေး ပြီးပြီ။ လက်ဖက် ပြည်နယ်၊ ချင်းပြည်နယ်တစ်ခုလုံး မြေအနေအထား၊ ဒေသခံလူထုအနေအထား နဲ့ တစ်ပြည်နယ်လုံးနဲ့ ကိုက်ညီတဲ့ စိုက်ပျိုးနည်း မဟုတ်ပါဘူး ဒါကို ချင်းပြည်နယ်တစ်ခုလုံးနဲ့ သက်ဆိုင်တဲ့ စီမံကိန်းမျိုး မချမှတ်ပေးသင့်ဘူးလို့ ကျွန်တော် အကြံပြုပါတယ်။ စိုက်ပျိုးထားတဲ့နေရာလည်း လိုက်လျောညီထွေတဲ့ နေရာမျိုးရှိပါတယ်။ အဲဒီနေရာ ကိုတော့ နိုင်ငံတော်အနေနဲ့ စိုက်ပျိုးတဲ့ ပုဂ္ဂိုလ်တွေ၊ စိုက်ပျိုးတဲ့ ဝါသနာရှင်များကို နိုင်ငံတော် အနေနဲ့ အထောက်အပံ့ပြုပြီး တော့ စိုက်ပျိုးခိုင်းရင် တစ်စိတ်တစ်ဒေသအနေနဲ့ အောင်မြင်နိုင် ပါတယ်။ ဘာဖြစ်လို့လဲဆိုတော့ လက်ဖက်က ဦးထွန်းကျော် ဆွေးနွေးသလို ယို၅၀၀၀နဲ့ အထက်မှာ အောင်မြင်သည်ဟု ဆိုထားသော်လည်းပဲ ချင်းပြည်နယ်မြို့တော်တော်များများဟာ (၃၀၀၀)နဲ့ အထက်လို့ သူက ဆိုထားသော်လည်း ချင်း ပြည်နယ် တချို့ဒေသဟာ တော်တော် များများ မြို့များဟာ (၅၀၀၀)အထက်မှာ ရှိတယ်။ အဲဒီဘက်မှာ လက်ဖက်စိုက်လို့ ဆိုရင် အဲဒီဒေသမှာ လက်ဖက်တွေဟာမအောင်မြင်ဘဲနဲ့ အရွက်တွေနှင်းကျတာနဲ့ အအေးလွန်ပြီးတော့ မအောင်မြင် ဖြစ်နေပါတယ် ဆိုတာကို တွေ့ရှိရပါတယ်။ ဒါကြောင့် ဒီမြို့နယ်တစ်ခုတောင်မှ၊ ရွာတစ်ရွာတောင်မှ လက်ဖက်နဲ့ကိုက်ညီတဲ့ မြေအနေအထားရှိပါတယ်လို့ ဖော်ပြလိုပါတယ်။ ဒါကြောင့် မို့လို့ လက်ဖက်အစား ကော်မတီအနေနဲ့ တင်ပြစေချင်တာက သတ္တုလုပ်ငန်း၊ ဝ ဥ၊ မျောက်ငိုပင်၊ စပျစ်ပင်နဲ့ ပိုးပင်များ အဲဒါကို ဒေသအလိုက် မြင်တဲ့နေရာကို တင်ပြစေလိုပါတယ်။ အဲဒီထဲမှာ ဝဥ ကတော့ အားလုံးလိုလို ကြားဖူးပေမယ့် မျောက်ငို ပင်ဆိုတာကတော့ ကျွန်တော် နည်းနည်းရှင်း ပြမယ်။ မျောက်ငို ပင်ဆိုတာက သဘာဝအလျောက် တောမှာပေါက်တဲ့ အပင် ဖြစ်ပါတယ်။ စိုက်ပျိုးဖို့ဆိုရင် သူဟာကပြုစုပျိုးထောင်စရာလည်း မလိုဘူး။ သူ့ဟာနဲ့သူ စိုက်ပျိုးနိုင်ရင် ရွာမှာလည်း အပင်ပေါက်လို့ဆိုရင် အသီး(၁၀၀)ကနေ (၂၀၀)အထိ သီးပါတယ်။ အဲဒီတစ်ပင်ကို (၃) နှစ်ကနေ (၄)နှစ်အတွင်း သီးပါတယ်။ အပင်တစ်ပင်ကို အခုပေါက်ဈေးမှာ ဒေသမှာဆိုရင် တစ်ပင်ကို တစ်သိန်း၊ တစ်သိန်းခွဲ၊ နှစ်သိန်း ပျမ်းမျှ ပေါက်ဈေးရှိတယ်။ ဒါကြောင့်အဲဒီဥစ္စာကို ဒေသက ရာသီဥတုနဲ့ မြေအနေအထားနဲ့ ကိုက်ညီတဲ့အတွက် ဒီ မျောက်ငို ပင်ကို ထည့်သွင်းပေးဖို့ ကျွန်တော် အကြံပြုပါတယ်။ ဝ ဥ ကတော့ ချင်းပြည်နယ်ဒေသတစ်ခုလုံး မြေအနေအထားရော၊ တစ်ပိုင်တစ်နိုင် လူထုအနေနဲ့လည်း စိုက်ပျိုးနိုင်သော အမျိုးအစားဖြစ်တဲ့ အတွက် သူ့ကိုတော့ စီမံကိန်း အနေနဲ့ လက်ဖက်စီမံကိန်းအစား ဝ ဥ စီမံကိန်းဆိုပြီးတော့ ဒီစီမံကိန်း တိတိကျကျ ဆွဲပေးပြီးတော့ အကောင်အထည်ဖော်ပေးစေလိုပါတယ်။ ဒေါက်တာမြတ်ဉာဏစိုး ဖော်ပြသလို ဆွေးနွေးသလိုပဲ ဝ ဥ တို့၊ ရွှေ့ပြောင်းတောင်ယာစနစ်တို့ ၊ နွားနောက်မွေးမြူရေး တို့ဆိုတာ ဟာ ကြားသိရတာဖော်ပြတာကြာပါပြီ။နှစ်ပေါင်း (၂၀)ကာလဟာ အစိုးရခေတ် အဆက်ဆက်ဖြစ်ပါတယ်။ ဒါကြောင့် မို့လို့ ခုနကလို စီမံကိန်း စနစ်တကျ တိကျဖော်ပြခြင်း မရှိတဲ့အတွက် ရွှေ့ ပြောင်းတောင်ယာ စနစ်လည်း မပျောက်သေးဘူး။ ပြီးတော့ ဝဥ စီမံကိန်းတို့၊ လက်ဖက် ပြည်နယ် ဖြစ်ရမယ် ဆိုတာလည်း (၁၀)နှစ်ကျော်ပြီ။ အဲဒါကလည်း စီမံ ကိန်း စနစ်တကျ၊ ဘယ်လိုလုပ်ရမလဲဆိုတာ စီမံကိန်းမရှိတဲ့အတွက် ဒါတွေကိုလည်း ကော်မတီအနေနဲ့ ဖော်ပြစေလိုပါတယ်။ နောက်ပြီးတော့ နွားနောက်ချေးငွေကို အခု ပေးထားပါတယ်။ နွားနောက် ချေးငွေ ဆိုတာဟာ နွားနောက်ရဲ့ သဘောသဘာဝဟာ ကျွန်တော်အနည်းငယ်ရှင်းပြပါမယ်။ ကြက်မွေးမြူ သလို နွားနောက်ဟာ အစာကျွေးလို့ မွေးမြူရတဲ့ တိရစ္ဆာန်မျိုး မဟုတ်ပါဘူး။ သူ့ဟာနဲ့ သူ ရှိခဲ့တ��့ သဘာဝအလျောက် တောမှာမြက်ကိုမစားဘူး။ သစ်ရွက်စားတဲ့ အမျိုးအစား ဖြစ်တယ်။ အဲဒီတော့ နွားနောက်ရှိတဲ့လူက ချေးငွေရတယ်ဆိုတာဟာ နဂိုကတည်းက နွားနောက် ရှိထားပြီးသားလူတွေ ရွာထဲက ဥပမာ နွားနောက်(၁၀)ကောင်၊ အကောင်(၂၀)၊ အကောင်(၃၀) ရှိတဲ့လူလည်းရှိတယ်။ သူ့သဘာဝနဲ့သူ၊ အဲဒီနွားနောက် နဂိုကတည်းကရှိပြီးသား လူတစ်စုအတွက်သာလျှင် ချေးငွေ ရပြီးတော့ ဒီဒေသတစ်ခုလုံးအတွက် ချေးငွေမရနိုင်တဲ့ ကိစ္စလည်း ဖြစ်ပါတယ်။ ပြီးတော့ နွားနောက် ဟာလည်း အရင်းအနှီး အလွန်များပြားတဲ့အတွက် နွားနောက်ပေါက်စက အနည်းဆုံး ငါးသောင်း ကနေ နွားနောက်အရွယ် ရောက်လာပြီဆို သုံးသိန်းလောက် ရှိတယ်။ အဲဒီအတွက်ကို ငွေရေးကြေးရေးမြောက်မြားတဲ့အတွက် ဆင်းရဲသားတွေအနေနဲ့ နွားနောက်ကို မမွေးနိုင်ခြင်း ဖြစ်တဲ့အတွက် နွားနောက်အစား ခုနက ကျွန်တော်တို့ ဖော်ပြတဲ့ နွားနောက်ချေးငွေအစားမျောက်ဥပင်၊ စပျစ်ပင်၊ ပိုးပင်၊ ဝဥနဲ့ သတ္တုလုပ်ငန်းကိုလည်း ကျွန်တော်တို့ စီမံကိန်းထဲမှာ ထည့်သွင်းပေးစေလိုကြောင်း အကြံပြုပါတယ်။ အားလုံးကို ကျေးဇူးတင်ပါတယ်။</speech>
</report>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်(၁၇)ရက်မြောက်နေ့ အစည်းအဝေး | ရပ်နားကြောင်းနှင့် (၁၈)ရက်မြောက်နေ့ အစည်းအဝေး ဆက်လက်ကျင်းပမည့်နေ့ရက်နှင့် အချိန်ကိုကြေညာခြင်း</title>
<speech type="speaker">အမျိုးသားွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော် စတုတ္ထပုံမှန်အစည်းအဝေး(၁၇)ရက်မြောက်နေ့ ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေးရဲ့ (၁၈)ရက်မြောက်နေ့ကို ၂၀၁၂ ခုနှစ်၊ ဇူလိုင်လ ၃၁ ရက် (အင်္ဂါနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည် ထွက်ခွာနိုင်ပါပြီ ခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၁၇)ရက်မြောက်နေ့ အစည်းအဝေးကို ၁၆းဝဝ နာရီအချိန်တွင် ရပ်နားပါသည်။</p>
</postface>
</transcript>
</doc>
