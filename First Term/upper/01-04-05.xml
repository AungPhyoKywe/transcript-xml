<doc>
<docinfo>
<docno>01-04-05.xml</docno>
<pdf>01-04-05.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး ပဉ္စမနေ့မှတ်တမ်း</title>
<date>၁၃၇၄ ခုနှစ်၊ ပထမဝါဆိုလပြည့်ကျော် ရ ရက် (၂၀၁၂ ခုနှစ်၊ ဇူလိုင်လ ၁၀ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး ပဉ္စမနေ့ အစီအစဉ် ကို နံနက် ၁၀းဝဝ နာရီ အချိန်၌ စတင်ကျင်းပပါသည်။အမျိုးသားလွှတ်တော် ဒုတိယဥက္ကဋ္ဌအဖြစ် ဦး မြညိမ်း က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဒုတိယဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန်အစည်းအဝေးရဲ့ ပဉ္စမနေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဒုတိယဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဒုတိယဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျဒီကနေ့ ကျင်းပတဲ့ ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေးပဉ္စမနေ့မှာ အမျိုးသားလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း ၂၃)ဦးရှိပြီး ဒီကနေ့အစည်းအဝေးကို (၂၀၄)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကို ယ်စားလှယ်ဦးရေ စုစုပေါင်း၏ (၉၁.၄၈)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသား လွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ် များခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ ပဉ္စမနေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင် ယခု ခွင့်ပန်ကြားဖို့ ဖြစ်ပါတယ်</speech>
<speech type="vicespeaker">ပထမဦးစွာ ဦးထွန်းဇော် (ခ)ကိုပေါက်၊ ပဲခူး(၁၂)ကနေ ပြီးတော့ ဦးနေဝင်းထွန်း၊ ရှမ်း(၉) ရဲ့ ခွင့်တိုင်ကြားမှုကို ကိုယ်စားခွင့်တိုင်ကြားဖို့ ဖြစ်ပါတယ်</speech>
<speech><mp id="84">ဦးထွန်းဇော်ခ)ကိုပေါက်၊ ပဲခူးတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ် ပါသော ဒုတိယဥက္ကဋ္ဌကြီး ခင်ဗျား။ ရှမ်းပြည်နယ် မဲဆန္ဒနယ်အမှတ် (၉) ပအိုဝ်းကိုယ်ပိုင်အုပ်ချုပ် ခွင့်ရဒေသမှ အမျိုးသားလွှတ်တော် ကိုယ်စားလှယ် ဦးနေဝင်းထွန်း ဟာ နေမကောင်းပါသဖြင့် ယနေ့ ၁၀-၇-၂၀၁၂ ရက်နေ့အား လွှတ်တော် မတက်ရောက်နိုင်ခြင်းကို ခွင့်ပြုပေးနိုင်ပါရန် လေးစားစွာ ပန်ကြားအပ်ပါတယ်ခင်ဗျား။</speech>
<speech type="vicespeaker">ယခု ခွင့်ပန်ကြားချက်ကို ခွပြုဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဒေါက်တာ စိုင်းဆိုင်ကျောက်ဆမ် ၊ ရှမ်း(၆)က ဦးဝီလ်ဆင်မိုး ၊ ရှမ်း(၇)၏ ကိုယ်စား ခွင့်တိုင်ကြားပေးဖို့ ဖြစ်ပါတယ်</speech>
<speech><mp id="150">ဒေါက်တာစိုင်းဆိုင်ကျောက်ဆမ်၊ ရှမ်းပြည်နမဲဆန္ဒနယ်အမှတ်၆)</mp>လေးစားအပ် ပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ ရှမ်းပြည်နယ် မဲဆန္ဒနယ်အမှတ် (၇)မှ ဦးဝီလ်ဆင်မိုး သည် ကိုယ်တိုင်ဆောင်ရွက်ရန် ကိစ္စများရှိပါသဖြင့် ယနေ့ ၁၀-၇-၂၀၁၂ ရက်နေ့ ခွင့်(၁)ရက် သတ်မှတ်ပေးနိုင်ပါရန် ဦးဝီလ်ဆင်မိုး ၏ ကိုယ်စား ရှမ်းပြည်နယ် မဲဆန္ဒနယ်(၆)မှ ကျွန်တော် ဒေါက်တာ စိုင်းဆိုင်ကျောက်ဆမ် မှ လေးစားစွာ ခွင့်တိုင်ကြားအပ်ပါတယ်ခင်ဗျား။</speech>
<speech type="vicespeaker">ယခု ခွင့်ပန်ကြားချက်ကို ခူးပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဦးမြအုန်း၊ ကချင်(၈)က ဦးထွန်းလွင်၊ ကချင်(၉) ၏ ခွင့်ကို ကိုယ်စား တင်ပြဖို့ ဖြစ်ပါတယ်</speech>
<speech><mp id="8">ဦးမြအုန်း၊ ကချင်ပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ ကချင်ပြည်နယ် မဲဆန္ဒနယ်အမှတ် (၉)မှ အမျိုးသားလွှတ်တော် ကိုယ်စားလှယ် ဦးထွန်းလွင် သည် ခါးနာနေပါသဖြင့် ခု တင်(၁၀၀၀) ဆေးရုံကြီးတွင် လိုအပ်သော စစ်ဆေးမှုများပြု လုပ်ရန် ယနေ့ ၁၀-၇-၂၀၁၂ ရက်နေ့ကို ခွင့်(၁)ရက် အဖြစ် ခွင့်ပြု ပေးနိုင်ရန်အတွက် ဦးထွန်းလွင် ၏ ကိုယ်စား ကချင်ပြည်နယ် မဲဆန္ဒနယ်အမှတ်(၈)မှ ကျွန်တော် အမျိုးသားလွှတ်တော် ကိုယ်စားလှယ် ဦးမြအုန်း က ခွင့်ပန်ကြားအပ်ပါတယ်ခင်ဗျား။</speech>
<speech type="vicespeaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်ကသဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဦးနိုင်ထွန်းအုံ၊ မွန်(၅)က ဦးကျော်သိန်း ၊ မွန်(၄)၏ကိုယ်စား ခွင့်ပန်ကြားပေးဖို့ ဖြစ်ပါတယ်</speech>
<speech><mp id="113">ဦးနိုင်ထွန်းအုံ၊ မွန်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်သည် မွန်ပြည် နယ် မဲဆန္ဒ နယ်အမှတ်(၅)မှ အမျိုးသားလွှတ်တော် ကိုယ်စားလှယ် ဦးနိုင်ထွန်းအုံ ဖြစ်ပါတယ်။ မွန်ပြည်နယ် မဲဆန္ဒ နယ် အမှတ်(၄)မှ အမျိုးသားလွှတ်တော် ကိုယ်စားလှယ် ဦးကျော်သိန်း ၏ ကိုယ်စား ခွင့်ပန်ကြားခြင်း ဖြစ်ပါသည်။ ဦးကျော်သိန်း သည် နေမကောင်းပါသဖြင့် ၁၀-၇-၂၀၁၂ ရက်နေ့ ခွင့်(၁)ရက် သတ်မှတ်ပေးရန် လေးစားစွာ တင်ပြအပ်ပါသည်။</speech>
<speech type="vicespeaker">ယခု ခွပန်ကြားချက်ကို ခွပြုဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ် တော် စတုတ္ထ ပုံမှန်အစည်းအဝေး ပဉ္စမနေ့ကို တက်ရောက်ခွင့် ရှိတဲ့ အမျိုးသား လွှတ်တော် ကိုယ်စားလှယ်ဦးရေဟာ(၂၂၃)ဦး၊ ယခင်က ခွင့်ပန် ကြားသဖြင့် ခွင့်ပြု ထားသူ(၁၅) ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၄)ဦးဖြစ်၍ အမျိုးသားလွှတ်တော်က စုစုပေါင်းခွင့်ပန်ကြား၍ ခွင့်ပြုထားသူ(၁၉) ဦးဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၂) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက် ရယူပါမယ်။</speech>
<speech type="vicespeaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="vicespeaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြု မှတ်တမ်း တင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ လွှတ်တော်သို့ အမျိုးသားလွှတ်တော် ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ် (၄)ဦးက မေးမြန်းတဲ့ မေးခွန်းများသည် ကျန်းမာရေး ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမည့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းများကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ကျေးရွာအုပ်စု တိုက်နယ်ဆေးရုံများသို့ ဓာတ်မှန်ရိုက်စက်၊ ဓာတ်မှန်ခန်း၊ မီးစက်တို့အား ကျန်းမာရေးဝန်ကြီးဌာနမှ ဖြည့်ဆည်းပေးနိုင်ခြင်း ရှိမရှိ နှင့် စပ်လျဉ်းသည့်မေးခွန်း</title>
<speech type="vicespeaker">ပထမဦးစွာ ပဲခူးတိုင်းဒေသကြီး မဲဆန္ဒနယ်အမှတ် (၆)မှ ဦးသက်နိုင်ဦး က ကျေးရွာအုပ်စု တိုက်နယ်ဆေးရုံများသို့ ဓာတ်မှန်ရိုက်စက်၊ ဓာတ်မှန်ခန်း၊ မီးစက်တို့အား ကျန်းမာရေးဝန်ကြီးဌာနမှ ဖြည့်ဆည်းပေးနိုင်ခြင်း ရှိ /မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="78">ဦးသက်နိုင်ဦး၊ ပဲခူးတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဦးသက်နိုင်ဦး ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းကတော့ ပြည်ထောင်စုအဆင့် ကျန်းမာရေးဝန်ကြီးဌာနနဲ့သက်ဆိုင်ပါတယ်။ ပြည်ထောင်စုသမ္မတ မြန်မာနိုင်ငံအတွင်းမှာ ကျေးရွာအုပ်စုများရှိ တိုက်နယ် ဆေးရုံများမှာ ဓာတ်မှန်စက် ၊ ဓာတ်မှန်ခန်းနှင့် မီးစက်များ ဖြည့်ဆည်းပေးနိုင်ခြင်း ရှိ/မရှိကို မေးမြန်းလိုခြင်း ဖြစ်ပါတယ်။ ကျွန်တော်ရဲ့ မေးခွန်းအား စာဖြင့်ဖတ်ကြားမေးမြန်းခွင့် ပြုပါ ခင်ဗျား။ ဒုတိယဥက္ကဋ္ဌကြီး ခင်ဗျား။ ကျွန်တော်တို့ မြန်မာနိုင် ငံတစ်ဝန်းမှာ ကိုယ်ထူကိုယ်ထနဲ့ ဝန်ကြီးဌာနနဲ့ ပူးပေါင်းပြီးတော့ ထူထောင်ထားတဲ့ တိုက်နယ်ဆေးရုံတွေ များစွာရှိပါတယ်။ ဒီဆေးရုံတွေမှာ ဝေဒနာရှင်တွေက မတော်တဆ ထိခိုက်ဒဏ်ရာရသူများကို မြို့ရှိ ပြည်သူ့ဆေးရုံ များမှာ အနည်းဆုံး (၄)မိုင်၊ (၅)မိုင်အကွာမှာ သွားရောက်ပြီး တော့ ဓာတ်မှန်ရိုက်နေရပါတယ်။ လတ်တလော ဆေးကုသရာမှာလည်း အဖြေမှန်ကို အချိန်မီ မသိရှိခြင်း အတွက်ကြောင့် အနာ နဲ့ ဆေး တလွဲစီ ဖြစ်နေရတဲ့ အကြောင်းများစွာ ရှိခဲ့ပါတယ်။ ကျွန်တော့် မဲဆန္ဒနယ်မြေဖြစ်တဲ့ ဖြူးမြို့နယ်၊ ဇေယျဝတီကျေးရွာအုပ်စုမှာ တိုက်နယ်ဆေးရုံ (၁)ရုံ ရှိပါတယ်။ အဲဒီမှာ ဓာတ်မှန်ခန်း၊ ဓာတ်မှန်ရိုက်စက်၊ မီးစက်တို့ မရှိတဲ့ အခက်အခဲများကို ကြုံတွေ့နေရပါတယ်။ ရောဂါ အဖြေမှန် သိရှိနိုင်ရန်အတွက်၊ ဒဏ်ရာရတဲ့ အဖြေမှန်တွေကိုလည်း သိရှိနိုင်ရန်အတွက် ဖြူးမြို့နဲ့ (၄)မိုင် အကွာ ပြည်သူ့ဆေးရုံကို သွားရောက်ပြီးတော့ ဓာတ်မှန်ရိုက်နေရပါတယ်။ သွားရောက်တဲ့အခါ မှာလည်း မီးပျက်နေတဲ့အချိန်၊ တာဝန်ရှိသူ ဓာတ်မှန်ရိုက်စက်ဝန်ထမ်း စောင့်နေရတဲ့ အချိန် တွေဟာ (၁)ရက်ကျော် ကုန်လွန်ခဲ့ရပါတယ်။ ဒီအခက်အခဲတွေကြောင့် ဒုတိယဥက္ကဋ္ဌကြီးကို တင်ပြရခြင်းမှာလည်း ကျွန်တော်တို့ မြန်မာနိုင်ငံအတွင်းမှာ မြို့ပြ/ကျေးလက် တစ်ပြေးညီ ပြိုင်တူ တိုးတက်စေရန်အတွက် ကျေးလက်နှင့်ပြည်သူ အတိဒုက္ခရောက်နေခြင်းအား ဖြည့်ဆည်းပေး နိုင်ရန် ပြည်ထောင်စုအဆင့် ကျန်းမာရေးဝန်ကြီးဌာနသို့ မေးမြန်းရခြင်း ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းကတော့ ပြည်ထောင်စုသမ္မတမြန်မာနိုင်ငံရှိ ကျေးရွာ အုပ်စု တိုက်နယ် ဆေးရုံများမှာ ဓာတ်မှန်ရိုက်စက်၊ ဓာတ်မှန်ခန်း၊ မီးစက်တို့အား ပြည်ထောင်စု အဆင့် ကျန်းမာရေးဝန်ကြီးဌာနမှ ဖြည့်ဆည်းပေးနိုင်ခြင်း ရှိ/မရှိ ကို မေးမြန်းလိုခြင်း ဖြစ်ပါတယ်။ ကျေးဇူးတင်ပါတယ်။</speech>
<title>မိုးညှင်းခရိုင် ခုတင်(၁၀၀ဆံ့ ဆေးရုံကြီးတွင် တိုးချဲ့ဆောင်အသစ် ထပ်မံတိုးချဲ့ပေးရနှင့် လစ်လပ် လျက်ရှိသည့် အထူးကုနှင့် ဆေးဝန်ထမ်းများ ထပ်မံဖြည့်ဆည်းပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်)မှ ဦးဖေသောင်း က မိုးညှင်းခရိုင် ခုတင်(၁၀၀)ဆံ့ ဆေးရုံကြီးတွင် တိုးချဲ့ဆောင်အသစ် ထပ်မံတိုးချဲ့ပေးရနှင့် လစ်လပ် လျက်ရှိသည့် အထူးကုနှင့် ဆေးဝန်ထမ်းများ ထပ်မံဖြည့်ဆည်းပေးရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="6">ဦးဖေသောင်း၊ ကချင်ပြည်နယ် မဲဆန္ဒနယ်အမှတ်၆)</mp>လေးစားရတဲ့ အမျိုးသား လွှတ်တော် ဒုတိယဥက္ကဋ္ဌကြီးနှင့် ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ် တော်များ မင်္ဂလာအပေါင်းနှင့် ပြည့်စုံကြပါစေ လို့ ပဏာမ ဆုမွန်ကောင်းတောင်းလိုက်ပါတယ် ခင်ဗျား။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ဦးဖေသောင်း ဖြစ်ပါတယ်။ ကျွန်တော် ဒီနေ့ မိုးညှင်းခရိုင်၊ ကုတင် (၁၀၀)ဆံ့ဆေးရုံကြီးမှာ လူနာတိုးချဲ့ ဆောင် ထပ်ပြီးတော့မှ တိုးချဲ့ ပေးနိုင်တဲ့ အတိုင်းအတာနှင့် လိုအပ်တဲ့ အထူးကုနှင့် ဆေးဝန်ထမ်းများ နေရာ လစ်လပ်မှုကို ပြန်လည်ဖြည့်ဆည်းဖို့ မေးမြန်းသွား မှာ ဖြစ်ပါတယ်။ လေးစားရပါသော အမျိုးသားလွှတ်တော် ဒုတိယ ဥက္ကဋ္ဌကြီးခင်ဗျား။ ကျွန်တော်တို့ မိုးညှင်းခရိုင်ဟာ ကချင်ပြည်နယ် ခရိုင်(၄)ခုရှိတဲ့အနက်မှာ လူဦးရေအများဆုံး ခရိုင် ဖြစ်ပါတယ်။ နောက်ပြီးတော့မှ ကျွန်တော်တို့ မိုးညှင်းခရိုင်အတွင်းထဲမှာ မိုးညှင်းမြို့နယ်မှာလည်းပဲ တပ်မတော် စစ်တပ်ရင်း၊ တပ်ဖွဲ့ဟာ(၁၂)ရင်းလောက် ရှိပါတယ်။ မိုးကောင်းမှာဆို(၁၀)ရင်းလောက် ရှိပါတယ်။ စကခ ဌာနချုပ်ပေါ့။ အဲဒီတော့ အဲဒီက တပ်ရင်း၊ တပ်ဖွဲ့တွေကလည်းပဲ စစ်ဆေးရုံ မရှိပါဘူး။ အဲဒီ ခရိုင်ဆေးရုံမှာပဲ မှီခိုအားထားရတဲ့ ခရိုင်ဆေးရုံ ကြီး ဖြစ်ပါတယ်။ အဲဒီတော့ မိုးညှင်းခရိုင်မှာ ကျွန်တော်တို့ ခုတင် (၁၀၀)ဆံ့ပဲ ရှိတဲ့အတွက်မို့လို့ လူနာနဲ့ ဒီဆေးရုံဟာ မျှတမှု မရှိပါဘူး။ တချို့ လူနာတွေဆိုရင် စကီမှာ ထားရတဲ့ ဘဝမျိုး ဖြစ်ပါတယ်။ ဒါနဲ့ ပတ်သက်ပြီးတော့မှ ကျွန်တော်တို့မိုးညှင်းခရိုင်ကို ၃၀-၅-၂၀၁၂ က ကျွန်တော်တို့ အမျိုးသား လွှတ်တော် ကိုယ်စားလှယ်များ အပါအဝင် ဝန်ကြီးချုပ်ကနေပြီးတော့မှ ဆေးရုံကြီးကို ဝင်ရောက်စစ်ဆေးတဲ့အခါ ကျွန်တော်တို့ ဆေးရုံအုပ်ကြီး ဒေါ်သင်းသင်းလှိုင် ကနေပြီးတော့မှ တင်ပြထားတဲ့ အချက်နဲ့ ကျွန်တော် တင်ပြ မေးမြန်းသွားမှာ ဖြစ်ပါတယ်။ အဲဒီဟာ မမေးခင်မှာ ကျွန်တော်တို့ မိုးညှင်းမြို့နယ်ခရိုင်မှာ တက်တဲ့လူနာဟာ မိုးညှင်း ခရိုင်တောင် မကပါဘူး။ ကျွန်တော်တို့ ကသာခရိုင်၊ အင်းတော်အထက်ပိုင်း လူဦးရေ ထူထပ်တဲ့ မော်လူးတိုက်နယ်က ပြည်သူလူထုကလည်း ပဲ မိုးညှင်းခရိုင်ဆေးရုံကိုပဲ အားကိုးအားထား ပြုပြီးတော့မှ တက်ရတဲ့ အနေအထားမျိုး ရှိပါတယ်။ ဘာကြောင့်လဲ ဆိုရင် ကသာ ခရိုင်ထက်စာရင် မိုးညှင်းခရိုင်က အဲဒီလူထုတွေအတွက် နီးစပ်တဲ့အတွက်ကြောင့်မို့လို့ ဟိုယခင်က မြို့နယ်အဆင့် ကတည်းပဲ ဒီ မိုးညှင်းမှာပဲ အမှီသဟဲ ပြုတဲ့ ဆေးရုံ ဖြစ်ပါတယ်။ အဲဒီတော့ ဆေးရုံအုပ်ကြီး ကနေပြီးတော့မှ ဝန်ကြီးချုပ်ကို ဘာတင်ပြသလဲဆိုရင် ဆေးရုံကြီးမှာ လူနာဆောင်နဲ့ လူနာ မမျှပဲ စင်္ကြံသွားတဲ့လမ်းတွေမှာ လူနာတွေကို ထားပေးရတဲ့အတွက် စိတ်မချမ်းသာတဲ့အကြောင်း နောက်ပြီးတော့ ဝန်ကြီးချုပ်မှ အဲဒီ လူနာတိုးချဲ့ အဆောင်သစ်ကို ချဲ့ပေးဖို့ တောင်းဆိုပါတယ်။ နောက်တစ်ခုက ကျန်းမာရေးဝန်ထမ်းများနေဖို့ အဆောက်အဦး၊ နောက်တစ်ခါ မိုးညှင်းဆေးရုံမှာ အချို့နေရာလေးမှာ လစ်လပ်ထားတဲ့ အထူး ကုနေရာနဲ့ လစ်လပ်ထားတဲ့ ဝန်ထမ်းနေရာတွေကို ထပ်ပြီးတော့မှ ဖြည့်ဆည်းဖို့ တင်ပြတဲ့ အခါမှာ ဝန်ကြီးချုပ်က နေပြီးတော့မှ ဒါက ကျွန်တော်တို့ အမျိုးသားလွှတ်တော် ကိုယ်စားလှယ်တွေလည်း ပါ ပါတယ်။ အဲ ဒါ လွှတ်တော်ကနေပြီးတော့ မှတစ်ဆင့် တင်ပြဖို့ ပြောလိုက်တဲ့အတွက် ကျွန်တော့်အနေနဲ့ အခုလို တင်ပြရခြင်း ဖြစ်ပါတယ်။ အဲဒီတော့ ကျွန်တော်တို့ မိုးညှင်းခရု ခုတင်(၁၀၀)ဆံ့ဆေးရုံကြီးကတော့ ဒီကျေးလက်နေ ပြည်သူများ အား လုံးကနေပြီးတော့မှ အားကိုးအားထား ပြုရတဲ့ ဆေးရုံလည်း ဖြစ်ပါတယ်။ ကျေးလက်ပြည်သူများက အမှန်အတိုင်းပြောမယ်ဆိုရင် တကယ်ဖြစ်လာခဲ့ရင် ရန်ကုန်၊ မန္တလေး မှာရှိတဲ့ ဆေးရုံကြီးတွေကို လာရောက်ပြီးတော့မှ ကုသနိုင်တဲ့ အနေအထားမျိုး မရှိပါဘူး။ ဒါကြောင့် မို့လို့ မိုးညှင်းခရိုင်အတွင်းမှာ ကျွန်တော်တို့ ခုတင် (၁၀၀)ဆံ့နဲ့ မလုံလောက်တဲ့ အတွက်ကြောင့် မို့လို့ အဲဒီမှာ အခက်အခဲရှိနေတဲ့ ကျေးလက်ပြည်သူများ၊ စစ်သည်တော်များ အား လုံးအတွက်ကို ကျွန်တော်တို့ အမျိုးသားလွှတ်တော် ဒုတိယဥက္ကဋ္ဌကြီး ကနေတစ်ဆင့် လူနာ တိုးချဲ့ဆောင်သစ်အမြန်ဆုံး ဆောင်ရွက်ပေးနိုင်ဖို့ အစီအစဉ် ရှိ /မရှိ ကျွန်တော့် အနေနဲ့ မေးမြန်းလိုက်ရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>သာစည်မြို့နယ်၊ ညောင်ရမ်းတိုက်နယ် (၁၆)ခုတင်ဆံ့ ဆေးရုံကို အဆင့်မီဆေးရုံတစ်ရုံ ဖြစ်ရေး အတွက် လိုအပ်သောဥပဓိရုပ်များ ပြုပြင်ပေးနိုင်မှု၊ ဝန်ထမ်း အိမ်ရာများ ဆောက်လုပ်ပေးနိုင်မှု၊ သောက်သုံးရေ အခက် အခဲရှိနေမှု၊ ဓာတ်မှန်ခန်းနှင့် ကိရိယာလိုအပ်နေမှု စသည်များကို ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၁၂)မှ ဦးဌေးမောင် က သာစည်မြို့နယ်၊ ညောင်ရမ်းတိုက်နယ် (၁၆)ခုတင်ဆံ့ဆေးရုံကို အဆင့်မီ ဆေးရုံတစ်ရုံ ဖြစ်ရေးအတွက် လိုအပ်သော ဥပဓိရုပ်များ ပြုပြင်ပေးနိုင်မှု၊ ဝန်ထမ်းအိမ်ရာများ ဆောက်လုပ်ပေးနိုင်မှု၊ သောက်သုံးရေ အခက်အခဲရှိနေမှု၊ ဓာတ်မှန်ခန်းနှင့် ကိရိယာ များ လိုအပ် နေမှု စသည်များကို ဆောက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="108">ဦးဌေးမောင်၊ မန္တလေးတိုင်းဒေသကြီး မဲဆန္ဒနယ်အမှထ၂)</mp>လေးစားရပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် ဧည့်သည်တော်များ၊ ပြည်ထောင်စုဝန်ကြီးများနှင့် လွှတ်တော်ကိုယ်စားလှယ်ကြီးများ မင်္ဂလာပါခင်ဗျား။ ကျွန်တော်ကတော့ မန္တလေးတိုင်းဒေသကြီး၊ သာစည်မြို့နယ်နှင့် ဝမ်းတွင်းမြို့နယ် ကိုယ်စားပြု အမျိုးသားလွှတ်တော် ကိုယ်စားလှယ် မဲဆန္ဒ နယ်မြေ(၁၂)မှ ကိုယ်စားလှယ် ဦးဌေးမောင် ဖြစ်ပါတယ်။ ကျွန်တော့် အနေနဲ့ သာစည်မြို့ နယ်၊ ညောင်ရမ်းတိုက်နယ်ရှိ ညောင်ရမ်းတိုက်နယ်ဆေးရုံနှင့် ပတ်သက်တဲ့ မေးခွန်းကို မေးမြန်းသွားမှာ ဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကျွန်တော်တို့ သာစည် မြို့နယ်နဲ့ ညောင်ရမ်းမြို့နယ်ဟာ၈)မိုင်ခန့် ကွာဝေးပါတယ်။ ဒီ သာစည်မြို့နယ်မှာ မြို့နယ်ဆေးရုံရှိပါတယ်။ ကျွန်တော်တို့ ညောင်ရမ်းမှာတော့(၁၆)ခုတင်ဆံ့ဆေးရုံ ရှိပါတယ်။ အဲဒီ (၈)မိုင်ခန့် ကွာဝေးပြီးတော့ ကျေးရွာပေါင်း (၇၀)လောက်က ဒီဆေးရုံကို မှီခိုနေရတာ ဖြစ်ပါတယ်။ ကျွန်တော်တို့ မိုးတွင်းကာလမှာဆိုလို့ရှိရင် သာစည် ကို သွားနိုင်ဖို့ရာအတွက် လမ်းများဆိုးတဲ့အတွက်ကြောင့် သွားလာမှု အင်မတန်ခက်ခဲပါတယ်။ ကျွန်တော်တို့ ဒီ ဆေးကုသရေးနဲ့ ပတ်သက်လို့ရှိရင် ဓာတ်မှန်ရိုက်ချင် လို့ရှိရင် ညောင်ရမ်းမှ ပြည်သူလူထုတွေဟာ ကျွန်တော်တို့ သာစည်မြို့နယ် (၈)မိုင်အကွာအဝေး ရှိတဲ့နေရာကို သွားပြီးတော့ ဓာတ်မှန်ရိုက်ရပါတယ်။ ကျွန်တော်တို့ မိတ္ထီလာကို သွားမယ်ဆိုလို့ ရှိရင် ကျွန်တော်တို့ (၂၂)မိုင်လောက်ဝေးပါတယ်။ မိုးတွင်းအခါမှာကျတော့ သာစည်ကိုပဲ သွားလို့ မရတဲ့အတွက်ကြောင့် မိုးတွင်းအခါမှာ ဓာတ်မှန်ရိုက်ဖို့လည်း အင်မတန်အခက်အခဲ ကြုံနေရ ပါတယ်။ အဲဒါကြောင့်မို့လို့ ကျွန်တော်တို့ ဒီမေးခွန်း ကို မေးရခြင်းဖြစ်ပါတယ်။ ကျွန်တော်တို့ သာစည်မြို့နယ်မှာရှိတဲ့ ညောင်ရမ်းတိုက်နယ်ဆေးရုံဟာဆိုလို့ရှိရင် (၁၆)ခုတင်ဆံ့ဆေးရုံ ဖြစ်ပြီးတော့မှ အဲဒီဆေးရုံမှာ ခွဲစိတ်ခန်းနဲ့ လူနာဆောင် ရှိပါတယ်။ ဓာတ်မှန်ခန်းနဲ့ ဓာတ်မှန်ရိုက်တဲ့ ပစ္စည်းများကတော့ မရှိသေး ပါဘူး။ ထို့အတူပဲ ဝန်ထမ်းအိမ်ရာများလည်း မရှိသေးပါ။ ဝန်ထမ်း များနဲ့ လူနာများအတွက်လည်း သောက်သုံးရေ အခက်အခဲ ရှိပါတယ်။ သို့ဖြစ်ပါ၍ ညောင်ရမ်းတိုက်နယ် (၁၆)ခုတင်ဆံ့ဆေးရုံအား အဆင့်မီ ဆေးရုံတစ်ရုံ ဖြစ်စေရေးအတွက် လိုအပ်သော ဥပဓိရုပ်များ ပြုပြင်ပေးနိုင်မှု၊ ဝန်ထမ်းအိမ်ရာများ ဆောက်လုပ် ပေးနိုင်မှု၊ သောက်သုံးရေ အခက်အခဲရှိမှု၊ ဓာတ်မှန်ခန်းနှင့် ကိရိယာများ လိုအပ်နေသည့် စသည် တို့ကို ဆောင်ရွက်ပေးနိုင်မှု ရှိ မရှိ၊ အကယ်၍ အစီအစဉ် ရှိပါက မည်သည့်အချိန်တွင် အကောင်အထည်ဖော် ဆောင်ရွက်မည်ကို သိရှိလိုပါ၍ ဒုတိယဥက္ကဋ္ဌကြီး မှ တစ်ဆင့် မေးမြန်း အပ်ပါတယ်ခင်ဗျား။ ကျေးဇူးတင်ပါတယ်။</speech>
<title>ညောင်ဦးခရိုင် ပြည်သူ့ဆေးရုံတွင် အရိုး၊ အကြော အထူးကုဆရာဝန်တစ်ဦး ခန့်ထားပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ် (၇)မှ ဦးအေး က ညောင်ဦးခရိုင် ပြည်သူ့ဆေးရုံတွင် အရိုး၊ အကြော အထူးကုဆရာဝန်တစ်ဦး ခန့်ထား ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="103">ဦးအေး၊ မန္တလေးတိုင်းဒေသကြီး မဲဆန္ဒနယ်အမှက်)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီး ခင်ဗျား ။ ကျွန်တော်ကတော့ မန္တလေးတိုင်း ဒေသကြီး အမျိုးသားလွှတ်တော် မဲဆန္ဒနယ်အမှတ် (၇)မှ ဦးအေး ဖြစ်ပါတယ်။ ကျွန်တော် မေးမြန်းလိုတဲ့ မေးခွန်းကတော့ ညောင်ဦးခရိုင် ပြည်သူ့ဆေးရုံမှာ လစ်လပ်နေတဲ့သော အရိုး၊ အကြော အထူးကု ဆရာဝန်တစ်ဦး ခန့်အပ်ပေးရန် အစီအစဉ် ရှိ/မရှိ မေးခွန်း ဖြစ်ပါတယ်။ ကိန်းဂဏန်း ပါတဲ့ အတွက်ကြောင့် ဖတ်ကြားတင်ပြခွင့်ပါရန် တင်ပြအပ်ပါတယ်။ ညောင်ဦးခရိုင်၊ ပုဂံ-ညောင်ဦးမြို့နယ်ဟာ နိုင်ငံတော်အတွက် ထူးခြားသော ဝိသေသ ရှိသည့် ရှေးဟောင်းယဉ်ကျေးမှု အမွေအနှစ် ထိန်းသိမ်းစောင့်ရှောက်ရသော ဒေသဖြစ်သည်နှင့် အညီ နိုင်ငံတော်အစိုးရအဖွဲ့အနေဖြင့် စီးပွားရေး၊ လူမှုရေးကိစ္စရပ်များကို အထူး အလေးပေးဆောင်ရွက်ခဲ့သည့် ဒေသဖြစ်သကဲ့သို့ ကမ္ဘာလှည့်ခရီးသည်များ၏ အထူးအာရုံစိုက် လေ့လာရသော ဒေသ တစ်ခုဖြစ်ပါတယ်။ ပုဂံ-ညောင်ဦးမြို့နယ်မှာ ရပ်ကွက် (၁၃)ရပ်ကွက်၊ ကျေးရွာအုပ်စု (၅၉) အုပ်စုဖြင့် ဖွဲ့စည်းခဲ့ပြီး ငါ့သရောက်မြို့နယ်ခွဲတွင် ရပ်ကွက်(၄)ရပ်ကွက်၊ ကျေးရွာအုပ်စု (၁၅) အုပ်စုဖြင့် တစ်မြို့နယ်လုံး(၁၇)ရပ်ကွက်၊ ကျေးရွာအုပ်စုပေါင်း (၇၄)ရွာ၊ ကျေးရွာပေါင်း (၂၁၉)၊ အိမ်ခြေ (၄၇၀၀၀)ကျော်၊ အိမ်ထောင်စု(၇၀၀၀၀)ကျော်၊ လူဦးရေ (၃၅၉၀၂၁)ဦး နေထိုင်လျက် ရှိပါတယ်။ အဓိကစီးပွားရေးဟာ လယ်ယာလုပ်ငန်းများ ဖြစ်သဖြင့် အသက်မွေးဝမ်းကြောင်း ပြုသူများ အနေနဲ့ စီးပွားရေး ချို့တဲ့နွမ်းပါးမှု ရှိပါတယ်။ မြို့နေလူထု၏ ကျန်းမာရေးပြုစုစောင့်ရှောက်ရန် ခရိုင်အဆင့် ခုတင် (၁၀၀)ဆံ့ ဆေးရုံ တစ်ရုံရှိပြီး၊ ခရိုင်ဆေးရုံနှင့် လျော်ညီစွာ အထူးကုဆရာဝန်များ ခန့်ထားပေးပြီး ကျန်းမာရေး စောင့်ရှောက်လျက်ရှိရာ လူနာနဲ့ ဆရာဝန်အချိုး (၁ ၁၁၁၂၈)ဦးခန့် စောင့်ရှောက်မှု ပြုလုပ်နိုင်ခဲ့ ကြောင်း လေ့လာတွေ့ရှိရပါတယ်။ မြို့ နေလူထု တိုးပွားလာမှုအပြင် လမ်းပန်းဆက်သွယ်မှု ကောင်းမွန်လာသဖြင့် သွားလာမှုများပြားပြီး ယာဉ်မတော်တဆ ထိခိုက်မှု၊ အခြားထိခိုက်မှုများ အပြင် ထန်းသမားများ လုပ်ငန်းခွင်ထိခိုက်မှုများ အစဉ်အမြဲ ရှိနေပါသည်။ ယခင်က ဆေးရုံတွင် အရိုး/အကြောအထူးကုဆရာဝန်ခန့်ထားဆောင်ရွက်ပေးခဲ့သော်လည်း ၂၀၁၂ ခုနှစ်၊ ဇန်နဝါရီလမှ စတင်ပြီး ပြောင်းရွှေ့သွားသဖြင့် အရိုး၊ အကြောအထူးကုဆရာဝန် ယခုအချိန်အထိလစ်လပ်လျက်ရှိကြောင်း သိရှိရပါတယ်။ အဆိုပါ အထူးကု မရှိသဖြင့် အရိုး၊ အကြော လူနာရှင်များ အနေဖြင့် ပခုက္ကူ နှင့် အခြားနီးစပ်ရာ မြို့နယ်များသို့ သွားရောက်ရသောကြောင့် လူနာ၏ အသက်၊ ငွေကုန် ကြေးကျများပြားလာသည့်အပြင် ခရီးသွားနိုင်ငံခြားသားများ၊ သက်ကြီးရွယ်အိုများ မတော်တဆ ထိခိုက်မှုများ ကြုံတွေ့နေလျက်ရှိပါသောကြောင့် မြို့နေပြည်သူလူထုမှ အရိုး၊ အကြောအထူးကု ဆရာဝန်တစ်ဦး အမြန်အစားထိုး ခန့်ထားပေးပါရန် တင်ပြလာပါတယ်။ သို့ပါ၍ ညောင်ဦးခရိုင် ပြည်သူ့ဆေးရုံတွင် အရိုး၊ အကြောအထူးကု ဆရာဝန်တစ်ဦး အစားထိုးခန့်ထားပေးရန် အစီအစဉ် ရှိ/မရှိ ဥက္ကဋ္ဌကြီး မှတစ်ဆင့် ဖြေကြားပေးပါရန် တင်ပြအပ် ပါတယ်ခင်ဗျား။ အားလုံးကို ကျေးဇူးပါတယ်ခင်ဗျား။</speech>
<speech type="vicespeaker">မေးခွန်းများနဲ့ပတ်သက်ပြီး ကျန်းမာရေးဝန်ကြီးဌာနဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ် ေါက်တာဝင်းမြှဒုတိယဝန်ကြီး၊ ကျန်းမာရေးဝန်ကြီးဌာန ။ လေးစားအပ် ပါသော အမျိုးသားလွှတ်တေ���် ဒုတိယဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ ခင်ဗျား။ မာလာပါ။ ကျွန်တော်ကတော့ ကျန်းမာရေးဝန်ကြီးဌာနမှ ဒုတိယဝန်ကြီး ဒေါက်တာကျောင်းမြင့် ဖြစ်ပါတယ်။ အမျိုးသားလွှတ်တော်ကိုယ်စားလှယ်များရဲ့ ကြယ်ပွင့်ပြ မေးမြန်းချက်များနဲ့ ပတ်သက် ပြီးတော့ ကျန်းမာရေးဝန်ကြီးဌာနနဲ့ သက်ဆိုင်တဲ့ မေးခွန်း (၄)ခုကို ပြန်လည်ဖြေကြားသွားမှာ ဖြစ်ပါတယ်။ ပထမဆုံး မေးခွန်းဖြစ်တဲ့ ပဲခူးတိုင်းဒေသကြီး မဲဆန္ဒနယ်အမှတ် (၆) အမျိုးသား လွှတ်တော် ကိုယ်စားလှယ် ဦးသက်နိုင်ဦး မှ ပြည်ထောင်စုသမ္မတမြန်မာနိုင်ငံအတွင်း ကျေးရွာ အုပ်စုများရှိ တိုက်နယ်ဆေးရုံများတွင် ဓာတ်မှန်စက်၊ ဓာတ်မှန်ခန်းများ ဖြည့်ဆည်းပေးနိုင်ခြင်း ရှိ/မရှိ မေးခွန်းနဲ့ စပ်လျဉ်းပြီးတော့ ကျန်းမာရေးဝန်ကြီးဌာနအနေနဲ့ တိုင်းဒေသကြီးနှင့် ပြည်နယ် များရှိ ဆေးရုံများတွင် ဆေးရုံသုံးပစ္စည်းများ တောင်းခံလာပါက လုပ်ငန်းလိုအပ်ချက်နှင့်အညီ ဦးစားပေး အစီအစဉ်အတို်း ဖြည့်ဆည်းဆောင်ရွက်ပေးလျက်ရှိပါတယ်။ ဆေးရုံသုံးပစ္စည်းများလိုအပ်လာမယ်ဆိုရင် သတ်မှတ်ပုံစံမှာ ပြည့်စုံစွာဖြည့်က်ပြီးတော့ သက်ဆိုင်ရာမြို့နယ် ကျန်းမာရေး ဦးစီးဌာနမှတစ်ဆင့် တိုင်းဒေသကြီး ပြည်နယ် ကျန်းမာရေးဦးစီးဌာနမှူးရဲ့ ထပ်ဆင့်ထောက်ခံ ချက်နဲ့ စိစစ်ထောက်ပံ့ပေးလျက်ရှိပါတယ်။ ဓာတ်မှန်စက် ထောက်ပံ့ပေးမှုအနေဖြင့် ခရိုင်အဆင့် ဆေးရုံများအထိ ဓာတ်မှန်စက် ထောက်ပံ့ပေးရှိထားပြီး ဖြစ်ပါတယ်။ မြို့နယ်အဆင့်ဆေးရုံများ အတွက် ဓာတ်မှန်စက် လုံးဝမရှိသေးသော ဆေးရုံများကို ဦးစားပေး အစီအစဉ်နဲ့ လက်ရှိရရှိတဲ့ ဘဏ္ဍာငွေ အပေါ်မူတည်ပြီး ထောက်ပံ့ပေးလျက်ရှိပါတယ်။ အချို့ တိုက်နယ်အဆင့်ဆေးရုံများ အတွက်ကတော့ လုပ်ငန်းလိုအပ်ချက်အပေါ်တွင် မူတည်၍ စံကိုက်ဓာတ်မှန်ဆောင် ဆောက်လုပ် နိုင်မှုနှင့် လျှပ်စစ်မီးရရှိမှု အခြေအနေတို့အပေါ် မူတည်ပြီးတော့ စိစစ်ထောက်ပံ့ပေးလျက်ရှိပါ ကြောင်း ပြန်လည်ဖြေကြားအပ်ပါတယ်ခင်ဗျား။ ဒုတိယမေးခွန်းဖြစ်တဲ့ ကချင်ပြည်နယ် မဲဆန္ဒနယ်အမှတ် (၆) အမျိုးသားလွှတ်တော် ကိုယ်စားလှယ် ဦးဖေသောင်း မှ ကချင်ပြည်နယ် မိုးညှင်းခရိုင် ခုတင် (၁၀၀)ဆံ့ဆေးရုံကြီးတွင် ယခုအခါ ဆေးကုသလာသော လူနာများနှင့် လူနာနေရာ လုံလောက်မှုမရှိသောကြောင့် လူနာများ အတွက် တိုးချဲ့ဆောင်အသစ် ပြန်လည်တည်ဆောက်ပေးနိုင်ရန် အစီအစဉ် ရှိ /မရှိ မေးခွန်းနှင့် စပ်လျဉ်းပြီးတော့ မိုးညှင်းခရို င် ခုတင် (၁၀၀)ဆံ့ဆေးရုံကြီးတွင် တိုးချဲ့လူနာဆောင်အသစ် တည်ဆောက်ပေးနိုင်ရေးအတွက် မိုးညှင်းခရိုင် ကျန်းမာရေးဦးစီးဌာနမှူးအနေဖြင့် ကျန်းမာရေး ဦးစီးဌာနသို့တင်ပြထားခြင်းမရှိသေးသော်လည်းပဲ ယခုအမျိုးသားလွှတ်တော်ကိုယ်စားလှယ်ကြီးရဲ့ တင်ပြချက်အရ ကျွန်တော်တို့ ကျန်းမာရေးဦးစီးဌာနမှ ကွင်းဆင်စစ်ဆေးပြီးတော့ လိုအပ်ချက် ရှိမှုအပေါ်မှာ သက်ဆိုင်ရာဒေသမှ တွက်ချက်မှု၊ အင်ဂျင်နီယာများနဲ့ တွက်ချက်မှုနှင့် တောင်းခံ လာပါက စိစစ်ပြီး ၂၀၁၃-၂၀၁၄ ဘဏ္ဍာရေးနှစ်မှာ ဦးစားပေး အစီအစဉ်မှာ ထည့်သွင်ဆောင်ရွက် ပေးသွားမည်ဖြစ်ပါကြောင်း ပြန်လည်ဖြေကြားအပ်ပါတယ်။ တတိယမေးခွန်းဖြစ်တဲ့ မန္တလေးတိုင်းဒေသကြီး မဲဆန္ဒနယ်အမှတ်(၁၂) အမျိုးသား လွှတ်တော် ကိုယ်စားလှယ် ဦးဌေးမောင် မှ ညောင်ရမ်းတိုက်နယ်(၁၆)ခုတင်ဆံ့ ဆေးရုံအား အဆင့်မီဆေးရုံ(၁)ရုံ ဖြစ်လာရေးအတွက် လိုအပ်သော ဥပဓိရုပ်များ ပြုပြင်ပေးရန် မေးခွန်းနှင့် စပ်လျဉ်းပြီးတော့ မန္တလေးတိုင်းဒေသကြီး ၊ သာစည်မြို့နယ်၊ ညောင်ရမ်းတိုက်နယ် ဆေးရုံရဲ့ လိုအပ်သော ဥပဓိရုပ်ပြုပြင်နိုင်ရေး၊ ဝန်ထမ်းအိမ်ရာများဆောက်လုပ်ပေးနိုင်ရေး၊ သောက်သုံးရခက်အခဲ ဖြေရှင်းပေးနိုင်ရေး၊ ဓာတ်မှန်ခန်းနှင့်လိုအပ်သော ပစ္စည်းကိရိယာများ ဖြည့်ဆည်း ပေးနိုင်ရေးတို့အတွက် သက်ဆိုင်ရာ တိုက်နယ်ဆရာဝန် ၊ တိုက်နယ် ကျန်းမာရေး ကြီးကြပ်မှု ကော်မတီမှ လိုအပ်သောရန်ပုံငွေအား အင်ဂျရီယာနှင့် ပြည့်စုံစွာတွက်ချက်၍ စိစစ်ပြီအဆင့်ဆင့် တင်ပြတောင်းခံလာပါက စိစစ်ပြီး ဦးစားပေးအတိုင်း စီစဉ်ဆောင်ရွက်ပေးသွားမည် ဖြစ်ပါကြောင်း ပြန်လည်ဖြေကြားအပ်ပါတယ်။ စတုတ္ထမေးခွန်းဖြစ်တဲ့ မန္တလေးတိုင်းဒေသကြီး မဲဆန္ဒနယ်အမှတ် (၇) အမျိုးသား လွှတ်တော် ကိုယ်စားလှယ် ဦးအေး မှ မန္တလေးတိုင်းဒေသကြီး၊ ညောင်ဦးခရိုင် ပြည်သူ့ ဆေးရုံမှာ အရိုး၊ အကြောအထူးကု ဆရာဝန်တစ်ဦး ခန့်ထားပေးရန် အစီအစဉ်ရှိ/မရှိ မေးခွန်းနဲ့ စပ်လျဉ်း၍ညောင်ဦးမြို့ ပြည်သူ့ဆေးရုံရဲ့ ခုတင် (၁၀၀)ဆံ့ ဝန်ထမ်းအင်အား စံကိုက်ဖွဲ့စည်းပုံမှာ အထူးကု ဆရာဝန်(အရိုး) ဖွဲ့စည်းထားခြင်း၊ ဖွဲ့စည်းပုံပါရှိထားခြင်း မရှိတဲ့အတွက် ကျွန်တော်တို့အနေနဲ့ ခန့်ထားပေးနိုင်ခြင်း မရှိသေးသော်လည်းပဲ တစ်ချိန်က ကျွန်တော်တို့ ဒီခရိုင်ဟာ အမျိုးသား လွှတ်တော် ကိုယ်စားလှယ်ကြီး တင်ပြသွားသလို ထူးခြားတဲ့ ဝိသေသရှိတဲ့ ခရိုင်ဖြစ်တဲ့အတွက် ကျွန်တော်တို့ အရိုးအထူးကုဆရာဝန်တစ်ဦး ခန့်ထားခဲ့တာဖြစ်ပါတယ်။ ဒါကြောင့်မို့လို့ မကြာခင်မှာ အရိုးအထူးကု လက်ထောက်ဆရာဝန်တစ်ဦး ဖြည့်ဆည်းဆောင်ရွက်သွားမည် ဖြစ်ပါကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="vicespeaker">ဆက်လက်ပြီး လွှတ်တော်ကိုယ်စားလှယ် တစ်ဦးက မေးမြန်းတဲ့ မေးခွန်းသည် အမှတ်(၂)လျှပ်စစ်စွမ်းအားဝန်ကြီးဌာန၊ ဒုတိယဝန်ကြီးက ဖြေကြားရမည့် မေးခွန်း ဖြစ်ပါတယ်။ လွှတ်တော်ကိုယ်စားလှယ်က သက်ဆိုင်ရမေးခွန်းကို မေးမြန်းပြီးမှ ဒုတိယဝန်ကြီးက ဖြေကြားပေးဖို့ ဖြစ်ပါတယ်။</speech>
<title>မန္တလေးတိုင်းဒေသကြီး၊ အမရပူရမြို့နယ်၊ တောင်သမန်ကျေးရွာတွင် (၂၄)နာရီ မီးလင်းရေး ဆောင်ရွက်ပေးရန်နှင့် တောင်သမန်ကျေးရွာအပါအဝင် မြန်မာနိုင်ငံတစ်ဝန်းရှိကျေးရွာမီးလင်းရေး ကော်မတီများလိုက်နာရမည့် သတ်မှတ်ချက် (၂၄)ချက်ကို ပြင်ဆင်ဖြေလျော့ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="vicespeaker">မန္တလေးတိုင်းဒေသကြီး မဲဆန္ဒနယ်အမှတ် (၂)မှ ဦးဝင်းမောင် က မန္တလေးတိုင်းဒေသကြီး၊ အမရပူရမြို့နယ်၊ တောင်သမန်ကျေးရွာတွင် (၂၄)နာရီ မီးလင်းရေး ဆောင်ရွက်ပေးရန်နှင့် တောင်သမန်ကျေးရွာအပါအဝင် မြန်မာနိုင်ငံတစ်ဝန်းရှိ ကျေးရွာမီးလင်းရေး ကော်မတီများ လိုက်နာရမည့် သတ်မှတ်ချက် (၂၄)ချက်ကို ပြင်ဆင်ဖြေလျော့ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="98">ဦးဝင်းမောင်၊ မန္တလေးတိုင်းဒေသကြီး မဲဆန္ဒနယ်အမှတို၂)</mp>လေးစားအပ် ပါသော အမျိုးသားလွှတ်တော်ဒုတိယဥက္ကဋ္ဌကြီးခင်ဗျား။ကျွန်တော်ကတော့မန္တလေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော် ကို ယ်စားလှယ် ဦးဝင်းမောင် ဖြစ်ပါတယ် ခင်ဗျာ။ ကျွန်တော် မဲဆန္ဒနယ်မြေကို ကွင်းဆင်းပြီးတော့ သွား လာတဲ့အခါမှာ အဲဒီနယ်မြေက ပြည်သူများ ကနေပြီးတော့မှ သူတို့ရဲ့ အခက်အခဲများ၊ သူတို့ရဲ့ ဆန္ဒများကို ပြောပြပါတယ်။ အဲဒီက နေပြီးတော့မှ ကျွန်တော်တို့ သိရှိခဲ့တာတွေကို အမျိုးသားလွှတ်တော် ဒုတိယဥက္ကဋ္ဌကြီးက တစ်ဆင့် သက်ဆိုင်ရာဝန်ကြီးဌာနကို တင်ပြမေးမြန်းခြင်းဖြစ်ပါတယ်ခင်ဗျား။ ကျွန်တော် မန္တလေးတိုင်း ဒေသကြီး၊ အမရပူရမြို့နယ်ကို ကွင်းဆင်း ပါတယ်။ အဲဒီ အမရပူရမြို့နယ်မှာရှိတဲ့ တောင်သမန် ကျေးရွာအုပ်စုဟာ ယခင်က လျှပ်စစ်မီး မရပါဘူး။ အဲဒီတောင်သမန်ကျေးရွာမှာ ကျောက်တော်ကြီးဘုရား ရှိပါတယ်။ အဲဒီ ဘုရားမှာတော့ လျှပ်စစ်မီး ရပါတယ်။ သို့သော် ရွာတွေမှာ မရပါဘူး။ အဲဒါကြောင့် တောင်သမန်ကျေးရွာအုပ်စုက ကိုယ်ထူ ကိုယ်ထ မီးလင်းရေး ဆောင်ရွက်မယ်ဆိုပြီးတော့ ကျေးရွာမီးလင်းရေးကော်မတီ ဖွဲ့စည်း ပြီးတော့မှ ကိုယ်ထူကိုယ်ထ ကြိုးပမ်း ဆောင်ရွက်ခဲ့ကြပါတယ်။ အဲဒီလို ကြိုးပမ်းဆောင်ရွက်တဲ့ အခါမှာ လုပ်ထုံးလုပ်နည်းနဲ့ အညီပါပဲ မြို့နယ်လျှပ်စစ်ကနေပြီးတော့မှ ပြည်ထောင်စုဝန်ကြီး ထိအောင် တင်ပြပြီးတော့မှ တောင်းခံခဲ့ပါတယ်။ လျှပ်စစ်စွမ်းအားဝန်ကြီးဌာနက နေပြီးတော့မွင့်ပြုပါတယ်။ ပြီးရင် လိုအပ်သော ကူညီပံ့ပိုးမှုများလည်း ပေးပါတယ်။ ကျွန်တော်တို့ ကျေးရွာက နေပြီးတော့မှ စုဆောင်းပြီးတော့မှ ဓာတ်တိုင်များ၊ ဝါယာကြိုးများ နောက် ထရန်စဖော်မာကြီး တစ်လုံးဝယ်ယူပြီးတော့မှ တောင်သမန်ကျေးရွာမှာ တပ်ဆင်ခဲ့ပါတယ်။ ဒါကြောင့်မို့လို့ တောင်သမန်ကျေးရွာအုပ်စုဖြစ်တဲ့ တောင်သမန်ကျေးရွာ၊ ထန်းတော ကျေးရွာ၊ အိုးဖိုကျေးရွာ မီးလင်းခဲ့ပါတယ်။ စောစောပိုင်းမှာတော့ လျှပ်စစ်မီး အပြည့် အဝရရှိခဲ့ ပါတယ်။ သို့သော် နောက်ပိုင်းကျတော့ အပြည့်အဝမရတော့ဘဲနဲ့ ညနေ (၅)နာရီကနေ မနက်(၅) နာရီအထိပဲ ရခဲ့ပါတယ်။ အဲဒီနောက်မှာ တစ်ခါ (၄)ရက်မှာမှ (၁)ညပဲ မီးရရှိခဲ့ပါတယ်။ ဒါကြောင့် မို့လို့ လျှပ်စစ်မီး အခက်အခဲရှိတာကြောင့် ကျွန်တော်တို့ကို အဲဒီ တောင်သမန် ကျေးရွာအုပ်စုက ပြောပြလာပါတယ်။ အဲဒီအခါမှာ ကျွန်တော်တို့ မန္တလေးတိုင်းဒေသကြီး လျှပ်စစ်ဝန်ကြီးရုံး ထံ လျှောက်လွှာတင်ပြီးတော့ နှုတ်နဲ့တင်ပြခဲ့ပါတယ်။ အဲဒီအခါမှာ သိရှိရတဲ့အချက်ကတော့ ကျေးရွာ လျှပ်စစ် ကျွန်တော်တို့ မီးလင်းရေးကော်မတီကနေပြီးတော့မှ လုပ်တဲ့အခါမှာ၊ ဆောင်ရွက်တဲ့ ၊ အခါမှာ လျှပ်စစ်မီးဖြန့်ဝေရန် အခက်အခဲရှိပါက(၄)ညလျှင် (၁)ညသာ မီးလင်းမည်ကို သဘောတူ ပါသည် ဆိုတဲ့အချက်ပါရှိပါတယ်။ အဲဒီအချက်ကတော့ ကျွန်တော်တို့ မပေးနိုင်ခြင်း ဖြစ်ပါ တယ်လို့ ဖြေကြားခဲ့ပါတယ်။ သို့သော် ရွာသူ/ရွာသားတွေကတော့ အဲဒီအချက်ကို မသိရှိပါဘူး။ ကျေးရွာမီးလင်းရေးကော်မတီ ဥက္ကဋ္ဌလောက်ပဲ သိပါတယ်။ သူတို့အနေနဲ့ခံစားနေရ တာကတော့ မန္တလေးမြို့၊ အမရပူရမြို့များမှာ (၂၄)နာရီ မီးရပြီးတော့ သူတို့ တောင်သမန်ကျေးရွာအုပ်စုမှာ မရတဲ့အတွက် သူတို့ စိတ်မချမ်းမမြေ ဖြစ်နေကြရပါတယ်။ (၄)ညမှာမှ (၁)ညပဲရတဲ့အတွက် သူတို့ စိတ်မချမ်းမ ဖြစ်ရခြင်းဖြစ်ပါတယ်။ နောက်တစ်ချက် ကျွန်တော်တို့ တင်ပြလို တာကတော့ ဒီနေ့ ပြည်ထောင်စုသမ္မတ မြန်မာနိုင်ငံတော်မှာ ကျေးလက်မြို့ပြ ကွာဟမှုကို နည်းပါးသည်ထက် နည်းပါးအောင် နိုင်ငံတော် အစိုးရက ဘက်စုံထောင့်စုံ ကနေပြီးတော့မှ ဆောင်ရွ က်နေတာကိုလည်းပဲ ကျွန်တော်တို့ သိရှိ ရပါတယ်။ ဒါကြောင့်မို့လို့ ကျေးရွာမီးလင်းရေးကော်မတီရဲ့ ကိုယ့်အားကိုယ်ကို ပူးပေါင်းဆောင်ရွက်မှုနှင့် လျှပ်စစ်မီးရနေတဲ့ အမရပူရမြို့နယ်၊ တောင်သမန်ကျေးရွာ၊ ထန်းတောကျေးရွာ၊ အိုးဖိုကျေးရွာများမှာ ပထမတစ်အချက်အနေနဲ့ ကျွန်တော် မေးမြန်း လိုတာကတော့ မန္တလေး၊ အမရပူရမြို့များနည်းတူ (၂၄)နာရီမီးလင်းရေး ဆောင်ရွက်ရန် အစီအစဉ် ရှိ/မရှိ ဆိုတဲ့ အချက်ပါ။ နောက်တစ်ချက်ကတော့ ဒုတိယအချက်ကတော့ တောင်သမန်ကျေးရွာ အပါအဝင် မြန်မာနိုင်ငစ်ဝန်းမှာရှိတဲ့ ကျေးရွာများက ကျေးရွာမီးလင်းရေးကော်မတီများ လိုက်နာရမယ့် သတ်မှတ်ချက် များကို ပြင်ဆင်ဖြေလျှော့ပေးဖို့ အစီအစဉ် ရှိ /မရှိ ဆိုတဲ့အချက်ပါ။ နောက်ဆုံး တတိယအချက် ကတော့ အစီအစဉ်ရှိပါက မည်သည့်ကာလတွင် စတင်အကောင်အထည်ဖော်မည်ဆိုတဲ့အချက်ကို သိရှိလိုပါကြောင်း အမျိုးသားလွှတ်တော် ဒုတိယဥက္ကဋ္ဌကြီး မှတစ်ဆင့် သက်ဆိုင်ရာဝန်ကြီးဌာနကို မေးခွန်းမေးမြန်းပေးပို့ တင်ပြရခြင်း ဖြစ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="vicespeaker">မေးခွန်း နဲ့ ပတ်သက်ပြီး အမှတ် (၂)လျှပ်စစ်စွမ်းအား ဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="72">ဦးအောင်သန်းဦး(လျှပ်စစ်စွမ်းအား ဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့်တကွ အစည်းအဝေးသို့ တက်ရောက်လာကြသော အမျိုးသားလွှတ်တော် ကိုယ်စားလှယ်များအားလုံး မင်္ဂလာပေါင်းနှင့် ပြည့်စုံကြပါစေလို့ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ အမှတ်(၂)လျှပ်စစ်စွမ်းအားဝန်ကြီးဌာနမှ ဒုတိယဝန်ကြီးဦးအောင်သန်းဦး ဖြစ်ပါတယ်။ ကျွန်တော့် အနေနဲ့ မန္တလေးတိုင်းဒေသကြီး မဲဆန္ဒနယ်အမှတ် (၂) အမျိုးသားလွှတ်တော် ကိုယ်စားလှယ် ဦးဝင်းမောင် ၏ မေးခွန်းနှင့် ပတ်သက်ပြီး ပြန်လည်ဖြေကြားသွားမှာ ဖြစ်ပါတယ် ခင်ဗျား။ အမှတ်(၂)လျှပ်စစ်စွမ်းအားဝန်ကြီးဌာနဟာ နိုင်ငံတစ်ဝန်းမှာရှိတဲ့ ပြည်သူတွေ လျှပ်စစ်ဓာတ်အား သုံးစွဲနိုင်ဖို့ ဓာတ်အားပို့လွှတ်ခြင်းနှင့် ဓာတ်အားဖြန့်ဖြူးခြင်းလုပ်ငန်းများကို အဓိက ဆောင်ရွက်ပေးသော ဝန်ကြီးဌာန ဖြစ်ပါတယ်။ အဲဒီလို လျှပ်စစ်ဓာတ်အား ဖြန့်ဖြူးရေး ဆောင်ရွက်တဲ့နေရာမှာ ဓာတ်အားထုတ်လုပ်မှု၊ ဓာတ်အားထွက်ရှိ မှု၊ ပေးနိုင်မှုအပေါ်မူတည်ပြီး ဆောင်ရွက်ရပါတယ်။ ဓာတ်အားထုတ်လုပ်မှု တိုးတက်လာသည်နှင့်အမျှ ဓာတ်အားဖြန့်ဖြူးမှု ကိုလည်း တိုးချဲ့ဆောင်ရွက်ပေးလျက်ရှိပါတယ်။ တိုးတက်ထုတ်လုပ်လာသော လျှပ်စစ်ဓာတ်အားကို အချိန်နှင့်တပြေးညီ ဖြန့်ဖြူးပေးနိုင်ဖို့အတွက် ဓာတ်အားလိုင်းနှင့် ဓာတ်အားခွဲရုံများကို လည်း တိုးချဲ့ တည်ဆောက်သွားရမှာ ဖြစ်ပါတယ်။ ယခင်ကာလက ဓာတ်အားထုတ်လုပ်ပေးနိုင်မှုပေါ် မူတည်ပြီး ကျေးရွာများကို လျှပ်စစ် ဓာတ်အား အကန့်အသတ်နဲ့ ပေးခဲ့သော်လည်း ပဲ ယခုအခါ လျှပ်စစ် ဓာတ်အား အလုံအလောက် ရရှိပါက အသင့်အသုံးပြုနိုင်ရန်အတွက်လည်းကောင်း၊ ဝက်နေပြည်သူများလျှပ်စစ်ဓာတ်အား အသုံးပြုနိုင်ပြီး လူမှုစီးပွားရေးဘ ဝ ပိုမိုတိုးတက်လာစေရန် ရည်ရွယ်၍ လည်းကောင်း အကန့်အသတ် မထားဘဲ ခွင့်ပြုပေးနေတာပဲ ဖြစ်ပါတယ်။ သို့သော်လည်း လျှပ်စစ် ဓာတ်အား ထုတ်လုပ်နိုင်မှုအပေါ် မူတည်ပြီး နွေရာသီ ဓာတ်အားအပြည့်အဝ မပေးနိုင်ချိန် မှာတော့ ဓာတ်အားစနစ် တည်ငြိမ်ရေးအတွက် မြို့နှင့် ကျေးရွာများကို အလှည့်ကျ ဓာတ်အားပေးစနစ်ဆောင်ရွက်ရသဖြင့် ကျေးရွာများကို (၄)ညမှာ (၁)ည ဓာတ်အားပေးရန် သတ်မှတ်ထားရခြင်း ဖြစ်ပါတယ်။ ဒါ့အပြင် ၂၀၁၂ ခုနှစ် နွေရာသီကာလအတွင်းမှာ ဓာတ်အားထုတ်လုပ်မှု လျော့နည်း ချိန်နှင့် တစ်ပြိုင်နက်တည်းပဲ ရွှေလီ -မန်စံ ၂၃၀ ကေဗွီ ဓာတ်အားလိုင်းမှာရှိတဲ့ တာဝါတိုင်များ မိုင်းခွဲဖျက်ဆီးခံခဲ့ရခြင်းကြောင့် ဓာတ်အားစနစ်အတွင်းမှာ လျှပ်စစ်ဓာတ်အား (၂၀၀)မဂ္ဂါဝပ် ကျော်ကျော်လောက်လျော့ နည်း သွားသဖြင့် အလှည့်ကျ ဓာတ်အားပေးစနစ်ကို မြို့နှင့် ကျေးရွာများမှာ အားလုံးဆောင်ရွက်ခဲ့ရပါတယ်။ အဲဒီကာလအတွင်းမှာ ဓာတ်အားဖြန့်ဖြူးပေး နိုင်မှု ပမာဏပေါ်မူတည်ပြီး ကျေးရွာများကို (၄)ည (၁)ည မီးပေးခဲ့ခြင်းကြောင့် အမရပူရမြို့နယ်တောင်သမန်ကျေးရွာဟာလည်း (၄)ည (၁)ည ဓာတ်အား ရရှိခဲ့ခြင်းဖြစ်ပါတယ်။ သို့ရာမှာ ဓာတ်အားတိုးတက်ထုတ်လုပ်လာတာနှင့် တစ်ပြိုင်နက် ဇွန်လ ၄ ရက်နေ့မှစပြီး ကျေးရွာများကို ညနေ(၅)နာရီမှ မနက် (၅)နာရီအထိ တိုးတက်ဓာတ်အားဖြန့်ဖြူးပေးခဲ့ပြီးဖြစ်ပါတယ်။ ထိုထက် ပိုပြီးတော့မှ ဓာတ်အား လုံလုံလောက်လောက် ရရှိလာပါက ကျေးရွာများ ကိုလည်း (၂၄) နာရီ ဓာတ်အားပေးသွားနိုင်မှာ ဖြစ်ပါတယ်။ ရှေးယခင်က ကျေးရွာမီးလင်းရေးအတွက် လိုက်နာဆောင်ရွက်ရန် အချက်များကို သတ်မှတ်ထားရှိခဲ့ခြင်း၊ မရှိခြင်းကြောင့် ဓာတ်အားလိုင်းနှင့်ဓာတ်အားခွဲရုံများကို စံချိန်စံညွှန်းနှင့် အညီ တည်ဆောက်နိုင်ခဲ့မှု မရှိခဲ့ပါဘူး ။ လျှပ်စစ်အန္တရာယ်များခြင်း၊ ဓာတ်အားပျောက်ဆုံးမှု များပြားခြင်း၊ တည်ဆောက်ပြီး မကြာခင်မှာပဲ ပြန်လည်ပြုပြင်ရခြင်းများ ဖြစ်ပေါ်ခဲ့ပါတယ်။ ဒါကြောင့် ရေ ရှည်ထိန်းသိမ်းစောင့်ရှောက်မှု မရှိခြင်း၊ မသမာသူတို့ ငွေကြေးအလွဲ သုံးစားပြုမှုများ ဖြစ်ပေါ်ခဲ့ခြင်းတို့ကြောင့် ဒီအချက်များအပေါ်မူတည်ပြီး ကော်မတီများသိရှိ လိုက်နာဆောင်ရွက်ရမည့် အချက်များကို စုစည်းပြီး စည်းကမ်းချက်များအဖြစ် သတ်မှတ်၍ ကျေးရွာ မီးလင်းရေးဆောင်ရွက်ရာမှာ လိုက်နာလုပ်ဆောင်ရမည့် အချက် (၂၄)ချက်ကို သတ်မှတ် လိုက်နာ စေခဲ့ခြင်း ဖြစ်ပါတယ်ခင်ဗျား။ ဥပမာအားဖြင့် တင်ပြရမယ်ဆိုရင် ထရန်စဖော်မာ ခြံစည်း ရိုး ကာရံရေး ဆောင်ရွက်စေခြင်းမှာ လျှပ်စစ်အန္တရာယ် ကင်းရှင်းရေးအတွက် သတ်မှတ်ခြင်း ဖြစ်ပါတယ်။ ဒါ့အတူ ဓာတ်အားလိုင်းတည်ဆောက်ရာမှာလည်း သစ်သားတိုင်များအစား ကွန်ကရစ်တိုင်၊ သံလက်တန်းများဖြင့် တည်ဆောက်စေခြင်းမှာ ဓာတ်အားလွှတ်ပြီးအချိန် မှာ ရေရှည်တည်တံ့စွာ အသုံးပြုနိုင်ပြီး ကြံ့ ခိုင်ထိန်းသိမ်းစောင့်ရှောက်မှုအတွက်ပါ ကောင်းမွန်စေ ပြီးတော့မှ လျှပ်စစ်အန္တရာယ် ကင်းရှင်းစေရန် ဖြစ်ပါတယ်။ ဓာတ်အားလိုင်းကြိုး အရွယ်အစားကို သတ်မှတ်ပေးထားခြင်းမှာလည်း မီးသုံးစွဲသူများ မီးအားကောင်းမွန်စွာသုံးစွဲနိုင်ရန်အတွက်လည်းကောင်း၊ ဓာတ်အားပျောက်ဆုံးမှုလျော့နည်းစေရန် အတွက်လည်းကောင်း သတ်မှတ်ပေးခြင်းဖြစ်ပါတယ်။ ဒါ့အပြင် ပြုပြင်ထိန်းသိမ်းရေး ရန်ပုံငွေကို ဘဏ်ငွေစုစာအုပ်ဖွင့်လှစ်၍ စာရင်း၊ ဇယားများဖြင့် ထားရှိဆောင်ရွက်စေခြင်းမှာလည်း ကျေးရွာ မီးလင်းရေးဆိုင်ရာ ငွေကြေး သုံးစွဲမှုတွင် စနစ်တကျရှိစေပြီး မိမိတို့ ကျေးရွာ အတွက် ရေရှည် ပြုပြင် ထိန်းသိမ်းရေးလုပ်ငန်းများ ဆောင်ရွက်နိုင်ရန်အတွက်သာ ဖြစ်ပါတယ်။ (၄)ည (၁)ည ထည့်သွင်းထားခြင်းမှာ ဓာတ်အားမလုံလောက်သည့် အချိန်များမှာ စနစ် တကျဖြင့် အလှည့်ကျ ဝန်အားလျှော့ပြီးတော့မှ ကြိုတင်သတ်မှတ် ပေးထားခြင်း ဖြစ်ပါတယ်။ ဓာတ်အားလုံလောက်စွာ ရရှိတဲ့အချိန်မှာတော့ ကျေးရွာများကိုလည်း (၂၄)နာရီဓာတ်အားပေးထားမှာ ဖြစ်ပါတယ်ခင်ဗျား။ ဒုတိယဥက္ကဋ္ဌကြီးခင်ဗျား။ သို့ပါ၍ ကျေးရွာမီးလင်းရေးကော်မတီလိုက်နာဆောင်ရွက် ရမည့် သတ်မှတ်ချက်(၂၄)ချက်မှာ ကျေးရွာမီးလင်းရေးဆောင်ရွက်ရာမှာ စနစ်တကျ ဆောင်ရွက် နိုင်စေဖို့ သတ်မှတ်ထားတဲ့ စည်းကမ်းချက်တွေသာ ဖြစ်ပါတယ်။ ဝန်ကြီးဌာက ရှေးယခင်တုန်းက ကျေးရွာနေပြည်သူများ လျှပ်စစ်ဓာတ်အား အသုံးပြု စေချင်သော ဆန္ဒဖြင့် ခွင့်ပြုပေးခဲ့ရာမှာ တွေ့ကြုံလာရသော အားနည်းချက်များ၊ အကျိုးမဲ့ဖြစ်ပေါ်လာခဲ့မှုများအပေါ် မူတည်ပြီး ယခုကဲ့သို့ စည်းကမ်းချက်များ ဖော်ထုတ်သတ်မှတ်ခဲ့ခြင်းသာ ဖြစ်ပါတယ်။ စနစ်တကျ ဆောင်ရွက်သူများ အနေဖြင့် ယခုသတ်မှတ်ထားတဲ့ စည်းကမ်းချက်များမှာ ဝန်လေး ဖွယ်ရာ ကိစ္စမဟုတ်ခြင်းကြောင့်လည်းကောင်း၊ ဓာတ်အားဖြန့်ဖြူးမှုစနစ် ရေရှည်ကောင်းမွန်စေရေးကို ရည်ရွယ်၍လည်းကောင်း၊ သတ်မှတ်ထားသော ကျေးလက်မီးလင်းရေးအတွက် လိုက်နာဆောင်ရွက် ရမယ့် သတ်မှတ်ချက် (၂၄)ချက်ကို လောလောဆယ် ဖြေလျော့ပေးရန် အစီအစဉ် မရှိသေးပါကြောင်း ဖြေကြားအပ် ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
</section>
<section value="Motion">	
<motion>
<title>ဦးဖုန်းမြင့်အောင်၊ရန်ကုန်တိုင်းဒေသကြီးမဲဆန္ဒနယ်အမှတ်(၃)၏ မြို့ပြဆိုင်ရာ အိမ်ငှားရမ်းမှု လုပ်ငန်းဖွံ့ဖြိုးတိုးတက်စေရန်အတွက် ဥပဒေသစ်ရေးဆွဲ ပြဋ္ဌာန်းနိုင်ရန် နှင့်၁၉၆၀ ပြည့်နှစ် မြို့ပြဆိုင်ရာငှားရမ်းခကြီးကြပ်ရေးအက်ဥပဒေကို ရုပ်သိမ်းပေးရန် ပြည်ထောင်စုအစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန် သင့်မသင့်အဆုံးအဖြတ်ရယူခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ ရန်ကုန်တိုင်း ဒေသကြီး မဲဆန္ဒနယ်အမှတ်(၃)မှ ဦးဖုန်းမြင့်အောင် က မြို့ပြဆိုင်ရာ မြေငှားရမ်းမှုလုပ်ငန်း ဖွံ့ဖြိုး တိုးတက်စေရန်အတွက် ဥပဒေအသစ် ရေးဆွဲပြဋ္ဌာန်းနိုင်ရန်နှင့် ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေး အက်ဥပဒေကို ရုပ်သိမ်းပေးရန်နှင့် စပ်လျဉ်းသည့် အဆိုတစ်ရပ် တင်သွင်း လိုကြောင်း အမျိုးသားလွှတ်တော်သို့ ပေးပို့ထားပါသည်</speech>
<speech type="vicespeaker">ဦးဖုန်းမြင့်အောင် အဆို တင်သွင်းဖို့ ဖြစ်ပါတယ်။</speech>
<speech><mp id="135">ဦးဖုန်းမြင့်အောင်၊ ရန်ကုန်တိုင်းဒေသကြီး မဲဆန္ဒနယ်အမှတ်၃)</mp>လေးစားအပ် ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ ခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် ဦးဖုန်းမြင့်အောင် ဖြစ်ပါတယ်ခင်ဗျား။ ဒုတိယဥက္ကဋ္ဌကြီး ခင်ဗျား။ ကျွန်တော် တင်ပြလိုတဲ့အဆိုကတော့ မြို့ပြဆိုင်ရာ အိမ်ငှားရမ်းမှုလုပ်ငန်း ဖွံ့ဖြိုးတိုးတက်စေရေးအတွက် ဥပဒေအသစ် ရေးဆွဲပြဋ္ဌာန်းနိုင်ရန်နှင့်၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေး အက်ဥပဒေကို ရုပ်သိမ်းပေး ပါရန် ပြည်ထောင်စုအစိုးရအား တိုက်တွန်းကြောင်အဆိုဖြစ်ပါတယ် ခင်ဗျား။ ဒုတိယဥက္ကဋ္ဌကြီးခင်ဗျား။ လွတ်လပ်ရေးရရှိပြီ၁၉၄၈ မှ ၁၉၅၈အကြား မြန်မာနိုင်ငံမှာ ပြည်တွင်းစစ်မီး ဖြစ်ခဲ့ပါတယ်။ ယင်းကာလလွန်ပြီး ၁၉၆၀ ၀န်းကျင်တစ်ဝိုက်တွင် လူအများ မြို့ပြများသို့ ပြန်လည်နေထိုင်နိုင်ကြပါသည်။ ထိုစဉ်က ပြည်တွင်းစစ်ကြောင့် ထွက်ပြေးခဲ့ကြသော လူအများမှာ မည်သူသည် အိမ်ရှင် ဖြစ်သည်။ မည်သူသည် အိမ်ငှားဖြစ်သည်ဟု တိတိကျကျ သတ်မှတ်နိုင်ရန်နှင့် အိမ်ငှားခများကို ကြီးကြပ်နိုင်ရေးအတွက် ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခ ကြီးကြပ်ရေးအက်ဥပဒေကို ပြဋ္ဌာန်းပြီး ၎င်းဥပဒေတွင် ကြီးကြပ်ရေးဝ န်ကိုပါ ဥပဒေ အရ ထည့်သွင်း ရေးဆွဲခဲ့ကြပါတယ်။ နောက်ပိုင်းမှာတော့ အိမ်ရှင်အိမ်ငှား ပြဿနာဖြစ်ပါက ကြီးကြပ်ရေးဝန်နှင့်ပင် ဖြေရှင်းစေခဲ့ပါတယ်။ လမ်းစဉ်ပါတီ ခေတ် တစ်လျှောက်လုံးမှာလည်း ဆိုရှယ်လစ်မူအရ အိမ်ငှားကိုသာ ဦးစားပေးထားသဖြင့် အိမ်ရှင်များမှာ အမှုကာလကြာရှည်ပြီး ငွေကုန်ကြေးကျများခဲ့ကြပါ တယ်။ ပါတီစုံခေတ်မှာ ဈေးကွက်စီးပွားရေးသဘောအရ ယှဉ်ပြိုင် နိုင်သော ဈေးကွက်ကို ဖန်တီးပေးရမှာ ဖြစ်ပါတယ်။ ရင်း နှီးမြှုပ်နှံသူကိုလည်း ၎င်း၏ ရင်းနှီး မြှုပ်နှံမှုအတွက် အကာအကွယ်ပေးရမှာ ဖြစ်ပါတယ်။ အကယ်၍ မကာကွယ်နိုင်ပါက ယုံကြည်မှု ပပျောက်ပြီး ဈေးကွက်ကို ထိခိုက်မှာ ဖြစ်ပါတယ်။ ယနေ့ကာလမှာ ကမ္ဘာအရပ်ရပ်မှာ ပြည်တွင်း ပြည်ပ ပြောင်းရွှေ့ လုပ်သားများ သန်းချီရှိနေပါပြီ။ ၎င်း ပြောင်းရွှေ့လုပ်သားများအတွက် နေရေး လိုအပ်ချက်အဖြစ် ကိုယ်ပိုင်အိမ်ရာများအပြင် မြို့ပြဆိုင်ရာ အိမ်ငှားရမ်းမှုလုပ်ငန်းလည်း အထူး ဖွံ့ဖြိုးတိုးတက်နေပါတယ်။ အခြားကမ္ဘာ့နိုင်ငံများမှာ ပြောင်းရွှေ့ လုပ်သားများအတွက် အိမ်ငှားရမ်းမှု လုပ်ငန်းလုပ်ကိုင်သော လုပ်ငန်းရှင် အချို့အား အခန်းပေါင်း၊ အိမ်ပေါင်းရာကျော်မက ပိုင်ဆိုင်ပြီး ငှားရမ်းမှုလုပ်ငန်းကို ဈေးကွက်ကြီး တစ်ခုအဖြစ် ရင်းနှီးမြှုပ်နှံလုပ်ကိုင်လျက်ရှိပါတယ်။ ၎င်းတို့ ကြောင့်လည်း ပြောင်းရွှေ့ လုပ်သား သန်းပေါင်းများစွာ နေရေးအတွက် အဆင်ပြေပြီး မိမိတို့၏ ဝင်ငွေရလုပ်ငန်းကို ချောမွေ့စွာ လုပ်ကိုင်လျက်ရှိပါတယ်။ ဒုတိယဥက္ကဋ္ဌကြီးခင်ဗျား။ လွန်ခဲ့သော နှစ်ပေါင်း (၅၀)ကျော် မြန်မာနိုင်ငံမှာ ပြည်တွင်း စစ်ပြီးကာလက လိုအပ်ချက်အရ ရေးဆွဲခဲ့ ရသော ၁၉၆၀ ပြည့်နှစ် မြို့ပြဆိုင်ရာ ငှားရမ်းခ ကြီးကြပ်ရေးအက်ဥပဒေဟာ ယနေ့ခေတ်ကာလနဲ့ လိုက်လျောညီထွေမှု မဖြစ်တော့ပါဘူး။ ၎င်းဥပဒေဖြင့် အိမ်ရှင်အိမ်ငှားအမှုများကို အလွယ်တကူ မဖြေရှင်းနိုင်သဖြင့် အိမ်ငှားရမ်းမှု လုပ်ငန်းကို လုပ်ငန်းရှင်များ လုပ်ကိုင်ရန် စိတ်ဝင်စားမှု မရှိကြပါ။ ခေတ်မီဖွံ့ဖြိုးသော နိုင်ငံတစ်ခု အတွက် ကဏ္ဍပေါင်းစုံမှ ဖွံ့ဖြိုးတိုးတက်ရန် လိုအပ်ပါတယ်။ ယနေ့ လိုအပ်ချက်မှာ မြို့ပြဆိုင်ရာ အိမ်ငှားရမ်းမှုလုပ်ငန်း ဖွံ့ဖြိုးတိုးတက်စေရေးအတွက် လုပ်ငန်းရှင်၊ အိမ်ရှင်နှင့် အိမ်ငှားရမ်းသူတို့ အကျိုးတူဖြစ်စေမည့် မြို့ပြဆိုင်ရာ အိမ်ငှားရမ်းမှု ဥပဒေသစ် ရေးဆွဲပြဋ္ဌာန်းနိုင်ရန်နှင့် ခေတ်နှင့် မလျော်ညီတော့သည့် ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေးအက်ဥပဒေကို ရုပ်သိမ်းပေးပါရန်အတွက် ပြည်ထောင်စုအစိုးရအား တိုက်တွန်း ကြောင်း အဆိုကို တင်သွင်းအပ်ပါတယ် ခင်ဗျား။ လေးစားပါတယ်။</speech>
<speech type="vicespeaker">အဆိုကို ထောက်ခံမယ့်သူရှိပါက ဆက်လက်ဆောင်ရွက်ပါ</speech>
<speech><mp id="144">ဦးဆွေအောင်၊ ရန်ကုန်တိုင်းဒေသကြီး မဲဆန္ဒနယ်အမှတ်၁၂)</mp>လေးစား အပ် ပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး မဲဆန္ဒနယ် အမှတ်(၃)မှ ဦးဖုန်းမြင့်အောင် တင်သွင်းသွားတဲ့ မြို့ပြဆိုင်ရာ အိမ်ငှားရမ်းမှုလုပ်ငန်း ဖွံ့ဖြိုး တိုးတက်စေရန်အတွက် ဥပဒေ သစ် ရေးဆွဲပြဋ္ဌာန်းနိုင်ရန်နှင့် ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေးအက်ဥပဒေကို ရုပ်သိမ်းပေးရန် ပြည်ထောင်စုအစိုးရအားတိုက်တွန်းကြောင်း အဆိုကို ကျွန်တော် ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးဆွေအောင် မှ ထောက်ခံပါတယ်ခင်ဗျား။</speech>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျာဦးဖုန်းမြင့်အောင် တင်သွင်းတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွား ပါတယ်။ အဆိုမှာ မြို့ပြ ဆိုင်ရာ အိမ်ငှားရမ်းမှုလုပ်ငန်းများ ဖွံ့ဖြိုးတိုးတက်စေရန်အတွက် ဥပဒေ သစ် ရေးဆွဲပြဋ္ဌာန်း နိုင်ရန်နှင့် ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေး အက်ဥပဒေကို ရုပ်သိမ်းပေးရန် ပြည်ထောင်စုအစိုးရအား တိုက်တွန်းကြောင်း အဆို ဖြစ်ပါတယ်။ ဒါကြောင့် ဒီအဆိုကို လက်ခံ ဆွေးနွေးရန် သင့်/မသင့် လွှတ်တော်ရဲ့ ဆန္ဒကို ရယူပါမယ်။</speech>
<speech type="vicespeaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘော တူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="vicespeaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့ အတွက် ဦးဖုန်းမြင့်အောင် ရဲ့ အဆိုကို လက်ခံဆွေးနွေးရန် လွှတ်တော် က သဘောတူကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဦးဖုန်းမြင့်အောင် တင်သွင်းတဲ့ အဆိုကို ဆွေးနွေးမယ့် လွှတ်တော်ကိုယ်စားလှယ်များ ရှိပါက အစည်းအဝေးရပ်နားတဲ့အခါ အမျိုးသား လွှတ်တော်ဌာန ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော် ပဉ္စမနေ့ အစည်းအဝေး | ရပ်နားကြောင်း နှင့် ဆဋ္ဌမနေ့ အစည်းအဝေး ဆက်လက်ကျင်းပမည့်နေ့ရက်နှင့် အချိန်ကို ညာခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသားလွှတ်တော် စတုတ္ထပုံမှန်အစည်းအဝေး ပဉ္စမနေ့ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ဆဋ္ဌမနေ့ကို ၂၀၁၂ ခုနှစ်၊ ဇူလိုင်လ ၁၁ ရက် (ဗုဒ္ဓဟူးနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဒုတိယဥက္ကဋ္ဌကြီး ပြန်လည် ထွက်ခွာပါပြီ ခင်ဗျား။</speech>
<speech type="mc">အမျိုးသားလွှတ်တော် ကိုယ်စားလှယ်ကြီးများ ခေတ္တမျှ ပြန်ထိုင်ပေးပါခင်ဗျား။ ကျွန်တော်တို့ အမျိုးသားလွှတ်တော် ကော်မတီကနေ ဖွဲ့စည်းထားတဲ့ ကော်မတီအလိုက် အစီရင်ခံစာ တင်သွင်းကြရန် ရှိပါတယ်။ ယခု အစည်းအဝေးမှာ တင်သွင်းရမှာ ဖြစ်ပါတယ်။ ဒါကြောင့် ယခု အစည်းအဝေးမှာ ကော်မတီအလိုက် အစီရင်ခံစာများ တင်သွင်းနိုင် ရန်အတွက် ဆောင်ရွက်ပေးကြပါရန် လေးစားစွာ တင်ပြအပ်ပါတယ်ခင်ဗျား</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ပဉ္စမနေ့ကို ၁၀း၄၅ နာရီအချိန်တွင် ရပ်နားပါသည်။</p>
</postface>
</transcript>
</doc>
