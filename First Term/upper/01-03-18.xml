<doc>
<docinfo>
<docno>01-03-18.xml</docno>
<pdf>01-03-18.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်တတိယပုံမှန်အစည်းအဝေး (၁၈) ရက်မြောက်နေ့ အစည်းအဝေးမှတ်တမ်း</title>
<date value='23-03-2012'>၁၃၇၃ ခုနှစ်၊ တန်ခူးလဆန်း ၁ ရက် (၂၀၁၂ ခုနှစ်၊ မတ်လ ၂၃ ရက်) (သောကြာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် တတိယပုံမှန်အစည်းအဝေး (၁၈) ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်း မော် ၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ပထမအကြိမ် အမျိုးသားလွှတ်တော် တတိယပုံမှန်အစည်းအဝေးရဲ့ (၁၈) ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် (၁၈) ရက်မြောက်နေ့ အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် တတိယပုံမှန်အစည်းအဝေး (၁၈) ရက်မြောက်နေ့မှာ အမျိုးသား လွှတ်တော်ကိုယ်စားလှယ်များ စိစစ်ရေးကော်မတီရဲ့တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၁၇)ဦး ရှိပြီး ဒီကနေ့ အစည်းအဝေးကို (၁၈၁)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၈၃.၄၁)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေးအထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံ ထက် ကျော်လွန်တဲ့ အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀နဲ့ နည်းဥပဒေ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ၂၁၊ နည်းဥပဒေခွဲ (က) နဲ့ (ဂ) တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျာ။ အမျိုးသား လွှတ်တော်ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် တတိယပုံမှန်အစည်းအဝေးရဲ့ (၁၈) ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော်လည်ကောင်း၊ မိမိအတွက်အခြား လွှတ်တော်ကိုယ်စားလှယ် တစ်ဦးကသော်လည်းကောင်ခွင့်ပန်ကြားရမှာ ဖြစ်ပါတယ်။ ပြည်ထောင်စုလွှတ်တော်အစည်း အဝေးမှာ လွှတ်တော်နာယက ခွင့်ပြုထားသူမှအပ ဒီ ကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">ဦးလှိုင်ဦး ဧရာဝတီတိုင်းဒေသကြီး မဲဆန္ဒနယ်အမှတ် (၁၂) တင်ပြဖို့ ဖြစ်ပါတယ်</speech>
<speech><mp id="168">ဦးလှိုင်ဦး၊ ဧရာဝတီတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ် ဒေါက်တာဌေးနိုင် သည် နေမကောင်း ပါသဖြင့် ယနေ့ ၂၃-၃-၂၀၁၂ ၁ ရက်အား ခွင့်အဖြစ် သတ်မှတ်ခွင့်ပြုပေးပါရန် လေးစားစွာ တင်ပြ အပ်ပါတယ် ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဒေါက်တာခင်မောင်လေး တင်ပြဖို့ ဖြစ်ပါတယ်</speech>
<speech><mp id="80">ဒေါက်တာခင်မောင်လေး၊ ပဲခူးတိုင်းဒေသကြီးအဲဆန္ဒနယ်အမှတ်(၈)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒ နယ်အမှတ်(၆)မှ ဦးသက်နိုင်ဦး သည် နေမကောင်းပါသဖြင့် ဒီကနေ့အား ခွင့် ၁ ရက် အဖြစ် သတ်မှတ်ပေးပါရန် ပဲခူးတိုင်းဒေသကြီးမဲဆန္ဒနယ်အမှတ်(၈)မှ ယင်း၏ကိုယ်စား ကျွန်တော် ဒေါက်တာခင်မောင်လေး က လေးစားစွာ ခွင့်ပန်ကြားအပ်ပါတယ် ခင်ဗျား။</speech>
<speech type="speaker">ယခု တင်ပြတဲ့ ခွင့်ပန်ကြားချက်ကို လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ပထမ အကြိမ် အမျိုးသားလွှတ်တော် တတိယပုံမှန်အစည်းအဝေး (၁၈) ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေဟာ(၂၁၇)ဦး၊ ယခင်က ခွင့်ပန်ကြားထားသဖြင့် ခွင့်ပြု ထားသူ(၂၅)ဦး၊ ယနေ့ခွင့်ပန်ကြားသဖြင့် ခွင့်ပြုထားသူ (၁၁)ဦးဖြစ်၍ အမျိုးသားလွှတ်တော်က စုစုပေါင်းခွင့်ပန်ကြား၍ ခွင့်ပြု ထားသူ (၃၆)ဦးဖြစ်ပြီး ခွင့်မဲ့ပျက်ကွက်သူမရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေ ခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">အမျိုးသားလွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="Committee">
<title>အမျိုးသားလွှတ်တော်ဥက္ကဋ္ဌက လွှတ်တော်ကော်မတီများအသစ်ဖွဲ့စည်းခြင်း၊ ပြင်ဆင်ဖွဲ့စည်းခြင်းနှင့် စပ်လျဉ်း၍ အမျိုးသားလွှတ်တော်သို့ တင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ ဥပဒေပုဒ်မ ၂၄ နှင့် နည်းဥပဒေ ၇၉ တို့အရ လွှတ်တော်ကော်မတီ(၄)ရပ်ကို အသစ်ဖွဲ့စည်းပြီးကော်မတီ(၁၀)ရပ်ကို ပြင်ဆင်ဖွဲ့စည်းခဲ့ပါတယ်။ အသစ်ဖွဲ့စည်းသည့် ကော်မတီ (၄)ရပ်ကတော့ (၁) အာဆီယံနိုင်ငံရေးနှင့်လုံခြုံ ရေးအသိုက်အဝန်းဆိုင်ရာကော်မတီ (၂) အာဆီယံ စီးပွားရေးအသိုက်အဝန်းဆိုင်ရာကော်မတီ (၃) အာဆီယံလူမှုရေးနှင့်ယဉ်ကျေးမှု အသိုက်အဝန်း ဆိုင်ရာကော်မတီ (၄)သတ္တုနှင့်သယံဇာတရေးရာကော်မတီတို့ ဖြစ်ပါတယ်။ ပြင်ဆင်ဖွဲ့စည်းသည့်ကော်မတီ(၁၀)ရပ်ကတော့ (၁)လွှတ်တော်အခွင့်အရေးကော်မတီ (၂)နိုင်ငံသားများ၏ မူလ အခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာကော်မတီ (၃)အမျိုးသားစီမံကိန်း ရေးရာကော်မတီ၊ (၄) ငွေရေးကြေးရေးနှင့် အခွန်အကောက်ဆိုင်ရာ ကော်မတီ ၊ (၅) စီးပွားရေးနှင့် ကူးသန်းရောင်းဝယ်ရေးဆိုင်ရာကော်မတီ၊ (၆) ပညာရေး၊ ကျန်းမာရေးနှင့်ယဉ်ကျေးမှုဆိုင်ရာ ကော်မတီ (၇) အမျိုးသမီးနှင့်ကလေးသူငယ်ဆိုင်ရာကော်မတီ၊ (၈)နိုင်ငံတကာ ဆက်ဆံရေးရာကော်မတီ၊ (၉)တောင်သူလယ်သမားနှင့် ပြည်တွင်းပြည်ပအလုပ်သမားများဆိုင်ရာကော်မတီ၊ (၁၀) အစိုးရမဟုတ်သော ပြည်တွင်းပြည်ပ အဖွဲ့အစည်း များဆိုင်ရာကော်မတီတို့ ဖြစ်ပါတယ်။ ဒီကော်မတီများဖွဲ့စည်းခြင်းနှင့်ပတ်သက်လို့ လွှတ်တော်ရဲ့ ကြို တင်သဘောတူညီချက် ရယူပြီးဆောင်ရွက်ခြင်းဖြစ်ကြောင်း အသိပေးတင်ပြအပ်ပါတယ်။</speech>
</section>
<section value="Bill">	
<bill>
<title>အမျိုးသားလွှတ်တော်ဥက္ကဋ္ဌက ပြည်သူ့လွှာတော်က ပြင်ဆင်ချက်ဖြင့် အတည်ပြုပြီး ပေးပို့လာသော အရေးကြီးကုန်စည်နှင့်ဝန်ဆောင်မှု ဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် ကပြင်ဆင်ချက်ဖြင့် အတည်ပြုပြီးပေးပို့လာသော အရေးကြီးကုန်စည်နှင့်ဝန်ဆောင်မှုဥပဒေကြမ်း ကို ဆွေးနွေးရန် အမည်စာရင်းတင်သွင်းနိုင်ကြောင်း ကြေညာခဲ့သော်လည်း ဆွေးနွေးရန်အမည် စာရင်းတင်သွင်းထားတဲ့ လွှတ်တော်ကိုယ်စားလှယ် မရှိတဲ့အတွက် အရေးကြီးကုန်စည်နှင့် ဝန်ဆောင်မှု ဥပဒေကြမ်းကို အမျိုးသားလွှတ်တော် ဥပဒေကြမ်းကော်မတီရဲ့ ပြင်ဆင်ချက်အတိုင်း အတည်ပြုရန် အမျိုးသားလွှတ်တော်၏ အဆုံးအဖြတ်ရယူမှာ ဖြစ်ပါတယ်</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ခေါင်းစဉ်ပုံစံ အမှန်ပြင်ဆင်ချက်အရေးကြီးကုန်စည်နှင့်ဝန်ဆောင်မှု ဥပဒေ (၂၀၁၂ ခုနှစ်၊ ပြည်ထောင်စုလွှတ်တော် ဥပဒေအမှတ် ။)၁၃၇၃ ခုနှစ်၊ လ၊ ရက် (၂၀၁၂ ခုနှစ်၊ လ၊ ရက်) ပြည်ထောင်စုလွှတ်တော်သည် ဤ ဥပဒေကို ပြဋ္ဌာန်းလိုက်သည် ဟု ပြင်ဆင်ထား ပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် ခေါင်းစဉ်ပုံစံအမှန် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် ခေါင်းစဉ်ပုံစံအမှန် ပြင်ဆင်ချက်ည် ဤဥပဒေကြမ်း ၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် အခန်း(၁)၊ အပိုဒ် ၂(ဂ) “အရေးကြီးကုန်စည် ဆိုသည်မှာ ဤဥပဒေအရ ဝန်ကြီးဌာန တစ်ခုခုက အခါအားလျော်စွာ သတ်မှတ်သော သက်ရှိကုန်စည် သို့မဟုတ် သက်မဲ့ကုန်စည် တစ်မျိုးမျိုးကို ဆိုသည်” ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူမရှိတဲ့အတွက် အခန်း(၁)၊ အပိုဒ် ၂(ဂ) ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၁)၊အပိုဒ်၂(ဂ)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် အခန်း(၂)၊ အပိုဒ် ၃(က)၊ (ခ)၊ (ဂ)-(က) နိုင်ငံသားများ၏ အကျိုးစီးပွားကို အထောက်အကူပြုမည့် ကုန်စည်များနှင့် ဝန်ဆောင်မှုများကိုအကာအကွယ်ပေးနိုင်ရန်၊ (ခ) နိုင်ငံသားများ၏အကျိုးစီးပွား ကို ထိခိုက်စေနိုင်သော ကုန်စည်များနှင့်ဝန်ဆောင်မှုများကို ကန့်သတ်တားဆီးနိုင်ရန်၊ (ဂ) ဘေးအန္တရာယ်၊ ကူးစက်ရောဂါနှင့် အခြားမလိုလားအပ်သောကိစ္စတစ်စုံတစ်ရာပေါ်ပေါက်နိုင် သည့် ကုန်စည်နှင့် တိရစ္ဆာန်များအား ပြည်တွင်းသယ်ဆောင်မှု၊ ပြည်တွင်း သို့ တင်သွင်းမှုနှင့် ပြည်ပသို့တင်ပို့မှုတို့ကို တားဆီးနိုင်ရန် ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၂)၊ အပိုဒ်၃(က)၊ (ခ)၊(ဂ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၂)၊ အပိုဒ် ၃(က)၊ (ခ)၊ (ဂ) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် အခန်း(၃)၊ အပိုဒ် ၄(က) “ကုန်စည်တစ်မျိုးမျိုးကိုအရေးကြီးကုန်စည်အဖြစ် သတ်မှတ်ကြေညာပြီး ယင်းအရေးကြီးကုန်စည်နှင့် စပ်လျဉ်း၍ တင်သွင်းမှု၊ တင်ပို့ မှု၊ ရောင်းဝယ်မှု၊ လက်ဝယ်ထားမှု၊ သိုလှောင်မှုဖြန့်ဖြူးမှုအသုံးပြုမှုစားသုံးမှုတို့နှင့်သက်ဆိုင်သည့်ကိစ္စရပ်များဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူမရှိတဲ့အတွက် အခန်း(၃)၊ အပိုဒ်၄(က) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၃)၊ အပိုဒ် ၄(က) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် အခန်း (၃)၊ အပိုဒ်၄ (ခ) “တိရစ္ဆာန်တစ်မျိုးမျိုးကို အရေးကြီး ကုန်စည်အဖြစ် သတ်မှတ်ကြေညာပြီး ယင်းတိရစ္ဆာန်နှင့် စပ်လျဉ်း၍ သတ်ဖြတ်မှု၊ ဖမ်းဆီးမှု၊ ခိုင်းစေမှု၊ မွေးမြူမှု၊ တင်သွင်းမှု၊ တင်ပို့မှု၊ ရောင်းဝယ်မှု၊ လက်ဝယ်ထားမှု၊ သိုလှောင်မှု၊ ဖြန့်ဖြူးမှု၊ အသုံးပြုမှုစားသုံးမှုတို့နှင့် သက်ဆိုင်သည့် ကိစ္စရပ်များ” ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိ ပါ။ သဘောမတူသူ မရှိတဲ့အတွက် အခန်း(၃)၊ အပိုဒ် ၄(ခ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၃)၊ အပိုဒ် ၄(ခ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် အခန်း(၄)၊ အပိုဒ် ၅ “မည်သူမဆို ပုဒ်မ ၄ အရ ထုတ်ပြန်သော အမိန့်တစ်ရပ်ရပ်ကို ဖောက်ဖျက် ကြောင်း ပြစ်မှုထင်ရှား စီရင်ခြင်းခံရလျှင် ထိုသူအား အနည်းဆုံး ထောင်ဒဏ် (၆)လမှ အများဆုံး ထောင်ဒဏ် (၃) နှစ်အထိ ချမှတ်ခြင်းခံရမည့်အပြင် ကျပ် ငါးသိန်းထက် မပိုသော ငွေဒဏ်လည်း ချမှတ်ခြင်းခံရမည်” ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိ ပါ။ သဘောမတူသူ မရှိတဲ့အတွက် အခန်း(၄)၊ အပိုဒ် ၅ ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း(၄)၊ အပိုဒ် ၅ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် အခန်း(၅)၊ အပိုဒ် ၉ “ပုဒ်မ ၄ အရ တာဝန်ပေးအပ်ခြင်း ခံရသည့် ဝန်ကြီးဌာနသည် ကုန်စည်သို့မဟုတ် ဝန်ဆောင်မှုတစ်ခုခုကို အရေးကြီးကုန်စည် သို့မဟုတ် အရေးကြီးဝန်ဆောင်မှုအဖြစ် အမိန့်ထုတ်ပြန် သတ်မှတ်၍ လိုအပ်သလို ဆောင်ရွက်ပြီးနောက် ဆက်လက်ဆောင် ရွက်ရန် လိုအပ်ခြင်းမရှိသည့်အခါ ယင်းအမိန့်ကို ဆောလျင်စွာပြန်လည်ပယ်ဖျက်ပေးရမည်” ဟုပြင်ဆင် ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင်မေးပါသည်။ လွှတ်တော်ကသဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိ ပါ။ သဘောမတူသူ မရှိတဲ့အတွက် အခန်း (၅)၊ အပိုဒ် ၉ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၅)၊ အပိုဒ် ၉ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
</bill>
</section>
<section value="Order">
<title>အမျိုးသားလွှတ်တော်ဥက္ကဋ္ဌက ပထမအကြိမ် အမျိုးသားလွှတ်တော် တတိယပုံမှန် အစည်းအဝေးတွင် တင်သွင်းခဲ့သည့်မေးခွန်းများ၊ အဆိုများနှင့်ဥပဒေကြမ်းများနှင့်စပ်လျဉ်း၍ လွှတ်တော်၏ ဆောင်ရွက်ချက်များကို ရှင်းလင်းပြောကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်မှာ လွှတ်တော်ကိုယ်စားလှယ်တွေ မေးမြန်းတဲ့ မေးခွန်းများ၊ တင်သွင်းခဲ့တဲ့ အဆိုများ၊ ဥပဒေကြမ်းများနဲ့စပ်လျဉ်းပြီးတော့ လွှ��်တော်ရဲ့ ဆောင်ရွက် ချက်တွေကို ရှင်းလင်းပြောကြားပါ မယ်။ ပထမအကြိမ်အမျိုးသားလွှတ်တော်တတိယပုံမှန်အစည်းအဝေးမှာ အမျိုးသားလွှတ်တော် ကိုယ်စားလှယ်များက ကြယ်ပွင့်ပြမေးခွန်း(၁၁၆) ခု မေးမြန်းခဲ့ပြီးတော့ သက်ဆိုင်ရာ ပြည်ထောင်စု အဆင့် အဖွဲ့အစည်း ဝင်များက ဖြေကြားခဲ့ပြီး ဖြစ်ပါတယ်။ ဒီမေးမြန်းခဲ့တဲ့ ကြယ်ပွင့်ပြမေးခွန်းတွေကို ဒေသအလိုက်ခွဲခြားကြည့်မယ်ဆိုရင် ကချင်ပြည်နယ်က (၁၀)ခု၊ ကယားပြည်နယ်က (၁)ခု၊ ကရင်ပြည်နယ်က (၂)ခု၊ ချင်းပြည်နယ်က (၁၄)ခု၊ စစ်ကိုင်းတိုင်း ဒေသကြီးက (၄)ခု၊ တနင်္သာရီတိုင်းဒေသကြီးက(၃)ခု၊ ပဲခူးတိုင်းဒေသကြီးက (၈)ခု၊ မကွေးတိုင်းဒေသကြီးက (၅)ခု၊ မန္တလေးတိုင်းဒေသကြီးက (၁၃)ခု၊ မွန်ပြည်နယ်က (၈)ခု၊ ရခိုင်ပြည်နယ်က (၁၀)ခု၊ ရန်ကုန်တိုင်း ဒေသကြီးက (၁၆)ခု၊ ရှမ်းပြည်နယ်က (၇)ခု၊ ဧရာဝတီတိုင်းဒေသကြီးက (၁၅)ခု၊ စုစုပေါင်း မေးခွန်း (၁၁၆)ခု ဖြစ်ပါတယ် ွှတ်တော်အစည်းအဝေး အစီအစဉ်တွင် ပါဝင်ပြီး ခွင့်ပန်ကြားထားသည့် လွှတ်တော် ကိုယ်စားလှယ် (၇)ဦး မေးမြန်းထားသည့် ကြယ်ပွင့်ပြမေးခွန်း(၉)ခုကို သက်ဆိုင်ရာ ဝန်ကြီးဌာန များက စာဖြင့် ဖြေကြားခဲ့ပြီးဖြစ်ပါတယ်။ လွှတ်တော်ကိုယ်စားလှယို၄၃) ဦးက မေးမြန်းထားသည့် ကြယ်ပွင့မပြ မေးခွန်း(၈၂)ခု ၏ အဖြေများကိုလည်း သက်ဆိုင်ရာဝန်ကြီးဌာနများက ဖြေကြား ပေးပြီးဖြစ်ပါသဖြင့် လွှတ်တော် ကိုယ်စားလှယ်များထံ ပေးပို့ထားပြီးဖြစ်ပါတယ်။ အဆိုနဲ့ပတ်သက်၍ အမျိုးသားလွှတ် တော် ကိုယ်စားလှယ်များက တင်သွင်း သည့် အဆို (၂၈) ခုနှင့် မေးခွန်းမှအဆိုအဖြစ်ပြောင်းလဲသည့်အဆို (၂)ခု၊ စုစုပေါင်းအဆို (၃၀)ခု အနက် အဆို (၁၂) ခုကို အမျိုးသားလွှတ်တော်က အတည်ဖြစ်ကြောင်း အဆိုအဖြစ် ဆုံးဖြတ်ခဲ့ပါတယ်။ ဒီအဆိုများကိုဒေသအလိုက်ခွဲခြားကြည့်မယ်ဆိုရင် ကချင်ပြည်နယ်အဆို(၁)ခု၊ ကယားပြည်နယ်က အဆို(၁)ခု၊ ချင်းပြည်နယ်က အဆို(၁)ခု၊ ပဲခူးတိုင်းဒေသကြီးကအဆို(၂)ခု၊ မကွေးတိုင်းဒေသကြီးက အဆို၁)ခု၊ မန္တလေးတိုင်းဒေသကြီးက အဆို (၅)ခု၊ မွန်ပြည်နယ်က အဆို (၁)ခု၊ ရခိုင်ပြည်နယ် က အဆို၃)ခု၊ ရန်ကုန်တိုင်းဒေသကြီးက အဆို (၁၁)ခု၊ ဧရာဝတီတိုင်းဒေသကြီးက အဆို (၄)ခုနှင့် စုစုပေါင်း အဆို (၃၀)ခု ဖြစ်ပါတယ်။ ဒီမေးခွန်းတွေ၊ အဆိုတွေနဲ့ ပတ်သက်လို့ သက်ဆိုင်ရာ ကော်မတီကလည်း ဒါတွေကို အသေးစိတ် ဖတ်ကြားပြီးတော့မှ ဒီအထဲက အစိုးရရဲ့ အာမခံချက်များ၊ ကတိများ၊ တာဝန်ခံချက် များကို မှတ်တမ်းတင် ဆောင်ရွက်မှာဖြစ်ပါတယ်။ ဥပဒေကြမ်းနှင့်စပ်လျဉ်းပြီး ပြည်ထောင်စုလွှတ်တော်က အမျိုးသားလွှတ်တော်တွင် စတင် ဆွေးနွေးနိုင်ရန် ပြည်ထောင်စုအဆင့်အဖွဲ့အစည်းက ပေးပို့သည့်ဥပဒေကြမ်း(၄)ခုနှင့် အမျိုးသား လွှတ်တော်ကိုယ်စားလှယ်က ပေးပို့သည့် ဥပဒေကြမ်း (၃)ခု၊ စုစုပေါင်း (၇)ခု ဖြစ်ပါတယ်။ ၄င်းတို့မှာ ၁။ ပြည်ထောင်စုရွေးကောက်ပွဲ ကော်မရှင် ဥပဒေကြမ်း၊ ၂။ နိုင်ငံခြားရင်းနှီးမြှုပ်နှံမှု ဥပဒေကြမ်း၊ ၃။ လူမှုဖူလုံရေးဥပဒေကြမ်း၊ ၄။ ၁၉၅၅ ခုနှစ် အစိုးရအိမ်ဥပစာနှင်ထုတ်ခြင်း) အက်ဥပဒေကို ပြင်ဆင်သည့်ဥပဒေကြမ်း၊ ၅။ တိုင်းရင်းသား လူမျိုးများရေးရာ ဥပဒေကြမ်း၊ ၆။ တိုင်းဒေသကြီး သို့မဟုတ် ပြည်နယ်အဆပုဂ္ဂိုလ်များ၏ချီးမြှင့်ငွေ၊စရိတ်နှင့်အဆောင်အယောင် များဆိုင်ရာဥပဒေကြမ်း၊ ၇။ အမျိုးသားလွှတ်တော်ဆိုင်ရတ္ထပဒေကြမ်း၊ ပြည်ထောင်စုရွေးကောက်ပွဲကော်မရှင်ဥပဒေကြမ်းကို အမျိုးသား လွှတ်တော်မှာ ၂၆-၁-၂၀၁၂ ရက်နေ့တွင် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က အဆို တင်သွင်းခဲ့ပါတယ်။ အမျိုးသား လွှတ်တော်က ၁၅-၂-၂၀၁၂ ရက်နေ့တွင် ပြင်ဆင်ချက်များဖြင့် အတည်ပြုပြီ၁၆-၂-၂၀၁၂ ရက်နေ့တွင်အမျိုးသား လွှတ်တော်ဆိုင်ရာ နည်းဥပဒေ ၁၆၀ အရ ပြည်သူ့လွှတ်တော်၌ ဆွေးနွေးနိုင်ရန် ပေးပို့ခဲ့ပါတယ်။ ၈-၃-၂၀၁၂ရက်နေ့တွင် ပြည်သူ့လွှတ်တော်က အမျိုးသားလွှတ်တော်၏ ပြင်ဆင်ချက်အတိုင်း သဘောတူကြောင်း ပြန်ကြားလာပါတယ်။ နိုင်ငံခြားရင်းနှီးမြှုပ်နှံမှု့ပဒေကြမ်းကို အမျိုးသားလွှတ်တော်တွင်၂၇-၁-၂၀၁၂ ရက်နေ့ တွင်သက်ဆိုင်ရာ ပြည်ထောင်စုအဆင့်အဖွဲ့အစည်းဝင်က အဆို တင်သွင်းခဲ့ပါတယ်။ အမျိုးသား လွှတ်တော်က ၆-၃-၂၀၁၂ ရက်နေ့တွင် ပြင်ဆင်ချက်များဖြင့် အတည်ပြုပြီး ၈-၃-၂၀၁၂ ရက်နေ့ တွင် အမျိုးသားလွှတ်တော်ဆိုင်ရာ နည်းဥပဒေ ၁၆၀ အရ ပြည်သူ့ လွှတ်တော်၌ ဆွေးနွေးနိုင်ရန် ပေးပို့ပါတယ်။၁၇-၃-၂၀၁၂ ရက်နေ့တွင် ပြည်သူ့လွှတ်တော်ပြင်ဆင်ချက်ဖြင့်သဘောတူကြောင်း ပြန်ကြားလာပါတယ်။ လူမှုဖူလုံရေးဥပဒေကြမ်းကို အမျိုးသား လွှတ်တော်တွင် ၂၇-၁-၂၀၁၂ ရက်နေ့တွင် သက်ဆိုင်ရာ ပြည်ထောင်စုအဆင့် အဖွဲ့အစည်းဝင်က အဆို တင်သွင်းခဲ့ပါတယ်။ အမျိုးသား လွှတ်တော်က ၂၉-၂-၂၀၁၂ ရက်နေ့တွင် ပြင်ဆင်ချက်များဖြင့်အတည်ပြုပြီး၁-၃-၂၀၁၂ရက်နေ့တွင် အမျိုးသားလွှတ်တော်ဆိုင်ရာ နည်းဥပဒေ၁၆၀ အရ ပြည်သူ့လွှတ်တော်၌ ဆွေးနွေးနိုင်ရန် ပေးပို့ ခဲ့ပါတယ်။ ၁၇-၃-၂၀၁၂ ရက်နေ့တွင် ပြည်သူ့လွှတ်တော်က ပြင်ဆင်ချက်ဖြင့် သဘောတူကြောင်း ပြန်ကြားလာပါတယ်။ ၁၉၅၅ ခုနှစ် အစိုးရ အိမ်ဥပစာ (နှင်ထုတ်ခြင်း) အက်ဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်တွင် ၈-၃-၂၀၁၂ ရက်နေ့တွင် သက်ဆိုင်ရာ ပြည်ထောင်စု အဆင့်အဖွဲအစည်ဆင်က အဆိုတင်သွင်းခဲ့ပါတယ်။ အမျိုးသားလွှတ်တော်က၁၉-၃-၂၀၁၂ ရက်နေ့ တွင် ပြင်ဆင်ချက်များဖြင့် အတည်ပြုပြီး ၂၀-၃-၂၀၁၂ ရက်နေ့တွင် အမျိုးသားလွှတ်တော်ဆိုင်ရာ နည်းဥပဒေ ၁၆၀ အရ ပြည်သူ့လွှတ်တော်၌ ဆွေးနွေးနိုင်ရန် ပေးပို့ခဲ့ပါတယ်။ တိုင်းရင်းသားလူမျိုးများရေးရာ ဥပဒေကြမ်းကို မွန်ပြည်နယ် မဲဆန္ဒနယ် အမှတ် (၇)မှ ဒေါက်တာဗညားအော်မိုး က ၁၅-၂-၂၀၁၂ ရက်နေ့၌ အဆိုတင်သွင်းပြီး အမျိုးသားလွှတ်တော်က ၁၅-၂-၂၀၁၂ ရက်နေ့တွင် ဆိုင်းငံ့ခဲ့ပါတယ်။ တိုင်းဒေသကြီး သို့မဟုတ် ပြည်နယ် အဆင့်ပုဂ္ဂိုလ်များ၏ ချီးမြှင့်ငွေ၊ စရိတ်နှင့် အဆောင်အယောင်များဆိုင်ရာ ဥပဒေကြမ်းကို ရခိုင်ပြည်နယ် မဲဆန္ဒနယ်အမှတ် (၁)မှ ဒေါက်တာအေးမောင် က ၂၁-၂-၂၀၁၂ ရက် နေ့၌ အဆို တင်သွင်းပြီး အမျိုးသားလွှတ်တော်က ၂၁-၂-၂၀၁၂ ရက် နေ့တွင် ဆိုင်းငံ့ခဲ့ပါတယ်။ အမျိုးသားလွှတ်တော်ဆိုင်ရာ ဥပဒေကြမ်းကို ရန်ကုန်တိုင်းဒေသကြီး မဲဆန္ဒနယ် အမှတ် (၁၁)မှ ဦးတင်ယု က ၉-၃-၂၀၁၂ ရက်နေ့တွင် အဆို တင်သွင်းခဲ့ပါတယ်။ အမျိုးသား လွှတ်တော်က ၁၄-၃-၂၀၁၂ ရက်နေ့တွင် ပြင်ဆင်ချက်များဖြင့် အတည်ပြုပြီး၁၅-၃-၂၀၁၂ ရက်နေ့ တွင် အမျိုးသားလွှတ်တော်ဆိုင်ရာ နည်းဥပဒေ ၁၆၀ အရ ပြည်သူ့ လွှတ်တော်၌ ဆွေးနွေးနိုင်ရန် ပေးပို့ခဲ့ပါတယ်။ ၁၉-၃-၂၀၁၂ ရက်နေ့တွင် ပြည်သူ့လွှတ်တော်က အမျိုးသား လွှတ်တော်၏ ပြင်ဆင်ချက်အတိုင်း သဘောတူကြောင်း ပြန်ကြားလာပါတယ်။ အမျိုးသားလွှတ်တော်က၂၈-၁၀-၂၀၁၁ ရက်နေ့တွင် ပြည်သူ့လွှတ်တော်သို့ ပေးပို့ခဲ့သော ပတ်ဝန်းကျင်ထိန်းသိမ်းရေးဥပဒေကြမ်းကို ပြည်သူ့လွှတ်တော်က ၂၆-၁-၂၀၁၂ ရက်နေ့တွင် ပြင်ဆင်ချက်များဖြင့် ပြန်လည်ပေးပို့လာပါတယ်။ အမျိုးသားလွှတ်တော်မှာ ၂၉-၂-၂၀၁၂ ရက်နေ့ တွင် ပြင်ဆင်ချက်များဖြင့်အတည်ပြုပြီး ယင်းဥပဒေကြမ်းကို လွှတ်တော်နှစ်ရပ်စလုံးက သဘောမတူ သဖြင့် အမျိုးသားလွှတ်တော် ဆိုင်ရာ နည်းဥပဒေ ၁၆၄(က)အရ ပြည်ထောင်စုလွှတ်တော်တွင် ဆွေးနွေးရန် ဆုံးဖြတ်ခဲ့ပါတယ်။ အမျိုးသားလွှတ်တော်က၂-၁၁-၂၀၁၁ ရက်နေ့တွင် ပေးပို့ခဲ့သော ပြည်သူ့လွှတ်တော်သို့ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေး ဥပဒေကြမ်း ကို ပြည်သူ့လွှတ်တော်က ၁၅-၂-၂၀၁၂ရက်နေ့တွင်ပြင်ဆင်ချက်များဖြင့်ပြန်လည်ပေးပို့လာပါတယ်။ အမျိုးသားလွှတ်တော် မှာ၂၉-၂-၂၀၁၂ ရက်နေ့တွင် ပြင်ဆင်ချက်များဖြင့်အတည်ပြုပြီး ယင်းဥပဒေကြမ်းကို လွှတ်တော် နှစ်ရပ်စလုံးက သဘောမတူသဖြင့် အမျိုးသားလွှတ်တော်ဆိုင်ရာ နည်းဥပဒေ ၁၆၄ (က)အရ ပြည်ထောင်စုလွှတ်တော်တွင် ဆွေးနွေးရန် ဆုံးဖြတ်ခဲ့ပါတယ်။ ပြည်သူ့လွှတ်တော်တွင် စတင်ဆွေးနွေး ပြီးအတည်ပြုချက်ဖြင့် အမျိုးသားလွှတ်တော် သို့ ပေးပို့ခဲ့သည့် ဥပဒေကြမ်း (၄)ခု ရှိပါတယ်။ ၄င်းတို့မှာ ၁။ အလုပ်သမားရေးရာအငြင်းပွားမှု ဖြေရှင်းရေးဥပဒေကြမ်း၊ ၂။ နိုင်ငံခြားသုံးငွေဆိုင်ရာဥပဒေကြမ်း၊ ၃။ မသန်မစွမ်းဖြစ်သွားသော တပ်မတော်သားများနှင့် သေဆုံးသော သို့မဟုတ် ကျဆုံးသော တပ်မတော်သားများ၏မိသားစုများထောက်ပံ့စောင့်ရှောက်ရေးဥပဒေကြမ်း၊ ၄။ အရေးကြီး ကုန်စည်နှင့်ဝန်ဆောင်မှုဥပကြေမ်းတို့ ဖြစ်ပါတယ်။ အလုပ်သမားရေးရာ အငြင်းပွားမှု ဖြေရှင်းရေး ဥပဒေကြမ်းကို အမျိုးသားလွှတ်တော် မှာ ဥပဒေကြမ်းကော်မတီက ၂၉-၂-၂၀၁၂ ရက်နေ့တွင် အစီရင်ခံစာ တင်သွင်းခဲ့ပါတယ်။ ၉-၃-၂၀၁၂ ရက်နေ့တွင် အမျိုးသားလွှတ်တော်၌ ပြင်ဆင်ချက်များဖြင့် အတည်ပြုခဲ့ပြီး ၁၂-၃-၂၀၁၂ ရက်နေ့တွင် အမျိုးသားလွှတ်တော်ဆိုင်ရာ နည်းဥပဒေ ၁၆၉ အရ ပြည်သူ့ လွှတ်တော်၌ ဆွေးနွေးနိုင်ရန် ပေးပို့ခဲ့ ပါတယ်။ ၁၇-၃-၂၀၁၂ ရက်နေ့တွင် ပြည်သူ့လွှတ်တော် က အမျိုးသား လွှတ်တော်၏ ပြင်ဆင်ချက်အတိုင်း သဘောတူကြောင်း ပြန်ကြားလာပါတယ်။ မသန်မစွမ်းဖြစ်သွားသော တပ်မတော်သားများနှင့် သေဆုံးသော သို့မဟုတ် ကျဆုံး သော တပ်မတော်သားများ၏မိသားစုများထောက်ပံ့စောင့်ရှောက်ရေး ဥပဒေကြမ်းကို အမျိုးသား လွှတ်တော်တွင် ဥပဒေကြမ်းကော်မတီက ၁၉-၃-၂၀၁၂ ရက်နေ့တွင် အစီရင်ခံစာ တင်သွင်းပြီး အမျိုးသားလွှတ်တော်၌ အတည်ပြုခဲ့ပါတယ်။ အရေးကြီးကုန်စည်နှဝန်ဆောင်မှုဥပဒေကြမ်းကို အမျိုးသားလွှတ်တော်တွင် ဥပဒေကြမ်း ကော်မတီက၂၁-၃-၂၀၁၂ ရက်နေ့တွင်အစီရင်ခံစာတင်သွင်းခဲ့ပါတယ်။၂၃-၃-၂၀၁၂ ရက်နေ့တွင် အရေးကြီးကုန်စည်နှင့် ဝန်ဆောင်မှုဥပဒေကြမ်းကို အမျိုးသားလွှတ်တော်၌ အတည်ပြု ခဲ့ပြီးဖြစ်ပါတယ်။</speech>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်၁၈ ရက်မြောက်နေ့ အစည်းအဝေးရပ်နားကြောင်းနှင့် ၁၉ ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့် အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခဗျာ။ ပထမအကြိမ် အမျိုးသားလွှတ်တော်တတိယပုံမှန်အစည်းအဝေး၁၈ ရက်မြောက်နေ့ အစည်းအဝေးအောင်မြင်စွာ ကျင်းပပြီးကြောင်းနှင့် ပထမအကြိမ်အမျိုးသားလွှတ်တော် တတိယပုံမှန်အစည်းအဝေးကို ခေတ္တရပ်နားမှာ ဖြစ်ပါတယ်။ အရေးတကြီးဆုံးဖြတ်ရန်ကိစ္စများ ပေါ်ပေါက်လာနိုင်တဲ့အတွက် ယခု ပထမအကြိမ် အမျိုးသားလွှတ်တော်တတိယပုံမှန် အစည်းအဝေးကို ၂၀၁၂ ခုနှစ် ဧပြီလ ၂၃ ရက် (တနင်္လာနေ့)မှာ ပြန်လည်ခေါ်ယူရန်ရှိကြောင်းနှင့် တတိ ယပုံမှန် အစည်းအဝေး ပြီးစီးခြင်း မရှိသေးကြောင်း အသိပေးတင်ပြလိုပါတယ်။ အစည်းအဝေး ခေါ်ယူရေးကိစ္စနှင့် ပတ်သက်ပြီး အနည်းငယ် ရှင်းလင်းတင်ပြလိုပါတယ်။ ပထမအကြိမ် အမျိုးသားလွှတ်တော်ရဲ့ တတိယ ပုံမှန်အစည်းအဝေးဟာ တကယ်ဆိုရင် ဒီနေ့မှာ ပြီးစီးပါပြီ။ သို့သော် လွှတ်တော်နှစ်ရပ်က တင်ထားတဲ့ ဥပဒေများ၊ နိုင်ငံတော်သမ္မတက လက်မှတ်ရေးထိုးခြင်းမပြုဘဲနဲ့ ၁၄ ရက်အတွင်း မှတ်ချက်များနှင့် ပြန်လည်ပေးပို့လာခဲ့ သော် လွှတ်တော်ကိုယ်စားလှယ်များ ပြန်လည်စဉ်းစား ဆုံးဖြတ်နိုင်ဖို့အတွက် ဧပြီလ ၂၃ ရက်နေ့ကို ပြန်ပြီးတော့ ခေါ်ထားတာဖြစ်ပါတယ်။ ဧပြီလ ၂၃ ရက်နေ့ဟာ အစည်းအဝေး ကျင်းပမယ့်နေ့ ဖြစ်ပါတယ်။ သို့သော် အဲ ဒီအခြေအနေမျိုး ပေါ်ပေါက်ခြင်းမရှိဘဲနဲ့ မိမိတို့လွှတ်တော်နှစ်ရပ်က တင်ထားတဲ့ ဥပဒေများဟာ ဥပဒေအဖြစ် ထုတ်ပြန်ပြဋ္ဌာန်းနိုင်ပြီဆိုရင် ဧပြီလ ၂၃ ရက်နေ့မှာ အစည်းအဝေး ကျင်းပခြင်း ပြုလုပ်တော့မှာ မဟုတ်ဘဲနဲ့ ဒီနေ့ဟာ အစည်းအဝေးနောက်ဆုံး ရပ်နားတဲ့နေ့ဖြစ်သွားမှာ ဖြစ်ပါတယ်။ ဒါကြောင့် လွှတ်တော်ကိုယ်စားလှယ်တွေကို အကြောင်းကြားနိုင်ဖို့အတွက်၊ အကြောင်းကြားမယ်ဆိုတာ အစည်းအဝေးရှိမယ်ဆိုရင် အကြောင်းမကြားတော့ပါဘူး။ ဧပြီလ ၂၃ ရက်နေ့မှာ အစည်းအဝေး ရှိမယ်လို့ ယူဆပြီးတော့ အချိန်မီလာရောက်ကြဖို့ ဖြစ်ပါတယ် အစည်းအဝေးမရှိတော့ဘူးဆိုရင် အကြောင်းကြားမှာ ဖြစ်ပါတယ်။ နောက် အစည်းအဝေးမရှိတော့ဘူးဆိုရင် အကြောင်းကြား နိုင်ဖို့အတွက် မိမိတို့ရဲ့ လိပ်စာနဲ့ တယ်လီဖုန်းနံပါတ် အတိအကျတွေ ကို လွှတ်တော်ရုံးကို ပေးထားဖို့ ဖြစ်ပါတယ်။ မိမိတို့ ကိုယ်တိုင်လည်း ဥစ္စာရင်လို ဥစ္စာရင်ခဲ လွှတ်တော်ရုံးကို စုံစမ်းဖို့ ဖြစ်ပါတယ်။ ဒါ့အပြင် တိုင်းဒေ သကြီးနှင့် ပြည်နယ်လွှတ်တော်တွေကိုလည်း အကြောင်းကြား ထားမှာ ဖြစ်ပါတယ်။ အဲဒီကိုလည်း စုံစမ်းနိုင်ပါတယ်။ အချင်းချင်းလည်း မှန်မှန်ကန်ကန် သတင်းပေးဖို့ လိုပါတယ်။ သတင်းမှားတွေ သွားပေးရင်တော့ တော်ကြာ တစ်ယောက်မှ ရောက်မလာဘဲ ဖြစ်နေမယ်။ အဲဒီတော့ ကိုယ်တိုင်ဆောင်ရွက်ရန်ရှိတဲ့ ကိစ္စတွေဆောင်ရွက်နိုင်ဖို့ အခု အမျိုးသားလွှတ်တော် ရပ်နားကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော်ဥက္ကဋ္ဌကြံပြန်လည်ထွက်ခွာပါပြီခင်ဗျား။</speech>
<speech type="mc">အမျိုးသားလွှတ်တော် ကိုယ်စားလှယ်များအားလုံး ပြန်လည် ထွက်ခွာနိုင်ပါပြီ ခင်ဗျား</speech>
<p>ပထမအကြိမ် အမျိုးသားလွှတ်တော်တတိယပုံမှန်အစည်းအဝေး (၁၈)ရက်မြောက်နေ့ အစည်းအဝေးကို ၁၂း ၃၀ နာရီအချိန်တွင် ရပ်နားပါသည်။</p>
</postface>
</transcript>
</doc>
