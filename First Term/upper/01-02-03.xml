<doc>
<docinfo>
<docno>01-02-03.xml</docno>
<pdf>01-02-03.pdf</pdf>

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး တတိယနေ့မှတ်တမ်း</title>
<date value='24-08-2011'>၁၃၇၃ ခုနှစ်၊ ဝါခေါင်လပြည့်ကျော် ၁၀ ရက် (၂၀၁၁ ခုနှစ်၊ သြဂုတ်လ ၂၄ ရက်) (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိအမျိုးသားလွှတ်တော်အစည်းအဝေးခန်းမတွင်ပထမအကြိမ်အမျိုးသား လွှတ်တော် ဒုတိယပုံမှန်အစည်းအဝေးတတိယနေ့အစီအစဉ်ကို နံနက် ၁၀းဝဝ နာရီ အချိန်၌ စတင် ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ တတိယနေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် တတိယနေ့ အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ဒီကနေ့ ကျင်းပတဲ့ ပထမအကြိမ် အမျိုးသားလွှတ်တော် ဒုတိယပုံမှန် အစည်းအဝေး တတိယနေ့မှာ အမျိုးသား လွှတ်တော်ကိုယ်စားလှယ်များ စိစစ်ရေးကော်မတီစောင်ပြချက်အရ အစည်းအဝေးသို့ တက်ရောက် ခွင့်ရှိတဲ့ ကိုယ်စားလှယ်ဦးရေစုစုပေါင်း(၂၁၈)ဦးရှိပြီး ဒီကနေ့ အစည်းအဝေးကို(၂၀၈)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ် ဦးရေစုစုပေါင်း၏ (၉၅.၄၁)ရာခိုင်နှုန်းရှိပြီးတက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက် ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ၂၁၊ နည်းဥပဒေ ခွဲ(က)နဲ့(ဂ)တို့ အရ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ တတိယ နေ့အစီအစဉ်ကို အမျိုးသားလွှတ်တော် ကိုယ်စားလှယ် များထံ ကြို တင် ဖြန့်ဝေထားပြီးဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက်အခြားလွှတ်တော်ကိုယ်စားလှယ် တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ်များ ရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech><mp id="113">ဦးနိုင်ထွန်းအုံ၊ မွန်ပြည်နယ် မဲဆန္ဒနယ်အမှတ် (၅)</mp>လေးစားအပ်ပါသော ဥက္ကဋ္ဌကြီးခင်ဗျား။ မွန်ပြည်နယ်၊ ချောင်းဆုံမြို့နယ် ပြည်သူ့လွှတ်တော်ကိုယ်စားလှယ် ဦးနိုင်လှမောင် သည် နေပြည်တော် ကုတင် (၁၀၀၀)တွင် အရေးပေါ်လူနာအဖြစ် ဆေးကုသခံနေ ရပါသည်။ ရေးမြို့နယ်၊ မဲဆန္ဒနယ်အမှတ် (၇) ဒေါက်တာဗညားအောင်မိုး သည် လူနာပြုစုစောင့်ရှောက်နေရပါသည်။ မွန်ပြည်နယ်၊ သံဖြူဇရပ်မြို့နယ်မှ မဲဆန္ဒနယ်အမှတ် (၅) ကျွန်တော် နိုင်ထွန်းအုံ သည် ဒေါက်တာ ဗညားအောင်မိုး ကိုယ်စား ခွင့် (၁)ရက်ပေးပါရန် ခွင့် တိုင်ကြားအပ် ပါသည်။ ကျေးဇူးတင်ပါသည်။</speech>
<speech type="speaker">မွန်ပြည်နယ်၊ မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဒေါက်တာဗညားအောင်မိုးရဲ့ ခွင့်(၁)ရက်တိုင်ကြားမှုကို လွှတ်တော်ရဲ့ သဘောထား ရယူပါမယ်</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech><mp id="34">ဦးမင်းမျိုးတြလွင်၊ ကရင်ပြည်နယ် မဲဆန္ဒနယ်အမှအဝ)</mp>လေးစားအပ်ပါသော နာယကကြီးခင်ဗျား။ မွန်ပြည်နယ်၊ မဲဆန္ဒနယ်အမှတ် (၄)မှ အမျိုးသားလွှတ်တော်ကိုယ်စားလှယ် ဦးကျော်သိန်း သည် မွန်ပြည်နယ်၊ ချောင်းဆုံမြို့နယ် ပြည်သူ့လွှတ်တော်ကိုယ်စားလှယ် ဦးနိုင်လှမောင် အား (၂၃)ရက်နေ့ည (၁၂းဝဝ)နာရီအချိန်ခန့်တွင် ရုတ်တရက် နှလုံးဖောက်၍ ကုတင်(၁၀၀၀)ဆေးရုံ၌ အရေးပေါ်ကုသနေမှုကို စောင့်ကြပ်နေရပါသည်။ သို့ဖြစ်ပါ၍ ဦးကျော်သိန်း အား ၂၄-၈-၂၀၁၁ ခွင့် (၁)ရက်မျှ ခွင့်ပြု ပေးနိုင်ပါရန် ကရင်ပြည်နယ်၊ မဲဆန္ဒနယ် အမှတ်(၁၀)မှ ကျွန်တော် ဦးမင်းမျိုးတင့်လွင် မှ ဦးကျော်သိန်း ကိုယ်စား လေးစားစွာဖြင့် ခွင့်ပန်ကြားအပ်ပါသည်။</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ မွန်ပြည်နယ် မဲဆန္ဒနယ်အမှတ်(၄)မှ အမျိုးသားလွှတ်တော်ကိုယ်စားလှယ် ဦးကျော်သိန်း ရဲ့ ၂၄-၈-၂၀၁၁ ခွင့်(၁)ရက် ပန်ကြားချက်ကို အမျိုးသားလွှတ်တော်ရဲ့ သဘောထားရယူမှာဖြစ်ပါတယ်</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူအတွက် ခွင့်ပန်ကြားချက်ကို လွှတ်တော်က ခွင့်ပြုကြောင်း ကြေညာပါတယ်။ (ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး တတိယနေ့ကိုတက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၁၈)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၈)ဦး ရှိပြီး ယနေ့ခွင့်ပန်ကြားသဖြင့် ခွင့်ပြုထားသူ(၂) ဦးဖြစ်၍ အမျိုးသားလွှတ်တော်က စုစုပေါင်း ခွင့်ပန်ကြား၍ ခွင့်ပြု ထားသူ (၁၀) ဦးဖြစ်ပြီး၊ ခွင့်မဲ့ပျက်ကွက်သူမရှိပါ အမျိုးသားလွှတ်တော်ဆိုင်ရာ နည်းဥပဒေ (၄) နည်းဥပဒေခွဲ(ဂ)၊ နည်းဥပဒေ ခွဲငယ်(၂) အရယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော်ကိုယ်စားလှယ်များအစည်းအဝေးတက်ရောက်မှု အခြေအနေ တင်ပြချက်ကို အတည်ပြု ပါသလား ခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">အမျိုးသားလွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="Order">
<title>ပထမအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ပထမနေ့တွင် နိုင်ငံတော် သမ္မတ ပြောကြားခဲ့သည့် မိန့်ခွန်းနှင့်စပ်လျဉ်း၍ ဆွေးနွေးမည့် လွှတ်တော်ကိုယ်စားလှယ်များ ရှိပါက အမည်စာရင်း���င်သွင်းနိုင်ကြောင်း အမျိုးသားလွှတ်တော်ဥက္ကဋ္ဌက ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ပထမအကြိမ် ပြည်ထောင်စုလွှတ်တော် ဒုတိယပုံမှန်အစည်းအဝေး ပထမနေ့တွင် နိုင်ငံတော်သမ္မတ ပြောကြား ခဲ့သည့် မိန့်ခွန်းနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိပါက ၂၆-၈-၂၀၁၁ ရက် (သောကြာနေ့)တွင် အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်းတင်သွင်းနိုင်ပါတယ်။ ဆွေးနွေးမည့်ရက်ကို သတ်မှတ်ပေးမှာဖြစ်ပါတယ်</speech>
</section>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသား လွှတ်တော်သို့ အမျိုးသားလွှတ်တော် ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ဖြေကြားခြင်း အစီအစဉ်ကို ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ် သုံးဦးက မေးမြန်းသည့်မေးခွန်းများသည် အမှတ် (၂) လျှပ်စစ်စွမ်းအားဝန်ကြီးဌာန၊ ပြည်ထောင်စုဝန်ကြီး တစ်ဦးတည်းက ဖြေကြား ရမယ့် မေးခွန်းများ ဖြစ်ပါတယ်။ ဒါ့ကြောင့် လွှတ်တော်ကိုယ်စားလှယ်များကသက်ဆိုင်ရာမေးခွန်းများကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီးက ဖြေကြားဖို့ ဖြစ်ပါတယ်</speech>
<title>ဂန့်ဂေါ၊ ထီး လင်း၊ ဆောမြို့နယ်များသို့ မဟာဓာတ်အားလိုင်းစနစ် မည်သည့်အချိန် စတင်ခံစား ရမည် နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ မကွေးတိုင်းဒေသကြီး၊ မဲဆန္ဒနယ်အမှတ်(၁၂)မှ ဦးလှဆွေ က ဂန့်ဂေါ၊ ထီးလင်း၊ ဆောမြို့နယ်များသို့ မဟာဓာတ်အားလိုင်းစနစ် မည်သည့်အချိန် စတင် ခံစားရမည်နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="96">ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ်၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ရွေးကောက်ခံ အမျိုးသားလွှတ်တော်ကိုယ်စားလှယ်များ အားလုံး စိတ်၏ကျန်းမာခြင်း၊ ကိုယ်၏ချမ်းသာခြင်းနှင့်ပြည့်စုံကြပါစေကြောင်း ဆုတောင်းမေတ္တာ ပို့သအပ်ပါတယ်။ ကျွန်တော်ကတော့ မကွေးတိုင်းဒေသကြီး၊ မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ် ဦးလှဆွေ ဖြစ်ပါတယ်။ ကျွန်တော်မေးထားတဲ့ မေးခွန်း ကတော့ ဂန့်ဂေါ-ထီးလင်း -နယ်မြေများဟာ မဟာဓာ တ်အားလိုင်းရရှိခြင်း မရှိသေးတဲ့အတွက် မည်သည့်အချိန်မှာ သွယ်တ န်းပေးနိုင်မယ်ဆိုတဲ့ မေးခွန်းပဲ ဖြစ်ပါတယ်။ လွှတ်တော်ဥက္ကဋ္ဌကြီး သိရှိပြီးဖြစ်တဲ့အတိုင်း ဒေသတ စ်ခု ဖွံ့ဖြိုးဖို့ဆိုတာ လျှပ်စစ်နဲ့ လမ်းပန်းဆက်သွယ်ရေးဟာ အရေးကြီးပါတယ်။ ကျွ န်တော်တို့ ဂန့်ဂေါနယ်မှာ မဟာဓာတ်အားလိုင်းစနစ် ရရှိခြင်း မရှိသေးပါဘူး။ သို့သော်လည်း ပဲ နိုင်ငံတော်ရဲ့ စီမံကိန်းတစ်ခုကြောင့် ယောဒေသမှာ မဟာ ဓါတ်အားလိုင်းစနစ် ရောက်ရှိနေပါပြီ။ ယောနှင်, ဂန့် ဂေါဟာ (၃၈)မိုင် ဝေးပါတယ်။ အဲဒီလိုပဲ ပခုက္ကူခရိုင်၊ ပေါက်မြို့မှာ မဟာဓါတ်အားလိုင်း ရောက် ရှိနေပြီးတော့ ၂၄ နာရီ မီး ရရှိလျက် ရှိပါတယ်။ ပေါက်နဲ့ ဂန့်ဂေါခရိုင်ထဲက ကျောက်ထုမြို့ ဟာ (၃၂)မိုင်သာလျှင် ဝေးကွာ ပါတယ်။ ဒါကြောင့်မို့လို့ အဲဒီနေရာတွေကို ပထမ တစ်ဆင့် ဂန့်ဂေါခရိုင် အတွင်းကို မည်သည့် အချိန် ကာလမှာ မဟာဓါတ်အားလိုင်းစနစ် ဖြန့်ချီပေးနိုင်မယ်ဆိုတာကို သိရှိလိုကြောင်း လေးစားစွာဖြင့် တင်ပြအပ်ပါတယ် ခင်ဗျား။ ကျေးဇူးတင်ပါတယ်။ ကယားပြည်နယ်အတွင်း လျှပ်စစ်မီးရရှိရန် ကျန်ရှိနေသည့် မြို့နယ် (၂)ခု၊ မြို့နယ်ခွဲ (၁)ခုနှင့် အရေးပါသော တိုက်နယ်(၁)ခုတို့အတွက် လောပိတရေအားလျှပ်စစ် စက်ရုံမှ လျှပ်စစ်ဓါတ်အား သွယ်တန်းဖြန့်ဖြူးပေးရန် နှင့် စပ်လျဉ်းသည့်မေးခွန်း</speech>
<speech type="speaker">ဆက်လက်ပြီး ကယားပြည်နယ် မဲဆန္ဒနယ်အမှတ် (၇)မှ ဦးဌေးရယ် က ကယားပြည်နယ်အတွင်း လျှပ်စစ်မီးရရှိရန် ကျန်ရှိနေသည့် မြို့နယ် (၂)ခု၊ မြို့နယ်ခွဲ (၁)ခုနှင့် အရေးပါသော တိုက်နယ် (၁)ခုတို့အတွက် လောပိတရေအားလျှပ်စစ်စက်ရုံမှ လျှပ်စစ်ဓါတ်အား သွယ်တန်းဖြန့်ဖြူးပေးရန် နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="19">ဦးဌေးရယ်၊ ကယားပြည်နယ် မဲဆန္ဒနယ်အမှတဲ့)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနှင့်တကွ တက်ရောက်လာကြတဲ့ ပြည်ထောင်စုဝန်ကြီးများ၊ အမျိုးသား လွှတ်တော် ကိုယ်စားလှယ်များ ခင်ဗျာ။ ကျွန်တော်ကတော့ ကယားပြည်နယ်၊ မဲဆန္ဒနယ် အမှတ်(၇)က အမျိုးသား လွှတ်တော်ကိုယ်စားလှယ် ဦးဌေးရယ် ဖြစ်ပါတယ်။ ကယားပြည်နယ်ရဲ့ ပြည်သူများရဲ့ ကိုယ်စား မေးခွန်းမေးမြန်းခွင့်ပြုပါရန် ဥက္ကဋ္ဌကြီးထံ ပန်ကြားအပ်ပါတယ်ခင်ဗျား။ ကယားပြည်နယ် မှာ လောပိတရေအားလျှပ်စစ် စက်ရုံအမှတ် (၂)ကို ၁၉၅၄ ခုနှစ် က တည်ဆောက်ခဲ့ပြီး မြန်မာပြည်အ ထက်အောက်ကို ဖြန့်ဖြူးခဲ့တာ အားလုံးအသိပဲ ဖြစ်ပါတယ်။ ယခုအခါမှာလည်းပဲ အမှတ် (၁)စက်ရုံကိုပါ ၁၉၉၂ ခုနှစ်မှာ တည်ဆောက်ပြီးစီးပြီး၊ အမှတ်(၃) စက်ရုံကိုပါ ဆက်လက်ဆောက်လုပ်လျက်ရှိပါတယ်။ အလားတူ ရေအားလျှပ်စစ် ထုတ်လုပ် နိုင်မယ့် သဘာ ဝအနေအထားတွေကို ကယားပြည်နယ်မှာ တည် ရှိနေသေးကြောင်းကိုလည်းတွေ့ရှိရပါတယ်။ သို့ပေမယ့် ကျွန်တော်တို့ ကယားပြည်နယ်မှာ မြို့နယ် (၇) မြို့နယ်ရယ်၊ နောက် မြို့နယ်ခွဲ(၁)မြို့နယ်နဲ့ အရေးပါတဲ့ တိုက်နယ်(၁)ခုတို့ ရှိပါတယ်။ အခုအခါမှာ လွိုင်ကော်၊ ဒီမောဆို၊ ဘော်လခဲ၊ ဖာ ဆောင်းစတဲ့ (၅)မြို့နယ်မှာသာ လျှပ်စစ်ဓါတ်အား သွယ်တန်း ပြီးဖြစ်ပြီး၊ ကျန်တဲ့ ရှားတောနဲ့ မဲနဲ့ ၊ နော က် ရွာသစ်မြို့နယ်ခွဲ သတ္တုတွင်းစီမံကိန်း တည်ရှိတဲ့ မော်ချီးတိုက်နယ်တို့ ကျန်ရှိနေခဲ့ပါတယ်။ အဲဒီမြို့နယ် (၆)မြို့နယ်ဖြစ်တဲ့ လွိုင်ကော် ၊ ဒီမောဆို၊ ဖရူးဆို၊ ဘော်လခဲ၊ ဖာဆောင်းနဲ့ မဲနဲ့ မြို့တို့ဟာ လမ်းကြောင်းတစ်ခုတည်းပေါ်မှာ တည်ရှိနေသော်လည်းပဲ ရှား တောမြို့ဟာ လောပိတစက်ရုံရဲ့ နောက်ကြော (၁၅)မိုင်အကွာမှာ တည်ရှိနေတဲ့ မြို့တစ်မြို့ဖြစ်ပါတယ်။ လောပိတစက်ရုံကိုလည်းပဲ တစ်ဖက်တစ်လမ်းကနေ အကာအကွယ်ပေး နေတဲ့ မြို့ တစ်မြို့လည်းပဲ ဖြစ်ပါတယ်။ အခုလို လောပိတရေအားပေးလျှပ်စစ်စက်ရုံကနေ လျှပ်စစ်ဓါတ်အားတောင်းဆိုကြတဲ့ဒေသတွေကို လျှပ်စစ်ဓါတ်အား သွယ်တန်း ထွန်းလင်းပေး နိုင်မယ်ဆိုပါက ပြည်သူများအနေနဲ့ လျှပ်စစ်ဓါတ်အားသုံးစွဲရခြင်းရဲ့ အကျိုးကျေးဇူးကို သိရှိ နားလည်ပြီးတော့ ကျွန်တော်တို့ ဒီလျှပ်စစ်စက်ရုံ ကြီးကို ကာကွယ်စောင့်ရှောက်ထိန်းသိမ်း သွားဖို့ရာ တာဝန်ယူလာကြမှာပဲဖြစ်ပါတယ်။ အဲလို တာဝန်ယူပြီးတော့ ကာကွယ် ထိန်းသိမ်း စောင့်ရှောက်သွားကြပါမယ်ဆိုပြီးတော့လည်း ကျွန်တော်တို့ လွှတ်တော် အတွေ့အကြုံ ရှင်းလင်းပွဲ သွားရာမှာလည်းပဲ ပြည်သူများထံကနေ သတင်းရရှိ ထားပြီးဖြစ်ပါတယ်။ ရေ အားလျှပ်စစ် မသွယ်တန်းရသေးတဲ့မြို့နယ်တွေမှာ ဒီဇယ်အင်ဂျင်ကိုသာ သုံးစွဲနေရခြင်းကြောင့် တစ်ညမှာ ကျွန်တော်တို့ သုံးနာရီသာ မီးထွန်းလင်းရပြီး သဘာ ဝအရင်းအမြစ်ရှိနေတဲ့ မြို့ နယ်အနေနဲ့၊ ပြည်နယ်တစ်ခုအနေနဲ့၊ စွမ်းရည်ရှိနေလျက်နဲ့ အခုလို ဒီဇယ်အင်ဂျင် သုံးစွဲနေရခြင်းဟာ မလိုလားအပ်တဲ့ နိုင်ငံတော်ဘဏ္ဍာငွေ ဆုံးရှုံးမှုတစ် ခု ဖြစ်နေပါတယ်။ သဘာ ဝအရင်းအမြစ်သုံး လျှပ်စစ်စွမ်းရည်ထုတ်လုပ်နေတဲ့ ပြည်နယ်တစ်ခုအတွင်းမှာ ရှိတဲ့ မြို့နယ်တွေကို လျှပ်စစ် ဓါတ်အားသွယ်တန်း ထွန်းလင်းပေးခြင်းအားဖြင့် ဒေသလုံခြုံ ရေးကို ဖြစ်စေပြီးတော့ စီးပွားရေး၊ ကျန်းမာရေး၊ ပညာရေးစတဲ့ လူမှုရေးဖွံ့ဖြိုးတိုးတက်မှုရှိလာမှာဖြစ်လို့ နိုင်ငံတော်က ချမှတ်ပေး ထားတဲ့ ကျေးလက်ဒေသဖွံ့ဖြိုးရေးအစီအစဉ်အနေနဲ့ ကျန်ရှိနေသေးတဲ့ အထက် ဖော်ပြပါ မြို့နယ်တွေကို လျှပ်စစ်ဓါတ်အားသွယ်တန်းပေးနိုင်ခြင်းရှိ/မရှိကို သိရှိလိုပါကြောင်းနဲ့ သွယ်တန်း ပေးနိုင်မယ်ဆိုပါကလည်း မည်သည့်အချိန်မှာ သွယ်တန်း ပေးနိုင်မယ်ကို သိရှိလိုပါကြောင်း လေးစားစွာဖြင့် မေးမြန်းတင်ပြအပ်ပါတယ်ခင်ဗျား။ ကျေးဇူးတင်ပါတယ်ခင်ဗျား။</speech>
<title>ချင်းပြည်နယ်၊ ကန်ပက်လက်မြို့နယ်အတွက် လျှပ်စစ်ဓာတ်အား အပြည့်အဝရရှိရေး နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၁၀)မှ ဦးမနားနိုင်းက ချင်းပြည်နယ်၊ ကန်ပက်လက်မြို့နယ်အတွက် လျှပ်စစ်ဓာတ်အား အပြည့်အဝရရှိရေး နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="46">ဦးမနားနိုင်း၊ ချင်းပြည်နယ် မဲဆန္ဒနယ်အမှတ်၁၀)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ကိုယ်စားလှယ်တော်များ၊ ဧည့်သည်တော်များအားလုံး ကျန်းမာ ရွှင်လန်း ကြပါစေကြောင်း ဆုမွန်ကောင်း တောင်းပြီး ဂါရဝပြုအပ်ပါတယ်။ ကျွန်တော်ကတော့ ချင်းပြည်နယ်၊ မဲဆန္ဒနယ်အမှတ် (၁၀) ကန်ပက်လက်မြို့နယ်မှ အမျိုးသား လွှတ်တော်ကိုယ်စားလှယ် ဦးမနားနိုင်း ဖြစ်ပါတယ်။ ကျွန်တော့်အနေနဲ့ ချင်းပြည်နယ်၊ ကန်ပက်လက်မြို့နယ်အတွက် လျှပ်စစ်ဓါတ်အားအပြည့်အဝရရှိနိုင်မည့် အ စီအမံကို ကျွန်တော် မေးမြန်းသွားမှာ ဖြစ်ပါတယ်။ ကျွန်တော်တို့ ကန်ပက်လက်မြို့နယ် ဟာ ဆောမြို့အပါအဝင် မြေပြန့်ဒေသနှင့် အနီးဆုံးမြို့နယ်တစ်မြို့နယ်ဖြစ်ပါတယ်။ မြေသယံဇာတ၊ ရေသယံဇာတ ပြည့် စုံ သော်လည်း ချင်းပြည်နယ်မှာ ဖွံ့ဖြိုးမှုအ နိမ့်ကျဆုံးဒေသဖြစ်ပါတယ်။ ထိုသို့ဖြစ်ရ သည်မှာ လမ်းပန်းဆက်သွယ်ရေး ခက်ခဲခြင်းနှင့် လျှပ်စစ်ဓာတ်အား လုံလောက်စွာ မရရှိခြင်းတို့ကြောင့် ဖြစ်ပါတယ်။ ယနေ့ကန်ပက်လက်မြို့နယ်မှာ မြန်မာ့လျှပ်စစ်ဓာတ်အား လုပ်ငန်းကနေပြီးတော့ တစ်ရက်လျှင်(၃)နာရီခန့်ဖြင့် တစ်ပတ်လျှင်(၃)ရက်ခန့်သာ ဒီဇယ်သုံးအင်ဂျင်စက်ဖြင့် လျှပ်စစ်မီး ပေးနိုင်သော အခြေအနေရှိပါတယ်။ ယနေ့ နိုင်ငံတော်ကြီးကို ခေတ်မီဖွံ့ဖြိုးတိုးတက် သော နိုင်ငံသစ်အဖြစ်သို့ ဘ က်ပေါင်းစုံ တည်ဆောက်လျက်ရှိရာမှာ အ ခြေခံလိုအပ်ချက်ဖြစ်သော လျှပ်စစ်ဓာတ်အား ဖူလုံစွာရရှိနိုင်ရန် ရေအားလျှပ်စစ်စီမံကိန်းများ စွာကို တစ်ပြိုင်တည်း တည်ဆောက်လျက်ရှိကြောင်း ဝမ်းမြောက်ဖွယ်ရာ မြင်တွေ့ နေရပါတယ်။ ချင်းပြည်နယ်တောင်တန်းများ ပေါ်က မြစ်ဖျားခံစီးဆင်းလာတဲ့ မဏိပူရမြစ်၊ မြစ်သာမြစ်တို့မှာလည်း ရေအားလျှပ်စစ်စီမံကိန်းများ တည်ဆောက်နေကြောင်း သိ ရှိရပါတယ်။ သို့ပါ၍ နိုင်ငံတော်မှ စီမံကိန်းများ တည်ဆောက်နေသော ဖော်ပြပါ ရေအားလျှပ်စစ်စီမံကိန်းများမှ ကန်ပက် လက် မြို့နယ်အတွက် လျှပ်စစ်ဓာတ်အား ဖြန့်ဝေပေးရန် အစီအမံ ရှိ/မရှိ။ ရှိပါက မည်သည့်အချိန်တွင် ဓာတ်အားပေးလုပ်ငန်း စတင်နိုင်မည်။ မရှိပါက နိုင်ငံတော်မှ အခြားသော အသေးစား၊ အလတ်စား၊ ရေအားလျှပ်စစ်စီမံကိန်းတစ်ခုခုဖြင့် အစား ထိုးဆောင်ရွက်ပေးနိုင်ခြင်း ရှိ မရှိ သိရှိလိုပါကြောင်း လေးစားစွာ မေးမြန်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ယခု လွှတ်တော်ကိုယ်စားလှယ်များ မေးမြန်းသွား တဲ့ မေးခွန်းများကို အမှတ်(၂)လျှပ်စစ်စွမ်းအားဝန်ကြီးဌာန၊ ပြည်ထောင်စုဝန်ကြီးက တစ်ခုချင်း ဖြေကြား ပေးဖို့ ဖြစ်ပါတယ်</speech>
<speech><agency id="72">ဦးခင်မောင်စိုး(ပြည်ထောင်စုကြီး၊ အမှတ်၂)လျှပ်စစ်စွမ်းအာအန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီး၊ အမျိုးသားလွှတ်တော်ကိုယ်စားလှယ်များနှင် . ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ အမှတ် (၂) လျှပ်စစ်စွမ်းအားဝန်ကြီးဌာန၊ ပြည်ထောင်စုဝန်ကြီး ဦးခင်မောင်စိုး ဖြစ်ပါတယ်။ ကျွန်တော့် အနေဖြင့် ပထမဦးစွာ မကွေးတိုင်း ဒေသကြီး၊ မဲဆန္ဒနယ်အမှတ်(၁၂) အမျိုးသားလွှတ်တော်ကိုယ်စားလှယ် ဦးလှဆွေရဲ့ မေးမြန်းလာသော မေးခွန်းနဲ့ပတ်သက်ပြီး ဖြေကြားသွားမှာ ဖြစ်ပါတယ်။ ဦးလှဆွေရဲ့ မေးခွန်းနဲ့ပတ်သက်ပြီး နိုင်ငံတော်ဓာ တ်အားစနစ်ကို လက်ရှိ ကျောဓာတ်အားခွဲ မှတစ်ဆင့် ကျော ၊ ဂန့်ဂေါ၊ ဟားခါး၊ (၆၆)ကေဗွီဓါတ်အားလိုင်းက အကောင်အထည်ဖော် ဆောင်ရွက်လျက်ရှိရာ ကျော၊ ဂန့်ဂေါ (၆၆)ကေဗွီဓါတ်အားလိုင်းအပိုင်းအား (၂၀၁၂-၂၀၁၃) ဘဏ္ဍာရေးနှစ်အတွင်း ပြီးစီးရန်ဆောင်ရွက် လျာထားပါတယ်။ ဆက်လက်ပြီး ထီးလင်းမြို့နဲ့ ဆောမြို့ရဲ့ အခြေအနေ ကို တင်ပြမှာဖြစ်ပါတယ်။ ထီးလင်းမြို့နယ်တွင် လက်ရှိ မီးသုံးသူ(၃၉၂) ဦးရှိပြီး၊ ဌာနပိုင် (၁၂၅) ကေဗွီ ဒီဇယ်စက်တစ်လုံး၊ (၇၃)ကေဗွီ ဒီဇယ်စက်တစ်လုံးနဲ့ဓါတ်အားပေးထားပြီး ဖြစ်ပါတယ်။ ထီးလငမြို့နယ်အား နိုင်ငံ တော် ဓာတ်အားစနစ်မှ ဓာတ်အားပေးမည်ဆိုပါက ပေါက်ဓာတ်အားခွဲစက်ရုံမှတစ်ဆင့် (၆၆)ကေဗွီ ဓာတ်အားလိုင်းစနစ်ဖြင့် ဓာတ်အားပေးရမည် ဖြစ်ပြီး၊ ခန့်မှန်းဓာ တ်အားလိုင်း မိုင် (၄၅) မိုင်ခန့် တည်ဆောက်ရမှာဖြစ်ပါတယ်။ ဒါ့အပြင် ဆောမြို့နယ်မှာလည်း လက်ရှိအခြေအနေနမှာ မီးသုံးသူ (၄၀၆)ဦးရှိပြီး ဌာနပိုင် (၁၅၀)ကေဗွီ ဓာတ်အားစက်တစ်လုံးဓာတ်အားပေးထားပြီး (၃၆)ကေဗွီ ဒီဇယ်စက်တစ်လုံး အရံထားရှိပါတယ်။ ဆောမြို့ကို နိုင်ငံ တော်ဓာတ်အားစနစ်မှ ဓာတ်အားပေးရန်အတွက် ပေါက် -မင်းတပ်(၆၆) ကေဗွီ ဓါတ်အားလိုင်းမှတစ်ဆင့်သာ ဓာတ်အားပေးနိုင်မှာဖြစ်ပါတယ်။ လက်ရှိ လျှပ်စစ်ဓာတ်အား ထုတ်လုပ် မှုနဲ့ သုံးစွဲမှုတို့ကိုကြည့်ရင် လက်ရှိအချိန်မှာ မျှတလုံလောက်ရုံသာရှိသေးသဖြင့် . ထီးလင်းမြို့နယ် နှင့် ဆောမြို့နယ်တို့ ကို နိုင်ငံတော်ဓာတ်အားစနစ်မှ ဓာတ်အားပေးရန် လောလောဆယ် လျာထားဆောင်ရွက်နိုင်ခြင်းမရှိသေး ပါကြောင်းနှင့် နောင်လျှပ်စစ်ဓာတ်အား ပိုမိုထုတ်လုပ်လာနိုင်မည့်အခြေအနေ၊ အချိန်အခါများတွင် ဓာ တ်အားပေးနိုင်ရေး ထည့်သွင်း လျာထားဆောင်ရွက်သွားပေးမည် ဖြစ်ပါကြောင်း ရှင်းလင်းတင်ပြအပ်ပါတယ်။ ဆက်လက်ပြီးတော့ ကျွန်တော့်အနေဖြင်. ကယားပြည်နယ်၊ မဲဆန္ဒနယ်အမှတ် (၇)မှ အမျိုးသားလွှတ်တော်ကိုယ်စားလှယ် ဦးဌေးရယ် မေးခွန်း မေးမြန်းခြင်းနဲ့ပတ်သက်ပြီး ဖြေကြား သွားမှာ ဖြစ်ပါတယ်။ လက်ရှိအခြေအနေမှာ ကယားပြည်နယ်မှာ မြို့နယ် (၇)မြို့နယ်ရှိတဲ့အနက် လွိုင်ကော်၊ ဒီမောဆို ၊ ဖရူး ဆို၊ ဘောလခဲ၊ ဖာဆောင်းစတဲ့မြို့နယ် (၅)မြို့နယ်ကို နိုင်ငံတော် ဓါတ်အားစနစ်မှ လျှပ်စစ်ဓာတ်အားဖြန့်ဖြူးပေးပြီး ဖြစ်ပါတယ်။ ကျန်မြို့နယ်(၂) မြို့နယ်ဖြစ်တဲ့ ရှားတောနဲ့ မဲနဲ့ မြို့နယ်ကို ဒီဇယ်အင်ဂျင်မီးစက်များနဲ့ ဓာ တ်အားပေးနိုင်ရေး ဆောင်ရွက်ထား ရှိပါတယ်။ ရှားတောမြို့နယ်ဟာ လွိုင်ကော်မြို့ ရဲ့ အရှေ့ဘက်မှာရှိပြီး ကားလမ်းအတိုင်း (၂၃)မိုင် ဝေးပါတယ်။ မြို့မှာမီးသုံးသူဦးရေ (၁၈၆) ဦးရှိပြီး၊ ဌာနပိုင် (၁၀၀) ကေဗွီအေ မီးစက်နဲ့ တစ်နေ့ကို(၃)နာရီ ဓာတ်အားပေးလျက်ရှိပါတယ်။ မဲစွဲမြို့ ဟာ ဖားဆောင်းမြို့ အရှေ့တောင်ဘက် ရှိပြီး ကားလမ်းအတိုင်း(၂၆)မိုင်ဝေးပါတယ်။ သံလွင်မြစ် တစ်ဘက်ကမ်းမှာ တည်ရှိနေပါတယ်။ မြို့မှာ မီးသုံးသူဦးရေ (၁၉၉)ဦးရှိပြီး၊ ဌာနပိုင် (၅၀) KVA မီးစက်နဲ့ တစ်နေ့ကို(၄)နာရီ ဓာတ်အား ပေးထားရှိပါတယ်။ မြို့နယ်ခွဲဖြစ်တဲ့ ရွာသစ်ဟာ ဘော်လခဲမြို့ အရှေ့ဘက်မှာရှိပြီးတော့ ကားလမ်းအတိုင်း မိုင် (၃၀)ဝေးပါတယ်။ ရွာသစ်မှာ မီးသုံးသူဦးရေ (၂၀၀)ခန့်ရှိပြီးတော့ (၁၀၀)KVA အင်ဂျင်မီးစက်နဲ့ တစ်နေ့ကို (၄)နာရီ ဓာ တ်အားပေး ထားပြီး ဖြစ်ပါတယ်။ မော်ချီးတိုက်နယ်ဟာ မော်ချီးသတ္တုတွင်းမှ ဝန်ထမ်းအများစု နေထိုင်တာဖြစ်ပြီးတော့ မော်ချီး သတ္တုတွင်းပိုင် (၂၈၀)ကီလိုဝပ် အသေးစားရေအားလျှပ်စစ် စက်(၂)လုံးနဲ့ ဓာတ်အား ပေးထားကြောင်း သိရှိရပါတယ်။ လောပိတရေအားလျှပ်စစ် စက်ရုံများဖြစ်တဲ့ ဘီလူးချောင်းအမှတ်(၁)နဲ့ဘီလူးချောင်းအမှတ်(၂)တို့ဟာနိုင်ငံတော်ဓာတ်အားစနစ်နဲ့ဓာတ်အားပေးနေရသော ရေအားလျှပ်စစ်ဓာတ်အားပေးစက်ရုံများ အပါအဝင်ဖြစ်ပါတယ်။ မကြာမီကာလအတွင်းမှာ လောပိတအမှတ်(၃)ရေအားလျှပ်စစ် ဓာတ်အားပေးစက်ရုံ တည်ဆောက်ပြီးစီးပါက ထွက်ရှိ လာမည့် လျှပ်စစ်ဓာတ်အားကို နိုင်ငံတော်ဓာတ်အားစနစ်နဲ့ ထပ်မံချိတ်ဆက်သွားမှာ ဖြစ်ပါတယ်။ အလားတူ နိုင်ငံတော်မှ အခြေခံမူကြီးများအဖြစ် ချမှတ်အကောင်အထည် ဖော်ဆောင်ရွက်နေတဲ့ ရေအားလျှပ်စစ် စီမံကိန်းတစ်ခုပြီး တစ်ခု ပြီးစီးတာနဲ့အမျှ အသုံးပြု မယ့် လျှပ် စစ်ဓာတ်အား ပိုမိုခိုင်မာလာမှာဖြစ်ပါတယ်။ နိုင်ငံတော်ဓာတ်အားစနစ်အတွင်း ပိုမိုထွက်ရှိလာမယ့် ဓာတ်အား ပမာဏနဲ့ လိုက်လျော ညီထွေရှိမယ့် ဓာ တ်အားစနစ်တိုးချဲ့ပို့လွှတ်နိုင်ရန် အထူးစီမံကိန်းများ လုပ်ငန်းများ ချမှတ်အကောင်အထည်ဖော်ဆောင်ရွက်ရင်း ဒေသအသီးသီး ကိုလည်း လျှပ်စစ် ဓါတ်အားတိုးတက်ဖြန့်ဖြူးရန် စီမံချက်များ လျာထားဆောင်ရွက်လျက်ရှိပါတယ်။ကယားပြည်နယ် အတွင်း ဓာ တ်အားပေး ရန် ကျန်ရှိတဲ့ ရှားတော မြို့နယ်၊ မဲနဲ့ မြို့နယ်၊ ရွာ သစ်မြို့နယ်ခွဲ မော်ချီးတိုက်နယ်တို့ကိုလည်း နိုင်ငံတော်ဓာတ်အားစနစ်မှဓာတ်အားပေးနိုင်ရန်အတွက် လျာထား ဆောင်ရွက်သွားမှာ ဖြစ်ပါကြောင်း ရှင်းလင်းတင်ပြအပ်ပါတယ်။ ဆက်လက်ပြီးတော့ ချင်းပြည်နယ် မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဦးမနားနိုင်း ရဲ့ မေး ခွန်းကို ဆက်လက်ပြီးတော့ ဖြေကြားသွားမှာ ဖြစ်ပါတယ်။ နိုင်ငံတော်အနေနဲ့ချင်းပြည်နယ်ကို နိုင်ငံတော်ဓာတ်အားစနစ်မှ ဓာတ်အားမရရှိသေးသော်လည်း လျှပ်စစ်ဓာတ်အားဖြည့်ဆည်းပေးနိုင်ရေးအတွက် ကန်ပက်လက်မြို့ အပါအဝင် ဟားခါး၊ ဖလမ်း၊ တီးတိန်၊ တွန်းဇံ၊ ထန်တလန်၊ ကျီခါး၊ ရီကော်တာ၊ မင်းတပ်၊ မတူပီ၊ ရေ ဇာမြို့များမှာ ပြည်နယ် ခရိုင်မြို့နယ်၊ မြို့နယ်ခွဲ မြို့ လျှပ်စစ်ရုံးများ စုစုပေါင်း (၁၁)ရုံး ဖွင့်လှစ်ပြီးတော့ မီးစက်များ အသေးစားရေအားလျှပ်စစ်များနဲ့ ဓါတ်အားပေးလျက်ရှိပါတယ်။ မီးစက်သီးသန့်နဲ့ ဓါတ်အား ပေးတဲ့မြို့များမှာ ကန်ပက်လက်၊ ရေဇ္ဇာ၊ ထန်တလန်၊ ရီကော်တာ၊ ကျီခါး စုစုပေါင်း (၅) မြို့ဖြစ်ပြီး (၁)ရက်ကို (၂)နာရီ ဓာ တ်အားပေးလျက်ရှိပါတယ်။ အသေးစား ရေအားလျှပ်စစ် စက်များနဲ့ ဟားခါး၊ ဖလမ်း၊ တီးတိန်၊ တွန်းဇံ၊ မင်းတပ်မြို့၊ မတူပီမြို့၊ စုစုပေါင်း (၆) မြို့ကို ဓာတ်အားဖြန့်ဖြူး ပေးလျက်ရှိပြီး ဇူလိုင်လမှ ဇန်နဝါရီလအထိ (၂၄)နာရီ ဓာတ်အား ဖြန့်ဖြူးပေးနိုင်ပြီး၊ ကျန်လများ မှာ ရေနည်းသွားတဲ့အတွက် ဒီဇယ်စက်များနဲ့တွဲပြီး ဓာတ်အားဖြန့်ဖြူးပေးလျက်ရှိပါတယ်။ နိုင်ငံတော်ဓာတ်အားစနစ်အတွင်း ပိုမိုထွက်ရှိလာမယ့် အခြေအနေများကို မျှော်ကိုးပြီး ချင်းပြည်နယ်အတွင်း နိုင်ငံတော်ဓာတ်အားစနစ်မှ ဓာတ်အားပို့လွှတ်ရန် ရည်မှန်းပြီး ဓာတ်အား စနစ်ဓာတ်အားရောက်ရှိပြီးဖြစ်တဲ့ ကျောမြို့မှတစ်ဆင့် ဂန့်ဂေါမြို့ကို (၆၆) ကေဗွီ ဓာတ်အားလိုင်း (၃၀)မိုင်နှင့် ဆက်စပ်တော်အားခွဲရုံများ တည်ဆောက်တဲ့လုပ်ငန်းကို ၂၀၁၁-၂၀၁၂ဘဏ္ဍာရေးနှစ်မှာ စတင်စီမံဆောင်ရွက်လျက်ရှိပါတယ်။ ဆက်လက်ပြီး ဂန့်ဂေါ-ဟားခါး (၆၆) ကေဗွီဓာတ်အားလိုင်း မိုင်(၆၀)၊ ဟားခါး-ဖလမ်းသိုင်းငင်-ကလေး-ကလေးဝ(၆၆)ကေဗွီဓာတ်အားလိုင်း မိုင်(၉၀)နဲ့ ကလေး-တမူး ဓာတ်အားလိုင်း မိုင်(၇၀)၊ ပေါက် - မင်းတပ် (၆၆) ကေဗွီ ဓာတ်အားလိုင်း (၃၅) မိုင်၊ မင်းတပ်-မတူပီ (၆၆) ကေဗွီ ဓာတ်အားလိုင်း(၁၁၀)မိုင်နှင့်ဆက်စပ်ဓာတ်အားခွဲရုံများကို အထူးစီမံကိန်းများအဖြစ် ရည်မှန်းပြီးတော့ ဆောင်ရွက်လျက်ရှိပါတယ်။ အဆိုပါစီမံကိန်းများ ပြီးစီးပါက ချင်းပြည် နယ်ရှိ ဟားခါး၊ ဖလမ်း၊ သိုင်းငင် တို့ကို နိုင်ငံတော်ဓာတ်အားစနစ်မှတစ်ဆင့် ဓာ တ်အားပေးနိုင်မှာဖြစ်ပါတယ်။ သိုင်းငင်သို့ ဓာ တ်အားရောက်ရှိပြီးပါက တီးတိန်၊ တွန်းဇံ၊ ကျီခါးမြို့များကို ဆက်လက် ပြီး ဓာတ်အားလိုင်းဆက်သွယ်နိုင်မှာ ဖြစ်ပါတယ်။ မြစ်သာနှင့် မဏိပူရ ရေအားလျှပ်စစ် စီမံကိန်းများ ပြီးစီးပြီးဓာတ်အားထွက်ရှိလာတဲ့အချိန်မှာ ဂန့်ဂေါမြို့မှာ (၂၃၀/၆၆/၁၁)ကေဗွီ၊ (၁၀၀)အမ်ဗွီအေ ပင်မဓာတ်အားခွဲရုံတစ်ခုတည်ဆောက်ပြီး နိုင်ငံတော်ဓာ တ်အားစနစ်နဲ့ ချိတ်ဆက်သွားရန် စီမံကိန်း ချမှတ်ထားပြီးဖြစ်ပါတယ်။ ယင်းကာ လမှာ ချင်းပြည်နယ်တွင် လျှပ်စစ် ဓာတ်အား ပိုမိုအသုံးပြု လာနိုင်မှာဖြစ်ပါတယ်။ တဖန် လေးမြို့၊ စိုင်းဒင် ရေအားလျှပ်စစ် စီမံကိန်းများပြီးစီးပါက ရခိုင်ပြည်နယ်၊ ကျောက်တော်မြို့မှတစ်ဆင့် ချင်းပြည်နယ်၊ ပလက်ဝမြို့ကို ဓာတ်အားလိုင်းဆက်သွယ်ပို့လွှတ်မှာ ဖြစ်ပါတယ်။ ဒါ့အပြင် ပေါက် -မင်းတပ်-မတူပီ ဓာ တ်အားလိုင်းတည်ဆောက်ပြီးပါက မကွေးတိုင်း ဒေသကြီး၊ ဆောမြို့မှတစ်ဆင့် ချင်းပြည်နယ်၊ ကန်ပက်လက်ကိုလည်း ဓာတ်အားလိုင်း ဆက်သွယ် ပို့လွှတ်နိုင်မှာဖြစ်ပါကြောင်း ရှင်းလင်းပြောကြားရင်း နဲ့ ကျွန်တော့်၏ ဖြေကြားချက်ကို နိဂုံးချုပ် အပ်ပါတယ်ခင်ဗျား။</speech>
<speech type="speaker">ဖြေကြားပေးတဲ့ ပြည်ထောင်စုဝန်ကြီးကို ကျေးဇူးတင်ပါတယ်</speech>
<title>ကယားပြည်နယ်ရဲ့ တင်ပြချက်ကို လျှပ်စစ်ဓာတ်အားရရှိမှုအပေါ်မူတည်ပြီး တိုးချဲ့ပေးတဲ့အခါမှာ ဦးစားပေး စဉ်းစားပေးဖို့တိုက်တွန်းပါတယ်။ချောင်းပြန့်ကျေးရွာ ထင်းစိုက်ခင်း ဧက (၅၀)အား ထင်းစိုက်ခင်းမှန်းသိရှိလျက် ခုတ်သိမ်း ရောင်းချပြီး ကျူးကျော်စိုက်ပျိုးမှု နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ် (၁၂)မှ ဦးဇော်နိုင်ဦး က ချောင်းပြန့်ကျေးရွာ ထင်းစိုက်ခင်း ဧက (၅၀)အား ထင်းစိုက်ခင်းမှန်းသိရှိလျ က် ခုတ်သိမ်း ရောင်းချပြီး ကျူးကျော်စိုက်ပျိုးမှု နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="120">ဦးဇော်နိုင်ဦး၊ မွန်ပြည်နယ် မဲဆန္ဒနယ်အမှတ် (၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့ ဒုတိယဥက္ကဋ္ဌကြီး ၊ ပြည်ထောင်စုဝန်ကြီးများ၊ လွှတ်တော် ကိုယ်စားလှယ်ကြီးများအားလုံး ကိုယ်၏ကျန်းမာခြင်း၊ စိတ်၏ ချမ်းသာခြင်းနဲ့ ပြီးပြည့်စုံပါစေကြောင်း ဆုတောင်းမေတ္တာပို့သအပ်ဏာယ်။ ကျွန်တော်ကတော့မွန်ပြည်နယ်မဲဆန္ဒနယ်အမှတ်(၁၂) အမျိုးသားလွှတ်တော်ကိုယ်စားလှယ် ဦးဇော်နိုင်ဦး ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင် ဗျား။ ကျွန်တော်တို့မွန်ပြည်နယ်၊ ဘီးလင်းမြို့ ချောင်းပြန့်ကျေးရွာတွင် ၂၀၀၃ ခုနှစ်၊ မြို့နယ် သစ်တောဦးစီးဌာန တောအုပ်ကြီးမှ ကျေးရွာသား များအား ထင်းစိုက်ခင်းဆောင်ရွက်ရန် စည်းရုံးခဲ့ပါတယ်။ ထင်းစိုက်ခင်း ဆောင်ရွက်သော အကျိုးကျေးဇူးမှာ ကျေးရွာ ရှိပြည်သူများ လူမှုစီးပွားဖွံ့ဖြိုးရေး ၊ သစ်တောကြိုးဝိုင်းပျက်စီးမှု ကာကွယ်နိုင်ပြီး သဘာဝပတ်ဝန်းကျင် ဂေဟစနစ် ကောင်းခြင်းအကျိုးများ ခံစားရမည်ဖြစ်ပါတယ်။ သစ်တောဦးစီးဌာနမှ စိုက်ပျိုးရန် နည်းစနစ်များနှင့် အော်ရေးရှား ပျိုးပင်များ ထောက်ပံ့၍ ရွာသားများမှ လုပ်အားနှင့် နှစ်စဉ် ထိန်းသိမ်းခြင်းလုပ်ငန်းများကို အကျိုးတူ ဆောင်ရွက်ခဲ့ပါသည်။ ထင်းစိုက်ခင်းကျူးကျော်သူများမှ ရွာသားများအား အသိပေးခြင်းမရှိဘဲထင်းစိုက်ခင်းအား ခုတ်ရောင်းပြီး ကျူးကျော်စိုက်ပျိုးခဲ့ပါတယ်။ ထင်းရောင်းရငွေ (၆၂)သိန်းအား လွှတ်တော် ကိုယ်စားလှယ်၏ ဆောင်ရွက် ပေးမှုဖြင့် နစ်နာမှုများအား သစ်တောဦးစီးဌာန ခရိုင်ဦးစီးမှူးနှင့် မြို့နယ်ဦးစီးမှူးများမှ ဖြေရှင်းဆောင်ရွက်ပေးခဲ့ပါတယ်။ ကျေးရွာပိုင် ထင်းစိုက်ခင်း၊ ၂၀၀၅ ခုနှစ်မှာ တည်ထောင်စိုက်ပျိုးခဲ့သော ကြိုးဝိုင်း အမှတ်(၂) ဧက(၂၀)မှ (၁၀)ဧကအား ကျေးရွာယူကလစ်စိုက်ခင်းအဖြစ် ပြန်လည်စိုက်ပျိုး နေပြီး ကျန် (၁၀)ဧကအား၊ ရော်ဘာကျူးကျော်စိုက်ပျိုးမှုများအား တွေ့ရှိရပါ တယ်။ ကြိုးဝိုင်း အမှတ် (၁၂)၊ ဧက (၃၀)အား ကြက်မောက်၊ ကျွဲကောစိုက်ပျိုးကျူးကျော်ထားသည်ကို တွေ့ရှိရပါ တယ်။ ထို့ကြောင့် ကျေးရွာထင်းစိုက်ခင်း (၂)ခုပေါင်း ဧက (၅၀)မှာ (၁၀)ဧကပဲပြန်ရပြီး ၊ ကျန် ဧက(၄၀)မှာ ကျူးကျော်မှုခံနေရပါသည်။ ဥက္ကဋ္ဌကြီး ခင်ဗျား။ ဤကိစ္စနှင့်ပတ်သက် ၍ ကျွန်တော်မွန်ပြည်နယ်၊ မဲဆန္ဒနယ် အမှတ်(၁၂)၊ အမျိုးသား လွှတ်တော်ကိုယ်စားလှယ် ဦးဇော်နိုင်ဦး မှ မေးခွန်းများ မေးမြန်းခွင့်ပြု ပါရန် ရိုသေလေးစားစွာ တင်ပြ လျှောက်ထားအပ်ပါသည်ခင်ဗျား။ (က)ကျေးရွာထင်းစိုက်ခင်း မှန်းသိလျက်နှင့် ခုတ်သိမ်းရောင်း ချ၊ ကျူးကျော်စိုက်ပျိုးမှုများအား ဥပဒေနှင့် တားဆီးကာကွယ် ဆောင်ရွက်အရေးယူပေးရန် အစီအစဉ် ရှိ/မရှိ မေးခွန်း။ (ခ) ထင်းစိုက်ခင်းကျန်ဧက(၄၀)အား ကျေးရွာထင်းစိုက်ခင်းအဖြစ် ပြန်လည်ဆောင်ရွက်ပေးရန် အစီအစဉ် ရှိ/မရှိ မေးခွန်းများအား မေးမြန်းတင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါသည်။</speech>
<speech type="speaker">မေးခွန်းနဲ့ပတ်သက်ပြီးသစ်တောရေးရာဝန်ကြီးဌာန၊ ပြည်ထောင်စု ဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="78">ဦးဝင်းထွန်း(ပြည်ထောင်စုဝန်ကြီး၊ သစ်တောရေးရာဝန်န)</agency>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့် အမျိုးသား လွှတ်တော် ကိုယ်စားလှယ်တော်ကြီးများ ခင်ဗျား ။ ကျွန်တော်ကတော့ သစ်တောရေးရာ ဝန်ကြီးဌာန၊ ပြည်ထောင်စုဝန်ကြီးဖြစ်ပါတယ်။ မွန်ပြည်နယ် မဲဆန္ဒနယ် အမှတ်(၁၂)မှ အမျိုးသား လွှတ်တော် ကိုယ်စားလှယ် ဦးဇော်နိုင်ဦး ရဲ့ မေးမြန်းချက်များအား ရှင်းလင်းဖြေဆိုမှာဖြစ်ပါတယ်။ မွန်ပြည်နယ် မဲဆန္ဒနယ်အမှတ်(၁၂) အမျိုးသားလွှတ်တော်ကိုယ်စားလှယ် ဦးဇော်နိုင်ဦး ရဲ့ ချောင်းပြန့်ကျေးရွာ၊ ထင်းစိုက်ခင်း ဧက(၅၀)အား ထင်းစိုက်ခင်းမှန်းသိလျက် ခုတ်သိမ်းရောင်းချပြီး ကျူးကျော်စိုက်ပျိုးမှုအပေါ် မေးမြန်းထားတဲ့ မေးမြန်းချက်နဲ့ပတ်သက်ပြီးတော့ ဖြေကြားရမယ်ဆိုရင် မွန်ပြည်နယ်၊ ဘီးလင်းမြို့နယ်၊ ကဇိုင်းကျေးရွာအုပ်စု၊ ချောင်းပြန့်ကျေးရွာဟာ ဘီးလင်းကြိုးဝိုင်းအတွင်း အကွက်အမှတ်(၁၃)မှာ တည်ရှိပါတယ်။ ရွာမြေဧရိယာဧက (၇၀) ကျယ်ဝန်းပါတယ်။ ၁၉၉၅ ခုနှစ် မြန်မာ့ သစ်တောမူဝါဒ ပဓာနအချက် (၆)ချက်မှာပါဝင်တဲ့ ပြည်သူလူထု အတွက် အခြေခံစားဝတ်နေရေးလိုအပ်ချက်များ ဖြည့်ဆည်းပေးခြင်း (Basic Needs ဆိုတာနှင့် ပြည်သူတို့က ပူးပေါင်းဆောင်ရွက်လာစေခြင်း (Pcrticipation) တို့အရလည်းကောင်း၊ ၁၉၉၂ ခုနှစ် သစ်တောဥပဒေ ပုဒ်မ ၁၃၊ ပုဒ်မခွဲ (င)နဲ့ ပုဒ်မ ၁၅၊ ပုဒ်မခွဲ (က)တို့အရလည်းကောင်း၊ ဘီးလင်း ကြိုးဝိုင်းအတွင်းမှာ ကျေးရွာ သုံးထင်းစိုက်ခင်းများကို အကွက်အမှတ် (၁၂)မှာ ၂၀၀၃ ခုနှစ်က ဧက (၃၀)၊ အကွက်အမှတ်(၃)မှာ၊ ၂၀၀၄ ခုနှစ်က (၁၀)ဧကနှင့် အကွက်အမှတ်(၂)မှာ ၂၀၀၅ ခုနှစ်က ဧက (၂၀)အသီးသီး နိုင်ငံတော်ရဲ့ ရန်ပုံငွေဖြင့် သစ်တောဦးစီးဌာနက စိုက်ပျိုး တည်ထောင်ပေးခဲ့ပါတယ်။ ၂၀၀၃ ခုနှစ် ကျေးရွာစိုက် ခင်း၊ ကျေးရွာသုံးထင်းစိုက်ခင်း ဧက(၃၀)ကို ၂၀၀၉ ခုနှစ် ဖေဖော်ဝါရီလ ၂ရ ရက်နေ့ မှာ ချောင်းပြန့် ကျေးရွာကို လွှဲပြောင်းပေး ခဲ့ပါတယ်။ ၂၀၀၄ ခုနှစ် ကျေးရွာသုံးထင်းစိုက်ခင်းကိုလည်းပဲ ၂၀၁၀ ခုနှစ်၊ ဇူလိုင်လ ၁၈ ရက်နေ့မှာ ချောင်းပြန့်ကျေးရွာကို ထပ်မံပြီးတော့ လွှဲပြောင်းပေးခဲ့ပါတယ်။၂၀၀၃ ခုနှစ် ကျေးရွာထင်းစိုက်ခင်းဧက(၃၀)နဲ့ ၂၀၀၄ ခုနှစ် ထင်းစိုက်ခင်း(၁၀)ဧက စုစုပေါင်းဧက (၄၀)ကို ချောင်းပြန့်ကျေးရွာသားများအနေနဲ့ ထုတ်ယူ သုံးစွဲခဲ့ကြပြီးဖြစ်သည့်အတွက် ၂၀၁၁ ခုနှစ် ဧပြီလမှာ ၎င်းစိုက်ခင်း မြေနေရာ (၄၀)ဧကကို သစ်တောဦးစီးဌာနသို့ ပြန်လည်အပ်နှံထားပြီးလည်းဖြစ်ပါတယ်။ ယနေ့အထိ ၎င်းမြေ ဧက(၄၀)ကို မည်သည့်ပုဂ္ဂလိကကိုမှ စိုက်ပျိုးလုပ်ကိုင်ခွင့်ပေး ထားခြင်းမရှိသေးပါ။ ဌာန၏ခွင့်ပြုချက်မရရှိဘဲ အထက်ပါကျေးရွာသုံး ထင်းစိုက်ခင်းဧရိယာ ဧက(၄၀)မှာ သီးနှံများစိုက်ပျိုးထားခြင်းအပေါ် သစ်တော ဥပဒေနှင့်အညီ အရေးယူဆောင်ရွက် သွားမှာ ဖြစ်ပါတယ်။ သစ်တောဦးစီးဌာနသို့ အဆိုပါနေ ရာ ပြန်လည်အပ်နှံပြီး ဖြစ်တဲ့အတွက် သစ်တော ရေးရာဝန်ကြီးဌာနရဲ့ စီမံခန့်ခွဲမှုနဲ့ ကျေးရွာလူထုရဲ့ ရန်ပုံငွေ သို့တည်းမဟုတ် ဌာနဆိုင်ရာရဲ့ ရန်ပုံငွေနဲ့ ကျေးရွာပိုင်ထင်းစိုက်ခင်းများသာလျှင် ပြန်လည်တည်ထောင်သွားမှာ ဖြစ်ပါကြောင်း ဖြေကြားအပ်ပါတယ် ဥက္ကဋ္ဌကြီးခင်ဗျား။</speech>
</section>
<section value="Motion">
<motion>
<title>ဦးထွန်းမြင့်၊ စစ်ကိုင်းတိုင်းဒေသကြီး မဲဆန္ဒနယ်အမှတ် (၆)၏ သစ်တောကြိုးဝိုင်း ဧရိယာအတွင်း ရောက်ရှိနေထိုင်လျက်ရှိ သော မိသားစုများ၏ သားသမီးများပညာရေးကို စဉ်းစားပေးရန် ပြည်ထောင်စုအစိုးရအား တိုက်တွန်းကြောင်းအဆိုကို လွှတ်တော်ကိုယ်စားလှယ်က ဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">မေးခွန်းများပြီးတဲ့နောက် အဆိုဆွေးနွေးခြင်းကို ဆောင်ရွက်မှာဖြစ်ပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ စစ်ကိုင်းတိုင်းဒေသကြီး မဲဆန္ဒနယ် အမှတ်(၆)မှ ဦးထွန်းမြင့် တင်သွင်း ထားသည့် သစ်တောကြိုးဝိုင်းဧရိယာ အတွင်း ရောက်ရှိ နေထိုင်လျက်ရှိသော မိသားစုများ၏သားသမီးများပညာရေးကို စဉ်းစား ပေးရန် ပြည်ထောင်စု အစိုးရအား တိုက်တွန်းကြောင်း အဆို ကိုဆွေးနွေိးု့ လွှတ်တော်ကိုယ်စားလှယ်တစ်ဦးက အမည်စာရင်း တင်သွင်းထားပါတယ်</speech>
<speech type="speaker">ရှမ်းပြည်နယ်၊ မဲဆန္ဒနယ်အမှတ်(၈)မှ ဦးရှုမောင် ဆွေးနွေးနိုင်ပါပြီ</speech>
<speech><mp id="152">ဦးရှုမောင်၊ ရှမ်းပြည်နယ် မဲဆန္ဒနယ်အမှတ် (၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ လေးစားအပ်ပါသော အမျိုးသားလွှတ်တော်ကိုယ်စားလှယ်တော် ကြီးများအားလုံး မင်္ဂလာ ပါခင်ဗျား။ ကျွန်တော်ဟာ စစ်ကိုင်းတိုင်းဒေသကြီး၊ မဲဆန္ဒနယ် အမှတ်(၆)မှ ကိုယ်စားလှယ် ဦးထွန်းမြင့် ဆွေးနွေးသွားတဲ့အဆိုနဲ့ ပတ်သက်ပြီး လေ့လာတဲ့ အခါမှာ အဆိုကတော့ ကျွန်တော်တို့ပညာရေးနဲ့ ပတ်သက်လို့ တိုတိုတင်သွင်းသွားပေမယ့် နောက်ဆုံးနိဂုံးချုပ်အပိုင်းမှာ သစ်တောကြိုးဝိုင်းမြေနေရာများကို စိုက်ပျိုးမြေအသစ်များအဖြစ် ဖော်ထုတ်ဖို့ကိစ္စပါပါတယ်။ နောက်တစ် ချက်ကတော့ ဒီသစ်တောကြိုးဝိုင်းထဲမှာ ဧရိယာတွေ ပြန်လည်သတ်မှတ်ဖို့ တစ်ခုပါပါတယ်။ နောက်တစ်ချက်ကတော့ ဒီသစ်တောကြိုးဝိုင်း တွေထဲမှာ မြေနေရာပေါ်မှာရှိတဲ့ ကျေးရွာအသစ်တွေကို သာ အသိအမှတ်ပြု သတ်မှတ်ပေးဖို့ အချက်လည်း ပါပါတယ်။ အဲ ဒီတော့ ကျွန်တော် တို့အချက်အလက်အားဖြင့် (၄)ချက်ပါပါတယ်။ ဦးစွာ ကျွန်တော်တို့ အခြေအနေကို ရှင်းလင်းတင်ပြတဲ့ အနေနဲ့ မြန်မာနိုင်ငံသစ်တောဖုံးလွှမ်းမှု အခြေအနေဟာ ၁၉၇၀ ခုနှစ်လောက်တုန်းက (၆၁) ရာခိုင်နှုန်းလောက်ရှိကြောင်း ကျွန်တော်တွေ့ရှိပါတယ်။ နောက်ကျွန်တော်တို့ အခု ဒီနေ့သတင်းထုတ်ပြန်ချက်အရ သစ်တောဖုံးလွှမ်းမှုဟာ (၄၇)ရာခိုင်နှုန်းလောက်ပဲ ကျန်ရှိပါတယ်။ လွန်ခဲ့တဲ့ (၁၅)နှစ်လောက်က၊ ၁၉၉၅ ခုနှစ်လောက်က သစ်တောဖုံးလွှမ်းမှုဟာ (၅၁)ရာခိုင်နှုန်းရှိပါတယ်။ ဒီအခြေအနေကိုကြည့်မယ်ဆိုရင် သစ်တော ဖုံးလွှမ်းမှုဟာ တစ်စ တစ်စ လျော့နည်းလာတာကို တွေ့ရှိရပါတယ်။ နိုင်ငံတော်ရဲ့ သစ်တော ဖုံးလွှမ်းမှု (၅၀)ရာခိုင်နှုန်းပင်မကျန်တော့တာကို တွေ့ရှိပါတယ်။ သစ်တောဖုံးလွှမ်းမှုဧရိယာ အစဉ်လျော့ကျနေမယ်ဆိုရင် သဘာဝပတ်ဝန်းကျင် ဆိုင်ရာ ယိုယွင်း ပျက်စီးမှုအနေနဲ့ ကျွန်တော်တို့ လူသားများဟာလည်း အထိုက်အလျောက်ခံစားကြရမှာဖြစ်ပါတယ်။ ဒီအချက်ကို အမြန်ကုစားဖို့ လိုပါတယ်။ ဒီခေတ်အဆက်ဆက် နှစ်အဆက်ဆက် ကျွန်တော်တို့ နည်းလမ်းရှာဖွေဆောင်ရွက် ပေမယ့် ထိရောက်မှုမရှိသေးတာကိုလည်း တွေ့ရှိ ပါတယ်။ အဲဒီတော့ ကျွန်တော်တို့ စည်း ရုံးရေး လှုံ့ဆော်ခြင်း၊ ဆုပေး၊ ဒဏ်ပေးစနစ်များနဲ့ သစ်တောဧရိယာများ တိုးပွားလာဖို့အတွက် လုပ်ဆောင်ဖို့ အဓိကလိုအပ်နေတာ တွေ့ရှိပါတယ်။ ပတ်ဝန်းကျင်နိုင်ငံတွေမှာ သစ်တောသစ်ပင်တိုးတက်များပြားဖို့အတွက် (၁၀)စုနှစ်မကတဲ့ အချိန်ကတည်းက ဆောင်ရွက်နေကြပြီးဖြစ်ပါတယ်။ ဥပမာအားဖြင့် ကျွန်တော်တို့ကိုရီးယားသမ္မတနိုင်ငံမှာ ဒီသစ်တောဖုံးလွှမ်းမှုဟာ တစ်နိုင်ငံလုံးရဲ့ (၇၅)ရာခိုင်နှုန်း သစ်တော ရှိပါတယ်။ သစ်တောသစ်ပင်ခုတ်ယူသုံးစွဲမှု လုံးဝ ခွင့်မပြု ထားပါဘူး။ အလားတူ ဘေးပတ်ဝန်းကျင် အိမ်နီးချင်းနိုင်ငံများမှာကြည့်ရင်လည်းပဲ သစ်တောဧရိယာ လွန်စွာ ကျဆင်းနေတာကို တွေ့ရှိရ ပါတယ်။ ဥပမာအားဖြင့် အိန္ဒိယနိုင်ငံ၊ ထိုင်းနိုင်ငံ၊ တရုတ်ပြည်သူ့ သမ္မတနိုင်ငံ၊ မလေးရှားနိုင်ငံတွေကိုလေယာဉ်ပျံနဲ့သွားကြည့်တဲ့အခါမှာအောက်မှာ ဘာသစ်တောမ မရှိသလောက် လျော့ပါးနေတာကို တွေ့ရှိရပါတယ်။ ဒါကြောင့်မို့ သစ်ထုတ်လုပ်မှု၊ သစ်တော သယံဇာတများသုံးစွဲမှုကို ကန့်သတ်ဖို့ လိုအပ်လာပါတယ်။ ဒါဟာဆိုလို့ ရှိရင် သစ်တောဧရိယာ တိုးတက်များပြားဖို့အတွက် ဆောင်ရွက်ရမယ့် အချက်တစ်ချက် ဖြစ်ပါတယ်။ အဲဒီတော့ ကျွန်တော်တို့ သစ်တောပြုန်းတီးမှုကို အဓိကထားလေ့လာမယ်ဆိုရင် တရားမဝင် သစ်ထုတ်လုပ် တာတွေ သစ်ခိုးထုတ်တာတွေ ကြိုးဝိုင်းကြိုး ပြင်တောတွေမှာ တောင်ယာတွေ ကျွန်တော်တို့ ချဲ့ထွင်တာတွေ ဒီတောင်ယာကတစ် ဆင့် ကြံစိုက်ခင်း၊ ပဲစိုက်ခင်း စသည်အားဖြင့် ပြောင်းလဲ လာတာတွေကို ထူးထူးခြားခြား ကျွန်တော်တို့ တွေ့မြင်လာရပါတယ်။ အထူးသဖြင့် ကျွန်တော်တို့ ဧရာဝတီမြစ်ကြောင်း (မန္တလေးအထက်ပိုင်း)၊ ချင်းတွင်းမြစ်ကြောင်း (မုံရွာအထက်ပိုင်း ဒီနေရာတွေမှာ ယခင်ကသစ်တောကြိုးဝိုင်းဟာ မြစ်နံဘေးအဏာည်ရှိပါတယ်။ ကျွန်တော်တို့နိုင်ငံတော်ရဲ့ တိုးတက်မှု၊ နိုင်ငံတော်ဖွံ့ဖြိုးဖို့အတွက် လမ်းပန်းတွေအသစ်ဖောက်လုပ်ပါတယ်။ မဟာဓာတ်အား လိုင်းတွေ တိုးချဲ့ ပါတယ်။ ဒီအတွက် ကျွန်တော်တို့ သစ်တောတွေကို ခုတ်ထွင်ရှင်းလင်းရတာ မှန်သော်လည်းပဲ အချို့နေရာတွေမှာ သစ်ပင်လုံးဝမရှိ တော့ပဲနဲ့ စိုက်ခင်းတွေ ဖြစ်ပေါ်နေတာ ကိုလည်း ကျွန်တော်တို့ တွေ့ရှိရ ပါတယ်။ အဲဒါ နဲ့ပတ်သက်လို့ သစ်တောရေးရာဝန်ကြီးဌာန တစ်ခုတည်းအနေနဲ့ သစ်တောကြိုးဝိုင်း ၊ သစ်တောသစ်ပင်များတိုးပွားဖို့အတွက် လုပ်ဆောင်လို့ မရနိုင်ဘူးလို့ သုံးသပ်ရ ရှိပါတယ်။ အထူးသဖြင့် အဓိက ရိုးမကြီးဖြစ်တဲ့ ပဲခူးရိုးမ၊ အနောက်ရိုးမ၊ အရှေ့ရိုးမစတဲ့ ရိုးမကြီးတွေပေါ်မှာ လူနေအိမ်ခြေများ ဝင်ရောက်နေထိုင်လို့ရှိရင် ဒီလူတွေဟာ ဒီသစ်တောတွေထဲမှာ ဘာလုပ်ကိုင် စားသောက်မလဲ၊ ရိုးရိုးသားသား စိုက် ပျိုးစားသောက်လို့ ပြဿနာ မရှိသော်လည်းဘဲ တိုးတက်များပြားလာရင် သစ်တောများပိုပြီးတော့ ကုန်ဆုံးသွားမှာ ဖြစ်ပါတယ်။ ဒါ့ အပြင် မြေဆီမြေလွှာ မထိန်းသိမ်းနိုင်တဲ့အတွက်ကြောင့် မြစ်ကမ်းတွေ၊ မြစ်ချောင်းတွေ သဲနုံး များ ပိုပြီးတော့ တိမ်ကောတာ တွေကိုလည်း တွေ့ရှိ လာရပါတယ်။ ဒါကြောင့်မို့လို့ ရိုးမကြီးတွေပေါ်မှာ နေထိုင်တဲ့ ရွာတွေနဲ့ပတ်သက်လို့ လူတွေနဲ့ပတ်သက်လို့ လုံခြုံ ရေးအရသော်လည်းကောင်း ၊ သစ်တောသစ်ပင် မပြုန်းတီး ဖို့အတွက် ကာကွယ်ဖို့သော်လည်းကောင်း လူနေအိမ်ခြေများကို အသစ်ထပ်မံမနေထိုင်ဖို့အတွက် တားဆီးဖို့လိုအပ်ကြောင်း သုံးသပ်တွေ့ရှိပါတယ်။နောက်တစ်ခုကတော့သတ္တုတူးဖော်ခွင့်သစ်တောတွေမှာသတ္တု တူးဖော်တယ် ဆိုရင်လည်းပဲ သတ္တုတူးဖော်ခြင်းဟာ ကျွန်တော်တို့အနေနဲ့ အားပေးသင့်ပါတယ်။ သို့သော်လည်းပဲ သတ္တု တူးတာ လေးငါးနှစ် စသည်အားဖြင့် ပြီးဆုံးတဲ့အခါမှာ သစ်တောသစ် ပင်တွေကို ပြန်လည် စိုက်ပျိုးထားရှိပြီးတော့မှ ကြိုးဝိုင်းကြိုးပြင်တောများအဖြစ် ပြန်လည်သတ်မှ တ်သင့်ပါတယ်။ ဒီနေရာတွေမှာ လူတွေ ဆက်လက်နေထိုင်ဖို့ခွင့်မပြုသင့်ကြောင်း သုံးသပ်တွေ့ရှိရပါတယ်။ အဲဒီတော့ ကျွန်တော်တို့ဟာ သဘာဝပတ်ဝန်းကျင်ကို တိုးမြှင့်ထိန်းသိမ်းဖို့ အတွက် ဦးစားပေး လုပ်ဆောင်ရမှာဖြစ်ပါတယ်။ တောထဲမှာ လူတွေများများ သွားနေထိုင်ခြင်းအားဖြင့် တောထဲမှာ နေရင် ပိုပြီးတော့ ဆင်းရဲပါတယ်။ လျှပ်စစ်မီးမရှိဘူး၊ လမ်းပန်းဆက်သွယ်ရေး အခက်အခဲရှိ ပါတယ်။ တောထဲမှာ နေတဲ့လူတွေကို ကျွန်တော်တို့က မြို့ပေါ်နှင့် မြို့အနီးပတ်ဝန်းကျင်ကို ခေါ်ယူရမှာဖြစ်ပါတယ်။ တောမှာ နေတဲ့လူတွေကို လျှပ်စစ်မီးတွေ၊ လမ်းတွေ၊ စာသင်ကျောင်းတွေ ပြည့်ပြည့်စုံစုံလုပ်ပေးလို့ရှိရင် ကျွန်တော်တို့ က ဒီမြို့နဲ့ မြို့ပတ်ဝန်းကျင်မှာ နေနိုင်ရဲ့ သားနဲ့ တောထဲမှာ သွားရောက်နေထိုင်ခြင်းအားဖြင့် နိုင်ငံတော်ကလည်းပဲ ဘယ်လိုနည်းနဲ့မှ မြန်မြန်ဆန်ဆန် ချမ်းသာလာအောင် ကြီးပွားလာအောင် လုပ်ဆောင်ပေးနိုင်မှာ မဟုတ်ပါဘူး။ ဒါကြောင့်မို့လို့ ကျွန်တော်တို့က ဒီကြိုးဝိုင်းတွေအတွင်းမှာ ရွာအသစ်တွေ ထပ်မံဆောက်လုပ်ဖို့ အတွက် အများကြီး ဘက်ပေါင်းစုံကနေ စဉ်းစားဖို့လိုအပ်ပါတယ်။ နောက်တစ်ချက်ကလည်း ကြိုးဝိုင်းကြိုးပြင်တောတွေကို ပြန်လည်သတ်မှတ်ဖို့ဆိုတဲ့နေရာမှာ အခုကျူးကျော်ထားတဲ့ ကြံစိုက်ခင်းလိုဟာမျိုး ပဲစိုက်ခင်းလို ဘာသစ်ပင် သစ်ငုတ်မှ မကျန်တော့တဲ့ တောတွေကိုတော့ သစ်တောရေးရာဝန်ကြီးဌာနအနေနဲ့ ပြန်လည် စဉ်းစားပြီးတော့မှ ဘယ်လိုပဲဖြစ်ဖြစ် ခုအချိန်မှာ သစ်တောကြိုးဝိုင်းဧရိယာတွေ နိုင်ငံတော်ရဲ့ (၃၀)ရာခိုင်နှုန်းပင်မရှိတော့ပါဘူး။ ဒါကြောင့်မို့လို့ ကျွန်တော်တို့ဟာ သစ်တောများများ တိုးပွားလာဖို့အတွက် သစ်တောသစ်ပင်များ များပြား လာဖို့အတွက် ကျွန်တော်တို့ လုပ်ဆောင်ပေးဖို့ လိုအပ်ပါတယ်။ ကျွန်တော်တို့ က နိုင်ငံတော်ပိုင် ဆင်အကောင်(၃၀၀၀)ရှိပါတယ်။ ဆင်အကောင် (၃၀၀၀)ဖြစ်တဲ့အတွက်ကြောင့် ဆင်ဝန်ထမ်း (၃၀၀၀)ကျော်ရှိတယ်ဆိုတဲ့သဘောဖြစ်ပါတယ်။ ဒီဆင်တွေအားလုံးဟာ တောထဲမှာထားရပါတယ်။ အဲဒီတော့ နိုင်ငံတော်အစိုးရအနေနဲ့ ဒီဆင်ဝန်ထမ်းတွေရဲ့ ကျန်းမာ ရေး၊ ပညာ ရေးအတွက်ကို ဒီတောတောင်တွေထဲမှာ ခက်ခက်ခဲခဲနဲ့ စီစဉ်ပေးထားရတာဖြစ်ပါတယ်။ ဖြစ်နိုင်လို့ ရှိရင် ဒီဆင်တွေ၊ သစ်တောတွေဟာ ကျွန်တော်တို့ ပညာရှင်တစ်ယောက်ပြောကြားတဲ့အတိုင်း မင်းတို့ သစ်ပင်ခုတ်၊ ဒီဆင်တွေကို အလုပ်ခိုင်းပြီးတော့ ငွေရှာနေမယ့် အစား၊ မင်းတို့ ဒီသစ်တောကြီး တွေကို နိုင်ငံတကာ ကို မင်းတို့သဘာဝ ခရီးသွားလုပ်ငန်းအနေနဲ့ ပြသပြီးတော့ငွေရှာပါလား။ ဒီဆင်တွေနဲ့ပြသပြီးတော့ အသုံးချပြီးတော့ မင်းတို့ငွေရှာပါလားလို့ ဆိုတဲ့ ပညာရှင်တစ်ဦးက ပြောကြားခဲ့ဘူးတာမှတ်သားရပါတယ်။ ဒါကြောင့်မို့ ကျွန်တော်တို့ ဦးထွန်းမြင့် တင်ပြတဲ့အဆိုနဲ့ ပတ်သက်လို့ နိဂုံးချုပ်အပိုင်းမှာ ဒီသစ်တောကြိုးဝိုင်းအတွင်းမှာရှိတဲ့ စိုက်ပျိုးမြေယာအသစ်များ ဖော်ထုတ်မှုကို ပီပြင်စွာ ဆောင်ရွက်ရေးဆိုတဲ့အပိုဒ်ကို ကျွန်တော်တို့ ဒါ သစ်တောရေးရာဝန်ကြီး ဌာနတစ်ခုတည်းအနေနဲ့ စဉ်းစားရမှာ မဟုတ်ပါဘူး။ ကျွန်တော်တို့ နိုင်ငံတော်အစိုးရအနေနဲ့ ဒါဝန်ကြီးဌာနပေါင်းစုံပါဝင်တဲ့ ဘက်ပေါင်းစုံကနေ ကျွန်တော်တို့ စဉ်းစားဖို့လိုအပ်ပါတယ်။ ကျွန်တော့်အနေနဲ့ကတော့ သစ်တောဧရိယာ ပိုမိုတိုးတက်လာအောင်လုပ်ဆောင်ဖို့ တိုက်တွန်း လိုပါတယ်။ နောက်တစ်ချက်ကတော့ ရှိပြီးသားရွာတွေလည်းပဲ ကျွန်တော်တို့ဟာ ပြောင်းရွှေ့ဖို့ ဒါမှမဟုတ်ရင်လည်း ရွာအဖြစ် တရားဝင်အသိအမှတ်ပြုဖို့ဆိုရင်လည်းပဲ ဒါဝန်ကြီးဌာနအသီးသီး ညှိနှိုင်းပြီးတော့မှ ဒါအချိန်ယူ စဉ်းစားဆုံးဖြတ်ဖို့ လိုအပ် တဲ့အကြောင်း ကျွန်တော် ဆွေးနွေးလို ပါတယ်။ နောက်တစ်ချက်ကတော့ ရွာတွေမှာရှိတဲ့ သား/သမီးများရဲ့ ပညာရေးနှင့် ပတ်သက်လို့ ကျွန်တော် ခုနကတင်ပြတဲ့အတိုင်း ဆင်ဝန်ထမ်းတွေ ကဲ့သို့ လှုပ်ရှားရွေ့ လျားကျောင်းများ ကျွန်တော်တို့ရဲ့ဌာနအနေနဲ့ ကျောင်းဆရာမတွေ ငှါး ရမ်းပြီးတော့ပေးတဲ့စနစ်နဲ့ လုပ်ပေးမယ် ဆိုရင် ဖြစ်နိုင်တယ်ဆိုတဲ့ အကြောင်း ဒီအဆိုနဲ့ ပတ်သက်လို့ ဆွေးနွေး တင်ပြလိုပါတယ်။ အများကြီးကျေးဇူးတင်ပါတယ်။</speech>
<speech type="speaker">ရှမ်းပြည်နယ်၊ မဲဆန္ဒနယ်အမှတ်(၈)မှ ဦးရှုမောင်ရဲ့ ဆွေးနွေးချက်က ပြည့်စုံပြီးတော့ အလွန်ကောင်းမွန်ပါတယ်။ မြန်မာနိုင်ငံမှာ သစ်တောကြီးတွေရှိခြင်းအားဖြင့် တစ်ခြားစက်ရုံအလုပ်ရုံများတဲ့ တိုင်းပြည်တွေက ကာဗွန်ထုတ်လုပ်မှုအတွက် သစ်တောမစိုက်နိုင် လို့ရှိရင် မြန်မာနိုင်ငံ ကာဗွန်ကရက်တစ်အရ ပိုက်ဆံ ပေးရပါတယ်။ အခုလည်း ပေးတာရှိတယ်။ အဲဒီတော့ သစ်တောတွေဟာ အလွန်တန်ဖိုးရှိပြီးတော့ ကမ္ဘာကြီးပျက်စီးမယ့်ဘေးက ကာကွယ်မယ့်ကိစ္စဖြစ်နေပါတယ်။ သစ်တောထဲမှာ လူနေထိုင်တဲ့ကိစ္စဟာ သင့်တော်ခြင်း မရှိတဲ့အတွက် ဒီအဆိုဟာ ပြန်ရုပ်သိမ်းသင့်တဲ့ အဆိုဖြစ်ပါတယ်။ ဒါကြောင့် မူလအဆိုရှင်ဖြစ်တဲ့ ဦးထွန်းမြင့် က မိမိအဆိုကို ရုပ်သိမ်းလိုခြင်း ရှိ/မရှိ တင်ပြပါ။</speech>
<speech><mp id="54">ဦးထွန်းမြင့်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၆)</mp>အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော် တင်သွင်းသွားတဲ့အဆိုနဲ့ပတ်သက်ပြီး အနည်းငယ် ဥပမာတင်ပြ လိုပါတယ်။ အဲဒီအထဲမှာပါတဲ့ သစ်တောကြိုးဝိုင်းအတွင်းရောက် နန့်ပေါင်းကျေးရွာအုပ်စုဟာ ပြည်ထဲရေးဌာနကနေပြီးတော့မှ ဖေဖော်ဝါရီလ ရက်စွဲနဲ့ ကျေးရွာအဖြစ် သတ်မှတ်ပေးလိုက်တဲ့ ရွာတစ်ရွာဖြစ်ပါတယ်။ ဒါဟာလည်း ပဲ ဇူလိုင်လမှာ ကျွန်တော်တို့ မြို့နယ်အုပ်ချုပ်ရေးမှူးရုံးကို ရောက်ခဲ့ပြီးဖြစ်ပါတယ်။ ဆိုလိုတဲ့အဓိပ္ပါယ်ကတော့ သစ်တောကြိုးဝိုင်းအတွင်းမှာရှိနေတဲ့ အဲဒီ ထဲမှာပါတဲ့ ဟင်္သာကျေးရွာ၊ နန့်ပေါင်းကျေးရွာ၊ နောက် ရေလုလင်ကျေးရွာ အဲ ဒီသုံးရွာဟာ ပြည်ထဲရေးကနေပြီးတော့မှ ကျေးရွာအဖြစ် အမည်ပေါက်ပြီးသား ။ ဇူလိုင်လမှာ အမိန့်စာ အမှတ်ကို ကျွန်တော် ဖတ်ခဲ့ရပါတယ်။ အဲဒီတော့ ကျွန်တော့်အနေနဲ့ ဒီအဆိုက စောစောက ဦးရှုမောင် ထောက်ခံသွားတဲ့အချက်များဟာ မှန်သလို အချို့ဒေသများ ဟာလည်း ပေးသင့်တဲ့ ဒေသဖြစ်တဲ့အတွက် ဤကိစ္စကို လွှတ်တော်အနေနဲ့ မဲခွဲပြီးဆုံးဖြတ်ပေးဖို့ တင်ပြအပ်ပါတယ်။</speech>
<speech type="speaker">တင်ပြတဲ့ တင်ပြပုံက ပြည်ထဲရေးဝန်ကြီးဌာနက ကျေး ရွာအဖြစ် သတ်မှတ်ထားတဲ့ ရွာများထဲမှာ ကျေးရွာ (၃)ရွာဟာ ကျောင်းမရှိလို့ ကျောင်းပေးပါလို့ ၊ မေးခွန်းအနေနဲ့ ပြန်မေးတဲ့အ ကြောင်းပြောင်းပြီးတော့ တင်လိုက်ပါ။ သစ်တောကြိုးဝိုင်း ဧရိယာ ဆိုတဲ့အခါကျတော့ မူဝါဒနဲ့ကိုက်ညီမှုမရှိပါဘူး။ သဘောပေါက်ပြီနော်။ ဒါကြောင့် ဒီအဆိုကို ပြန်ရုပ်သိမ်းပြီး၊ မေးခွန်းအနေနဲ့ပြန်ပြီးတော့ ပြည်ထဲရေးဌာနကနေ ကျေးရွာအဖြစ် ဘယ်နေ့ ဘယ်နေ့ကသတ်မှတ်ထားတဲ့ ရွာတွေမှာကျောင်းမရှိသေးတဲ့အတွက် ကျောင်းဖွင့်လှစ်ပေး နိုင်ခြင်း ရှိ/မရှိဆိုပြီးတော့ ပြန်တင်လိုက်ပါ။ ကျောင်းသားဦးရေ၊ ကလေး ဦးရေ၊ ဒီစာရင်းနဲ့အတူ ပြန်တင်လိုက်ပါ။ အဲဒီတော့ ဦးထွန်းမြင့် ရဲ့ အဆိုပြန်လည်ရုပ်သိမ်းခွင့်ပြုဖို့ လွှတ်တော်ရဲ့ သဘောထားကို ရယူမှာ ဖြစ်ပါတယ်</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ဦးထွန်းမြင့် ရဲ့အဆိုကို ပြန်လည် ရုပ်သိမ်းခွင့်ပြုကြောင်း ကြေညာပါတယ်။ (ဩဘာသံများ)</speech>
<speech type="speaker">ယခု အစည်းအဝေးကို ရပ်နားမှာဖြစ်ပြီးတော့ နေ့လယ် ၁းဝဝ နာရီတိတိ အချိန်မှာ ပြန်လည်ကျင်းပမှာ ဖြစ်ပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အမျိုးသားလွှတ်တော် ဒုတိယပုံမှန်အစည်းအ ဝေး တတိယနေ့အစည်းအ ဝေးကို ၁၀၄၆ နာရီအချိန်တွင် ရပ်နားပြီး ၁၃၀၀နာရီအချိန်တွင် ပြန်လည်ကျင်းပပါသည်။</p>
</motion>
<motion>
<speech type="mc">အမျိုးသားလွှတ်တော်ကိုယ်စားလှယ်များ ခင်ဗျား။ အစည်းအဝေးပြန်လည် စတင်ပါတော့မှာဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော်ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<title>ဒေါက်တာမြင့်ကြည် ရန်ကုန်တိုင်းဒေသကြီး မဲဆန္ဒနယ်အမှတ်(၈)၏ ပါရဂူဘွဲ့ ပေးသည့် တက္ကသိုလ်များ၏ အဆင့်အတန်းမြင့်မားရေးတွင် ပထမအဆင့် အနေဖြင့် အရှေ့တောင် အာရှ အဆင့်မီစေပြီး ဒုတိယအဆင့်အနေဖြင့် ကမ္ဘာ့အဆင့်မီစေရေး အတွက် ဆောင်ရွက် ပေးရန် ပြည်ထောင်စုအစိုးရအား တိုက်တွန်းကြောင်း အဆောင်သွင်းခြင်နှင့် လက်ခံဆွေးနွေးရန်သင့် / မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ရန်ကုန်တိုင်း ဒေသကြီး မဲဆန္ဒနယ် အမှတ် (၈)မှ ဒေါက်တာမြင့်ကြည်က ပါရဂူဘွဲ့ပေးသည့် တက္ကသိုလ်များ ၏ အဆင့်အတန်းမြင့်မားရေးတွင် ပထမအဆင့်အနေဖြင့် အရှေ့တောင်အာရှအဆင့် မီစေပြီး ဒုတိယ အဆင့်အနေဖြင့် ကမ္ဘာ့အဆင့်မီ စေရေးအတွက် ဆောင်ရွက်ပေးရန်နှင့် စပ်လျဉ်းသည့် အဆို တစ်ရပ် တင်သွင်းလိုကြောင်း အမျိုးသား လွှတ်တော်သို့ ပေးပို့ထားပါ တယ်။ ယခု ဒေါက်တာမြင့်ကြည် အဆို တင်သွင်းဖို့ ဖြစ်ပါတယ်</speech>
<speech><mp id="140">ဒေါက်တာမြကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာသော အမျိုးသားလွှတ်တော် ကိုယ်စားလှယ်တော်ကြီးများ ကိုယ်စိတ်နှစ်ပါး ချမ်းသာကြပါစေလို့ ဆုမွန်ကောင်းတောင်းရင်း ကျွန်တော့်ရဲ့ အဆိုကိုတင်သွင်းမည် ဖြစ်ပါတယ်ခင်ဗျား။ ကျွန်တော်ကတော့ ရန်ကုန်တိုင်း ဒေသကြီး၊ မဲဆန္ဒနယ် အမှတ်(၈)မှ ဒေါက်တာမြင့် ကြည် ဖြစ်ပါတယ်။ ကျွန်တော် တင်သွင်းမည့် အဆိုကတော့ ပါရဂူဘွဲ့ပေး သည့် တက္ကသိုလ်များ၏ အဆင့်အတန်းမြင့်မားရေးတွင် ပထမအဆင့် အနေဖြင့် အရှေ့တောင်အာရှအဆင့်မီစေပြီး ဒုတိယအဆင့် အနေဖြင့် ကမ္ဘာ့အဆင် မီ စေရေးအတွက် ဆောင်ရွက်ပေးရန် ပြည်ထောင်စုအစိုးရအား တိုက်တွန်း ကြောင်းအဆိုကို တင်သွင်းမှာဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော့် အား ဖတ်ကြား တင်သွင်းခွင့်ပြုပါရန် မေတ္တာရပ်ခံအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="140">ဒေါက်တာမြကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်)</mp>ဖွဲ့စည်းပုံ အခြေခံဥပဒေ ပုဒ်မ ၁၅၅အရ ပထမအကြိမ်အမျိုးသားလွှတ်တော်ဒုတိယပုံမှန်အစည်းအဝေးသို့အောက်ဖော်ပြပါအဆိုကို တင်သွင်းအပ်ပါသည်။ ပါရဂူဘွဲ့ပေးသည့် တက္ကသိုလ်များ၏ အဆင့် အတန်းမြင့်မားရေးတွင် ပထမအဆင့်အနေဖြင့် အရှေ့တောင် အာရှအဆင့်မီစေပြီး ဒုတိယအဆင့် အနေဖြင့် ကမ္ဘာ့အဆင့်မီစေရန် မြန်မာနိုင်ငံတွင် တက္ကသိုလ်ကောလိပ် (၉၀)ကျော်ရှိသည့် အတွက် အားလုံးကို တပြိုင်နက်တည်း အဆင့်မြင့်ရန် မလွယ်ကူပါ။ ၎င်းအတွက် ပညာရေး ဝန်ကြီးဌာနရဲ့ ဘတ်ဂျက်နဲ့ ဆရာ၊ ဆရာမအင်အား စသည့် အခြေအနေတို့ကို သုံးသပ် ရပါမည်။ အိန္ဒိယနိုင်ငံတွင်ပင် တက္ကသိုလ်နှင့် ကောလိပ်(၁၀၀)ပတ်ဝန်းကျင်ရှိသော်လည်း တက္ကသိုလ် (၃၀)ကိုသာ ကမ္ဘာ့အဆင့်မီရန် ကြိုးပမ်းဆောင်ရွက်လျက်ရှိကြောင်း တွေ့ရှိရပါသည်။ မြန်မာနိုင်ငံတွင်လည်း ပထမအဆင့်အနေဖြင့် သင့်တော်သော တက္ကသိုလ် ဌာနအရေအတွက်ကို အာဆီယံအဆင့်သို့ရောက်ရန် ဆောင်ရွက်ရန် လိုအပ်ပါသည်။ မြန်မာနိုင်ငံအတွင်းရှိ တက္ကသိုလ် များကို အဆင့် မြှင့်တင်ဆောင်ရွက်ရာတွင် တက္ကသိုလ်တစ်ခု၏ သုတေသန စာတမ်းများ တက္ကသိုလ်အရည်အချင်းရှိ ဆရာ၊ ဆရာမများ သုတေသနသုံးပစ္စည်းများ၊ စာအုပ်စာတမ်း ဂျာနယ်များ စသည်တို့ကို လေ့လာဆောင်ရွက်ရန်လိုမည် ဖြစ်ပါသည်။ ယင်းတက္ကသိုလ်ရှိ ပထမဆုံးအဆင့်မြှင့်တင်ပေးမည့်ဌာနကိုလည်း ဆုံးဖြတ်ရန် ဖြစ်ပါသည်။ ထိုသို့ဆုံးဖြတ်ရာတွင် MOU ထိုးထားမှုများအား အာဆီယံတက္ကသိုလ်များနှင့် ချိတ်ဆက်ထားမှုများလည်း ထည့်သွင်းရန် ဖြစ်သော်လည်း ထွက်ရှိသော သုတေသနအရည်အသွေး အရေးကြီးပါသည်။ MOU ထိုးခြင်း၊ အာဆီယံတက္ကသိုလ်များနှင့်ပူးပေါင်းခြင်းသည် နိုင် ငံချင်း ချစ်ကြည်ရင်းနှီးမှုအပေါ် မူတည်ပြီး သုတေသနစာတမ်းများ ရလဒ်အပေါ်တွင် မှီခိုမှုနည်းပါးကြောင်း တွေ့ ရှိရပါသည်။ မိမိတို့ တက္ကသိုလ်တွင် ဌာနတွင်း ၊ တက္ကသိုလ်တွင်း စာတမ်းသုတေသနမျိုးကို မဆိုလိုပါ။ အာဆီယံ အဆင့်ရှိ သုတေသနစာ စောင်တွင် စာတမ်းများရေးသားခြင်းကို ဆိုလိုပါသည်။ သုတေသန ပညာရှင်များ တက္ကသိုလ်မှ အတွေ့အကြုံရှိ ပါမောက္ခကြီးများ သိရှိကြပါသည်။ ထိုသို့ အဆင့် မြှင့်ရန် သင့်တော်သောတက္ကသိုလ်များ ၊ဌာနများကို ဆုံးဖြတ်ပြီးလျှင် (၁) သုတေသနအဆင့်မီ နိုင်ငံတကာပညာရပ်ဂျာနယ်တွင် စာတမ်း များရေးသားနိုင်ရန် အားပေးခြင်း၊ (၂) လုံလောက် သော ရန်ပုံငွေရရန် လိုအပ်ချက်များကိုဆောင်ရွက်ပေးခြင်း၊ (၃) လိုအပ်သော သုတေသနပစ္စည်း များကို ဖြည့်ဆည်းပေးခြင်း ၊ (၄) နိုင်ငံတကာအဖွဲ့အစည်း အာဆီယံ တက္ကသိုလ်များနှင့် ပူးတွဲစာတမ်းဖတ်ခြင်း၊ သုတေ သနလုပ်ပြီး အပြန်အလှန် တက္ကသိုလ် ပါမောက္ခများ ဖိတ်ကြားခြင်း စသည်တို့ကို အစဉ်မပြတ်ဆောင်ရွက်ပေးခြင်း၊ (၅) သုတေသန ဂျာနယ်များ၊ စာအုပ်စာတမ်းများ ဖြည့်ဆည်းပေးခြင်း (၆) အာဆီယံတက္ကသိုလ်များ၏ တက္ကသိုလ်အုပ်ချုပ်ရေးပုံစံမျိုးဆောင်ရွက်ခြင်း စသည်တို့ကို စဉ်းစားဆောင်ရွက်ပေးရန် အဆိုပြု တင်ပြအပ်ပါသည်။ ကျေးဇူးတင်ပါတယ်ခင်ဗျား။</speech>
<speech type="speaker">အဆိုကိုထောက်ခံမယ့်သူရှိပါက ဆက်လက်ဆောင်ရွက်ပါ။</speech>
<speech><mp id="144">ဦးဆွေအောင်၊ ရန်ကုန်တိုင်းဒေသကြီး မဲဆန္ဒနယ်အမှတ်၂)</mp>လေးစားအပါ သော အမျိုးသားလွှတ် တော်ဥက္ကဋ္ဌကြီးနှင့်တကွ အမျိုးသား လွှတ်တော်ကိုယ်စားလှယ်များ အားလုံး ကျန်းမာ ချမ်းသာကြပါစေကြောင်း ဆုမွန်ကောင်းတောင်းအပ်ပါတယ်။ ကျွန်တော် က တော့ ရန်ကုန်တိုင်းဒေသကြီး မဲဆန္ဒနယ်အမှတ် (၁၂)မှ အမျိုးသားလွှတ်တော်ကိုယ်စားလှယ် ဦးဆွေအောင် ဖြစ်ပါတယ်။ ကျွန်တော့်အနေနဲ့ ရန်ကုန်တိုင်း ဒေသကြီး မဲဆန္ဒနယ်အမှတ် (၈)မှ အမျိုးသားလွှတ်တော်ကိုယ်စားလှယ် ဒေါက်တာမြင့်ကြည် ရဲ့ တင်ပြခဲ့တဲ့ ရန်ကုန်တက္ကသိုလ်၊ မန္တလေးတက္ကသိုလ်၊ မော်လမြိုင်တက္ကသိုလ် အစရှိသည့် ပါရဂူဘွဲ့ပေး သည့်တက္ကသိုလ်များ၏ အဆင့်အတန်းမြင့်မားရေး တွင် ပထမအဆင့် အနေဖြင့် အရှေ့တောင်အာရှ အဆင့်မီစေပြီး ဒုတိယအဆင့်အနေဖြင့် ကမ္ဘာ့အဆင့်မီ စေရေးအဆိုကို ထောက်ခံအပ်ပါတယ်။ ကျေးဇူးတင် ပါတယ်။</speech>
<speech type="speaker">ပြည်ထောင်စုဝန်ကြီးက ရှင်းလင်းဆွေးနွေးရန်ရှိပါက ရှင်းလင်း ဆွေးနွေးရန် ဖြစ်ပါတယ်</speech>
<speech><agency id="91">ဒေါက်တာမြအေစီ ပြည်ထောင်စုန်ကြီး၊ ပညာရေးဝန်ကြီးဌာနံ)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော့်အနေနဲ့ ဒီအဆိုနဲ့ပတ်သက်ပြီးတော့ အထူးအထွေ ရှင်းလင်းရန်မရှိပါ။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒေါက်တာမြင့်ကြည် တင်သွင်းတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ ပါရဂူဘွဲ့ပေးသည့် တက္ကသိုလ်များ၏ အဆင့်အတန်းမြင့်မားရေး တွင် ပထမအဆင့်အနေဖြင့် အရှေ့တောင်အာရှအဆင့်မီစေပြီး ဒု တိယအဆင့်အနေဖြင့် ကမ္ဘာ့အဆင့်မီ စေရေးအတွက်ဆောင်ရွက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုဖြစ်ပါတယ်။ ဒါ့ကြောင့် အဆိုကို လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒကို ရယူပါမယ်</speech>
<speech type="speaker">အဆိုကိုလက်ခံ ဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကို လက်ခံဆွေးနွေးဖို့သဘောမတူတဲ့ လွှတ်တော်ကိုယ်စားလှယ် များ ရှိပါသလားခင်ဗျား။ သဘောမတူတဲ့ လွှတ်တော်ကိုယ်စားလှယ်အမည်ပြောပါ၊ ဆွေးနွေးစရာ ရှိပါသလား။ ဆွေးနွေးပါ</speech>
<speech><mp id="130">ဦးအုန်းတင်၊ ရခိုင်ပြည်နယ်၊ မဲဆန္ဒနယ်အမှတ်၁၀)</mp>လေးစားအပ်ပါသော ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်ကြီးများခင်ဗျား။ ကျွန်တော်ကတော့ ရခိုင် ပြည်နယ် မဲဆန္ဒနယ်အမှတ်(၁၀)က အမျိုးသား လွှတ်တော်ကိုယ်စားလှယ် ဦးအုန်းတင် ဖြစ်ပါတယ်။ ကျွန်တော် ဟာ အမှန်ကတော့ ပညာရေး လောက က ဆင်းသက်လာတဲ့ ဝန်ထမ်းမဟုတ် ပါဘူး။ သို့သော်လည်းပဲမြန်မာပြည်မှာ ပညာရေးစ နစ်အောက်ကျနောက်ကျ ဖြစ်နေမှန်းကို ကျွန်တော်သိပါတယ်။ ကျွန်တော်တို့ ကိုယ်တိုင်ကလည်း ကိုယ့်သားသမီးတွေ ကြည့်ပြီးတဲ့အခါ ကျတော့ ဒီပညာရေးအဆင့်အတန်း နိမ့်ကျမှုအပေါ်မှာ မူတည်ပြီးတော့ ကျွန်တော်ခံစား ရတာတွေတွေ့ရှိပါတယ်။ အဲဒီတော့ အခု တစ်ဖက်က ကိုယ်စားလှယ်တော်ကြီး တင်ပြသွား တဲ့ကိစ္စမှာ ဒီပါရဂူဘွဲ့ ပေးတဲ့အဆင့်အတန်းမှာ အဆင့်အတန်းကို(၂)ခုထားပြီးလုပ်မယ်ဆိုတာကျွန်တော်တို့က ပညာရေးလောက အားဖြင့် မြန်မာပြည်ရဲ့ ပညာရေးအခြေအနေကို သတ်မှတ်ခြင်းအားဖြင့်ရှက်စရာကောင်းတယ်လို့ ကျွန်တော် ခံစားရပါတယ်။ ဒါကြောင့် ဒီလိုအဆင့်အတန်းကို မဟုတ်ဘဲနဲ့ တစ်ကယ့်ကို ကမ္ဘာ့ရဲ့ အဆင့်အမြင့်ဆုံးသောအဆင့်ကို ရည်မှန်းပြီးတော့ ဒီပါရဂူဘွဲ့ အတွက် သင်ရိုးညွှန်းတမ်းများကို တိုက်ရိုက် ပို့ချပေးစေ ချင်တဲ့ အကြောင်း ဆွေးနွေးတင်ပြ ပါတယ် ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျားဒေါက်တာမြင့်ကြည် တင်သွင်းတဲ့အဆိုကို အမျိုးသား လွှတ်တော်ကလက်ခံဆွေးနွေးရန် သဘောမတူတဲ့ လွှတ်တော် ကိုယ်စားလှယ်ရှိတဲ့အတွက် အမျိုးသားလွှတ်တော်ဆိုင်ရာ နည်းဥပဒေ ၁ရ နည်းဥပဒေခွဲ(တ) နည်းဥပဒေခွဲငယ်(၃)အရ မတ်တတ်ရပ်၍ ဆန္ဒပြုတဲ့နည်းလမ်းဖြင့် လွှတ်တော်ရဲ့ ဆန္ဒကိုရယူ ပါမယ်။ ဒီလိုဆန္ဒရယူရာမှာ အဆိုကိုလက်ခံဆွေးနွေးဖို့ သဘောတူတဲ့ လွှတ်တော်ကိုယ်စားလှယ် များဟာ မိမိတို့နေရာများတွင် မတ်တတ်ရပ်ပြဖို့ ဖြစ်ပါတယ်</speech>
<speech type="speaker">အကယ်၍ မတ်တတ်ရပ်ပြသည့် လွှတ်တော်ကိုယ်စားလှယ် (၄၀)အထက်ဖြစ်လျှင် လက်ခံဆွေးနွေးရန် သဘောတူသည်ဟု လည်းကောင်း (၄၀)ဦး မပြည့်လျှင် လက်ခံဆွေးနွေးဖို့ သဘောမတူဟုလည်းကောင်းလွှတ်တော်သို့ ကြေညာမှာ ဖြစ်ပါတယ်။ ဒါ့ကြောင့် လက်ခံဆွေးနွေးရန်သဘောတူလွှတ်တော်ကိုယ်စားလှယ် များ မိမိတို့နေရာမှမတ်တတ်ရပ်ပြပါ။ အားလုံးထိုင်နိုင်ပါပြီ၊ သဘောမတူတဲ့ပုဂ္ဂိုလ်က (၂)ယောက်ပဲ ရှိပါတယ်။ အမျိုးသားလွှတ်တော်ကိုယ်စားလှယ်များခင်ဗျား။ ယခု မတ်တတ်ရပ်ပြတဲ့ လွှတ်တော် ကိုယ်စားလှယ်ဟာ (၄၀) ဦးနဲ့ အထက်ရှိတဲ့အတွက် ဒေါက်တာမြင့်ကြည် ရဲ့ အဆိုကို လက်ခံ ဆွေးနွေးရန် သဘောတူကြောင်း ကြေညာပါတယ်။ (ဩဘာသံများ)</speech>
<speech type="speaker">ဒေါက်တာမြင့်ကြည် ရဲ့အဆိုကို ဆွေးနွေးမယ့်လွှတ်တော်ကိုယ်စားလှယ် များရှိပါက အစည်းအဝေးရပ်နားတဲ့အခါ အမျိုးသားလွှတ်တော်ဌာဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ဖြစ်ပါတယ်။ အဆိုကို ဆွေးနွေးမယ့် ရက်နဲ့ ပြည်ထောင်စုဝန်ကြီးက ဖြေကြားမယ့်ရက်ကို သတ်မှတ်ပြီး အကြောင်းကြားမှာဖြစ်ပါတယ်။</speech>
</motion>
<motion>
<title>ဦးဝင်းမောင်၊ မန္တလေးတိုင်းဒေသကြီး မဲဆန္ဒနယ်အမှတ်(၂)၏ ဝိဇ္ဇာနှင့်သိပ္ပံ ဘာသာရပ်များ ပို့ချသော တက္ကသိုလ်၊ ဒီဂရီကောလိပ်၊ ကောလိပ်များတွင် ပထမနှစ်သာမက ဒုတိယနှစ် သင်တန်း၌ ပင်ရင်းမြန်မာစာ သင်ကြားပေးရန် ပြည်ထောင်စုအစိုးရအား တိုက်တွန်းကြောင်းအဆိုတင်သွင်းခြင်းနှင့် လက်ခံ ဆွေးနွေးရန် သင့်/ မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ မ န္တလေးတိုင်း ဒေသကြီး မဲဆန္ဒနယ်အမှတ်(၂)မှ ဦးဝင်းမောင် က ဝိဇ္ဇာနှင့်သိပ္ပံဘာသာရပ်များ ပို့ချသော တက္ကသိုလ် ဒီဂရီကောလိပ်၊ ကောလိပ်များတွင် ပထမနှစ်သာမက ဒုတိယနှစ် သင်တန်း၌ ပင်ရင်း မြန်မာစာသင်ကြား ပေးရန်နှင့် စပ်လျဉ်း တဲ့အဆိုတစ်ရပ် တင်သွင်းလိုကြောင်း အမျိုးသား လွှတ်တော်သို့ ပေးပို့ထားပါတယ်။ ယခု ဦးဝင်းမောင် က အဆိုတင်သွင်းဖို့ ဖြစ်ပါတယ်။</speech>
<speech><mp id="98">ဦးဝင်းမောင်၊မန္တလေးတိုင်းဒေသကြီး မဲဆန္ဒနယ်အမှဏ်)</mp>လေးစားအပ်ပါ သော အမျိုးသားလွှတ် တော်ဥက္ကဋ္ဌကြီးခင်ဗျား။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကို ယ်စားလှယ် ဦးဝင်းမောင် ဖြစ်ပါတယ်။ ကျွန်တော်တင်သွင်းမယ့်အစာတော့ ဝိဇ္ဇာသိပ္ပံဘာသာရပ်များ သင်ကြားပို့ချနေစာက္ကသိုလ်များ ဒီဂရီကောလိပ်များမှာ ပထမနှစ်မှာသာမက ဒုတိယနှစ်မှာပါ ပင်ရင်း မြန်မာစာ သင်ကြားခွင့် ပြု ရေး ဖြစ်ပါတယ်ခင်ဗျား။ ယခင်အခါကဆိုရင် ဝိဇ္ဇာသိပ္ပံဘာသာရပ်များ သင်ကြားပို့ချပေးတဲ့ တက္ကသိုလ်များ ဒီဂရီကောလိပ်များနဲ့ ကောလိပ်များမှာ ပထမနှစ်သာမက ဒုတိယနှစ်မှာပါ ပင်ရင်းမြန်မာစာကို သင်ကြားပေးခဲ့ပါတယ်။ အရင်အနေနဲ့ဆိုလို့ရှိရင်တော့ ပထမနှစ်မှာရော ဒုတိယနှစ်မှာပါ မြန်မာစာနှင့် အင်္ဂလိပ်စာဘာသာ ကို သင်ကြားခဲ့ရပါတယ်။ ဒါပေမယ့် ဒီနှစ် မှာတော့ ပထမနှစ်မှာပဲ ပင်ရင်းမြန်မာစာ သင်ကြားပြီးတော့ ဒုတိယနှစ်မှာ ပင်ရင်းမြန်မာစာ သင်ကြားခြင်း မရှိတော့ပါဘူးခင်ဗျား။ ဥက္ကဋ္ဌ ကြီးခင်ဗျား ကျွန်တော် ကြောင်းကျိုးဆက်စပ်၍ တင်ပြပါရစေ။ ပထမအချက်အနေနဲ့ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံ ဥပဒေ အခန်း (၁၅) ပုဒ်မ ၄၅၀ မှာ မြန်မာစာသည် ရုံးသုံးစာ ဖြစ်သည်လို့ ပြဋ္ဌာန်းပါရှိ ပါတယ်ခင်ဗျား။ ဒုတိယအချက်အနေနဲ့ မြန်မာနိုင်ငံက မြန်မာစာပါမောက္ခတွေဟာ တရုတ်နိုင်ငံ၊ ဂျပန်နိုင်ငံ အစရှိသောနိုင်ငံများကို ဧည့်ပါမောက္ခအဖြစ် သွားရောက်ပြီးတော့ မြန်မာစာဘာသာ ရပ်ကို သင်ကြားပို့ချပေးလျက်ရှိပါတယ်ခင်ဗျား။ တတိယအချက်အနေနဲ့ကတော့ တရုတ်နိုင်ငံ စတဲ့ ပြည်ပနိုင်ငံများက ကျောင်းသားများက မြန်မာနိုင်ငံကို လာရောက်ပြီးတော့ ရန်ကုန် နိုင်ငံခြားဘာသာတက္ကသိုလ်၊ မန္တလေးနိုင်ငံခြားဘာသာတက္ကသိုလ်များမှာ မြန်မာစာဘာသာရပ်ကို သင်ယူလျက်ရှိကြပါတယ်ခင်ဗျား။ အဲဒါကြောင့် မြန်မာစာဟာ မြန်မာနိုင်ငံအတွက် ရုံး သုံးစာ ဖြစ်နေခြင်း၊ တက္ကသိုလ်ဘွဲ့ရကျောင်းသားများ မြန်မာစာ စာလုံးပေါင်းသတ်ပုံ မြန်မာစာစကား အသုံးအနှုန်း၊ မြန်မာစာဝါကျဖွဲ့ထုံးများကို ပိုမို၍ကျွမ်းကျင်ရန်လိုအပ်ခြင်း ၊ ပည်ပနိုင်ငံများ ကလည်း မြန်မာစာကို အလေးထားသင်ယူ နေရခြင်းကြောင့် ယနေ့အခါမှာ ဝိဇ္ဇာနှင့်သိပ္ပံဘာသာ ရပ်များ သင်ကြားပို့ချလျက်ရှိတဲ့ တက္ကသိုလ်များ ဒီဂရီကောလိပ် များမှာ မြန်မာစာဘာသာရပ်ကို ပထမနှစ်မှာသာမက ဒုတိယနှစ်မှာလည်းပဲ ပင်ရင်းမြန် မာစာအဖြစ် သင်ကြား ခွင့်ပြု သင့်ပါကြောင်း လေးစားစွာ အဆိုတင်သွင်းအပ်ပါတယ် ခင်ဗျား။ ကျေးဇူးအထူးတင်ရှိပါတယ်ခင်ဗျား။</speech>
<speech type="speaker">အဆိုကို ထောက်ခံမယ့် သူရှိပါက ဆက်လက်ဆောင်ရွက်ရန် ဖြစ်ပါတယ်</speech>
<speech><mp id="108">ဦးဌေးမောင်၊ မန္တလေးတိုင်းဒေသကြီး မဲဆန္ဒနယ်အမှတ်၁၂)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီး နှင့် လွှတ်တော် ကိုယ်စားလှယ်ကြီးများ စိတ်၏ ချမ်းသာခြင်း၊ ကိုယ်၏ကျန်းမာခြင်းနဲ့ပြည့်စုံပါစေလို့ ဆုမွန်ကောင်းတောင်ပြီး ဂါရဝပြုအပ်ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၁၂)မှ အမျိုးသား လွှတ်တော် ကိုယ်စားလှယ် ဦးဌေးမောင် ဖြစ်ပါတယ်ခင်ဗျား။ မန္တလေးတိုင်းဒေသကြီး မဲဆန္ဒနယ် အမှတ်(၂)မှ အမျိုးသားလွှတ်တော်ကိုယ်စားလှယ် ဦးဝင်းမောင် အဆိုတင်သွင်းသွား တဲ့ ဒုတိယနှစ်တွင် ပင်ရင်းမြန်မာစာ သင်ကြားရေးကိစ္စ ကို ကျွန်တော်က ထောက်ခံဆွေးနွေးမှာ ဖြစ်ပါတယ်။ ဥက္ကဋ္ဌကြီးခင်ဗျား။ ဝိဇ္ဇာနှင့်သိပ္ပံဘာသာရပ်များ သင်ကြားပေးတဲ့ တက္ကသိုလ် ဒီဂရီကောလိပ် များမှာ ယခင်က မြန်မာစာနှင့်အင်္ဂလိပ်စာ နှစ်ဘာသာကို ပင်ရင်းဘာသာ (compulsory)အဖြစ် သတ်မှတ်ပြီးတော့ ပထမနှစ်နှင့် ဒုတိယနှစ်များမှာ သင်ကြားခဲ့ရပါတယ်။ကျွန်တော်ကိုယ်တိုင်လည်း ပထမနှစ် ဒုတိယနှစ်တွေမှာ ပင်ရင်းမြန်မာစာနှင့် အင်္ဂလိပ်စာကို သင်ကြားခဲ့သူ ဖြစ်ပါတယ်။ တက္ကသိုလ်ကျောင်းသားများ မြန်မာစာအရေးအသား ပိုင်နိုင်ကျွမ်းကျင်ဖို့လိုအပ်တာကြောင့် ဝိဇ္ဇာနှင့်သိပ္ပံဘာသာရပ်များပို့ချတဲ့တက္ကသိုလ်၊ ဒီဂရီကောလိပ်တွေမှာ ဒုတိယနှစ် သင်တန်း များမှာ ပင်ရင်းမြန်မာ စာ ဆက်လက်သင်ကြားပေးသင့်ပါကြောင်း အဆိုကို ထောက်ခံအပ် ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ပြည်ထောင်စုဝန်ကြီးကရှင်းလင်းဆွေးနွေးရရှိပါက ရှင်းလင်းဆွေးနွေး ပေးရန် ဖြစ်ပါတယ်</speech>
<speech><agency id="91">ဒေါက်တာမြအေး(ပြ်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ် ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ကျွန်တော်အနေနဲ့ ဦးဝင်းမောင် ၏ အဆိုကို အထူးအထွေရှင်းလင်းဆွေးနွေးရန် မရှိပါကြောင်း ပန်ကြားအပ်ပါတယ်။</speech>
<speech type="speaker">အမျိုးသားလွှတ်တော်ကို်စားလှယ်များခင်ဗျား ။ ဦးဝင်းမောင် တင်သွင်း တဲ့အဆိုကို လွှတ်တော်ကိုယ်စားလှယ်တစ်ဦးက ထောက် ခံသွားပါတယ်။ အဆိုမှာ ဝိဇ္ဇာနဲ့သိပ္ပံဘာသာရပ်များပို့ချသော တက္ကသိုလ်၊ ဒီဂရီကောလိပ်၊ ကောလိပ် များတွင် ပထမနှစ် သာမက ဒုတိယနှစ်သင်တန်း၌ ပင်ရင်းမြန်မာစာ သင်ကြားပေးရန် ပြည်ထောင်စုအစိုးရအား တိုက်တွန်းကြောင်းအဆိုဖြစ်ပါတယ်။ ဒီအဆိုကို လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒကို ရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များရှိပါသလား ခင်ဗျား။ အဆိုကို လက်ခံဆွေးနွေးဖို့ သဘော မတူတဲ့ လွှတ်တော်ကိုယ်စားလှယ် မရှိတဲ့ အတွက်ဦးဝင်းမောင်ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။ (ဩဘာသံများ) ဦးဝင်းမောင်တင်သွင်းတဲ့အဆိုကို ဆွေးနွေးမယ့် လွှတ်တော် ကိုယ်စားလှယ်များရှိပါက အစည်းအဝေးရပ်နားတဲ့အခါ အမျိုးသားလွှတ်တော်ဌာန ဒုတိယညွှန်ကြားရေးမှူးချုပ်ထံ အမည် စာရင်း ပေးပို့ ကြဖို့ ဖြစ်ပါတယ်။</speech>
</motion>
<motion>
<title>ဒေါက်တာမြဦး၊ ပဲခူးတိုင်းဒေသကြီး မဲဆန္ဒနယ်အမှတ် (၉)၏ နိုင်ငံတော်စီးပွားရေး ဖွံ့ဖြိုး တိုးတက်ရေးအတွက် ကျန်းမာရေးကဏ္ဍတွင် တိုးမြှင့်ရင်းနှီးမြှုပ်နှံရန် ပြည်ထောင်စု အစိုးရအား တိုက်တွန်းကြောင်း အဆိုတ���်သွင်းခြင်းနှင့် လက်ခံဆွေးနွေးရန် သင့်/မသင့်အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား ပဲခူးတိုင်းဒေသကြီး မဲဆန္ဒနယ်အမှတ် (၉)မှ ဒေါက်တာမြဦး က နိုင်ငံတော်စီးပွားရေးဖွံ့ဖြိုးတိုးတက်ရေးအတွက် ကျန်းမာရေးကဏ္ဍတွင် တိုးမြှင့်ရင်းနှီးမြှုပ်နှံရန်နှင့်စပ်လျဉ်းတဲ့ အဆိုတစ်ရပ်တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်။ ယခု ဒေါက်တာမြဦး အဆိုတင်သွင်းနိုင်ပါပြီ</speech>
<speech><mp id="81">ဒေါက်တာ မြဦး ပဲခူးတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီး ခင်ဗျား။ ကျွန်တော်ကတော့ ပဲခူးတိုင်းဒေသကြီး ၊ မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ပါမောက္ခဒေါက်တာမြဦး ဖြစ်ပါတယ်။ လွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်တော်ကြီးများအားလုံး ကိုယ်၏ ကျန်းမာခြင်း၊ စိတ်၏ချမ်းသာခြင်းနှင့် ပြည့်စုံပါစေကြောင်း ဆုမွန်ကောင်းတောင်းအပ်ပါတယ်။ ကျွန်တော်တင်သွင်းမယ့်အဆိုကတော့ နိုင်ငံတော်စီး���ွား ရေး ဖွံ့ဖြိုးတိုးတက်ရေးအတွက် ကျန်းမာရေးကဏ္ဍတွင် တိုးမြှင့်ရင်း နှီးမြှုပ်နှံရန် အဆိုဖြစ်ပါတယ်။ ဤအဆိုကို ဖတ် ကြား တင်သွင်းခွင့်ပြုပါရန် လေးစားစွာ ဥက္ကဋ္ဌကြီး အား ပန်ကြားအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="81">ဒေါက်တာမြဦး၊ ပဲခူးတိုင်းဒေသကြီး မဲဆန္ဒနယ်အမှက်)</mp>ဥက္ကဋ္ဌကြီးခင်ဗျား။ ပြည်ထောင်စုသမ္မတမြန်မာနိုင်ငံဟာ ဖွံ့ဖြိုး ဆဲနိုင်ငံတစ်နိုင်ငံဖြစ်ပါတယ်။ နိုင်ငံတော် အစိုးရ အနေဖြင့် လက်ရှိတိုးတက်မှုရရှိနေတဲ့ စိုက်ပျိုးရေးကဏ္ဍကို အရှိန် အဟုန်မပြတ် ဆက်လက် တိုးတက်အောင်ဆောင်ရွက်ရင်း စက်မှု နိုင်ငံအဖြစ် ကူးပြောင်းနိုင်ရန်အတွက် အကောင်အထည် ဖော်ဆောင်ရွက်လျက်ရှိကြောင်း တွေ့ရှိရပါတယ်။ ဈေးကွက်စီးပွားရေးစနစ်ကိုလည်း ပီပီပြင်ပြင် ပေါ်ပေါက်လာနိုင်ရန် ဆောင်ရွက်လျက်ရှိပါတယ်။ ဒီလိုဆောင်ရွက် နေတာနဲ့ တစ်ပြိုင်ထဲ ဆင်းရဲနွမ်းပါးမှုလျော့နည်းရေး လုပ်ငန်းများကိုလည်း စတင်ဆောင်ရွက်လျက်ရှိကြောင်းကိုလည်း တွေ့ရှိရပါတယ်။ ကျန်း မာရေးကဏ္ဍတွင်လည်း ပြည်ထောင်စုတစ်ဝှမ်းလုံးရှိ မြို့ပြနှင့် ကျေးလက် ဒေသများအပြင် နယ်စပ်ဒေသများအပါအဝင်ပြည်သူအားလုံးအတွက် အရည်အသွေးမြင့်မားသော ကျန်းမာရေးစောင့်ရှောက်မှုများ လျင်မြန်ထိရောက်စွာရောက်ရှိရန်နှင့် လွှမ်းခြုံမှုကျယ်ပြန့်စေရန် တို့ကို ဆောင်ရွက်လျက်ရှိကြောင်းနဲ့ ကျန်းမာရေး အတွက် နှစ်စဉ်ငွေကြေးသုံးစွဲမှုကို တိုးမြှင့် သုံးစွဲလျက်ရှိကြောင်းကိုလည်း သိရှိရပါတယ်။ ဥက္ကဋ္ဌကြီးနဲ့ လွှတ်တော် ကိုယ်စားလှယ်တော်ကြီး များခင်ဗျား။ ဆင်းရဲနွမ်းပါးမှု၊ စာမတတ်မှု၊ ရောဂါဘယထူပြောမှု၊ ဒုက္ခိတဖြစ်မှု၊ သေဆုံးမှုများဟာ ဆက်စပ်လျက်ရှိပြီး သံသရာလည်လျက်ရှိပါတယ်။ ဆင်းရဲမှုကြောင့် ရောဂါဖြစ်ပွားမှုများပြားသလို မကျန်းမာမှုကြောင့် ဆင်းရဲမှု ပိုမိုနက်ရှိုင်းစေကြောင်းကို အားလုံး အသိဖြစ်ပါတယ်။ ကျန်းမာ ကြံ့ခိုင်သော ကာယ၊ ဉာဏလုပ်သားများဟာ ကုန်ထုတ်စွမ်းအားမြင့်မားတာကြောင့် အိမ်ထောင်စု ဝင်ငွေတိုးပွားခြင်း၊ နိုင်ငံတော်၏စီးပွားရေးကဏ္ဍကိုလည်း တိုးတက်စေခြင်းတို့အပြင် ကျန်းမာ ကြံ့ခိုင်သော ကျောင်းသားများဟာလည်း ဉာဏ်ရည်မြင့်မားပြီး ပညာရည် တိုးတက်မှာ ဖြစ်တဲ့အတွက် အနာဂတ်လူ့စွမ်းအား အရင်းအမြစ်ကို ပြုစု ပျိုးထောင်နိုင်မှာဖြစ်ပါတယ်။ အဲဒါကြောင့် ကျန်းမာရေး ကဏ္ဍဖွံ့ဖြိုးတိုးတက်မှုဟာ လူမှု စီးပွားတိုးတက်ရေးနဲ့ ဆင်းရဲနွမ်းပါးမှု လျော့နည်းစေရေးအတွက် အဓိက မဏ္ဍိုင်တစ်ရပ် ဖြစ်ပါတယ်။ ယခင်က နိုင်ငံတစ်နိုင်ငံတွင် စီးပွားရေးဖွံ့ဖြိုးတိုးတက်လာလျှင် ကျန်းမာရေး၊ ပညာရေးနဲ့အခြားလူမှုရေးများ အလိုအလျောက် တိုးတက်လာမည်။ ဆင်းရဲနွမ်းပါးမှု လျော့ပါးသွားမည်ဟူသော ယူဆချက်ကို နိုင်ငံအသီးသီးက ယုံကြည်လက်ခံတာကြောင့် စီးပွားရေး အမြင်သက်သက်ဖြင့် ဆောင်ရွက် ခဲ့ကြပါတယ်။ အဲဒီလိုဆောင်ရွက်ရာမှာ လက်တွေ့ဘဝတွင် ချမ်းသာကြွယ်ဝမှုနဲ့ ဆင်းရဲနွမ်းပါးမှု ကွာဟချက်ဟာ ပို၍ပို၍ ကြီးမားလာပြီး ဆင်းရဲမှု နဲ့ ၎င်း၏ ကွင်းဆက်ပြဿ နာများကို နိုင်ငံတွေအနေဖြင့်တွေ့ကြုံရင်ဆိုင်လာရပါတယ်။ ၂၀ရာစုနှစ်ကာလများမှာတော့ စီးပွားရေးပညာရှင်များအပါအဝင် ကမ္ဘာ့ပညာရှင်များက စီးပွား ရေးဖွံ့ဖြိုးတိုးတက်ရေးနဲ့ ဆင်းရဲနွမ်းပါးမှုလျော့နည်းရေးအတွက် ကျန်းမာရေးနှင့် ပညာရေးတို့တွင် ပိုမို ရင်းနှီးမြှုပ်နှံရန်လိုအပ်ကြောင်းကို ပြောင်းလဲလက်ခံလာ ကြပါတယ်။ အဲဒါကြောင့် နိုင်ငံတကာညီလာခံနှင့် အစည်းအဝေးများတွင် ကျန်းမာရေးကဏ္ဍဟာ ယခင်ကထက်ပို၍ ရှေ့တန်းမျက်နှာစာသို့ရောက်ရှိလာပါတယ်။ ၂၀၀၀ ပြည့်နှစ်တွင် ကုလသမဂ္ဂက ဦးဆောင်၍ ကမ္ဘာ့ခေါင်းဆောင်များက အများသိကြတဲ့ ဖွံ့ဖြိုးဆဲနိုင်ငံများအတွက် ထောင်စုနှစ် ပန်းတိုင်နဲ့ ရည်မှန်းချက်များ အင်္ဂလိပ်လို ဖတ်ပြခွင့်ပြုပါ။ Millennium Development Goals In Target ကို ဖော်ဆောင်ပြဌာန်း လာကြပါတယ်။ ထောင်စုနှစ် ပန်းတိုင်(၈)ခုစလုံးဟာ ကျန်းမာရေးကဏ္ဍနှင့်ဆက်နွယ်နေပြီး ၎င်းအနက် (၃)ခုဟာ ကျန်းမာရေးကဏ္ဍ မှ တိုက်ရိုက်ဆောင်ရွက်ရမှာဖြစ်ပါတယ်။ ရည်မှန်းချက် (၁၈)ခုအနက် (၉)ခုဟာလည်းကောင်း၊ အညွှန်းကိန်း (၄၈)ခုအနက် (၁၈)ခုဟာလည်းကောင်း၊ ကျန်းမာရေးကဏ္ဍနှင့်တိုက်ရိုက်ဆက်စပ်လျက်ရှိပါတယ်။ နိုင်ငံတော်အစိုးရအနေဖြင့် အဲဒီ ကုလသမဂ္ဂထောင်စုနှစ်ပန်းတိုင်နှင့် ရည်မှန်းချက်များကို ၂၀၀၀ ပြည့်နှစ်မှစ၍ လက်ခံ အကောင်အထည်ဖော်လာခဲ့ရာ (၁၀)နှစ်ကျော်ကာလအတွင်း တိုးတက်မှုများ အတိုင်းအတာတစ်ခုအထိ ရရှိပြီးဖြစ်ပါတယ်။ သို့သော် ထောင်စုနှစ်ပန်းတိုင်နှင့် ရည်မှန်းချက်များကို ၂၀၁၅ ခုနှစ်တွင် ပြည့်မီရေးအတွက် အရှိန်အဟုန်မြှင့်ပြီး ဆောင်ရွက်ရန် လိုအပ်ပါတယ်။ ထောင်စုနှစ်ပန်းတိုင်နှင့် ရည်မှန်းချက်များရဲ့ ဦးတည်ချက်များကတော့ ၁၉၉၀ ခုနှစ်ကို အခြေပြု၍ ၂၀၁၅ ခုနှစ်တွင် ဆင်းရဲနွမ်းပါးမှုကို ထက်ဝက်လျော့ချရေးနှင့် ဆင်းရဲနွမ်းပါးသည့် ပြည်သူတို့ရဲ့ ရောဂါဘယထူပြောမှုနှင့် အသက်ဆုံးရှုံးမှု များကို သိသာလျော့နည်းစေရန်နဲ့ လူတိုင်း ကျန်းမာရေးစောင့်ရှောက်မှုအပြည့်အဝ လက်လှမ်းမီရရှိရေးတို့ကို ဆောင်ရွက်သွားရမှာ ဖြစ်ပါတယ်။ ဆင်းရဲနွမ်းပါးသူများရဲ့ ကျန်းမာရေး၊ ပညာရေး၊ တိုးတက်ကောင်းမွန်လာမှုဟာ နိုင်ငံ တစ်နိုင်ငံရဲ့ ရေရှည်စီးပွားဖွံ့ဖြိုးတိုးတက်အတွက် အစွမ်းထက်သောမောင်းနှင်အားဖြစ်ပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ မြန်မာနိုင်ငံအပါအဝင် ဝင်ငွေ နည်းပါးတဲ့ ဖွံ့ဖြိုးဆဲနိုင်ငံများတွင် တွေ့ကြုံနေရတဲ့ ကျန်းမာရေးဆိုင်ရာ စိန်ခေါ်မှုအချို့ကတော့(က) ရောဂါဘယနှင့် ထိခိုက်ဒဏ်ရာရမှုကြောင့် အသက်သေဆုံးမှု များပြားလျက်ရှိခြင်း၊ (ခ) မိခင်နှင့် မွေးကင်းစကလေး၊ (၅)နှစ်အောက်ကလေးသူငယ်များ သေဆုံးမှု များပြားလျက် ရှိခြင်း၊ (ဂ) ကိုယ်ဝန်ဆောင်နှင့် ကလေးသူငယ်များတွင် အာဟာရချို့တဲ့နေခြင်း၊ (ဃ) အသစ် ဖြစ်ပေါ်လာသော ကူးစက်မြန်ရောဂါများ၊ ငှက်ဖျား၊ တီဘီ၊ ခုခံအားကျဆင်းမှု ရောဂါများကို ထိထိမိမိထိန်းချုပ်ရန်လိုအပ်ခြင်း၊ ဒီရောဂါတွေဟာ အသက်အရွယ်မရွေး ဖြစ်ပွားတတ်ပြီး အသက်(၁၅) နှစ်မှ(၆၀)နှစ်အတွင်း အဖြစ်များနေပါက နိုင်ငံ၏ ကုန်ထုတ်လုပ်မှုနှင့် စီးပွားရေး ဖွံ့ဖြိုးတိုးတက်စေရေးအတွက် အဟန့်အတားဖြစ်စေ လျက်ရှိခြင်း (င)ဆေးလိပ်၊ ဆေးရွက်ကြီးနှင့် ဆက်စပ်သောရောဂါများနှင့် ကူးစက်မှုမရှိသော နာတာရှည်ရောဂါများ ဖြစ်ပွားမှုများပြားလာခြင်း (စ) အစားအသောက်နဲ့ဆေးဝါးများ လုံခြုံ စိတ်ချရရေးပြဿနာများ ရင်ဆိုင်နေရခြင်း တို့ပဲ ဖြစ်ပါတယ်။ အဲဒီကျန်းမာရေးစိန်ခေါ်မှုတွေကို နိုင်ငံတော်အစိုးရအနေဖြင့် တစိုက်မတ်မတ် ဆောင်ရွက်နေပြီး အောင်မြင်မှုများ ရရှိနေသော်လည်း ထောင်စုနှစ်ပန်းတိုင်နှင့်ရည်မှန်းချက် များ ပြည့်မီရေးအား ထိထိရောက်ရောက် ဆောင်ရွက်နိုင်ရန်အတွက် ဖွဲ့စည်းမှုဆိုင်ရာ ကိစ္စရပ် များအား တိုးချဲ့ဖွဲ့စည်းဆောင်ရွက်ရန်နှင့် သွင်းအားစုများဖြစ်သော လူအင်အား၊ ဆေးဝါးနှင့် နည်းပညာရပ်များအတွက် ဘဏ္ဍာငွေအင်အား တိုးချဲ့ဆောင်ရွက်ရန် လိုအပ်လျက်ရှိကြောင်း တွေ့ရှိရပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကမ္ဘာ့ကျန်းမာရေးအဖွဲ့ကြီး၏ ဦးဆောင်မှုဖြင့် ၂၀၀၀ ပြည့်နှစ်က ဖွဲ့စည်းဆောင်ရွက်သော မက်ခရိုစီးပွားရေးနှင့် ကျန်းမာရေး ကော်မရှင် ၏ စီးပွားရေး တိုးတက်ဖွံ့ဖြိုးရေးအတွက် ကျန်းမာရေးတွင် ရင်းနှီး မြှုပ်နှံခြင်း အစီရင်ခံစာအရဆိုလျှင် ဝင်ငွေနည်းပါးသော နိုင်ငံများအနေဖြင့် ပြည်သူ့ကျန်းမာရေးအပါအဝင် မရှိမဖြစ် လိုအပ်သော အခြေခံကျန်းမာရေး စောင့်ရှောက်မှု အင်္ဂလိပ်လိုဖတ်ခွင့်ပြုပါရန် (Essentid Health interventions) အတွက် လူတစ်ဦး တစ်နှစ်လျှင် အနည်းဆုံး အမေရိကန်ဒေါ်လာ ၃၀ မှ ၄၀ အထိ သုံးစွဲရန်လိုအပ်ကြောင်း တွေ့ရှိရပြီး ဖွံ့ဖြိုးဆဲနိုင်ငံ များကတော့ အမှန်တကယ်သုံးစွဲနေမှုဟာ အမေရိကန်ဒေါ်လာ ပျမ်းမျှ ၁၃ ဒေါ်လာသာရှိကြောင်း နှင့် ဖွံ့ဖြိုးဆဲနိုင်ငံ များ၏ ကျန်းမာရေး အတွက် သုံးစွဲမှုဟာ ပြည်တွင်းအသားတင်ထုတ်လုပ်မှုနှင့် ဝန်ဆောင်မှုတန်ဖိုး (GDP)၏ (၂) ရာခိုင်နှုန်းမှ (၃) ရာခိုင်နှုန်းသာ ရှိကြောင်း အဆိုပါ နိုင်ငံများ အတွက် ဘဏ္ဍာရေးသုံးစွဲနိုင် ခြင်းကွာဟမှုကို ဖွံ့ဖြိုးပြီးနိုင်ငံများက ကူညီဖြည့်တင်းပေးရန် လိုအပ်ကြောင်းနှင့် ဝင်ငွေနည်းပါး သော နိုင်ငံများ အနေဖြင့်လည်း ပြည်တွင်းဘဏ္ဍာငွေ အရင်းအမြစ်ကို ရှာဖွေရန် လိုအပ်ကြောင်း၊ ကျန်းမာရေး အတွက် လက်ရှိသုံးစွဲနေသော အစိုးရဘတ်ဂျက်ကို ၂၀၀ရ ခုနှစ်တွင် သုံးစွဲ တာထက် နောက်ထပ် (၁)ရာခိုင်နှုန်း၊ ၂၀၁၅ ခုနှစ် တွင် (၂)ရာခိုင်နှုန်း ထပ်ဆောင်း သုံးစွဲကြရန် တိုက်တွန်းထားပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ် တော်များခင်ဗျား။ ပြည်သူတို့၏ကျန်းမာခြင်း သို့မဟုတ် ရောဂါဖြစ်ခြင်းတို့ဟာ ပြည်သူ့တို့၏ ကျန်းမာရေးအသိ နေထိုင်စားသော က်မှုနှင့် အပြုအမူ၊ ၎င်း တို့ နေထိုင်ရာအိမ်၊ စာသင်ရာကျောင်း၊ လုပ်ကိုင်ရာလုပ်ငန်းခွင်၊ ဈေးစသော ပတ်ဝန်းကျင်မြို့ရွာနှင့် လူမှု ပတ်ဝန်းကျင်၊ သဘာဝပတ်ဝန်းကျင်တို့ရဲ့ ရိုက်ခတ်မှုကြောင့် ဖြစ်ပါတယ်။ ဆေးရုံများအနေနဲ့ကတော့ ရောဂါဘ ယဖြစ်လာလျှင် ရောဂါပျောက်ကင်း စေရန် ကျန်းမာရေးပြန်လည်ကောင်းမွန်စေရန်နှင့် အသက်ဆုံးရှုံးမှု လျော့နည်းစေရန်တို့ကို အဓိကထား ဆောင်ရွက်ရတာဖြစ်ပါတယ်။ သို့ဖြစ်ပါ၍ ပြည်သူအများ ကျန်းမာကြံ့ခိုင်ရေးအတွက် ပဏာမကျန်းမာရေး စောင့်ရှောက်မှုကိုအခြေခံ၍ ဆေးရုံပြင်ပတွင် ဆောင်ရွက်ရမည့် ပြည်သူလူထု အခြေပြု ပြည်သူ့ ကျန်းမာရေး လုပ်ငန်းများကို ပိုမိုဆောင်ရွက်ရန်လိုအပ်ပါတယ်။ နိုင်ငံတော်အစိုးရအနေဖြင့် ကျန်းမာရေးအတွက် ရင်းနှီး မြှုပ် နှံရာတွင် ဦးစားပေး ဆောင်ရွက်သင့်သည့် ကိစ္စရပ်အချို့ ကို တင်ပြရလျှင် (၁) ပဏာမကျန်းမာရေးစောင့်ရှောက်မှုကို အဓိက ဖော်ဆောင်လျက်ရှိသော မြို့နယ် တိုက်နယ်၊ ကျေးရွာများတွင် မိခင်နှင့်မွေးကင်းကလေး သူငယ်များ၏ ကျန်းမာရေး၊ ကျောင်း ကျန်းမာရေး၊ ပြည်သူ့ကျန်းမာရေးတို့ကို ထိရောက်စွာဆောင်ရွက်နိုင်ရေးအတွက် ဖွဲ့စည်းပုံ၊ ပြည်သူ့ကျန်းမာရေးလုပ်ငန်းများအတွက် ဆီလျော်သော လူ့စွမ်းအားအရင်းအမြစ်နှင့် အခြေခံကျန်းမာရေးအတွက် လိုအပ်သော ဆေးဝါးနှင့် ဘဏ္ဍာငွေ တို့ကို လျာထားသုံးစွဲရန်၊ (၂) ခရိုင်ကျန်းမာရေးစောင့်ရှောက်မှုတွင် ကုသရေးအတွက် မဟာသိပ္ပံ ဘွဲ့ရအထူးကုဆရာဝန်များ ခန့်ထားဆောင်ရွက်လျက်ရှိရာ အလားတူ ခရိုင်အတွင်းရှိ မြို့နယ် များ၏ ပြည်သူ့ကျန်းမာရေးကို ကွပ်ကဲဆောင်ရွက်နိုင်ရန်အတွက် မဟာ သိပ္ပံဘွဲ့ရ ပြည်သူ့ကျန်းမာရေး ဆရာဝန်နှင့် လိုအပ်သောကျွမ်းကျင်သူများ ခန့်ထား အကောင်အထည်ဖော် ဆောင်ရွက်ရန်၊ (၃) နိုင်ငံတော်တစ်ဝှမ်းတွင် အစားအသောက်နှင့်ဆေးဝါး လုံခြုံ စိတ်ချရရေး လုပ်ငန်းခွင်နှင့် ပတ်ဝန်းကျင်ကျန်းမာရေး၊ ပြည်သူ့ကျန်းမာရေး ဓါတ်ခွဲခန်းများ၏ လုပ်ငန်းများ ထိရောက်စွာ ဆောင်ရွက် နိုင်ရေးအတွက် လိုအပ်သလို တိုးချဲ့ ဖွဲ့စည်း ဆောင်ရွက်သွားရန် ၊ (၄) ကျန်းမာရေးကဏ္ဍ တွင် ပံ့ပိုးကူညီလျက်ရှိသော ကမ္ဘာ့ကျန်းမာရေးအဖွဲ့၊ ကုလသမဂ္ဂ ကလေးများရန်ပုံငွေအဖွဲ့၊ ကမ္ဘာ့လူဦးရေရန်ပုံငွေအဖွဲ့၊ ကုလသမဂ္ဂဖွံ့ဖြိုးရေးအစီအစဉ်အစရှိသော ကုလသမဂ္ဂလက်အောက်ခံအဖွဲ့အစည်းများ ရောဂါ ကြီး(၃)မျိုးအတွက် 3 D ရန်ပုံငွေ၊ Globd ရန်ပုံငွေ၊ GAVI ရန်ပုံငွေ စသည်တို့နဲ့ အပြည်ပြည်ဆိုင်ရာအစိုးရမဟုတ်သော အဖွဲ့အစည်းများ နိုင်ငံတကာအလှူရှင်များ ပြည်တွင်းအလှူရှင်များထံမှ ရရှိသောဘဏ္ဍာငွေအဖြစ် ကျန်းမာရေး လွှမ်းခြုံမှု ကျယ်ပြန့်ရေးနှင့် အဆိုပါ ဘဏ္ဍာငွေများကို အမျိုးသား ကျန်းမာရေး ငွေစာရင်း အင်္ဂလိပ်လို ဖတ်ပြခွင့်ပြုပါ။ National Health Account တွင် စနစ်တကျ ပီပီပြင်ပြင် ထည့်သွင်းဆောင်ရွက်ရန်အတွက် အစီအမံများချမှတ်ရန်၊ (၅) နိုင်ငံတကာငွေကြေး အဖွဲ့အစည်း များဖြစ်သော ဂလိုဘယ် ADB စသော အဖွဲ့အစည်းများနဲ့ ဆက်သွယ်မှုတိုးမြှင့်ပြီး ဆင်းရဲမှု လျော့နည်းပပျောက်ရေး၊ ကျန်းမာရေး၊ ပညာရေး စသည့် ကဏ္ဍများတွင် အကူအညီများရရှိရေး အတွက် တိုးချဲ့ဆောင်က်ရန်၊ (၆)ဆေးလိပ်၊ ဆေးရွက်ကြီးနှင့် အရက်မှရရှိသော အခွန်ဘဏ္ဍာငွေ Sin Tax အချို့ကို ကျန်းမာရေး၊ ပညာရေးနှင့် အခြားလူမှုရေးကိစ္စရပ်များတွင် သုံးစွဲရန်၊ (၇)ယခု သုံးစွဲနေသော ကျန်းမာရေးကဏ္ဍ ဘဏ္ဍာငွေအား ၂၀၁၅ ခုနှစ် မတိုင်မီ အနည်းဆုံး (GDP)၏ ၅ ရာခိုင်နှုန်း သို့မဟုတ် ၅ ရာခိုင်နှုန်းအထက် တိုးမြှင့်သုံးစွဲရန်တို့ ဖြစ်ပါတယ်။ ဥက္ကဋ္ဌကြီးနှင့် လွှတ်တော်ကိုယ်စားလှယ်များ ခင်ဗျား ။ ကျွန်တော် တင်ပြခဲ့တဲ့ လုပ်ငန်းစဉ်များကို ပြည့်ပြည့်ဝဝ အကောင်အထည်ဖော်ဆောင်ရွက်နိုင်လျှင် နိုင်ငံသူနိုင်ငံသား တို့၏ကျန်းမာရေးအဆင့် ပိုမိုမြင့်မားလာပြီး ဆင်းရဲနွမ်းပါးမှုလည်း လျော့နည်းသွားမှာ ဖြစ်ပါတယ်။ လူတစ်ဦးချင်းစီ၏ စီးပွားရေးနှင့် လူနေမှုဘဝ မြင့်မားလာသလို နိုင်ငံတော်၏ စီးပွားရေးနှင့် လူမှု ရေးကဏ္ဍလည်း တိုးတက်လာမည်ဟူသော ယုံကြည်မှုကြောင့် နိုင်ငံတော် စီးပွားရေးဖွံ့ဖြိုးတိုးတက်ရေးအတွက် ကျန်းမာရေးကဏ္ဍတွင် တိုးမြှင့်ရင်းနှီး မြှုပ်နှံရန် အဆိုကို လေးစားစွာ တင်သွင်းရခြင်းဖြစ်ပါကြောင်း ပြောကြားရင်း နိဂုံးချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အဆိုကိုထောက်ခံမယ့်သူရှိပါက ဆက်လက်ဆောင်ရွက်ပါ</speech>
<speech><mp id="83">ဦးအောင်ချိုဦး၊ ပဲခူးတိုင်းဒေသကြီးမဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ် အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးအောင်ချိုဦး ဖြစ်ပါတယ်။ ပဲခူးတိုင်း ဒေသကြီး မဲဆန္ဒနယ်အမှတ် (၉)မှ ပါမောက္ခ ဒေါက်တာမြဦး တင်သွင်းသွားတဲ့ နိုင်ငံတော်အစိုးရ နိုင်ငံတော်စီးပွားရေးဖွံ့ဖြိုးတိုးတက်ရေးအတွက် ကျန်းမာရေးကဏ္ဍတွင် တိုးမြှင့်ရင်းနှီးမြှုပ်နှံရန် ပြည်ထောင်စုအစိုးရအား တိုက်တွန်းကြောင်းအဆိုသည် နိုင်ငံတော်နှင့် တိုင်းရင်းသား ပြည်သူများအတွက် ကျန်းမာရေး၊ ပညာရေး ၊ လူမှုရေး စီးပွားရေးကဏ္ဍများအတွက်ပါ များစွာ အကျိုးရှိမှာဖြစ်သည့်အတွက် ကျွန်တော့်အနေ ဖြင့် ထောက်ခံတင်ပြအပ်ပါတယ် ခင်ဗျား။ကျေးဇူးတင်ပါတယ်။</speech>
<speech type="speaker">ပြည်ထောင်စုဝန်ကြီးက ရှင်းလင်းဆွေးနွေးနိုင်ရန် ရှိပါက ရှင်းလင်း ဆွေးနွေးရန် ဖြစ်ပါတယ်</speech>
<speech><agency id="98">ဒေါက်တာဖေသက်ခင် ပြည်ထောင်စုန်ကြီး၊ ကျန်းမာသန်ကြီးဌာန)</agency>အမျိုးသား လွှတ်တော်ဥက္ကဋ္ဌကြီးခင်ဗျား။ ကျွန်တော့်အနေနဲ့ ပဲခူးတိုင်းဒေသကြီး၊ မဲဆန္ဒနယ်အမှတ်(၉)မှ ပါမောက္ခဒေါက်တာမြဦး ရဲ့အဆိုကို အထူးတလည် ရှင်းလင်းရန် မရှိပါခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒေါက်တာမြဦး တင်သွင်းတဲ့ အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ နိုင်ငံတော် စီးပွားရေးဖွံ့ဖြိုးတိုးတက်ရေးအတွက် ကျန်းမာရေးကဏ္ဍတွင် တိုးမြှင့် ရင်းနှီးမြှုပ်နှံရန် ပြည်ထောင်စုအစိုးရအား တိုက်တွန်းကြောင်းအဆိုဖြစ်ပါတယ်။ ဒါ့ကြောင့် အဆိုကို လက်ခံ ဆွေးနွေးရန် သင့်/မသင့် လွှတ်တော်ရဲ့ ဆန္ဒကို ရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကို လက်ခံဆွေးနွေးဖို့ သဘောမတူတဲ့လွှတ်တော်ကိုယ်စားလှယ် များရှိပါသလား ခင်ဗျား။ အဆိုကို လက်ခံဆွေးနွေးဖို့ သဘောမတူတဲ့လွှတ်တော်ကိုယ်စားလှယ် မရှိတဲ့အတွက် ဒေါက်တာမြဦး ရဲ့ အဆိုကို လက်ခံဆွေးနွေးရန် လွှတ်တော်က သဘောတူ ကြောင်း ကြေညာပါတယ်။ (ဩဘာသံများ)</speech>
<speech type="speaker">ဒေါက်တာမြဦးတင်သွင်းတဲ့ အဆိုကို ဆွေးနွေးမယ့်လွှတ်တော် ကိုယ်စားလှယ်များ ရှိပါက အစည်းအ ဝေးရပ်နားတဲ့အခါ အမျိုးသားလွှတ်တော် ဌာန၊ ဒုတိယညွှန်ကြားရေးမှူးချုပ်ထံ အမည်စာရင်းပေးပို့ကြဖို့ ဖြစ်ပါတယ်</speech>
</motion>
<motion>
<title>ဒေါက်တာမြဦး၊ ပဲခူးတိုင်း ဒေသကြီး မဲဆန္ဒနယ်အမှတ် (၉)၏ ဆင်းရဲမှုလျော့နည်း ပပျောက်ရေးနှင့် စီးပွားရေး ဖွံ့ဖြိုးတိုးတက်ရေးအတွက် ကျေးလက်ဒေသ ကျန်းမာရေး စောင့်ရှောက်မှု တိုးမြှင့် ဆောင်ရွက်ရန် ပြည်ထောင်စုအစိုးရအား တိုက်တွန်းကြောင်းအဆိုတင်သွင်းခြင်းနှင့် လက်ခံဆွေးနွေးရန် သင့်မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ပဲခူးတိုင်းဒေသကြီး မဲဆန္ဒနယ်အမှတ်(၉)မှ ဒေါက်တာမြဦး က ဆင်းရဲမှုလျော့နည်းပပျောက်ရေးနှင့် စီးပွား ရေးဖွံ့ဖြိုး တိုးတက်ရေးအတွက် ကျေးလက်ဒေသကျန်း မာရေးစောင့်ရှောက်မှု တိုးမြှင့် ဆောင်ရွက်ရန် အဆို နှင့်စပ်လျဉ်းသည့် အဆိုတစ်ရပ်တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါ တယ်။ ယခု ဒေါက်တာမြဦး အဆိုတင်သွင်းနိုင်ပါပြီ</speech>
<speech><mp id="81">ဒေါက်တာမြဦး၊ ပဲခူးတိုင်းဒေသကြီး မဲဆန္ဒနယ်အမှတ်၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ ပဲခူးတိုင်း ဒေသကြီး၊ မဲဆန္ဒနယ် အမှတ်(၉)မှ အမျိုးသားလွှတ်တော် ကိုယ်စားလှယ် ပါမောက္ခဒေါက်တာမြဦး ဖြစ်ပါတယ်။ လွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ် တော်ကြီးများအားလုံး ကိုယ်စိတ်နှစ်ပါး ကျန်းမာချမ်းသာကြစေကြောင်း ကျွန်တော် ဆုမွန် ကောင်းတောင်းအပ်ပါတယ်။ ကျွန်တော် တင်သွင်းမယ့်အဆိုကတော့ ဆင်းရဲမှုလျော့နည်းပပျောက်ရေးနဲ့ စီးပွားရေးဖွံ့ဖြိုးတိုးတက်ရေး အတွက်ကျေးလက်ဒေသ ကျန်းမာရေးစောင့်ရှောက်မှု တိုးမြှင့်ဆောင်ရွက်ရန် အဆိုဖြစ်ပါတယ်။ ဤအဆို ကို ဖတ်ကြားတင်သွင်းခွင့်ပြုပါရန် ဥက္ကဋ္ဌကြီးအား လေးစားစွာ ပန်ကြားအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="81">ဒေါက်တာမြဦး၊ ပဲခူးတိုင်းဒေသကြီး မဲဆန္ဒနယ်အမှတ်)</mp>ဥက္ကဋ္ဌကြီးနဲ့ ကိုယ်စားလှယ် တော်ကြီးများခင်ဗျား။ ကျွန်တော် စောစောက တင်ပြသွားတဲ့ ဥစ္စာနဲ့ တစ်ဆက်တစ်စပ်တည်း ဖြစ်နေ၍ တချို့ကြောင်းကျိုးဖော်ပြချက်များဟာ ဆက်စပ်နေလျှင်လည်း ထပ်နေရင်လည်း ခွင့်လွှတ်ကြပါရန် ကျွန်တော် မေတ္တာရပ်ခံအပ်တယ်ခင်ဗျား။ နိုင်ငံတော်အစိုးရဟာ တစ်မျိုးသားလုံး ကျန်းမာကြံခိုင်ရေးနှင့် ပညာရည်မြင့်မားရေး ဦးတည်ချက်ဖြင့် လူမှုစီးပွားတိုး တက်ရေးအတွက် အင်တိုက်အားတိုက် ဆောင်ရွက်နေသည်ကို တွေ့မြင်ရသဖြင့် ယင်းဆောင်ရွက်မှုများအတွက် အထူးကျေးဇူးတင်ရှိပါကြောင်းပဏာမပြောကြားလိုပါတယ်။ နိုင်ငံတော်အစိုးရဟာ မြို့ပြကျေးရွာ နဲ့နယ်စပ်ဒေသမကျန် နိုင်ငံအဝန်း ကျန်းမာရေးစောင့်ရှောက်မှုလုပ်ငန်းများ တိုးတက်ဆောင်ရွက် နိုင်ရန်နှင့်ပတ်သက်၍ ဆေးရုံဆေးပေးခန်းများ တိုးချဲ့ဖွင့်လှစ် ပေးခြင်း၊ ကျန်းမာရေးဝန်ထမ်းများ တိုးမြှင့်ခန့်ထားပေးခြင်း၊ လိုအပ်သော ဆေးဝါးနှင့် ပစ္စည်း ကိရိယာများ ပံ့ပိုးပေးခြင်းစသည် တို့ကို ဆောင်ရွက်ပေးလျက်ရှိခြင်းကြောင့် မြန်မာနိုင်ငံ၏မျှော်မှန်း လူ့သက်တမ်း တိုးတက်လာခြင်း၊ မိခင်နှင့်ကလေး၊ မိခင်မွေးကင်းစနှင့် ကလေးအသက် ဆုံးရှုံးမှု နှုန်းများ လျော့နည်းလာခြင်း၊ ကူးစက်ရောဂါများကို ကာကွယ်ထိန်းချုပ် နိုင်ခြင်းစသည့် အောင်မြင်မှု များ ရရှိခဲ့သည်။ ကူးစက်မှုကြောင့်မဟုတ်သော ရောဂါများ ကာကွယ် ကုသရေးကိုလည်း ဦးစားပေး ဆောင်ရွက်လျက်ရှိကြောင်း တွေ့ရှိရပါသည်။ ထိုသို့ အောင်မြင်စွာ ဆောင်ရွက်နိုင်ရေးအတွက်နိုင်ငံတော်အစိုးရမှ လိုအပ်သည့် လူ့စွမ်းအားအရင်းအမြစ်များကိုလည်း တိုးမြှင့်လေ့ကျင့် မွေးထုတ်ပေးလျက်ရှိပြီး ကျန်းမာရေးအသုံးစရိတ်ကိုလည်း နှစ်စဉ်တိုးတက်သုံးစွဲလျက် ရှိသည်ကို တွေ့ရှိရပါတယ်။ နိုင်ငံတော်အစိုးရဟာ စီးပွား ရေးဖွံ့ဖြိုးတိုးတက်ရေးမှာ ဆောင်ရွက် နေချိန်တွင် တစ်ဖက်မှလည်း ဆင်းရဲနွမ်းပါးမှု လျော့နည်းပပျောက်ရေး လုပ်ငန်းစဉ် များကို ကျေးလက်ပြည်သူများ၊ မြို့ပြနေ လက်လုပ်လက်စား ဆင်းရဲနွမ်းပါးသူများအတွက် စီးပွားရေး အဆင့် တိုးတက်မြင့်မားအောင် ဆောင်ရွက်လျက်ရှိသည် ကိုလည်း ဝမ်းမြောက်စွာ ကြိုဆိုအပ် ပါတယ်။ အလားတူ ကုလသမဂ္ဂ ထောင်စုနှစ်ရည်မှန်းချက်များကိုလည်း ၂၀၁၅ ခုနှစ်တွင် ပြည့်မီရေးအတွက်လည်း ကြိုးစားဆောင်ရွက်လျက်ရှိ နေကြောင်း တွေ့ရှိရပါတယ်။ အမျိုးသား လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်တော်ကြီးများခင်ဗျား။ စီး ပွားရေးဖွံ့ဖြိုး တိုးတက်ရေးနှင့် ဆင်းရဲမှုလျော့နည်းပပျောက်ရေးတို့အတွက် ဆောင်ရွက်ရာမှာ ကျန်းမာရေးဖွံ့ဖြိုး တိုးတက်မှု အထူးသဖြင့် ကျေးလက်နေပြည်သူများ၏ ကျန်းမာရေးအဆင့်တိုးတက် မြင့်မားရေး သည် ပဓာနကျသော လိုအပ်ချက်တစ်ရပ်ဖြစ်ပါတယ်။ ယနေ့ မြန်မာနိုင်ငံ၏လူဦးရေ သန်း (၆၀) ခန့်အနက် (၇၀) ရာခိုင်နှုန်းသည် ကျေးလက်ဒေသတွင် နေထိုင်လျက်ရှိပါတယ်။ လူဦးရေ ၏ (၆၀) ရာခိုင်နှုန်းမှာလည်း အမျိုးသမီးများနှင့် ကလေးသူငယ်များဖြစ်ကြပါတယ်။ ကျေးလက်နေ ပြည်သူတို့၏မျှော်မှန်းသက်တမ်း (Life Expectancy at Birth) ဟာ မြို့ နေပြည်သူများထက် (၃)နှစ်ခန့် လျော့နည်းပြီး ၂၀၀၃ ခုနှစ် စစ်တမ်းအရ မိခင်နှင့် မွေးကင်းစ ကလေး၊ မွေးကင်းစနှင့် ငါးနှစ်အောက်ကလေး သေဆုံးမှုဟာ မြို့နေပြည်သူများထက် ၃/၄ဆ မက များပြားကြောင်းတွေ့ ရှိရပါတယ်။ သို့ဖြစ်ပါ၍ ၂၀၁၅ ခုနှစ်တွင် ကုလသမဂ္ဂထောင်စုနှစ်ရည်မှန်းချက်များ ပြည့်မီရေး အတွက်လည်းကောင်း ဆင်းရဲနွမ်းပါးမှုလျော့နည်းရေးနှင့် စီးပွားရေးဖွံ့ဖြိုးတိုးတက် ရေးအတွက် လည်းကောင်း အောက်ဖော်ပြပါ ကျေးလက်ကျန်းမာရေးလုပ်ငန်းစဉ်များကို ဆောင်ရွက်နိုင်ပါရန် အကြံပြု တိုက်တွန်းအပ်ပါတယ်။ ယင်းလုပ်ငန်းစဉ်တွေကတော့ (၁)ကျန်းမာရေးနှင့် ညီညွတ်သော အာဟာရပြည့်စုံသော အစားအသောက်များကို အထူးသဖြင့် ကိုယ်ဝန်ဆောင်မိခင်များ အတွက် ရရှိစေရေး၊ (၂) ကျန်းမာရေးနှင့်ညီညွတ်သော သောက်သုံးရေကို ကျေး ရွာတိုင်းရှိ ပြည်သူများ ရရှိစေရေး၊ (၃) အိမ်တိုင်းအိမ်တိုင်း စနစ်ကျသော ယင်လုံအိမ်သာ ဆောက်လုပ်သုံးစွဲရေး၊ (၄)ကျန်းမာရေးမြှင့်တင်ရေး၊ ရောဂါကာကွယ်ရေး၊ ကုသရေး၊ ပြန်လည်ထူထောင်ရေးအပါအဝင် ဖြစ်သည့် ကျန်းမာရေးစောင့်ရှောက်မှုများကို လက်လှမ်းမီရရှိရေးနှင့် တိုက်နယ်နှင့် မြို့နယ်ဆေးရုံများသို့ အချိန်မီ ညွှန်းပို့နိုင်ရေးအတွက် ထိရောက်သောအစီအစဉ်များ ဆောင် ရွက်ရေးတို့ ဖြစ်ပါတယ်။ အထူးတင်ပြလိုတာကတော့ မြန်မာနိုင်ငံတွင် နှစ်စကိုယ်ဝန်ဆောင် မွေးဖွားမှုများဟာ (၁.၃) သန်း ခန့်ရှိပြီးရှစ်သိန်းမှ တစ် သန်းခန့်သည် ကျေးလက်ဒေသများတွင် ဖြစ်ပါတယ်။ ဤသို့ဖြင့် ကျေးရွာတွင် လူဦးရေရှစ်သိန်းမှတစ်သန်းခန့်အထိနှစ်စဉ်တိုးတက်လျက်ရှိပါတယ်။ လက်ရှိအခြေအနေတွင် ကျေးလက်ကျန်းမာရေးတစ်ခုဟာ လူဦးရေ (၂၅၀၀၀)ကျော် သားဖွားဆရာမတစ်ဦးဟာ လူဦးရေ (၅၀၀၀) သို့မဟုတ် ကျေးရွာ (၁၀)ရွာကို ကျန်းမာရေး စောင့်ရှောက်မှုပေးနေရပါတယ်။ ကျေးလက်ဒေသကျန်းမာရေးစောင့်ရှောက်မှု ပိုမိုတိုးတက် ကောင်းမွန်လာစေရန် နိုင်ငံတော်အစိုးရမှ ကျေးလက်ဒေသကျန်းမာရေး စောင့်ရှောက်မှုကို အောက်ပါအတိုင်း တိုးချဲ့ဖွဲ့စည်းဆောင်ရွက်သင့်ပါကြောင်း တင်ပြအပ်ပါတယ်။ (၁) လူဦးရေ (၂၀၀၀၀)လျှင် ကျေးလက်ကျန်းမာရေးဌာန (၁)ခု အချိုး ရအောင် တိုးချဲ့ ဖွင့်လှစ်ရေးနှင့် ပတ်သက်၍ နှစ်စဉ်တိုးတက်လာသော ကျေးလက်ဦးရေအရ လည်းကောင်း၊ ကျေးလက် ကျန်းမာရေးဌာနနှင့် လူဦးရေ အချိုးကိုက်ညီရေး အတွက်လည်းကောင်း၊ ကျေးလက်ကျန်းမာရေး ဌာန(၅၀)မှ(၁၀၀)အထိ နှစ်စဉ်တိုးချဲ့ဖွင့်လှစ်ရေး(၂) သားဖွားဆရာမ(၁)ဦးအနေဖြင့် စောင့်ရှောက် နေရသည့် လူဦးရေ (၅၀၀၀)မှ (၄၀၀၀)သို့လည်းကောင်း၊ ကျေးရွာ (၁၀)ရွာမှ (၅) ရွာထက်မပို စေရန်အတွက် သားဖွားဆရာမများ တိုးမြှင့်ခန့်ထား ရေး၊ (၃) သားဖွားရာတွင် အသုံးပြုမည့် ဆေးဝါး၊ ကိရိယာများနှင့် ကျေးလက်ဒေသရှိ လူကြီးများနှင့် ကလေးသူငယ်များတွင် အဖြစ်များ သောရောဂါများအတွက် လိုအပ်သည့်ဆေးဝါးများ ပြည့်စုံစွာ ရရှိရေး၊ (၄)ကျေးလက်ကျန်းမာရေး ဌာန၊ဌာနခွဲများ တည်ဆောက်နိုင်ရန်နှင့် ကျန်းမာရေးလူ့စွမ်းအားအရင်းအမြစ်များအပြည့်အဝ ရရှိစေရေးအတွက် ကျေးလက်ကျန်းမာရေးစောင့်ရှောက်မှုဘဏ္ဍာငွေကို သီးခြားသတ်မှတ်ခွဲဝေချ ထားပေးရေးတို့ဖြစ်ပါတယ်။ အမျိုးသား လွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်ကြီးများခင်ဗျား။ အထက်ဖော်ပြပါအချက်များနှင့်အညီ ၂၀၁၅ ခုနှစ်တွင် အဓိကလိုအပ်သော ကျန်းမာရေး စောင့်ရှောက်မှုကို လူတိုင်းလက်လှမ်းမီရရှိအောင် နိုင်ငံတော်အစိုးရအနေဖြင့် စီမံဆောင်ရွက် ပေးသွားမည်ဆိုပါက အောက်ပါအကျိုးကျေးဇူးများကို ရရှိမှာ ဖြစ်ပါတယ်။ (၁)ကျေးလက်ဒေသ နေပြည်သူများ၏ ကျန်းမာရေးအဆင့်အတန်း မြင့်မားလာသည့်အတွက် ကုန်ထုတ်လုပ်မှုစွမ်းအား များတိုးတက်မြင့်မားလာခြင်း၊ လုပ်ငန်းခွင်ပျက်ကွက်မှုများလျော့နည်းလာခြင်း၊ တစ်ဦးချင်းဝင်ငွေတိုးတက်လာခြင်း၊ လုပ်ငန်းများမှ အမြတ်အစွန်းများပိုမိုရရှိလာခြင်း၊ လယ်ယာကဏ္ဍမှ ထုတ်ကုန် ပိုမိုတိုးတက်လာခြင်း၊ (၂) ထုတ်လုပ်မှုစွမ်းအား တိုးတက်မြင့်မားလာမှုကြောင့် ပြည်တွင်း/ပြည်ပ ရင်းနှီးမြှပ်နှံမှုနဲ့ နိုင်ငံတော်စီးပွားရေး တိုးပွား လာစေခြင်း၊ (၃) ကလေးသူငယ်များ ကျန်းမာ သန်စွမ်းလာသောကြောင့် ဉာဏ်ရည် ဖွံ့ဖြိုးတိုးတက်ပြီး ပညာရည် အဆင့်အတန်း မြင့်မားကာ အနာဂတ်လူ့စွမ်းအား အရင်းအမြစ် ဖွံ့ဖြိုးတိုးတက်ရေးအတွက် ကြီးမားသော အထောက်အကူ ဖြစ်စေခြင်းတို့ ရရှိမည် ဖြစ်ပါကြောင်း တင်ပြအပ်ပါတယ်။ သို့ဖြစ်ပါ၍ ဆင်းရဲမှုလျော့နည်းပပျောက်ရေးနှင့် စီးပွားရေးဖွံ့ဖြိုးတိုးတက်ရေး အတွက် ကျေးလက်ဒေသ ကျန်းမာရေးစောင့်ရှောက်မှုကို တိုးမြှင့်ဆောင်ရွက်ရေးလုပ်ငန်းများကို နိုင်ငံတော်အစိုးရက တိုးမြှင့်ဆောင်ရွက်ပေးပါရန် တိုက်တွန်း အဆိုပြု တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့်သူရှိပါက ဆက်လက်ဆောင်ရွက်မှာ ဖြစ်ထယ်</speech>
<speech><mp id="80">ဒေါက်တာခင်မောင်လေး၊ ပဲခူးတိုင်းဒေသကြီး မဲဆန္ဒနယ်အမှတ်၈)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ကျွန်တော်ကတော့ ပဲခူး တိုင်းဒေသကြီး မဲဆန္ဒနယ်အမှတ်(၈) အမျိုးသားလွှတ်တော်ကိုယ်စားလှယ် ဒေါက်တာခင်မောင်လေး ဖြစ်ပါတယ်။ ဥက္ကဋ္ဌကြီးနှင့်တကွ ကြွရောက်လာကြသည့် ကိုယ်စားလှယ်များအားလုံး ကာယသုခ၊ စိတ္တသုခ၊ လူမှုရေးသုခအပေါင်းနှင့် ပြည့်ဝကြပါစေလို့ ဆန္ဒပြု ရင်း နှုတ်ခွန်းဆက်သအပ်ပါတယ်။ ပဲခူးတိုင်းဒေသကြီး မဲဆန္ဒနယ်အမှတ်(၉) လွှတ်တော်ကိုယ်စားလှယ် ပါမောက္ခဒေါက်တာမြဦး တင်သွင်းသည့် ဆင်း ရဲမှုလျော့နည်းပပျောက်ရေးနှင့် စီးပွားရေးဖွံ့ဖြိုး တိုးတက်ရေးအတွက် ကျေးလက်ဒေသကျန်းမာရေးစောင့်ရှောက်မှု တိုးမြှင့်ဆောင်ရွက်ရန်အဆိုသည် အမှန်တကယ် လိုအပ်သည့် ရည်ရွယ်ချက်နှင့် ဆောင်ရွက်သင့် သည့် လုပ်ငန်းများ လိုက်လျောညီထွေရှိ သည့်အတွက် ယင်းအဆိုအား လှိုက်လှိုက်လှဲလှဲ ထောက်ခံပါကြောင်း တင်ပြအပ်ပါသည်ခင်ဗျား။</speech>
<speech type="speaker">ပြည်ထောင်စုဝန်ကြီးက ရှင်းလင်းဆွေးနွေးရန် ရှိပါက ရှင်းလင်း ဆွေးနွေးရန် ဖြစ်ပါတယ်</speech>
<speech><agency id="98">ဒေါက်တာဖေသက်ခင်ပြည်ထောင်စုန်ကြီး၊ ကျန်းမာရေန်ကြီးဌာန)</agency>အမျိုးသား လွှတ်တော်ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ် (၉)မှ ဒေါက်တာမြဦးရဲ့ အဆိုဟာ ရှင်းလင်းနေပြီးသားဖြစ်တဲ့အတွက် ကျွန်တော့်အနေနဲ့ထပ်ှင်းလင်းဆွေးနွေးရ် မရှိပါ။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒေါက်တာမြဦး တင်သွင်းတဲ့ အဆိုကို လွှတ်တော်ကိုယ်စားလှယ်တစ်ဦးက ထောက်ခံသွား ပါတယ်။ အဆိုမှာ ဆင်းရဲမှုလျော့နည်းပပျောက်ရေးနှင့် စီးပွားရေးဖွံ့ဖြိုးတိုးတက်ရေးအတွက် ကျေးလက်ဒေသ ကန်းမာရေး စောင့်ရှောက်မှုတိုးမြှင့်ဆောင်ရွက်ရန် ပြည်ထောင်စုအစိုးရအား တိုက်တွန်းကြောင်း အဆိုဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒ ရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကို လက်ခံဆွေးနွေးဖို့ သဘောမတူတဲ့ လွှတ်တော် ကိုယ်စားလှယ်များ ရှိပါသလား ခင်ဗျား။ အဆိုကိုလက်ခံဆွေးနွေးဖို့ သဘောမတူတဲ့ လွှတ်တော် ကိုယ်စားလှယ်များမရှိသည့်အတွက် ဒေါက်တာမြဦးရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။ (ဩဘာသံများ)</speech>
<speech type="speaker">ဒေါက်တာမြဦး တင်သွင်းတဲ့အဆိုကို ဆွေးနွေးမယ့် လွှတ်တော် ကိုယ်စားလှယ်များ ရှိပါက အစည်းအဝေးရပ်နားတဲ့အခါ အမျိုးသားလွှတ်တော်ဌာန ၊ ဒုတိယညွှန်ချုပ် ကြားရေးမှူးချုပ် ထံ အမည်စာ ရင်း ပေးပို့ရမှာ ဖြစ်ပါတယ်။ ဒီအဆိုများနှင့် ပတ်သက်ပြီး သက်ဆိုင်ရာ ပြည်ထောင်စုဝန်ကြီးများက ဆွေးနွေးရန် မရှိတဲ့အတွက် လွှတ်တော်မှ ဒီအဆိုများကို ဆွေးနွေးမယ့်ရက်ကို အကြောင်းကြားသော်လည်း ပြည်ထောင်စုဝန်ကြီးများက တက်ရောက်ရန် လိုအပ်လို့ရှိရင် တက်ရောက်ဖို့နဲ့ လိုအပ်ခြင်းမရှိလျှင် တက်ရောက်ခြင်းမှ ခွင့်လွှတ်ကြောင်း ပြောကြားလိုပါတယ် အမျိုးသားလွှတ်တော်ကိုယ်စားလှယ်မျာ���ကို စားသောက်ရေးနှင့် ပတ်သက်လို့ အနည်းငယ်မိန့်မှာချင်တာ ရှိပါတယ်။ အမျိုးသားလွှတ်တော်မှာ ဒီနေ့ နေ့လယ်စာကျွေးတာသည်အစိုးရကလည်းကောင်း၊ လွှတ်တော်က လည်း ကောင်းကျွေးခြင်းမဟုတ်ဘဲနဲ့ ပုဂ္ဂလိကဆိုင်ကို ညှိနှိုင်းပြီးတော့ ချက်ကျွေးခိုင်းတာဖြစ်ပါတယ်။ လွှတ်တော်ကိုယ်စားလှယ်များ ခန်းလုံးပြည့် စားသောက်နေသော်လည်း ထမင်းစား လက်မှတ်(၄)စောင်ပဲ ရရှိတဲ့အခြေအနေမျိုးတွေလည်း ဖြစ်နေပါတယ်။ လွှတ်တော်ကိုယ်စားလှယ်များအား တစ်ရက်ကြို တ င်ပြီးတော့ ထမင်းစား လက်မှတ်ဝယ်ရမှာဖြစ်ပါတယ်ဒါမှသာ ချက်ပြုတ်တဲ့သူတွေအတွက် တိုင်းဆပြီးတော့ ချက်ရမှာ ဖြစ်ပါတယ်။ တကယ်လို့ချက်ထားပြီးမှ မစားလို့ရှိရင်လည်း ဘဏ္ဍာငွေတွေ အလဟဿ ဆုံးရှုံးမှာ ဖြစ်ပါတယ်။ ဒါကြောင့် ထမင်းစားလက်မှတ်ကို တစ်ရက်ကြို တင် ဝယ်ယူခြင်းကိစ္စကို တိတိကျကျလိုက်နာခြင်းအားဖြင့် မိမိတို့လွှတ်တော်ရဲ့ ဂုဏ်သိက္ခာကို ထိန်းသိမ်းကြဖို့ မှာကြား လိုပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်တတိယအစည်းအဝေး ရပ်နားကြောင်နှင့် စတုတ္ထအစည်းအဝေး ဆက်လက် ကျင်းပမည့် နေ့ရက်နှင့် အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် တတိယနေ့ အစည်းအဝေးကို ရပ်နားပါမယ်။ ပထမအကြိမ် အမျိုးသား လွှတ်တော် ဒုတိယပုံမှန် အစည်းအဝေး စတုတ္ထနေ့ကို ၂၀၁၁ ခုနှစ် ဩဂုတ်လ ၂၅ ရက် ကြာသပတေးနေ့ ၁၀းဝဝနာရီ အချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီခင်ဗျား၊</speech>
<speech type="mc">အားလုံး ပြန်လည်ထွက်ခွာနိုင်ပါပြီ ခင်ဗျား</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး တတိယ ပုံမှန်အစည်းအဝေးကို ၁၃၄၉ နာရီအချိန်တွင် ရပ်နားပါသည်။</p>
</postface>
</transcript>
</doc>
