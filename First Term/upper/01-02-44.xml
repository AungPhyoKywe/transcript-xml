<doc>
<docinfo>
<docno>01-02-44.xml</docno>
<pdf>01-02-44.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ရက်မြောက်နေ့ အစည်းအဝေးမှတ်တမ်း</title>
<date value='04-11-2011'>၁၃၇၃ ခုနှစ်၊ တန်ဆောင်မုန်းလဆန်း ၉ ရက် (၂၀၁၁ ခုနှစ်၊ နိုဝင်ဘာလ ၄ ရက်) (သောကြာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၄၅ ရက်မြောက်နေ့ အစီအစဉ်ကို နံနက် ၁၄၀၀ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၄၅ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ၄၅ ရက်မြောက်နေ့ အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်မျင်ဗျား။ ဒီကနေ့ကျင်းပတဲ့ ပထမအကြိမ်အမျိုးသားလွှာတော် ဒုတိယပုံမှန်အစည်းအဝေး ၄၅ ရက်မြောက်နေ့မှာ အမျိုးသား လွှတ်တော်ကိုယ်စားလှယ်များ စိစစ်ရေးကော်မတီရောင်ပြချက်အရ အစည်းအဝေးသောက်ရောက်ခွင့် ရှိတဲ့ ကိုယ်စားလှယ်ဦးရေစုစုပေါင်း (၂၁၈) ဦးရှိပြီး ဒီကနေ့အစည်းအဝေးကို (၁၈၁) ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ် ဦးရေ စုစုပေါင်း၏ (၈၃.၀၃) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေးအထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့ အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေးအထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ၂၁၊ နည်းဥပဒေ ခွဲ(က)နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန် အစည်းအဝေးရဲ့ ၄၅ ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျားအမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော်ကိုယ်စားလှယ် တစ်ဦးကသော်လည်းကောင်း ခွင့်ပန်ကြားရမှာဖြစ်ပါတယ်။ ဒီနေ့ အစည်းအဝေး ကို ခွင့်တိုင်တာ (၂၉) စောင် ရှိပါတယ်။ တစ်ယောက်ချင်းမှ သဘောတူသလား မေးမနေတော့ပါဘူး။ အားလုံးမှတ်ထားကြ ပါ။ နောက်ဆုံးကျမှပဲ ပေါင်းမေး ပါ့မယ်။ သဘောတူရဲ့ လား။ (လွှတ်တော်က သဘောတူပါသည်။)</speech>
<speech type="speaker">အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ် (၁) အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက် အခြားလွှတ်တော်ကိုယ်စားလှယ်တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီနေ့ အစည်းအဝေး မတက်ရောက်နိုင်တဲ့ လွှတ်တော်ကိုယ်စားလှယ်များ ယခု ခွင့်ပန်ကြားဖို့ ဖြစ်ပါတယ်။</speech>
<speech type="speaker">ဦးထွန်းဇော် (ခ) ကိုပေါက် တင်ပြဖို့ ဖြစ်ပါတယ်</speech>
<speech><mp id="84">ဦးထွန်းဇော် (ခ) ကိုပေါက်၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒနယ် အမှတ်(၁၀)မှ အမျိုးသားလွှတ်တော်ကိုယ်စားလှယ် ဒေါက်တာမြဦး ဟာ မိခင်ဖြစ်သူ ကျန်းမာရေးကိစ္စကြောင့် ပြည်မြို့၊ ပြည်သူ့ဆေး ရုံကို လိုက်ပါသွား ရပါသဖြင့် ၄-၁၁-၂၀၁၁ ရက်နေ့ (၁) ရက်အား ခွင့်အဖြစ် သ တ်မှတ်ပေးနိုင်ပါရန် ဒေါက်တာမြဦး ၏ကိုယ်စား ပဲခူးတိုင်းဒေသကြီး မဲဆန္ဒနယ်အမှတ် (၁၂)မှ လွှတ်တော်ကိုယ်စားလှယ် ကျွန်တော် ဦးထွန်းဇော် (ခ) ကိုပေါက် မှ ခွင့်ပန်ကြားအပ်ပါတယ် ခင်ဗျာ။</speech>
<speech type="speaker">ဦးမောင်အေးထွန်း တင်ပြပါ</speech>
<speech><mp id="129">ဦးမောင်အေးထွန်း၊ ရခိုင်ပြည်နယ် မဲဆန္ဒနယ်အမှတ်(၉)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးခင်ဗျား။ ရခိုင်ပြည်နယ် မဲဆန္ဒနယ်အမှတ် (၁၂)မှ လွှတ်တော်ကိုယ်စားလှယ် ဦးမြင့်လှိုင် မှာ ၎င်းနေထိုင်သော သံတွဲမြို့၊ ငပလီကမ်းခြေသို့ရောက်ရှိလာကြမည့် နိုင်ငံခြားသား အထူးဧည့်သည်များအား ကြိုဆိုရေးအစီအမံများ ပြုလုပ်ရန် အတွက် ငပလီသို့ လိုက် သွားရပါတယ်။ ယနေ့ ၂၀၁၁ ခုနှစ်၊ နိုဝင်ဘာလ ၄ ရက်နေ့ကို ခွင့်(၁)ရက် အဖြစ် သတ်မှတ်ပေးပါရန် ဦးမြင့်လှိုင် ကိုယ်စား ရခိုင်ပြည်နယ် မဲဆန္ဒနယ်အမှတ်(၉)မှ ကျွန်တော် ဦးမောင်အေးထွန်း မှ လေးစားစွာ ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ဒေါက်တာဌေးဝင်း တင်ပြပါ</speech>
<speech><mp id="161">ဒေါက်တာဌေးဝင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၅)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး မဲဆန္ဒနယ် အမှတ် (၄)မှ အမျိုးသားလွှတ်တော်ကိုယ်စားလှယ် ဦး ညွန့်လှိုင် သည် အစ်ကိုဖြစ်သူ ရန်ကုန်အာရှတော်ဝင်ဆေးရုံတွင် ဆေးကုသခံနေသည်ကို အနီးကပ်စောင့်ရှောက်နေရပါသဖြင့် ၄-၁၁-၂၀၁၁ ရက်နေ့အား အစည်းအဝေးမတက်ရောက်နိုင်ခြင်းကို ခွင့်အဖြစ် သတ်မှတ်ပေးပါရန် ဦးညွန့်လှိုင် ကိုယ်စား ဧရာဝတီတိုင်းဒေသကြီး မဲဆန္ဒနယ်အမှတ် (၅) မှ အမျိုးသားလွှတ်တော် ကိုယ်စားလှယ် ကျွန်တော် ဒေါက်တာဌေးဝင်း မှ လေးစားစွာတင်ပြအပ်ပါတယ်ခင်ဗျား။</speech>
<speech type="speaker">ဦးစိုင်းဝင်းမောင် တင်ပြဖို့ ဖြစ်ပါတယ်</speech>
<speech><mp id="149">ဦးစိုင်းဝင်းမောင်၊ ရှမ်းပြည်နယ် မဲဆန္ဒနယ်အမှတ်(၅)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးခင်ဗျား။ ရှမ်းပြည်နယ် မဲဆန္ဒနယ်အမှတ်(၁)မှ အမျိုးသား လွှတ်တော်ကိုယ်စားလှယ် ဦးဉာဏ်လင်း သည် မိမိရဲ့ အိမ်မှုကိစ္စဆောင်ရွက်ရန် အကြောင်းကိစ္စ ပေါ်ပေါက်လာသဖြင့် ယနေ့၂၀၁၁ ခုနှစ် နိုဝင်ဘာလ ၄ ရက်နေ့ အမျိုးသားလွှတ်တော်စည်းအဝေး မတက်ရောက်နိုင်ခြင်းကို ခွင့် (၁)ရက်အဖြစ် သတ်မှတ်ပေးပါရန် ရှမ်းပြည်နယ် မဲဆန္ဒနယ် အမှတ်(၅)မှ အမျိုးသား လွှတ်တော်ကိုယ်စားလှယ် ကျွန်တော်ဦးစိုင်းဝင်းမောင် က ဦးဉာဏ်လင်း ၏ကိုယ်စားလေးစားစွာဖြင့် ခွင့်ပန်ကြားအပ်ပါသည်။ ကျေးဇူးတင်ပါတယ်။</speech>
<speech type="speaker">ဦးခင်မောင်ဌေး တင်ပြဖို့ ဖြစ်ပါတယ်</speech>
<speech><mp id="106">ဦးခင်မောင်ဌေး၊ မန္တလေးတိုင်းဒေသကြီး မဲဆန္ဒနယ်အမှတ်(၁၀)</mp>လေးစာအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မန္တလေးတိုင်းဒေသကြီး မဲဆန္ဒနယ်အမှတ်(၂) မှ လွှတ်တော်ကိုယ်စားလှယ် ဦးဝင်းမောင် သည် မိသားစုကထိန်ခင်းရန်အတွက် မန္တလေးသို့ ပြန်သွားပါတယ်။ သို့ ပါ၍ ၂၀၁၁ ခုနှစ် နိုဝင်ဘာလ ၄ ရက်နေ့တွင် ဦးဝင်းမောင် အနေဖြင့် အမျိုးသားလွှတ်တော်အစည်းအဝေး မတက်ရောက်နိုင်သည်ကို ခွင့်ပြု ပေးပါရန်နှင့် ဦးဝင်းမောင်ရဲ့ ကိုယ်စား မန္တလေးတိုင်းဒေသကြီး မဲဆန္ဒနယ်အမှတ် (၁၀)မှ အမျိုးသားလွှတ်တော်ကိုယ်စားလှယ် ကျွန်တော် ဦးခင်မောင်ဌေး က လေးစားစွာဖြင့် ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ဦးဆိုင်ပေါင်းနပ် တင်ပြဖို့ ဖြစ်ပါတယ်</speech>
<speech><mp id="156">ဦးဆိုင်ပေါင်းနပ်၊ ရှမ်းပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ရှမ်းပြည်နယ် မဲဆန္ဒနယ်အမှတ် (၁၀)မှ ဦးထွန်းကျော်ဟာ သူ့ရဲ့ ကိုယ်ရေးကိုယ်တာကိစ္စနဲ့ မန္တလေးရောက်ရှိနေတဲ့အတွက်ကြောင့် ယနေ့ ပြုလုပ်ကျင်းပတဲ့ အစည်းအဝေးကို မတက်ရောက်နိုင်ပါ။ သို့ဖြစ်တဲ့အတွက်ကြောင့် ဦးထွန်းကျော် ကိုယ်စား ရှမ်းပြည်နယ် မဲဆန္ဒနယ်အမှတ်(၁၂)မှ ကျွန်တော် ဦးဆိုင်ပေါင်းနပ် က (၁) ရက်တာအတွက် ခွင့်ပန်ကြားအပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးသန်းဆွေ တင်ပြဖို့ ဖြစ်ပါတယ်</speech>
<speech><mp id="62">ဦးသန်းဆွေ၊ တနင်္သာရီတိုင်းဒေသကြီး မဲဆန္ဒနယ်အမှတ်(၂)</mp>လေးစား အပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။တနင်္သာရီတိုင်းဒေသကြီး မဲဆန္ဒနယ်အမှတ်(၁) မှ အမျိုးသားလွှတ်တော်ကိုယ်စားလှယ် ဦး စိုးသက် သည် ဘဏ်ငွေစာရင်းကိစ္စများ ကိုယ်တိုင်ဆောင်ရွက်ရန်ရှိပါသဖြင့် ၄-၁၁-၂၀၁၁ ရက်နေ့ (၁)ရက်အား လွှတ်တော်အစည်းအဝေး တက် ရောက်ခြင်းမှ ခွင့် (၁)ရက် သတ်မှတ်ပေးပါရန် ဦးစိုးသက် ကိုယ်စား ကျွန်တော် တနင်္သာရီတိုင်း ဒေသကြီး မဲဆန္ဒနယ်အမှတ်(၂) မှ ဦးသန်းဆွေ က ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ဒေါက်တာစိုင်းဆိုင်ကျောက်ဆမ် တင်ပြဖို့ ဖြစ်ပါတယ်</speech>
<speech><mp id="150">ဒေါက်တာစိုင်းဆိုင်ကျောက်ဆမ်၊ ရှမ်းပြည်နယ်မဲဆန္ဒနယ်အမှတ်(၆)</mp>အမျိုးသား လွှတ်တော်ဥက္ကဋ္ဌကြီးခင်ဗျား။ ရှမ်း ပြည်နယ် အမျိုးသားလွှတ်တော် မဲဆန္ဒနယ်အမှတ်(၇)မှ လွှတ်တော်ကိုယ်စားလှယ် ဦးဝီလ်ဆင်မိုး သည် ဆေးရုံ၌ ဆေးကုသခံနေရသည့် ၎င်း၏ဖခင်အား အနီးကပ်ပြုစုစောင့်ရှောက်ရန် လိုအပ်ပါသဖြင့် ယနေ့ ခွင့် (၁)ရက် ခွင့်ပြုပေးနိုင်ပါရန် ၎င်း၏ ကိုယ်စား ရှမ်းပြည်နယ် မဲဆန္ဒနယ်အမှတ်(၆)မှ ကျွန်တော် ဒေါက်တာစိုင်းဆိုင်ကျောက်ဆမ် မှ လေးစားစွာခွင့်ပန်ကြားအပ်ပါသည်။</speech>
<speech type="speaker">ဦးဝှေ့ယိန်း တင်ပြဖို့ ဖြစ်ပါတယ်</speech>
<speech><mp id="47">ဦးဝှေ့ယိန်း၊ ချင်းပြည်နယ် မဲဆန္ဒနယ်အမှတ်(၁၁)</mp>ရန်ကုန်တိုင်းဒေသကြီး မဲဆန္ဒနယ်အမှတ်၆) အမျိုးသားလွှတ်တော်ကိုယ်စားလှယ် ဒေါက်တာတင်ရွှေ သည် သူနေထိုင်ရာလမ်း၏ မဟာဒုတ်အလှူတော် အကျိုးဆောင်အဖြစ် ဆောင်ရွက်နေရပါ သဖြင့် ယနေ့ ၂၀၁၁ ခုနှစ် နိုဝင်ဘာ ၄ ရက်နေ့ အစည်းအဝေးသို့ မတက်ရောက်နိုင်သည့်အတွက် ခွင့်(၁)ရက် သတ်မှတ်ပေးပါရန် ၎င်းကိုယ်စား ချင်းပြည်နယ် မဲဆန္ဒနယ်အမှတ်(၁၁) အမျိုးသား လွှတ်တော်ကိုယ်စားလှယ် ကျွန်တော် ဦးဝှေ့ယိန်း က လေးစားစွာ တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဦးမိုးမြင့် တင်ပြဖို့ ဖြစ်ပါတယ်</speech>
<speech><mp id="67">ဦးမိုးမြင့်၊ တနင်စာရီတိုင်းဒေသကြီး မဲဆန္ဒနယ်အမှတ်(၇)</mp>လေးစား အပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ်(၈) မှ အမျိုးသားလွှတ်တော်ကိုယ်စားလှယ် ဒေါက်တာခင်မောင်လေး သည် ဖျားနာနေပါသောကြောင့် ၄-၁၁-၂၀၁၁ ရက်နေ့တွင် ကျင်းပသော အမျိုးသားလွှတ်တော်အစည်းအဝေးသို့ မ တက်ရောက် နိုင်ခြင်းကို ခွင့်ပြုပါရန် ဒေါက်တာခင်မောင်လေး ကိုယ်စား တနင်္သာရီတိုင်းဒေသကြီး မဲဆန္ဒနယ် အမှတ်(၇)မှ အမျိုးသားလွှတ်တော်ကိုယ်စားလှယ် ကျွန်တော်ဦးမိုးမြင့် မှ ခွင့်ပန်ကြား အပ်ပါတယ် ခင်ဗျား။</speech>
<speech type="speaker">ဦးဂျေယော တင်ပြဖို့ ဖြစ်ပါတယ်</speech>
<speech><mp id="12">ဦးဂျေယောဝူ၊ ကချင်ပြည်နယ် မဲဆန္ဒနယ်အမှတ်၁၂)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးခင်ဗျား။ ကချင်ပြည်နယ် မဲဆန္ဒနယ်အမှတ်(၄)မှ အမျိုးသား လွှတ်တော်ကိုယ်စားလှယ် ဦး စခုန်တိန့်ယိန်း သည် ကချင်ပြည်နယ်၏ လုပ်ငန်းတာဝန် များ ထမ်းဆောင်ရန်ရှိပါသဖြင့် ၄-၁၁-၂၀၁၁ မှ ၁၁-၁၁-၂၀၁၁ ခုနှစ်အတွင်း ကျင်းပမည့် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးပွဲသို့ တက်ရောက်နိုင်ခြင်း မရှိပါသဖြင့် ခွင့်ရက်များအဖြစ်သတ်မှတ်ပေးပါရန် ၎င်း၏ကိုယ်စား ကချင်ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ကျွန်တော် ဦးဂျေယော က လေးစားစွာ ခွင့်ပန်ကြားအပ် ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဦးကံညွန့် တင်ပြပေးပါ</speech>
<speech><mp id="53">ဦးကံညွန့်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၅)</mp> လေးစား အပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ် (၂) မှ ဦးဖိုးဇော် သည် မိသားစုကိစ္စဆောင်ရွက်ရန်ရှိပါ၍ ယနေ့ ၄-၁၁-၂၀၁၁ ရက်နေ့ (၁) ရက်အား ခွင့်အဖြစ်သတ်မှတ်ပေးပါရန် ဦးဖိုးဇော် ကိုယ်စား စစ်ကိုင်းတိုင်းဒေသကြီး မဲဆန္ဒနယ်အမှတ် (၅) အမျိုးသားလွှတ်တော်ကိုယ်စားလှယ် ကျွန်တော် ဦးကံညွန့် မှ လေးစားစွာ ခွင့်ပန်ကြားအပ် ပါတယ်ခင်ဗျား။</speech>
<speech type="speaker">ဦးလှသိန်း တင်ပြပေးပါ</speech>
<speech><mp id="87">ဦးလှသိန်း၊ မကွေးတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မကွေးတိုင်းဒေသကြီး မဲဆန္ဒနယ်အမှတ် (၁၀)မှ အမျိုးသားလွှတ်တော်ကိုယ်စား လှယ် ဦးအောင်သန်း သည် သမီးဖြစ်သူ နေမကောင်း၍ သွားရောက် ပြုစုနေရပါသဖြင့် ၄-၁၁-၂၀၁၁ ရက်နေ့ (၁) ရက်အား ခွင့်အဖြစ်သတ်မှတ်ပေးပါရန် ဦးအောင်သန်း ကိုယ်စား မကွေးတိုင်းဒေသကြီး မဲဆန္ဒနယ်အမှတ် (၃) အမျိုးသား လွှတ်တော်ကိုယ်စားလှယ် ကျွန်တော် ဦးလှသိန်း မှ တင်ပြ အစီရင်ခံအပ်ပါတယ်ခင်ဗျား။</speech>
<speech type="speaker">ဦးစောမြဝင်း တင်ပြပေးပါ</speech>
<speech><mp id="35">ဦးစောမြဝင်း၊ ကရင်ပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသား လွှတ်တော် ဥက္ကဋ္ဌကြီးခင်ဗျား။ မွန်ပြည်နယ် မဲဆန္ဒနယ်အမှတ်(၉)မှ အမျိုးသား လွှတ်တော်ကိုယ်စားလှယ် ဦး စောအုန်း သည် သမီးဖြစ်သူ၏ ကျန်းမာရေးကိစ္စဆောင်ရွက် ပေးရန်ရှိပါသဖြင့် ၄-၁၁-၂၀၁၁ ရက်နေ့ကို ခွင့်ရက်အဖြစ်သတ်မှတ်ပေးပါရန် ဦးစောအုန်း ကိုယ်စား ကရင်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ကျွန်တော် ဦးစောမြဝင်း မှ လေးစားစွာ ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ဦးဌေးရယ် တင်ပြပေးပါ</speech>
<speech><mp id="19">ဦးဌေးရယ်၊ ကယားပြည်နယ် မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကရင်ပြည်နယ် မဲဆန္ဒနယ်အမှတ်(၄)မှ ဦးစောသန်းထွန်း သည် မိသားစုအရေးကိစ္စပေါ်ပေါက်လာတဲ့အတွက်ကြောင့် ၄-၁၁-၂၀၁၁ ခုနေ့ကို ခွင့်ရက် အဖြစ်သတ်မှတ်ပေးပါရန် ကယားပြည်နယ် မဲဆန္ဒနယ်အမှတ်(၇)က ကျွန်တော် ဦးဌေးရယ် က ၎င်းကိုယ်စား ခွင့်ပန်ကြားအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဒေါက်တာဌေးနိုင် တင်ပြပေးပါ</speech>
<speech><mp id="163">ဒေါက်တာဌေးနိုင် ဧရာဝတီတိုင်းဒေသကြီး မဲဆန္ဒနယ်အမှတ်(၇)</mp>လေးစား အပ်တဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ဧရာဝတီတိုင်းဒေသကြီး မဲဆန္ဒနယ်အမှတ်(၁၂) မှ အမျိုးသားလွှတ်တော်ကိုယ်စားလှယ် ဦးလှိုင်ဦး ဟာ မိသားစုကိစ္စများဆောင်ရွက်ရန်ရှိသဖြင့် ယနေ့ကျင်းပတဲ့ အမျိုးသားလွှတ်တော် အစည်းအဝေးသို့ မတက်ရောက်နိုင်ပါသဖြင့် ခွင့်အဖြစ် သတ်မှတ်ပေးပါရန် ဦးလှိုင်ဦးကိုယ်စား ဧရာဝတီတိုင်းဒေသကြီး မဲဆန္ဒနယ်အမှတ်၇)မှ ကျွန်တော် ဒေါက်တာဌေးနိုင်က လေးစားစွာ ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ဦးစိုးအောင် တင်ပြပေးပါ</speech>
<speech><mp id="107">ဦးစိုးအောင်၊ မန္တလေးတိုင်းဒေသကြီး မဲဆန္ဒနယ်အမှတ်(၁၁)</mp>လေးစား အပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မွန်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော်ကိုယ်စားလှယ် ဦး ဇော်ဝင်း သည် မိသားစုရေးရာကိစ္စများ ဖြေရှင်းနိုင်ရန် မိမိဒေသသို့ ပြန်သွားရပါသဖြင့် ၄-၁၁-၂၀၁၁ ရက် ယနေ့ကျင်းပသော ပထမအကြိမ်အမျိုးသား လွှတ်တော် ဒုတိယပုံမှန်အစည်းအဝေးသို့ တက်ရောက် ရန် ပျက်ကွက်ခြင်းအပေါ် ခွင့်အဖြစ် သတ်မှတ်ပေးပါရန် ဦး ဇော်ဝင်း ကိုယ်စား မန္တလေးတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ကျွန်တော် ဦးစိုးအောင် မှ လေးစားစွာ ခွင့်ပန်ကြားအပ် ပါတယ်ခင်ဗျား။</speech>
<speech type="speaker">ဦးကျော်သူဦး တင်ပြပေးပါ</speech>
<speech><mp id="89">ဦးကျော်သူဦး၊ မကွေးတိုင်းဒေသကြီး မဲဆန္ဒနယ်အမှတ်(၅)</mp>လေးစား အပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စား လှယ် ဦး သော်ဇင်ဦး သည် ကျန်းမာရေးမကောင်း ပါသဖြင့် ၄-၁၁-၂၀၁၁ ရက်နေ့ (၁)ရက်အား ခွင့်အဖြစ်သတ်မှတ်ပေးပါရန် ဦးသော်ဇင်ဦး ကိုယ်စား မကွေးတိုင်းဒေသကြီး မဲဆန္ဒနယ်အမှတ် (၅) အမျိုးသားလွှတ်တော်ကိုယ်စားလှယ် ကျွန်တော် ဦးကျော်သူဦးမှ ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ဦးရဲမြင့် တင်ပြပေးပါ</speech>
<speech><mp id="76">ဦးရဲမြင့်၊ ပဲခူးတိုင်းဒေသကြီး မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ် (၆)မှ အမျိုးသား လွှတ်တော်ကိုယ်စားလှယ် ဦးသက်နိုင်ဦး သည် မိသားစုအရေးကြီးကိစ္စ ပေါ်ပေါက်လာပါ၍ ၄-၁၁-၂၀၁၁ ရက်နေ့ ခွင့်(၁)ရက် ပေးပါရန် ဦးသက်နိုင်ဦး ၏ကိုယ်စား ကျွန်တော် အမျိုးသား လွှတ်တော်ကိုယ်စားလှယ် ဦးရဲမြင့် မှ ခွင့်တိုင်ကြားအပ်ပါတယ်ခင်ဗျား။</speech>
<speech type="speaker">ဦးမင်းမျိုးတင့်လွင် တင်ပြပေးပါ</speech>
<speech><mp id="34">ဦးမင်းမျိုးတင့်လွင် ကရင်ပြည်နယ် မဲဆန္ဒနယ်အမှတ်(၁၀)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကရင်ပြည်နယ် မဲဆန္ဒနယ်အမှတ် (၃)မှ ဦးစောငြိမ်းသင် သည် မိမိကိုယ်တိုင် ဆောင်ရွက်ရန်ကိစ္စရှိပါသဖြင့် ဘားအံသို့ ခေတ္တပြန်သွား ပါသည်။ သို့ဖြစ်ပါ၍ ၂၀၁၁ ခုနှစ်၊ နိုဝင်ဘာလ ၄ ရက်နေ့ (၁) ရက်အား ခွင့်အဖြစ် သတ်မှတ်ပေး နိုင်ပါရန် ၎င်း၏ကိုယ်စား ကရင်ပြည်နယ်မဲဆန္ဒနယ်အမှတ်(၁၀) ကျွန်တော် ဦးမင်းမျိုးတင့်လွင် မှ ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ဦးဘရန်ရှောင် တင်ပြပေးပါ</speech>
<speech><mp id="3">ဦးဘရန်ရှောင်၊ ကချင်ပြည်နယ် မဲဆန္ဒနယ်အမှတ်၃)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးခင်ဗျား။ ကချင်ပြည်နယ် မဲဆန္ဒနယ်အမှတ်(၂)မှ အမျိုးသား လွှတ်တော်ကိုယ်စားလှယ် ဦးဂမ်ဆိုင်း သည် ကချင်ပြည်နယ်၏ လုပ်ငန်းတာဝန် များဆောင်ရွက် ရန်ရှိပါသဖြင့် နိုဝင်ဘာလ ၄ ရက်နေ့ မှ ၁၁ ရက်နေ့အထိ ခွင့်အဖြစ် သတ်မှတ်ပေးပါရန်ဦးဂမ်ဆိုင်း ကိုယ်စား ကျွန်တော် ဦးဘရန်ရှောင် မှ ခွင့်ပန်ကြားအပ်ပါသည်ခင်ဗျား။</speech>
<speech type="speaker">ဦးစောမော်ထွန်း တင်ပြပေးပါ</speech>
<speech><mp id="73">ဦးစောမော်ထွန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁)</mp>လေးစားအပ် ပါ သော အမျိုးသားလွှတ်တော်ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ် (၁၁)မှ အမျိုးသားလွှတ်တော်ကိုယ်စားလှယ် ဦးအောင်ချိုဦး သည် ကျန်းမာရေးမကောင်းပါသဖြင့် ၄-၁၁-၂၀၁၁ ရက်နေ့ယနေ့(၁)ရက်အား ခွင့်အဖြစ် သတ်မှတ်ပေးပါရန်ဦးအောင်ချိုဦး ၏ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးစောမော်ထွန်း မှ ခွင့်တိုင်ကြားအပ်ပါတယ် ခင်ဗျား။</speech>
<speech type="speaker">ဦးထွန်းမြင့် တင်ပြပေးပါ</speech>
<speech><mp id="54">ဦးထွန်းမြင့်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ်ပါ သော ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး မဲဆန္ဒနယ်အမှတ် (၁၂) မှ ဦးမြတ်ကို သည် ညီ၏ နာရေးကိစ္စအား ဆောင်ရွက်ရန်ရှိပါသဖြင့် ယနေ့ ၄-၁၁-၂၀၁၁ ရက်နေ့ ပျက်ကွက်ခြင်းကို ခွင့်အဖြစ် သတ်မှတ်ပေးနိုင်ပါရန် ဦးမြတ်ကို ၏ ကိုယ်စား စစ်ကိုင်းတိုင်းဒေသကြီး မဲဆန္ဒနယ် အမှတ်(၆)မှ ကျွန်တော် ဦးထွန်းမြင့် က ခွင့်တိုင်ကြားအပ်ပါတယ်ခင်ဗျား။</speech>
<speech type="speaker">ဦးကြည်ထွန်း တင်ပြပေးပါ</speech>
<speech><mp id="85">ဦးကြည်ထွန်း၊ မကွေးတိုင်းဒေသကြီး မဲဆန္ဒနယ်အမှတ်(၁)</mp>လေးစား အပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မကွေးတိုင်းဒေသကြီး မဲဆန္ဒနယ်အမှတ်(၁၂) မှ အမျိုးသားလွှတ်တော်ကိုယ်စားလှယ် ဦးလှဆွေ ဟာ ဂန့်ဂေါမြို့နယ်ပိုင် မော် တော်ယာဉ်အား ၎င်းကိုယ်တိုင်အပ်နှံရန်ရှိပါသဖြင့် ၄-၁၁-၂၀၁၁ ရက်နေ့အား ခွင့်အဖြစ် သတ်မှတ်ပေးပါရန် ဦးလှဆွေ၏ ကိုယ်စား မကွေးတိုင်းဒေသကြီး မဲဆန္ဒနယ်အမှတ်(၁) အမျိုးသားလွှတ်တော် ကိုယ်စားလှယ် ကျွန်တော် ဦးကြည်ထွန်း မှ ခွင့်တိုင်ကြားအပ်ပါတယ်ခင်ဗျား။</speech>
<speech type="speaker">ဦးသက်လင်း တင်ပြပေးပါ</speech>
<speech><mp id="164">ဦးသက်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်(၈)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ် မှ အမျိုးသား လွှတ်တော်ကိုယ်စားလှယ် ဦး ဝင်းသိန်း ဟာ အစာအိမ်ရောဂါဖြစ်နေပါသဖြင့် ၄-၁၁-၂၀၁၁ ရက်နေ့အား ခွင့် (၁) ရက် ခွင့်ပြု ပေးပါရန် ဦးဝင်းသိန်း ကိုယ်စား ကျွန်တော် ဦးသက်လင်း မှ လေးစားစွာ ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ဦးဖုန်းမြင့်အောင် တင်ပြပေးပါ</speech>
<speech><mp id="135">ဦးဖုန်းမြင့်အောင် ရန်ကုန်တိုင်းဒေသကြီး မဲဆန္ဒနယ်အမှတ်(၃)</mp>လေးစား အပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၄) မှ အမျိုးသားလွှတ်တော်ကိုယ်စားလှယ် ဒေါက်တာမြတ်ဉာဏစိုးသည် ၎င်းကိုယ်တိုင်ဆောင်ရွက်ရမည့် အရေးကြီးကိစ္စရှိပါသဖြင့် ၄-၁၁-၂၀၁၁ ရက်နေ့ (၁)ရက်အား ခွင့်အဖြစ်သတ်မှတ်ပေးပါရန် ၎င်း၏ကိုယ်စား ကျွန်တော် ရန်ကုန် တိုင်းဒေသကြီး မဲဆန္ဒနယ်အမှတ် (၃)မှ ကျွန်တော် ဦးဖုန်းမြင့်အောင် က ခွင့်တိုင်ကြားအပ်ပါတယ်။ ကျေးဇူးတင်ပါတယ်။</speech>
<speech type="speaker">ဦးညီညီထွန်း တင်ပြပေးပါ</speech>
<speech><mp id="119">ဦးညီညီထွန်း၊ မွန်ပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးညီညီထွန်း ဖြစ်ပါတယ်။ မွန်ပြည်နယ် မဲဆန္ဒနယ် အမှတ်(၁)မှ ဒေါက်တာဦးစိုးဝင်း အား သူ့ရဲ့ မိသားစုကိစ္စရှိပါသဖြင့် ခွဲဝ)ရက်ပေးပါရန် လေးစားစွာ ပန်ကြားအပ်ပါတယ်။</speech>
<speech type="speaker">ဒေါက်တာဗညားအောင်မိုး တင်ပြပေးပါ</speech>
<speech><mp id="115">ဒေါက်တာဗညားအောင်မိုး၊ မွန်ပြည်နယ် မဲဆန္ဒနယ်အမှတို၇)</mp>။လေးစား အပ်ပါသော ဥက္ကဋ္ဌကြီးခင်ဗျား။ ကရင်ပြည်နယ် မဲဆန္ဒနယ်အမှတ် (၁)မှ အမျိုးသားလွှတ်တော် ကိုယ်စားလှယ် ဦးစောအောင်ကျော်နိုင် (ခ) ရှားဘူးဟေ့ သည် ကထိန်အလှူကိစ္စဆောင်ရွက်ရန် ရှိပါသဖြင့် ယနေ့ ၄-၁၁-၂၀၁၁ ရက်နေ့တွင် အမျိုးသားလွှတ်တော်အစည်းအဝေးသို့ မတက်ရောက် နိုင်သည်ကို ခွင့်(၁)ရက် သတ်မှတ်ပေးပါရန် ၎င်း၏ကိုယ်စား ကျွန်တော် မွန်ပြည်နယ် မဲဆန္ဒနယ်အမှတ်(၇) မှ အမျိုးသားလွှတ်တော်ကိုယ်စားလှယ် ကျွန်တော် ဒေါက်တာဗညားအောင်မိုး က လေးစားစွာဖြင့် ခွင့်ပန်ကြားအပ်ပါသည်။ ကျေးဇူးတင်ပါတယ်။</speech>
<speech type="speaker">ဦးဆလိုင်းခွဲယန် တင်ပြပေးပါ</speech>
<speech><mp id="48">ဦးဆလိုင်းခွဲယန်၊ ချင်းပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မွန်ပြည်နယ်ဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် ဦးမင်းလွန်းအောင် သည် နေမကောင်းဖြစ်နေပါသဖြင့် ယနေ့ ၄-၁၁-၂၀၁၁ ရက် (သောကြာနေ့) အစည်းအဝေး ပျက်ကွက်ခြင်းကို ခွင့်အဖြစ် သတ်မှတ်ပေးနိုင် ပါရန် ဦးမင်းလွန်းအောင် ကိုယ်စား ချင်းပြည်နယ် မဲဆန္ဒနယ်အမှတ် (၁၂)မှ အမျိုးသားလွှတ်တော် ကိုယ်စားလှယ် ကျွန်တော်ဦးဆလိုင်းခွဲယန် ကပန်ကြားတင်ပြပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ခွင့်ပန်ကြားတဲ့ ပုဂ္ဂိုလ် (၂၉)ဦးအနက် (၂၇)ဦးဟာ ၄-၁၁-၂၀၁၁ ရက်နေ့ (၁)ရက် ခွင့်ပန်ကြားခြင်းဖြစ်ပါတယ်။ ဦးစခုန်တိန့်ယိန်း က ၄-၁၁-၂၀၁၁ ရက်နေ့ကနေ ၁၁-၁၁-၂၀၁၁ ရက်နေ့အထိ ခွင့်ပန်ကြားခြင်း ဖြစ်ပါတယ်။ အလားတူပဲ ဦးဂမ်ဆိုင်း ကလည်း ၄-၁၁-၂၀၁၁ ရက်နေ့ကနေ ၁၁-၁၁-၂၀၁၁ ရက်နေ့အထိ ခွင့်ပန်ကြားခြင်းဖြစ်ပါတယ်။ ယခုလို အမျိုးသားလွှတ်တော်ကိုယ်စားလှယ် (၂၉) ဦး ခွင့်ပန်ကြားချက် ကို ခွင့်ပြုဖို့ လွှတ်တော်က သဘောတူ ပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျာဒီကနေ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၄၅ ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၁၈) ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၈) ဦး၊ ယနေ့ခွင့်ပန်ကြားသဖြင့် ခွင့်ပြု ထားသူ (၂၉) ဦးဖြစ်၍ အမျိုးသားလွှတ်တော်က စုစုပေါင်းခွင့်ပန်ကြား၍ ခွင့်ပြုထားသူ (၃၇) ဦးဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသား လွှတ်တော်ဆိုင်ရာနည်းဥပဒေ၄၊ နည်းဥပဒေခွဲ (ဂ)၊ နည်းဥပဒေခွဲငယ် (၂) အရ ယခု လွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသား လွှတ်တော်ရဲ့ အတည်ပြုချက်ရယူပါမယ်</speech>
<speech type="speaker">အမျိုးသားလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို လွှတ်တော်က အတည်ပြု မှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="Motion">	
<motion>
<title>ဒေါ်ခင်ဝိုင်းကြည် ရန်ကုန်တိုင်းဒေသကြီး မဲဆန္ဒနယ်အဆဘဲ ၂၀၁၁ခုနှစ် နိုဝင်ဘာလ ရက် နေ့တွင် ကျင်းပသည့် ပထမအကြိမ်ပြည်သူ့လွှတ်တော် ဒုတိယပုံမှန်အစည်းအဝေး၄၄ ရက် မြောက်နေ့တွင် အတည်ပြုခဲ့သည့် “၂၀၁၁ ခုနှစ်၊ အောက်တိုဘာ ၂၈ ရက်နေ့တွင် ပြည်ထောင်စုလွှတ်တော် ဆုံးဖြတ်ခဲ့သော ပြည်ထောင်စု လွှတ်တော်က အတည်ပြုသော သို့မဟုတ် ပြည်ထောင်စုလွှတ်တော်က အတည်ပြုသည်ဟု မှတ်ယူရမည်ဖြစ်သော ဥပဒေကြမ်းများကို နိုင်ငံတော်သမ္မတ လက်မှတ်ရေးထိုးရေးအတွက် ပေးပို့ခြင်းမပြုမီ နိုင်ငံတော်ဖွဲ့စည်းပုံအခြေခံဥပဒေနှင့် ညီညွတ်ခြင်း မရှိ၊ သံသယရှိသောကိစ္စများပါဝင်ပါက ယင်းဥပဒေကြမ်းများကိုစိစစ်နိုင်ရေးအတွက် နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံးသို့ ပေးပို့ရန်ဟူသည့် ဆုံးဖြတ်ချက်ချမှတ်ခြင်းသည် ဖွဲ့စည်းပုံအခြေခံဥပဒေနှင့်သော်လည်းကောင်း၊ ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေများနှင့်သော်လည်းကောင်း ညီညွတ်မှုရှိ ပါသဖြင့် ကန့်ကွက်ခွင့်ပြုပါရန် နှင့် အထက်ပါဆုံးဖြတ်ချက်အား ပယ်ဖျက်ပေးပါရန် ” ဟူသော အဆိုနှင့်ပတ်သက်၍ အမျိုးသား လွှတ်တော်နှင့် ပြည်သူ့လွှတ်တော်တို့မှ ကိုယ်စားလှယ်ဦးရေ တူညီစွာပါဝင်သော ပူးပေါင်းကော်မတီတစ်ရပ်ကို အမျိုးသားလွှတ်တော် ဆိုင်ရာ နည်းဥပဒေများ ၇၆ (က)အရ ဖွဲ့စည်းဆောင်ရွက်ပေးပါရန်နှင့် လိုအပ်လျှင် အမျိုးသားမျှော်တော်ဆိုင်ရာ နည်းဥပများ ၈၁ အရ ကော်မရှင်နှင့်အဖွဲ့များကို လွှတ်တော် ကိုယ်စားလှယ်များဖြင့်လည်းကောင်း၊ သင့်လျော်သည့် နိုင်ငံသားများ ထည့်သွင်း၍ လည်းကောင်းဖွဲ့စည်းပြီး စီရင်ထုံးတစ်ခုကဲ့သို့ မှတ်တမ်းမှတ်ရာ ကျန်ရစ်အောင် ဆောရွက် ပေးပါရန်နှင့် စပ်လျဉ်းသည့်အဆိုတင်သွင်းခြင်းနှင့် လက်ခံဆွေးနွေးရန် သင့်/ မသင့်အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျာရန်ကုန်တိုင်းဒေသကြီး မဲဆန္ဒနယ်အမှတ်၁)မှ ဒေါ်ခင်ဝိုင်းကြည် က အဆိုတစ်ရံ တင်သွင်းလိုကြောင်း အမျိုးသားလွှတ်တော် သို့ ပေးပို့ထားပါတယ်။ ယခု ဒေါ်ခင်ဝိုင်းကြည် က အဆိုတင်သွင်းဖို့ ဖြစ်ပါတယ်</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်)</mp>အားလုံးမင်္ဂလာပါ။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနဲ့ ကြွရောက်လာကြကုန်သော ကိုယ်စားလှယ်တော်ကြီးများရှင့်။ ကျွန်မ ဒီနေ့တင်သွင်းမယ့်အဆိုကို မဖတ်ကြားမီမှာ စကား နည်းနည်းပြောခွင့်ပြုပါ။ ဒါက ဘာလည်းဆိုတော့ ဒီနေ့ဟာ ကျွန်မတို့ ဗုဒ္ဓဘာသာ မြန်မာလူမျိုးတွေ သိကြတဲ့အတိုင်း သောကြာနေ့ဖြစ်ပါတယ်။ သောကြာနေ့ဟာ ကျွန် မတို့ ဂေါတမမြတ်စွာ ဘုရားသခင်ရဲ့ မွေးနေ့လည်းဖြစ်ပါတယ်။ ဒါ ဘာသာရေးရှုထောင့်ကနေ ပြောတာပါ။ နောက်ကျွန်မဟာ အမျိုးသားလွှတ်တော်ကိုယ်စားလှယ်တစ်ယောက်ဖြစ် သလို ကျွန်မ တစ်ချိန်က ဘာသာရေးကို လှိုက်လှိုက်လှဲလှဲ လိုက်စားပြီးတော့ ယခုအချိန်အထိလည်း အနန္တော အနန္တငါးပါးကို ဦးထိပ်ပန်ဆင်ထားတဲ့သူဖြစ်ပါတယ်။ အဲဒီတော့ အနန္တော အနန္တငါးပါးနဲ့ ဒီနေ့ သစ္စာပြုပြီးတော့ ကျွန်မ မှန်ကန်တဲ့စကားတွေကို ပြောမှာဖြစ်ပါတယ်။ ဘာလဲဆိုတော့ ကျွန်မတို့ ကို ပြည်သူလူထု ကနေပြီးတော့ ရွေးချယ်ပြီးတော့ ပြည်သူ့ကိုယ်စားလှယ်ဆို ပြီး ကျွန်မ တို့ကို ရွေးချယ်ပြီး တာဝန်ပေးအပ်လိုက်တဲ့အခါမှာ ကျွန်မတို့က ပြည်သူလူထုယုံကြည်တဲ့ အတိုင်း၊ အားကိုးတဲ့ အတိုင်း အမှန်တရားကို တင်ပြရဲတဲ့ ၊ ပြောဆိုရဲတဲ့ သတ္တိ၊ ရင်ဆိုင်ရဲတဲ့ သစ္စာတရားကို မြတ်နိုးတဲ့ အသိစိတ်ဓာတ်တွေ ရှိကြရမှာဖြစ်ပါတယ်။ အခု ကျွန်မတို့ နိုင်ငံတော်ရဲ့ အခြေအနေဟာ ဟိုတစ်နေ့က ပြော သလိုပဲ အင်မတန်လှပတဲ့ ကောင်းမွန်တဲ့ Revolution မဟုတ်ဘဲနဲ့ Irevolution နဲ့ တိုးတက်နေတဲ့အခြေအနေဖြစ်ပါတယ်။ အဲဒီအခြေအနေမှာ ဟိုတစ်နေ့က ဖြစ်တဲ့ဖြစ်ရပ်အတွက် ကျွန်မဆီကို ဖုန်းနဲ့ဆက်ကြတယ်။ လူကိုယ်တိုင် မေးကြတယ်။ အမျိုးမျိုးရိုက်ခတ်မှုတွေလာပါတယ်။ ကျွန်မ စိတ်မကောင်းပါဘူး။ ကျွန်မ ဒီမှာ ဟိုတစ်နေ့က အဆိုလည်း တင်ခဲ့ပါတယ်။ အခု ဒါဒီနေ့ တင်ပြမယ့်အဆိုနဲ့ ပတ်သက်လို့လည်း ကျွန်မကို ငြိုငြင်တဲ့သူတွေ ရှိပါတယ်။ နောက်တစ်ခါ ဒေါ်ခင်ဝိုင်းကြည် အဲဒါတင်ရင်တော့ ကျွန်တော်တို့က ကန့်ကွက်မယ်လို့ ပြောတဲ့သူတွေလည်းရှိပါတယ်။ ဒီကြားထဲကကျွန်မ သတ္တိရှိရှိနဲ့ သစ္စာဆိုပြီးတော့ ကျွန်မ တင်မှာဖြစ်ပါတယ်။ အဲဒါ ဘာလဲဆိုတော့ ကျွန်မတို့ ဒီမှာ စည်းကမ်းဟူသည် လူ၏တန်ဖိုးလို့ ဆိုတာလည်းရှိပါတယ်။ နောက်တစ်ခုကျတဲ့အခါကျတော့ ကွဲလွဲတယ်ဆိုတာလည်း ကိုယ့်ရဲ့ လုပ်ပိုင် ခွင့်ဖြစ်ပေမယ့် နေရာတိုင်းမှာတော့ ကွဲလွဲတာမကောင်းဘူးဆိုတာလည်း ကျွန်မစိတ်ထဲမှာ အဲဒီ လိုလည်း ရှိပါတယ်။ နောက်တစ်ခုက ဥ ပဒေဟာ နိုင်ငံတော်ရဲ့ အသက်ဖြစ်သလို လွှတ်တော် ကိုယ်စားလှယ်တွေ လိုက်နာရမယ့် ဥပဒေလည်းဖြစ်ပါတယ်။ အချက်လည်းဖြစ်ပါတယ်။ ကျွန်မတို့ သစ္စာဆိုကထဲက ဥပဒေကိုရော၊ ဖွဲ့စည်းပုံအခြေခံဥပဒေကိုရော၊ နိုင်ငံတော်နှင့်နိုင်ငံသားကိုရော အကုန်လုံး ကျွန်မတို့က ကာကွယ်ရမယ်။ စောင့်ရှောက်ရမယ်။ လိုက်နာရမယ်။ သစ္စာရှိရမယ်လို့ ကျွန်မတို့က ပါပြီးသားဖြစ်ပါတယ်။အဲဒီတော့ အခုဒီနေ့ ပြောမှာကလည်း မည်သူ့ကိုမှ မထိပါးဘဲနဲ့ မည်သူနဲ့ ပတ်သက်တဲ့ ကိုယ်ရေးကိုယ်တာမှ မပါဘဲနဲ့ ကျွန်မတို့က နိုင်ငံတော်ရဲ့ သိက္ခာ၊ လွှတ်တော်ရဲ့ သိက္ခာ၊ လွှတ်တော်ကိုယ်စားလှယ်တွေရဲ့ သိက္ခာ၊ ကျွန်မတို့ရဲ့ Cpacity နဲ့ ပတ်သက်တဲ့ ဒီဥပဒေနဲ့ ပတ်သက်တာ ကိုပဲ ကျွန်မ ဒီကနေ့ အဆိုတင် မှာ ဖြစ်ပါတယ်။ မည်သည့်အစွဲတစ်စုံတစ်ရာမရှိဘူးဆိုတာ အစောကပြောတဲ့ သစ္စာတရားတွေ အရသာ ကျွန်မ နိဒါန်းပျိုးထားတာဖြစ်ပါတယ်။ ကျွန်မတို့ သမ္မတကြီးက နိုင်ငံရေးတိုးတက်မယ် ဆိုလို့ရှိရင် နိုင်ငံရေးရယ်၊ လူမှုရေးရယ်၊ စီးပွားရေးရယ် သုံးခုရှိတဲ့အထဲက နိုင်ငံရေးတိုးတက်တဲ့ လက္ခဏာ ဘာလဲဆိုရင် စည်းလုံးညီညွတ်ခြင်းပဲလို့ ပြောထားပါတယ်။ အဲဒီ မိန့်ခွန်းကိုလည်းကောင်း၊ နိုင်ငံတော်နဲ့နိုင်ငံသား၊ နောက် ဖွဲ့စည်းပုံအခြေခံဥပဒေ အဲဒီဟာတွေကို အသက်နဲ့ထပ်တောင့်ရှောက်ရမယ်ဆိုတဲ့ မိန့်မှာချက်၊ မိန့်ခွန်း အဲဒါကို ဦးထိပ်ပန်ဆင်ပြီးတော့ ကျွန်မက အခြေခံ ဥပဒေ ပုဒ်မ ၃၈ရ အရ ကျွန်မက နိုင်ငံသားပီသစွာ ၊ လွှတ်တော်ကိုယ်စားလှယ်ပီသစွာ၊ ပြည်သူ့ကိုယ်စားလှယ်ပီသစွာနဲ့ ကျွန်မ ဒီအဆိုကို တင်သွင်း မှာဖြစ်ပါတယ်။ ဒါရဲ့ စေတနာ ဟာလည်း ဘာလဲ ဆိုရင် ကျွန်မတို့ လွှတ်တော်ကိုယ်စားလှယ်တွေ ဥပဒေကို စေ့စေ့စပ်စပ် လေ့လာ လိုက်စားပြီးတဲ့အခါကျတော့ လေ့လာသုံးသပ်ပြီးတဲ့အခါကျတော့ မှန်မှန်ကန်ကန်ဝေဖန်ဆောင်ရွက်နိုင်ဖို့ဆိုပြီးတော့ ဒါ အမှန် တကယ်တော့ ကျွန်မရဲ့စေတနာပါ။ စော်ကားတဲ့စကား၊ နိမ့်ချတဲ့စကား မပါဘူးဆိုတာကိုလည်းသစ္စာဆိုရဲပါတယ်။ အဲဒါဘာလဲဆိုတော့ အခုပြောချင်တာက ကျွန်မတို့ ဟိုတစ်နေ့တုန်းက ၂၀၁၁ ခုနှစ်၊ နိုဝင်ဘာလ ၁ ရက်ပေါ့။ အဲဒီတုန်းက ကျင်းပတဲ့ ပထမအကြိမ်ပြည်သူ့လွှတ်တော်ဒုတိယပုံမှန်အစည်းအဝေး ၄၄ ရက်မြောက်နေ့တွင် အတည်ပြုခဲ့ သည့် ၂၀၁၁ခုနှစ်၊ အောက်တိုဘာလ ၂၈ ရက်နေ့တွင် ပြည်ထောင်စုလွှတ်တော်၌ ဆုံးဖြတ်ခဲ့သော ပြည်ထောင်စုလွှတ်တော်က အတည်ပြု သော သို့မဟုတ် ပြည်ထောင်စုလွှတ်တော်က အတည်ပြု သည်ဟု မှတ်ယူရမည်ဖြစ်သော ဥပဒေကြမ်းများကို နိုင်ငံတော်သမ္မတ လက်မှတ်ရေးထိုးရေး အတွက် ပေးပို့ခြင်းမပြုမီ နိုင်ငံတော်ဖွဲ့စည်းပုံအခြေခံဥပဒေနှင့် ညီညွတ်ခြင်း ရှိ မရှိ သံသယ ရှိသောကိစ္စများ ပါဝင်ပါက ယင်း ဥပဒေကြမ်းများကို စိစစ်နိုင်ရေးအတွက် နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံးသို့ ပေးပို့ရန်ဟူသည့် ဆုံးဖြတ်ချက်ချမှတ်ခြင်းသည် ဖွဲ့စည်းပုံအခြေခံ ဥပဒေနှင့်သော်လည်းကောင်း၊ ပြည်ထောင်စုလွှတ်တော်ဆိုင်ရာဥပဒေ၊ နည်းဥပဒေများနှင့် သော်လည်းကောင်း ညီညွတ်မှုမရှိပါသဖြင့် ကန့်ကွက်ခွင့်ပြုပါရန်နှင့် အထက်ပါဆုံးဖြတ်ချက်အား ပယ်ဖျက်ပေးပါရန်ဟူသောအဆိုနှင့်ပတ်သက်၍ အမျိုးသားလွှတ်တော်နှင့်ပြည်သူ့လွှတ်တော်တို့မှ ကိုယ်စားလှယ်ဦးရေ တူညီစွာပါဝင်သော ပူးပေါင်းကော်မတီတစ်ရပ်ကို အမျိုး သားလွှတ်တော် ဆိုင်ရာနည်းဥပဒေများ ၇၆ (က)အရ ဖွဲ့စည်းဆောင်ရွက်ပေးပါရန်နှင့် လိုအပ်လျှင် အမျိုးသား လွှတ်တော်ဆိုင်ရာ နည်းဥပဒေများ ၈၁ အရ ကော်မရှင်နှင့်အဖွဲ့များကို လွှတ်တော် ကိုယ်စားလှယ် များဖြင့်လည်းကောင်း၊ သင့်လျော် သည့်နိုင်ငံသားများ ထည့်သွင်း၍လည်းကောင်း ဖွဲ့စည်းပြီး စီရင်ထုံးတစ်ခုကဲ့သို့ မှတ်တမ်းမှတ်ရာ ကျန်ရစ်အောင် ဆောင်ရွက်ပေးပါရန်နှင့် စပ်လျဉ်းသည့် အဆိုတင်သွင်းမှာဖြစ်ပါတယ်။ အဲဒီအခါမှာ အခု ကျွန်မ ပြောထားတဲ့အတိုင်း အမျိုးသား လွှတ်တော်ဆိုင်ရာ နည်းဥပဒေ ၇၆ (က) က ဘာကိုဆိုတာလည်းဆိုတာ ကျွန်မကို နည်းနည်း ပါးပါး ရှင်းပြခွင့်ပြုပါ။ အမျိုးသားလွှတ်တော်ဆိုင်ရာ နည်းဥပဒေရ၆ (က) က ပြည်သူ့လွှတ်တော် နှင့် ညှိနှိုင်းရန် ဖွဲ့စည်းသည့် ပူးပေါင်းကော်မတီများဆိုပြီးတော့ ဒါကတော့ အားလုံး ပဲသိကြ ပြီးသားပါ။ ပြည်သူ့လွှတ်တော်နှင့် ညှိနှိုင်းရန်ကိစ္စပေါ်ပေါက်လျှင် လွှတ်တော်နှင့် ပြည်သူ့လွှတ်တော် တို့ မှ ကိုယ်စားလှယ်ဦးရေတူညီစွာပါဝင်သောပူးပေါင်းကော်မတီတစ်ရပ်ကို ဖွဲ့စည်းဆောင်ရွက်နိုင် ရေးအတွက် ယင်းကော်မတီ တွင် ပါဝင်မည့်လွှတ်တော်ကို ယ်စားလှယ်များကို ရွေးကောက် တင်မြှောက် တာဝန်ပေးအပ်နိုင်သည်။ ယင်းပူးပေါင်းကော်မတီ၏သက်တမ်းသည် သက်ဆိုင်ရာ လွှတ်တော်သို့ အစီရင်ခံစာတင်သွင်းနိုင်သည့် အချိန်ထိဆိုတာ လိုအပ်လာတဲ့ ကော်မတီ ပေါ့နော်၊ ဥပမာ ရေးရာတစ်ခုခုအတွက်၊ အရေးတစ်ခုခုအတွ က် လိုအပ်လာပြီ၊ ညှိနှိုင်းဖို့ လိုလာပြီ ဆိုလို့ရှိရင် အဲဒီအတွက် ဒါ ဖွဲ့ဖို့၊ ဖွဲ့ခွင့်ပြုတဲ့ နည်းဥပဒေပုဒ်မပါ။ နောက်တစ်ခုကတော့ ၈၁ မှာ ဒါလည်း အမျိုး သားလွှတ်တော်ဆိုင်ရာနည်းဥပဒေ ၈၁ ပေါ့နော်။ အဲဒါကတော့ လိုအပ်ရင်လို့ ဒီထဲမှာ ပါပါတယ်။ ၈၁ လွှတ်တော်သည် လွှတ်တော်ကော်မတီများက လေ့လာသောအကြောင်း ကိစ္စများမှအပ ကျန်အကြောင်းကိစ္စများ ကို လေ့လာရန် လိုအပ်ပါက ကော်မရှင်နှင့်အဖွဲ့များကို လွှတ်တော်ကိုယ်စားလှယ်များဖြင့်လည်းကောင်း၊ သင့်လျော်သည့်နိုင်ငံသားများ ထည့်သွင်း၍ လည်းကောင်း ဖွဲ့စည်းနိုင်သည်ဟု ဒီထဲမှာ နည်းဥပဒေမှာ ဖော်ပြထားပါတယ်။ နောက်တစ်ခု ကျတဲ့အခါ ကျွန်မတို့ ပြည်ထောင်စုလွှတ်တော်ပေါ့နော်။ ပြည်ထောင်စုလွှတ်တော်မှာကျတော့ ပုဒ်မ နည်းဥပဒေ ပုဒ်မ ၆၂ နှင့် ၆၃ မှာ အဆိုတွေနဲ့ ပြည်ထောင်စုလွှတ်တော်ကို တင်ရမယ့် အဆိုတွေနဲ့ပတ်သက်တဲ့ စည်းကမ်းသတ်မှတ်ချက်တွေ၊ ကန့်သတ်ချက်နဲ့ စည်းကမ်းသတ်မှတ်ချက် တွေ ပါပါတယ်။ အဲဒါတွေကတော့ ၆၂ (က)မှာ နာယကသည် အဆိုတစ်ရပ်ကို လက်ခံသင့်/မသင့် ဆုံးဖြတ်ရာတွင် ဤနည်းဥပဒေများနှင့်ညီညွတ်ခြင်းမရှိလျှင် အဆိုတစ်ရပ်လုံးကိုသော်လည်းကောင်း၊ အဆို၏အစိတ်အပိုင်းကိုသော်လည်းကောင်း ခွင့်မပြုရလို့ ပါပါတယ်။ ဒါက ၆၂ (က)ပါ။ ၆၂ (ခ) ကတော့ အဆို သို့မဟုတ် အဆို၏အစိတ်အပိုင်းတစ် ခုကို နာယက က ခွင့်မပြုလျှင် ယင်းသို့ခွင့်မပြု သည့် နာယက၏ အဆုံးအဖြတ်ကို ဆွေးနွေးခြင်မပြု ရလို့ ပါပါတယ်။ နောက် (ဂ) ကျတော့ အဆိုတွင် လွှတ်တော်အစည်းအဝေး၌ ဆုံးဖြတ်ပြီးသောကိစ္စတစ်ရပ်နှင့် သဘောချင်းတူညီသည့် ကိစ္စ မပါရှိရ။ ဒါ ဆုံးဖြတ်ပြီးတဲ့ကိစ္စကိုပြောတာပါ။ နောက် (ဃ) ကျတော့ နာယက က ခွင့်မပြု ရသေးမီ မည်သည့်အဆိုကို မှ ထုတ်ပြန် ကြေညာခြင်းမပြုလို့ ပါ ပြီးတော့ ၆၃ မှာလည်း အတူတူပါပဲ။ စည်းကမ်းချက်တွေ ရှိပါတယ်။ ဒီအဆိုတွေဟာ အောက်ပါစည်းကမ်းချက်များနှင့် ကိုက်ညီရမည်ဆိုပြီးတော့ ကျွန်မ တကယ်လို့ ဖတ်ပြတယ်ဆိုရင်တော့ ဘယ်လိုမှလည်း စိတ်ထဲမှာ မဖြစ်စေချင်ပါဘူး။ နောက် (က) ကို ဖတ်ပြချင်ပါတယ်။ ပြည်ထောင်စု မပြိုကွဲရေး၊ တိုင်းရင်းသား စည်းလုံးညီညွတ်မှုမပြို ကွဲရေး၊ အချုပ်အခြာအာဏာတည်တံ့ခိုင်မြဲရေးကို ထိခိုက်စေသော အဆို မဖြစ်စေရလို့ပါပြီးတော့ (င) မှာကျတော့ သာမန်အားဖြင့် ပုဂ္ဂိုလ်တစ်ဦးဦး၏ အကျင့်စာရိတ္တ သို့မဟုတ် အပြုအမူနှင့်စပ်လျဉ်း၍ ဖော်ပြချက်များ မပါရှိစေရလို့ အဆိုတွေနဲ့ပတ်သက်တဲ့ ဒါ ပြည်ထောင်စုလွှတ်တော် မှာ တင်မယ့် အဆိုတွေကို ပြောပါတယ်။ အဲဒီအခါကျတော့ နောက်တစ်ခုက လွှတ်တော်အသီးသီးကို တာဝန်ယူကြပ်မတ်နေရတဲ့ နာယက သို့မဟုတ် ဥက္ကဋ္ဌများရဲ့ တာဝန်ထမ်းဆောင်မှုနှင့် ပတ်သက်ပြီးတော့ လွှတ်တော်ကိုယ်စားလှယ်များက မှန်တယ်၊ မှားတယ် အဆိုတင်သွင်းပြီး ဆွေးနွေးဝေဖန်တာဟာ နောက်ကျ အစဉ်အလာ တစ်ခု ဖြစ်သွားလို့ရှိရင် ကျွန်မတို့က ဥပဒေတွေကို သေချာမကြည့်ပဲနဲ့ အဲဒီလိုဟာကြီးက အစဉ်အလာ တစ်ရပ်ဖြစ်သွားလို့ရှိရင်လည်း နောင်အရှည်ဆိုရင်တော့ ကျွန်မတို့ နာယကတွေအတွက်ရော၊ ဥက္ကဋ္ဌတွေအတွက်ရော ကျွန်မတို့ လွှတ်တော်အတွက် ရော တော်တော်လေး အနှောင့်အယှက် ဖြစ်ပြီး အငြင်းပွားပြီးတော့ မကောင်းတဲ့အလေ့အကျင့်တစ်ခုဖြစ်သွားမှာ စိုးရိမ်ရပါတယ်။ ဒါကြောင့်မို့လို့ ဒီကိစ္စမျိုးကို လွှတ်တော်မှာ ဆွေးနွေးငြင်းခုံခြင်းထက် စောစောက ကျွန်မ အဆို တင်သွင်းသလိုပဲ ကော်မတီဖွဲ့ပြီးတော့ ဒါက ဥပဒေအရပေါ့။ ကျွန်မတို့က ဥပဒေကို လေးစား လိုက်နာတဲ့အနေနဲ့ ဥပဒေနဲ့ပဲ အဖြေရှာခြင်းက အကောင်းဆုံးလို့ ယူဆတဲ့အတွက်ကြောင့် မို့လို့ ဒီအဆိုကို တင်သွင်းရတာဖြစ်ပါတယ်။ အဲဒီတော့ ကျွန်မ နိဂုံးချုပ်အနေနဲ့ ကျွန်မတို့ လွှတ်တော် ကိုယ်စားလှယ်အားလုံးဟာအတိတ်သမိုင်းကသင်ခန်းစာတွေကိုနှလုံးသွင်းပြီးတော့ အမျိုးသားရေး ရည်မှန်းချက်ဖြစ်တဲ့ အေးချမ်းသာယာပြီး ခေတ်မီဖွံ့ဖြိုးတိုးတက်တဲ့ နိုင်ငံတော်တည်ဆောက်ဖို့ အတွက် ကိုယ်စားလှယ်တော်ကြီးများအနေနဲ့ အမျိုးသားနိုင်ငံရေးမျက်နှာသီးပွားရေးမျက်နှာစာ လူမှုရေးမျက်နှာစာ၊ အတွေးအခေါ်အယူ အဆ မှန်ကန်ရေးဆိုင်ရာမျက်နှာစာ၊ နောက်တစ်ခုက ဥက္ကဋ္ိုင်ငံတကာဆက်ဆံရေးဆိုင်ရာမျက်နှာစာလည်း ကျွန်မတို့ မေ့ထားလို့ မရပါဘူး။ အဲဒီတော့ အမျိုးဘာသာ သာသနာကို ကာကွယ် စောင့်ရှောက်ရေးဆိုင်ရာမျက်နှာစာတွေအများကြီးနဲ့အညီ ကျွန်မတို့က မှ န်မှန်ကန်ကန်နဲ့ ပြည်သူလူထုအတွက် နိုင်ငံတော်နဲ့ နိုင်ငံသားအတွက် ဒါ မှန်မှန်ကန်ကန်နဲ့ အစောက ကျွန်မတို့ ဦးထိပ်ထားရမယ်ဆိုတဲ့ ဖွဲ့စည်းပုံအခြေခံဥပဒေကို အလေးအနက်ထားပြီးတော့ ကျွန်မ ဒီအဆိုကို တင်သွင်းပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယူရှိပါက ဆက်လက်ဆောင်ရွက်ဖို့ ဖြစ်ပါတယ်။</speech>
<speech><mp id="135">ဦးဖုန်းမြင့်အောင်၊ ရန်ကုန်တိုင်းဒေသကြီး မဲဆန္ဒနယ်အမှတ်၃)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ၊ ခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၃)မှ အမျိုးသား လွှတ်တော်ကိုယ်စားလှယ် ဦးဖုန်းမြင့်အောင် ဖြစ်ပါတယ်။ ဒေါ်ခင်ဝိုင်းကြည် တင်သွင်း တဲ့ အဆိုဟာ ဖွဲ့စည်းပုံ အခြေခံဥပဒေနှင့်ပတ်သက်ပြီး ကော်မရှင်ဖွဲ့ဖို့ ပါပါတယ်။ ဒီလိုကော်မရှင် ဖွဲ့လို့ရှိရင် ဒီလို ကော်မရှင်က ဘယ်လိုဆုံးဖြတ်ချက်မျိုးကို ချမယ်ဆိုတာ ကျွန်တော် လွန်စွာ စိတ်ဝင်စားပါတယ်။ နောက်ပြီးတော့ ဒါဟာ ဖွဲ့စည်းပုံအခြေခံဥပဒေနဲ့ပတ်သက်ပြီး ကျွန်တော်တို့ တိုင်းပြည်အတွက် အတွေ့အကြုံ သစ်ရမှာ ဖြစ်ပါတယ်။ ဒါကြောင့် ဒေါ်ခင်ဝိုင်းကြည်ရဲ့ အဆိုကို ကျွန်တော် ထောက်ခံပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒေါ်ခင်ဝိုင်းကြည် တင်သွင်းတဲ့အဆိုကို လွှတ်တော်ကိုယ်စားလှယ်တစ်ဦးက ထောက်ခံသွား ပါတယ်။ အဆိုမှာ ၂၀၁၁ ခုနှစ်၊ နိုဝင်ဘာလ ၁ ရက်တွင် ကျင်းပသည့် ပထမအကြိမ် ပြည်သူ့လွှတ်တော် ဒုတိယ ပုံမှန်အစည်းအဝေး ၄၄ ရက်မြောက်နေ့တွင် အတည်ပြုခဲ့သည့် ၂၀၁၁ခုနှစ်၊ အောက်တိုဘာ၂၈ ရက်နေ့တွင် ပြည်ထောင်စုလွှတ်တော်၌ ဆုံးဖြတ်ခဲ့သော ပြည်ထောင်စု လွှတ်တော်က အတည်ပြုသော သို့မဟုတ် ပြည်ထောင်စုလွှတ်တော်က အတည်ပြု သည် ဟု မှတ်ယူရမည်ဖြစ်သော ဥပဒေကြမ်းများကို နိုင်ငံတော်သမ္မတ လက်မှတ်ရေးထိုးရေးအတွက် ပေးပို့ခြင်းမပြုမီ နိုင်ငံတော်ဖွဲ့စည်းပုံအခြေခံဥပဒေနှင့် ညီညွတ်ခြင်း ရှိ /မရှိ သံသယ ရှိသောကိစ္စများ ပါဝင်ပါက ယင်းဥပဒေကြမ်းများကို စိစစ်နိုင်ရေးအတွက် နိုင်ငံတော် ဖွဲ့စည်းပုံအခြေခံ ဥပဒေဆိုင်ရာခုံရုံးသို့ ပေးပို့ရန်ဟူသည့် ဆုံးဖြတ်ချက်ချမှတ်ခြင်းသည် ဖွဲ့စည်းပုံအခြေခံဥပဒေနှင့်သော်လည်းကောင်း၊ ပြည်ထောင်စုလွှတ်တော်ဆိုင်ရာဥပဒေနည်းဥပဒေများနှင့်သော်လည်းကောင်ညီညွတ်မှုမရှိပါသဖြင့် ကန့်ကွက်ခွင့်ပြုပါရန်နှင့် အထက်ပါဆုံးဖြတ်ချက်အား ပယ်ဖျက်ပေးပါရန်ဟူသော အဆိုနှင့် ပတ်သက်၍ အမျိုးသားလွှတ်တော်နှင့် ပြည်သူ့လွှတ်တော်တို့ကိုယ်စားလှယ်ဦးရေ တူညီစွာပါဝင်သော ပူးပေါင်းကော်မတီတစ်ရပ်ကို အမျိုးသားလွှတ်တော်ဆိုင်ရာနည်းဥပဒေများ ၇၆ (က) အရ ဖွဲ့စည်း ဆောင်ရွက်ပေးပါရန်နှင့် လိုအပ်လျှင် အမျိုးသားလွတ်တော်ဆိုင်ရာ နည်းဥပဒေများ ၈၁ အရ ကော်မရှင်နှင့်အဖွဲ့များကို လွှတ်တော်ကိုယ်စားလှယ်များဖြင့်လည်းကောင်း၊ သင့်လျော်သည့် နိုင်ငံသားများထည့်သွင်း၍လည်းကောင်း ဖွဲ့စည်းပြီး စီရင်ထုံးတစ်ခုကဲ့သို့ မှတ်တမ်းမှတ်ရာ ကျန်ရစ်အောင် ဆောင်ရွက်ပေးပါရန် အဆိုဖြစ်ပါတယ်။ ဒါကြောင့် ဒီအဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်။</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။</p>
<speech type="speaker">သဘောတူသူမရှိတဲ့အတွက် လွှတ်တော်ကိုယ်စားလှယ်တွေရဲ့ ဆန္ဒကို မတ်တပ်ရပ်တဲ့ နည်းလမ်းနဲ့ ဆန္ဒရယူမှာဖြစ်ပါတယ်။ ဒါကြောင့်မို့လို့ သဘောတူတဲ့ပုဂ္ဂိုလ်များ မတ်တပ်ရပ်ပြ ပေးဖို့ ဖြစ်ပါတယ်။</speech>
<speech type="speaker">(၄)ယောက်ပဲရှိပါတယ်။ ထိုင်နိုင်ပါပြီ။ အမျိုးသားလွှတ်တော် ကိုယ်စားလှယ် များ ခင်ဗျား။ ယခု မတ်တပ်ရပ်ပြတဲ့ လွှတ်တော်ကိုယ်စားလှယ်ဦးရေဟာ (၄၀) ဦး မပြည့်တဲ့ အတွက် ဒေါ်ခင်ဝိုင်းကြည် ရဲ့ အဆို ကို လက်ခံဆွေးနွေးရန် မရှိကြောင်း ကြေညာပါတယ်။(ဩဘာသံများ)</speech>
</motion>
</section>
<section value="Bill">	
<bill>
<title>ပြည်သူ့လွှတ်တော် က အတည်ပြုပြီး ပေးပို့လာသောဝ၁၁ ခုနှစ် လယ်ယာမြေဥပဒေကြမ်း အပေါ် အမျိုးသားလွှတ်တော်ကွဲပဒေကြမ်းကော်မတီ၏ ထပ်မံစိစစ်တင်ပြသစီရင်ခံစာကို ဥပဒေကြမ်း ကော်မတီဥက္ကဋ္ဌ ဦးမြညိမ်း က ဖတ်ကြားရှင်းလင်းခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့လွှတ်တော် က အတည်ပြုပြီး ပေးပို့လာသော ၂၀၁၁ ခုနှစ် လယ်ယာမြေဥပ ဒေကြမ်းအပေါ် အမျိုးသား လွှတ်တော်ဥပဒေကြမ်းကော်မတီ၏ ထပ်မံစိစစ်တင်ပြသည့် အစီရင်ခံစာကို ဥပဒေကြမ်းကော်မတီဥက္ကဋ္ဌ က ဖတ်ကြားရှင်းလင်းရန် ဖြစ်ပါတယ်</speech>
<speech><mp id="139">ဦးမြညိမ်း(အမျိုးသား လွှတ်တော်ဥပဒေကြမ်းကော်မတီ)</mp>အမျိုးသား လွှတ်တော်ဥက္ကဋ္ဌကြီးခင်ဗျား။ ကျွန်တော့်အနေဖြင့် ၂၀၁၁ ခုနှစ်၊ လယ်ယာမြေဥပဒေကြမ်းအပေါ်မှာ ကျွန်တော်တို့ အမျိုးသားလွှတ်တော်ဥပဒေကြမ်း၏ ထပ်မံစိစစ်တင်ပြချက်အစီရင်ခံစာကို ကျွန်တော် တင်ပြအစီရင်ခံအပ်ပါတယ်။ ဤဥပဒေကြမ်းနဲ့ပတ်သက်လို့ ကျွန်တော်တို့ ပြည်သူ့လွှတ်တော်က နေပြီးတော့ စက်တင်ဘာလ ၂၂ ရက်နေ့မှာ ပြည်သူ့လွှတ်တော်ဆိုင်ရာနည်းဥပဒေ ၁၆၀ နှင့် အညီ ပေးပို့လာခဲ့ပါတယ်။ အဲဒီလို ပေးပို့လာတဲ့အပေါ်မှာ အမျိုး သားလွှတ်တော်ဥပဒေကြမ်းကော်မတီက အသေးစိတ်စိစစ်လေ့လာ ခဲ့ပါတယ်။ ဒီလယ် ယာမြေကိစ္စမှာ ကျွမ်းကျင်မှုရှိ၍ လက်တွေ့စီမံခန့်ခွဲနေသော လယ်ယာစိုက်ပျိုးရေးနှင့်ဆည်မြောင်းဝန်ကြီးဌာနမှ တာဝန်ရှိသူများကို ကျွန်တော်တို့ ၂၈-၉-၂၀၁၁ ရက်နေ့မှာ ဖိတ်ခေါ်ဆွေးနွေးခဲ့ပါတယ်။ ၆-၁၀-၂၀၁၁ ရက်နေ့ မှာ ကျင်းပပြုလုပ်တဲ့ ကျွန်တော်တို့ အမျိုးသားတော်တော် ဒုတိယပုံမှန်အစည်းအဝေး ၃၂ ရက်မြောက် နေ့မှာ ဥပဒေကြမ်းကော်မတီရဲ့ လေ့လာစိစစ်ချက်အစီရင်ခံစာကိုလည်း ဖတ်ကြား တင်သွင်းခဲ့ပြီး ဖြစ်ပါတယ်။ ယခုရက်ပိုင်းများအတွင်းမှာ ပြောင်းလဲလာတဲ့ အခြေအနေတွေအ ပေါ် မူတည်ပြီး ထပ်မံစိစစ်၍ အမျိုးသား လွှတ်တော်သို့ ထပ်မံတင်ပြလာ ခြင်းဖြစ်ပါတယ်။ ဤ ဥပဒေကြမ်းအား ကျေးလက်ဒေသပြည်သူများရဲ့ လူမှုစီးပွားရေးဘဝကို အထူး ပြောင်းလဲသွားစေနိုင်တဲ့ ပြည်သူ အများ စုနှင့် တိုက်ရိုက်သက်ဆိုင်သောဥပဒေမျိုးဖြစ်၍ လည်းကောင်း၊ ဤ ဥပဒေကြမ်းတွင် လယ်ယာမြေအား လက်ရှိထားခွင့်၊ ပေါင်နှံခွင့်၊ အမွေဆက်ခွင့်များလည်းပါဝင်နေ၍လည်းကောင်းတည်ဆဲဥပဒေ(၄)မျိုးဖြစ်တဲ့ ၁၉၅၃ ခုနှစ် လယ်ယာမြေ နိုင်ငံပိုင် ပြုလုပ်ရေး အက်ဥပဒေ၊ ၁၉၆၃ ခုနှစ် သီးစား ချထားရေးဥပဒေ၊ ၁၉၆၃ ခုနှစ် တောင်သူလယ်သမား အခွင့်အရေး ကာကွယ်တဲ့ ဥပဒေနှင့် ၁၉၆၅ ခုနှစ် သီးစား ချထားရေးဥပဒေတို့ကို ပြင်တဲ့ဥပဒေတို့ကို ရုပ်သိမ်းမှာ ဖြစ်ပါတယ်။ ထို့အပြင် ဒီဥပဒေမှာလည်း လယ်ယာမြေ ပြုပြင်ပြောင်းလဲရေး Land Reform နှင့် တိုက်ရိုက်သက်ဆိုင်နေသော ဥပဒေလည်းဖြစ်ပါတယ်။ ဒါတွေကြောင့် ဥပဒေကြမ်းကော်မတီဟာ အဖက်ဖက်မှ အထူးလေ့လာပြီးတော့ စိစစ်လေ့လာခြင်း ဖြစ်ပါတယ်။ ဒီလယ်ယာမြေနဲ့စပ်လျဉ်းပြီးတော့ နိုင်ငံတော်ရဲ့ အခြေအနေအရ လယ်ယာမြေဥပဒေသစ်တစ်ရပ် ပေါ်ပေါက်ရန်လည်း အရေးတကြီးလိုအပ်နေတယ်ဟု အများစုက သဘော ထားလာသဖြင့် လွှတ်တော်နှစ်ရပ်လုံးကလည်း အတည်ပြု ပေးရန် အမှန်လိုအပ်လာပါတယ်။ သို့ဖြစ်ပါ၍ ပြည်သူ့ လွှတ်တော်က ပြင်ဆင်ချက်ဖြင့် ပေးပို့လာသည့် ဤ ၂၀၁၁ ခုနှစ် လယ်ယာမြေ ဥပဒေကြမ်း အပေါ်မှာ ကျွန်တော်တို့ အမျိုးသားလွှတ်တော်ဥပဒေကြမ်းကော်မတီက ဥပဒေ ခေါင်းစဉ်ကြီးမှာ ဖွဲ့စည်းပုံအခြေခံဥပဒေနှင့် မကိုက်ညီတဲ့အတွက် ညီညွတ်စေရန်မှ တစ်ပါး မူလ ပြည်သူ့ လွှတ်တော်က အတည်ပြု ထားတဲ့ ဥပဒေမူကြမ်းကို ကျွန်တော်တို့ အတည်ပြုခဲ့ပါတယ်။ အဲဒီတော့ မူလဥပဒေကြမ်းမှာ ဥပဒေခေါင်းစီးက ပြည်ထောင်စုသမ္မတမြန်မာ နိုင်ငံတော်အစိုးရ ၂၀၁၁ ခုနှစ်၊ လယ်ယာမြေဥပဒေ (ပြည်ထောင်စုသမ္မတမြန်မာနိုင်ငံတော်အစိုးရဥပဒေအမှတ်) ၁၃၇၃ ခုနှစ်၊ ၊ ၂၀၁၁ ခုနှစ် လ ရက်၊ ပြည်ထောင်စုသမ္မတမြန်မနိုင်ငံတော် အစိုးရသည် အဲဒီဥပဒေအစားကို ကျွန်တော်တို့ကနေပြီးတော့ ပြည်ထောင်စုသမ္မတ မြန်မာနိုင်ငံတော်အစိုးရသည် အောက်ပါဥပဒေကို ပြဋ္ဌာန်းလိုက်သည်ဆိုတဲ့အစားကို ကျွန်တော်တို့ ဥပဒေကြမ်းကော်မတီက ပြင်ဆင်လိုက်ပါတယ်။ ပြင်ဆင်လိုက်တဲ့ ခေါင်းစီးကတော့ ၂၀၁၁ ခုနှစ် လယ်ယာမြေဥပဒေ၊ ၂၀၁၁ ခုနှစ် (ပြည်ထောင်စုလွှတ်တော်ဥပဒေအမှတ် ၁၃၇၃ ခုနှစ်၊ ၂၀၁၁ ခုနှစ် လ ရက်၊ ပြည်ထောင်စုလွှတ်တော်သည် အောက်ပါဥပဒေကို ပြဋ္ဌာန်းလိုက်သည်ဟုပြင်ဆင်သင့်ကြောင်း သဘောထားမှတ်ချက်မှတစ်ပါး အခြားသဘောထားတွေ အထူးတလည် တင်ပြရန်မရှိပါဘူး။ သို့ဖြစ်ပါ၍ ကျွန်တော်တို့ ဥပဒေကြမ်းကော်မတီရဲ့ သဘောထားမှတ်ချက်ကတော့ ဤဥပဒေကြမ်းကို အမျိုးသားလွှတ်တော် မှ အဆုံးအဖြတ် ပြုနိုင်ဖို့အတွက် ထောက်ခံတင်ပြအပ်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ၂၀၁၁ ခုနှစ်၊ လယ်ယာမြေဥပဒေကြမ်းအား ဆွေးနွေးမယ့် လွှတ်တော်ကိုယ်စားလှယ်များရှိလျှင် ဆွေးနွေးလိုတဲ့ အကြောင်းအရာအကျဉ်းချုပ်ကို ဖော်ပြလက်မှတ်ရေးထိုးပြီး အစည်းအဝေး ပြီးဆုံးတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင် ပါတယ်</speech>
</bill>
</section>
</discussion>
<postface>
<title>အမျိုးသားလွှတ်တော်၄၅ ရက်မြောက်နေ့ အစည်းအဝေးရပ်နားကြောင်းနှင့် ၄၆ ရက်မြောက်နေ့အစည်းအဝေးဆက်လက်ကျင်းပမည့်နေ့ရက်နှင့် အချိန်ကို ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခု အမျိုးသား လွှတ်တော် ဒုတိယပုံမှန်အစည်းအဝေး ၄၅ ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၄၆ ရက်မြောက်နေ့ကို ၂၀၁၁ ခုနှစ်၊ နိုဝင်ဘာလ ၁၄ ရက် (တနင်္သာနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားတော်တော်ဥက္ကဋ္ဌကြီးပြန်လည်ထွက်ခွာပါပြီခင်ဗျား။</speech>
<speech type="mc">အမျိုးသားလွှတ်တော်ကိုယ်စားလှယ်များထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၄၅ ရက်မြောက်နေ့ အစည်းအဝေးကို ၁၄၅၄ နာရီအချိန်တွင် ရပ်နားပါသည်။</p>
</postface>
</transcript>
</doc>
