<doc>
<docinfo>
<docno>01-06-29.xml</docno>
<pdf>01-06-29.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်ဆဋ္ဌမပုံမှန်အစည်းအဝေး (၂၉)ရက်မြောက်နေ့မှတ်တမ်း</title>
<date>၁၃၇၄ ခုနှစ်၊ တပေါင်းလဆန်း ၈ ရက် (၂၀၁၃ ခုနှစ်၊ မတ်လ ၁၉ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး (၂၉)ရက်မြောက်နေ့ အစီအစဉ် ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်း မော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် ဆဋ္ဌမပုံမှန်အစည်းအဝေးရဲ့ (၂၉)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့်စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် အမျိုးသားလွှတ်တော်ဆဋ္ဌမပုံမှန်အစည်းအဝေး (၂၉)ရက်မြောက်နေ့မှာ လွှတ်တော်အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း(၂၂၁)ဦးရှိပြီး ဒီကနေ့ အစည်းအဝေးကို (၁၉၄)ဦး တက်ရောက် ပါတယ်</speech>
<speech type="speaker">အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၈၇.၇၈)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့အတွက် အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ နည်းဥပဒေ ၂၀၊ နည်းဥပဒေခွဲ (ခ)တို့အရ အစည်းအဝေး အထမြောက်ကြောင်းနှင့် အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က)နဲ့(ဂ) တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျားအမျိုးသားလွှတ်တော် ဆိုင်ရာ နည်းဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဆဋ္ဌမပုံမှန် အစည်းအဝေးရဲ့ (၂၉)ရက်မြောက်နေ့ အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင်ဖြန့်ဝေထားပြီးဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">ယနေ့ ခွင့်ပန်ကြားတဲ့ အမျိုးသားလွှတ်တော်ကိုယ်စားလှယ်များရဲ့ စာရင်းကို ဖတ်ကြားတင်ပြပါ့မယ် ဦးဝီလ်ဆင်မိုး၊ ရှမ်၇)၊ ဒေသဖွံ့ဖြိုးရေးအစည်းအဝေးပြီးဆုံးသည်အထိဦးတင်မောင်ဝင်း၊ မန္တလေး(၃)၊ ရုံးကိစ္စ၊ ဦးကြည်ထွန်း၊ မကွေး(၁)၊ ဒေသဖွံ့ဖြိုးရေး၊ ဦးအောင်ငြိမ်း၊ မကွေး(၂)၊ မိသားစု ကိစ္စ၊ ဦးစိုးဟန်လင်း၊ ဧရာဝတီ (၁)၊ ဒေသဖွံ့ဖြိုးရေး၊ ဦးအောင်သန်း၊ မကွေး (၁၀)၊ ကိုယ်တိုင်ဆောင်ရွက်ရန်၊ ဦးဖိုးဇော်၊ ပဲခူး (၂)၊ ကျန်းမာရေး၊ ဦးလှစိုး၊ တနင်္သာရီ (၉)၊ ဒေသဖွံ့ဖြိုးရေး၊ ဒေါက်တာလှသိန်း၊ မွန်(၆)၊ သားမင်္ဂလာကိစ္စ၊ ဦးစောအုန်း၊ မွန် (၉)၊ မိသားစုကိစ္စ၊ ဦးဖေသောင်း၊ ကချင်(၆)၊ ဒေသဖွံ့ဖြိုးရေး (အစည်းအဝေး ပြီးသည်အထိ)၊ ဦးဇော်နိုင်ဦး၊ မွန်(၁၂)၊ နေမကောင်း၊ ဦးစံပြည့်၊ ကချင် (၇)၊ ဒေသဖွံ့ဖြိုးရေး အစည်းအဝေးပြီးဆုံးသည်အထိ) ဦးတင်ရှန်၊ တနင်္သာရီ(၆)၊ မိသားစုကိစ္စ၊ ဦးမင်းဦး၊ ပဲ ခူး(၇)၊ ကိုယ်တိုင်ဆောင်ရွက်ရန် (အစည်းအဝေး ပြီးဆုံးသည်အထိ)၊ ဦးမိုးမြင့်၊ တနင်္သာရီ (၇)၊ မိခင်ကျန်းမာရေး၊ ဦးမြင့်လှိုင်၊ ရခိုင် (၁၂)၊ ဒေသ ဖွံ့ဖြိုးရေး၊ ဒုတိယ ဗိုလ်မှူးကြီးစိုးလင်း၊ တပ်မတော်၊ ကျန်းမာရေး။</speech>
<speech type="speaker">ယခု တင်ပြခဲ့တဲ့ ခွင့်ပန်ကြားချက်များအပေါ် ခွင့်ပြုဖို့ လွှတ်တော်က သဘောတူပါသလား ခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များအစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ဒီကနေ့ ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး (၂၉)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ (၂၂၁)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ(၉)ဦး၊ ယနေ့ ခွင် ပန်ကြားထားသဖြင့် ခွင့်ပြုထားသူ (၁၈)ဦးဖြစ်၍ လွှတ်တော်က ခွင့်ပြု ထားသူ စုစုပေါင်း(၂၇) ဦးဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="Order">
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်ရုံး ဖွဲ့စည်းပုံမူကြမ်း)ကိုအမျိုးသားလွှတ်တော်သို့ အသိပေးတင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော်ရုံး ဖွဲ့စည်းပုံ(မူကြမ်း)ကို အမျိုးသားလွှတ်တော်သို့ အသိပေးတင်ပြခြင်း ဖြစ်ပါတယ်</speech>
<speech type="speaker">အမျိုးသားလွှတ်တော်ရုံး ဖွဲ့စည်းပုံ (မူကြမ်း)ကို အမျိုးသားလွှတ်တော် ကိုယ်စားလှယ် များထံ ကြို တင်ဖြန့်ဝေထားပြီး ဖြစ်ပါတယ်။ အမျိုးသားလွှတ်တော်ရုံး ဖွဲ့ စည်းပုံ(မူကြမ်း)ကို လွှတ်တော်က အတည်ပြုပေးဖို့ တောင်းဆိုပါတယ်။ ဒါကြောင့် အမျိ���းသားလွှတ်တော်ရုံး ဖွဲ့စည်းပုံ (မူကြမ်း)ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြု တဲ့အတွက် အမျိုး သားလွှတ်တော်ရုံး ဖွဲ့စည်းပုံကို အစိုးရ အဖွဲ့သို့ ဆက်လက်ပေးပို့မည်ဖြစ်ကြောင်း ဆုံးဖြတ်ပါတယ်။ (ဩဘာသံများ)</speech>
</section>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၆)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်း တွေကို မေးမြန်းခြင်းနဲ့ ဖြေကြားခြင်းအစီအစဉ် ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ်သုံးဦးက မေးမြန်းတဲ့ မေးခွန်းတွေဟာ ဆောက်လုပ်ရေး ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းတွေ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>ဆောမြို့နယ်၊ သီးကုန်း - လောင်းရှည်လမ်းပိုင်း ပြုပြင်ပေးရန်နှင့် စလင်းချောင်း ဖြတ်ကူးတံတား တည်ဆောက်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာမကွေးတိုင်းဒေသကြီး မဲဆန္ဒနယ်အမှတ် ၂မှ ဦးလှဆွေ က ဆောမြို့နယ်၊ သီးကုန်း - လောင်းရှည်လမ်းပိုင်း ပြုပြင်ပေးရန်နှင့် စလင်းချောင်း ဖြတ်ကူးတံတား တည်ဆောက်ပေးရန် အစီအစဉ် ရှိ/မရှိ နဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="96">ဦးလှဆွေ၊ မကွေးတိုင်းဒေသကြီးမဲဆန္ဒနယ်အမှတ်၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှတကွ အမျိုးသားလွှတ်တော်ကိုယ်စားလှယ်အားလုံး၊ ကြွရောက် လာသော ပြည်ထောင်စုဝန်ကြီးနှင့် ဧည့်သည်တော်များအား ကျက်သရေမင်္ဂလာ အပေါင်းနှင့် ပြည့်စုံတော်မူကြပါစေလို့ ဦးစွာပထမနှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ် (၁၂)မှ အမျိုးသားလွှတ်တော် ကိုယ်စားလှယ် ဦးလှဆွေ ဖြစ်ပါတယ်။ ကျွန်တော်တင်ပြလိုတဲ့ မေးခွန်းကတော့ ဆောမြို့နယ်၊ လောင်းရှည်ကျေးရွာ သို့ သီးကုန်း - လောင်းရှည်လမ်းပိုင်း ပြုပြင်ပေးရေးနှင့် စလင်းချောင်းအကူး ကားကူးနိုင်တဲ့ တံတား ဖြစ်စေ၊ လူကူးနိုင်တဲ့ ကြိုးတံတားဖြစ်စေ တည်ဆောက်ပေးရန် အစီအစဉ် ရှိ /မရှိ ဆို တာပဲ ဖြစ်ပါတယ်။ ဥက္ကဋ္ဌကြီးခင်ဗျား။ ဆောမြို့နယ်၊ လောင်းရှည်ကျေးရွာဟာ ယခင်မြန်မာမင်းများ ခေတ်အဆက်ဆက်က မြို့အဖြစ်ရပ်တည်ခဲ့တဲ့ မြို့တစ်မြို့ ဖြစ်ပြီးတော့ မြန်မာနိုင်ငံရဲ့ နောက်ဆုံး မင်းဆက်ဖြစ်တဲ့ သီပေါမင်းရဲ့ မယ်တော် လောင်းရှည်မိဖုရားကြီး အပိုင်စားခဲ့ရတဲ့ ထွန်းကား စည်ပင်တဲ့ မြို့ တစ်မြို့ အဖြစ် ရပ်တည်ခဲ့ပါတယ်။ အခုအခါမှာ ကျေးရွာအုပ်စုကြီး တစ်ခုဖြစ်ပြီးတော့ မြို့ပေါ်ရပ်ကွက်(၄)ရပ်ကွက်၊ အိမ်ခြေ(၆၅၅)အိမ်၊ အိမ်ထောင်စု(၆၆၀)ရှိပြီးတော့ လူဦးရေ (၃၁၆၅) ဦးနဲ့ ၎င်းရွာကြီးကို မှီတင်းနေထိုင်ကြတဲ့ ကျေးရွာပေါင်း (၄၈)ရွာရှိပြီးတော့ အိမ်ထောင်စု ပေါင်း(၃၀၁၁)၊ လူဦးရေ (၁၅၀၅၉)ယောက် ရှိပါတယ်။ အဲဒီလောင်းရှည်မြို့ လို့ခေါ်တဲ့ လောင်းရှည် ကျေးရွာကြီးဟာ စလင်းချောင်းကြီးကနေ ကာဆီးပိတ်ဆို့ထားပါတယ်။ စလင်းချောင်းဟာ ချင်း တောင်တန်းကနေ မြစ်ဖျားခံပြီးတော့ လောင်းရှည်အနီးကနေ ဖြတ်သန်းစီးဆင်းပြီးတော့ စလင်းမြို့ အနီးမှာ ဒီ ကျွန်တော်တို့ စလင်းရဲ့ဒီဘက် က ကျွန်တော်တို့ ဆင်ဖြူကျွန်း၊ အဲဒီကနေ ဧရာဝတီမြစ်ထဲကို စီးဆင်းတာ ဖြစ်ပါတယ်။ ဒီစလင်းချောင်းဟာ နွေရာသီမှာ မပြောပလောက်ဘဲနဲ့ ခြေသလုံး လောက်၊ ဒူးလောက် ဒါ (၂)ပေခန့်သာ ရှိသော်လည်းပဲ မိုးရာသီမှာတော့ ကြီးမားတဲ့ အခက်အခဲ၊ အဟန့်အတားကြီးတစ်ခုအဖြစ် ရပ်တည်လျက်ရှိပါတယ်။ လောင်းရှည်မှာရှိတဲ့ တိုက်နယ်ဆေးရုံနဲ့ အထက်တန်းကျောင်းကို အနီးပတ်ဝန်းကျင်က သွားလာကြတဲ့ လူနာတွေ၊ ကျောင်းသူ/ကျောင်းသားတွေဟာ ဒီစလင်းချောင်းကို ခက်ခဲစွာ နေ့စဉ် ကူးခပ်ပြီးတော့ ဖြတ်ကျော်ရပါတယ်။ ဒီ စလင်းချောင်းရေနဲ့ မျောပါသေဆုံးခဲ့ရတဲ့ ကျောင်းသူ / ကျောင်းသားတွေ၊ တစ်ဖက်ကမ်းမှာရှိတဲ့ လယ်ကွက်ကို ကောက်စိုက်သွားကြရင်းနဲ့ ရေမျော သေဆုံးသွားကြရတဲ့ ကောက်စိုက် သမတွေဟာ မနည်းတော့ပါဘူး။ နှစ်စဉ်လို ဖြစ်ပါတယ်။ ဒီဒေသဟာ တောကျပြီးတော့ ဝေးလံခေါင်ပါးဒေသဖြစ်လို့ လူမသိ၊ သူမသိ၊ ဂျာနယ်မသိ၊ မီဒီယာ မသိတဲ့ အရပ် ဒေသ တစ်ခုဖြစ်ပါတယ်။ ဒီအခက်အခဲကို ၂၀၀၃ ခုနှစ်မှာ ကျွန်တော်ဟာ ခရိုင် အေးချမ်းသာယာရေးနှင့် ဖွံ့ဖြိုးရေးကောင်စီ ဥက္ကဋ္ဌအဖြစ် တာဝန်ယူခဲ့စဉ်က ကျေးရွာလူထုနဲ့ ခ.ယ.က၊ တ .ယ.ကတို့ ပံ့ပိုးမှုနဲ့ သစ်သားတံတားကြီး ထိုး ခဲ့ပြီးတော့ ကားများဖြတ်သန်းလို့ ရတဲ့ အထိ အဆင်ပြေခဲ့ပါတယ်။ ဆောက်လုပ်ရေးဝန်ကြီးဌာနကို အဲဒီအချိန်တုန်းက ဝန်ကြီး လာရောက် စဉ်မှာ ကျွန်တော် အဲ ဒီတုန်းက တင်ပြတဲ့အခါမှာ ဘတ်ဂျက် အခြေအနေ အခက်အခဲကြောင့် တံတား ထိုးမပေးနိုင်ဘူးလို့ သိရပါတယ်။ ဒေသအာဏာပိုင် အစီအစဉ် နဲ့ ကျေးရွာသားများနဲ့ ပူးပေါင်းပြီးတော့ ကျွန်တော်တို့တံတားကို တည်ဆောက်ခဲ့ပါတယ်။ ဒီတံတားဟာ မရှိမဖြစ် လိုအပ်တဲ့အတွက် ဒီတံတား ကြီး တည်ဆောက်တုန်းက ကျွန်တော် ကိုယ်တိုင် ငွေကြေးသာမက သစ်သားတိုင်များကို ပိုင်တိုင် ရိုက်ရာမှာ ဝင်ရောက်ကူညီ လုပ်အားပေးခဲ့ပါတယ်။ ဒါပေမဲ့ ၂၀၀၆ ခုနှစ်၊ မိုးရာသီမှာ ဒီတံတားဟာ ရေကြီးပြီးတော့ မျောပါပျက်စီးခဲ့ပါတယ်။ ကျွန်တော်လည်း အခြားဌာနကို ပြောင်းရွှေ့ တာဝန်ထမ်းဆောင်ရတယ်။ အဲဒီနောက်ပိုင်း တံတားသစ် ပြန်လည် ထိုးနိုင်ခြင်း မရှိတော့ပါဘူး။ လောင်းရှည်ဒေသခံများဟာ မိုးရာသီမှာ မူလအတိုင်း ရေကူးပြီးတော့ ယနေ့အထိ သွားလာလျက်ရှိပါတယ်။ တံတားပါသွားတာ (၇)နှစ်ရှိပြီ ဖြစ်ပါတယ်။ အဲဒီလောင်းရှည်ကို သွားတဲ့ စလင်းချောင်း ဖြတ်ကူးတံတားဟာ အမှန်တကယ်လိုအပ်နေပြီးတော့ ကားကူးနိုင်တဲ့ တံတား မတည်ဆောက်နိုင်ပါကလည်း သုံးဘီးဆိုင်ကယ်လောက် ကူးနိုင်တဲ့ ကြိုးတံတားတစ်စင်း ဆောက်မယ်ဆိုရင်လည်း ရွာရဲ့ အထက်ဘက်မှာ နှစ်ဘက်အမာခံရှိတဲ့ အကျဉ်းဆုံးနေရာဟာ ပေ(၆၀၀)ခန့်သာ ရှိပြီးတော့ အလယ်တိုင် တစ်ခုထည့်ပြီး တည်ဆောက်မယ်ဆိုရင် နိုင်ငံတော် ဘတ်ဂျက် သက်သက်သာသာနဲ့ တည်ဆောက်နိုင်မယ် ဖြစ်ပြီးတော့ ချဉ်းကပ်လမ်းအတွက်လည်း ဒေသခံများက တက်ညီလက်ညီ ပူးပေါင်းပြီးတော့ တူရွင်း၊ ပေါက်ပြားများနဲ့ လုပ်အားပေးမယ်လို့ ဒေသခံများရဲ့ တင်ပြချက်အရ သိရပါတယ်။ ဒါကြောင့် ဒီစလင်းချောင်းမှာ ကားကူးနိုင်တဲ့ တံတားတည်ဆောက် မပေးနိုင်ရင် တောင်မှ ဆိုင်ကယ်နဲ့ ဖြတ်ကူးနိုင်တဲ့ ကြိုးတံတားတစ်စင်းဖြစ်စေ တည်ဆောက်ပေးနိုင်မယ်ဆိုရင် ဒေသခံများရဲ့ အခက်အခဲကို ကျော်လွှားနိုင်မှာ ဖြစ်ပါတယ်။ ဒါ့အပြင် ဆော- ဆိပ်ဖြူလမ်းမကြီးနဲ့ ဆက်စပ်နေတဲ့ သီးကုန်း - လောင်းရှည်လမ်းအပိုင်းဟာ (၁၂)မိုင်ရှိပြီးတော့ ချောင်းငယ် (၈)ခု ဖြတ်ကျော်ရပါတယ်။ မိုးရာသီမှာ အလွန်ခက်ခဲစွာ ခြေလျင်သွားရပါတယ်။ ရွာကို ဝန်ထမ်းအသစ် တစ်ယောက် ရောက်ပြီဆိုရင်၊ ဒါမှမဟုတ် ပြောင်းရွေ့တယ်ဆိုလို့ရှိရင် အဲဒီမှာရှိတဲ့ လူအင်အားက (၁၀)ယောက်၊ (၁၅)ယောက်လောက်နဲ့ သွားကြို/ပို့ လုပ်ရပါတယ်။ အဲဒီလမ်းအပိုင်းကို (၁၂)မိုင် ခရီးလောက်သာသွားရတဲ့ လမ်း ပိုင်းဖြစ်ပေမယ့်လို့ ဆော - ဆိပ်ဖြူလမ်းမကြီးကို အဲဒီ (၁၂)မိုင် ခရီးကိုပဲ ဆက်သွယ်ပေးမယ်ဆိုရင် လောင်းရှည်ဒေသမှာ ပိတ်မိနေတဲ့ ပြည်သူ(၁၅၀၅၉)ယောက် အတွက် အထူးပင် အထောက်အကူ ရမှာဖြစ်ကြောင်း တင်ပြလိုပါတယ်။ အလျဉ်းသင့်လို့ တင်ပြရရင် လောင်းရှည်ကို ကျွန်တော်မိုးတွင်းကြီး ရေထဲကနေ ဖြတ်ကူးပြီး သွား ဖူးပါတယ်။ အဲဒီအချိန်မှာပဲ အဲဒီ တိုက်နယ်ဆေးရုံမှာ သားအိမ်ပြင်ပမှာ သန္ဓေ တည်တဲ့ အမျိုးသမီးလူနာတစ်ယောက် ရောက်လာပါတယ်။ တိုက်နယ်ဆေးရုံကို ဒီ Case ဟာ ခွဲစိတ်ပါရဂူမှ ကိုင်တွယ်ခွဲစိတ်ရတဲ့ Mdjor Operation တစ်ခုဖြစ်တယ်လို့ သိရပါတယ်။ အတွေ့ အကြုံနုနယ်တဲ့ ဒီတိုက်နယ်ဆေးရုံ ဆရာဝန်လေးဟာ ဒီ မိုင်(၄၀)ကျော်ဝေးတဲ့ မင်းတပ်ခရိုင် ဆေးရုံကြီးရှိ ခွဲစိတ်အထူးကုဆရာဝန်ဆီကို လွှဲပြောင်းပေးရမှာ ဖြစ်ပါတယ်။ ဒါပေမဲ့ စလင်းချောင်း ရေဟာ ကျနေတဲ့အခါမှာ သီးကုန်း - လောင်းရှည်လမ်းပိုင်း (၁၂)မိုင်မှာလည်း ချောင်းငယ်(၈)ခု ဟာလည်း ရေကျနေတဲ့အတွက်ကြောင့် လူအထမ်းနဲ့ သွားလို့ရှိရင်ကတော့ လမ်းမှာတင် အသက် ဆုံးရှုံးနိုင်ပါတယ်။ အဲဒီမှာ လူနာရှင်ကလည်း ဆရာခွဲစိတ်ပေးရင်ပေး၊ မပေး ရင်တော့ ဒီမှာပဲ အသေခံတော့မယ်လို့ ပြောပါတယ်။ အဲဒီအချိန်မှာ ဆရာဝန်လေးက ကျွန်တော့်ကို တိုင်ပင်ပါတယ်။ ကျွန်တော်က ဆရာဝန်လေးကို အားပေးပါတယ်။ ဆရာ့ကိုလည်း ကျွန်တော် ယုံကြည်ပါတယ်။ ဆရာ ခွဲပေးလိုက်ပါ။ တစ်ခုခု ဌာနဆိုင်ရာ ဖြေရှင်းစရာရှိရင် ဆရာ့ဘက်က ရပ်တည်ပေးပါ့မယ်လို့ ကတိပြုပြီးတော့ ခွဲစိတ်လိုက်တဲ့အခါမှာ ဒီလူနာဟာ အောင်မြင်စွာ ခွဲစိတ် နိုင်ပြီးတော့ အသက် ရှင်ခဲ့ရပါတယ်။ ဒါကြောင့်မို့လို့ မလွဲမသွေ တံတားတစ်စင်း လိုအပ်တယ်လို့ ကျွန်တော့်အနေနဲ့ Projector အနည်းငယ် အသုံးပြုပြီးတော့ တင်ပြပါ့မယ်။ ဒါကတော့ လောင်းရှည်မြို့ရဲ့ ဆိုင်းဘုတ် ဖြစ်ပါတယ်။ တကယ်ကျတော့ ကျေးရွာအုပ်စုကြီး ဖြစ်ပါတယ်။ ဒါ ကတော့ ကျွန်တော်တို့ ၂၀၀၃ ခုနှစ်က ကျွန်တော်တို့ တိုင်တွေ ထူပြီးတော့ ကိုယ့်အားကိုယ်ကိုး တံတား ထိုးခဲ့တာ ဖြစ်ပါတယ်။ ဒီတံတားကြီးဟာ ပိုင်တိုင် တွေ ရိုက်တဲ့အခါမှာ ရွာလူထု အင်အား၊ ဒီ ဘက်မှာ(၅၀)လောက်၊ ဟိုဘက်မှာ (၅၀)လောက်နဲ့ ဒီလိုပိုင်တိုင်တွေကို တစ်ခုချင်း ရိုက်ရတာဖြစ်ပါတယ်။ အဲဒီအထဲမှာ ကျွန်တော်ကိုယ်တိုင်လည်း ဝင်ပြီးတော့ ပိုင်တိုင်ရိုက်ခဲ့ပါတယ်။ ဒါကတော့ ကျွန်တော်တို့ အဲဒီ သစ်သားတံတား အစ/အဆုံးပေါ့၊ ရွာသူ ရွာသားတွေနဲ့ ကျွန်တော်တို့ ထိုးရတဲ့အနေအထား ဖြစ်ပါတယ်။ ဒါကတော့ ကျွန်တော်နဲ့ ယခုလရှိဝန်ကြီးချုပ် ဦးဘုန်းမော်ရွှေ နဲ့ ဒီတံတားကြီးဖွင့်တဲ့ အခါတုန်းတော့ ကျွန်တော်တို့ ဒါ ကြည့်ရှု စစ်ဆေးခဲ့တာ ဖြစ်ပါတယ်။ ကျွန်တော်တို့ ၅-၂-၂၀၀၅ ဒီတံတားကြီး ပြီးသွားတဲ့အခါမှာ ကျွန်တော်တို့ ဖြတ်သန်းပြီးတော့ ဖြစ်တဲ့ပုံ ဖြစ်ပါတယ်။ ဒါပေမဲ့ ၂၀၀၆ ခုနှစ်မှာ ရေကြီးပြီးတော့ ဒီလိုမျိုး ပါသွားပါတယ်။ ဒါ ကျွန်တော်တို့ မိုးတွင်းမှာ ကျွန်တော် တို့ ကျောင်းသူ ကျောင်းသားတွေ၊ ရွာသူ ရွာသားတွေဟာ ဟိုဘက်ကမ်း ဒီဘက်ကမ်းကူးနေတဲ့ အနေအထားဖြစ်ပါတယ်။ မိုးတွင်းမှာ ရေဟာ ဒီလိုကျပါတယ် ခင်ဗျ။ ဒါတွေဟာ ကျွန်တော်တို့ လောင်းရှည်ဒေသက လူတွေ နှစ်စဉ်ကြုံတွေ့နေရတဲ့ ဖြတ်သန်းပြီးတော့ကျောင်းတက်ရတယ်၊ တိုက်နယ်ဆေးရုံလာရတယ်။ ဒီအနေအထားဖြစ်ပါတယ်။ ဒါဟာ ချောင်းရေ ကျစဉ်မှာ လူလေးတွေ သေးသေးလေးတွေ ဖြစ်ပါတယ်။ ဒါဒီလို မဖြစ်မနေ ဖြတ်ကူးရတယ်။ ဟိုဘက်ကမ်းမှာ လယ်ရှိရင် ဒီဘက်ကမ်းကနေ ဒါသွားပြီးတော့ ကောက်စိုက်ရတယ်။ ဒါ နေ့စဉ် အသွားအပြန်လုပ်ရတာ၊ ဒီလို ချောင်းကြီးကနေ သွားရတာ ဖြစ်ပါတယ်။ ဒါကတော့ ရေနည်း တဲ့ အချိန်မှာ ဟိုဘက်ကမ်း၊ ဒီဘက်ကမ်းကို တွေ့ ရတဲ့ အနေအထားဖြစ်ပါတယ်။ ဒါ ပျက်စီးသွားတဲ့ တံတားရဲ့ တစ်ဖက်ခြမ်းကို ကျွန်တော့်အနေနဲ့ တင်ပြခြင်းဖြစ်ပါတယ်။ ဒါပျက်စီးသွားတဲ့ အနေအထား၊ လက်ရှိကျွန်တော် ပြီးခဲ့တဲ့အပတ်ကပြန်သွားပြီးတော့ ဒီဓာတ်ပုံ ရိုက်လာခြင်းဖြစ်ပါတယ်။ ဒါကတော့ ဟိုဘက်ကမ်မှာ ကမ်းကပ်ခုံကျန်ခဲ့တဲ့ အနေအထား ဖြစ်ပါတယ်။ ဒါ ရေကျသွားပြီ တံတားကတော့ ဒါလေးပဲ ကျန်ပါတော့တယ်။ Next ဒါတံတား အပျက်အဆီးတွေ ပြတာဖြစ်ပါတယ်။ ဒါကတော့ အဲဒီ ကျောင်းသူ/ကျောင်းသားတွေဟာ ဟိုဘက် ကမ်း၊ ဒီဘက်ကမ်း ဒါ ထမင်းချိုင့်လေးတွေနဲ့ လာပြီးတော့၊ ခုတော့ ရေနည်းနေတော့ ဒီအတိုင်းပဲ ဒူးလောက်၊ ပေါင်လယ်လောက်ဆိုတော့ ဒီအတိုင်း ဖြတ်လို့ရတဲ့ အနေအထား ဖြစ်ပါတယ်။ ဒါတံတားအပျက်နဲ့ ကျောင်းတွေ၊ ဟိုဖက်ကမ်းကနေ လောင်းရှည်မြို့ ခု နဆိုင်းဘုတ်တင်တဲ့မြို့ကို လာပြီးတော့ ကျောင်းတက်တဲ့ ကလေးတွေရဲ့ အနေအထား ပြောပါတယ်။ ဒါကြောင့်မို့လို့ မလွဲမသွေ တံတားတစ်စင်းလိုအပ်တဲ့အတွက် အထက်ပါမေးခွန်းကိုအမျိုးသားလွှတ်တော်ဥက္ကဋ္ဌကြီးတစ်ဆင့် ရိုသေလေးစားစွာ မေးမြန်းရခြင်း ဖြစ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<title>��န်ကုန် - မန္တလေး ယခင်လမ်းဟောင်းအား အဆင့်မြှင့်တင် ဆောင်ရွက်ပေးရအစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး တပ်မတော်သား ကိုယ်စားလှယ် ဗိုလ်မှူးမင်းရဲထွေက ရန်ကုန် - မန္တလေး ယခင်လမ်းဟောင်းအားအဆင့်မြှင့်တင် ဆောင်ရွက်ပေးရန်အစီအစဉ် ရှိ/မရှိ နဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="000">ဗိုလ်မှူးမင်းရဲထွေး (တပ်မတော်သားကိုယ်စားလှယ်)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုအဆင့် အဖွဲ့အစည်းဝင် ပုဂ္ဂိုလ်များ၊ ဖိတ်ကြားထားသော ဧည့်သည်တော်များနှင့် အမျိုးသားလွှတ်တော် ကိုယ်စားလှယ်များ အားလုံး မင်္ဂလာပါလို့ ဦးစွာပထမနှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ တပ်မတော်သား အမျိုးသားလွှတ်တော် ကိုယ်စားလှယ် ပြန်တမ်းဝင်အမှတ် ကြည်း ၂၈၂၈၈ ဗိုလ်မှူးမင်းရဲထွေး ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ဥက္ကဋ္ဌကြီးမှတစ်ဆင့် မေးမြန်းလိုတဲ့ မေးခွန်းကတော့ ရန်ကုန်မှ မန္တလေးသို့ သွားလာလျက်ရှိတဲ့ ယခင်ကားလမ်းဟောင်း ဟာ ကုန်တင်ယာဉ်ကြီးများနှင့် လမ်းကြောင်းတစ်လျှောက်မှာ ရှိတဲ့ မြို့ရွာများမှ ယာဉ် ငယ်များ အသုံးပြုလျက်ရှိတဲ့အတွက် ၎င်းလမ်းအား အဆင့်မြှင့်တင် ဆောင်ရွက်ပေးရန် အစီအစဉ် ရှိ/မရှိ သိရှိလိုပါ၍ မေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကိန်းဂဏန်းမှတ်တမ်းများ ပါဝင်ပါ သဖြင့် ဖတ်ကြားမေးမြန်းခွင့်ပြုပါရန် ခွင့်တောင်းခံအပ်ပါတယ်။ လေးစားအပ်ပါသော အမျိုးသား လွှတ်တော် ဥက္ကဋ္ဌကြီး ခင်ဗျား။ ဒီမေးခွန်း မေးမြန်း ရခြင်း အဓိကရည်ရွယ်ချက်အား ရှင်းလင်းတင်ပြသွားမှာ ဖြစ်ပါတယ်။ မြန်မာနိုင်ငံရဲ့ စီးပွားရေး မြို့တော် ရန်ကုန်မြို့ကို မြန်မာပြည်အလယ်ပိုင်း မန္တလေးမြို့မှ ကုန်းလမ်းအနေနဲ့ ရန်ကုန်- မန္တလေးအမြန်လမ်းနှင့် ရန်ကုန်-မန္တလေးလမ်းဟောင်းတို့မှ အဓိကထားပြီး သွားလာနေရကြောင်း တွေ့ရှိ ရပါတယ်။ ရန်ကုန်-မန္တလေး အမြန်လမ်းမဟာဆိုရင် အချိန်တိုအတွင်းမှာ သွား လာနိုင်တဲ့ လမ်းပဲ ဖြစ်ပါတယ်။ သို့သော် ကန့်သတ်ချက်အနေနဲ့ အနှေးယာဉ်နှင့် ကုန်တင်ယာဉ်ကြီးများ သွားလာခွင့် မရှိခြင်း၊ ခရီးသည်တင် မှန်လုံယာဉ်များ၊ ကိုယ်ပိုင်ယာဉ်ငယ်နှင့် အငှားယာဉ်ငယ်များသာ သွားလာ နိုင်ခြင်း၊ ရန်ကုန် - မန္တလေး လမ်းဟောင်းပေါ်ရှိ မြို့ကြီး၊ မြို့ငယ် (၄၆)မြို့ဟာ မြို့တိုင်းမှာ အမြန် လမ်းမကြီးနဲ့ ဆက်သွယ်သော လမ်းများ မရှိခြင်း၊ ရှိတဲ့ မြို့များဟာလည်း လ မ်းမကြီးပေါ်သို့ သွားလာရန် ခရီးကွာဝေးခြင်း ၊ အမြန်လမ်းမကြီးမှာလည်း သွား လာရန် ယာဉ်အမျိုးအစား အကန့်အသတ် ရှိခြင်းတို့ကြောင့် ယာဉ်အမျိုးအစား ကန့်သတ်မှု မရှိတဲ့ လမ်းဟောင်းကိုသာ အဓိက ထားပြီးတော့ အသုံးပြု နေရပါတယ်။ ရန်ကုန်-မန္တလေး လမ်းဟောင်း တစ်လျှောက်မှာရှိတဲ့ မြို့၊ ရွာများအနေနဲ့ ဒေသ အခြေအနေအရ စက်ယာဉ်ယန္တရား၊ အနှေးယာဉ်များအသုံးပြုမှု တိုးတက်များပြားလာပြီးတော့ မြို့တစ်မြို့မှ အခြားမြို့များကို ခရီးတို၊ ခေါက်တိုယာဉ်များဖြင့် ပြေးဆွဲမှုများအပြင် ကုန်စည် ပို့ဆောင်ရေးအတွက် ကုန်တင်ယာဉ်များ ဟာလည်း လမ်းဟောင်းကိုသာ အဓိကထားအသုံးပြု နေရတဲ့အတွက် လက်ရှိလမ်းဟောင်းအနေနဲ့ နှစ်လမ်းသွားအကျယ်နဲ့ ဘေးအန္တရာယ် ကင်းရှင်းပြီး လွယ်ကူလျင်မြန်စွာ သွားလာနိုင်မှု မရှိတာကြောင့် မကြာခဏ ယာဉ်ကြောပိတ်ဆို့ခြင်း၊ နေ့စဉ်နဲ့ အမျှ ယာဉ်တိုက်မှုဖြစ်ပွားခြင်းတို့ကြောင့် နှစ်လမ်းသွားမှ လေးလမ်းသွားအဖြစ် တိုးချဲ့ဆောင်ရွက်ဖို့ လိုအပ်နေပြီ ဖြစ်ပါတယ်။ ရန်ကုန် -တောင်ငူ-မိတ္ထီလာ လမ်းအပိုင်းအား ၂၀၁၂ ခုနှစ်မှစပြီးတော့ B.O.T စနစ်ဖြင့် ဆောက်လုပ်ရေးဝန်ကြီးဌာနမှ ကုမ္ပဏီ (၇)ခုသို့ လုပ်ငန်းဆောင်ရွက်ခွင့် ပြုထား ကြောင်း သိရှိရပါတယ်။ ရန်ကုန် - မန္တလေးလမ်းဟောင်းမှာ၂၀၁၂ ခုနှစ်အတွင်း တစ်ကော်ပျမ်းမျှ ယာဉ်ဖြတ်သန်း သွားလာမှု မှတ်တမ်းများအရ မက်စ် မြန်မာ (ပဲခူးကောလိပ်ဂိတ်)မှာ (၄၀၄၁)စီး၊ ရွှေသံလွင် (ရွာသစ်ဂိတ်)မှာ (၂၂၁၄)စီး၊ ဟိုက်စတား (ပိန်းဇလုတ်ဂိတ်)မှာ (၁၉၃၉)စီး၊ ကမ္ဘောဇ (ဟင်းငုတ် ပင်ဂိတ်)မှာ (၂၂၁၀)စီး၊ အေရှားဝေါ(လ်) ရေတာရှည် - ပျဉ်းမနား (သပြေတန်းဂိတ်)မှာ (၁၉၅၃)စီး၊ အေရှားဝေါ(လ်) ပျဉ်းမနား - ရမည်းသင်း (တပ်ကုန်းဂိတ်မှာ (၂၄၄၇)စီး၊ ယုဇန (ရမည်းသင်းဂိတ်)မှာ (၂၀၆၆)စီး၊ သော်တာဝင်း (သပြေဝဂိတ်)မှာ (၂၃၅၈)စီး၊ သော်တာဝင်း (စဉ့်ကိုင်ဂိတ်မှာ (၄၈၈၆)စီး ဖြတ်သန်းသွားလာလျက်ရှိတဲ့အတွက် ရန်ကုန် - မန္တလေးလမ်းဟောင်းပိုင်းမှာ နေ့စဉ်ပျမ်းမျှ ယာဉ်စီးရေ(၂၆၈၀)စီးခန့် ဖြတ်သန်းသွားလာလျက်ရှိကြောင်း သိရှိရပါတယ်။ ဒါ့အပြင် မြို့ရွာများမှ ယာ ၌ငယ်၊ သုံးဘီးယာဉ်၊ ဆိုင်ကယ်နဲ့ အနှေးယာဉ်များ အရေအတွက်ကိုပါ ထည့်သွင်းစဉ်းစား သုံးသပ်သွားရမှာ ဖြစ်ပါတယ်။ သို့ဖြစ်ပါ၍ B.O.T စနစ် အရ ချုပ်ဆိုထားတဲ့ စာချုပ်ပါအချက်များအရ လုပ်ငန်းလုပ်ကိုင်ခွင့် ပြုသူမှ လုပ်ငန်းလိုအပ်ချက် အရ တရားဝင်ညွှန်ကြားလာပါက လုပ်ငန်းလုပ်ကိုင်ခွင့်ရရှိသူက တစ်နေ့ပျမ်းသာဉ်စီးရေ(၂၀၀၀) ထက်ပိုမိုကျော်လွန်ပြီး နှစ်လမ်းသွားနှင့် မလုံလောက်ပါက လေးလမ်းသွား ကတ္တရာ ကွန်ကရစ်၊ Asphat Concrete (AC) လမ်းအဖြစ် တည်ဆောက်ပေးရမည်လို့ စာချုပ်တွင် ဖော်ပြထားတဲ့ အတွက် ယခင်လမ်းဟောင်းအား နှစ် လမ်းသွားမှ လေးလမ်းသွားအဆင့် တိုးမြှင့်ပေးရန် လိုအပ် နေပြီ ဖြစ်ပါတယ်။ သို့ဖြစ်ပါ၍ ရန်ကုန်မှ မန္တလေးသို့ သွားလာလျက်ရှိသည့် ယခင်လမ်းဟောင်း အား ကုန်တင်ယာဉ်ကြီးများနှင့် ၎င်းလမ်းပေါ်ရှိ မြို့ရွာများမှ ယာဉ်ငယ်များ အသုံးပြုလျက်ရှိသဖြင့် မကြာခဏ ယာဉ်ကြောပိတ်ဆို့ခြင်း၊ ယာဉ်တိုက်မှု နေ့စဉ်နှင့်အမျှ ဖြစ်ပွားနေခြင်းတို့ကြောင့် အဆိုပါလမ်းအား အဆင့်မြှင့်တင်ပေးရန် အစီအစဉ် ရှိ/မရှိ သိရှိလိုပါ၍ ဥက္ကဋ္ဌကြီးမှ တစ်ဆင့် မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>ဥသျှစ်ပင် - တောင်ကုတ်ကားလမ်း အပါအဝ် တောင်ပေါ်သွား ကားလမ်းများအား လမ်းအဆင့် မြှင့်တင်ခြင်း၊ လမ်းဘေးအကာအကွယ်များ တည်ဆောက်ခြင်းနှင့် ထိပေးလမ်းညွှန် ဆိုင်းဘုတ်များဆောင်ရွက်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ရခိုင်ပြည်နယ် မဲဆန္ဒနယ်အမှတ် (၁)မှ ဒေါက်တာအေးမောင် က ဥသျှစ်ပင် - တောင်ကုတ် ကားလမ်းအပါအဝင် တောင်ပေါ်သွား ကားလမ်းများအား လမ်းအဆင့် မြှင့်တင်ခြင်း၊ လမ်းဘေးအကာအကွယ်များ တည်ဆောက်ခြင်းနှင့်သတိပေးလမ်းညွှန်ဆိုင်းဘုတ်များဆောင်ရွက်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech>က်တာအေးမောင်၊ ရခိုင်ပြည်နယ် မဲဆန္ဒနယ်အက် ။ လေးစားအပါသော အမျိုးသားလွှတ်တော် ဥက္ကဋ္ဌကြီးနှင့် တကွ ကြွရောက်လာကြတဲ့ ပြည်ထောင်စု ဝန်ကြီးများ၊ အမျိုးသားလွှတ်တော် ကိုယ်စားလှယ်တော်ကြီးများ ကျန်းမာချမ်းသာကြပြီးတော့ ကိုယ်စိတ်နှစ်ပါးအေးချမ်းကြပါစေလို့ မေတ္တာပို့သအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ် အမှတ်(၁)က ဒေါက်တာအေးမောင် ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ဒီမေးခွန်း လေးကို ဖြစ်လာရတဲ့ အကြောင်းအရင်းလေးတွေ ရှိပါတယ်။ ပြီးခဲ့တဲ့ ၂၀၁၃ ဇန်နဝါရီ ၂၃ ရက်နေ့ မနက်ပိုင်း (၂)နာရီလောက်မှာ ကျွန်တော်တို့ရဲ့ ပြည်မနဲ့ ရခိုင်ဖြတ်ကျော်လမ်း (၃)ခုအနက် ဒီဘက်က ငါးသိုင်းချောင်း- ဂွ၊ ဒီဘက်က ဥသျှစ်ပင် တောင်ကုတ်- သံတွဲ၊ ဟိုဘက်က မင်းဘူး အမ်း ဆိုတဲ့ လမ်းကြောင်းကြီး(၃)ခုရှိပါတယ်။ အဲဒီမှာ ခုနက ၂၃ ရက် ဇန်နဝါရီလ မနက်လင်းအားကြီး(၂)နာရီလောက်မှာတောင်ကုတ် မြို့ကနေ မိုင် (၂၀)လောက်ဝေးတဲ့ နေပူတောင်အဆင်း လမ်းအကွေ့လေးမှာ ခုနက အောင်သစ္စာ ဆိုတဲ့ကား (၂)ပေလောက်ရှိတဲ့ မြေသားထုကို ဖြတ်ကျော်ပြီးကာမှ ပေ(၁၂၀)လောက်ရှိတဲ့ ချောက် ထဲကို ကျသွားတယ်ဆိုတဲ့ သတင်းကို ကျွန်တော်တို့ ကြားရတဲ့အခါမှာ အင်မတန်မှ စိတ်မချမ်း မသာ ဖြစ်ရပါတယ်။ ဒီဖြစ်စဉ်ကြောင့် ကားမောင်းတဲ့ ယာဉ်မောင်းအပါအဝင် ခရီး သည်(၁၄)ဦးသေဆုံးပြီးခါမှ (၃၃)ဦးဒဏ်ရာရတယ်ဆိုတဲ့ သတင်းဟာလည်းပဲ အင်မတန်ကိုမှ ယူကျုံးမရ ဖြစ်ရ ပါတယ်။ ဒီဖြစ်စဉ်ဖြစ်ပြီးတဲ့နောက်မှာ ဒီဖြစ်စဉ်ဘာကြောင့် ဖြစ်ရတယ်ဆိုတဲ့ ဖြစ်စဉ်ရဲ့ Trip ကို လိုက်ကြည့်တဲ့အခါ ကျွန်တော်တို့ ဒီလမ်းဟာ ၊ ဒီလမ်းကွေ့လေးမှာ နှစ်စဉ်နှစ်တိုင်း ဒါမျိုး ဖြစ် တတ်တယ်။ တစ်နှစ်ကို အနည်းဆုံး နှစ်ကြိမ်လောက်ဖြစ်တယ်။ နေပူတောင်ရဲ့အဆင်းဟာ (၂)ဖာလုလောက် လမ်းကလေး ဖြစ်တယ်။ အဲဒီနောက်မှာ အကွေ့လေးတစ်ခုလည်းရှိတယ်။ အင်မတန် မြင့်မားတဲ့ ချောက်ကြီးရှိတယ်။ ကုန်တင်ကားတွေ အရှိန်မထိန်းနိုင်လို့ ခဏခဏ ဖြစ်တယ်။ ၁၉၇ရ ခုနှစ်မှာ ဖြစ် ခဲ့တဲ့ဖြစ်စဉ်မှာ တစ်ဦးဆုံးဖူးခဲ့တယ်။ အင်မတန် ကျဉ်းမြောင်းတဲ့ လမ်းဖြစ်တယ်။ ခုနက လမ်းသားမကောင်းတဲ့ လမ်းဖြစ်တယ်။ အင်မတန် အန္တရာယ်များတဲ့ လမ်း ဖြစ်တယ်ဆိုတာလေးကို တွေ့ရတဲ့အခါမှာ ကျွန်တော်ရဲ့ ရခိုင်ပြည်နယ်သူ၊ ပြည်နယ်သားတွေဟာ ဒီလမ်းတွေ၊ ဒီတောင်ပေါ်ကျော်လမ်းတွေကို သုံးပြီးခါမှ ကျွန်တော့်ရဲ့ ပြည်မနဲ့ ဆက်ဆံရေးရှိကြ တာမို့လို့ ရခိုင် ပြည်သူပြည်သားတွေရဲ့ ဒေသနေပြည်သူပြည်သားတွေရဲ့ ကိစ္စ၊ နိစ္စဓူဝ ပြဿနာ လေးတွေကို ဖြေရှင်းနိုင်အောင် မြန်မာနိုင်ငံရဲ့ ခရီးသွားလုပ်ငန်း ဖွံ့ဖြိုးလာတဲ့အခါမှာ သံတွဲ -တောင်ကုတ် ကဲ့သို့သော ကျွန်တော်တို့ ပင်လယ်ကမ်းစပ်နေရာမှာ နိုင်ငံခြားသားခရီးသည် လာတဲ့ အခါမှာ အန္တရာယ်ကင်းအောင် ရုတ်တရက်ကြီး ဒါမျိုးအန္တရာယ်မျိုး ဖြစ်ခဲ့ရင်လည်းပဲ ကျွန်တော် တို့ရဲ့ အသက်အမြန်ဆုံးကယ်နိုင်အောင်၊ အသေအပျောက်နှုန်းကို လျော့နိုင်အောင် ၊ နောင်ဒါမျိုး လမ်းပိုင်းတွေမှာ အန္တရာယ်ကင်း နိုင်အောင် ယာဉ်ကြောင့်ဖြစ်သလား၊ ကားမောင်းတဲ့ လူကြောင့် ဖြစ်သလား၊ လမ်းကြောင့်ဖြစ်သလား၊ သဘာဝဘေးအန္တရာယ်ကြောင့်ဖြစ်သလားဆိုတဲ့ အန္တရာယ် အသွယ်သွယ်ကို ပြန်လည်သုံးသပ်ပြီးခါမှ ကျွန်တော်တို့ဟာ ဆင်ခြင်နိုင်အောင် တောင်ပေါ်သွား ကားလမ်းတွေနဲ့ ပတ်သက်လို့ ဘာတွေ အစီအစဉ် ရှိသလဲဆိုတဲ့ မေးခွန်းတွေ ဖြစ်လာပါတယ်။ ဆိုတော့ ကျွန်တော်တို့ရဲ့ ဒီ တောင်ကုတ် - ဥသျှစ်ပင်လမ်းဟာ ပြန်ကြည့်လို့ရှိရင် ၁၇၈၅ ခုနှစ်က မဟာသမ္မတရာဇာ ကျပြီးတဲ့နောက် အမရပူရကို ပင့်ဆောင်သွားတဲ့ မဟာမြတ်မုနိ ခုနက သယ် တဲ့ လမ်းကြီးဖြစ်တယ်။ ခုနက ဒီလမ်းကြီး ဖြစ်လာတာကလည်းပဲ မုဆိုးကျွံပြီးခါမှ အကွေ့အကောက် များတယ်။ ဒါပေမယ့်လို့ ထူးခြားတာက တံတားမရှိဘူး။ တောင်ရိုးတွေကို ဖြတ်ပြီးတော့ ဖောက်ထားတဲ့ လမ်းဖြစ်တယ်။ နှစ်ပေါင်း (၂၃၀)နီးပါးလောက် ကြာခဲ့တဲ့လမ်းကြီး၊ ဒီလမ်းကို ပြီးခဲ့တဲ့ အစိုးရအဆက်ဆက် န အဖ၊ န.၀.တ လက်ထက်မှာလည်းပဲ ဘတ်ဂျက်တွေ အများကြီး ချပြီးခါမှ တည်ဆောက်ပြုပြင်လုပ်ငန်းကို သုံးတဲ့အခါမှာ ဖောက်ခဲ့တယ်။ အခုလည်းပဲ ဘီလီယံ ပေါင်းများစွာကို သုံးဆဲဖြစ်တယ်ဆိုတဲ့ လမ်းကြီးဖြစ်နေတာကို တွေ့ရပါတယ်။ ဆိုတော့ ဘာကြောင့် မြန်မာပြည်အရပ်ရပ်မှာရှိတဲ့ တောင်ပေါ်သွားကားလမ်းတွေ၊ မြေပြန့်မှာရှိတဲ့ အမြန် သွားကားလမ်းမတွေလို ကျွန်တော်တို့ လမ်းအဆင့်ကို မြှင့်တင်ဖို့ မလိုအပ်ဘူးလား။ တကယ်လို့များ လမ်းကြောင့် ပဲဖြစ်ဖြစ်၊ ကားမောင်းသူကြောင့်ပဲဖြစ်ဖြစ်၊ အန္တရာယ် ကြုံခဲ့လို့ရှိရင် အနီးကပ်ဆုံး တောင်ပေါ်စခန်းရဲ့ အစွန်းနှစ်ဖက်မှာရှိတဲ့ မြို့ရွာတွေမှာ အရေးပေါ် ကုသ ကယ်ဆယ်နိုင်အောင် အထူးအဆင့် သတ်မှတ်ထားတဲ့ ဆေးရုံ ဆေးခန်းတွေ မရှိအပ်ဘူးလား ဆိုတဲ့ဟာ ကျွန်တော်တို့ ပြန်သုံးသပ်တဲ့အခါမှာ ဒီ Accident ဖြစ်ပြီးတဲ့နောက် ကျွန်တော်တို့ရဲ့ လူနာတွေကို အနီးဆုံးဖြစ်တဲ့ မိုင်(၂၀)ဝေးတဲ့ တောင်ကုတ်ဆေးရုံ ကို ယူတဲ့အခါမှာ တောင်ကုတ် ဆေးရုံက ခုတင် (၅၀)ဆံ့ဆေးရုံ ဖြစ်ပါတယ်။ ဆရာဝန် (၃)ဦးရှိပါတယ်။ သူနာပြု ဆရာမ (၂၁)ဦး ရှိပါတယ်။ ဒါပေမယ့်လို့ မေ့ဆေးဆရာဝန် မရှိဘူး။ သမားတော်ကြီး မရှိဘူး ဆိုတဲ့အခါမှာ (၄၃)မိုင်လောက်ဝေးတဲ့ လမ်းအင်မတန် ထပ်ဆိုးနေသေးတဲ့ သံတွဲ ခရိုင်ဆေးရုံကြီး ခုတင် (၁၀၀)ဆံ့ကို လူနာတွေကို ပို့ရပါတယ်။ အဲဒီမှာတစ်ခါ ပြန်ကြည့်တဲ့အခါမှာ မေ့ဆေး ဆရာဝန်ကြီးက မရှိဘူး ဆိုတဲ့အခါမှာ ရန်ကုန်ကို ပြန်ပို့ရတဲ့သဘောဖြစ်တဲ့အခါမှာ မသေသင့်ပေမယ့် အသက်ကို ကယ်သင့်တဲ့အချိန် လုံလောက်စွာ ရှိပါလျက်နဲ့ ကျွန်တော်တို့ရဲ့ ကြားမှာ အတားအဆီးလေးတွေ ရှိပါတယ်။ ကျွန်တော်တို့ဟာ မမျှော်မှန်းနိုင်နဲ့ အသက်တွေ ဆုံးရှုံးခဲ့ရပါတယ်။ ဆိုတော့ ဒီဖစ်စဉ်နဲ့ပတ်သက်လို့ ကျွန်တော် ပြန်ကြည့်တဲ့အခါမှာ ဘာကြောင့်လဲ။ လမ်းမကောင်းလို့လား၊ လမ်းကြီး တည်ဆောက်ဖို့အတွက် အစိုးရအဆက်ဆက်က ဘတ်ဂျက်ကို မချပေးလို့လားဆိုတဲ့အခါမှာ ကျွန်တော်တို့ရဲ့ ပြီးခဲ့တဲ့ န.အ.ဖ န.၀.တ လက်ထက်မှာလည်းပဲ ချပေးခဲ့တယ်။ ပြီးခဲ့တဲ့ ၂၀၀၀ ပြည့်လွန်နှစ်များမှာ ဒီ ရခိုင်ရိုးမ တစ်ခွင်လုံးကို အပြောင်းရှင်းတဲ့ သစ်ထုတ်လုပ်ကွက်တွေ အများကြီးရှိခဲ့ပါတယ်။ အဲဒီမှာ ကျွန်တော်တို့ကိုယ်တိုင် တွေ့ခဲ့ပါတယ်။ ယန္တရားကြီးတွေ၊ သစ်တင်ကားကြီးတွေ တန်ပေါများစွာ တင်ပြီးကာမှသွားခဲ့ကြတယ်။သစ်တင်တဲ့ ယန္တရားကြီးတွေ ခေါက်သွား၊ ခေါက်ပြန် အများကြီးရှိခဲ့တယ်။ နောက် ဒီလမ်းတွေကို B.O.T ပုံစံနဲ့ ပ.ဆ.င တခြားလုပ်ငန်းရှင်တွေကို အပ်ပြီးကာမှ လမ်းတွေကို အဆင့် မြှင့်ခဲ့တာလည်း ရှိတယ်လို့ ကြားပါတယ်။ အဲဒီတော့ ကျွန်တော်တို့ ပြန်သုံးသပ်တဲ့အခါမှာ ဒီလမ်းတစ်ကြောလုံးကို နိုင်ငံတော်က ဘတ်ဂျက်ဘယ်လောက် ချခဲ့ပြီးပြီလဲ၊ ဆယ်စုနှစ်ပေါင်း များစွာ။ အဲဒီတော့ ဒီလမ်းနဲ့ပတ်သက်လို့ ဖြတ်သန်းခတွေကို ကောက် တဲ့အခါမှာ ဧရာဝတီမြစ်ကျော်တံတား (နဝဒေး) ဖြတ်ကျော်ဂိတ်က စပြီးတော့ ကျွန်တော်တို့ရဲ့ ဒီဘက် သံတွဲ - တောင်ကုတ်အထိ၊ သံတွဲအထိ ကားဂိတ်အလီလီမှာ၊ Toll ဂိတ်တွေအလီလီတွေမှာ အခွန်အင်မတန်ကို ကြီးမားစွာ ပေးခဲ့နေကြ တယ်လို့ ကျွန်တော်တို့ ကြားရပါတယ်။ ဆိုတော့ ဒီလမ်းတွေဟာ ဘာကြောင့် ပျက်သလဲ။ ခုနက Toll ဂိတ်လည်းရှိတယ်။ ပ.ဆ.င နဲ့ သို့မဟုတ် ပ.ဆ.င က လုပ်လို့ပဲ ခုနက အရည်အသွေးမမီလို့ ဖြစ်တာလား။ ပ.ဆ.င နဲ့ ပူးပေါင်းဖက်စပ်လုပ်တဲ့ ကုမ္ပဏီတွေ၊ ခုနက သစ်ထုတ်လုပ်ခွင့်ရတဲ့ ကုမ္ပဏီတွေ တန်ပိုများလို့ ဒီလမ်းပျက်တာလားဆိုတဲ့ မေးခွန်းတွေလည်း ဖြစ်လာတဲ့အခါမှာ ကျွန်တော်တို့က ပြန်လှန်သုံးသပ် တဲ့အခါမှာ ဒီ ရခိုင်ရိုးမတစ်ကြောမှာ ထုတ်တဲ့သစ်တွေဟာ အခုထိ ကျွန်တော်တို့ ဒီလွှတ်တော်ကို ဒီမေးခွန်း မတင်ခင်အထိ ပြည်မကနေပြီးတော့ ကားကြီး၊ ကားငယ်တွေနဲ့ နည်းမျိုးစုံနဲ့ ဒီလမ်းကို ဖြတ်ပြီးကာမှ ဟိုဘက်က ဘင်္ဂလာဒေ့ရှ်နိုင်ငံဘက်ကို ကျွန်တော်တို့ကတက္ကနပ်ဖ်ဆိပ်ကမ်းမှာလည်း အများကြီး သစ်ပုံတွေ တက်ပါတယ်။ ကျွန်းတွေ၊ သစ်မာအများကြီးမှောင်ခိုလမ်းကြောင်းလာတယ်ဆိုတော့ ကျွန်တော်တို့ ရခိုင်ရိုးမက ထွက်တဲ့ သစ်တွေ၊ ပဲခူးရိုးမက ထွက်တဲ့သစ်တွေဟာ ဒီ Costal Ared က မည်သည့် ဝင်ပေါက်၊ ထွတ်ပေါက်က ဖြတ်ပြီးကာမှ တစ်ဖက်နိုင်ငံတွေကို အခွန်မဲ့မှောင်ခို ကျွန်တော်တို့ဟာ ပို့ပေးနေတာရှိသလဲဆိုတော့ ဒီဘက်က ဝလမ်းကြောတစ်ခုကို ပြန်ကြည့်ပါတယ်။ ဂွ- တောင်ကုတ် လမ်းတခွင်မှာလည်းပဲ ခုနက သစ်လုပ်ငန်းထုတ်ခွင့်ရတဲ့ ကုမ္ပဏီတွေအလီလီရှိပါတယ်။ ဒီဘက်က ဂွ - ငါးသိုင်းချောင်းလမ်းရဲ့ ဝဲယာ မှာလည်း ကျွန်တော်တို့ဟာ သစ်လုံးပုံကြီးတွေကို အများကြီးတွေ့ပါတယ်။ အများအားဖြင့် ဒီဘက်က ဂွချောင်းမှာ လည်းပဲ အများကြီးမိတယ်။ ဒါပေမယ့်လို့ ပိုင်ရှင်ပျောက်သွားတယ်။ ခုနက မထင်မှတ်တဲ့ ရေလာပက်တဲ့ကလေးကို ထောင်ချတဲ့သဘော ဖြစ်ပါတယ်။ ဆိုတော့ ဒီလမ်း ရခိုင်ပြည်နယ်ဘက်က နည်းမျိုးစုံနဲ့ သစ်တွေဟာ ဟိုဘက်က တစ်နိုင်ငံကို ဖြတ်သန်းသွားလာတဲ့နေရာမှာ ဒီ ကျွန်တော်တို့ရဲ့ တောင်ကုတ်ချောင်းဝဟာလည်း အင်မတန် အရေးကြီးတဲ့ ပင်မ လမ်းကြောင်းတစ်ခုဖြစ်တယ် ဆိုတာကို ကျွန်တော် တို့ စုံစမ်းသိရှိရပါတယ်။ အဲဒီ တောင်ကုတ်လမ်းမှာ ခုနက ပင်လယ် ပြင်နဲ့ ချိတ်ဆက်နိုင်အောင် သင်္ဘောဆိပ်ကြီးတွေ တည်ဆောက်ပြီးခါမှ၊ ဂိုဒေါင်ကြီးတွေ တည်ဆောက်ပြီးခါမှ ခွင့်ပြုချက်ပေးတဲ့ ပုံစံမျိုးနဲ့ မည်သည့် ရဲအရာရှိ သွားရောက်စစ်ဆေးခွင့်မှမရှိ၊ မည်သည့်သစ်တောအရာရှိ သွားရောက်စစ်ဆေးခွင့်မှ မရှိ၊ မည်သည့် ခုနက Custom အရာရှိမှ သွားရောက်စစ်ဆေးခွင့် မရှိပေမယ့် ဒါ မျိုး တည်ဆောက်ခွင့်ပေးထားတဲ့ ဆိပ်ကမ်းကြီးတွေရှိတယ် ဆိုတဲ့အခါမှာ အခုကျွန်တော်တို့ရဲ့ လမ်းကို တည်ဆောက်တယ်၊ ပြုပြင်တယ်၊ ပြန်ပျက်တယ်၊ ဘတ်ဂျက်တွေ ပြန်တောင်းတယ်ဆိုတဲ့ ဖန်တစ်ရာ လည်နေတဲ့ ဇာတ်လမ်းဟာ ခုနက နောက်ဆုံး ကျွန်တော်တို့ရဲ့ လူထုတွေ သွားလာနေတဲ့ လမ်းကြီး ပေါ်မှာ အန္တရာယ်မျိုးစုံ ကြုံတဲ့အခါမှာ ခုနလို အသက်ပေးရတဲ့ အခြေအနေတွေ ရှိလာပါတယ်။ အဲဒါကြောင့် ကျွန်တော်တို့ကတော့ ဝန်ကြီးဌာန(၄)ခုကို မေးခဲ့ပါတယ်။ ဒါပေမဲ့ ဝန်ကြီး ဌာန(၄)ခုမှာ ကျန်းမာရေးဝန်ကြီးဌာနက ဆိုလို့ရှိရင် ကျွန်တော် မေးပါတယ်။ ဒါပေမဲ့ မေးခွန်း အဖြေ ကတော့ဖြင့် ကျွန်တော်တို့က မရရှိသေးပါဘူး။ ဒီတကယ့်တကယ် ဒါ Truffic Risky Area ပါ။ ဒီတောင်ပေါ် သွားလမ်းတွေ၊ Express way တွေမှာ ဘာကြောင့် မြို့တွေမှာရှိတဲ့ ဆေးရုံတွေမှာ အဆင့်မြှင့်ပြီးခါမှ အရေးပေါ်အသက်ကယ်နိုင်အောင်၊ ဥပမာ - ခုတင်(၅၀)ဆံ့ကို (၇၅)ခုတင်ဆံ့ ဆေးရုံအဖြစ် အသွင်ပြောင်းပြီးခါမှ ရုတ်တရက်ဖြစ်လာတဲ့ အန္တရာယ်ကို မကယ်နိုင်ဘူးလား ဆိုတဲ့ ကျန်းမာရေးဝန်ကြီးဌာနကို ကျွန်တော် မေးထားတာရှိပါတယ်။ အဲဒီလိုပဲ ပို့ဆောင်ဆက် သွယ်ရေး ဝန်ကြီးဌာနကို ကျွန်တော်မေးတဲ့အခါမှာ ခုနဆိပ်ကမ်းတွေကို ဘယ်လိုခွင့်ပြုချက်နဲ့တည်ဆောက် ထားတာလဲ။ Export, Import ဘယ်လောက်ရသလဲဆိုတာတွေကို ကျွန်တော် မေးထားတာ ရှိပါ အဲဒီလိုပဲ ကျွန်တော်တို့ရဲ့ သစ်တောရေးရာဝန်ကြီးဌာနသည်း မေးပါတယ်။ ဒီအပြောင် ရှင်းလုပ်ကွက်တွေ ဖန်တီးပြီးတဲ့နောက်မှာ ဘယ်လိုပြန်ပြီး ခါမှ သစ်တောတွေကို ပြန်လည်စိုပြည် လာအောင် စိုက်ဖို့ အစီအစဉ် ရှိသလဲဆိုတာလေးကို ကျွန်တော် မေးထားတာ ရှိပါတယ်။ ဒါပေမယ့်လို့ ဒီနှစ် မှာ ပြည်သူ့ဆောက်လုပ်ရေးလုပ်င��်း၊ ဝန်ကြီးကိုပဲ တွေ့တဲ့အခါမှာ ပြည်သူ့ ဆောက်လုပ်ရေးလုပ်ငန်းနဲ့ ပတ်သက်လို့ ကျွန်တော် ဝန်ကြီးကို မေးခွန်း နှစ်ခုလောက်ကို မေးချင် ပါတယ်။ နံပါတ်တစ် ကတော့ဖြင့် ဒီ ဥသျှစ်ပင် - တောင်ကုတ် ကားလမ်း အပါအဝင်ဖြစ်တဲ့ တောင်ပေါ်သွား ကားလမ်းတွေကို ကျွန်တော်တို့ရဲ့ မြေပြန့်သွား အမြန်လမ်းမကဲ့သို့သော အဆင့် မြှင့်တင်ခြင်း လုပ်ပေးရန် အစီအစဉ် ရှိ /မရှိ၊ နောက် အဲဒီလမ်းပေါ်မှာ ခုနက အကွေ့ရှိတယ်၊ အန္တရာယ် ရှိတယ်ဆိုတာမျိုး သတိပေး လမ်းညွှန်ဆိုင်းဘုတ်တွေကို ရောင်ပြန် ၊ ခုနက ရောင်ပြန် ဆိုင်းဘုတ်ပုံစံနဲ့ စိုက်ထူပေးရန် အစီအစဉ် ရှိ/မရှိနဲ့ ဒီလိုမျိုးအန္တရာယ်ရှိတဲ့ နေရာ လေးတွေမှာ ခုနက Concrete Post လိုဟာမျိုး၊ Concrete wall လိုဟာမျိုး၊ နောက် ဒီဘက်က သံ၊ Guard Rail consell: 31 09860:ộ saoszos Express way os gone ogop:07:amos သဘောနဲ့ မေးထားပါ တယ်။ နောက် ဒီလိုလမ်း ကွေ့ရှိတိုင်း၊ အန္တရာယ်ရှိတဲ့ အကွေ့ကို ရောက် တိုင်းမှာ သတိပေးလမ်းညွှန် ဆိုင်းဘုတ်ကို စိုက်ထူတာနဲ့အမျှ လမ်းရဲ့ လမ်းသား ပိုမိုကောင်းမွန်အောင် လုပ်ပေးမယ့် အစီအစဉ် ကျွန်တော့်ရဲ့ ပြည်သူ့ဆောက်လုပ်ရေးဝန်ကြီးဌာနမှာ အစီအစဉ် ရှိ/မရှိ၊ အထူးအစီအစဉ် ရှိခဲ့လို့ ရှိရင်လည်း ထည့်ပေးဖို့ ကျွန်တော်က တောင်းဆိုတဲ့သဘော မေးခွန်း(၁)မှာ မေးထားပါတယ်။ မေးခွန်း(၂)မှာတော့ အခုလို ဆယ်စုနှစ်ပေါင်းများစွာ အဆိုးရွားဆုံး လူသေပျောက်မှု အများဆုံးဖြစ်ခဲ့တဲ့ ဒီ ဥသျှစ်ပင် - တောင်ကုတ် ရခိုင်ရိုးမလမ်းမှာ ဖြစ်ခဲ့တဲ့အခြေအနေကို သုံးသပ် ပြီးခါမှ ၁၉၉၂ ကနေ ၂၀၀၂ ခုနှစ်အထိ ဆယ်စုနှစ်တစ်ခု၊ ၂၀၀၂ ကနေ ၂၀၁၂ ခုနှစ်ထိ ဆယ်စုနှစ် တစ်ခု ဘယ်လောက်ဘဏ္ဍာတွေ သုံးစွဲခဲ့တယ်၊ မည်သည့်အဖွဲ့အစည်းကို ပ ဆc နဲ့ ပူးပေါင်းပြီး ကာမှ လမ်းကိုပြု ပြင်ဖို့ တာဝန်ပေးခဲ့တယ်။ ဒီလို လမ်းတွေကို ပြန်လည်လက်ခံတဲ့အခါမှာ အရည်အသွေး ပြည့်မီခြင်း ရှိ/မရှိ သေချာစစ်ဆေးပြီးမှ လက်ခံခဲ့တာ ဟုတ်/မဟုတ်၊ ဒီလမ်းပိုင်းနဲ့ ပတ်သက်လို့ အရည်အသွေးပြည့်မီအောင် သို့မဟုတ် မပြည့်မီသော်လည်း စိစစ်လက်ခံခဲ့ရတဲ့ အခြေအနေ ရှိခဲ့လို့ရှိရင် ကျွန်တော်တို့ ဘယ်လိုပြုပြင်ပေးဖို့ အစီအစဉ် ရှိသလဲ။ နောက် လမ်းဖြတ်သန်းခနဲ့ ပတ်သက်လို့၊ တံတားဖြတ်သန်းခနဲ့ပတ်သက်လို့ ကောက်ခံ ရရှိတဲ့ ဘတ်ဂျက် အခြေအနေ၊ မည်သည့် ကုမ္ပဏီကို မည်ကဲ့သို့ ပေးခဲ့တယ်ဆိုတာလေးတွေ၊ နောက် ဒီလမ်းနဲ့ ပတ်သက်လို့ ဘာလို့ ဒီအတိုင်း လမ်းဟာ အမြဲတမ်းပျက်စီးနေတယ်။ သဘာဝဘေးအန္တရာယ်ကြောင့်လား၊ ကုန်ပိုတင်တာမို့လို့လား ခုနက အရည်အသွေး မမီမှုကြောင့်လား၊ အင်ဂျင်နီယာ တွေရဲ့ ခုန က နည်းပညာရပ် အားနည်းမှုကြောင့်လားဆိုတဲ့ သုံးသပ်ချက်လေး တွေနဲ့ ကျွန်တော် တို့ရဲ့ ဒီတောင်ပေါ်သွားတဲ့ လမ်းတွေ ပိုမိုကောင်းမွန်အောင် အကြံပြုပေးပါဆိုတဲ့ မေးခွန်းလေး ကို မေးမြန်းခြင်းဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယ ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="94">ဦးစိုးတင့် (ဒုတိယဝန်ကြီး၊ဆောက်လုပ်ရေးဝန်ကြီးဌာန)</agency>ရိုသေလေးစား အပ် ပါသော အမျိုးသားလွှတ်တော် ဥက္ကဋ္ဌကြီးနဲ့တကွ အမျိုးသားလွှတ်တော် ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံကြပါစေကြောင်း ဆုမွန်ကောင်းတောင်းရင်း နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးစိုးတင့် ဖြစ်ပါတယ်။ ကျွန်တော့်အနေနဲ့ ပထမဦးစွာ မကွေးတိုင်းဒေသကြီးအမှတ်(၁၂)မဲဆန္ဒနယ် အမျိုးသား လွှတ်တော် ကိုယ်စားလှယ်ကြီး ဦးလှဆွေ မှ အမျိုးသား လွှတ်တော် အစည်းအဝေးသို့ မေးမြန်း ထားတဲ့ ဆောမြို့နယ်၊ လောင်းရှည်ကျေးရွာသို့ သီးကုန်း - လောင်းရှည်လမ်းပိုင်း ပြုပြင်ပေးရန်နှင့် စလင်းချောင်းကူး ကားကူးနိုင်သော တံတားဖြစ်စေ၊ လူကူးကြိုးတံတားဖြစ်စေ တည်ဆောက်ပေး ရန် အစီအစဉ် ရှိ/မရှိ သိရှိလိုသော မေးခွန်းအား ရှင်းလင်းဖြေကြားသွားမှာ ဖြစ်ပါတယ် ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ မကွေးတိုင်းဒေသကြီး၊ ဂန့်ဂေါခရိုင်အတွင်းမှာ ရှိတဲ့ သီးကုန်း - လောင်းရှည် အပိုင်းဟာ (၈)မိုင်ရှည်လျားပြီးတော့ ငဖဲ - စေတုတ္တရာ - ဆာ - ထီးလင်း - ဂန့်ဂေါလမ်းအပိုင်းမှာ ပါဝင်တာဖြစ်ပါတယ်။ လက်ရှိ လမ်း အခြေအနေကတော့ အမာခံလမ်း (၆)မိုင်(၃)ဖာလုံ၊ မြေလမ်း (၁)မိုင်(၅)ဖာလုံ ရှိပါတယ်။ ဒီလမ်း အပိုင်းဟာ ယခင်က ကျေးရွာချင်းဆက် ဖွံ့ဖြိုးရေးလမ်းဖြစ်ပြီးတော့ ဆောက်လုပ်ရေးဝန်ကြီးဌာနမှ ၂၀၀၆-၂၀၀ရ ဘဏ္ဍာရေးနှစ်မှ စတင်ပြီး တာဝန်ယူဆောင်ရွက် ခဲ့ပြီးတော့ မကွေးတိုင်းဒေသကြီး အစိုးရက စီမံ ခန့်ခွဲတဲ့လမ်း ဖြစ်ပါတယ်။ မကွေးတိုင်းဒေသကြီး၊ ငဖဲ- စေတုတ္တရာ - ဆာ - ထီးလင်း - ဂန့်ဂေါလမ်းပေါ်မှာ ရှိတဲ့ လောင်းရှည် - သီးကုန်းလမ်းပိုင်း (၈)မိုင်မှာ မိုင်တိုင် (၇)မိုင် (၄)ဖာလုံနှင့် (၇)မိုင် (၆)ဖာလုံ အကြားမှာ စလင်းချောင်း တည်ရှိတာဖြစ်ပါတယ်။ ၂၀၀၃ ခုနှစ်မှာ ဒေသခံကျေးရွာ ပြည်သူများရဲ့ အစီအစဉ်နဲ့ စလင်းချောင်းကူး သစ်သားတံတားတစ်စင်း တည်ဆောက်ခဲ့တယ်ဆိုတာကို လည်းပဲ ဒါကိုယ်စားလှယ် တော်ကြီး ဦးလှဆွေ ကနေပြီးတော့ ဒီမှာ ကျွန်တော်တို့ ဓာတ်ပုံမှတ်တမ်းများနဲ့ တင်ပြခဲ့ပြီး ဖြစ်ပါတယ်။ ဒီတံတားဟာလည်းပဲ ၂၀၀၆ ခုနှစ်၊ မိုးရာသီမှာ မိုးသည်းထန်စွာ ရွာသွန်း မှုကြောင့် သစ်သားတံတား မျောပါပျက်စီးသွားတာလည်း အမှန်ပဲ ဖြစ်ပါတယ်။ ဒီနေ့အထိ ပြန်လည်တည်ဆောက်ပေးနိုင်ခြင်း မရှိတဲ့အတွက် ဒေသခံပြည်သူများ ထိခိုက်ပျက်စီးမှုများ ရှိခဲ့ကြောင်းကိုလည်း ကျွန်တော်တို့ သိရှိနေရပါတယ်။ စလင်းချောင်းဟာ နွေရာသီမှာ ရေအနက်(၂)ပေခန့်သာရှိသော်လည်း မိုးတွင်းကာလမှာ ချောင်းရေများသောကြောင့် ဒေသခံပြည်သူများသွားလာရန် အခက်ခဲများရှိနေကြောင်းသိရှိရပါတယ်။ မကွေးတိုင်းဒေသကြီး၊ ဆောမြို့နယ်အတွင်းမှာ ထိုးဒေသကြီးအစိုးရ ရန်ပုံငွေနဲ့ဆောင်ရွက်တဲ့ ဆော- သီးကုန်း- လောင်းရှည် လမ်းကို ရာသီမရွေး သွားလာနိုင်ရန် စလင်း ချောင်းကူးတံတားကို ကျွန်တော်တို့ ချောင်းအကျယ် ပေ(၆၀၀)သာရှိသော်လည်းပဲ ဒီချောင်းရဲ့ ရေတိုက်စား မှုကနေ ကင်းလွတ်အောင်လို့ ပေ (၆၈၀) အရှည်ရှိတဲ့ အမြဲတမ်း ကွန်ကရစ်တံ တား ကျွန်တော်တို့ Foundation နဲ့ ဆောက်လုပ်မှာ ဖြစ်ပါတယ်။ ဒါမှသာလျှင် ရေရှည်မှာ ဒါကို ချောင်းတိုက်စားခြင်းမှကာကွယ်နိုင်မှာဖြစ်တဲ့အတွက် mai cossos, Joussays osobom Sub Structure saloo Foundation spee:e ကျွန်တော်တို့ ဒါ Concrete နဲ့ တည်ဆောက်ပြီးတော့ အပေါ်ထည်ကိုတော့ ကျွန်တော်တို့ ယာယီအားဖြင့် ကြိုးတံတားလည်း ကျွန်တော်တို့ မဟုတ်ပါဘူး။ ကားသွားလာနိုင်အောင် ဘေလီ တံတားနဲ့ တည်ဆောက်ပေးမှာ ဖြစ်ပါတယ်။ ဒီလို တည်ဆောက်မယ်ဆိုရင် ကျွန်တော်တို့ ရန်ပုံငွေ အားဖြင့် ကျပ်သန်း(၅၄၄)သန်းခန့် ကုန်ကျမှာ ဖြစ်ပါတယ်။ ဒီအပြင် ဒီချောင်းကို ဆောက်လုပ် လိုက်ရုံနဲ့ ဒီလမ်းကြီးဟာ ပြီးမသွားပါဘူး။ ဒီချောင်းနဲ့ မလှမ်းမကမ်းမှာ ရင့်ရဲချောင်း ဆိုတာလေး တည်ရှိနေပါသေးတယ်။ အဲဒီ ရင့်ရဲချောင်းဟာလည်း ၁၂၀)လောက်ရှိတဲ့အတွက် ကျွန်တော်တို့ အနေနဲ့ စလင်းချောင်းကြီး ကို တည်ဆောက်တာနဲ့ တစ်ပြိုင်နက်ထဲမှာပဲ ရင့်ရဲချောင်း ပေ(၁၂၀) ကိုလည်းပဲ ဘေလီတံတား ထိုးပြီးတော့ ဆောင်ရွက်ပေးမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ စလင်းချောင်းတံတားကို ပေ(၆၈၀)အရှည်နဲ့ မကွေးတိုင်းဒေသကြီးအစိုးရအဖွဲ့က စီမံခန့်ခွဲတဲ့ လမ်းပေါ်မှာ တည်ရှိတဲ့အတွက် ယခုအခါမှာ ကျွန်တော်တို့အနေနဲ့ တိုင်းဒေသကြီးအစိုးရနဲ့ ဖေဖော်ဝါရီလ ၂၂ ရက်နေ့မှာ ကျွန်တော်တို့ ညှိနှိုင်းခဲ့ပြီးဖြစ်ပါတယ်။ အဲဒီညှိနှိုင်းချက်များအရ တိုင်းဒေသကြီးအစိုးရကနေပြီးတော့ စလင်းချောင်းတံတားကိုရော၊ ရင့်ရဲချောင်း တံတား (၂)စင်းစလုံးကိုပါ ၂၀၁၃-၂၀၁၄ ဘဏ္ဍာရေးနှစ်မှာ မကွေးတိုင်းဒေသကြီး ရန်ပုံငွေမှာ တင်ပြ တောင်းခံပြီးတော့ ကျွန်တော်တို့ ဆောက်လုပ်ရေး ဝန်ကြီးဌာနက တံတားအထူးအဖွဲ့များနဲ့ ပူး ပေါင်းပြီးတော့ ဆောင်ရွက်သွားမှာ ဖြစ်ပါကြောင်း လေးစားစွာ တင်ပြအပ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေနဲ့ တပ်မတော် အမျိုးသားလွှတ်တော် ကိုယ်စားလှယ် ဗိုလ်မှူးမင်းရဲထွေး အမျိုးသားလွှတ်တော် အစည်းအဝေးသို့ မေးမြန်းတဲ့ ရန်ကုန်မှ မန္တလေးသို့ သွားလာလျက်ရှိတဲ့ ယခင်လမ်းဟောင်းအား ကုန်တင်ယာဉ်ကြီးများနှင့် ၎င်းလမ်း ပေါ်မှာရှိတဲ့ မြို့ရွာများမှ ယာဉ်ငယ်များ အသုံးပြုလျက် ရှိပါသဖြင့် အဆိုပါလမ်းအား အဆင့်မြှင့်တင် ဆောင်ရွက်ပေးရန် အစီအစဉ် ရှိ /မရှိ သိလိုသည့်မေးခွန်းအား ရှင်းလင်းဖြေကြားသွားမှာ ဖြစ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး၊ ပဲခူးတိုင်းဒေသကြီးနဲ့ မန္တလေးတိုင်းဒေသကြီးတို့ကို ဆက်သွယ်ဖောက်လုပ်ထားတဲ့ ရန်ကုန် - ပဲခူး - မိတ္ထီလာ - မန္တလေး လမ်း (ယခင်လမ်းဟောင်း)ဟာ (၃၉၇)မိုင် (၇)ဖာလုံရှိပြီးတော့ ကျွန်တော်တို့အနေနဲ့ အပိုင်း (၈)ပိုင်းခွဲပြီးတော့ ကုမ္ပဏီ (၇)ဖွဲ့နဲ့ B.O.T စနစ်နဲ့ ကျွန်တော်တို့ ဆောင်ရွက်လျက်ရှိပါတယ်။ အဲဒီအပိုင်းများကတော့ ထောက်ကြန့် - ပဲခူးအပိုင်းမှာ မက်စ်မြန်မာကုမ္ပဏီကို (၃၂)မိုင်နဲ့ (၆)ဖာလုံ၊ ပဲခူး - ညောင်လေးပင်အပိုင်းမှာ ရွှေသံလွင်ကုမ္ပဏီကို (၄၈)ိုင်၊ ညောင်လေးပင် - ဇေယျဝတီအပိုင်းမှာ ဟိုက်စတားကုမ္ပဏီကို (၄၈)မိုင်၊ ဇေယျဝတီ-ရေတာရှည်အပိုင်းမှာ ကမ္ဘောဇ ကုမ္ပဏီကို (၄၈)မိုင်၊ ရေတာရှည် - ပျဉ်းမနားအပိုင်းမှာ အေးရှားဝေါလ်ကုမ္ပဏီကို (၃၉)မိုင် (၅)ဖာလုံ၊ ပျဉ်းမနား - ရမည်းသင်းအပိုင်းမှာ အေးရှားဝေါလ်ကုမ္ပဏီကိုပဲ (၄၅)မိုင်နဲ့ (၄)ဖာလုံ၊ ရမည်းသင်း - မိတ္ထီလာအပိုင်းမှာ ယုဇနကုမ္ပဏီ ကို (၄၈)မိုင်၊ မိတ္ထီလာ - မန္တလေးအပိုင်းမှာ သော်တာဝင်းကုမ္ပဏီကို (၈၇)မိုင် (၇)ဖာလုံ ဆိုပြီးတော့ ခွဲဝေပြီး ကျွန်တော်တို့ တာဝန်ပေး ဆောင်ရွက်ထားရှိတာ ဖြစ်ပါတယ်။ ရန်ကုန် - ပဲခူး - မိတ္ထီလာ - မန္တလေးရဲ့ လက်ရှိလမ်းအကျယ်နဲ့လမ်းတိုးချဲ့ပြီးတဲ့အပိုင်း တွေကို တင်ပြရရင် ထောက်ကြန့် - ပဲခူးအပိုင်း မက်စ်မြန်မာ တာဝန်ယူတဲ့ အပိုင်းမှာ (၇၂)ပေ အကျယ်က မိုင်(၃၀) ရှိပါတယ်၊ (၄၄)ပေအကျယ် (၂)မိုင်ဖြစ်ပါတယ်။ ပဲခူး - ညောင်လေးပင် အပိုင်း ရွှေသံလွင် (ရွာသစ်ဂိတ်)အပိုင်းမှာ (၂၄)ပေအကျယ်၊ (၄၈)မိုင်နဲ့ (၄၄)ပေအကျယ် (၁)မိုင်ပဲ ရှိပါတယ်။ ညောင်လေးပင် - ဇေယျဝတီအပိုင်းမှာ ဟိုက်စတားကုမ္ပဏီ (ပိန်းဇလုပ်ဂိတ်) မှာ (၂၄)ပေအကျယ် (၄၈)မိုင်ရှိပါတယ်။ ဇေယျဝတီ - ရေတာရှည် အပိုင်းမှာ ကမ္ဘောဇကုမ္ပဏီရဲ့ (ဟင်းငုတ်ပင်ဂိတ်အပိုင်းမှာ (၂၄)ပေအကျယ် (၄၈)မိုင်နဲ့ (၄၄)ပေအကျယ်က (၃)မိုင် (၁)ဖာလုံ ရှိပါတယ်။ ရေတာရှည် - ပျဉ်းမနားအပိုင်းမှာ အေးရှားဝေါလ် ကုမ္ပဏီရဲ့ (သပြေတန်းဂိတ်)မှာ (၂၄)ပေအကျယ် (၂၇)မိုင် (၂) ဖာလုံရှိပါတယ်။ ပျဉ်းမနား - ရမည်းသင်းအပိုင်းမှာ အေးရှားဝေါလ် ကုမ္ပဏီ တပ်ကုန်းဂိတ် မှာ (၂၄)ပေအကျယ် (၆၈)မိုင်၊ (၆)ဖာလုံနဲ့ (၄၈)ပေအကျယ် (၇)ဖာလုံပဲ ရှိပါတယ်။ ရမည်းသင်း - မိတ္ထီလာအပိုင်းမှာ ယုဇနကုမ္ပဏီရဲ့ (ရမည်းသင်းဂိတ်)အပိုင်းမှာ (၂၄)ပေအကျယ် (၄၈)မိုင်နဲ့ (၄၈)ပေအကျယ် (၁)မိုင်(၂)ဖာလုံ ရှိပါတယ်။ မိတ္ထီလာ - မန္တလေး အပိုင်း သော်တာဝင်းကုမ္ပဏီရဲ့ (သပြေဝဂိတ်)နဲ့ (စဉ့်ကိုင်ဂိတ်)တို့မှာ (၂၄)ပေအကျယ် (၈၄)မိုင်နဲ့ (၄၈)ပေအကျယ် (၃၂)မိုင်(၅)ဖာလုံ စသည်ဖြင့် ကျွန်တော်တို့ B.O.T ကုမ္ပဏီများကို စေခိုင်းပြီးဆောင်ရွက်ထားတာ ဖြစ်ပါတယ်။ ဒီတော့ ကျွန်တော်တို့ ဒီကုမ္ပဏီများကို ဆောင်ရွက်စေတဲ့အခါမှာ တစ်ရက်ပျမ်းမျှ ယာဉ်စီးရေ (AADT) စာရင်း (၂၀၀၀)ကျော်လွန်ပါက (၂)လမ်းသွားကနေပြီးတော့ (၄)လမ်းသွား ကတ္တရာလမ်း ဆောင်ရွက်ရန် သတ်မှတ်ထားတာ ဖြစ်ပါတယ်။ ယခုအခါမှာလည်းပဲ ရန်ကုန် - ပဲခူး-မိတ္ထီလာ-မန္တလေးလမ်း ဖြတ်သန်းသွားလာလျက်ရှိတဲ့ တစ်ရက်ပျမ်းမျှ ယာဉ်စီးရေဟာ ကိုယ်စားလှယ်တော်ကြီး တင်ပြထားတဲ့အတိုင်း လမ်းပိုင်းအလိုက် (၂၀၀၀)ကျော်ရှိနေပြီ ဖြစ်ပါလေးစားအပ်ပါသော ဥက္ကဋ္ဌကြီးခင်ဗျား။ ၂၀၁၃ ခုနှစ်၊ ဇန်န ဝါရီလ ၅ ရက်နေ့ ပြည်သူ့လွှတ်တော် ဥက္ကဋ္ဌကြီးရဲ့ ခရီးစဉ်မှာလည်းပဲ ရန်ကုန် -ပဲခူး-မိတ္ထီလာ-မန္တလေး လမ်းပေါ် မှာရှိတဲ့ မြို့ကြီးများမှာရှိတဲ့ မြို့ တွင်းလမ်းနေရာများကို ယာဉ်ကြော ပိတ်ဆို့ခြင်း မရှိစေရန်နဲ့ ဘေးအန္တရာယ်ကင်းရှင်းစွာ သွားလာနိုင်ရေးအတွက် တစ်ဖက်(၃)ပေအကျယ် ကတ္တရာလမ်း ချဲ့ခြင်းနဲ့ အမာခံလမ်းပုခုံး တစ်ဖက် (၃)ပေ ထပ်မံချဲ့ခြင်းများကို ပထမအဆ��့်အနေဖြင့် ဆောင်ရွက်ရန် ညွှန်ကြားထားတဲ့အတွက် အချို့အပိုင်းများမှာ စတင်ဆောင်ရွက်လျက်ရှိပါတယ်။ လေးစားအပ်ပါသော ဥက္ကာကြီးခင်ဗျား။ ရန်ကုန်ပဲခူး-မိတ္ထီလာ-မန္တလေး (၂)လမ်းသွားမှ (၄)လမ်းသွား ကတ္တရာလမ်း တိုးချဲ့ခြင်းနဲ့ ပတ်သက်ပြီးတော့၁၉-၂-၂၀၁၃ ရက်နေ့မှာ သက်ဆိုင်ရာ ကုမ္ပဏီများကို ပြည်သူ့ဆောက်လုပ်ရေးလုပ်ငန်း(ရုံးချုပ်)ကို ခေါ်ယူညှိနှိုင်းပြီးတော့ (၄)လမ်းသွား အဖြစ် အဆင့်မြှင့်တင်ရေးအတွက် စီမံချက် ရေးဆွဲတင်ပြပြီး အကောင်အထည် ဖော်ဆောင်ရွက် သွားရန် ညွှန်ကြားထားပြီး ဖြစ်ပါတယ်ခင်ဗျား။ လက်ရှိ အခြေအနေမှာလည်းပဲ လုပ်ငန်းပြီးစီးမှု အနေနဲ့ ပဲခူးမြို့တွင်းလမ်း (၇)မိုင် (၃)ဖာလုံကို (၆၀)ပေအကျယ်၊ တောင်ငူမြို့တွင်းလမ်း (၃)မိုင် (၁)ဖာလုံကို (၄၄)ပေအကျယ်၊ ဇေယျဝတီမြို့တွင်းလမ်း (၃)ဖာလုံကို တစ်ဖက် (၃)ပေအကျယ် ကတ္တရာလမ်းနဲ့ အမာခံလမ်း (၃)ပေစီ၊ ကေတုမတီမြို့သစ်နဲ့ ရေတာရှည်မြို့တွင်းလမ်း (၂)ဖာလုံ ကိုလည်းပဲ ကျော က်ခင်းပြီး ဖြစ်ပါတယ်။ ပျော်ဘွယ်မြို့တွင်းလမ်း (၆)ဖာလုံကိုတော့ တစ်ဖက် (၃)ပေအကျယ် ကတ္တရာလမ်းနဲ့ အမာခံလမ်းပုခုံး (၃)ပေ ဆောင်ရွက်ထားပြီး ဖြစ်ပါတယ်။ ကျောက်ဆည်မြို့တွင်းလမ်း (၁)မိုင်ကိုလည်းပဲ (၄၈)ပေအကျယ် (၆)ဖာလုံကို ဆောင်ရွက်ထား ပြီးတော့ (၃၆)ပေအကျယ်ကိုလည်း ဆက်လက်ပြီး ဆောင်ရွက်လျက်ရှိပါတယ်။ ဒီလိုလမ်း များကို တိုးချဲ့ တဲ့အခါမှာ စီမံချက်ရေးဆွဲပြီးတော့ သတ်မှတ်ကာလအတွင်း ပြီးစီးအောင်ဆောင်ရွက်ဖို့လည်း ကျွန်တော်တို့အနေနဲ့ မှာကြားပြီးဖြစ်ပါကြောင်း လေးစားစွာ တင်ပြအပ်ပါတယ်။ လေးစာအပ်ပါသော ဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေနဲ့ ရခိုင် ပြည်နယ် မဲဆန္ဒနယ်အမှတ်ထ)မှ အမျိုးသားလွှတ်တော် ကိုယ်စားလှယ်တော်ကြီး အော်တာအေးမောင် မှ အမျိုးသားလွှတ်တော် အစည်းအဝေးသို့ မေးမြန်းထားတဲ့ တောင်ပေါ်သွား ကားလမ်းတိုင်းတွင် လမ်းကွေ့များ အန္တရာယ်ရှိ လမ်းပိုင်းများမှာ လမ်းအဆင့်မြှင့်တင်ခြင်း လမ်းဘေး အကာအကွယ် တည်ဆောက်ခြင်းများ ပြုလုပ်ပေးရန် အစီအစဉ် ရှိ /မရှိ သိ လိုသည့်မေးခွန်းအား ရှင်းလင်း ဖြေကြားသွားမှာဖြစ်ပါတယ်ခင်ဗျား။ လေးစာအပ်ပါသောဥက္ကဋ္ဌကြီးခင်ဗျား ရခိုင်ပြည်နယ်အတွင်းမှာရှိသည် - တောင်ကုတ် တောင်ပေါ်သွားကားလမ်းဟာ မြေပြန့်သွား အမြန်လမ်းမများ(Expressway) ကဲ့သို့ လမ်းအဆင့် မြှင့်တင်ရန်ကိစ္စနဲ့ ပတ်သက်ပြီးတော့ ဆောက်လုပ်ရေးဝန်ကြီးဌာနအနေနဲ့ လမ်းများကို စံချိန် စံညွှန်း၊ ပုံစံဒီဇိုင်း သတ်မှတ်ရာမှာ မြေပြန့်ဒေသ (Flat Terrdin) များမှာ ကုန်းမြင့်ဒေသ (Rolling Terrain), GODEGUT 6300 (Mountainous Terrain) @ [8:GO?? 6930 39 :8003: sacons ပုံစံများ ထုတ်လုပ်ပါတယ်။ ဥသျှစ်ပင်-တောင်ကုတ် လမ်းအပိုင်းမှာ တောင်ပေါ်ဒေသမှာ တည်ရှိ ပြီးတော့ Design Speed ကို မိုင် (၂၀)ကနေ (၃၀)အထိ ကျွန် တော်တို့ သတ်မှတ်ပြီးတော့ ပုံစံထုတ်ထားတာ ဖြစ်ပါတယ်။ အဝေးပြေးလမ်းများကို တိုင်းဒေသကြီးနဲ့ ခရိုင် ၊ မြို့ချင်းဆက် လမ်းများအဖြစ် တည်ဆောက်ခြင်း ဖြစ်ပါတယ်။ Expressway အမြန်လမ်းမကြီးအဖြစ်တောင်ပေါ်ဒေသမှာ တည်ဆောက်မယ်ဆိုပါက တစ်နာရီ မိုင်(၆၀)နှုန်း ဒီဇိုင်းပုံစံထုတ်လုပ်ရမှာ ဖြစ်ပါတယ်။ ဒီလို တည်ဆောက်တဲ့အခါမှာလည်း ဥမင်လိုဏ်များ၊ တောင်ပတ်တံတားရှည်များ ထည့်သွင်းတည်ဆောက် ရမှာဖြစ်လို့ နိုင်ငံတော်အနေနဲ့ စီးပွားရေး တွက်ခြေကိုက်မှု ငွေကြေး အရင်းအနှီးနဲ့ နည်းပညာ လိုအပ်ချက်များကြောင့် လတ်တလော အခြေအနေမှာ ဆောင်ရွက်ပေး နိုင်ခြင်း မရှိသေးပါဘူးခင်ဗျား။ နိုင်ငံတော်မှ တရုတ်ပြည်သူ့သမ္မတနိုင်ငံနဲ့ ရွှေလီ -ကျောက်ဖြူ လမ်းကို B.O.T စနစ်နဲ့ ဖောက်လုပ်ရန် ညှိနှိုင်းရာမှာလည်းပဲ ရခိုင်ပြည်နယ်အတွင်းမှာ မင်းဘူးအမ်း တောင်ပေါ် လမ်းအပိုင်းမှာ အမြန်လမ်းအဖြစ် ဖောက်လုပ်ရန် ဆောက်လုပ်ရေးဝန်ကြီး ဌာနမှ ကြိုးပမ်းညှိနှိုင်း ဆောင်ရွက်လျက်ရှိပါတယ်။ ယခု ကိုယ်စားလှယ်ကြီး တင်ပြတဲ့ ပြည် -တောင်ကုတ် တောင်ပေါ် လမ်းပိုင်းမှာတော့ သတိပေးလမ်းညွှန်ဆိုင်းဘုတ်များ၊ အသိပေးဆိုင်းဘုတ်များ၊ သတိပေးဆိုင်းဘုတ်များ၊ ရောင်ပြန် ဆိုင်းဘုတ်များ၊ လမ်းအကွေ့အဆင်း အရှိန်လျှော့ (၅)မိုင်၊ (၃)မိုင် စသည့် အထူး သတိပေးဆိုင်းဘုတ်များအား လိုအပ်တဲ့ လမ်းအကွေ့အဆင်း၊ အတက်များမှာ စိုက်ထူထားဖို့ လမ်းဘေး monusopeup: Concrete soposesjop: Concrete Post op: Guard Rail op: Barrier များတဲ့စတဲ့ ကာကွယ်တိုင်များကိုလည်းပဲ ဆောင်ရွက်ထားရှိဖို့ ကျွန်တော်တို့ သက်ဆိုင်ရာ တာဝန်ယူတဲ့ ကုမ္ပဏီများကို အသေးစိတ်ညွှန်ကြားထားပြီးဖြစ်တဲ့အတွက် စတင်လည်း ဆောင်ရွက် နေပြီ ဖြစ်ပါတယ်။ ပန်းတောင်း - တောင်ကုတ်လမ်းအပိုင်းမှာ ဆောက်လုပ်ရေးဝန်ကြီးဌာနအနေနဲ့ ၁၉၉၃-၁၉၉၄ ဘဏ္ဍာရေးနှစ်ကနေ စတင်ပြီးတော့ ရန်ပုံ ငွေများ ချမှတ်ဆောင်ရွက်ခဲ့ပါတယ်။ ဒီလိုဆောင်ရွက်တဲ့အခါမှာ ၁၉၉၃-၁၉၉၄ ဘဏ္ဍာရေးနှစ်မှ ၂၀၀၉-၂၀၁၀ ဘဏ္ဍာရေးနှစ်အထိ (၇) နှစ်တာကာလအတွင်း နိုင်ငံတော် ဘဏ္ဍာငွေ ကျပ်(၁၂၅၈.၇၄၁၀၆)သန်း သုံးစွဲခဲ့ပါတယ်။ နိုင်ငံတော်မှ အခြေခံအဆောက်အအုံများ အကောင်အထည်ဖော်ရာမှာ အဝေးပြေး လမ်းမကြီး တည်ဆောက်ခြင်းလုပ်ငန်းများဟာ ရင်းနှီးမြှုပ်နှံမှု ကြီးမားခြင်းကြောင့် တိုင်းရင်းသား ပုဂ္ဂလိက လုပ်ငန်းရှင်များနှင့် ပူးပေါင်းဆောင်ရွက်ခြင်း Public, Private, Partnership အရ ကျွန်တော်တို့က Build, Operate and Transfer ဆိုတဲ့ B.O.T စနစ်နဲ့ အကောင်အထည်ဖော် လုပ်ကိုင်ခွင့်ပြုခဲ့တာ ဖြစ်ပါတယ်။ B.O.T စနစ်နဲ့ ဆောင်ရွက်ခွင့်ပြုရာမှာလည်း မူဝါဒ (၂၄)ချက် ရှိတဲ့နေရာမှာ အဓိကကျတဲ့ အချက် (၃)ချက်ကို တင်ပြရရင် ကျွန်တော်တို့ ပထမအချက် ကတော့ တိုင်းဒေသကြီး/ပြည်နယ် ဝန်ကြီးချုပ်က တာ ဝန်ပေးလိုကြောင်း ထောက်ခံချက် ပါရှိရမှာ ဖြစ်ပါတယ်။ ဒုတိယအချက်ကတော့ တိုင်းဒေသကြီး ပြည်နယ် လမ်းပန်းဆက်သွယ်ရေး ဝန်ကြီးရဲ့ လုပ်ငန်းဆောင်ရွက်နိုင်မှုရှိကြောင်း ထောက်ခံချက် ပါရှိရမှာ ဖြစ်ပါတယ်။ တတိယအချက် ကတော့ သက်ဆိုင်ရာ တိုင်းဒေသကြီး/ ပြည်နယ် အင်ဂျင်နီယာမှူးများရဲ့ လမ်းမိုင်အရှည် မှန်ကန်ကြောင်း ထောက်ခံချက်များ ပါရှိရမှာဖြစ်ပါတယ်။ ဒီအပြင် သ်မှတ်ထားတဲ့ အချက် (၂၄)ချက် စလုံးကိုလည်းပဲ တင်ပြစေမှာ ဖြစ်ပါတယ်။ ဒီလို တင်ပြလာတဲ့ နေလသစ္စာ ဆောက်လုပ်ရေးကုမ္ပဏီလီမိတက်မှ ပြည်ပန်းတောင်း တောင်ကုတ်လမ်းကို B.O.T စနစ်နဲ့ ဆောင်ရွက်ခွင့်ပြုပါရန် မူဝါဒ၂၄)ချက်ဖြင့် တင်ပြခဲ့တဲ့အတွက် ဆောက်လုပ်ရေးဝန်ကြီးဌာန၊ စီမံခန့်ခွဲရေးကော်မတီ ကနေပြီးတော့ အတည်ပြု ဆုံးဖြတ်ချက်အရ ၂၀၁၀ ပြည့်နှစ်၊ ဖေဖော်ဝါရီလမှာ လုပ်ကိုင်ဆောင်ရွက်ခွင့်ပြုခဲ့ပါတယ်။ B.O.T စနစ်နဲ့ နှစ်(၄၀) လုပ်ကိုင်ဆောင်ရွက်ခွင့်ပြု ရာမှာ ပဋိညာဉ်စာချုပ်(မူကြမ်း)ကို ပြည်ထောင်စုရှေ့နေချုပ်ရုံးမှ စိစစ်ပါတယ်။ B.O.T စနစ်နဲ့ ဆောင်ရွက်တဲ့ လမ်းလုပ်ငန်းများအတွက် ရင်းနှီးမြှုပ်နှံမှု ကုန်ကျ စရိတ်၊ Profit and Loss, အရင်းကျေကာလာသည့် စီးပွားရေး တွက်ခြေကိုက်မှုများ အချက် အလက်များ ပါဝင်တဲ့ အဆိုပြုလွှာများကို ဆောက်လုပ်ရေးဝန်ကြီးဌာန မှတစ်ဆင့် မြန်မာနိုင်ငံ ရင်းနှီးမြှုပ်နှံမှု ကော်မရှင်သို့ တင်ပြရပါတယ်။ မြန်မာ နိုင်ငံရင်းနှီးမြှုပ်နှံမှုကော်မရှင်ရုံးမှ စိစစ် အတည်ပြုပြီး ခွင့်ပြုမိန့် ထုတ်ပေးပါက ဆောက်လုပ်ရေးဝန်ကြီးဌာနနဲ့ တိုင်းရင်းသား ပုဂ္ဂလိက လုပ်ငန်းရှင်များတို့ဟာ ပဋိညာဉ်စာချုပ် ချုပ်ဆိုရတာ ဖြစ်ပါတယ်။ ပဋိညာဉ်စာချုပ်မှာလည်းပဲ လမ်းစံချိန်စံညွှန်းနဲ့ ပတ်သက်တဲ့ လမ်းတာဘောင်တင်ခြင်း၊ အောက်ခံမြေသားတင်ခြင်း၊ထုအခြေခံလွှာ အဆင့်ဆင့်တည်ဆောက်၍ (၁၈)ပေအကျယ် ကတ္တရာ လမ်းဆောင်ရွက်ရန်လမ်းအား တန်(၆၀)ခံနိုင်ဝန် တည်ဆောက်ရန်ပါရှိပြီးတော့ လမ်းကို သတ်မှတ် စံချိန်စံညွှန်း နှင့်အညီ တည်ဆောက်ပြီးပါက B.O.T နှုန်းနဲ့ လမ်းအသုံးပြုခ ကောက်ခံ ခွင့်ပြုခဲ့တာ ဖြစ်ပါတယ်။ ဆောက်လုပ်ရေးဝန်ကြီးဌာနမှ ၂၀၁၃ ခုနှစ်၊ ဇန်နဝါရီလ ၂၄ ရက် နေ့အထိ B.O.T လမ်းများ ဆောင်ရွက်ခွင့်ပြု ထားရာမှာ လမ်း တစ်လမ်းကို ကုမ္ပဏီတစ်ခု တည်းက အဆိုပြု တင်ပြခဲ့တဲ့အတွက် ဒါကို စိစစ်ပြီးတော့ သတ်မှတ်စည်းကမ်းများအတိုင်းဆောင်ရွက်ခဲ့ခြင်း ဖြစ်ပါတယ်။ နောင်တွင်တော့ လမ်းတစ်လမ်းကို ကုမ္ပဏီတစ်ခုထက် ပိုပြီးတော့ လုပ်ကိုင်ဆောင်ရွက်ခွင့် လျှောက်ထားလာပါက တင်ဒါစနစ်နဲ့ ပွင့်လင်းမြင်သာစွာ ရွေးချယ်၍ ဆောင်ရွက်ခွင့်ပြုမှာ ဖြစ်ပါတယ်။ ကျွန်တော်တို့ ကိုယ်စားလှယ်တော်ကြီး ဒေါက်တာ အေးမောင် မေးမြန်းထားတဲ့ တောင်ကုတ်နဲ့ (၂၀)မိုင်ခန့်အကွာ နေပူတောင်မှာရှိတဲ့ ကား လမ်း အကွေ့မှာ ယာဉ်တိမ်းမှောက်မှု ဖြစ်စဉ် ဖြစ်ပွားသည့်နေရာဟာ မိုင်တိုင်(၇၁/၃)နဲ့(၇၁/၄)ကြားမှာ ရှိပြီးတော့ အဲဒီကြားမှာရှိတဲ့ ကတ္တရာလမ်းအခြေအနေ ကောင်းမွန်ပါတယ်။ တောင်အဆင်း အကွေ့နေရာ ဖြစ်ကြောင်းလည်း စစ်ဆေးတွေ့ရှိရပါတယ်။ ဒီနေရာဟာ အန္တရာယ်ပိုမို ကင်းရှင်း စေရန် အတွက် လိုအပ်ချက်များကို စစ်ဆေးပြီးတော့ ကျွန်တော်တို့အနေနဲ့ ဆောင်ရွက်ပေးသွားမှာ ဖြစ်ကြောင်းလည်း တင်ပြပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ယခုကဲ့သို့ ကိုယ်စားလှယ်တော်ကြီးမှ အဝေးပြေးလမ်းမကြီးများ၊ အမြန်လမ်းမကြီးများ၊ B.O.T စနစ်များ လမ်းလုံခြုံမှု တင်ပြခွင့်ရရှိတဲ့ အတွက် ပြည်သူအများသိရှိ ဗဟုသုတရရှိပြီး လိုအပ်ချက်ရှိသည်များကို ဆက်လက် ဆောင်ရွက် ပေးသွားမှာ ဖြစ်ပါတယ်။ အဝေးပြေးလမ်းမကြီးများဟာ နိုင်ငံတော် တစ်နံတစ်လျားမှာရှိပြီးတော့ နေ့ည (၂၄)နာရီ အသုံးပြု နေရတဲ့အတွက် ပြည်သူတစ်ရပ်လုံးကလည်း ဝိုင်းဝန်းပါဝင်ထိန်းသိမ်းစောင့်ရှောက်ပေးကြပါရန် ပန်ကြားရင်း ရှင်းလင်းဖြေကြား အပ်ပါတယ်။ အားလုံးကို ကျေးဇူးတင် ပါတယ်။ (ဩဘာသံများ)</speech>
<speech><mp id="121">ဒေါက်တာအေးမောင်၊ ရခိုင်ပြည်နယ် မဲဆန္ဒနယ်အမှတ်)</mp>ခုန ဟို ကျေးဇူးတင် ပါတယ်။ ဥက္ကဋ္ဌကြီးခင်ဗျား။ ကျွန်တော်က နည်းနည်းလေးပါ။ ဝန်ကြီး ဖြေသွားတဲ့အဖြေမှာ ကျွန်တော်က တောင်ပေါ်သွားကားလမ်းကို မြေပြန့်သွား Express လမ်းလို ဖောက်လုပ်ဖို့ ကျွန်တော် တင်ပြတာ မဟုတ်ပါဘူး။ တောင်ပေါ်သွားလမ်းကို မြေပြန့်သွား လမ်းကဲ့သို့ မြေပြန့် သွားတဲ့ အမြန်သွားလမ်းမကြီးတစ်ခုရဲ့ စံချန်စံညွှန်းမီအောင် ခုနက လမ်းအကွေ့လေးတွေမှာ ခုနက Guard Rdil တွေ၊ နောက် ဆိုင်းဘုတ်တွေ၊ ဒါ မိုင် (၂၀)ဆို မိုင် (၂၀)ထက် မကျော်နိုင် အောင် သတိပေးတဲ့အနေနဲ့ နောင်ဒါမျိုးမဖြစ်ဖို့အတွက် ခိုင်ခံ့အောင်၊ ခုန ရာသီဥတုဒဏ် ခံနိုင် အောင်၊ ယာဉ်မောင်းတဲ့လူကလည်း သတိရှိအောင် ၊ ခုနက ယာဉ်ရဲ့ ကြံ့ခိုင်မှုကိုလည်း ကြိုတင် စိစစ်နိုင်အောင် တကယ်လို့များ ဖြစ်ခဲ့လို့ရှိရင်လည်း ဒီနေရာ အနီးဆုံးမှာရှိတဲ့ ဆေးရုံရဲ့ ခုနကလို Strand ကိုမြှင့်ပြီးကာမှ အမြန်ဆုံးအသက်ကယ်နိုင်အောင် ကျွန်တော်တို့ရဲ့ ဒီ တိုးတက်လာမယ့် ခုနက ခရီးသွားလုပ်ငန်းတွေကို ကူညီရာရောက်အောင် ဆိုတဲ့သဘောနဲ့ မေးမြန်းခြင်းဖြစ်ပါတယ်။ အဲဒါကြောင့် မြေပြန့်သွား Expresway ကဲ့သို့ ခုန မြန်နှုန်းမြင့် သွားနိုင်အောင် တောင် ပေါ် လမ်းကို တင်ပြတာ မဟုတ်ပါဘူး ဆိုတာလေးကို ရှင်းလင်းတင်ပြခြင်း ဖြစ်ပါတယ်။ ကျေးဇူးတင် ပါတယ်ခင်ဗျား။ (ဩဘာသံများ) ဦးစိုးတင့်(ဒုတိယဝန်ကြီး၊ ဆောက်လုပ်ရေးဝန်ကြီးဌာန ။ ကိုယ်စားလှယ်တော်ကြီး တင်ပြတဲ့အတိုင်းပါပဲ။ ကျွန်တော်တို့အနေနဲ့ကတော့၊ ကျွန်တော်တို့ စေတနာကတော့ ဒီလမ်းကြီး ကို တကယ့် Expressway လမ်းကြီးလို ဆောင်ရွက်စေလိုတဲ့ ဆန္ဒ ကျွန် တော်တို့မှာ ရှိတယ် ဆိုတာလေးကို ဖော်ပြတာပါ။ သို့သော်လည်းပဲ ဒီလို Expressway အဖြစ် ဆောင်ရွက်လျှင် ကျွန်တော်တို့ ဥမင်လိုဏ်ခေါင်းတွေ၊ Tunnel တွေ၊ တောင်ပတ်တွေ လုပ်နေရတဲ့အတွက် လောလောဆယ်ကာလမှာတော့ ကျွန်တော်တို့က အခုလိုအဆင့်ကိုပဲ အကောင်းဆုံးဖြစ်အောင် ကျွန်တော်တို့ ဆောင်ရွက်ပေးပါမယ်။ ကျွန်တော်တို့ရဲ့ စေတနာ ကတော့ ရေရှည်မှာ ဒီလောက်ထိကောင်းအောင် ဆောင်ရွက်ပေးဖို့ အစီအစဉ် ရှိတယ်ဆိုတာလေးကို ကျွန်တော် တင်ပြခြင်း ဖြစ်ပါတယ်ခင်ဗျား။ (ဩဘာသံများ)</speech>
</section>
<section value="Bill">	
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ သို့မဟုတ် ယင်းကတာဝန် ပေးအပ်သည့် ပုဂ္ဂိုလ်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီးပေးပို့လာသော ရာဇသတ်ကြီးကို ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည်ဖတ်ကြားရှင်းလင်းခြင်း</title>
<speech type="speaker">အစီအစဉ် (၇)ကို ဆောင်ရွက်ပါမယ်။ အမျိုးသားလွှတ်တော် ဗျား။ ပြည်သူ့လွှတ်တော်က ပြင်ဆင်ချက်ဖြင့် အ တည်ပြုပြီး ပေးပို့လာ သော ရာဇသတ်ကြီးကို ပြင်ဆင်သည့် ဥပဒေကြမ်းနှင့် စပ်လျဉ်း၍ ဥပဒေကြမ်း ကော်မတီရဲ့ အစီရင်ခံစာကို ပြန်လည်ဖတ်ကြား ရှင်းလင်းမှာ ဖြစ်ပါတယ်</speech>
<speech><mp id="42">ဦးဆွန်ဒုတ်ကျင့် (ကော်မတီဝင်၊ ဥပဒေကြမ်းကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါလို့ ကျွန်တော် ရှေးဦးစွာ နှုတ်ခွန်းဆက်သပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ်(၆)က အမျိုးသားလွှတ်တော် ကိုယ်စားလှယ် ဦးဆွန်ဒုတ်ကျင့် ဖြစ်ပါတယ်။ အမျိုးသားလွှတ်တော် ဥပဒေကြမ်းကော် မတီ၏ တာဝန်ပေးချက်အရ အမျိုးသား လွှတ်တော် ဥပဒေကြမ်းကော်မတီ၏ ရာဇသတ်ကြီးကို ပြင်ဆင်သည့် ဥပဒေကြမ်းအပေါ် စိစစ်တင်ပြသည့် ပြန်လည်အစီရင်ခံစာကို ကျွန်တော် ဖတ် ကြားရှင်းလင်းသွားမှာ ဖြစ်ပါတယ်။ဥက္ကဋ္ဌကြီးခင်ဗျား။ ရက်စွဲ၊ ၂၀၁၃ ခုနှစ်၊ မတ် လ ၁၉ ရက်။ ၁။ အမျိုးသားလွှတ်တော်၊ ဥပဒေကြမ်းကော်မတီသည် ရာဇသတ်ကြီးကို ပြင်ဆင်သည့် ဥပဒေကြမ်းနှင့် စပ်လျဉ်း၍ ကော်မတီ၏ လေ့လာတွေ့ရှိချက်နှင့် သဘော ထားမှတ်ချက်များကို ၁၄-၃-၂၀၁၃ ရက်နေ့တွင် ကျင်းပပြုလုပ်သော ပထမအကြိမ် အမျိုးသားလွှတ်တော် ဆဋ္ဌမပုံမှန် အစည်းအဝေး (၂၇)ရက်မြောက်နေ့တွင် အစီရင်ခံစာ တင်ပြခဲ့ပြီး ဖြစ် ပါသည်။ ၁၅-၃-၂၀၁၃ ရက်နေ့တွင် ရခိုင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စားလှယ် ဦးကျော်ထွန်းအောင် က အမျိုးသားလွှတ်တော်၌ ဤဥပဒေကြမ်းအပေါ် အကြံပြု ဆွေးနွေးခဲ့ ပါသည်။ ယင်းအကြံပြု ဆွေးနွေးချက်များနှင့် စပ်လျဉ်း၍ လွှတ်တော် ၏ တာဝန်ပေးချက်အပဒေကြမ်းကော်မတီအနေနဲ့ ထပ်မံကြားနာလေ့လာစိစစ်၍ သဘောထား မှတ်ချက်များကို အောက်ပါအတိုင်း အစီရင်ခံတင်ပြအပ်ပါသည် - လေ့လာတွေ့ရှိချက်များ ၂။ အမျိုးသားလွှတ်တော်၊ ဥပဒေကြမ်းကော်မတီနှင့် ဦးကျော်ထွန်းအောင် တို့ ဆွေးနွေး ရာတွင် ရာဇသတ်ကြီးကို ဥပဒေဘာသာပြန်ကော်မတီက မြန်မာဘာသာပြန်ဆိုထားခဲ့ပါကြောင်း၊ ယခုအခါ ကော်မတီမရှိတော့တဲ့အတွက် အင်္ဂလိပ်ဘာသာဖြင့် ပြင်ဆင်ထားသည်များကို မြန်မာဘာသာသို့ တရားဝင် ဆက်လက်ပြန်ဆိုပေးသင့်ပါကြောင်း၊ ငွေဒဏ်များကို တိုးမြှင့် ပြင်ဆင်သတ်မှတ်ထားသော်လည်း ဥပဒေပုဒ်မ ၄၁ရ မှ လွဲ၍ ထောင်ဒဏ်များ ပြောင်းလဲမှု မရှိသည်ကို တွေ့ရှိရပါကြောင်း၊ ဥပဒေပုဒ်မ ၇၃ နှင့် ၇၄ တို့တွင် ပါရှိသော အလုံထောင်ဒဏ် ချမှတ်ခြင်းမျိုးမှာလည်း ယခုအချိန်တွင် ကျင့်သုံးခြင်း မရှိတော့တဲ့အတွက်ကြောင့် ပယ်ဖျက်သင့် ပါကြောင်း၊ ပုဒ်မ ၃၇၅ ပါ အမျိုးသမီးများ၏ အသက်အရွယ် ကန့်သတ်ချက်နှင့် ပတ်သက်ပြီး လည်း အခြားဥပဒေများဖြစ်သော မြန်မာဗုဒ္ဓဘာသာ အမျိုးသမီးများ၊ အထူးထိမ်းမြားခြင်းနှင့် အမွေဆက်ခံခြင်းတို့သည်၊ အုပ်ထိန်းသူနှင့် အုပ်ထိန်းခြင်းခံရသူများ အက်ဥပဒေတို့နှင့် ညီညွတ် မှုရှိစေရန် တစ်ပြိုင်နက် ညှိနှိုင်းပြင်ဆင်သင့်ပါကြောင်း၊ ရာဇသတ်ကြီးကို ပြင်ဆင်ရာ၌ ပြစ်ဒဏ် ချမှတ်ပိုင်ခွင့်ကို တိုးမြှင့်တဲ့အခါတွင် သက်ဆိုင်ရာ တရားရုံးများ၏ စီရင်ပိုင်ခွင့်အာဏာ အတွင်း လက်တွေ့ကျင့်သုံးဆောင်ရွက်နိုင်ရန်လည်း ညှိနှိုင်းပြင်ဆင်သင့်ပါကြောင်း တင်ပြဆွေးနွေး ခဲ့ရာကော်မတီအနေနဲ့ ဦးကျော်ထွန်းအောင် ၏ တင်ပြချက်များကို မူအားဖြင့် သဘောတူ လက်ခံ သင့်ပါကြောင်း၊ ဥပဒေ ပုဒ်မ တစ်ခုချင်းစီအလိုက် အသေးစိတ်ပြန်လည်စိစစ်ပြီး ပြစ်ဒဏ်များကို ပြန်လည်သုံးသပ်ခြင်း၊ ခေတ်နှင့်မလျော်ညီတော့တဲ့ ဥပဒေများကို ပယ်ဖျက်ခြင်း၊ နိုင်ငံတကာ ဥပဒေစံနှုန်းများနှင့် လျော်ညီမှု ရှိ/မရှိ ပြန်လည်ဆန်းစစ်ခြင်း၊ သက်ဆိုင်ရာ တရားရုံးများကို အပ်နှင်းထားသည့် စီရင်ပိုင်ခွင့်အာဏာအတွင်း လက်တွေ့ကျင့်သုံးနိုင်ခြင်း ရှိ/မရှိကို ပြန်လည် ဆန်းစစ်ခြင်း၊ နောက်ဆက်တွဲ ပြစ်ဒဏ်ဇယားကိုလည်း ပြင်ဆင်ခြင်း၊ အခြားဆက်စပ်သော ၊ ဥပဒေများနှင့်လည်း ညီညွတ်မှုရှိစေရန် ညှိနှိုင်းပြင်ဆင်ခြင်းများ ပြုလုပ်သင့်ပါကြောင်း ညှိနှိုင်း သဘောတူခဲ့ကြပါသည်။ ကော်မတီ၏ သဘောထားမှတ်ချက် ၃။ ရာဇသတ်ကြီးကို ပြင်ဆင်သည့် ဥပဒေကြမ်းအား ခေတ်နှင့် လျော်ညီမှုရှိစေရန် ယခုကဲ့သို့ ပြင်ဆင်ခြင်းကို ကန့်ကွက်ရန် မရှိသော်လည်း ရာဇသတ်ကြီးကို ပြင်ဆင်သည့် ဥပဒေကြမ်းနှင့် စပ်လျဉ်း၍ အောက်ပါအချက်အလက်များကိုလည်း အလေးထား ဆက်လက် ပြုပြင်ဆောင်ရွက်သွားသင့်ပါသည်(က) ဥပဒေကို ပြင်ဆင်ရာ၌ အင်္ဂလိပ်ဘာသာဖြင့်သာမက ပိုမိုပြည့်စုံစေရေးအတွက်မြန်မာဘာသာဖြင့်လည်း တရားဝင်ပြန်ဆိုမှု ပူးတွဲဆောင်ရွက်သင့်ပါသည်။ (ခ) ငွေဒဏ်ကို တိုးမြှင့်ပြင်ဆင်ထားသော်လည်း ထောင်ဒဏ်ကိုမူ ပုဒ်မ ၄၁ရ တစ်ခု တည်း၌သာ တိုးမြှင့်ထားရာ ပိုမိုပြည့်စုံစေရန်နှင့် ပြင်ဆင်သည့်ဥပဒေ ရေရှည် တည်တံ့စေရန် ရာဇသတ်ကြီး ပုဒ်မတစ်ခုချင်းအလိုက် အသေးစိတ် ဆက်လက် စိစစ်သုံးသပ်ဆောင်ရွက်သင့်ပါသည်။ (ဂ) ဤဥပဒေပါ ပြဋ္ဌာန်းချက်နှင့် အခြားတည်ဆဲဥပဒေ ပါ ပြဋ္ဌာန်းချက်များ ကိုက်ညီမှုရှိစေရန်လည်းကောင်း၊ နိုင်ငံတကာ ဥပဒေ စံနှုန်းများနှင့်လည်း လိုက်လျော ညီညွတ်မှုရှိစေရန်လည်းကောင်း အလေးဂရုပြုဆောင်ရွက်သင့်ပါသည်။ (ဥပမာပုဒ်မ ၃၇၅ ပါ အမျိုးသမီး၏အရွယ်ရောက်ရှိမှုအတွက်အသက်အရွယ် ကန့်သတ်ချက်များကို ကွဲပြားမှုမရှိစေရန် ပြန်လည်ညှိနှိုင်းသင့်ပါတယ်။ (ဃ) ပြင်ဆင်ထားသည့် ပြစ်ဒဏ်များသည် သက်ဆိုင်ရာ တရားရုံးများကို အပ်နှင်းထား သည့် စီရင်ပိုင်ခွင့်အာဏာအတွင်း လက်တွေ့ကျင့်သုံးနိုင်ရန်လည်း လိုအပ် ပါသည်။ ထို့ပြင် ရာဇဝတ်ကျင့်ထုံးဥပဒေပါ နောက်ဆက်တွဲဇယားများကိုလည်း ယခုပြင်ဆင်လိုက်သည့် ဥပဒေပါ ပြဋ္ဌာန်းချက်များနှင့် ကိုက်ညီစေရန် တစ်ပါတည်း ပြင်ဆင်သင့်ပါသည်။ (င) အထက်ပါ အကြံပြုချက်များကို အချိန်ယူလေ့လာသုံးသပ် ဆောင်ရွက်နေစဉ်အတွင်း ယခုတင်ပြ လာသည့် ရာ ဇသတ်ကြီးကို ပြင်ဆင်သည့် ဥပဒေကြမ်းကို လက်တွေ့ပြောင်းလဲလာသည့်အခြေအနေများနှင့်အညီလောလောဆယ် ကျင့်သုံးဆောင်ရွက်နိုင်ရန် အတွက် အမျိုးသားလွှတ်တော်က အတည်ပြု ပေးသင့် ပါကြောင်း တင်အစီရင်ခံအပ်ပါသည်။ အမျိုးသားလွှတ်တော်၊ ဥပဒေကြမ်းပူးပေါင်းကော်မတီ၊ ကျေးဇူးတင်ပါသည်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့်အတည်ပြုပြီးပေးပို့လာ သော ရာဇသတ်ကြီးကို ပြင်ဆင်သည့် ဥပဒေကြမ်းကို အတည်ပြုရန် အမျိုးသားလွှတ်တော်၏အဆုံးအဖြတ်ရယူခြင်း</title>
<speech type="speaker">အမျိုးသားမျှော်တော် ကိုယ်စားလှယ်များခင်ဗျား။ ပြည်ညွှတ်တော်က ပြင်ဆင်ချက်မရှိ အတည်ပြုပြီး ပေးပို့လာသော ရာဇသတ်ကြီးကို ပြင်ဆင်သည့် ဥပဒေကြမ်းနှင့် စပ်လျဉ်း၍ ရခိုင်ပြည်နယ် မဲဆန္ဒနယ်အမှတ် (၅)မှ အမျိုးသားလွှတ်တော် ကိုယ်စားလှယ် ဦးကျော်ထွန်းအောင် ၏ အကြံပြု ဆွေးနွေးချက်များအပေါ် ဥပဒေကြမ်းကော်မတီ ၏ ညှိနှိုင်း သဘောတူညီချက်အရ လက်တွေ့ပြောင်းလဲလာသည့် အခြေအနေများနှင့်အညီ လောလောဆယ် ကျင့်သုံးဆောင်ရွက်နိုင်ရန် အတည်ပြု ပေးသင့်ပါကြောင်း အမျိုးသား လွှတ်တော် ဥပဒေကြမ်း ကော်မတီ၏ တင်ပြချက်ကို အတည်ပြုရန် လွှတ်တော်ရဲ့ သဘောထား ရယူပါမယ်</speech>
<speech type="speaker">ရာဇသတ်ကြီးကို ပြင်ဆင်သည့် ဥပဒေကြမ်းကို ပြင်ဆင်ချက်မရှိ အတည်ပြုရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် ရာဇသတ်ကြီးကို ပြင်ဆင်သည့် ဥပဒေကြမ်းသည် အတည်ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ရာဇသတ်ကြီးကို ပြင်ဆင်သည့် ဥပဒေကြမ်းနှင့်စပ်လျဉ်း၍ ရခိုင်ပြည်နယ်မဲဆန္ဒနယ်အမှတ်)မှ ဦးကျော်ထွန်းအောင် တင်ပြချက်များကို အကောင်အထည်ဖော်ရန် ဘဏ္ဍာရေးနှင့် ဥပဒေရေးရာကော်မရှင်အား ဥက္ကဋ္ဌ အနေနဲ့ တာဝန်ပေးအပ်ကြောင်း ကြေညာပါတယ်။(ဩဘာသံများ)</speech>
</bill>
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော လူဦးရေနှင့် အိမ်အကြောင်းအရာ သန်းခေါင်စာရင်း ဥပဒေကြမ်းကို ပြည်သူ့လွှတ်တော် က ပြင်ဆင်ချက်ဖြင့် ပြန်လည်ပေးပို့လာခြင်းကို အသိပေး တင်ပြခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ပြည်ထောင်စုလွှတ်တော်က အမျိုး သားလွှတ်တော်တွင် စတင်ဆွေးနွေး နိုင်ရန် ပေးပို့ လာသော လူဦးရေနှင့်အိမ်အကြောင်းအရာ သန်းခေါင်စာရင်း ဥပဒေကြမ်းကို ၂၂-၁-၂၀၁၃ ရက်နေ့တွင် လူ ဝင်မှုကြီးကြပ်ရေးနှင့် ပြည်သူ့ အင်အားဝန်ကြီးဌာန၊ ဒုတိယဝန်ကြီးက အဆို တင်သွင်းပြီး ၇-၂-၂၀၁၃ ရက်နေ့တွင် ပြင်ဆင်ချက်ဖြင့် အတည်ပြုပြီး ပြည်သူ့လွှတ်တော်သို့ ပေးပို့ခဲ့ပါတယ်။ ယခု အမျိုးသားလွှတ်တော်က အတည်ပြုပြီး ပေးပို့ထားသော လူဦးရေနှင့် အိမ် အကြောင်းအရာသန်းခေါင်စာရင်း ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည် ပေးပို့လာပါတယ်။ ပြည်သူ့လွှတ်တော်က ပေးပို့သော ပြင်ဆင်ချက်ကို အမျိုးသားလွှတ်တော် ကိုယ်စားလှယ်များထံ ဖြန့်ဝေထားပြီး ဖြစ်ပါတယ်။</speech>
<title>အမျိုးသားလွှတ်တော်က အတည်ပြုပြီး ပေးပို့ထားသော လူဦးရေနှင့် အိမ်အကြောင်းအရာ သန်းခေါင်စာရင်း ဥပဒေကြမ်းအား ပြည်သူ့လွှတ်တော်က ဗြဲဆင်ချက်ဖြင့် ပြန်လည်ပေးပို့လာ ခြင်းကို ဆွေးနွေးလိုသည့် လွှတ်ကိုယ်စားလှယ်များရှိလျှအမည်စာရင်တင်သွင်းနိုင်ကြောင်းဥက္ကဋ္ဌက ကြေညာခြင်း</title>
<speech type="speaker">ပြည်သူ့လွှတ်တော်က ပေးပို့လာသော ပြင်ဆင်ချက်ကို ဆွေးနွေးမယ့် လွှတ်တော်ကိုယ်စားလှယ်များ ဆွေးနွေးလိုသည့် အကြောင်းအရာအကျဉ်းချုပ်ကို ဖော်လက်မှတ် ရေးထိုးပြီး အစည်းအဝေးရပ်နားတဲ့အခါအမျိုးသားလွှတ်တော်ဌာန၊ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ် (ဩဘာသံများ)</speech>
</bill>
</section>
<section value="Report">	
<report>
<title>အမျိုးသားလွှတ်တော် အာဆီယံ နိုင်ငံရေးနှင့်လုံခြုံရေးအသိုက်အဝန်းဆိုင်ရာကော်မတီ၏ အစီရင်ခံစာကို သဘောတူလက်ခံရန် အဆိုတင်သွင်းခြင်းနှင့် အမျိုးသား လွှတ်တော်၏အတည်ပြုချက်ရယူခြင်း</title>
<speech type="speaker">အစီအစဉ်(၁၁) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသားလွှတ်တော် အာဆီယံနိုင်ငံရေးနှင့် လုံခြုံ ရေးအသိုက်အဝန်းဆိုင်ရာကော်မတီ၏ အစီရင်ခံစာကို ၂၈-၈-၂၀၁၂ ရက်နေ့တွင် ကျင်းပတဲ့ ပထမအကြိမ် အမျိုးသားလွှတ်တော်စတုတ္ထ ပုံမှန်အစည်းအဝေး(၃၄)ရက်မြောက်နေ့မှာအမျိုးသားလွှတ်တော်သို့ဖတ်ကြားတင်သွင်းခဲ့ပါတယ် အစီရင်ခံစာနှင့် စပ်လျဉ်းပြီး လွှတ်တော်ကိုယ်စားလှယ်နှစ်ဦးက ၅-၉-၂၀၁၂ ရက်နေ့မှာ ဆွေးနွေးခဲ့ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက်နဲ့ စပ်လျဉ်း၍ အစီရင်ခံစာကို ပြန်လည်ပြုစုပြီး ကော်မတီရဲ့ ဆုံးဖြတ်ချက်အရ လိုအပ်သလို ဆောင်ရွက်ရန် ဥက္ကဋ္ဌက ညွှန်ကြားခဲ့ ပါတယ်။ ဥက္ကဋ္ဌရဲ့ ညွှန်ကြားချက်အရ ကော်မတီမှ အစီရင်ခံစာပြုစု၍ ပြန်လည်တင်ပြလာပါ ဒါ့ကြောင့် ကော်မတီရဲ့ အစီရင်ခံစာကို အမျိုးသားလွှတ်တော်က သဘောတူလက်ခံရန် အဆိုတင်သွင်းခြင်းနှင့် အတည်ပြုချက် ရယူခြင်းတို့ကို ဆောင်ရွက်မှာ ဖြစ်ပါတယ်။ အာဆီယံနိုင်ငံရေးနှင့် လုံခြုံ ရေးအသိုက်အဝန်းဆိုင်ရာကော်မတီ ရဲ့ အစီရင်ခံစာကို အမျိုးသားလွှတ်တော်က အတည်ပြုနိုင်ပါရန် အဆို တင်သွင်းဖို့ ဖြစ်ပါတယ်။</speech>
<speech><mp id="000">ဦးညွန့်တင် (ဥက္ကဋ္ဌ၊ အာဆီယံနိုင်ငံရေးနှင့် လုံခြုံရေးအသိုက်အဝန်းဆိုင်ရာ ကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသား လွှတ်တော် ကိုယ်စားလှယ်များ အားလုံးကို မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၂) အာဆီယံနိုင်ငံရေးနှင့် လုံခြုံရေး အသိုက်အဝန်း ဆိုင်ရာကော်မတီ ဥက္ကဋ္ဌတာဝန်ကိုလည်း ထမ်းဆောင်နေတဲ့ အမျိုးသားလွှတ်တော် ကိုယ်စားလှယ် ဦးညွန့်တင် ဖြစ်ပါတယ်။ ကျွန်တော့်အနေနဲ့ အာဆီယံနိုင်ငံရေးနှင့် လုံခြုံ ရေးအသိုက်အဝန်းဆိုင်ရာကော်မတီရဲ့ အစီရင်ခံစာကို အမျိုးသားလွှတ်တော် ဥက္ကဋ္ဌကြီးရဲ့ ခွင့်ပြုချက်အရ အမျိုးသားလွှတ်တော် စတုတ္ထ ပုံမှန်အစည်းအဝေး(၃၄)ရက်မြောက်နေ့ ၂၈-၈-၂၀၁၂ ရက်နေ့တွင် ကျွန်တော်နှင့်ဒေါက်တာတင်ရွှေ တို့မှ ဖတ်ကြားတင်သွင်းခဲ့ပါတယ်။ အမျိုးသားလွှတ်တော် စတုတ္ထပုံမှန် အစည်းအဝေး (၃၉)ရက် မြောက်နေ့ ၅-၉-၂၀၁၂ ရက်နေ့မှာ အမျိုးသားလွှတ်တော် တပ်မတော်သား ကိုယ်စားလှယ် ဗိုလ်မှူးကြီးမောင်မောင်ထူး နဲ့ အမျိုးသားလွှတ်တော် ကိုယ်စားလှယ်ကြီး ဒေါက်တာမြင် ကြည် တို့မှ အထက်ပါ အစီရင်ခံစာကို ဖြည့်စွက်ထောက်ခံ ဆွေးနွေးခဲ့ကြပါတယ်။ အမျိုးသားလွှတ်တော် ဥက္ကဋ္ဌကြီးရဲ့ မိန့်မှာချက်အရ အထက်ပါကိုယ်စားလှယ်များရဲ့ ဆွေးနွေးချက်များ၊ အချက်အလက်များကို ကျွန်တော်တို့ ဖြည့်စွက်ပြီးတော့ အစီရင်ခံစာကို ပြန်လည်ပြုစုရေးသားခဲ့ပါတယ်။ အစီရင်ခံစာအား ကိုယ်စားလှယ်များရဲ့ ဖြည့်စွက်ချက်များ ဖြည့်စွက်ပြီး ၁၄-၁-၂၀၁၃ ရက်နေ့ ကော်မတီအစည်းအဝေးမှာ အဖွဲ့ဝင်များရဲ့ အတည်ပြုချက်ကို ရယူကာ အမျိုးသားလွှတ်တော် ဥက္ကဋ္ဌကြီး ထံ ထပ်မံတင်ပြခဲ့ပါတယ်။ ဥက္ကဋ္ဌကြီးမှ ဆဋ္ဌမပုံမှန် အစည်းအဝေးတွင် တင်ပြရန်၊ အတည်ပြုချက်ရယူရန် မိန့်ကြားခဲ့ပါတယ်။ ပြန်လည်ပြုစုထားတဲ့ အစီရင်ခံစာကိုလည်း ကိုယ်စားလှယ်ကြီးများထံ ထပ်မံဖြန့်ဝေထားပြီး ဖြစ်ပါတယ်။ သို့ပါ၍ ယခုပြန်လည်ပြုစုပြီးဖြစ်သည့် ၂၀၁၂ အာဆီယံနိုင်ငံရေးနှင့် လုံခြုံရေး အသိုက်အဝန်းဆိုင်ရာကော်မတီရဲ့ အစီရင်ခံစာအား အမျိုးသားလွှတ်တော်မှ အတည်ပြု ပေး ပါရန် အဆို တင်သွင်းတင်ပြအပ်ပါသည်ခင်ဗျား။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အဆိုကို အတည် ပြု ရန် လွှတ်တော်ရဲ့ သဘောထားရယူပါမယ်</speech>
<speech type="speaker">အာဆီယံနိုင်ငံရေးနှင့် လုံခြုံ ရေးအသိုက်အဝန်းဆိုင်ရာ ကော်မတီရဲ့ အစီရင်ခံစာကို အတည်ပြုရန် လွှတ်တော်က သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် အာဆီယံနိုင်ငံရေးနှင့် လုံခြုံ ရေးအသိုက်အဝန်း ဆိုင်ရာကော်မတီ၏ အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။(ဩဘာသံများ)</speech>
</report>
<report>
<title>အမျိုးသားလွှတ်တော် နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေး ဆိုင်ရာ ကော်မတီ၏ အကြံပြုချက် အစီရင်ခံစာကို သဘောတူ လက်ခံရန် ဆိုသွင်းခြင်းနှင့် အမျိုးသားလွှတ်တော်၏အတည်ပြုချက် ရယူခြင်း</title>
<speech type="speaker">အစီအစဉ်(၁၂) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသားလွှတ်တော် နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာ ကော်မတီ၏ အကြံပြုချက် အစီရင်ခံစာကို ၂၄-၈-၂၀၁၂ ရက်နေ့တွင် ကျင်းပတဲ့ ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၃၃)ရက်မြောက်နေ့ တွင် အမျိုးသားလွှတ်တော်သို့ ဖတ်ကြားတင်သွင်းခဲ့ပါတယ် အစီရင်ခံစာနှင့်စပ်လျဉ်း၍ လွှတ်ကိုယ်စားလှယ်လေးဦးကုဝ-၈-၂၀၁၂ ရက်နေ့မှာ ဆေးနွေးခဲ့ပါတယ်။ လွှတ်တော်ကိုယ်စားလှယ်များရဲ့ ဆွေးနွေးချက်နဲ့ စပ်လျဉ်း၍ အစီရင်ခံစာကို ပြန်လည်ပြုစုပြီး ကော်မတီရဲ့ ဆုံးဖြတ်ချက်အရ လို အပ်သလိုဆောင်ရွက်ရန် ဥက္ကဋ္ဌက ညွှန်ကြား ခဲ့ပါတယ်။ ဥက္ကဋ္ဌရဲ့ ညွှန်ကြားချက်အရ ကော်မတီက လွှတ်တော်ကိုယ်စားလှယ်များ၏ ဆွေးနွေး ချက်များအပေါ် ဖြည့်စွက်အကြံပြု ထားတဲ့ အစီရင်ခံစာကို ပြုစု၍ ပြန်လည် တင်ပြလာပါတယ်။ ဒါ့ကြောင့် ကော်မတီ၏ အစီရင်ခံစာကို အမျိုးသားလွှတ်တော်က သဘောတူလက်ခံရန် အဆိုတင်သွင်းခြင်းနှင့် အတည်ပြုချက် ရယူခြင်းတို့ကို ဆောင်ရွက်မှာ ဖြစ်ပါတယ်။ နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေး ဆိုင်ရာ ကော်မတီရဲ့ အစီရင်ခံစာကို အမျိုးသားလွှတ်တော်က အတည်ပြုနိုင်ပါရန် အဆိုတင်သွင်းဖို့ ဖြစ်ပါတယ်။</speech>
<speech><mp id="60">ဦးမြင့်ထွန်း (အတွင်းရေးမှူး၊ နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေး ဆိုင်ရာကော်မတီ)</mp>မင်္ဂလာပါခင်ဗျား။ လေးစားရတဲ့ ဥက္ကဋ္ဌကြီးနဲ့ လွှတ်တော် ကိုယ်စားလှယ်များခင်ဗျား။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၁၀)က ဦးမြင့်ထွန်း ဖြစ်ပြီးတော့ နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေး ဆိုင်ရာကော်မရဲ့ အတွင်းရေးမှူး ဖြစ်ပါတယ်။ကော်မတီဥက္ကဋ္ဌရဲ့ လမ်းညွှန်ချက်အရ ကျွန်တော်တို့ ကော်မတီရဲ့ အစီရင်ခံစာကို လွှတ်တော်က သဘောတူ လက်ခံဖို့ အဆို တင်သွင်းမှာ ဖြစ်ပြီးတော့ အတည်ပြုချက်လည်း တောင်းခံသွားမှာ ဖြစ်ပါတယ်။ အမျိုးသားလွှတ်တော် နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့ အခွင့်အရေး ဆိုင်ရာကော်မတီရဲ့ အစီရင်ခံစာအပေါ် မနှစ်က သြဂုတ်လ ၃၀ ရက်နေ့မှာ ကိုယ်စားလှယ်ကြီး(၄)ဦးဖြစ်တဲ့ ဦးစိုင်းသန့်ဇင်၊ ဒေါ်ခင်ဝိုင်းကြည်၊ ဦးဌေးဝင်း(ခ)ဦးဇာယာဒ်ရော်မံ၊ ဒေါက်တာမြင့် နိုင် တို့က ဆွေးနွေးအကြံပြုပေးခဲ့ကြပါတယ်။ အဲဒီ ကိုယ်စားလှယ်ကြီးတွေရဲ့ ဆွေးနွေး အကြံပြုချက်တွေကို အစီရင်ခံစာမှာ ဇယားနဲ့အတူ ပူးတွဲ ဖြည့်စွက်ပြီး ဖြစ်ပါတယ်။ ဒါကြောင့် ကော်မတီရဲ့ အကြံပြုချက် အစီရင်ခံစာကို သဘောတူလက်ခံပေးပါရန်နှင့် အတည်ပြုပေးပါရန် အမျိုးသားလွှတ်တော်ဆိုင်ရာ နည်းဥပဒေ ပုဒ်မ ၇၃၊ ၇၄ တို့နှင့်အညီ လွှတ်တော်သို့ အဆို တင်သွင်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အဆိုကို အတည် ပြု ရန် လွှတ်တော်၏ သဘောထားရယူပါမယ်။ နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာ ကော်မတီ၏ အစီရင်ခံစာကို အတည်ပြုရန် လွှတ်တော်က သဘောတူ ပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် နိုင်ငံသားများ၏ မူလအခွင့်အရေး၊ ဒီမိုကရေစီ အရေးနှင့် လူ့အခွင့်အရေးဆိုင်ရာကော်မတီရဲ့ အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။(��ဘာသံများ)</speech>
</report>
<report>
<title>အမျိုးသားလွှတ်တော် ဘဏ္ဍာရေးနှင့် ဥပဒေရေးရဓကော်မရှင်၏ ပြည်ထောင်စုစာရင်းစစ်ချုပ် ရုံးမှ တင်ပြလာသော၂၀၁၁-၂၀၁၂ဘဏ္ဍာရေးနှစ်အတွက် နိုင်ငံတော်အရအသုံးစာရင်းများ (ဘဏ္ဍာငွေ ခွဲဝေသုံးစွဲရေးစာရန်စစ်ဆေးတွေ့ရှိချက်အပေါ် လေ့ထောင်ပြုခြင်း အစီရင်ခံစာကို သဘောတူလက်ခံရန် အဆောင်သွင်းခြင်းနှင့် အမျိုးသထွတ်တော်၏အတည်ပြုချက်ယူခြင်း</title>
<speech type="speaker">အစီအစဉ် (၁၃)ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ အမျိုးသားလွှတ်တော် ဘဏ္ဍာရေးနှင့် ဥပဒေရေးရာကော်မရှင်၏ ပြည်ထောင်စု စာရင်းစစ်ချုပ်ရုံးမှ တင်ပြလာသော၂၀၁၁-၂၀၁၂ ဘဏ္ဍာရေးနှစ်အတွက် နိုင်ငံတော်၏ အရအသုံး စာရင်းများ (ဘဏ္ဍာငွေ ခွဲဝေသုံးစွဲရေးစာရင်း) စစ်ဆေးတွေ့ရှိချက်အပေါ် လေ့လာတင်ပြခြင်း အစီရင်ခံစာကို ၁၅-၃-၂၀၁၃ ရက်နေ့တွင် ကျင်းပသည့် ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး (၂၈)ရက်မြောက်နေ့မှာ အမျိုးသားလွှတ်တော်သို့ ဖတ်ကြားတင်သွင်းခဲ့ ပါတယ် အစီရင်ခံစာနှင့် စပ်လျဉ်းပြီး ဆွေးနွေးလိုတဲ့ လွှတ်တော်ကိုယ်စားလှယ် များရှိလျှင် အမည်စာရင်း တင်သွင်းနိုင်ကြောင်း ကြေညာခဲ့သော်လည်း ဆွေးနွေးရန် အမည်စာရင်း တင်သွင်း ထားတဲ့ လွှတ်တော်ကိုယ်စားလှယ် မရှိတဲ့ အတွက် အစီရင်ခံစာကို လွှတ်တော်က သဘောတူ လက်ခံရန် အဆိုတင်သွင်းခြင်းနှင့် အတည်ပြုချက် ရယူခြင်းတို့ကို ဆောင်ရွက်မှာ ဖြစ်ပါတယ်။ ဘဏ္ဍာရေးနှင့် ဥပဒေရေးရာကော်မရှင်ရဲ့ ပြည်ထောင်စုစာရင်းစစ်ချုပ်ရုံးမှ တင်ပြ လာသော ၂၀၁၁-၂၀၁၂ ဘဏ္ဍာရေးနှစ်အတွက် နိုင်ငံတော်၏ အရအသုံးစာရင်းများ (ဘဏ္ဍာငွေ ခွဲဝေသုံးစွဲရေးစာရင်း စစ်ဆေးတွေ့ရှိချက်အပေါ် လေ့လာတင်ပြခြင်း အစီရင်ခံစာကို အမျိုးသား လွှတ်တော်က အတည်ပြုပေးနိုင်ပါရန် အဆို တင်သွင်းဖို့ ဖြစ်ပါတယ်။</speech>
<speech><mp id="95">ဦးအောင်ထွန်း (ဥက္ကဋ္ဌ၊ ဘဏ္ဍာရေးနှင့် ဥပဒေရေးရာကော်မရှင်)</mp>လေးစားရ ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ် များ ခင်ဗျား။ အမျိုးသားလွှတ်တော် ဘဏ္ဍာရေးနှင့် ဥပဒေရေးရာကော်မရှင်၏ ပြည်ထောင်စုစာရင်းစစ်ချုပ် ရုံးမှ တင်ပြလာသော ၂၀၁၁-၂၀၁၂ ဘဏ္ဍာရေးနှစ်အတွက် နိုင်ငံတော်၏ အရ အသုံးစာရင်းများဘဏ္ဍာငွေခွဲဝေသုံးစွဲရေးစာရင်း စစ်ဆေးတွေ့ရှိချက်အပေါ် လေ့လာတင်ပြခြင်း အစီရင်ခံစာကို အမျိုးသားလွှတ်တော်က သဘောတူလက်ခံ ၊ အတည်ပြု ပေးနိုင်ပါရန် မကွေးတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ကျွန်တော် ဦးအောင်ထွန်း က အဆို တင်သွင်းအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အဆိုကို အတည် ပြုရန် လွှတ်တော်၏ သဘောထားရယူပါမယ်</speech>
<speech type="speaker">ဘဏ္ဍာရေးနှင့် ဥပဒေရေးရာ ကော်မရှင်၏ ပြည်ထောင်စုစာရင်းစစ်ချုပ်ရုံးမှ တင်ပြ လာသော ၂၀၁၁-၂၀၁၂ ဘဏ္ဍာရေးနှစ်အတွက် နိုင်ငံတော်၏ အရအသုံးစာရင်းများ (ဘဏ္ဍာငွေ ခွဲဝေသုံးစွဲရေးစာရင်း) စစ်ဆေးတွေ့ရှိချက်အပေါ် လေ့လာတင်ပြခြင်း အစီရင်ခံစာကို အတည် ပြုရန် လွှတ်တော်က သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် ဘဏ္ဍာရေးနှင့် ဥပဒေရေးရာ ကော်မရှင်၏ ပြည်ထောင်စု စာရင်းစစ်ချုပ်ရုံးမှ တင်ပြလာသော ၂၀၁၁-၂၀၁၂ ဘဏ္ဍာရေးနှစ်အတွက် နိုင်ငော်၏ အရအသုံးစာရင်းများ (ဘဏ္ဍာငွေ ခွဲဝေသုံးစွဲရေးစာရင်း) စစ်ဆေးတွေ့ရှိချက်အပေါ် လေ့လာတင်ပြခြင်း အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">အစည်းအဝေးကို (၁၅)မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို ၁၁၁ရ နာရီအချိန်တွင် ခေတ္တရပ်နားပြီး ၁၁၃၂ နာရီအချိန်တွင် ပြန်လည် ကျင်းပပါသည်။</p>
<speech type="mc">လေးစားအပ်ပါသော အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော်ကိုယ်စားလှယ်ကြီးများထံ ဖြန့်ဝေထားတဲ့ ကျွန်တော်တို့အမျိုးသားလွှတ်တော်ရုံး ဖွဲ့စည်းပုံ(မူကြမ်း)ဇယားများကို ကျွန်တော်တို့ အစည်းအဝေးပြီး တဲ့အချိန်မှာ မိမိရဲ့ Voting ကဒ် များကို ကောင်တာမှာ ပေးတဲ့အခါမှာ အဲဒီဖွဲ့စည်းပုံ (မူကြမ်း)စာရွက်များကိုပါ ပြန်လည်ပေးအပ် ကြပါရန် လေးစားစွာတင်ပြအပ်ပါသည်ခင်ဗျား</speech>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
</report>
<report>
<title>အမျိုးသားလွှတ်တော် ပြည်သူတို့၏ တိုင် ကြားစာနှင့် အသနားခံစာဆိုင်ရာကော် မတီ၏ (၁/၂၀၁၃) အစီရင်ခံစာကို လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၁၄) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ပြည်သူတို့၏ တိုင်ကြားစာနှင့် အသနားခံစာဆိုင်ရကော်မတီက တင်သွင်းတဲ့ (၁/၂၀၁၃) အစီရင်ခံစာနဲ့စပ်လျဉ်း၍ ဆွေးနွေးရန် လွှတ်တော်ကိုယ်စားလှယ်နှစ်ဦး အမည်စာရင်း တင်သွင်း ထားပါတယ်။ ပထမဦးစွာ ချင်းပြည်နယ် မဲဆန္ဒနယ်အမှတ်(၉) ဦးပေါ်လျှံလွင် ဆွေးနွေးနိုင်ပါပြီ</speech>
<speech><mp id="45">ဦးပေါ်လျှံလွင်၊ ချင်းပြည်နယ် မဲဆန္ဒနယ်အမှတ်၉)</mp>ရိုသေလေးစားရပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အမျိုးသားလွှတ်တော်၊ ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီ၏ အစီရင်ခံစာကို ကျွန်တော် ထောက်ခံဆွေးနွေးပါ့မယ်။ လေးစားအပ်ပါသော ဥက္ကဋ္ဌကြီးခင်ဗျား။ ပြည်သူများက လွှတ်တော်သို့ အားကိုးကြီးစွာဖြင့် တင်ပြလာသော တိုင်စာနှင့် အသနားခံစာများကို မှန်ကန်စွာ ဖြေရှင်းပေးနိုင် ပါရန်အတွက် ပြည်သူ့အသံ လွှတ်တော် အသံ၊ ပြည်သူ့ဆန္ဒ လွှတ်တော်ဆန္ဒ၊ ပြည်သူတို့ ၏ မျှော်လင့်ျက် လွှတ်တော်က ဖော်ဆောင်ရွက် ဆိုသည့် ဆောင်ပုဒ်နှင့်အညီ ၊ လွှတ်တော်နာယကကြီး၏ လမ်းညွှန်ချက်နှင့်အညီ ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီက လက်ခံဖြေရှင်းပေးလျှက်ရှိသည်ကို တွေ့ရှိရတဲ့ အတွက် ဝမ်းမြောက်စွာ ထောက်ခံပါတယ်။ ဥက္ကဋ္ဌကြီးခင်ဗျား။ နိုင်ငံ၏ စာရိတ္တမဏ္ဍိုင် ယိမ်းယိုင် အားပျော့ မှေးမှိန်စေခြင်းကို ကမ္ဘာနှင့် ရင် ပေါင်တန်းလိုလျှင် နိုင်ငံ၏ပုံရိပ် ထည်ဝါစေမယ့် စာရိတ္တမဏ္ဍိုင်ကို ကြံ့ခိုင်စေရမယ်ဟု သုံးသပ်၍ အကြံပြု ထောက်ခံဆွေးနွေးပါတယ်။ လေးစားရပါသော ဥက္ကဋ္ဌကြီးခင်ဗျား။ ပြည်သူများသည် တိုင်ကြားစာနှင့် အသနားခံ စာများကို နိုင်ငံတော်သမ္မတရုံး၊ ပြည်ထောင်စုတရားလွှတ်တော်ချုပ်ရုံးနှင့်ပြည်ထောင်စုရှေ့နေချုပ် ရုံးထံ သို့ပေးပို့လျက်ရှိပါသော်လည်း ထိုရုံးများသည် အစိုးရဌာနဆိုင်ရာ အချင်းချင်း ဆင့်ကဲဆင့်ကဲ ဆက်နွယ်ပတ်သက်မှု ရှိနေကြပါသဖြင့် အသနားခံစားသူများအဖို့ မှန်ကန်စွဥပဒေအကာအကွယ် ရယူရန် အခွင့်အလမ်း အားနည်းလျက်ရှိပါသည်။ ဥက္ကဋ္ဌကြီးခင်ဗျား။ ရေနစ်သူက အသက်မသေမီ ကယ်မည့်သူ ရှိ/မရှိ၊ ရှိလိုရှိငြား လက်ထောင်၍ နောက်ဆုံး အကူအညီတောင်းသကဲ့သို့ အသနား ခံစာ ရေးသူများသည်လည်း သူတို့ဘဝရပ်တည်ရေးအတွက် နောက်ဆုံး မျှော်လင့်ချက်နဲ့ရေးသား ကြခြင်း ဖြစ်ပါတယ်။ ဒါကြောင့် ကော်မတီဝင်များကလည်း တိုင်ကြားစာနှင့် အသနားခံစာများကို စိစစ်သောအခါ စေတနာထား၍ စာနာစိတ်ဖြင့် စိစစ်ပြီး အပြု သဘောပါသော မှတ်ချက်များ ပေးသင့်သည်ဟု အကြံပြု ဆွေးနွေးလိုပါသည်။ ဥက္ကဋ္ဌကြီးခင်ဗျား။ ကော်မတီ၏ စွမ်းဆောင် ရည် မြှင့်မားလာစေရန် ရည်ရွယ်၍ အောက်ပါအကြံပြု တင်ပြချက်ကို ဆွေးနွေးအပ်ပါသည် -(က) ကော်မတီက လိုအပ်သည်များကို စိစစ်ပြီး အရေးယူဆောင်ရွက်သင့်သည်ဟု ဆုံးဖြတ်ထားသော တိုင်ကြားစာနှင့် အသနားခံစာများကို အမျိုးသားလွှတ်တော်ဥက္ကဋ္ဌ၏ လမ်းညွှန် ချက်ဖြင့် သက်ဆိုင်ရာ ဝန်ကြီးဌာနသို့ ပေးပို့သော အခါ ဝန်ကြီးဌာနအချို့က အဆင့်မမီသော တိုင်ကြားစာနှင့်ဆောင်ရွက်ရန်မလိုသော တိုင်ကြားစာ ဖြစ်သည်ဟု မှတ်ချက်ပေးကာ ကော်မတီသို့ ပြန်လည်ပို့လာသည်ကို အစီရင်ခံစာအရ တွေ့ရှိရပါသည်။ ဤကဲ့သို့ ဝန်ကြီးဌာန၏ ဆောင်ရွက်မှုသည် ကော်မတီ၏ စွမ်းဆောင်ရည်ကို ထိခိုက်စေသည်ဟု ထင်မြင်ယူဆပါသည်။ ထို့ကြောင့် ဤကဲ့သို့ မဖြစ်သင့်ကြောင့် အကြံပြု ဆွေးနွေးအပ်ပါသည်။ (ခ) ပြည်သူ့ကိုယ်စားလှယ်များဖြင့် ဖွဲ့စည်းထားသော အမျိုးသားလွှတ်တော်၊ တိုင်ကြားစာနှင့် အသနားခံစာဆိုင်ရာ ကော်မတီ၏ ဆုံးဖြတ်ချက်သည် ဝန်ကြီးဌာနများက လေးစားလိုက်နာသင့်သည်ဟု ထင်မြင်ယူဆပါသည်။ (ဂ) အသနားခံစာနှင့် တိုင်ကြားစာများ ပြန်လည်စစ်ဆေးရန် ရှိသောအခါ လူ့အခွင့် အရေးကို တန်ဖိုး ထားသောအားဖြင့် အမိန့်ထုတ်ပြန်ခွင့်ရှိသူ အာဏာပိုင်နှင့် အရေးယူ ခံသူ (၂) ဦး အား စိစစ်စစ်ဆေးသင့်ပါသည်ဟု အကြံပြုပါသည်။ (ဃ) ကော်မတီ၏ အစီရင်ခံစာ ၌ တင်ပြသော ကော်မတီ၏ အကြံပြုချက် (က)၊ (ခ)၊ (ဂ)၊ (ဃ)တို့သည် ကော်မတီက ဆောင်ရွက်ရန် အလွန်အရေးကြီးပါကြောင်း ထောက်ခံတင်ပြအပ် ပါသည်။ နိဂုံး။ ကောင်းမွန်သောအုပ်ချုပ်ရေး၊ သန့်ရှင်းသောအစိုးရစနစ် ဖြစ်ပေါ်ရေးနှင့် ပြည်သူ များကအားကိုးအားထားပြုသောကော်မတီတစ်ရပ်ဖြစ်ပေါ်လာစေရန် ဆက်လက်ကြိုးစားသင့် ပါကြောင်း ကော်မတီ၏ အစီရင်ခံစာကို လေးလေးနက်နက် ထောက်ခံဆွေးနွေးအ ပ်ပါသည်။ကျေးဇူး တင်ပါတယ်။ (ဩဘာသံများ)</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၁၀)မှ ဦးနု ဆွေးနွေးနိုင်ပါပြီ</speech>
<speech><mp id="142">ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များအားလုံး နှလုံးစိတ်ဝမ်းအေးချမ်းကြပါစေလို့ ဆုတောင်းမေတ္တာပို့သအပ်ပါတယ်။ ကျွန်တော့်အနေနဲ့ ပြည်သူ တို့၏ တိုင်ကြားစာနှင့် အသနားခံစာများဆိုင်ရာကော်မတီရဲ့ လုပ်ငန်းဆောင်ရွက်မှု အခြေအနေ ပေါ်မှာ (၁/၂၀၁၃)အပေါ်မှာ လိုအပ်တဲ့ အကြံပြု ဆွေးနွေးမှုများ တင်ပြသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်အကြံပြု တင်ပြသွားမယ့်အထဲမှာ အပိုင်း(၂)ပိုင်း ပါဝင်မှာ ဖြစ်ပါတယ်။ တစ်ခုကတော့ ဒီအစီရင် ခံစာပါ လေးနက်တဲ့ ၊ အင်မတန်မှ ထိရောက်တဲ့ အကျိုး သက်ရောက်မှုများနဲ့ ပတ်သက်ပြီး ကျွန်တော့်ထင်မြင်ချက်များ ပါဝင်သွားမှာဖြစ်ပြီး၊ ဒုတိယအချက် ကတော့ ဟိုး ဧရာဝတီတိုင်း ဝေးကွာတဲ့ ကျေးလက်ဒေသတစ်ခုမှာ အတိ ဒုက္ခကြီးစွာဖြင့် တရား စီရင်မှုခံနေရတဲ့ ဒုက္ခသည်တစ်ယောက်ကနေ ဒီတိုင်ကြားစာနှင့် အသနားခံစာဆိုင်ရာကော်မတီကို အသနားခံတင်ပြခဲ့တဲ့နေရာမှာ ကနေ့အထိ တစ်စုံတစ်ရာ ထူးခြားမှု မရှိသေးဘဲနဲ့ ဒုက္ခပင်လယ် ဝေနေတဲ့ဖြစ်ရပ်ဟာ ကော်မတီမှာ ဆက်လက်ပြီး ဆောင်ရွက်ပေးသင့်တဲ့ အကြောင်းအချင်းအရာ တစ်ခုအဖြစ် ကျန်နေသေး တာကိုပါ ထည့်သွင်းဆွေးနွေးခွင့်ပြုပါရန် ဥက္ကဋ္ဌကြီးအား အလေး အနက် ပန်ကြားလိုပါတယ်။ ဥက္ကဋ္ဌကြီးခင်ဗျား။ ကော် မတီရဲ့ အစီရင်ခံစာ အပိုင်း(၂)မှာ မိမိတို့ကော်မတီရဲ့ ရည်ရွယ်ချက်များ ပေါက်ရောက်အောင်မြင်ဖို့အတွက် ပြည်သူများက တင်ပြလာတဲ့ တိုင်ကြားစာ၊ အသနားခံစာများနဲ့ပတ်သက်ပြီးတော့ ကော်မတီရဲ့ စိစစ်တွေ့ရှိချက်၊ သုံးသပ်ချက်၊ အကြံပြု တင် ပြချက်များကို အမျိုးသားလွှတ်တော် ဥက္ကဋ္ဌကြီးရဲ့ လမ်းညွှန်ချက်များနှင့်အညီ ၊ ပြည်ထောင်စု အစိုးရအဖွဲ့၊ ပြည်ထောင်စုတရားလွှတ်တော်ချုပ်နဲ့ ပြည်ထောင်စုရှေ့နေချုပ်တို့ထံ ဥပဒေ လုပ်ထုံးလုပ်နည်းများနဲ့အညီ ဖြေရှင်းဆောင်ရွက်ပေးရန်အတွက် ပေးပို့ ခဲ့ပြီးတော့ ဖြေရှင်းဆောင်ရွက်မှု အခြေအနေကိုလည်း အမျိုးသားလွှတ်တော် ပုံမှန်အစည်းအဝေးများမှာ အခွင့်သင့် သလို တင်ပြအစီရင်ခံရင်းနဲ့ ပြည်သူတို့ဘက်က လက်တွေ့ကျကျ ဖော်ဆောင်အကောင်အထည် ဖော်နေခြင်းအတွက် ဂုဏ်ယူဝမ်းမြောက်မဆုံး ဖြစ်မိပါတယ်။ ဥက္ကဋ္ဌကြီးခင်ဗျား။ ကေတီရဲ့အစီရင်ခံစာ ပထမအစီရင်စာထဲမှာဆိုရင် ပထမအကြိမ် အမျိုးသားလွှတ်တော်ရဲ့ စတုတ္ထပုံမှန်အစည်းအဝေးပွဲမှာ အဆို(၄)ရပ် တင်သွင်းခဲ့ကြောင်း ဖော်ပြ ပါရှိခဲ့ပြီး တတိယအဆိုကတော့ဖြင့် ယနေ့နိုင်ငံတော်မှာ သန့်ရှင်းသောအစိုးရ၊ ကောင်းမွန်သော အုပ်ချုပ်ရေးစနစ် အကောင်အထည်ဖော်နေချိန်မှာ တရားစီရင်ရေးကဏ္ဍအနေဖြင့် တရားမျှတစွာ မှန်ကန်သည့် တရားစီရင်ရေးဖြစ်ပေါ်စေရေး၊ ပြည်ထောင်စုတရားလွှတ်တော်ချုပ်သို့ တိုက်တွန်း ကြောင်းဆိုတဲ့ အဆိုတစ်ရပ်ဟာ ပါဝင်နေတာ တွေ့ရှိရပါတယ်။ အဲဒီ တတိယအဆို ပါဝင်တဲ့ နေရာမှာ မဲခွဲဆုံးဖြတ်တဲ့နေရာမှာ ထောက်ခံမဲ (၁၆၉)မဲနဲ့ ကန့်ကွက်သူမရှိ ထိုက်ထိုက်တန်တန် အောင်မြင်ခဲ့တဲ့ အဆိုတစ်ခု ဖြစ်ကြောင်းကိုလည်း မြင်တွေ့ရမှာ ဖြစ်ပါတယ်။ ဥက္ကဋ္ဌကြီးခင်ဗျား။ ယနေ့ ကျွန်တော် အလေးအနက်ထား တင်ပြဆွေးနွေးသွားမယ့် အချက်ကလည်း ဒီကော်မတီရဲ့ တရားစီရင်ရေးဆိုင်ရာ အဆိုနဲ့ပတ်သက်ပြီးတော့ နှီးနွယ်၍ တော်ပြ သွားမှာ ဖြစ်ပါတယ်။ နိုင်ငံတော်အနေနဲ့ မဏ္ဍိုင်ကြီး (၃)ရပ်အနေနဲ့ ဥပဒေပြုရေး၊ အုပ်ချုပ်ရေးနဲ့ တရားစီရင်ရေးဆိုတဲ့ မဏ္ဍိုင်ကြီး(၃)ရပ်ဖြစ်တဲ့ နိုင်ငံတော်ရဲ့ ရှေ့ရေးအတွက် ကြိုးပမ်းလုပ်ဆောင် အကောင်အထည်ဖော်လျက်ရှိတဲ့နေရာမှာ လွှတ်တော်က တရားဥပဒေ ဥပဒေသစ် ပြုမူရေးမှာ အလေးအနက်ထား အကောင်အထည်ဖော် ဆောင်ရွက်နေတာဟာ အင်မတန်ကို အားတက် ဝမ်းမြောက်စရာ မြင်တွေ့နေရပါတယ်။ အုပ်ချုပ်ရေးဘက်ကလည်း နိုင်ငံတော် ပြည်ထောင်စု အစိုးရအနေနဲ့ အုပ်ချုပ်ရေးဆိုင်ရာကိစ္စများကို တစ်ဆင့်ပြီးတစ်ဆင့် ပြည်တွင်း ပြည်ပ မျက်နှာစာ များမှာပါ လေးစားလောက်တဲ့ ကြိုးပမ်းဆောင်ရွက်ချက်များနဲ့ ဖော်ဆောင်နေတာကို ကျွန်တော်တို့ အားရဖွယ်တွေ့ရသလို တရားစီရင်ရေး မဏ္ဍိုင်ဘက်မှာတော့ဖြင့် ကနေ့မြင်တွေ့နေရတဲ့ ဖြစ်ရပ် များကို ပြန်လည်သုံးသပ်ပြီးတော့ ကျွန်တော်တို့ လွှတ်တော်ကိုယ်စားလှယ်များအနေနဲ့ တရား စီရင်ရေးမဏ္ဍိုင်ခိုင်မြဲစေဖို့ ဦးတည်ချက်မျက်နှာစာ အခုအချိန်တော့ပြန်လှည့်သင့်ပြီလို့ အကြံပြု တင်ပြလိုတဲ့အချက် ပါဝင်လာတာ ဖြစ်ပါတယ်။ ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး၊ ဟင်္သာတခရို င်၊ လေးမျက်နှာမြို့နယ်၊ ကိုးတဲကျေးရွာအုပ်စု၊ ကျောင်းစုရွာမှာနေနေတဲ့ လယ်သမား မစန်း ကိစ္စဖြစ်ပါတယ်။ ကျွန် တော် ဟာ ဒီကိစ္စနဲ့ ပတ်သက်ပြီးတော့ စတုတ္ထအကြိမ်အမျိုးသားလွှတ်တော် အစည်းအဝေးမှာ ကျွန်တော် တင်ပြခဲ့တာဖြစ်ပါတယ်။ တင်ပြခဲ့တဲ့ အချိန်အခါမှာ ဥက္ကဋ္ဌကြီးအနေနဲ့ ပြည်ပခရီးစဉ်နဲ့ ကြုံကြိုက် နေတဲ့အတွက် အလေးအနက် တင်ပြနိုင်ခဲ့ခြင်းမရှိလို့ ယခုအကြိမ် ပြန်လည် တင်ပြခွင့်ရခြင်းကို ဝမ်းမြောက်ဝမ်းသာရှိလှပါကြောင်း ဦးစွာပြောလို ပါတယ်။ ၂၀၁၂ ခုနှစ်၊ ဇူလိုင်လ ၁၂ ရက်နေ့ နေ့စွဲမှာလုပ်တဲ့ (ကြာသပတေးနေ့) အစည်းအဝေးမှာ ကျွန်တော် ဒီဖြစ်ရပ် စဉ်များဟာအောက်ခြေနဲ့ ကင်းကွာတဲ့ တရားစီရင်မှု ဖြစ်နေတဲ့အတွက်ကြောင့် အလွန်ဝမ်းနည်း ကြေကွဲ ရတာဖြစ်လို့ ပြန်လည်စစ်ဆေးပေးပါရန် အလေးအနက်တင်ပြခဲ့တဲ့ အမှုကိစ္စတစ်ခု ဖြစ်ပါတယ်။ အဲဒီဖြစ်ရပ်မှန်များနဲ့ ပတ်သက်ပြီးတော့ လယ်သူမ မစန်းက မိမိအားတရားစီရင်မှုဟာ မျှတခြင်းမရှိတဲ့အတွက် ကော်မတီသို့ တိုင်ကြားအသနားခံခဲ့ပါတယ်။ တိုင်ကြားစာနဲ့ အသနားခံစာကော်မတီကို အသနားခံခဲ့ပါတယ်။ ကော် မတီကလည်း ဖြစ်စဉ်ဖြစ်ရပ်တွေကို ပြန်လည် ပြီးတော့ လေ့လာသုံးသပ်ပြီးတော့ စစ်ဆေးတွေ့ရှိချက်မှာ ဘယ်လိုဖော်ပြထားသလဲဆိုရင် တင်ပြသူ မစန်း ရဲ့ ဖြစ်ရပ်ဟာ အမှန်တကယ်ဖြစ်ပါက မတရားမှု ဖြစ်ကြောင်း သိ ရပါတယ်လို့ ဖော်ပြပါတယ်။ ဒေါ်စန်း ရဲ့ ကွယ်လွန်သူခင်ပွန်း ဦးစိုးတင့် နဲ့ ငွေချေးသူ ဦးသစ္စာ တို့ရဲ့ ငွေချေးယူမှု အခြေအနေ ကို မသိရှိရပါတဲ့။ တရားရုံးက တရားပြိုင် နှင့် ဦးသစ္စာ ငွေချေးသူဟာ အမှန် တကယ် ချေးသူပါ။ မလာရောက်သည်ကို အကြောင်းပြ၍ ဆုံးဖြတ်ချက်အပေါ် ပြန်လည် စစ်ဆေးသင့်ကြောင်းဆိုတဲ့ မှတ်ချက်ကို တိုင်ကြားစာနှင့် အသနားခံစာဆိုင်ရာကော်မတီ ကနေပြီးတော့ အလေးအနက်ထား ဖော်ပြထားကြောင်း တွေ့ရပါတယ်။ ဆက်လက်ပြီးတော့ ကော်မတီက အကြံပြု ထားတဲ့နေရာမှာလည်း ဒီအမှုဟာ ပြန်လည် စစ်ဆေးသင့်တဲ့အတွက် ပြည်ထောင်စုအစိုးရထံ ပေးပို့ဆောင်ရွက်သင့်ပါတယ်ဆိုတဲ့ မှတ်ချက်နဲ့ အတူ ပြည်ထောင်စုအစိုးရသို့ ဤအမှုကိစ္စများကို ပြန်လည်စစ်ဆေးသင့်ကြောင်း အလေးအနက် ထားပြီး ကော်မတီက ဆောင်ရွက်ထားသည့်ကိစ္စဖြစ်ပါကြောင်း ဥက္ကဋ္ဌကြီးအား အလေးအနက် တင်ပြလိုပါတယ်။ ဤအမှုကို ပြန်လည်ဆောင်ရွက် စစ်ဆေးသင့်တယ်ဆိုပြီးတော့ မှတ်ချက်ပြု ပြီးတော့ ပြည်ထောင်စု အစိုးရကို ၂၀၁၁ ခုနှစ်၊ ဒီဇင်ဘာလ ၂၀ ရက်နေ့က ကော်မတီကနေ တင်ပြထားတာဟာ တစ်နှစ်ကျော် နှစ်နှစ်နီးပါး ဖြစ်ပေမယ့် တစ်စုံတစ်ရာ ထူးခြားမှုမရှိကြောင်း တွေ့ရတာဖြစ်တဲ့အပြင် ကာယကံရှင်လယ်သူမ မစန်း ဟာ အားကိုးရာမဲ့ ဖြစ်ပြီး မကျန်းမမာ လေဖြန်းသည့် ရောဂါဝေဒနာ ခံစားနေရပြီဖြစ်ကြောင်းလည်း သတင်းပို့ ရရှိခဲ့ပါတယ်။ ဥက္ကဋ္ဌကြီးခင်ဗျား။ ဒီကိစ္စနဲ့ပတ်သက်ပြီးတော့ မစန်း ရဲ့ ဖြစ်ရပ်မှန်မှာ အမှန်ကို ကြားသိ ရတဲ့သူတိုင်းဟာ စိတ်မချမ်းမြေ့စွာနဲ့ ရှိနေကြပြီးတော့ ကျွန်တော်ဟာ ပထမအကြိမ် အမျိုးသား လွှတ်တော် စတုတ္ထပုံမှန်အစည်းအဝေး သတ္တမနေ့ ၂၀၁၂ ခုနှစ်၊ ဇူလိုင်လ ၁၂ ရက်နေ့ (ကြာသ ပတေးနေ့)မှာ ကြယ်ပွင့်ပြမေးခွန်းနဲ့ အမျိုးသားလွှတ်တော်မှာ မေးမြန်းခဲ့တဲ့နေရာမှာ ပြည်ထောင်စု လွှတ်တော်တရားသူကြီးချုပ်၊ တရားသူကြီးဖြစ်တဲ့ ဦးမြသိန်း က ခရိုင်တရလုံးရဲ့ အဆုံးအဖြတ် ဟာ မှန်ကန်ကြောင်း ဖော်ပြသွားခဲ့သည်မှာ အောက်ခြေ ဖြစ်ရပ်မှန်များအပေါ်မှာ လုံးဝအခြေခံခြင်း မရှိတဲ့ အဆုံးအဖြတ်ဖြစ်နေသည်ကို မိမိအနေနဲ့ အလွန်စိတ်မချမ်းမသြ ဖြစ်ခဲ့ရပါတယ��။ ဥက္ကဋ္ဌကြီးခင်ဗျား။ ထိုစဉ်က ဥက္ကဋ္ဌကြီးမှာ ပြည်ပခရီးစဉ် သွားနေခဲ့သည် ဖြစ်သည့် အတွက် အကြောင်းအချင်းအရာအနည်းငယ်ကို ပြန်လည်တင်ပြခွင့်ပြုပါရန် ပန်ကြားလိုပါတယ်။ ဖြစ်စဉ်ကတော့ မုဆိုးမလေး မစန်း ဟာ စိတ်ကျန်းမာရေး ချို့တဲ့နေတဲ့ သားငယ်တစ်ယောက် ရှိပါတယ်။ လယ်ဧက (၅)ဧကကို မိရိုးဖလာလုပ်ကိုင်စားသောက်နေသူ ဖြစ်ပါတယ်။ မစန်း ရဲ့ ခင်ပွန်းဟာ မကွယ်လွန်ခင်က သူ့ရဲ့ မိတ်ဆွေက ငွေကျပ် (၆) သိန်းချေးတဲ့ကိစ္စမှာ နှုတ်နဲ့ အာ မခံခဲ့ ဖူးကြောင်းကို သူကွယ်လွန်ပြီး မှ ဇနီးသည်က သိရှိရကြောင်း ဖော်ပြထားပါတယ်။ ချေးငွေ (၆)သိန်းဟာလည်း တစ်နှစ်ခန့်အကြာမှာ အတိုးနဲ့အရင်းပေါင်းပြီး (၁၂)သိန်းခန့် ဖြစ်လာကြောင်း ကိုလည်း သိရှိရပါတယ်။ ကွယ် လွန်သူ ခင်ပွန်းဟာ နှုတ်နဲ့အာမခံ ခဲ့တယ်ဆိုတဲ့ ချေး ငွေကိစ္စနဲ့ ပတ်သက်ပြီးတော့မစန်းဟာတရားစွဲဆိုခံရပြီးမြို့နယ်တရားရုံးကပေးဆပ်ရမယ့်ငွေတစ်ဆယ်သိန်းခြောက်သောင်း သတ်မှတ်ပြီးတော့ အမှန်တကယ် ချေးယူသူက ငွေငါးသိန်း သုံးသောင်း ကွယ်လွန်သူ ခင်ပွန်းသည်ကိုယ်စား အပြစ်ဒဏ် ချမှတ်ခြင်းခံနေရတဲ့ မ စန်း က ငွေငါးသိန်း သုံးသောင်း ပေးချေရမယ် ဆိုတဲ့ တရား ရုံး လေးမျက်နှာတရားရုံးက ဆုံးဖြတ် ခဲ့ကြောင်း သိရ ပါတယ်။ အဲဒီလို ဆုံးဖြတ်ခဲ့တဲ့ နေရာမှာ မစန်း ဟာ ပေးလျော်ရန် ငွေလုံးဝ မရှိတဲ့အတွက် သူနေတဲ့ အိမ်လေးရယ်၊ ခြံလေးရယ် ၊ ပိုင်ဆိုင်တဲ့ပစ္စည်းလေးတွေကို သစ် စသည်တို့ကို ငွေ ငွေငါးသိန်း သုံးသောင်း၊ ချေးပါကွယ် ဆိုပြီးတော့ မိသားစု မောင်နှမ အရင်းအခြာတွေထဲက ပုဂ္ဂိုလ်တစ်ယောက်ထံမှာ ငွေချေးငှားပြီးတော့ သူ့ပိုင်ဆိုင်မှု လေးကို အကြောင်းပြု၍ ဒီ ငွေ ငွေငါးသိန်း သုံးသောင်းကို ပေးလျော်ခဲ့ရတာ ဖြစ်ပါတယ်။ မစန်း ပေးလျော်တဲ့နေရာမှာ ငွေမရှိလို့ အိမ် ခြံမြေတွေကို မောင်ဝမ်းကွဲထံ အပ်နှံပြီး တော့ ခုလို ပေးလျော်ပြီးတဲ့ နောက်ပိုင်းမှ အမှန်တကယ်ပေးချေရမယ့် ငွေချေးယူသူက လုံးလုံး ပေးဆပ်ခြင်း မရှိတော့တဲ့အတွက် တရားရုံးကို လာရောက်ခြင်းမရှိဟု အဆုံးအဖြတ်အပေါ်မှာ အခြေခံပြီးတော့ မစန်း ရဲ့ ခြံတွေ၊ မြေတွေ၊ အိမ်တွေ၊ အိမ်မှာရှိသမျှ ပစ္စည်းအားလုံး တို့ကို ခြောက်သိန်းခန့်တန်ဖိုး သတ်မှတ်ပြီးတော့ အဝတ်တစ်ထည်ကိုယ်တစ်ခုနဲ့ အိမ်ပေါ်က ဆင်းသွား ရသည့် ဘဝအထိရောက်အောင် အဆုံးအဖြတ်ပြုရင်းနဲ့ အဆုံးသတ်သွားပါတယ်။ ဥက္ကဋ္ဌကြီးခင်ဗျား။ တရားရေးမဏ္ဍိုင် ခိုင်မြဲစေဖို့ ပြည်သူတစ်ရပ်လုံးက မျှော်လင့် စောင့်စားနေချိန်မှာ လယ်သူမ၊ မုဆိုးမ၊ ကလေးမိခင်၊ မိန်းမသား တစ်ဦးဖြစ်တဲ့ မစန်း ဟာ အိုးမဲ့၊ အိမ်မဲ့ဘဝ တရားမျှတမှုမရှိသော ဤတရားစီရင်ဆုံးဖြတ်မှုကြောင့် ဆောက်တည်ရာ မရဖြစ်ခါ ရပ်/ကျေး၊ မြို့နယ်၊ ခရိုင်တိုင်းအဆင့် အုပ်ချုပ်ရေးနဲ့ တရားစီရင်ရေးဆိုင်ရာ တာဝန်ရှိပုဂ္ဂိုလ်များ၊ နိုင်ငံတော်သမ္မတ၊ ပြည် ထောင်စုရှေ့နေချုပ်၊ ပြည်ထောင်စုတရားလွှတ်တော်ချုပ်၊ ပြည်သူ့ လွှတ်တော်ဥက္ကဋ္ဌ၊ အမျိုးသားလွှတ်တော်ဥက္ကဋ္ဌ တို့ထံကိုလည်း မိမိအား တရားမျှတမှု မရှိသည့် တရားစီရင်မှုအပေါ် အကြောင်းစုံရှင်းလင်းတင်ပြ အသနား ခံခဲ့ပေမယ့် ယနေ့တိုင် မည်သည့် ပုဂ္ဂိုလ်မျှ ကယ်မယ့်သူမရှိဘဲနဲ့ အထွေထွေဒုက္ခပင်လယ်ဝေ လျက်ရှိနေကြောင်း သတင်းပေးပို့ ရရှိပါတယ်။ ဥက္ကဋ္ဌကြီးခင်ဗျား။ တရားစီရင်ရေး ဆုံးဖြတ်ချက်အပေါ် ပြန်လည်သုံးသပ်ရမယ့် အချက်တွေ တွေ့နေပါတယ်။ အမှန်တကယ်ချေယူသူက ငွေ ငွေငါးသိန်း သုံးသောင်းပေးရမယ်လို့ တရားရုံးက ဆုံးဖြတ်ထားပေမယ့် လုံးလုံးပေးဆပ်ခြင်းမရှိဘဲနဲ့ ကအထိ တစ်စုံတစ်ရာ ဘေးမရှိ၊ ဘေးမသီ ရန်မခ ရှိနေခြင်းဟာ တရားစီရင်ရေးကို နားမလည်နိုင်တော့တဲ့ အဆုံးအဖြတ် တစ်ခု အဖြစ် မြင်တွေ့ နိုင်တော့မှာ ဖြစ်ပါတယ်။ အဲဒီအချိန်အခါမှာ ဘုမသိ၊ ဘမသိနဲ့ ပေးလျော်ခဲ့ရတဲ့ ဇနီးသည် မစန်း က သူပိုင်တဲ့ အိမ်၊ ပေတစ်ရာ ပတ်လည်လောက်ရှိတဲ့ ခြံမြေ နဲ့တကွ လှည်း၊ အိမ်ပြင်ရန် ပျဉ်းကတိုး သစ်ခွဲသားတွေ၊ အိမ်ရှိပစ္စည်းမျိုးစုံ၊ လှည်း၊ စက်ဘီး အစရှိသဖြင့် စုစုပေါင်း ကာလတန်ဖိုး သိန်းခြောက်ဆယ်ကျော်ဖိုးမျှ ရှိတဲ့ပစ္စည်းအားလုံး တို့ကို သိမ်းယူသွားခဲ့ကြောင်း၊ ကျွန်တော်ဟာ အခု Slide ထဲမှာ တချို့ ဒီဟာလေးတွေကို အရင်က တင်ပြသည့်အတိုင်း တင်ပြထားတာ ရှိပါတယ်။ အဲဒီတော့ အဲဒီလို သိမ်းယူသွားခဲ့ကြောင်းကို မှတ်တမ်း ဒေသခံပုဂ္ဂိုလ် များက အကြီးအကျယ် စိတ်မချမ်းမမြေ့ ခံစားနေကြရပေမယ့် ယနေ့အထိ အမျိုးသားလွှတ်တော် တိုင်ကြားစာနဲ့ အသနားခံစာများကော်မဏာ အထိုက်အလျောက် အရေးယူဆောင်ရွက်ပေးသည့် ကိစ္စမှတစ်ပါး မည်သည့်ပုဂ္ဂိုလ်ကမှ၊ မည်သည့် အဖွဲ့အစည်းကမှ အရေးယူခြင်းမရှိဘဲ လစ်လျူ ရှုခြင်း ခံနေကြောင်း ပြောကြားလိုပါတယ်။ ဥက္ကဋ္ဌကြီးခင်ဗျား။ ပထမSlide ကလေး ပြပေးပါ။ အဲဒီ ပထမဆုံးပုံကတော့ဖြင့် ဒေါ်စန်း ပိုင်တဲ့ အိမ်၊ ခြံမြေနဲ့ အိမ်ပေါ်ရှိ ပစ္စည်းအားလုံးတို့ ကို သိမ်းယူဖို့ ရဲတပ်ဖွဲ့ဝင်အချို့များနဲ့ အတူ လေးမျက်နှာတရားရုံးက မသင်းသင်း ဆိုသူ လက်နှိပ်စက်စာရေးက အားလုံး အိမ်ပေါ်မှ ပစ္စည်း များကို သယ်ချသွားရန်အတွက် အမိန့်ပေးန်ကြားနေတဲ့ပုံဖြစ်ကြောင်း သိရပါတယ်။ ဒုတိယSidတော့ အိမ်ရှိပစ္စည်းများ သယ်ယူဖို့သွားတဲ့နေရာမှာ လယ်သမားဖြစ်တဲ့အတွက် ကြောင့် လှည်း၊ ခင်ပွန်းသည် စီးတဲ့ စက်ဘီး၊ အိမ်ရှိပစ္စည်းများ၊ အသုံးအဆောင်များ၊ သစ်ခွဲသားများ အစရှိသဖြင့် ရှိသမျှအားလုံးတို့ကို အလားတူ အိမ်ပေါ်မှချ၍ တစ်ပြိုင်နက်တည်း သိမ်းဆည်းရယူသွားကြောင်း သိရပါတယ်။ နောက်တစ်ခုကတော့ အိမ်ပေါ်ရှိပစ္စည်းများထဲရှိ အိပ်ယာ၊ အိပ်တဲ့ စောင်၊ ခြင်ထောင်၊ ခေါင်းအုံး၊ အဝတ်အစား၊ အိုးခွက်ပုဂံ အစရှိသည် အားလုံးတို့ကို ပထမဦးစွာ အိမ်ပေါ်ကနေ ဆွဲချပြီး အိမ်ရှေ့ကန်သင်းဘောင် လမ်းပြင်ပေါ်မှာ ပုံထားတယ်။ မိုးတွေရွာနေတဲ့ မိုးရာသီကာလ ဖြစ်တဲ့အတွက်ကြောင့် ချက်ချင်းမသိမ်းယူပေမယ့် မကြာမတင်မှာ လာရောက် သိမ်းယူခြင်းနဲ့ အားလုံး ပိုင်ဆိုင်မှုများကို သိမ်းဆည်းသွားကြောင်း သိရှိရပါတယ်။ နောက် တတိယlide ကတော့ အမိန့်ပေးပြီး သိမ်းသွားတဲ့ သူ့ ဝါးအိမ်၊ သစ်အိမ် သစ် ညှပ်ကလေးနဲ့ အိမ်အားလုံးဟာ မြင်ကွင်း အတိုင်းပါပဲ။ ကျွန်တော်တို့ ခိုးကြောင်ခိုးတော်နဲ့ ကာယကံရှင် က ရိုက်ထားတဲ့ ပုံလေးအရ ဘာမှ မရှိတော့တဲ့ မြေပြင်အဖြစ်နဲ့ မြင်တွေ့ရပြီးတော့ အခုအခါမှာ နေစရာလည်း အိမ်မရှိ၊ လယ်ထဲမှာ လည်း သွားနေလို့မရ၊ စိတ်ရောဂါသည် သားတစ်ယောက်နဲ့ ဆွေမျိုးများအိမ်မှာ လည်ပတ်နေရင်းနဲ့ လေဖြန်းတဲ့ရောဂါဖြင့် ဝေဒနာခံစားလျက်ရှိနေရကြောင်းသိရပါတယ်။ လေးစားအပ်သော ဥက္ကဋ္ဌကြီးခင်ဗျား။ နောက် Side များမှာ ပြန်ကြည့်မယ်ဆိုလို့ရှိရင် မစန်း အတွက် ငါးသိန်းသုံးသောင်း ပေးလျော်စေဆိုတဲ့ အမိန့်ချမှတ်တာ တွေ့ရမှာဖြစ်ပြီး ငွေချေး သူက ငါးသိန်းသုံးသောင်းကို တကယ်ယူတဲ့သူ မပေးချေတာကို မကျေနပ်တဲ့အတွက် ခရိုင် တရားရုံးမှာ ထပ်မံတရားစွဲတဲ့အခါ တရားစွဲတဲ့အချက်အလက်အပေါ်မှာ သူ့အိမ်ကို ချိတ်ပိတ် သိမ်းယူဖို့အတွက် လေလံပစ်ရောင်းချပြီးတော့ အမှန်တကယ် ငွေတဲ့သူအတွက် မပေးဆောင်တဲ့ ငွေကိုပါ ပေးလျော်ဖို့အတွက် ခရိုင်ရုံးက တရားအမိန့်ချမှတ်ပြန်ပါတယ်လို့ သိရပါတယ်။ သို့သော် ပထမမြို့နယ်ရုံးမှာ လျှောက်ထားတဲ့အခါ မြို့နယ်ရုံး က နှစ်ယောက်ဆိုင်တဲ့ ပေးလျော်ရန် ကိစ္စမှာ မစန်း တစ်ယောက်တည်းရဲ့ အိမ်ကို ချိတ်ပိတ်ပြီးတော့ လေလံတင်ရောင်းချခြင်းဟာ လုံးဝ လက်ခံ နိုင်တဲ့ အစီအစဉ် မဟုတ်ဘူးလို့ မြို့နယ်တရားရုံးက ပယ်ချလိုက်ကြောင်း၊ သို့သော် ခရိုင်တရားရုံး က ထပ်မံပြီးတော့ ဒီအမိန့် ဆုံးဖြတ်ချက်ကို ပြင်ဆင်ပြီးတော့ မန်း ရဲ့ ပိုင်ဆိုင်မှုများကိုသာသိမ်းရန် ထပ်မံ အမိန့်ချပြန်ကြောင်း သိရပြန်ပါတယ်။ လေးစားအပ်သော ဥက္ကဋ္ဌကြီးခင်ဗျား။ ချေးသူက တရားရုံးကို သုံးကြိမ်လာရောက် လျက် လုံးဝမလာရောက်ကြောင်းကို တရားရုံးက အတိအလင်းဖော်ပြခြင်းမှာ လုံးဝမဖြစ်သသော အချက်အဖြစ် အခိုင်အမာ သုံးကြိမ်လာရောက်တာ ရှိပါလျက်နဲ့ မရှိဘူး ဆိုပြီး ငြင်းကွယ် ဖော်ပြ ထားခြင်းမှာ တရားစီရင်ခြင်းအတွက် မည်သို့ နားလည်ရမလဲလို့ စဉ်းစားရန် အကြောင်းရှိလာ ပါတယ်။ ခရိုင်တရားသူကြီးက ဒီလိုလုပ်တဲ့ဖြစ်ရပ်နဲ့ ပတ်သက် ပြီး ကျွန်တော်ဟာ လွှတ်တော် ကျင်းပနေချိန် ဖြစ်တဲ့အတွက် ဒီဖြစ်ရပ်ကို သတင်းဝင်လာချိန်မှာ ခရိုင်တရားသူကြီးခင်ဗျား။ ဤမျှဆောင်ရွက်ချက်များသည်သင့်/မသင့် ပြန်လည်စဉ်းစားသင့်ပါကြောင်း ကျွန်တော် တယ်လီဖုန်းဖြင့် အကြောင်းကြားတဲ့အခါမှာ ခရိုင်တရားသူကြီးက ဤသို့ အမှန်တကယ် သိမ်းသည်ဆိုလျှင် မသင့် လျော်သော လုပ်ရပ် ဖြစ်တဲ့အတွက် မြို့နယ်တရားသူကြီး ကို ချက်ချင်းတားဆီး၍ အရေးယူ ဆောင်ရွက်စေမယ်လို့ ကျွန်တော့်ဆီ ပြန်ကြားပါတယ်။ အဲဒီလို ပြန်ကြားပြီး နောက်တစ်နေ့မှာ သူပြောတဲ့အချိန်မှာ အချိန် ပိုင်းအတွင်းမှာပဲ ပြောင် တလင်းခါအောင် သိမ်းဆည်းသွားပြီ ဖြစ်တဲ့ အတွက် သူ့ထံ သတင်းပို့ရန် ချိတ်ဆက်ကြည့်တဲ့အခါမှာ သူဟာရှမ်းပြည်တစ်နေရာကို ပြောင်းရွှေ့ သွားပြီဖြစ်ကြောင်း သတင်းရရှိပါတယ်။ ဤတရားစီရင်မှု မျှတမှုမရှိပါ၍ ပြန်လည်စစ်ဆေးပါရန် တရားလွှတ်တော်ချုပ်ကို မစန်း က အမှုခေါ် စာချွန်တော် တင်ပြခြင်း နဲ့ အသနားခံခဲ့ပြန်ပါတယ်။ အဲဒီလို အမှုခေါ်စာချွန်တော်နဲ့ အသနားခံ လျှောက်ထားခဲ့သော်လည်း တရားလွှတ်တော်ချုပ်က ခရိုင်တရးသူကြီးရဲ့ ဆုံးဖြတ်ချက်ဟာ ပြင်ဆင်ရန် လိုအပ်မည် မဟုတ်ပါကြောင်းလို့ ပြန်ကြား ခြင်းမှာ အလွန်ဝမ်းနည်းကြေကွဲဖွယ်ရာ ကောင်းလှပါတယ်။ အောက်ခြေမှာ ဖြစ်ရပ်များကို လုံးဝ သွားရောက် စုံစမ်းစစ်ဆေးခြင်းမရှိဘဲနဲ့ ဆုံးဖြတ်မှုဖြစ်ကြောင်း မြင်တွေ့နိုင်မှာ ဖြစ်ပါတယ်။ ဥက္ကဋ္ဌကြီးခင်ဗျား။ တိုင်ကြားစာနဲ့ အသနားခံစာဆိုင်ရာကော်မတီရဲ့ သဘောထား မှတ်ချက်ကို ပြန်လည်ကြည့်ခြင်းအားဖြင့် ဤအမှုက ပြန်လည်စစ်ဆေးသင့်သည့် အမှုကိစ္စတစ်ခု ဖြစ်ကြောင်း ထင်ရှားလှပါတယ်။ ဥက္ကဋ္ဌကြီးခင်ဗျား။ အချိန်ကိုငဲ့၍ လိုရင်းကို ကျွန်တော် တင်ပြ လိုတဲ့အချက် ရှိပါတယ်။ ဤလေလံတင် ရောင်းချသွား သောကိစ္စတွင်လည်း ခြောက်သိန်း သာ တန်သည် ဟု ဆုံးဖြတ်သွားခြင်းမှာ ငွေချေးသူရဲ့ တူအရင်းဟာ ရယက ဥက္ကဋ္ဌ ဖြစ်နေပြီးတော့ ဆုံးဖြတ်မယ့် ခယက၊ ခရိုင်တရားသူကြီးဟာ ဤပစ္စည်းများ မည်၍မည်မျှ အိမ်၊ ခြံမြေ တန်သလဲ ဆိုရင် ခြောက်သိန်းသာ တန်တယ်လို့ ရယက ဥက္ကဋ္ဌ၊ ငွေရရှိရမယ့် ငွေချေးသူရဲ့ တူအရင်းက ဖော်ပြချက် အပေါ်မှာ အဆုံးအဖြတ်ပြု သွားခြင်းက ဝမ်းနည်းဖွယ်ကောင်းပါတယ်။ အလားတူပဲ ဤဖြစ်ရပ် မသင့်လျော်သော ပြည်သူတွင်းမှ ဝမ်းနည်းကြေကွဲ ဖွယ်ဖြစ်ရပ်အဖြစ်နဲ့ မြင်တွေ့တဲ့ အတွက်ကြောင့် မြို့နယ်အုပ်ချုပ်ရေးမှူးဟာ ကျွန်တော် ဆက်သွယ်အကြောင်းကြားတဲ့ နေရာမှာ မြို့နယ်အုပ်ချုပ် ရေးမှူးသည် အဖွဲ့ဖွဲ့၍ အဆိုပါကိစ္စရပ်များကို လေ့လာသုံးသပ်ပြီး ကျွန်တော့်ထံ ပြန်ကြားပါတယ်။ မတရားမှုဖြစ်ကြောင်း သိသော်လည်း အုပ်ချုပ်ရေးနဲ့ တရားစီရင်ရေးသည် သီးခြားမဏ္ဍိုင်(၂)ရပ် ဖြစ်နေသည့်အတွက် မိမိ ဘာမှမဆောင်ရွက်နိုင်သည်ကို နားလည်ပေးပါရန် တောင်းပန်အပ်ပါကြောင်း ပြန်ကြားခဲ့ပါတယ်။ လေးစားအပ်သော ဥက္ကဋ္ဌကြီးခင်ဗျား။ ဤအမှုသည် မှားယွင်း သော ဆောင်ရွက်ချက်၊ ဆုံးဖြတ်ချက်ဖြစ်နေကြောင်း ကို ခရိုင်တရားသူကြီးကိုယ်တိုင်က မပြောင်းရွှေ့ခင် ကျွန်တော့်ကို ပြောကြားသွားပါလျက် တရားလွှတ်တော်ချုပ်က မှန်ကန်သည်ဟု သဘောထားခြင်း တို့ကို စဉ်းစားရန် ဖြစ်လာပါတယ်။ ကျွန်တော်ဟာ ဒီကိစ္စနဲ့ပတ်သက်ပြီးတော့ အဆုံးသတ်ရန် မသင့်သည့် အမှုကိစ္စရပ်ဖြစ်ကြောင်း မြင်နေသည့်အတွက်ကြောင့် တိုင်ကြားစာနဲ့ အသနားခံစာ ကော်မတီက ပြည်ထောင်စုအစိုးရအား တင်ပြထားသည့်အတိုင်း ပြည်ထောင်စုအစိုးရရဲ့ ကျွန်တော်တို့ ပြည်ထောင်စု ဝန်ကြီးရုံး(၂)ဝန်ကြီးကို လွှတ်တော်တွင် ကြွရောက်လာခိုက် အလေးအနက်တင်ပြပြီးဆောင်ရွက်ခဲ့ပြီးတော့ မှတ် တမ်းတွေပါ ပေးလိုက်သော်လည်း အလေးအနက်ထား၍ ကျွန်တော့် တင်ပြချက်ကို နားထောင်ရန်မရှိတဲ့ မြင်ကွင်းကြောင့် ကျွန်တော် ဝမ်းနည်းမိပါတယ်။ အလားတူပဲ ပြည်ထောင်စုတရားသူကြီးချုပ်ကို ကျွန်တော် ကိုယ်တိုင်သွားရောက်၍ ဖြစ်စဉ်အားလုံး တင်ပြဆောင်ရွက်ခဲ့သော်လည်းပဲ ပြည်ထောင်စုလွှတ်တော် တရားသူကြီးချုပ်က မိမိတို့ မှတ်တမ်းထဲတွင် ပစ္စည်းစာရင်း၌ မပါဝင်ကြောင်း၊ ဤကဲ့သို့ မပါဝင်ကြောင်ဘဲ သိရတဲ့အတွက် ဝမ်းနည်းလှပါတယ်။ ဥက္ကဋ္ဌကြီးခင်ဗျား။ ကျွန်တော် နိဂုံးချုပ်ပါတော့မယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ အောက်ခြေတွင် ပြစ်မှုနှင့် ပြစ်ဒဏ် မျှတမှုမရှိအောင် ခံစားနေရတာကို မိမိတို့ တရားအဆုံးအဖြတ်သည်သာလျှင် အပြီးအပြတ်ဖြစ်သည်ဟု မမှတ်ယူဘဲနဲ့ ဖြစ်စဉ်ဖြစ်ရပ်မှန်များကို ပြန်လည်လေ့လာသုံးသပ်ကာ ဖြေလျော့ပေးနိုင်မည့် နည်းလမ်းများ ရှာကြံပေးပါရန်နဲ့ အဆိုပါ စီမံချက်ချမှတ်ခဲ့သူ ခရိုင် တရားသူကြီး မှာ ယခုအခါမှာ ပြည်ထောင်စု တရားလွှတ်တော်ချုပ်မှာ အရာရှိကြီးအဖြစ်နဲ့ ပြောင်းရွှေ့ရောက်ရှိနေပြီ ဖြစ်ကြောင်းလည်း ကျွန်တော်သိရပါတယ်။ ဒါကြောင့် ပြည်ထောင်စုလွှတ်တော် တရားသူကြီးချုပ် အား ကျွန်တော်သွား ရောက် တွေ့ဆုံတဲ့နေရာမှာ ကျွန်တော့် ရှေ့မှောက်တွင် ပင်လျှင်ပင် အဆိုပါ တရား စီရင်သူနဲ့ တွေ့ဆုံမေးမြန်းလို့ရပါတယ်လို့ ကျွန်တော့် ပြောဆိုခဲ့သော်လည်း တွေ့ဆုံခွင့်မရခဲ့ပါဘူး။ ဥက္ကဋ္ဌကြီးခင်ဗျား။ ဤဖြစ်ရပ်များကို ကျွန်တော် စတုတ္ထအကြိမ်မှာ တင်ပြစဉ်တုန်းက လွှတ်တော်ကိုယ်စားလှယ် (၃) (၄)ဦးက ချက်ချင်း ပေးလျော်ငွေ မစန်း ပေး ရန် ခြောက်သိန်းကို မိမိတို့ ပေးလှူ လိုကြောင်း၊ ဤကဲ့သို့ တစ်ဦးတစ်ယောက် ဘဝပျက်အောင် တရားစီရင်မှုအတွက် ဝမ်းနည်းပါကြောင်း ပြောကြခြင်းကို အဆိုပါပုဂ္ဂိုလ်များကျွန်တော် အထူးလေးစားမိပါတယ်။ ဥက္ကဋ္ဌကြီးခင်ဗျား။ နိဂုံးချုပ်အနေနဲ့ ပြည်သူတို့၏ တိုင်ကြားစာနဲ့ အသနားခံစာဆိုင်ရာ ကော်မတီရဲ့ ပြည့်စုံကောင်းမွန်လှတဲ့ အစီရင်ခံစာအပေါ်မှာ တစ်စုံတစ်ရာပြုပြင်ပြင်ဆင်ရန် မရှိပါ။ သို့သော်လည်း ဖော်ပြပါ တရားစီရင်မှုကိစ္စရပ်နဲ့ စပ်လျဉ်းပြီးကော်မတီရဲ့ သုံးသပ်အကြံပြုချက်ပါ အတိုင်း ပြည်ထောင်စုတရားလွှတ်တော်ချုပ်ရုံးက ဖြစ်ပ်မှန်များကို ဖော်ထုတ်သုံးသပ် အဆုံးအဖြတ် ပြု နိုင်ရေးအတွက် ခုံရုံးဖွဲ့၍ မဖြစ်မနေ ပြန်လည်စစ်ဆေးပေးနိုင်ရေးအတွက် တွန်းအားပေးဆောင်ရွက်ပေးပါရန်နဲ့ ပကတိဖြစ်ရပ်မှန်များကို တိတိကျကျ သိရှိလိုပါက အမျိုးသားလွှတ်တော် ကလည်း စုံစမ်းရေးအဖွဲ့ တစ်ဖွဲ့ ဖွဲ့စည်းပြီးတော့ အောက်ခြေဖြစ်ရပ်မှန် များကို ပြည်သူ့ဆန္ဒ လွှတ်တော်ဆန္ဒ ဆိုတဲ့ ဆောင်ပုဒ်နဲ့အညီ ဖော်ထုတ်ဆောင်ရွက်ပေးနိုင်ဖို့အတွက် တရားရေးမဏ္ဍိုင် ခိုင်မြဲစေလိုသော စေတနာအရင်းခံဖြအကြံပြု တင်ပြရင်း ကော်မတီရာစီရင်ခံစာကို အလေးအနက်ထောက်ခံအပ်ပါတယ်ခင်ဗျား။ များစွာကျေးဇူးတင်ပါတယ်(ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ပြည်သူတို့၏ ကြားစာနှင့် အသနားခံစာဆိုင်ရာကော်မတီက တင်သွင်းတဲ့(၁/၂၀၁၃)အစီရင်ခံစာ အပေါ် ဆွေးနွေးခဲ့တဲ့ ချင်းပြည်နယ် မဲဆန္ဒနယ်အမှတ်(၉)မှ ဦးပေါ်လျှံလွင် ရဲ့ ဆွေးနွေးချက်များကို ပြန်လည်ကြားနာပြီး၊ ရန်ကုန်တိုင်းဒေသကြီး မဲဆန္ဒနယ် အမှတ်(၁၀)မှ ဦးနု ရဲ့ တင်ပြချက်ကို ကော်မတီက ဖြစ်ရပ် မှန် ဖော်ထုတ်ရေးအတွက် ကွင်းဆင်း ဆောင်ရွက်သွားရန် ဆုံးဖြတ်တယ်။ (ဩဘာသံများ)</speech>
</report>
<report>
<title>အမျိုးသားလွှတ်တော် ပြည်သူ့ငွေစာရင်းကော်မတီ၏ အစီရင်ခံစာကိုလွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ် (၁၅) ဖြစ်ပါတယ်။ အမျိုးသားလွှတ်တော်ကိုယ်စားလှယ် များ ခင်ဗျား။ အမျိုးသားလွှတ်တော် ပြည်သူ့ငွေစာရင်း ကော်မတီရဲ့ အစီရင်ခံစာနှင့် စပ်လျဉ်း၍ ဆွေးနွေးရန် လွှတ်တော်ကိုယ်စားလှယ်နှစ်ဦး အမည်စာရင်း တင်သွင်းထားပါတယ်။ ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၁)က ဒေါ်ခင်ဝိုင်းကြည် ဆွေးနွေး နိုင်ပါပြီ ေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အနှံ၏ ။ ရိုသေလေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် တကွ ကြွရောက်လာကြသော လွှတ်တော် ကိုယ်စားလှယ်အပေါင်း ရေလိုအေးလို့ ပန်းလိုလန်းကြပါစေလို့ ကျွန်မက ဆုတောင်းမေတ္တာ ပို့သရင်း ဂါရဝပြုပါတယ်။ ကျွန်မ အမျိုးသားလွှတ်တော် ပြည်သူ့ငွေစာရင်းကော်မတီရဲ့ အစီရင် ခံစာအပေါ်မှာ ကော်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော အမျိုးသား လွှတ်တော် ဥက္ကဋ္ဌကြီးရှင့်။ ဒီအမျိုးသားလွှတ်တော် ပြည်သူ့ငွေစာရင်းကော်မတီ၏ အစီရင်ခံအပေါ်မှာ လေ့လာကြည့်လိုက်တဲ့အခါကျတော့ ဒါ တင်ပြ ထားတာလေးတွေ လုပ်ငန်းဆောင်ရွက်မှုတင်ပြထားတာလေးတွေ ရှိပါတယ်။ အဲဒါကတော့ နံပါတ် တစ်ကတော့ ပြည်ထောင်စုစာရင်းစစ်ချုပ်ရုံး၊ ၂၀၁၁-၂၀၁၂ ခုနှစ် ဘဏ္ဍာရေးနှစ် အတွင်း စစ်ဆေးခဲ့သော ပြည်ထောင်စုဝန်ကြီးဌာနများနှင့် နေပြည်တော်ကောင်စီတို့ရဲ့ စစ်ဆေး တွေ့ရှိ ချက်အပေါ် သက်ဆိုင်ရာ ကနေပြီးတော့ အရေးယူဆောင်ရွက်ပြီးစီးမှုနဲ့ ဆောင်ရွက်ရန် ကျန်ရှိ နေမှုများကို ပြုစုပြီးတော့ ပေးပို့ပါလို့ တောင်းတဲ့အခါမှာ ပြန်ကြားချက် မရရှိခဲ့ဘူးဆိုတာ ဖြစ်ပါတယ်။ အဲဒါ ကတော့ နံပါတ်တစ်ပါ။ နောက် နံပါတ်နှစ်ကတော့ သတ္တုတွင်းဝန်ကြီးဌာန၊ အမှတ်၂) သတ္တုတွင်း လုပ်ငန်းရဲ့ ထုတ်လုပ်မှုအပေါ်မှာ ခွဲဝေခံစားတဲ့စနစ်ဖြင့် ရွှေသတ္တု အသေးစား ထုတ်လုပ်မှုလုပ်ငန်းအား စာချုပ်ချုပ်ဆို လုပ်ကိုင်နေမှုများနဲ့ စပ်လျဉ်း၍ ပြည်ထောင်စုစာရင်းစစ်ချုပ်ရုံး၏ ၂၀၁၀-၂၀၁၁ ဘဏ္ဍာနှစ်နဲ့ ၂၀၁၁-၂၀၁၂ ဘဏ္ဍာနှစ်အတွက် စစ်ဆေးတွေ့ရှိချက် အစီရင်ခံစာကို တောင်းတဲ့ အခါမှာ ပြန်ကြားစာရရှိခဲ့ပါတယ်။ သို့သော်လည်းပဲ ဒီ ၂၀၁၁-၂၀၁၂ မတ်လ ၃၁ ရက်နေ့မှာရှိတဲ့ အဲဒီနေ့မှာ ရှိနေတဲ့ ရွှေကြမ်း ပေးသွင်းရန် ကျန်ရှိနေမှုအခြေအနေကို ပြုစုပေးပို့ဖို့ ဆိုပြီးတော့ တောင်းတဲ့အခါမှာတော့ အဲဒါ သက်ဆိုင်ရာကနေပြန်ကြားချက်မရရှိသေးဘူးဆိုတာကို တင်ပြထားတာတွေ့ရပါတယ်။ နောက်တစ်ခုကတော့ ဒီပုဂ္ဂလိကပိုင် ပြုလုပ်ရေးကော်မရှင်နဲ့ နိုင်ငံပိုင်သိမ်းဆည်းထားသော ပစ္စည်းများ၊ အိမ်ရာစီမံကိန်းများရှိ အဆောက်အဦများနဲ့ မြေယာကွက်များ စီမံခန့်ခွဲရေးကော်မတီ တို့မှ ရောင်းချခဲ့သော လုပ်ငန်းများမှ ပေးသွင်းရန်ကျန်ရှိမှု၊ နောက်ငွေကြေးပေးသွင်းသည့်လုပ်ငန်း များ လွှဲပြောင်းပြီးစီးမှု၊ နောက်ရောင်း ချတဲ့ပစ္စည်းနဲ့ လုပ်ငန်များအပေါ် ရသင့်ရထိုက်သော အခွန်ငွေ ရရှိမှု ရှိ/မရှိ စသည့် အခြေအနေများနဲ့ ပတ်သက်၍ စာရင်းဇယားများ တောင်းခံခဲ့ရာ တောင်းခံရရှိခဲ့ပါတယ်။ အဲဒီရရှိတဲ့အပေါ်မှာ ဒါသူတို့ စာရင်းဇယားများနဲ့ တစ်ကွ အကုန်လုံး ဖော်ပြထားပါတယ်။ ဖော်ပြထားတဲ့အခါမှာ ဒီကော်မရှင်၊ ကော်မတီတွေအားလုံးပေါင်း၊ အဖွဲ့အားလုံး စုစုပေါင်း၊ လုပ်ငန်းအားလုံးပေါင်း (၃၄၃၂)ခုကနေပြီးတော့မှ ရောင်းချပြီးတာကတော့ (၂၂၅၇)ခု၊ နောက်ရောင်းချဖို့ကျန်တာကတော့ (၁၁၇၅)ခု ကျန်ပြီးတော့ သက်ဆိုင်ရာ တိုင်းနဲ့ ပြည်နယ် အလိုက်ဆိုရင်လည်း သူက စာရင်းတွေနဲ့ဖော်ပြထားပါတယ်။ အားလုံးတိုင်းဒေသကြီးတွေ အားလုံး စုစုပေါင်း ကော်မတီရော၊ ကော်မရှင်ရော၊ နောက် လက်ကျန်ငွေတွေရော အားလုံးဖော်ပြထား ပြီးတော့ ဒါနောက်ဆုံးမှာကျတော့ ဒါဒီအပေါ်မှာ သူက ဘယ်လို ဘယ်လို၊ နောက်တစ်ခုက ကျွန်မတို့ ဒီ ပထမဆုံးဆောင်ရွက်တဲ့ ရွှေနဲ့ ပတ်သက်တဲ့ဟာမှာ ဆက်လက်ပြီး ဆောင်ရွက်စရာ ကျန်ရှိတာကြောင့်မို့လို့ အဲဒီ ကျန်ရှိတာကို ဆောင်ရွက်နိုင်ဖို့အတွက် ပူးပေါင်းကော်မတီကို ပြည်သူ့ငွေစာရင်း ပူးပေါင်းကော်မတီကို ပေးထားခဲ့တယ်လို့ အဲဒီလို သူက ဖော်ပြထားပါတယ်။ နောက်ထပ်ဒီကော်မတီ၊ ကော်မရှင်တွေနဲ့ ပတ်သက်ပြီးတော့ ကျန်ရှိနေတဲ့ငွေတွေနဲ့ ပတ်သက်ပြီး သူက စာရင်း ဇယားအတိုင်း ဖော်ပြထားပြီးတဲ့နောက်မှာ နောက်ဆုံးမှာ ဒီဟာနဲ့ ပတ်သက်ပြီးတော့ ဝေဖန်အကြံပြု ထားတာလေးပါပါတယ်။ ဒါက ဘာဖြစ်လို့ ဝေဖန်အကြံပြု တာ တော့ မဟုတ်ဘူး။ တွေ့ရှိရတာ ပေါ့နော်။ ဒါငွေပေးသွင်းမှုတွေ ကြန့်ကြာနေတာ၊ လိုအပ်တာတွေ ကျန်နေတာ ၊ အဲဒီမှာ သူက ငွေပေးသွင်းမှု ကြန့်ကြာနေခြင်းမှာ အောက်ပါအချက် များကြောင့်ဖြစ်ကြောင်း တွေ့ရှိရ ပါသည်။ တစ်ကတော့ ဂရန်ရရှိရေးကြန့်ကြာမှုကြောင့် ဘဏ်ချေးငွေ အခက်အခဲရှိခြင်း၊ နောက်တစ်ခါ မြေဧရိယာများ လျော့နည်းခြင်း၊ တိုးခြင်း စသည့် ကွာခြားမှုရှိခြင်း၊ အဲဒါ ပြန်လည် တို င်းတာရန် လိုအပ်ခြင်း၊ အဲဒါကတော့ ငွေပေးဖို့ပြောတဲ့အခါကျတော့မှ ဒါတွေ၊ ဒီကွာခြားချက်တွေကို တွေ့လာ တာကို သူက ဒါ တင်ပြထားတာဖြစ်ပါတယ်။ နောက်အဲဒါပြီးတဲ့အခါကျတော့ အခွန်ကောက်ခံ ပြီးစီးမှုအခြေအနေကို တစ်ခါတင်ပြထားပါတယ်။ အခွန်ကောက်ခံပြီးစီးမှု အခြေအနေ မှာလည်း အား လုံးပေါင်း(၂၂၅၇)ခုအပေါ်မှာ အခွန်က (၇.၃၉)ရာခိုင်နှုန်းသာရှိသဖြင့် ပြည်သူ့ငွေစာရင်းကော်မတီသည်တဲ့ ပုဂ္ဂလိကပိုင်ပြုလုပ် ရေးကော်မရှင်နဲ့ နိုင်ငံပိုင်သိမ်းဆည်းထားသော ပစ္စည်းများစီမံခန့်ခွဲမှုကော်မတီနှင့် နိုင်ငံတော်ပိုင် အဆောက်အဦများ ရောင်းချရေးကော်မတီတို့နှင့် ပြည်တွင်းအခွန်များဦးစီးဌာနတို့မှ တာဝန်ရှိ ပုဂ္ဂိုလ်များအား ခေါ်ပြီးတော့ တွေ့ဆုံပြီးတဲ့အခါမှာ အဲဒီဟာတွေကို ဝယ်သွားတဲ့၊ လွှဲပြောင်း ရောင်းချ ဝယ်ယူသွားတဲ့ ပုဂ္ဂိုလ်တွေရဲ့ အမည်စာရင်းကို တောင်းခံခဲ့ပါတယ်။ အဲဒီကျတော့ ညှိနှိုင်းပြီး ဆောင်ရွက်ခဲ့ပါတယ်။ ဆောင်ရွက် ပြီးတော့မှ နောက်ရလာတဲ့ ဟာတွေကိုလည်း သူ ထပ်ပြီးတော့ တင်ပြထားပါတယ်။ အဲဒီနောက်ဆုံးကော်မတီရဲ့ သုံးသပ်ချက်ကတော့ စိစစ်တွေ့ရှိ ချက်များအပေါ်မှာ သူတို့ သုံး သပ်ထားတာကတော့ ဒီပုဂ္ဂလိကပိုင် ပြုလုပ်ရေးကော်မရှင်နဲ့ နိုင်ငံပိုင်သိမ်းဆည်းထားသော ပစ္စည်းများ၊ အိမ်ရာစီမံကိန်းများ၊ အဆောက်အဦများနဲ့ မြေယာ ကွက်များ ရောင်းချမှုအပေါ် နှစ်ကာလကြာမြင့်စွာ အကြွေးကျန်ရှိနေခြင်းမှာ မဖြစ်သင့်ပါ။ နောက်တစ်ခါ ဂရန်ရရှိရေး ခက်ခဲခြင်း၊ မြေဧရိယာ အတိုးအလျှော့များဖြစ်ခြင်း စသည် တို့မှာ မဖြစ်သင့်သော ပြဿနာရပ်များဖြစ်ပါသည်လို့ ဖော်ပြထားပါတယ်။ နောက် ဘဏ်ချေးငွေ ရရှိမှ ငွေပေးချေမည် ဟူသော ကတိကဝတ်မှာလည်း လိုက်လျောလွန်းရာ ရောက်ပါသည်လို့ ဒါဖော်ပြထားပါတယ်။ နောက် ဒါကတော့ သူ့ ပြည်တွင်းအခွန်များဦးစီးဌာနမှာ တည်ဆဲဥဒေများနှင့် အညီ ကျန်ရှိသော အမှုတွဲများကို ဆက်လက်အခွန်ကောက်ခံသွားရန်ဖြစ်ပါသည်ဆိုတာ ဒါကတော့ ပြည်တွင်းအခွန်ရဲ့ တာဝန်ဖြစ်ပါတယ်။ နောက်တစ်ခါ ရရန်ကျန်ရှိသော ရောင်းရငွေများ၊ ကောက်ခန် ကျန်ရှိသော အမှုတွဲများအပေါ်မှ အခွန်ကောက်ခံပြီးစီးမှု အခြေအနေများကို လွှတ်တော်သို့ တင်ပြပေးရန် ဖြစ်ပါသည်လို့ အစီရင်ခံစာမှာ ဖော်ပြထားပါတယ်။ အဲဒီတော့ ကျွန်မ ဒီအစီရင်ခံစာနဲ့ ပတ်သက်ပြီးတဲ့အခါကျတော့ ကျွန်မက ကျွန်မအမြင် လေးနဲ့ ကျွန်မထင်မြင်ယူဆချက်လေးက အခုအချိန်ဟာဆိုလို့ရှိရင် ကျွန်မတို့ မြန်မာနိုင်ငံတော်မှာ ဒီမိုကရေစီနိုင်ငံတော်သစ်ကြီး ထူထောင်ပြီးတဲ့အခါကျတော့ ကျွန်မတို့ နိုင်ငံရေး၊ စီးပွားရေး၊ လူမှုရေး အစစအရာရာမှာ အကုန်လုံးတိုးတက်အောင်၊ ဖွံ့ဖြိုးအောင်ပြောင်းလဲတိုးတက်ခြင်းတွေနဲ့ အတူ ခရီးဆက်နိုင်ဖို့ ဆောင်ရွက်နေတဲ့အချိန် ဖြစ်ပါတယ်။ ဒီအချိန်မှာ ဆိုလို့ရှိရင် ကျွန်မတို့ နိုင်ငံတော်ကလည်း ဆင်းရဲနွမ်းပါးမှု လျှော့ချ ရေး၊ အလုပ်လက်မဲ့ ပပျောက်ရေး၊ နောက်တစ်ခါ ကျေးလက်ဒေသဖွံ့ဖြိုးတိုးတက်ရေးတွေ ဆောင်ရွက်နေတဲ့အချိန်ဖြစ်ပါတယ်။ အဲဒီအတွက် ကျွန်မတို့ အခြေခံလူတန်းစားတွေအတွက် အခြေခံလိုအပ်ချက်တွေဖြစ်တဲ့ ဒါတန်ဖိုးနည်းအိမ်ရာတွေ တည်ဆောက်တာတွေ၊ ဘာတွေလည်း ဆောင်ရွက်နေတဲ့အချိန်ဖြစ်ပါတယ်။ နောက်တစ်ခါ လိုအပ် နေတဲ့ ငွေကြေးတွေကိုလည်း နိုင်ငံ တကာက အကူအညီတောင်းပြီးတော့ လိုအပ်တဲ့ ကဏ္ဍတွေမှာ သုံး စွဲနေတဲ့အချိန်၊ သုံးစွဲရမယ့်အချိန် အဲဒီလို ဖြစ်ပါတယ်။ နောက် တစ်ခါကျတော့လည်း ကျွန်မတို့ ဖွဲ့စည်းပုံအခြေခံဥပဒေ ပုဒ်မ ၃၈၉ အရ ဒါ နိုင်ငံသားတိုင်းဟာ ကိုယ်ပေးရမယ့် အခွန်တွေကို တာဝန်ကျေ စွာ ပေးရမယ်လို့ ဒါ ပြဋ္ဌာန်းထားပြီးဖြစ်ပါတယ်။ နောက်တစ်ခါကျတော့လည်း ဖွဲ့စည်းပုံအခြေခံဥပဒေ ပုဒ်မ ၃၈၈ အရ ခေတ်မီဖွံ့ဖြိုးတိုးတက်တဲ့ နိုင်ငံတော်ကြီး ဖြစ်ပေါ်လာဖို့က ဒီနိုင်ငံသားတိုင်းမှာ တာဝန်ရှိတယ်ဆိုတာကိုလည်း ပြဋ္ဌာန်းထားပြီး ဖြစ်ပါတယ်။ အဲဒီအခါကျတော့ အားလုံးဟာ ကိုယ်စီကိုယ်စီ ဌာနဆိုင်ရာပဲဖြစ်ဖြစ်၊ အဖွဲ့အစည်း ပဲဖြစ်ဖြစ်၊ လူပုဂ္ဂိုလ်တစ်ဦးချင်းပဲဖြစ်ဖြစ် မိမိရဲ့ ကျရာတာဝန်တွေကို ကျေပွန်တဲ့အနေနဲ့ ဒါ ကိုယ် တာဝန်ကျေလိုက်ခြင်းအားဖြင့် တစ်ဖက်မှာ နိုင်ငံတော်ကို သော်လည်းကောင်း၊ နိုင်ငံသားကိုသော် လည်းကောင်း၊ ပြည်သူလူထုကို သော်လည်းကောင်း ကိုယ်က ဒါ ဖွံ့ဖြိုးတိုးတက်ဖို့အတွက် အထောက်အကူ ပြုပြီးသားဖြစ်တယ်။ ကိုယ်လည်း တာဝန် ကျေပြီးသား ဖြစ်တယ်ဆိုတာကို နားလည်ကြရမှာ ဖြစ်ပါတယ်။ အဲဒီတော့ ဒီ ရောင်းထားတဲ့ငွေတွေ ကျန်နေတာ ကော်မတီက ရောင်းထားတဲ့ငွေတွေ ကျန်နေတာ၊ ကော်မရှင်က ရောင်းထားတဲ့ငွေတွေ ကျန်နေတာ အဲဒီငွေတွေရဲ့ငွေကြေးတန်ဖိုးတွေက ဒီမှာ ဖော်ပြထားတာဆိုလို့ရှိရင် မနည်းပါဘူး။ အဲ ဒီတော့ အဲဒီ မနည်းတဲ့ ငွေကြေးတွေကို ရအောင်တောင်း ခြင်းအားဖြင့် နောက်တစ်ခါ ပြည်သူ လူထု ဒီနိုင်ငံတော်ကို ပေးသွင်းရမယ့် အခွန်တွေကို ကျေပွန်အောင် ကိုယ်က ပေးခြင်းအားဖြင့် အဲဒီ အခွန်တွေအပေါ်မှာ ရလာတဲ့ ဒီငွေကြေးအပေါ်မှာ နိုင်ငံတော်က ပြန်ပြီးတော့ ပြည်သူအတွက် သုံးစွဲမယ့်၊ အသုံးပြု မယ့် လုပ်ငန်းတွေရဲ့ အရေးပါမှု၊ ပြည်သူလူထု အတွက် အကျိုးရှိမှုဟာ အင်မတန် တန်ဖိုး ကြီးလာမှာ ဖြစ်ပါတယ်။ အဲဒီတော့ကာ ဒါ ကျွန်မတို့ ပြီးခဲ့တဲ့ လွှတ်တော်မှာ တုန်းက အမျိုးသားလွှတ်တော် ငွေရေးကြေးရေးနဲ့ အခွန်အကောက်ဆိုင်ရာကော်မတီကလည်း ဒီမှာ အကြံပြုချက်(၂၁)ချက်နဲ့ ဒါ ငွေရေးကြေးရေးနဲ့ပတ်သက်တာ၊ အခွန်အကောက်နဲ့ ပတ်သက်တာတွေကို အကြံပြု တင်ပြထား တာ (၂၁)ချက်ရှိပါတယ်။ အဲဒီတော့ နိုင်ငံတော်ရဲ့ ငွေကြေးထိန်းချုပ်မှုတွေ၊ ငွေကြေးလိုအပ်ချက်တွေကို ဘယ်လို ဘယ်လို လုပ်မယ်ဆိုတာ၊ သူတို့က ဘယ်လို ဘယ်လို လုပ်သင့်တယ်ဆိုတာ အကြံပြု တင်ပြထား ပါတယ်။ တင်ပြထားတာတွေ ရှိပါတယ်။ အဲဒီထဲမှာဆိုလို့ရှိရင် မြန်မာနိုင်ငံရဲ့ လက်ရှိအခြေအနေမှာ ငွေကြေးဖောင်းပွမှုနှုန်း မြင့်မားလျက်ရှိသောကြောင့် ယင်းကို ထိန်းသိမ်းရန်အတွက်(၁) ဘတ်ဂျက် အသုံးစရိတ်များလျှော့ချခြင်း၊ (၂) အခွန်အကောက်များ ပိုမိုရရှိအောင် စွမ်းဆောင်ခြင်းအားဖြင့် ဘတ်ဂျက်လိုငွေ ပမာဏကို လျော့ကျအောင် လုပ်ဆောင်သင့်ပါသည်လို့ ဒီမှာ အကြံပြု ထားပါ တယ်။ အဲဒီတော့ ကျွန်မတို့က ဘာပဲဖြစ်နေနေ ကိုယ်က နိုင်ငံမှာ နေတယ်။ ကိုယ်လိုချင်တာကို တောင်းတယ်။ ပေးစရာရှိတာကိုတော့ မပေးဘူး။ အမှုမဲ့ အမှတ်မဲ့ နေတာမျိုး မဖြစ်ဘဲနဲ့ လိုအပ် နေတဲ့ဟာတွေကို ကိုယ်လိုတာကိုလည်း လိုသလို ကိုယ်က ဆောင်ရွက်ရမှာကိုလည်း လိုအပ် တာကို လိုအပ်သလို ဆောင်ရွက်နိုင်ဖို့ အရေးကြီးပါတယ်။ နောက်ထပ် ဒီမှာ ဒီကော်မတီ ရဲ့ ထပ်ပြီးတော့ အကြံပြု ထားတာလေး ရှိပါတယ်။ မိမိ နိုင်ငံရဲ့ ပြောင်းလဲနေသော စီးပွားရေးစနစ်နဲ့ လိုက်လျောညီညွတ်သည့် ဗဟိုဘဏ် ဥပဒေအသစ်နဲ့ ငွေကြေးဆိုင်ရာအဖွဲ့များ၏ ဥပဒေများကို အမြန် ရေးဆွဲပြဋ္ဌာန်းသွားသင့်ပါသည် ဆိုပြီးတော့ အကြံပြုထားပါတယ်။ နောက်တစ်ခါလည်း နိုင်ငံတော်မှာ ငွေကြေးလိုတယ်ဆိုတာကို ယခုအခါ အစိုးရအဖွဲ့ အပြောင်းအလဲသာမက ခေတ်စနစ်အခြေအနေ အပြောင်းအလဲဖြစ်နေပြီ ဖြစ်၍ ယခင်အစိုးရလက်ထက်၌ ဘတ်ဂျက်လိုငွေများအတွက် နှစ်စဉ် Treasury Bil များဖြင့် ဗဟိုဘဏ်မှ ချေးယူခဲ့သည့် ချေးငွေစုစုပေါင်း ၂၀၁၁ ခုနှစ်၊ မတ်လကုန်အထိ မည်မျှရှိသည်၊ မည်မျှ ပေးဆပ် ခဲ့သည်ကို ပြုစု၍ ပြည်ထောင်စုလွှတ်တော်သို့ ပြည့်စုံစွာ တင်ပြသင့်ပါသည်။ ဖြစ်နိုင်ပါက ခေတ်ဟောင်းမှ ယင်းအကြွေးများကို အတိုးမပေးတော့ဘဲ စာရင်းသီးခြားထား ၍ တစ်နည်းအားဖြင့် Zero Setting သဘောထား၍ ယခု ပြည်ထောင်စုအစိုးရအဖွဲ့က ကျေသည် အထိ ဖြည်းဖြည်းချင်း ပေးဆပ်မည့် အစီအစဉ်ကိုပါ ပြည်ထောင်စုလွှတ်တော်သို့ တစ်ပါတည်း တင်ပြသင့်ပါသည် ဆိုတာဟာ ငွေရေးကြေးရေးနဲ့ ပတ်သက်တဲ့ ပြဿနာတွေကို သက်ဆိုင်ရာ အဖွဲ့အစည်းတွေက နေပြီးတော့ ဒါ အကြံတွေ ပြု ကြ တယ်။ တင်ပြကြတယ်။ ဆွေးနွေးကြတယ်။ ဆောင်ရွက်နေကြတယ်။ နောက်တစ်ခါ ဒီမှာလည်း အများကြီးပါပဲ၊ သူ အကြံပြု ထားတာတွေ ရှိပါတယ်။ အဲဒီတော့ ကျွန်မဆို လိုတာကတော့ ကျွန်မတို့ ကိုယ်စီ ကိုယ်စီဟာ တာဝန်ကျေကြရမယ်။ အခု သွင်းဖို့ လိုအပ်နေတဲ့ ဌာနတွေရှိပါတယ်။ ဝန်ကြီးဌာနတွေ ရှိတယ်။ နောက် စီးပွားရေးအဖွဲ့အစည်းတွေ ရှိတယ်။ အဲဒါ တွေက ကိုယ့်ရဲ့ တာဝန်တွေကို ကိုယ် ကျေပွန်အောင် ဆောင်ရွက်ခြင်းအားဖြင့် နိုင်ငံတော်ကိုသော် လည်းကောင်း၊ နိုင်ငံသား ကိုသော် လည်းကောင်း၊ ပြည်သူလူထု ကိုသော် လည်းကောင်း အထောက်အကူ ပြုပြီးသား၊ ကိုယ်လည်း တာဝန်ကျေပြီးသား ဖြစ်တယ် ဆိုတာကို ကျွန်မ ထပ်ပြီးတော့ ပြောချင်ပါတယ်။ နောက်တစ်ခါကျတော့ ကျွန်မတို့ နိုင်ငံမှာ တရားဥပဒေ စိုးမိုးရေး၊ တည်ငြိမ်အေးချမ်းရေးနဲ့ တရားဥပဒေစိုးမိုးရေးကို ယခုအချိန်မှာ အင်မတန်အရေးကြီး တယ်ဆိုပြီး အော်နေတဲ့အချိန်ဖြစ်ပါတယ်။ အဲဒီတော့ ဖွဲ့စည်းပုံအခြေခံ ဥပဒေ ပုဒ်မ ၂၁ (ဂ) အရ အေးချမ်းသာယာပြီးတော့ တရားဥပဒေစိုးမိုးရေးအတွက် နိုင်ငံသားတိုင်းဟာ တာဝန်ရှိတယ် လို့ အဲဒီလို ဆိုထားပါတယ်။ အဲဒီတော့ ဒီ ငွေကြေး၊ ကိုယ့်ဆီက ရလာမယ့် အခွန်၊ ကိုယ့်ဆီက ပေးလိုက်တဲ့ အခွန်၊ အဲဒီအခွန်ဘဏ္ဍာနဲ့ နိုင်ငံတော်က ရမယ်။ နိုင်ငံတော်ကနေ ပြန်လုပ်ပေးမယ်။ အဲဒီအတွက် နိုင်ငံတော်မှာ လိုအပ်နေတာတွေ၊ ဥပမာ - အခု ဆင်းရဲနွမ်းပါးမှုလျှော့ချရေးမှာ သုံးမယ် သို့မဟုတ် ကျေးလက်ဒေသဖွံ့ဖြိုးတိုးတက်ရေးမှာ သုံးမယ်၊ နောက် ကျန်တဲ့ ကဏ္ဍအသီးသီးမှာ သုံးမယ် ဆိုရင် ဒါတွေဟာ လိုနေတဲ့ နေရာတွေမှာ ဖြည့်ပေးလိုက်ခြင်းအားဖြင့် ပြေလည်သွားနိုင် စရာ အကြောင်းတွေ ရှိပါတယ်။ အဲဒီတော့ ကျွန်မတို့ အခု ပြည်သူ့ငွေစာရင်းကော်မတီရဲ့ တင်ပြချက်ဂဏန်းတွေကို ကျွန်မ ရှည်မှာစိုးလို့ ကျွန်မ ဖတ်မပြတော့ပါဘူး။ ကျပ် သန်းပေါင်းများစွာ ပေးရန် ကျန်ရှိနေတာတွ���၊ နောက်တစ်ခါကျတော့ အခွန်မှာလည်း မြောက်များစွာပေးရန် ကျန်ရှိနေတာတွေ ရှိပါတယ်။ အဲဒီတော့ တာဝန်ကျေပွန်ခြင်းအားဖြင့် ကျွန်မ တို့ နိုင်ငံတော်ရဲ့ ထောင်စုနှစ် ရည်မှန်းချက်မှာရော၊ အာဆီယံရည်မှန်းချက်မှာရော၊ ကျွန်မတို့ မြန်မာနိုင်ငံရဲ့ ရည်မှန်းချက် မှာရောပါတဲ့ ဆင်းရဲနွမ်းပါးမှုလျှော့ချရေး၊ ကျေးလက်ဒေ သ ဒါ အလုပ် လက်မဲ့ကိုတော့ ကျွန်မ ထည့်မပြောတော့ဘူး။ ဆင်းရဲနွမ်းပါးမှုလျှော့ချရေးနဲ့ ကျေးလက်ဒေသ ဖွံ့ဖြိုးတိုးတက်ရေးအတွက် သို့မဟုတ် လူ့စွမ်းအားအရင်းအမြစ် ဖွံ့ဖြိုးတိုးတက်ရေးအတွက် ဒီငွေတွေဟာ နိုင်ငံတော်က သုံးမှာ ဖြစ်တဲ့အတွက် လိုအပ်တဲ့ ငွေတွေကို ဒါ ပေးသင့်ပါတယ်။ အဲဒီတော့ အခု ဒီ စာရင်းဇယားအရဆိုလို့ရှိရင် ဝန်ကြီးဌာနလည်း တော်တော် များများ ဒီမှာ ကျန်နေတာလေးတွေ ရှိပါတယ်။ နောက်ပြီးတော့ ငွေကြေးအနေနဲ့လည်းတော်တော်များတယ်။ အဲဒီတော့ ဒါတွေကို တာဝန်ကျေပွန်စွာ ဆောင်ရွက်ခြင်းအားဖြင့် ကျွန်မတို့ နိုင်ငံတော်ရဲ့ ရည်မှန်းချက်တွေ၊ ရည်ရွယ်ချက်တွေကို ပြည့်မီအောင် ကျွန်မတို့ နိုင်ငံကြီး ဖွံ့ဖြိုးတိုးတက်ရေး အတွက် တစ်ဖက်တစ်လမ်းကနေပြီးတော့ ဒါ ဆောင်ရွက်ပေးမယ်ဆိုလို့ရှိရင် တော့ ဒါ အလွန်ပဲ ဝမ်းသာဂုဏ်ယူစရာကောင်းတဲ့ အချက် တစ်ချက်ဖြစ်တယ်လို့ ပြောကြားရင်း နဲ့ပဲ ဒီငွေစာရင်းကော်မတီရဲ့ လေ့လာတွေ့ရှိချက်အစီရင်ခံစာကို ထောက်ခံပြီး နိဂုံးချုပ်ပါတယ်။ အားလုံးကို ကျေးဇူးတင်ပါတယ်ရှင်။ (ဩဘာသံများ)</speech>
<speech type="speaker">ဆက်လက်ပြီး ချင်းပြည်နယ်မဲဆန္ဒနယ် အမှတ်(၄)မှ ဦးစတီဗင်သာဘိတ် ဆွေးနွေးနိုင်ပါပြီ</speech>
<speech><mp id="40">ဦးစတီဗင်သာဘိတ်၊ ချင်းပြည်နယ် မဲဆန္ဒနယ်အမှတ်၄)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ချင်းပြည်နယ် မဲဆန္ဒနယ်အမှတ် (၄)မှ အမျိုးသား လွှတ်တော် ကိုယ်စားလှယ် ကျွန်တော် ဦးစတီဗင်သာဘိတ် အနေနဲ့ အမျိုးသား လွှတ်တော်၊ ပြည်သူ့ငွေစာရင်းကော်မတီ ဥက္ကဋ္ဌ မှ ရှင်းလင်း တင်ပြသွားခဲ့တဲ့ အမျိုးသားလွှတ်တော်၊ ပြည်သူ့ငွေစာရင်းကော်မတီ၊ လေ့လာတွေ့ရှိချက် အစီရင်ခံစာကို အလေးအနက် ထောက်ခံရင်း အကြံပြု ဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျားကော်မတီရဲ့ အစီရင်ခံစာဟာ လိုရင်းအနှစ်သာရထိထိရောက်ရောက် ဖော်ပြအစီရင်ခံထားမှုဟာ ပြည်သူ့ငွေစာရင်းကော်မတီကို ပေးအပ်ထားသော လုပ်ပိုင်ခွင့်၊ ပြဋ္ဌာန်း ထားသော ဥပဒေ၊ တာဝန်အတွင်း ကျေပွန်စွာ ဆောင်ရွာနေတယ်လို့ သုံးသပ်လိုပါတယ်။ကျွန်တော့် အနေနဲ့ အပိုင်းလိုက်ခွဲပြီးတော့ ဆွေးနွေးသွားမှာ ဖြစ်ပါတယ်။ ပထမပိုင်းအနေနဲ့ သတ္တုတွင်း ဝန်ကြီးဌာန၊ ရွှေကြွေးကျန်များကိစ္စ၊ ဒု တိယပိုင်းအနေနဲ့ ပုဂ္ဂလိကပိုင် ပြုလုပ်ရေး ကော်မရှင်နှင့် ပြည်သူပိုင်ပစ္စည်းများ စီမံခန့်ခွဲမှုကော်မတီတို့ လုပ်ငန်းဆောင်ရွက် အကောင်အထည်ဖော် နေတဲ့ ကိစ္စ၊ တတိယပိုင်းအနေနဲ့ နိုင်ငံတော်ဘဏ္ဍာ၊ အခွန်ကောက်ခံရရှိမှု အခြေအနေ စသဖြင့် အပိုင်း (၃)ပိုင်းခွဲပြီးတော့ အလေးထား အကြံပြု ဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကော်မတီအနေနဲ့ နိုင်ငံတော်ဘဏ္ဍာနှင့် ရသင့်ရထိုက်သော အခွန် အခများ ဆုံးရှုံးနစ်နာမှု မရှိစေရန် ကြိုးပမ်းဆောင်မျှော်လျက်ရှိရာတွင် ၂၀၁၁-၂၀၁၂ ဘဏ္ဍာရေးနှစ် အတွက် ပြည်ထောင်စုဝန်ကြီးဌာနများနှင့် နေပြည်တော်ကောင်စီတို့နဲ့ စပ်လျဉ်း၍လည်းကောင်း၊ ၂၀၁၁-၂၀၁၂ ဘဏ္ဍာနှစ် ရွှေသတ္တုထုတ်လုပ်မှု စာချုပ်ချုပ်ဆို လုပ်ကိုင်နေမှုများနှင့် စပ်လျဉ်း၍ လည်းကောင်း စာရင်းစစ်ချုပ်ရုံးမှ ပြန်ကြားချက်မရရှိသေးကြောင်း ဖော်ပြပါရှိသည်ကို တွေ့ရတဲ့ အတွက် စိတ်မကောင်းဖြစ်မိပါကြောင်း ဆွေးနွေးလိုပါတယ်။ အမှန်မှာ ခွဲဝေသတ်မှတ်ပေးထားခဲ့တဲ့ ပြည်သူ့ဘဏ္ဍာများ စနစ်တကျ လျာထားချက် ဖြင့် အကျိုးရှိရှိ သုံးစွဲဖော်ဆောင်ရေး၊ နိုင်ငံတော်ဘဏ္ဍာနှင့် အခွန်အခများ အပြည့်အဝရရှိရေး တို့အတွက် ထိန်းကျောင်းကြပ်မတ်ပေးသွားရန်၊ စာရင်းစစ်ချုပ်ရုံးနှင့် လွှတ်တော်တွင် အပြည့်အဝ တာဝန်ရှိနေသည့်အလျောက် စာရင်းစစ်ချုပ်ရုံးအစီရင်ခံစာမှာ အလွန်အရေးပါ သဖြင့် အချိန်မီ တိတိကျကျ ဖော်ပြုပြန်ကြားရန် လိုအပ်မည်ဖြစ်သည်ကို သတိမူသင့်ပါကြောင်း ရှေးဦးစွာ အကြံပြု လိုပါတယ်။ ဥက္ကဋ္ဌကြီးခင်ဗျား။ ပထမပိုင်းအနေနဲ့ သတ္တုတွင်းဝန်ကြီးဌာန၊ အမှတ် (၂)သတ္တုတွင်း လုပ်ငန်း ထုတ်လုပ်မှုအပေါ် ခွဲဝေခံစားမှုစနဖြင့် ရွှေသတ္တုထုတ်လုပ်မှုနှင့် စပ်လျဉ်း၍လည်းကောင်း ယင်းဝန်ကြီးဌာန သတင်းစာတွင် ထုတ်ပြန် ကြေညာချက်များအရ နိုင်ငံတော်သို့ ပေးသွင်းရမယ့်ရွှေများကို ကုမ္ပဏီနှင့် လုပ်ငန်းရှင်များစွာတို့က ပေးသွင်းခြင်း မရှိတဲ့အတွက် နိုင်ငံဘဏ္ဍာ အကြီးအကျယ် ဆုံးရှုံးနစ်နာလျက်ရှိကြောင်း သိရှိရပါတယ်။ ဝန်ကြီးဌာနအနေနဲ့ အလေးအနက် ထား စီမံဆောင်ရွက်ခြင်း မရှိခဲ့သဖြင့် ဤသို့ နိုင်ငံတော်ဘက်မှ ဆုံးရှုံးနစ် နာမှုများ ဖြစ်ခဲ့ရခြင်း ဖြစ်လေသလားဟု စဉ်းစားရန်ရှိလာတဲ့အတွက် သက်ဆိုင်ရာဝန်ကြီးဌာနအနေ နဲ့ ထိရောက်သော အစီအမံများချမှတ်ပြီး အလေးအနက်ထား ဆောင်ရွက်ရမည့် လုပ်ငန်း တာဝန်ယူ ဖော်ဆောင်မှု ဖြစ်သင့်ပါကြောင်း အကြံပြုဆွေးနွေးလိုပါတယ်။ အမျိုးသားလွှတ်တော်၊ ပြည်သူ့ငွေစာရင်းကော် မတီအနေနဲ့ လွှတ်တော်မှ အထူး အလေးအနက်ထား ဆောင်ရွက်နိုင်ရန်အတွက် ပြည်သူ့ငွေစာရင်းပူးပေါင်းကော်မတီသို့ လွှဲပြောင်း ပေးပို့ခဲ့သည်မှာ အလွန်ကောင်းမွန်သင့်မြတ်ကြောင်းကိုလည်း ထောက်ခံအပ်ပါတယ်။ ဥက္ကဋ္ဌကြီးခင်ဗျား။ ဒုတိယအချက်အနေနဲ့ အစီရင်ခံစာပါ ပုဂ္ဂလိကပိုင် ပြု လုပ် ရေး ကော်မရှင်နဲ့ နိုင်ငံပိုင်ပစ္စည်းများ စီမံခန့်ခွဲရေးကော်မတီတို့၏ လုပ်ငန်းဖော်ဆောင်အကောင်အထည် ဖော်နေမှုများနဲ့ စပ်လျဉ်း၍လည်း ဆက်လက်အကြံပြု ဆွေးနွေးလိုပါတယ်။ နိုင်ငံတော်က ပြည်သူ ပိုင်လုပ်ငန်းများ ဆောင်ရွက်ခဲ့သည်မှာ နှစ်ပေါင်း (၅၀)ခန့်ရှိပါပြီ။ ကော်မရှင်၊ ကော်မတီအနေဖြင့် မိမိတို့အား ထုခွဲရောင်းချရန် အပ်နှံလာတဲ့ နိုင်ငံပိုင် သိမ်းဆည်းထားသော ပစ္စည်း၊ အဆောက်အဦ၊ မြေယာ စသည်တို့ကို နိုင်ငံဘဏ္ဍာ ရရှိရေး အကောင်အထည်ဖော်ခဲ့ခြင်း ဖြစ်ကြောင်း သိရှိရပါ သည်။ ဤသို့ဆိုပါလျှင် မူလပြည်သူပိုင် အဆောက်အဦနဲ့ မြေနေရာများသည်လည်း ယနေ့ မည်သည့်အခြေအနေတွင် ရှိနေသည်ကို စာရင်းဇယားများနဲ့ အတိအကျ ထုတ်ပြန်ကာ နိုင်ငံတော် အတွက် အကျိုးရှိစွာ စီမံ ခန့်ခွဲထားမှု၊ အသုံးပြုမှု ရှိ /မရှိ ပြန်လည်စိစစ်ရန်မှာ လိုမှာ ဖြစ်ကြောင်း အကြံပြုလိုပါတယ်။ ဥက္ကဋ္ဌကြီးခင်ဗျား။ ကော်မရှင်၊ အတီအနေနဲ့ နိုင်ငံတော်ဘဏ္ဍာအဖြစ် ထုခွဲရောင်းချ ပေးရမည့် လုပ်ငန်းစုစုပေါင်း (၃၄၃၂)ရှိသည့်အနက် (၂၂၅၇)ခုကိုသာ ရောင်းချနိုင်ခဲ့ပြီး၊ ရောင်းချ ရန် (၁၁၇၅)ခု ကျန်ရှိနေခြင်းမှာ စဉ်းစားစရာ ဖြစ်နေပါတယ်။ ပြည်နယ် တိုင်းဒေသကြီးအလိုက် ကျန်နေပါလျှင် သက်ဆိုင်ရာ ပြည်နယ် တိုင်းဒေသကြီး အစိုးရအဖွဲ့နဲ့ ချိတ်ဆက်၍ အမြန် အကောင်အထည်ဖော် ဆောင်ရွက်သင့်ပါတယ်။ ကော်မရှင်အနေနဲ့ ရောင်းချပြီးလုပ်ငန်း (၇၇၅)ခု အနက်၊ (၇၃၄)ခုသည် ငွေအကြေ ပေးသွင်းပြီး၊ ငွေကြေသော်လည်းလုပ်ငန်း (၂၅)ခုမလွှဲရသေးကြောင်း၊ ငွေမကြေမလွှဲ (၁၅)ခုရှိကြောင်း၊ ခွင့်ပြုထားသော်လည်း မလွှဲရ သေးသော လုပ်ငန်း (၁)ခုရှိနေကြောင်း တွေ့ရသည်မှာ လုပ်ငန်းဆောင်ရွက်မှု နှေးကွေးကြန့်ကြာလွန်းသဖြင့် အပြစ် တင်ဖွယ်ရာ ဖြစ်နေပါတယ်။ အလားတူပင် ကော်မတီကလည်း လုပ်ငန်း(၁၄၈၂)ခု ရောင်းချခဲ့ပြီး၊ ငွေကြေလွှဲပြောင်းလုပ်ငန်း (၁၄၁၀)ခု၊ ငွေမကြေမလွှဲပြောင်းရသေး လုပ်ငန်း (၇၁)ခုနဲ့ ခွင့်ပြုပြီး လုပ်ငန်း (၁)ခုရှိနေခြင်းမှာ လုပ်ငန်းဆောင် ရွက် အကောင်အထည်ဖော်ရာတွင် နှေးကွေး ကြန့်ကြာ လွန်းကြောင်း တွေ့ရှိနိုင်ပါသည် ဥက္ကဋ္ဌကြီးခင်ဗျား။ ကော်မရှင်၊ ကော်မ တီအနေနဲ့ နိုင်ငံပိုင်စီးပွားရေး လုပ်ငန်းများ အတွက် လုပ်ငန်း(၁၁)ခုမှ ပြည်သူပိုင်လုပ်ငန်းမှ ထုခွဲရောင်းချရငွေ (၂၈၅.၆၀၅)ဘီလီယံ ရရှိရန် ရှိသော်လည်း ကျပ်သန်း (၁၀၉.၁၂၉) ဘီလီယံ သာရရှိပြီး၊ ကျပ်သန်း (၁၇၆.၄၇၆) ဘီလီယံ ကျန်ရှိနေသည်မှာ မဖြစ်သင့်သော ကိစ္စရပ်ဖြစ်ပြီး၊ နိုင်ငံ့ဘဏ္ဍာရရှိရေးအတွက် ပေးသွင်းရန် တာဝန်ရှိနေသော ပြည်ထောင်စုဝန်ကြီးဌာန (၅)ခု၊ ကျပ်သန်း (၈၅) ဘီလီယံ ကျန်ရှိနေကြောင်း၊ အလားတူပင် ကော်မတီက လုပ်ငန်း (၂၈)ခု ထုခွဲရောင်းချခဲ့ရာမှာ ဝန်ကြီးဌာန (၉)ခုနဲ့ စည်ပင် သာယာရေးကော်မတီ(၁)ခုတို့က ငွေကျပ်သန်း (၉၁)ဘီလီယံကျော် ပေးသွင်းရန် အကြွေးကျန် နေကြောင်း အစီရင်ခံစာအရ သိရှိရသည်မှာ နိုင်ငံ့ဘဏ္ဍာရရှိရေး နှောင့်နှေး ကြန့်ကြာအောင် ပြည်ထောင်စုဝန်ကြီးဌာနများက လုပ်ဆောင်နေသလိုဖြစ်နေသည်မှာ မဖြစ်သင့်သော ကိစ္စတစ်ရပ် အဖြစ် မြင်တွေ့ရမှာ ဖြစ်ပါတယ်။ ငွေပေးသွင်းမှု ကြန့်ကြာနေရခြင်းမှာလည်း ဂရန်ရရှိရေး ကြန့်ကြာမှု၊ မြေဧရိယာ ကွာခြားပြီး ပြန်လည်တိုင်းတာရန် လိုအပ်မှုများကြောင့် ဖြစ်နေပါ သဖြင့် နိုင်ငံဘဏ္ဍာရရှိရေး နိုင်ငံတော်ဝန်ကြီးဌာန၊ အဖွဲ့အချင်းချင်း ခက်ခဲကြန့်ကြာအောင် လုပ်ဆောင်နေရာ ရောက်ကြောင်း မြင်တွေ့နေရပါတယ်။ ထို့အပြင် ဘဏ် ချေးငွေရရှိမှ ငွေပေးချေမယ်ဟူ သော ကတိကဝတ်မှာ လည်း မဖြစ်သင့်သောအရာ ဖြစ်နေတယ်လို့ သုံးသပ်ရပါတယ်။ ဘဏ်ချေးငွေ မရလျှင် မပေးဘူး ဆိုတဲ့သဘော သက်ရောက်နေပါတယ်။ ဒါ အစိုးရအပိုင်းအနေနဲ့ လိုက်လျော လွန်းရာရောက်နေ တယ်လို့ အစီရင်ခံစာမာ ဖော်ပြထားတာကို လေးလေးနက်နက် ထောက်ခံပါတယ်။ ဥက္ကဋ္ဌကြီးခင်ဗျား။ တတိယအချက်အနေနဲ့ အစီရင်ခံစာပါ နိုင်ငံတော်ဘဏ္ဍာ အခွန် အကောက် ရရှိမှုဆိုင်ရာကိစ္စနဲ့ စပ် လျဉ်း၍ ဆက်လက် ဆွေးနွေးတင်ပြလိုပါတယ်။ ပြည်တွင်းအခွန်များဦးစီးဌာန အနေနဲ့ အခွန်ကောက်ခံရန် လုပ်ငန်း (၁၅၂၅)ခု ရှိသည့်အနက် (၃၃၁)ခုသာဆောင်ရွက်ပြီးစီးခဲ့ပြီး၊ (၁၁၉၄)ခု ဆောင်ရွက်ရန် ကျန်နေကြောင်း စုစုပေါင်း ကျပ်ငွေသန်း (၁၀၉၃.၄၃၂) ဘီလီယံ တန်ဖိုးရှိကြောင်း ဖော်ပြထားရာ ဆောင်ရွက်ရမည့် လုပ်ငန်း ပမာဏ၏ ငါးပုံတစ်ပုံခန့်သာ ဆောင်ရွက်နိုင် ကြောင်းတွေ့ရှိရတဲ့အတွက် ပြည်တွင်း အခွန်များ ဦးစီးဌာန အနေနဲ့ လုပ်ငန်းဆောင်ရွက်မှု နှောင့်နှေးကြန့်ကြာလွန်းကြောင်း တွေ့ရှိရပါတယ်။ နှောင့်နှေး ကြန့်ကြာမှု အကြောင်းအရာကို အမြန်ဖြေရှင်း ဆောင်ရွက်သင့် ပါကြောင်း အကြံပြု ဆွေးနွေးလို ပါတယ်။ ဥက္ကဋ္ဌကြီးခင်ဗျား။ အလျဉ်းသင့်သလို အခွန်ကောက်ခံမှုကိစ္စကို အနည်းငယ် ဆွေးနွေး ခွင့်ပြုပါရန် တင်ပြအပ်ပါတယ်။ ကျွန်တော်တို့ အိမ်နီးနားချင်း အာဆီယံနိုင်ငံအချို့ရဲ့ အခွန် ကောက်ခံ ရရှိမှုနဲ့ GDP အချိုးကို ကြည့်မယ်ဆိုရင် ပြီး ခဲ့တဲ့ (၅)နှစ်၊ ၂၀၀၆ ခုနှစ်မှ ၂၀၁၀ ခုနှစ် အထိ ပျမ်းမျှစာရင်းအားဖြင့် Cambodia (၁၁.၉)ရာခိုင်နှုန်း၊ Indonesia (၁၇.၆)ရာခိုင်နှုန်း၊ Laos (၁၃.၉)ရာခိုင်နှုန်း၊ Thailand (၁၇.၁၇)ရာခိုင်နှုန်း၊ Vietnam (၂၈.၄)ရာခိုင်နှုန်း စသည်ဖြင့် ရှိကြောင်း တွေ့ရှိရပြီး ကျွန်တော်တို့ မြန်မာနိုင်ငံအနေနဲ့ (၇)ရာခိုင်နှုန်းသာရှိကြောင်း ADB, ASEAN Development Outlook ၂၀၁၁ မှာ လေ့လာတွေ့ရှိရပါတယ်။ ယခုနှစ် ၂၀၁၂၂၀၁၃ ဘဏ္ဍာရေးနှစ်မှာ ရသုံးမှန်းခြေငွေစာရင်း ဥပဒေကြမ်း အရ (၃.၈၀)ရာခိုင်နှုန်းနဲ့ ၂၀၁၃၂၀၁၄ ဘဏ္ဍာရေးနှစ်အတွက် မူလခန့်မှန်းခြေ စာရင်းမှာ (၄.၅၁)ရာခိုင်နှုန်းသာ ရှိတဲ့အတွက် အိမ်နီးနားချင်း နိုင်ငံအချို့ရဲ့ ကိန်းဂဏန်းတို့နဲ့ အလွန်ကွာခြားလျက်ရှိကြောင်း တွေ့ရှိရပါတယ်။ ဒါ ကျွန်တော်တို့ အခွန်ကောက်ခံမှုစနစ်ကြောင့် နဲ့ အခွန်ဆောင်ရန် တိမ်းရှောင်သော ပုဂ္ဂိုလ်များ၊ အခွန်အပြည့် မဆောင်ချင်သောပုဂ္ဂိုလ်များ၊ အခွန်ကင်းလွတ်ခွင့် ရထားသော ပုဂ္ဂိုလ်များကြောင့်လည်းကောင်း၊ တာဝန်ကျအခွန်ဌာနမှ အရာရှိ၊ အရာထမ်းများရဲ့ လာဘ်ပေး လာဘ်ယူမှု၊ တာဝန်မကျေပွန်မှုတို့ကြောင့် အခွန်ကောက်ခံမှု နည်းနေကြောင်း သုံးသပ်လို့ ရပါတယ်။ အစီရင်ခံစာမှာ တင်ပြဆွေးနွေးသွားတဲ့ အချက်တွေဟာလည်း အဓိက အချက်ထဲ ပါဝင်နေတာကို ပါဝင်ကြောင်းဖြစ်နေပါသဖြင့် အခွန်ကောက်ခံရရှိမှုဟာ အိမ်နီးချင်းနိုင်ငံ များထက် အလွန်နည်းရခြင်းအကြောင်းတို့ ဖြစ်ပါကြောင်းတင်ပြဆွေးနွေးလိုပါတယ်။သို့သော်လည်း ယခုလာမယ့် ၂၀၁၃-၂၀၁၄ နှစ်အတွင်း အခွန်ရုံးမှ အခွန်ကောက်ခံမှု စနစ်အား အခွန်ထမ်းကိုယ်တိုင် အခွန် စည်းကြပ်သည့်စနစ်သို့ ပြောင်းလဲ သွားရန် အစီအစဉ် gemoe: Large tax fair office, såssc6, 20:3¢ Glulaĉop: Medium tax fair office, Small tax fair office pod səəcə© 6203@goaz:opf gde moezna ဘဏ္ဍာရေး နှင့် အခွန်ဝန်ကြီးဌာနမှ ပြည်ထောင်စု လွှတ်တော်တွင် ပြောကြားချက်အရ ကျွန်တော်တို့ နိုင်ငံရဲ့ အခွန်ရရှိမှုမှာ ပိုမိုတိုးတက်လာမယ်လို့ မျှော်လင့်ရပါတယ်။ သို့ဖြစ်ပါ၍ နိဂုံးချုပ်အားဖြင့် အမျိုးသားလွှတ်တော် ပြည်သူ့ငွေစာရင်းကော်မတီ၏ စိစစ်တွေ့ရှိချက်အရ သုံးသပ်အကြံပြုချက်များမှာအစီရင်ခံစာ၏ အနှစ်သာရနှင့် အလွန်အရေးပါသော မဖြစ်မနေလုပ်ဆောင် အကောင်အထည်ဖော်ရမယ့် ကိစ္စရပ်များဖြစ်နေကြောင်း တွေ့ရှိရပြီး ကော်မတီအနေနဲ့ နိုင်ငံ့ဘဏ္ဍာ အခွန်ငွေကျပ်သန်းပေါင်း(၁၄.၉၆၉)ဘီလီယံ ရရှိရေး ထိန်းကျောင်း ကြိုးပမ်း ထိန်းညှိဆောင်ရွက်ပေးနိုင်ခဲ့သည်မှာ ဂုဏ်ပယ်ရာဖြစ်ပါကြောင်းတင်ပြရင်း အမျိုးသား လွှတ်တော် ပြည်သူ့ငွေစာရင်းကော်မတီရဲ့ လေ့လာတွေ့ရှိချက် အစီရင်ခံစာကို အလေးအနက်ထောက်ခံအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<title>အမျိုးသားလွှတ်တော် ပြည်သူ့ငွေစာရင်းကော်မတီ၏ အစီရင်ခံစာကို သဘောတူလက်ခံရန်အဆိုတင်သွင်းခြင်းနှင့် အမျိုးသားလွှတ်တော်၏ အတည်ပြုချက် ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ပြည်သူ့ငွေစာရင်းကော်မတီ၏ အစီရင်ခံစာကို အမျိုးသား လွှတ်တော်က သဘောတူလက်ခံရန် အဆိုတင်သွင်းခြင်းနှင့် အတည်ပြုချက် ရယူခြင်းတို့ကို ဆောင်ရွက်မှာ ဖြစ်ပါတယ်</speech>
<speech type="speaker">အမျိုးသားလွှတ်တော် ပြည်သူ့ငွေစာရင်းကော်မတီက အဆိုတင်သွင်းဖို့ ဖြစ်ပါတယ်။</speech>
<speech><mp id="142">ဦးနု (ကော်မတီဝင်၊ ပြည်သူ့ငွေစာရင်းကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ အမျိုးသားလွှတ်တော် ပြည်သူ့ငွေစာရင်းကော်မတီရဲ့ အစီရင်ခံစာကို လွှတ်တော်က သဘောတူလက်ခံပေးပါရန် လေးစားစွာ အဆို တင်သွင်းအပ် ပါတယ်ခင်ဗျာ။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အဆိုကို အတည် ပြုဖို့ လွှတ်တော်ရဲ့ သဘောထား ရယူပါမယ်</speech>
<speech type="speaker">အမျိုးသားလွှတ်တော် ပြည်သူ့ငွေစာရင်း ကော်မတီရဲ့ အစီရင်ခံစာကို အတည်ပြုရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် ပြည်သူ့ငွေစာရင်းကော်မတီရဲ့ အစီရင်ခံစာကို လွှတ်တော်က အတည်ပြုကြောင်း ကြေညာပါတယ်။(ဩဘာသံများ)</speech>
</report>
<report>
<title>အမျိုးသားလွှတ်တော် အာဆီယံ လူမှုရေးနှင့်ယဉ်ကျေးမှု အသိုက်အဝန်းဆိုင်ရာကော်မတီက ကော်မတီ၏အစီရင်ခံစာကို အမျိုးသားလွှတ်တော်သို့ ဖတ်ကြားတင်သွင်းခြင်း</title>
<speech type="speaker">အစီအစဉ်(၁၇) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသားလွှတ်တော်အာဆီယံလူမှုရေးနှင့် ယဉ်ကျေးမှုအသိုက်အဝန်ဆိုင်ရာကော်မတီရဲ့ အစီရင်ခံစာကို လွှတ်တော်သို့ ဖတ်ကြားတင်သွင်းမှာ ဖြစ်ပါတယ်</speech>
<speech><mp id="162">ဦးခင်မောင်ရီ (အတွင်းရေးမှူး၊ အာဆီယံ လူမှုရေးနှင့် ယဉ်ကျေးမှု အသိုက်အဝန်း ဆိုင်ရာကော်မတီ)</mp>ရိုသေလေးစားအပ်ပါသော အမျိုးသားလွှတ်တော် ဥက္ကဋ္ဌကြီးနဲ့ ချစ်ကြည်ရင်းနှီးအပ်ပါသောအမျိုးသားလွှတ်တော်ကိုယ်စားလှယ်ညီအစ်ကိုမောင်နှမအပေါင်းတို့ ခင်ဗျား။ အမျိုးသားလွှတ်တော် အာဆီယံလူမှုရေးနှင့် ယဉ်ကျေးမှုအသိုက်အဝန်ဆိုင်ရာကော်မတီ ရဲ့ လွှတ်တော်သို့ အစီရင်ခံစာကို ကော်မတီဥက္ကဋ္ဌရဲ့ တာဝန်ပေးချက်အရ အတွင်းရေးမှူးဖြစ်သူ ကျွန်တော် ဦးခင်မောင်ရီ ဧရာဝတီတိုင်း မဲဆန္ဒနယ်အမှတ်(၆)က ဖတ်ကြားတင်ပြမှာ ဖြစ်ပါတယ်။ ပထမအကြိမ် အမျိုးသားလွှတ်တော် တတိယပုံမှန်အစည်းအဝေးရဲ့ (၁၈)ရက်မြောက် နေ့ဖြစ်တဲ့ ၂၃-၃-၂၀၁၂ ရက်နေ့မှာ အမျိုးသားလွှတ်တော်ရဲ့ ကော်မတီများကို ပြင်ဆင် ဖွဲ့စည်း ခြင်းနဲ့ အသစ်ထပ်မံဖွဲ့စည်းခြင်း ပြုလုပ်တဲ့အခါမှာ အာဆီယံအသိုက်အဝန်းဆိုင်ရာ ကော်မတီ(၃)ရပ်ကို ဖွဲ့စည်းခဲ့ပါတယ်။ အဲဒီအထဲမှာ အာဆီယံ လူမှုရေးနဲ့ ယဉ်ကျေးမှုဆိုင်ရာ ကော်မတီ (ASEAN Socio - Culture Community Committee) sao em eszbę ASCော်မတီကို လွှတ်တော်ရဲ့ အမိန့်ကြော်ငြာစာဖြင့် ဖွဲ့စည်းပေးခဲ့ပါတယ်။ ဖွဲ့စည်းပေးရာမှာ မန္တလေးတိုင်း မဲဆန္ဒနယ် (၂)မှ လွှတ်တော်ကိုယ်စားလှယ်ကြီး ဦးဝင်းမောင် က ဥက္ကဋ္ဌအဖြစ် ပါဝင်ပြီးအဖွဲ့ဝင်(၅) ဦးနဲ့ စုစုပေါင်း (၆) ဦးဖြင့် ဖွဲ့စည်းခဲ့ခြင်း ဖြစ်ပါတယ်။ ၁-၉-၂၀၁၂ ရက်နေ့မှာတော့ အထက်ပါ ဖွဲ့စည်းပြီးကော်မတီများကို လုပ်ငန်းပိုမို သွက်လက်စွာ လှုပ်ရှားနိုင်ရန်အတွက် အမိန့်ကြော်ငြာစာ (၅၂/၂၀၁၂) ဖြင့် ပြန်လည်ဖွဲ့စည်းတဲ့ အခါမှာ ကျွန်တော်တို့ရဲ့ ASCC ကော်မတီကို အခြားကော်မတီများနည်းတူ အင်အား(၁၅)ဦးဖြင့် ပါဝင်ဖွဲ့စည်းပေးခဲ့တဲ့အခါမှာ ဥက္ကဋ္ဌ အဖြစ် ဦးဝင်းမောင် နဲ့ အတွင်း ရေးမှူးအဖြစ် ကျွန်တော်နဲ့ အဖွဲ့ဝင်(၁၃)ဦး ပါဝင်လာခဲ့ပါတယ်။ ကော်မတီအနေနဲ့ ပထမဆုံးအကြိမ်အစည်းအဝေးကို၂၃-၃-၂၀၁၂ ရက်နေ့က ကျင်းပခဲ့ ပြီးတော့ ကော်မတီရဲ့ လုပ်ငန်းတာဝန်နဲ့သက်ဆိုင်တဲ့ အချက်အလက်များနှင်အကောင်အထည်ဖော် ဆောင်ရွက်သွားမည့် အစီအစဉ်များကို ဆွေးနွေးညှိနှိုင်းအတည်ပြု ပြုစုပြီးတဲ့နောက် ၂-၅-၂၀၁၂ ရက်နေ့တွင် လွှတ်တော်ဥက္ကဋ္ဌထံသို့ တင်ပြခဲ့ပြီး ဖြစ်ပါတယ်။ အာဆီယံအသိုက်အဝန်းဆိုင်ရာကော်မတီများ ဖွဲ့စည်းခဲ့ခြင်း၂၀၁၃ ကျွန်တော်တို့ Bdi Concord - 2 အရ အာဆီ ယံအသိုက်အဝန်းကော်မတီ အားလုံးပေါင်း (၃)ခုရှိပါတယ်။ တစ်ခုက နိုင်ငံရေးနှင့် လုံခြုံရေးဆိုင်ရာ အသိုက်အဝန်း၊ ဒုတိယက စီးပွားရေးဆိုင်ရာ အသိုက်အဝန်း၊ တတိယက လူမှုရေးနှင့် ယဉ်ကျေးမှုဆိုင်ရာ အသိုက်အဝန်း ဆိုပြီးတော့ (၃)ခုရှိပါတယ်။ အဲဒီမှာ အဓိကမဏ္ဍိုင်ကြီး(၃)ရပ်နှင့် ၂၀၂၀ ပြည့်နှစ်မှာ တည်ထောင် သွားရန်ဆိုပြီးတော့ အာဆီယံဒေသအတွင်း ခိုင်မြဲသော ငြိမ်းချမ်းရေးနဲ့ တည်ငြိမ်ရေး၊ သာတူညီမျှ ရှိသော ကြွယ်ဝမှုကို အာမခံနိုင်ရန် ရည်ရွယ်ချက်ကို ထားရှိခဲ့ပါတယ်။၁၃-၁-၂၀၀ရ ရက်နေ့ Philippines မှာ ကျင်းပတဲ့ (၁၂) ကြိမ်မြောက် အာဆီယံထိပ်သီး အစည်းအဝေးကျတော့ အာဆီယံအသိုက်အဝန်းကို ၂၀၁၅ ခုနှစ်တွင် အပြီး ထူထောင်နိုင်ရန် sagi $təy@goszzs:q$so ozns Cebu Declaration on the Acceleration of aSEAN Community by 2015 ကို သဘောတူလက်မှတ် ရေးထိုးခဲ့ပါသည်။ ဆိုလိုတာက ၂၀၁၅ ခုနှစ်မှာ အသိုက်အဝန်းများ အပြီးဖွဲ့စည်းဖို့ ဖြစ်ပါတယ်။ ၂၀-၁၁-၂၀၁ရ ရက်နေ့မှာတော့ Singgpore နိုင်ငံမှာ ကျင်းပတဲ့ (၁၃) ကြိမ်မြောက် SW.838:520ps:sco:mo$ 0:60? ASEAN Socio - Cultural Community Committee oi 006003q$gs saņēsaus miệavice soozes ASCC Blue Print ကိုလည်း သဘောတူ ချမှတ်နိုင်ခဲ့ပါတယ်။ အာဆီယံ လူမှုရေးနှင့် ယဉ်ကျေးမှု အသိုက်အဝန်းဆိုင်ရာကော်မတီ (ASCC) ASCC ကော်မတီရဲ့ အဓိကရည်ရွယ်ချက်မှာ အာဆီယံဒေသတွင်းနေ ပြည်သူများရဲ့ ဘဝသာယာရေး၊ အသက်မွေးဝမ်းကျောင်းမှု အဆင်ပြေစေရေးအတွက် လူမှုဘဝ ဖူလုံရေးတို့ကို တိုးမြှင့်ဆောင်ရွက်ရန်နှင့် အေးအတူ ပူအမျှ ခံစားနိုင်မည့် လူမှုအသိုက်အဝန်းကို ထူထောင်ရန် အာဆီယံအဖွဲ့ဝင်နိုင်ငံများနဲ့ ပြည်သူများအကြား စည်းလုံးညီညွတ်ရေးနှင့် မျိုးချစ်စိတ်ဓာတ် ရှင်သန်ထက်မြတ်ရေးတို့အတွက် တူညီသော အာဆီယံဒေသတစ်ခုအဖြစ် ထူထောင်ရန်နှင့် အများ ပြည်သူတို့၏ ပူပေါင်းဆောင်ရွက်မည့် အာဆီယံအသိုက်အဝန်းအဖြစ် ထူထောင်ရန်ကို ပံ့ပိုးကူညီ ပေးရန် ဆိုပြီးတော့ ဖြစ်ပါတယ်။ ASCC ကော်မတီဟာ အာဆီယံနိုင်ငံများရှိ ပြည်သူများရဲ့ ကွဲပြားသော ယဉ်ကျေးမှုများ၊ ဘာသာစကားများနှင့်ဘာသာတရားများကို လေးစားလိုက်နာမည်ဖြစ်သကဲ့သို့ အာဆီယံ၏ ကွဲပြား ခြားနားမှုများ၊ ညီညွတ်မှုစိတ်ဓာတ်များ၊ ကြုံ တွေ့နေရသော လက်တွေ့ဘဝများ၊ အခွင့် အရေး များနှင့် စိန်ခေါ်မှုများအပေါ် ဦးစားပေး၍ အ လေးထားဆောင်ရွက်သွားမည် ဖြစ်ပါသည် ။ ASCC သည် အဖွဲ့ဝင်နိုင်ငံများ၏ ဖွံ့ဖြိုးတိုးတက်မှု ကွာခြားရခြင်း၏ လူမှုရေးဆိုင်ရာ ရှုထောင့် ကို အထူးပြု ကာ အဖွဲ့ဝင်နိုင်ငံများအကြား ကွာဟချက် နည်းပါးသွားအောင် ကြိုးပမ်းဆောင်ရွက် ရမည် ဖြစ်ပါသည် ။ ASCC ကော်မတီအနေနဲ့ ကျွန်တော် အစီရင်ခံစာများ ကို ကြို တင်ဖြန့်ဝေ ထားပြီး ဖြစ်တဲ့အတွက်ကြောင့် အသေးစိတ် မပြောတော့ပါဘူး။ ကျွန်တော်တို့ အချက်ပေါင်း (၆)ချက်ကို ချမှတ်ပြီးတော့ လက္ခဏာများအဖြစ် မျှော်မှန်းထားကြောင်း တင်ပြအပ်ပါတယ်။ မြန်မာနိုင်ငံနှင့် အာဆီယျွန်တော်တို့ ပြည်ထောင်စုသမ္မတမြန်မာနိုင်ငံတော်ဟာ ၁၉၉ရ ခုနှစ်၊ ဇူလိုင်လ ၂၃ ရက်နေ့မှာ အာဆီယံအဖွဲ့ဝင် ဖြစ်လာပြီးတဲ့နောက် အဲဒီ ၁၉၉ရ ခုနှစ်ကနေ ၂၀၀ရ ခုနှစ် အကြားထဲမှာ စာချုပ်ပေါင်း (၁၃၀)ကိုလည်းကောင်း၊ ၂၀၀၈ ခုနှစ်၊ (၄၁) ကြိမ်မြောက် အာဆီယံ ဝန်ကြီးများ အစည်းအဝေးကာလမှာ မြန်မာနိုင်ငံက အာဆီယံပဋိညာဉ်စာတမ်းကို အတည်ပြုတဲ့ စာချွန်လွှာကိုလည်း ကောင်း လက်မှတ်ရေးထိုး ခဲ့ပြီး ဖြစ်ပါကြောင်း တင်ပြ အပ်ပါတယ်။ အဲဒီမှာ ကျွန်တော်တို့ အာဆီယံနဲ့ ပူပေါင်းဆောင်ရွက်တဲ့ ကဏ္ဍတွေက (၃)ခုရှိပါတယ်။ တစ်ခုကတော့ အတိုချုပ်ပြောရရင် နိုင်ငံရေးနှင့် လုံခြုံရေးဆိုင်ရာကိစ္စ ၊ ဒုတိယက စီးပွားရေး ဆိုင်ရာ ပူးပေါင်းမှုကိစ္စနှင့် တတိယကတော့ အဲဒီ နှစ်ခုနှင့် မသက်ဆိုင်သော Function Cooperationဆိုပြီးတော့ ပူးပေါင်းဆောင်ရွက်လျက်ရှိပါတယ်။ အဓိကအားဖြင့် ပြည်ပဆက်ဆံရေး (External Relations) on S2601:003:6203grijsgeme: osgsafolosuမြန်မာနိုင်ငံသည် လုပ်ငန်းဆိုင်ရာ ပူးပေါင်းဆောင်ရွက်ကဏ္ဍမှာ သိပ္ပံနှင့် နည်းပညာ ယဉ်ကျေးမှုနှင့် ပြန်ကြားရေး၊ ပတ်ဝန်းကျင်ထိန်းသိမ်းရေး၊ မူးယစ်ဆေးဝါး ပပျောက်ရေး၊ လူမှုရေးနှင့် ဖွံ့ဖြိုးတိုးတက်မှု၊ ဝန်ထမ်းရေးရာ စတဲ့ ကဏ္ဍ (၆)ရပ်မှာ ပူးပေါင်း ဆောင်ရွက်လျက် ရှိပြီးတော့ အဲဒီလိုဆောင်ရွက်ရာမှာ ဘာသာရပ်အလိုက် အမျိုးသားကော်မတီများ၊ ဆက်သွယ်ရာ ဌာနများ၊ ဆပ်ကော်မတီများ ဖွဲ့စည်းဆောင်ရွက်လျက် ရှိပါတယ်။ အမျိုးသားလွှတ်တော် အာဆီယံ လူမှုရေးနှင့် ယဉ်ကျေးမှုအသိုက်အဝန်းဆိုင်ရာ ကော်မတီသည် အထက်ပါကဏ္ဍ၆)ရပ်ပါ လုပ်ငန်း များနှင့် နှီးနွယ်ပတ်သက်မှု ရှိ ပါတယ်။ ဆိုင်ရာကော် မတီ၊ ဆပ်ကော်မတီ၊ ဆက်သွယ်ရာဌာန ၊ Focal Point များနှင့် ဆက်သွယ်ဆောင်ရွက်ရန် လိုအပ်နေပါတယ်။ ကော်မတီ၏ ဆောင်ရွက်သွားရမည့်လုပ်ငန်းများASCC ကော်မတီအနေနှင့် နိုင်ငံတော်ဖွဲ့စည်းပုံ အခြေခံဥပဒေပါ ပြဋ္ဌာန်းချက်များ၊ အမျိုးသားလွှတ်တော် ဥပဒေ၊ နည်းဥပဒေများ၊ လွှတ်တော် ဥက္ကဋ္ဌကြီး၏ တာဝန်ပေးချက် ဘောင်များအတွင်းမှ အောက်ပါလုပ်ငန်းတာဝန်များကို ဆောင်ရွက်သွားနိုင်ရန် လိုအပ်ပါတယ် -(က) နိုင်ငံတော်က အာဆီယံအဖွဲ့နှင့်ပူးပေါင်းဆောင်ရွက်လျက်ရှိသည့်လုပ်ငန်းဆိုင်ရာ ကဏ္ဍ(၆)ရပ်နှင့် သက်ဆိုင်သော အမျိုးသားကော်မတီ၊ ဆက် သွယ်ရာဌာနများ၊ ဆပ်ကော်မတီ များနှင့် လွှတ်တော်၏ ခွင် ပြုချက် တာဝန်ပေးချက်ဖြင့် ဆက်သွယ်ရေးလမ်းကြောင်း ထားရှိဆောင်ရွက်ရန်၊ (ခ) အထက်ပါ လုပ်ငန်းကဏ္ဍ(၆)ရပ်ဆိုင်ရာ ပြည်တွင်းဆွေးနွေးပွဲ အစည်းအဝေး၊ အလုပ်ရုံဆွေးနွေးပွဲ၊ အခမ်းအနားများနှင့် လှုပ်ရှားမှုတွင် လွှတ်တော်၏ ခွင့်ပြုချက်ဖြင့်ပါဝင် တက်ရောက်ဆွေးနွေး အမြင်ချင်းဖလှယ်ရန်၊ (ဂ) အထက်ပါလုပ်ငန်းကဏ္ဍ(၆)ရပ်ဆိုင်ရာ စာရွက်စာတမ်း၊ သတင်းအချက်အလက်၊ ထုတ်ပြန်ကြေညာချက်၊ မှတ်တမ်းမှတ်ရာ ဓာတ်ပုံမှတ်တမ်း၊ စာအုပ် စသည်တို့ကို အထက်ပါ ဆက်သွယ်ရေး လမ်းကြောင်းဖြင့် ဆက်သွယ်ရယူ၍ လွှတ်တော် အတွက် မှတ်တမ်းထားရှိရန် ၊ ကျွန်တော် ကော်မတီရဲ့ ဥက္ကဋ္ဌအနေ နဲ့ နိုင်ငံတကာဆက်ဆံရေး ကော်မတီ ဥက္ကဋ္ဌတို့နဲ့ ကူညီပံ့ပိုးမှုဖြင့် ကျွန်တော်တို့ လိုအပ်တဲ့ စာရွက်စာတမ်းအချို့ကိုလည်း စုဆောင်းထား ရှိပြီး ဖြစ်ပါကြောင်း တင်ပြအပ်ပါတယ်။ (ဃ) အထက်ပါ လုပ်ငန်းကဏ္ဍ(၆)ရပ်နှင့် စပ်လျဉ်း၍ အကြံပြုချက်များ ပြုစု၍ လွှတ်တော်ဥက္ကဋ္ဌထံ တင်ပြသွားရန်၊ (င) လွှတ်တော် ဥက္ကဋ္ဌက သီးခြား တာဝန်ပေးအပ်သော လုပ်ငန်းတာဝန်များကို ဆောင်ရွက်ရန်တို့ ဖြစ်ပါတယ်။ လက်ရှိအနေအထား အား ဖြင့်တော့ အထက်အပိုဒ် (က)နှင့် (ခ)ပါ ဆောင်ရွက်ရန် လုပ်ငန်းအချို့ကို အကောင်အထည်ဖော်နိုင်ခြင်း မရှိသေးပါကြောင်း တင်ပြအပ်ပါတယ်ASCC ကော်မတီအနေနဲ့ လွှတ်တော်နှင့်စပ်လျဉ်းသည့် လုပ်ငန်းရပ်များ၊ ကိစ္စရပ်များ နှင့် စပ်လျဉ်းပြီးတော့ ကော်မတီ၏ သုံးသပ်ချက်စာတမ်း (၂)စောင်ကို တင်ပြနိုင်ခဲ့ပါတယ်။ တစ်ခုကတော့ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးက လွှတ်တော်တွင် ဖွဲ့စည်းထားသော ကော်မတီ၊ ကော်မရှင်များနှင့် အဖွဲ့များအား ပြည်ထောင်စုအဆင့် အဖွဲ့အစည်းအဖြစ် အဓိပ္ပာယ် ဖွင့်ဆိုခြင်းအပေါ် ဆုံးဖြတ်ချက်ကို သုံးသပ်ချက်စာတမ်းကို ၂၆-၄-၂၀၁၂ ရက်နေ့က တစ်ကြိမ်၊ UNDP 9 60.0 mood Proposed Support to the Myanmar Parliament şệ Draft Country Programme Document for Myanmar (2013 - 2015)ကို ဖတ်ရှုလေ့လာ၍ ဤကော်မတီ၏ သဘောထားမှတ်ချက် တစ်စောင်ကိုလည်းကောင်း တင်သွင်းနိုင်ခဲ့ပြီး ဖြစ်ပါတယ်။ ကော်မတီအစည်းအဝေးများ ခေါ်ယူခြင်း ကော်မတီအနေနဲ့ တင်ပြပါကာလအတွင်းမှာ အစည်းအဝေး (၆)ကြိမ် ခေါ်ယူနိုင်ခဲ့ ပါတယ်။ ကော်မတီဥက္ကဋ္ဌနဲ့ အတွင်းရေးမှူး အပါအဝင် ကော်မတီတချို့က အမြဲတမ်း ကော်မတီ များတွင် ပါဝင်ပြီး အစည်းအဝေးများ တက်နေရခြင်း၊ အချို့ကော်မတီများသည် အခြားကော်မတီ များရဲ့ ဥက္ကဋ္ဌ၊ အတွင်းရေးမှူး တာဝန်များကိုကြီးလေးစွာ ယူထားရခြင်း၊ ကော်မစင်များရဲ့ ပြည်ပ ခရီးစဉ်များ ရှိနေခြင်းနှင့် လွှတ် တော်ရဲ့ အရေးကြီးအစီအစဉ်များ ဆောင်ရွက် နေခြင်းကြောင့် ကော်မတီအစည်းအဝေးခေါ်ယူကြိမ် နည်းပါကြောင်း တင်ပြအပ်ပါတယ်။ ပြည်ပကိုယ်စားလှယ်အဖွဲ့များနှင့်တွေ့ဆုံခြင်း ကော်မတီဥက္ကဋ္ဌအနေနဲ့ ပြည်ပလွှတ် တော်များ၊ အစိုးရအဖွဲ့များ၊ အဖွဲ့အစည်းများနှင့် ကိုယ်စားလှယ်အဖွဲ့များက လွှတ်တော်ဥက္ကဋ္ဌကြီးအား လာရောက်တွေ့ဆုံသည့် အစီအစဉ်များတွင် (၆)ကြိမ် တက်ရောက်ခွင်. ရရှိပါတယ်။ အတွင်းရေးမှူးအနေ နဲ့ အင်ဒိုနီးရှားလွှတ်တော်အဖွဲ့ လာရောက်စဉ် (၁)ကြိမ် တွေ့ဆုံခွင့်ရရှိခဲ့ပါတယ်။ ပြည်ပခရီးစဉ်များ သွားရောက်ခွင်ရရှိခဲ့ခြင်း ASCC ကော်မတီဥက္ကဋ္ဌဖြစ်တဲ့ ဦးဝင်းမောင် ဟာ ပြည်ထောင်စုလွှတ်တော် နာ ယက၊ အမျိုးသားလွှတ်တော် ဥက္ကဋ္ဌကြီး ဦးခင်အောင်မြင် ခေါင်းဆောင်တဲ့ မြန်မာ လွှတ်တော် ကိုယ်စားလှယ်အဖွဲ့တွင် ပညာရေး၊ ကျန်းမာရေး၊ ယဉ်ကျေးမှုရေးရာဆိုင်ရာ ကော်မတီ ဥက္ကဋ္ဌ ဒေါက်တာခင်ရွှေ၊ သတ္တုနှင်. သယံဇာတရေးရာကော်မတီ ဥက္ကဋ္ဌ ဦးနေဝင်းထွန်း တို့နှင့်အတူ ခရီးစဉ်မှာ လိုက်ပါ၍ ဂျပန်နိုင်ငံ အထက်လွှတ်တော် ဥက္ကဋ္ဌ၏ ဖိတ်ကြားချက်အရ ဂျန်ပန်နိုင်ငံသို့ ၆-၅-၂၀၁၂ မှ ၁၁-၅-၂၀၁၂ အထိ တရားဝင်ချစ်ကြည်ရေးခရီးစဉ် သွားရောက်လေ့လာခွင့်ရရှိခဲ့ ပါတယ်။ ခရီးစဉ်အတွင်း ဂျပန်နိုင်ငံ အစိုးရဝန်ကြီးချုပ်၊ ဝန်ကြီးများ၊ အထက်လွှတ်တော် ၊ အောက်လွှတ်တော်တို့၏ ဥက္ကဋ္ဌ၊ ဒုတိယဥက္ကဋ္ဌနှင့် , အရေးပါသော လွှတ်တော်အမတ်များ၊ ထင်ရှားသော ပုဂ္ဂိုလ်ကြီးများနှင့် တွေ့ဆုံဆွေးနွေးခွင့်၊ လွှတ်တော်အပါအဝင် လေ့လာသင့်သော နေရာဌာနများကို သွားရောက်လေ့လာခွင့် ရရှိခဲ့သဖြင့် များစွာအကျိုးကျေးဇူး ရှိခဲ့ပါတယ်။ ကော်မတီအတွင်းရေးမှူး၊ ဦးခင်မောင်ရီ အနေနဲ့ ပြည်ထောင်စုလွှတ်တော် နာယက၏ တာဝန်ပေးချက်ဖြင့်နာ ယက၏ကိုယ်စား အမျိုးသားလွှတ်တော် အာဆီယံနိုင်ငံရေးနှင့် လုံခြုံရေး အသိုက်အဝန်းဆိုင်ရာကော်မတီ ဥက္ကဋ္ဌ ဦးညွန့်တင် ခေါင်းဆောင်သော လွှတ်တော်ကိုယ်စားလှယ် အဖွဲ့တွင် လိုက်ပါ၍ အင်ဒို နီးရှားနိုင်ငံ Lombok မြို့တွင် ကျင်းပခဲ့သည့် (၃၃) ကြိမ်မြောက် အာဆီယံပါလီမန် (AIPA Generd Assembly) သို့ ၁၆-၉-၂၀၁၂ မှ ၂၂-၉-၂၀၁၂ အထိ အခြား ကိုယ်စားလှယ်အဖွဲ့ (၁၂)ယောက်နဲ့အတူ လိုက်ပါခွင့် ရရှိခဲ့ပါတယ်။ နာယက၏ တာဝန်ပေးချက် အရ ကော်မတီများက ခေါင်းဆောင်များဟာ သက်ဆိုင်ရာများ အဖွဲ့အစည်းများ ခွဲပြီးတော့ဆောင်ရွက်တဲ့နေရာမှာ အဖွဲ့ခေါင်းဆောင်ဖြစ်တဲ့ ဦးညွန့်တင် က အာဆီယံနိုင်ငံရေး ကော်မတီ၌ လည်းကောင်း၊ ဒုတိယခေါင်းဆောင် ဒေါက်တာမြဦး က အဖွဲ့အစည်းဆိုင်ရာ ကော်မတီ၌ လည်းကောင်း၊ အဖွဲ့ဝင် ဒေါက်တာမြင် ကြည် က စီးပွားရေးဆိုင်ရာ ကော်မတီ၌လည်းကောင်း အဖွဲ့ဝင် ဒေါ်နန်းနီနီအေး က အမျိုးသမီးပါလီမန်အမတ်များ အစည်းအဝေး (WAIPA) ည်းကောင်း၊ ဦးခင်မောင်ရီ မှ အာဆီယံလူမှုရေး နှင့် ယဉ်ကျေးမှုအဖွဲ့တွင်လည်းကောင်း ခေါင်းဆောင်၍ ပါဝင်တက်ရောက်ဆွေးနွေးခွင့် ရရှိပါတယ်။ အလားတူ ဆွေးနွေးဘက်နိုင်ငံ(၉)နိုင်ငံနဲ့ ဆွေးနွေးရာမှာလည်း အထက်ပါခေါင်းဆောင် များအနေနဲ့ မိမိတို့နဲ့ တာဝန်ပေးရာ နိုင်ငံများက လွှတ်တော်ကိုယ်စားလှယ်များနဲ့ ထိတွေ့ဆွေးနွေး ခွင့် ရရှိခဲ့ပါတယ်။ အာဆီယံ (၁၀)နိုင်ငံနဲ့ ဆွေးနွေးဘက်နိုင်ငံ (၉)နိုင်ငံတို့မှ လွှတ်တော် ဥက္ကဋ္ဌ၊ ဒုတိယဥက္ကဋ္ဌများ၊ ကော်မတီဥက္ကဋ္ဌများ၊ ကော်မတီဝင်များ၊ လွှတ်တော်အမတ်များနှင့် ရင်းနှီးစွာတွေ့ဆုံဆွေးနွေး အမြင်ချင်းဖလှယ်ခွင့်ရရှိခဲ့၍ များစွာ အကျိုးကျေးဇူး ရှိခဲ့ပါကြောင်း တင်ပြအပ် ပါတယ်။ (၃၃) ကြိမ်မြောက် AIPA General Assembly ရဲ့ ဆုံဖြတ်ချက်ကတော့ အသေးစိတ် ဖော်ပြပြီး ဖြစ်တဲ့အတွက်ကြောင့် ခြုံငုံ ၍ ဆုံးဖြတ်ချက်ပေါင်း (၁၃)ခုနဲ့ အတည်ပြုခြင်း(၃)ရပ်တို့ ဆောင်ရွက်နိုင်ခဲ့ပါကြောင်း တင်ပြအပ်ပါတယ်။ ဒီနေရာမှာကျွန်တော်တို့ တင်ပြရန်အချက်ကတော့ အာဆီယံလူမှုရေးနှင့် ယဉ်ကျေးမှုဆိုင်ရာကော်မတီရဲ့ ဆုံးဖြတ်ချက်(၂)ရပ်မှာ တင်ပြရန် ရှိပါတယ်။ (က) သဘာဝဘေးအန္တရာယ်နှင့် စပ်လျဉ်း၍ ပြည်သူလူထုအား ကြိုတင် ကာကွယ်ရေးဆိုင်ရာ အသိပညာပေးရန်၊ ပြည်သူအနေနဲ့ သဘာဝဘေးအန္တရာယ် ကျရောက်သည့်အခါ မူလအနေအထား ပြန်လည်ရောက်ရှိရေးအတွက် အရေးပေါ်တုံ့ပြန် ဆောင်ရွက်မှုနှင်. ဘေးအန္တရာယ်လျော့ချရေး ဆိုင်ရာ အစီအစဉ်များ တွင် ပြည်သူများ ပါဝင်ဆောင်ရွက် ပေးစေရေးအတွက် ပညာပေးရန် အစီအစဉ်များဆိုင်ရာ ဆုံးဖြတ်ချက်၊ (ခ) ကာဗွန်ထုတ်လုပ်မှုဆိုင်ရာ လျော့ချရေးနှင့် သဘာဝ ပတ်ဝန်းကျင်နှင့်သဟဇာတဖြစ်သည့် နည်းပညာများ ဖွံ့ဖြိုး တိုးတက်ရေး လွှဲပြောင်းရယူ ရေး ဆိုင်ရာ ဆုံးဖြတ်ချက်တို့ ဖြစ်ပါတယ်။ အတည်ပြုချက်မှာ တစ်ရပ်ကတော့ နဝအကြိမ်မြောက် AIFOCOM အစည်းအဝေးက ဆုံးဖြတ်ခဲ့ တာဝန်ပေးခဲ့တဲ့ နိုင်ငံအစိုးရနှင့်လွှတ်တော်က ဆောင်ရွက် သွားရမည့် လုပ်ငန်းပုံစံနဲ့ အစီရင်ခံစာကို အတည်ပြုခြင်း ဖြစ်ပါတယ်။ အဲဒီမှာ သီးခြားအစီအစဉ်အနေနဲ့ လူမှုရေးကဏ္ဍမှာ selgoonmco? ASEAN-Wildife Enforcement Network şuç Freeland Foundation တို့မ�� အဆိုပြု လာတဲ့ (၁) ASEAN ဒေသရဲ့ ဇီဝမျိုးစုံမျိုးကွဲများ ဆုတ်ယုတ်ကျဆင်းခြင်းမှ ကာကွယ် နိုင်ရန်နှင့် Green Legislative Agenda တစ်ရပ် ဖြစ်ထွန်းရေးအတွက် AIPA နှင့် နည်းပညာ ဆိုင်ရာ ပူးပေါင်းဆောင်ရွက်မှု ပြုသွားရန် အဆိုကို တစ်ညီတစ်ညွတ်တည်း အတည်ပြုခဲ့ပါတယ်။ ဒီနေရာမှာ ဖြည့်ဆည်း တင်ပြရမှာဘာ လောလောဆယ် အာဆီယံနိုင်ငံ (၂)ခုဖြစ်တဲ့ ထိုင်းနိုင်ငံ၊ ဘန်ကောက်မှာ ဖြစ်ပေါ်နေတဲ့ ဆိုးဆိုးဝါးဝါး ဖြစ်ပေါ်နေတဲ့ ဆင်စွယ်ရောင်းဝယ်မှု့Ivory Tradeနဲ့ ဗီယက်နမ်နိုင်ငံမှာ ဖြစ်ပေါ်နေတဲ့ ကြံ့ချို ရောင်းဝယ်မှုနဲ့ ပတ်သက်၍ ဒါ ဖိအားပေးပြီး ဒီဟာကို ပပျောက်အောင် လုပ်နေတဲ့ကိစ္စတစ်ခု ဖြစ်နေပါတယ်။ အလားတူ Green Rodd ဆိုတဲ့ ASEAN Concord မှာတင်မယ့် ဒီ Agenda တစ်ရပ်ဟာလည်း စောစောက ပြောခဲ့တဲ့ ဆုံးဖြတ်ချက်(၂)နဲ့ ပတ်သက်ပါကြောင်း လေးစားစွာ တင်ပြအပ်ပါတယ်။ အထက်ပါ ဆုံးဖြတ်ချက်နှစ်ရပ် အတည်ပြုခြင်း တစ်ရပ်နှင့် အစီအစဉ်သစ်တို့ကို အဆိုပြုခြင်းသည် ASCC လုပ်ငန်းနယ်ပယ်နှင့် တိုက်ရိုက်သက်ဆိုင်တဲ့ ကိစ္စရပ်များ ဖြစ်ပါတယ်။ သို့ဖြစ်ပါ၍ ကော်မတီအနေနဲ့ အဆိုပါကိစ္စရပ်များနှင့် ပတ်သက်၍ ကော်မတီတွင်း ဆွေးနွေး ညှိနှိုင်းပြီး လွှတ်တော်မှ ဆောင်ရွက်သင့်သည့်ကိစ္စများကို အစီရင်ခံအကြံပြု တင်ပြသွားရန် ဖြစ်ပါတယ်။ အဆိုပါကိစ္စရပ်များကို နိုင်ငံတော်ဘက်က တာဝန်ယူထားသည့် ကော်မတီ၊ ဆက်သွယ်ရာ ဌာနများနှင့်ချိတ်ဆက်ပေါင်းစပ် ဆောင်ရွက်သွားရန်လည်း လွှတ်တော်ဥက္ကဋ္ဌကြီးထံ တင်ပြသွားမှာ ဖြစ်ပါတယ်။ နိဂုံးအာဆီယံလူမှုရေးနှင့် ယဉ်ကျေးမှုအသိုက်အဝန်းဆိုင်ရာကော်မတီနှင့် နှီးနွယ်ပတ်သက် သော လုပ်ငန်းနယ်ပယ်သည် ကျယ်ဝန်းပါသည်။ ကော်မတီအနေနဲ့ ပညာရေး၊ ကျန်းမာရေး၊ ယဉ်ကျေးမှုနှင့်လူမှုဝန်ထမ်းဆိုင်ရာကိစ္စများကို ကော်မတီတွင်း အဖွဲ့ငယ်များခွဲ၍ သီးခြားစီ လေ့လာစေခြင်း၊ အကြံပြုချက်များ ပြုစုစေခြင်းဖြင့်ကော်မတီတွင်း ဆွေးနွေးညှိနှိုင်းကာ လုပ်ငန်း စဉ်များ ရေးဆွဲ သွားရန် စီစဉ်လျက်ရှိပါသည်။ ထိုသို့ ဆောင်ရွက်နိုင်ရန် ဤအစီရင်ခံစာ စာပိုဒ်၁၃(က)နှင့်(ခ)ပါ အစီအစဉ်အတိုင်း ဆောင်ရွက် သွားနိုင်ရေးအတွက် လွှတ်တော် ဥက္ကဋ္ဌကြီး၏ ခွင့်ပြုချက်များကိုလည်း လွှတ်တော်၏ အတည်ပြုချက် ရယူသွားမည် ဖြစ်ပါကြောင်း လေးစားစွာ တင်ပြအပ်ပါသည်။ အာဆီယံလူမှုရေးနှင့်ယဉ်ကျေးမှုအသိုက်အဝန်းဆိုင်ရာကော်မတီအမျိုးသားလွှတ်တော်။</speech>
<speech type="speaker">နေ့လယ်စာ သုံးဆောင်ဖို့ အစည်းအဝေးကို (၁)နာရီ ရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အာလုံးထွက်ခွာနိုင်ပါပြီခင်ဗျား။</speech>
<p>အစည်းအဝေးကို(၁၂၄၇)နာရီအချိန်တွင် ခေတ္တရပ်နားပြီး (၁၃၄၇) နာရီအချိန်တွင်ပြန်လည်ကျင်းပပါသည်။</p>
</report>
<report>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ၏ ပထမအကြိမ် အမျိုးသားလွှတ်တော် ပဉ္စမပုံမှန် အစည်းအဝေးတွင် အမျိုးသား လွှတ်တော်ကိုယ်စားလှယ်များမှ မေးမြန်းခဲ့သည့်မေးခွန်းများ၊ တင်သွင်းခဲ့သည့်အဆိုများ၊ ပေးပို့ ခဲ့သော ကြယ်ပွင့်မပြ မေးခွန်းများနှင့် ပထမပုံမှန်အစည်းအဝေးမှ ပဉ္စမပုံမှန် အစည်းအဝေး အထိ ဆောင်ရွက်ပြီး ဆောင်ရွက်ဆဲ၊ ဆောင်ရွက်ရန် ကျန်မေးခွန်းများ၊ အဆိုများနှင့်စပ်လျဉ်းသည့် အစီရင်ခံစာကို အမျိုးသားလွှတ်တော်သို့ဖတ်ကြား တင်သွင်းခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီရဲ့ ပထမအကြိမ် အမျိုးသားလွှတ်တော် ပဉ္စမပုံမှန်အစည်းအဝေးတွင် အမျိုးသားလွှတ်တော် ကိုယ်စားလှယ်များမှ မေးမြန်းခဲ့သည့်မေးခွန်းများ၊ တင်သွင်းခဲ့သည့် အဆိုများ၊ ပေးပို့ခဲ့သော ကြယ်ပွင့်မပြမေးခွန်း များနှင့် ပထမပုံမှန်အစည်းအဝေးမှ ပဉ္စမပုံမှန်အစည်းအဝေးအထိ ဆောင်ရွက်ပြီး၊ ဆောင်ရွက်ဆဲ၊ဆောင်ရွက်ရန်ကျန် မေးခွန်းများ၊ အဆိုများနှင့်စပ်လျဉ်းတဲ့ အစီရင်ခံစာကိုအမျိုးသားလွှတ်တော်သို့ ပေးပို့ထားပါတယ်။ ယခု အမျိုးသားလွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက် များ စိစစ်ရေးကော်မတီက အစီရင်ခံစာကို ဖတ်ကြားတင်သွင်းမှာ ဖြစ်ပါတယ်</speech>
<speech><mp id="105">ဦးနှင်းဝေ (ကော်မတီဝင် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ)</mp>လေးစားရပါသော အမျိုး သားလွှတ်တော် ဥက္ကဋ္ဌကြီးနှင့် အမျိုးသား လွှတ်တော် ကိုယ်စားလှယ် များ မင်္ဂလာပါလို့ ဂါရဝပြုပါတယ်။ ကျွန်တော်ကတော့ ကယား ပြည်နယ် မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးနှင်းဝေ ဖြစ်ပါတယ်။ ကျွန်တော့်အနေနဲ့ ဥက္ကဋ္ဌကြီးရဲ့ ခွင့်ပြုချက်နဲ့ ကော်မတီရဲ့ တာဝန်ပေးချက်အရ ပြည်ထောင်စု သမ္မတမြန်မာနိုင်ငံတော် အမျိုးသားလွှတ်တော် အစိုးရအာမခံချက်များ၊ ကတိများနှင့် တာဝန်ခံ ချက်များ စိစစ်ရေးကော်မတီ ပထမအကြိမ် အမျိုးသားလွှတ်တော် ပဉ္စမပုံမှန် အစည်းအဝေးတွင် မေးမြန်းခဲ့သည့်မေးခွန်းများ၊ အဆိုများ၊ ကြယ်ပွင့်မပြမေးခွန်းများနှင့် ပထမ၊ ဒုတိယ၊ တတိယ၊ စတုတ္ထနှင့် ပဉ္စမပုံမှန်အစည်းအဝေးများမှ ဆောင်ရွက်ပြီး၊ ဆောင်ရွက်ဆဲ၊ ဆောင်ရွက်ရန်ကျန် မေးခွန်းများ၊ အဆိုများနှင့် စပ်လျဉ်းသည့် အစီရင်ခံစာကို ဖတ်ကြားတင်သွင်းသွားမှာ ဖြစ်ပါတယ်။ ကျွန်တော့်အနေနဲ့ အချိန်ကို ငဲ့ ညှာသောအားဖြင့် အစီ ရင်ခံစာ များ ဖြန့်ဝေထားပြီးဖြစ်ပါ၍ ကော်မတီရဲ့ ဆောင်ရွက်ချက်များကိုသာ ဖတ်ကြားတင်ပြသွားမှာ ဖြစ်ပါတယ်။ ကော်မတီ၏ ဆောင်ရွက်ချက်များ ကို ပထမအကြိမ် အမျိုးသားလွှတ်တော် ပဉ္စမပုံမှန်အစည်းအဝေးကို ၁၈-၉-၂၀၁၂ မှ ၂၃-၁၁-၂၀၁၂ အထိ ကျင်းပခဲ့ပါတယ်။ ၎င်းအစည်းအဝေးတွင် လွှတ်တော်ကိုယ်စားလှယ်များမှ မေးခွန်းများ မေးမြန်းခြင်း၊ အဆိုများ တင်သွင်းခြင်း၊ ကိုယ်စားလှယ်များမှ ကြယ်ပွင့်မပြ မေးခွန်းများ ပေးပို့မေးမြန်းခြင်းနှင့် စပ်လျဉ်း၍ ကော်မတီမှ မှတ်တမ်းတင်ဆောင်ရွက်ခဲ့ပါသည်။ ကော်မတီ အနေဖြင့် ပဉ္စမပုံမှန်အစည်းအဝေးကို အပိုင်း(၄)ပိုင်းဖြင့် ပြုစုတင်ပြအပ်ပါသည်(က) ပထမအကြိမ် အမျိုးသားလွှတ်တော်၊ ပဉ္စမပုံမှန်အစည်းအဝေးတွင် မေးမြန်းခဲ့ သည့်မေးခွန်းများအနက် ကတိဖြစ်ပေါ်ခဲ့သည့်မေးခွန်းများ၊ အတည်ပြုခဲ့သည့် အဆိုများနှင့် စပ်လျဉ်း၍ ဝန်ကြီးဌာနများနှင့် ပြည်ထောင်စုအဆင့် အဖွဲ့အစည်းဝင်များမှ ပြန်လည်ဖြေကြား ချက်များနှင့် ဆောင်ရွက်ချက်များ၊ (ခ) ပထမအကြိမ် အမျိုးသားလွှတ်တော် ပဉ္စမပုံမှန် အစည်းအဝေးကာလအထိ စာဖြင့် မေးမြန်းခဲ့သည့် ကြယ်ပွင့်မပြမေးခွန်းများနှင့် စပ်လျဉ်း၍ ဝန်ကြီးဌာနများနှင့် ပြည်ထောင်စုအဆင့် အဖွဲ့အစည်းဝင်များမှ ပြန်လည် ဖြေကြားချက်များနှင့်ဆောင်ရွက်ချက်များ၊ (ဂ) ပထမ၊ ဒုတိယ၊ တတိယ၊ စတုတ္ထနှင့် ပဉ္စမပုံမှန်အစည်းအဝေးများတွင် ကတိဖြစ်ပေါ်ခဲ့သည့်မေးခွန်းများ၊ အတည်ပြုခဲ့သည့် အဆိုများနှင့် စပ်လျဉ်း၍ သက်ဆိုင်ရာ ဝန်ကြီးဌာနများနှင့် ပြည်ထောင်စုအဆင့် အဖွဲ့အစည်းဝင်များမှ ဆောင်ရွက်ဆဲနှင့် ဆောင်ရွက်ရန် ကျန် မေးခွန်းနှင့် အဆိုများ၊ (ဃ) ပထမ၊ ဒုတိယ၊ တတိယ၊ စတုတ္ထနှင့် ပဉ္စမပုံမှန် အစည်းအဝေးများတွင် စာဖြင့် မေးမြန်းခဲ့သည့် ကြယ်ပွင့်မပြမေးခွန်းများနှင့် စပ်လျဉ်း၍ သက်ဆိုင်ရာဝန်ကြီးဌာအလိုက် မေးခွန်းများ စာရင်းချုပ်။ အပိုင်း(၁) မေးခွန်းများ။ ပထမအကြိမ် အမျိုး သားလွှတ်တော်၊ ပဉ္စမပုံမှန်အစည်းအဝေးတွင် မေးမြန်းခဲ့သည့် ကြယ်ပွင့်မပြ မေးခွန်းများအပေါ် ပြည်ထောင်စုဝန်ကြီးများနှင့် ပြည်ထောင်စုအဆင့် ဌာနများ၏ ဖြေကြားချက်များတွင် အာမခံချက်၊ ကတိနှင့် တာဝန်ခံချက်များ ဖြစ်ပေါ်ခဲ့သည့်မေးခွန်းများမှာ (၁၀၅)ခုဖြစ်ပြီး၊ ရှင်းလင်းချက်သာဖြစ်ပြီး ကတိမဖြစ်ပေါ်ခဲ့သည့်မေးခွန်းမှာ (၄၉)ခု ဖြစ်ပါသည်။ ကတိဖြစ်ပေါ်ခဲ့သည့်မေးခွန်းများအပေါ် ပြည်ထောင်စုဝန်ကြီးဌာနများ၏ ဆောင်ရွက် ပြီးစီးမှုနှင့် ဆောင်ရွက်ဆဲများကို Power Point ဖြင့် တင်ပြထားပါသည်။ အာမခံချက်၊ ကတိနှင့် တာဝန်ခံချက်များ ဖြစ်ပေါ်ခဲ့သည့်မေးခွန်းများနှင့် အဖြေများ၊ ဖြေကြားချက်များ အသေးစိတ်ကို အစီရင်ခံစာ စာအုပ်တွင် နောက်ဆက်တွဲက)ဖြင့် ဖော်ပြထားပါသည်။ အဆိုများ။ ပထမအကြိမ် အမျိုးသားလွှတ်တော် ပဉ္စမပုံမှန်အစည်းအဝေးတွင် အဆို (၁၆)ခု ဆွေးနွေးခဲ့ပါသည်။ ဆွေးနွေးခဲ့သည့် အဆိုများအနက် လွှတ်တော်မှ အဆို(၈)ခုကို အတည် ပြုခဲ့ပြီး မှတ်တမ်းတင်သည့်အဆို (၆)ခု၊ အတည်မပြု ခဲ့သည့် အဆို (၂)ခု ဖြစ်ပေါ်ခဲ့ပါသည်။ ၎င်းတို့မှာ ဝန်ကြီးဌာနနှင့် ပြည်ထောင်စုအဆင့်အလိုက် အတည်ပြုခဲ့သော အဆိုများနှင့် စပ်လျဉ်း၍ Power Point ဖြင့် တင်ပြထားပါသည်။ အတည်ပြုခဲ့သည့် အဆိုများနှင့် စပ်လျဉ်း၍ဆောင်ရွက်ထားမှုအသေးစိတ်ကို အစီရင်ခံစာ စာအုပ်တွင် နောက်ဆက်တွဲ (က)ဖြင့် တင်ပြ အပ်ပါသည်။ အပိုင်း(၂) ပထမအကြိမ် အမျိုးသားလွှတ်တော် ပဉ္စမပုံမှန်အစည်းအဝေးသို့ မျိုးသားလွှတ်တော် ကိုယ်စားလှယ်များမှ ပေးပို့ခဲ့သည့် ကြယ်ပွင့်မပြ မေးခွန်းပေါဇို၁၈၂)ခုနှင့်စပ်လျဉ်း၍ စိစစ်ရာတွင် သက်ဆိုင်ရာ ပြည်ထောင်စုဝန်ကြီးဌာနများ၏ ဖြေကြားချက်များအရ ဆောင်ရွက်ပြီးစီးမှု (၁၅)ခု၊ဆောင်ရွက်ဆဲ(၇၂)ခု၊ စုစုပေါင်း (၈၇)ခုနှင့် ရှင်းလင်းချက်သာဖြစ်ပြီး ဆောင်ရွက်ချက်မရှိသော မေးခွန်းပေါင်း(၉၅)ခုရှိကြောင်း စိစစ်တွေ့ရှိရပါသည်။ ဆောင်ရွက်ပြီးစီးမှု၊ ဆောင်ရွက်ဆဲနှင့် ရှင်းလင်းချက်များဖြစ်သည့် ကြယ်ပွင့်မပြ မေးခွန်းများကိုလည်း Power Point ဖြင့် တင်ပြထား ပါသည်။ ကြယ်ပွင့်မပြ မေးခွန်းပေါင်း (၁၈၂)ခုတို့နှင့် စပ်လျဉ်း၍ အစီရင်ခံစာ စာအုပ်တွင်နောက်ဆက်တွဲ(ခ)ဖြင့် ပြုစုတင်ပြထားပါသည်။ အပိုင်း(၃) ပထမအကြိမ် အမျိုးသားလွှတ်တော် ပထမ၊ ဒုတိယ၊ တတိယ၊ စတုတ္ထနှင့် ပဉ္စမပုံမှန် အစည်းအဝေးများတွင် ကတိဖြစ်ပေါ်ခဲ့သည့်မေးခွန်း များ၊ အတည်ပြုခဲ့သည့် အဆိုများနှင့် စပ်လျဉ်း၍ သက်ဆိုင်ရာ ဝန်ကြီးဌာနများ၊ ပြည်ထောင်စုအဆင့် အဖွဲ့အစည်းဝင်များမှဆောင်ရွက်ပြီး၊ ဆောင်ရွက်ဆဲ၊ ဆောင်ရွက်ရန်ကျန်များမှာ (က) ပထမပုံမှန်အစည်းအဝေးမှ ပဉ္စမ ပုံမှန်အစည်းအဝေးအထိ မေးခွန်းပေါင်း (၅၈၁)ခုရှိသည့်အနက် ဝန်ကြီးဌာန များ၊ ပြည်ထောင်စု အဆင့် အဖွဲ့အစည်းဝင်များအနေဖြင့် ဆောင်ရွက်ပြီး မေးခွန်းပေါင်း (၃၃၀)ခု၊ ဆောင်ရွက်ဆဲ မေးခွန်းပေါင်း(၂၁၀)ခုနှင့် ဆောင်ရွက်ရန်ကျန် မေးခွန်းပေါင်(၄၁)ခု ရှိပါသည်။ ဆောင်ရွက်ပြီးစီးမှု ရာခိုင်နှုန်းမှာ (၅၇)ရာခိုင်နှုန်းရှိကြောင်း စိစစ်တွေ့ရှိရပါသည်။ ထိုမေးခွန်းများနှင့် စပ်လျဉ်း၍ဆောင်ရွက်ပြီးစီးမှုရာခိုင်နှုန်းများကို Power Point ဖြင့် တင်ပြထားပါသည်။(ခ)ပထမပုံမှန် အစည်းအဝေးမှ ပဉ္စမပုံမှန်အစည်းအဝေး အထိ အတည်ပြုခဲ့သည့် အဆိုပေါင်း (၇၁)ခုရှိသည့် အနက် ဝန်ကြီးဌာနများနှင့် ပြည်ထောင်စုအဆင့် အဖွဲ့အစည်းဝင်များမှ ဆောင်ရွက်ပြီး အဆို ပေါင်း(၄၀)ခု၊ ဆောင်ရွက်ဆဲ အဆိုပေါင်း (၃၁)ခု ရှိပါသည်။ ဆောင်ရွက်ပြီးစီးမှု ရာခိုင်နှုန်းမှာ (၅၆.၃)ရာခိုင်နှုန်းရှိကြောင်း စိစစ်တွေ့ရှိရပါသည်။ အဆိုများနှင့် စပ်လျဉ်း၍ ဆောင်ရွက်ပြီးစီးမှု ရာခိုင်နှုန်းကို Power Point ဖြင့် တင်ပြထားပါသည်။ ပထမ၊ ဒုတိယ၊ တတိယ၊ စတုတ္ထနှင့် ပဉ္စမပုံမှန်အစည်းအဝေးများတွင် ကတိဖြစ်ပေါ်ခဲ့သည့်မေးခွန်းများ၊ အဆိုများ နှင့် စပ်လျဉ်း၍ဆောင်ရွက်ဆဲနှင့် ဆောင်ရွက်ရန်ကျန် အခြေအနေများကို အစီရင်ခံစာ စာအုပ်တွင် နောက်ဆက် တွဲ(ဂ)ဖြင့် ပြုစုတင်ပြထားပါသည်။ အပိုင်း(၄) ပထမ၊ ဒုတိယ၊ တတိယ၊ စတုတ္ထနှင့် ပဉ္စမပုံမှန်အစည်းအဝေးများတွင် စာဖြင့်မေးမြန်း ခဲ့သည့် ကြယ်ပွင့်မပြ မေးခွန်းများနှင့် စပ်လျဉ်း၍ ဝန်ကြီးဌာန ပေါင်း(၃၆)ခုမှ မေးခွန်းပေါင်း (၆၀၁)ခုရှိကြောင်း စိစစ်တွေ့ရှိရပါသည်။ သက်ဆိုင်ရာ ဝန်ကြီးဌာနများအလိုက် မေးခွန်းများ စာရင်းချုပ်ကို Power Point ဖြင့် တင်ပြထားပါသည်။ အဆိုပါ ကြယ်ပွင့်မပြ မေးခွန်းများနှင့် စပ်လျဉ်း၍ ဆောင်ရွက်ပြီးစီးမှုနှင့် ဆောင်ရွက်ဆဲ အခြေအနေများ အသေးစိတ်မှာ မေးခွန်း အရေအတွက် များပြားခြင်း၊ ဝန်ကြီးဌာနများမှ ပြန်ကြားစာများ အချိန်မီမရောက်ရှိခြင်းတို့ကြောင့် ယခုအစီရင်ခံစာတွင် ထည့်သွင်းဖော်ပြနိုင်ခြင်း မရှိပါ။ သို့သော် လာမည့် ပထမအကြိမ် အမျိုးသား လွှတ်တော် သတ္တမပုံမှန်အစည်းအဝေးသို့ တင်ပြမည့် အစီရင်ခံစာတွင် အဆိုပါ ကြယ်ပွင့်မပြ မေးခွန်းများနှင့် စပ်လျဉ်း၍ တိုးတက်မှုအခြေအနေအား ထည့်သွင်းအစီရင်ခံမည်ဖြစ်ပါကြောင်း ဖော်ပြအပ်ပါသည်။ ကော်မတီ၏ စိစစ်တွေ့ရှိချက်ကော်မတီ၏ စိစစ်တွေ့ရှိချက်မှာ အောက်ပါအတိုင်း ဖြစ်ပါသည် - (က) ပထမအကြိမ် အမျိုးသားလွှတ်တော် ပဉ္စမပုံမှန် အစည်းအဝေးတွင် ကြယ်ပွင့်ပြ မေးခွန်းပေါင်း (၁၅၄)ခုနှင့် ကြယ်ပွင့်မပြ မေးခွန်းပေါင်း (၁၈၂)ခု၊ စုစုပေါင်း (၃၃၆)ခု မေးမြန်းခဲ့ပြီး ပြည်ထောင်စု ဝန်ကြီး ဌာနများ၊ ပြည်ထောင်စုတရားလွှတ်တော်ချုပ်ရုံး၊ ပြည်ထောင်စုရွေးကောက်ပွဲ ကော်မရှင်၊ ပြည်ထောင်စုရာထူးဝန်အဖွဲ့၊ တိုင်းဒေသကြီးနှင့် ပြည်နယ်အစိုးရအဖွဲ့တို့မှ ဖြေကြား ခဲ့ကြောင်း တွေ့ရှိရပါသည်။ (ခ) ကြယ်ပွင့်ပြ မေးခွန်းပေါင်း (၁၅၄)ခုနှင့် စပ်လျဉ်း၍ ပြည်ထောင်စု အဆင့် အဖွဲ့အစည်းများ၏ ဖြေကြားချက်များအရ ကတိကဝတ်ဖြစ်ပေါ်ခဲ့သည့်မေးခွန်းပေါင်း(၁၀၅)ခုတွင်ဆောင်ရွက်ပြီးစီးမှု၁၅)ခု၊ ဆောင်ရွက်ဆဲ (၈၁)ခု၊ နောင် ဆက်လက်ဆောင်ရွက်ရန် (၉)ခုနှင့် ကတိကဝတ် မဖြစ်ပေါ်ခဲ့သော မေးခွန်းပေါင်းမှာ (၄၉)ခုဖြစ်ပါသည်။ (ဂ) ကြယ်ပွင့်မပြမေးခွန်း ပေါင်း(၁၈၂)ခုနှင့် စပ်လျဉ်း၍ ပြည်ထောင်စုအဆင့် အဖွဲ့အစည်းများ၏ ဖြေကြားချက်အရ ဆောင်ရွက်ပြီးစီးမှု၁၅)ခု၊ ဆောင်ရွက်ဆဲ (၇၂)ခုနှင့် ရှင်းလင်းချက်သာဖြစ်ပြီး ဆောင် ရွက်ရန် မလိုသော မေးခွန်းပေါင်း (၉၅)ခုရှိပါကြောင်း စိစစ်တွေ့ရှိရပါသည်။ (ဃ) ဆွေးနွေးခဲ့သည့် အဆိုပေါင်း(၁၆)ခုရှိသည့်အနက် လွှတ်တော်က အတည်ပြုခဲ့သည့် အဆို(၈)ခု၊ မှတ်တမ်းတင်သည့်အဆို(၆)ခု၊ အတည်မပြု သည့် အဆို(၂)ခု ဖြစ်ပေါ်ကြောင်း စိစစ်တွေ့ရှိရပါသည်။ (င) အမျိုးသား လွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီသည် လွှတ်တော်ကိုယ်စားလှယ်များက မေးမြန်းခဲ့သည့် ကြယ်ပွင့်ပြ မေးခွန်း များနှင့် ကြယ်ပွင့်မပြ မေးခွန်းများ အပေါ် ပြည်ထောင်စုအဆင့် အဖွဲ့အစည်းဝင်များက ပြည်လည်ဖြေကြားသည့် အဖြေများတွင် လတ်တလော ဘတ်ဂျက်နှစ်အတွင်း ဆောင်ရွက်ပေးနိုင်ခြင်းမရှိသကဲ့သို့ အချို့မှာ လာမည့်(၅)နှစ် စီမံကိန်း ဘတ်ဂျက်များတွင် ထည့်သွင်းလျာထား ဆောင်ရွက်ရသည်များလည်း ရှိပါသည်။ သက်ဆိုင်ရာ ဘတ်ဂျက် များတွင် ပါဝင်ခြင်း ရှိ မရှိ လွှတ်တော်ကိုယ်စားလှယ် များကလည်း စိစစ်သတိပေး နှိုးဆော်ရန် လိုအပ်သကဲ့သို့ ကော်မတီကလည်း ကတိကဝတ် ဖြစ်မှု အပေါ် မူတည်၍ စိစစ်ဆောင်ရွက်သွားမည် ဖြစ်ပါသည်။ ကော်မတီ၏ သုံးသပ်ချက်ကော်မတီ၏ သုံးသပ်ချက်များမှာ အောက်ပါအတိုင်း ဖြစ်ပါသည်(က) ပထမအကြိမ် အမျိုးသားလွှတ်တော် ပဉ္စမပုံမှန်အစည်းအဝေးမှာ ၁၈-၉-၂၀၁၂ မှ ၂၃-၁၁-၂၀၁၂ အထိ ကြာမြင့်ခဲ့ပါသည်။ လွှတ်တော်ကိုယ်စားလှယ်များသည် အတွေ့အကြုံ ရင့်ကျက်လာပြီဖြစ်သဖြင့် မေးခွန်းများ မေးမြန်းချက်အပေါ် အစိုးရ၏ ဆောင်ရွက်ရန် ကတိကဝတ် များအရ သက်ဆိုင်ရာ ဝန်ကြီးဌာန၏ ရသုံးမှန်းခြေငွေစာရင်းတွင် ပါ/မပါ စိစစ်ပေးလာပြီး မိမိတို့ ကော်မတီနှင့် ပိုမိုပူးပေါင်းဆောင်ရွက်လာကြောင်း တွေ့ရှိရပါသည်။ ဥပမာအားဖြင့်၁၅-၁၁-၂၀၁၂ ရက်နေ့တွင် ပြုလုပ်သော ပြည်ထောင်စုဝန်ကြီးဌာနများနှင့် ညှိနှိုင်းအစည်းအဝေးတွင် အမျိုးသား လွှတ်တော် ကိုယ်စားလှယ်များဖြစ်သည့် ဦးလှဆွေ၊ ဦးဟာရှိန်းဆွေ၊ ဦးမျိုးမြင့်၊ ဦးဘိုးရယ်၊ ဦးခက်ထိန်နန်၊ ဦးမောင်အေးထွန်းနှင့် ဒေါ်ခင်ဝိုင်းကြည် တို့ တက်ရောက်ခဲ့ပြီး ၎င်းတို့၏ အဆို၊ မေးခွန်းများနှင့် ပတ်သက်၍ ဆွေးနွေးမေးမြန်းခဲ့ပါသည်။ အလားတူ ၈-၁-၂၀၁၃ ရက်နေ့တွင် ပြုလုပ်သော ပြည်ထောင်စုဝန်ကြီးဌာနများနှင့် ညှိနှိုင်းအစည်းအဝေးတွင် အမျိုးသားလွှတ်တော် ကိုယ်စားလှယ်များဖြစ်သည့် ဒေါက်တာမြဦး၊ ဦးဝင်းမောင်၊ ဒေါ်ခင်ဝိုင်းကြည်နှဦးပေါ်လျှံလွင် တို့ တက်ရောက်ခဲ့ပြီး ၎င်းတို့၏ အဆို၊ မေးခွန်းများနှင့် ပတ်သက်၍ ဆွေးနွေးမေးမြန်းခဲ့ပါသည်။ အလားတူ ၂၄-၁-၂၀၁၃ ရက်နေ့တွင် ပြုလုပ်သော ပြည်ထောင်စုဝန်ကြီးဌာနများနှင့် ညှိနှိုင်း အစည်းအဝေးတွင် ကော်မတီဝင်များနှင့် သက်ဆိုင်ရာ ဝန်ကြီးဌာနများမှ တာဝန်ရှိသူများ တက်ရောက်ခဲ့ပြီး အဆို၊ မေးခွန်းများနှင့် ပတ်သက်၍ အမျိုးသားလွှတ်တော် ကိုယ်စားလှယ်များ ဖြစ်သည့် ဦးဉာဏ်လင်း၊ ဦးအောင်ချိုဦး၊ ဦးဌေးမောင်၊ ဦးဝင်းမောင် တို့ တက်ရောက်ခဲ့ပြီး ဆွေးနွေးမေးမြန်းခဲ့ပါသည်။ လွှတ်တော်ကိုယ်စားလှယ်များမှ မိမိတို့ မဲဆန္ဒနယ်မြေရှိ ပြည်သူ လူထု၏ တင်ပြချက်များ၊ လိုအပ်ချက်များနှင့် နိုင်ငံတော်အတွက် အမှန်တကယ် လိုအပ်ချက်များကို ဆောင်ရွက်ပေးနိုင်ရန် မေးခွန်း များနှင့် အဆိုများကို ပိုမိုဆောင်ရွက်လာနိုင်ပြီး အမျိုးသား လွှတ်တော်၏ ဆောင်ရွက်ချက်များမှာလည်း ပိုမိုတိုးတက် ကောင်းမွန်လာသည်ဟု သုံးသပ်ရရှိ ပါသည်။ (ခ) လွှတ်တော်ကိုယ်စားလှယ်များ၏ မေးခွန်းများ မေးမြန်းခြင်းနှင့် အဆိုများ တင်သွင်း ခြင်းအပေါ် သက်ဆိုင်ရာ ဝန်ကြီးဌာနအချို့မှယခင်က ဖြေကြားချက်များမှာ တိကျရေရမှု မရှိခြင်း၊ ဝန်ကြီးဌာန၏ တစ်နိုင်ငံလုံး အတိုင်းအတာအရ ဆောင်ရွက်စီးသည့် Data များကိုသာ ဖတ်ကြား ရှင်းလင်းနေခြင်းတို့ကြောင့် အချိန်ကုန်ပြီး လိုရင်းမရောက်ဖြစ်ခဲ့ရာမှ ယခုအခါ လိုရင်းတိုရှင်း ထိမိ သော အဖြေများနှင့်အတူ ဆောင်ရွက်ချက်များမှာလည်း (၅၇)ရာခိုင်နှုန်းအထိ ပြီးစီးအောင်ဆောင်ရွက်လာနိုင်မှုကြောင့် တိုးတက်လာကြောင်း တွေ့ရှိရပါသည်။ ထို့ကြောင့် ကော်မတီအနေဖြင့် ဝန်ကြီးဌာနများနှင့် ဆက်လက်ညှိနှိုင်း တွန်းအားပေးဆောင်ရွက်သွားမည် ဖြစ်ပါသည်။ (ဂ) အချို့မေးခွန်းများမှာ သက်ဆိုင်ရာ ဝန်ကြီးဌာနများက လွှတ်တော်တွင် ဖြေကြား ရုံဖြင့် မလုံလောက်ဘဲ အများပြည်သူများ သိရှိစေရန် လိုအပ်သည့် ချက်များကို သတင်းမီဒီယာ မှတစ်ဆင့် ထုတ်ပြန်အသိပေးသင့်ကြောင်းလည်း တွေ့ရှိရပါသည်။ အမျိုးသားလွှတ်တော်ဆိုင်ရာ နည်းဥပဒေများ ပုဒ်မ ၁၂၂ တွင် နိုင်ငံသားအတွက် အကျိုးဖြစ်ထွန်းစေမည့် မေးခွန်းများ ဖြစ်သည်ဟု ဥက္ကဋ္ဌက သတ်မှတ် ထားသော မေးခွန်းများနှင့် ဖြေကြားချက်များကို နိုင်ငံတော် ပြန်တမ်းတွင် ထည့်သွင်းနိုင် သည် ဟု ပြဋ္ဌာန်းထားသဖြင့် အမျိုးသားလွှတ်တော် ဥက္ကဋ္ဌ က နိုင်ငံတော်ပြန်တမ်းတွင် ထည့်သွင်းထုတ်ပြန်ရန်နှင့် နေ့စဉ်ထုတ်သတင်းစာများတွင် အပြည့်အစုံ ရေးသားဖော်ပြရန် ဆုံးဖြတ်ခဲ့ခြင်းကြောင့် လွှတ်တော်နှင့် အစိုးရ၏ ဆောင်ရွက်ချက်များကို ပြည်သူများမှ ပိုမို၍ ထင်သာမြင်သာ ရှိစေခဲ့ပါသည်။ (ဃ) လွှတ်တော်ကိုယ်စားလှယ်များအနေဖြင့်လည်း မိမိတို့၏ မေးမြန်းချက်များအပေါ် သက်ဆိုင်ရာ ဝန်ကြီးဌာန များ၏ ကတိကဝတ်အရ သတ်မှတ်ကာလအတွင်း အရည်အသွေး ကိုက်ညီစွာ ပြီးမြောက်မှု မရှိခြင်း၊ ပြီးမြောက်ပါသော်လည်း ပြီးပြည့်စုံမှု (Perfect and Complete) မဖြစ်ခြင်းတို့နှင့် စပ်လျဉ်း၍ ဤကော်မတီသို့ ဆက်သွယ်အကြံပြု အသိပေးခြင်းဖြင့် ပူးပေါင်းဆောင်ရွက်နိုင်ပါကြောင်း ဖိတ်ခေါ်တင်ပြအပ်ပါသည်။ ၂၀၁၃-၂၀၁၄ ဘဏ္ဍာရေးနှစ် အမျိုးသားစီမံကိန်း ဥပဒေကြမ်းနှင့် ၂၀၁၃-၂၀၁၄ ရသုံးမှန်းခြေငွေစာရင်းကို ကော်မတီအသီးသီးနှင့် ပြည်ထောင် စုဝန်ကြီးဌာနများ တွေ့ဆုံညှိနှိုင်း လျက်ရှိရာ လွှတ်တော်အသီးသီးမှ ကြယ်ပွင့်ပြ၊ မပြ မေးခွန်းများနဲ့ စပ်လျဉ်း၍ ဆောင်ရွက်ရန် ကျန်သည်များကို ဝန်ကြီးဌာနများ၏ ဘတ်ဂျက်များတွင် ပါရှိရေးအတွက် အစိုးရ၏ အာမခံချက် များ၊ ကတိများနှင့် တာဝန်ခံချက်များ စိစစ်ရေးကော်မတီများမှ ဆောင်ရွက်ခဲ့ကြ ပါသည်။ ထို့ကြောင့် မိမိတို့ ကော်မတီမှ ၁၈-၂-၂၀၁၃ ရက်စွဲပါစာအမှတ်၊ ၃/အမ(ကော်မတီ)၁၄/၂၀၁၃-ဝဝ၂ ဖြင့် အမျိုးသားလွှတ်တော် ကိုယ်စားလှယ်အားလုံးသို့ အသိပေး အကြောင်းကြားခဲ့ပြီး သက်ဆိုင်ရာ ဝန်ကြီးဌာနများနှင့် ညှိနှိုင်းရန် ကော်မတီအသီးသီးသို့ စုစုပေါင်း မေးခွန်း (၂၃)စောင်ကို အချိန်မီ ပေးပို့ခဲ့ကြောင်း အစီရင်ခံစာ တင်ပြအပ်ပါသည်။ အမျိုးသားလွှတ်တော် အစိုးရ၏အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီအနေဖြင့် အမျိုးသားလွှတ်တော် နည်းဥပဒေများ၏ နည်းဥပဒေ ၇၁ ပါ ပြဋ္ဌာန်းချက်များအရလည်းကောင်း၊ အမျိုးသားလွှတ်တော်မှ သတ်မှတ်ပေး သည့် ကော်မတီ၏ လုပ်ငန်းတာဝန်များအရလည်းကောင်း တိကျစွာလိုက်နာပြီး ဆက်လက်စိစစ်ဆောင်ရွက်သွားမည် ဖြစ်ပါကြောင်း အစီ ရင်ခံတင်ပြအပ်ပါသည်။ အားလုံးကို ကျေးဇူးတင်ပါတယ်။ အမျိုးသား လွှတ်တော် အစိုး ရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီ။ (ဩဘာသံများ)</speech>
<title>အမျိုးသားလွှတ်တော်အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေး ကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင်အမည်စာရင်းတင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">အမျိုး သားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော် အစိုးရ၏ အာမခံချက်များ၊ ကတိများနှင့် တာဝန်ခံချက်များ စိစစ်ရေးကော်မတီရဲ့ အစီရင်ခံစာနှင့်စပ်လျဉ်း၍ ဆွေးနွေးမယ့် လွှတ်တော်ကိုယ်စားလှယ်များ ရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ဌာန၊ ဒုတိယ ညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။(ဩဘာသံများ)</speech>
</report>
<report>
<title>အမျိုးသားလွှတ်တော် ပြည်သူတို့၏ တိုင်ကြားစာနှင့်အသနားခံစာဆိုင်ရာကော်မတီက ငွေတိုးကြီးဖြင့် ငွေချေးစားမှုကြောင့် အတိဒုက္ခရောက်ကြရသည့် ပြည်သူတို့၏ တိုင်ကြားစာနှင့် အသနားခံစာများကို လွှတ်တော်သို့ ဖတ်ကြားတင်ပြခြင်း</title>
<speech type="speaker">အစီအစဉ်(၂၁)ကို ဆောင်ရွက်မှာဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ပြည်သူတို့၏ တိုင်ကြားစာနှင့် အသနားခံစာ ဆိုင်ရာကော်မတီက ငွေတိုးကြီးဖြင့် ငွေချေးစားမှုကြောင့် အတိဒုက္ခရောက်ကြရသည့် ပြည်သူ တို့၏ တိုင်ကြားစာနှင့် အသနားခံစာများကို လွှတ်တော်သို့ ဖတ်ကြားတင်သွင်းမှာ ဖြစ်ပါတယ်</speech>
<speech><mp id="105">ဦးမှတ်ကြီး (ကော်မတီဝင်၊ ပြည်သူတို့၏ တိုင်ကြားစာနှင့် အသနားခံစာကော်မတီ</mp>လေးစားအပ်ပါသော အမျိုးသားလွှတ်တော် ဥက္ကဋ္ဌနှင့် အမျိုးသားလွှတ်တော် ကိုယ်စားလှယ်များ ခင်ဗျား။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ်နဲ့ ပြည်သူတို့၏ တိုင်ကြားစာနှင့် အသနားခံစာဆိုင်ရာ ကော်မတီ၊ အတွင်းရေးမှူး ဦးမှတ်ကြီး ဖြစ်ပါတယ်။ ကျွန်တော် တင်ပြသွားမယ့်ကိစ္စကတော့ ငွေတိုး ကြီးဖြင့် ငွေချေးစားမှုကြောင့် အတိဒုက္ခ ရောက်ကြရတဲ့ ပြည်သူတွေရဲ့ တိုင်ကြားစာနှင့် အသနားခံစာများကို ပြည်သူများ သိရှိစေရန် အတွက် တင်ပြစာ (၁၀)စောင်ကို ရွေးချယ်ပြီးတော့ ဒီကနေ့မှာတော့ အမှုတွဲ (၅)တွဲကို ဖတ်ကြား တင်ပြသွားမှာ ဖြစ်ပါတယ်။ လေးစားအပ်ပါသော အမျိုးသလွှတ်တော်က္ကဋ္ဌကြီးခင်ဗျား။ ကျွန်တော်တို့ကော်မတီက လွှတ်တော်သို့ ဖတ်ကြားတင်သွင်းရန် ရွေးချယ်ထားတဲ့ အမှုများကတော့ ငွေတိုးချေးသူများနဲ့ ငွေချေးယူသူများကြား ပေါ်ပေါက်လာသော ပြဿနာများ ဖြစ်ပါတယ်။ ငွေချေးယူသူများအနေနဲ့ တည်ဆဲဥပဒေပါ အခွင့်အရေးများကို မရကြပဲနဲ့ အဘိုးကြီးများဖြင့် နှစ်ထပ်တိုးများ၊ ဖန်တီး စာချုပ်များ၊ စာချုပ်လွတ်များတွင် လက်မှတ်ရေးထိုးပေးရခြင်းများကြောင့် အိုး မဲ့၊ အိမ်မဲ့၊ မြေမဲ့၊ ကျွဲ၊ နွားများ ဆုံးရတဲ့အဖြစ်တွေကို ဖြစ်ပေါ်ခဲ့ကြောင်း တွေ့ရှိရမှာဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကော်မတီရဲ့ လေ့လာ တွေ့ရှိချက်အရ တရားဝင်မှတ်ပုံတင်ထားခြင်းမရှိသော ငွေတိုးချေးသူများအတွက် တရားရုံးများက ဒီဂရီချမှတ်ပေးထားခွင့် မရှိကြောင်း၊ နှစ်ထပ်တိုးများနှင့် အရင်းထက်မပိုသော အတိုးများ အတွက် တောင်းဆိုခွင့်မရှိကြောင်း၊ မမှန်မကန် ရေးသွင်းထားသော ကွက်လပ်ထားပြီး လက်မှတ် ရေးထိုးခိုင်းသော စာချုပ် စာတမ်းများကိုမြီ ရှင်ခ ယူမထားရကြောင်း၊ ယူထားခြင်းရှိပါက ထို ပဋိညာဉ်သည် ပျက်ပြယ်ကြောင်း ဥပဒေပြဋ္ဌာန်းထား သော်လည်း ဒီ ပြဋ္ဌာန်းချက်ကို မြီစားများက မရရှိပဲနဲ့ ဥပဒေပါ အခွင့်အရေးများ ဆုံးရှုံးနေသည်ကို သိရှိ၊ ပြင်ဆင်၊ ကာကွယ်ပေးနိုင်ရန် အတွက် ယခုကဲ့သို့ ရွေးချယ်ဖတ်ကြားရခြင်း ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ကျွန်တော် ဖတ်ကြား တင်ပြသွားမယ့် အမှုတွဲ(၅)တွဲအနက် ပထမအမှုတွဲ(၃)ခုကတော့ စစ်ကိုင်းတိုင်းဒေသကြီး၊ တမူးမြို့၊ ဖြိုးသမဝါယမအသင်းရဲ့ ငွေတိုးချေးစားမှုကြောင့် ဖြစ်ပေါ်လာသော ပြဿနာများကို တင်ပြသူ (၃) ဦးက တင်ပြလာတဲ့ အမှုတွဲဖြစ်ပါတယ်။ ပထမဦးစွာ တင်ပြလာ တဲ့ သူကတော့ တမူးမြို့၊ မြို့မ(၇)ရပ်ကွက်မှာနေတဲ့ ဦးအောင်လင်း ရဲ့ ၂၇-၉-၂၀၁၂ ရက်စွဲပါ တင်ပြစာ ဖြစ်ပါတယ်။ သူရဲ့ တင်ပြချက်ကတော့ ၂၀၀ရ ခုနှစ်က ယောက္ခမက နေမကောင်းတဲ့အတွက် ဆေးကုသဖို့ လိုတဲ့ အတွက် တမူးမြို့ ၊ ဖြိုးသမဝါယမကို ငွေ သုံးသိန်းနဲ့ အိမ်ကို ပေါင်နှံခဲ့ပါကြောင်း၊ တ င်ပြသူ ခရီး ထွက်နေဆဲမှာပဲ ယောက္ခမ ကွယ်လွန်သွားခဲ့ပြီးတော့ တင်ပြသူရဲ့ ခွင့်ပြုချက်မပါပဲနဲ့ ဇနီး ဖြစ်သူကဒီဖြိုးသမဝါယမအသင်းမှ ငွေသိန်းသုံးဆယ်ကိုထုတ်ယူသွားခဲ့ပါကြောင်း အမှန်တကယ် ကတော့ ဒီပုံစံ(၁၀၅)ပိုင်ရှင်ဖြစ်တဲ့ သူသာလျှင် တရားဝင်ဖြစ်ကြောင်း ဖြစ်ပါတယ်။ အဲဒီတော့ တင်ပြသူမသိဘဲနဲ့ ဆောင်ရွက်ခဲ့တဲ့အတွက်ကြောင့်မို့လို့ လက်ရှိအခြေအနေ မှာတော့ အိမ်ထောင်ရေးမှာလည်း ပြို ကွဲခဲ့ပြီးတော့ နှစ်ကာလ ကြာမြင့်လာတာနဲ့အမျှ အတိုးနှုန်း (၇)ရာခိုင်နှုန်းယူတယ်။ (၃)လတစ်ကြိမ် အတိုးမသွင်းနိုင်တဲ့အတွက် အတိုးက အရင်း၊ တိုးရင်း ပေါင်းဖြစ်ပြီးတဲ့နောက်ကို အိမ်ကို ပြန်မရွေးနိုင် တော့တဲ့ အတွက်ကြောင့်မို့လို့ ဖြိုးသမဝါယမ အသင်းက တင်ပြ သူရဲ့ အိမ်ကို သိန်းရှစ် ဆယ်နဲ့ ဈေးဖြတ်ပြီးတော့ သိမ်းလိုက်တယ် ဆိုတဲ့ဟာကို ကျွန်တော်တို့ တင်ပြလာခြင်းဖြစ်ပါတယ်။ သူ့အနေနဲ့ နစ်နာမှုများကို ကူညီဖြေရှင်းနိုင်ရန် အတွက် ခေါင်းစဉ်ကတော့ တမူးမြို့ ဖြိုးသမဝါယမအသင်းသည် ချစ်တီးခေတ်ကဲ့သို့ ငွေကြွေး သိမ်းသော မတရားအသင်းဖြစ်ပါ၍ ဖျက်သိမ်းပေးပါရန်ဆိုတဲ့ ခေါင်းစဉ်တပ်ပြီးတော့ အသနား ခံခြင်း ဖြစ်ပါတယ်။ အဲဒီတော့ကျွန်တော်တို့ကော်မတီအနေနဲ့ကတော့ဒီမူလဋေသုံးဆယ်သုံးသိန်းကနေပြီး တော့ သိန်းရှစ်ဆယ်အဖြစ်၊ လေးဆယ့်ခုနှစ် သိန်းအား အတိုးဖြစ်နေတာကိုစိစစ်တွေ့ရှိရပါတယ်။ ဒါကြောင့်မို့လို့ ကျွန်တော်တို့ ကော်မတီက အတိုးနှုန်း (၇)ရာခိုင်နှုန်းနဲ့ ငွေချေးခြင်းသည် သမဝါယမဝန်ကြီးဌာနရဲ့ စည်းကမ်းနဲ့ ညီ/မညီ စစ်ဆေးနိုင်ဖို့ အတွက် အမှုတွဲကို ပြည်ထောင်စုအစိုးရအဖွဲ့ကို ၂၇-၉-၂၀၁၂ ရက်နေ့မှာ လွှဲပြောင်းပေးသော်လည်းပဲ ယနေ့ထိ ပြန်ကြားစာ မရသေးကြောင်းကို စိစစ်တွေ့ရှိရ ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ဒုတိယစာကတော့ စစ်ကိုင်းတိုင်းဒေသကြီး၊ တမူးမြို့ (၈)ရပ်ကွက်ကပဲ မောင်အောင်နိုင် ရဲ့ တမူးမြို့ ဖြိုးသမ ဝါယမ အသင်းကို တိုင်ကြားတဲ့စာ ဖြစ်ပါတယ်။ ရက်စွဲအားဖြင့် ၁၁-၅-၂၀၁၂ ရက်နေ့ဖြင့် တိုင်ကြား ပါတယ်။ သူ့ရဲ့ ဖြစ်စဉ်ကတော့ အမေတူ၊ အဖေ ကွဲ မောင်နှစ်မ (၃)ယောက်ရှိတယ်။ ရှိတဲ့အခါမှာ ဒီဟာက အမွေဆိုင် (၃)ဦး ဖြစ်ပါတယ်။ အဲဒီတော့ မိခင်နဲ့ ဖခင်တွေ ကွယ်လွန်တဲ့အခါမှာတော့ အမေတူ၊ အဖေကွဲ အစ်ကိုကနေပြီးတော့ ကျန် (၂)ဦးကို အသိမပေးပဲနဲ့ မိခင်ဖြစ်သူရဲ့ (၁၀၅)ပုံစံ အမည်ပေါက် အိမ်နဲ့ ဝိုင်းကို (၇)ရာခိုင်နှုန်းအတိုးနဲ့ ပေါင်ထားပြီးတော့ ငွေချေးယူခဲ့ခြင်း ဖြစ်ပါတယ်။ အဲဒီလို ချေးလိုက်တဲ့အတွက်ကြောင့် ကာလအတန်ကြာ အတိုးနဲ့ အရင်း မပေးနိုင်တဲ့ အတွက်ကြောင့်မို့လို့ ပေါင်ထားတဲ့အိမ်ကို ၂၅-၄-၂၀၀ရ ရက်နေ့မှာ အသင်းက အပြီးအပိုင်လွှဲယူ သွားကြောင်း တင်ပြလာပါတယ်။ ဖြစ်စဉ်မှာ အမွေဆိုင် (၃)ဦးနဲ့ အမွေဆိုင် (၂) ဦးအား လုံးဝအသိ မပေးပဲနဲ့ အမွေဆိုင်(၁)ဦးတည်းကသာ သဘောအရ အပ်နှံ ပေါင်နှံခြင်း တရားမဝင်ကြောင်းနဲ့ အိမ်သိမ်းယူခြင်းသည်လည်း တရားမဝင်ကြောင်း ၊ သမဝါယမဝန်ကြီးဌာနက (၂)ရာခိုင်နှုန်း အတိုးယူရန် ညွှန်ကြားထား သော်လည်းပဲ ဖြိုးသမဝါယမအသင်းက (၇)ရာခိုင်နှုန်းနဲ့ ဆောင်ရွက် ခဲ့တဲ့ အကြောင်းတွေကို တင်ပြထားခြင်း ဖြစ်ပါတယ်။ တင်ပြထားတဲ့ ပုဂ္ဂိုလ်ရဲ့ ခေါင်းစဉ်ကတော့ တမူးမြို့၊ ဖြိုးသမဝါယမအသင်းမှ ငွေသိန်းတစ်ထောင်ကျော် စာရင်းကွာဟနေမှုကိုအရေးယူပေး ရန် ဆိုပြီးတော့ ကျွန်တော်တို့ ခေါင်းစဉ်တပ် တိုင်ကြားလာပါတယ်။ အဲဒီတော့ ကော်မတီရဲ့ စိစစ်ချက်၊ တွေ့ရှိချက်ကတော့ တမူးမြို့ ၊ ဖြိုးသမဝါယမ အသင်းဟာ အိမ်များကို အတိုး (၇)ရာခိုင်နှုန်းဖြင့် ချေးပေးပြီးတော့ (၆)လကြာလို့ မဆပ်နိုင်လျှင် အတိုးကို အရင်းပေါင်းပြီးတော့၊ အတိုးအရင်းကို ပြန်သတ်မှတ်ပြီးတော့ အတိုးထပ်မံတွက်နေတဲ့ အတွက် ဒီလိုလုပ်ဆောင်မှုဟာ ချစ်တီးများကဲ့သို့ပဲ ဂုတ်သွေးစုတ်နေတယ်လို့ ဆိုရမှာဖြစ်ပါတယ်။ ဒါကြောင့်မို့လို့ ကော်မတီကနေ ကျွန်တော်တို့ ဒီ တမူးမြို့၊ သမဝါယမဦးစီးဌာန လက်အောက်မှာ ရှိတဲ့ ဖြိုးသမဝါယမ အသင်းရဲ့ လုပ်ဆောင်နည်းကို မှန်/မမှန် စစ်ဆေးဖော်ထုတ်နိုင်ရန်အတွက်ပြည်ထောင်စုအစိုးရအဖွဲ့ကို ၁၇-၁၀-၂၀၁၂ ရက်နေ့က အမှု တွဲဖြင့် လွှဲပြောင်းပေးအပ်ခဲ့ သော် လည်းပဲ ပြန်ကြားစာ ယနေ့ထိ ရောက်ရှိလာခြင်း မရှိတာကို စိစစ်တွေ့ရှိရပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ တတိယ အစီရင်ခံစာ ကတော့ တမူးမြို့၊ ဈေးတန်း (၂)ရပ်ကွက်က ဒေါ်ခင်ဦး က ၂၇-၂-၂၀၁၂ ရက်နေ့စွဲဖြင့် တမူးမြို့ ၊ ဖြိုးသမဝါယမအသင်းအား တိုင်ကြားလာခြင်း ဖြစ်���ါတယ်။ ဖြစ်စဉ်ကတော့ ၁၅-၃-၂၀၀၆ ရက်နေ့မှာကျပ်သိန်းနှစ်ဆယ်နဲ့ ၁၅-၆-၂၀၀၆ရက်နေ့မှာတစ်ဆယ့်ငါးသိန်း၊ စုစုပေါင်းသုံးဆယ့် ငါးသိန်းကိုအတိုး(၇)ရာခိုင်နှုန်းဖြင့်အိမ်ပေါင်ထား၍ချေးယူခဲ့ပါတယ်။အဲဒီတော့ဒီ ၃၀-၁၁-၂၀၀၈ ရက်နေ့မှာ အတိုးအရင်းပေါင်း (၁၃၃၇၃၂၀၀)ကျပ်နဲ့ လာရောက်ပေးဆပ်ရန်ဆိုပြီးတော့ သမဝါယမအသင်းက နေပြီးတော့ အကြောင်းကြားလာပါတယ်။ အဲဒီတော့ ၁၁-၃-၂၀၀၈ ရက်နေ့မှာ အိမ်ကို ကာလတန်ကြေးဖြင့် ဖြတ်ပေးရန်ပြောသော်လည်း မရခဲ့ပါကြောင်း၊၉-၄-၂၀၀၈ ရက်နေ့တွင် အိမ်ဝယ်သူမှ ဖြိုးသမဝါယမအသင်းကို သိန်းတစ်ရာ ပေးပြီးတော့ အိမ်ပိုင်ရှင်ကို ဆယ်သိန်းပေးမယ်လို့ ပြောသော်လည်းပဲ သမဝါယမအသင်းက လက်မခံပါကြောင်း၊ ဒါကြောင့်မို့လို့ ၁၆-၂-၂၀၁၂ ရက်နေ့ နေ့စွဲဖြင့် ခရိုင်တရားရုံးမှ လေလံတင်ရောင်းချရန် အမိန့်ထုတ်ခဲ့ကြောင်း တင်ပြထား ပါတယ်။ တင်ပြသူအနေနဲ့ပြောတာကတော့မူလခုနတုန်းကကျပ်သိန်းနှစ်ဆယ်၊ဆယ်ငါးသိန်းကို မူလတုန်းကတော့ သမဝါယမအသင်းက ချေးယူတာ မဟုတ်ဘဲနဲ့ ဦးထိန်ဝင်း ဆိုတဲ့ လူဆီက ချေးခဲ့တယ်။ ဖြိုးသမဝါယမအသင်းက ၂၀-၆-၂၀၀၆ ရက်နေ့မှ အသင်းအဖြစ်နဲ့ မှတ်ပုံတင်ထား တာဖြစ်တဲ့ အတွက်ကြောင့်မို့လို့ ဖြိုးသမဝါယမအသင်းရဲ့ တရားစွဲဆိုမှုဟာ တရားစွဲနိုင်ခွင့် မရှိကြောင်းနဲ့ သမဝါယမအသင်းဝန်ကြီးဌာနက အတိုး (၂)ရာခိုင်နှုန်းမှာ ယူရမယ်ဖြစ်သော် လည်းပဲ အတိုးနှုန်း(၇)ရာခိုင်နှုန်း ဆောင်ရွက်နေခြင်းသည် ဥပဒေကို ဆန့်ကျင်ရာရောက်ကြောင်း တင်ပြ ထားပါတယ်။ ဒါကြောင့်မို့လို့ ကျွန်တော်တို့ ကော်မတီကနေပြီးတော့ ၁၂-၆-၂၀၁၂ ရက်နေ့ဖြင့် အမှုတွဲကို ပြည်ထောင်စုအစိုးရသို့ လွှဲပြောင်းပေးအပ်ခဲ့သော်လည်းပဲ ယနေ့ထိ ပြန်ကြားလာခြင်း မရှိတာကို ကျွန်တော်တို့ တွေ့ရမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ စတုတ္ထစာကတော့ စစ်ကိုင်းဒေသကြီး၊ ကလေးမြို့နယ်၊ သာစည်ကျေးရွာက ဒေါ်ခင်မာဆွေ က တင်ပြလာတာ ဖြစ်ပါတယ်။ တစ်ရွာတည်းနေ ငွေတိုးချေးစားသူ ဒေါ်တူးတူးနိုင် အား အရေးယူပေးပါရန် ၈-၁၀-၂၀၁၂ ရက်စွဲဖြင့် တင်ပြထားခြင်းဖြစ်ပါတယ်။ တင်ပြတဲ့ ဖြစ်စဉ်ကတော့ တစ်ရွာထဲနေ ဒေါ်တူးတူးနိုင်ထံမှ ၁၆-၁၂-၂၀၀၈ ရက်နေ့မှာ ငွေခြောက် သိန်းကို (၈)ကျပ်တိုးနဲ့ ချေးယူခဲ့ပါကြောင်း၊ အတိုး ရှစ်သောင်းပေးပြီးတဲ့နောက်မှာကချင်ပြည်နယ် ဈေးရောင်းသွားခဲ့ပါကြောင်း၊ အဲဒီ၁၇-၈-၂၀၁၀ ရက်နေ့မှာ ဒေါ်တူးတူးနိုင်ဟာတင်ပြသူရဲ့ ဖခင်ထံမှာဒီချေးငွေနဲ့အတိုးရင်းပေါင်းနှစ်ဆယ့်နှစ်သိန်း လေးသောင်းကိုပေးရန် တောင်းဆိုခဲ့ကြောင်း၊ မပေးနိုင်လို့ရှိရင် အိမ်နဲ့ဝင်း ကို ကျွန်တော်တို့ ခြံကို ရောင်းချရန်အတွက် သဘောတူကြောင်းကို စာချုပ်ပေါ်မှာ အတင်းအကြပ် လက်မှတ်ရေးထိုးခိုင်းတာကို ရေးထိုး ပေးခဲ့ ရတာကို တင်ပြလာပါတယ်။ တင်ပြသူက ပြန်ရောက် လာတဲ့နောက် သာစည်ကျေးရွာအုပ်ချုပ်ရေးမှူးရုံး မှာ ဒေါ်တူးတူးနိုင်ထံမှ နှစ်ဆယ့်နှစ်သိန်း လေးသောင်း ပေးရန် တင်ပြတဲ့အခါမှာ မူလတုန်း ကတော့ ဒေါ်တူးတူးနိုင် ကနေပြီးတော့ နှစ်ဆယ့်နှစ်သိန်းလေးသောင်း ပေးရန်ပြောရာ မူလတုန်းက ချေးစဉ်တုန်း ကတော့ ခြောက်သိန်း ချေးထားပြီးတော့ အတိုးရော၊ ဘာရော ကျွန်တော် ဆယ် သိန်းပေးမယ်လို့ ပြောတာကို လက်မခံပါဘူး၊ ၅-၆-၂၁၀၂ ရက်နေ့မှာ ကလေးမြို့ တရားရုံးမှာ တ ရားစွဲခဲ့တဲ့အတွက် နှစ်ဆယ့်နှစ်သိန်းလေးသောင်းပေးရန် အမိန့်ချမှတ်ခဲ့တဲ့ အတွက်ကြောင့်မို့ လို့ ကျွန်တော်တို့ ဒီကော်မတီကိုတင်ပြလာခြင်းဖြစ်ပါတယ်။ကော်မတီအနေနဲ့လည်း ဥပဒေလုပ်ထုံးလုပ်နည်းနဲ့ အညီဆောင်ရွက်နိုင်ဖို့အတွက် ပြည်ထောင်စုတရားလွှတ်တော်ချုပ်ကို ၁၁-၁၂-၂၀၁၂ ရက်နေ့ နေ့စွဲဖြင့်ပေးပို့ထားသော်လည်းအကြောင်းပြန်ကြားခြင်းမရှိသေးကြောင်းစိစစ်တွေ့ရှိရပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပဉ္စမဖတ်ကြားရမယ့် စာကတော့ ဧရာဝတီတိုင်းဒေသကြီး၊ ဘိုကလေးမြို့နယ်၊ အကော်ကျေးရွာမှ ဒေါ်စန်းရီ ရဲ့ ၁၂-၁၂-၂၀၁၁ ရက်စွဲဖြင့် တိုင်ကြားလာတဲ့ ကိစ္စ ဖြစ်ပါတယ်။ သူ့ ရဲ့ ဖြစ်စဉ်ကတော့ လွန်ခဲ့တဲ့ ဗမာလို သက္ကရာဇ်အားဖြင့် ၁၃၆၈ ခုနှစ်၊ အင်္ဂလိပ်သက္ကရာဇ်အားဖြင့် ၂၀၀၆ ခုနှစ်မှာ ငွေကြေး အခက်အခဲ ရှိတဲ့အတွက်ကြောင့်မို့လို့ ဘိုကလေးမြို့နယ်၊ ကရင်စုကျေးရွာ၊ ဒေါ်ခင်မြင့် ထံမှ (၈)ကျပ်တိုးနဲ့ ချေးယူပါတယ်။ ချေးယူတဲ့ အခါမှာ ငွေကတော့ တစ် သိန်းကျော်ပဲ ဖြစ်ပါတယ်။ နောက်ပိုင်းမှာ ကျွန်တော်တို့ နာဂစ်တွေ ဖြစ်လာတယ်။ အတိုးအရင်းတွေဆင့်ပြီးဖြစ်လာတဲ့အတွက် ဒါကို အခွင့်ကောင်းယူပြီးတော့ ၉-၇-၂၀၀၈ ရက်စွဲဖြင့် နှစ်ဦးသဘောတူ ငွေယုံကြည်အပ်နှံခြင်း ကတိစာချုပ်လို့ ဆိုပြီးတော့ စာချုပ်ကို ဘယ်လော က်နဲ့ချုပ်လဲဆိုရင် ကျွန်တော်တို့ နှစ်ဆယ်နှစ်သိန်းနဲ့ ကျွန်တော်တို့ ဒါကို ချုပ်ဆိုတာကို ကျွန်တော်တို့ တွေ့ရမှာဖြစ်ပါတယ်။ အဲဒါပြီးတဲ့နောက်ကို နစ်နာကြေးနဲ့ချေးငွေအပါအဝင် စုစုပေါင်းလေးဆယ့်သုံးသိန်းရယူလိုပါ သဖြင့် ဖျာပုံခရိုင်တရားရုံးမှာ တရားမကြီးအမှုအမှတ်(၄၀/၂၀၀၉) နဲ့ တရားစွဲခဲ့ပါတယ်။ တွင်းမှာ တရားဆောင်သွားအတွက် ဝရန်မှာ လုပ်ကိုင် ဒါပြီးနောက်ကို ဘိုကလေးမြို့နယ်၊ တရားရုံး တရားမစာရီ အမှုအမှတ်(၇၆/၂၀၁၁) ဖြင့် စာရီအမှုကို ဆက်လုပ်ပါတယ်။ ဒီအမှုမှာတော့ တင်ပြသူကတော့ တရားရုံးရဲ့ အမိန့် ကိုနာခံ ပြီးတော့ ဒီဖော်ပြထားတဲ့ငွေကို အရစ်ကျပေးသွင်းခွင့်ပြုပါရန် တင်ပြထားသော်လည်း ပဲ တင်ပြ ချက်ကို လက်မခံပဲနဲ့ တရားနိုင်က လယ်ယာလုပ်ငန်းခွင်မှာ လုပ်ကိုင်နေတဲ့ နေအိမ် အပါအဝင် ဥယျာဉ်ခြံကို လေလံတင်ရောင်းချရန်အတွက် ဝရမ်း ကပ်ခြင်း၊ လယ်ယာလုပ်ငန်းခွင်မှာသုံးမယ့်လှေများကိုလည်း ယူဆောင်သွားခဲ့ကြောင်း ၊ တင်ပြသူကနေပြီးတော့ လစဉ် လဆန်း (၁)ရက်နေ့ တိုင်းမှာ တရားရုံးပါအမိန့်ကို နာခံပြီးတော့ ငွေကို ပေးဆပ်မယ်လို့ ပြောသော်လည်းပဲ လက်မခံ တဲ့အတွက်ကြောင့်မို့လို့ ကျွန်တော်တို့ ဒီတင်ပြလာခြင်းဖြစ်ပါတယ်။ ကော်မတီရဲ့ စိစစ်တွေ့ရှိချက် အရတော့ ချေးတဲ့အချိန်တုန်းကတော့ ငွေတစ်သိန်းကျော်ဖြစ်သော်လည်းပဲ၊ (၃)နှစ်နီးပါးကြာတဲ့ အခါမှာအတိုးအရင်းပေါင်းနှစ်ဆယ့်နှစ်သိန်းဖြစ်ပြီးတော့တရားစွဲတဲ့အခါမှာလည်း နစ်နာကြေးပါ ပေါင်းပြီးတော့ လေးဆယ့်သုံးသိန်း ကျွန်တော်တို့ ဒါကို ရလိုမှုဖြင့် တရားစွဲတာကို တွေ့ရပါတယ်။ ဒါကြောင့်မို့လို့ ကာယကံရှင်နစ်နာမှုကို လုပ်ထုံးလုပ်နည်းနဲ့အညီ ဖြေရှင်း ဆောင်ရွက် နိုင်ရန်အတွက် ကျွန်တော်တို့ ကော်မတီကနေပြီးတော့ ပြည်ထောင်စုအစိုးရအဖွဲ့ကို ၂-၂-၂၀၁၂ ရက်နေ့ နေ့စွဲနဲ့ ပေးပို့လိုက်ပါတယ်။ ပေးပို့လိုက်တဲ့ အတွက် ပြည်ထောင်စုအစိုးရအဖွဲ့ ကနေ ၂၂-၁၁-၂၀၁၂ ရက်စွဲဖြင့် ဧရာဝတီတိုင်းဒေသကြီး တရားလွှတ်တော်ရဲ့ တင်ပြချက်ကို ကိုးကား ပြီးတော့ ဒေါ်စန်းရီ မှ ဒီဂရီကျငွေ နှစ်ဆယ့်နှစ်သိန်းကို ပေးဆပ်ရန်လိုက်နာလိုခြင်း မရှိသည့် အတွက် ယခုကဲ့သို့ တိုင်းကြားခြင်းဖြစ်တယ်လို့ ပြန်ကြားလာပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ အထက်တွင် ဖတ်ကြား ခဲ့တဲ့ ငွေတိုးချေးစားခြင်းများကို အနှစ်ချုပ်ကြည့်မယ်ဆိုရင် (က) ပုဂ္ဂလိက ငွေချေးစားသူများက ဥပဒေနဲ့မညီပဲ အတိုးကြီးများဖြင့်လည်းကောင်း၊ နေ့ပြန်တိုးများဖြင့် လည်းကောင်း ငွေချေးတဲ့ ကိစ္စ၊ (ခ) မှတ်ပုံမတင်ပဲ အတိုးဖြင့် ငွေချေးပါက တရားမဝင်သဖြင့် အတိုးကို မဖော်ပြပဲ၊ အတိုးကို အရင်းတွင် ထည့်ပေါင်း၍ အရင်းငွေအဖြစ်နဲ့ ငွေချေးစာချုပ်နဲ့ ငွေချေးတဲ့ကိစ္စ၊ (ဂ) ဆင်းရဲနွမ်းပါး ပြီးတော့ မသိနားမလည်သူများ၊ တောင်သူလယ်သမားများကို စာချုပ်အလွတ်များပေါ်တွင် လက်ဗွေ၊ လက်မှတ်ရေးထိုးစေကာ အတိုးကြီးစွာယူ၍ နှစ်ထပ်တိုးများဖြင့် ငွေချေးတဲ့ ကိစ္စများ၊ (ဃ) ချေးငွေရယူလိုမှုနဲ့ တရားစွဲမှုမှာ တရားရုံးက ငွေပေးဆပ်ရန် ဒီဂရီချမှတ်ပြီး မြေနဲ့ နေအိမ် အဆောက်အအုံများ၊ လယ်ယာမြေများ၊ ဝရမ်းကပ်သိမ်းဆည်း၍ မြေမဲ့၊ ယာမဲ့ဘဝဖြစ်ကာ အတိ ဒုက္ခ ရောက်ကြရသည့်ကိစ္စများ၊ (င) သမဝါယမအသင်းများက အိမ်မြေ၊ ခြံမြေများကို အပေါင်ခြီးတော့ အတိုးနှုန်းကြီးစွာဖြင့် ငွေချေးပြီး မဆပ်နိုင်တဲ့အခါမှာ အိမ်၊ မြေများ သိမ်းဆည်သည့် ကိစ္စရပ်များကို တွေ့ရှိရမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ငွေတိုးကြီးဖြင့် ငွေချေးစားမှုကြောင့် အတိဒုက္ခရောက်ကြရတဲ့ ပြည်သူတွေရဲ့ တိုင်ကြားစာနဲ့ အသနားခံစာများ အနက်ကို ကော်မတီက (၁၀)ခုကို ရွေးချယ်ပြီးတော့ ယနေ့အစီအစဉ်မှာ (၅)ခုဖတ်ကြား တင်ပြခြင်း ဖြစ်ပါတယ်။ ကျန် (၅)စောင်ကို နောက်တစ်နေ့အစီအစဉ်မှာ ကော်မတီက ဆက်လက်ဖတ်ကြားမှာ ဖြစ်ပြီးတော့ ငွေတိုးချေးသူများနဲ့ ပတ်သက်တဲ့ ဥပဒေရေးရာ သုံးသပ်ချက်များ နဲ့ ငွေတိုးချေးယူမှု ကြောင့် ဒုက္ခရောက်ကြရတဲ့ သူများအတွက် အကာအကွယ်ပေးမယ့် ဥပဒေများကို ရေးဆွဲပြဋ္ဌာန်း နိုင်ရေး အဆိုကို ဆက်လက်တင်ပြသွားမှာ ဖြစ်ကြောင်း လေးစားစွာတင်ပြအပ်ပါတယ်။ ကျေးဇူး တင်ပါတယ်ခင်ဗျား။ (ဩဘာသံများ)</speech>
</report>
<report>
<title>အမျိုးသားလွှတ်တော် သတ္တုနှင့် သယံဇာတရေးရာကော်မတီ၏ မကွေးတိုင်းဒေသကြီး၊ ချင်းပြည်နယ်နှင့် စစ်ကိုင်း တိုင်းဒေသကြီးသို့ (၂၄-၉-၂၀၁၂ မှ ၄-၁၀-၂၀၁၂) အထိသွားရောက်ခဲ့သည့် ခရီးစဉ်အစီရင်ခံစာကို လွှတ်တော်သို့ ဖတ်ကြားတင်သွင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျားအမျိုးသားလွှတ်တော် သတ္တုနှင့် သယံဇာတရေးရာကော်မတီက မကွေးတိုင်းဒေသကြီး၊ ချင်းပြည်နယ်နှင့် စစ်ကိုင်းတိုင်း ဒေသကြီးသို့ (၂၄-၉-၂၀၁၂ မှ ၄-၁၀-၂၀၁၂) အထိ သွားရောက်ခဲ့တဲ့ အစီရင်ခံစာကို အမျိုးသား လွှတ်တော်သို့ ဖတ်ကြားတင်သွင်းမှာ ဖြစ်ပါတယ်</speech>
<speech><mp id="153">ဦးနေဝင်းထွန်း (ဥက္ကဋ္ဌ၊ သတ္တု နှင့် သယံဇာတရေးရာကော်မတီ)</mp>အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်ကြီးများခင်ဗျား။ အမျိုးသားလွှတ်တော် သတ္တုနှင့် သယံဇာတရေးရာကော်မတီ၏ တိုင်းဒေသနှင့် ပြည်နယ်များသို့ သွားရောက်ခဲ့သည့်အပေါ်တွင် တွေ့ရှိချက်နှင့် အကြံပြုချက်များကို အမျိုးသားလွှတ်တော် သို့ အစီရင်ခံ တင်ပြသွားပါမယ်ခင်ဗျား။ အမျိုးသားလွှတ်တော်နှင့် လွှတ်တော်ကိုယ်စားလှယ်ကြီးများခင်ဗျား။ အမျိုးသား လွှတ်တော် သတ္တုနှင့် သယံဇာတရေးရာကော်မတီမှ မကွေးတိုင်းဒေသကြီး၊ ချင်းပြည်နယ်နှင့် စစ်ကိုင်းတိုင်းဒေသကြီးသို့ သွားရောက်ခဲ့သည့် ခရီးစဉ် အစီရင်ခံစာအား ကော်မတီ၏ကိုယ်စားကော်မတီဥက္ကဋ္ဌ ကျွန်တော် ဦးနေဝင်းထွန်း မှ အစီရင်ခံ တင်ပြသွားပါမယ်ခင်ဗျား။ နိဒါန်းပြည်ထောင်စုသမ္မတမြန်မာနိုင်ငံတော်အတွင်း တိုင်းဒေသကြီးများနဲ့ ပြည်နအသီးသီး တွင် ထုတ်လုပ်လျက်ရှိသော သဘာဝသယံဇာတများ အခြေအနေကို သိရှိရန်နှင့် ဒေသအတွင်း နေထိုင်လျက်ရှိကြသော ပြည်သူလူထုအနေဖြင့် ထုတ်လုပ်ခံစားခွင့် ရရှိနိုင်ရန်အတွက် ကော်မတီ အနေဖြင့် ကွင်းဆင်းလေ့လာခြင်း ဖြစ်ပါတယ်။ ရည်ရွယ်ချက်အောက်ပါအတိုင်း ရည်ရွယ်ပါတယ် -ပြည်ထောင်စုသမ္မတမြန်မာနိုင်ငံတော်အား ခေတ်မီဖွံ့ဖြိုးတိုးတက်သော စက်မှုနိုင်ငံ တည်ဆောက်ရေးတွင် နိုင်ငံတော်၏ တိုင်းဒေသကြီးများနှင့် ပြည်နယ်အသီးသီးတွင် ဖြစ်ထွန်းလျက် ရှိသော သဘာဝသယံဇာတများ၊ စက်မှုတွင်းထွက်ကုန်ကြမ်းများနဲ့ ကုန်းတွင်းရေနံ ၊ သဘာဝ ဓာတ်ငွေ့များကို မိမိပြည်နယ် တိုင်းဒေသအသီးသီးတွင် ထု တ်လုပ်နိုင်ကြောင်း တိုင်းရင်းသား ပြည်သူများမှ သိရှိ၍ သယံဇာတတူးဖော် ထုတ်လုပ်ရောင်းချရေးလုပ်ငန်းများအား ခေတ်မီသော နည်းစနစ်နဲ့ နည်းပညာများဖြင့် စနစ်တကျ ဆောင်ရွက်လာစေရန်၊ ဒေသခံတိုင်းရင်းသား ပြည်သူ များမှ သယံဇာတတူးဖော် ထုတ်လုပ်ရောင်းချရေး၊ အဆင့်မြင့် ပြုပြင်ထုတ်လုပ်ရေးလုပ်ငန်းများ လုပ်ကိုင်လာခြင်းဖြင့် နိုင်ငံတော်၏ ကျေးလက်ဒေသ ဆင်းရဲနွမ်းပါးမှုလျော့ ချရေး ရည်မှန်းချက်အောင်မြင်ပြီး တိုင်းရင်းသားပြည်သူများ၏ လူနေမှုဘဝ လိုအပ်ချက်များ ပြီးပြည့်စုံကုံလုံလာနိုင် ကြစေရေး၊ သတ္ထု ထွက်ရှိရာ ဒေသများသို့ အသိပညာပေးခြင်း ၊ ပံ့ပိုးကူညီခြင်းများ ဆောင်ရွက်မမ နိုင်ရန်၊ သတ္တုတူးဖော်ရေး လုပ်ငန်းအား အဆင့်မြင့်နည်းပညာများဖြင့် တူးဖော်ထုတ်လုပ်ခြင်းဖြင့်ဆောင်ရွက်ရာတွင် သဘာဝပတ်ဝန်းကျင် ထိခိုက်ပျက်စီးမှု များအား အတတ်နိုင်ဆုံးထိန်းသိမ်း၍ အစိမ်းရောင်စီးပွားရေးအား အထောက်အကူပြုနိုင်စေရေးတို့ ဆောင်ရွက်ရန်၊ ခရီးစဉ်၂၄-၉-၂၀၁၂ ရက်နေ့မှ ၄-၁၀-၂၀၁၂ ရက်နေ့အထိ တိုင်းဒေသကြီးနှင့် ပြည်နယ် များအား အောက်ပါအတိုင်း သွားရောက်ခဲ့ရာ (၁၁)ရက် ကြာမြင့်ခဲ့ပါတယ်။ မကွေးတိုင်းဒေသကြီး ၂၄-၉-၂၀၁၂ ရက်နေ့မှ ၂၇-၉-၂၀၁၂ အထိ၊ ချင်းပြည်နယ် ၂၆-၉-၂၀၁၂ ရက်နေ့မှ ၂၈-၉-၂၀၁က်နေ့အထိ စစ်ကိုင်းတိုင်းဒေသကြီး ၂၉-၉-၂၀၁၂ မှ ၂-၁၀-၂၀၁၂ ရက်နေ့အထိ ဖြစ်ပါတယ်။ ပါဝင်ခဲ့သော ပုဂ္ဂိုလ်များမှာ အမျိုးသားလွှတ်တော် သတ္တုနှင့်သယံဇာတကော်မတီမှ အောက်ပါ ပုဂ္ဂိုလ်များ လိုက်ပါခဲ့ကြပါတယ်။ ကျွန်တော် ဦးနေဝင်းထွန်း ဥက္ကဋ္ဌ ၊ ဦးဘရန်ရှောင် အဖွဲ့ဝင်၊ ဦးနှင်းဝေ အဖွဲ့ဝင်၊ ဦးစောငြိမ်းသင် အဖွဲ့ဝင်၊ ဦးစောတော်ပလဲ အဖွဲ့ဝင်၊ ဦးဇုန်လှယ်ထန်း အဖွဲ့ဝင်၊ ဦးတင်မြ အဖွဲ့ဝင်၊ ဦးသိန်းလှိုင် အဖွဲ့ဝင်၊ ဦးထွန်းဇော် (ခ) ကိုပေါက် အဖွဲ့ဝင်၊ ဦးလှဆွေ အတွင်းရေးမှူးတို့ ဖြစ်ကြပါတယ်။ တိုင်းဒေသကြီးနဲ့ ပြည်နယ်တို့တွင် သွားရောက်ခဲ့တဲ့ မြို့အမည်များမှာ မကွေး၊ ပဒန်း၊ သရက်၊ မင်းတုန်း၊ ငဖဲ ၊ စေတုတ္တရာ၊ ဆော၊ ထီးလင်း၊ ဂန့်ဂေါ၊ မြောက်ခရမ်း၊ ချင်းပြည်နယ်မှာဆိုရင် ကန်ပက်လက်၊ ဟားခါး၊ ဖလမ်း ၊ စစ်ကိုင်းတိုင်း အနေနဲ့ ကလေး၊ မုံရွာ၊ လက်ပံတောင်း၊ ဝန်းသို ခရီးစဉ်မှာ အစအဆုံး နေပြည်တော်၊ မန္တလေး အပါအဝင် မြို့နယ်စုစုပေါင်း(၁၉)မြို့နယ်ဒေသများသို့ (၁၁)ရက်ခရီးစဉ် သွားရောက်ခဲ့ခြင်းဖြစ်ပါတယ်။ နေ့စဉ်ဆောင်ရွက်ချက်များ ၊ နေ့စဉ်ဆောင်ရွက်ချက်များကို နောက်ဆက်တွဲက) ဖြင့် အသေးစိတ်ဖော်ပြအပ်ပါတယ်။ ရောက်ရှိဆွေးနွေးခဲ့သော မြို့နယ်များ၊ တက်ရောက်ခဲ့ကြသော ဒေသခံလူထုများ၏ အခြေအနေ နောက်ဆက်တွဲ(ခ)ပါ ဇယားဖြင့် အသေးစိတ် ဖော်ပြအပ်ပါတယ်။ ကော်မတီနှင့် ပြည်သူလူထုတို့ဆွေးနွေးခဲ့သည့် အချက်များကော်မတီသည် ဒေသခံပြည်သူလူထုနှင့် တွေ့ဆုံရာတွင် အောက်ပါအတိုင်း ရှင်းလင်း ဆွေးနွေးခဲ့ကြပြီးအကြံဉာဏ်များ ပေးနိုင်ခဲ့ပါတယ်။ အမျိုးသားလွှတ်တော် သတ္တုနှင့် သယံဇာတရေးရာကော်မတီသည် ပြည်ထောင်စု တိုင်းရင်းသား မိဘပြည်သူများ မိမိတို့ ဒေသအတွင်း ထွက်ရှိသော သယံဇာတအရင်းအမြစ်များကို ဥပဒေနဲ့အညီ စနစ်တကျ လုပ်ငန်းများ ထူထောင်လုပ်ကိုင်နိုင်ကြ၍ အကျိုးစီးပွား လျင်မြန်စွာ ဖြစ်ထွန်းလာစေရန်၊ လွှတ်တော်ကဏ္ဍမှ ကူညီရန် ၊ ပြည်သူတို့၏ဆန္ဒ ပြည်သူတို့၏အသံကို တိုက်ရိုက်နားထောင်ပြီး လွှတ်တော်သို့ တင်ပြပေးခြင်း ၊ လွှတ်တော်မှတစ်ဆင့် ပြည်ထောင်စု အစိုးရသို့ တင်ပြပေးခြင်းအားဖြင့် မိဘပြည်သူများ၏ အခက်အခဲများကို ဖြေရှင်းပေးခြင်းနှင့် ဖွံ့ဖြိုးတိုးတက်မှုအတွက် အတတ်နိုင်ဆုံး အကူအညီပေးရန် ပေါင်းကူးအဖြစ် ဆောင်ရွက်ပေးခြင်း ဖြစ်ပါတယ်။ ကျန်အချက်အလက်များကိုတော့ စာအုပ်များ ဖြန့်ဝေထားတဲ့အပေါ်မှာ တွေ့ရှိနိုင် ပါတယ်ခင်ဗျား။ အချိန်နည်းပါးတဲ့အတွက်ပါ။ အစီရင်ခံစာ တင်ပြချက်တွင် ဓာတ်သတ္တုများ သဘာဝအရ ဖြစ်တည်စွဲဝင်နေမှုများ ကြောင့် သဘာဝပတ်ဝန်းကျင် ၊ လူ့အရင်းအမြစ် ပတ်ဝန်းကျင် တိရစ္ဆာန်များ၏ပတ်ဝန်းကျင်၊ ရေပတ်ဝန်းကျင်၊ လေပတ်ဝန်းကျင်၊ နေပတ်ဝန်းကျင်တို့ကို အကျိုးပြု အားနည်းစေပြီး ထိခိုက် ဆုံးရှုံးမှုများလည်း ဖြစ်ပေါ်နေမှုများကို ပြန်လည်သုံးသပ် သုတေသန ဆောင်ရွက်သင့်ပါကြောင်း၊ သဘာဝအရ စွဲဝင်ဖြစ်တည်လျက်ရှိသော သဘာဝဓာတ်သတ္တုရိုင်း တူးဖော်ထုတ်ယူသုံးစွဲလိုက် နိုင်တာကြောင့် လူအများ အကျိုးစီးပွား၊ အရင်းအနှီး ခွန်အား ဖွံ့ဖြိုးလာနိုတာက တစ်ကြောင်း၊ မြေသား အချိန်ကာလတစ်ခုအတွင်းတွင် မြေသန့်များ ဖြစ်လာပြီး မြေဆီမြေနှစ်များအတွ က် နည်းစနစ်ဖြင့် ပြန်လည်ဆောင်ရွက်လျှင် ကောင်းစွာဖြစ်ထွန်း စိုက်ပျိုးနိုင်တာကတစ်ကြောင်း ၎င်း ဓာတ်သတ္တုရိုင်းများကို လောင်စာအဖြစ်လည်းကောင်း၊ ဓာတ်သတ္တုများသန့်စင်ပြီး စက်မှုလယ်ယာ ပစ္စည်းများ ထုတ်လုပ်နိုင်ခြင်းဖြင့် စက်မှုကုန်ထုတ် ပစ္စည်း မျိုးစုံ ထုတ်လုပ်နိုင်ခြင်း၊ ကျန်းမာရေး ဆေးဝါးပစ္စည်း ထုတ်လုပ်သုံးစွဲ အကျိုးစီးပွားများ အနာဂတ်တွင် အစိမ်းရောင်စီးပွားရေးဖြစ်တဲ့ စက်မှုလယ်ယာကဏ္ဍ ဖြစ်ထွန်းအောင်မြင်ခြင်း၊ စက်မှုနိုင်ငံကြီးတစ်ခု ကမ္ဘာ့အလယ်တွင် ဝင့်ကြွား ထည်ဝါစွာဖြင့်ထူထောင်နိုင်ရန်အစိမ်းရောင်သတ္တု တူးဖော်ရေးလုပ်ခြင်းမှအင်အားသည်အစိမ်း ရောင်စီးပွားရေးအတွက် များစွာအားကောင်း ဖြစ်ပါကြောင်း အကြံပြုဆွေးနွေး တင်ပြအပ်ပါတယ်။ လေ့လာတွေ့ရှိချက်ပြည်နယ်နှင့် တိုင်းဒေသအလိုက် ရောက်ရှိခဲ့သော မြို့နယ်များတွင် တွေ့ရှိသော တွင်းထွက်သတ္တုများ အခြေအနေကို နောက်ဆက်တွဲ(ဂ) ဖြင့် ဖော်ပြအပ်ပါတယ်။ ခရီးစဉ်အတွင်းကော်မတီမှ ပတ္တမြားနဂါးသတ္တု ဖောင်ဒေးရှင်းအနေဖြင့် ဒေသဖွံ့ဖြိုး ရေးအတွက် ပညာရေး၊ ကျန်းမာရေး ရန်ပုံငွေအဖြစ် သိန်းပေါင်း (၄၄၇.၈)သိန်းအား လှူဒါန်းခဲ့ပါတယ်။ အသေးစိတ် ကိန်းဂဏန်းအား နောက်ဆက်တွဲယ)ပါ ဇယားဖြင့် တင်ပြအပါတယ်။ ကော်မတီ၏သုံးသပ်အကြံပြုချက်အောက်ပါအတိုင်းဖြစ်ပါတယ်- (က) မိုင်းတစ်ခု၏အင်္ဂါရပ်နှင့်ညီရန်အတွက် လုပ်ကွက် အမျိုးအစား သတ်မှတ်ခြင်း၊ ရွှေ မဟုတ်သော အခြားသတ္တု (ကက) လက်လုပ်လက်စားဥပဒေတွင် ရေးဆွဲထားခြင်း မရှိသော်လည်း နိုင်ငံတော်အတွင်း တိုင်းဒေသကြီးနှင့် ပြည်နယ်များတွင် အလုပ် အကိုင် အခွင့်အလမ်း နည်းပါးခြင်း၊ လယ်ယာစိုက်ပျိုးရေးလုပ်ငန်းများဖြင့်လည်း စားဝတ်နေရေး ဖူလုံမှုမရှိခြင်းကြောင့် လယ်ယာ စိုက်ပျိုးရေးနှင့် ဒေသအား စွန့်ခွာပြီး အခြားနိုင်ငံသို့ တရားမဝင်၊ တရားဝင် သွားရောက်၍ အလုပ် လုပ်ကိုင်လျက်ရှိပါသည်။ မထွက်ခွာနိုင်သူများမှာလည်း စားဝတ်နေရေးအတွက် တစ်ပိုင်တစ်နိုင် တူးဖော်မှုများကြောင့် ဥပဒေနှင့် ညီညွတ်မှုမရှိဘဲ စည်းကမ်းမဲ့စွာ ကြွက်တွင်းများ ဖြစ်ပေါ်လာပြီး သဘာဝပတ်ဝန်းကျင်ကို ထိခိုက်မှုများ ဖြစ်ပေါ်သဖြင့် စားဝတ် နေရေး ပြေလည် စေရန်နှင့် အလုပ် လုပ်ချင်သူများ အလုပ်လုပ်ခွရှိစေရန် လက်လုပ်လက်စား လုပ်ကွက်များအား လုပ်ကွက်တစ်ကွလျှင် (၂)ဧကနှင့် သက်တမ်းတစ်နှစ်ချင်း (၅)နှစ်အထိ ခွင့်ပြုပြီး (၅)နှစ်ပြည့်လျှင် အသေးစားသို့ ပြောင်းရန် မပြောင်းပါက လု်ငန်းရပ်ဆိုင်းမည်ဟု သတ်မှတ်ထားရှိရန် (ခခ) အသေးစားလုပ်ကွက်။ အသေးစား လုပ်ကိုင်ခွင့်အား သက်တမ်း(၅)နှစ်၊ လုပ်ကွက်ဧရိယာ (၅၀)ဧကနှင့် စက်ယန္တရားများ ပြည်ပမှ ကျွမ်းကျင်သူများ ငှားရမ်း၍ တူးဖော်ခွင့် ပေးစေလိုပါသည်။ ရင်းနှီး မြှုပ်နှံမှုတွင်လည်း နိုင်ငံခြား နှင့် ပူးပေါင်းဆောင်ရွက်ခွင့် ပေးစေလို ပါသည်။ (ဂဂ) အလတ်စားလုပ်ကိုင်ခွင့်၊ အလတ်စားလုပ်ကိုင်ခွင့် သက်တမ်း(၁၀)နှစ် တဆက် တစပ်တည်း ဧရိယာဧက (၂၀၀)ကျော်အထိ ခွင့်ပြု ပေးနိုင်ရန်နှင့် စက်ယန္တရားများ အသုံးပြုခွင့် နိုင်ငံခြားရင်းနှီးမြှုပ်နှံမှုဖြင့် ပူးပေါင်းလုပ်ကိုင်ခွင့်နိုင်ငံခြားပညာရှင် ခေါ်ယူခွင့်ပြုနိုင်ပါရန် (ဃဃ) သတ္တုအကြီးစားလုပ်ကိုင်ခွင့်၊ သတ္တု အကြီးစား လုပ်ကိုင်ခွင့်အား နိုင်ငံတကာမိုင်းလုပ်ငန်းများနှင့် လျော်ညီရန် အကြီးစာထုတ်လုပ်မှုဆောင်ရွက်ရာတွင် ရှာဖွေခြင်း၊ စမ်းသပ်တိုင်းတာခြင်း၊ ကျယ်ကျယ် ပြန့်ပြန့် ဆောင်ရွက်နိုင်ရန် လုံလောက်သော ရိယာအကျယ်အဝန်း ချမှတ်သင့်ပါတယ်။ သို့မှသာ တိကျသော တွက်ချက်မှု ၊ လိုအပ်သော မိုင်းဒီဇိုင်း ၊ အကျိုးအမြတ် ရရှိ တွက်ချက်နိုင်မှာ ဖြစ်ပါတယ်။ သက်တမ်းအနေနဲ့ ယခုအခါ (၂၅)နှစ်အပေါင်း (၅)နှစ်(၅)နှစ် ပေးထားတာဖြစ်ပြီး အိမ်နီးချင်းနိုင်ငံ များမှာ အောက်ပါအတိုင်း ပေးထားတာ ဖြစ်ပါတယ်။ ဒီနေရာမှာ ဖြည့်စွက် ကျွန်တော့်အနေနဲ့ ဆွေးနွေးလိုပါတယ်။ (၂၅)နှစ် ဆိုတဲ့နေရာမှာ ထပ်မံ ဖြည့်စွက် ဆွေးနွေးမှာ ဖြစ်ပါတယ်။ (၂၅)နှစ်တွေ ပေးထားပေမယ့် (၅)နှစ် (၅)နှစ် (၅)နှစ်သာ ပေးထားတာဖြစ်တဲ့အတွက် တစ်ဆက်တစ်စပ်တည်း (၅)နှစ် (၂၅)နှစ်ကို ချုပ်ဆိုပေးဖို့ လိုအပ်တဲ့ အကြောင်းကို ထည့်သွင်းဆွေးနွေးလိုပါတယ်။ အင်ဒိုနီးရှားမှာ နှစ်(၃၀) တစ်ဆက်တစပ်တည်း အပေါင်း နှစ်တိုး (၁၀)နှစ် (၁၀)နှစ်၊ ထိုင်းနိုင်ငံမှာ (၂၅)နှစ်မှ မိုင်းအင်အား ရှိသလောက် လာအိုတွင် နှစ် (၃၀)ဖြစ်ပါတယ်။ (cc) မိုင်းတစ်ခုအား ဖော်ဆောင်ရာတွင် မိမိနိုင်ငံ အနေဖြင့် ရာသီဥတု (၃)မျိုးရှိရာ မိုင်းဆောင်ရွက်သည့်နေရာများသည် မိုး များသောဒေသများနှင့် အများ အားဖြင့် တည်ရှိပြီး မိုင်းများလည်း အများအားဖြင်. အသေးစား မိုင်းများသာ ချထားပေးသဖြင့် ရာသီဥတုအရပင် တစ်နှစ်ခွဲခန့်မှာ ကုန်နေပြီဖြစ်ပြီး ကျန်တစ်နှစ်ခွဲခန့်ဖြင့် စနစ်တကျ မိုင်းလုပ်ငန်း ထူထောင်နိုင်မှု မရှိသဖြင့် သက်တမ်းကာလအား နိုင်ငံတကာ မိုင်းအင်္ဂါရပ်နဲ့ညီရန် စဉ်းစားပေးနိုင်ပါရန်နှင့် ရွှေသတ္တု (ကက) လက်လုပ်လက်စား တစ်ပိုင် တစ်နိုင်လုပ်ကွက် သတ္တုတွင်း ဥပဒေတွင် ပြဋ္ဌာန်းချက် မပါရှိသော်လည်း နယ်မြေလိုအပ်ချက်အရ ယခင်က လုပ်သက် သက်တမ်း(၁)နှစ် ဧရိယာ (.၅)ဧက ခွင့်ပြုခဲ့ပါတယ်။ ယခု ရပ်နားထားပါတယ်။ သို့သော်လည်း စစ်ကိုင်းဒေသကြီး ဝန်ကြီးချုပ်နှင့် တွေ့ဆုံစဉ် ဝန်ကြီးချုပ်က ဒေသတွင်း လက်လုပ် လက်စားများ အများအပြား ဆောင်ရွက်နေကြောင်း၊ အရေးယူရလျှင်လည်း ထူးခြားမည် မဟုတ်ကြောင်း၊ ဝန်ကြီးဌာနမှဖြစ်စေ ပြည်နယ်အုပ်ချုပ်ရေးမှူး အဖွဲ့မှဖြစ်စေ စည်းကမ်းချက်ဖြင့်လု ပ်ကိုင် ခွင့်ပေးသင့်ကြောင်း တင်ပြဆွေးနွေးကြပါသည်။ သို့မှသာ အလုပ်လုပ်ချင်သူများ အလုပ်လုပ်ကိုင် ခွင့်ပေးခြင်း၊ ၎င်းတို့ဘဝနှင့် ကိုက်ညီသော အလုပ်အကိုင် ရရှိသဖြင့် နိုင်ငံတော်အပေါ်တွင်လည်း အမြင်ကြည်လာနိုင်ပါတယ်။ (ခခ) ရွှေအသေးစားလုပ်ကွက် လက်ရှိလုပ်ကွက်ဧရိယာ (၂၀)ဧက အစား (၅)ဧကသို့ လျှော့ပေါ့သတ်မှတ်၍ ခွင့်ပြုမိန့် သက်တမ်းအား (၅)နှစ်သတ်မှတ်သင့်ပါတယ်။ ထိုမှသာ လုံလောက်သော အချိန် ရရှိသဖြင့် လုပ်ငန်းစဉ် စီစဉ်တကျ လုပ်ကိုင်နိုင်မည်ဖြစ်ပါတယ်။ တစ်လ ရွှေ (၁)ကျပ်သားသာ ပေးသွင်းစေရန်၊ (ဂဂ) ရွှေအလတ်စားလုပ်ကွက် လက်ရှိအခြေအနေ အလတ်စားစနစ် ခွင့်ပြု လိုင်စင် မရှိသေးပါ။ (၅၀)ဧက ခွင့်ပြုပေးနိုင်ရန်နှင့် သက်တမ်းအားဖြင့် (၁၀)နှစ်လုပ်ကိုင် ခွင့်ပြုရန် စက်ယန္တရား တူးဖော်ခွင့် ရွှေပေးသွင်းမှု တစ်လ (၂)ကျပ်သား ပေးသွင်းစေပြီး လိုအပ် ပါက နိုင်ငံခြားသား ခေါ်ယူပေါင်းစပ်လုပ်ကိုင်ခွင့် ပြု နိုင်ပါရန် (ဃဃ) ရွှေအကြီးစား ထုတ်လုပ်မှု လုံလောက် သော စမ်းသပ်ကာလ ထားရှိရန်၊ သတ္တု သိုက်ပမာဏ တွက်ချက်ခြင်း၊ အကျိုးအမြတ် ချင့်ချိန်ခြင်း၊ ခေတ်မီသော မိုင်းဒီဇိုင်း ရေးဆွဲပြင်ဆင်ခြင်း၊ ဒီဇိုင်းအရ လိုအပ်သော အကျယ်အဝန်း ရှိသင့်ပါတယ်။ စမ်းသပ်ကာလ ပြီးဆုံ၍ ထုတ်လုပ်ကာလ၌ သတ္တုခွန် (၅)ရာခိုင်နှုန်းပေးဆောင်၍ ကျန် (၉၅)ရာခိုင်နှုန်းအပေါ်၌ ထုတ်လုပ်သ န့်စင်စရိတ် နုတ်ပယ်ပြီး ကျန်ရှိအကျိုးအမြတ်တွင် နိုင်ငံတော်ခံစားခွင့် (၃၀)ရာခိုင်နှုန်း၊ လုပ်ငန်းရှင် (၇၀)ရာခိုင်နှုန်း ပေးသင့်ပါတယ်။ သက်တမ်းအားဖြင့် (၂၅)နှစ်နှင့် သက်တမ်းတိုးမြှင့်ခြင်းအား မိုင်းရှိသလောက် ပေးသင့်ပါတယ်။ သို့မှသာ လုပ်ငန်း များအား အလျင်စလို ပြီးစလွယ် မလုပ်ဘဲ မိုင်းစနစ်တကျ ရှိလာမှာ ဖြစ်ပါတယ်။ (ခ) အချိုးအစား ခွဲဝေစနစ်၊ တပ်မတော်အစိုးရ လက်ထက်တွင် သတ္တု ကဏ္ဍကို ပြည်တွင်းပြည်ပ အကျိုးတူ လုပ်ကိုင်ခွင့်ပြုချိန်တွင် တိုင်းရင်းသားလုပ်ငန်းရှင်များသည် လုပ်ကိုင်ခွင့်ရရှိရေး အဓိက ဖြစ်ပြီး စာချုပ်များ ချုပ်ဆို၍ လုပ်ကိုင်ခဲ့ ပါတယ်။ သတ္တု ကဏ္ဍတွင် သတ္တုခွန်(၃)ရာခိုင်နှုန်း၊ (၅)ရာခိုင်နှုန်း အချိုးအသီးသီးနှင့် နိုင်ငံတော်နှင့် ခွဲဝေခံစားမှု အချိုး(၃၀)ရာခိုင်နှုန်း၊ (၇၀)ရာခိုင်နှုန်းများဖြင့် လုပ်ကိုင်ခဲ့ရာ ထုတ်လုပ်မှုစရိတ် နုတ်ပယ်ခွင့် မရှိဘဲ နိုင်ငံတော်သို့ ခွဲပေးရသည့် အချိုးကြောင့် လုပ်ငန်းစဉ်များ အခက်အခဲများစွာ ရှိခဲ့ရာ ၎င်းပြဿနာကို သရာနည်းဖြင့် ဖြေရှင်းခဲ့ကြပါတယ်။ သတ္တုဆိုလျှင် သတ္တု တန်ချိန်ကိုလည်းကောင်း၊ သတ္တုစင် ပါဝင်မှုရာခိုင်နှုန်းကိုလည်း ကောင်း လျှော့ခြင်းတို့ကြောင့် ယင်းလျှော်ပြခြင်းတို့ဖြင့် ဖြေရှင်းခဲ့ကြပါတယ်။ ရွှေလုပ်ငန်းနှင့် ပတ်သက်၍ နိုင်ငံတော်သို့ ပေးသွင်း ရမည့် လုပ်ကွက်တစ်ကွက်အတွက် (၃၅)ရာခိုင်နှုန်းဖြစ်သော ရွှေ (၁၅)ပဲရည် (၂)ကျပ်သားဖြင့် တစ်နှစ်စာ ကြို တင်ပေးသွင်းရသဖြင့် လုပ်ငန်းရှင်ကြီး / ငယ်များ လုပ်ငန်းမစတင်မီကတည်းကပင် ရွှေများ ပေးသွင်းကြရပါတယ်။ ထို့အတွက် ရွှေဈေး လည်း မတည်မငြိမ်ဖြစ်ပြီး အရင်းအနှီး လည်ပတ်မှုတွေလည်း အခက်အခဲ များစွာ ဖြစ်ရပါတယ်။ ရွှေနှင့် အခြားသတ္တုများ၏ ထော်လုပ်မှုစရိတ်သည် သိပ်ကွာခြားမှု မရှိပါ။ သို့ရာတွင် နိုင်ငံတော်နှင့် ထုတ်လုပ်မှု ခွဲဝေခံစားသည့် အချိုးမှာ သတ္တုခွန် (၅)ရာခိုင်နှုန်း၊ ခွဲဝေခံစားမှု (၃၀)ရာခိုင်နှုန်း၊ (၇၀)ရာခိုင်နှုန်းဟု တူညီသတ်မှတ်ထားရာ သတ္တုအမျိုးအစား အလိုက် ရောင်းချသည့် တန်ဖိုးမှာ ကွဲပြားပါသဖြင့် အထက်ပါအတိုင်း မသမာမှု များမဖြစ်စေရန် သတ္တု တစ်မျိုးချင်းအလိုက် အချိုး အစား၊ အခွန်အခ သတ်မှတ်သင့်ကြောင်း တင်ပြအပ်ပါသည်(ဂ) သတ္တု ထုတ်လုပ်ရာတွင် ဓာတုပစ္စည်းများ၊ ယမ်းနှင့်ဆက်စပ်ပစ္စည်းများ အသုံးပြု ခွင့်ရရှိရေး၊ မိုင်း သဘောအရ ဟင်းလင်းဖွင့် စနစ်ဖြစ်စေ၊ မြေအောက် လိုဏ်ဂူစနစ်ဖြစ်စေ မိုင်း ခွဲရန်လိုအပ်သည်ဖြစ်ရာယမ်းနှင့်ဆက်စပ်ပစ္စည်းများတရားဝင်သုံးစွဲခွင့်ရရှိရန်လိုအပ်ပါတယ်။ ယင်းကိစ္စတွင် အခက်အခဲတစ်ခုမှာ ယမ်းတိုက်အား ဒေသခံတပ်ရင်းတွင် ထားရှိရ ခြင်း၊ ယမ်းတိုက် ဆောက်လုပ်ရန်အတွက် ကကကြည်း၏ ခွင့်ပြုချက် အဆင့် ဆင့် ရယူနေ ရ သဖြင့် အခက်အခဲများ ရှိနေ ပါတယ်။ ရွှေနှင့် ကြေးနီ ကဲ့သို့သော ဆိုက် ယာနိုက်နှင့် အက်ဆစ် အသုံးပြုမှသာ ရရှိသည့်ကိစ္စရပ်များတွင် စည်းကမ်းတကျ တရားဝင် သုံးစွဲခွင့် ပြုသင့်ပါတယ်။ တရားဝင် ခွင့်မပြုသဖြင့် ခိုးဝှက်လုပ်ကိုင်နေရသဖြင့် အန္တရာယ် ကြီးမားပြီး ဈေးနှုန်းလည်း အဆ မတန် ပေးရတဲ့အတွက် တရားဝင်ခွင့်ပြု သင့်ပါတယ်။ သို့မှသာလျှင် ထုတ်လုပ်မှုစရိတ် ကျဆင်းပြီး တွက်ခြေကိုက်နိုင်ပါတယ်။ (ဃ) မြေငှားရမ်းခ၊ မြေငှားရမ်းခအား ယခင်က (၁)စတုရန်းကီလိုမီတာကို အမှား ပြင်ဆင်ချက် ကျပ်သုံးထောင်ကျသင့်ရာမှ ယခုအခါကျပ်သိန်းသုံးဆယ်ကျသင့်လျက်ရှိရာ အစိုးက်ထက်၌ အခြား လုပ်ငန်းအချို့ကို အစစအရာရာ ဖြေလျော့ ပေးခဲ့ပြီး သတ္တု ကဏ္ဍ၌ အဆ တစ်ထောင် တက်သွားခဲ့ပါတယ်။ ၎င်းကိစ္စသည် သတ္တု ကဏ္ဍဖွံ့ဖြိုးတိုးတက်ရေးအတွက် ကြီးစွာ သော အဟန့်အတားဖြစ်၍ တင့်သင့်သော လုပ်ငန်းရှင်များ လုပ်ကိုင်နိုင်သည့် ဈေးနှုန်းဖြင့် ပြင်ဆင်သတ်မှတ်သင့်ပါတယ်။ (င) နိုင်ငံတော်၏ စီမံကိန်း၊ နိုင်ငံတော်မှ လယ်ယာစိုက်ပျိုးရေး ကဏ္ဍအတွက်သော် လည်းကောင်း လျှပ်စစ်စွမ်းအား ထုတ်လုပ်ရန်အတွက် သော်လည်းကောင်း ဆည်တမံ ကြီးများ၊ ဆည်တမံစီမံကိန်း ချမှတ်ဆောင်ရွက်လျက် ရှိပါတယ်။ ထို့အပြင် လိုအပ်ချက်အရ စစ်စခန်းများ၊ အိမ်ရာအဆောက်အဦများ တိုးချဲ့လျက် ရှိပါတယ်။ ထိုသို့ လုပ်ငန်းများ မဆောင်ရွက်မီ လုပ်ငန်းစဉ်များအရ အကျိုးအမြတ်များအား တွက်ချက်ဆောင်ရွက်ကြရပါသည်။ ထိုသို့ဆောင်ရွက်ရာတွင် သစ်တော ဖြစ်တည်မှု၊ သတ္တု ဖြစ်တည်မှုနှင့် အကျိုးအမြတ်များကိုပါ ထည့်သွင်းစဉ်းစားသင့် ပါတယ်။ တမံ ရေမဖြည့်မီ သတ္တု ဖြစ်တည်မှု ရှိပါက ရေအောက်သို့မရောက်မီ မိဘပြည်သူများ ၊ ဒေသခံများ အသိပေး၍ အချိန် ကာလ သတ်မှတ်ချက်ဖြင့် ထုတ်လုပ်ခွင့် ပေးသင့်ပါသည်။ စီမံကိန်းဆောင်ရွက်ရာတွင် ဖြစ်တည် သည့် သတ္တု အရင်းအမြစ်ကဏ္ဍကိုပါ ပေါင်းစပ်စဉ်းစားပြီး အကျိုးပြု နိုင်သည့် အခြေအနေ ရှိပါက ကာလတစ်ခုအထိ ပတ်ဝန်းကျင်ကျေးရွာလူထုအား စည်းရုံးလုပ်ကိုင်ခွင့် ပေးခြင်းဖြင့် ဒေသခံထောက်ခံမှုဖြင့် စီမံကိန်းများကိုလည်း အဆင်ပြေစွာ ဆောင်ရွက်နိုင်မည် ဖြစ်ပါတယ်။ (စ) သတ္တု နယ်မြေသတ်မှတ်ရေး၊ ပြည်ထောင်စုမြန်မာနိုင်ငံတွင် တိုင်းနှင့် ပြည်နယ် (၁၄)ခုတွင် (၁၃)ခု၊ မြို့နယ်(၁၈၀)၌ သတ္တု ထွက်ရှိပါသည်။ ၎င်းသည် နိုင်ငံတော် ကြွယ်ဝချမ်းသာ စေမည့် အရင်းအမြစ်များ ဖြစ်ပါသည်။ ၎င်းတို့အား ထုတ်လုပ်ရန် ဥပဒေနှင့်အညီ သတ္တုတွင်း ဝန်ကြီးဌာနသို့ လျှောက်ထားရာ၌ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ သဘာဝ ပတ်ဝန်းကျင်နှင့် သစ်တောရေးရာဝန်ကြီးဌာန၊ လျှပ်စစ်စွမ်းအားဝန်ကြီးဌာနများ၏ သဘောထားအား တောင်းခံယူရသည်ဖြစ်ရာ ဝန်ကြီးဌာနများမှ အထက်/အောက်၊ အသွား/အပြန် စိစစ်မှုများ ပြု လုပ်ရပါတယ်။ ၎င်းအတွက် ကြန့်ကြာမှုများ ဖြစ်ပေါ်လျက်ရှိပြီး မြန်မာ့သတ္တုတွင်း ဥပဒေအရ သတ္တု ရတနာမြေ သတ်မှတ်နိုင်ခဲ့ပါလျှင် သက်ဆိုင်ရာ ဝန်ကြီးဌာနများ၏ သဘောထား တောင်းခံ စရာမလိုဘဲ သတ္တုတွင်းဝန်ကြီးဌာနတစ်ခုတည်းမှသာ ခွင့်ပြုနိုင်၍ လုပ်ငန်းမြန်ဆန် ချောမွေ့နိုင် ပါတယ်။ ထိုသို့သတ်မှတ်ရာတွင် အောက်ပါတို့ကိုလည်း ထည့်သွင်းစဉ်းစားရမှာ ဖြစ်ပါတယ် - (၁) သတ္တု ဖြစ်ထွန်းမှုရှိသော နိုင်ငံတော်၏ မြေလွတ်မြေရိုင်စာရင်းဝင်ဧရိယာများ၊ (၂) သစ်တော ဧရိယာ သတ်မှတ်သော်လည်း သစ်ပင် မပေါက်ရောက်သောနေရာများ၊ (၃) စိုက်ပျိုးမြေစာရင်း ဝင်သော်လည်း အမှန်တကယ် စိုက်ပျိုးဖြစ်ထွန်းမှု မရှိဘဲ သတ္တု ဖြစ်ထွန်း မြေများ၊ (၄) သတ္တု ထုတ်လုပ်ပြီး တောနိမ့်တောပျက်စာရင်းဝင်သော သစ်တောမြေများ၊ (ဆ) ဝန်ကြီးဌာနမှတစ်ဆင့် မဆောင်ရွက်နိုင်သော ကုန်းတွင်းရေနံမှော်များ၊ မြန်မာနိုင်ငံတွင် မြောက်ဘက် စစ်ကိုင်းတိုင်း၊ မကွေးတိုင်းများအပြင် မန္တလေးတိုင်း၊ ဧရာဝတီတိုင်းတို့တွင် ကုန်းတွင်းရေနံများ ထွက်ရှိလျက် ရှိပါတယ်။ သတ္တုနှင့် သယံဇာတကော်မတီခရီးစဉ်တွင် ရေနံမှော် အချို့အား ဝင်ရောက်ကြည့်ရှု ခဲ့ပါတယ်။ ထိုသို့လေ့လာရာတွင် ယခင် အစုအဖွဲ့ မှ လုပ်ကိုင်နေသည်မှ တရားဝင် ကုမ္ပဏီဖြင့်လျှောက်ထားရယူမှုများ၊ ကုမ္ပဏီမှ တိုက်ရိုက် လျှောက်ထား လုပ်ကွက် များဟူ၍ ဖြစ်ပါတယ်။ လုပ်ကွက်များကို လေ့လာရာတွင် အစုစား၊ အဝက်စား လုပ်ကိုင်လိုသူများမှ အခကြေးငွေ ပေး၍ ဝင်ရောက်တူးဖော်ပြီး ထွက်ရှ��လာတဲ့ ရေနံကို ကုမ္ပဏီမှ ပြန် လည်ဝယ်ယူ ချက်လုပ်သည်ကို တွေ့ရပါတယ်။ မှော်များ ကို လေ့လာရာတွင် အစုစား၊ အဝက်စားများကို စနစ်တကျ အကွက် ချမှတ်မှုမရှိဘဲ မီးဘေးကြိုတင်ကာကွယ်မှု လုပ်ဆောင်မှု စနစ်မှာလည်း အားနည်းနေသည်ကို တွေ့ရပါတယ်။ အမှု အခင်းများပြီး လုံခြုံ ရေးအားလည်း စနစ်တကျ ဆောင်ရွက်ပေးနိုင်မှု အားနည်းပါတယ်။ နိုင်ငံတော်အနေဖြင့်လည်း ထိုက်သင့်သော ဝင်ငွေရရှိခြင်း မရှိသည်ကိုလည်း တွေ့ရပါတယ်။ ဒေသခံပြည်သူ အလုပ်အကိုင် အခွင့်အလမ်း စနစ်တကျ ရရှိရေးအတွက် ရေနံ ထွက်ပေါ်ရန် အလားအလာရှိသေးသည့် နေရာများအား သင့်တင့်သော အခွန်နှုန်းထားဖြင့် ဒေသခံအာဏာပိုင်များမှ ကြီးကြပ်မှုဖြင့် တိုးချဲ့သတ်မှတ်ပေးသင့်ကြောင်း တင်ပြအပ်ပါတယ်။ သတ္တုလုပ်ငန်း စီးပွားရေးကဏ္ဍ ဖွံ့ဖြိုးရေးနှင့် အစိမ်းရောင်စီးပွားရေးအထောက်အကူပြုနိုင်ရေး၊ နိုင်ငံသားအများစုသည် မိရိုးဖလာ စိုက်ပျိုးရေးလုပ်ငန်းနှင့် အသက်မွေးဝမ်းကျောင်း ပြု နေသူများ ဖြစ်ပါတယ်။ ရာသီဥတုဖောက်ပြန်ခြင်း၊ လမ်းပန်းဆက်သွယ်ရေးမကောင်းခြင်း၊ ဈေးနှုန်းကျဆင်းမှုများကြောင့် စားဝတ်နေရေးအခက်အခဲများ ဖြစ်ပေါ်လျက်ရှိသည်ကို တွေ့ရ ပါတယ်။ နိုင်ငံတော်မှလည်း တတ်နိုင်သလောက် ဆည်မြောင်းတာတမံများ ဆောင်ရွက်ပေး သော်လည်း စိုက်ပျိုးရေး တစ်ခုတည်းဖြင့် နိုင်ငံတိုးတက်ဖို့ ရန် အခက်အခဲရှိကြောင်း သိရှိကြပြီး ဖြစ်ပါတယ်။ ဈေးကွက်စီးပွားရေးစနစ် ဖွင့်စ၊ ဒီမိုကရေစီလမ်းကြောင်း လျှောက်လှမ်းစအချိန်တွင် သတ္တုသယံဇာတ တူးဖော်ရေးလုပ်ငန်းများကို ပြည်သူများ သိမြင်ပါဝင်လာစေရေးနှင့် အဆင့်မြင့် နည်းပညာများ ပေးဝေငှပေးရေး၊ နည်းပညာ၊ နည်းဥပဒေ၊ စည်းကမ်းများနှင့် စနစ်တကျ ကြပ်မတ်စေရေး လမ်းဖွင့်ဆောင်ရွက်ပါလျှင် ပြည်သူလူထု၏ စားဝတ်နေရေး ပြေလည်လာပြီး တစ်ဖက်မှ တိုင်းပြည်၏ အသားတင်ထု တ်လုပ်မှုတန်ဖိုးလည်း မြင့်တက် လာနိုင်သလို ဒေသ အတွင်း အလုပ်အကိုင် အခွင့်အလမ်းများ ဖွံ့ဖြိုးလာမည် ဖြစ်ပါတယ်။ အရင်းအနှီးအရ ကုန်ကြမ်းများကို ပြည်တွင်း၌ ကုန်ချောစက်ရုံတည်ခြင်း၊ နိုင်ငံခြား ရင်းနှီးမြှုပ်နှံမှုများကို ပါဝင်လာ၍ လူမှုကဏ္ဍလိုအပ်သည့် အသုံးအဆောင်များ ထုတ်လုပ်သည့် လုပ်ငန်းများ နိုင်ငံအတွင်း ပေါ်ပေါက်လာမည် ဖြစ်ပါသည်။ သတ္တုရိုင်းများကို Zero အထိ သန့်စင်လိုက်ပြီး လူအများ အသုံးပြုနေသော ထိုးဆေး၊ စားဆေး အဖြစ် သုံးစွဲနေကြ ပါတယ်။ လူသားများအတွက် သတ္တု ကဏ္ဍမှ ဘက်စုံ၊ ထောင်စုံ အထောက်အပံ့ပြုနိုင်ရန် သတ္တုရိုင်းမှ သတ္တု သန့်စင်ခြင်း ပြုလုပ်ရာတွင် ဆိုးကျိုးဖြစ်တဲ့ အဆိပ်များကို ဖယ်ရှားပစ်ရတာ ဖြစ်ပါတယ်။ ဖယ်ရှားပစ်ရသော အဆိပ်များကို ယခုအခါ စနစ်တကျ ထိန်းသိမ်းသိုလှောင်မှုများ လုပ်ကိုင်နိုင်မည် ဖြစ်ပါတယ်။ စနစ်တကျ ထိန်းသိမ်းတဲ့စနစ်မှာ လေ့လာတွေ့ရှိချက်အရ ၎င်းအဆိပ်များကို မြေအောက် ဆိုက်လို စနစ်ဖြင့် သိုလှောင်ထိန်းသိမ်းထား နိုင်ပါတယ်။ ထိန်းသိမ်းထား သော အဆိပ်များကို နိုင်ငံတော် ကာကွယ်ရေးအတွက် လိုအပ်တဲ့အချိန်မှာ ထုတ်ယူသုံးစွဲနိုင်မှာ ဖြစ်လို့ အစိုးရအနေဖြင့်၎င်းအဆိပ်များကို လုပ်ငန်းရှင်များထံမှ စုဆောင်းသိမ်းယူ ထိန်းသိမ်းထားလျှင် အန္တရာယ်ကင်းစွာဖြင့်နိုင်ငံတော်ကာကွယ်ရေးအတွက် အကျိုးရှိစွာ အသုံးချနိုင်မည်ဖြစ်ပါတယ်။ သတ္တု ကဏ္ဍဖွံ့ဖြိုးမှသာ စက်မှုကဏ္ဍလည်း ဖွံ့ဖြိုးတိုးတက်လာမှာ ဖြစ်ပါတယ်။ သို့မှသာ အသိပညာရှင်၊ အတတ်ပညာရှင်များ၊ ကဏ္ဍအလိုက် တာဝန်ယူမှုနှင့် အခွင့် အလမ်းများ ပေးစွမ်းနိုင်ပြီး ပြည်သူများအားလည်း တခြားနိုင်ငံသို့ သွားရောက် အလုပ်လုပ်ကိုင်ရန်မလိုဘဲ ကိုယ့်ပြည်တွင်းမှာပင် အလုပ်အကိုင် အခွင့်အလမ်းများ ပေးအပ်နိုင်မည် ဖြစ်ပါတယ်။ လူမှုကဏ္ဍ အားလုံးအတွက် ဘက်စုံ၊ ထောင်စုံ၊ သတ္တုကဏ္ဍမှ အ ခြေပြု၍ အကျိုးအမြတ် ရရှိနိုင်ပါတယ်။ တဖန် အစိမ်းရောင်စီးပွားရေးဟု ခေါ်သော ပြန်လည်ဖြည့်စွမ်းနိုင်သော ရေ ၊ လေစွမ်းအင် များ ဖော်ဆောင်နိုင်ဖို့ အရင်းအနှီးနဲ့ စက်ကိရိယာများကို ထုတ်လုပ်ပေးနိုင်မည် ဖြစ်ပါတယ်။ သတ္တုထုတ်လုပ်ခြင်းနဲ့ မြေပြင်ပြုပြင်ပြီးဖြစ်၍ သဘာဝပတ်ဝန်းကျင် ထိန်းသိမ်းရေးကိုလည်း စနစ်ကောင်းများအဖြစ် ပြန်လည်အစားထိုးပြီး နှစ်အနည်းငယ်အတွင်း စိမ်းလန်းစိုပြေအော င်ဆောင်ရွက်နိုင်မည်ဖြစ်၍ သတ္တု ကဏ္ဍသည် အစိမ်းရောင်စီးပွားရေး လျှောက်လှမ်းနိုင်ရန် လမ်းခင်းပေါင်းကူးတံတား ဖြစ်သဖြင့် သတ္တု ကဏ္ဍ ဖွံ့ဖြိုးတိုးတက်ရေးအား ဦးစားပေး စီမံခန့်ခွဲ လုပ်ဆောင်ပေးရန် တင်ပြအပ်ပါတယ်။ ကော်မတီခရီးစဉ်တွင် ကော်မတီဝင်များအနေဖြင့်ပြည်သူတို့၏ အကျိုးစီးပွားတိုးတက် ဖော်ဆောင်နိုင်ရန် စိတ်ရည်သန်၍ အပင်ပန်း ခံကာ သွားရောက် ခဲ့ရာတွင် ဒေသခံပြည်သူများ အနေဖြင့်လည်း ယုံကြည်အားကိုး မျှော်လင့်ချက်များအဖြစ် စိတ်အားထက်သန်စွာ အလုပ်လုပ်ကိုင် လိုကြသည်ကို တွေ့ရှိရပါတယ်။ ဒေသခံပြည်သူများအနေဖြင့် မိရိုးဖလာ စိုက်ပျိုးရေးလုပ်ငန်းမှာ တိုးတက်လာသည့် လူဦးရေနှင့်မမျှတတော့တဲ့အတွက် လုပ်ငန်းအသစ်နဲ့ အလုပ်အကိုင်အသစ်များ လုပ်ကိုင်လိုသည့် စိတ်ဆန္ဒများ ဖြစ်ပွားမှုရှိသည်ကိုလည်း တွေ့ရှိရပါတယ်။ နိုင်ငံတော်၏ ရည်ရွယ်ချက်ဖြစ်သည့် အခြေခံ လူတန်းစားဖြစ်သော တောင်သူလယ်သမားများ၏ လူနေမှုဘဝ မြှင့်တင်ရေးအတွက် သတ္တု ကဏ္ဍ ဖွံ့ဖြိုးရေးအား မြှင်.တင်ဖော်ဆောင်၍ ဒေသခံများအား ပညာပေးလုပ်ကိုင်စေလျှင် ၎င်းတို့ဘဝ အထိုက်အလျောက် တိုးမြှင် နိုင်မည် ဖြစ်ပါတယ်။ ကော်မတီခရီးစဉ်တွင် ကော်မတီအတွက်သော် လည်းကောင်း၊ နိုင်ငံတော်အတွက် သော် လည်းကောင်း အကျိုးကျေးဇူးများ ရရှိခဲ့ပါကြောင်းနှင်. ကော်မတီ၏ ကြိုးပမ်းဆောင်ရွက်မှု အခြေအနေအား သိရှိနိုင်ပါရန်နှင့် လိုအပ်သည်များ လမ်းညွှန်မှု ပေးနိုင်ပါရန် မှတ်တမ်းတင် ဓာတ်ပုံများနဲ့အတူ လွှတ်တော်သို့ လေးစားစွာဖြင့် အစီရင်ခံ တင်ပြ အပ်၊ နိဂုံးချုပ်အပ်ပါတယ် ခင်ဗျား။ (ဩဘာသံများ)</speech>
<speech type="speaker">အမျိုး သားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော် သတ္တုနှင့် သယံဇာတရေးရာကော်မတီ၏ မကွေးတိုင်း ဒေသကြီး၊ ချင်းပြည်နယ် နှင့် စစ်ကိုင်းတိုင်းဒေသကြီး ခရီးစဉ် အစီရင်ခံစာကို လွှတ်တော်က မှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</report>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်(၂၉)ရက်မြောက်နေ့ အစည်းအဝေး ရပ်နားကြောင်းနှင့် (၃၀)ရက်မြောက်နေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ် စားလှယ်များခင်ဗျား။ ယခု အမျိုးသား လွှတ်တော် ဆဋ္ဌမပုံမှန် အစည်းအဝေး (၂၉)ရက်မြောက်နေ့ အစီအစဉ်ကို ရပ်နားပါမယ်။ ပထမ အကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး (၃၀)ရက်မြောက်နေ့ကို ၂၀၁၃ ခုနှစ်၊ မတ်လ ၂၀ ရက်၊ (ဗုဒ္ဓဟူးနေ့) နေ့လယ်(၂)နာရီအချိန်မှာ ဆက်လက်ကျင်းပမည် ဖြစ်ကြောင်းကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး (၂၉)ရက်မြောက်နေ့ အစည်းအဝေးကို ၁၄၅၄ နာရီအချိန်တွင် ရပ်နားပါသည်။</p>
</postface>
</transcript>
</doc>
