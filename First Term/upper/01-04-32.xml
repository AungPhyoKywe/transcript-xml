<doc>
<docinfo>
<docno>01-04-32.xml</docno>
<pdf>01-04-32.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး (၃၃)ရက်မြောက်နေ့မှတ်တမ်း</title>
<date>၁၃၇၄ ခုနှစ်၊ ဝါခေါင်လဆန်း ရ ရက် (၂၀၁၂ ခုနှစ်၊ သြဂုတ်လ ၂၄ ရက်) (သောကြာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၃၃)ရက်မြောက်နေ့ အစီအစဉ် ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်း မော်၊ ညွှန်ကြား ရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ (၃၃)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ်အမျိုးသားလွှတ်တော်စတုတ္ထပုံမှန်အစည်းအဝေး (၃၃)ရက်မြောက်နေ့မှာ အမျိုးသား လွှတ်တော်ကိုယ်စားလှယ်များ စိစစ်ရေးကော်မတီရဲ့တင်ပြချက်အရ အစည်းအဝေးသို့တက်ရောက် ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၃) ဦးရှိပြီး ဒီကနေ့ အစည်းအဝေးကို (၂၁၀)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၄.၁၇)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့အတွက် အမျိုးသား လွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆို င်ရာ နည်းဥပဒေ၂၁၊ နည်းဥပဒေခွဲ (က)နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ (၃၃)ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်များနဲ့ ပတ်သက်လို့ အချိန်ကို ငဲ့ညှာတဲ့အနေနဲ့ ဇယားနဲ့ ဖတ်ပြမှာ ဖြစ်ပါတယ် ဦးမနားနိုင်း၊ ချင်း (၁၀)။ ဦးတိုးဝင်း၊ တနင်္သာရီ (၁၂)။ ဦးခက်ထိန်နန်၊ ကချင် (၁)။ ဦးဝီလ်ဆင်မိုး၊ ရှမ်း (၇)။ ဦးအောင်ဝင်း၊ တနင်္သာ ရီ(၄)။ ဒေါက်တာဌေးဝင်း၊ ဧရာဝတီ (၅)။ ဦးစောအောင်ကျော်နိုင်၊ ကရင် (၁)။ ဦးစိုင်းစံမင်း၊ ရှမ်း (၃)။ ဦး စံထွန်း၊ ကချင် (၁၁) တို့ ဖြစ်ပါတယ်။</speech>
<speech type="speaker">ယခုတင်ပြတဲ့ ခွ င့်ပန်ကြားချက်များနဲ့ ပတ်သက်ပြီး ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၃)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ် ဦးရေမှာ(၂၂၃)ဦး၊ ယခင်က ခွင့် ပန်ကြားသဖြင့် ခွင့်ပြု ထားသူ(၄)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ (၉)ဦးဖြစ်၍ လွှတ်တော်က စုစုပေါင်း ခွင့်ပန်ကြား၍ ခွင့်ပြု ထားသူ (၁၃)ဦးဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၂) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်ရဲ့ အတည်ပြုချက် ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြ ထားသော မေးခွန်း များကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာဖြစ်ပါတယ်။ ယခု လွှတ်တော်ကိုယ်စားလှယ်လေးဦးက မေးမြန်းတဲ့ မေးခွန်းတွေဟာ ကျန်းမာရေး ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမယ့် မေးခွန်းတွေ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာမေးခွန်းများကို တစ်ဆက်တည်း မေးမြန်းပြီးမှဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်</speech>
<title>မြောက်ဦးမြို့နယ် ပျားတဲကျေးလက်ကျန်းမာရေးဌာနကို တိုက်နယ်ဆေးရုံအဖြစ် တိုးမြှင့် ခွင့်ပြုပေးရန် အစီအစဉ် ရိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရခိုင်ပြည်နယ် မဲဆန္ဒနယ်အမှတ်(၂)မှ ဦးကျော်ကျော် က မြောက်ဦးမြို့နယ်၊ ပျားတဲကျေးလက်ကျန်းမာရေးဌာနကို တိုက်နယ်ဆေးရုံအဖြစ် တိုးမြှင့်ခွင့်ပြု ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="122">ဦးကျော်ကျော်၊ ရခိုင်ပြည်နယ်မဲဆန္ဒနယ်အမှတ်၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် ကျန်းမာရေးဌာန၊ ပြည်ထောင်စု ဒုတိယဝန်ကြီး၊ အမျိုးသား လွှတ်တော်ကိုယ်စားလှယ်များအားလုံးကို မင်္ဂလာပါလို့ကျွန်တော်နှုတ်ခွန်းဆက် ဂါရဝအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဦးကျော်ကျော် ဖြစ်ပါတယ်။ ကျွန်တော် အခုမေးမြန်းမယ့် မေးခွန်းကတော့ မြောက်ဦးမြို့နယ် ပျားတဲကျေးလက်ကျန်းမာရေးဌာနကို တိုက်နယ်ဆေးရုံအဖြစ် တိုးမြှင့်ခွင့်ပြု ပေးပါရန် အစီအစဉ် ရှိ/မရှိ နှင့် မေးထားတဲ့ မေးခွန်းဖြစ်ပါတယ်။ ဒီမေးခွန်းရဲ့ အကြောင်းအကျိုး ရှင်းလင်းချက် ကို အနည်းအကျဉ်း ကျွန်တော်ဆွေးနွေးပေးပါ့မယ်။ လေးစားအပ်ပါသော ဥက္ကဋ္ဌကြီးခင်ဗျား။ မြောက်ဦးမြို့နယ်ရှိ ပျားတဲကျေးရွာအုပ်စုမှာ ကျေးလက်ကျန်းမာရေးဌာန ထားရှိတာ နှစ်တော်တော်များများ ကြာမြင့်ပြီး ဖြစ်ပါတယ်။ သို့သော် ဒီနေ့အထိ ကျေးလက်ကျန်းမာရေးဌာနအဆင့်နဲ့သာ ရှိနေပါသေးတယ်။ တိုက်နယ်ဆေးရုံအဖြစ်သို့ မတိုးမြှင့်နိုင်သေးပါဘူး။ ပျား တဲကျေးရွာအုပ်စုက မြောက်ဦးမြို့ နယ်ရဲ့ တောင်ဘက်နဲ့ အနောက် ဘက်ခြမ်းမှာ ရှိပါတယ်။ လမ်းပန်းဆက်သွယ်ရေးအနေနဲ့ ပြောလို့ရှိရင် ကုန်းလမ်းခရီး မရှိပါဘူး။ ချောင်းတွေ၊ မြစ်တွေ များပြားတာကြောင့် ရေလမ်းခရီး တစ်ခုတည်းပဲ ရှိပါတယ်။ ဒီပျားတဲ ကျေးလက်ကျန်းမာရေးဌာနရဲ့ တိုက်နယ်မှာ ကျေးရွာပေါင်း ဆိုလို့ရှိရင် (၅၂)ရွာ ရှိပါတယ်။ ဒီ တိုက်နယ်ဒေသမှာ ရှိနေကြတဲ့ ကျေးရွာများဟာ မြို့နဲ့လည်း အလှမ်းဝေးပါတယ်။ ပြီးတော့ တစ်ရွာနဲ့တစ်ရွာ မြို့ကိုသွားမယ်ဆိုလို့ရှိရင်လည်း ရေကြောင်းခရီးနဲ့ပဲ သွားကြရပါတယ်။ ဒါကြောင့် ဒီ တိုက်နယ်ဆေးရုံအဖြစ်သာ အဆင့်တိုးမြှင့်ပေးခဲ့မယ်ဆိုရင် ဒီတိုက်နယ်မှာ ရှိတဲ့ ဒေသခံ ကျေးရွာသူ/ကျေးရွာသားများအားလုံးဟာ လွယ် နေတဲ့ ကျန်းမာရေးစောင့်ရှောက် မှုကို ပိုမိုပြီးတော့ ရရှိလာကြမှာ ဖြစ်ပါတယ်။ အဲဒီတော့ ဒီ များ တဲကျန်းမာရေးဌာနတိုက်နယ်ဟာ မြောက်ဦးမြို့နယ်မှာ မြောင်းဘွေကျေးရွာ တိုက်နယ်နဲ့ ဟိုးတစ်ချိန် က လွန်ခဲ့တဲ့ နှစ်(၃၀)ပတ်ဝန်း ကျင်မှာ အဆင့်အတူတူ ရှိခဲ့ပါတယ်။ မြောက်ဦးမြို့ မှာဆိုလို့ရှိရင် မြောင်းဘွေ၊ တိန် ညို၊ ပျားတဲ အဆင့်တူ သတ်မှတ်ထားတာ ရှိပါတယ်။ အဲဒီအဆင့်တူ သတ်မှတ်ခဲ့တာမှာ ဒီ မြောင်းတွေ တိုက်နယ်ဆေးရုံဟာ ဆိုလို့ရှိရင် နှစ်ပေါင်း (၂၀) နဲ့ (၄)၊ (၅)၊ (၈)နှစ် ရှိပါပြီ။ တိုက်နယ်ဆေးရုံ ရသွားတာ။ ဒီ ပျားတဲ မှာကျတော့ကာ ပ ညာတတ်တဲ့သူ နည်းပါးပါတယ်။ ဆင်းရဲ နွမ်းပါးမှု များပါတယ်။ ဦးဆောင်ဦးရွက် ပြုမယ်သူ တွေ မရှိပါဘူး။ ဒါကြောင့် အခု လို နောက်မှာ ကျန်ရစ် နေခဲ့ပါတယ်။ အဲဒီတော့ တိုက်နယ်ဆေးရုံအဖြစ်က တိုးမြှင့်ရေးနဲ့ ဝေးပြီးရင်း ကျန်နေခဲ့ ရပါတယ်။ ဒါကြောင့် မြောက်ဦးမြို့နယ်ရှိ ဒီ တဲကျေးလက်ကျန်းမာရေးဌာနကို တိုက်နယ်ဆေးရုံအဆင့်သို့ တိုးမြှင့်ဆောင်ရွက်ပေးပါရန် အစီအစဉ် ရှိ /မရှိ ဥက္ကဋ္ဌမှ တစ်ဆင့် မေးမြန်းအပ် ပါတယ်။ ကျေးဇူးတင်ပါတယ်။</speech>
<title>အောင်လံမြို့နယ်၊ ကျောက်ပန်းတောင်းကျေးရွာတွင် (၁၆)ခုတင်ဆံ့ တိုက်နယ်ဆေးရုံ တိုးမြှင့် ခွင့်ပြုပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ် (၈)မှ ဦးတင်ဝင်း က အောင်လံမြို့နယ်၊ ကျောက်ပန်းတောင်းကျေးရွာတွင် (၁၆)ခုတင်ဆံ့ တိုက်နယ်ဆေးရုံ တိုးမြှင့်ခွင့်ပြုပေးရန် အစီအစဉ် ရှိ/မရှိ နှင့် စပ်လျဉ်းတဲ့မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="92">ဦးတင်ဝင်း၊ မကွေးတိုင်းဒေသကြီး မဲဆန္ဒနယ်အမှတ်၈)</mp>အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများနှင့် ဧည့်သည်တော်များခင်ဗျား။ ကျွန်တော့် အနေနဲ့ အောင်လံမြို့နယ်၊ ကျောက်ပန်းတောင်းကျေးရွာမှာ တိုက်နယ် ဆေးရုံ တိုးချဲ့ခွင့်ပြုပေးရန် အစီအစဉ်ရှိ/မရှိ တင်ပြမေးမြန်းသွားမှာ ဖြစ်ပါတယ်။ ပထမဦးစွာ မကွေးတိုင်းဒေသကြီး၊ အောင်လံမြို့နယ်၊ ကျောက်ပန်းတောင်းကျေးရွာရဲ့ ပထဝီအနေအထားကို တင်ပြလိုပါတယ်။ကျောက်ပန်းတောင်းကျေးရွာဟာ အောင်လံမြို့မှ(၁၅)မိုင် ဝေးကွာပြီးတော့ လမ်းပန်းဆက်သွယ်ရေး ကောင်းမွန်မှုမရှိပါဘူး။ နောက်ပြီးတော့ အောင်လံ မြို့နယ်ရဲ့ အရှေ့ဘက်ခြမ်း တိုက်နယ်ဆေးရုံ ရွှေပန်းတောကျေးရွာနဲ့ လည်းပဲ (၁၅)မိုင်ခန့် ဝေးပါ တယ်။ ၎င်းအပြင် ဒီဘက် သမ္ဘူလကျေးရွာနှင့်လည်းပဲ (၁၅)မိုင်ခန့်ဝေးကွာပြီးတော့ ဆက်သွယ်ရေး ခက်ခဲတာကို တွေ့ရှိရမှာဖြစ်ပါတယ်။ ဆက်သွယ်ရေးလမ်းတွေမှာလည်းပဲ လမ်းမှာ ကျွန်တော်တို့ ရွှေပန်းတောလမ်း ဆိုလို့ရှိရင် ကျောက်ဖြူတံတား၊ ဇရစ်ချောင်း တံတား အစရှိတဲ့ တံတားတွေ ပျက်စီးနေတဲ့အတွက် ကားတွေ သွားလို့မရပါဘူး။ အောက်က ဆင်းသွား ရင်လည်း ရွှံ့ဗွက်တွေ ဖြစ်ပါတယ်။ သမ္ဘူလကျေးရွာနှင့်သွားလာသော ကားများ ရှိသော်လည်း လမ်းမှာ အလွန်ဆိုးရွား ပြီးတော့ ကားကြီးများ သာ သွားလာနိုင်ပါတယ်။ လူနာများ တင်ပို့ရန် မလွယ်ကူပါ။ အထူးသဖြင့် မိုးရာသီတွင် လမ်းအားလုံး ရွှံ့ဗွက်များသာဖြစ်နေကြောင်း တွေ့ရှိရမှာ ဖြစ်ပါတယ်။ နောက်တစ်ချက် ကျောက်ပန်းတောင်းကျေးရွာ အနေနဲ့ အုပ်စုကြီးကျေးရွာ ဖြစ်ပြီး ပတ်ဝန်းကျင်ကျေးရွာမှာ ထမကန် အုပ်စု၊ လက် ပံခုန်ကျေးရွာအုပ်စု၊ ညောင်အိုင် ကျေးရွာအုပ်စု၊ ကျားသေကျေးရွာအုပ်စု၊ မြို့ လှကျေးရွာအုပ်စုနဲ့ တယ်ပင်ကျေးရွာအုပ်စု အစရှိသဖြင့် ကျေး ရွာ အုပ်စုကြီးများက ဝိုင်းရံတည်ရှိနေ ပါတယ်။ ၎င်းအပြင် ကျောက်ပန်းတောင်းကျေးရွာဟာ ခုနက တင်ပြခဲ့သလို အောင်လံကျောက်ပန်းတောင်း(၁၅)မိုင်၊ ရွှေပန်းတောကျောက်ပန်းတောငး(၁၅)မိုင်၊ သမ္ဘူလ-ကျောက်ပန်းတောင်း (၁၅)မိုင် လမ်း(၃)လမ်းရဲ့ ဆုံချက်ဖြစ်ပြီးတော့ ပတ်ဝန်းကျင်ကျေးရွာ အုပ်စုများမှီရန် လွယ်ကူလှသဖြင့် ယင်းကျေးရွာတွင် ရွှေပန်းတောကျေးရွာကဲ့သို့ (၁၆)ခုတင်ဆံ့ တိုက်နယ်ဆေးရုံ တည်ထောင်ဖွင့်လှစ်ပေးစေလို ပါတယ်။ ဖွင့်လှစ်ပေးပါက ကျေးလက်နေ ပြည်သူများ အလွယ်တကူ ကျန်းမာရေး စောင့်ရှောက်မှု ပေးနိုင်မှာဖြစ်ပါတယ်။ ဆင်းရဲမှု လျှော့ချ ရေးအစီအစဉ်ကိုလည်း အထောက်အကူပြု သွားမှာဖြစ်ကြောင်း တင်ပြလိုပါတယ်။ $ulos (g)ssajossatse wassal City Plan, Town Plan Village Plan 6oz ရေးဆွဲအကောင်အထည်ဖော်သွားရန် နိုင်ငံတော်အစိုးရမှ စီမံချက် ရှိသည်နှင့်အညီ ကျေးလက် ကျန်းမာရေးဌာန သက်တမ်းလည်း နှစ်ပေါင်း (၄၀)ကျော်ပြီဖြစ်တဲ့အတွက် အဆင့်တိုးမြှင့်ပေးရန် အချိန်ကာလကို ရောက်ရှိနေပါပြီ။ ကျောက်ပန်းတောင်းတိုက်နယ်၊ သမ္ဘူလတိုက်နယ်ရှိ ကျေးရွာ အုပ်စုပေါင်း(၄၀)ကျော်၊ ပြည်သူပေါင်း (၁၀၀၀၀၀)ကျော်မှ ပြည်သူအများစုက ဆန္ဒပြ တောင်းဆို လျက်ရှိကြပါတယ်။ ဒါကြောင့် အောက်ဖော်ပြပါ မေးခွန်း များကို ဖြေကြားပေးနိုင်ပါရန် အမျိုးသား လွှတ်တော် ဥက္ကဋ္ဌကြီးမှတစ်ဆင့် တင်ပြမေးမြန်းအပ်ပါတယ် -</speech>
<title>(က) မကွေးတိုင်းဒေသကြီးရှိ အောင်လံမြို့နယ်၊ ကျောက်ပန်းတောင်းကျေးရွာတွင် (၁၆)ခုတင်ဆံ့ တိုက်နယ်ဆေးရုံ တိုးချဲ့ဖွင့်လှစ်ပေးသွားရန် အစီအစဉ် ရှိ/မရှိ၊ (ခ) တိုးချဲ့ဖွင့်လှစ်ပေးရန် အစီအစဉ် ရှိပါက မည်သည့်ဘဏ္ဍာရေးနှစ်တွင် တည်ထောင်ဖွင့်လှစ်ပေးနိုင်ပါမည်လဲ။ အားလုံးကို ကျေးဇူးတင်ပါတယ်ခင်ဗျား။ ပေါက်ခေါင်းမြို့နယ်၊ ကံကျင်းကျေးရွာ ကျေးလက်ကျန်းမာရေးဌာနကို တိုက်နယ်ဆေးရုံ အဖြစ် တိုးမြှင့်ခွင့်ပြုပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ် (၈)မှ ဒေါက်တာခင်မောင်လေး က ပေါက်ခေါင်းမြို့နယ်၊ ကံကျင်းကျေးရွာ ကျေးလက်ကျန်းမာရေး ဌာနကို တိုက်နယ်ဆေးရုံအဖြစ် တိုးမြှင့်ခွင့်ပြုပေးရန် အစီအစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="80">ဒေါက်တာခင်မောင်လေး၊ ပဲခူးတိုင်းဒေသကြီးမဲဆန္ဒနယ်အမှတ်၈)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီး၊ ပြည်ထောင်စုဒုတိယဝန်ကြီးနှင့်တကွ လွှတ်တော် ကိုယ်စားလှယ်များအားလုံး ကာယသုခ၊ စိတ္တ သုခ၊ လူမှုရေးသုခအပေါင်းနဲ့ ပြည့်ဝကြပါစေလို့ ဆန္ဒပြု ရင်း နှုတ်ခွန်းဆက်သ အပ်ပါတယ်။ ကျွန်တော်မေးတဲ့ မေးခွန်းကတော့ အထက်ပါ ပုဂ္ဂိုလ်များ မေးမြန်းသွားသလိုပါပဲ။ တိုက်နယ်ဆေးရုံအဆင့် တိုးမြှင့်တဲ့ကိစ္စရပ်ပဲ ဖြစ်ပါတယ်။ ပေါက်ခေါင်းမြို့နယ်၊ ကံကျင်းကျေးလက် ကျန်းမာရေးဌာနဟာ ပေါက်ခေါင်းမြို့က နေပြီးတော့ (၂၆)မိုင်ကွာဝေးတဲ့နေရာမှာ တည်ရှိပါတယ်။ အဲဒီမှာ ကျေးလက် ကျန်းမာရေးဌာနခွဲ ပေါင်း (၅)ခု ရှိပြီးတော့ သစ်ပုတ်၊ လေသာတောင်၊ ကျွန်းတောကြီး၊ သစ်ငုတ်တို စသည့်ဖြင့်ကျေးလက်ကျန်းမာရေးဌာနခွဲပေါင်း (၄)ခုရှိပြီးတော့ကာ အုပ်စု (၁၂)အုပ်စုရှိပြီးတော့ လူဦးရေ (၂၀၀၀၀)ကျော်ရှိတဲ့ နေရာလေးဖြစ်ပါတယ်။ တစ်ချိန်တုန်းကတော့ သွား ရေးလာရေး ခက်ခဲ ပြီးတော့ တော ၊ တောင်၊ လျှိုမြောင်၊ စိမ့်၊ စ မ်း ပေါများတဲ့ အရပ်ဒေသလည်း ဖြစ်ပါတယ်။ ဒီနေရာလေးကို ကျွန်တော်တို့ အနာကြီးရောဂါ တိုက်ဖျက်ရေးနှင့် ပတ်သက်ပြီးတော့ ရွက်ပုန်းသီး စစ်ဆင်ရေးသွားတဲ့ အခါမှာလည်းပဲ သွားရေးလာရေး အင်မတန်ခက်တဲ့ အခါကျတော့ ဒီနေရာကို သွားမယ်ဆိုလို့ရှိရင် ပေါက်ခေါင်းမြို့နယ်ကနေပြီးတော့ ခြေလျင်လျှောက်မယ်ဆိုလို့ရှိရင် (၂)ရက် တာ ကုန်ကျပြီးတော့ ပြည်ဘက်က လှည့်သွားမယ်ဆိုလို့ရှိရင်လည်း မြော က်နဝင်းဆည်ကို ဖြတ်ပြီးတော့မှ လှေတစ်တန်၊ ကုန်းတစ်တန် သွားရတဲ့နေရာ ဖြစ်ပါတယ်။ အောင်လံမြို့နယ်က သွားမယ်ဆိုလို့ ရှိရင်လည်းပဲ ခုန သမ္ဘူလ၊ ရွှေပန်းတော ဘက်ကနေပြီးတော့ ကြံရာသီ ပေါ်တဲ့ အချိန်မှာ ကျွန်တော်တို့ ကြံကားတွေနဲ့ သွားရတဲ့ အနေအထားမျိုးတွေ ရှိပါတယ်။ သို့သော်ငြားလည်းပဲ ခုခေတ် ၊ ခုချိန် မှာတော့ ခရိုင်ချင်းဆက် လမ်းများ ဖောက်ပြီးတဲ့ အချိန်အခါမှာ ပေါက်ခေါင်းနဲ့ အောင်လံ (၃၆)မိုင်ရှည်တဲ့ ခရိုင်ချင်းဆက်လမ်းများ ဖောက်သွား တဲ့အခါမှာ လမ်းပန်းဆက်သွယ်ရေးအားဖြင့် ငွေတွင်းတူးဆိုတဲ့ ရွာလေးကနေပြီးတော့ ဒီ ကံကျင်းကျေးလက်ကျန်းမာရေးဌာနကို သွားမယ်ဆိုလို့ရှိရင် (၈)မိုင်ဆိုတော့ (၂၆)မိုင်နဲ့ (၈)မိုင် ပေါင်းမယ် ဆိုလို့ရှိရင် (၃၄)မိုင်အကွာအဝေးမှာ ခရီးသွားလာရေးလည်း လွယ်ကူသွားတဲ့ အနေအထားမျိုး ဖြစ်ပါတယ်။ လက်ရှိ ကျန်းမာရေးစောင့်ရှောက်မှု အနေအထားအရကလည်းပဲ ကျေးရွာလူထုရဲ့ အမြင်မှာတော့ သူတို့ ဒီလိုဝေးလံခက်ခဲတဲ့ မြို့နယ်ဆေးရုံတွေကို သွားရ လာရ ခက်တယ်ဆိုတဲ့ အခါမျိုးမှာ သူတို့တိုက်နယ်ဆေးရုံတွေကို တောင့်တကြတဲ့ ဥစ္စာ ကလည်း ဒါလည်း သဘာဝ အင်မတန်ကျပါတယ်။ ဒါကြောင့်မို့လို့လည်းပဲ ဒီနေရာလေးမှာ ရဲစခန်းလည်းရှိတယ်။ အထက်တန်း ကျောင်းခွဲလည်း ရှိ ခဲ့တဲ့နေရာလေး ဖြစ်တဲ့ အတွက်ကြောင့် ကျေးရွာလူထုတွေက မျှော်လင့် တောင့်တနေတဲ့ လက်ရှိ ကျန်းမာရေးစောင့်ရှောက်မှုစနစ်အရ တိုက်နယ်ဆေးရုံတွေကို တိုးမြှင့် ပေးရန် အစီအစဉ် ရှိ /မရှိဆိုတဲ့ မေးခွန်းလေးနဲ့ မေးမြန်းရခြင်းဖြစ်ပါတယ်။ ကျေး ဇူးတင်ပါတယ် ခင်ဗျား။</speech>
<title>ရေစကြိုမြို့နယ်၊ ခုတင်(၅၀)ဆံ့ ပြည်သူ့ဆေးရုံကို ခုတင် (၁၀၀ဆံ့ ပြည်သူ့ဆေးရုံအဖြစ် တိုးမြှင့် ခွင့်ပြုပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ် (၁၀)မှ ဦးအောင်သန်း က ရေစကြိုမြို့နယ်၊ ခုတင် (၅၀)ဆံ့ ပြည်သူ့ဆေးရုံကို ခုတင် (၁၀၀)ဆံ့ ပြည်သူ့ဆေးရုံအဖြစ် တိုးမြှင့်ခွင့်ပြုပေးရန် အစီ အစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="94">ဦးအောင်သန်း၊ မကွေးတိုင်းဒေသကြီး မဲဆန္ဒနယ်အမှတ်၁၀)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စု ဒုတိယဝန်ကြီးနှင့် အမျိုးသား လွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များအားလုံး ကိုယ်စိတ်နှစ်ဖြာ ရွှင်လန်းချမ်းမြေ့ကြပါစေ၊ မင်္ဂလာအပေါင်းနဲ့ ပြည့် စုံကြပါစေလို့ ဦးစွာ ပထမ ဆုမွန်ကောင်း တောင်းလျက် ဂါရဝပြုအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ် မြေ အမှတ်(၁၀)မှ အမျိုးသားလွှတ်တော် ကိုယ်စားလှယ် ဦးအောင်သန်း ဖြစ်ပါတယ်။ ကျွန်တော့် အနေနဲ့ ရေစကြိုမြို့ ခုတင်(၅၀)ဆံ့၊ ပြည်သူ့ ဆေးရုံကို ခုတင် (၁၀၀)ဆံ့ ပြည်သူ့ ဆေးရုံအဖြစ် တိုးမြှင့်ခွင့်ပြုနိုင်ရေးနှင့် ပတ်သက်ပြီးတော့ တင်ပြမေးမြန်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ရေစကြိုမြို့ဟာ မကွေးတိုင်းဒေသကြီးရဲ့ မြောကောက် အစွန်းဆုံးမှာ တည်ရှိပါတယ်။ ဧရိယာ စတုရန်းမိုင်ပေါင်း (၃၈၅.၇၃) ရှိပါတယ်။ မြို့ပေါ်ရပ်ကွက် (၈)ရပ်ကွက်နဲ့ ကျေးရွာအုပ်စု (၈၁)အုပ်စု၊ စုစုပေါင်းကျေးရွာ (၂၄၅)ရွာ ရှိပါတယ်။ အိမ်ထောင်စု ပေါင်းအနေနဲ့ (၄၄၅၃၄)ရှိပါတယ်။ လူ ဦးရေစုစုပေါင်းဟာ (၃၆၆၀၀၀)ကျော်ခန့် ရှိပါတယ်။ ကျွန်တော်တို့ လက်ရှိ အခြေအနေမှာ မြို့နယ် လူထု ကျန်းမာရေးစောင့်ရှောက်မှုလုပ်ငန်းများဆောင်ရွက်ဖို့အတွက် ရေ စကြိုမြို့ပေါ်မှာ ခုတင် (၅၀)ဆံ့ဆေးရုံ (၁)ရုံ၊ ကျေး လက်များမှာ (၁၆)ခုတင်ဆံ့ တိုက်နယ်ဆေးရုံ (၄)ရုံ၊ တိုက် နယ်ကျန်းမာရေးဌာန(၄)ခု၊ ကျေးလက် ကျန်းမာရေး ဌာန(၆)ခု၊ ကျေးလက်ကျန်းမာရေးဌာနခွဲ(၄၃)ခု၊ မိခင်နှင့် ကလေးကျန်းမာရေးဌာနခွဲ(၁)ခု၊ ရောဂါတိုက်ဖျက်ရေး လုပ်ငန်းများနဲ့ ပတ်သက်ပြီးတော့ တီဘီရောဂါ၊ အနာကြီး ရောဂါ၊ ငှက်ဖျားရောဂါ တိုက်ဖျက်ရေးဌာနခွဲများ ဖွင့် လှစ်ထားရှိပါတယ်။ ရေစကြိုမြို့ ခုတင်(၅၀)ဆံ့ ပြည်သူ့ ဆေးရုံကို လုပ်သားပြည်သူများတက်ရောက်ပြီးတော့ ဆေးကုသခံယူမှု အနေအထားနှင့် ပတ်သက် ပြီးတော့ တင်ပြရမယ်ဆိုရင် ပြင်ပလူနာများအဖြစ် (၁)နှစ်မှာ လူဦးရေ (၃၀၀၀)ခန့် ရှိပါတယ်။ အတွင်းလူနာများအဖြစ် (၁)နှစ်မှာ လူဦးရေ (၁၅၀၀)ခန့် ရှိပါ တယ်။ မီးဖွားလူနာ များအတွက် (၁)နှစ်မှာ (၄၅၀)ခန့်ရှိပြီးတော့ ရေစကြိုမြို့ဆေးရုံကို လာရောက်ဆေးကုသမှု ခံယူလျက်ရှိပါတယ်။ ဒါပေမယ်လို့ ရေစကြို ဆေးရုံမှာ အထူးကု ဆရာဝန်တွေ မရှိခြင်း၊ ပစ္စည်းကိရိယာ မစုံလင်ခြင်း တို့ကြောင့် တချို့သော ပြင်းထန် တဲ့ ထိခိုက်ဒဏ်ရာရသူတွေ၊ တချို့ ရောဂါဝေဒနာရှင်များကို ကုသပေးနိုင်မှု မရှိဘဲနဲ့ အခြားမြို့ကြီး ဆေး ရုံများသို့ သွားရောက် ကုသဖို့ လွဲပြောင်းစေလွှတ် နေရပါတယ်။ အဲဒီလို လွဲပြောင်းစေလွှတ်ရတဲ့ လူနာများဟာ (၁)နှစ်မှာ (၁၀၀၀)ကျော်လောက် ရှိပါတယ်။ ကျွန်တော်တို့ ရေစကြိုမြို့နယ် အနေအထားကို တင်ပြရမယ်ဆိုရင် ကုန်းပိုင်းကျေးရွာ များရှိသလို ဧရာဝတီမြစ်နဲ့ ချင်းတွင်းမြစ် (၂) မြစ်ကြား ကျွန်းပိုင်းကျေးရွာများလည်း ရှိပါတယ်။ ကျွန်းပိုင်းကျေးရွာများအနေနဲ့ မြစ်ရေကြီးတဲ့အချိန်၊ မြစ်ရေကျပြီးစ အချိန်တွေမှာ သွားလာရေး ခက်ခဲတဲ့ အတွက်ကြောင့် ရေစကြိုမြို့ ဆေးရုံကို လာရောက်တဲ့အခါမှာ အထူးကြိုး စားပြီးတော့ ခက်ခက်ခဲခဲ လာရောက်ရပါတယ်။ ရောဂါအခြေအနေအရ ရေစကြို ဆေးရုံမှာ ကုသမပေးနိုင်လို့ တခြားမြို့ကြီးဆေးရုံတွေကို လွှဲ ပြောင်းပေးရတဲ့ လူနာများထဲမှာ အချိန်မမီတဲ့အတွက်ကြောင့်၊ အချိန်နောက်ကျသွားတဲ့အတွက်ကြောင့် အသက်ဆုံးရှုံးရတဲ့ လူနာများလည်းအများအပြား ကြုံတွေ့ နေရပါတယ်။ ဒါ့အပြင် ကျွန်တော်တို့ ရေစကြိုမြို့ဟာမြောင်မြို့နယ်၊ မြိုင်မြို့နယ်စတဲ့မြို့နယ်များက ကျေးရွာများနဲ့ နီးစပ်နေတဲ့အတွက်ကြောင့် အဆိုပါ မြောင်မြို့နယ်က ကျေးရွာမှ လူနာများ၊ မြိုင်မြို့နယ်က ကျေးရွာများမှ လူနာများဟာ လည်း အများအပြား အားထားပြီးတော့ လာရောက် ကုသလျက်ရှိပါတယ်။ ရေစကြိုမြို့ ပြည်သူ့ဆေးရုံ ခုတင်(၅၀)ဆံ့အဖြစ် ၁၉၉ရ ခုနှစ်က စတင် ပြီးတော့ ခွင့်ပြုခဲ့တာ ဖြစ်ပါတယ်။ အဲဒီခွင့်ပြုတဲ့ အချိန်မှာ မြို့နယ်ရဲ့ လူဦးရေဟာ (၂၃၇၀၀၀) လောက်သာ ရှိပါတယ်။ ယခုအခါမှာ ရေစကြိုမြို့ရဲ့ လူဦး ရေဟာ (၃၆၆၀၀၀)ကျော်လောက် ရှိနေပါပြီဖြစ်ပါတယ်။ မြို့နယ်လူထုအနေနဲ့ ရေစကြိုမြို့ ပြည်သူ့ ဆေးရုံကို အဆင့် တိုးမြှင့်ခွင့်ပြု ဖို့အတွက် အထူးလိုလားတောင့်တလျက် ရှိပါတယ်။ သို့ဖြစ်ပါ၍ ရေစကြိုမြို့ရဲ့ လူထုအတွက် အမှန်တကယ်လိုအပ်ပြီး ကျန်း မာရေးစောင့်ရှောက်မှုလုပ်ငန်းတွေကို တိုးမြှင့် ဆောင်ရွက်နိုင်ဖို့အတွက် အများပြည်သူများ အကျိုးငှာ ရေစကြိုမြို့နယ် ပြည်သူ့ဆေးရုံအား ခုတင်(၅၀)ဆံ့ ပြည်သူ့ဆေးရုံမှ ခုတင် (၁၀၀)ဆံ့ ပြည်သူ့ဆေးရုံအဖြစ်သို့ တိုးမြှင့်ခွင့်ပြုပေးပါရန်နှင့် ယင်းသို့ တိုးမြှင့် ခွင့်ပြုနိုင်ခြင်း ရှိ/မရှိကို အမျိုးသားလွှတ်တော် ဥက္ကဋ္ဌကြီး မှတစ်ဆင့် လေးစားစွာ တင်ပြမေးမြန်း အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ကျန်း မာရေးဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ် ေါက်တာမြတ်မြတ်အုန်းခရီဒုတိယဝန်ကြီး၊ ကျန်းမာရေးဝန်ကြီးဌာန ။ လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ဖိတ်ကြားထားသော ဧည့်သည်တော်ကြီးများ၊ အမျိုးသားလွှတ်တော် ကိုယ်စားလှယ်ကြီးများအားလုံး ကျက်သရေ မင်္ဂလာအပေါင်းနှင့် ပြည့်စုံ ပါစေလို့ ဦးစွာနှုတ်ခွန်းဆက်သအပ်ပါတယ်ရှင့်။ ရခိုင်ပြည်နယ် အမှတ်(၂) မဲဆန္ဒနယ် အမျိုးသား လွှတ်တော်ကိုယ်စားလှယ် ဦးကျော်ကျော်မှ မြောက်ဦးမြို့ရှိ ပျားတဲကျေးလက်ကျန်းမာရေးဌာနအား တိုက်နယ်ဆေးရုံအဖြစ် တိုးမြှင့်ဆောင်ရွက်ပေးရန် အစီအစဉ် ရှိ/မရှိ မေးခွန်း နဲ့ စပ်လျဉ်း၍ ကျန်းမာရေးဝန်ကြီးဌာနမှ ကျွန်မ ဒုတိယဝန်ကြီး ဒေါက်တာမြတ်မြတ်အုန်းခင် မှ ဖြေကြားသွားမှာ ဖြစ်ပါတယ်ရှင့်။ ဥက္ကဋ္ဌကြီးရှင့်။ ရခိုင်ပြည်နယ်၊ မြောက်ဦးမြို့နယ်မှာ (၂၅)ခုတင်ဆံ့မြို့နယ်ဆေးရုံ(၁)ရုံ၊ (၁၆)ခုတင်ဆံ့ မြောင်းတွေတိုက်နယ်ဆေးရုံ (၁)ရုံ၊ ကျေးလက် ကျန်းမာရေးဌာန (၆)ခုဖြစ်တဲ့ ဆင်အိုးချေ၊ ဗလီပြင်၊ ပျားတဲ၊ တိန်ညို ၊ ဆင်ကဲ၊ ကန်စောက် ကျေးလက်ကျန်းမာရေးဌာနများနဲ့ ကျေးလက်ကျန်းမာရေးဌာနခွဲ(၂၆)ခု ဖွင့်လှစ်ထားရှိပြီး ကျန်းမာရေးစောင့်ရှောက်မှုများဆောင်ရွက် ပေးလျက်ရှိပါတယ်ရှင်။ ကျန်းမာရေးဝန်ကြီး��ာနအနေနဲ့ ပဉ္စမကာလတို့၅)နှစ် အမျိုးသားကျန်းမာရေးစီမံကိန်း ကာလအတွင်း ၂၀၁၂-၂၀၁၃ ခု ဘဏ္ဍာရေးနှစ်မှာ ရခိုင်ပြည်နယ်အတွင်း (၁၆)ခုတင်ဆံ့ တိုက်နယ် ဆေးရုံ(၁)ရုံ ဖွင့်လှစ်ရန် လျာထားပြီးဖြစ်ရာ မြောက်ဦးမြို့နယ်၊ တိန်ညို ကျေးရွာမှာ တိုက်နယ်ဆေးရုွင့်လှစ်ခွင့်ရရှိရေးအတွက် စီစဉ်ဆောင်ရွက်လျက်ရှိနေပါတယ်။ သို့ဖြစ်ပါ၍ မြောက်ဦးမြို့နယ်၊ ပျားတဲကျေးရွာမှာ (၁၆)ခုတင်တိုက်နယ်ဆေးရုံ ဖွင့်လှစ်နိုင်ရန်အတွက် ၂၀၁၃-၂၀၁၄ ခုနှစ် ဘဏ္ဍာရေးနှစ်တွင် စီစဉ်ဆောင်ရွက်ပေးမည်ဖြစ်ပါကြောင်း ဖြေကြားအပ်ပါတယ်ရှင့်။ လေးစားအပ်ပါသော ဥက္ကဋ္ဌကြီးရှင့်။ ဆက်လက်ပြီးတော့ မကွေးတိုင်းဒေသကြီး အမှတ်(၈)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးတင်ဝင်း မှ မကွေးတိုင်းဒေသကြီး၊ အောင်လံမြို့နယ်၊ ကျောက်ပန်းတောင်းကျေးရွာမှာ (၁၆)ခုတင်ဆံ့တိုက်နယ်ဆေးရုံ တိုးချဲ့ဖွင့်လှစ် ပေး သွားရန် အစီအစဉ် ရှိ/မရှိ နှင့် တိုးချဲ့ဖွင့်လှစ်ပေးရန် အစီအစဉ်ရှိပါက မည်သည့်ဘဏ္ဍာရေး နှစ်တွင် တည်ထောင်ဖွင့်လှစ်ပေးနိုင်ပါမည်လဲဟု မေး ခွန်းနှင့် စပ်လျဉ်း၍ ကျွန်မ ဆက်လက်ပြီး ဖြေကြားသွားမှာ ဖြစ်ပါတယ်ရှင့်။ မကွေးတိုင်းဒေသကြီး၊ အောင်လံမြို့နယ်မှာ ခုတင် (၅၀)ဆံ့ မြို့နယ်ဆေးရုံ(၁)ရုံ၊ (၁၆)ခုတင်ဆံ့ပြလို့တိုက်နယ်ဆေးရုံ (၁)ရုံ၊ ရွှေပန်းတောတိုက်နယ်ဆေးရုံ(၁)ရုံ၊ ညောင်ပင်ဆိပ် တိုက်နယ်ဆေးရုံ(၁)ရုံနဲ့ စုစုပေါင်းဆေးရုံ (၄)ရုံ၊ ကျေးလက်ကျန်းမာရေးဌာန (၇)ခု ဖြစ်တဲ့ ပြလို့၊ ညောင်ပင်ဆိပ်၊ ကျောက်ပန်းတောင်း၊ သမ္ဘူလ၊ ရေ နံကြီး၊ ရွှေပန်းတောနဲ့ လုပ် ပင်ကျေးလက် ကျန်းမာရေးဌာနများနဲ့၊ ကျေးလက်ကျန်းမာရေးဌာနခွဲ(၂၈)ခု ဖွင့်လှစ်ထားရှိပြီး ကျန်းမာရေး စောင့်ရှောက်မှုများ ဆောင်ရွက်ပေးလျက်ရှိပါတယ်။ ကျန်းမာရေးဝန်ကြီးဌာန၊ ကျန်းမာရေးဦးစီးဌာနအနေနဲ့ ကျေးလက်ကျန်းမာရေး ဌာန ခွဲများ၊ ကျေးလက်ကျန်းမာရေးဌာနများနဲ့ တိုက်နယ်ဆေးရုံများ အသစ်ဖွင့်လှစ်ခြင်းတို့ကို ပဉ္စမ ကာလ(၅)နှစ် အမျိုးသားစီမံကိန်း ရည်မှန်းချက်များရေးဆွဲပြီး စီစဉ်ဆောင် ရွက်ပေးလျက် ရှိပါတယ်။ သို့ဖြစ်ပါ၍ မကွေးတိုင်းဒေသကြီး၊ အောင်လံမြို့နယ်၊ ကျက်ပန်းတောင်း ကျေးရွာမှာ တိုက်နယ်ဆေးရုံ တိုးချဲ့ဖွင့်လှစ်ပေးနိုင်ရန် ၂၀၁၃-၂၀၁၄ ခု ဘဏ္ဍာရေးနှစ်အတွင်း စီစဉ် ဆောင်ရွက်ပေးမည်ဖြစ်ပါကြောင်း ဖြေကြားအပ်ပါတယ်ရှင့်။ ကျေးဇူးတင်ပါတယ်။ လေးစားအပ်ပါသော ဥက္ကဋ္ဌကြီးရှင့်။ ဆက်လက်ပြီး ပဲခူးတိုင်းဒေသကြီး မဲဆန္ဒနယ် အမှတ်(၈) အမျိုးသားလွှတ်တော် ကိုယ်စားလှယ် ဒေါက်တာခင် မောင်လေး မှ ပေါက်ခေါင်း မြို့နယ်၊ ကံကျင်း ကျေးလက်ကျန်းမာရေးဌာနအား တိုက်နယ်ဆေးရုံအဆင့် တိုးမြှင့်သတ်မှတ်ပေး နိုင်မှု ရှိ/မရှိ မေးခွန်းနှင့်စပ်လျဉ်းပြီးတော့ ဖြေကြားသွားမှာ ဖြစ်ပါတယ်ရှင့်။ ပဲခူးတိုင်းဒေသကြီး၊ ပေါက်ခေါင်း မြို့နယ်မှာ (၂၅)ခုတင်ဆံ့မြို့နယ်ဆေးရုံ (၁)ရုံ၊ (၁၆)ခုတင်ဆံ့ တောင်လည်တိုက်နယ်ဆေးရုံ(၁)ရုံ၊ စုစုပေါင်းဆေးရုံ (၂)ရုံ၊ ကျေးလက်ကျန်းမာရေး ဌာန(၅) ခုဖြစ်တဲ့ တောင်လည်၊ ငါးခူအိုင်၊ ဓမ္မသော် ၊ ကံကျင်းနဲ့ ညောင်ကုန်း ကျေးလက် ကျန်းမာရေးဌာနများနဲ့ ကျေးလက်ကျန်းမာရေးဌာနခွဲ (၂၁)ခု ဖွင့်လှစ်ထားရှိပြီး ပြည်သူများရဲ့ ကျန်းမာရေးကို စောင့်ရှောက်မှုပေးလျက်ရှိပါတယ်ရှင့်။ ကျန်းမာရေးဝန်ကြီးဌာန၊ ကျန်းမာရေးဦးစီးဌာနအနေနဲ့ တိုက်နယ်ဆေးရုံ၊ ကျေးလက် ကျန်းမာရေးဌာနများနဲ့ ကျေးလက်ကျန်းမာရေးဌာနခွဲများအသစ်ဖွင့်လှစ်ခြင်းတို့ကို ပဉ္စမကာလတို (၅) နှစ် အမျိုးသားစီမံကိန်း ရေးဆွဲဆောင်ရွက်၍ စီ စဉ်ဆောင်ရွက်လျက်ရှိပါတယ်ရှင့်။ သို့ပါ၍ ပဲခူးတိုင်းဒေသကြီး၊ ပေါက်ခေါင်းမြို့နယ်၊ ကံကျင်းကျေးရွာမှာ တိုက်နယ်ဆေးရုံ ဖွင့်လှစ်ပေးရန် အတွက်ကိုလည်း ၂၀၁၃-၂၀၁၄ ခု ဘဏ္ဍာရေးနှစ်အတွင်း စီစဉ်ဆောင်ရွက်ပေးမည်ဖြစ်ပါကြောင်း ပြန်လည်ဖြေကြားအပ်ပါတယ်ရှင့်။ လေးစားအပ်ပါသော ဥက္ကဋ္ဌ ကြီးရှင့်။ မကွေးတိုင်းဒေသကြီး မဲဆန္ဒနယ်အမှတ် (၁၀) အမျိုးသားလွှတ်တော် ကိုယ်စားလှယ် ဦးအောင်သန်း မှ ရေစကြိုမြို့နယ် ပြည်သူ့ဆေးရုံအား ခုတင်(၅၀)မှ ခုတင် (၁၀၀)ဆံ့သို့ တိုးမြှင့်ခွင့်ပေးပါရန်နှင့် ခွင့်ပြုနိုင်ခြင်း ရှိ /မရှိ မေးခွန်းနှင့် ဆက်လက်ပြီးတော့ ကျွန်မ ဖြေကြားသွားမှာ ဖြစ်ပါတယ်ရှင့်။ မကွေးတိုင်းဒေသကြီး၊ ရေစကြိုမြို့နယ်မှာ ခုတင်(၅၀)ဆံ့ မြို့နယ်ဆေးရုံ(၁)ရုံ၊ (၁၆)ခုတင်ဆံ့ ကြက်ဆူကျင်း တိုက်နယ်ဆေးရုံ(၁)ရုံ၊ မအူတိုက်နယ်ဆေးရုံ (၁)ရုံ၊ မြေ တော တိုက်နယ်ဆေးရုံ(၁)ရုံ၊ ပခန်းကြီးတိုက်နယ်ဆေးရုံ (၁)ရုံ ဆိုပြီးတော့ စုစုပေါင်း ဆေးရုံ(၅)ရုံ၊ ကျေးလက်ကျန်းမာရေးဌာန(၁၀)ခုဖြစ်တဲ့ မြေတော၊ မအူ၊ ကြက်ဆူကျင်း၊ ပခန်းကြီး၊ ကြူရွာ၊ ခွေးမြုပ်၊ ကုက္ကိုစု၊ ဆင်မရဲ၊ သစ်ကြီးတောနဲ့ ဆင်တဲကျေးလက် ကျန်းမာရေးဌာနများနဲ့၊ ကျေးလက် ကျန်းမာရေးဌာနခွဲ(၃၄)ခု ဖွင့်လှစ်ထားရှိပြီး ပြည်သူများရဲ့ ကျန်းမာရေးကို စောင့်ရှောက်မှု ပေးလျက်ရှိပါတယ်။ ကျန်းမာရေးဝန်ကြီးဌာနအနေနဲ့ တိုက်နယ်ဆေးရုံ၊ ကျေးလက်ကျန်းမာရေး ဌာနများနဲ့ ကျေးလက်ကျန်း မာရေးဌာနခွဲများ အသစ်ဖွင့်လှစ်ခြင်းတို့ကိုလည်း ပဉ္စမကာလတို (၅) နှစ် အမျိုးသားစီမံကိန်း ရည်မှန်းချက်များရေးဆွဲ၍ စီစဉ်ဆောင်ရွက်လျက်ရှိပါတယ်ရှင်။ သို့ပါ၍ မကွေးတိုင်းဒေသကြီး ၊ ရေစကြိုမြို့နယ် ခုတင် (၅၀)ဆံ့ပြည်သူ့ဆေးရုံအား ခုတင်(၁၀၀)ဆံ့ ဆေးရုံသို့ တိုးမြှင့် နိုင်ရေးအတွက် ၂၀၁၃-၂၀၁၄ ခု ဘဏ္ဍာနှစ်အတွင်း စီစဉ်ဆောင်ရွက်ပေးမည်ဖြစ်ပါကြောင်း ပြန်လည်ဖြေကြားအပ်ပါတယ်ရှင့်။ အားလုံးကို ကျေးဇူးတင် ပါတယ်ရှင့်။</speech>
</section>
<section value="Report">	
<report>
<title>အမျိုးသားလွှတ်တော် ပြည်သူ့ငွေစာရင်း ကော်မတီက ကော်မတီ၏ အစီရင်ခံစာကိုအမျိုးသားလွှတ်တော်သို့ ဖတ်ကြားတင်သွင်းခြင်း</title>
<speech type="speaker">အစီအစဉ်(၆)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ အမျိုးသားလွှတ်တော် ပြည်သူ့ငွေစာရင်းကော်မတီက ကော်မတီရဲ့ အစီရင်ခံစာကို အမျိုးသားလွှတ်တော်သို့ ဖတ်ကြားတင်သွင်းဖို့ ဖြစ်ပါတယ်</speech>
<speech><mp id="000">ဒေါ်ရီရီမြင့် (ပြည်သူ့ငွေစာရင်းကော်မတီ၊ ကော်မတီဝင်)</mp>မိဘသဖွယ်ရိုသေ လေးစားအပါသောအမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ် များ၊ တပ်မတော်သား ကိုယ်စားလှယ်များ၊ ကော်မရှင်အဖွဲ့ဝင်များ အား လုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေလို့ ဦးစွာဂါရဝပြု နှုတ်ခွန်း ဆက်သအပ်ပါတယ်ရှင့်။ ကျွန်မကတော့ မွန်ပြည်နယ် ၊ မဲဆန္ဒနယ်အမှတ် (၁)မှ အမျိုးသား လွှတ်တော် ကိုယ်စားလှယ် ဒေါ်ရီရီမြင့် ဖြစ်ပါတယ်ရှင့်။ ကျွန်မအနေနဲ့ ပြည်သူ့ငွေစာရင်း ကော်မတီ အစီရင်ခံစာကို ကော်မတီ၏တာဝန်ပေးချက်အရ ကော်မတီကိုယ်စား တင်ပြအစီရင်ခံ သွားမှာဖြစ်ပါတယ်ရှင့်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေးသို့တင်သွင်းသည့်အမျိုးသားလွှတ်တော်၊ ပြည်သူ့ငွေစာရင်းကော်မတီအစီရင်ခံစာ နိဒါန်း ၁။ ဖွဲ့စည်းပုံအခြေခံဥပဒေ ပုဒ်မ ၁၄၇(က)အရလည်းကောင်း၊ အမျိုးသားလွှတ် တော် ဥပဒေပုဒ်မ ၂၁ အရလည်းကောင်း အမျိုးသားလွှတ်တော်သည် အပ်နှင်းထားသော လုပ်ပိုင်ခွင့် များကို ကျင့်သုံး၍ အမျိုးသားလွှတ်တော်၊ ပြည်သူ့ငွေစာရင်းကော်မတီကို ကော်မတီဝင်၁၅)ဦးဖြင့်ဖွဲ့စည်းပေးခဲ့ပါသည်။ ဖွဲ့စည်း သတ်မှတ်ပေးသည့် ကော်မတီ၏ တာဝန်များ၊ လွှတ်တော်မှ အခါ အားလျော်စွာ ပေးအပ်ထားသော တာဝန်များနှင့် ပြည်ထောင်စု လွှတ်တော်၊ ပြည်သူ့ငွေစာရင်း ပူးပေါင်းကော်မတီတာဝန်များကို ဆောင်ရွက်ခဲ့ပါသည်။ ဆောင်ရွက်ခဲ့သော ကော်မတီ၏ တာဝန် များကို အောက်ပါအတိုင်း တင်ပြအစီရင်ခံအပ်ပါသည်အမျိုးသားလွှတ်တော်သို့ တင်ပြရန် တာဝန်များ ၂။ အောက်ပါအချက်များနှင့် စပ်လျဉ်း ၍ အမျိုးသားလွှတ်တော်သို့ တင်ပြရန် တာဝန်ရှိ ပါသည်။ (က) ပြည်ထောင်စုလွှတ်တော်က ပြည်ထောင်စုအစိုးရ၏ တောင်းဆိုချက်အရကိစ္စရပ်တစ်ခုအတွက် ခွင့်ပြုထားသော သုံးငွေတစ်ရပ်ကို အခြားကိစ္စရပ်အတွက် ခေါင်းစဉ်ပြောင်း၍ သုံးစွဲခြင်း၊ (ခ) ခွင့်ပြုထားသည့် သုံးငွေတစ်ရပ်အတွင်း ခေါင်းစဉ်ပြောင်း၍ သုံးစွဲရာ၌စီမံကိန်းနှင့် ဘဏ္ဍာရေးဝန်ကြီးဌာနက သတ်မှတ်ထားသော စည်းမျဉ်းများနှင့် ညီညွတ်မှု မရှိခြင်း၊ (ဂ) သက်ဆိုင်ရာဌာန၊ အဖွဲ့အစည်းသို့ လမ်းညွှန်သင့်သော ဘဏ္ဍာငွေ သုံးစွဲပုံနည်းလမ်း အားနည်းချက်များကို စိစစ်တွေ့ရှိခြင်း၊ (ဃ) ပြည်ထောင်စုလွှတ်တော်သို့ တင်ပြပေးရန် စီမံကိန်းနှင့်ဘဏ္ဍာရေးဝန်ကြီးဌာန က တောင်းဆိုသော အသုံးစရိတ်များ၊ ကော်မတီ၏တာဝန်များ ၃။ ကော်မတီ၏တာဝန်များတွင် အောက်ပါတို့ ပါဝင်ပါသည်(က) ပြည်ထောင်စုအစိုးရအဖွဲ့စီးပွားရေးဆိုင်ရာ လုပ်ငန်းများနှင့် စပ်လျဉ်း၍နိုင်ငံတော်သမ္မတ၏ အမိန့်အတိုင်းပြုလုပ်ရသည့်စာရင်းများနှင့်ယင်းစာရင်းများ အပေါ် ပြည်ထောင်စုစာရင်းစစ်ချုပ်၏ အစီရင်ခံစာတို့ကို စိစစ်ရမည်။ (ခ) နိုင်ငံတော်သမ္မတ၏ အမိန့်အရ ရငွေတစ်ရပ်ကို စစ်ဆေးသည့် ပြည်ထောင်စုစာရင်းစစ်ချုပ်၏အစီရင်ခံစာကိုည်းကောင်း၊ သိုလှောင်သိမ်းဆည်းထားသော ကုန်ပစ္စည်းများနှင့်စပ်လျဉ်းသည့် စာရင်းများ၊ ကုန်ပစ္စည်းများကိုစစ်ဆေးသည့်ပြည်ထောင်စုစာရင်းစစ်ချုပ်၏ အစီရင်ခံစာကိုလည်းကောင်း စိစစ်ရမည်။ စာရင်းစစ်ချုပ်အစီရင်ခံစာများကို စိစစ်နိုင်မှုအခြေအနေ ၄။ ပြည်ထောင်စုစာရင်းစစ်ချုပ်၏ အစီရင်ခံစာများကို ပေးပို့လာခြင်း မရှိသဖြင့် ကော်မတီအား ပေးအပ်ထားသော တာဝန်များနှင့်အညီ စိစစ်နိုင်ခြင်း မရှိသေးပါ။ ကော်မတီ၏ ဆောင်ရွက်မှုများ ၅။ ပြည်ထောင်စုစာရင်းစစ်ချုပ်ရုံးမှ ၂၀၁၁-၂၀၁၂ ဘဏ္ဍာနှစ်အတွင်း စစ်ဆေးခဲ့သော ပြည်ထောင်စုဝန်ကြီးဌာနများ၊ နေပြည်တော်ကောင်စီတို့၏ စစ်ဆေးတွေ့ရှိချက်များအပေါ် သက်ဆိုင်ရာတို့မှ အရေးယူဆောင်ရွက်မှုနှင့် အရေးယူဆောင်ရွက်ရန် ကျန်ရှိနေမှုတို့ကို ပြုစု ပေးပို့ရန် အမျိုးသားလွှတ်တော်ဌာန၏ ၁၂-၇-၂၀၁၂ ရက်စွဲပါစာအမှတ်၊ ၁/အမ(ကော်မတီ-၁) ၂/၂၀၁၂-၁၆ ဖြင့် ပြည်ထောင်စုအစိုးရအဖွဲ့ရုံးမှတစ်ဆင့် တောင်းခံခဲ့ပါသည်။ ၆။ သတ္တုတွင်းဝန်ကြီးဌာန၊ အမှတ် (၂)သတ္တုတွင်းလုပ်ငန်းနှင့် ထုတ်လုပ်မှုအပေါ် ခွဲဝေ ခံစားသည့်စနစ်ဖြင့် ရွှေသတ္တု ထုတ်လုပ်မှုလုပ်ငန်းအား စာချုပ်ချုပ်ဆို လုပ်ကိုင်နေမှုများနှင့် စပ်လျဉ်း၍ စာရင်းစစ်ချုပ်ရုံး၏ ၂၀၁၀-၂၀၁၁ ဘဏ္ဍာနှစ်နဲ့ ၂၀၁၁-၂၀၁၂ ဘဏ္ဍာနှစ်တို့ အတွက် စစ်ဆေးချက်အစီရင်ခံစာကို အမျိုးသားလွှတ်တော်ဌာန၏ ၂၃-၇-၂၀၁၂ ရက်စွဲပါ စာအမှတ်၊ ၁၀၀/အမလ/၁-၃(ကော်မတီ)/၂၀၁၂-၁၀၅ ဖြင့် ပြည်ထောင်စု အစိုးရအဖွဲ့ရုံးမှ တစ်ဆင့် တောင်းခံခဲ့ပါသည်။ ၇။ ယခင်အစိုးရလက်ထက်မှ နိုင်ငံတော်ပိုင်အဆောက်အဦ (၁၄၈၂)ခု လွှဲပြောင်းရောင်းခဲ့ပြီး (၁၀၉၇)ခု လွှဲပြောင်းရောင်းချရန် ကျန်ရှိနေကြောင်း၊ လွှဲပြောင်းရောင်းချ သည့် တန်ဘိုးငွေ စုစုပေါင်း ကျပ် (၆၀၂.၃၀၉) ဘီလီယံဖြစ်ပြီး ကျပ် (၄၂၁.၁၇၁)ဘီလီယံ ရရှိခဲ့သဖြင့် ကျပ်(၁၈၀.၁၄၈)ဘီလီယံ ရရန်ကျန်ရှိနေမှုနှင့် ဝန်ကြီးဌာနအသီးသီးမှ လွှဲပြောင်းအပ်နှံထားသော နိုင်ငံပိုင်စီးပွားရေးလုပ်ငန်း (၇၇၅)ခု လွှဲပြောင်းရောင်းချခဲ့သဖြင့်လုပ်ငန်း(၇၈)ခု ကျန်ရှိနေကြောင်း၊ ရောင်းချသည့်တန်ဘိုးမှာ ကျပ်(၆၆၅.၅၉၉)ဘီလီယံဖြစ်ပြီး ရရှိပြီးငွေမှာ ကျပ်(၅၀၀.၃၈၁) ဘီလီယြစ်သဖြင့် ရရန်ကျန်ရှိငွေကျပ် (၁၆၅.၂၁၈)ဘီလီယံ ကျန်ရှိနေမှုတို့နှင့် စပ်လျဉ်း၍ ကျန်ရှိနေမှု အသေးစိတ်နှင့် အရေးယူဆောင်ရွက်ထားမှု အခြေအနေကို ၁၀-၈-၂၀၁၂ ရက်စွဲပါ စာအမှတ်၁/အမ(ကော်မတီ-၁)၂/၂၀၁၂-၂၁ ဖြင့် ပြည်ထောင်စုအစိုးရအဖွဲ့သို့ အမျိုးသား လွှတ်တော်ဌာန မှတစ်ဆင့် မေးမြန်းထားပါသည်။ ၈။ အထက်ဖော်ပြပါ တောင်းခံမေးမြန်းထားမှုများနှင့် စပ်လျဉ်း၍ သက်ဆိုင်ရာတို့မှ ပြန်ကြားခဲ့ခြင်း မရှိသေးပါ။ ကော်မတီ၏ လုပ်ငန်းတာဝန်သည် ပြည်ထောင်စုစာရင်းစစချုပ်၏ အစီရင်ခံစာများအပေါ် စိစစ်ပြီး အမျိုးသားလွှတ်တော်သို့ တင်ပြရန် ဖြစ်သော်လည်း စိစစ်ရမည့် ပြည်ထောင်စုစာရင်းစစ်ချုပ်၏ အစီရင်ခံစာများ ရရှိခဲ့ခြင်းမရှိသေးသည့်အတွက် ဆောင်ရွက်နိုင် ခြင်းမရှိသေးပါ။ ရိုသေလေးစားအပ်ပါသော ဥက္ကဋ္ဌကြီးရှင့်။ တွေ့ကြုံရသည့် အခက်အခဲများ ၉။ ပြည်ထောင်စုစာရင်းစစ်ချုပ် ဥပဒေပုဒ်မ ၁၁၊ ၁၂ ပြည်ထောင်စုစာရင်းစစ် ချုပ်၏ တာဝန်နှင့် လုပ်ပိုင်ခွင့်များအရ အနှစ်ချုပ်သည် စစ်ဆေး၍ အစီရင်ခံခြင်းဖြစ်ပါသည်။ စစ်ဆေးရာ၌ ယေဘုယျ ကျင့်သုံး လျက်ရှိသော စာရင်းကိုင်၊ စာရင်းစစ်စံများနှင့်အညီ စစ်ဆေး လျက်ရှိသော်လည်း အစီရင်ခံရာတွင် စစ်ဆေးခံအဖွဲ့အစည်း သို့ လိပ်မူ၍ အစီရင်ခံခြင်း၊ဆောင်ရွက်ချက်များကို နိုင်ငံတော်သမ္မတသို့ တင်ပြအစီရင်ခံခြင်း များ ဆောင်ရွက်လျက်ရှိ နေပါ သဖြင့် ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေအရ ပေါ်ပေါက်လာသော လွှတ်တော်နှင့် ဖွဲ့စည်းပုံအခြေခံဥပဒေအရ လွှတ်တော်မှ ဖွဲ့စည်းပြီး တာဝန်နှင့် လုပ်ပိုင်ခွင့်၊ ရပိုင်ခွင့်များ သတ်မှတ်ပေးထားသော ပြည်သူ့ငွေစာရင်း ကော်မတီများအား ပစ်ပယ်နေသကဲ့သို့ ဖြစ်ပေါ်လျက်ရှိပါသည်။ ၁၀။ စစ်ဆေးခံအဖွဲ့အစည်းသို့ လိပ်မူ၍ အစီရင်ခံစာများ ထုတ် ပြန်နေခြင်းသည် ဥပဒေ သက်ရောက်မှုအား လျော့နည်းစေနိုင်သဖြင့် ဆီလျော်မှုမရှိပါ။ နိုင်ငံတော်သမ္မတက ခွဲဝေအပ်နှင်း ထားသော အုပ်ချုပ်မှုအာဏာအရ သတ်မှတ်ပေးထားသော ပြည်ထောင်စုအစိုးရ အဖွဲ့နှင့် လွှတ်တော်သို့ တစ်ပြိုင်တည်း လိပ်မူပေးပို့ပြီး စစ်ဆေးတွေ့ရှိချက်များအပေါ် အရေးယူဆောင်ရွက် ပြီးစီးမှုများကိုလည်း စစ်ဆေးခံဝန်ကြီးဌာနများက ပြည်ထောင်စုအစိုးရအဖွဲ့နှင့် လွှတ်တော်များသို့ တစ်ပြိုင်တည်း ပေးပို့စေသင့်ပါသည်။ ဤသို့ ဆောင်ရွက်ခြင်းဖြင့် ပြည်ထောင်စုအစိုးရ အဖွဲ့နှင့် လွှတ်တော်တို့သည် အပြန်အလှန်ထိန်းကျောင်းမှု ပိုမိုပီပြင်လာမည် ဖြစ်ပါသည်။ ပြည်သူ့ငွေစာရင်း ပူးပေါင်းကော်မတီတာဝန်များ ထမ်းဆောင်ခြင်း ၁၁။ ပြည်သူ့ငွေစာရင်း ပူးပေါင်းကော်မတီအစည်းအဝေးများကို (၄)ကြိမ်ပြုလုပ်ခဲ့ပြီး ပူးပေါင်းကော်မတီ အစီရင်ခံစာကို ပြည်ထောင်စုလွှတ်တော်သို့ တင်ပြခဲ့ပါသည်။ ကော်မတီအစည်းအဝေးများ၁၂။ အမျိုးသားလွှတ်တော်၊ ပြည်သူ့ငွေစာရင်းကော်မတီသည် အစည်းအဝေး (၅) ကြိမ် ပြု လုပ်ခဲ့ပြီး ကော်မတီလုပ်ငန်းများ ဆောင်ရွက်ရာတွင် နိုင်ငံတကာပါလီမန်များ၏ ကျင့်သုံးဆောင်ရွက်လျက်ရှိသည့် လုပ်ထုံးလုပ်နည်းများနှင့်အညီ ဆောင်ရွက်နိုင်ရန် တွေ့ကြုံနေရသော အခက်အခဲများကို ကျော်လွှားနိုင်မည့် နည်းလမ်းများကို ဆွေးနွေးခဲ့ကြပါသည်။ ရိုသေလေးစားရပါသော ဥက္ကဋ္ဌကြီးရှင့်။ လွှတ်တော်မှ ဆွေးနွေးအတည်ပြု ဆုံးဖြတ်ချက်ချပေးရန် အချက်များ ၁၃။ တွေ့ကြုံရသော အခက်အခဲများအပေါ် အောက်ပါအချက်များကို လွှတ်တော်မှ ဆွေးနွေးဆုံးဖြတ်ချက် ချမှတ်နိုင်ရန် အဆိုပြု တင်ပြအပ်ပါသည်။ (၁) ပြည်ထောင်စုစာရင်းစစ်ချုပ်သည် သတ်မှတ်ထားသောစစ်ဆေးခံ အဖွဲ့အစည်း များအပေါ် ပုံမှန်စစ်ဆေးခြင်းနှင့် စစ်ဆေးပေးရန် ညှိနှိုင်းမှု၊ တာဝန်ပေးမှုများအပေါ် စစ်ဆေးခြင်း၊ တိုင်ကြားချက်အရ စစ်ဆေးခြင်း၊ ဘဏ္ဍာငွေအရအသုံး ဆိုင်ရာများကို စစ်ဆေးခြင်း ဟူ၍ရှိရာ စစ်ဆေးတွေ့ရှိချက်များကို အစီရင်ခံတင်ပြရာ၌ အပြန်အလှန်ထိန်းကျောင်းမှု ပိုမိုပီပြင်လာစေရန် လွှတ်တော်နှင့် ပြည်ထောင်စုအစိုးရအဖွဲ့သို့ တစ်ပြိုင်တည်း လိပ်မူပေးပို့ပြီး သက်ဆိုင်ရာတို့မှ စစ်ဆေးချက်အစီရင်ခံစာအပေါ် အရေးယူဆောင်ရွက်မှု အခြေအနေကို ပြန်လည်ရှင်းလင်း ရာတွင်လည်း လွှတ်တော်နဲ့ ပြည်ထောင်စုအစိုးရအဖွဲ့သို့ တစ်ပြိုင်တည်း လိပ်မူပေးပို့ရန်၊ (၂) လွှတ်တော်မှ သိလိုသည့်အချက်များကို မေးမြန်းရာတွင် ပြည်ထောင်စု အစိုးရ အဖွဲ့မှတစ်ဆင့် သက်ဆိုင်ရာဝန်ကြီး ဌာနများသို့ အဆင့်ဆင့်ဖြတ်သွား နေရသော စနစ်အစားကော်မတီမှ သက်ဆိုင်ရာဝန်ကြီး ဌာနသို့ တိုက်ရိုက် လိပ်မူတောင်းခံပြီး ပြည်ထောင်စုအစိုးရအဖွဲ့ သို့ မိတ္တူ ပေးပို့သည့်စနစ်ကို ကျင့်သုံးရန်။ ၁၄။ အမျိုးသားလွှတ်တော်၊ ပြည်သူ့ငွေစာရင်းကော်မတီသည် ပေးအပ်ထားသော တာဝန် များကို ပြဋ္ဌာန်းသတ်မှတ်ထားသော လုပ်ထုံးလုပ်နည်းများ၊ ညွှန်ကြားချက်များနှင့်အညီ ဆောင်ရွက် သွားမည်ဖြစ်ပြီး ဆောင်ရွက်ချက်များကို လွှတ်တော်သို့ အချိန်နှင့်တစ်ပြေးညီ အစီရင်ခံတင်ပြ သွားနိုင်ရေးအတွက် ဆောင်ရွက်သွားမည်ဖြစ်ပါသည်။ ရိုသေလေးစားရပါသော ဥက္ကဋ္ဌကြီးနှင့် ကိုယ်စားလှယ်များအားလုံးကို လေးစားလျက် အမျိုးသားလွှတ်တော် ပြည်သူ့ငွေစာရင်းကော်မတီ ။</speech>
<title>အမျိုးသားလွှတ်တော် ပြည်သူ့ငွေစာရင်းကော်မတီ၏ အစီရင်ခံစာနှင့်စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးလွှတ်တော် ပြည်သူ့ငွေစာရင်းကော်မတီရဲ့ အစီရင်ခံစာကိုဆွေးနွေးမယ့် လွှတ်တော်ကိုယ်စားလှယ်များရှိပါက ၂၉-၈-၂၀၁၂ ရက်နေ့ ၁၆းဝဝ နာရီ နောက်ဆုံးထား၍ အမျိုးသား လွှတ်တော်ဌာန၊ ဒုတိယ ညွှန်ကြားရေးမှူးချုပ်ထံအမည်စာရင်း ပေးပို့ကြဖို့ ဖြစ်ပါတယ်။ ယခုလွှတ်တော် အစည်းအဝေးကို (၁၅)မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>အစည်းအဝေးကို ၁၀၄၆ နာရီအချိန်တွင် ခေတ္တရပ်နားပြီး ၁၁၀၄ နာရီအချိန်တွင် ပြန်လည်ကျင်းပပါသည်။</p>
</report>
<report>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောလာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီ။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<title>လွှတ်တော်သို့ ဖတ်ကြား တင်သွင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် နိုင်ငံသားများ၏ မူလအခွင့်အရေး၊ ဒီမိုကရေစီ အရေးနှင့် လူ့အခွင့်အရေးဆိုင်ရာကော်မတီက ကော်မတီ၏ အစီရင်ခံစာကို အမျိုးသားလွှတ်တော်သို့ ဖတ်ကြားတင်သွင်းမှာ ဖြစ်ပါတယ်</speech>
<speech><mp id="36">ဒေါက်တာအေးမောင် (ဥက္ကဋ္ဌ၊ နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး နဲ့တကွ ကြွရောက်လာကြတဲ့ အမျိုးသား လွှတ်တော် ကိုယ်စားလှယ်တော်ကြီးများ၊ ကြွရောက်လာ ကြတဲ့ ဧည့်သည်တော်များခင်ဗျား။ ကျွန်တော်တို့ ဒီအမျိုးသားလွှတ်တော်ကပဲ ဖွဲ့စည်းပေးခဲ့တဲ့ ကျွန်တော် နိုင်ငံသားများ၏ မူလအခွင့်အရေး၊ ဒီမိုကရေစီအရေးနဲ့ လူ့အခွင့်အရေးဆိုင်ရာကော်မတီ၏ အစီရင်ခံစာကို အပိုင်းနှစ်ပိုင်းခွဲပြီး တင်ပြအစီရင်ခံမှာ ဖြစ်ပါတယ်။ အဲဒီတော့ ပထမအပိုင်းအနေနဲ့ ကျွန်တော့်အနေနဲ့ တင်ပြမှာ ဖြစ်ပါတယ်။ ကျွန်တော်တို့ အစီရင်ခံစာကို ကျွန်တော်တို့ (၁၈)မျက်နှာလောက် ကျွန်တော်တို့တင်ပြ ထားပါတယ်။ အပိုဒ်ပေါင်း (၂၇)ခု ပါပါတယ်။ အဲဒီမှာ ကျွန်တော်တို့ နိဒါန်းတို့၊ ကျွန်တော်တို့ရဲ့ရည်ရွယ်ချက်၊ တာဝန်၊ လုပ်ပိုင်ခွင့် တို့ လုပ်ငန်းဆောင်ရွက်တို့ကတော့ဖြင့် ကျွန်တော်တို့ အမျိုးသားလွှတ်တော် ကိုယ်စားလှယ်တော်ကြီးများ သိကြပြီးဖြစ်တဲ့အတိုင်း အဲဒါကြောင့်မို့ လို့ အကျဉ်းချုံးပြီးကာမှ ကျွန်တော့်အနေနဲ့ အပိုထ၆ ကစပြီးတော့ တင်ပြဆွေးနွေးသွားမှာဖြစ်ပါတယ်။ ကျွန်တော်တို့ ဒီကော်မတီကို စတင်ဖွဲ့စည်းတဲ့နေ့က စပြီးတော့ ကျွန်တော်တို့ဟာ အစည်းအဝေးပေါင်(၁၉) ကြိမ်ကို ကျွန်တော်တို့ကို သတ်မှတ်ပေးထားတဲ့ခန်းမမှာ ကျင်းပခဲ့ပါတယ်။ အဲဒီ အစည်းအဝေး ကျင်းပပြီးတဲ့ အကြိမ်တိုင်းမှာကျွန်တော်တို့ကို ပေးထားတဲ့တာဝန်၊ လုပ်ပိုင်ခွင့် တွေနဲ့အညီ ကျွန်တော်တို့ရဲ့ ကျွန်တော်တို့ ကော်မတီကို ရောက်ရှိလာတဲ့ နိုင်ငံအနှံ့ အပြားက ပေးပို့လာတဲ့ တိုင်ကြားစာ တွေကို သူ့ရဲ့ ကျွန်တော်တို့ နိုင်ငံသားအခွင် အရေး၊ ကျွန်တော်တို့ရဲ့ ဒီမိုကရေစီအရေး၊ လူ့အခွင့်အရေးနဲ့ ပတ်သက်တဲ့ စပ်ဆိုင်တဲ့ ဆပ်ကော်မတီ အသီးသီးက စိစစ် ပြီးကာမှ အဆင့်ဆင့် ကျွန်တော်တို့ ဆောင်ရွက်ခဲ့တာ ရှိပါတယ်။ အဲဒီတော့ ကျွန်တော့် အနေနဲ့ ဒီအစီရင်ခံစာမှာပါရှိတဲ့ အပိုဒ် ၁ရ ကစပြီးတော့ ကျွန်တော် ဖတ်ကြားတင်ပြ ဆွေးနွေးသွားမှာ ဖြစ်ပါတယ်။ အပိုဒ် ၁ရ အများပြည်သူတို့၏ နစ်နာချက်များ ၊ အခွင့်အရေး ဆုံးရှုံးနေမှုများ၊ အာဏာပိုင်အချို့၏ မျှတမှု မရှိသော ဆောင်ရွက်ချက်များ၊ လုပ်ထုံးလုပ်နည်း မမှန်ကန်သော ကိစ္စရပ်များစသည်ဖြင့် တိုင်ကြားသောစာများ၊ အသနားခံစာများ ဤကော်မတီသို့ အရေအတွက် အားဖြင့် ကျွန်တော်တို့ ဒီအစီရင်ခံစာ ဖတ်ကြားတဲ့နေ့အထိ (၂၂၁)စောင်ရရှိခဲ့ပါသည်။ ထို တင်ပြ တိုင်ကြားစာများအနက် (၄၅)စောင်ကို အမျိုးသားလွှတ်တော် ဥက္ကဋ္ဌထံ တင်ပြ၍ ခွင့်ပြုချက် ရယူပြီး ပြည်ထောင်စုအစိုးရအဖွဲ့နှင့် ပြည်ထောင်စုတရားလွှတ်တော်ချုပ် တို့သို့အရေးယူ ဆောင်ရွက်နိုင်ရန် ပေးပို့ခဲ့ပါတယ်။ အဲဒီလိုပေးပို့ရာမှာ အစိုးရအဖွဲ့ရဲ့ အရေးယူဆောင်ရွက်ချက် များကို အမျိုးသားလွှတ်တော် သို့ ပြန်ကြားစာပေးပို့ပါရန်လည်းပဲ မှတ်ချက်ပြု ထည့်သွင်းပေးခဲ့ ပါတယ်။ ယခု အချိန်ထိ အစိုးရအဖွဲ့၏ လုပ်ဆောင်ချက်များ ပြန်ကြားချက် ကျွန်တော်တို့ မရရှိသေးပါ။ သို့ဖြစ်ပါ၍ အစိုးရ အဖွဲ့ရဲ့ အရေးယူဆောင်ရွက်မှု ပြန်ကြားချက်အား ကန့်သတ်အချိန် ကာလ (၂)လကျော်လွန်ပါက ပြန်လည်တောင်းခံတဲ့စနစ်နဲ့ တောင်းခံသွားရန် အစီအစဉ် ပြုလုပ် ထားရှိကြောင်း တင်ပြလိုပါတယ်။ ကော်မတီကို ရောက်ရှိလာသော တိုင်ကြားစာအမှုတွဲများအနက် ဆောင်ရွက်ပြီးနှင့် လက်ကျန်မှာ ကျွန်တော်တို့ ဇယားမှာ ပါတဲ့အတိုင်း ဖြစ်ပါတယ်။ ကျွန်တော်တို့က Curriculum ပြန်ခွဲတဲ့အခါမှာ (၈)မျိုးခွဲပါတယ်။ အိမ်ခြံမြေ(၄၃)ခု၊ ပုဂ္ဂိုလ်ရေးအားဖြင့် (၉၇)ခု၊ လယ်ယာမြေ ကိစ္စ(၃၆)ခု၊ တရားရုံးကိစ္စ (၂၄)ခု၊ ရှေ့နေချုပ်ရုံးနဲ့ ပတ်သက်တာ(၅)ခု၊ ပြည်ထဲရေး(၁၁)ခု၊ သာသနာရေးကိစ္စ(၃)ခု၊ ပညာရေးကဏ္ဍအတွက်(၂)ခု စုစုပေါင်း (၂၂၁)ရှိပါတယ်။ ရောက်ရှိတဲ့ ဒီကျွန်တော်တို့ရဲ့ တိုင်ကြားစာကိစ္စတွေကို အမှုတွဲလုပ်ပြီးကာမှ (၁၃၁)တွဲကို ကျွန်တော်တို့ တိုက်ရိုက်လိပ်မူတာကို တွေ့ရပြီးတော့ကျန်တဲ့(၉၀)တွဲကတော့ဖြင့် မိတ္တူ ပေးပို့ထားတာဖြစ်ပါတယ်။ အဲဒါကြောင့် ကျွန်တော်တို့ရဲ့ နိုင်ငံသားများ ကျွန်တော်တို့ ကော်မတီရဲ့ မူအရ (၁၃၁)တွဲကို ကနဦး ကျွန်တော်တို့ အဓိကထားပြီး စိစစ်မှုပြုခဲ့ပါတယ်။ဆောင်ရွက်ပြီး အမှုတွဲများကိုလည်းပဲ ကျွန်တော် တင်ပြပါအတိုင်း (ခ)နဲ့ တင်ပြထား ပါတယ်။ စုစုပေါင်း (၄၅)ခုဖြစ်ပါတယ်။ လက်ကျန်အမှုတွဲက (၈၆)ခုရှိပါတယ်။ အဲဒီတော့ ကျွန်တော်တို့ ဒီစစ်ဆေးပြီး အမှုတွဲများမှာလည်းပဲ ကျွန်တော် တို့ဟာ နာယက မှတ်ချက်နဲ့ဆောင်ရွက်ရန်မလိုတဲ့ အမှုတွဲက (၁၇)တွဲ ရှိပါတယ်။ ဆောင်ရွက်ပြီး အမှုတွဲက (၂၈)တွဲသာ ရှိပါတယ်။ အဲဒီတော့ ကျွန်တော့်တို့ဆီမှာ လက်ကျန်ရှိတဲ့ (၈၆)တွဲမှာလည်းပဲ (၅၈)တွဲဟာဆောင်ရွက်နေဆဲ ကျွန်တော်တို့ တစ်ခုချင်းကို စိစစ်ပြီး တင်ပြရန် အဆင်သင့်နီး ပါးလောက်ရှိတဲ့ အမှုတွဲတွေ ဖြစ်ပါတယ်။ အထောက်အထား မပြည့်စုံတဲ့ အမှုတွဲကတော့ဖြင့် (၂၀)လောက်ရှိပြီး ကာမှ ပြည်သူတို့ရဲ့ တိုင်ကြားစာကော်မတီနဲ့ ထပ်နေတဲ့အမှုတွဲက (၈)တွဲရှိတာကို တွေ့ရှိပါတယ်။ ကျွန်တော်ဆက်ပြီး ကော်မတီနဲ့ ပတ်သက်တဲ့ စပ်လျဉ်းလို့ တင်ပြချက်တချို့ကို တင်ပြချင်ပါတယ်။ ကျွန်တော်တို့ အပိုဒ် ၁၉ မှာ ကျွန်တော်တို့ တင်ပြထားပြီး ဖြစ်ပါတယ်။ ဖတ်ကြား တင်ပြလိုပါတယ်။ အချို့သော လယ်ယာမြေအသိမ်းခံရမှုများ၊ ဝန်ထမ်းအဖွဲ့အစည်း အကြီးအမှူး တချို့၏ နိုင်ငံ့ ဝန်ထမ်းဆိုင်ရာ ဥပဒေနဲ့ ညီညွတ်မှုမရှိသော ဆောင်ရွက်ချက်များ ၊ အာဏာပိုင် အဖွဲ့အစည်းအချို့၏ တရားမျှတမှုမရှိသော လုပ်ဆောင်ချက်များ၊ အချို့သော ဝန်ထမ်းအဖွဲ့အစည်း များ၏ အားနည်းချက်များမှာ ပြည်ထောင်စုအစိုးရအဖွဲ့၏ မူများနှင့် ဆန့်ကျင်ကြောင်း တွေ့ရှိ ရပြီး အချိန်မီ ဖြေရှင်း ဆောင်ရွက်ပေးရန် လိုအပ်ကြောင်း ကျွန်တော်တို့က တွေ့ရှိရပါတယ်။ အချိန်မီ ဆောင်ရွက်ပေးခြင်း မပြုနိုင်ပါက နိုင်ငံတော်သမ္မတကြီး ပြောကြားတဲ့ သန့်ရှင်းသော အစိုးရနှင့် ကောင်းမွန်တဲ့ အုပ်ချုပ်မှုစနစ်ဖြစ်ရေး မူ ကို များစွာ ထိခိုက်စေမည်ဆိုပြီးကာမှ ကျွန်တော်တို့ တင်ပြထားပါတယ်။ နောက် နိုင်ငံတကာမှာ လူ့အခွင့်အရေးနဲ့ပတ်သက်တဲ့ ဆိုကရေစီအရေးကို ဇောင်းပေး ပြောကြားနေတဲ့ ကော်မတီ အများကြီးရှိပါတယ်။ အဲဒီကော်မတီများနဲ့ လုပ်ဆောင်ချက်များမှာ လည်းပဲ သွက်လက်မြန်ဆန်စွာ လှုပ်ရှားနေကြတာကို ကျွန်တော်တို့ တွေ့ရှိရပါတယ်။ ကျွန်တော်တို့ လွှတ်တော်မှာဆိုရင် ပြည်သူ့လွှတ်တော်မှာ ဥက္ကဋ္ဌကြီး ဦးဌေးဦး ဦးဆောင်တဲ့ ကော်မတီတစ်ခု ရှိပြီးကာမှ ကျွန်တော်တို့ သမ္မတရုံးက ဖွဲ့စည်းပေးတဲ့ ဦးဝင်းမြ ဦးဆောင်တဲ့ အမျိုးသား လူ့အခွင့်အရေး ကော်မရှင် ဟာလည်းပဲပြည်တွင်းမှာ လှုပ် ရှားနေပါတယ်။ ဒီအပြင် ကုလသမဂ္ဂ မြန်မာနိုင်ငံဆိုင်ရာ လူ့အခွင့်အရေး ကော်မရှင် ကိုယ်စားလှယ် ဆိုပြီးကာမှ Mr Quintang ကလည်းပဲ ကုလသမဂ္ဂရဲ့ တာဝန်ပေးချက်အရ ကျွန်တော်တို့ဆီကိုလာပြီး လူ့အခွင့်အရေးနဲ့ ပတ်သက်လို့ စုံစမ်း၊ မေးမြန်း၊ လေ့လာ၊ အစီရင်ခံနေတာကို တွေ့ရှိရပါတယ်။ ဒါကြောင့်မို့လို့ အမျိုးသားလွှတ်တော်က ဖွဲ့စည်းပေးတဲ့ ဒီကော်မတီဟာ ပြည်သူတို့ရဲ့ အားထားရာ ကော်မတီ တစ်ရပ်အဖြစ် ပြည်သူတို့က သတ်မှတ်လာတဲ့အနေနဲ့ သတ်မှတ်လာတာ မို့လို့ ကော်မတီထံကို လူ့အခွင့်အရေးဆိုင်ရာ နစ်နာမှုများနှင့်ပတ်သက်တဲ့ တိုင်စာ၊ အသနားခံစာများကို အဆက်မပြတ် ပေးပို့ တိုင်တန်း လျက်ရှိနေပါတယ်။ တစ်နည်းအားဖြင့် ဒီ ကော်မတီရဲ့ တာဝန်နှင့် လုပ်ပိုင်ခွင့်ပါ အတိုင်း ပြည်သူများကြားကို ကွင်းဆင်းဆောင်ရွက်ကာ မိဘပြည်သူတို့ရဲ့ လိုအပ်ချက်များကို စူးစမ်း၊ စိစစ်၊ ကြားနာလျက် ကူညီဖြည့်ဆည်းပေးနိုင်တဲ့ ကော်မတီတစ်ရပ် ဖြစ်တယ်ဆိုတာကို ပြည်သူတို့က ယုံကြည်နေကြောင်းကို တွေ့ရပါတယ်။ ဤကော်မတီက ကွင်းဆင်းသွားရောက်စိစစ်ခြင်းသည်ဟာလည်းပဲအစိုးရရဲ့အုပ်ချုပ်မှု ကိစ္စများကိုဝင်ရောက်စွက်ဖက်ခြင်း မဟုတ်ဘူးဆိုတာ ပြည်သူတို့ရဲ့ ဆန္ဒ၊ အသံကို နားထောင်ကာ စိစစ်တွေ့ရှိချက်အပေါ်မှာ ကော်မတီ၏ သုံးသပ်ချက်တို့ဖြင့် လွှတ်တော် ဥက္ကဋ္ဌကြီး ကတစ်ဆင့် လွှတ်တော်ကို တင်ပြ၊ ကော်မတီ၏ လုပ်ပိုင်ခွင့်နှင့်အညီ ဆောင်ရွက် ခြင်းသာဖြစ်တယ်ဆိုတာကို သဘောပေါက်ကြဖို့ လိုအပ်ပါတယ်။ ကျွန်တော်တို့ရဲ့ ၂၀၁၂ ခုနှစ်၊ မေလ ၁၀ ရက်နေ့မှာ ဒီကော်မတီကို ပြည်ထောင်စုအစိုးရအဖွဲ့ရဲ့ သဘောထား ပြန်ကြားချက်မှာ ဖွဲ့စည်းပုံအခြေခံဥပဒေ ပုဒ်မ ၁၁၊ ပုဒ်မခွဲ(က)တို့ကို ဖော်ညွှန်းပြီးကာမှ အုပ်ချုပ်မှုအာဏာဖြင့်သာ ဆောင်ရွက်ရမည့်ကိစ္စ ဖြစ်တယ်။ ဒီကော်မတီက ကွင်းဆင်း စစ်ဆေးမှု မပြုစေလိုတဲ့ သဘောထားကို ဝမ်းနည်းစွာ ကျွန်တော်တို့ တွေ့ရပါတယ်။ အမျိုးသားလွှတ်တော်ရဲ့ အမိန့်ကြော်ငြာစာ(၆/၂၀၁၂)နဲ့ ကျွန်တော်တို့ကို ဖွဲ့စည်းပေးခဲ့ တဲ့အခါမှာလည်းပဲ တာဝန်နှ���့် လုပ်ပိုင်ခွင့် အပြီးပါရှိပြီး ဖြစ်ပါတယ်။ အဲဒီမှာ လူ့အခွင့်အရေး ချိုးဖောက်ခံရတဲ့နေရာကိုသွားရောက်ကြားနာ စိစစ်ခြင်းပြုလုပ်ရန်နဲ့တွေ့ရှိချက်များကိုလွှတ်တော် ဥက္ကဋ္ဌ ထံ တင်ပြရန် အတိအလင်း ဖော်ပြထားပြီးလည်း ဖြစ်ပါတယ်။ ကော်မတီရဲ့ လုပ်ပိုင်ခွင့် အရ လွှတ်တော်ဥက္ကဋ္ဌ၏ခွင့်ပြုချက်ဖြင့် ပြည်သူများကြားကို သွားရောက်ပြီး ကြားနာခွင့်၊ မေးမြန်း နိုင်ခွင့် ကျွန်တော်တို့ ကော်မတီမှာ ရှိပါတယ်။ ဤကဲ့သို့ ဆောင်ရွက်ပေးခြင်း မပြုနိုင်ခဲ့လျှင်သာ မိဘပြည်သူများအနေဖြင့် လွှတ်တော်ကို အားမကိုးတော့ဘဲ အခြား အဖွဲ့အစည်းများ၊ ကော်မရှင်၊ ကော်မတီများနှင့် နိုင်ငံတကာ လူ့အခွင့်အရေး အဖွဲ့အ စည်းများကို ပိုမိုအားကိုး အားထားပြု သွားနိုင်တဲ့ အနေအထားရှိကြောင်း သုံးသပ်တွေ့ရှိရပါတယ်။ အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာကြတဲ့ အမျိုးသားလွှတ်တော် ကိုယ်စားလှယ်တော်ကြီးများခင်ဗျား။ ပြည်ထောင်စု လွှတ်တော်ဆိုင်ရာ ဥပဒေ ပုဒ်မ ၂(စ) တွင် ပြည်ထောင်စုလွှတ်တော်၊ ပြည်သူ့လွှတ်တော်၊ အမျိုးသားလွှတ်တော်ထွာ ဖွဲ့စည်းသော ကော်မတီ များသည် ပြည်ထောင်စုအဆင့်အဖွဲ့အစည်းဖြစ်ကြောင်း ဖော်ပြထားသည်နှင့်အညီကော်မတီများက ကွင်းဆင်းရာတွင် လွှတ်တော်ရုံး ကလည်းကောင်း၊ ပြည်ထောင်စုအစိုးရ အဖွဲ့က လည်းကောင်း၊ တိုင်းဒေသကြီးနှင့် ပြည်နယ်အစိုးရအဖွဲ့တို့က လည်းကောင်း၊ ဝန်ကြီးဌာနများက လည်းကောင်း၊ အုပ်ချုပ်မှုကိစ္စများနှင့် နေရာထိုင်ခင်းသင့်တော်သလို စီစဉ်ဆောင်ရွက်ပေးရမည်ဟူ၍ အမျိုးသား လွှတ်တော်ရဲ့ ခုန ကျွန်တော်တင်ပြခဲ့တဲ့ အမိန့်ကြော်ငြာစာအမှတ်၆/၂၀၁၂မှာ ပါရှိပြီးဖြစ်ပါတယ်။ ဒါကြောင့်မို့လို့ ဒီကော်မတီဟာ လွှတ်တော်က ပေးအပ်ထားတဲ့ တာဝန်နှင့် လုပ်ပိုင်ခွင့်များအရ ပြည်သူတို့နှင့် တစ်သားတည်းဖြစ်စေရေး၊ ပြည်သူများကြားသို့ သွားရောက်ကာ ကြားနာခြင်း၊ စိစစ်ခြင်းတို့ကို အမှုတွဲအခြေအနေများအရစဉ်ဆက်မပြတ်ဆောင်ရွက်ပေးရမည်သာဖြစ်ပါတယ်။ ပေးရမည့်တာဝန် ကျွန်တော်တို့မှာ ရှိ နေပါတယ်။ ကျွန်တော် တို့ရဲ့ တစ်နှစ်တာကာလရဲ့ အခု ကာလအထိ ကာလမှာ လွှတ်တော်ကပေးတဲ့ သီးသန့်တာဝန် ရှိပါတယ်။ အဲဒါကတော့ဖြင့် ပြီးခဲ့တဲ့ ဘတ်ဂျက်စိစစ်ကာလမှာပါ။ လွှတ်တော်အာထူးကိစ္စရပ်အဖြစ် ဆောင်ရွက်စေခဲ့သောအမှတ်(၂) လျှပ်စစ်စွမ်းအားဝန်ကြီးဌာနရဲ့ ဘဏ္ဍာရေးဆိုင်ရာ ကိစ္စရပ်ကို စိစစ်ခွင့် ပြုခဲ့ပါတယ်။ အဲဒီကိစ္စကို လည်းပဲ ကျွန်တော်တို့က ဖေဖော်ဝါရီလ ၂၂ ရက်နေ့မှာ စိစစ်ပေးခဲ့ ပါကြောင်း တင်ပြရင်း ပထမပိုင်း တင်ပြချက်ကို နိဂုံးချုပ်ပါတယ်။ ဒုတိယပိုင်းကို ကျွန်တော်တို့ ကော်မတီအတွင်းရေးမှူး ဦးမြင့်ထွန်း က လာရောက်တင်ပြမှာ ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<speech><mp id="60">ဦးမြင့်ထွန်း (အတွင်းရေးမှူး၊ နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာကော်မတီ)</mp>လေးစားအပ်တဲ့ ဥက္ကဋ္ဌကြီးနဲ့ လေးစား အပ်တဲ့ ကိုယ်စားလှယ်တော်ကြီးများ ကျွန်တော် အတွင်းရေးမှူး ဦးမြင့်ထွန်း အနေနဲ့ အစီရင်ခံစာ ဒုတိယ ပိုင်းကို ဆက်လက် ဖတ်ကြား တင်ပြသွားမှာဖြစ်ပါတယ်။ ဒီ အစီရင်ခံစာတွ��ဟာ ကိုယ်စားလှယ် တွေအားလုံး ဝေငှထားပြီး ဖြစ်လို့ အချိန်ကို ငဲ့ကွက်တဲ့အနေနဲ့ ချဲ့ ပြီးတော့ ဖတ်ကြားသွားမှာ ဖြစ်ပါတယ်။ အကြံပြုချက်များနိုင်ငံသားများ၏ မူလအခွင့်အရေးများ မနစ်နာစေရန်အတွက် ပြည်သူတို့၏ တိုင်ကြား စာများနှင့် အသနားခံစာများနှင့် တင်ပြချက်များအရ ဤကော်မတီသည် သက်ဆိုင်ရာ နယ်မြေခံ လွှတ်တော်ကိုယ်စားလှယ်များအပြင် ဒေသဆိုင်ရာ အုပ်ချုပ်မှုအာဏာပိုင်များနှင့်ပါ ပူးပေါင်း၍ ပြည်သူတို့၏ဆန္ဒနှင့် လိုလားချက်များကို ကူညီဆောင်ရွက်ပေးသင့်တယ် ဆိုတဲ့ အကြောင်းထည့် ထားပါတယ်။ နောက်တစ်ပိုဒ်က ပြည်သူတို့ရဲ့ အချို့သော တိုင်ကြားစာ၊ အသနားခံစာ တင်ပြချက် တွေဟာ အထောက်အထားခိုင်လုံမှု မရှိတာတွေ၊ ရှင်းလင်းတိကျမှု မရှိတာတွေ ပါရှိလာတဲ့အတွက်ကြောင့် ကော်မတီက ဆောင်ရွက်ပေးနိုင်ခြင်း မရှိပေမယ့် အဆို ပါ ပြစ်မှုတွေကို ဖြစ်ပွားတဲ့ ဒေသ တွေမှာ လွှတ်တော်ကိုယ်စားလှယ်များရဲ့ အကူအညီကို ရယူပြီးတော့ ပြည်သူတို့ရဲ့ နစ်နာမှုတွေကို ဆောင်ရွက်ပေးသင့်ပါကြောင်း အကြံပြု ထားပါတယ်။ ဤကော်မတီက ဤလွှတ်တော်မှတစ်ဆင့် ပြည်ထောင်စုအစိုးရအဖွဲ့သို့ ပေးပို့ခဲ့သော နိုင်ငံသားများ၏ မူလအခွင့်အရေးတစ်ရပ်ရပ် နစ်နာမှုအတွက် တင်ပြစာများ၊ အသနားခံစာများ၊ တိုင်ကြားစာများနှင့်ပတ်သက်၍ သက်ဆိုင် ရာအစိုးရအဖွဲ့၊ ဌာန၊ အဖွဲ့အစည်း များက ပြန်လည်စစ်ဆေးအရေးယူ ဆောင်ရွက်ချက်များကို ဤကော်မတီအနေဖြင့် ပြန်လည် သိရှိမှသာလျှင် ကော်မတီ၏ လုပ်ငန်းတာဝန်များကို ယခုထက် ပိုမိုထိရောက်မြန်ဆန်စွာ အကောင်အထည်ဖော် ဆောင်ရွက်နိုင်မည် ဖြစ်သည့်အတွက် သက်ဆိုင်ရာအစိုးရဌာန အဖွဲ့အစည်းများရဲ့ ဖြေရှင်း ဆောင်ရွက်ချက်တွေဟာ အချိန်နှင့်တစ်ပြေးညီ ပြန်လည်ရရှိဖို့ လိုကြောင်း ပြည်ထောင်စု အစိုးရ အဖွဲ့ကို လွှတ်တော်က ဆော်ဩကြပ်မတ်ပေးသင့်ကြောင်း အကြံပြုထားပါတယ်။ နိုင်ငံသားများ၏ မူလအခွင့်အရေး ချိုးဖောက်ခြင်းခံခဲ့ရ၍ တိုင်ကြားလာသဖြင့် ဤကော်မတီက ဖွဲ့စည်းသည့် အဖွဲ့တစ်ဖွဲ့က လွှတ်တော်နှင့် ပြည်ထောင် စုအစိုးရအဖွဲ့တို့ရဲ့ ခွင့်ပြု ချက်ဖြင့် ကွင်းဆင်းစစ်ဆေးဖို့ ၊ ကြားနာစစ်ဆေးဖို့ တွေ့ရှိချက်တွေ လွှတ်တော်ဥက္ကဋ္ဌမှ ပြန်လည်တင်ပြဖို့ အမှုတွဲတစ်ခုအကြောင်းကို အကျဉ်းချုပ်တင်ပြလိုပါတယ်။ သံတွဲမြို့ ငပလီကမ်းခြေ ဇီးဖြူကုန်းကျေးရွာမှာ ဖြစ်ပွားခဲ့တဲ့ ခြံမြေတွေကို အာဏာပိုင် တချို့က သိမ်းဆည်းမှုအတွက် လျော်ကြေးငွေ ပြန်လည်ရရှိတဲ့ အမှုဖြစ်ပါတယ်။ ဒီအမှုအတွက်ကော်မတီက ကော်မတီဝင် (၅) ဦးပါတဲ့ အဖွဲ့က ၂၀၁၂ ခုနှစ်၊ ဇွန်လ ပထမပတ်မှာ (၃/၄)ရက် ခန့်သွားပြီးတော့ ကွင်းဆင်း စစ်ဆေး ကြားနာမယ်ဆိုတဲ့အကြောင်း လွှတ်တော်ရုံးကတစ်ဆင့် ပြည်ထောင်စုအစိုးရအဖွဲ့ကို ပေးပို့ခဲ့ပါတယ်။ ဒီကိစ္စနှင့်ပတ်သက်လို့ ပြည်ထောင်စုအစိုးရ အဖွဲ့ ကသာ ဆောင်ရွက်မည့်ကိစ္စဖြစ်ကြောင်း၊ သိရှိလိုသောအချက်များအား ပြည်ထောင်စုအစိုးရအဖွဲ့သို့ ပေးပို့ပါရန်နှင့် လိုအပ်သော စုံစမ်း စစ်ဆေးမှုများအား ပြည်ထောင်စုအစိုးရအဖွဲ့၏ စီမံခန့်ခွဲမှု ဖြင့်သာ ဆောင်ရွက်ရမည်ဖြစ်ကြောင်း၊ စုံစမ်း စစ်ဆေးတွေ့ရှိချက်အရ ဆောင်ရွက်ပေးနိုင်မည့် အခြေအနေကိုလည်း လွှတ်တော်ရုံးသို့ ပေးပို့သွားမည် ဖြစ်ကြောင်း စသည်ဖြင့် ပြည် ထောင်စု အစိုးရ အဖွဲ့ရုံးက ပြန်လည်အကြောင်းကြားလာပါတယ်။ အဲဒီအပေါ်မှာ ကျွန်တော်တို့ ကော်မတီက ဆက်လက်ပြီးတော့ ကျိုးကြောင်းဖော်ပြီး တင်ပြတဲ့အတွက်ကြောင့် ယခု ကျင်းပနေဆဲ လွှတ်တော် ရပ်နားတဲ့ကာလမှာ သွားရောက်ဖို့ အစီ အစဉ် ရှိပါတယ်။ ဒါကြောင့်မို့လို့ နောင်တွေမှာလည်း ယခုထက်ပိုလျင်မြန်စွာ ညှိနှိုင်းပြီးတော့ ခွင့်ပြုသင့်ပါကြောင်း အကြံပြု တင်ပြအပ်ပါတယ်။ ဒီမိုကရေစီအရေးဆိုင်ရာ အကြံပြုချက်များ တောင်သူလယ်သမားရေးရာဒီမိုကရေစီစနစ် ဖွံ့ဖြိုးတိုးတက်ရေးအတွက် မဏ္ဍိုင်များဖြစ်တဲ့ လူထုအခြေပြု အဖွဲ့အစည်းများ ပွင့်လင်း မြင်သာ လွတ်လပ်စွာ ပေါ်ထွန်းလာရေးဟာ အရေးကြီးပါတယ်။ ဒါကြောင့်မို့လို့ အဆိုပါ လူထုအခြေပြု အဖွဲ့အစည်းများတွင် တောင်သူလယ်သမားများ အခြေပြု အဖွဲ့အစည်းအနေဖြင့် သင့်တော်သော ကာလတစ်ခုတွင် ပေါ်ထွန်းလာဖို့ အလွန် အရေးကြီး ပါသည်။ ၂၀၀၈ ခုနှစ်၊ ပြည်ထောင်စုသမ္မတမြန်မာ နိုင်ငံ ဖွဲ့စည်းပုံအခြေခံဥပဒေ ပုဒ်မ ၂၃ မှာ တောင်သူလယ်သမားတွေရဲ့ အခွင့်အရေး ကာကွယ်စောင့်ရှောက်ရမယ်လို့ ပါရှိတဲ့အတွက် တောင်သူလယ်သမားတွေရဲ့ အခွင့်အရေး ၊ ရပိုင်ခွင့်တွေကို ဖွဲ့စည်းပုံဥပဒေပါ ပြဋ္ဌာန်းချက် များနှင့်အညီ ဆောင်ရွက်ပေးသင့်ပါကြောင်း အကြံပြု တင်အပ်ပါတယ်။ အလုပ်သမားရေးရာအလုပ်သမားရေးနဲ့ ပတ်သက်လို့ ပုဒ်မ ၂၄ မှာ ကျွန်တော်တို့ နိုင် ငံတော်ဟာ အလုပ်သမားအခွင့်အရေးတွေကို ဆောင်ရွက်ပေးရမယ်လို့ ပါရှိတဲ့အတွက်ကြောင့် အလုပ်သမား များရဲ့ အခွင့်အရေးတွေကို အလုပ်သမားဝန်ကြီးဌာနကလည်း ဥပ ဒေများရေးဆွဲပြဋ္ဌာန်းတဲ့ အတွက်ကြောင့် ကျွန်တော်တို့ ကော်မတီက အသိအမှတ်ပြုပါတယ်။ ပြည်တွင်းမှာ ဖြစ်ပွားခဲ့တဲ့ အလုပ်သမားအခွင့်အရေး နစ်နာမှု သာဓကတစ်ခုအတွက် တင်ပြလိုပါတယ်။ အလုပ်သမားရေးရာကိစ္စ တိုင်ကြား စာတစ်စောင်ကို ကျွန်တော်တို့ ရရှိခဲ့တာနဲ့ ပတ်သက်လို့ အလုပ်သမားဝန်ကြီးဌာန၊ ပြည်ထဲရေးဝန်ကြီးဌာနတို့ ပူးပေါင်းပြီးတော့ ကော်မတီရဲ့ ပူးပေါင်းဆောင်ရွက်မှုတွေနဲ့အမျိုးသားလူ့အခွင့်အရေးကော်မရှင်၊ နောက်ကျွန်တော်တို့ ကော်မတီတွေရဲ့ ဆောင်ရွက်ပေးမှုကြောင့် ပြည်ပနိုင်ငံ တစ်နိုင်ငံမှာ ဒါ သင်္ဘောသားအဖြစ် တာဝန် ထမ်းဆောင်တဲ့ နစ်နာမှုတွေကို ကူညီခဲ့ဖူးပါတယ်။ ဒီ ကိစ္စကတော့ သက်သေမဖော်ပြနိုင်ဘဲနဲ့ ကိုယ့်ကိုယ်ကို ကြိုးဆွဲချသေဆုံးတယ်ဆိုပြီး အကြောင်းကြားပြီးတော့မှ မြန်မာနိုင်ငံ မိဘများထံကို အလောင်း ပြန်ပို့ခံခဲ့ရတဲ့ တစ်ဦးတည်းသောသားမြန်မာသင်္ဘောသားတစ်ဦးရဲ့ ဖြစ်ရပ်ဖြစ်ပါတယ်။ ပြည်ပကုမ္ပဏီက မြန်မာသင်္ဘောသားသေဆုံးမှုအတွက် စုံစမ်းစစ်ဆေးမှုမလုပ်တဲ့အပြင် နစ်နာကြေးပေးဆောင်မှုလည်း ပျက်ကွက်ခဲ့ပါတယ်။ ဒါကြောင့်မို့လည်း မိဘများက လွှတ်တော်နှစ်ရပ်နှင့် ပြည်ထောင်စုအစိုးရ အဖွဲ့ကို တိုင်ကြားလာတဲ့အတွက်ကြောင့် ဤကော်မတီက စိစစ် တင်ပြခဲ့မှုကြောင့် နစ်နာကြေးတစ်ဝက်ခန့် ရရှိခဲ့ပါတယ်။ ကျန်တစ်ဝက်ကိုတော့ ကြိုးပမ်းနေရဆဲ ဖြစ်ပါတယ်။ ဒါကြောင့်မို့လို့ ပြည်ထောင်စုအတွင်းမှာ ဖြစ်ပျက်နေတဲ့ ကိစ္စအရပ်ရပ်ဟာ ပြည်တွင်းပြည်ပတွင် တရားဝင် အလုပ်လုပ်နေကြတဲ့ အလုပ်သမားများ တာဝန်ချိန် ထိခိုက်သေဆုံးမှုအတွက် နစ်နာကြေးရရှိရေးဖို့ ဤကော်မတီက အရေးယူ ဆောင်ရွက်ချက် များအပေါ် အများပြည်သူကလည်းသိရှိပြီး အစိုးရနှင့် လွှတ်တော်အပေါ် ပိုမိုအားကိုးယုံကြည်လာကြောင်း တွေ့ရပါတယ်။ အလားတူ ကိစ္စရပ် များအား နောင်တွင်လည်း ယခုကဲ့သို့ အမြန်ဖော်ထုတ်ပေး သွားသင့်ပါကြောင်း အကြံပြုထားပါတယ်။ ဝန်ထမ်းရေးရာဝန်ထမ်းရေးရာကိစ္စတစ်ခု တင်ပြလိုပါတယ်။ ရမည်းသင်းမြို့နယ်မှ မူလတန်းကျောင်း ဆရာတစ်ဦး ဖြစ်ပါတယ်။ အမြဲတမ်း အရက်သေစာသောက်စားမူးပြီး နေ့စဉ်လို မူးနေတဲ့ အတွက်ကြောင့် ကျောင်းသားတစ်ဦးကို ရိုက်နှက်ရာမှာ ကျောင်းသားရဲ့ နားအတွင်းမှ သွေးတွေ ယိုစီးခဲ့ ပါတယ်။ ဒါကို ဤကော်မတီသို့ တိုင်ကြားလာအတွက်ကြောင့် အမြန် ဆက်လက်အရေးယူ ဆောင်ရွက်သွားမယ်ဖြစ်တဲ့အကြောင်းလည်း အစီရင်ခံစာမှာ ဖော်ပြထားပါတယ်။ နောင်တွင် ယခုလိုမဖြစ်အောင် ပြည်ထောင်စုအစိုးရအဖွဲ့ ကို အမြန်ဆုံးစိစစ် အရေးယူဆောင်ရွက်ပေးနိုင်ရန် ဤလွှတ်တော်က အကြောင်းကြားပေးသွားသင့်ပါကြောင်းလည်း အကြံပြု တင်ပြအပ်ပါတယ်။ လူ့အခွင့်အရေးဆိုင်ရာ အကြံပြုချက်လူ့အခွင့်အရေးဆိုင်ရာ အကြံပြုချက်များနဲ့ပတ်သက်ပြီး တင်ပြသွားမှာ ဖြစ်ပါတယ်။ ဖွဲ့စည်းပုံအခြေခံဥပဒေ ပုဒ်မ ၃၄ရ နဲ့ ၃၄၈ မှာ တန်းတူညီမျှမှု အခွင့်အရေးတွေ ၊ ခွဲခြားမှု မရှိရေးတွေ ပါရှိဖော်ပြထားပါတယ်။ ဒါကြောင့်မို့လို့ ဒီမိုကရေစီ လမ်းကြောင်းပေါ် ချီတက် နေချိန်မှာ လူမျိုး၊ မွေးဖွားရာဇာတိ၊ ကိုးကွယ်ရာဘာသာ၊ ရာထူးအဆင့်အတန်း၊ ကျားမ မခွဲခြားဘဲ ဥပဒေအရာမှာ တန်းတူညီမျှ အခွင့်အရေးပေးထားလို့ နိုင်ငံတော်မှာ ဒီမိုကရေစီ ထွန်းကားရေးကို အစဉ်တစိုက် ကြိုးပမ်းဆောင်ရွက်ပေးသွားသင့်ပါတယ်။ ဖွဲ့စည်းပုံအခြေခံဥပဒေ ပုဒ်မ ၃၅၈ ကျေးကျွန်ပြုမှု၊ ပုဒ်မ ၃၅၉ ဥပဒေကျူးလွန်၍ အပြစ်ပေးခံရသောသူမှအပ နိုင်ငံတော်က ဥပဒေနှင့်အညီ တာဝန်ချထားပေးတာတွေ၊ အစေခိုင်းတာတွေ မပြုဖို့ တားမြစ်ထားပါတယ်။ ဒါကြောင့်မို့လို့ ဖွဲ့စည်းပုံအခြေခံဥပဒေပါ ပေးအပ် ထားတဲ့ လူ့အခွင့်အရေး ဆိုင်ရာ ရပိုင်ခွင့်တွေကို နိုင်ငံသားများ သိရှိရေးနဲ့ အုပ်ချုပ်ရေး၊ တရား စီရင်ရေး အာဏာပိုင်တွေကလည်း လိုက်နာနိုင်ဖို့ ပညာပေးလုပ်ငန်းများ တိုးမြှင့် ဆောင်ရွက် သွားပေးသင့်ပါတယ်။ ယခုလို စည်းကမ်းပြည့်ဝတဲ့ ဒီမိုကရေစီ နိုင်ငံတော်မှာ နိုင်ငံသားများဟာ နိုင်ငံ သား များရဲ့ မူလအခွင့်အရေး၊ ဒီမိုကရေစီအရေးနှင့် လူ့အခွင့်အရေးဆိုင်ရာ ချိုးဖောက်ခြင်းမခံရစေဖို့ အတွက် ကော်မတီဝင်များအား သက်ဆိုင်ရာဖြစ်ရပ်နေရာများသို့ သက်ဆိုင်ရာဒေသ အာဏာပိုင် အချို့နှင့်အတူ ကွင်းဆင်းလေ့လာပြီး ကြားနာခြင်း၊ စုံစမ်းမေးမြန်းခြင်းစိစစ်ခြင်းကို ဆောင်ရွက် ဖော်ထုတ်ခွင့် ပေးသင့်ပါတယ်။ ကော်မတီဝင်များဟာ သက်ဆိုင်ရာအုပ်ချုပ်ရေး အာဏာပိုင်များ သို့မဟုတ် သက်ဆိုင်ရာဌာနဆိုင်ရာ အဖွဲ့အစည်းများနှင့် တွေ့ဆုံညှိနှိုင်းစေပြီး ပြည်သူတွေရဲ့ နစ်နာချက်တွေကို ပူးပေါင်းကူညီ ဖော်ထုတ်စေသင့်ပါတယ်။ နစ်နာမှုဖြစ်စဉ် အမှန်ကို စိစစ်တွေ့ ရှိလို့ရှိရင်လည်း ကော်မတီဟာ အစီရင်ခံစာအဖြစ် လွှတ်တော်ဥက္ကာထံ တင်ပြပြီး ပြစ်မှုကျူးလွန်သူတွေကို ဥပဒေအရ ထိုက်သင့်သလို အရေးယူစေရန် ပြည်ထောင်စုအစိုးရအဖွဲ့သို့ ဤလွှတ်တော်က အကြောင်းကြားပေးသင့်ပါတယ်။ ကော်မတီများ စတင်ကွင်းဆင်းဆောင်ရွက်န်မှစ၍ လုပ်ငန်းပြီးဆုံးချိန်အထိ လွှတ်တော် ကာလ အချိန်သတ်မှတ်ပေးပြီး ထိုက်သင့်သော ခံစားပိုင်ခွင့်များကိုလည်း ဒီ လွှတ်တော်မှ ချမှတ် ပေးသင့်ပါတယ်။ လူ့အခွင့်အရေးချိုးဖောက်ခံရတဲ့ သာဓကတစ်ခုကိုတင်ပြရမည်ဆိုလို့ရှိရင် မန္တလေးမြို့ တက္ကသိုလ်တစ်ခုမှာ ငွေစာရင်းဌာနစာရင်းကိုင်အဆင့်(၂)အဖြစ် တာဝန်ထမ်းဆောင်ခဲ့တဲ့ ဝန်ထမ်း တစ်ဦးအကြောင်း တင်ပြလိုပါတယ်။ ဒီဝန်ထမ်းဟာ အမှုထမ်းလုပ်သက် (၁၅)နှစ်အတွင်းမှာ လုပ်ငန်းခွင်မှ အပြစ်ပေး အရေးယူခံခြင်း မရှိသော်လည်းပဲ အထက်အရာရှိအချို့ရဲ့ လူသားချင်းစာနာမဲ့မှု အားနည်းမှု ကြောင့် လူ့အခွင့်အရေးများ ချိုးဖောက်ခြင်းခံရခဲ့ပါတယ်။ ဌာနတွင်းမှာ လုပ်ငန်း ကော်မတီ၏ အစည်းအဝေး ဆုံး ဖြတ်ချက်ဆိုပြီးတော့ နိုင်ငံ့ဝန်ထမ်းဥပဒေနှင့်မညီဘဲ မယူမနေရ အငြိမ်းစား ယူခိုင်းနေသည့်အကြောင်း တိုင်စာမှာ ဖော်ပြထားပါတယ်။ ထို့အပြင် ဌာနအတွင်း ငွေစာရင်းများရှုပ်ထွေးနေ၍ မန္တလေးတိုင်းဒေသကြီး စာရင်းစစ်ချုပ်ရုံးက ၎င်းအား တွေ့ဆုံပြီး စိစစ်ခဲ့ပေမယ့် ဘာမှတ်ချက်မှ မပြုခဲ့ပါဘူး။ အဲဒီလို နိုင်ငံ့ ဝန်ထမ်းဆိုင်ရာ ဥပဒေနှင့်မညီတဲ့ အငြိမ်းစား ယူစေခဲ့ခြင်း၊ ဖွဲ့စည်းပုံ အခြေခံဥပဒေ ပုဒ်မ ၃၁ အရ နိုင်ငံတော်သည် ပြည်သူများ အလုပ်လက်မဲ့နည်းစေရန် တတ်နိုင် သမျှ ကူညီဆောင်ရွက်မည်ဆိုတဲ့ ပုဒ်မနဲ့ ဆန့်ကျင်နေကြောင်းလည်း တွေ့ရပတယ်။ ဝန်ထမ်း လစာနဲ့ မိသားစုစားဝတ်နေရေးနှင့် သားသမီး (၃)ဦးရဲ့ ပညာရေးအတွက် ရုန်းကန် နေရတဲ့ အတွက် ကြောင်းကျိုးခိုင်လုံမှုမရှိဘဲ ယခုသို့ ဆောင်ရွက်တဲ့အတွက်ကြောင့် ဆင်းရဲမှုလျှော့ချရေး စီမံကိန်းကိုလည်း ပစ်ပယ်ရာ ရောက်ပါတယ်။ အဲဒီဝန်ထမ်းကို မိမိအလုပ်နှင့် ကိုက်ညီမှုမရှိတဲ့နေရာမှာ ပြောင်းရွေ့ ထားပြီး (၄)လ ခန့်ကြာသန့်ရှင်းရေးအလုပ်များ လုပ်ခိုင်းခြင်းရုံးအကူလုပ်ခိုင်းခြင်းများတွေ့ရပါတယ်။ ဒါကလည်း နိုင်ငံတော်သည် အဓမ္မစေခိုင်းခြင်းကို တားမြစ်သည် ဆိုတဲ့ ပုဒ်မ ၃၅၉ နဲ့ ဆန့်ကျင်နေတာကို တွေ့ရပါတယ်။ ဒါကြောင့် မိုလို့ ဒီကိစ္စနဲ့ ပတ်သက်ပြီး အပြည်ပြည်ဆိုင်ရာ လူ့အခွင့်အရေး ကြေညာစာတမ်းမှာလည်း လူတိုင်းတွင် ဥပဒေအရာ၌ လူပုဂ္ဂိုလ်တစ်ဦး အဖြစ် အရာခပ်သိမ်းမှာ အသိအမှတ်ပြုခြင်းကို ခံယူပိုင်ခွင့်ရှိသည် ဆိုတဲ့ လူ့အခွင့်အရေး ဥပဒေကို ချိုးဖောက်နေတယ် ဆိုတဲ့ သဘောလည်း တွေ့ရပါတယ်။ လူ သားချင်း စာနာထောက်ထားတဲ့ အနေနဲ့ ဖြစ်စဉ်မှန်ကို အမြန်စိစစ်ဖော်ထော်သင့်ပြီးတော့ ဖြစ်စဉ်မှန်ကို အရေးယူသင့်တဲ့ပုဂ္ဂိုလ်တွေကိုလည်း ဥပဒေအရ အရေးယူဖို့ဆိုပြီးတော့ ဤကော်မတီ အနေနဲ့ အဆင့်ဆင့် တင်ပြ ဆောင်ရွက်လျက်ရှိပါကြောင်း ဖြစ်ရပ်နမူနာ သက်သေပြ ထုတ်နုတ်တင်ပြရခြင်း ဖြစ်ပါတယ်။ နောက်သာဓကတစ်ခုကတော့ မြန်မာနိုင်ငံရေကြောင်းပညာတက္ကသိုလ်က ကထိက တစ်ဦးရဲ့ တိုင်ကြားချက် ဖြစ်ပါတယ်။ အထက်အရာရှိက နိုင်ငံ့ဝန်ထမ်း ဆိုင်ရာ ဥပဒေနှင့်မညီဘဲ ပဏာမစုံစမ်းခြင်း၊ ဌာနဆိုင်ရာစုံစမ်းခြင်း (PE, DE) စနစ်တကျ မဆောင်ရွက်ဘဲ အလုပ်တာဝန်မှ ထုတ်ပယ်ခဲ့ခြင်းကိစ္စ ဖြစ်ပါတယ်။ ကျောင်းသားတချို့ စာမေးပွဲကျရှုံး မှုအပေါ် မကျေနပ်တဲ့ အထက်အရာရှိက ဌာနအတွင်း စုံစမ်းစစ်ဆေးခြင်းကိစ္စကို ကာယကံရှင်မသိဘဲ လျှို့ဝှက် ပြုလုပ် စေပြီး ဝန်ကြီး ရုံးသို့ တင်ပြအရေးယူခဲ့ခြင်း ဖြစ်ကြောင်း ကြားသိရပါတယ်။ ကာယကံရှင် ရှေ့မှာ စစ်ဆေးမေးမြန်းစုံစမ်းခြင်း မပြုတဲ့အတွက်ကြောင့် ပြန်လည်ရှင်းလင်းချေပနိုင်ခွင့် မရှိပါဘူး။ ဒါကြောင့်မိုလို့ လူ့အခွင့်အရေး နစ်နာခဲ့ရပါတယ်။ နိုင်ငံ့ဝန်ထမ်းဆိုင်ရာ ဥပဒေမှာ ပြန်ကြည့် မယ်ဆိုရင် ကာယကံရှင်ရှေ့တွင် စစ်ဆေး မေးမြန်းပြီး ရှင်းလင်းချေပခွင့်ပေးရမှာ ဖြစ်ပါတယ်။ စစ်ဆေးရေးအဖွဲ့ဝင်တွေကိုလည်း ကာယကံရှင်က ကန့်ကွက်လိုက ကန့်ကွက်နိုင်ခွင့် ပြု ပေးရမှာ ဖြစ်ပါတယ်။ ဖြစ်ရပ်မှန်ကန်မှု ရှိ /မရှိ လုပ်ထုံးလုပ်နည်းနဲ့အညီ ပိုမိုအဆင့်မြင့်တဲ့ အဖွဲ့တစ်ဖွဲ့က ဒီကိစ္စကို ပြန်လည် စိစစ်ပြီးတော့ ကာယကံ ရှင် မနစ်နာစေဖို့ ဆောင်ရွက်ပေး သင့်ကြောင်း ဤလွှတ်တော်က ပြည်ထောင်စုအစိုးရအဖွဲ့ကို ပေးပို့ ထားပြီး ဖြစ်ပါတယ်။ သို့သော် ယခုတိုင် ပြန်ကြားချက် မရရှိသေးပါဘူး။ ဒါကြောင့်မို့လို့ ကျွန်တော်တို့ လူ့အခွင့်အရေး နစ်နာမှုတွေ၊ မလိုလားအပ်တဲ့ ဖြစ်စဉ်တွေ ကို မဖြစ်စေဖို့အတွက် ဤလွှတ်တော် အနေနဲ့ အခြေခံ ဥပဒေပုဒ်မ ၁၁(က)အရ နိုင်ငံတော်အချုပ်အခြာအာဏာရဲ့ ခက်မသုံးဖြစ်တဲ့ ဥပဒေပြုရေး၊ အုပ်ချုပ်ရေး၊ တရားစီရင်ရေး အာဏာသုံးရပ်ကို တတ်နိုင်သမျှ ပိုင်းခြားပြီးတော့ အချင်းချင်း အပြန်အလှန် ထိန်းကျောင်းပေးသွားရမည်ဆိုတဲ့အချက်ကို အကြံပြု တင်ပြလိုပါတယ်။ နိဂုံးအနေနဲ့ အမျိုးသားလွှတ်တော်က ဖွဲ့စည်းပေးထားတဲ့ နိုင်ငံသားများရဲ့ မူလ အခွင့်အရေး၊ ဒီမိုကရေစီအရေးနဲ့ လူ့အခွင့်အရေးဆိုင်ရာကော်မတီဟာ ဒီလွှတ်တော်က ပေးအပ် ထားတဲ့ တာဝန်နဲ့ လုပ်ပိုင်ခွင့်ပါအတိုင်း နိုင်ငံသားများ၏ မူလအခွင့်အရေးများ၊ ဖွဲ့စည်းပုံအခြေခံ ဥပဒေပါ ပြဋ္ဌာန်းချက်များနှင့် အညီရရှိစေရေး၊ အပြည်ပြည်ဆိုင်ရာ လူ့အခွင့်အရေး ကြေညာစာ တမ်းပါ အချက်များနှင့်အညီ လူ့အခွင့် အရေး အပြည့်အဝရရှိ စေရေး၊ ဒီမိုကရေစီစံနှုန်းများနှင့် အညီ လွတ်လပ်တဲ့ လူမှုအခွင့်အရေးဆိုင်ရာ အဖွဲ့အစည်းတွေ ပေါ်ထွန်းရှင်သန်ရေး၊ ဒီမိုကရေစီ ကျင့်စဉ့်ချောမွေ့ ဆက်လက်ရှင်သန် ဖြစ်ထွန်းရေးတို့အတွက် အတတ်နိုင်ဆုံး ကြိုးပမ်းဆောင်ရွက် သွားမည်ဖြစ်ပါကြောင်း တင်ပြအပ်ပါတယ်။ ကျေးဇူးတင်ပါတယ်။ အမျိုးသားလွှတ်တော် နိုင်ငံသားများ၏ မူလအခွင့်အရေး၊ ဒီမိုကရေစီအရေးနှင့်လူ့အခွင့် အရေးဆိုင်ရာ ကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးလိုသည့်လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ဥက္ကဋ္ဌက</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်၊ နိုင်ငံသားများ၏ မူလအခွင့်အရေး၊ ဒီမိုကရေစီအရေးနဲ့ လူ့အခွင့်အရေးဆိုင်ရာကော်မတီ၏ အစီရင်ခံစာကို ဆွေးနွေးမယ့် လွှတ်တော်ကိုယ်စားလှများ ရှိပါက ၂၉-၈-၂၀၁၂ ရက် နေ့ ၁၆၀၀ နာရီ နောက်ဆုံး ထား၍ အမျိုးသားလွှတ်တော်ဌာန၊ ဒုတိယ ညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
</report>
</section>
<section value="Motion">	
<motion>
<title>ဦးဇော်မြင့်ဖေ၊ မန္တလေးတိုင်းဒေသကြီးမဲဆန္ဒနယ်အမှတ်(၅)၏ ဖွဲ့စည်းပုံအခြေခံဥပဒေခုံရုံး ဥက္ကဋ္ဌနှင့် အဖွဲ့ဝင်များအား ဖွဲ့စည်းပုံအခြေခံ ဥပဒေပြဋ္ဌာန်းချက်များကို ဖောက်ဖျက်ကျူးလွန်ခြင်း၊ ဥပဒေအရပေးအပ်သော တာဝန်များကို ကျေပွန်စွာ မထမ်းဆောင်ခြင်းတို့အရ စွပ်စွဲပြစ် တင်ခြင်း အရေးကြီးအဆိုတင်သွင်းခြင်း၊ လွှတ်တော်ကိုယ်စားလှယ်တစ်ဦးကထောက်ခံခြင်းနှင့် အမျိုးသားလွှတ်တော်၏ အတည်ပြုချက်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ မန္တလေးတိုင်း ဒေသကြီး မဲဆန္ဒနယ်အမှတ် (၅)မှ အမျိုးသားလွှတ်တော် ကိုယ်စားလှယ် ဦးဇော်မြင့်ဖေ က အရေးကြီးအဆို တင်သွင်းခွင့်ပြုရန် တင်ပြထားတာရှိပါတယ် ဆိုမှာ ဖွဲ့စည်းပုံအခြေခံဥပဒေ ခုံရုံးဥက္ကဋ္ဌနဲ့ အဖွဲ့ဝင်များအား ဖွဲ့စည်းပုံအခြေခံ ဥပဒေပြဋ္ဌာန်းချက်များကို ဖောက်ဖျက်ကျူးလွန် ခြင်း၊ ဥပဒေအရပေးအပ်သော တာဝန်များကို ကျေပွန်စွာ မထမ်းဆောင်ခြင်းတို့အရ စွပ်စွဲပြစ်တင်တဲ့အဆို ဖြစ်ပါတယ်။ စွပ်စွဲပြစ်တင်တဲ့ အဆိုဟာ ဖွဲ့စည်းပုံအခြေခံဥပဒေအရ အမျိုးသားလွှတ်တော် ကိုယ်စားလှယ်ဦးရေအားလုံးရဲ့ လေးပုံတစ်ပုံက လက်မှတ်ရေးထိုးရမှာ ဖြစ်ပါတယ်။ ယခု လက်မှတ်ရေးထိုးထားတာဟာ (၁၆၂) ဦး ရှိပါတယ်။ (၁၆၂) ဦးကို ဖတ်ပြပါမယ်။ ဦးခက်ထိန်နန်၊ ကချင်(၁)။ ဦးစိုင်းတင်အောင်၊ ကချင်(၅)။ ဦးဖေသောင်း၊ ကချင်(၆)။ ဦးမြအုန်း၊ ကချင်(၈)။ ဦးစံထွန်း၊ ကချင်(၁၁)။ ဦးစံပြည့်၊ ကချင် (၇)။ ဦးဂမ်ဆိုင်း၊ ကချင်(၂)။ ဦးဘရန်ရှောင်၊ ကချင် (၃)။ ဒေါက်တာထွန်းလွင်၊ ကချင် (၉)။ ဦးစိုင်းမြမောင်၊ ကချင် (၁၀)။ ဦးဂျေယောဝူ၊ ကချင် (၁၂)။ ဦးကျော် ဒင်၊ ကယား (၂)။ ဦးမောင်စိုး၊ ကယား(၁)။ ဦးဘိုးရယ်၊ ကယား(၃)။ ဒေါ်နော်မေးရီယန်၊ ကယား (၄)။ ဦးဆန်းရယ်၊ ကယား (၅)။ ဦးဆားရယ်၊ ကယား (၆)။ ဦးနှင်းဝေ၊ ကယား (၁၂)။ ဦးကော်ရိုင်း၊ ကယား (၉)။ ဦးစိုင်းသာစိန်၊ ကယား (၁၀)။ ဦးလှမောင်၊ ကယား(၁၁)။ ဦးပိုးရယ်အောင်သိန်း၊ ကယား (၈)။ ဦးဌေးရယ်၊ ကယား(၇)။ ဦးအောင်မြင့်သိန်း၊ ကရင်(၉)။ ဦးစောအေးမြိုင်ကရင်(၈)။ ဦးစောထွန်းမြအောစ်ကရင်(၅)။ ဦးစောမြဝင်း ကရင်(၁၁)။ မန်းကံညွန့်၊ ကရင် (၂)။ ဒေါ်နန်းနီနီအေး၊ ကရင် (၆)။ ဦးမန်းအောင်တင်မြင့်၊ ကရင် (၁၂)။ ဦးစောသန်းထွန်း ကရင် (၄)။ ဦးမင်းမျိုးတင့်လွင် ကရင် (၁၀)။ ဦးစောအောင်ကျော်နိုင် ကရင် (၁)။ ဦးစောတော်ပလဲ၊ ကရင် (၇)။ ဦးစောငြိမ်းသင်၊ ကရင် (၃)။ ဦးနိန်းခင်းပေါင်၊ ချင်း (၇)။ ဦးဆွန်ဒုတ်ကျင့်၊ ချင်း (၆)။ ဦးစတီဗင်သာဘိတ်၊ ချင်း (၄)။ ဦးဇုန်လှယ်ထန်း၊ ချင်း (၂)။ ဦးပေါလ်ထန်ထိုင်း၊ ချင်း (၃)။ ဦးကျွန်ခဲန်း၊ ချင်း (၁)။ ဦးခမ်ဆင်းမုန်၊ ချင်း(၅)။ ဦးဆလိုင်းခွဲယန်၊ ချင်း(၁၂)။ ဦးဝှေ့ယိန်း၊ ချင်း(၁၁)။ ဦးဟာရှိန်းဆွေ၊ ချင်း(၈)။ ဦးမနားနိုင်း၊ ချင်း(၁၀)။ ဦးထွန်းမြင့်၊ စစ်ကိုင်း(၆)။ ဦးတင်မြ၊ စစ်ကိုင်း (၇)။ ဦးမြတ်ကို၊ စစ်ကိုင်း (၁၂)။ ဦးသိန်းဝင်း၊ စစ်ကိုင်း (၉)။ ဦးမောင်မောင်ကြီး၊ စစ်ကိုင်း (၁၀)။ ဦးဝင်းတင်၊ စစ်ကိုင်း (၁)။ ဦးသိန်းလှိုင်၊ စစ်ကိုင်း (၈)။ ဦးကံညွန့်၊ စစ်ကိုင်း (၅)။ ဒေါက်တာဝင်းမြင့်အောင်၊ စစ်ကိုင်း (၄)။ ဦးအောင်ချစ်လွင်၊ စစ်ကိုင်း(၁၁)။ ဦးမိုးမြင့်၊ တနင်္သာရီ (၇)။ ဦးလှစိုး၊ တနင်္သာရီ (၉)။ ဦးလှအေး၊ တနာရီ(၁၁)။ ဦးတိုးဝင်း၊ တနင်္သာရီ (၁၂)။ ဦးသန်းဆွေ၊ တနင်္သာရီ(၂)။ ဦးအောင်ဝင်း၊ တနင်္သာရီ (၄)။ ဦးမောင်စိန်၊ တနင်္သာရီ (၅)။ ဦးသိမ်းဆွေ၊ ဧရာဝတီ (၁၀)။ ဦးစိုးဟန်လင်း၊ ဧရာဝတီ (၁)။ ဦးစောမော်ထွန်း၊ ပဲခူး (၁)။ ဦးဖိုးဇော်၊ ပဲခူး (၂)။ ဦးတင်မြင့်၊ ပဲခူး (၃)။ ဦးရဲမြင့်၊ ပဲခူး (၄)။ ဦးဝင်းနိုင်ရှိန်၊ ပဲခူး (၅)။ ဦးသက်နိုင်ဦး၊ ပဲခူး (၆)။ ဦးမင်းဦး၊ ပဲခူး (၇)။ ဒေါက်တာခင်မောင်လေး၊ ပဲခူး(၈)။ ပါမောက္ခဒေါက်တာမြဦး၊ ပဲခူး (၉)။ ဦးမြင့်ထွန်း၊ ပဲခူး (၁၀)။ ဦးအောင်ချိုဦး၊ ပဲခူး (၁၁)။ ဦးထွန်းဇော်၊ ပဲခူး (၁၂)။ ဦးကြည်ထွန်း၊ မကွေး (၁)။ ဦးလှသိန်း၊ မကွေး (၃)။ ဦးအောင်ငြိမ်း၊ မကွေး(၂)။ ဦးကျော်သူဦး၊ မကွေး (၅)။ ဦးတင်ဝင်း၊ မကွေး (၈)။ ဦးသော်ဇင်ဦး၊ မကွေး (၉)။ ဦးအောင်သန်း၊ မကွေး (၁၀)။ ဦးအောင်ကြည်ညွန့်၊ မကွေး (၄)။ ဦးသန်းဆွေ၊ မကွေး (၇)။ ဦးစိုးမြင့်၊ မကွေး (၆)။ ဦးအောင်ထွန်း၊ မကွေး (၁၁)။ ဦးလှဆွေ၊ မကွေး (၁၂)။ ဦးမျိုးမြင့်၊ မန္တလေး(၆)။ ဦးအေး၊ မန္တလေး (၇)။ ဦးဝင်းမောင်၊ မန္တလေး (၄)။ ဦးဝင်းမောင် မန္တလေး (၂)။ ဦးဌေးမောင်၊ မန္တလေး (၁၂)။ ဦးမှတ်ကြီး၊ မန္တလေး (၉)။ ဦးဇော်မြင့်ဖေ၊ မန္တလေး (၅)။ ဦးတင်မောင်ဝင်း၊ မန္တလေး(၃)။ ဦးစိုးအောင်၊ မန္တလေး(၁၁)။ ဦးခင်မောင်ဌေး၊ မန္တလေး(၁၀)။ ဒေါက်တာဗညားအောင်မိုး၊ မွန်(၇)။ ဦးညီညီထွန်း၊ မွန်(၁၁)။ ဦးဇော်ဝင်း၊ မွန်(၁၀)။ ဦးနိုင်ထွန်းအုံ၊ မွန်(၅)။ ဦးဇော်နိုင်ဦး၊ မွန်(၁၂)။ ဦးမင်းလွန်းအောင်၊ မွန်(၃)။ ဒေါက်တာစိုးဝင်း၊ မွန်(၂)။ ဒေါက်တာလှသိန်း၊ မွန်(၆)။ ဒေါ်ရီရီမြင့်၊ မွန်(၁)။ ဦးစောသောင်းဖေ၊ မွန်(၈)။ ဦးစောအုန်း၊ မွန်(၉)။ ဦးကျော်သိန်း၊ မွန်(၄)။ ဒေါက်တာအေးမောင်၊ ရခိုင်(၁)၊ ဦးခင်မောင်လတ်၊ ရခိုင်(၆)။ ဦးကျော်ထွန်းအောင် ၊ ရခိုင်(၅)။ ဦးခင်မောင်၊ ရခိုင်(၃)။ ဦးမြင့်လှိုင်၊ ရခိုင်(၁၂)။ ဦးမောင်သာခင်၊ ရခိုင်(၈)။ ဦးမောင်အေးထွန်း ၊ ရခိုင်(၉)။ ဦးအုန်းတင်၊ ရခိုင်(၁၀)။ ဦးမောင်စောဖြူ၊ ရခိုင်(၄)၊ ဦးညိုထွန်း ၊ ရခိုင် (၁၁)။ ဦးဌေးဝင်း၊ ရခိုင်(၇)။ ဦးကျော်ကျော်၊ ရခိုင်(၂)။ ဦးဆွေအောင်၊ ရန်ကုန်(၁၂)။ ဦးညွန့်တင်၊ ရန်ကုန်(၂)။ ဦးဝင်းနောင်၊ ရန်ကုန်(၅)။ ဒေါက်တာမြင့်ကြည်၊ ရန်ကုန်(၈)။ ဦးနု၊ ရန်ကုန်(၁၀)။ ဦးတင်ယု၊ ရန်ကုန်(၁၁)။ ဒေါက်တာခင်ရွှေ၊ ရန်ကုန်(၉)။ ဦးဖုန်းမြင့်အောင်၊ ရန်ကုန်(၃)။ ဒေါ်ခင်ဝိုင်းကြည်၊ ရန်ကုန်(၁)။ ဒေါက်တာတင်ရွှေ၊ ရန်ကုန်(၆)။ ဒေါက်တာမြတ်ဉာဏစိုး ၊ ရန်ကုန်(၄)။ ဦးမြသိ မ်း၊ ရန်ကုန်(၇)။ ဦးဉာဏ်လင်း၊ ရှမ်း(၁)။ ဒေါက်တာစိုင်းဆိုင်ကျောက်ဆမ်၊ ရှမ်း(၆)။ ဦးလျူ ကွယ်ရှိ၊ ရှမ်း(၁၁)။ ဦးစိုင်းဝင်းမောင်၊ ရှမ်း(၅)။ ဦးဝီလ်ဆင်မိုး၊ ရှမ်း(၇)။ ဦးစိုင်းကျော်ဇောသန်း၊ ရှမ်း(၂)။ ဦးထွန်းကျော်၊ ရှမ်း(၁၀)။ ဦးနေဝင်းထွန်း၊ ရှမ်း(၉)။ ဦးစိုင်းသန့်ဇင် ၊ ရှမ်း(၄)။ ဦးစိုင်းစံမင်း၊ ရှမ်း(၃)။ ဦးဆိုင်ပေါင်းနပ်၊ ရှမ်း(၁၂)။ ဦးရှုမောင်၊ ရှမ်း(၈)။ ဦးခင်မောင်ရီ၊ ဧရာဝတီ(၆)။ ဒေါက်တာဌေးလှိုင်၊ ဧရာဝတီ(၇)။ ဦးလှိုင်ဦး၊ ဧရာဝတီ(၁၂)။ ဦးစိုးဝင်း၊ ဧရာဝတီ(၂)။ ဒေါက်တာဌေးဝင်း၊ ဧရာဝတီ(၅)။ ဦးညွန့်လှိုင်၊ ဧရာဝတီ(၄)။ ဦးဝင်းသိန်း ၊ ဧရာဝတီ(၉)။ ဦးဉာဏ်လင်း၊ ဧရာဝတီ(၃)။ ဦးသက်လင်း၊ ဧရာဝတီ(၈)။ ဦးမောင်မောင်အေး၊ ဧရာဝတီ(၁၁)။ ဦးတင်ရှန်၊ တနင်္သာရီ(၆)။ ဦးသန်းမြင့်၊ တနင်္သာရီ(၁၀)။ ဦးစိုးညွန့်၊ တနင်္သာရီ (၁)။ ဦးတင်မောင်မြင့်၊ တနင်္သာရီ (၃)။ ဦးကျားမောင်၊ တနင်္သာရီ(၈) တို့ ဖြစ်ပါတယ်။</speech>
<speech type="speaker">လေးပုံတစ်ပုံထက် ကျော်လွန်တဲ့အတွက် အရေးကြီးအဆို တင်သွင်း ခွင့်ပြုမှာ ဖြစ်ပါတယ်။</speech>
<speech type="speaker">ယခု ဦးဇော်မြင့် အဆိုတင်သွင်းဖို့ ဖြစ်ပါတယ်</speech>
<speech><mp id="101">ဦးဇော်မြင့်ဖေ၊ မန္တလေးတိုင်းဒေသကြီးမဲဆန္ဒနယ်အမှတ်(၅)</mp>လေးစားအပ်သော ဥက္ကဋ္ဌကြီးခင်ဗျား။ လေးစားအပ်သော လွှတ်တော်ကိုယ်စားလှယ်အပေါင်းခင်ဗျား။ ကျွန်တော် ဦးဇော်မြင့်ဖေ အမျိုးသားလွှတ်တော် ကိုယ်စားလှယ် မန္တလေးတိုင်းဒေသကြီး မဲဆန္ဒနယ်အမှတ် (၅)က အရွေးချယ်ခံ အမျိုးသားလွှတ်တော် ကိုယ်စားလှယ် (၁၆၂)ဦး ရဲ့ ကိုယ်စား အင်မတန် စိတ်မကောင်းစွာ စိတ်နှလုံးညှိုးနွမ်းစွာနဲ့ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌ ဦးသိန်းစိုး နဲ့ အဖွဲ့ဝင် (၈)ဦးတို့အား ပြည်သူ့ကိုယ်စားလှယ်များရဲ့ ရှေ့မှောက်မှာ တစ်နည်း အားဖြင့် ပြည်သူတွေရဲ့ ရှေ့မှောက်မှာ ထိုပုဂ္ဂိုလ်ကြီးများသည် နိုင်ငံတော်ရဲ့ ကြီးလေးတဲ့တာဝန်၊ ဖွဲ့စည်းပုံအခြေခံဥပဒေကို ကာကွယ်စောင့်ရှောက် ထိန်းသိမ်းရမယ့်တာဝန် ၊ ထပ်ဆင့်ပြီး ပြောရ မယ်ဆိုရင် Guardian of the Constitution နိုင်ငံတော်ရဲ့ အခြေခံအကျဆုံး၊ ဇစ်မြစ်အကျဆုံး ဥပဒေသကြီးကို ထိန်းသိမ်းရတဲ့ ဦး သျှောင်တာဝန်ကြီးကို ယုံကြည်စွာ အပ်နှံပေးထားခြင်းအား ကျေပွန်စွာ မထမ်းဆောင်နိုင်ခြင်း၊ ဖောက် ဖျက်ကျူးလွန်ခြင်းဆိုတဲ့ ပါရာဇိက ကံကြီး ထိုက်နေပြီ ဖြစ်တဲ့အတွက် ဒီအခြေခံ ပဋိညာဉ်စာချုပ်ကြီးကို မျက်ကွယ် ပြုရုံမက ကျောခိုင်းနေပြီဖြစ်တဲ့ အတွက် ဥပဒေအရ စွပ်စွဲရတော့မှာ ဖြစ်ပါတယ်။</speech>
<speech type="speaker">ဘာသာရေး အသုံး အနှုန်းတွေ မထည့်ပါနဲ့။ ပါရာဇိက ကံ ဆိုတာ မျိုးက ဘာမှလဲ မဆိုင်ဘူး</speech>
<speech><mp id="101">ဦးဇော်မြင့်ဖေ၊ မန္တလေးတိုင်းဒေသကြီး မဲဆန္ဒနယ်အမှတို၅)</mp>ဖောက်ဖျက် ကျူးလွန်ခြင်းဆိုတဲ့ ပြစ်မှုကြီး ထိုက်နေပြီ ဖြစ်ပါတယ်။ နိုင်ငံတော်ရဲ့ အခြေခံ ပဋိညာဉ်စာချုပ်ကို မျက်ကွယ်ပြုရုံမက ကျောခိုင်းနေပြီ ဖြစ်ပါတယ်။ ဥပဒေအရ စွဲချက်တင်ရမယ်ဆိုလျှင် ဖွဲ့စည်းပုအခြေခံဥပဒေ ပုဒ်မ ၃၃၄(က) အပိုဒ်ခွဲ(၂) နဲ့ အပိုဒ်ခွဲ(၅)ပါ ပြဋ္ဌာန်းချက်များနှင့်အညီ ငြိစွန်း ထိပါးနေပြီလို့ တိတိကျကျ စွပ်စွဲပြစ်တင်ရမှာ ဖြစ်ပါတယ်။ ဥက္ကဋ္ဌကြီးခင်ဗျား။ ဒီလို အခြေခံဥပဒေဆိုင်ရာ ခုံရုံး တစ်ဖွဲ့လုံးကို စွပ်စွဲပြစ်တင်ခြင်း (Impeachment) လုပ်ရတာဟာ နိုင်ငံတစ်နိုင်ငံရဲ့ သမိုင်းမှာ ကြုံတောင့်ကြုံခဲ ဝမ်းနည်းဖွယ်ရာ၊ စိတ်နှလုံး မချမ်းသာစရာ ဖြစ်ပါတယ်။ ဒီလိုအဖြစ်မျိုးကို မရောက်ရအောင် ကန့်လန့်ကာနောက်ကွယ်မှာနည်းအမျိုးမျိုးနဲ့ အကြိမ်ကြိကြိုးစားရှောင်ရှားခဲ့ပေမယ့်ယခု မလွှဲသာမရှောင်သာ ရင်ဆိုင်နေရပြီဖြစ်ပါတယ်။ ဒါပေမဲ့ ဖွဲ့စည်းပုံအခြေခံ ဥပဒေရဲ့ ဘောင်အတွင်းမှာ ဖြေရှင်း ခွင့် ရတဲ့အတွက် ဝမ်းနည်းစရာကြုံပေမယ့် အခြေခံဥပဒေက ပေးအပ်ထားတဲ့ အခွင့်အရေးကို အပြည့်အဝ အသုံးချပြီး ဖြေရှင်းနိုင်တဲ့အတွက် တစ်ဖက်တစ်လ မ်း တစ်နည်းတစ်လမ်းကဖြင့် ရင်မောသက်သာရပါတယ်။ ဖွဲ့စည်းပုံအခြေခံဥပဒေကို တစ်စုံတရာ ပြင်ဆင်ဖြည့်စွက်ရန် မလိုအပ်ဘဲ ဖြေရှင်းနိုင်တဲ့ အတွက် ဒီဖွဲ့စည်းပုံအခြေခံဥပဒေကို ရေးဆွဲခဲ့တဲ့သူတွေ၊ ပြဋ္ဌာန်း ပေးခဲ့တဲ့သူတွေ ဒါ့အပြင် အတည်ပြု ပေးခဲ့တဲ့ ပြည်သူများကို ကျွန်တော်တို့တစ်တွေ ကျေးဇူး တင်ရမှာဖြစ်ပါတယ်။ ဥက္ကဋ္ဌကြီးခင်ဗျား။ ခုံရုံး အဖွဲ့ဝင်အားလုံးဟာ ကျွန်တော်တို့ တစ်တွေနဲ့ ခေတ်သစ် စနစ်သစ်ရဲ့ ဒီမိုကရေစီရေစီးကြောင်းမှာ တစ်လှေတည်း၊ တစ်ခရီးတည်း သွားနေကြတဲ့ လုပ်ဖော် ကိုင်ဖက် ရဲဘော်ရဲဘက်များ ဖြစ်ပါတယ်။ ရှေးယခင် နှစ်ပေါင်းများစွာကလည်း လုပ်ငန်းတာဝန် အရ အတူတူလုပ်ခဲ့ကြ၊ ရုန်းကန်ခဲ့ကြတဲ့ မိတ်ရင်းဆွေရင်းများ ဖြစ်ပါတယ်။ အချင်းချင်း နားလည် နိုင်အား၊ ခွင့်လွှတ်နိုင်အား၊ သည်းခံနိုင်အား ရှိကြစမြဲ ဖြစ်ပါတယ်။ လူ့လောကမှာ ကျွန်တော်တို့ ရင်ဆိုင်ဖြေရှင်း ကျော်လွှားရမယ့် သဘာဝကျတဲ့ ဝိရောဓိတွေ၊ သဘာဝမကျတဲ့ပြဿနာတွေ၊ ပဋိပက္ခတွေ ဒီလောကကြီးဟာ ရောပြွမ်းနေတာ ဖြစ်ပါတယ်။ ခေတ်မီတိုးတက်တဲ့ ဒီမိုကရေစီ နိုင်ငံထူထောင်ရာမှာ ခေတ်သစ် စနစ်သစ်ကို ကိုယ်စားပြုတဲ့သူတွေ၊ ခေတ်ဟောင်း၊ စနစ်ဟောင်း ကို ကိုယ်စားပြု တဲ့သူတွေ၊ ပြုပြင်ပြောင်းလဲရေးသမားနဲ့ ရှေးရိုးအစဉ်အလာသမားတွေ ဒါ လွန်ဆွဲ တိုက်ပွဲဝင်နေကြတာ ဖြစ်ပါတယ်။ တစ်���ည်းအားဖြင့် ကျူးကျော်သူနဲ့ ခုခံသူ၊ ဓမ္မ နဲ့ အဓမ္မ ဒါတွေဟာရင်ဆိုင်နေရတဲ့ အခြေအနေမျိုးဖြစ်ပါတယ်။ အခြေခံဥပဒေဘောင်အတွင်းက အင်အားစု နဲ့ အခြေခံဥပဒေ အပြင်ဘက်က အင်အားစုတွေ၊ သဘာဝဘေးဒဏ်နဲ့ သဘာဝဘေးဒဏ် သင့်တဲ့ သူတွေရဲ့ ဝိရောဓိဟာ မျိုးစုံရှိပါတယ်။ အတွင်းစည်းနဲ့ အပြင်စည်း ဆိုပြီးတော့လည်း ရှိပါတယ်။ သဘာဝကျတဲ့ ဝိရောဓိ၊ သဘာဝမကျတဲ့ ဝိရော ဓိ၊ လိုလားအပ်တဲ့ ဝိ ရောဓိ၊ မလို လားအပ်တဲ့ ဝိရောဓိ ကျွန်တော်တို့တွေဟာ သဘာဝကျတဲ့ ဝိရောဓိ၊ လိုလားအပ်တဲ့ ဝိရောဓိကို ဖြေရှင်းနိုင်ဖို့ အရေးကြီးပါတယ်။ ယနေ့ အခြေခံဥပဒေဆိုင်ရာခုံရုံးရဲ့ ဆုံးဖြတ်ချက်ဟာ ဖွဲ့စည်းပုံအခြေခံဥပဒေမှာ တိတိကျကျ အဓိပ္ပာယ်ရှင်းလင်းချက်မရှိတဲ့ ၊ ရှင်းလင်းချက်ပေးမထားတဲ့ ပြည်ထောင်စုအဆင့် အဖွဲ့အစည်းကို အဓိပ္ပာယ်ဖွင့်ဆိုလိုက်ခြင်းကြောင့် အခြေခံဥပဒေရဲ့ အတွင်းစည်းဝိုင်းအတွင်းမှာ မလိုလားအပ်တဲ့ ဝိရောဓိကို ယနေ့ ကျွ န်တော်တို့ ကြိုးစားဖြေရှင်းနေရပြီ ဖြစ်ပါတယ်။ အမှန် တကယ်ကတော့ ဒီနေ့ တိုင်းပြည်မှာ ရေကြီးမှုတွေ ဖြစ်နေတယ်။ မိုး ခေါင်မှုတွေ ဖြစ်နေတယ်။ ဘေးဒုက္ခတွေ ဖြစ်နေတယ်။ ဆင်းရဲနွမ်းပါးမှုတွေ ဖြစ်နေတယ်။ ဟာ -- လယ်ယာထွက်ကုန် သီးနှံတွေ ဈေးကျနေတယ်။ ပြည်ပစွက်ဖက်မှုနဲ့ အမျိုးသားရေးပြဿနာတွေ ဖြစ်နေတယ်ဆိုတဲ့ ဒီလိုပြဿနာတွေကို လွှတ်တော်ရဲ့ အား၊ အစိုးရရဲ့အား၊ ပြည်သူ့ရဲ့ အားကို ပေါင်းစည်းပြီး တော့ ကျွန်တော်တို့တစ်တွေ လုပ်ကြကိုင်ကြရမှာ ဖြစ်ပါတယ်။ ဒါပေမဲ့ အ ခုဆိုရင် ခက်လည်းခက်၊ ရှက်လည်းရှက်ဖွယ် ဖြစ်နေပါပြီ။ ဆုပ်စူး စားရူး အခြေအနေ၊ အလုပ်အရှိန်တွေ တန့်နေတဲ့ အခြေအနေတွေကို ကျွန်တော်တို့ ဒီနေ့ ရင်ဆိုင်နေရပြီ ဖြစ်ပါတယ်။ ဒီမိုကရေစီ အလေ့အကျင့်တွေ မရင့်ကျက်သေးလို့ ဒီလိုဖြစ်ရတာပါဆိုတဲ့ အဖြေလောက်နဲ့တော့ မလုံလောက်တော့ဘူးလို့ ကျွန်တော်တို့ ထင်ပါတယ်။ ဥက္ကဋ္ဌကြီးခင်ဗျား။ ဘယ်လိုပဲဖြစ်ဖြစ် ဒီမိုကရေစီ Institution အချင်းချင်းဖြစ်တဲ့ ဝိရောဓိကို ဒီမိုကရေစီကျတဲ့ နည်းလမ်းနဲ့ အ ခြေခံဥပဒေရဲ့ ဘောင်အတွင်းက အမြန်ဆုံး ပြီးမြောက်အောင်၊ အမှန်တရား ပေါ်ထွက်လာအောင် ဖြေရှင်းသွားကြရမှာ ဖြစ်ပါတယ်။ အခြေခံ ဥပဒေရဲ့ အားနည်းချက်၊ ဟာကွက်တွေကြောင့် ဒီ ဝိရောဓိဟာ ဖြစ်ပေါ်လာတာ မဟုတ်ဘဲ အခြေခံဥပဒေကို မလိုက်နာလို့၊ ထိပါးမှုဖြစ်နေလို့ ဒီပြဿနာ ပေါ်ထွက်လာရတာ ဖြစ်ပါတယ်။ လွှတ်တော်အသီးသီးက ဖွဲ့စည်း သည့် ကော်မတီ၊ ကော်မရှင်နှင့် အဖွဲ့တို့အား ပြည်ထောင်စု အဆင့် အဖွဲ့အစည်းအဖြစ် ထည့်သွင်း အဓိပ္ပာယ် ဖွင့်ဆိုခြင်းသည် ဖွဲ့စည်းပုံအခြေခံဥပဒေပါ ပြဌာန်းချက်များနှင့် ညီညွတ်မှု ရှိ မရှိ အဓိပ္ပာယ်ဖွင့်ပေးပါရန် အရှုတ်တော်ဇာတ်လမ်းကို ဒီအရှုပ်တော်ဇာတ်လမ်းကို ဘယ် သူစခဲ့ပါလဲ။ ပြည်သူများရော၊ လွှတ်တော်ကိုယ်စားလှယ်များပါ သိပြီးဖြစ်ပါတယ်။ စေတနာကောင်းနဲ့ပဲ စခဲ့စခဲ့၊ မမှန်ကန်တဲ့ ရည်ရွယ်ချက်တွေနဲ့ပဲ စခဲ့စခဲ့။ ဘယ်လိုရည်ရွယ်ချက်တွေနဲ့ ဇာတ်လမ်းကို စစ။ ဇာတ်လမ်းကို စတဲ့ သူကတော့ ကျွန်တော်တို့ လွှတ်တော်အပိုင်းက မဟုတ်ဘူးဆိုတာကို ကိုယ်စားလှယ်ကြီးများအားလုံး အသိပဲဖြစ်ပါတယ်။ အစမကောင်းတော့ အလယ်ရော အဆုံးမှာပါ ရှုပ်ထွေးကုန်ပြီ ဖြစ��ပါတယ်။ ဒီရှုပ်ရှုပ် ထွေးထွေး ဇာတ်လမ်းကြောင့် ကျွန်တော်တို့ကို ရွေးချယ် ပေးတဲ့ ပြည်သူတွေကိုလည်း အင်မတန် အားနာစရာ ကောင်းပါတယ်။ ပြည်သူရှေ့မှာ ဆက်ပြီး ဒီဇာတ်လမ်းကြီးကို 'က' နေရင် အင်မတန် ရှက်ဖို့ ကောင်းပါတယ်။ ပြတ်ပြတ်သားသားနဲ့ နိဂုံးချုပ်သင့်ပြီ ဖြစ်ပါတယ်။ သစ္စာတရားနဲ့ ဝိဇ္ဇာတရား ကြားမှာ၊ အမှန်နဲ့အမှား အကြားမှာ ကွာခတ်လို့ ဘယ်လိုမှ မရနိုင်ပါဘူး။ လွှတ်တော်အပိုင်းက စခဲ့၊ ပျိုးခဲ့တဲ့ ဇာတ်လမ်းမဟုတ်ပေမယ့် ဖွဲ့စည်းပုံအခြေခံ ဥပဒေဆိုင်ရာခုံရုံး ဆုံးဖြတ်ချက် မချမီမှာပဲ ဥပဒေနဲ့အညီ ဖြစ်သင့် ဖြစ်ထိုက်တဲ့ ဆုံးဖြတ်ချက်တွေ ဖြစ်ဖို့အတွက် ဥက္ကဋ္ဌကြီး ဦးဆောင်ပြီးတော့ အမျိုးသားလွှတ်တော် ဥက္ကဋ္ဌ၊ ပြ ည်သူ့လွှတ်တော် ဥက္ကဋ္ဌ ဦးဆောင်ပြီးတော့ ဒုတိယဥက္ကဋ္ဌများဟာ ကြိုးစားပမ်းစား လျှောက်လဲချက်တွေ ပေးခဲ့တာ လွှတ်တော်ကိုယ်စားလှယ်ကြီးများ အသိပဲဖြစ်ပါတယ်။ ဆုံးဖြတ်ချက်ချပြီးတဲ့ နောက်ပိုင်းမှာ လည်းပဲ တာဝန်ရှိတဲ့သူတွေ နိုင်ငံတော်သမ္မတကြီး အပါအဝင် တွေ့ဆုံမှုမျိုးစုံလုပ်ပြီးတော့ သဘောထားတွေကို အပြန်အလှန် တင်ပြညှိနှိုင်းခဲ့တဲ့အတွက် ဒီဇာတ်လမ်း ဟာ၊ အစမကောင်းတဲ့ ဇာတ်လမ်းဟာ အခုထက်ထိ ရှည်လျားပြီးတော့ နေလျက်ရှိပါတယ်။ ကျွန်တော်တို့ လွှတ်တော်အပိုင်းကတော့ ရှ၌ လည်း လျှောက်စေ၊ ပျားလည်း စွဲစေ ဆိုတဲ့ စေတနာနဲ့ ကြိုးစားလျက်ရှိပါတယ်။ ဟင်္သာကိုးသောင်း အဖြစ်ဆိုး၊ အိမ်ကြက်ချင်း အိုးမဲသုတ်ခံရတဲ့ အဖြစ်မျိုး မရောက်ဖို့၊ နွားကွဲ ကျား ဆွဲတဲ့ အဖြစ်မျိုးမရောက်ဖို့အတွက် ကျွန်တော်တို့ ကြိုးပမ်း ခဲ့ပါတယ်။ ဒီနေရာမှာ ကျွန်တော် တို့နဲ့အတူ လွှတ်တော်ကိုယ်စားလှယ် အချင်းချင်းဖြစ်တဲ့ ကျွန်တော်တို့ရဲ့ လုပ်ဖော်ကိုင်ဖက် တပ်မတော်သား လွှတ်တော်ကိုယ်စားလှယ် များကိုလည်း ကျွန်တော်တို့ အားနာပါတယ်။ သူတို့ကိုလည်း အနေအထိုင် မကြပ်စေချင်တဲ့ စေတနာအမှန် ဖြစ်ပါတယ်။ ဒီ Issue ပေါ်လာတဲ့အတွက် တပ်မတော် သား ကိုယ်စားလှယ်များ မှာလည်း နေရထိုင်ရ ကြပ်မယ်လို့လည်းပဲ ကျွန်တော်တို့ မှန်းဆလို့ရပါတယ်။ အဲဒီတော့ ဒါတွေဟာ ညှိ ရင်းညှိရင်းနဲ့ နောက်ဆုံးမှာ နိုင်ငံတော်သမ္မတရဲ့ တာဝန် ပေးချက်အရ အခြေခံဥပဒေဆိုင်ရာခုံရုံးကို တင်သွင်း တဲ့ တင်သွင်းလွှာကို ရုပ် သိမ်းဖို့နဲ့ ခုံရုံး ဥက္ကဋ္ဌ နဲ့ အဖွဲ့ဝင်တွေဟာ မှားယွင်းစွာ၊ တာဝန်မကျေ ပွန်စွာ သူတို့ ဆုံးဖြတ်ခဲ့တဲ့ ဆုံးဖြတ်ချက် အတွက် တာဝန်သိတတ်စွာ တာဝန်မှ နှုတ်ထွက်ကြဖို့အထိ သဘောတူသလိုလို ဖြစ်လာခဲ့ပါတယ်။ လက်တွေ့ကျတဲ့အခါကျတော့ အဖြေမပေါ်တဲ့ ဇာတ်လမ်းဟာ ဒီနေ့အထိ မျောနေတာဖြစ်ပါတယ်။ ကိုယ်စတဲ့ ဇာတ်လမ်းကို ဘယ်လိုဆက်ပြီး “က” ခိုင်းမှာလဲ။ အခြေခံဥပဒေကို ပြင်ဆင်ဖြည့်စွက် လိုက်ရုံနဲ့ အခြေခံဥပဒေကို ပြင်ဆင်ဖြည့်စွက်လိုက်ရုံနဲ့ ဘယ်လိုမှ မှန်ကန်တဲ့ဖြေရှင်းချက် မရနိုင် ပါဘူး။ ဥက္ကဋ္ဌကြီးခင်ဗျား။ ဥပဒေပိုင်းအရ ဘယ်လို ငြိ စွန်းနေတယ်ဆိုတာကို ဆက်လက် တင်ပြသွားပါမယ်။ ဖွဲ့စည်းပုံအခြေခံဥပဒေ ပုဒ်မ ၃၃၄(က)မှာ နိုင်ငံတော်ဖွဲ့စည်းပုံအခြေခံ ဥပဒေဆိုင်ရာခုံရုံးနှင့် အဖွဲ့ဝင်တစ်ဦးဦးအား အောက်ပါအကြောင်းတစ်ရပ်ရပ်ဖြင့် စွပ်စွဲ ပြစ်တင် နိုင်သည် - ကျွန်တော်က ဒီကိစ္စနဲ့ စွပ်စွဲပြစ်တင်သွားမှာ ဖြစ်ပါတယ်။ အဲဒီမှာ အပိုဒ်ခွဲ (၂)မှာ ဖွဲ့စည်းပုံအခြေခံဥပဒေ ပြဋ္ဌာန်းချက်တစ်ရပ်ရပ်ကို ဖောက်ဖျက်ကျူးလွန်ခြင်း၊ အပိုဒ်ခွဲ (၅)မှာ ဥပဒေအရ ပေးအပ်သောတာဝန်များကို ကျေပွန်စွာ မထမ်းဆောင်နိုင်ခြင်း ဟု ပြဋ္ဌာန်းပါရှိ ပါတယ်။ ဒီပြဋ္ဌာန်းချက်များအတိုင်း အပြစ်ရှိနေကြောင်း ကျွန်တော်တို့ စွပ်စွဲသွားမှာ ဖြစ်ပါတယ်။ ပြည်ထောင်စုလွှတ်တော် ဖွဲ့စည်းမှု မပေါ်ပေါက်ခင်၊ ပြည်ထောင်စုလွှတ်တော်ရယ်လို့ မပေါ်ပေါက်ခင် နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီအနေနဲ့ ပြဋ္ဌာန်း ထားတဲ့ ဥပဒေ(၅)မျိုးရှိပါတယ်။ တခြား ဥပဒေတွေလည်း ရှိပါတယ်။ ကျွန်တော် လိုအပ်တဲ့ ဥပဒေပဲ ရည်ညွှန်းတာဖြစ်ပါတယ်။ အဲဒီ ဥပဒေတွေကတော့ ပြည်ထောင်စုလွှတ်တော်ဆိုင်ရာ ဥပဒေ၊ ပြည်သူ့လွှတ်တော်ဆိုင်ရာဥပဒေ၊ အမျိုးသားလွှတ်တော်ဆိုင်ရာဥပဒေ၊ ပြည်ထောင်စု ရှေ့နေချုပ် ဥပဒေ၊ ပြည်ထောင်စုစာရင်းစစ်ချုပ် ဥပဒေ ဆိုပြီး ရှိပါတယ်။ ဥပဒေ (၅)မျိုး ရှိပါတယ်။ အဲဒီ ဥပဒေ(၅)မျိုးမှာ ပြည်ထောင်စုအဆင့် အဖွဲ့အစည်းဆိုသည်မှာ ဖွဲ့စည်းပုံအခြေခံဥပဒေအရ ဖွဲ့စည်းထားသော ပြည်ထောင်စုအစိုးရအဖွဲ့၊ အမျိုးသားကာကွယ်ရေးနှင့် လုံခြုံရေးကောင်စီ၊ ဘဏ္ဍာရေးကော်မရှင်၊ ပြည်ထောင်စုတရားလွှတ်တော်ချုပ်၊ နိုင်ငံတော်ဖွဲ့စည်းပုံအခြေခံဥပဒေ ဆိုင်ရာခုံရုံး၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စာရင်းစစ်ချုပ်နှင့် ပြည်ထောင်စုရာထူးဝန်အဖွဲ့တို့ကိုလည်းကောင်း၊ ပြည်ထောင်စုလွှတ်တော်၊ ပြည်သူ့ လွှတ်တော် နှင့်အမျိုးသား လွှတ်တော်တို့က ဖွဲ့စည်းသည့် ကော်မတီ၊ ကော် မရှင်နှင့် အဖွဲ့တို့ကိုလည်းကောင်း ဆိုသည်ဟု တစ်ညီတညွတ်တည်း ဥပဒေတွေအားလုံးမှာ အဓိပ္ပာယ်ဖွင့်ဆိုထားပြီး ဖြစ်ပါတယ်။ ဒီဥပဒေ တွေ ဟာ ယခင် နိုင်ငံတော်အေးချမ်းသာယာရေးနှင့် ဖွံ့ဖြိုး ရေးကောင်စီလက်ထက်က ပြဋ္ဌာန်း ပေး ခဲ့တဲ့ ဥပဒေတွေ ဖြစ်ပါတယ်။ ကျွန်တော်တို့ ပြည်ထောင်စုလွှတ်တော်က ပြဋ္ဌာန်းတဲ့ ဥပဒေတွေ မဟုတ်ပါဘူး။ အဲဒီတော့ ဖွဲ့စည်းပုံအခြေခံဥပဒေ ပုဒ်မ ၄၄၃ မှာ ဘာပြောထားသလဲဆိုတော့ ဖွဲ့စည်းပုံအခြေခံဥပဒေ အာဏာတည်သည့်နေ့ မတိုင်မီ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီက ဖွဲ့စည်းပုံအခြေခံဥပဒေ အကောင်အထည်ဖော်ရေးအတွက် ကြိုတင်ဆောင်ရွက်သည့် လုပ်ငန်းရပ်များသည် ဤဖွဲ့စည်းပုံအခြေခံဥပဒေအရ ဆောင်ရွက်သည်ဟု မှတ်ယူရမည် ဆိုပြီးတော့ ဒီ ပုဒ်မ ၄၃၃ မှာ ရှင်းရှင်းလင်းလင်း ဖော်ပြထားပြီး ဖြစ်ပါတယ်။ ဒီပြဋ္ဌာန်းချက်ကို ရည်ညွှန်းပြီးတော့ နိုင်ငံတော်အေးချမ်းသာယာရေးနှင့် ဖွံ့ဖြိုးရေး ကောင်စီက လွှတ်တော်ဆိုင်ရာ ဥပဒေတွေ၊ ပြည်ထောင်စုရှေ့နေချုပ်ဥပဒေ၊ ပြည်ထောင်စု စာရင်းစစ်ချုပ်ဥပဒေ ဒါ့အပြင် ဖွဲ့စည်းပုံအခြေခံဥပဒေဆိုင်ရာခုံရုံး ဥပဒေကိုပါ ဒီပုဒ်မကို ရည်ညွှန်းပြီးတော့ သူက ကြို တင်လုပ်တာပါဆိုပြီးတော့ တိတိကျကျ ပြဋ္ဌာန်းထားပါတယ်။ ဥပဒေ ရဲ့ နိဒါန်းပိုင်းကို လှန်ကြည့်လိုက်လို့ရှိရင် ဒါတွေ့ မှာဖြစ်ပါတယ်။ ဒီလို နိုင်ငံတော် အေးချမ်း သာယာရေးနဲ့ ဖွံ့ဖြိုးရေးကောင်စီက အခြေခံဥပဒေနဲ့ ညီညွတ်စွာ ပြဋ္ဌာန်းခဲ့တဲ့ ပြဋ္ဌာန်းချက်တွေ ကို မျက်ကွယ်ပြုခြင်းဟာ အခြေခံဥပဒေပုဒ်မ ၄၃၃ ရဲ့ ပြဋ္ဌာန်းချက်ကို လက်တွေ့လိုက်နာရန် ပျက်ကွက်ခြင်းဖြစ်တယ်လို့ ခုံးရုံးတစ်ဖွဲ့လုံးကို စွပ်စွဲအပ်ပါတယ်။ ဒါ့အပြင် အထက်ပါ ဥပဒေတွေဟာ ပြည်ထောင်စုလွှတ် တော်က ပြဋ္ဌာန်းထားခဲ့တဲ့ ဥပဒေ မဟုတ်ဘဲ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီက ပြဋ္ဌာန်းခဲ့တဲ့ ဥပဒေတွေဖြစ်တဲ့အတွက် ဖွဲ့စည်းပုံအခြေခံဥပဒေခုံရုံးဟာ ဒီဥပဒေတွေကို စိစစ်ရန် အခြေခံ ဥပဒေနဲ့ ညီ/မညီ စိစစ်ရန် တာဝန်အပ်နှင်းထားခြင်း မရှိပါဘူး။ အခြေခံဥပဒေပုဒ်မ ၃၂၂(ခ)အရ ထင်ရှားပါတယ်။ ပြည်ထောင်စုလွှတ်တော်၊ တိုင်းဒေသကြီးတွေ တိုင်းဒေသကြီးတွေရဲ့ လွှတ်တော် တွေကသာ ပြဋ္ဌာန်းတဲ့ ဥပဒေ ဘာညာဆိုတာ ဒါ ကျွန်တော် ရှည်မှာစိုးလို့ ကျွန်တော် အသေးစိတ်မဖတ်တော့ပါဘူး။ အဲဒီတော့ ဒီပုဒ်မ ၃၂၂(ခ)အရ ပြဋ္ဌာန်းထားတဲ့ ခုံရုံးရဲ့ လုပ်ငန်းတာဝန်ထဲမှာ ဒါ မပါပါဘူး။ အဲဒီတော့ နိုင်ငံတော်အေးချမ်းသာယာရေးနှင့် ဖွံ့ဖြိုးရေး ကောင်စီလက်ထက်က ဥပဒေများကို အခြေခံဥပဒေနဲ့ ညီ/မညီ စိစစ်ရန် တာဝန်မရှိတဲ့အတွက် မိမိကို အပ်နှင်းထားတဲ့ လုပ်ပိုင်ခွင့်ကို လွဲမှားစွာ ကျင့်သုံးနေမိပြန်ပါတယ်။ ဒါကြောင့် တည်ဆဲဥပဒေများရဲ့ ပြဋ္ဌာန်းချက်များနဲ့ အကျိုးသက်ရောက်မှုများကို ခုံရုံးဟာ ပြည့်စုံစွာ ဆက်စပ်မစဉ်းစားဘဲ လွှတ်တော်အသီးသီးက ဖွဲ့စည်းသည့် ကော်မတီ၊ ကော်မရှင်နှင့် အဖွဲ့တို့အား ပြည်ထောင်စုအဆင့် အဖွဲ့အစည်းအဖြစ် ထည့်သွင်းအဓိပ္ပာယ်ဖွင့်ဆို ခြင်းသည် အခြေခံဥပဒေနှင့် ညီညွတ်မှုမရှိကြောင်း ဆုံးဖြတ်လိုက်ခြင်းသည် ဖွဲ့စည်းပုံအခြေခံ ဥပဒေပုဒ်မ ၃၃၄(က) အပိုဒ်ခွဲ(၂)နှင့်လည်းကောင်း၊ အပိုဒ်ခွဲ(၅)နှင့်လည်းကောင်း ငြိစွန်း ကျူးလွန်နေပြီ ဖြစ်ပါတယ်။ ကျွန် တော်တို့ လွှတ်တော်အပိုင်းကတော့ နိုင်ငံတော်အေးချမ်း သာယာရေးနှင့် ဖွံ့ဖြိုးရေးကောင်စီက ကြို တင်တွက်ဆပြီးတော့ ဘေးအန္တရာယ်ကြုံရင် ဥပဒေ အရ အခုအခံရအောင်ဆိုပြီးတော့ ပေးလိုက်တဲ့ လက်ဆောင်ပစ္စည်း၊ ပရိတ်ကြိုးကိုတောင်မှ ကျွန်တော်တို့ ပြည့်ပြည့်စုံစုံ -</speech>
<speech type="speaker">ဦးဇော်မြင့်ဖေ ဘာသာရေး နဲ့ ထည့်ပြီး မပြောပါနဲ့ ဒုတိယအကြိမ် သတိပေးတာပါ။</speech>
<speech><mp id="101">ဦးဇော်မြင့်ဖေ၊ မန္တလေးတိုင်းဒေသကြီး မဲဆန္ဒနယ်အမှတို၅)</mp>ကျွန်တော် လိုက်နာပါ့မယ်။ အဲဒီတော့ ဘေးအန္တရာယ်ကြုံရင် အရံအတား ရဖို့ဆိုပြီးတော့ အကာအရံတွေ လုပ်ပေးသွားတဲ့ ဥပဒေအပိုဒ်ကို ဒါဟာ အဓမ္မ မကြည့်နိုင် မရှု နိုင် ဒါ အဓိပ္ပာယ် အဖွင့်ဆိုခံရတဲ့ သဘော။ ဥပဒေသမားနဲ့ ကျွန်တော်တို့က ဥပဒေအရ ကာကွယ်နေရတဲ့အပိုင်း၊ ဥပဒေအရ ကျူးလွန်နေသူတွေရဲ့ အပိုင်း ဒီလိုဖြစ်လာပြီ ဖြစ်ပါတယ်။ ဥက္ကဋ္ဌကြီးခင်ဗျား။ ဒါ့အပြင် ဖွဲ့စည်းပုံအခြေခံဥပဒေ ပုဒ်မ ၁၁(က)မှာ နိုင်ငံ တော်၏ အချုပ်အခြာအာဏာ၏ ခက်မသုံးဖြာဖြစ်သည့် ဥပဒေပြုရေးအာဏာ၊ အု ပ်ချုပ်မှုအာဏာနှင့် တရားစီရင်မှုအာဏာတို့ကို တတ်နိုင်သမျှ ပိုင်းခြားသုံးစွဲခြင်းနှင့် အချင်းချင်း အပြန်အလှန် ထိန်းကျောင်းခြင်းကို ပြုသည် ဆိုပြီးတော့ အခြေခံမူ မှာ ပြဋ္ဌာန်းပြီးသားဖြစ်ပါတယ်။ ဒါဟာ Reciprocal control , check and balance among themselves Boss 37 စောစောတုန်းက ဦးမြင့်ထွန်း တို့ ကော်မတီကလည်း ဖတ်သွားပါပြီ။ အဲဒီတော့ ခုံရုံးရဲ့ ဆုံးဖြတ်ချက်အရ လွှတ်တော်အဖွဲ့အစည်းတွေက ပြည်ထောင်စုအဆင့် အဖွဲ့အစည်း မဟုတ်တဲ့ အတွက် ပြည်ထောင်စုအဆင့်ဖြစ်တဲ့ အခြားအဖွဲ့အစည်းတွေကို တန်းတူရည်တူ ဖိတ်ခေါ်ခြင်း၊ ဆက်သွယ်ခြင်းပြုလုပ်ရန် လက်တွေ့အခက်အခဲတွေ ဘယ်လိုဖြစ်နေတယ်ဆိုတာ ကျွန်တော်တို့ လွှတ်တော်ကိုယ်စားလှယ်တွေအားလုံး အသိဖြစ်ပါတယ်။ ကျွန်တော်တို့ လွှတ်တော်မှာ ဒုတိယ ဝန်ကြီးတွေ မကြာခဏ အများစုလာနေလျက် ရှိပါတယ်။ ကျွန်တော် တို့ စာတွေကို အချိန်မီ ပြန်လည်ပြန်ကြားခြင်း မရှိတာတွေ၊ ကျွန်တော်တို့ ဖိတ်ခေါ်ရန် အခက်အခဲ ဖြစ်တာတွေ၊ ခရီးသွားလာရန် အခက်အခဲဖြစ်တာတွေ ဒါတွေကတော့ အချင်းချင်းညှိလို့လည်း ရပါတယ်။ သို့သော်လည်းပဲ လက်တွေ့ ဘဝမှာ ကြုံ ရတာတွေဟာ တော့ တော်တော်လေး များနေပြီဆိုတာ လွှတ်တော်ကိုယ်စားလှယ်ကြီးများအားလုံး အသိပဲဖြစ်ပါတယ်။ ဒီသဘောဟာ ဘာကို ပြသလဲ ဆိုရင် ဖွဲ့စည်းပုံအခြေခံဥပဒေပုဒ်မ ၁၁(က)ပါ Check and Bdlance အခြေခံမူကို လက်တွေ့ ထိခိုက်နေပြီဆိုတဲ့ စေတနာပါသည်ဖြစ်စေ၊ မပါသည်ဖြစ်စေ ဒီပြစ်မှုကိုတော့ ကျူးလွန်ကြောင်းဟာ ထင်ရှားနေပါပြီ။ အခြေခံဥပဒေခုံရုံးရဲ့ နိုင်ငံရေးဂုဏ်သိက္ခာ အရပ်စကားနဲ့ပြောရင် ရေမျော ကမ်းတင်ဘဝကို ရောက်နေပြီဖြစ်ကြောင်း တင်ပြအပ်ပါတယ်။ Check and Bdlance မူဟာ ကမ္ဘာ့ဒီမိုကရေစီနိုင်ငံတိုင်းရဲ့ Constitution မှာ ပြဋ္ဌာန်းထားပါတယ်။ ပုံစံအမျိုးမျိုးနဲ့ ပြဋ္ဌာန်းထားပါတယ်။ ဒီ Check and Bdlance Theory ဟာ သိပ်ကိုအရေးကြီးပါတယ်။ ဒီမိုကရေစီခေတ်မှာ ဒီမိုကရေစီ အာဏာရှင် မဖြစ်ရအောင်၊ သမ္မတကလည်း အာဏာရှင် ဖြစ်မသွားရအောင်၊ အာဏာအလွဲသုံးစားတွေ မလုပ်ရအောင် ၊ လွှတ်တော်ကလညး အရာရာချုပ်ကိုင်ထိန်းချုပ် လွှမ်းမိုးမှုမျိုး မဖြစ်ရအောင် Balance Theory အရ အပြန်အလှန် ထိန်းကျောင်းပေးရတာ ဖြစ်ပါတယ်။ အဲဒီတော့ ဒီနေ့ဆိုရင် ကျွန်တော်တို့ လွှတ်တော်အပိုင်း က အဆင့်နိမ့်ကျခံရပြီး Check and Balance မလုပ်နိုင်ရင် ပြည်သူတွေ တိုက်ရိုက်ရွေးချယ် ထားတဲ့ ကိုယ်စားလှယ်တွေ ပါဝင်တဲ့ ဒီလွှတ်တော် Institution ကြီးဟာ ဘယ်ရောက်သွားပြီလဲ။ လွှတ်တော် အခန်းကဏ္ဍ ဘယ်ရောက်သွားပြီလဲ။ လက်တွေ့ စဉ်းစားကြည့်ရင် ပေါ်နေပြီဖြစ်ပါတယ်။ အဲဒီတော့ ကျွန်တော်တို့ လွှတ်တော်ကိုယ်စားလှယ်တွေ က လွှတ်တော်ကိုယ်စားလှယ် တိုင်းသိပါတယ်။ လွှတ်တော်ကိုယ်စားလှယ်တွေက တစ်ဦးချင်း ခံစားခွင့်၊ ပြည်ထောင်စု အဆင့် ခံစားခွင့်မျိုးကို တောင်းခံခြင်း မဟုတ်ပါဘူး။ လွှတ်တော်အဖွဲ့အစည်း၊ လွှတ်တော်ကော်မတီ၊ လွှတ်တော်ကော်မရှင်တွေအတွက် ဥပဒေပါအတိုင်း ရရှိသင့်တဲ့ အခွင့်အရေးကို ခုခံကာကွယ် နေရတာ ဖြစ်ပါတယ်။ လွှတ်တော် Institution ဟာ ဒီမိုကရေစီရဲ့ ဝိညာဉ်ပါ။ ဒီမိုကရေစီ နိုင်ငံတိုင်းမှာ လွှတ်တော် ရှိရစမြဲ ဖြစ်ပါတယ်။ လွှတ်တော်မရှိရင် ဒီမိုကရေစီအင်္ဂါရပ် မပြည့်စုံ ပါဘူး။ ဒီလွှတ်တော်အသီးသီးရဲ့ ဂုဏ်သိက္ခာ Image, Prestige, Dignity, Role ဝိုင်းဝန်း ထိန်းသိမ်းဖို့ မသင့်ဘူးလား။ နိုင်ငံ့ချစ်သူတိုင်း ဒီ Constitution ကို လိုက်နာပြီးတော့ စောင့်ထိန်း နေတဲ့ သူတိုင်းဟာ လွှတ်တော်ရဲ့ ဂုဏ်သိက္ခာကို ဝိုင်းဝန်းထိန်းသိမ်းဖို့ သင့်ပါတယ်။ လမ်းဘေးကို ရောက်သွားတဲ့ လွှတ်တော်၊ အစိုးရအဖွဲ့က Regard မလုပ်တဲ့ လွှတ်တော်ဆိုရင် လွှတ်တော်ရဲ့ တန်ဖိုးကျသွားမှာ ဖြစ်ပါတယ်။ လွှတ်တော်တန်ဖိုး ကျသွားလို့ရှိရင် ပြည်သူတွေကိုပါ တန်ဖိုးချခြင်း ဖြစ်တယ်လို့ပဲ ကျွန်တော် ပြောဆိုရမှာ ဖြစ်ပါတယ်။ လွှတ်တော်ကိုယ်စားလှယ်များခင်ဗျားလွှတ်တော်ကိုယ်စားလှယ်များ တစ်ဦးချင်း ပြည်ထောင်စုအဆင့် ပုဂ္ဂိုလ်အဆင့်မှာ မပါဝင်တာကို ကျွန်တော်တို့ လွှတ်တော်ကိုယ်စားလှယ်တိုင်း သိပြီးဖြစ်ပါတယ်။ ပြည်ထောင်စုအဆင့် ပုဂ္ဂိုလ် များ၏ ချီးမြှင့်ငွေ၊ စရိတ်နှင့် အဆောင်အယောင် များဆိုင်ရာ ဥပဒေဆိုတာ ရှိပြီးဖြစ်ပါတယ်။ အဲဒီမှာ ဝန်ကြီးတွေ၊ ရှေ့နေ ချုပ်တွေ၊ ခုံရုံးဥက္ကဋ္ဌတွေ ဘယ်လို အိမ်တွေပေးမယ်။ ဘယ်လို ကားတွေပေးမယ်။ ဝန်ထမ်းတွေကို ဘယ်လို ပေးမယ်ဆိုတာ တွေဟာ အဆောင်အယောင်တွေမှာ ပြဋ္ဌာန်းပြီးဖြစ်ပါတယ်။ ဒါတွေက ကျွန်တော်တို့ အသေးစိတ် ပြောစရာအကြောင်း မရှိပါဘူး။ အဲဒီတော့ လွှတ်တော် ကိုယ်စားလှယ်တွေက ဒါတွေအားလုံး သိပြီးဖြစ်ပါတယ်။ ဒီအခွင့်အရေးတွေနဲ့ဆိုင်တဲ့ ဥပဒေကို လွှတ်တော်ကိုယ်စားလှယ်များ ထိပါး ခဲ့ခြင်း မရှိပါ။ ရှင်းလင်းစွာ ကျွန်တော်တို့ သံသယ ရှင်းပါတယ်။ သို့သော် ပြည်သူက ရွေးချယ် ထားတဲ့ လွှတ်တော်ကိုယ်စားလှယ်တွေ အနေနဲ့ကတော့ မိမိရွေးချယ်ထားတဲ့ မဲဆန္ဒနယ်ကို ကိုယ်စားပြုထားတယ်။ ပြည်သူကို ကိုယ်စားပြုထားတယ်။ ဒါကြောင့် အများက လေးစားထိုက်တဲ့ ပုဂ္ဂိုလ်၊ ဟာ - ဒေသဖွံ့ဖြိုးရေးစီမံကိန်းတွေ လုပ်တော့ မယ်ဆိုရင် ပြည်သူတွေရဲ့ သဘောထားကို ဖော်ဆောင်တဲ့နေရာမှာ အလေးထားတိုင်ပင်အပ်တဲ့ပုဂ္ဂိုလ် ဒီလောက်ကလေးတော့ ကျွန်တော်တို့ ဖြစ်ချင်ပါတယ်။ အစည်းကို ဘာလို့ ဥပဒေပြုမဏ္ဍိုင်ကြီးကိုယ်စားလှယ်၊ မှုတွေဖြစ်အောင် အခွင့်အရေးခံစားမှုထက် ပြည်သူ့ကိုယ်စားလှယ်အဖြစ် ထိုက်တန်တဲ့ခံစားမှု၊ အသိ အမှတ်ပြုမှုကို ကျွန်တော်တို့ လိုချင်ပါတယ်။ ပြည်သူက ရွေးလိုက်တဲ့ ပြည်သူ့ကိုယ်စားလှယ်၊ ဒီကိုယ်စားလှယ်တွေနဲ့ ဖွဲ့စည်းတာဝန်ပေးထားတဲ့ ဥပဒေပြုမဏ္ဍိုင်ကြီးကို ဒီကိုယ်စားလှယ်တွေ ပါဝင်တဲ့ လွှတ်တော်အဖွဲ့အစည်းကို ဘာလို့များ ခြိမ်းခြောက်မှုတွေ၊ အဆင့်လျှော့မှုတွေ၊ တန်ဖိုးမဲ့ မှုတွေဖြစ်အောင် ဆောင်းပါးတွေရေး၊ လှုံ့ဆော်မှုတွေ ဘာလို့လုပ်နေပါသလဲ။ ကျွန်တော်တို့ နားမလည်နိုင်ပါဘူး။ ပြည်သူ့ကိုယ်စားလှယ်တွေပဲ။ ကိုယ့်ပြည်သူက မကြိုက်လို့ ပြည်သူကိုယ်တိုင် ဒဏ်ပေးတဲ့အဖြစ်ကိုတော့ ကျွန်တော်တို့အားလုံး သတ္တိရှိပါတယ်။ ခံရဲပါတယ်။ Right of Recall ရှိတယ်ဆိုတာကိုလည်း ကျွန်တော်တို့အားလုံး နားလည်ပြီးသား ဖြစ်ပါတယ်။ ကိုယ်စားလှယ် (၆၀၀)ခန့်အတွက် ပြည်ထောင်စုအဆင့် ခံစားခွင့်တွေ၊ အဆောင်အယောင်တွေ ဘယ်သူမှ မတောင်းဆိုခဲ့ပါဘူး။ အဲဒီတော့ ယခုဆိုရင် ရှက်ဖွယ်ရယ်ကြုံရတဲ့ တိုင်းပြည်ရဲ့ တိုင်းသိပြည်သိကိစ္စမှာ ဘယ်အကြောင်းအရာတွေကို မှီတည်ပြီးတော့ လွှတ်တော်ကိုယ်စားလှယ်တွေ ပြည်ထောင်စု အဆင့်ဖြစ်လို့ရှိရင် ငွေရေးကြေးရေး ကုန်ကျစရိတ်တွေကို တွက်ချက်နိုင်အောင်ဆိုပြီး ဘာလို့များ အကြောင်းပြနေသလဲ။ ကျွန်တော်တို့ နားမလည်ပါဘူး။ ကျွန်တော်တို့ နားလည်တာ ၊ လက်ခံတာ ကတော့ လွှတ်တော်နဲ့ ထိုက်တန်တဲ့ အခန်းကဏ္ဍ၊ ဥပဒေအရ ပေးထားတဲ့ တိုင်းပြုပြည်ပြု အခန်း ကဏ္ဍကို အမှန်အတိုင်း ဖြစ်သင့်ဖြစ်ထိုက်တဲ့အတိုင်း ရပ်တည်နိုင်ရေးအတွက်ပဲ ၊ ကျွန်တော်တို့ အသက်ရှူနိုင်ရေးအတွက်ပဲ ကျွန်တော်တို့ ပြောဆိုနေတာ ဖြစ်ပါတယ်။ လွှတ်တော်ရဲ့ အခန်း ကဏ္ဍ၊ လွှတ်တော်အဖွဲ့အစည်းတွေရဲ့ အခန်းက ဏ္ဍကို မှေးမှိန်အောင်လုပ်ခြင်း၊ နိုင်ငံတော် အခြေခံဥပဒေကို စက္ကူပေါ်မှာရှိတဲ့ စကားလုံးသဖွယ် တန်ဖိုးမရှိအောင်လုပ်ခြင်း၊ ဥပဒေကို မှားယွင်းစွာ လိုအပ်သလို အဓိပ္ပာယ် ဖွင့်ဆိုခြင်းတွေတော့ မလုပ်ကြပါနဲ့။ အဂတိတရား မလိုက် ကြပါနဲ့။ တံစိုးမျက်နှာ၊ ဥစ္စာမျက်နှာ၊ အာဏာမျက် နှာ မကြည့်ကြပါနဲ့ တောင်းပန်ပါတယ်။ နိုင်ငံတော်အကြီးအကဲရဲ့ ကြီးမြတ်တဲ့ အခန်းကဏ္ဍ၊ ခေါင်းဆောင်မှု အခန်းကဏ္ဍ၊ ပြည်ထောင်စု အစိုးရအဖွဲ့ရဲ့ အပတ်တကုတ် ကြိုးစားအားထုတ်မှု၊ စီမံအုပ်ချုပ်မှုတွေကိုလည်း ကျွန်တော်တို့ တစ်တွေ ထိုက်ထိုက်တန်တန် တန်ဖိုးထားပါတယ်။ အခု လည်း တန်ဖိုးထားပါတယ်။ နောင်ရော တန်ဖိုးထားသွားမှာ ဖြစ်ပါတယ်။ လွှတ်တော်ရဲ့ ရှိသင့်ရှိအပ်တဲ့ ဂုဏ်သိက္ခာကိုလည်း အပြန်အလှန် လေးစားဖို့၊ ထိန်းသိမ်းဖို့၊ ကူညီဖို့ အနူးအညွတ် မေတ္တာရပ်ခံပါတယ်။ လွှတ်တော်ဟာ အချုပ်အခြာအာဏာရဲ့ မြစ်ဖျား ဖြစ်ပေမယ့် အုပ်ချုပ်မှုအာဏာမရှိ၊ လုပ်ပိုင်ခွင့်အာဏာ မရှိပါဘူး ။ ဒါပေမယ် လို့ ကျွနတော်တို့ လွှတ်တော်ဟာ ပြည်သူများ လဲလျောင်းရာနေရာ၊ အားကိုးရာနေရာ၊ အစိုးရအဖွဲ့ရဲ့ အတိုင်ပင်ခံ နေရာ၊ အကြံပြုရာနေရာ ဖြစ်ပါတယ်။ သာမန် ဟစ်တိုင်နေရာမဟုတ်ဘဲ ဒီ မိုကရေစီ အရင်းပြုရာ ဘူမိနက်သန်နေရာဖြစ်ကြောင်း ပြောလိုပါတယ်။ ဒါကိုတော့ စိတ်နဲ့တောင် မပြစ်မှား သင့်ပါဘူး။ ပြစ်မှားမိရင်တော့ ဒီအပြစ်ဟာ ကံကြီးထိုက်ပါတယ်။ သစ္စာတရား၊ အမှားတရား ထိုက်ပါတယ်။ သစ္စာတရားရဲ့ ဒဏ်ခတ်မှုကို ခံရပါလိမ့်မယ်လို့ ထပ်မံသတိပေး ပြောကြားလို ပါတယ်။ အဲဒီတော့ ကျွန်တော်တို့ လွှတ်တော်ကိုယ်စားလှယ်တွေဟာ လွှတ်တော်အဖွဲ့အစည်းရဲ့ အကျိုးစီးပွား၊ လွှတ်တော် Institution တွေရဲ့ ကိုယ်ပိုင်သိက္ခာအတွက် ညီညွတ်စွာ လှုပ်ရှားသွား ကြဖို့ပဲ ဖြစ်ပါတယ်။ အခြေခံဥပဒေဆိုင်ရာခုံရုံးရဲ့ ဆုံးဖြတ်ချက်ကတော့ အခြေခံဥပဒေပုဒ်မ ၄၄၃ ပါ အသွင်ကူးပြောင်းရေးဆိုင်ရာ ပြဌာန်းချက်တွေကို မျက်ကွယ်ပြုခြင်း၊ အခြေခံဥပဒေပုဒ်မ ၃၂၂ ပါ လုပ်ငန်းတာဝန်များအတိုင်း လိုက်နာမှု၊ ထမ်းဆောင်မှု မရှိခြင်း၊ အခြေခံဥပဒေပုဒ်မ ၁၁(က)ပါ အခြေခံမူကို လက်တွေ့ထိခိုက်စေခြင်းတို့ကြောင့် လွှတ်တော်အသီးသီးရဲ့ နိုင်ငံရေးဂုဏ်သိက္ခာ၊ တိုင်းပြုပြည်ပြု အခန်းကဏ္ဍကို ထိပါးနေပြီဖြစ်ပါတယ်။ လွှတ်တော်ရဲ့ အနာဂတ် အလင်းရောင် ကိုလည်း မှေးမှိန်စေသည်သာမက တိုင်းပြည်ရဲ့ အနာဂတ်ကိုပါ ဒွိဟသံသယတွေ ဝင်စေပါတယ်။ ဒါကြောင့် အခြေခံဥပဒေဆိုင်ရာ ခုံရုံးဥက္ကဋ္ဌနဲ့ အဖွဲ့ဝင်အားလုံးဟာ ဖွဲ့စည်းပုံအခြေခံ ဥပဒေ ပုဒ်မ ၃၃၄(က) အပိုဒ်ခွဲ(၂)နှင့် အပိုဒ်ခွဲ (၅)တို့ပါ ပြဋ္ဌာန်းချက်များနှင့် ငြိစွန်းထိပါး နေကြောင်း ကျွန်တော် လွှတ်တော်ကိုယ်စားလှယ်(၁၆၂)ဦးက မလွှဲမရှောင်သာ ဥပဒေရဲ့ မျက်နှာကို ထောက်ထားပြီး စွပ်စွဲ ပြစ်တင်ပါကြောင်း ဥက္ကဋ္ဌကြီးမှတစ်ဆင့် လွှတ်တော်ကို တင်ပြ အပ်ပါတယ်ခင်ဗျား။ အားလုံးကို လေးစားပါတယ်။ (ဩဘာသံများ)</speech>
<speech type="speaker">အဆိုကို ထောက်ခံမယ့်ပုဂ္ဂိုလ် ရှိပါသလား။ ရှိရင်ဆောင်ရွက်ဖို့ ဖြစ်ပါတယ်</speech>
<speech><mp id="81">ဒေါက်တာမြဦး၊ ပဲခူးတိုင်းဒေသကြီး မဲဆန္ဒနယ်အမှတို၉)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ် တော်ကိုယ်စားလှယ်အပေါင်း ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ကျွန်တော် ပဲခူး တိုင်းဒေသကြီး မဲဆန္ဒနယ်အမှတ် (၉)မှ ပါမောက္ခ ဒေါက်တာမြဦးက ဆုတောင်းမေတ္တာ ပို့သအပ်ပါတယ်။ ကျွန်တော်ဆွေးနွေးမယ့် ဟာ ကတော့ စောစောက လွှတ်တော်ကိုယ်စားလှယ်ကြီး ဦးဇော်မြင့် တင်သွင်းထားတဲ့အဆိုကို ထောက်ခံဆွေးနွေးမှာဖြစ်ပါတယ်။ ကျွန်တော် ထောက်ခံမှုကို လေးနက်ဖို့အတွက် အနည်းငယ် ကျွန်တော်တင်ပြလိုပါတယ်။ ဒီနေ့ပြဿနာဟာ ကျွန်တော်တို့ လွှတ်တော်ကိုယ်စားလှယ်တွေရဲ့ အရေးကြီးတဲ့ ဆောင်ရွက်မှုကို လုပ်ရမယ့်အပိုင်းကို ရောက်လာပါပြီ။ ဒီအရေးကြီးမှုကို အလေး အနက်ထားပြီး ဆောင်ရွက်ကြမယ်လို့လည်း ကျွန်တော်ယူဆပါတယ်။ ဒီနေ့ဟာ ကျွန်တော်တို့က အခွင့်အရေးကို တောင်းဆိုတာမဟုတ်ဘဲ ဖွဲ့စည်းပုံအခြေခံဥပဒေနဲ့အညီ ရှိသင့်ရှိထိုက်တဲ့ အဆင့်အတန်းကို တစ်ဖက်မှသတ်မှတ်တဲ့ မှားယွင်းသောသတ်မှတ်မှုကို ကျွန်တော်တို့ ပြန်လည်ပြီးတည့်မတ်အောင် ဆောင်ရွက်ခြင်းပဲဖြစ်ပါတယ်။ အဲဒီတော့ ပထမအပိုင်းအနေနဲ့ ဒီဖွဲ့စည်းပုံအခြေခံဥပဒေခုံရုံးနဲ့ လုပ်ငန်းတာဝန်ဟာ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေနဲ့ မညီညွတ်တာကို ကျွန်တော်တွေ့ရှိရပါတယ်။ ဒီလို လုပ်ငန်းတာဝန်တွေထဲမှာ အခြေခံဥပဒေပုဒ်မ ၃၂၂(က)မှာ ဖွဲ့စည်းပုံ အခြေခံဥပဒေ ပြဋ္ဌာန်းခြင်းများကို အနက်အဓိပ္ပာယ်ဖွင့်ဆို၊ ဒီအနက်အဓိပ္ပာယ်ဖွင့်ဆိုတာ ဟာ အစိတ်အပိုင်းကလေး တစ်ရပ်ကိုကြည့်ပြီး တစ်ခုလုံး ကို Parts and Whole ခေါ်တဲ့ အစိတ် အပိုင်းနဲ့ တစ်ခုလုံးကို လွှမ်းခြုံပြီးတော့ မဖွင့်ဆိုတာကို တွေ့ရှိရပါတယ်။ အဲဒီတော့ ဒီနေရာမှာ လည်းပဲ ပုဒ်မ ၃၂၅ မှာ ဖွဲ့စည်းပုံအခြေခံဥပဒေကို တိုက်ရိုက်တင်သွင်း မေးမြန်းနိုင်တဲ့၊ တောင်း ဆိုနိုင်တဲ့ ပုဂ္ဂိုလ် (၆)ဦးဟာ သမ္မတကြီးကသာ တိုက်ရိုက်ဖြစ်နိုင်ပါတယ်။ ကျန်တဲ့ပုဂ္ဂိုလ် (၅)ဦး မပါဝင်ဘဲနဲ့ သမ္မတကြီး ကိုယ်စား ရှေ့နေချုပ်က တင်ပြတာလည်းပဲ မညီညွတ်ဘူးလို့ ကျွန်တော် ယူဆပါတယ်။ နောက်တစ်ချက်က ကျွန်တော်တို့ ပြည်ထောင်စုလွှတ်တော်၊ အမျိုးသားလွှတ်တော်၊ ပြည်သူ့လွှတ်တော်က ဖွဲ့စည်းထား တဲ့ ကော်မတီအဆင့်ဆင့်ဟာ ခုံရုံးရဲ့ ဆုံးဖြတ်ချက်ြည်ထောင်စုအဆင့် မဟုတ်ဘူးလို့ ဆိုတဲ့ဟာကို ကျွန်တော်က ကျွန်တော်တို့သည် လွှတ်တော် အသီးသီးမှ ဖွဲ့စည်းထားသော ကော်မတီ၊ ကော်မရှင်များသည် ပြည်ထောင်စုအဆင့်ဖြစ်ကြောင်းကို ကျွန်တော် ထောက်ပြလိုပါတယ်။ ပြည်ထောင်စုလွှတ်တော်ဆိုင်ရာ ဥပဒေ၊ လွှတ်တော်ဆိုင်ရာ ဥပဒေ အခန်း(၁)၊ ပုဒ်မ ၂(စ)တွင်လည်းကောင်း၊ ပြည်သူ့လွှတ်တော်ဆိုင်ရာ ဥပဒေနဲ့ နည်းဥပဒေ အခန်း(၁)၊ ပုဒ်မ ၂(ဇ)တွင်လည်းကောင်း၊ အမျိုးသားလွှတ်တော်ဆိုင်ရာ ဥပဒေနဲ့ နည်းဥပဒေများ အခန်း(၁)၊ ပုဒ်မ ၂(ဇ)တွင်လည်းကောင်း၊ ပြည်ထောင်စုစာရင်းစစ်ချုပ် ဥပဒေ အခန်း (၁)၊ ပုဒ်မ ၂(ဃ)တွင်လည်းကောင်း၊ ပြည်ထောင်စုရှေ့နေချုပ်ဥပဒေ အခန်း(၁)၊ ပုဒ်မ ၂(ဂ)တွင်လည်းကောင်း ပြည်ထောင်စုအဆင့် အဖွဲ့အစည်းဆိုသည်မှာ ဆိုတာကို အတိအလင်း ဖော်ပြထားပါတယ်။ ဒီနေရာမှာ ကျွန်တော် အဆိုပါ ဥပဒေများအရ ပြဋ္ဌာန်းချက်ကို ဖတ်ကြားရရင် ပြည်ထောင်စုအဆင့်ဆိုသည်မှာ ဖွဲ့စည်းပုံအခြေခံဥပဒေအရ ဖွဲ့စည်းသော ပြည်ထောင်စုအစိုးရ အဖွဲ့၊ အမျိုးသားကာကွယ်ရေးနှင့် လုံခြုံရေးကောင်စီ၊ ဘဏ္ဍာရေးကော်မရှင်၊ ပြည်ထောင်စု တရားလွှတ်တော်ချုပ်၊ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စုစာရင်းစစ်ချုပ် နှင့် ပြည်ထောင်စု ရာထူးဝန်အဖွဲ့တို့ ကိုလည်းကောင်း၊ ပြည်ထောင်စုလွှတ်တော်၊ ပြည်သူ့လွှတ်တော်နှင့် အမျိုးသားလွှတ်တော်တို့က ဖွဲ့စည်းသည့်ကော်မတီ၊ ကော်မရှင်နှင့် အဖွဲ့ တို့ကိုလည်းကောင်း ဆိုလိုသည်လို့ တိတိလင်းလင်း ပြဋ္ဌာန်းထား တာဟာ အင်မတန် ရှင်းပါတယ်။ ကျွန်တော်တို့ မြန်မာစာကို ကောင်းကောင်းနားလည်တဲ့ လူတိုင်းဟာ ဒီဟာကို ကျွန်တော်တို့ Logic အရ ရှင်းရှင်းလင်းလင်း နားလည်နိုင်ကြောင်းကို ကျွန်တော်သိရှိနိုင်မယ်လို့ ယူဆပါတယ်။ ဒီလိုဆို ရင် ခုန ကျွန်တော်တင်ပြသွားတဲ့ဟာ ဖွဲ့စည်းပုံအခြေခံဥပဒေညီညွတ်မှု ရှိ/မရှိ ကိုလည်း ကျွန်တော်တင်ပြလိုပါတယ်။ ကျွန်တော်တို့ ပြည်ထောင်စုသမ္မတမြန်မာ နိုင်ငံတော်ရဲ့ ဖွဲ့စည်းပုံအခြေခံဥပဒေ အခန်း(၁၄)၊ ကူးပြောင်းရေးကာလ ပြဋ္ဌာန်းချက်များအောက်မှာပဲ ပုဒ်မ ၄၄၆ တွင် ဖော်ပြထားတာကတော့ တည်ဆဲဥပဒေများသည် ပြည်ထောင်စု လွှတ်တော်က ပယ်ဖျက်ခြင်း၊ ပြင်ဆင်ခြင်း မပြုသေးမီ ဤဖွဲ့စည်းပုံအခြေခံနှင့် မဆန့်ကျင်သမျှ အတည်ဖြစ်သည်ဟု တိတိလင်းလင်း ဖော်ပြထားပါတယ်။ ဒါတွေကို ထောက်ရှု ကြည့်ခြင်း အားဖြင့် ကျွန်တော်တို့ လွှတ်တော်အသီးသီးက ဖွဲ့စည်းထားတဲ့ ကော်မတီ၊ ကော်မရှင်နှင့် အဖွဲ့တို့ဟာ ဖွဲ့စည်းပုံအခြေခံဥပဒေနှင့် ပြဋ္ဌာန်းခြင်းများနှင့် ညီညွတ်မှု ရှိကြောင်းကို တွေ့ရှိရမှာ ဖြစ်ပါတယ်။ ဒါနဲ့ဆန့်ကျင်တဲ့ ဆုံးဖြတ်ချက်တွေဟာ ဖွဲ့စည်းပုံအခြေခံ ဥပဒေနဲ့ မညီညွတ်ပါဘူး။ ကျွန်တော်တို့ တည်ဆဲဥပ ဒေတွေကို ပြည်ထောင်စုလွှတ်တော်က မပယ်ဖျက်သရွေ့ ကာလ ပတ်လုံး ကျွန်တော်တို့ ဒီဥပဒေတွေကို ကျင့်သုံးနေရမှာ ဖြစ်ပါတယ်။ ဒါကြောင့် လွှတ်တော်ဥက္ကဋ္ဌကြီး နှင့် လွှတ်တော်ကိုယ်စားလှယ်ကြီးများခင်ဗျား။ ကျွန်တော်တို့ ဒီနေ့ဟာ အင်မတန် အရေးကြီးတဲ့အဆိုကို တင်သွင်းသွားတာဖြစ်ပါတယ်။ ဒါကို အလေးအနက်ပြုပြီးတော့ ကျွန်တော်တို့ရဲ့ လွှတ်တော်ရဲ့ ဂုဏ်သိက္ခာ၊ အဆင့်အတန်းကို ကျွန်တော်တို့ တောင်းဆိုနေခြင်းသာ ဖြစ်ပါတယ်။ ရပိုင်ခွင့်တွေကို တောင်းဆိုနေခြင်း မဟုတ် ပါဘူး။ ဒါကြောင့် ဦးဇော်မြင့် တင်သွင်းသွားတဲ့အဆိုဖြစ်တဲ့ ဥက္ကဋ္ဌ ၊ နိုင်ငံတော် ဖွဲ့စည်းပုံ အခြေခံဥပဒေခုံရုံး ရဲ့ ဆုံးဖြတ်ချက်က မှားယွင်းကြောင်းနဲ့ ဒီဥက္ကဋ္ဌနဲ့ အဖွဲ့ဝင်များအား စွပ်စွဲပြစ်တင်မှုကို ထောက်ခံဆွေးနွေးအပ်ပါကြောင်း ဆွေးနွေးအပ်ပါတယ် ခင်ဗျား။ အားလုံးကိုကျေးဇူးတင်ပါတယ်။(ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီအဆိုကို လွှတ်တော်မှာ လက်ခံဆွေးနွေးရန် သင့်/မသင့် လွှတ်တော်ရဲ့ အဆုံးအဖြတ်ရယူမှာ ဖြစ်ပါတယ်။ ဒီအဆိုဟာ အရေးကြီးအဆို အနေနဲ့ တင်သွင်းခြင်းဖြစ်ပါတယ်။ ဒါကြောင့်မို့ အရေးကြီးအဆိုမှာ အမျိုးသားလွှတ်တော်ဆိုင်ရာ နည်းဥပဒေ ၁၃၃(ခ)(၂)အရ လွှတ်တော်ကိုယ်စားလှယ်များရဲ့ သုံးပုံတစ်ပုံက ထောက်ခံရင် လက်ခံဆွေးနွေးဖို့ အတည်ဖြစ်မှာ ဖြစ်ပါတယ်။ ဒါကြောင့် အခု လွှတ်တော် ကိုယ်စားလှယ်များရဲ့ ဆန္ဒကိုရယူပါမယ်</speech>
<speech type="speaker">ဒီအဆိုကို လက်ခံဆွေးနွေးဖို့ ထောက်ခံတဲ့ လွှတ်တော်ကိုယ်စားလှယ်များက မိမိတို့ နေရာမှာ မတ်တတ်ရပ်ပြပါ။</speech>
<p>လွှတ်တော်ကိုယ်စားလှယ်များက မတ်တတ်ရပ်ပြပါသည်။</p>
<speech type="speaker">အားလုံးထိုင်နိုင်ပါပြီ</speech>
<speech type="speaker">အမျိုးသားလွှတ်တော်ကိုယ်စားလှယ်ရှိရင်းက(၂၂၃)ဦး ဖြစ်ပါတယ်။ သုံးပုံတစ်ပုံဟာ (၇၄.၃၃) ဖြစ်ပါတယ်။ အခုမတ်တတ်ရပ်ပြတဲ့ ပုဂ္ဂိုလ်က (၁၅၆)ဦး ဖြစ်ပါတယ်။ သုံးပုံတစ်ပုံထက် ကျော်လွန်တဲ့အတွက် ဦးဇော်မြင့်ဖေ တင်သွင်းတဲ့ အရေးကြီးအဆိုကို အမျိုးသား လွှတ်တော်မှာ လက်ခံဆွေးနွေးရန် အတည်ပြုကြောင်း ကြေညာပါတယ်။(ဩဘာသံများ)</speech>
<title>ဖွဲ့စည်းပုံအခြေခံဥပဒေခုံရုံး ဥက္ကဋ္ဌတ်ဖွဲ့ဝင်များအား ဖွဲ့စည်းပုံအခြေခံဥပဒေပြဋ္ဌာန်���ချက်များကို ဖောက်ဖျက်ကျူးလွန်ခြင်း၊ ဥပဒေ အစုပေးအပ်သောတာဝန်များကို ကျေပွန်စွာထမ်းဆောင် ခြင်းတို့အရ စွပ်စွဲပြစ်တင်ခြင်း အရေးကြီးအဆိုအား ဆွေးနွေးလိုသည့် လွှတ်တော်ကိုယ်စားလှယ်များရှိပါက အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီ အဆိုနဲ့ ပတ်သက်ပြီးတော့ ဆွေးနွေးလိုတဲ့ လွှတ်တော်ကိုယ်စားလှယ်များရှိရင် သြဂုတ်လ ၂ရ ရက်နေ့ အရောက် အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ် သြဂုတ်လ ၂၈ ရက်နေ့မှာ လွှတ်တော်မှာ ဆွေးနွေးခြင်းနဲ့ မဲခွဲခြင်းကို ဆောင်ရွက်မှာ ဖြစ်ကြောင်း ကြေညာပါတယ်။(ဩဘာသံများ)</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော် (၃၃)ရက်မြောက်နေ့ အစည်းအဝေး ရပ်နားကြောင်းနှင့် (၃၄)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့် အချိန်ကို ကြေညာခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ယခု အမျိုးသားလွှတ်တော် စတုတ္ထပုံမှန်အစည်းအဝေး (၃၃)ရက်မြောက်နေ့ကို ရပ်နား ပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၄)ရက်မြောက်နေ့ကို ၂၀၁၂ ခုနှစ်၊ သြဂုတ်လ ၂၈ ရက်(အင်္ဂါနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၃)ရက်မြောက်နေ့ အစည်းအဝေးကို ၁၂၁၂ နာရီအချိန်တွင် ရပ်နားပါသည်။</p>
</postface>
</transcript>
</doc>
