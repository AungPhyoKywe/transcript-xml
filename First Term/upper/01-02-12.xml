<doc>
<docinfo>
<docno>01-02-12.xml</docno>
<pdf>01-02-12.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ရက်မြောက်နေ့မှတ်တမ်း</title>
<date>၁၃၇၃ ခုနှစ်၊ တော်သလင်းလဆန်း ၉ ရက် (၂၀၁၁ ခုနှစ်၊ စက်တင်ဘာလ ၆ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၁၂ ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့် က ဆောင်ရွက်ပြီး ၊ အခမ်းအနားမှူး အဖြစ် ဦးသိန်း မော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၁၂ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ၁၂ ရက်မြောက်နေ့ အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ်အမျိုးသားလွှာတော် ဒုတိယပုံမှန်အစည်းအဝေး ၁၂ ရက်မြောက်နေ့မှာ အမျိုးသား လွှတ်တော်ကိုယ်စားလှယ်များ စိစစ်ရေးကော်မ တီရဲ့ တင်ပြချက်အရ အစည်းအဝေးသို့ တက် ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၁၈)ဦးရှိပြီး ဒီကနေ့ အစည်းအဝေးကို (၂၁၀)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ် ဦးရေစုစုပေါင်း၏(၉၆.၃၃)ရာခိုင်နှုန်းရှိပြီး တက်ရောက်တဲ့ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့အတွက် အမျိုးသား လွှတ်တော်ဆိုင်ရာထွေပဒေ ပုဒ်မ ၄၀ နဲ့ နည်းဥပဒေ ၂၀ (ခ) တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော် ဆိုင်ရာ နည်းဥပဒေ ၂၁၊ နည်းဥပဒေ ခွဲ(က)နဲ့ (ဂ)တို့အရ အစည်းအဝေး စတင်ကျင်းပကြောင်း ကြေညာဏယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန် အစည်းအဝေးရဲ့ ၁၂ ရက်မြောက် နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော် ဆိုင်ရာနည်းဥဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက် အခြား လွှတ်တော် ကိုယ်စားလှယ်တစ်ဦးသော်လည်းကောင်ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေးမတက်ရောက်နိုင်တဲ့အမျိုးသားလွှတ်တော်ကိုယ်စားလှယ်များရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<p>ခွင့်ပန်ကြားသူမရှိပါ။</p>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၁၂ ရက်မြောက်နေ့ ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ(၂၁၈) ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၈)ဦး ယနေ့ခွင့်ပန်ကြားသဖြင့် ခွင့်ပြုထားသူမရှိ၍ အမျိုးသားလွှတ်တော်က စုစုပေါင်း ခွင့်ပန်ကြား၍ ခွင့်ပြုထားသူ(၈)ဦးဖြစ်ပြီး၊ ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥ ပဒေ(၄) နည်းဥပဒေခွဲ(ဂ)၊ နည်းဥပဒေ ခွဲငယ် (၂) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကိုအမျိုးသားလွှတ်တော်ရဲ့ အတည်ပြုချက် ရယူပါမယ်။ အမျိုးသားလွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်ကာတည်ပြု တဲ့အတွက်အမျိုးသားလွှတ်ကိုယ်စားလှယ်များ အစည်းအဝေး တက်ရောက်မှုအခြေအနေကို အမျိုးသားလွှတ်တော်က အတည်ပြုမှတ်တမ်းတင် ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အမျိုးသားလွှတ်တော် သို့ အမျိုးသားလွှတ်တော် ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်း များကို မေးမြန်းခြင်းနဲ့ဖြေကြားခြင်းအစီအစဉ်ကို ဆောင်ရွက်မှာဖြစ်ပါတယ်။ ယခုလွှတ်တော်ကိုယ်စားလှယ်လေးဦးမမြန်းသမခွန်းများသည်ဆောက်လုပ်ရေး ဝန်ကြီးဌာန၊ ပြည်ထောင်စုန်ကြီးတစ်ဦးတည်းက ဖြေကြားရမည့်မေးခွန်းများဖြစ်ပါတယ်၊ လွှတ်တော် ကိုယ်စားလှယ်များက သက်ဆိုင်ရာ မေးခွန်းများကို တစ်ဆက်တည်း မေးမြန်းပြီးမှ ပြည်ထောင်စု ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>ဗန်းမော်အိုး-သပိတ်ကျင်းမန္တလေးကားလမ်းမကြီးကို ပြုပြင်ထိန်းသိမ်း စီမံဆောင်ရွက် ပေးမည့် အစီအစဉ် နှင့် စပ်လျဉ်းသည့်မေးခွန်း</title>
<speech type="speaker">ဒါကြောင့် ကချင်ပြည်နယ် မဲဆန္ဒနယ်အမှတ် (၉)မှ ဦးထွန်းလွင်က ဗန်းမော်-အိုး-သပိတ်ကျင်း-မန္တလေးကားလမ်းမကြီးကို ပြုပြင်ထိန်းသိမ်း စီမံဆောင်ရွက်ပေးမည့် အစီအစဉ် နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="9">ဦးထွန်းလွင်၊ ကချင်ပြည်နယ် မဲဆန္နယ်အမှတ်(၉)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ ၊ အထူးဧည့်သည်တော်များ နှင့် အမျိုးသားလွှတ်တော် ကိုယ်စားလှယ်များခင်ဗျား။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော်ကိုယ်စားလှယ် ဦးထွန်းလွင် ဖြစ်ပါတယ်။ ကျွန်တော့် အနေဖြင့် ဗန်းမော်-အိုး-သပိတ်ကျင်း-မန္တလေးမော်တော်ကားလမ်း ထိန်းသိမ်းရေးနှင့် စပ်လျဉ်းတဲ့ မေးခွန်းမေးမြန်းသွားမှာဖြစ်ပါတယ်။ လေးစားအပ်သော အမျိုးသားလွှတ်တော် ဥက္ကဋ္ဌကြီးခင်ဗျား။ ကချင်ပြည်နယ်နှင့် မန္တလေးတိုင်းဒေသကြီးအကြားတွင် ဗန်းမော်-အိုး-သပိတ်ကျင်း-မန္တလေး မော်တော်ကားလမ်းကြီးကို၂၀၀၀ ပြည့်နှစ်တွင် ဖွင့်လှစ်ပေးခဲ့ပါသဖြကချင်ပြည်နယ်၊ စစ်ကိုင်းတိုင်း ဒေသကြီး၊ မန္တလေးတိုင်းဒေသကြီးမှ ဒေသခံပြည်သူများ၏ လူမှုဘဝများ ဖွံ့ဖြိုးတိုးတက်ပြီး နိုင်ငံတော်ကိုများစွာ ကျေးဇူးတင်ရခြင်း ဖြစ်ရပါတယ်။ လမ်းသားအဆင့်မြှင့်တင်နိုင်ရန်နှင့် ထိန်းသိမ်းခြင်းလုပ်ငန်းများကို သတ်မှတ်ကာလအတွင်း လျင်မြန်စွာ အကောင်အထည်ဖော်နိုင်ရန် တိုင်းရင်းသားကုမ္ပဏီ (၅)ခုအား BOT စနစ်ဖြင့် ၄.၁၁.၂၀၀၉ ခုနှစ်တွင် တာဝန်ပေးအပ် ခဲ့ကြောင်းလည်း သိရှိရပါသဖြင့် များစွာနှစ်ထောင်းအားရ ကျေနပ်မိပါတယ်။ သို့သော် ယခုအခါ ရာသီဥတုဆိုးရွားမှုများကြောင့် ဗန်းမော် --အိုး-သပိတ်ကျင်း-မန္တလေးကားလမ်းမကြီးမှာ နေရာ အတော်များများ၌ ပျက်စီးနေသည့် အတွက် ခရီးသွားပြည်သူများသွားလာရေး၌ အခက်အခဲများ ကြုံတွေ့နေရပါတယ်။ သို့ဖြစ်ပါ၍ ဗန်းမော်အိုး-သပိတ်ကျင်း-မန္တလေးကားလမ်းမကြီးကို ပြုပြင် ထိန်းသိမ်းပေးခြင်းလုပ်ငန်းများ မည်သို့ဆောင်ရွက်ပေးနိုင်မည်ကို ဒေသခံပြည်သူများက သိရှိလို ပါသဖြင့် ဖြေကြားပေးနိုင်ရန် လေးစားစွာဖြင့် မေးမြန်းအပ်ပါတယ်ခင်ဗျား။</speech>
<title>ဝါးဘိုးတော-ကမမောင်း ကားလမ်းအား အဆင့်မြှင့်တင်ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကရင်ပြည်နယ် မဲဆန္ဒနယ်အမှတ်(၂)မှ ဦးမန်းကံညွန့် က ဝါးဘိုးတော-ကမမောင်း ကားလမ်းအား အဆင့်မြှင့်တင် ဆောင်ရွက်ပေးရန် အစီအစဉ်ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါသည်</speech>
<speech><mp id="26">ဦးမန်းကံညွန့်၊ ကရင်ပြည်နယ် မဲဆန္ဒနယ်အမှတ်(၂)</mp>လေးစားအပ်ပါသော လွှတ်တော် ဥက္ကဋ္ဌကြီးနှင့်တကွ လွှတ်တော်ကို ယ်စားလှယ်များ၊ ဧည့်သည်တော်များ ခင်ဗျား။ မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ် အမှတ်(၂) အမျိုးသားလွှတ်တော် ကိုယ်စားလှယ် ဦးမန်းကံညွန့် ဖြစ်ပါတယ်။ ကျွန်တော်ရဲ့ တင်ပြ ချက်ကိုဖတ်ကြား တင်ပြခွင့်ပြုပါခင်ဗျား။</speech>
<speech type="speaker">ခွင့်ပြုပါတယ်။</speech>
<speech><mp id="26">ဦးမန်းကံညွန့်၊ ကရင်ပြည်နယ် မဲဆန္ဒနယ်အမှတ်(၂)</mp>၁၉၉ရ ခုနှစ်၊ သြဂုတ်လ(၃)ရက်နေ့ သံလွင်တံတား ဖွင့်ပွဲမှာ တက်ရောက် ချီးမြှင့်အား ပေးခဲ့ပါသော နိုင်ငံတော်အကြီး အကဲ ဗိုလ်ချုပ်မှူးကြီးသန်းရွှေက “ငွေကြေးအမြောက်အမြား အကုန်အကျခံ၍ သံလွင်တံတား (ဘားအံ)ကို တည်ဆောက်ပေးရခြင်းမှာ စီးပွားရေးအကျိုး အမြတ်အရ မဟုတ်ဘဲ ကရင်ပြည်နယ် ဖွံ့ဖြိုးတိုးတက်စေရမည်။ သောင်းကျန်းသူ ဒဏ် အပါအဝင် ဒုက္ခအမျိုးမျိုးခံစားနေရသည့် ကရင်ပြည်နယ်သူ၊ ပြည်နယ်သား များ တိုးတက်စေ ရမည်ဆိုတဲ့ ရည်ရွယ်ချက်ဖြင့် တည်ဆောက်ပေးခဲ့ခြင်း ဖြစ်ကြောင်း” စေတနာထားပြောကြား ခဲ့ပါတယ်။ တပ်မတော်အစို���ရလက်ထက်မှာ ကရင်ပြည်နယ်အတွင်း ဒေသဖွံ့ဖြိုးတိုးတက်အောင် မူလရှိပြီး လမ်းများအပြင် ကတ္တရာလမ်း (၁၅၁) မိုင်၊ ကျောက်ခင်းလမ်း (၈၁) မိုင်၊ အမာခံလမ်း (၁၂၅) မိုင်၊ မြေသားလမ်း (၁၆၆) မိုင် ဖောက်လုပ်ခဲ့ပါတယ်။ ဖောက်လုပ်ခဲ့သောလမ်းများအနက် အထင်ကရ လမ်းတွေကတော့ ဘားအံ-ဝါးဘိုးတော-ကမမောင်းကားလမ်း၊ ဘားအံ-ထိဘိုကလိုရွှေဂွန်း-မြိုင်ကြီးငူကတ္တရာပြကားလမ်း၊ ဘားအံ-ဇာသပြင်လမ်းသစ်၊ ဘားအံ-ကျော့ရွာ-ဒေါ်လန်းနဘူး-ကော့ကရိတ် ကားလမ်း၊ လှိုင်းဘွဲ့ပိုင်ကျုံ-ပေါင်ရေပူ-ပတ-ထို့ကိုကိုး ကားလမ်း၊ လှိုင်းဘွဲ့ရှမ်းရွာသစ်-မာနယ်ပလော-သုမွဲထ ကားလမ်း၊ မြဝတီ-သေဘောဘိုး-ဝေါလယ်-စုကလိ-ကျိုက်ဒုံ ကားလမ်း၊ ကြာအင်းဆိပ်ကြီးကျိုက်ဒုံ-အဇင်းပိုင်ကလိုင် ကားလမ်း၊ ကြာအင်းဆိပ်ကြီးဘုရားသုံးဆူ ကားလမ်း၊ မြဝတီ-သင်္ကန်းညီနောင်-မဲပလဲ-ကုက္ကို-သက်ကာရ-မော်ဖါးသူ-မဲလ-တာလေ-ဘောပထရှမ်းရွာသစ်ကားလမ်း၊ သံတောင်-ဘောဂလိကြီး-ဘူဇာမီးကလဲမူ-ခေးပူ-ဘိုနေခဲ-လွယ်မူပလော စောမူပလောဘော်စဲခိုထီးထ-စောထကားလမ်းများ ဖြစ်ပါတယ်။ ကျွန်တော်အောင်ပြတာ ကျန်ကောင်း ကျန်ခဲ့နိုင်ပါသေးတယ်။ တင်ပြခဲ့ပါသော လမ်းများအသစ်ထပ်မံ ဖောက်လုပ်ခဲ့တဲ့အပြင် ပေ (၁၈၀) အထက် တံတာကြီး(၉)စင်း၊ ပေ(၁၈၀)အောက် တံတား(၁၈၇)စင်း တည်ဆောက်ပေးခဲ့တဲ့အတွက် ကျေးလက် ဒေသများဖွံ့ဖြိုးတိုးတက်လာတဲ့အပြင် နယ်မြေအေးချမ်းမှု ၊ ဒေသခံပြည်သူများ အသိပညာဖွံ့ဖြိုး တိုးတက်မှုရှိလာခဲ့ပါတယ်။ လမ်းပန်းဆက်သွယ်မှု ကောင်းမွန်သော ဒေသနေပြည်သူများနဲ့ လမ်းပန်းဆက်သွယ်မှု ခက်ခဲသော ဒေသနေပြည်သူများရဲ့ လူနေမှုအဆင့်အတန်း ကွာခြားမှုတွေ ရှိစမြဲဖြစ်ပါတယ်။ လမ်းပန်းဆက်သွယ်မှုတွေ ကောင်းမွန်လာတာကြောင့် ၁၉၈၈ ခုနှစ် က မူလတန်းပညာ၊ အလယ်တန်းပညာ၊ အထက်တန်းပညာ သင်ကြားသူ(၁၃၃၇၇၇) ဦးသာ ရှိရာက ၂၀၀၉ ခုနှစ် မှာ (၂၃၉၄၈၈) ဦး ရှိလာခဲ့ပါတယ်။ (၁၀၅၇၁၁တိုးတက်လာခဲ့ပါတယ်။ ၁၉၈၈ ခုနှစ်က တက္ကသိုလ်ပညာသင်ကြားသူ (၁၁၆)ဦးသာရှိရာက ၂၀၀၉ ခုနှစ်မှာ (၅၈၇၂)ဦးရှိ လာခဲ့တဲ့ အတွက် (၅၇၅၆)ဦး တိုးတက်လာခဲ့ပါတယ်။ အထက်ပါ တင်ပြခဲ့တဲ့ အခြေ အနေကို ကြည့်ခြင်း အားဖြင့် လမ်းပန်းဆက်သွယ်မှု ကောင်းမွနလာတာနဲ့အမျှ ဒေသခံပြည်သူတွေရဲ့ ပညာရေး၊ ကျန်းမာရေးစသည်တို့ မြင့်တက်ခဲ့တဲ့အပြင် လူနေမှုအဆင့်အတန်းလည်း မြင့်တက်လာခဲ့ပါတယ်။ သိသာထင်ရှားတာကတော့ သံလွင်မြစ်အရှေ့ခြမ်းနဲ့ သံလွင်မြစ်အနောက်ခြမ်း အ ခြေအနေပဲဖြစ်ပါတယ်။ ၁၉၉၅ ခုနှစ် နောက်ပိုင်းမှ ငြိမ်းချမ်းရေးရယူခဲ့တဲ့ DKBA အဖွဲ့အခြေစိုက်ရာ မြိုင်ကြီးငူ ဒေသဟာထိဘိုကလိုနောင်ကမြိုင်ရွှေဂွန်းမြိုင်ကြီးကားလမ်းကောင်းမွန်ပြီးဆုံးအောင်ဖောက်လုပ် နိုင်ခဲ့တာကြောင့် နယ်မြေအေးချမ်းပြီး ကားလမ်းစ်လျှောက် ရွာများဟာပိုမိုတိုးတက်လာခဲ့ပါတယ်။ သံလွင်မြစ် အနောက်ခြမ်းဒေသဖြစ်တဲ့ ဝါးဘိုးတော ကမမောင်းအခြမ်းမှာတော့ လမ်း ဖောက်ထားပြီးဖြစ်သော်လည်း လမ်းမကောင်းသေးတဲ့အတွက် လမးဘေးကျေးရွာများဟာ ဖွံ့ဖြိုးမှု နောက်ကျနေရပါတယ်။ စုစုပေါင်း လမ်းအရှည် (၃၄)မိုင် (၂)ဖာလုံအနက် ကတ္တရာလမ်း (၅)မိုင်၊ (၄)ဖာလုံသာ ရှိတာကြောင့် ယာဉ်သွားလာမှု ခက်ခဲနေပါတယ်။ ဝါးဘိုတော-ကမမောင်းလမ်း သည် ကမမောင်း-ဖါပွန်တစ်ဆက်တည်း မဟာဗျူဟာလမ်းလည်း ဖြစ်ပါတယ်။ ဒေသထွက်ကုန်များ အနေနဲ့ သစ်တောထွက်ပစ္စည်းများ၊ ဆီထွက်သီးနှံများ၊ ကြံသကာနှင့် စားဖိုဆောင် သီးနှံများထွက် ရှိပါတယ်။ ထိုလမ်းကို ဘားအံမြို့နယ် ကျေးရွာအုပ်စု (၁၂)စုနဲ့ ကမမောင်း မြို့နယ်ခွဲမှ ကျေးရွာ အုပ်စု(၆)စု မှီခိုနေကြပါတယ်။ ယခင်က မြန်မာ့ရေကြောင်းသင်္ဘောသည် ရွှေဂွန်း အထိ ပြေးဆွဲခဲ့ သော်လည်း ယခုအခါ ပြေးဆွဲခြင်းမရှိတော့ပါဘူး။ သို့ပါ၍ ယခုလိုမေးမြန်းလိုပါတယ်။ “ဝါးဘိုးတော-ကမမောင်းလမ်းအား အဆင့် မြှင့်တင်ဆောင်ရွက်ပေးရန် အစီအစဉ် ရှိပါသလား။ မရှိ သေးပါက ဆောင်ရွက်ပေးပါရန်နှင့်ဆောင်ရွက်ပေးမည့် အစီအစဉ်အားဖြေကြားပေးပါရန်” တင်ပြအပ်ပါတယ်။ ကျေးဇူးတင်ပါတယ် ခင်ဗျား။</speech>
<title>မြိတ်မြို့နယ်၊ သမုတ်ကျေးရွာနှင့် လော့လော့ကျေးရွာ ဆက်သွယ်သော (ကား / ရထား) မြစ်ကူး တံတားတစ်စင်း ဆောက်လုပ်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ် (၇)မှ ဦးမိုးမြင့် က မြိတ်မြို့နယ်၊ သမုတ်ကျေးရွာနှင့်လော့လော့ကျေးရွာ ဆက်သွယ်သော (ကား/ရထား) မြစ်ကူးတံတားတစ်စင်း ဆောက်လုပ်ပေးရန် အစီ အစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်ဖို့ ဖြစ်ပါတယ်</speech>
<speech><mp id="67">ဦးမိုးမြင့်၊တနင်္သာရီတိုင်းဒေသကြီး မဲဆန္ဒနယ်အမှက်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ် အမှတ်(၇)မှ အမျိုးသားလွှတ်တော်ကိုယ်စားလှယ် ဦးမိုးမြင့် ဖြစ်ပါတယ်။ ကျွန်တော့်အနေနဲ့ မြိတ် မြို့နယ် သမုတ်ကျေးရွာနဲ့ လော့လော့ကျေးရွာ ဆက်သွယ် သော တံတားတစ်စင်း နဲ့ ပတ်သက်၍ မေးမြန်းသွားမှာဖြစ်ပါတယ်။ ကျွန်တော်တို့ မြိတ်မြို့နယ်မှ ပုလောမြို့၊ ထားဝယ်မြို့ သို့ ဆက်သွယ်ဖောက်လုပ်ထားတဲ့ ပြည်ထောင်စုလမ်းမကြီးပေါ်မှာ သမုတ်မြစ်ကို ဖြတ်ကူးသည့် တံတားမရှိတဲ့အတွက် မြိတ်မြို့နယ်၊ ကဘင်းရွာမှ နေပြီးတော့ သမုတ်မြစ်ကို ရှောင်ကွင်းပြီး ဖောက်လုပ်ထားတဲ့လမ်းမှာ အကွာအဝေး (၂၅)မိုင်ရှိပါတယ်။ ကတ္တရာလမ်း (၃)မိုင်၊(၇)ဖာလုံရှိပြီးတော့ ကျောက်လမ်းမှာ (၂၁)မိုင်(၁)ဖာလုံ ရှိပါတယ်။ ၎င်းလမ်းပေါ်မှာ ပေ (၁၈၀)အထက် တံတားကြီး (၁)စင်းနှင့် ပေ (၁၀၀)အောက် တံတား(၂)စင်းလည်း ရှိပါတယ်။ အဲ့ဒီတံတားတွေကို သစ်သားများဖြင့် တည်ဆောက်ထားတဲ့ အတွက် ယခုအခါမှာ ကြံ့ခိုင်မှုလည်းမရှိတော့ပါ။ ဒါကြောင့် အဝေးပြေး ကားများ၊ ကုန်တင်ကား များလည်း သွားလာနိုင်ခြင်းမရှိတော့ပါ ဘူးခင်ဗျာ။ သမုတ်မြစ်ဟာ ပေ အကျယ် (၁၂၀၀)ခန့် ရှိပြီးတော့ ရေအနက်ပေ(၆၀)ခန့်ရှိပါတယ်။ (ကား/ရထားလမ်းပါတဲ့ မြစ်ကူးတံတား တည်ဆောက် ပေးနိုင်မယ်ဆိုရင် မြိတ်မြို့နယ် အထိ(ကားရထားလမ်းများ တိုက်ရိုက်ရောက်ရှိနိုင်မှာ ဖြစ်ပါတယ်။ ဒါမှ ဒေသခံပြည်သူများလည်း အချိန်ကုန်၊ ငွေကုန် သက်သာပြီးတော့ ကုန်စည်ပို့ဆောင်မှုလည်း လျင်မြန်လာမှာဖြစ်ပါတယ်။ ဒါ့ပြင် ထားဝယ် ရေနက်ဆိပ်ကမ်း တည်ဆောက်ရေး အတွက်လည်း အထောက်အကူပြုနိုင်မှာဖြစ်ပါတယ်။ ဒါ့ကြောင့် မေးခွန်းက)အနေနဲ့ မြိတ်မြို့နယ်၊ သမုတ်ကျေးရွာနှင့် လော့လော့ကျေးရွာ ဆက်သွယ်သော (ကား/ရထားလမ်း)ပါသည့် မြစ်ကူး တံတားတစ်စင်း တည်ဆောက်ပေးရန် အစီအစဉ်ရှိပါသလား။ ရှိပါမည်ဆိုလျှင် မည်သည့်အချိန်တွင် တည်ဆောက် ပေးနိုင်ပါမည်နည်း။ မေးမြန်းလိုပါတယ်။ ကျေးဇူးတင်ပါတယ်ခင်ဗျား။</speech>
<title>ကလေး-ကလေးဝ-ရာကြီး-မုံရွာ လမ်းမကြီးမိုးတွင်းကာလတွင် ကားကြီး ၊ကားငယ်သွား လာနိုင်အောင် အစိုးရအနေဖြင့် ကျော က်ခင်းခြင်းလုပ်ငန်း ဆောင်ရွက်ပေးရန် အစီအစဉ်ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၄)မှ ဦးစတီဗင်သာဘိတ် က ကလေး-ကလေးဝ-ရာကြီး-မုံရွာလမ်းမကြီး မိုးတွင်းကာလတွင် ကားကြီး ၊ ကားငယ်သွားလာ နိုင်အောင် အစိုးရအနေဖြင့် ကျောက်ခင်းခြင်းလုပ်ငန်း ဆောင်ရွက်ပေးရန် အစီအစဉ်ရှိ/မရှိ နှင့် စပ်လျဉ်းတဲ့ မေးခွန်းကိုမေးမြန်းဖို့ ဖြစ်ပါတယ်</speech>
<speech><mp id="40">ဦးစတီဗင်သာဘိတ်၊ ချင်းပြည်နယ် မဲဆန္ဒနယ်အမှတ်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များ ခင်ဗျား။ ကျွန်တော်ကတော့ ချင်းပြည်နယ်၊ ဟားခါးမြို့နယ်မှ အမျိုးသားလွှတ်တော်ကိုယ်စားလှယ် ဦးစတီဗင်သာဘိတ် ဖြစ်ပါတယ်။ ကျွန်တော့်အနေနဲ့ ကလေး-ကလေးဝ-ယာကြီး-မုံရွာလမ်း ပြုပြင် ထိန်းသိမ်းရေးကိစ္စနဲ့ပတ်သက်၍ ကျွန်တော်မေးမြန်း သွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်ရဲ့ မေးမြန်းချက်ကို ဖတ်ကြားခွင့်ပြုပါရန်ပန်ကြားအပ်ပါတယ်ခင်ဗျား။</speech>
<speech type="speaker">ခွင့်ပြုပါတယ်။</speech>
<speech><mp id="40">ဦးစတီဗင်သာဘိတ်၊ ချင်းပြည်နယ် မဲဆန္ဒနယ်အမှတ်၄)</mp>ဥက္ကဋ္ဌကြီး ခင်ဗျား။ ချင်းပြည်နယ် မြောက်ပိုင်းတွင် တည်ရှိ နေသော ဖလမ်း၊ တီးတိန် ၊ တွန်းဇံ၊ ကျီခါးမြို့နယ်ခွဲ၊ ရိဒ်မြို့နယ်ခွဲများမှ ပြည်သူလူထုသည် ပြည်မနဲ့ ဆက်သွယ်သွားလာရာ၌ ကလေးမြို့မှတစ်ဆင့် ကုန်းလမ်း၊ လေကြောင်းလမ်းမှ အဓိက သွားလာနေ ကြရပါတယ်။ ထို့အပြင် တမူးခရိုင်၊ ကလေး မြို့နယ်၊ ကလေးဝမြို့နယ်၊ မော်လိုက်ခရိုင်မှ ပြည်သူလူထုအနေဖြင့်လည်း လေကြောင်းကုန်းလမ်း၊ ကလေး-ကလေးဝ-ယာကြီး-မုံရွာကို အဓိကခရီးသွားလာနေရပါတယ်။ ကလေး-ကလေးဝ-ယာကြီးမုံရွာလမ်းမကြီးသည် တပ်မတော်အစိုးရမှ ဒေသ ဆိုင်ရာ ဖွံ့ဖြိုးရေးကို အဓိကရည်ရွယ်ပြီး နိုင်ငံတော်ငွေအမြောက်အမြားကုန်ကျခံပြီးတော့ ဖောက်လုပ်ခဲ့သော လမ်းမကြီး ဖြစ်ပါ၍ ပြည်နယ်၊ ပြည်မဆက်သွယ်ပေးသော အဓိကလမ်းကြောင်းတစ်ခု ဖြစ်နေပါတယ်။ သို့သော်လည်း နှစ်စဉ် နှင့်အမျှ မိုးတွင်းကာလ ဇွန်လမှ အောက်တိုဘာလ၊ နိုဝင်ဘာလ ခန့်အထိကို ကားကြီး၊ ကားငယ် လုံးဝသွားလာရန် မရသည့်အဆင့်ဖြစ်ပါ၍ မိုင်ပေါင်းမြောက်မြားစွာ ပိုမိုဝေးကွာသော မိုးတွင်းရာသီအချိန် အလွန်ဆိုးရွားသော ကလေး-ဂန့်ဂေါ-ပုလဲ-မုံရွာ လမ်းမကို အသုံးပြု သွားလာနေရပါတယ်။ ပြည်သူလူထုအနေဖြင့် အလွန် ပင်ခက်ခဲမှုနှင့် ကြုံတွေ့နေရသည့် အပြင် ကုန်ကျစရိတ်ပါ ပိုမိုများပြား လာပါတယ်။ မြန်မာ့လေကြောင်းလိုင်းအနေဖြင့် တစ်ပတ်မှာ (၂) ခေါက်သာ ပြေးဆွဲနေရခြင်းက တစ်ကြောင်း၊ ပုဂ္ဂလိကပိုင်လေကြောင်းလိုင်း အနေဖြင့်လည်း နေ့စဉ်ပြေးဆွဲခြင်း မရှိခြင်း၊ လေယာဉ်စီးခနှုန်း ပိုမိုများပြားခြင်းကြောင့် လူတိုင်းစီးနိုင်ခြင်းမရှိခြင်း၊ မိုးတွင်းကာလဖြစ်နေ၍ လေယာဉ်မဆင်းသက်နိုင်ခြင်း စသည့်ခက်ခဲမှုများ ကြုံတွေ့နေရပါတယ်။ စစ်ကိုင်းတိုင်းအတွင်းဖြစ်သော ကလေး-ကလေးဝ-ယာကြီး-မုံရွာလမ်းမပေါ်တွင် မြစ်သာ တံတား (ကလေးဝ)သည် နိုင်ငံတော်မှတည်ဆောက်ပေးသောကြောင့် နွေ၊ ဆောင်းရာသီအချိန်တွင် နေ့/ည မရွေး အရေးပေါ်ကိစ္စအတွက် သွားလာနိုင်သောလမ်းမကြီး ဖြစ်နေပါသော်လည်း အထူးသဖြင့် ကလေးဝမှယာကြီးရွာအထိ လမ်းပိုင်းသည် မြေနီလမ်းများ ဖြစ်နေသောကြောင့် မိုးရွာသွန်းချိန်တွင် ကားကြီးကားငယ် လုံးဝသွားလာမှု ရပ်ဆိုင်းနေရသည်ကို တွေ့ရှိရပါတယ်။ စစ်ကိုင်းတိုင်း ဒေသကြီးအနေဖြင့် အဖွဲ့အစည်းတစ်ခုအား တာဝန်ပေးထားမှုရှိသော်လည်း နွေ၊ ဆောင်းရာသီတွင် သွားလာနိုင်အောင် ပြုပြင်မှု သာရှိခြင်းတို့ကြောင့် မိုးတွင်းကာလသုံးနိုင်ရန် ကျောက်ခင်းခြင်း လုပ်ငန်းမရှိဘဲ ဖြစ်နေကြောင်း ကို တွေ့ရှိရပါတယ်။ သို့ပါ၍ ကျွန်တော့်အနေနဲ့ မေးမြန်းလိုသည့် အချက်က (၁) ၎င်း ကလေး- ကလေးဝ-ယာကြီး- မုံရွာလမ်းမကြီး မိုးတွင်းကာလတွင် ကားကြီး၊ ကားငယ် သွားလာနိုင်အောင် အစိုးရအနေဖြင့် ကျောက်ခင်း ခြင်းလုပ်ငန်း ဆောင်ရွက်ပေးရန် အစီအမံ ရှိပါသလား။ (၂) ဆောင်ရွက်ပေးရန် အစီအမံရှိပါက မည်သည့်အချိန်ကာလမှ စတင်၍ ဆောင်ရွက်ပေးနိုင်မည်ကို သိရှိလိုပါကြောင်း တင်ပြအပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ကိုယ်စားလှယ်(၄)ဦးရဲ့ မေးခွန်းများနှင့် ပတ်သက်ပြီး ဆောက်လုပ်ရေး ဝန်ကြီးဌာန၊ ပြည်ထောင်စုဝန်ကြီးက တစ်ခုချင်းဖြေကြားပေးဖို့ ဖြစ်ပါတယ်</speech>
<speech><agency id="94">ဦးခင်မောင်မြင့်(ပြည်ထောင်စုဝန်ကြီး ဆောက်လုပ်ရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ၊ အထူး ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံပါစေလို့ ရှေးဦးစွာ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ဆောက်လုပ်ရေးဝန်ကြီး ဌာန ကနေပြီးတော့ လာတဲ့ ပြည်ထောင်စုဝန်ကြီး ဦးခင်မောင်မြင့်ပဲဖြစ်ပါတယ်။ ကျွန်တော့်အနေနဲ့ ပထမဦးစွာ ကချင်ပြည်နယ် မဲဆန္ဒနယ်မြေအမှတ် (၉) အမျိုးသားလွှတ်တော် ကိုယ်စားလှယ် ဦးထွန်းလွင်ရဲ့ အမျိုးသားလွှတ်တော်အစည်းအဝေးကို တင်ပြပေးထားသေမေးခွန်းကို ပထမဦးစွာ ဖြေကြားရှင်းလင်း တင်ပြသွားမှာဖြစ်ပါတယ်။ ဥက္ကဋ္ဌကြီးခင်ဗျား။ မြန်မာနိုင်ငံအတွင်းလမ်းနှင့်တံတားလျှင်မြန်စွာ ဖွံ့ဖြိုးတိုးတက်စေရန်အတွက် ဆောက်လုပ်ရောန်ကြီးဌာနနှင့် တိုင်းရင်းသာကုမ္ပဏီများ ပူးပေါင်းပြီး BOT စနစ်နဲ့ လုပ်ငန်းများခွဲဝေပြီး ဆောင်ရွက်လျက်ရှိပါတယ်။ မန္တလေး-တကောင်းငါးအိုး-ရွှေဘို-ဗန်းမော်လမ်းဟာ အရှည်မိုင် (၂၇၇) မိုင်နဲ့ (၁)ဖာလုံ ရှိပါတယ်။ ဆောက်လုပ်ရေး ဝန်ကြီးဌာနက နေပြီးတော့ တာဝန်ယူထား တာက(၆၀)မိုင်နှင့် (၃)ဖာလုံ ဖြစ်ပြီး တိုင်းရင်းသား ကုမ္ပဏီ (၄) ခုက ဆောင်ရွက်တာက (၂၁၃) မိုင် ဖြစ်ပါတယ်။ မူလကBOT ဆောင်ရွက်တာ (၅) ဦး ဖြစ်သော်လည်း ကုမ္ပဏီတစ်ခု ပြန်လည်ထွက်ခွာသွားတဲ့အတွက် ယခုအချိန်မှာ BOT လုပ်နေတဲ့ ကုမ္ပဏီ(၄)ခုသာရှိကြောင်း တင်ပြအပ်ပါတယ်။ ဆောက်လုပ်ရေးဝန်ကြီးဌာန အနေဖြင့် ပြင်ဦးလွင် ခရိုင် ကနေပြီးတော့ (၁၀)မိုင်ကနေ (၁၉)မိုင်ကို လည်းကောင်း၊ (၃၅)မိုင် ကနေပြီး (၄၄)မိုင် (၃) ဖာလုံ အထိ (၉)မိုင် (၃)ဖာလုံ စုစုပေါင်း (၂၈) မိုင် (၃)ဖာလုံကို ပြင်ဦးလွင်ခရိုင်ကနေ တာဝန် ယူဆောင်ရွက်နေပြီး ဆောက်လုပ်ရေးဝန်ကြီးဌာန စီမံကိန်းအထူး အဖွဲ့(၆)ကနေပြီးတော့ (၁၉)မိုင်မှ (၃၅)မိုင်ထိ (၁၆)မိုင်နှင့်(၄၄)မိုင် (၃)ဖာလုံမှ (၆၀)မိုင် (၃)ဖာလုံ အရှည်(၁၆)မိုင် စုစုပေါင်း(၃၂)မိုင် ဒီလမ်းပိုင်း (၂)ပိုင်းကိုတော့ အဆင့်မြှင့်တင်ရေး လုပ်ငန်းများကို ဆောက်လုပ်ရေးဝန်ကြီးဌာန ကနေပြီးတာဝန်ယူ ဆောင်ရွက်လျက်ရှိပါတယ်။ ကျန်တိုင်းရင်းသား ကုမ္ပဏီ(၄)ခု ကနေပြီးတော့ သံမဏိသစ္စာကုမ္ပဏီ ကနေပြီးတော့ (၄၂)မိုင်၊ ဆုထူးပန်ဆောက်လုပ်ရေး ကုမ္ပဏီ ကနေပြီးတော့ (၄၇)မိုင်(၄)ဖာလုံ ဂရိတ်ဝေစားသောက်ကုန်ကုမ္ပဏီလီမိတက်(၅၉)မိုင်နဲ့ (၆)ဖာလုံ၊ ရွှေမိုးသူအောင် ကုမ္ပဏီကနေ(၆၃)မိုင် (၆)ဖာလုံကို အသီးသီး BOT စနစ်နဲ့ တာဝန်ယူ ဆောင်ရွက်လျက်ရှိပါ တယ်။ မန္တလေး -တကောင်း -ငါးအိုး -ရွှေကူ-ဗန်းမော် လမ်းဟာ စနစ်တကျ ဖောက်လုပ်ထားတဲ့ လမ်းဖြစ်ပြီး အမာခံလမ်းအဆင့်အထိ ဆောင်ရွက်ပြီးတဲ့ လမ်းပဲဖြစ်ပါတယ်။ ဆက်သွယ်သွားလာမှု လွယ်ကူချောမွေ့စေရန် အချိန်သက်သာစွာနဲ့ အသုံးပြုနိုင်ရန်အတွက် လမ်းအဆင့်မြှင့် တင် ခြင်းများ လိုအပ်ပါတယ်။ ဒါ့ကြောင့်မို့လို့တာဝန်ယူဆောင်ရွက်နေတဲ့ ကုမ္ပဏီများကလည်း ကတ္တရာ အဆင့်ရောက်အောင် လုပ်ငန်းများကို အဆင့် ဆင့်ဆောင်ရွက်လျက်ရှိသလို ၂၀၁၁ ခုနှစ်၊ မေလ ၁၉ ရက်နေ့တွင် ပြင်းထန် စွာရွာသွန်း တဲ့ မိုးဒဏ် ကြောင့်မို့လို့ တောင်ကျရေများ ကျဆင်းပြီး လမ်းတံတားများ ပျက်စီးရာ အချို့အပိုင်းများမှာ ဆက်သွယ်မှုများ ပြတ်တောက်သည်အထိ ဖြစ်ခဲ့ ရပါတယ်။ ၎င်းအခက်အခဲများကို ဆောက်လုပ်ရေးဝန်ကြီးဌာနကပဲ ဆက်သွယ်သွားလာမှု မပြတ်တောက်စေရေးအတွက်အမြန်ဆုံးပြုပြင်နိုင်ရန်အတွက် ဆောင်ရွက်တဲ့အခါမှာ၂၀၁၁ ခုနှစ်၊ သြဂုတ်လအတွင်းမှာ ပြန်လည်ပြီး ဖွင့်လှစ်ပေးနိုင်ခဲ့ပါတယ်။ အဲဒီအချိန်မှာလည်း မန္တလေးတိုင်း ဒေသကြီး အပိုင်းကနေပြီး သပိတ်ကျင်း အထိ (၇)မိုင်၊ လမ်းဆုံကနေပြီးတော့ တကောင်း - ရေရှင်လမ်းပိုင်းအထိ(၆၀)မိုင် (၃)ဖာလုံ ရှည်လျားပါတယ်။ အဲဒီအပြင် မိုင်တိုင်(ဝဝ) (၁၉)မိုင်နှင့် (၃၅)မိုင်၊ (၄၄)မိုင် (၃)ဖာလုံ စုစုပေါင်း (၂၈)မိုင် (၃)ဖာလုံကိုလည်း ပြင်ဦးလွင်ခရိုင်က ဝင်လုပ် ခဲ့ရပါတယ်။ ထို့အတူပဲ (၁၉)မိုင် (၃)ဖာလုံ နဲ့ (၄၄)မိုင် (၃)ဖာလုံ နဲ့ (၆၀)မိုင် (၃)ဖာလုံ စုစုပေါင်း (၃၀)မိုင်ကိုလည်း အဆောက်အဦ အထူးအဖွဲ့(၆)ကနေပြီးတော့ ဝင်ရောက်ပြီး ပျက်စီးသွားတဲ့ တံတားများကိုပြန်လည်တည်ဆောက်ခဲ့ရပါတယ်။ ဒါ့အပြင် အထူးတံတားတည်ဆောက်ရေးအဖွဲ့ (၁၄)ကလည်း ဝင်ရောက်ပြီးတော့ အောက်ပါလုပ်ငန်းတွေလည်း ဆောင်ရွက်ခဲ့ရပါတယ်။ ကျောက်လမ်းပိုင်းပြုပြင်ခြင်းက (၈)မိုင်၊ လမ်းပြင် အဆင့်ဆင့်က (၇)မိုင်နဲ့(၅)ဖာလုံ၊ သစ်သား တံတားအသစ် တည်ဆောက်ခြင်းက (၆)စင်း၊ တံတားများ ပြန်လည်ပြုပြင်ခြင်းက (၂၄)စင်းကို အားလုံးဆောင်ရွက်ခဲ့တာ ဖြစ်ပါတယ်။ ကချင်ပြည်နယ်အတွင်းမှာ မန္တလေး-တကောင်း-ငါးအိုး-ရွှေကူ-ဗန်းမော်လမ်း ပေါ်ရှိ ဆိုးရွား စွာ ပျက်စီးနေသော အရှည် (၂၀)ပေမှ ပေအရှည် (၁၁၀)ပေအတွင်း တံတား (၆)စင်းကိုလည်း သံကူကွန်ကရစ်တံတားများအဖြစ် ၂၀၁၁-၂၀၁၂ ဘဏ္ဍာရေးနှစ် ငွေလုံးငွေရင်း ရန်ပုံငွေမှာပါပြီး ဖြစ်ပါတယ်။ ဒါ့ကြောင့်မို့လို့ အထူးစီမံကိန်းကြီးအဖွဲ့(၂) ကနေပြီးတော့ ဒီတံတား (၆)စင်းကို တာဝန်ယူ ဆောင်ရွက်လျက်ရှိပါတယ်။ ဆက်သွယ်သွားလာမှု မပြတ်တောက်စေရေးနဲ့ ချောမွေ့စွာ သွားလာနိုင်ရေးအတွက် ၂၀၁၁-၂၀၁၂ ဘဏ္ဍာရေးနှစ်မှာ ပြင်ဆင်ထိန်းသိမ်းခြင်း ရန်ပုံငွေများနဲ့ အောက်ပါ အတိုင်းဆောင်ရွက်သွားမှာဖြစ်ပါတယ်။ ကတ္တရာလမ်းပြုပြင်ခြင်းက(၂၀) မိုင်၊(၃) ဖာလုံ၊ ကျောက်လမ်း ပြုပြင်ခြင်းက (၁၇)မိုင်၊ ကျောက်ချောလမ်း အသစ်ခင်းခြင်း(ဝ)မိုင် (၃.၅)ဖာလုံ၊ ဘေလီတံတား ပြုပြင်ခြင်း (၂)စင်း၊ သစ်သားတံတားပြုပြင်ခြင်း(၂)စင်း၊ (၁၂ပေx၂၈ပေ) သံကူ ကွန်ကရစ်ရေပြွန် အသစ်တည်ဆောက်ခြင်း(၇)စင်း၊ ရေစားချောက် စုစုပေါင်း (၂၇၈)ပေ၊ အရှည် (၂၄)ပေ၊ အနက်ကို ပြင်ဆင်ခြင်းက (၃)နေရာ၊ ဘေလီ (သစ်သား)တံတား ပြုပြင်ခြင်းက (၄)စင်း၊ တံတားအမှတ် (၄/၁၃၅) ငါးဘတ်ကြီးတံတားနှင့် တံတားအမှတ် (၁/၁၂) စက္ကလာတံတားတို့၏ ပျက်စီးမှုအား ပြုပြင်ခြင်းက (၂)စင်းတို့ ပါ ပါတယ်။ ဥက္ကဋ္ဌကြီးခင်ဗျား။ မန္တလေး-တကောင်း-ငါးအိုး-ရွှေကူ-ဗန်းမော်လမ်းမကြီးရှိ လမ်းနှင့် တံတားများ အဆင့် မြှင့်တင်နိုင်ရန်အတွက် တိုင်းရင်းသားကုမ္ပဏီများနဲ့ ပူးပေါင်းဆောင်ရွက် နေသလို ဆောက်လုပ်ရေးဝန်ကြီးဌာနကလည်း ရရှိရန်ပုံငွေအပေါ် မူတည်ပြီးတော့ လမ်းအဆင့် မြှင့်တင်ခြင်းလုပ်ငန်းများကို ဆောင်ရွက်လျက်ရှိပါတယ်။ မိုးရာသီ မှာ ဆက်သွယ်သွားလာမှု မပြတ်တောက်စေရေး အတွက်လည်း ဆောက်လုပ်ရေးဝန်ကြီးဌာနက နေပြီးတော့ ပြင်ဆင် ထိန်းသိမ်းခြင်း လုပ်ငန်းများကို အင်အားဖြည့်ပြီး နှစ်စဉ်ဆက်လက်ပြီး ဆောင်ရွက်သွားမည် ဖြစ်ကြောင်း ရှင်းလင်းတင်ပြအပ်ပါတယ်။ ဆက်လက်ပြီးတော့ မေးခွန်းနံပါတ်(၂)ကို ဆက်လက်ရှင်းလင်း တင်ပြသွားမှာ ဖြစ်ပါတယ်။ မေးခွန်းနံပါတ်(၂)ကတော့ ကရင်ပြည်နယ် မဲဆန္ဒနယ်မြေအမှတ်(၂) အမျိုးသားလွှတ်တော် ကိုယ်စားလှယ် ဦး မန်းကံညွန့် ကနေပြီးတော့ မေးမြန်း ထားသော မေးခွန်းဖြစ်ပါတယ်။ ဥက္ကဋ္ဌကြီး ခင်ဗျား။ ဝါးဘိုးတော-ကမမောင်းလမ်းဟာ ကရင်ပြည်နယ် ဘားအံခရိုင် ဝါးဘိုးတောကနေပြီးတော့ ကမမောင်းမြို့နယ်ခွဲသို့ ဆက်သွယ်ထားတဲ့လမ်း ဖြစ်ပါတယ်။ သထုံ -ဘားအံ ကားလမ်း ပေါ်မှာရှိတဲ့ ဝါးဘိုးတောမိုင် (ဝဝ)ကနေ ကမမောင်းမြို့ နယ်ခွဲထိ(၃၄)မိုင်နဲ့ (၂)ဖာလုံရှိပါတယ်။ ၃၁.၅.၂၀၁၁ ရက်နေ့ လမ်းအခြေအနေ တင်ပြရပါလျှင် ကတ္တရာလမ်း က(၅)မိုင်၊ (၄)ဖာလုံ၊ ကျောက်လမ်းကတော့ (၂၆)မိုင် (၁)ဖာလုံ၊ အမာခံလမ်းက(၂)မိုင်၊ (၅)ဖာလုံ စုစုပေါင်း (၃၄)မိုင်နဲ့ (၂)ဖာလုံရှိပါတယ်။ ၂၀၁၁-၂၀၁၂ ဘဏ္ဍာရေးနှစ်မှာ ခွဲဝေရရှိသော သာမန်ပြင်ဆင်ထိန်းသိမ်းရေး ရန်ပုံငွေကနေ အောက်ပါလုပ်ငန်းများကို ဆောင်ရွက်လျက်ရှိပါတယ်။ လမ်းတံတား ပြင်ဆင်ထိန်းသိမ်းခြင်းက (၃၄)မိုင်နဲ့ (၂)ဖာလုံ၊ ကျောက်လမ်းချိုင့် ပေါက်များ ကျောက်ဖြည့်ခြင်းနှင့် ဂဝံမြေခင်းကြိတ်ခြင်း၊ ပြင်ဆင်ခြင်းက (၁၁) မိုင် (၄)ဖာလုံ၊ လမ်းဘေးဝဲယာရေမြောင်းများ တူးဖော်ခြင်းက(၆)မိုင်၊ လမ်းပုခုံး မြင့်တင်ခြင်း အပိုင်းအား မြေညှိ စက်ဖြင့် ညှိခြင်းက (၁၂)မိုင်၊ သစ်သားတံတားများအားယက်မ၊ ကြမ်းခင်း၊ ဘီးလမ်း၊ လက်ရန်းများ လဲလှယ်ခြင်းအနေနဲ့ကတော့ ပေ(၅၀)အောက်တံတားက (၉)စင်း၊ ပေ(၅၀)နှင့် ပေ(၁၀၀) အောက် တံတားက(၄)စင်း၊ ပေ(၁၀၀)နှင့် ပေ (၁၈၀)အောက် တံတားက (၄)စင်း၊ ပေ (၁၈၀)နှင့် အထက် တံတား(၁)စင်း စုစုပေါင်း(၁၈)စင်း ပြင်သွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ လမ်းနဲ့တံတား အဆင့်မြှင့်တင်ခြင်း လုပ်ငန်းများကို ဘဏ္ဍာရေးနှစ်အလိုက် ငွေလုံးငွေရင်း ရင်းနှီးမှုအစီအစဉ်နဲ့ သာမန်ပြင်ဆင်ထိန်းသိမ်းခြင်း ရန်ပုံငွေတို့ကို တင်ပြတောင်းခံသွားပြီး ရန်ပုံငွေရရှိမှုအပေါ်မှာ လုပ်ငန်းများကို ဆက်လက် ဆောင်ရွက်သွားမည်ဖြစ်ကြောင်း ရှင်းလင်တင်ပြအပ်ပါတယ်ခင်ဗျား။ ဆက်လက်ပြီးတော့ မေးခွန်းနံပါတ် (၃)ကို ဆက် လက်ရှင်းလင်းတင်ပြသွားမှာ ဖြစ်ပါတယ်။ မေးခွန်းနံပါတ်(၃)ကတော့ တနင်္သာရီတိုင်းဒေသကြီး မဲဆန္ဒနယ်မြေအမှတ် (၇) အမျိုးသား လွှတ်တော်ကိုယ်စားလှယ် ဦးမိုးမြင့်ကနေပြီးတော့ မေးမြန်းထားတဲ့ မေးခွန်းဖြစ်ပါတယ်။ ဥက္ကဋ္ဌကြီး ခင်ဗျား၊ တနင်္သာရီတိုင်းဒေသကြီးမြိတ်မြို့ကနေ ထားဝယ်သွားနေတဲ့ ရန်ကုန်-မြိတ် ပြည်ထောင်စု လမ်းမကြီးနှင့် ဆက်သွယ်ဖောက်လုပ်ထားတဲ့လမ်းဖြစ်ပါတယ်။ ၎င်းလမ်းအပိုင်းမှာ သမုတ်မြစ်ကို ရှောင်ကွင်းပြီးတော့ လမ်းမိုင်(၂၅)မိုင်ရှည်တဲ့ မြိတ်မြို့ ရှောင်ကွင်းလမ်းကို မြိတ်မြို့ သို့ တိုက်ရိုက် ရောက်ရှိနိုင်ရန်အတွက် ဖောက်လုပ်ထားပါတယ်။ မြိတ်မြို့ရှောင်ကွင်းလမ်းပေါ်မှာ အောက်ပါ တံတားများကိုလည်း ၂၀၁၁-၂၀၁၂ ဘဏ္ဍာရေးနှစ် သာမန်ပြင်ဆင် ထိန်းသိမ်းရေးရန်ပုံငွေကနေ ပြုပြင်ထိန်းသိမ်းရန် လျာထားကြောင်းတင်ပြအပ်ပါတယ်။ အရှည်ပေ (၂၂၅)ပေရှိတဲ့ ပပြင် တံတား၊ အရှည် ပေ (၈၀)ပေရှိတဲ့ အလယ်ချောင်းတံတား၊ အရှည်ပေ (၇၀)ပေရှိတဲ့ ဒေါတံတား တို့ဖြစ်ပါတယ်။ မြိတ်မြို့ရှောင်ကွင်းလမ်းနှင့် လမ်း ပေါ်မှာရှိ တဲ့တံတားများ ပြုပြင်ထိန်းသိမ်းရန် အတွက် မြိတ်မြို့တွင် အခြေစိုက်နေသော လေယာဉ်ကွင်း အထူးအဖွဲ့တစ်ဖွဲ့အား တာဝန်ပေးပြီးဆောင်ရွက်လျက်ရှိပါတယ်။နှစ်စဉ်ခွဲဝေရရှိသော ရန်ပုံငွေအပေါ်မှာမူတည်ပြီးတော့၄င်းရှောင်ကွင်း လမ်း(၂၅)မိုင်ကိုလည်း ဆောင်ရွက်လျက်ရှိပါတယ်။ ဥက္ကဋ္ဌကြီးခင်ဗျားစပြင်တံတား၊ အလယ်ချောင်း တံတားနှင့် ဒေါတံတားတို့ကို သံကူကွန်ကရစ်တံတားအဖြစ် အဆင့်မြှင့်တင်ဆောက်လုပ်နိုင်ရန် အတွက် ၂၀၁၂-၂၀၁၃ ဘဏ္ဍာရေးနှစ်ရန်ပုံငွေ တင်ပြတောင်းခံပြီးဖြစ်ပါတယ်။ ရန်ကုန်ထားဝယ်မြိတ် လမ်းပေါ်မှာရှိတဲ့ မြိတ်မြို့နယ်၊ သမုတ်နှင့် လော့လော့ကျေးရွာကို ဆက်သွယ်ထားတဲ့ သမုတ် မြစ်ကူး (ကား/ရထား) တံတားဆောက်လုပ်ရန် အစီအစဉ်ကတော့ လောလောဆယ် အစီအစဉ် မရှိသေးကြောင်း တင်ပြအပ်ပါတယ်ခင်ဗျား။ ဆက်လက်ပြီး မေးခွန်းနံပါတ်(၄)ကို ရှင်းလင်းတင်ပြသွားမှာ ဖြစ်ပါတယ်။ ချင်းပြည်နယ် မဲဆန္ဒနယ်အမှတ်(၄) အမျိုးသားလွှတ်တော်ကိုယ်စားလှယ် ဦးစတီဗင်သာဘိတ် ကနေ မေးမြန်း ထားတဲ့ မေးခွန်းဖြစ်ပါတယ်။ ဥက္ကဋ္ဌကြီးခင်ဗျား။ မုံရွာ-ယာကြီး-ကလေးလမ်းဟာ (၁၁၅)မိုင် (၅) ဖာလုံ ရှည်လျားပါ တယ်။ စစ်ကိုင်းတိုင်းဒေသကြီး အတွင်းမှာတည်ရှိပြီး ကနီမြို့နယ်၊ မင်းကင်း မြို့နယ်၊ ကလေးဝမြို့နယ်တို့ကို ဖြတ်သန်းဖောက်လုပ်ထားပါတယ်။ ၎င်းကတော့ တပ်မတော် စစ်အင်ဂျင်နီယာကနေ ဖောက်လုပ်ခဲ့ပြီး ယခုအခါမှာ ဆောက်လုပ်ရေးဝန်ကြီးဌာန ကနေပြီး လွှဲပြောင်း ယူထားပြီး ဖြစ်ပါတယ်။ လမ်းအခြေ အနေကတော့ ၃၁-၅-၂၀၁၁ ရက်နေ့ အထိ ကတ္တရာလမ်းက တော့ (၇၃)မိုင် (၂) ဖာလုံရှိပါတယ်။ ကျောက်လမ်း (၁၆)မိုင် နဲ့ (၄)ဖာလုံ ရှိပြီး၊ အမာခံလမ်း (၂၂)မိုင်နဲ့ (၃)ဖာလုံ ရှိပါတယ်။ မြေလမ်း (၃)မိုင်နဲ့ (၄)ဖာလုံ ရှိပါတယ်။ စုစုပေါင်း (၁၁၅)မိုင် (၅)ဖာလုံ ဖြစ်ပါတယ်။ ယခုလက်ရှိအချိန်မှာ စံချိန်စံညွှန်းနဲ့ကိုက်ညီပြီး၊ လမ်းအင်္ဂါရပ်နဲ့ ပြည့်စုံကောင်းမွန်တဲ့ ကတ္တရာလမ်းအဆင့် ရာနှုန်းပြည့် အမြန် ဆုံးပြီးစီးစေဖို့ ရည်ရွယ်ပြီး ဒေသခံတိုင်းရင်းသား ပုဂ္ဂလိက လုပ်ငန်းရှင်ဖြစ်တဲ့ မုံရွာအုပ်စု ဆောက်လုပ်ရေးကုမ္ပဏီလီမိတက်က BOT စနစ်နဲ့ လမ်း တံတားအဆင့်မြှင့်တင်ခြင်း ကို ဆောင်ရွက်ဖို့အတွက် ၁၇-၇-၂၀၁၀ ရက်နေ့က စပြီးတော့ဆောင်ရွက်ခဲ့ပါတယ်။ မုံရွာ-ယာကြီး-ကလေးဝလမ်းကို BOT စနစ်နဲ့ ဆောင်ရွက်ခွင့်ပြု ထားသော မုံရွာအုပ်စု ဆောက်လုပ်ရေးကုမ္ပဏီလီမိတက်ကနေပြီး ယာဉ်ကြီး ၊ ယာဉ်ငယ်များ ချောမွေ့စွာ သွားလာနိုင်ရေးအတွက် မိုးတွင်းယာဉ်များ သွားလာနိုင်ရေး၊ မပြတ်တောက်စေရေးအတွက် စက်၊ ယာဉ်၊ ယန္တရားလုပ်သားများနဲ့အပြည့်အစုံ ဆောင်ရွက်ခဲ့တာဖြစ်ပါတယ်။ ကတ္တရာလမ်းသားများ ပြုပြင်ခြင်း၊ မြေသားလမ်းမကောင်းတဲ့နေရာများ နိမ့်ကျွံသွားသောအပိုင်းများကို ဖယ်ထုတ်ပြီးတော့ကျောက်ရောမြေများဖြင့် တာဘောင်များပြုလုပ်ပြီးတင်ခြင်း၊ ဘေလီတံတားများ၊ သစ်သား တံတား များပြင်ဆင်ခြင်း၊ စက်ယန္တရားများ လမ်းတာဘောင် ချဲ့ခြင်း၊ လမ်းချောလုပ်ငန်းများ ၊ ဝဲယာရေ မြောင်းများတူးခြင်း လုပ်ငန်းများကို ဆောင်ရွက်ခဲ့ပါတယ်။ ဥက္ကဋ္ဌကြီးခင်ဗျား။ မုံရွာ -ယာကြီးကလေးဝလမ်းဟာ ဒီလမ်း ကြောင်းရဲ့ တည်ရှိမှုဟာ အောက်ခံမြေသားဟာ ညံ့ဖျင်းပါတယ်။ ပုထိုးလုံးတောင်နဲ့ သမင်တောင်တစ်လျှောက်မှာ ပြတ်ရွှေ့ဇုများ တည်ရှိခြင်း၊ မိုးသည်ထန်စွာ ရွာသွန်းတဲ့အခါမှာ တောင်ပြိုခြင်း၊ မြေသားများ အလွှာလိုက်ရွေ့လျားပြီး ပြို ဆင်းခြင်း၊ အောက်ခံ မြေသားများ ကျေပျက်ခြင်းစတဲ့ သဘာဝ အတားအဆီးရှိပြီးတော့ တန်ဖိုးကြီးမြင့်စွာ အဆင့် မြှင့်တင် တည်ဆောက်ရမယ့် လမ်းဖြစ်နေပါ တယ်။ ဒါ့ကြောင့်မို့လို့ လည်း BOT လုပ်ငန်းရှင်ဟာ ဆောင်ရွက်နေရင်းကနေပြီးတော့ ၎င်းလမ်းပိုင်းရဲ့ တောင်ပိုင်းသာ လုပ်ပြီး၊ မြောက်ပိုင်းကို ဆောက်လုပ်ရေးဝန်ကြီးဌာနသို့ ပြန်လည်အပ်ခဲ့ပါတယ်။ ဒါ့ကြောင့်မို့လို့ လည်း ဆောက်လုပ်ရေး ဝန်ကြီးဌာနကနေ ၎င်းလမ်းအား ယခုထက် ပိုမိုကောင်းမွန်စွာ သွားလာ နိုင်ရေးအတွက် လမ်း သုတေသနအဖွဲ့ကို တိုင်းတာတွက်ချက်ရန်အတွက် စေလွှတ်ထားတာ ဖြစ်ပါတယ်။ ဒါ့အပြင် နည်းပညာပိုမိုမြှင့်တင်နိုင်ရန်အတွက် ထားနိုင်ငံအခြေစိုက် NEDA လို့ခေါ်တဲ့ အိမ်နီးချင်းနိုင်ငံများ ဖွံ့ဖြိုးမှု ပူးပေါင်း ဆောင်ရွက်ရေး အဖွဲ့အစည်းကိုလည်း ၎င်းကနေပြီးတော့ ကျွမ်းကျင် အင်ဂျင်နီယာများ လာရောက်ပြီး ကြည့် ရှုနိုင်ရေးနဲ့ အကြံဉာဏ်ပေးနိုင်ရေးအတွက် မြန်မာနိုင်ငံ အင်ဂျင်နီယာများနဲ့ ပူးပေါင်းဆောင်ရွက်ရန်အတွက် ဖိတ်ခေါ်ထားပြီးဖြစ်ပါတယ်။ ဒါ့ကြောင့်မို့လို့ မုံရွာ-ယာကြီး-ကလေးဝလမ်းဟာ မြေသားညံ့သောအပိုင်းတွေဟာ ယခုထက်ပိုမိုကောင်းမွန်အောင်ဆောင်ရွက်နိုင်မယ့်နည်းလမ်းများကို လေ့လာအဖြေရှာပြီး ဆက်လက်ပြီးတောင်း လမ်းကောင်းမွန် ရေးအတွက် ဆောင်ရွက်သွားမှာဖြစ်ကြောင်း ရှင်းလင်းတင်ပြ ရင်း နိဂုံးချုပ် ပါတယ်။ အားလုံးကို ကျေးဇူးတင်ပါတယ် ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ချင်းပြည်နယ်၊ မဲဆန္ဒနယ်အမှတ်(၄) မှ ဦးစတီဗင်သာဘိတ် မေးမြန်းတဲ့ ကလေး-ကလေးဝ-ယာကြီး-မုံရွာ လမ်းမ ကြီး မိုးတွင်းကာလတွင် ကားကြီး ၊ ကားငယ်သွားလာနိုင်အောင် အစိုးရအနေနဲ့ကျောက်ခင်းခြင်း လုပ်ငန်း ဆောင်ရွက်ပေးရန်ဆိုတဲ့ မေးခွန်းဟာ အရေးကြီးတဲ့မေးခွန်း ဖြစ်ပါတယ်။ ဒီမေးခွန်းကို အဆိုအဖြစ် ပြောင်းလဲပြီးတော့ လွှတ်တော်ရဲ့ သဘောထားဆန္ဒရယူမှာ ဖြစ်ပါတယ်။ အဆိုအဖြစ်ပြောင်းလဲပြီး နိုင်ငံတော်အစိုးရအား တိုက်တွန်းကြောင်း အဆိုကို သဘောတူတဲ့ လွှတ်တော်ကိုယ်စားလှယ်များ မိမိတို့နေရာမှာ မတ်တတ်ရပ်ပြပါ။အားလုံး ထိုင်နိုင်ပါပြီ။ ဒါ့ကြောင့်ဒီမေးခွန်းကို အဆိုအဖြစ်ပြောင်းပြီး နိုင်ငံတော်အစိုးရအားတိုက်တွန်းကြောင်း အဆိုအနေနဲ့ လွှတ်တော်က အတည်ပြုကြောင်း ကြေညာပါတယ်။ (ဩဘာသံများ)</speech>
<speech type="speaker">ယခု လွှတ်တော်ကိုယ်စားလှယ်နှစ်ဦးက မေးမြန်းသည့်မေးခွန်းများ သည် လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန၊ ပြည်ထောင်စုဝန်ကြီးတစ်ဦးတည်းက ဖြေကြားရမယ့်မေးခွန်းများဖြစ်ပါတယ်။ လွှတ်တော်ကိုယ်စားလှများက သက်ဆိုင်ရာမေးခွန်းများကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီးက တစ်ခုချင်းဖြေကြားပေးဖို့ ဖြစ်ပါတယ်</speech>
<title>ရေးမြို့နယ်၊ တူးမြောင်းကျေးရွာအုပ်စုနယ်မြေ လေယာဉ်ပျံကွင်း ပတ်ဝန်းကျင်ရှိရော်ဘာခြံများကို မည်သည့်အစီအစဉ်ရှိ၍ သိမ်းရန်ကြိုးစားနေသည်ကို သိလိုပါကြောင်းနှင့် သိမ်းပါက ခေတ်ကာလ တန်ဘိုး နှင့် နစ်နာကြေးကို ခြံရှင်တို့အား ပေးအပ်ရန် အစီအစဉ် ရှိ /မရှိနှင့် ရေးမြို့နယ်၊ အစင်ကျေးရွာအုပ်စု နယ်မြေ(၁၈) ဆိပ်ကလေးကျေးရွာတွင် လုံခြုံရေးအတွက် အရေးမကြီးဘဲ မလိုအပ်ပါက သိမ်းဆည်းထားသော လယ်မြေ၊ ဥယျာဉ်ခြံမြေ၊ ကျေးရွာမြေကို ပြန်ပေးသင့်ကြောင်းနှင့် အရေးတကြီးသိမ်းဆည်းလိုလျှင် ခေတ်ကာလတန်ဘိုးနှင့် နစ်နာကြေးကို အသိမ်းခံထားရသော ပိုင်ရှင်များအားပေးရန်နှင့် စပ်လျဉ်းသည့်မေးခွန်း</title>
<speech type="speaker">မွန်ပြည်နယ်၊ မဲဆန္ဒနယ်အမှတ်(၅)မှ ဦးနိုင်ထွန်းအုံ က ရေးမြို့နယ်၊ တူးမြောင်း ကျေးရွာအုပ်စုနယ်မြေ လေယာဉ်ပျံကွင်း ပတ်ဝန်းကျင်ရှိ ရော်ဘာခြံများကို မည်သည့် အစီအစဉ်ရှိ၍ သိမ်းရန် ကြိုးစားနေသည်ကို သိရှိလိုပါကြောင်းနှင့် သိမ်းပါက ခေတ်ကာလ တန်ဖိုးနှင့် နစ်နာကြေး ကို ခြံရှင် တို့အား ပေးအပ်ရန် အစီအစဉ် ရှိ /မရှိနှင့် ရေးမြို့နယ်၊ အစင်ကျေးရွာအုပ်စု နယ်မြေ(၁၈) ဆိပ်ကလေးကျေးရွာတွင် လုံခြုံ ရေးအတွက် အရေးမကြီးဘဲ မလိုအပ်ပါက သိမ်းဆည်းထားသော လယ်မြေ၊ ဥယျာဉ်ခြံမြေ၊ ကျေးရွာမြေကို ပြန်ပေး သင့်ကြောင်းနှင့် အရေးတကြီး သိမ်းဆည်းလိုလျှင် ခေတ်ကာလတန် ဖိုးနှင့် နစ်နာကြေးကို အသိမ်းခံ ထားရသော ပိုင်ရှင်များအား ပေးရန်နှင့် စပ်လျဉ်းတဲ့ မေးခွန်းများကို မေးမြန်းဖို့ ဖြစ်ပါ တယ်</speech>
<speech><mp id="113">ဦးနိုင်ထွန်းအုံ၊ မွန်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ကြွရောက်လာသော ပြည်ထောင်စုဝန်ကြီး၊ ဧည့်သည်တော်များနဲ့ လွှတ်တော်ကိုယ်စားလှယ်များကို မင်္ဂလာပါလို့ ပထမဦးစွာနှုတ်ခွန်း ဆက်သပါတယ်။ ကျွန်တော်ကတော့ မွန်ပြည်နယ် ၊ သံဖြူဇရပ်မြို့နယ်၊ မဲဆူ နယ်အမှတ်(၅) အမျိုးသားလွှတ်တော် ကိုယ်စားလှယ် ဦးနိုင်ထွန်းအုံ ဖြစ်ပါတယ်။ ဥက္ကဋ္ဌကြီးခင်ဗျား။ အောက်ဖော်ပြပါ မေးခွန်းနှင့် ပတ်သက်လို့ စာပိုဒ်ကို ဖတ်ပြခွင့်ပြုပါရန် ခွင့်ပန်အပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="113">ဦးနိုင်ထွန်းအုံ၊ မွန်ပြည်နယ် မဲဆန္ဒနယ်အမှက်)</mp>ဥက္ကဋ္ဌကြီးခင်ဗျား။ ရေးမြို့နယ်၊ တူးမြောင်းကျေးရွာအုပ်စုရှိ လေယာဉ်ပျံကွင်းပတ်ဝန်းကျင်ရှိ ရာဘာခြံများစွာပါဝင်သော ဧရိယာ ကျယ်ကျယ်ပြန့်ပြန့်ကို အဖွဲ့တစ်ဖွဲ့က မြေစာရင်းနဲ့ ပူးပေါင်းပြီး သိမ်း ဆည်းရန် တိုင်းတာထားတဲ့ အတွက် ရာ ဘာခြံရှင်များက ပူပင်သောက ရှိနေကြတယ်လို့ တင်ပြအပ်ပါတယ်။ မေးခွန်းနဲ့ ပတ်သက်ပြီးတော့ ဖတ်ခွင့်ပြုပါ ရန်။ ဥက္ကဋ္ဌကြီးခင်ဗျား။ ရေးမြို့နယ်၊ တူးမြောင်း ကျေးရွာအုပ်စု နယ်မြေ လေယာဉ်ပ��ံကွင်း ပတ်ဝန်းကျင်ရှိ ရာဘာခြံများကို မည်သည့်အစီအစဉ်ရှိ၍ သိမ်းရန် ကြိုးစားနေသည်ကို သိရှိလိုပါသည်။ ထိုရာ ဘာခြံများကို မသိမ်းရန် တားမြစ်ပေးနိုင်ပါမည်လား။ မတားမြစ်ပေးနိုင်လျှင် ရာ ဘာခြံရှင်များကို ခေတ် ကာတန်ဖိုးနှင့် နစ်နာကြေးတို့ကို အပြည့်အဝ ရရှိနိုင်ရန် စီစဉ်ပေးနိုင်ပါမည်လား။ ကျေးဇူးတင်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ကြွရောက်လာသော ပြည်ထောင်စုဝန်ကြီးနှင့် ဧည့်သည်တော်များနဲ့ လွှတ်တော်ကိုယ်စားလှယ် များ အားလုံးမင်္ဂလာပါ လို့ နှုတ်ခွန်းဆက်သပါတယ်။ ကျွန်တော်ကတော့ မွန်ပြည်နယ်၊ သံဖြူဇရပ်မြို့နယ် မဲဆန္ဒနယ် အမှတ်(၅) လွှတ်တော်ကိုယ်စားလှယ် ဦးနိုင်ထွန်းအုံ ဖြစ်ပါတယ်။ ဥက္ကဋ္ဌကြီးခင်ဗျားအောက်ဖော်ပြပါ မေးခွန်းနဲ့ ပါတ်သက်တဲ့ စာပိုဒ်ကို ဖတ်ခွင့်ပြုပါရန် ခွင့်တောင်းခံအပ်ပါတယ်။ ဥက္ကဋ္ဌကြီးခင်ဗျား။ ရေးမြို့နယ်၊ အစင်ကျေးရွာအုပ်စုနယ်မြေ (၁၈)၊ ဆိပ် ကလေးကျေးရွာ၊ ဦးကျော်ဟိန်း ပိုင်သော ဧရိယာ(၁)ဧကရှိသော ဝယ် ပေကွင်းအမှတ် (၁၁၆၁)နှင့် ဦးမောင်မြင့် ပိုင်သော (၄.၁၅)ဧကရှိ ဝယ်ပေကွင်းအမှတ် (၁၁၅၉) သီဟိုဠ်ခြံ အ.မ.က အနီးရှိ ကျောင်းမြေနှင့် ကျေးရွာမြေကိုလည်း ကရင်အမျိုးသား ပြည်သူ့စစ်တပ်မှ အလံစိုက်ထူထားပြီး စခန်းချနေပါတယ်။ ဒီကိစ္စဟာ ဒေသခံ လုံခြုံရေးအတွက်လည်း အရေးမကြီး၊ လူအင်အားလည်း မများ၊ ထိုတပ်ဖွဲ့ဟာ ရပ်ဝေးမှ လာသော တပ်ဖွဲ့လည်းဖြစ်တဲ့အတွက်ကြောင့် လယ်မြေ ၊ ဥယျာဉ်ခြံမြေ၊ ကျေးရွာမြေတို့ကို ပြန် လည်အပ်နှံ သင့်ပါတယ်လို့ တင်ပြအပ်ပါတယ်။ ဥက္ကဋ္ဌကြီးခင်ဗျား။ ရေးမြို့နယ်၊ အစင်ကျေးရွာအုပ်စုနယ်မြေ (၁၈)၊ ဆိပ် ကလေး ကျေးရွာတွင် လုံခြုံရေးအတွက် လည်း အရေးမကြီးဘဲ မလိုအပ်ပါက သိမ်းဆည်းထားသော လယ်မြေ၊ ဥယျာဉ်ခြံမြေ၊ ကျေးရွာမြေတို့ကို ပြန်မအပ်သင့်ဘူးလား။ လုံခြုံရေးအတွက် အရေးကြီး သိမ်းဆည်းလျှင် ခေတ်ကာလတန်ဖိုးနှင့် နစ်နာ ကြေးတို့ကို အသိမ်းခံထားရသော လယ်မြေ များ၊ ဥယျာဉ်ခြံမြေများကိုပိုင်ရှင်များအား ခေတ်ကာလတန်ဖိုးနှင့် နစ်နာကြေးပေးရန် ဆောင်ရွက်နိုင် မည်လား။ ကျေးဇူးတ��်ပါတယ်။</speech>
<title>နိုင်ငံတော်အဆင့် တာဝန်ရှိပုဂ္ဂိုလ်များမသိရှိဲ အောက်ခြေ၌ အင်အားကြီးသူ အနိုင်ယူစတမ်း ဆောင်ရွက်မှုကြောင့် သိမ်းဆည်းခံရသော လယ်ယာမြေနှင့် လယ်လုပ်ပိုင်ခွင့် ဆုံးရှုံးနေသော တောင်သူလယ်သမားများအား ဥပဒေကြောင်းအရ အကာအကွယ်ပေးရန် အစီအစဉ် ရှိ /မရှိနှင့် ဘိုးဘွားစဉ်ဆက်မြေခွန်ပြေစာနှင့် စိုက်ပျိုးလုပ်ကိုင်ရင်း ဘဝရပ်တည် ရှင်သန်ခဲ့သော တောင်သူ လယ်သမားများ၏ လယ်ယာမြေများလုပ်ပိုင်ခွင့်ဆုံးရှုံးပြီး လူမှုစီးပွားနိမ့်ကျခဲ့ရ၏နာမှုများအား ညှိနှိုင်းဆောင်ရွက်ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ်၊ မဲဆန္ဒနယ်အမှတ်(၁၂)မှ ဦးဇော်နိုင်ဦး က နိုင်ငံတော် အဆင့် တာဝန်ရှိပုဂ္ဂိုလ်များမသိရှိဘဲ အောက်ခြေ၌ အင်အားကြီးသူ အနိုင်ယူ စတမ် ဆောင်ရွက်မှုကြောင့် သိမ်းဆည်းခံရသော လယ် ယာမြေနှင့် လယ်လုပ်ပိုင်ခွင့်ဆုံးရှုံး နေသော တောင်သူ လယ်သမားများအား ဥပဒေကြောင်းအရ အကာအကွယ်ပေးရန် အစီအစဉ် ရှိ/မရှိနှင့် ဘိုးဘွားစဉ်ဆက်မြေခွန်ပြေစာနှင့် စိုက်ပျိုးလုပ်ကိုင်ရင်း ဘဝရပ်တည် ရှင်သန်ခဲ့သော တောင်သူလယ်သမားများ၏ လယ်ယာမြေများ လုပ်ပိုင်ခွင့်ဆုံးရှုံးပြီး လူမှုစီး ပွားနိမ့်ကျခဲ့ရသော နစ်နာမှုများအား ညှိနှိုင်းဆောင်ရွက်ပေးရန် အစီအစဉ် ရှိ /မရှိနှင့် စပ်လျဉ်းတဲ့ မေးခွန်းများကို မေးမြန်းဖို့ ဖြစ်ပါတယ်</speech>
<speech><mp id="120">ဦးဇော်နိုင်ဦး၊ မွန်ပြည်နယ်ဆန္ဒနယ်အမှတ်၁၂)</mp>လေးစားအပ်ပါသောအမျိုးသား လွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီး၊ အမျိုးသားလွှတ်တော် ကိုယ်စားလှယ်ကြီးများ အားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ မွန်ပြည်နယ် မဲဆန္ဒနယ် အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးဇော်နိုင်ဦး ဖြစ်ပါတယ်။ လေးစားအပ်ပါ သော ဥက္ကဋ္ဌကြီးခင်ဗျား။ မေးခွန်းများအား ဖတ်ကြားမေးမြန်းခွင့်ပြုပါရန် တင်ပြအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="120">ဦးဇော်နိုင်ဦး၊ မွန်ပြည်နယ်မဲဆန္ဒနယ်အမှတ်၁၂)</mp>ဥက္ကဋ္ဌကြီးခင်ဗျား။ကျွန်တော်တို့ နိုင်ငံတွင် လယ်ယာမြေသိမ်းဆည်းမှု ပြဿနာများ မှာ ဒေသတစ်ခုနှင့်တစ်ခု ဖြစ်ပုံချင်း မတူညီ သော်လည်း အချို့မှာ အများဆုံးတူညီကြသည်ကို တွေ့ရှိရပါတယ်။ ဥက္ကဋ္ဌကြီးခင်ဗျား။ ကျွန်တော့် မဲဆန္ဒနယ်မြေအတွင်းရှိ လယ်ယာမြေသိမ်းဆည်းခံရမှုများ အများအပြားရှိပါတယ်။ ၎င်းကိစ္စများသည် အောက်ခြေဌာန အချို့မှ လုပ်ကိုင်ဆောင်ရွက်ခဲ့ခြင်း များဖြစ်၍ မြို့နယ်စောရင်းဌာနနှင့် အထွေထွေအုပ်ချုပ်ရေးဦးစီးဌာန ကိန်းဂဏအချက်အလက် ဖိုင်များတွင် တွေ့ရှိနိုင်ပါတယ်။ အနီးစပ်ဆုံးတင်ပြရလျှင် ကဇိုင်းကျေးရွာအုပ်စု၊ ရေဇလုပ်ကျေးရွာ ကွင်းအမှတ် (၂၈၀)နှင့် ကွင်းအမှတ် OSS-38 တို့ဖြစ်ပါတယ်။ ၎င်း ကိစ္စအား လွှတ်တော် ကိုယ်စားလှယ်ကြီး တင်ပြပေးချက်အရ ကွင်းအမှတ် (၂၈၀)အား စက်မှု (၁)ဝန်ကြီးဌာနမှ ကူညီဆောင်ရွက်ဖြေရှင်းပေးပြီး သီးစားခငွေများအား အခမ်းအနားဖြင့် ပြန်လည်ပေးအပ်ပြီး ကြံ စိုက်ပျိုးမှု မဖြစ်ထွန်းသောသဲကြပ်မြေများနှင့် ရေနက်ကွင်းလယ်များအား နိုင်ငံတော်သို့ ပြန်လည် အပ်နှံပြီး လုပ်ထုံးလုပ်နည်းများနှင့် အညီ အောက်ခြေမှအဆင့်ဆင့် ပြန်လည် လျှောက်ထားပါရန် ကျေးရွာနေ ကရင်တိုင်းရင်းသား တောင်သူလယ်သမားများအား ဂရုတစိုက်နဲ့ စာနာ နားလည်မှု အပြည့်ဖြင့် မေတ္တာတရား ၊ ဂရုဏာတရားကို ရှေ့ထား၍ ကူညီဆောင်ရွက်ပေးခဲ့သည်ကို တွေ့ရှိ ရပါသည်။ ဆင်းရဲနွမ်းပါး လက်လုပ်လက်စား ကရင်တိုင်းရင်းသား တောင်သူလယ်သမား များမှ လယ်လုပ်ပိုင်ခွင့်ရရှိရေးအတွက် တစ်ဧကကို ငွေကျပ်နှစ်သောင်းဖြင့် (၅၃)ဧက အတွက်ပေးခဲ့ရတဲ့ နစ်နာမှုများ ဘိုးစဉ်ဘောင်ဆက် ကျွန်တော်တို့ မြေခွန်ပြေစာနဲ့ မြေခွန်ပြေစာဆောင်ပြီး လုပ်စား ခဲ့ရသည့် ကွင်းအမှတ် OSS-38 အား အောက်ခြေအာဏာပိုင်များနှင့် ဌာနဆိုင်ရာ အရာရှိအချို့မှ ရာဘာစိုက်ပျိုး ကျူးကျော်မှုများအတွက် နစ်နာမှုများ မဖြေရှင်းရသေး ကြောင်း တွေ့ရှိရပါသည်။ ဘီးလင်းမြို့နယ်၊ အနိုင်းပွန်ကျေးရွာအုပ်စု၊ ကွင်းအမှတ်(၂၈၅-၂၈၆)တွင် လွန်ခဲ့သောနှစ် (၁၀၀) ကျော်ကတည်းက ဘိုးစဉ်ဘောင်ဆက် စိုက်ပျိုးလုပ်ကိုင်ခဲ့သော တောင်သူလယ်သမားများ လယ် ဧက(၄၀)ကျော် သိမ်းဆည်းခံခဲ့ရပါတယ်။ အကြောင်းမှာ အဆိုပါ ကွင်းအနီးရှိ ကျေးရွာပိုင် ကျွဲ၊ နွားစားကျက်မြေကို မြန်မာ့ဆိုရှယ်လစ်လမ်းစဉ်ပါတီခေတ်က တာဝန်ရှိသူများက စားကျက်မြေ အဖြစ် ဆောင်ရွက်ပေးခဲ့ပါတယ်။ ကျေးရွာအတွင်း နေထိုင်ကြသော ဆင်းရဲနွမ်းပါးသော မြေမဲ့၊ ယာမဲ့ တောင်သူလယ်သမားများမှ ဒေသဆိုင်ရာ အာဏာပိုင်များ၏ နားလည်သဘောတူညီ ခွင့်ပြုမှုများဖြင့် တစ်နိုင်တစ်ပိုင် စိုက်ပျိုးလုပ်ကိုင်စားသောက်ခဲ့ရာ တည်ဆဲမြေယာ ဥပဒေအရ လက်ငုတ်စိုက်ပျိုးကာလမှာ နှစ် (၃၀)ကြာမြင့်ခဲ့ပါတယ်။ ၂၀၀၂ ခုနှစ်တွင် ၎င်းနယ်မြေများအား မြို့နယ်အထွေထွေအုပ်ချုပ်ရေးဦးစီးဌာနပိုင် လယ်မြေများအဖြစ် ၁၄၃.၁၅ ဧကအား သိမ်းဆည်း ခဲ့ပါတယ်။ ၎င်းနှင့်ကပ်လျက် ဦးပိုင်ကွင်းတွင် တရား ဝင်လုပ်ကိုင်ပြီး သီးစားမြေခွန် ဆောင်ပြီး လယ်လုပ်ပိုင်ခွင့်ရှိသော လယ်မြေဧက(၄၀)ကျော်ပါ သိမ်းဆည်းခြင်းခံခဲ့ရပါတယ်။ သိမ်းဆည်းခံ မြေ အပါအဝင် ၁၄၃.၁၅ ဧကမှာ လုပ်ကိုင်စိုက်ပျိုးရေးအတွက် တစ်ဧကကို စပါး (၆)တင်းနှုန်း သီးစားခပေးပြီး လုပ်ကိုင်ခဲ့သည်မှာ ၂၀၀၆ ခုနှစ် မှ စတင်ခဲ့ ပါတယ်။ ၎င်း ၁၄၃.၁၅ ဧကတွင် စိုက်ပျိုးခဲ့သော တောင်သူဦးရေမှာ (၃၇)ဦးလုပ်ကိုင်ခဲ့ကြောင်း တွေ့ရှိရပါတယ်။ ပြည်ထောင်စု မြန်မာနိုင်ငံတော်တော် ကျေးလက်ဒေသတွင် လူဦးရေရဝ)ရာခိုင်နှုန်းနေထိုင်ကြပါတယ်။ အများစုမှာ စိုက်ပျိုးရေးအား အခြေခံပြီး လုပ်ကိုင်စားသောက်သော တောင်သူလယ်သမားများ ဖြစ်ကြပါ တယ်။ ၂၀၀၈ ခုနှစ် ဖွဲ့စည်းပုံအခြေခံဥပဒေ အခန်း(၁) နိုင်ငံတော်၏ အခြေခံမူများ ပုဒ်မ၂၃ တွင် နိုင်ငံတော်ည်တောင်သူလယ်သမားများ၏ ပုဒ်မက)အခွင့်အရေးများကာကွယ်စောင့်ရှောက်ရန် လိုအပ်သည့် ဥပဒေများ ပြဋ္ဌာန်း ဆောင်ရွက်ရမည်ဟု ပါရှိပါသည်။ ဥက္ကဋ္ဌကြီးခင်ဗျား။ ထို့ကြောင့် တောင်သူလယ်သမားများ၏ လယ်လုပ်ပိုင်ခွင့်နှင့် နစ်နာမှုများအတွက် မေးခွန်းများ မေးမြန်း ခွင့်ပြုပါရန် တင်ပြအပ်ပါတယ်။ မေးခွန်း(က) နိုင်ငံတော်အဆင့် တာဝန်ရှိပုဂ္ဂိုလ်များ မသိရှိဘဲအောက်ခြေ၌ အင်အားကြီးသူ အနိုင်ယူစတမ်း ဆောင်ရွက်မှုကြောင့် သိမ်းဆည်းခံရသော လယ်ယာမြေများနှင့် လယ်လုပ်ပိုင်ခွင့်ဆုံးရှုံးနေ သော တောင်သူလယ်သမား များအား ဥပဒေကြောင်း အရ ကာကွယ်ပေးရန် အစီအစဉ် ရှိ/မရှိ မေးခွန်း။ မေးခွန်း(ခ) ဘိုးဘွားစဉ်ဆက် မြေခွန် ပြေစာဖြင့် စိုက်ပျိုးလုပ်ကိုင်ရင်း ဘဝရပ်တည်ရှင်သန်ခဲ့သောတောင်သူလယ်သမားများ၏လယ်ယာ မြေလုပ်ပိုင်ခွင့် ဆုံးရှုံးပြီး လူမှုစီးပွား နိမ့်ကျခဲ့ ရသော နစ်နာမှုများအား ညှိ နှိုင်းဆောင်ရွက် ပေးရန် အစီအစဉ်ရှိ/မရှိ မေးခွန်းများအား မေးမြန်းအပ်ပါတယ်ခင်ဗျား။ အားလုံးကိုကျေးဇူးတင်ပါ တယ်။</speech>
<speech type="speaker">ယခုလွှတ်တော်ကိုယ်စားလှယ်များက မေးမြန်းသွားတဲ့မေးခွန်းများ ကို လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီးက တစ်ခုချင်း ဖြေကြား ပေးဖို့ ဖြစ်ပါတယ်</speech>
<speech><agency id="83">ဦးမြင့်လှိုင်(ပြည်ထောင်စုဝန်ကြီး၊ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန)</agency>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ အထူးဖိတ်ကြားထားသော ဧည့်သည်တော်များခင်ဗျား၊ ကိုယ်၏ကျန်းမာခြင်း စိတ်၏ချမ်းသာခြင်းအပေါင်းနှင့် ပြည့်စုံကြပါစေရန် ပဏာမဆုတောင်းမေတ္တာပို့သ ဂါရဝပြုအပ် ပါတယ်။ ကျွန်တော် လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီး ဦးမြင့်လှိုင် အနေနဲ့ မွန်ပြည်နယ် ၊ မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးနိုင်ထွန်းအုံ မေးမြန်းထားတဲ့မေးခွန်းများကို ပထမဦးစွာကြားသွားမှာ ဖြစ်ပါတယ်။ ကိုယ်စားလှယ် တော်ကြီး မေးမြန်းထားတဲ့ ပထမမေးခွန်းအနေဖြင့် ရေးမြို့နယ် တူးမြောင်းကျေးရွာအုပ်စု နယ်မြေ လေယာဉ်ကွင်းပတ်ဝန်းကျင်ရှိ ရော်ဘာခြံများကို သိမ်းဆည်းရန် အစီအစဉ်အား တားမြစ်ပေးနိုင် ပါမည်လား။ တားမြစ်မပေးနိုင်လျှင် ရော်ဘာခြံများကို ခေတ်ကာလတန် ဖိုးနှင့် နစ်နာကြေးကို အပြည့်အဝရရှိနိုင်ရန် စီစဉ်ပေးနိုင်ပါမည်လား ။ မေးခွန်းနှင့် ဒုတိ ယမေးခွန်းအနေဖြင့် ရေးမြို့ နယ်အစင်ကျေးရွာအုပ်စု နယ်မြေ(၁၈) ဆိပ်ကလေးကျေးရွာတွင် သိမ်းဆည်းထားသော လယ်မြေ ဥယျာဉ်ခြံမြေ၊ ကျေးရွာမြေကို လုံခြုံရေးအတွက် အရေးတကြီး သိမ်းဆည်းလျှင် ပိုင်ရှင်များ အား ခေတ်ကာလတန်ဖိုးနှင့် နစ်နာကြေးပေးပါမည်လား မေးမြန်းထားသည့်မေးခွန်းများဖြစ်ပါတယ်။ အမျိုးသားလွှတ်တော်ကိုယ်စားလှယ် ဦးနိုင်ထွန်းအုံရဲ့ မေးခွန်းများဟာ အကြောင်းအရာအား ဖြင့် မြေသိမ်းဆည်းခြင်း နှင့် နစ်နာကြေးပေးခြင်းတို့နှင့် သက်ဆိုင် ကြောင်း တွေ့ရှိရတဲ့အတွက် တစ်ပေါင်းတည်းဖြေဆို သွားမှာဖြစ်ပါတယ်။ နိုင်ငံတော်အစိုးရအနေဖြင့် တောင်သူလယ်သမားများ စိုက်ပျိုးလုပ်ကိုင်လျက်ရှိသည့် လယ် ယာမြေများ အပါအဝင် မည်သည့် မြေကို အကြောင်းမဲ့ သိမ်းယူခြင်း အသုံးပြုခြင်းမရှိခဲ့ပါ။ နိုင်ငံတော်၏ အမျိုးသားရေး ရေရှည်အကျိုးစီးပွားအတွက် နိုင်ငံတော်စီမံကိန်း လုပ်ငန်းများအကောင်အထည်ဖော်ရန်နှင့် ဒေသလုံခြုံ ရေး၊ ဒေသဖွံ့ဖြိုးရေး နှင့် တည်ဆောက်ရေးလုပ်ငန်းများအတွက် အသုံးပြုရန်လိုအပ်လျက်ရှိလာလျှင်လည်းပဲ တောင်သူ လယ်သမားများ လက်ရှိစိုက်ပျိုးလုပ်ကိုင်နေတဲ့ မြေများကိုတတ်နိုင်သမျှ မပါဝင်စေဘဲ မြေလွတ်မြေရိုင်းများကို သာ ဦးစားပေးရွေး ချယ် ဆောင်ရွက်ရန် မူချမှတ်ထား ရှိပါတယ်။ အကယ်၍ နိုင်ငံတော်ရဲ့ စီမံကိန်းလုပ်ငန်းများ အကောင်အထည်ဖော်ရန်အတွက် မြေသိမ်းယူအသုံးပြု ရမယ် ဆိုလို့ရှိရင် တောင်သူလယ်သမားများ လက်ရှိစိုက်ပျိုးလုပ်ကိုင်နေတဲ့ လယ်ယာမြေများ မလွဲ မရှောင်သာ ပါဝင်နေပါကလည်းပဲ တည်ဆဲဥပဒေ လုပ်ထုံးလုပ်နည်း ညွှန်ကြားချက်များနှင့် အညီ သက်ဆိုင်ရာလိုအပ်တဲ့ ဌာနကနေပြီးတော့ သိမ်းမှုအမှုတွဲဖွင့်လှစ် စိစစ်ပြီးတော့မှ မြေလျော်ကြေး နစ်နာကြေးများအား ထောက်ပံ့ထုတ်ပေးရန်လည်းပဲ ပြဌာန်းဆောင်ရွက်ထားရှိပြီး ဖြစ်ပါတယ်။ အမျိုးသားလွှတ်တော် ကိုယ်စားလှယ်ကြီးရဲ့ မေးခွန်းနဲ့ ပတ်သက်ပြီးတော့မှ ရေးမြို့နယ် တူးမြောင်းကျေးရွာအုပ်စု လယ်မြေ၊ လေယာဉ်ကွင်း ပတ်ဝန်းကျင်ရှိ ရော်ဘာခြံများကို သိမ်းဆည်းရန် အစီအစဉ်ရှိ/မရှိ မေးခွန်းနဲ့ ပတ်သက်ပြီးတော့မှ မိမိတို့ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန အနေဖြင့် သိမ်းဆည်းရန် အစီအစဉ်မရှိသော်လည်း နယ်မြေဒေသ ရဲ့ အခြေအနေလိုအပ်ချက်အရ နယ်မြေဒေသဆိုင်ရာ အုပ်ချုပ်ရေးအဖွဲ့များနဲ့ သက်ဆိုင်ရာလုပ်ငန်း ဌာနများက လိုအပ်ပါကလည်း သက်ဆိုင်ရာ ဖွဲ့စည်းထားရှိပေးပြီးဖြစ်တဲ့ ပြည်နယ် အစိုးရအဖွဲ့ရဲ့ အနီးကပ်ကြီးကြစီစဉ်ဖြေရှင်း ဆောင်ရွက်ပေးနိုင်ရေးအတွက် ပြည်နယ်အစိုးရအဖွဲ့ထံသို့လည်းပဲ လယ်ယာ စိုက်ပျိုးရေးနှင့် ဆည်မြောင်းဝန်ကြီးဌာနမှ ညှိနှိုင်းအကြောင်းကြား ပေးသွားမည် ဖြစ်ကြောင်း ဖြေကြားအပ်ပါတယ်။ အလားတူ ရေးမြို့နယ်၊ ဆိပ်ကလေးကျေးရွာမှာ သိမ်းဆည်းခံထားရတယ်ဆိုတဲ့ လယ်မြေ၊ ဥယျာဉ်ခြံများ အပေါ်လည်းပဲ လုံခြုံရေးအတွက် မဖြစ်မနေသိမ်းဆည်း ဆောင်ရွက်ရန် လိုအပ်မယ့်အစီအစဉ်ရှိနေပါကလည်း သက်ဆိုင်ရာ ပြည်နယ်အစိုးရ အဖွဲ့များနဲ့ သက်ဆိုင်ရာ နယ်မြေခံ အဖွဲ့များက ပေါင်းစပ်ညှိနှိုင်းပြီးတော့မှ မြေပြင်ကွင်းဆင်းပြီးတော့မှ ခေတ်ကာလ တန်ဖိုးနှင့်ကိုက်ညီစွာ နစ်နာကြေးများပေးလျော်ခြင်း၊ ပြေလည်အောင်ညှိနှိုင်း ဖြေရှင်းဆောင်ရွက် ပေးခြင်းများ ဆောင်ရွက်ပေးသွားနိုင်ရန်အတွက် လယ်ယာစိုက်ပျိုးရေးနှင့် ဆည်မြောင်းဝန်ကြီး ဌာနအနေဖြင့် ပြည်နယ်အစိုးရအပါအဝင် သက်ဆိုင်ရာဌာနများသို့ ညှိနှိုင်းစီစဉ်ဖြည့်ဆည်း ဆောင်ရွက် ပေးသွားမည် ဖြစ်ကြောင်း ရှင်းလင်းဖြေကြားအပ်ပါတယ်။ ဆက်လက်ပြီး မွန်ပြည်နယ်မဲဆန္ဒနယ်အမှတ်၁၂)မှ အမျိုးသားလွှတ်တော်ကိုယ်စားလှယ် ဦးဇော်နိုင်ဦးရဲ့ မေးခွန်းကို ကျွန်တော်မှ ဆက်လက်ရှင်းလင်း ဖြေကြားသွားမှာ ဖြစ်ပါတယ်။ ပထမမေးခွန်းအနေဖြင့် နိုင်ငံတော်အဆင့် တာဝန်ရှိပုဂ္ဂိုလ်များမသိဘဲ အောက်ခြေ၌ အင်အား ကြီးသူအနိုင်ယူစတမ်း ဆောင်ရွက်မှုကြောင့် သိမ်းဆည်းခံထားရသော လယ်ယာမြေနှင့်လုပ်ပိုင်ခွင့် ဆုံးရှုံးနေသော တောင်သူလယ်သမားများအာဥပဒေကြောင်းအရအကာအကွယ်ပေးရန်အစီအစဉ် ရှိ/မရှိနှင့် ဒုတိယမေးခွန်းအနေဖြင့် ဘိုးဘွားစဉ်ဆက် မြေခွန်ပြေစာနှင့်စိုက်ပျိုး လုပ်ကိုင်လျက် ဘဝရပ်တည်ရှင်သန်ခဲ့ကြသော တောင်သူလယ်သမားများ၏ လယ်ယာမြေ လုပ်ပိုင်ခွင့် ဆုံးရှုံးပြီး လူမှုစီးပွားရေး နိမ့်ကျခဲ့ရသော နစ်နာမှုများအား ညှိနှိုင်း ဆောင်ရွက်ပေးရန် အစီအစဉ်ရှိ/မရှိ မေးခွန်းများကို မေးမြန်းထားသည်ကို တွေ့ရှိရပါတယ်။ ကိုယ်စားလှယ်တော်ကြီး ရဲ့ မေးခွန်းမှာ ဖော်ပြထားသည့်အတိုင်း ၂၀၀၈ ခုနှစ် နိုင်ငံတော်ဖွဲ့စည်းပုံအခြေခံဥပဒေ အခန်း (၁) နိုင်ငံတော် အခြေခံမူများ ပုဒ်မ ၂၃ မှာ နိုင်ငံတော်သည် တောင်သူလယ်သမားများ၏ အခွင့်အ ရေးအား ကာကွယ်စောင့်ရှောက်ရန် လိုအပ်သည့် ဥပဒေ များ ပြဋ္ဌာန်းဆောင်ရွက်မည်ဟု အတိ အလင်း ဖော်ပြပါရှိပြီးဖြစ်ပါတယ်။ နိုင်ငံတော် ဖွဲ့စည်းပုံအခြေခံဥပဒေပါ ပြဋ္ဌာန်းချက်များနဲ့ ညီညွတ်စွာဖြင့် အကောင်အထည်ဖော် ဆောင်ရွက်ရန်အတွက်လည်းပဲ ပထမအကြိမ် ပြည်ထောင်စု လွှတ်တော် ဒုတိယပုံမှန်အစည်းအဝေထမနေ့မှာ မိန့်ကြားခဲ့တဲ့ နိုင်ငံတော်သမ္မတကြီးရဲ့မိန့်ခွန်းမှာ ပြည်သူများတောင်သူလယ်သမားများနဲ့ အလုပ်သမားများ၊ လူမှုစီးပွား ရေးဘဝ ဖွံ့ဖြိုးတိုးတက်လာစေရန် တတ်နိုင်သမျှ ကူညီဆောင်ရွက်ရမည်ဟူသည့် ဖွဲ့စည်းပုံအခြေခံဥပဒေပါ ပြဋ္ဌာန်းချက်နှင့် အညီ ကျေးလက်ဒေသဖွံ့ဖြိုးရေးနှင့် ဆင်းရဲနွမ်းပါးမှုလျှော့ချရေးလုပ်ငန်းများကို နိုင်ငံတစ်ဝန်းလုံးမှာ လက်တွေ့ကျကျ အကောင်အထည်ဖော် ဆောင်ရွက်နေပြီဖြစ်ကြောင်း အတိ အလင်း ထပ်မံ မိန့်ကြားထားခဲ့မှု ရှိပါတယ်။ ထို့အပြင် ၃၀-၃-၂၀၁၁ ရက်နေ့ ပထမအကြိမ် ပြည်ထောင်စုလွှတ်တော် ပုံမှန်အစည်းအဝေးမှာ မိန့်ကြားခဲ့တဲ့ နိုင်ငံတော်သမ္မတကြီးရဲ့ မိန့်ခွန်း မှာလည်း တောင်သူလယ်သမားများ၏ လယ်ယာလုပ်ပိုင်ခွင့်နဲ့ ပတ်သက်သည့် ဥပဒေများ ပြုစုနိုင်ရေး လေ့လာခြင်း၊ လက်ရှိဥပဒေများကို ခေတ်နဲ့အညီ ပြင်ဆင်နိုင်ရေးအတွက် ပြန်လည်သုံးသပ်ခြင်း အပါအဝင် ဥပဒေပြုရေး အစီအစဉ်များကို သက်ဆိုင်ရာလွှတ်တော်များသို့ တင်သွင်းပြီး အကောင်အထည်ဖော်နိုင်အောင် ဆက်လက် ဆောင်ရွက်သွားမည်ဖြစ်ကြောင်း အတိ အလင်း ထည့်သွင်းမိန့်ကြားထားခဲ့ပြီးဖြစ်ပါတယ်။ မိမိတို့အစိုးရသစ်ကာလမှာ ခေတ်စနစ် နဲ့ လိုက်လျော ညီထွေစွာ တောင်သူလယ်သမားများ၏ အကျိုးစီးပွားနဲ့ အခွင့်အရေးကို ကာကွယ် စောင့်ရှောက် ပေးနိုင်ရေးအတွက် ဥပဒေမူကြမ်း အဆင့်ဆင့်အား ရေးဆွဲဆောင်ရွက်နေပြီလည်း ဖြစ်ပါတယ်။ ဥပဒေကြောင်းအရ တောင်သူလယ်သမားများကို ကာကွယ်ပေးရန် ပြဋ္ဌာန်းရမယ့် ဥပဒေ၊ နည်း ဥပဒေများအပေါ်မှာ သက်ဆိုင်ရာဥပဒေ ကျွမ်းကျင်ပညာရှင်များအနေဖြင့် ဥပဒေ အ ကြောင်း ခြင်းရာများနှင့် စကားလုံး၊ စကားရပ်များ အပါအဝင် ရေရှည်တိကျခိုင်မာစေရန် အတွက် အပြန်ပြန်အလှန်လှန် ညှိနှိုင်းစိစစ်ရေးဆွဲ ဆောင်ရွက်လျက်ရှိနေပါတယ်။ သို့ဖြစ်ပါ၍ အမျိုးသား လွှတ်တော် ကိုယ်စားလှယ်ကြီး၏ မေးခွန်းပါ တောင်သူလယ်သမားများအား ဥပဒေကြောင်းအရ အကာအကွယ်ပေးရန် အစီအစဉ် ခိုင်ခိုင်မာမာရှိမည် ဖြစ်ပါကြောင်း လေးစားစွာ ဖြေကြားအပ် ပါတယ်။ အမျိုးသားလွှတ်တော် ကိုယ်စားလှယ် ဦးဇော် နိုင်ဦး ရဲ့ မေးခွန်းမှာ ဖော်ပြ ပါရှိခဲ့တဲ့ မွန်ပြည်နယ် ဘီးလင်းမြို့နယ် ကစိုင်းကျေးရွာအုပ်စု ကွင်းအမှတ် ၂၈၀ နှင့် ကွင်းအမှတ် OSS-38 ကွင်းတို့မှာ အောက်ခြေအာဏာပိုင်နှင့် ဌာနဆိုင်ရာများမှ ရော်ဘာစိုက်ပျိုး ကျူးကျော်သူများ အတွက် နစ်နာမှုများ မဖြေရှင်းပေးရသေးကြောင်း တင်ပြချက်နဲ့ ပတ်သက်ပြီးတော့မှလည်းပဲ ဒေသဆိုင်ရာ အုပ်ချုပ်ရေးအဖွဲ့များနဲ့ ဆိုင်ရာလုပ်ငန်းဌာနများက မြေပြင် အခြေအနေမှန်များကို ကွင်းဆင်းစစ်ဆေးပြီး သက်ဆိုင်ရာ ပြည်နယ်အစိုးရအဖွဲ့များက အနီးကပ် မြေပြင်ကြီးကြပ် စစ်ဆေးဖြေရှင်း ဆောင်ရွက်ပေးနိုင်ရေးအတွက် ပြည်နယ်အစိုးရ အဖွဲ့ ထံသို့ လယ်ယာ စိုက်ပျိုးရေးနှင့်ဆည်မြောင်းဝန်ကြီးဌာနအနေဖြင့် ပေါင်းစပ်ညှိနှိုင်း စီစဉ်ဆောင်ရွက်ပေးသွားမည် ဖြစ်ပါကြောင်း ဖြေကြားအပ်ပါတယ်။ လွှတ်တော်ကိုယ်စားလှယ်ကြီးရဲ့ မေးခွန်းမှာ ဖော်ပြပါရှိတဲ့ မွန်ပြည်နယ် ဘီးလင်းမြို့နယ် အနိုင်မွန်ကျေးရွာ ကွင်းအမှတ် (၂၈၅၊ ၂၈၆) မှာ ဘိုးစဉ်ဘောင်ဆက် လုပ်ကိုင်ခဲ့ကြတဲ့ လယ်မြေဧက (၄၀)ကျော် သိမ်းဆည်းခံရခြင်းနဲ့ပတ်သက်၍ မြို့နယ် အထွေထွေ အုပ်ချုပ်ရေးဦးစီးဌာန က အဆိုပါ ကွင်းများအတွင်း ကျွဲ၊ နွား စားကျက်မြေ ၁၄၃.၁၅ ဧကအား စားကျက်မြေအဖြစ်မှ ကောက်နုတ်လျှောက်ထားခဲ့ရာမှ စိုက်ပျိုးမြေအဖြစ် ခွင့်ပြုမိန့်ရရှိခဲ့ပြီး ဖြစ်ကြောင်း၊ အဆိုပါ စားကျက်မြေအား ပယ်ဖျက်လိုက်သည့် ဧရိယာအတွင်း တောင်သူလယ်သမားများ လုပ်ကိုင်လျှက်ရှိသည့် မြေဧက (၄၀) ပါဝင်သွားကြောင်း၊ အဆိုပါ အထွေထွေ အုပ်ချုပ်ရေးဦးစီး ဌာနက ကျေးရွာ ကျွဲ၊ နွား စားကျက်မြေမှ ပယ်ဖျက်လိုက်သည့် မြေများအပေါ်တွင် စိုက်ပျိုး လုပ်ကိုင်နေကြသော တောင်သူလယ်သမား (၃၇)ဦး ပါဝင်ပြီး ၂၀၀၆ ခုနှစ်မှစ၍ တစ်ဧကလျှင် စပါး (၆)တင်းနှုန်း သီးစားခပေး၍ လုပ်ကိုင်နေကြ လျက်ရှိပါကြောင်း အချက်နှင့်ပတ်သက်၍ သက်ဆိုင်ရာပြည်ထဲရေးဝန်ကြီးဌာနနှင့် အထွေထွေ အုပ်ချုပ်ရေးဦးစီး ဌာနများသို့ မြေပြင်စိစစ်ဆောင်ရွက်ပေးနိုင်ရေးအတွက် လယ်ယာစိုက်ပျိုးရေး နှင့်ဆည်မြောင်း ဝန်ကြီးဌာန အနေဖြင့် ယမန်နေ့က ၅-၉-၂၀၁၁ ရက်စွဲပါစာဖြင့် မိမိကိုယ်တိုင် လက်မှတ်ရေးထိုးပြီးတော့မှ သက်ဆိုင်ရာ ဌာနများကို တောင်သူလယ်သမား များအကျိုးအတွက် ညှိနှိုင်းဖြေရှင်း ဆောင်ရွက်ပေးသွားရန် အတွက် အကြောင်းကြားထားပြီး ဖြစ်ပါကြောင်း ဖြေကြားအပ်ပါတယ်။ အခုလိုဖြေကြားခွင့်ရရှိတဲ့ အတွက် အထူးပင် ကျေးဇူးတင်ရှိပါကြောင်း ပြောကြားရင်း နိဂုံးချုပ်အပ်ပါတယ်။ (ဩဘာသံများ)</speech>
<speech type="speaker">လွှတ်တော်ကိုယ်စားလှယ် ဦးနိုင်ထွန်းအုံ နဲ့ ဦးဆောင်ဦး တို့ရဲ့ မေးခွန်း များနဲ့ ပတ်သက်ပြီး လယ်ယာစိုက်ပျိုးရေးနှင့်ဆည်မြောင်းဝန်ကြီးဌာနပြည်ထောင်စုဝန်ကြီးအနေနဲ့ သက်ဆိုင်ရာများနဲ့ ဆက်လက်ညှိနှိုင်းပေးမယ်လို့ ကတိပေးတဲ့အတွက် ကျေးဇူးတင်ကြောင်း ပြောကြားလိုပါတယ်။ ဒီကိစ္စနှစ်ခုကို ပြည်သူတို့ရဲ့ အသနားခံစာနဲ့ တိုင်ကြားစာများ ကော်မတီ ကလည်း ဆက်လက်ဆောင်ရွက်ဖို့ လွှဲပြောင်းပေးကြောင်း ၊ ဆုံးဖြတ်ကြောင်း ကြေညာပါတယ်။ (ဩဘာသံများ)</speech>
</section>
<section value="Motion">	
<motion>
<title>ဦးဆွေအောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)၏ နိုင်ငံတော်အစိုးရ အနေဖြင့် ယနေ့ ဖြစ်ပေါ်နေသော လက်နက်ကိုင်ပဋိပက္ခအပေါ် ငြိမ်းချမ်းရေးနဲ့ အပစ်အခတ်ရပ်စဲရေး အတွက် တွေ့ဆုံဆွေးနွေးရေး ဆောင်ရွက်နိုင်ရန်နှင့် ထိုသို့ ဆောင်ရွက်ရာတွင် တို့တာဝန် အရေးသုံးပါးကို ထိပါးမခံဘဲဆွေးနွေးညှိနှိုင်း ဆောင်ရွက်ခြင်းမျိုးသာဆောင်ရွက်သင့်ကြောင်း ပြည်ထောင်စု အစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှယ်များကဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ရန်ကုန်တိုင်း ဒေသကြီး၊ မဲဆန္ဒနယ်အမှတ်(၁၂)မှ ဦးဆွေအောင် တင်သွင်းထားတဲ့ နိုင်ငံတော်အစိုးရ အနေဖြင့် ယနေ့ဖြစ်ပေါ်နေသော လက်နက်ကိုင် ပဋိပက္ခအပေါ် ငြိမ်းချမ်းရေးနဲ့ အပစ်အခတ်ရပ်စဲရေး အတွက် တွေ့ဆုံဆွေးနွေးရေး ဆောင်ရွက် နိုင်ရန်နှင့် ထိုသို့ဆောင်ရွက်ရာတွင် တို့တာဝန် အရေးသုံးပါးကို ထိပါးမခံဘဲ ဆွေးနွေးညှိနှိုင်း ဆောင်ရွက်ခြင်းမျိုးသာ ဆောင်ရွက်သင့်ကြောင်း ပြည်ထောင်စု အစိုးရအား တိုက်တွန်းကြောင်းအဆိုကို ဒီနေ့ ဆက်လက်ဆွေးနွေးမှာဖြစ်ပါတယ်။ မွန်ပြည်နယ်၊ မဲဆန္ဒနယ် အမှတ်(၇)မှ ဒေါက်တာဗညားအောင်မိုး ဆွေးနွေးနိုင်ပါပြီ</speech>
<speech><mp id="115">ဒေါက်တာဗညားအောင်မိုး၊မွန်ပြည်နယ် မဲဆန္ဒနယ်အမှတ်(၇)</mp>လေးစားအပ် ပါသော ဥက္ကဋ္ဌကြီးခင်ဗျား။ ဥက္ကဋ္ဌကြီးနဲ့တကွ အမျိုးသားလွှတ်တော်ကိုယ်စားလှယ်များ အားလုံး မင်္ဂလာပါလို့ ဦးစွာနှုတ်ခွန်းဆက်သအပ်ပါတယ်။ ကျွန်တော်ကတော့ မွန်ပြည်နယ် အမှတ်(၇) မဲဆန္ဒနယ်မြေ၊ ရေးမြို့နယ်က အမျိုးသားလွှတ်တော်ကိုယ်စားလှယ် ဒေါက်တာ ဗညားအောင်မိုး ဖြစ်ပါတယ်။ ဥက္ကဋ္ဌကြီးခင်ဗျား ။ အခုဆွေးနွေးချက်ကို ဖတ်ကြားခွင့်ပြု ရန် နှင့် နေရာ အချို့မှာ အင်္ဂလိပ်စကား အသုံးပြုခွင့်ပြုဖို့ တောင်းခံပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="115">ဒေါက်တာဗညားအောင်မိုး၊ မွန်ပြည်နယ် မဲဆန္ဒနယ်အမှတို၇)</mp>လေးစားအပ် ပါသော ဥက္ကဋ္ဌကြီးခင်ဗျား။ ဦးဆွေအောင် တင်ပြသောအဆိုမှာ တို့တာဝန်အရေးသုံးပါးပါရှိတဲ့ အတွက်ကြောင့် တို့တာဝန်အရေးသုံးပါးနဲ့ ပတ်သက်ပြီးတော့ ကျွန်တော် အနည်းအကျဉ်း ဆွေးနွေးလိုပါတယ်။ တို့တာဝန်အရေးသုံးပါးဟာ တကယ် လက်တွေ့မှာ နိုင်ငံတော်အတွက် အရေးကြီးလိုအပ်ပါတယ်။ ကျွန်တော့် အနေဖြင့် လက်ခံယုံကြည်မှုအပြည့်နဲ့ ဦးထိပ်ထားလျက်ရှိ ပါတယ်။ အကောင်အထည်ဖော်ရာမှာသာလျှင် နည်းလမ်းမှန်ကန်ရန် အရေးကြီးပါတယ်။ ကျွန်တော့်အမြင်တင်ပြရမယ်ဆိုရင် တို့တာဝန်အရေးသုံးပါးမှာ အချက် (၁) ပြည်ထောင်စုမပြို ကွဲရေးဆိုတဲ့အချက်မှာ ပြည်ထောင်စုစည်းလုံးခိုင်ခံ့ရေး သို့မဟုတ် ပြည်ထောင်စု စည်းလုံးမှုခိုင်မာ ရေးတို့နဲ့အဓိပ္ပာယ်ခြင်း အတူတူပဲဖြစ်ပါတယ်။ ဒါတွေကို ဘယ်လိုပဲအဓိပ္ပာယ်ဖွင့်ဖွင့် တိုင်းရင်းသား လူမျိုးများအချင်းချင်းယုံကြည်မှု၊ ချစ်ကြည်မှုအပြည့်အဝရှိတဲ့ ပြည်ထောင်စုစိတ်ဓာတ်ဖြင့် တည်ဆောက်ရမယ်။ ဒီမိုကရေစီကျကျ တိုင်းရင်းသားလူမျိုးများ တန်းတူမှု အပြည့်အဝရှိတဲ့ ပြည်ထောင်စုကို တည်ဆောက်နိုင်မှသာလျှင် ပြည်ထောင်စုကြီး စည်းလုံး ခိုင်မာမယ်။ ထာဝရ တည်မြဲတဲ့ ပြည်ထောင်စု၊ မပြို ကွဲနိုင်တဲ့ ပြည်ထောင်စုဖြစ်မယ်။ အချက်(၂) တိုင်းရင်းသား စည်းလုံးညီညွတ်မှု မပြိုကွဲရေးဟာ တိုင်းရင်းသား လူမျိုးပေါင်းစုံ သွေးစည်း ညီညွတ်မှုခိုင်မာရေး ဖြစ်ပါတယ်။ ဒီအချက်ဟာလည်း တိုင်းရင်းသားပေါင်းစုံ တို့ အခွင့်အရေးတန်းတူနဲ့ အခွင့်အရေး အပြည့်အဝရရှိရေးအပေါ် မူတည်နေပါတယ်။ ဒါကို ဒီမိုကရေစီကျကျ ဆောင်ရွက်အကောင် အထည်ဖော်နိုင်ဖို့ လိုအပ်ပါတယ်။ အချက် (၃)အနေနဲ့ အချုပ်အခြာ အာဏာတည်တံ့ခိုင်မြဲရေး ဟာ ဘယ်အဓိပ္ပာယ်မှ ထပ်ဖွဲ့ စရာမလိုပါ။ တိကျတဲ့ တစ်ခုတည်း သော အဓိပ္ပာယ်ဖြစ်ပါတယ်။ အချုပ်အခြာအာဏာ တည်တံ့ခိုင်မြဲရေးအတွက် (၁) အင်အားနှင့် အရည်အချင်းပြည့်ဝသော တပ်မတော်ရှိရန် (၂) တိုင်းရင်းသာစည်းလုံးညီညွတ်မှု၊ တိုင်းရင်းသာပေါင်းစုံ သွေးစည်းညီညွတ်မှု နဲ့ ပြည်တွင်းနိုင်ငံရေးတည်ငြိမ်မှုရှိရန် ၊ (၃) မှန်ကန်သင့်တော်သော နိုင်ငံခြားရေးလမ်းစဉ်မူဝါဒ ရှိရန်တို့လိုအပ်ပါတယ်။ ပြန်ကြားရေးဝန်ကြီး ရှင်းပြပြီးတဲ့အတိုင်း ကျွန်တော်တို့ရဲ့ အိမ်နီးချင်းနိုင်ငံ ဖြစ်တဲ့ တရုတ် ပြည်၊ အိန္ဒိယပြည်၊ ဘင်္ဂလားဒေ့ရှ်၊ ထိုင်းနိုင်ငံတို့မှာ ကျွန်တော် တို့ထက် စစ်တပ် အင်အားများတယ်။ ပစ္စည်းကိရိယာ၊ နည်းပညာအနေဖြင့်လည်း မြင့်နေတယ်။ ပြန်ကြားရေးဝန်ကြီးဌာန၊ ပြန်ကြားရေးဝန်ကြီးက မတင်သော်လည်းဘဲ အများသိတဲ့အတိုင်းပဲ အမေရိကန်၊ အင်္ဂလန်၊ ပြင်သစ် နေတိုးစတဲ့ နိုင်ငံတွေဟာ ကျွန်တော်တို့နိုင်ငံထက် စစ်ရေးစစ်ရာမှာ ပိုသာပါတယ်။ ဒါပေမယ့် ကျွန်တော်တို့ရဲ့ နိုင်ငံအချုပ်အခြာအာဏာတည်တံ့ခိုင်မြဲရန် (၁)မှန်ကန်သော၊ ကိုက်ညီသော ပြည်တွင်းနိုင်ငံရေး လမ်းစဉ်မူဝါဒနဲ့ တိုင်းရင်းသားစည်းလုံးညီညွတ်မှုရှိမယ် ။ (၂) ပြည်ပအတွက် အစိုးရအဆက် ဆက်ကျင့်သုံးခဲ့တဲ့ ကြားနေ ဝါဒခေါ် ဘက်မလိုက်နိုင်ငံ ခြားရေးမူဝါဒကို ပိုမိုစစ်မှန်အောင်ကျင့်သုံးမယ်။ ငြိမ်းချမ်းစွာအတူယှဉ်တွဲနေထိုင်ရေး မူ(၅)ချက်ကို တိတိကျကျ ကျင့်သုံးရင် အချုပ်အခြာအာဏာ တည်တံ့ခိုင်မြဲရေးကို ပိုမိုသေချာပါတယ်။ ဒီ ကြားနေဝါဒကို ကျင့်သုံးရာမှာ အင် အားကြီးနိုင်ငံကြီးတွေနဲ့ အကွာအဝေးတူညီစွာ ရပ်တည်ရေး Equal Distance Stood the super power on sooq:9264:b8:olosašu səallı တည်တံ့ခိုင်မြဲရေးအတွက် လက်သစ်ကိုလိုနီစနစ်ကိုလည်း သတိထားရန်လိုအပ်ပါတယ်။ လက်သစ် ကိုလိုနီစနစ်ဟာ စစ်တပ်နဲ့မလာဘဲ စီးပွားရေးအရလာပြီး အမြတ်ထုတ်တာဖြစ်ပါတယ်။ ဒီအတွက် ကျွန်တော်တို့နိုင်ငံမှာ နိုင်ငံခြားရင်းနှီး မြှုပ်နှံမှုကို လွယ်လွယ်ကူကူ နိုင်ငံတစ်နိုင်ငံ တည်းကို အလွန် အကျွံပေးရန်မသင့် နိုင်ငံ အများကိုမျှပြီးပေးရန်နှင့် မိမိနိုင်ငံကထိန်းသိမ်းကွပ်ကဲ နိုင်ရန် လိုအပ်ပါတယ်။ လက်သစ်ကိုလိုနီစနစ်နဲ့ အချုပ်အခြာအာဏာကို ထိခိုက်တာကိုဖော်ပြရန် ခက်တယ်။ သက်သေပြရန်ခက်တယ်။ စီးပွားရေးဆိုင်ရာ စာရင်းဇယားများနဲ့ ပညာရှင်များသုံး၍ ဝေဖန် သုံးသပ်ရန်လိုအပ်ပါတယ်။ ဥက္ကဋ္ဌကြီးခင်ဗျား၊ ယနေ့ ပြည်တွင်းစစ်ဟာ အစိုးရနဲ့ တိုင်းရင်းသားလက်နက်ကိုင် အဖွဲ့တွေနဲ့ စစ်ပွဲဖြစ်နေပါတယ်။ ပြန်ကြားရေးဝန်ကြီး ရှင်းပြချက်အတိုင်းဆိုရင် ချင်း၊ ကချင်၊ ရှမ်း၊ ဝ၊ ကယား၊ ကရင်၊ မွန် တိုင်းရင်းသားလူမျိုးများ၏ လက်နက်ကိုင်အဖွဲ့အစည်းများ တပ်ပေါင်းစုဖွဲ့ပြီး အစိုးရ နဲ့လက်နက်ကိုင် တိုက်ပွဲဖြစ်နေပါတယ်ဆိုတော့ တိုင်းရင်းသားစည်းလုံး ညီညွတ်မှုမပြိုကွဲရေးဆိုတဲ့ အရေးတစ်ပါး ဟာ ထိခိုက်နေပြီဖြစ်တယ်။ ဒီအချက်ကို ကု စားရန် အတွက် အမျိုးသားလွှတ်တော်ကိုယ်စားလှယ် ဦးဆွေအောင်ရဲ့ ငြိမ်းချမ်းရေးနဲ့ အပစ်အခတ် ရပ်စဲရေး တွေ့ဆုံဆွေးနွေးရာမှာ သမ္မတကြီးမိန့်ကြားတဲ့ ကျွန်တော်တို့ အစိုးရအနေနဲ့ ငြိမ်းချမ်းရေး တံခါးကိုဖွင့်ထားပြီး လက်ကမ်းကြိုဆိုနေမှာ ဖြစ်ကြောင်းဆိုတဲ့အတိုင်းဖြစ်ရန် လိုအပ်ပါတယ်။ တို့တာဝန်အရေးသုံးပါးကို အထိမခံဘဲ ဆိုတဲ့စကားလုံးဟာ ယနေ့ထိနေပြီဖြစ်လို့ ကုစား နေရတဲ့ အချိန်ဖြစ်လို့ ကုစားရန် အတွက် အပစ်အခတ်ရပ်စဲရေးနှင့် တွေ့ဆုံ ဆွေးနွေး ရေး ဟာ အရေးကြီးဆုံးဖြစ်နေပါတယ်။ တို့တာဝန်အရေးသုံးပါးကို အထိမခံဘဲဆိုတဲ့ စကားလုံးဟာ ထိပါးနေပြီဖြစ်တာကို အထိမခံဘဲလို့ ပြောတာဟာ အဓိပ္ပာယ်မဟပ်စပ်ပါ။ အခြေအနေနဲ့မကိုက်ညီ ပါ။ တံခါးဖွင့်ထားတယ်ဆိုတဲ့ နိုင်ငံတော်သမ္မတကြီး၏ မိန့်ကြားချက်နဲ့လည်း ဆန့်ကျင်ပြီးကြို တင် ကန့်သတ်ချက်တစ်ခုလို ဖြစ်နေပါတယ်။ ပြေလည်ရန်အတွက် ဆောင်ရွက်ရမှာ သံခင်း၊ တမန်ခင်း Diplomacy နည်းအရမှာလည်းပဲ ဒီလို ကြိုတင် ကန့်သတ်ချက်ပါတဲ့စကား မစပ်ဟပ်တဲ့စကားကို ရှေ့တန်းတင်ပြောမှမဟုတ်ပါ၊ ဥက္ကဋ္ဌကြီးခင်ဗျား ယနေ့ပြည်သူတို့အလိုလားဆုံးဖြစ်တဲ့အပစ်အခတ် ရပ်စဲရေးကို ပထမဦးဆုံး ရယူရန်ဖြစ်တယ်။ နောက်တစ်ဆင့် ဆွေးနွေးညှိနှိုင်းစရာရှိတာ ဆွေးနွေး ညှိနှိုင်းရန်ဖြစ်တယ်။ ဆွေးနွေးရေနှင့်ရင်းနှီးမှု၊ ယုံကြည်မှု ပြေလည်မှုရကြပြီး နှစ်ဦးနှစ်ဖက်အလျော့ အတင်း လုပ်လာကြမှာ သေချာတယ်။ ယနေ့ လွှတ်တော်မှာ ဥက္ကဋ္ဌကြီးရဲ့ ကွပ်ကဲမှု အောက်မှာ ဆွေးနွေးတာ ပါတီ ပေါင်းစုံ အမြင်ချင်းဖလှယ်ကြရတာ ပြေလည်လာတယ်။ တစ်ဦးကို တစ်ဦး ခင်မင်ရင်းနှီးလာတယ်။ ယုံကြည်လာတယ်။ တိုင်းရင်းသားလူမျိုးများရဲ့ လက်နက်ကိုင်အဖွဲ့အစည်း များနဲ့ နိုင်ငံတော်အစိုးရ တွေ့ဆုံဆွေးနွေးကြရာမှာလည်း ဒီလိုပဲဖြစ်လာမယ်လို့ ကျွန်တော်ယုံကြည် ပါတယ်။ ဥက္ကဋ္ဌကြီးခင်ဗျား။ အဆိုကို ကျွန်တော် ထောက်ခံသော်လည်း ထိုသို့ ဆောင်ရွက်ရာတွင် တို့တာဝန်အရေးသုံးပါးကို အထိမခံဘဲ ဆွေးနွေးညှိနှိုင်း ဆောင်ရွက်ခြင်းမျိုးသာ ဆောင်ရွက် သင့်ကြောင်းဆိုတဲ့ စာပိုဒ်ကိုမထည့်သင့်ကြောင်းကိုအကြံပြုပါတယ်။ ဥက္ကဋ္ဌကြီးနဲ့တကွအားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး၊ မကွေးတိုင်းဒေသကြီး မဲဆန္ဒနယ်အမှတ်(၁၂)မှ ဦးလှဆွေ က ဆွေးနွေးနိုင်ပါတယ်</speech>
<speech><mp id="96">ဦးလှဆွေ၊ မကွေးတိ���င်းဒေသကြီး မဲဆန္ဒနယ်အမှတ် ၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့တကွ တ်တော်ကိုယ်စားလှယ်များအားလုံး မစံလာအေပါင်းနဲ့ ပြည့်စုံကြပါစေလို့ ဆုတောင်းမေတ္တာပို့သအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ် (၁၂)က အမျိုးသားလွှတ်တော်ကိုယ်စားလှယ် ဦးလှဆွေ ဖြစ်ပါတယ်။ ဥက္ကဋ္ဌကြီး ခင်ဗျား။ ကျွန်တော်ရဲ့ ဆွေးနွေးချက်ကို တချို့စကားများ အင်္ဂလိပ်လိုအသုံးပြုခွင့်နှင့် စာရွက် ကြည့်ခွင့်ပြုပါရန် ခွင့်တောင်းခံအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="96">ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၂)</mp>ဥက္ကဋ္ဌကြီးခင်ဗျား။ အခုဖြစ်ပေါ်နေတဲ့ ပဋိပက္ခဟာ Terrorist Attack အကြမ်းဖက်တိုက်ခိုက်မှု၊ (Engdge) ထိတွေ့ ဖြစ်ပျက်မှုဖြစ်စဉ်နဲ့ Arm-Bush ချုံခိုတိုက်ခိုက် ဖြစ်နေမှုကို Civil-War ပြည်တွင်းစစ် ဆိုပြီး ချဲ့ ကားသုံးစွဲနေကြတာကို တွေ့ရမှာဖြစ်တယ်။ ပြည်တွင်းစစ်ဆိုတာ မြို့ပြတစ်ခုနှင့်တစ်ခု တိုက်ကြ ခိုက်ကြတဲ့ စစ်ပွဲလို့ အဓိပ္ပာယ်ဖွင့်ဆိုပါတယ်။ ကျွန်တော်တို့ မြန်မာပြည်မှာ ပြည်တွင်းစစ်ဖြစ်နေတယ်လို့ မကြားမိပါဘူး။ ကျွန် တော် အချက်(၃)ချက်နဲ့ ဦးဆွေအောင်ရဲ့ အဆိုကို ထောက်ခံသွားမှာဖြစ်ပါတယ်။ နံပါတ် (၁)က စစ်ပွဲ အမျိုးအစားပါ။ အခုစစ်ပွဲဟာ မြို့ပြစစ်ပွဲဖြစ်နေသလား။ ကျိုင်းတုံနဲ့တောင်ကြီး စစ်ဖြစ်နေ သ လား။ ဘားအံနဲ့ မော်လမြိုင်၊ ရေး၊ မြိတ်၊ ထားဝယ်၊ စစ်တွေနဲ့ ကျောက်ဖြူ ကျွန်တော် စစ်ဖြစ် တယ်လို့ မကြားမိပါဘူး။ အခုဟာ ပြည်တွင်း စစ်မဟုတ်ရင် ပြည်ပစစ်လားလို့ ကျွန်တော့် ကို မေးရင် ဒါဟာ ပြည်တွင်းသောင်း ကျန်းမှုလို့ ဆိုရမှာဖြစ်ပါတယ်။ Insurgent Area မှာဖြစ်ရင် Insurgency များရဲ့ Terrorist Attack သာဖြစ်ပါတယ်။ ယခုဖြစ်ပေါ်နေတဲ့ ထိတွေ့ ပစ်ခတ်မှု ဖြစ်စဉ်များကို ပြည်တွင်းစစ်ဆိုပြီး တော့ သောင်းကျန်းသူများ ဘက်က၊ ပြည်ပ Media များ ဘက်က သံယောင်လိုက်ပြီး ပြောဆိုနေမယ်ဆိုရင် အခြေခံဥပဒေ အခန်း (၁၀) ပုဒ်မ ၄၀ရ (ခ) အရ သောင်းကျန်းသူကို သွယ်ဝိုက်ပြီး အားပေးနေသလို ဖြစ်နေကြောင်း ထောက်ပြလို ပါတယ်။ ပြည်တွင်းစစ်နဲ့ အကြမ်း ဘက်တိုက်ခိုက်မှုဆိုတာ ဝေါဟာရဆိုင်ရာ ပညာရပ်ဆိုင်ရာ ဝေါဟာရ Term ခွဲခြားပြီး သုံးစွဲရမှာဖ���စ်ပါတယ်။ အမေရိကန်နိုင်ငံ နယူးယောက်မြို့ လူသုံးထောင်ကော် သေတဲ့ 9/11 တိုက်ခိုက်မှုဟာ ပြည်တွင်းစစ်လား။ အိန္ဒိယနိုင်ငံ မွန် ဘိုင်းမြို့ လူနှစ်ရာကျော် သေတဲ့ တိုက်ခိုက်မှုဟာ ပြည်တွင်းစစ်လား။ အမှတ်(၁၀) ဒေါင်းနင်းလမ်း၊ လန်ဒန်မြို့ ဗြိတိန် ဝန်ကြီးချုပ်နေတဲ့ အိမ်ကို IRA သူပုန်က မော် တာနဲ့ပစ်တာ ပြည်တွင်းစစ်လား။ ဒါတွေဟာ အကြမ်းဖက်တိုက်ခိုက်မှုပါ။ အဲဒါကျတော့ အကြမ်း ဖက်တိုက်ခိုက်မှုလို့ လက်ခံရင် နေပြည်တော် သန့်စင်ခန်းမှာ ဗုံးခွဲတာ၊ Xဝ ရေကစားမဏ္ဍပ်မှာ ဗုံးခွဲတာ၊ မန္တလေးရှော့ပင်းစင်တာရှေ့မှာ ဗုံးခွဲတာ၊ Aircon သွားပြင်တဲ့ ကားကို အပြန်မှာ ချုံခိုတိုက်ခိုက်တာ ဒါတွေဟာ ပြည်တွင်းစစ် မဟုတ်ပါဘူး။ Terrorist Attack အကြမ်းဖက်တိုက်ခိုက်မှု၊ ချုံခိုတိုက်ခိုက်မှုတွေသာဖြစ်ကြောင်း ဒါတွေကို ချဲ့ကားမပြောသင့်ဘူးလို့ ကျွန်တော့် အနေနဲ့ ယူဆပါတယ်။ နိုင်ငံခြားမှာ ဖြစ်နေတာတွေနဲ့တော့ကွာပါတယ်။ နိုင်ငံခြားမှာဗုံးခွဲရင် သူတို့ခွဲတာပါလို့ နောက်နေ့မှာ ရဲရဲကြီးဝန်ခံကြပါ တယ်။ ဒီမှာတော့ လက်သည်မပေါ်ပါဘူး။ သူရဲဘောကြောင်တာနဲ့ လက်ရှောင်နေကြပါတယ်။ အစိုးရက ဖော်ထုတ်မှသာ ဘယ်သူဆိုတာသိရပါတယ်။ သေနတ်သံကြားတိုင်း ပြည်တွင်းစစ် မဟုတ်ပါဘူး။ ဗုံးကွဲတိုင်းပြည်တွင်းစစ်လို့ မဆိုနိုင်ပါဘူး။ မြန်မာပြည်မှာ ပြည်တွင်းစစ်ဖြစ်ခဲ့ဖူး ပါတယ်။ ၁၉၄၉ ခုနှစ် အင်းစိန်တိုက်ပွဲဟာ ပြည်တွင်းစစ်ပါ။ ယခုမဖြစ်တာ (၆၂) နှစ်ကြာပါပြီ။ အခု ဖြစ်နေတာတွေက အခြေခံဥပဒေ ပုဒ်မ ၃၃၈ အရ တပ်မတော်၏ လက်အောက်တွင် လက်နက်ကိုင် အဖွဲ့အစည်းအားလုံးရှိရမည် ဆိုတဲ့အချက်ကို မလိုက်နာနိုင်တဲ့ လက်နက်ကိုင် အဖွဲ့အစည်း အချို့ရဲ့ အဓိကပြဿနာဖြစ်ပါတယ်။ ဒီပုဒ်မ ၃၃၈ ဟာ အချုပ်အခြာအာဏာပိုင်တဲ့ နိုင်ငံတိုင်း ပြဋ္ဌာန်းထားတဲ့ အချက်ဖြစ်ပါတယ်။ ကုန်ကုန်ပြောရရင် Semi Independence လို့ ပြောရတဲ့ အပြည့်အဝလွတ်လပ်ရေး မရသေးတဲ့ အာဖဂန်နစ္စတန်နိုင်ငံသမ္မတဟာမစ်ကာဆိုင်း ဟာ ၁၁-၈-၂၀၁၁ နေ့က လက်နက်ကိုင်အဖွဲ့အစည်းအားလုံးဟာ လက်နက်ကိုစွန့်ရမယ်။ မစွနိုင် လို့ရှိရင် အာဖဂန်တပ်မတော်ထဲကို ဝင်ရောက်ရမယ်လို့ အမိန့်ထုတ်ပြန်ခဲ့ပါတယ်။ ကျွန်တော်တို့ နိုင်ငံဟာ လွတ်လပ်ရေးရတာကြာလှပါပြီ။ အဲဒါကို ကျွန်တော်တို့ ချိန်ထိုးကြည့်ဖို့ လိုမှာဖြစ်ပါတယ်။ သူတို့ဟာ ဘာရည်ရွယ်ချက်၊ ဘာဦးတည်ချက်ရှိလို့လည်း သေနတ်ကိုင်ရရင် ပြီးတာပါပဲ။ သေနတ်ကိုင်ထားရင်လွယ်ကူပါတယ်။ သစ်မှောင်ခို၊ နွားမှောင်ခိုဖြတ်သွားရင် ပိုက်ဆံတောင်းလို့ လွယ်ပါတယ်။ လူမျိုးနွယ်စုတစ်ခုလုံးကို ကိုယ်စားပြုသူ မဟုတ်ကြဘူးလို့ ကျွန်တော်သိတယ်။ ကျွန်တော်တို့အလျော့ပေးပြီး နှိုင်းတဲ့ခေတ်ကုန်သွားပြီလို့ ထင်ပါတယ်။ ပါမစ်တွေပေး၊ သစ်ကွက်တွေချပေး၊ ကျောက်မျက်လုပ်ကွက်တွေချပေး သူတို့လူကြီးပိုင်းသာ ချမ်းသာသွားပြီးငယ်သားတွေ ကငေးကြည့်နေရတဲ့ အဆင့်ဖြစ်ပါတယ်။ နောက်ပြီးကျတော့ ပြန်တောခိုသွားတာပါပဲ။ ဒီလူတွေ ကျွန်တော်တို့ ဘယ်လိုညှိမလဲ ။ ကျွန်တော်တို့ ဆင်ခြင်ရပါမယ်။ ဒုတိယပိုင်းအနေနဲ့ မနေ့က ဦးဝင်းနောင် ဆွေးနွေးတဲ့အထဲမှာပါတဲ့ ကြားလေဆိုတဲ့ ကိစ္စပဲ ဖြစ်ပါတယ်။ ဒီကြားလေဆိုတာ ဦးဝင်းနောင်ရဲ့ ဆွေးနွေးချက်အရ အဖွဲ့စည်းငယ်လေးတစ်ခုလို့ သူခံယူတဲ့အကြောင်း သူတင်ပြ သွားပါတယ်။ကျွန်တော့်အနေနဲ့တော့ဒီကြားလေဆိုတာအဖွဲ့အစည်းငယ်လေအဆင့် တစ်ခုမကဘူး၊ နိုင်ငံအဆင့်ချီပြီး ရှိနေတယ်လို့ ယူဆပါတယ်။ ကျွန်တော်တို့ စိုက်ပျိုးရေးနေ့က ဆွေးနွေးသလို ကန်သင်းရိုးမှာ ရှိနေတဲ့ဖျက်ပိုးက အထဲကိုဝင်ပြီး သီးနှံကိုဖျက်တယ်။ ပြီးရင်ပြန်ပြီး ကန်သင်းရိုးမှာ သွားပုန်းနေသလိုပဲ၊ နယ်စပ်မှာနေတဲ့ သောင်းကျန်းသူက အထဲကိုဝင်ပြီး မိုင်းခွဲတယ်။ ပြီးရင် နယ်စပ်မှာပြန်ပြေးတယ်။ အဲဒီက ကန်သင်းရိုးကို အပြောင်ရှင်းရမယ်။ ဒီကန်သင်းရိုးကို လက်ခံ ထားတာဘယ်သူလဲ။ ကျွန်တော်တို့ အကြမ်းဖက်သောင်းကျန်းသူစခန်း(၁၇)ခုကို လက်ခံထားတာ ဘယ်တိုင်းပြည်လဲ၊ ကျွန်တော်တို့ သံရုံးကင်စီးပြီး သောင်းကျန်းသူတွေကို ရဟတ်ယာဉ်နဲ့နယ်စပ်ကို ပြန်ပို့ပေးတာ ဘယ်တိုင်းပြည်လဲ။ ဒါကျွန်တော် ရှည်နေမှာစိုးလို့ မပြောတော့ပါဘူး။ အဲဒီဘက်မှာ ရှိနေတဲ့ သောင်းကျန်းသူက အင်အားကောင်း တယ်။ ဘာလို့ကောင်းတာလဲ ။ ထောက်ပံ့မှုရှိလို့ ကျွန်တော်တို့ မိတ်ဆွေရောင်းရင်းကြီး ရခိုင်ပြည်နယ်က တိရစ္ဆာန်ဆရာဝန်ကြီး ဒေါက်တာအေးမောင် တို့ကို မေးကြည့်ချင်ပါတယ်။ သူတို့ပြည်နယ်က ရခိုင်သူပုန်တွေ အလင်းဝင်လာတုန်က ဘာတွေများ အခွင့်အရေးရလဲ။ ကျွန်တော့်သူငယ်ချင်းကြီး ရေတပ်သားဟောင်းကြီး ဦးပေါ်လွင်တို့ ချင်း ပြည်နယ်မှာ မေးကြည့်ချင်ပါတယ်။ CNF သူပုန်တွေ အလင်းဝင်လာတော့ဘာတွေ အခွင့်အရေး ရလဲ။ ဘာမှမရပါဘူး၊ ဘာလို့လဲဆိုတော့ သူတို့က အင်အားမရှိဘူး။ ဘာလို့အင်အား မရှိလဲ။ သူတို့ Background တိုင်းပြည်က သူတို့ကိုဘာမှမထောက်ပံ့ဘူး။ အာသံမဏိပူကိုသွားတိုက်တဲ့ ကျွန်တော်တို့နဲ့ခင်တဲ့ ဆန်ဒရာဂန္ဒီရှိန်းကို နန်းတင် ခဲ့တယ်။ အဲဒါသူတို့မေ့သွားပြီ၊ အခု ခေတ်က အခုခေတ်ပုံစံအတိုင်း သွားနေပြီဖြစ်ပါတယ်။ ဒါပေမယ့် အဲဒီစခန်း (၁၇)ခု နားဆွယ်တို့၊ နိုဖာတို့၊ ပေါ့နန်းတို့၊ မဲစ လင်းတို့ ဒါတွေကို လက်ခံထားတဲ့ တိုင်းပြည်ကတော့ ခုထိ ကျွန်တော် တို့ သွားတိုက်တုန်းက မြို့ဟောင်းတစ်ခု ပြစားနေတယ်။ ခုထိ အခဲမကျေနိုင်သေးဘူး။ အမြဲတမ်း လည်းနှိမ်ပါတယ်။ ဘယ်လောက်ထိနှိမ်လဲဆိုရင် အဲဒီမြို့မှာ ဘုရားပျက်တွေကြားထဲမှာ ဇီးပင်တွေ ပေါက်ပါတယ်။ ဒီဇီးပင်တွေဟာ ဇီးချဉ့်ပင်တွေပါ။ သူတို့တိုင်းပြည်ထဲမှာ ဇီးချ၌ပင်တွေမပေါက် ဘူးတဲ့။ သူတို့ တိုင်းပြည်က ဇီးပင်က အချို ပဲပေါက်တယ်၊ ဒီဇီးချ၌ပင်တွေက မြန်မာစစ်သားတွေ လာတိုက်တုန်းက မစင်စွန့်သွားလို့ ဇီးပင်တွေပေါက်တာတဲ့။ ဒီလိုပြောတယ်။ ကျွန်တော်က အဲဒီ အမျိုးသမီးကို ပြောပါတယ်။ ဒါမင်းသေချာလားလို့ပြောတယ်။ သေချာပါတယ်။ သမိုင်းအထောက် အထားနဲ့ပြောတယ်။ အေး အဲဒါဆိုရင် ငါဂုဏ်ယူတယ်ကွာ။ ဘာဖြစ်လို့လည်းဆိုရင် ငါတို့ ဗမာ စစ်သားဆိုတာ မစင် စွန့်တာတောင် တန်းစီပြီးစွန့်တာ တွေ့လားကွ ဇီးပင်တွေက တန်းနေတာပဲ။ အကျိုးဆက်ကတော့ အဲဒီ Interpreter ခရီးစဉ်ဆုံးတဲ့အထိ ကျွန်တော်နားမကပ် တော့ဘူး။ ကျွန်တော်တို့က အဲဒီတိုင်းပြည်ကိုလည်း ညှိရမှာဖြစ်ပါတယ်။ ငါတို့ ဒီမိုကရေစီကို သွားနေပြီ ။ ဒီလိုတရားမဝင်တဲ့ စခန်းတွေကို မင်းတို့လက်မခံနဲ့။ တရားမဝင်တဲ့ ထောက်ပံ့မှုကိုလည်း မင်းတို့ မလုပ်နဲ့။ တိုက်ပွဲဖြစ်လို့ ကျောပိုးအိတ်ကျန်ခဲ့ရင် ဖွင့်ကြည့်လိုက်ပါ။ စာစီစာဖတ်(၄)မျိုးကို တွေ့ရ မယ်။ အဲဒီမှာ WFP တို့ UNHCR တို့ တံဆိပ်တွေပါတယ်။ ပဲ တွေဆို ဝါထိန်နေတာပဲ။ ဝင်း နေတာပဲ။ ဆန်ဆိုလို့ရှိရင် ကော့နေတာပဲ။ ကျွန်တော်တို့ ရဲဘော်များကတော့ ပဲဆို လည်း ပိုးထိုး၊ ဆန်ဆိုလည်း မုန့်ဟင်းခါးချက်လို့ရတယ်။ အဲလိုချည့်နေတာ။ ဒါပေမယ့် သူတို့က ဘယ်က ရလဲ။ အဲဒါ UNHCR ဒုက္ခသည်စခန်း (၁၇)ခုကနေ ပေးနေတာဖြစ်ပါတယ်။ သူတို့နဲ့ Relationship အဆက်အသွယ် ရှိနေတယ် ဆိုတာ သေချာပါတယ်။ အဲဒီတော့ ကျွန်တော် တို့ ငြိမ်းချမ်းရေး ဆွေးနွေးရာမှာ အဲဒီ အဓိက ကြာလေ တိုင်းပြည်ကိုလည်း ဆွေးနွေးသင့်တယ်။ ကျွန်တော်တို့က ဒီမိုကရေစီကိုသွားနေပြီ။ ခင်ဗျားတို့ အထောက်အပံ့တွေ ရပ်စဲဖို့ ကောင်းတယ်။ ကျွန်တော်တို့ ဆီက Gas တွေ ထားဝယ်ဆိပ်ကမ်း တွေ ခင်ဗျားတို့လည်း ဝင်လုပ်နေတာပဲ ။ မဟုတ်ရင်တော့ အစ္စရေးတပ်မတော်က လက်ဘနွန် နယ်စပ်မှာရှိတဲ့ ဟစ်စ ဘိုလာစခန်းတွေကို ဆက်ဆံသ လို သာဓကအနေနဲ့ မြင်နိုင်ပါတယ်။ ဥက္ကဋ္ဌကြီးခင်ဗျား။ ငြိမ်းချမ်းရေးဆွေးနွေးတဲ့ အခါမှာ လက်နက် ကိုင်ဆောင်ခွင့်တောင်းလာမှာ သေချာပါတယ်။ သူတို့အချင်းချင်းလုပ်ကြံခံရတဲ့ KNU ခေါင်းဆောင် (ဖဒိုမန်းရှာ) ဟာ (ဇိုရာဖန်း) ရဲ့ အဖေပေါ့၊ ဇိုရာဖန်းဆိုတာ Burma Campaign For UK မှာ ရှိပါတယ်။ သူတို့ဟာ ငယ်သားတွေကို စစ်တိုက်ခိုင်းတယ်။ သူတို့သားသမီးတွေကျတော့ အင်္ဂလန်မှာ ကျောင်းထားတာ ဖြစ်ပါတယ်။ သူမသေခင်က ပြည်ပအသံလွှင့်ဌာနတစ် ခုနဲ့ တွေ့ဆုံခန်းမှာ သူတို့ဟာ စောဘဦးကြီးရဲ့ မူအတိုင်း ကရင်လက်နက်၊ ကရင် လက်ထဲမှာပဲ ရှိရမယ်ဆိုတဲ့ မူအတိုင်း ပြောပါတယ်။ အခု DKBA ဆိုပြီး ပြန်တောခိုသွားတဲ့ ခေါင်းဆောင်တစ်ယောက် ကလည်း ပြောပါတယ်။ ငြိမ်းချမ်းရေးကာလတုန်းကတော့ ကားပါမစ်တွေ၊ သစ်လုပ်ကွက်တွေနဲ့ ငြိမ်ပြီးတော့ တောပြန်ခိုတော့ စောဘဦးကြီး ရဲ့ မူပဲလို့ ပြန်ပြောပါတယ်။ စောဘဦးကြီး က ခု ဘယ်မှာလဲ။ ကပ္ပတိန်ဘီဘီယံနဲ့အတူ သေသွားတာကြာပါပြီ။ တီဘီယံဆိုတာသိကြတဲ့အတိုင်းဗိုလ်ချုပ်အောင်ဆန်း ကို လုပ်ကြံတဲ့ လက်နက်တွေထုတ်ပေးတဲ့ ဗြိတိသျှစစ်ဗိုလ်ဖြစ်ပါတယ်။ သေသွားသူ ပြောစကား ကို လှေနံဓားထစ်လိုက်နာသလိုနဲ့ လုပ်စားနေကြတဲ့အတွက် သေသွားရရှာတဲ့ စောဘဦးကြီးတော့ သိမှာမဟုတ်ပါဘူး။ ဥပမာအားဖြင့်လွတ်လပ်ရေးဖခင်ကြီး ဗိုလ်ချုပ်အောင်ဆန်းပြောသွားတဲ့ စကား ရှိပါတယ်။ မြန်မာပြည်လွတ်လပ်ရေးရရင် ဆိုရှယ်လစ်စနစ်နဲ့ ချီတက်မယ်ဆိုတဲ့ လမ်းညွှန်ချက်ဟာခေတ်နဲ့လိုက်လျောညီထွေမှုမရှိတဲ့အတွက် လက်ရှိကျွန်တော်တို့ နိုင်ငံတော်ဟာ ပါတီစုံဒီမိုကရေစီ ကို ရောက်နေပါပြီ။ သွားနေတာမဟုတ်ပါဘူး၊ ရောက်နေတာ ။ နိုင်ငံနှင့်လူမျိုး ကောင်းစားရေး အတွက်ဆိုရင် ပြုပြင်သင့်တာကို ပြုပြင်ရမှာဖြစ်ပါတယ်။ ဥက္ကဋ္ဌကြီး ခင်ဗျား။ ဒီလို တွေ့ဆုံ ဆွေးနွေးရာမှာ ငြိမ်းချမ်းရေးကော်မတီဟာ တပ်မတော်အင်အားကိုလည်း အမှန်သိဖို့လို ပါတယ်။ မြန်မာ့တပ်မတော်အင်အားကို ဒုတိယကမ္ဘာစအဆင့်အတန်းပဲရှိတယ်လို့ အထင်သေးဖော်ပြနေတဲ့ ပြည်ပမီဒီယာအချို့ရှိပါတယ်။ နိုင်ငံတော်သမ္မတရဲ့ အကြံပေး အဖွဲ့ ခေါင်းဆောင် ဦးကိုကိုလှိုင် နဲ့ ပြင်ပမီဒီယာတစ်ခုတွေ့ဆုံခန်းမှာ အစိုးရတပ်က SSA(ဝမ်ဟိုင်း) တပ်နားရောက်ခါနီးမှ ဘာလို့ ဆက်မတိုက်တော့တာလဲ။ အကျအဆုံးများလို့လားလို့ မေးပါတယ်။ ဦးကိုကိုလှိုင် က တပ်က တိုက်ချင်ရင် ရက်ပိုင်းပဲ ကြာမှာပါ။ အခုတော့ လမ်းကြောင်းထိန်း LLockC အနေနဲ့ပဲ တိုက်တာ ဖြစ်မှာပေါ့လို့ ဖြေသွားပါတယ်။ သူဖြေတာ မှန်ပါတယ်။ ဒုတိယ ကမ္ဘာစစ်အဆင့်နဲ့ပဲ တိုက်တယ် ထားဦး။ လေယာဉ်၊ တင့်အမြှောက်တွေသုံးပြီး Balistics နည်းဗျူဟာနဲ့ တိုက်ရင် ပိုလန်လို အမြဲတမ်း တပ်မတော်ရှိတဲ့ နိုင်ငံတောင် (၇)ရက်နဲ့ သိမ်းနိုင်တာ သမိုင်းမှာ တွေ့နိုင်ပါတယ်။ အမြှောက်တပ်မနဲ့ Carpet Fire လို့ခေါ်တဲ့ ကော်ဇောခင်းသလို ပစ်ခတ်မယ်ဆိုရင် မြက်ပင်တော် မကျန်နိုင်ပါဘူး။ အခုရင်ဆိုင်နေရတဲ့ KIA, SSA ဆိုတာ ပိုလန်တပ်မတော် အဆင့်ရှိရဲ့လား။ စဉ်းစားသင့်ပါတယ်။ သီရိလင်္ကာတပ်မတော်ဟာ ဂျက်ဖနာမှာ တမီးလ် Tiger သူပုန်တွေကို လေယာဉ်၊ တင့်၊ အမြှောက်ရေတပ်အပြည့်အဝသုံးပြီး အပြီးတိုင်ချေမှုန်းခဲ့ပါတယ်။ ချေမှုန်းပြီးတဲ့ အခါမှာ ရွေးကောက်ပွဲကျင်းပပေးပါတယ်။ အဲဒီထဲ ကနေ တမီး လ်အမတ်နှစ်ယောက် အရွေးခံ ခဲ့ရပါတယ်။ ပါလီမန်ထဲမှာရောက်နေပါပြီ။ သူတို့ ဆွေးနွေးပါတယ်။ လက်နက်မကိုင်ရတော့ပါဘူး။ သီရိလင်္ကာ ရဲ့ ဆောင်ရွက်ချက်ဟာ နမူနာကောင်တစ်ခုဖြစ်ပါတယ်။ အခု ငြိမ်းချမ်းရေးဆွေးနွေးဖို့ ကမ်းလှမ်းတော့ တစ်ဖွဲ့ချင်းစီ ဆွေးနွေးမယ်။ တစ်ဖွဲ့ချင်းစီ မဆွေးနွေးနိုင်ဘူး။ အကုန်လုံးပေါင်းပြီး ဆွေးနွေးမယ်လို့ ပြောတယ်။ သူတို့ တောခိုတုန်းက တစ်ရက်ထဲ၊ တစ်နေ့ ထဲ၊ အကြောင်း အရာ တစ်ခုတည်းကြောင့် တောခိုခဲ့ကြတာလား ။ Generd Situction မတူနိုင်ပါဘူး။ နောက်ခံ အကြောင်းရင်း မတူနိုင်ပါဘူး။ ဥက္ကဋ္ဌကြီးခင်ဗျား။ တပ်မတော် သိက္ခာကျဆင်းအောင် ပြောဆိုမှု များလည်း ကြားရပါတယ်။ အစု လိုက် အပြုံလိုက် အဓမ္မကျင့်ခံ ရတယ်တို့၊ ဘာတို့ ဖြစ်ပါတယ်။ တပ်ဆိုတာ ကျင့်ဝတ် (၆၀)နဲ့ နေတာဖြစ်ပါတယ်။ ပြည်သူကို ရေလို၊ လလို သဘောထားပါတယ်။ လောက်ကိုင်မှာ ကျွန်တော်တာဝန်ထမ်းဆောင်တုန်းက အခု ဦးလျာကွယ်ရှိ ပါပါတယ်။ အသကို၂၀) လောက်ရှိတဲ့ ဈေး ကပြန်လာတဲ့ ကောင်မလေး တစ်ယောက်ကို ရဲဘော်နှစ်ယောက်က ပြဿနာ ရှာပါတယ်။ ပြဿနာဖြစ်တဲ့ အခါမှာ စစ်ဥပဒေချုပ်ရုံးက ဒါရိုက်ဆင်းလာပြီးတော့ အဲဒီ ရဲဘော် နှစ်ယောက်ကို သေဒဏ်ပေးပါတယ်။ လူမြင်ကွင်းမှာ သေဒဏ်ပေးတာပါ။ ဈေးနေ့မှာမှ လူရှေ့မှာ ခေါင်းကိုအိတ်စွပ်ပြီး ပစ်သတ်ပါတယ်။ သေဒဏ်ပေးပါတယ်။ တပ်စည်းကမ်းက ဒီလိုပြင်းထန် ပါတယ်။ အခုကချင်ပြည်နယ်၊ ရှမ်းပြည်နယ်မှာ အဓမ္မကျင့်ခံရပါတယ်လို့ စွပ်စွဲခံရတဲ့ တပ်တွေက တပ်ရင်းမှူးတွေဟာ အသရေဖျက်မှုနဲ့ စွပ်စွဲသူကို ပြန်တရားစွဲဖို့ကောင်းပါတယ်။ အဲဒီလိုပြောတဲ့ သူတွေထဲမှာဟာ နိုင်ငံရေးသမား တချို့ပါနေတာ တွေ့ရပါတယ်။ သူတို့က အခြေခံဥပဒေ ပုဒ်မ အခန်း(၁၀)၊ ၄၀၇(ခ)ကို လိုက်နာ ဆောင်ရွက်သင့်ကြောင်း ကျွန်တော့် အနေနဲ့ တိုက်တွန်းလို ပါတယ်။ ဥက္ကဋ္ဌကြီးခင်ဗျား။ တို့တာဝန်အရေးသုံးပါးကို ဦးထိပ်ပန်ဆင်ထားတဲ့ အခြေခံဥပဒေ ကြီးကို လေးစားလိုက်နာပါမယ်ဆိုပြီး ကတိဝန်ခံချက်နဲ့ ကျွန်တော်တို့ဟာ ရွေးကောက်ပွဲဝင်ကြ ခဲ့တာပါ။ ပြည် သူတွေက ရွေး ကောက်လိုက်လို့ ဒီလွှတ် တော်ကြီးထဲကို ရောက်လာ ကာမှ ဒီ အခြေခံဥပဒေကြီးကို မထီမဲ့မြင်ပြုဖို့တော့ မကောင်းပါဘူးခင်ဗျား ။ အခြေခံဥပဒေကို အသိ အမှတ် မပြုတဲ့ ပြည်တွင်းနိုင်ငံရေးသမားကိုမှ ငြိမ်းချမ်းရေးဆွေးနွေး တဲ့ ထဲ ကိုဝင်ပြီးတော့ ခေါ်ပြီးတော့ ဆွေးနွေးစေမယ်ဆိုရင် နဂိုထဲက မှ အခြေခံဥပဒေကို အသိအမှတ်မပြုပါဘူး ဆိုကာမှ တို့တာဝန်အရေးသုံးပါးလည်း ထိပါးခံရတော့မှာဖြစ်ပါတယ်။ဘားမားကိုတောင်မှ မြန်မာ လိုမခေါ်နိုင်တဲ့သူ က ပေါ်ပင်ခေါင်းဆောင် မှုရယူပြီး ကြားဝင်စေ့စပ်ပေးမယ်ဆိုတဲ့ အခါ ဘက်လိုက်မှုမရှိ၊ မှန်ကန်ပါ့မလားဆိုတာ သံသယဖြစ်ဖွယ် စဉ်းစားမိပါတယ်။ ဆိုဗီ ယက် ယူနီယံကြီး ပြိုကွဲကာစမှာ ပါရာစရိုက်ကာ၊ ဂလဒ်နော့တို့ လို့ပြောခဲ့တဲ့ နိုဗယ်ဆုရှင်ဂေါ်ဘာချောဒ် ကို ရုရှားပြည်သူတွေက ငြိမ်းချမ်းရေး ဂျိုးဖြူလို့ တင်စားခဲ့ကြပါတယ်။ အခုနှစ် (၂၀) ကြာတဲ့အခါ စစ်တမ်းကောက်လိုက်တော့ (၅၄) ရာခိုင်နှုန်းသော ရုရှားပြည်သူတွေကပြို ကွဲခြင်းရဲ့ မိစ္ဆာကောင်လို့ ခေါ်နေကြပါတယ်။ ကျွန်တော်တို့လည်း ကြားဝင်စေ့စပ်ပေးမယ့်သူကို နောင်နှစ် (၂၀) ကြာမှ မိစ္ဆာကောင်လို့ မခေါ်ချင် ပါဘူး။ ပြည်ထောင်စုပြို ကွဲခြင်းရဲ့ လမ်းစကို ကျွန်တော်တို့ အဖော်မခံ နိုင်ပါဘူး။ ဥက္ကဋ္ဌကြီးခင်ဗျား။ ကျွန်တော်တို့ဟာ ပြည်သူ့ကိုယ်စားလှယ်လား ။ ဘယ်သူ့ ကိုယ်စားလှယ်လဲစဉ်းစားသင့်ပါတယ်။ ဆောင်ထဲမှာ အိပ်နေတယ်။ လက်နက်များကို ကျွန်တော် ဦးခွန်မြစ်ဆုံကိစ္စဖြစ်စဉ်နဲ့ ဧရာဝတီကို ကယ်တင်ကြဆိုတဲ့ စကားလုံးတွေနဲ့ ပဲခူးတိုင်းမှာ အောင်ဆန်းဂျာမူဆိုပြီး ကချင်စကားလုံး အသုံးပြုပြီး ဖွင့်တာတွေဟာ တိုက်ဆိုင်မှု ရိုးရိုးသားသား ပဲလား။ တမင်ပူးပေါင်း ဆောင်ရွက်ချက်လားဆိုတာ စဉ်းစားဖို့လိုပါတယ်။ ဧရာဝတီမှာလုပ်ကာမှ မလုပ်ရသေးဘူး၊ လုပ်မယ်လို့ပြောကာ ရှိသေးတယ်။ ဧရာဝတီမြစ်ကြီးတော့ ပျက်ပါပြီလို့ထအော် နေကြပါပြီ။ ကျွန်တော်တို့ ဖယောင်းတိုင်မထွန်းနိုင်ပါဘူးခင်ဗျာ။ ကျွန်တော်တို့ ညှိနှိုင်းခဲ့တာများ ပါပြီ။ ငြိမ်းချမ်းရေးအဖွဲ့အစည်းအသီးသီး အထူးဒေသအလိုက် ရိက္ခာထောက်ပံ့ခြင်း၊ ဒေသဖွံ့ဖြိုး ရေးဆောင်ရွက်ပေးခြင်းတို့ကို နိုင်ငံတော်မှ ဘီလီ ယံပေါင်းများစွာ ကျခံသုံးစွဲပေးခဲ့ကြောင်း သိရပါတယ်။ ဒါ့အပြင် ကျောက်မျက်လုပ်ကွက်တွေ၊ သစ်လုပ်ကွက်တွေ၊ ဓာတ်သတ္တု တူးဖော်ရေး လုပ်ကွက်တွေ၊ ဈေးကောင်းရပစ္စည်း သွင်းကုန်/ထုတ်ကုန်ပါမစ်တွေကိုလည်း အထူးအခွင့်အရေး အနေနဲ့ ချပေး ခဲ့ကြောင်းလည်းသိရပါတယ်။ အခုအချိန် လာပြန်ပါပြီ။ ကျွန်တော် ဦးခွန်ဆာ လက်နက်ချတော့ ကျွန်တော် ဟိုမိန်းမှာရှိပါတယ်။ လက်နက်ချပွဲ အခမ်းအနားကို ရွက်ဆစ် က မတက်ပါဘူး။ အဆောင်ထဲမှာ အိပ်နေပါတယ်။ သူ့ခါးမှာ ဘာရက်တာ ပစ်စတိုတစ်လက်ချိတ် ထားပါတယ်။ ကျွန်တော်က ပီစိုင်းရွက်ဆစ် အခမ်းအနားသွားမတက်ဘူး လားလို့ မေးတော့ ကျွန်တော် နေမကောင်းဘူးလို့ပြောပါတယ်။ ညစာစားပွဲမှာ ခွန်ဆာတို့ တရုတ်အုပ်စုက တော့ ချမ်းသာသွားပြီ၊ ငါတို့ရှမ်းတွေ ချမ်းသာအောင် လုပ်ရဦးမယ်လို့ မူးမူးနဲ့ ပြောပါတယ်။ တစ်ပတ် လောက်ကြာတော့ သူနဲ့သူတပည့်တချို့ တစ်ဖက်နိုင်ငံသို့ ထွက်ပြေးသွားပါတယ်။ အခုရွက်ဆစ်ရဲ့ ဌာနချုပ်ဖြစ်တဲ့ လွယ်တိုင်း လျှံမှာ မြန်မာ ဘုရင်နဲ့ စီးချင်း ထိုးစဉ်ကနိုင်ခဲ့တဲ့ ယိုးဒယားဘုရင် နရဇွန်ရဲ့ ရုပ်ထုကြီးကို တည်ဆောက်ထားပါတယ်။ ဒါကို ကြည့်ခြင်းအားဖြင့် သူရဲ့အတွင်းစိတ်ကို လေ့လာသိရှိနိုင်ပါတယ်။ ဟိုမိန်းမှာ လက်နက်အပ်တော့SAM - 7 (၇)လက်ပါပါတယ်။ ဒါဘယ်က ရသလဲ။ ဘယ်တိုင်းပြည်ကထောက်ပံ့တာလဲ။ ဦးခွန်ဆာ ကတော့ တောင်သူယာလုပ် ဓါးမခုတ်နဲ့ SAM - 7 တွေကို ဝယ်နိုင်မယ်လို့ မထင်ပါဘူး။ SAM- 7ဆိုတာ SAM Surface to Air Missile ဖြစ်ပါတယ်။ အင်မတန်အဆင့်မြင့်လက်နက်တွေဖြစ်ပါတယ်။ အဲဒီနိုင်ရဲ့ ၂၀၁၀ ခုနှစ် တရားမဝင် လုပ်ငန်းက ရတဲ့ဝင်ငွေဟာ(၈.၃) ဘီလီယံ ရှိတယ်လို့သိရပါတယ်။ မူးယစ်ဆေးဝါး၊ လက်နက် မှောင်ခို ကန့်သတ်သစ်တောထွက်ပစ္စည်း ရောင်းဝယ်ရေးနဲ့ ရှေးဟောင်းပစ္စည်း ရောင်းဝယ်ရေး တို့ဖြစ်ပါတယ်။ ဒါတွေထောက်ပံ့နေတဲ့ တိုင်းပြည်နဲ့ ကျွန်တော်တို့ဆီကို တော်လှန်ပုန်ကန် နေကြတာ ဖြစ်ပါတယ်။ ဥက္ကဋ္ဌကြီးခင်ဗျား။ နိဂုံးချုပ်အနေနှင့် တင်ပြရမယ် ဆိုရင် အင်္ဂလိပ်ထားပါတယ်။ အတွေးအခေါ် ပညာရှင် ဆာအက်ဒမန်ဘာ့ ဒ် ပြောတဲ့စကားကို ညွှန်း ဆိုလိုပါတယ်။ ထာဝရ ငြိမ်းချမ်းရေးနှင့် လွတ်လပ်မှုကို ပိုင်ဆိုင်ထားရန် ဘောင်ခတ်ကန့်သတ်ထားရမည်လို့ ဆိုပါတယ်။ သိပ်မှန်တဲ့အဆိုဖြစ်ပါတယ်။ ဒီဘောင်ကဘာဘောင်လဲ အခြေခံဥပဒေနဲ့ တို့တာဝန် အရေးသုံးပါး ဖြစ်ပါတယ်။ ငြိမ်းချမ်းရေးဆွေးနွေးမယ့် ကော်မတီဟာ သမ္မတကြီးရဲ့ လုပ်ဆောင်ချက်ကို နမူနာ ယူသင့်ပါတယ်။ ယုတ္တိဗေဒနည်းအရ logicdly တွက်ချက်ပြရမယ်ဆိုရင် သမ္မတကြီး သည် အခြေခံဥပဒေကို ယုံကြည်သည်။ နိုင်ငံရေးသမားတစ်ဦးသည် အခြေခံဥပဒေကို လက်မခံ။ သို့သော် သူတို့ဆွေးနွေးကြသည်။ ထို့ကြောင့် တူတာတွေ ပူးတွဲလုပ်ဆောင်၊ မတူတာတွေ ခေတ္တ ဘေးဖယ်ထားဆိုသော အဖြေထွက်ရှိသည်။ ဒါ logically နဲ့တွက်တာ။ အခု ငြိမ်းချမ်းရေး သွား ဆွေးနွေးမယ့် ကော်မတီအနေနဲ့လည်း လက်နက်ကိုင် အဖွဲ့အစည်းများနဲ့ ဆွေးနွေးရာတွင် အမြင် မတူသော်လည်း တူတာတွေပူးတွဲလုပ်ဆောင် ၊ တို့တာဝန်အရေးသုံးပါးကိုဖြင့် ထိန်းသိမ်းသင့် ပါကြောင်း ဦးဆွေအောင် ၏ အဆိုကို ထောက်ခံ ဆွေးနွေးရင်း နိဂုံးကမ္ပတ် အဆုံးသတ်အပ်ပါ တယ်ခင်ဗျား။ (ဩဘာသံများ)</speech>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ်(၄)မှ ဦးစိုင်းသန့်ဇင် ဆွေးနွေးနိုင်ပါပြီ</speech>
<speech><mp id="148">ဦးစိုင်းသန့်ဇင်၊ ရှမ်းပြည်နယ်မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၄) မှ အမျိုးသားလွှတ်တော်ကိုယ်စားလှယ် ဦးစိုင်းသန့်ဇင် ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော် ပါဝင်ဆွေးနွေးမယ့်အချက်တွေကို စာကြည့်ပြီးတော့ဆွေးနွေးခွင့်ပြုပါရန် တောင်းအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="148">ဦးစိုင်းသန့်ဇင်၊ ရှမ်းပြည်နယ်ဆန္ဒနယ်အမှတ်၄)</mp>အခု ကျွန်တော် ပါဝင်ဆွေးနွေး မယ့် အကြောင်းအရာကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၁၂) ဦးဆွေအောင် ရဲ့ အဆိုဖြစ်တဲ့ “နိုင်ငံတော်အစိုးရအနေဖြင့် ယနေ့ဖြစ်ပေါ်နေသော လက်နက်ကိုင်ပဋိပက္ခများအပေါ်ငြိမ်းချမ်းရေးနှင့် အပစ်အခတ်ရပ်စဲရေးအတွက် တွေ့ဆုံဆွေးနွေးရေး ဆောင်ရွက်နိုင်ရန်နှင့် ထိုသို့ ဆောင်ရွက်ရာတွင် တို့တာဝန်အရေးသုံးပါကို ထိပါးမခံပဲ ဆွေးနွေးညှိနိုင်း ဆောင်ရွက်ခြင်း မျိုးနဲ့သာ ဆောင်ရွက်သင့်ကြောင်း ” ပြည်ထောင်စုအစိုးရအား တိုက်တွန်းကြောင်း အဆိုကို ထောက်ခံဆွေးနွေး သွားမှာဖြစ်ပါတယ်။ ဒီအဆိုကို ထောက်ခံရတဲ့ အကြောင်းကတော့ ဒီအဆိုကို ကြည့်မယ်ဆိုရင် အပိုင်း (၂)ပိုင်း တွေ့ရမှာဖြစ်ပါတယ်။ ပထမအပိုင်းမှာ ဆိုလို့ရှိရင် ယနေ့ ဖြစ် ပေါ်နေတဲ့ လက်နက်ကိုင်ပဋိပက္ခအပေါ် ငြိမ်းချမ်းရေးနှင့် အပစ်အခတ်ရပ်စဲရေးအတွက် တွေ့ဆုံ ဆွေးနွေးရေးဖြစ်ပြီးတော့ ကျန်တဲ့တစ်ပိုင်းကတော့ အဲသည်လို ဆွေးနွေးတဲ့နေရာမှာ တို့တာဝန် အရေးသုံးပါးကို ထိပါးမခံဘဲ ဆွေးနွေးညှိနှိုင်း ဖို့ ဖြစ်ပါတယ်။ အဆိုရှင်ဟာ နိုင်ငံတော်တည်တံ့ ခိုင်မြဲရေးကို သတိပြုနိုင်စေရန်အတွက် ရည်ရွယ်ပြီး အဓိကထား တင်ပြထားတာကို တွေ့ရပါ တယ်။ အဆိုပထမပိုင်းကို ကြည့်မယ်ဆိုလို့ရှိရင် ယနေ့ဖြစ်ပေါ်နေတဲ့ လက်နက်ကိုင်ပဋိပက္ခအပေါ် ဖြေရှင်းနိုင်ဖို့အတွက် တင်ပြထားတာဖြစ်ပြီးတော့ သည်ကိစ္စကို ဖြေရှင်းနိုင်ဖို့အတွက် ကျယ်ကျယ် ပြန့်ပြန့်ပါဝင်နိုင်မယ့် ကော်မတီတစ်ရပ်ကို ဖွဲ့ဖို့အတွက်လည်း သြဂုတ်လ (၃၁)ရက်နေ့မှာ ကျင်းပတဲ့ အမျိုးသားလွှတ်တော်မှာ တင်ပြအတည်ပြု နိုင်ခဲ့ပြီးဖြစ်ပါတယ်။ လွှတ်တော်ကော်မတီ တွင်မှာလည်း တိုင်းရင်းသားရေး ရာနဲ့ ငြိမ်းချမ်းရေးကော်မတီကို လည်း ဖွဲ့စည်းထားတာရှိပါ တယ်။ ဒီကိစ္စ တွေနဲ့ ပတ်သက်လို့ ကိုယ်စားလှယ်တွေ ပါဝင်ဆွေးနွေးသွားကြတဲ့နေရာမှာ ဖြစ်ပေါ်လာတဲ့ သမိုင်းအကျဉ်းနဲ့တကွ ဒီကိစ္စရဲ့ နက်နဲမှု၊ ကျယ်ပြန့်မှု၊ သိမ်မွေ့မှု၊ ခက်ခဲမှုတွေနဲ့ အတူ အောင်မြင်အောင်လုပ်ဆောင်ရမယ့် အရေးကြီးတဲ့ ကိစ္စတစ်ခုဖြစ်တယ်ဆိုတဲ့ အကြောင်းကို လည်း တိုင်းရင်းသားစည်းလုံးညီညွတ်မှုရဲ့ အရေးကြီးပုံ၊ တိုင်းရင်းသားများရဲ့ ရရှိလိုတဲ့ တန်းတူမှု၊ ကိုယ်ပိုင်ပြဋ္ဌာန်းနိုင်မှု၊ အခွင့်အရေးတွေလည်း ထည့်သွင်းစဉ်စားနိုင်ဖို့ တင်ပြသွားကြပါတယ်။ ဒီအချက်တွေအားလုံးကို ကျွန်တော်လည်းထောက်ခံပါတယ်။ ယနေ့ဖြစ်ပေါ်နေတဲ့ လက်နက်ကိုင် ပဋိပက္ခကို ကြည့်မယ်ဆိုလို့ရှိရင်လည်း ကျွန်တော်တို့ တိုင်းရင်းသားတွေအချင်းချင်း၊ နိုင်ငံသား တွေအချင်းချင်း ဖြစ်နေကြတဲ့ ပဋိပက္ခတွေပါ။ နိုင်ငံတွင်းကိစ္စကို နိုင်ငံသားများအချင်းချင်း ဖြေရှင်းကြတဲ့နေရာမှာ တစ်ဖက်နဲ့တစ်ဖက် တရားသေဝါဒတွေနဲ့ ဆုပ်ကိုင်ဖြေရှင်း နေကြမယ်ဆို လို့ရှိရင် ဘယ်တော့မှ အဖြေရကြမှာ မဟုတ်ပါဘူး။ အမြင်မတူသော်လည်း အတူပေါင်းစည်း လုပ်ကိုင်နိုင်တဲ့အခွင့်အရေးတွေ ဒီမိုကရေစီလမ်းကြောင်းပေါ်မှာ အများကြီးရှိနေတာဖြစ်ပါတယ်။ ရှိနေပြီးသားလည်းဖြစ်ပါတယ်။အဲဒါကြောင့်မို့လို့ အမြင်မတူ၊ ဝါဒမတူသော်လည်းပြောင်းလဲလာတဲ့ ခေတ်စနစ်များနဲ့အညီ နိုင်ငံတော်ခေတ်မီဖွံ့ဖြိုးတိုးတက်ရေးအတွက် တိုင်းရင်းသား ညီအစ်ကိုတွေ အားလုံးဝိုင်းဝန်း တည်ဆောက်ကြပါစို့လို့ တိုက်တွန်းချင်ပါတယ်။ ဥက္ကဋ္ဌကြီးခင်ဗျား။ နောက်အဆိုတစ်ပိုင်းမှာ အဆိုရှင်က ဆွေးနွေးညှိနှိုင်းတဲ့အချိန်မှာ ထိပါးမခံစေလိုတဲ့ တို့တာဝန်အရေးသုံးပါးဟာလည်း အရေးကြီးတဲ့ အချက်တစ်ချက်ပဲဖြစ်ပါတယ်။ နိုင်ငံတော် အခြေခံဥပဒေ အခန်း(၁) နိုင်ငံတော်အခြေခံမူများ အခန်း ပုဒ်မ ၆ မှာ နိုင်ငံတော်သည် (က) ပြည်ထောင်စုမပြိုကွဲရေး၊ (ခ) တိုင်းရင်းသားစည်းလုံး ညီညွတ်မှုမပြိုကွဲရေး၊ (ဂ) အချုပ်အခြာ အာဏာတည်တံ့ခိုင်မြဲရေး၊ (ဃ) စစ်မှန်၍ စည်းကမ်း ပြည့်ဝသော ပါတီစုံဒီမိုကရေစီစနစ် ထွန်းကားရေး၊ (င)နိုင်ငံတော်၌ တရားမျှတခြင်း၊ လွတ်လပ်ခြင်းနှင့် ညီမျှခြင်းတည်းဟူသောလောကပါလတရားများ ပိုမိုထွန်းကားရေးနှင့် (စ)နိုင်ငံတော်၏ အမျိုးသားနိုင်ငံရေးဦးဆောင်မှု အခန်းကဏ္ဍတွင် တပ်မတော် က ပါဝင်ထမ်းဆောင်နိုင်ရေးတို့ကို အစဉ်တစိုက်ဦးတည်သည် ဆိုတဲ့ အခြေခံမူတွေမှာ တို့တာဝန် အရေးသုံးပါးကို ဖော်ပြထားတဲ့အပြင် အခန်း(၈) နိုင်ငံသားများ ၏မူလအခွင့်အရေးနှင့် တာဝန်များအခန်းပုဒ်မ ၃၈၃ မှာလည်း နိုင်ငံသားတိုင်းသည် အောက်ပါ တို့ကို စောင့်ထိန်းရန်တာဝန်ရှိသည်။ (က) ပြည်ထောင်စုမပြိုကွဲရေး၊ (ခ) တိုင်းရင်းသားစည်းလုံး ညီညွတ်မှုမပြိုကွဲရေး၊ (ဂ) အချုပ်အခြာအာဏာတည်တံ့ခိုင်မြဲရေးဆိုပြီး ပြဋ္ဌာန်း ထားပါတယ်။ အဲ့ဒါအပြင် နိုင်ငံတော်အခြေခံမူများ ပုဒ်မ(၃) မှာလည်း နိုင်ငံတော်သည် တိုင်းရင်းသား လူမျိုးပေါင်းစုံတို့ စုပေါင်းနေထိုင်ကြသောနိုင်ငံဖြစ်သည် ဆိုပြီးတော့ ပြဋ္ဌာန်းထားပြန်ပါသေးတယ်။ အဲ့ဒါကြောင့်မို့လို့ နိုင်ငံတော်ရဲ့ အခြေခံမူနဲ့ ပဲဆိုဆို၊ နိုင်ငံသားများရဲ့ တာဝန်နဲ့ ပဲပြောပြော တို့တာဝန်အရေးသုံးပါးကို ထည့် မစဉ်းစားလို့မရပါဘူး။ ငြိမ်းချမ်းရေးကို ဦးတည် လုပ်ဆောင်တဲ့ အပစ်အခတ်ရပ်စဲရေးဟာလည်း တိုင်းရင်းသားများအကြားဖြစ်ပွားနေတဲ့ လက်နက်ကိုင်ပဋိပက္ခကို စတင်ဖြေရှင်းခြင်းဘဲဖြစ်ပါတယ်။ နောက်ပြီး ဒီတို့တာဝန်အရေးသုံးပါးမှာ တိုင်းရင်းသားစည်းလုံး ညီညွတ်မှုမပြိုကွဲရေး ဟာ အရေးအကြီးဆုံးပါပဲ။ ဘာဖြစ်လို့လည်းဆိုရင် စည်းလုံးညီညွတ် မှု ရှိနေသမျှ ကာလပတ်လုံး ပြည်ထောင်စုမပြို ကွဲနိုင်သလိုအချုပ်အခြာအာဏာဟာလည်း တည်တံ့ ခိုင်မြဲနေမှာပါပဲ။ ကျွန်တော်တို့ရဲ့ သမိုင်းစာမျက်နှာတွေကို ပြန်ကြည့်မယ်ဆိုလို့ရှိရင် တိုင်းရင်းသား များရဲ့ ညီညွတ်မှုအင်အားနဲ့ နိုင်ငံတော်တည်ဆောက်ခဲ့တဲ့ သမိုင်းသာဓကတွေဟာ အထင်အရှား ပါဘဲ။ တရုတ်တာတာတွေကို တွန်းလှန်တိုက်ခိုက်ခဲ့တဲ့ ရှမ်းညီနောင်(၃)ဦး၊ ဝက်ထီးကန်တိုက်ပွဲမှာ ကျရှုံးခဲ့တဲ့ ရှမ်းအမျိုးသမီးသူရဲကောင်း(၃)ဦး၊ အဲ့ဒီရှမ်းအမျိုးသမီးသူရဲကောင်း(၃)ဦးဟာ ဆိုလို့ရှိရင် ကျွန်တော်တို့ပြန်လည်ပြီး သမိုင်းမှာကြည့်ချက်အရ သိန္နီစော်ဘွားရဲ့ မဟေသီနဲ့ သူ့ ရဲ့ သမီးတော် (၂)ဦး ဖြစ်တဲ့အကြောင်းကို သိရှိရပါတယ်။ နောက်ပြီးတော့ ရဲဘော် သုံးကျိပ်ထဲမှာ ပါဝင်ခဲ့တဲ့ တိုင်းရင်းသားတွေလည်းရှိပါတယ်။ ဥပမာ ဗိုလ်စောအောင်တို့၊ ဗိုလ်စောနောင်တို့ ဆိုလို့ရှိရင် ဒါရှမ်းတိုင်းရင်းသားတွေပါ။ နောက်နယ်ချဲ့ကိုအာခံခဲ့တဲ့ ဆရာစံတို့ ဗိုလ်ဆွန်ပက်တို့ ဦးအောင်မြတ် တို့တွေကလည်း ဒါတွေမကဘဲနဲ့ ဗိုလ်ချုပ်အောင်ဆန်နှင့်အတူ ကျရှုံးခဲ့တဲ့ အာဇာနည်ခေါင်းဆောင် တွေထဲမှာလည်း တိုင်းရင်းသားခေါင်းဆောင်တွေ ပါဝင်ခဲ့ ကြပါတယ်။ ဒီအကြောင်းတွေကို ကြည့်မယ် ဆိုလို့ရှိရင် တိုင်းရင်းသားတွေ ရဲ့ သူ့ ကျွန်မခံကိစ္စတွေမှာ ဘယ်သူ့တိုက်တွန်းချက် မှမပါဘဲ အရေးကြီးရင်သွေးနီးခဲ့ကြတဲ့ သာဓကတွေပါ။ အခု နိုင်ငံတော်ကို အေးအေးချမ်းချမ်းနဲ့ ခေတ်မီဖွံ့ဖြိုးတိုးတက်အောင် ဝိုင်းဝန်းလုပ်ကြရမယ့် ကာလအချိန်မှာ ပြည်နယ်က တိုင်းရင်းသား တွေဟာ ပြည်နယ်မှာ ဖြစ်ပျက်နေတဲ့ ပဋိပက္ခတွေကြောင့် တိုင်းရင်းသား ပြည်သူတွေဟာ သေနတ်သံ၊ ဗုံသံတွေကြားမှာ အသက်လုပြေးလွှားနေကြရပါတယ်။ မိမိရဲ့ စားဝတ်နေရေးကိုတော် အေးအေးဆေးဆေး မလုပ်နိုင်ဘဲရှိနေရတဲ့ အခြေအနေမျိုးပါ။ အပစ်အခတ်ရပ်စဲ လိုက်နိုင်တာ တစ်ခုတည်းနဲ့ကိုပဲ ကိုယ့်တိုင်းရင်းသားပြည်သူတွေရဲ့ ဘဝဟာအတော်ကို စိတ်ချမ်းသာရတဲ့ ဘဝမျိုးကို ရောက် ရှိမှာဖြစ်ပါတယ်။ ဒီ လက်နက်ကိုင်ပဋိပက္ခတွေကို ဖြေရှင်းတဲ့နေရာမှာ တိုင်းရင်းသား စည်းလုံးညီညွတ်ရေးကို ဦးတည် ပြီးလုပ်ရတဲ့ ကိစ္စဖြစ်တဲ့ အတွက်ကြောင့်မို့လို့ ဒီ တို့တာဝန်အရေးသုံးပါးဟာ အထိ အပါးမခံနိုင်ဘဲ ဆွေးနွေးခြင်းဟာ မှန်ကန်တဲ့မူဝါဒ၊ တကယ့် အခြေခံရမယ့် မူဝါဒပဲဖြစ်ပါတယ်။ ဒါပေမယ့် အခြေခံ မူမှာပါတဲ့ “နိုင်ငံတော်၌ တရားမျှတခြင်း၊ လွတ်လပ်ခြင်းနှင့် ညီမျှခြင်း ဟူသော လောကပါလတရားများ ပိုမိုထွန်းကားရေးဆို တဲ့ အချက်ကိုလည်း မမေ့သင့်ပါဘူး။ ဒီကနေ့ မီဒီယာ လောကမှာ ပြောနေကြတဲ့ မြည်ဟိန်းနေတဲ့ ပြန်လည်ရင်ကြားစေ့ရေးလို့ပဲဆိုဆို၊ တိုင်းရင်းသားစည်းလုံးညီညွတ်ရေးလို့ပြောပြော လက်နက်ကို ပဋိပက္ခတွေကို ငြိမ်းချမ်းစွာဖြေရှင်းနိုင်ဖို့အတွက် နိုင်ငံတော်အခြေခံဥပဒေ အခြေခံမူမှာ ပြဋ္ဌာန်း ထားတဲ့အတိုင်း တို့တာဝန်အရေးသုံးပါးကို ထိပါးမခံ ဘဲ အားလုံးသော အဖွဲ့အစည်းများက ဖြေရှင်းနိုင်ကြမယ်လို့ ကျွန် တော်ယုံကြည်ပါတယ်။ ဒီ တို့တာဝန်အရေးသုံးပါးကလည်း ယာယီ ငြိမ်းချမ်းရေးကိုတည်ဆောက်နိုင်ခဲ့ကြတဲ့ တပ်မတော်အစိုးရလက်ထက်မှာအမြဲလက်ခံကျင့်သုံးခဲ့တဲ့ မူဝါဒလည်းဖြစ်ပါတယ်။ ညှိနှိုင်းဆွေးနွေးကြမယ့် လက်နက်ကိုအဖွဲ့အစည်းများအားလုံး ဒီမူဝါဒကို လက်ကိုင်ထားပြီး ဆွေးနွေးကြမယ်ဆိုလို့ရှိရင် အပစ်အခတ်ရပ်စဲရေးသာမက ထာဝရငြိမ်းချမ်းရေး အထိသို့တိုင် လျှောက်လမ်းနိုင်လိမ့်မယ်လို့ ယုံကြည်ပါတယ်။ဥက္ကဋ္ဌကြီးခင်ဗျား ဒီအကြေ���င်းကြား အချက်တွေနဲ့အညီ ရန်ကုန်တိုင်း ဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးဆွေအောင် တင်ပြတဲ့ နိုင်ငံတော် အစိုးအရအနေဖြင့် ယနေ့ဖြစ်ပေါ်နေသော လက်နက်ကိုင် ပဋိပက္ခများအပေါ် ငြိမ်းချမ်းရေးနှအပစ်အခတ်ရပ်စဲရေးအတွက် တွေ့ဆုံဆွေးနွေးရေးဆောင်ရွက်နိုင်ရန်နှင့် ထိုသို့ ဆောင်ရွက်ရာတွင် တို့တာဝန်အရေးသုံးပါးကို ထိပါးမခံဘဲ ဆွေးနွေး ညှိနှိုင်းဆောင်ရွက်ခြင်းမျိုးသာ ဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်းကြောင်း အဆိုကို ထောက်ခံဆွေးနွေးရင်း နိဂုံးချုပ်အပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ် (၄)မှ ဒေါက်တာဝင်းမြင့်အောင် ဆွေးနွေးနိုင်ပါပြီ</speech>
<speech><mp id="52">ဒေါက်တာဝင်းမြင့်အောင်၊ စစ်ကိုင်းတိုင်းဒေသကြီးဆန္ဒနယ်အမှတ်၄)</mp>လေးစား အပ်ပါသော အမျိုးသားလွှတ်ဉ်က္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ ခင်ဗျား။ မင်္ဂလာပါလို့ ဂါရဝပြုနှုတ်ခွန်း ဆက်သအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၄) အမျိုးသားလွှတ်တော်ကိုယ်စားလှယ် ဒေါက်တာဝင်းမြင့်အောင် ဖြစ်ပါတယ်။ ရန်ကုန်တိုင်းဒေသကြီး မဲဆန္ဒနယ် အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးဆွေအောင်က နိုင်ငံတော်အစိုးရအနေဖြင့် ယနေ့ဖြစ်ပေါ်နေသော လက်နက် ကိုင်ပဋိပက္ခများ အပေါ် ငြိမ်းချမ်းရေးနှင့် အပစ်အခတ်ရပ်စဲရေးအတွက် တွေ့ဆုံဆွေးနွေးရေး ဆောင်ရွက်နိုင်ရန်နှင့် ထိုသို့ဆောင်ရွက်ရာတွင် တို့တာဝန်အရေးသုံးပါးထိပါးမဘဲ ဆွေးနွေးညှိနှိုင်းဆောင်ရွက်ခြင်မျိုး သာဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်း ကြောင်း အဆိုကို ထောက်ခံ ဆွေးနွေးသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့် ရဲ့ ဆွေးနွေးချက်ကို ဖတ်ကြားခွင့် ပြု ပါရန် တင်ပြအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="52">ဒေါက်တာဝင်းမြင့်အောင်၊ စစ်ကိုင်းတိုင်းဒေသကြီးမဲဆန္ဒနယ်အမှတ်၄)</mp>ဥက္ကဋ္ဌကြီး ခင်ဗျား။ ကျွန်တော်တို့နိုင်ငံဟာ တိုင်းရင်းသားပေါင်းစုံ စည်းစည်းလုံးလုံး ညီညီညွတ်ညွတ် အေးအတူပူအမျှ အတူတကွ လက်တွဲနေထိုင်ခဲ့ကြတာ နှစ်ပရိစ္ဆေဒ ကြာမြ့်ခဲ့ပါပြီ။ နိုင်ငံတော်ကြီး ကိုထူထောင်ခဲ့ တည်ဆောက်ခဲ့ကြရာမှာလည်း ဒီ တိုင်းရင်းသားတွေပဲဖြစ်ပါတယ်။ နိုင်ငံတော် ကြီး နယ်ချဲ့ လက်အောက် ကျရောက်တော့ လည်း ပြည်နယ်ပြည်မအားလုံး တိုင်းရင်းသားအားလုံး နိုင်ငံချစ်စိတ်၊ မျိုးချစ်စိတ်၊ ပြည်ထောင်စုစိတ်ဓာတ်တွေနဲ့ တော်လှန်ခဲ့ကြ ၊ တွန်းလှန်ခဲ့ကြလို့ လွတ်လပ်ရေးပြန်လည်ရရှိခဲ့ တာပဲဖြစ်ပါတယ်။ ဥက္ကဋ္ဌကြီးခင်ဗျား။ လွတ်လပ်ရေးနဲ့အတူ နယ်ချဲ့ တို့ရဲ့ သွေးခွဲအုပ်ချုပ်မှု ၊ တိုင်းရင်းသားအချင်းချင်းကြားမှာ ဝါဒစွဲ၊ ဂိုဏ်းဂဏစွဲ လူမျိုးရေးအစွဲ တွေကြောင့် လက်နက်ကိုင်ပဋိပက္ခများ ပေါ်ပေါက်ခဲ့ရပြန်ပါတယ်။ ဘယ်အရာမဆို တည်ဆောက် ရခြင်းဟာ အချိန်ယူ ရတယ်။ အခက်အခဲတွေရှိမယ်။ ဘဏ္ဍာငွေတွေ သုံးစွဲရတယ်။ လူတွေရဲ့ ကာယဉာဏအားတွေ စိုက်ထုတ်ရတယ်။ ဒါပေမယ့် ဒီလိုတည်ဆောက်ခဲ့တဲ့ အရာတွေကိုပျက်စီး အောင် ပြိုကွဲသွား အောင်လုပ်ရင်တော့ လွယ်လွယ်ကလေးနဲ့ အချိန်တိုတို ကလေးအတွင်းမှာ လုပ်သွားနိုင်တာ သမိုင်းက သက်သေခံနေပါတယ်။ ဥက္ကဋ္ဌကြီး ခင်ဗျား။ ဒီ လက်နက်ကိုင်ပဋိပက္ခတွေ ချုပ်ငြိမ်းအောင် အစဉ်တစိုက် ကြိုးပမ်းခဲ့ကြပေမယ့် ငြိမ်းချမ်းရေး မတည်ဆောက်နိုင်ခဲ့ကြ ပါဘူး။ တပ်မတော် အစိုးရလက်ထက်မှာတော့ နိုင်ငံတော်နဲ့ တိုင်းရင်းသား အားလုံးအကျိုးကို အဓိကထားပြီးဆောင်ရွက်ခဲ့လို့ တစ်နိုင်ငံလုံးနီးပါး တည်ငြိမ်အေးချမ်းမှုတွေကို ရရှိခဲ့ပါတယ်။ အကျိုးဆက်အနေနဲ့ နယ်စပ်ဒေသတွေမှာ ဖွံ့ဖြိုးတိုးတက်ရေးလုပ်ငန်းတွေ ဆောင်ရွက်နိုင်ခဲ့တယ်။ ယခင်က သွားလာလို့မရခဲ့တဲ့ နယ်မြေတွေကို အေးအေးချမ်းချမ်း သွားလာနိုင်ခဲ့တယ်။ ဒေသခံ ပြည်သူတွေရဲ့ လူမှုစီးပွားရေးဘဝတွေ တိုးတက်ခဲ့တယ်။ နိုင်ငံသူ၊ နိုင်ငံသားအားလုံး နှလုံးစိတ်ဝမ အေးချမ်းခဲ့ရတယ်။ နေပူထဲက လာရတဲ့သူတွေက အရိပ်အာဝါသရဲ့ တန်ဖိုးကို နားလည်တယ်။ နားခိုချင်တဲ့ ဒီအရိပ်အာဝါသကြီး ပျောက်သွားမှာကို စိုးရိမ်ကြပါတယ်။ ဥက္ကဋ္ဌကြီးခင်ဗျား။ ဒီလို ထာဝရငြိမ်းချမ်းရေးကို တိုင်းရင်းသားအားလုံးက လိုလားကြပါတယ်။ ကျွန်တော်တို့ဟာ ဒီမိုကရေစီ နိုင်ငံတော်သစ်ရဲ့ အနှစ်သာရကိုလက်ကိုင်ပြုပြီး အများစုဆန္ဒကို အနည်းစုက လက်ခံမယ်။ အနည်းစုရဲ့ လိုအင်ကို အများစုက အလေးထားကြရပါမယ်။ ဒါ့ကြောင့်မို့လို့ နိုင်ငံတော်အစိုးရက ၁၈-၈-၂၀၁၁ ရက်နေ့ အစိုးရအဖွဲ့ ကြေညာချက်အမှတ် (၁/၂၀၁၁)ဖြင့် ငြိမ်းချမ်းရေးကမ်းလှမ်းမှု ပြု လုပ်ခဲ့ပါတယ်။ ထာဝရငြိမ်းချမ်းရေး ရရှိရေးအတွက်လည်း ပြည်ထောင်စုမပြိုကွဲရေး၊ တိုင်းရင်းသားစည်းလုံးညီညွတ်မှု မပြိုကွဲရေး၊ အချုပ်အခြာအာဏာ တည်တံ့ခိုင်မြဲရေး ဆိုတဲ့ တို့တာဝန် အရေးသုံးပါးကို လက်ကိုင်ထားရပါမယ်။ ထိန်းသိမ်းရပါမယ်။ ဒါတွေထိပါးမခံဘဲ တိုင်းပြည်နဲ့ လူမျိုး အတွက် တွေ့ဆုံဆွေးနွေး အဖြေရှာကြ ဖို့ လိုအပ်မှာဖြစ်ပါတယ်။ ဒါမှသာ တိုင်းရင်းသားအားလုံးလိုလားတဲ့ အေး ချမ်းသာယာပြီး ခေတ်မီဖွံ့ဖြိုး တိုးတက်သော ဒီမိုကရေစီ နိုင်ငံတော်ကို ပြည်သူ တွေရဲ့ ပြည်သူ့ကိုယ်စားလှယ်များ ပါဝင်တက် ရောက်နေတဲ့ လွှတ်တော် အသီးသီးက ဖော်ဆောင်သွားနိုင်မှာဖြစ်ကြောင်း အခိုင်အမာပြောကြားလိုပါတယ်။ ဒီ လွှတ်တော် ကိုယ်စားလှယ်တော်ကြီးများဟာလည်း အသိပညာ၊ အတွေ့အကြုံ၊ ချင့်ချိန်မျှော်မြင်မှု၊ ဖျတ်လတ် တက်ကြွမှု၊ ရဲရင့်ပြတ်သားမှု အစရှိတဲ့ အရည်အချင်းတွေနဲ့ ပြည့်စုံ နေကြတဲ့ပုဂ္ဂိုလ်များ ဖြစ်ကြတဲ့ အတွက် အားလုံးနိုင်ငံ နဲ့ လူမျိုး အတွက် ငြိမ်းချမ်းရေး ဖော်ဆောင်နိုင်ကြမယ်လို့ ယုံကြည် ပါကြောင်း ပြောကြားလိုပါတယ်။ ဒါ့ကြောင့် ရန်ကုန်တိုင်း ဒေသကြီး၊ မဲဆန္ဒနယ်အမှတ် (၁၂) အမျိုးသားလွှတ်တော်ကိုယ်စားလှယ် ဦးဆွေအောင် တင်သွင်းသွားသော နိုင်ငံတော်အစိုးရအနေဖြင့် ယနေ့ဖြစ်ပေါ်နေသော လက်နက်ကိုင်ပဋိပက္ခများအပေါ် ငြိမ်းချမ်းရေးနှင့် အပစ်အခတ်ရပ်စဲရေး အတွက် တွေ့ဆုံဆွေးနွေးရေး ဆောင်ရွက်နိုင်ရန်နှင့် ထိုသို့ဆောင်ရွက်ရာတွင် တို့တာဝန်အရေး သုံးပါးကို ထိပါးမခံဘဲ ဆွေးနွေးညှိနှိုင်း ဆောင်ရွက်ခြင်းမျိုးသာ ဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်းကြောင်းအဆိုကို လှိုက်လှိုက်လှဲလှဲ ထောက်ခံဆွေးနွေးအပ် ပါတယ်ခင်ဗျာ။ အားလုံးကိုကျေးဇူးတင်ပါတယ်။(ဩဘာသံများ)</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ယခု အစည်အဝေး ခေတ္တရပ်နားပြီး နေ့လယ်(၁၀၀)နာရီအချိန်မှာ ပြန်လည်ကျင်းပမှာဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ အစည်းအဝေးပြန်လည် စတင်တော့မှာဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">ဆက်လက်ပြီး ကချင်ပြည်နယ်မဲဆန္ဒနယ်အမှတ်(၄)မှ ဦးစခုန်တိန့်ယိန်း ဆွေးနွေးနိုင်ပါပြီ</speech>
<speech><mp id="4">ဦးစခုန်တိန့်ယိန်း၊ ကချင်ပြည်နယ် မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော်ကြီးများ၊ ဖိတ်ကြားခံရပြီး အစည်းအဝေးတွင် ပါဝင်တက်ရော က်နေကြသည့် ပြည်ထောင်စုဝန်ကြီး နှင့် ဧည့်သည်တော်များအားလုံးကို အရိုအသေပြုပါ တယ်။ မင်္ဂလာအပေါင်းနှင့် ခညောင်း ပြီးစိတ်၏ ချမ်းသာခြင်း၊ ကိုယ်၏ ကျန်းမာခြင်းနှင့် လိုအင်ဆန္ဒများ ပြည့်ဝပါစေကြောင်း၊ ဆုမွန်ကောင်း တောင်း၍ နှုတ်ခွန်းဆက်သပါတယ်။ ဥက္ကဋ္ဌကြီးခင်ဗျား။ ကျွန်တော်က ကချင်ပြည်နယ် မဲဆန္ဒနယ် အမှတ်(၄)က တစ်သီးပုဂ္ဂလ အမျိုးသားလွှတ်တော်ကိုယ်စားလှယ် ဦးစခုန်တိန့်ယိန်း ဖြစ်ပါတယ်။ ကျွန်တော့်အနေဖြင့် ရန်ကုန်တိုင်း ဒေသကြီး မဲဆန္ဒနယ်အမှတ်(၁၂)က အမျိုးသားလွှတ်တော် ကိုယ်စားလှယ်ဦးဆွေအောင်၏ နိုင်ငံတော်အစိုးရအနေဖြင့် ယနေ့ဖြစ်ပေါ်နေသော လက်နက်ကိုင် ပဋိပက္ခအပေါ် ငြိမ်းချမ်းရေးနှင့် အပစ်အခတ်ရပ်စဲရေးအတွက် တွေ့ဆုံဆွေးနွေးရေးဆောင်ရွက် နိုင်ရန်နှင့် ထိုသို့ဆောင်ရွက်ရာတွင် တို့တာဝန်အရေးသုံးပါးကို အထိပါးမခံဘဲ၊ ဆွေးနွေးညှိနှိုင်းဆောင်ရွက်ခြင်းမျိုးသာ ဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်းကြောင်း အဆိုတင်သွင်းခြင်းကို ထောက်ခံဆွေးနွေးသွားပါမယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ကျွန်တော်၏ ထောက်ခံဆွေးနွေးမှုကိုဖတ်ကြားခွင့်ပြုပါရန် တင်အပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="4">ဦးစခုန်တိန့်ယိန်း၊ ကချင်ပြည်နယ် မဲဆန္ဒနယ်အမှတ်(၄)</mp>ဥက္ကဋ္ဌကြီးခင်ဗျား။ ပြည်ထောင်စုမြန်မာနိုင်ငံတော်အတွင်း၊ ရှေးပဝေသဏီကတည်းက အတူတကွ နေထိုင်လာခဲ့ကြသော တိုင်းရင်းသား လူမျိုး အပေါင်းတို့သည် တစ်ဦးကို တစ်ဦးက ချစ်ကြည်ရင်းနှီးစွာဖြင့် စည်းလုံးညီညွတ်စွာဖြင့် နေထိုင်လာခဲ့ကြပါ တယ်။ တစ်ဦးကို တစ်ဦးက ယုံကြည်ကိုးစားပြီး အပြန်အလှန် ကာကွယ်စောင့်ရှောက် ပူးပေါင်းဆောင်ရွက်နေထိုင်လာခဲ့ကြ တာဖြစ်ပါတယ်။ သက်ဦးဆံပိုင် ပဒေသရာဇ်ခေတ်တွင် တိုင်းရင်းသားလူမျိုးအချို့နှင့် အုပ်စိုးသည့် ဘုရင်များကြားတွင် သြဇာအာဏာပြိုင်ဆိုင်ကြသည့် ကာလများရှိခဲ့သော်လည်း ပြည်သူပြည်သား များက ဆက်ဆံမှုကောင်းမွန်ခဲ့သည့် အစဉ်အလာကို ထိန်းသိမ်းစောင့် ရှောက်နိုင်ခဲ့ကြခြင်းကြောင့် ခိုင်မာသော သက်သေပြယုဂ်မှာ ဤအမိမြန်မာနိုင်ငံမြေပေါ်တွင် ယနေ့ ထက်တိုင် တိုင်းရင်းသား လူမျိုးပေါင်း စုံတစ်ရာကျော် တည်ရှိနေခြင်းပင်ဖြစ်ပါတယ်။ ဥက္ကဋ္ဌကြီးခင်ဗျား။ တိုင်းရင်းသား လူမျိုးညီနောင်များစွာတို့သည် အမိနိုင်ငံ၏ အရှေ့ မှ အနောက်၊ တောင်မှ မြောက် အထိ ယခု ထက်တိုင် ရောယှက်နေထိုင်ခြင်းက တိုင်းရင်းသားလူမျိုး ပြည်သူလူထု အပေါင်း တို့သည် အစဉ်အဆက် ငြိမ်းချမ်းတည်ငြိမ်သောဘဝဖြင့် မျိုးဆက်ပေါင်းများစွာ အတူတကွ နေထိုင် လာခဲ့ကြကြောင်း သမိုင်းသက်သေပင် ဖြစ်ပါတယ်။ လူမျိုးခြားများနှင့် ထိစပ်ည့် တိုင်းရင်းသား လူမျိုးတို့သည်လည်း အမိမြေကို အခိုင်အခံ့ကာကွယ်စောင့်ရှောက် ခဲ့သည့် တာဝန်များ ကျေကျေပွန်ပွန် ရှိခဲ့ကြောင်း အထောက် အထား ခိုင်လုံလှပါ တယ်။ ရှေးသရောအခါ က ပဒေသရာဇ်ခေတ်မှာဖြစ်စေ၊ လွတ်လပ်ရေး ဆုံးရှုံးခဲ့ပြီးနောက် တိုင်းတစ်ပါးနယ်ချဲ့၏ ကျွန်ပြုခြင်း ခံနေရသော ခေတ်ကာလမှာပင်ဖြစ်စေ၊ လွတ်လပ်ရေး ပြန်လည် ရရှိသည့် ယနေ့ခေတ်များမှာပင် ဖြစ်စေ အမိနိုင်ငံ၏နယ်စပ်ဒေများတွင်နေထိုင်ကြသည့် တိုင်းရင်းသာလူမျိုးတို့သည် အမိမြေကို ထိန်းသိမ်းကာကွယ်စောင့်ရှောက်သည့် တာဝန်ကျေပွန်ခဲ့ကြခြင်အပေါ် ဂုဏ်ပြုထိုက်လှပါတယ်။ အမျိုးသား လွှတ်တော် ဥက္ကဋ္ဌကြီးခင်ဗျား။ ကျွန်တော်တို့၏ အမိမြန်မာနိုင်ငံတော်ကြီး ကို တိုင်းတစ်ပါးနယ်ချဲ့သမားများက အနှစ်တစ်ရာခန့် သိမ်းပိုက်အုပ်ချုပ်ခဲ့သည့် ကာလအတွင်းတွင် နယ်ချဲ့ သမား များက တိုင်းရင်းသားလူမျိုးများ အကြား သွေးစည်းညီညွတ်မှုကို ရည်ရွယ်ချက် ရှိရှိ၊ လက်တွေ့ကျကျ ဖြိုခွဲခဲ့ကြပါတယ်။ ထိုသို့ ဖြိုခွဲခံခဲ့ရသည့် ဆိုးကျိုးကြောင့် ယနေ့ထက်တိုင် ကျွန်တော်တို့ညီနောင်များအကြားတွင် စည်းလုံးညီညွတ်မှုများ ထိခိုက်ပျက်ပြား နေဆဲဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ဘိုးဘွားတိုင်းချစ်ပြည်ချစ် ပုဂ္ဂိုလ်ကြီးများ၏ စည်းလုံးညီညွတ်မှုနှင့် ရဲစွမ်းသတ္တိတို့ဖြင့် ဆုံးရှုံးခဲ့သော လွတ်လပ်ရေးကို ပြန်လည်ရရှိခဲ့သည့်အခါတွင် တိုင်းရင်းသား ညီနောင် တချို့အတွင်း ကိုလိုနီလက်သစ်များ၏ ကြံစည်မှုအလိုကျ လက်နက်ကိုင် ပဋိပက္ခများ ဖြစ်ပေါ်ခဲ့ပါတယ်။ ထို့ကြောင့် တိုင်းရင်းသားလူမျိုးတို့ကို ကြီးစွာသော ဆုံးရှုံးနစ်နာမှု များကြုံ တွေ့စေခဲ့ပြီး ဖြစ်ပါတယ်။ လွတ်လပ်ရေးနှင့်အတူ ပေါ်ပေါက်လာခဲ့သော လက်နက်ကိုင် ပဋိပက္ခများကြောင့် ကျွန်တော်တို့၏ နိုင်ငံသူနိုင်ငံသားများနှင့် နိုင်ငံတော်ကြီးသည် ဖွံ့ဖြိုးတိုးတက်မလာနိုင် ခဲ့တော့ပါ။ ဆင်းရဲမွဲတေပြီး အိမ်နီးချင်းနိုင်ငံများရှေ့တွင် မျက်နှာပန်းမလှ ဖြစ်နေရပါ တယ်။ ကမ္ဘာ့မိသားစု အလယ်မှာလည်း ဂုဏ်သိက္ခာကျဆင်းခဲ့ရပြီ ဖြစ်ပါတယ်။ သို့ပါ၍ လက်နက်ကိုင် ပဋိပက္ခဖြစ်နေမှုများကို ပြီးဆုံးစေပြီး ငြိမ်းချမ်းရေး တည်ဆောက်ရန် ကျွန်တော်တို့ အထူးလိုလား လျက်ရှိနေရခြင်း ဖြစ်ပါတယ်။ နိုင်ငံတော်တွင် ဆယ်စုနှစ်တချို့တိုင်အောင် လက်နက်ကိုင်ပဋိပက္ခများ ဖြစ်ပေါ်ခဲ့ခြင်း ကြောင့် တိုင်းရင်းသားပြည်သူလူထုများနှင့် နိုင်ငံ့ဝန်ထမ်းတို့၏ အသက်ပေါင်းများစွာ သေကြေခဲ့ ကြရသည်သာမက ရုပ်ဝတ္ထုပစ္စည်း၊ စည်းစိမ်ဥစ္စာများ မြောက်များစွာ ဆုံးရှုံးခဲ့ရခြင်းဖြစ်ပါတယ်။ ထိုဆုံးရှုံးခဲ့ရမှုများအတွက် မည်မျှကြီးမားသော ကောင်းကျိုးများဖြင့် တုန့်ပြန် ဖာထေးစေကာမူ ထိုက်တန်လုံလောက်သောရလာဒ်များ ဖြစ်စေနိုင်ဖွယ်ရာမရှိပါ။ လက်နက်ကိုင်ဆန့်ကျင် တိုက်ခိုက် မှုများကိုစွန့်လွှတ်ပြီး ငြိမ်းချမ်းရေး တည်ဆောက်ခြင်းတည်းဟူသည့် တစ်ခုတည်းသောနည်းလမ်း သည်သာ ဆန္ဒပြည့်ဝမှုနှင့် စိတ်ချမ်းသာကျေနပ်မှုများကို ဖြစ်စေလိမ့်မည်ဖြစ်ပါတယ်။ လေးစားရ ပါသော လွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်တော်ကြီးများ ခင်ဗျား။ နိုင်ငံတော်ဖွဲ့စည်းအုပ်ချုပ်ပုံအခြေခံဥပဒေကို ဆန့်ကျင်ပြီး နိုင်ငံတော်၏ တရားဥပဒေစိုးမိုးရေးကို ဆယ်စုနှစ်အချို့တိုင် တားဆီးနှောက်ယှက်နေသည့် လက်နက်ကိုင် ပဋိပက္ခသည် နိုင်ငံတော်ကြီး စည်းလုံးညီညွတ်ရေးကို ဖြိုခွဲနေသည့် လက်နက်ကိုင် ပဋိပက္ခ ဖြစ်နေပါတယ်။ နိုင်ငံတော်ကြီး ဖွံ့ဖြိုးတိုးတက်ရေးကို နှောက်ယှက်ဖျက်ဆီးနေသည့် လက်နက်ကိုင်ပဋိပက္ခဖြစ်ပါတယ်။ တချို့ တိုင်းရင်းသားလူမျိုးစုများအတွင်း နိုင်ငံရေးအခွင့်အရေး တောင်းဆိုမှု သို့မဟုတ် လူမျိုးရေးကို အကြောင်းပြုပြီး ဖြစ်လာခဲ့သည့် လက်နက်ကိုင်ပဋိပက္ခသည် လက်နက်ကိုင် ပဋိပက္ခဖြစ်စဉ်များ ဖန်တီးပေါ်ပေါက်နေသော တိုင်းရင်းသားလူမျိုး ပြည်သူလူထုကြီးကို ကြီးစွာ ဆုံးရှုံးနစ်နာမှုများ ကြုံ တွေ့စေခဲ့ပြီဖြစ်ပါတယ်။ လက်နက်ကိုင် ပဋိပက္ခကြောင့် ဖြစ်ပေါ်လာသော ဆိုးကျိုးများသည် ဖော်ပြမကုန်နိုင်လောက်အောင် များပြားလှပါတယ်။ တိုင်းရင်းသားလူမျိုးများ အကြား စည်းလုံး ညီညွတ်ရေးနှင့် အပြန်အလှန် ယုံကြည်မှုကို ကြီးစွာ ဖျက်ဆီး ခဲ့ပြီးဖြစ်ပါတယ်။ အချင်းချင်းကြား သံသယစိတ်များလည်း နက်ရှိုင်စွာ ဖြစ်ပေါ်စေခဲ့ပြီးဖြစ်ပါတယ်။ လက်နက်ကိုင်ပဋိပက္ခ ပြီးဆုံးရေး၊ ငြိမ်းချမ်းသာယာမှု တည်ဆောက်ရေး၊ တရားဥပဒေစိုးမိုးမှု တည်ဆောက်ရေး၊ နိုင်ငံရေးတည်ငြိမ်မှု တည်ဆောက်ရေးတို့သည် ခေတ်မီဖွံ့ဖြိုးတိုးတက်သော ပါတီစုံဒီမိုကရေစီ စနစ်ထွန်းကားရေး ရည်မှန်းချက်အထိ အောင်မြင်ရေးအတွက် အသက်တမျှ အရေးကြီးလှပါတယ်။ ဤသို့ အသက် တမျှအရေးကြီးသော ငြိမ်းချမ်းမှုရရှိရေးမှာ လက်နက်ကိုင် ပဋိပက္ခပြီးဆုံးပြီး၊ ပြည်ထောင်စုမပြို ကွဲ ရေး၊ တိုင်းရင်းသားစည်းလုံးညီညွတ်မှုမပြိုကွဲရေး၊ လွတ်လပ်ရေးမဆုံးရှုံးရေး၊ အချုပ်အခြာအာဏာ တည်တံ့ခိုင်မြဲရေးဟူသော တို့တာဝန်အရေးသုံးပါး ခိုင်မြဲရေးပင်ဖြစ်ပါတယ်။ လေးစားရပါသော အမျိုးသားလွှတ်တော် ဥက္ကဋ္ဌကြီးနှင့် ကိုယ်စားလှယ်တော်ကြီးများ ခင်ဗျား။ နိုင်ငံတော်ကြီးကို ဖြိုခွဲသည့်လက္ခဏာ သက်ရောက်သော၊ တိုင်းရင်းသား စည်းလုံးညီညွတ်မှုကို ဖြိုခွဲသည့်လက္ခဏာ သက်ရောက်သော၊ ဖွံ့ဖြိုးတိုးတက်ရေးကို နှောက်ယှက်တားဆီးသည့်လက္ခဏာ သက်ရောက်သော လက်နက်ကိုင်ပဋိပက္ခများသည် အကြမ်းဖက်လက္ခဏာဆောင်သည့် လက်နက်ကိုင်ပဋိပက္ခအဖြစ် သို့ ပြောင်းလဲသွားပါက အလွန်အန္တရာယ်ကြီးမား လာမည်ကို စိုးရိမ်ရပါတယ်။ တိုင်းရင်းသား လူမျိုးများဒေသတွင် လက်နက်ကိုင်သွေးထွက်သံယိုမှုများ ကင်းရှင်းသွားစေမည့် ငြိမ်းချမ်းရေးကို တည်ဆောက်နိုင်ရန်အတွက် တိုင်းရင်းသားညီနောင် များအကြား ချစ်ကြည်မှုနှင့်ပူးပေါင်းဆောင် ရွက်မှု တိုးမြှင့်ဆောင်ရွက်နိုင်ရန် ကောင်းကျိုးစီးပွားများ ထွန်းကားစေရေးအတွက် လက်နက်ကိုင် အကြမ်းဖက်တိုက်ခိုက်ခြင်းဖြင့် သေကြေပျက်စီးနေစေမှုများကို စွန့်လွှတ်ကြစေကာ ငြိမ်းချမ်းရေး အတွက် ဆွေးနွေး ညှိနှိုင်းအဖြေရှာနိုင်ရန် မျှော်လင့်ပါတယ်။ လေးစားရပါသော အမျိုးသားလွှတ်တော်ဥက္ကဋ္ဌကြီး နှင့် ကိုယ်စားလှယ်တော်ကြီးများ ခင်ဗျား။ လက်နက်ကိုင်ပဋိပက္ခ မပြီးဆုံးသေးသည့် တိုင်းရင်းသားလက်နက်ကိုင် အဖွဲ့များအနေ ဖြင့် ဥပဒေပြင်ပတွင် လက်နက်ဆွဲကိုင်ပြီး လှုပ်ရှားနေမှုများကို ရပ်စဲကာ ဥပဒေဘောင်အတွင်းမှ တရားသော အခွင့်အရေး တောင်းဆိုမှုများ ပြုနိုင်ရန်နှင့် ငြိမ်းချမ်းရေးတည်ဆောက်သောအဖွဲ့၊ လူပုဂ္ဂိုလ်အားလုံးတို့အတွက်လုံခြုံမှုနှင့် ဘဝသစ်တည်ဆောက်နိုင်ရေးအတွက် လုံလောက်သော အစီအမံများကို နိုင်ငံတော်အစိုးရက ဖြည့်ဆည်းဆောင်ရွက် ပေးသွားလိမ့်မည်ဟု ယုံကြည်မျှော် လင့်ပါတယ်။ လက်နက်ကိုင်ပဋိပက္ခကြောင့် တိုင်းရင်းသားလူမျိုးများနှင့် နိုင်ငံတော်ကြီး၏ ထိခိုက် နစ်နာခဲ့ရမှုများကို မည်သည့်အရာနှင့်မျှ နှိုင်းယှဉ်ပြ၍ ရနိုင်မည်မဟုတ်ပါ။ ဆ န့်ကျင်ဘက်မှ လှုပ်ရှားနေမှုများကို ချုပ်ငြိမ်းစေပြီး ဆန့်ကျင်ဘက်များ ကို နိုင်ငံတော်နှင့် ပေါင်းစည်း စေခြင်းက သာလျှင် အကောင်းဆုံးသော ကောင်းမှုမင်္ဂလာကြီးဖြစ်ပါတယ်။ ငြိမ်းချမ်းရေးတည်ဆောက်ခြင်း၏ ကောင်းချီးမင်္ဂလာနှင့်ဂုဏ်က္ခာသည် နောင်လာနောက်သား၊ သားစဉ်မြေးဆက် နိုင်ငံနှင့်လူမျိုး များအတွက် တန်ဖိုးမဖြတ်နိုင်သော အ ကျိုးရလာဒ်ကောင်းများ ဖြစ်သွားစေမည် ဖြစ်ပါတယ်။ မတိုးတက်၊ မဖွံ့ဖြိုး၊ မငြိမ်းချမ်းသည့် ဘဝရောက် နေရသော တိုင်းရင်းသားပြည်သူတို့ အတွက် ဘဝသစ်တည်ဆောက်နိုင်ရေးကို နိုင်ငံတော်ကြီးက ပံ့ပိုးကူညီဆောင်ရွက် ပေးမှသာလျှင် အကောင်အထည်ဖော် ဆောင်ရွက်နိုင်မည်ဖြစ်ပါတယ်။ သို့ပါ၍ မိမိအနေဖြင့် ရန်ကုန်တိုင်း ဒေသကြီး မဲဆန္ဒနယ်အမှတ်(၁၂)က အမျိုးသားလွှတ်တော် ကိုယ်စားလှယ် ဦးဆွေအောင် ၏ “နိုင်ငံတော်အစိုးရအနေဖြင့် ယနေ့ဖြစ်ပေါ်နေသော လက်နက် ကိုင်ပဋိပက္ခအပေါ် ငြိမ်းချမ်းရေး နှင့် အပစ်အခတ်ရပ်စဲရေးအတွက် တွေ့ဆုံဆွေးနွေးရေးဆောင်ရွက်နိုင်ရန်နှင့် ထိုသို့ ဆောင်ရွက် ရာတွင် တို့တာဝန်အရေးသုံးပါးကို အထိပါးမခံဘဲ ဆွေးနွေးညှိနှိုင်း ဆောင်ရွက်ခြင်းမျိုးသာဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်းကြောင်း” အဆိုကို လေးလေး နက်နက် ထောက်ခံပါကြောင်း တင်ပြအပ်ပါတယ်။ ကျေးဇူးတင်ပါသည်ခင်ဗျား။ (ဩဘာသံများ)</speech>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၉)မှ ဦးပေါ်လျှံလွင် ဆွေးနွေးနိုင်ပါပြီ</speech>
<speech><mp id="45">ဦးပေါ်လျှံလွင်၊ ချင်းပြည်နယ် မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား ရန်ကုန်တိုင်းဒေသကြီးမဲဆန္ဒနယ်အမှတ်(၁၂) ဦးဆွေအောင် ၏ အဆိုကို ကျွန်တော်ဆက်လက်ဆွေးနွေးပါမယ်။ အချိန်ကိုလေးစားသောအားဖြင့် မိတ်ဆက်ခြင်း အစီအစဉ်ကို ခွင့်ပြုပါရန် တောင်းပန်ပါတယ်။ ဥက္ကဋ္ဌကြီးခင်ဗျား ။ အမျိုးသားပြန်လည်စည်းလုံး ညီညွတ်ရေးနှင့် ပြည်တွင်းငြိမ်းချမ်းရေးကို မြန်မာပြည်အတွင်းရှိ တိုင်းရင်းသားအားလုံး တောင့် တမျှော်လင့်နေကြသောအချက် ဖြစ်တယ်ဆိုတာကို အားလုံးကိုယ်စားလှယ်တော်များ သိပြီးဖြစ်ပါတယ်။ လွတ်လပ်ရေးရရှိပြီး ယနေ့ နှစ်ပေါင်း (၆၀)ကာလ ကြာအထိ ပြည်တွင်းငြိမ်းချမ်းရေး မဖော်ဆောင်ပေးနိုင်တာဟာအလွန်ဝမ်းနည်းဖို့ကောင်းပါတယ်။ ဥက္ကဋ္ဌကြီးခင်ဗျား အရေးသုံးပါးဟာ ပြည်ထောင်စု မြန်မာနိုင်ငံသားများ အစဉ်သ တိထား ရန်လိုအပ်မှာဖြစ်ပါတယ်။ ဒါ ကြောင့် ပြည်တွင်းငြိမ်းချမ်းရေး ရရှိရေးအတွက် အမျိုးသားပြန်လည် စည်းလုံးညီညွတ်ရေးအတွက်ဆောင်ရွက်ရာမှာ အရေးသုံးပါးကို မထိခိုက်ဘဲ အရေးသုံးပါးကို အနည်းငယ်လျော့တင်းပြီး မြန်မာနိုင်ငံတော်အဆင့်၏ ဆွေးနွေးမှုမှန်သမျှကို ဆက်တိုက်ဆွေးနွေး ကမ်းလှမ်းရန် လိုအပ် ပါတယ်လို့ ကျွန်တော်ထင်မိပါတယ်။ ဥက္ကဋ္ဌကြီးခင်ဗျား။ ဘာဖြစ်လို့လည်းဆိုတော့ ပြည်ထောင်စု သမ္မတ မြန်မာနိုင်ငံတော်၏ ၂၀၀၈ ခုနှစ်၊ အခြေခံဥပဒေကို လက်ခံထားပြီး ပါတီအသီးသီးတည်ထောင်ပြီးတရားဝင် ရွေးကောက်ပွဲဝင်လာကြတဲ့၊ ၂၀၁၀ ရွေးကောက်ပွဲဝင်လာကြတဲ့ ဒီပရဝုဏ် အတွင်းမှာ ရောက်ရှိလာကြတဲ့လွှတ်တော်ကိုယ်စားလှယ်များအားလုံးဟာ တရားဝင်ပြည်သူများရဲ့ အရွေးခံထားရတဲ့ ပြည်သူ့ကိုယ်စားလှယ်များဖြစ်ပါတယ်။ ပြည်သူ့ကိုယ်စားလှယ်များရဲ့ ရွေးချယ် ထားတဲ့ နိုင်ငံတော်အစိုးရသစ်လည်း ၊ ဒီမိုကရေစီအစိုးရသစ်လည်း ပေါ်ပေါက်လာပြီးဖြစ်ပါ ၊ တယ်။ တစ်နည်းအားဖြင့် ပြောရမယ်ဆိုရင် နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီ အစိုးရက ဦးဆောင်ရေးဆွဲထားတဲ့ ၂၀၀၈ ခုနှစ် အခြေခံဥပဒေကို လက်ခံထားပြီး တိုင်းပြည်၏ အကျိုးကို ဆောင်ရွက် ရာ၌ တိုင်းရင်းသားပေါင်းစုံပါဝင်ပြီး စားပွဲပေါ်၌ လွှတ်တော်နည်းဖြင့် ညီအစ်ကိုများ၏ ပြဿနာကို ဖြေရှင်းဖို့ရန် လိုလားကြသူ ပြည်သူ့လွှတ်တော် ကိုယ်စားလှယ်များ ဖြစ်ပါတယ်။ ပြည်သူ့ကိုယ်စားလှယ်များ ဖြစ်သည့် အားလျော်စွာ ပြည် သူ၏အကျိုးကို ဦးတိုက်ဆောင်ရွက်မယ့် လွှတ်တော်ကိုယ်စားလှယ်များ ဖြစ်ပါတယ်။ တိုင်းပြည်၏အကျိုးကို ဆုတ်ယုတ် နစ်နာအောင် လုပ်ဆောင် မယ့်သူများ မရှိတော့ပါ။ ဘာဖြစ်လို့လည်းဆိုရင် ဥက္ကဋ္ဌကြီးခင်ဗျား ။ ၂၀၁၀ ရွေးကောက်ပွဲ မှတ်ပုံတင်တဲ့အချိန် ၊ ပါတီအသီးသီး မှတ် ပုံတင်တဲ့အချိန်၊ ရွေးကောက်ပွဲ ဝင်တဲ့အချိန်မှာ ယခု ကျွန်တော်တို့ ပါတီထောင်တဲ့ လွှတ်တော်ကိုယ်စားလှယ်များဟာ အချို့ ပါတီများ၊ အချို့လူထုက ဒီလူတွေဟာ အခွင့်အရေးသမားတွေပဲ။ ၂၀၀၈ ခုနှစ်၊ အခြေခံဥပဒေဟာ တပ်မတော် က ရေးဆွဲထားတဲ့အတွက် သူတို့ရဲ့ ကိုယ်ကျိုးအတွက် ဝင်ရောက်အရွေးခံတဲ့ ပုဂ္ဂိုလ်တွေ၊ ပါတီထောင်တဲ့ ပုဂ္ဂိုလ်တွေလို့ အကဲ့ရဲ့ ခံရတာကိုလည်း ကျွန်တော်တို့ ခံစားရပါတယ်။ သို့သော်လည်းပဲ ကျွန်တော်တို့အားလုံး ဟာ ပဋိပက္ခနည်း၊ လက်နက်ကိုင်တော်လှန်နည်းဖြင့် တိုင်းပြည်၏ငြိမ်းချမ်းရေးကို ဆောင်ရွက် ရနိုင်မည် မဟုတ်တော့ကြောင်းကို သိရှိနားလည်ပြီး အတွင်းမှာ ပါဝင်ပြီးတော့ ၂၀၀၈ ခုနှစ်၊ အခြေခံဥပဒေအတိုင်း တိုင်းပြည်၏အကျိုးကို ဆောင်ရွက် ကြမယ်လို့ ဆုံးဖြတ်ထားတဲ့ လွှတ်တော်ကိုယ်စားလှယ်များ၊ ပါတီများ သိပြီးဖြစ်ပါတယ်။ ဒါကြောင့် ကျွန်တော်တို့ က ပြည်သူတွေ ရဲ့ အကဲ့ရဲ့ခံ၊ အမုန်းခံဘဝက ဘယ်လိုပဲ ခံစားရ ခံစားရ ပါစေ၊ တိုင်းပြည်၏ အရေးကို ဆောင်ရွက်ရာ၌ တိုင်းပြည်အရေးကို ဦးစားပေးပြီး ကျွန်တော်တို့ လာရောက်တဲ့ လူတွေဖြစ်ပါတယ်။ ဒီထဲမှာ လာရောက်တဲ့ အခါမှာလည်းပဲ ကျွန်တော်တို့ ပါတီ အသီးသီးဟာ မိမိအကျိုးကို ဦးစားမပေးဘဲ ပါတီအကျိုးကို၊ နိုင်ငံ့အကျိုးကို အမျိုးသားနိုင်ငံရေး National Politics sagit:37:8:97:64: National Interest 8:00:60:8:60?ဆောင်ရွက်ကြမယ့် လွှတ်တော်ကိုယ်စားလှယ်များ ဖြစ်ပါတယ်။ လူကြီးတွေကလည်း ဒီမှာရောက် တာပြောနေရတယ်။ ဒေသစွဲ၊ ပုဂ္ဂိုလ်စွဲ၊ ပါတီစွဲ ကိုမလုပ်ဖို့ အကြိမ်ကြိမ်ပြောကြားတာကို ကြားသိရပါတယ်။ သို့သော်လည်းပဲ ကျွန်တော်တို့ လွှတ်တော် ကိုယ်စားလှယ်အသီးသီးသည် ဒီရောက်လာတဲ့အခါမှာ ကျွန်တော်တို့ ပါတီပေါင်းစုံတွေဟာ ကျွန်တော်တို့ တညီတညွတ်တည်း ဒီမှာမရှိပဲ ကျွန်တော်တို့ ဟာ တစ်ခြားပါတီတွေဟာ ကျွန်တော် တို့ ဧည် ခံမယ့်သူတောင်မရှိဘဲ ကျွန်တော်တို့ နေခဲ့ရတယ်။ အားငယ်ခဲ့ပါတယ်။ ကျွန်တော်တို့ကို ဒေါက်တာခင်ရွှေ က လက်ခံပြီး၊ ဧည့်ခံကျွေးမွေးပြီး ကြိုဆိုခဲ့ တာကို ကျွန်တော်တို့ အများ စုခံစားရတဲ့အတွက် စိတ်ထဲမှာ ကျွန်တော်တို့အားနည်းခဲ့ပါတယ်။ ခံစားခဲ့ရပါတယ်။ ဘာဖြစ်လို့လည်း ဆိုတော့ ကျွန်တော်တို့ တိုင်းပြည်လွှတ်တော်ဟာ နိုင်ငံတော်ရဲ့ အမြင့်ဆုံးအဖွဲ့အစည်းဖြစ်တဲ့ အားလျော်စွာ လွှတ်တော်ရဲ့ အဖွဲ့အစည်းလုပ်ဆောင်ချက်၊ ဆောင်ရွက်ချက်များ၊ လှုပ်ရှားချက် များကို ပြည်တွင်းပြည်ပ နိုင်ငံသားများတွေက တောက်လျှောက် တစိုက်မတ်မတ် ကြည့်ရှုလာတဲ့အတွက် ဒီအရာကိုလည်း တိုင်းရင်းသားငြိမ်းချမ်းသာယာရေးနဲ့ အပစ်အခတ်ဆောင်ရွက်ရာမှာ အရေးကြီးတဲ့အချက်တစ်ချက် လို့ ကျွန်တော်မြင် လို့ ဆွေးနွေးခြင်းဖြစ်ပါတယ်။ ဥက္ကဋ္ဌကြီးခင်ဗျား။ ယခုအခါ ပြည်ထောင်စု သမ္မတမြန်မာနိုင်ငံတော်၏မြေပုံကို အပေါက်ဖြစ်အောင် ဖန်တီးလိုသူများ ရှိမယ်မဟုတ်တော့ပါ။ ရှိခဲ့ရင်လည်း ယခုပစ္စုပ္ပန်မှာ ဖြစ်ပွားနေသော ကမ္ဘာ့နိုင်ငံရေးအသီးသီး၏ ဖြစ်ရပ်များကို ဆင်ခြင်သုံးသပ်ပြီး မိမိ၏အယူဝါဒများကို စွန့်လွှတ် သင့်ပြီဟု ကျွန်တော်ယုံကြည်ပါတယ်။ အမျိုးသားနိုင်ငံရေးနှင့် အမျိုးသားစီးပွားရေးအကျိုးကိုသာ ဝိုင်းဝန်းဆောင်ရွက်ကြရန်လိုအပ်နေပြီ ဖြစ်တယ်ဆိုတာကို ကျွန်တော်ဆွေးနွေးလိုပါတယ်။ ဥက္ကဋ္ဌကြီးခင်ဗျား။ တောင်ဗီယက်နမ် နှင့် မြောက်ဗီယက်နမ်၊ မြောက်ကိုးရီးယားနှင့် တောင်ကိုးရီးယားတို့၏ အချင်းချင်း တိုက်ပွဲ ဖြစ်ခဲ့ကြတဲ့အကြောင်းများကို ဒီအထဲမှာ ရောက်လာ ကြတဲ့ လွှတ်တော်ကိုယ်စားလှယ်များအားလုံး သိပြီးဖြစ်ပါတယ်။ မကြာခင်က တွေ့ကြုံခဲ့ရသော အီရတ်နိုင်ငံရဲ့ သမိုင်းဖြစ်စဉ်ကိုလည်း ကျွန်တော်တို့ ဝမ်းနည်းစွာတွေ့ရမှာဖြစ်ပါတယ်။ နိုင်ငံကြီး တစ်နိုင်ငံက အကြောင်း မဲ့ပြပြီး အဏုမြူဗုံး လုပ်ဖို့ အစီအစဉ် ရှိတယ်လို့ဆိုပြီး တင်ပြ တာမှာ အဏုမြူဗုံးလုပ်တဲ့ အချက်အလက်တစ်ခုမှ မတွေ့ရဘူး။ ဒီ အပြင် အခြားအစု လိုက်အပြုံလိုက် သေစေနိုင်သော လက်နက်များ ဖန်တီးတယ်ဆိုပြီး စွပ်စွဲနေပြန်တော့လည်း ဒါလည်း ဒီတရားဝင် တွေ့ရှိခြင်းမရှိပါဘူး။ သို့သော်လည်းပဲ အီရတ်နိုင်ငံကို တိုက်ခိုက်တာကို ကျွန်တော်တို့ ဆင်ခြင် ခြင်းအားဖြင့် သုံးသပ်ခြင်းအားဖြင့် ကျွန်တော်တို့ နိုင်ငံ ငြိမ်းချမ်းရေးကို ဘယ်လောက်အရေးကြီး တယ်ဆိုတာကို ကျွန်တော်တို့ အားလုံးသိပြီးသား ဖြစ်ပါတယ်။ ဥက္ကဋ္ဌကြီးခင်ဗျား။ မကြာခင်က လတ်တလောဖြစ်ပွားနေသော ကျွန်တော်တို့ လစ်ဗျား နိုင်ငံရေး အဖြစ်အပျက်များကို တွေ့မြင်ရမှာ ဖြစ်ပါတယ်။ ဒါ့ကြောင့် မို့လို့ ပြည်တွင်းလက်နက် ကိုင်ပဋိပက္ခကို လုံးဝချုပ်ငြိမ်းသွားအောင် ဆောင်ရွက်ဖို့ရန် အထူးလိုအပ်ပါကြောင်း လွှတ်တော် ကိုယ်စားလှယ်များ အားလုံးလက်ခံယူပြီးဖြစ်မယ်လို့ ယုံကြည်ပါတယ်။ ခံယူဖို့လည်း တိုက်တွန်း ပါတယ်။ ဥက္ကဋ္ဌကြီးခင်ဗျား။ ဒေါ်အောင်ဆန်းစုကြည် ကိုယ်တိုင်ပင်လျှင် မတူညီသောအမြင်များ ကို ဖယ်ရှားပြီး ၂၀၁၁ ခုနှစ်၊ သြဂုတ်လ ၁၉ ရက်နေ့မှ ၂၁ ရက်နေ့အထိ ကျင်းပတဲ့နိုင်ငံတော်၏ စီးပွားရေး ဖွံ့ဖြိုးတိုးတက်မှုအတွက် ပြုပြင် ပြောင်းလဲမှုဆိုင်ရာ အမျိုးသားအဆင့် အလုပ်ရုံ ဆွေးနွေးပွဲတွင် သမ္မတကြီးနှင့် တွေ့ဆုံ သည့်အပြင် အလုပ်ရုံဆွေးနွေးပွဲကိုလည်း တက်ရောက် လေ့လာခဲ့တာကို တွေ့ရမှာဖြစ်ပါတယ်။ အလွန် ဝမ်းမြောက်စရာကောင်းပါတယ်။ နိုင်ငံတော်၏ ငြိမ်းချမ်းရေးအတွက် အပေါင်းလက္ခဏာဖြစ်တယ်ဆိုတာကို အားလုံးအသိပင် ဖြစ်ပါတယ်။ ဒါကို တိုင်းပြည်၏ ငြိမ်းချမ်းရေးဆောင်ရွက်ရာ၌ အလွန်ကြီးမား၍ ပိုမိုကောင်းမွန်သော ၊ ထင်သာ မြင်သာရှိသော ပြောင်း လဲမှုရလာဒ်တစ်ခု ဖြစ် မယ်ဆိုတာ ပြည်တွင်းပြည်ပနိုင်ငံများက လက်ခံ ကြိုဆိုကြတာကိုလည်း ကျွန်တော်တို့ တွေ့ရမှာ ဖြစ်ပါတယ်။ ဥက္ကဋ္ဌကြီးခင်ဗျား။ ၂-၉-၂၀၁၁ ရက်နေ့ အမျိုးသားလွှတ်တော် အစည်းအဝေးတွင် နိုင်ငံတော်၏ ပြောရေးဆိုခွင့်ရှိသူ၏ ခေါင်းဆောင်ဖြစ်သောပြန်ကြားရေးဝန်ကြီးဌာန ပြည်ထောင်စု ဝန်ကြီးက ပြောကြားဆွေးနွေးစဉ်၌ ပြည်ထောင်စုမှခွဲထွက်ရေး ဖက်ဒရယ်တောင်းခံမှု အတိအကျ မရှိသော်လည်းပဲ မျိုးစေ့ပါလာကြောင်း ၊ ထိုမျိုးစေ့သည် တစ်နေ့ကျရင် အပင်ပေါက်လာနိုင် ကြောင်း ဆွေးနွေးသွားပါတယ်။ ဥက္ကဋ္ဌကြီးခင်ဗျား။ ဖက်ဒရယ်မျိုးစေ့ဟာ ဒီအတိုင်း သိုလှောင်မထားသင့်တော့ဘူးလို့ ကျွန်တော်ထင်တယ်။ ဖက်ဒရယ်မူလို့ ပြောဆိုလိုက်တဲ့အခါမှာ ကျွန်တော်တို့ မြန်မာနိုင်ငံအနေနဲ့ မပြောရဲ၊ မဆွေးနွေးရဲသောအရာတစ်ခုလို့ မှတ်ခဲ့ပါတယ်။ သို့သော် ကမ္ဘာအရပ်ရပ်၌ရှိသော မည်သည့် ဖက်ဒရယ်မူမျိုးကို ဖော်ညွှန်းပြောဆိုနေကြသည်ကို စားပွဲဝိုင်း၌ အဖြေရှာသင့် ပြီဟု ကျွန်တော်ယူဆပါတယ်။ ဖက်ဒရယ်မူဆို တာမှာ နိုင်ငံတိုင်း၌ အနည်းနဲ့အများ ကွဲပြားခြားနားပါ တယ်။ Genuine ဖက်ဒရယ်နှင့် Quasi ဖက်ဒရယ်မည်သည့် ဖက်ဒရယ်မူဖြစ်သည် ကို တိတိကျကျ စားပွဲဝိုင်း၌ အဖြေရှာပြီး ပြည်တွင်းငြိမ်းချမ်းရေးအတွက် များစွာအထောက်အကူ ဖြစ်စေမည်ဟု ကျွန်တော် မြင်ပါတယ်။ ဥက္ကဋ္ဌကြီးခင်ဗျား။ ပြည်တွင်းလက်နက်ကိုင် ပဋိပက္ခများ ရပ်ဆိုင်းခြင်းဖြင့် မြန်မာနိုင်ငံအတွက် အကျိုးဖြစ်ထွန်းစေမယ့် ၂၀၁၄ ခုနှစ်၊ အာဆီယံနိုင်ငံများ၏ ဥက္ကဋ္ဌရာထူးကို ရရှိနိုင်ရေးနှင့် အနောက်နိုင်ငံများ၏ စီးပွားရေး ပိတ်ဆို့မှု Sanction ကိုလည်း ရပ်ဆိုင်းပေးနိုင်မယ်လို့ ကျွန်တော်ထင်မြင် ယူဆပါတယ်။ ဒီမိုကရေစီ အစိုးရသစ်၏ နိုင်ငံရေး အောင်မြင်မှု တစ်နည်းအားဖြင့် ကျွန်တော်တို့ ပြည်သူ့လွှတ်တော်များ ၏ ဆောင်ရွက်ချက် အောင်မြင်မှု ရလာဒ်များကို အခြားနိုင်ငံများထံသို့ ပြသနိုင်ခြင်းဖြင့် တိုင်းပြည်အကျိုးကျေးဇူး များစွာ ပေါ်ထွန်းလာမည်ဟု ကျွန်တော်သုံးသပ်ပါတယ်။ ဥက္ကဋ္ဌကြီးခင်ဗျား။ ထိုအကြောင်းများတို့ကြောင့်အမျိုးသားပြန်လည်စည်းလုံးညီညွတ်မှု ရရှိရေးအတွက် လက်တွေ့အကောင်အထည် ဖော်ဆောင်ရွက်ရာ၌ လိုအပ်မည်ဟု ထင်မြင် ယူဆချက်ကို အောက်ပါအတိုင်း အကြံပြုပါတယ်။ ဘာဖြစ်လို့လည်း ဆိုတော့ ငြိမ်းချမ်းရေး ကို နိုင်ငံတော်အစိုးရအဆင့်ဆင့်က ယနေ့တိုင် ဆောင်ရွက်နေတာကို အမျိုးမျိုးတွေ့ရှိရပါတယ်။ သို့သော်လည်းပဲ ကျွန်တော်ထင်မြင်ယူဆချက် အောက်ပါအတိုအင်ပြချက်သည် ယခုလတ်တလော နိုင်ငံရေးအခြေအနေနှင့် လိုက်လျောညီထွေမည်ဟု ယူဆာသဖြင့် တင်ပြအကြံပြုအပ်ပါသည်။ နံပါတ်(က) မြန်မာနိုင်ငံတွင် အထင်ကရပုဂ္ဂိ���လ်များပါဝင်သော ငြိမ်းချမ်းရေးကော်မတီ ဖွဲ့စည်းရန်၊ (ခ) ထိုကော်မတီသည် နိုင်ငံတော်သမ္မတ၏ လမ်းညွှန်မှုအောက်တွင်ခံယူရန်၊ (ဂ) အရေးသုံးပါး ထိခိုက်စေမည့် ဆုံးဖြတ်ပိုင်ခွင့်မပေးရန်၊ (ဃ) ပြည်သူများ၏ လွတ်လပ်ရေး၊ ဒီမိုကရေစီရေး နှင့် တန်းတူညီမျှရေး အစဉ်ထည့်သွင်း စဉ်းစားရန်တို့ဖြစ်ပါတယ်။ ဥက္ကဋ္ဌကြီးခင်ဗျား။ ပြည်ထောင်စုမြန်မာနိုင်ငံတော် တွင် မြန်မာတိုင်းရင်းသား များ၏ အများဆုံးဖြစ်သည့် မြန်မာလူမျိုးများသည် လူဦးရေပိုမိုများပြားလာသည့် အားလျော်စွာဖြင့် အစ်ကိုကြီးနေရာ၌ အစ်ကိုကြီးစိတ်ထော်ပီသစွာနေပေးပါရန် အလွန်အရေးကြီးပါတယ်၊ ဥက္ကဋ္ဌကြီးခင်ဗျား။ ကျန်တိုင်းရင်းသားများကလည်း အစ်ကိုကြီးကို အစ်ကိုအရင်းလိုဆက်ဆံပြီး အစ်ကိုကြီး အပေါ်၌ သံသယကင်းစွာဖြင့် အားကိုးဖို့လိုအပ်ပါတယ်။ ဥက္ကဋ္ဌကြီးခင်ဗျား။ ယခုချိန်မှာ တစ်ဦးနှင့် တစ်ဦးသံသယရှိဖို့မလိုဘဲ သံသယ ကင်းစွာဖြင့် အမှန်တရား ဖော်ထုတ်သင့်ပြီ ဖြစ်ကြောင်း ကိုယ်စားလှယ်များအားလုံး အသိပင်ဖြစ်ပါတယ် ဥက္ကဋ္ဌကြီးခင်ဗျား။ သို့ဖြစ်ပါ၍ ရန်ကုန်တိုင်း ဒေသကြီး မဲဆန္ဒနယ်အမှတ်(၁၂) ဦးဆွေအောင် ၏ အဆို ဖြစ်သော နိုင်ငံတော်အစိုးရအနေဖြင့် ယနေ့ဖြစ်ပေါ်နေသော လက်နက်ကိုင်ပဋိပက္ခ အပေါ် ငြိမ်းချမ်းရေးနှင့် အပစ်အခတ်ရပ်စဲရေး ဆောင်ရွက်ရာတွင် တို့တာဝန်အရေးသုံးပါး အထိပါးမဘဲ တွေ့ဆုံဆွေးနွေးသင့်သည်ဟု ပြည်ထောင်စုအစိုးရအား တိုက်တွန်းကြောင်းအဆိုကို ကျွန်တော် ချင်းပြည်နယ်၊ မဲဆန္ဒနယ်အမှတ်(၉) အမျိုးသားလွှတ်တော်ကိုယ်စားလှယ် ဦးပေါ်လျှံလွင် က ထောက်ခံဆွေးနွေးပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဆက်လက်ပြီး မွန်ပြည်နယ် ၊ မဲဆန္ဒနယ်အမှတ်(၉)မှ ဦးစောအုန်း ဆွေးနွေးနိုင်ပါပြီ</speech>
<speech><mp id="117">ဦးစောအုန်း၊ မွန်ပြည်နယ် မဲဆန္ဒနယ်အမှတ် (၉)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ ခင်ဗျား။ ကျွန်တော်ကတော့ မွန်ပြည်နယ် မဲဆန္ဒနယ်အမှတ် (၉)မှ ဦးစောအုန်း ဖြစ်ပါတယ်။ ကျွန်တော့် အနေဖြင့် ရန်ကုန်တိုင်းဒေသကြီးမှ ဦးဆွေအောင် တင်သွင်းသွားတဲ့အဆိုကို ထောက်ခံတင်ပြ ဆွေးနွေးသွားမှာဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော် ထောက်ခံဆွေးနွေးမှုတွင် အင်္ဂလိပ် ဝေါဟာရ အနည်ငယ်ပါဝင်ပြီးတော့ ဖတ်ကြားခွင့်ပြုရန် ပန်ကြားအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="117">ဦးစောအုန်း၊ မွန်ပြည်နယ် မဲဆန္ဒနယ်အမှတ်(၉)</mp>ဥက္ကဋ္ဌကြီးနဲ့ လွှတ်တော် ကိုယ်စားလှယ်များ ခင်ဗျား။ လူ့လောကမှာ လူနှစ်မျိုးနှစ်စားပဲ ရှိပါတယ်။ တစ်မျိုးကတော့ အဆိုး မြင်ဝါဒီ ဖြစ်ပြီးတော့ တစ်မျိုးကတော့ အကောင်းမြင်ဝါဒီဖြစ်တယ်။ အဲဒါကို ဖော်ညွှန်းထားတဲ့ စာနှစ်ကြောင်းရှိပါတယ်။ ဒါ ကမ္ဘာကျော် ကဗျာတစ်ပုဒ်က စာကြောင်းဖြစ်ပါတယ်။ ကျွန်တော့် ကို cosa Guluopempe:M6os? Two man looked out through prism bat one saw mud one saw stars လူနှစ်ယောက်က အပြင်ကို လှမ်းကြည့်တဲ့အခါမှာ တစ်ယောက်က ရွှံ့ကို မြင်ပြီးတော့ တစ်ယောက်က ကြယ် ကိုမြင်ပါတယ်။ ရွှံ့ကိုမြင်တဲ့လူ က အဆိုးမြင်ဝါဒီ ဖြစ်ပြီးတော့ ကြယ်ကိုမြင်တဲ့လူက အကောင်းမြင်ဝါဒီဖြစ်ပါတယ်။ ဒါကြောင့် ကျွန်တော်တို့ပြည်ထောင်စုဖွား တိုင်းရင်းသားညီအစ်ကို နောင်ဖွားအားလုံးဟာဖြင့် အကောင်းမြင်ဝါဒီများဖြစ်ဖို့ လိုအပ်ပါတယ်။ ဒါအရေးကြီးပါတယ်။ အကောင်းမြင်ဝါဒီများဖြစ်မှသာလျှင် ကျွန်တော်တို့လိုလားတဲ့၊ ကျွန်တော်တို့ အလိုချင်ဆုံး နိုင်ငံတော်တစ်ခု ဖြစ်ပေါ်လာမှာ ဖြစ်ပါတယ်။ ဥက္ကဋ္ဌကြီး ခင်ဗျား။ ယနေ့တွင် နိုင်ငံတော်အစိုးရအနေဖြင့် လက်နက်ကိုင်ပဋိပက္ခများ အပေါ် တွေ့ဆုံဆွေးနွေးရန် ဆောင်ရွက် နေပြီဖြစ်ပါတယ်။ အဲဒီလို တွေ့ဆုံဆွေးနွေးတဲ့ အခါမှာ လည်းပဲ တို့တာဝန်အရေးသုံးပါးကို အထိပါးမခံဘဲနဲ့ တွေ့ဆုံဆွေးနွေးရမှာ ဖြစ်ပါတယ်။ တစ်ချိန် က အင်္ဂလိပ်နယ်ချဲ့ဟာ ကျွန်တော်တို့နိုင်ငံကို Divide and Rule Policy သွေးခွဲအုပ်ချုပ်တဲ့ဝါဒ နဲ့ အုပ်ချုပ်ခဲ့ပါတယ်။ ဒီကနေ့ အဲဒီ အရိပ်အယောင်တွေဟာ ကျွန်တော်တို့ လွှတ်တော်မှာ တွေ့ မြင်နေရတုန်းပါဘဲ။ ဒါပေမယ့်လည်း ကျွန်တော်တို့ လွတ်လပ်ရေးယူစဉ်က ပြည်ထောင်စု စိတ်ဓာတ်နဲ့ ဥမကွဲသိုက်မပျက်ဘဲနဲ့ လွတ်လပ်ရေးရယူခဲ့ပါတယ်။ ကျွန်တော်တို့နိုင်ငံကို Politicd Geography ပထဝီနိုင်ငံရေး အရကြည် မယ်ဆိုရင်လည်းပဲ ကျွန်တော်တို့နိုင်ငံရဲ့ ပြည်နယ် သို့မဟုတ် အစိတ်အပိုင်းတစ်ခုမှ ကျွန်တော်တို့ ပြည်ထောင်စုကနေ ဖဲ့ထွက်သွားလို့ မရပါဘူး။ အဲဒီလို ထွက်သွားပြီးတော့လည်း ရပ်တည်လို့မရပါဘူး။ ရပ် တည်လည်း မရပ်တည်နိုင်ပါဘူး။ ဒါကိုအကျယ်ချဲ့ ပြောမယ်ဆိုရင် အများကြီးရှိပါတယ်။ သိပ်ပြီးမကြာသေးတဲ့ ကမ္ဘာ့သမိုင်း ဖြစ်ရပ် တစ်ခုကို ကျွန်တော်တို့ ပြန်ပြီးကြည့်မယ်ဆိုရင် ကမ္ဘာပေါ်မှာ Super Power ဆိုတဲ့ အင်အားကြီး နိုင်ငံတစ်ခုဖြစ်တဲ့ ဆိုဗီယက်ပြည်ထောင်စု၊ ဒီနိုင်ငံဟာ ၁၉၉၁ ခုနှစ်၊ ဒီဇင်ဘာလမှာ ပြည်ထောင်စု စနစ်ကနေပြို ကွဲပျက်စီးသွားရတယ်။ ဒါကို ကျွန်တော်တို့ ဆန်းစစ်ကြည့်မယ်ဆိုရင် ဘာကြောင့် ပြို ကွဲသွားသလဲ။ ဒါအဖြေရှိပါတယ်။ ဒါ အခြား မဟုတ်ပါဘူး။ သူ တိုင်းပြည်ကို ပြည်ပ ကလာပြီး ကျူးကျော် တိုက်ခိုက်တဲ့ အတွက်ကြောင့် သို့မဟုတ် သူစစ်ရှုံးတဲ့အတွက်ကြောင့် ပြို ကွဲ သွားတာ မဟုတ်ပါဘူး။ သူ့နိုင်ငံအတွင်းမှာ လှိုက်စားနေတဲ့ နိုင်ငံရေး၊ လူမျိုးရေးပဋိပက္ခများကြောင့် ဖြစ်ပါတယ်။ တကယ်လို့များ ဒီသန်း (၃၀၀)ရှိတဲ့ ဆိုဗီယက်ပြည်ထောင်စုကြီးဟာ အဲ့ဒီအခါက တို့တာဝန်အရေးသုံးပါးကိုဦးထိပ်ထားပြီးတော့ ညှိနှိုင်းပြင်ဆင်ကြမယ်ဆိုရင်uper Power ခေါ်တဲ့ အင်အားကြီးနိုင်ငံတစ်ခုကနေ လျှော့ချပြီးတော့ ပြည်ထောင်စုကလည်း ပြို ကွဲသွားမှာ မဟုတ်ဘူးလို့ ကျွန်တော် ယူဆမိပါတယ်။ ဥက္ကဋ္ဌကြီးခင်ဗျား။ ပြည်ထောင်စုအတွင်း တိုင်းရင်းသားများ စည်းလုံးညီညွတ်ဖို့ဆိုတာ တကယ့်ကို လိုအပ်ပါတယ်။ ပြည်ပနိုင်ငံအဖွဲ့အစည်း များဟာ ကျွန်တော်တို့ရဲ့ တိုင်းရင်းသား စည်းလုံးညီညွတ်မှုကို ပြိုကွဲသွားအောင် နည်းအမျိုးမျိုးနဲ့ ကြံဆောင်နေပါတယ်။ အခုလည်း လုပ်ဆောင်နေပါတယ်။ ဒါကို ကျွန်တော်တို့က သိထားဖို့လို အပ်ပါတယ်။ အိမ်ကြက် ချင်း အိုးမဲ သုတ်ပြီးခွပ်ခိုင်းတာ ဒီလို အိုးမဲသုတ်ပြီး ခွ ပ်ခိုင်းတာကို သိရှိရပြီး တော့ ဒီလို အိုးမဲ အသုတ်မခံ ရအောင်လို့ နေထိုင်ပြုမူရပါမယ်။ ဒီဟာလည်း သတိရှိရှိ ကျွန်တော်တို့ အရေး ကြီးပါတယ်။ ကျွန်တော်တို့နိုင်ငံဟာ လွတ်လပ်ရေးရပြီး ၁၉၄၈ ခုနှစ်ကနေ ၁၉၉၅ ခုနှစ်အထိ ဒါ ပြည်တွင်းမှာ လက်နက်ကိုင် ဆူပူသောင်းကျန်းမှုတွေ ဖြစ်တယ်။ ဆိုးရွားတဲ့ အနိဌာရုံတွေ အမျိုးမျိုးကြုံရတယ်။ ကျွန်တော်တို့ မွန်ပြည်နယ်မှာ ဆိုရင် ညနေ (၆)နာရီကကျော်ရင် ကျွန်တော်တို့ ရန်ကုန်ဘက်ကို လာလို့မရပါဘူး။ လမ်းတွေပိတ်ထားတယ်။ သောင်းကျန်းသူတွေရဲ့ အနိဋ္ဌာရုံ၊ ဒီကနေ့ ၁၉၉၅ ခုနှစ်၊ နိုင်ငံတော်တပ်မတော်အစိုးရ လက်နက်ကိုင် အဖွဲ့အစည်းနဲ့ အပစ်အခတ် ရပ်စဲပြီးတဲ့နောက် ကျွန်တော်တို့ လမ်းပန်းဆက်သွယ်ရေးကအစ ကျွန်တော်တို့ တစ်ချိန်က ကျီးလန့်စာ စားနေရတဲ့ ဘဝကနေပြီးတော့ လွတ်ကင်းသွားတယ်။ ဒါဟာ ငြိမ်းချမ်း ရေးရဲ့ အရသာပါပဲ။ ရရှိပြီးတဲ့ ငြိမ်းချမ်း ရေးကိုလည်း ကျွန်တော်တို့ ထာဝစဉ် တည်တံ့အောင် ထိန်းသိမ်းထားရပါမယ်။ တကယ်လို့ ဒီလိုငြိမ်းချမ်းရေးကို ပျက်ပြားမယ့် အခြေအနေတွေ ရှိလာ ရင်လည်း ကျွန်တော်တို့ ဆွေးနွေး ညှိနှိုင်းတဲ့နည်းနဲ့သာ အဖြေရှာ ဆောင်ရွက်ရမယ်ဖြစ်ပါတယ်။ ဥက္ကဋ္ဌကြီးခင်ဗျား။ အချုပ်အခြာအာဏာ တည်တံ့ခိုင်မြဲရေးဆိုတာ နိုင်ငံမှာ ရရှိပြီး ဖြစ်တဲ့ ကျွန်တော်တို့ လွတ်လပ်ရေးကို ထိန်းသိမ်းကာကွယ် စောင့်ရှောက်ခြင်းပင် ဖြစ်ပါတယ်။ ပြည်ထောင်စုတိုင်းရင်းသားများ အသက်သွေးချွေးတို့ဖြင့်ရယူခဲ့တဲ့ ဒီလွတ်လပ်ရေးကို ဘယ်သော အခါမှ ကျွန်တော်တို့ အဆုံးရှုံးခံလို့ မရပါဘူး။ ထို့အတူ ပြည်ပအင်အားကြီး နိုင်ငံ တစ်နိုင်ငံ ရဲ့ ဩဇာခံအဖြစ်လည်း ကျွန်တော်တို့ လက်မခံပါဘူး။ ခေတ်သစ်နယ်ချဲ့ ကိုလိုနီဝါဒ ကိုလည်း ဆန့်ကျင်ရပါမယ်။ သို့ပါ၍ ကျွန်တော်တို့နိုင်ငံမှာ ရရှိပြီးဖြစ်သော တော်ပေါင်းတစ်စည်းတည်းဖြစ်တဲ့ ပြည်ထောင်စုခိုင်မြဲတဲ့ စည်းလုံးညီညွတ်မှု ထာဝရတည်တံ့နေမည့် အချုပ်အခြာ အာဏာတို့အား နိုင်ငံသားတိုင်းက ထိန်းသိမ်းကာကွယ်စောင့်ရှောက်ရမှာဖြစ်ပါတယ်။ တိုင်းရင်းသားလက်နက်ကိုင် အဖွဲ့အစည်းများကလည်း ကျွန်တော် တို့ နိုင်ငံသားများပင် ဖြစ်ပါတယ်။ ကျွန်တော်တို့နိုင်ငံကို ကျွန်တော်တို့ နိုင်ငံသားများကသာလျှင် ချစ်ပါတယ်။ အခြားလူမျိုးခြားတွေက တခြားတိုင်းတစ် ပါးသားတွေက ချစ်တယ်ဆိုတာ သဘောရိုးနဲ့ မဟုတ်ပါဘူး။ ဒါ ချစ်လည်း ချစ်ပါလိမ့်မယ် မဟုတ်ပါဘူးလို့ ကျွန်တော်ယူဆပါတယ်။ ဒီကနေ့ ကျွန်တော်တို့ နိုင်ငံ အတွင်းမှာ နိုင်ငံရေး အယူဝါဒ၊ ကွန်မြူနစ်ဝါဒ၊ ဆိုရှယ်လစ်ဝါဒ ၊ အရင်းရှင်ဝါဒစတဲ့ ဝါဒရေးရာကို လက်ကိုင်စွဲပြီးတော့ထားတဲ့ လက်နက်ကိုင်အဖွဲ့အစည်းဆိုတာ မရှိတော့ပါဘူး။ ဒါ့ကြောင့် ကျွန်တော်တို့ က မျိုးချစ်စိတ်ဓာတ်ကို အရင်းခံပြီးတော့ ဆွေးနွေးမယ် ဆိုရင် ကျွန်တော်တို့ တိုင်းပြည် ဟာ မငြိမ်း ချမ်းစရာဘဝကိုမရောက်မှာမရှိပါဘူး။ ရောက်ရမှာပါ ဥက္ကဋ္ဌကြီးနှင့် ကိုယ်စားလှယ် များခင်ဗျား။ နိဂုံးချုပ်အနေနဲ့ နိုင်ငံအတွင်းမှာရှိနေတဲ့ ပဋိပက္ခအသွင်ဆောင်တဲ့ ပြည်ထောင်စု ဖွားတိုင်းရင်း သားညီအစ်ကို လက်နက်ကိုင် အဖွဲ့အစည်းများသည် ပြည်ထောင်စု မြန်မာနိုင်ငံသားများဖြစ် ကြသည်နဲ့အညီ အမိနိုင်ငံတော်ကိုချစ်ပြီး တို့တာဝန်အရေးသုံးပါးကို ဦးထိပ်ထား၍ ပြီးပြည့်စုော ငြိမ်းချမ်းရေးကို ဆွေးနွေးမှုများဖြင့် ရယူကြလိမ့်မယ်လို့ အထူးပင် ကျွန်တော့် အနေနဲ့ ယုံကြည်မျှော်လင့်မိပါကြောင်းတင်ပြရင်း ဦးဆွေအောင် ၏ အဆိုအား လှိုက်လှဲစွာထောက်ခံအပ် ပါသည်ခင်ဗျား။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၉)မှ ဒေါက်တာခင်ရွှေ ဆွေးနွေးနိုင်ပါပြီ</speech>
<speech><mp id="141">ဒေါက်တာခင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတို၉)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ ခင်ဗျား။ ဦးဆွေအောင် ရန်ကုန်တိုင်းဒေသကြီး မဲဆန္ဒနယ်အမှတ် (၁၂)က တင်သွင်းသွားတဲ့ အပစ်အခတ် ရပ်စဲရေးအတွက် တွေ့ဆုံဆွေးနွေးရေးဆောင်ရွက်ရန်နှင့် တို့တာဝန်အရေးသုံးပါးမထိပဲ ဆွေးနွေး ညှိနှိုင်းဆောင်ရွက်ခြင်းဆိုတဲ့ အဆိုကို ကျွန်တော် ဒေါက်တာခင်ရွှေ ၊ ရန်ကုန်တိုင်းဒေသကြီးမဲဆန္ဒနယ်အမှတ်(၉)မှ ထောက်ခံဆွေးနွေးသွားပါမယ်။ အဓိပ္ပာယ်လွဲမှားမှု မဖြစ်စေရန်အတွက် အဆိုကို ကြည့်ရှုတင်ပြခွင့်ပြုပါရန် ဥက္ကဋ္ဌကြီးအား ကျွန်တော်မေတ္တာရပ်ခံအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="141">ဒေါက်တာခင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတို၉)</mp>ဥက္ကဋ္ဌကြီး ခင်ဗျား။ လက်နက်ကိုင်ပဋိပက္ခ စစ်မက်ဖြစ်ပွားတဲ့အခါမှာ တပ်မတော်စစ်သည်များ အခြားဘက် အဖွဲ့မှ တပ်ဖွဲ့ဝင်များနှင့် ဒေသခံပြည်သူများလည်း သေကျေ ပျက်စီး ဆုံးရှုံးကြရပါ တယ်။ အားလုံးဟာ နိုင်ငံသားများ ဖြစ်ကြတဲ့အတွက် နိုင်ငံလည်း နစ်နာရပါတယ်။ နိုင်ငံတော်အနေနဲ့ နစ်နာမှု (၂)မျိုးဖြစ်ပါတယ်။ ပထမအချက်ကတော့ စစ်မက်ဖြစ်ပွားရာ ဒေသမှာ ဆုံးရှုံးမှု အများကြီးဖြစ်နိုင်ပြီး စစ်မက် ကိုရှောင်လွှဲခြင်း မပြုနိုင်တဲ့အတွက် ဖွံ့ဖြိုးတိုးတက်မှုလည်း မရှိနိုင်ပါ။ မင်းမဲ့ဒေသ ဒါမှမဟုတ် အုပ်ချုပ်မှုစနစ်တကျ အုပ်ချုပ်မှုကင်းလွတ်တဲ့ ညံ့ဖျင်းတဲ့ဒေသ အဖြစ်ကိုရောက်ရှိသွားပါ တယ်။ အထူးသဖြင့် စိတ်ပိုင်းနှင့် အသိပညာပိုင်း ဆိုင်ရာမှာလည်း နောက်ကျကျန်ရစ်ခဲ့ပါတယ်။ အခုလို ဒီမိုကရက်တစ် လူ့ဘောင် တည်ဆောက်နေချိန်မှာ ပြည်သူ့ ရေးရာစီမံခန့်ခွဲမှုများအစား အသက်ရှည်ရပ်တည်ရေးကိုသာ အဓိကထားကြတဲ့အတွက် ပိုမို နောက်ကျ ကျန်ခဲ့တာတွေ့ရပါတယ်။ ဒုတိယအချက်ကတော့ နိုင်ငံတော်အေးချမ်းသာယာမှု နှင့် ဖွံ့ဖြိုးတိုးတက်မှုကို ထိခိုက်ရပြန်ပါတယ်။ ယခုလို နိုင်ငံသစ်၊ စနစ်သစ်ပြောင်းချိန် စီးပွားရေးနှင့် ဖွံ့ဖြိုးတိုးတက်ရေးပိုမိုအရှိန်မြှင့်ပြီးတော့ ဆောင်ရွက်နေချိန်မှာ ပြည်တွင်းပြည်ပမှ မြန်မာနိုင်ငံ အပေါ် ရင်းနှီးမြှုပ်နှံမှုများ ပြုလုပ်ရေးအတွက် လုံခြုံရေးဆိုင်ရာ ပြဿနာများ ဖြစ်လာပါတယ်။ ဒါ့အပြင် လက်နက်ကိုင်ပဋိပက္ခကြောင့် တစ်မျိုးသားလုံးအတွက် ထိခိုက် နစ်နာမှုဖြစ်ပြီးတော့ တို့တာဝန် အရေးသုံးပါးဖြစ်တဲ့ ပြည်ထောင်စုမပြိုကွဲရေး၊ တိုင်းရင်းသားစည်းလုံးညီညွတ်မှု၊ မပြိုကွဲရေး၊ အချုပ်အခြာအာဏာတည်တံ့ခိုင်မြဲရေးတို့ကို ပိုမိုခိုင်မာအောင် တည်ဆောက်ရ မယ့် အချိန်လည်း ဖြစ်ပါတယ်။ ဥက္ကဋ္ဌကြီးခင်ဗျား။ တွေ့ဆုံဆွေးနွေး နိုင်ရန်အတွက် Common God ထားရှိဖို့လိုပါတယ်။ ပထမအဆင့် No War Zone ဖြစ်ပေါ်လာရေးအတွက် ဆွေးနွေးကြတဲ့ နေရာမှာ ကြုံ တွေ့ခဲ့ရတဲ့ ဘဝပေးအခြေအနေနဲ့ ဖြတ်သန်းကျော်ခဲ့ရတဲ့ အတွေ့အကြုံ အရ တစ်ဖက်နဲ့ တစ်ဖက် အမြင်မတူနိုင်ပါဘူး။ ဘာသာစကား language မတူနိုင်ပါဘူး။ တန် ဖိုး Vdue မတူနိုင်ပါဘူး။ နောက် “စံ” စနစ် သတ်မှတ်ချက် Standardizction မတူနိုင်ပါဘူး။ ဒါပေမယ့် Common God ကတော့ တူနိုင်ပါတယ်။ စစ်မက်ဖြစ်ပွားရာဒေသများမှာ အများဆုံး ငြိမ်းချမ်းရေး ရရှိရေးနှင့် ဒေသခံများရဲ့ အကျိုးစီပွား နှင့် ဖွံ့ဖြိုးတိုးတက်ရေးအတွက် ကြိုးပမ်းဆောင်ရွက်နိုင်သလောက်ခံစား၊ စံစားနိုင်ရေးတို့ ဟာ မြန်မာနိုင်ငံသားများ အားလုံးရဲ့ တူညီတဲ့ Common God ဖြစ်ပါတယ်။ Common God ဖြစ်တဲ့ No War Zone သတ်မှတ်ရေးအတွက် မိမိတို့နိုင်ငံရဲ့ လိုလားချက်၊ ရပ်တည်ချက်များ၊ အစိုးရအဖွဲ့ရဲ့ ရပ်တည်ချက် လမ်းစဉ်များ နောက် ငြိမ်းချမ်းရေး၊ နောက်ဒေသဖွံ့ဖြိုးရေး၊ နောက် အုပ်ချုပ်ရေးနှင့် အာမခံချက်များထားရှိပေးနိုင်ရေး အတွက် လို အပ်ပါတယ်။ တပ်မတော်ဟာ ပြည်တွင်း သောင်းကျန်းသူ ချေမှုန်းရေး ဒါမှ မဟုတ် လူမျိုးစု နှိပ်ကွပ်ရေးအတွက် ဖွဲ့စည်းလေ့ကျင့် ထားတာမဟုတ်ပဲ နိုင်ငံတကာမှ ကျူးကျော် စစ်ပြု လာခြင်းကို ကာကွယ်ဖို့ လေ့ကျင့် ဖွဲ့စည်းထားတဲ့ တပ်မတော်တစ်ရပ်ဖြစ်လို့ ငြိမ်းချမ်းရေး လမ်းစဉ်များကို အကောင်အထည်ဖော် ထိန်းသိမ်းရာမှာ Peace Keeping Troops အဖြစ်သာ ကာကွယ်နေခြင်းဖြစ်ကြောင်းကို တိုင်းရင်းသားများနားလည်လက်ခံရမှာဖြစ်ပါတယ်။ ငြိမ်းချမ်းရေးရဲ့ လုပ်ငန်းစဉ်များဆောင်ရွက်ရမှာလည်း တပ်မတော်အနေနဲ့ လေယာဉ်ပစ်ကူများ၊ (၁၅၅)မီလီမီတာ အမြှောက်များ၊ မြေမြှုပ်ဗုံးများ အသုံးပြု နေခြင်းမရှိကြောင်းနှင့် ညှင်းပန်းနှိပ်စက်သတ်ဖြတ်မှုကြောင့် သတ်ဖြတ်နေမှုများမရှိ ကြောင်း တွေ့ရှိရမှာဖြစ်ပါတယ်။ တပ်ဖွဲ့ဝင်တစ်ဦးတစ်ယောက်က ကျူးလွန်ခဲ့လျှင်လည်း ဘယ်လိုပြင်းထန်သော အပြစ်တွေပေးတယ် ဆိုတာကိုလည်း ရှင်းလင်း ဖော်ပြရမှာဖြစ်သလို ပြည်သူများ ဒေသခံများနဲ့ လက်နက်ကိုင်အဖွဲ့များ သိရှိနားလည် ဖို့လည်း ရှင်းပြထားရမှာဖြစ်ပါတယ်။ နောက် Common God ဖြစ်တဲ့ No War Zone ဖြစ်ပေါ်လာရေး အတွက် တိုင်းရင်းသား လက်နက်ကိုင်များအနေနဲ့ ဒေသကို ဖျက်ဆီးတဲ့ ဒေသကို ပျက်စီးစေတဲ့ လုပ်ရပ်များကို မပြုလုပ်ရန်နှင့် နိုင်ငံရေးရည်မှန်းချက်များကို တိကျစွာဖော်ပြပြီးတော့ အကြမ်းဖက် လမ်းစဉ်ကို စွန့်လွှတ်ရန်နှင့် အမှန်တကယ်ဒေသ၊ လူမျိုးဖွံ့ဖြိုးတိုးတက်ရေးအတွက်ကို တို့တာဝန် အရေးသုံးပါးကို မထိခိုက်စေသော လုပ်ငန်းစီမံချက်များ၊ နည်းဗျူဟာများ၊ မဟာဗျူဟာများ ထားရှိခဲ့ရင်တော့ ဒါဖော်ထုတ်ပြသရန် တာဝန်ရှိပါတယ်။ ဥက္ကဋ္ဌကြီး ခင်ဗျား။ အဓိကကျတဲ့ အကြောင်းအရာတွေထဲက အရေးကြီးတဲ့(၃)ချက်ကို မြင်တွေ့ရပါတယ်။ ပထမ(၁)ချက်က ငြိမ်းချမ်းရေးအရသာကို ခံစားခဲ့ရသူများနှင့် မခံစားခဲ့ရသူ များ၊ ဒုတိယကတော့ နိုင်ငံ တစ်နိုင်ငံနှင့် တစ်နိုင်ငံဖွံ့ဖြိုးတိုးတက်ခြင်း၊ မတူညီတဲ့ အကြောင်း အရာများ၊ တတိယအချက် ကတော့ ပြည်ပရဲ့ သွေးထိုးမှုများရဲ့ အကျိုးဆက်တွေပဲဖြစ်ပါတယ်။ နံပါတ် (၁) ဖြစ်တဲ့ ငြိမ်းချမ်းရေးအရသာ ကို မခံစားရသူများနဲ့ မခံစားရသေးတဲ့ သူများရဲ့ အကြောင်းကိုတင်ပြရရင် ငြိမ်းချမ်းရေးအရသာဆိုတဲ့ အချက်မှာ (၂)ပိုင်းရှိပါတယ်။ နိုင်ငံသား တစ်ယောက်ရဲ့ မူလရပိုင်ခွင့်ကိုရရှိပြီး ကျေနပ်နေကြတဲ့ သူများအပိုင်းနဲ့ ပုံမှန်ထက်ပိုမိုသော အထူး အခွင့်အရေးများ ရယူနိုင်ခဲ့ခြင်း ဥပမာအားဖြင့် သစ်ကွက်များ၊ သတ္တုတွင်းများ၊ ကားပါမစ်များ၊ ငြိမ်းချမ်းရေး တည်ဆောက်ချိန်မှာ နှစ်(၂၀)နီးပါးမျှ တိုင်းရင်းသား အဖွဲ့အစည်းများ အတွင်းမှာ ထာဝရငြိမ်းချမ်းရေးကို နိုင်ငံသား များနည်းတူ တည်ဆောက်လိုသူများနဲ့ မိမိတို့ ၏ အကျိုးစီးပွား ကာကွယ်လိုသူများဟူ၍ (၂)ပိုင်းခွဲခြားနိုင်ပါတယ်။ ယခုဆက်လက်ဖြစ်ပွားနေတဲ့ ပဋိပက္ခမှာငြိမ်း ချမ်းရေးရဲ့ အရသာကိုခံစားခဲ့ရသူများ ပါဝင်သလို ယင်းအဖွဲ့ရဲ့ အုပ်ချုပ်မှုနဲ့ သံသ ယကြောင့် တောတွင်းမှာ ကျန်ရစ်ခဲ့နေတဲ့သူများလည်း ပါဝင်တာတွေ့ရပါတယ်။ နောက်(၂) အချက်ကတော့ နိုင်ငံတစ်ခုနှင့် တစ်ခု ဖွံ့ဖြိုးတိုးတက်ခြင်း မတူညီတဲ့ အကြောင်းအရာများ အခွင့်အရေးဆိုင်ရာ ကိစ္စဖြစ်ပါတယ်။ လက်နက်ကိုင် ပဋိပက္ခ ဖြစ်နေတဲ့ နေရာတွေဟာ နယ်စပ်နယ်ခြားဒေသမှာ ဖြစ်တဲ့အတွက်ကြောင့် ဥပမာအားဖြင့် ကချင်ပြည်နယ်မှာ နေထိုင်တဲ့ဂျိမ်းဖောများနဲ့ တရုတ်ပြည်မှာ နေထိုင်တဲ့ဂျိမ်းဖောများ အခွင့်အရေးနှင့်လူမှု စီးပွားရေး ဖွံ့ဖြိုးမှုဟာ မတူညီနိုင်သေးပါဘူး။ ဖွံ့ဖြိုးတိုးတက်မှု အရှိန်အဟုန်ကောင်းနေတဲ့ အိမ်နီးချင်းနိုင်ငံရဲ့ အနေအထားသို့ မိမိတို့နိုင်ငံမှာ မရောက် သေးပါဘူး။ တစ်ဖက်နိုင်ငံမှာ ဖွံ့ဖြိုးပြီး စစ်မက်ဖြစ်ရာ ဒေသမှာဖွံ့ဖြိုးမှု လွန်စွာနောက်ကျနေပေမယ့် ငြိမ်းချမ်းရေးရရှိပြီးအောင်လို့ ဝိုင်းဝန်းကြိုးစားလို့ ရှိရင် မိ မိဒေသ၊ မိမိနိုင်ငံနှင့် သယံဇာတ သဘာဝပေးတဲ့ အခြေ အမြစ်များကို စီမံခန့်ခွဲမှု ကောင်းမွန်စွာနဲ့ ဆောင်ရွက်မည်ဆိုလို့ရှိရင် များမကြာမီမှာ တစ်ဖက်နိုင်ငံ များနည်းတူ ဖွံ့ဖြိုး လာမယ် ဆိုတဲ့အကြောင်း ယုံကြည်စွာဖြင့် လက်ခံရန် လိုပြီး မဟာဗျူဟာကျကျစဉ်းစားရန် လိုပါတယ်။ နောက်ဆုံးတစ်ချက် အနေနဲ့ ကတော့ ပြည်ပရဲ့သွေးထိုးမှု၊ အဲဒီရဲ့ အကျိုးဆက်စတဲ့ အခြေခံအကြောင်းတရားများ ၊ နောက်ဆန်းစစ်သုံးသပ်မှုများကို ပြည်သူများသိရှိနိုင်ဖို့ ပြုစု အသိပေးရန် နှင့် တို့ တာဝန် အရေးသုံးပါး ကို မထိခိုက်တဲ့ သဘောတူညီမှုများ ရရှိနိုင်ရေး အတွက်ကို တွေ့ဆုံဆွေးနွေးရန် လိုကြောင်း အကြံပြု တင်ပြအပ်ပါတယ် ခင်ဗျား။ ကျေးဇူးတင် ပါတယ် ခင်ဗျား။ (ဩဘာသံများ)</speech>
<speech type="speaker">ကရင်ပြည်နယ် မဲဆန္ဒနယ်အမှတ်၅)မှ ဦးစောထွန်းမြအောင် ဆွေးနွေး နိုင်ပါပြီ</speech>
<speech><mp id="29">ဦးစောထွန်းမြအောင်၊ ကရင်ပြည်နယ် မဲဆန္ဒနယ်အမှတို၅)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌ၊ ပြည်ထောင်စုဝန်ကြီးနဲ့ လွှတ်တော်ကိုယ်စားလှယ်များ ခင်ဗျား။ အားလုံးမင်္ဂလာပါလို့ နှုတ်ခွန်းဆက်သအပ် ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စားလှယ် ဦးစောထွန်းမြအောင် ဖြစ်ပါတယ်။ ကျွန်တော်ဆွေးနွေးမယ့်အဆိုကတော့ ရန်ကုန်တိုင်းဒေသကြီး မဲဆန္ဒနယ်အမှတ်၁၂) ဦးဆွေအောင် တင်သွင်းသွားသော နိုင်ငံတော်အစိုးရအနေဖြင့် ယနေ့ဖြစ်ပေါ်နေသော လက်နက်ကိုင် ပဋိပက္ခ များအပေါ် ငြိမ်းချမ်းရေးနဲ့ အပစ်အခတ် ရပ်စဲရေးအတွက် တွေ့ဆုံဆွေးနွေးရေး ဆောင်ရွက် နိုင်ရန်နှင့် ထိုသို့ဆောင်ရွက်ရာတွင် တို့တာဝန်အရေးသုံးပါးကို ထိပါးမခံဘဲ ဆွေးနွေးညှိနှိုင်း ဆောင်ရွက်ခြင်းမျိုးကိုသာ ဆောင်ရွက်သင့်ကြောင်း ထောက်ခံဆွေးနွေးသွားမှာဖြစ်ပါတယ်။ ဥက္ကဋ္ဌကြီး ခင်ဗျား။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ အခန်း(၁)၊ အပိုဒ်(၆)မှာပါရှိသည့် ပြည်ထောင်စုမပြိုကွဲရေး၊ တိုင်းရင်းသားစည်းလုံးညီညွတ်မှု မပြို ကွဲရေး၊ အချုပ်အခြာအာဏာ တည်တံ့ခိုင်မြဲရေး အစရှိတဲ့ နိုင်ငံတော် အခြေခံမူများအပေါ် ဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ပထမအချက်အနေနဲ့ကတော့ ပြည်ထောင်စု မပြိုကွဲရေးကို အဓိကဆွေးနွေးမှာ ဖြစ်ပါတယ်။ ကျွန်တော် တင်ပြလိုသည့် အချက်ကတော့ ၁၉၄၅ ခုနှစ်လောက်က အဖြစ်အပျက် လေးတစ်ရပ်ကို ကျွန်တော် အသေးစိတ်ကလေး တင်ပြပါရစေ။ မြန်မာနိုင်ငံတော် လွတ်လပ်ရေး မရခင်မှာ ၁၉၄၅၊ ၁၉၄ရ ပတ်ဝန်းကျင်လောက်မှာ ကျွန်တော်တို့ ကရင်တိုင်းရင်းသားများအနေ နဲ့ အဖွဲ့နှစ်ဖွဲ့ ပေါ်လာပါတယ်။ တစ်ဖွဲ့ကတော့ ကိုလိုနီနယ်ချဲ့ များရဲ့ သြဇာခံကို ရယူပြီးတော့ ကရင်အဖွဲ့အစည်းများကို ဖွဲ့စည်းသလို တစ်ဖွဲ့ကတော့ နိုင်ငံတော်အစိုးရရဲ့ ဖဆပလအဖွဲ့နဲ့ ပေါင်းစပ်ပြီးတော့ ဖွဲ့စည်းတဲ့ အဖွဲ့ အစည်းဖြစ်ပါတယ်။ အဲဒီအဖွဲ့မှာ KNA ဆိုတဲ့ (Kayin Nationd Associction) ဦးစောဖေသာ ဖွဲ့စည်းတဲ့ အဖွဲ့အစည်း KCoဆိုတဲ့ (Kayin Centrd Organization) ဆိုတဲ့ စောဘဦး ဖွဲ့စည်းတဲ့ အဖွဲ့အစည်းနဲ့ ကျွန်တော်တို့ နိုင်ငံတော် ဂျပန်ခေတ်က တော် လှန်ရေးဆင်နွဲခဲ့တဲ့ ဗိုလ်မှူးစောထွန်းစိန် ဦးစီးတဲ့ KYO (Kayin Youth Organization) ဆိုတဲ့အဖွဲ့သုံးဖွဲ့ ပေါ်လာပါတယ်။ အဲဒီနောက်မှာ ဆိုလို့ရှိရင် ၁၉၄ရ ခုနှစ်မှာ အဲဒီအဖွဲ့ကို တစ်ခါပြန်ပေါင်းပြီးတော့ စောစံဖိုး သင်ကနေပြီးတော့ KNU ဆိုပြီးတော့ သုံးခုပေါင်း ပြီးတော့ ဖွဲ့စည်းခဲ့ပါတယ်။ အဲဒီ ဖွဲ့စည်းပြီးတော့ ၁၉၄ရ ခုနှစ်၊ ဖေဖော်ဝါရီလအတွင်းမှာ ဆာဟူးဘက်ရန့် ဆိုတဲ့ ဘုရင်ခံအစိုးရ အဖွဲ့ကို အခွင့်အရေး (၆)ချက် တောင်းဆိုခဲ့ပါတယ်။ အဲဒီ အချက်ကိုတော့ ကျွန်တော့်ကို ဖတ်ကြားခွင့်ပြုပါ။ နံပါတ် (၁) အချက်ကတော့ ထားဝယ်နှင့် မြိတ်ခရိုင်အတွင်းက တိုင်းပြုပြည်ပြု လွှတ်တော် (၁၅)ခု ရွေးချယ်ရန် ဘုရင်ခံအမှုဆောင် အဖွဲ့တွင် ဝန်ကြီး (၂၅) ရာခိုင်နှုန်း ကို ကရင်ကိုယ်စားလှယ်များထားရန် ၊ နံပါတ်(၂)က ဘုရင်ခံ ကြားဖြတ်ရွေးကောက်ပွဲ မှာ (၂၅) ရာခိုင်နှုန်းကို ကရင်အမျိုးသားပေးရန်၊ နံပါတ် (၃)က သီးသန့် ကရင်စစ်တပ်ထားရှိရန်၊ နံပါတ် (၄) စည်းလုံးသော မြန်မာနိုင်ငံတွင် ပင်လယ်ဆိပ်ကမ်းရှိသောနေရာကို ကရင်ပြည် ထူထောင်ရေးအတွက် မူအားဖြင့်လက်ခံရန် ၊ နံပါတ်(၅) အုပ်ချုပ်ရေးရာထူးများတွင် ကရင် အမျိုးသားများအား လူမျိုးရေးအမျိုးအစားအလိုက် လူဦးရေအချိုးအစားအလိုက် ခန့်ထားပေးရန် နံပါတ်(၆) တိုင်းပြုပြည်ပြု လွှတ်တော်တွင် ရွေးကောက်ပွဲပြုပြီးနောက် သန်းခေါင် စာရင်းများအား ပြန်လည် ကောက်ယူရန်ဆိုတဲ့ အချက် (၆)ချက် ပါရှိပါတယ်။ ဒါပေမယ့် ကျွန်တော်တို့ ဆာဟူးဘက်ရန့် ဆိုတဲ့ ဘုရင်ခံအစိုးရဟာ အဲဒါကို လုံးဝပယ်ချခဲ့ပါတယ်။ ဒုတိယအကြိမ် ဖေဖော်ဝါရီလ ၂၂ ရက်နေ့မှာ ထပ်မံပြီးတော့ တွေ့ဆုံဆွေးနွေးတဲ့အခါမှာ အချက်နှစ်ချက်ကို အစိုးရကနေပြီးတော့ ဆာဟူးဘက်ရန့် ဆိုတဲ့ အစိုးရကနေပြီးတော့ကျွန်တော်တို့ကို အချကို၂)ချက်ပေးခဲ့ပါတယ်။ တစ်ချက်ကတော့ လက်နက်ကိုင် တပ်ဖွဲ့ ဖွဲ့စည်းရန်နှင့် ရွေးကောက်ပွဲပြီးလို့ရှိရင် ကရင်အမျိုးသားများ သန်းခေါင်စာရင်း ကောက်ယူရန် ဖြစ်ပါတယ်။ အဲဒီအဖွဲ့ထဲမှာ ဘုရင်ခံအဖွဲ့ထဲမှာ ထိုအချိန်က ဗိုလ်ချုပ်အောင်ဆန်း ရယ်၊ မန်းဘခိုင် ရယ်၊ စောဘဦးကြီး ရယ် ပါရှိပါတယ်။ အဲဒီအချိန်မှာ စောဘဦးကြီး က အဲဒီနှစ်ချက်ကို လက်မခံဘဲနဲ့ ကျွန်တော် တို့ ဘုရင်ခံအစိုးရ ကနေ နုတ်ထွက်ခဲ့ပါ တယ်။ နုတ်ထွက်ခဲ့ကြတော့ နောက်တစ်ခါ KNU ကို ကျွန်တော်တို့ ပြန်လည် ဖွဲ့စည်းခဲ့ပါတယ်။ ထို့အတူပဲ ကျွန်တော်တို့ နဂိုက KNU အဖွဲ့ကြီးကို စောစံဖိုးသင် လက်ထဲက နေပြီးတော့ စောဘဦး က ပြန်လည်ပြီးတော့ ဥက္ကဋ္ဌရာထူးကို ပြန်ယူပြီးတော့ ပြန်လည် ဖွဲ့စည်း ခဲ့ပါတယ်။ အဲဒီ အချိန် အခါမှာ ဆာဟူးဘက်ရန့် က ပြန်ခေါ်ပြီးတော့ စောဘဦးကြီးကို ရွေးကောက်ပွဲ တစ်နှစ် အတွင်းသာ ဒီအခွင့်အရေးကို တောင်းဆိုသင့်ပါကြောင်း ပြန်ပြောပြီးတော့ ဖျောင်းဖျခဲ့ပါတယ်။ ဒါပေမယ့် ကိုလိုနီနယ်ချဲ့ရဲ့ ကြိုး ကိုင်မှုဟာ တော်တော်လေးကို ခိုင်မြဲသည့် အတွက်ကြောင့် လက်မခံခဲ့ပါဘူး။ သို့အတွက် ၁၉၄ရ ခုနှစ်မှာ ကျွန်တော်တို့ လွှတ်တော် အစည်းအဝေး များကို KNU မပါဘဲ ပြည်ထောင်စုထဲမှာ ကျင်းပခဲ့ပါတယ်။ အဲဒီအချိန်မှာ မန်းဘခိုင်၊ မန်းဝင်းမောင် အပါအဝင် ကျွန်တော်တို့ သစ္စာရှိ ကရင်တိုင်းရင်းသားများဟာ ဒီအဖွဲ့ အစည်းမှာ ပါဝင်ပြီးတော့ နိုင်ငံတော်မှာ လွှတ်တော်အမတ် အရွေးခံခဲ့ပါတယ်။ အဲဒီအတွက်ကြောင့် ရွေးကောက်ပွဲမဝင်ခဲ့တဲ့ KNU အဖွဲ့က ၁၉၄၉ ခုနှစ်မှာ စတင်ပြီး တောခိုလာပြီး တိုက်ခိုက်လာခဲ့ကြတာ ယခုလက်ရှိ အခြေအနေအတိုင်း ရောက်ရှိ နေတာကိုတွေ့ရပါလိမ့်မယ်။ သို့ပါ၍ ဒီအချက်ကို ကြ ည့်ခြင်းအားဖြင့် ပြည်တွင်းနိုင်ငံ ရေးပါတီ များသည် ပြည်ပ ရဲ့ လွှမ်းမိုးမှုမှ ရုန်းမထွက်လျှင် စတဲ့သင်ခန်းစာတစ်ခုကို ဖော်ထုတ် တွေ့ရှိခဲ့ ပါတယ်။ ငြိမ်းချမ်းရေးဆွေးနွေးရာမှာ ပြည်ပသြဇာခံကင်း ဖို့လိုပါတယ်။ ဆွေးနွေးတဲ့အဖွဲ့အစည်း ကလည်း နှောင်ကြိုးကင်းဖို့လိုမယ်ဆိုတာ တင်ပြလိုပါတယ်။ ဒုတိယအချကတော့ တိုင်းရင်းသား စည်းလုံးညီညွတ်ရေးနဲ့ အချုပ်အခြာအာဏာတည်တံ့ခိုင်မြဲရေးဖြစ်တယ်။ အဲဒါကတော့ နိုင်ငံတော် ဖွဲ့စည်းပုံဥပဒေ ပုဒ်မ ၃၃၈ အရ နိုင်ငံတော်အတွင်း လက်နက်ကိုင်အားလုံးသည် တပ်မတော်၏ ကွပ်ကဲမှုအောက်တွင်ရှိရမည်ဟု တိတိလင်းလင်း ပြ ဌာန်းထားပါတယ်။ ဒါ့ကြောင့် ငြိမ်းချမ်းရေး ဆွေးနွေးစဉ် တူညီသောအချက်ကို လက်ခံဆွေးနွေးပြီး မတူညီသောအချက်ကို ပယ်ဖျက်ဘေးဖယ် ရမှာဖြစ်ပါတယ်။ ဒါ့ကြောင့်မို့လို့ နိုင်ငံတော် ဖွဲ့စည်းပုံအခြေခံဥပဒေ အတွင်းမှာသာ ဆွေးနွေးသင့် ကြောင်း အကြံပြုပါတယ်။ နောက်တစ်ချက် ကတော့ နိုင်ငံတော်မှာ လက်နက်ကိုင်ပဋိပက္ခဖြစ်ရင် ဘယ်လိုဆုံးရှုံး ပျက်စီးတယ်ဆိုတာကို အကြောင်းကို ဥပမာလေးတစ်ခု ကျွန်တော်တင်ပြပါရစေ။ အဲဒါကတော့ ကျွန်တော်တို့ ကမ္ဘာ့နိုင်ငံကြီး တစ်နိုင်ငံဖြစ်ပါတယ်။ ကမ္ဘာ့နိုင်ငံကြီးတစ်နိုင်ငံဖြစ်တဲ့ အမေရိကန်ပြည်ထောင်စုဟာ ၁၈၆၁ ခုနှစ်ကနေ ၁၈၆၅ ခုနှစ်အထိ ပြည်တွင်းစစ်ဖြစ်ခဲ့ပါတယ်။ ဖြစ်ရတဲ့အကြောင်းရင်းက အမေရိကန်ရဲ့ တောင်ပိုင်းပြည်နယ် (၁၁) ပြည်နယ်ဟာ ကျွန်စနစ်ကို သူတို့က လက်မလွှတ် ဘဲနဲ့ ကျွန်စနစ်ပေါင်းပြီးတော့ မဟာမိတ်ပြည်ထောင်စု အစိုးရအဖွဲ့ကို ဖွဲ့ ပြီးတော့ ဗဟိုအစိုးရအဖွဲ့ကို တော်လှန်ခဲ့ပါတယ်။ အဲ ဒီအပိုင်းမှာ မြောက်ပိုင်းမှာရှိတဲ့ ဗဟိုအစိုးရက ပြည်နယ် (၂၀)ခုဟာ ကျေးကျွန်စနစ်ကို ရုပ်သိမ်းပြီးတော့ စက်မှုနိုင်ငံ တည်ထောင်တဲ့ အချိန်ဖြစ်ပါတယ်။ ဒါ့ကြောင့်မို့လို အဲဒီအချိန်မှာ Republican အစိုးရကနေပြီးတော့ တော်လှန်တဲ့ သူများကို ဥပဒေတစ်ရပ် ထုတ်လိုက်ပါတယ်။ လက်နက်ချရင်ချ မချလို့ရှိရင် သေဒဏ်ပေးမယ်လို့ ထုတ်ခဲ့ပါတယ်။ အဲဒီအချိန်မှာ Republican Porty ကနေပြီးတော့ အမတ်များက ပြည်ထောင်စု မပြို ကွဲရေး၊ ငြိမ်းချမ်းရေး ခြိမ်းခြောက်မှုကို နိုင် ငံတော်သစ္စာဖောက်မှုဖြင့် စွပ်စွဲ ရှုတ်ချမယ်လို့ ပြဋ္ဌာန်းခဲ့ပါတယ်။ ထို့အတူပဲ အမေရိကန်ပြည်ထောင်စုမှာရှိတဲ့ မြောက်ပိုင်း ပြည်နယ်မှာ တစ်အိမ်ကို တစ်ယောက်မကျန် ပြည်ထောင်စုမပြိုကွဲရေးအတွက် ကာကွယ်ကြမယ်ဆိုပြီးတော့ ဥပဒေပြဋ္ဌာန်း ခဲ့ပါတယ်။ အဲဒီ ဥပဒေပြဋ္ဌာန်းခဲ့တော့၁၈၆၅ ခုနှစ်မှာ သူတို့ (၄)နှစ်အတွင်း တိုက်လာခဲ့ကြတာမှာ ဗဟိုအစိုးရဖြစ်တဲ့ လင်ကွန်းသမ္မတက အနိုင်ရရှိပြီးတော့ ၁၉၆၅ ခုနှစ်၊ ဧပြီလ ၉ ရက်မှာ Attidntd ပြည်နယ်ကို သိမ်းပိုက်ပြီးတော့ Appomottox ဒေသမှာ General Gront ထံကို တောင်ပိုင်းက General Lee ကနေပြီးတော့ လက် နက်လာချတဲ့အခါ ပြည်တွင်းစစ်ဟာ ပြီးဆုံးသွား ခဲ့ပါတယ်။ အဲဒီအချိန်မှာ လေးနှစ်တာအတွင်းမှာ ပြည်တွင်းစစ်ကြောင့် ဘာတွေဘယ်လောက်ဆုံးရှုံးခဲ့သလဲဆို အကြမ်းဖျင်းတင်ပြရလို့ရှိရင်(၄)နှစ်ကျော် (၅)နှစ်အတွင်းမှာ လူခြောက်သိန်းနှစ်သောင်း သေဆုံးခဲ့ ပါတယ်။ အဲဒီခြောက်သိန်းနှစ်သောင်းဆိုတဲ့ အပိုင်းမှာ မြောက်ပိုင်းက အသက်(၂၀)နှစ်နဲ့ (၄၅)နှစ် ကြားလူဟာ (၁၀)ရာခိုင်နှုန်း သေဆုံးပြီးတော့ တောင်ပိုင်မှာရှိတဲ့ အသက်(၂၉)နှစ်နဲ့ (၄၅)နှစ် ကြား လူဦးရေ (၃၀)ရာခိုင်နှုန်း သေဆုံးခဲ့ကြောင်း လေ့လာတွေရှိရပါတယ်။ ပြည်တွင်းစစ်ကာလအတွင်မှာ အင်္ဂလန်ကနေ ကြားဝင်ဖြန်ဖြေမှုကို ကမ်းလှမ်းခဲ့ပါတယ်။ ဗဟိုအစိုးရက လက်မခံခဲ့ပါဘူး။ ဒါကြောင့် မို့လို့ ကျွန်တော်တို့ သာဓက ပြောရမယ်ဆိုလို့ရှိရင်တော့ တကယ်လို့များ ငြိမ်းချမ်းရေးကို ဆောင်ရွက်တဲ့အခါမှာ နိုင်ငံတော်အစိုးရအနေဖြင့် ယနေ့ ဖြစ်ပေါ်နေသော လက်နက်ကိုင်ပဋိပက္ခအပေါ် ငြိမ်းချမ်းရေးနှင့် အပစ်အခတ်ရပ်စဲရေးအတွက် တွေ့ဆုံဆွေးနွေးရန်နှင့် ထိုသို့ဆောင်ရွက်ရာတွင် တို့တာဝန်အရေးသုံးပါးကို ထိပါးမခံဘဲ ဆွေးနွေး ညှိနှိုင်းဆောင်ရွက်ခြင်းမျိုးကို ဆောင်ရွက်သင့်ကြောင်းနှင့် ရန်ကုန်တိုင်းဒေသကြီး၊ မဲဆန္ဒနယ် အမှတ်(၁၂) ဦးဆွေအောင်ရဲ့ အဆိုအား လှိုက်လှိုက်လှဲလှဲ ထောက်ခံပါကြောင်း တင်ပြရင်း နိဂုံးချုပ် အပ်ပါတယ်ခင်ဗျား။ (ဩဘာသံများ)</speech>
<speech type="speaker">ဆက်လက်ပြီးကရင်ပြည်နယ်မဲဆန္ဒနယ်အမှတ်၁၂မှ ဦးမန်းအောင်တင်မြင့် ဆွေးနွေးနိုင်ပါပြီ</speech>
<speech><mp id="36">ဦးမန်းအောင်တင်မြင့်၊ ကရင်ပြည်နယ်မဲဆန္ဒနယ်အမှတ်(၁၂)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌ ကြီးနှင့်တကွ ပြည်ထောင်စုဝန်ကြီး၊ အမျိုးသားလွှတ်တော် ကိုယ်စားလှယ်များခင်ဗျား။ မင်္ဂလာပါလို့ လေးစားစွာဂါရဝပြု နှုတ်ခွန်းဆက် သအပ်ပါတယ်။ ကျွန်တော်ရဲ့ တင်ပြချက်ကို ဖတ်ကြားတင်ပြခွင့်ပြုပါ။ ကျွန်တော်ကတော့ ကရင်ပြည်နယ် မဲဆန္ဒနယ် အမှတ်(၁၂)က အမျိုးသားလွှတ်တော်ကိုယ်စားလှယ်ဦးမန်းအောင်တင်မြင့် ဖြစ်ပါတယ်။ ရန်ကုန်တိုင်း ဒေသကြီး မဲဆန္ဒနယ်အမှတ်(၁၂) ဦးဆွေအောင် က နိုင်ငံတော်အစိုးရအနေဖြင့် ယနေ့ ဖြစ်ပေါ် နေသော လက်နက်ကိုင်ပဋိပက္ခအပေါ် ငြိမ်းချမ်းရေးနှင့် အပစ်အခတ်ရပ်စဲရေးအတွက် တွေ့ဆုံ ဆွေးနွေးဆောင်ရွက်နိုင်ရန်နှင့် ထိုသို့ ဆောင်ရွက်ရာတွင် တို့တာ ဝန်အရေးသုံးပါးကို ထိပါးမခံဘဲ ဆွေးနွေးညှိနှိုင်း ဆောင်ရွက်ခြင်းမျိုးသာ ဆောင်ရွက်သင့်ကြောင်းအဆိုဟာ နိုင်ငံတော်ရဲ့ ပကတိ အခြေအနေနဲ့ လျော်ကန်သင့်မြတ်တဲ့ အဆိုဖြစ်တဲ့အတွက် ဆွေးနွေးတင်ပြ သွားမှာဖြစ်ပါတယ်။ ဦးဆွေအောင် ရဲ့အဆိုဟာ အလွန်တရာမှ ညင်သာသိမ်မွေ့ပြီး တိမ်းစောင်း မခံတဲ့ အဆိုတစ်ရပ် ဖြစ်တယ်လို့ ကျွန်တော်နားလည်သဘောပေါက်ရပါတယ်၊တစ်မြေတည်းနေ တစ်ရေတည်းသောက် တစ်အူတုံဆင်းညီအစ်ကိုရင်းများကို ကျွန်တော် အင်္ဂလိပ်လို သုံးနှုန်းမိတာကို ခွင့်ပြုပါခင်ဗျား။ Precondiction ပေါ့။ ကြို တင်စည်းကမ်းသတ်မှတ်ချက်များနဲ့တွေ့မယ်။ စကားပြောကြမယ် ဆိုတဲ့သဘောများ သက်ရောက်နေမလားလို့ စဉ်းစားမိပါတယ်။ တစ်ဦးနှင့်တစ်ဦး အမြင်မကြည်လင် မှု၊ နားလည်လွဲမှားနေမှု၊ မယုံ သင်္ကာဖြစ်နေမှုကို ချေဖျက်ရမယ့်အချိန်မှာ စကားအသုံးအနှုန်းတွေ ဟာ အလွန်တရာမှ သတိထားဆင်ခြင်ရမယ့် သဘောဖြစ်ပါတယ်။ တစ်မြေတည်းနေကြတဲ့ ကျွန်တော်တို့ တိုင်းရင်းသားတွေ Indeed Genuine People ဖြစ်ကြတဲ့ တိုင်းရင်းသား တွေ၊ ညီအစ်ကိုတွေနောင်ရင်းများကိုနွေးထွေးစွာ၊ အာဃာတတရာကင်းစင်စွာ၊ ယုံကြည်မှုတည်ဆောက် ရမယ့်အချိန် Confident Building Period ဖြစ်တဲ့အတွက်ကြောင့် ညင်သာတဲ့ အသုံးအနှုန်းနဲ့ ပြောဆိုသင့်မယ်လို့ကျွန်တော်ထင်ပါတယ်။ တို့တဝန်အရေးသုံးပါးဟာ တိုင်းရင်းသားတိုင်း ဦးထိပ် ပန်ဆင်ရမယ့် တိုင်းရင်းသားတိုင်း ရဲ့ တာဝန်ဖြစ်ပါတယ်။ ဘယ် တိုင်းရင်းသား ဆန့်ကျင်ဘက်အဖွဲ့အစည်းမှလည်း တို့တာဝန်အရေးသုံးပါးကို စောဒကတက်မှာလည်း မဟုတ်သလို စောဒက တက်စရာ အကြောင်းလည်းမရှိပါဘူး။ ကနေ့အချိန်ဟာ၁၉၄၈၊ ၁၉၆၂ ၁၉၇၄ ၁၉၈၈ အချိန်တွေ မဟုတ်တော့ပါဘူး။ နေ့စဉ်နဲ့အမျှ ပြောင်းလဲနေကြတဲ့ ဖြစ်စဉ်များကို အားလုံးကလည်း ဆင်ခြင် သုံးသပ်မိကြမှာဖြစ်ပါတယ်။ သမ္မတကြီးကလည်း ပြီးခဲ့တာတွေကို ပြည်ဖုံးကား ချပြီးတော့ ကနေ့ လုပ်စရာရှိတာကို ဆက် လုပ်သွားဖို့ မိန့်ကြားခဲ့တာတွေကိုလည်းပဲ ကျွန်တော် တို့ မှတ်သားခဲ့ ရပါတယ်။ တိုင်းပြည်က ငြိမ်းချမ်းရေးကို လိုလားနေပါတယ်။ ပြည်တွင်းတွင်နေထိုင်ကြတဲ့ တိုင်းရင်းသားများအားလုံးကလည်း ငြိမ်းချမ်းရေးကို လိုလားနေကြ ပါတယ်။ အုပ်စိုးသူကော၊ ဆန့်ကျင်ဘက် အဖွဲ့အစည်းများကလည်း ငြိမ်းချမ်းရေးကိုလိုလားနေ ကြပါတယ်။ ငြိမ်းချမ်းရေး ဆိုတာတောင်းယူလို့ရတဲ့ပစ္စည်း၊ ရုပ်ဝတ္ထုပစ္စည်းမဟုတ်ပါဘူးစာယ်သူကဘယ်သူ့ဆီမှာ တောင်းယူ စရာ မလိုသလို ဘယ်သူကမှလည်းပေးလို့မရပါဘူး။ အားလုံးကလိုချင်ဆန္ဒရှိကြရင် ငြိမ်းချမ်းလာ မှာပါပဲ။ မေတ္တာတရားကို ရှေ့ ရှုထားပြီး စာနာမှု၊ နားလည်မှု၊ အပြန်အလှန် လေးစားယုံကြည်မှု ရှိကြဖို့ ဖြစ်ပါတယ်။ ဒီနေရာမှာကျွန်တော်တို့ ကိုယ်တိုင်ဖြတ်သန်ခဲ့တဲ့ တွေ့ဆုံဆွေးနွေးရေး အတွေ့ အကြုံ နှစ်ခုကို အနည်းငယ်တင်ပြလိုပါတယ်။ ၁၉၈၈ ခုနှစ်က မွန်နဲ့ ကရင်တွေဟာ လူမျိုးရေးစစ်ပွဲအသွင် ဖြစ်ခဲ့ကြပါတယ်။ အဲဒီ အချိန်မှာ သူ့ကိုငါသတ်၊ ငါ့သူသတ် ပုံစံမျိုးတွေဖြစ်ခဲ့ပါတယ်။ အဲဒီအချိန်မှာ ဒီကိစ္စဟာ မဖြစ်သင့် ပါဘူးဆိုပြီးတော့ အဲဒါနဲ့ နှစ်ဖက်တာဝန်ရှိတဲ့ပုဂ္ဂိုလ်တွေက ဒီကိစ္စက စစ်မြေပြင်မှာ ဖြေရှင်းလို့ရတဲ့ ကိစ္စမဟုတ်ဘူး။ စားပွဲပေါ်မှာသာဖြေရှင်းရမယ့် ကိစ္စဖြစ်တယ်ဆိုပြီးတော့ အဲဒါကိုတွေ့ဆုံကြတယ်။ အဲဒီမှာ အပြန်အလှန်လေးစားမှု၊ စာနာနားလည်မှု၊ အပေးအယူမျှတမှုကြောင့် ပွဲကတိုတောင်းတဲ့ အချိန်အတွင်းမှာပဲ ပြီးသွားပါတယ်။ ငြိမ်းချမ်းမှု လည်း ရခဲ့ကြပါတယ်။ ၁၉၉၆ ခုနှစ်မှာလည်း တစ်ကြိမ်၊ အဲဒီတွေ့ဆုံဆွေးနွေးပွဲကို ကျွန်တော်ကိုယ်တိုပါဝင်ခဲ့ရပါတယ်။ အဲဒီမှာတော့ ပြေလည် မှုက ရတော့မလိုနဲ့ မရခဲ့ပါဘူး။ အပေးအယူ၊ အတိုးအလျော့တွေမှာ နှစ်ဖက်စလုံးက လုအပ်မှု ရှိနေတယ်လို့ ကျွန်တော်တစ်ယောက်တည်းအနေနဲ့ သိမြင်ခံစား နားလည်ခဲ့ ရပါတယ်။ ဥက္ကဋ္ဌကြီးခင်ဗျား။ ဒါကြောင့် ကျွန်တော့်အနေနဲ့ ပြော ကြားလိုတာကတော့ တွေ့ဆုံ ဆွေးနွေးပွဲတွေအကြိမ်ကြိမ် လုပ်ခဲ့ကြပြီးပါပြီ။ တွေ့ဆုံဆွေးနွေးမယ့်သူများကလည်း ဒီလူဒီလူတွေ ချည်းပါပဲ။ ပြောင်းလဲနေတဲ့ ခေတ်ကကာလ အချိန်အခါနဲ့အညီ အမြော်အမြင်ကြီးမားစွာထားပြီး နှစ်ဖက်စလုံးက လုပ်သွားနိုင်ဖို့ စိတ်ရှည်မှု၊ သဘောထားကြီး မှု၊ နားလည်စာနာမှု များဖြင့် ညီအစ်ကိုတိုင်းရင်းသားများကို ဖေးမလက်တွဲပေးနိုင်ဖို့ တိုက်တွန်းရင်း ဦးဆွေအောင်ရဲ့ အဆိုကို ထောက်ခံဆွေးနွေး တင်ပြအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">အမျိုးသားတ်တော် ကိုယ်စားလှယ်များခင်ဗျား၊ ယခု အစည်းအဝေး ကို ခေတ္တရပ်နားပါမယ်။ ၁၄၃၀ အချိန်မှာ ပြန်လည် ကျင်းပမှာဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။အစည်း အဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော်ဥက္ကဋ္ဌကြီး ကြွရောက်လာပါပြီ ခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည် . စင်မြင့်ပေါ်သို့ ကြွရောက်နေရာယူပါသည်</speech>
<speech type="mc">အားလုံး ထိုင်နိုင်ပါပြီခင်ဗျား။</speech>
<speech type="speaker">ဆက်လက်ပြီး ရှမ်းပြည်နယ်၊ မဲဆန္ဒနယ်အမှတ်(၁၂)မှ ဦးဆိုင်ပေါင်းနပ် ဆွေးနွေးနိုင်ပါပြီ</speech>
<speech><mp id="156">ဦးဆိုင်ပေါင်းနပ်၊ ရှမ်းပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ ရှမ်းပြည်နယ် မြောက်ပိုင်း ဝ ကိုယ်ပိုင်အုပ်ချုပ်ခွင့်ရတိုင်း မဲဆန္ဒနယ်အမှတ် (၁၂) မှ ဦးဆိုင်ပေါင်းနပ် ဖြစ်ပါတယ်။ ကျွန်တော့် အနေနဲ့ ဒီကနေ့ ရန်ကုန်တိုင်းဒေသကြီး မဲဆန္ဒနယ်အမှတ်(၁၂) ဦးဆွေအောင်ရဲ့ နိုင်ငံတော်အစိုးရအနေနဲ့ ယနေ့ဖြစ်ပေါ်နေသော လက်နက်ကိုင်ပဋိပက္ခအပေါ် ငြိမ်းချမ်းရေးနှင့် အပစ်အခတ် ရပ်စဲရေးအတွက် တွေ့ဆုံဆွေးနွေးရေး ဆောင်ရွက်နိုင်ရန်နဲ့ ထိုသို့ ဆောင်ရွက်ရာတွင် တို့တာဝန် အရေးသုံးပါးကို ထိပါးမခံဘဲ ဆွေးနွေးညှိနှိုင်းဆောင်ရွက်ခြင်းမျိုးသာ ဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်းကြောင်းအဆိုကို ကျွန်တော် အနေနဲ့ ထောက်ခံဆွေးနွေးမှာ ဖြစ်ပါတယ်။ လေးစားအပ်သော ဥက္ကဋ္ဌကြီးအနေနဲ့ ကျွန်တော့် ကို ဆွေးနွေးခွင့်ပြုတဲ့အတွက်ကြောင့် ဂါရဝတရားနဲ့အတူ ကျေး ဇူးတင်ရှိပါကြောင်းနဲ့ အမျိုးသားလွှတ်တော် ကိုယ်စားလှယ်များ အားလုံးကိုလဲ ကျွန်တော်လေးစားပါကြောင်း နှုတ်ခွန်းဆက်သအပ်ပါတယ် ခင်ဗျား။ လေးစားအပ်ပါသော ဥက္ကဋ္ဌကြီး ခင်ဗျား။ ဒီကနေ့ ရန်ကုန်တိုင်းဒေသကြီး မဲဆန္ဒနယ် အမှတ်(၁၂)မှ ဦးဆွေအောင် တင်ပြထားတဲ့ အဆိုနဲ့ပတ်သက်ပြီး လေ့လာကြည့် ရမယ် ဆိုလျှင် ကျွန်တော်တို့ အချက် ၂ ချက် တွေ့ရှိရပါတယ်။ ပထမဦးဆုံးလက်နက်ကိုင် ပဋိပက္ခတွေအပေါ်မှာ ငြိမ်းချမ်းသောနည်းနဲ့ တွေ့ဆုံ ဆွေးနွေးဖို့ ကိစ္စဖြစ်တယ်။ နောက် ဆွေးနွေးတဲ့နေရာမှာလည်းပဲ ကျွန်တော်တို့အနေနဲ့ တို့တာဝန်အရေးသုံးပါးကို ထိပါးမခံဘဲ ဆောင်ရွက်သွားဖို့ဆိုတဲ့အချက်ဟာ အင်မတန်လျော်ကန် သင့်မြတ်တဲ့အချက် ဖြစ်ပါတယ်လို့ ကျွန်တော်တင်ပြ လိုပါတယ်။ အဲဒီ လို ငြိမ်းချမ်းရေးကိုတွေ့ဆုံ ဆွေးနွေးညှိနှိုင်းရေး ဆိုတဲ့ကိစ္စနဲ့ စပ်လျဉ်းပြီး တော့ ဒါဟာအင်မတန် မွန်မြတ်ပြီး တကယ့် ကို ငြိမ်းချမ်းသောနည်းဖြင့် ကျွန်တော်တို့ ဖြေရှင်းရတဲ့ ကိစ္စပဲ ဖြစ်တယ်လို့ ကျွန်တော့်အနေနဲ့ ခံယူပါတယ်။ နောက်ပြီးတော့ တို့တာဝန်အရေးသုံးပါးနဲ့ ပတ်သက်ပြီးတော့ ထိပါးမခံဆိုလာတဲ့ အချိန်မှာ ဒါဟာ ကျွန်တော်တို့ ဒီတာဝန်ကိုထမ်းရွက်နေကြရတဲ့ ငြိမ်းချမ်းရေး တာဝန်ယူနေရတဲ့ ပုဂ္ဂိုလ်များတွေအနေနဲ့ သတိလက်လွတ်မဖြစ်ရလေအောင် ရှိပြီးသား၊ သိပြီးသား တို့တာဝန်အရေးသုံးပါးကို မမှား သောရှေ့နေ၊ မသေသောဆေးသမားဆိုတဲ့ မြန်မာစကားအရ သတိတစ်ချက် ပေးတာကို လည်းအများကြီးဘဲ ကျေး ဇူးတင်ပါတယ်လို့ ကျွန်တော်ရှေး ဦးစွာဖော် ပြလိုပါတယ်။ လေးစားအပ်သော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော့်အနေနဲ့ ဒီကိစ္စ နှစ်ရပ်ကို ဆွေးနွေးတဲ့အပြင် ကျွန်တော် တို့ ငြိမ်းချမ်းရေးနဲ့ ပတ်သက်ပြီးတော့ ဆက်လက် ဖော်ဆောင်ရမယ့် နည်းလမ်းတွေ ကျွန်တော် သိသမျှ မှတ်သမျှ ကျွန်တော့်ရဲ့ အမြင်ကလေးကို လည်း ကျွန်တော် တစ်ပါတည်း ဆက်လက်တင်ပြသွားမှာ ဖြစ်ပါတယ်လို့လည်း ရှေးဦးစွာဖော်ပြ အပ်ပါတယ်။ အဲဒီတော့ ဒီအချက်တွေကို ကျွန်တော်ဆွေးနွေးတဲ့နေရာမှာ ကျွန်တော့်အနေနဲ့ ကျွန်တော်တို့ မြန်မာနိုင်ငံရဲ့ သမိုင်းစဉ်နဲ့ ကျွန် တော်ကိုယ်တိုင် ဖြတ်သန်းတွေ့ကြုံ လာတဲ့ဘဝကို ပေါင်းစပ်ပြီးဆွေးနွေးမှာဖြစ်တဲ့အတွက်ကြောင့် ကျွန်တော်ရဲ့ ဆွေးနွေးချက်များတွေက အသုံးအနှုန်း သော်လည်းကောင်း၊ ကျွန်တော့်ရဲ့ အကြောင်းအရာများသော်လည်းကောင်း ဆွေးနွေးတဲ့နေရာမှာ မှားယွင်းမှုရှိပါက ကျွန်တော်ဟာ ပြည်ထောထုရဲ့အကျိုးကို တကယ်ပင် မျှော်ကိုးပြီးမှ ကျွန်တော်ရဲ့ စိတ်စေတနာ သဘောရိုးနဲ့ ရှေ့ရှူခြင်း ဖြစ်တဲ့ အတွက်ကြောင့် ကျွန်တော့်ရဲ့ မှားယွင်းမှုပေါ်မှာ ကျွန်တော်တို့ အမျိုးသားလွှတ်တော်ဥက္ကဋ္ဌရဲ့ လမ်းညွှန်မှုကိုခံယူပြီး ကျွန်တော်ဆက်လက်ပြီးတော့ ဆွေးနွေးသွားမည်ဖြစ်တဲ့အကြောင်း ရှေးဦးစွာလည်း ကျွန်တော်တင်ပြလိုပါတယ်။ လေးစားအပ်သော ဥက္ကဋ္ဌကြီးခင်ဗျား ကျွန်တော်တို့သည် ပထမဦးဆုံး ငြိမ်းချမ်းရေးကို တွေ့ဆုံတဲ့နည်းနဲ့ ဆွေးနွေးဖို့ဆိုလာတဲ့ အချိန်မှာ ကျွန်တော် သဘောပေါက်ရတဲ့ အချက်များတွေ ပေါ်မှာမူတည်ပြီးတော့ ပထမဦးဆုံး ကျွန်တော်တို့ မြန်မာနိုင်ငံရဲ့ သမိုင်းလေးနဲ့ နည်းနည်းလေး ပြောလိုက်မှပဲ ပိုပြီးတော့ ထင်သာမြင်သာဖြစ်မယ်လို့ သုံးသပ်မိတဲ့အတွက်ကြောင့် ကျွန်တော် တင်ပြရခြင်းဖြစ်ပါတယ်။ ကျွန်တော်တို့ မြန်မာနိုင်ငံဟာ တိုင်းရင်းသား ပြည်သူများအားလုံးက လွန်ခဲ့တဲ့ နှစ်ပေါင်း သုံးထောင်ကျော်လောက် ကတည်းကကို မြန်မာပြည်ထဲမှာ စီးဆင်းလာ ကြတယ်ဆိုတာ ကျွန်တော်တို့ အမျိုးသားလွှတ်တော် ကိုယ်စားလှယ်များအားလုံး သမိုင်းအရ သိရှိ ရပါတယ်။ အဲ့ဒီ စီးဆင်းတဲ့အချိန်ကနေစပြီးတော့ ၁၈၂၄ ခုနှစ် မရောက်သေးတဲ့ အချိန်ကာအထိ ကျွန်တော်တို့ မြန်မာနိုင်ငံ တိုင်းရင်းသားများအားလုံးက တကယ့်ကိုဘဲ တစ်အူထုံ ဆင်းဖြစ်ကြတဲ့ အားလျော်ပဲ တစ်ဦးကိုတစ်ဦး ကူညီရိုင်းပင်းခြင်း၊ တစ်ဦးကိုတစ်ဦး လက်ဆောင်ပေးခြင်း၊ ဏ္ဏာ ပေးခြင်း၊ အခွန်ဆောင်ခြင်းစသော အချက်များကို ကျွန်တော်တို့က ညီညီညွတ်ညွတ်နဲ့ ညီအစ်ကို စိတ်သဘောနဲ့ ကျွန်တော်တို့ဆောင်ရွက်ပြီးမှ အေးချမ်းစွာ နေထိုင်လာခဲ့တယ်ဆိုတာ ဘယ်သူမှ မငြင်းဆိုနိုင်ကြပါဘူး။ ဒါပေမယ့် ၁၈၂၄ ခုနှစ်ကနေစပြီးတော့ အဲ့ဒီနောက်ပိုင်း ကျွန်တော်တို့ သုံးကြိမ်လောက် ကျူးကျော်ခံရပြီး တဲ့ နောက် ပိုင်း နှစ်တစ်ရာအတွင်း တိုင်းတစ်ပါးရဲ့ လက်အောက်မှာ နေရတဲ့ အချိန်မှာလည်းပဲ ကျွန်တော်တို့က ဒီ တိုင်းတစ်ပါးကို မချစ်သော်ငြားလည်း ဘဲ အောင့်ကာနမ်း ဆိုသလို သူနေရာနှင့်သူ မိမိရဲ့ ဝေယျာဝစ္စကိစ္စတွေကို ဆောင်ရွက်ရင်း ကျွန်တော်တို့လည်းပဲ ညှိနှိုင်းတိုင်ပင်မှုရှိကြတယ်ဆိုတာလည်း ဒါက ကျွန်တော် လေ့လာသိရှိရပါတယ်၊ အဲဒီတော့ ကျွန်တော်တို့ နိုင်ငံအနေနဲ့ ဒီကာလတစ်ခုလုံး နှစ်ပေါင်းတစ် ရာကျော်အတွင်းမှာ တိုင်းရင်းသား များအနေနဲ့ ခံစားနေရတဲ့ အချက်အလက်တွေ အုံကြွလာတဲ့အချိန်မှာ အချင်းချင်းလက်တွဲ ကြပြီးမှ ဒီတိုင်း တစ်ပါးရဲ့ ကျူးကျော်မှုကို ကိုယ်တတ်နိုင်တဲ့နည်းလမ်းနဲ့ ကိုယ်ရှိတဲ့နေရာနဲ့ ကျွန်တော်တို့ အားလုံး ဝိုင်းဝန်းပြီးတော့ တွန်းလှန်ခဲ့ကြလို့ ဖက်ဆစ်ရော၊ ကျွန်တော်တို့ နယ်ချဲ့ရော လွတ်လပ်ရေး ရရှိတဲ့ အထိ အောင်မြင်သွားတယ်ဆိုတာကတော့ ကျွန်တော်တို့ မြန်မာ ပြည်သူပြည်သား အားလုံး အသိ ဖြစ်ပါတယ်လို့ ရှေးဦးစွာ ကျွန်တော်ဖော် ပြလိုပါတယ်။ ကျွန်တော်တို့ လွတ်လပ်ရေးရရှိလာတဲ့ အချိန်မှာ ဆက်လက်ပြီးတော့ ကျွန်တော်တို့ရဲ့ တိုင်းရင်းသားများတွေက ခုနနယ်ချဲ့တို့ ဖက်ဆစ်တို့ ချန်ထားခဲ့တဲ့ သဘောကွဲလွဲမှု အမွေ အနှစ်ကလေးတွေကို ခံယူ တဲ့သူရှိသလို လက်ခံပြီး တော့ စွဲကျန်ခဲ့တဲ့သူရှိသလို အဲဒီ တော့ ဒီဥစ္စာကို မုန်းတီးပြီးမှ တစ်ချိန်လုံးမကျေတဲ့စိတ်နဲ့ အသက်ဘဝ ဦးတည်သွားတဲ့ လူတွေလဲရှိကြပါတယ်။ ဘယ်လို ပဲဖြစ်ဖြစ် ကျွန်တော်တို့ကတော့ လွတ်လပ်ရေး တော့ရပြီး ဖြစ်ကြပါတယ်။ လွတ်လပ်ရေးရရှိလာတဲ့အချိန်မှာ ကျွန်တော်တို့ နိုင်ငံ မှာလည်းပဲ ခုနကျွန်တော်တင်ပြ သွားခဲ့တဲ့ လူအမျိုးမျိုး ၊ လူအဖုံဖုံဆိုလာတဲ့အချိန်မှာ တိုင်းရင်းသား လူမျိုးများအချို့က ကိုယ့်ရဲ့ အခွင့်အရေးဆိုင်ရာ အငြင်းပွားမှုများအပေါ်မှာသော်လည်းကောင်း၊ ကိုယ့်ရဲ့လူမျိုးရေး အမြင်ကျဉ်း အနေအထားအရ သော်လည်းကောင်း၊ ဒါမှမဟုတ်ရင် ဒီပုဂ္ဂိုလ်ရေး အခြေအနေပေါ်မှာသော် လည်းကောင်း စတဲ့အကြောင်း အခြေခံတရားတွေနဲ့ကျွန်တော်တို့ လွတ်လပ်ရေးရကာနီးနဲ့ ရရှိတဲ့ အတောအတွင်းမှာပဲ အမျိုးမျိုးအဖုံဖုံ သဘောကွဲလွဲမှု တွေ အနည်းငယ် ပေါ်ပေါက်လာခဲ့တယ် ဆိုတာ ကျွန်တော်တို့ သိရှိပါတယ်။ အဲဒီလိုပေါ်ပေါက်လာသည်နှင့်အမျှပဲ ကျွန်တော်တို့ ၁၉၄ရ - ၁၉၄၈ ခုနှစ် အတောအတွင်းမှာ ပထမဦးဆုံး ဗမာပြည်ကွန်မြူနစ်ပါတီကနေ ဒါကို အကောင် အထည်ဖော်တယ်။ နောက် ၄၉ ခုနှစ် ရောက်လာတဲ့ အချိန်မှာ ကရင်နီပါတီတို့ ၊ မွန်ပြည်သစ် ပါတီတို့၊ နောက် ကျွန်တော်တို့ KNU တို့ စသဖြင့် ပေါ်ပေါက်လာကြပြီးမှ ၁၉၄၉ ခုနှစ်ရောက်ရှိတဲ့ အချိန်မှာ KNU က အင်းစိန်မြို့ကို သိမ်းသွားတဲ့ အခြေအနေအထိ ဒီကနေ့ဟာ ကျွန်တော်တို့ ချစ်ကြသော်ငြားလည်း အကျည်းတန် နေရတဲ့ ဘဝအခြေအနေထိ ကျန် ရစ်နေတယ်ဆိုတာက တော့ ကျွန်တော်တို့ လွှတ်တော်ကြီးတစ်ခုလုံး သိရှိပါတယ်။ ဒါပေမဲ့ ကျွန်တော်တို့နိုင်ငံအနေနဲ့ ဒီအရာ များတွေကိုလည်း ကျွန်တော်တို့ ပြည်ထောင်စုကြီးကို တည်ဆောက်တဲ့ အချိန်မှာ တိုင်းပြည်ကို တာဝန်ယူတဲ့ခေါင်းဆောင်တွေ အားလုံးက မေ့ပျောက်ကြပြီးမှ အားလုံး ချစ်ခြင်း မေတ္တာနဲ့ ဒီငြိမ်းချမ်းတဲ့နည်းနဲ့ နိုင်ငံတော် ထူထောင်ကြပါစို့လို့ ဖိတ်ခေါ်ကမ်းလှမ်း အော်ဟစ်သော်ငြားလည်းပဲ ကြား တဲ့သူရှိသလို မကြား တဲ့ သူတွေရှိတယ်။ ကြားတဲ့သူတွေက ကျွန်တော်တို့နဲ့အတူ လက်တွဲပြီးမှ မကြားတဲ့သူက အနည်းငယ် ကျန်ရစ်ခဲ့တာတွေကိုလည်း ဒါဟာ ကျွန်တော်တို့လက်တွေ့ တွေ့ရှိရတဲ့ အခြေအနေပဲဖြစ်ပါတယ်။ အဲဒီအချိန်မှာ ဘာသာရေးပေါ်မှာ အကြောင်းပြု၍သော် လည်းကောင်း၊ ခုနက အခွင့်အရေးကို နည်းအဖုံဖုံနဲ့ တောင်းဆိုတဲ့ အခြေအနေ ၊ ၁၉၆၀ ခုနှစ် ပတ်ဝန်းကျင်မှာ KIA တွေက ပေါ်ပေါက်လာပြီးတော့ အဲဒီလွတ်လပ်ရေး နောက်ပိုင်းမှာလည်းပဲ ရှမ်း ပြည်က အခွင့်အရေးများ ကို တောင်းဆိုရာမှ လက်နက်ကိုင်ပဋိပက္ခတွေ ပေါ်ပေါက်လာတယ်ဆိုတာ ကျွန်တော်တို့ အားလုံး တွေ့မြင်သိရှိရတဲ့ အချက်ပဲဖြစ်ပါတယ်။ အဲဒီနေရာမှာ ကျွန် တော် အထူး တင်ပြလိုတဲ့ အချက်ကတော့ ဒီကနေ့ မြန်မာပြည်မှာ ငြိမ်းချမ်းရေးတွေကို အစိုးရအဆင့်ဆင့် တော်လှန်ရေး အစိုးရကသော်လည်းကောင်း၊ ဒီကနေ့ နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့ကသော်လည်းကောင်း ကမ်းလှမ်းလာတဲ့အချိန်မှာ ကျွန်တော်တို့က တောထဲမှာရောက်ရှိနေတဲ့ အင်အားတွေကို ကျွန်တော်တို့က အားလုံး ခန့်မှန်းလို့ ရပါတယ်။ ဥပမာ - သတင်းစာထဲမှာ ပြန်ကြားရေးနဲ့ ယဉ်ကျေးမှုဝန်ကြီးဌာန ပြည်ထောင်စုဝန်ကြီး ဦးကျော်ဆန်း က တင်ပြတဲ့အတိုင်းပဲ သောင်းကျန်းသူ အဖွဲ့ပေါင်း (၄၀)၊ အဖွဲ့ငယ် က ပေါင်း (၂၃)ဖွဲ့၊ အဖွဲ့ကြီးက (၁၇)ဖွဲ့ ရောက်ရှိလာပြီးတော့ ငြိမ်းချမ်းရေးလုပ်ငန်းကို တည်ဆောက်ကြ တယ်။ ကျန်တဲ့ ခုနက ကျွန်တော်တို့ရဲ့ ဖိတ်ခေ Tသံကိုကြားသော်လည်း မကြားချင် ဟန်ဆောင် တကယ်ပင် မကြားတဲ့သူကလည်း ကျန်ရစ်ခဲ့ တာ၊ ကျန်ရစ်တာ ဒါကိုလည်း တွေ့ရှိရပါတယ်။ ကျွန်တော့်အနေနဲ့ ဒီအခြေအနေများတွေကို ဒီလောက်များပြားတဲ့ လက်နက်ကိုင် ပဋိပက္ခကြားမှာ ပြည်သူတွေက ဒီကိစ္စ တွေကို ရင်ဆိုင်နေရတာ ဘယ်လောက်လို့ ရဲ့ စိတ်နှလုံးကို ဖိစီးစေသလဲ ဆိုတာကတော့ ကျွန်တော် သိပ်ပြီးတော့ အထူးဖော်ပြဖို့ မလိုဘူးလို့ ကျွန်တော်ထင်ပါတယ်။ အဲဒီတော့ ဒီလက်နက်ကိုင်တွေ ရောက်ရှိလာတာနဲ့ နှစ်ပေါင်း (၂၀) အတောအတွင်းမှာ ကျွန်တော်တို့ ငြိမ်းချမ်းရေးတည်ဆောက်လို့ ဒါအားလုံးအမြင်မှာပဲ ငြိမ်းချမ်းလွန်းလို့ ကျွန်တော်တို့ တိုင်းရင်းသားပြည်သူများဟာ တစ်ချိန်ကသွားလာလို့မရတဲ့ နေရာတွေ၊ ကျွန်တော်တို့ မတွေ့ဝံ့တဲ့ ဆွေမျိုးသားချင်းတွေကျွန်တော်တို့မလုပ်နိုင်တဲ့ဟာတွေ ဒါတွေကိုလုပ်နိုင်လာခဲ့တယ်မရောက်ဖူးတဲ့ နေရာတွေ ကျွန်တော်တို့ရောက်ကြတယ်။ အထူးသဖြင့် ကျွန်တော့်အနေနဲ့ “ဝ” တိုင်းရင်းသားဖြစ်တဲ့ အတွက်ကြောင့်မို့ “ဝ”တိုင်းရင်းသား ရဲ့ အနေအထားနဲ့ဘဲ ကျွန်တော် တင်ပြရမယ်ဆိုရင် ကျွန်တော်တို့က အင်မတန် ခေါင်းပါးတဲ့ တောင်ပေါ်ဒေသမှနေထိုင်တဲ့ အတွက်ကြောင့် ပညာပင် သင်ကြားခွင့် ကောင်းကောင်းမရခဲ့ပါဘူး။ ယနေ့ “ဝ”ကိုယ်ပိုင်အုပ်ချုပ် ခွင့်ရတိုင်းဆိုတဲ့ တိုင်းကြီး တစ်ခုအတွင်းမှာ ခရစ်ယာန်သာ သနာကနေ တည်ဆောက်ပေးတဲ့ မူလ တန်းကျောင်း မှတစ်ပါး ဘာမှမရှိတဲ့အတွက်ကြောင့် ပညာမသင်ကြားရဘူး။ ငြိမ်းချမ်းရေးကာလမှာ ကျွန်တော့်အနေနဲ့ သက်သေထူရမယ်ဆိုရင် ကျွန်တော်တို့ နှစ်ပေါင်း (၂၀) အတောအတွင်းမှာ ဘွဲ့ဒီဂရီတွေရတဲ့ “ဝ” မိသားစုလူငယ်များ အယောက် (၂၀၀)ပတ်ဝန်းကျင်လောက်ရှိလာကြပြီးမှ ဒီ (၇)တန်း၊ (၈)တန်း ကလည်း အင်အားကလည်း မနည်းတော့ဘူးလို့ ကျွန်တော်လေ့လာတွေ့ရှိ ရပါတယ်။ ကျန်းမာရေး ဆေးပေးခန်း၊ ဆေး ရုံသော်လည်းကောင်း ဒါကအများကြီးဖော်ဆောင် ကျွန်တော် အများကြီး ပြော ရရင်တော့ အများကြီးရှိပါတယ်။ သို့သော်အချိန်ကိုလေးစားသောအားဖြင့် ကျွန်တော် ဒီလောက်ပဲ “ဝ” နယ်မှာ ခံစားရတဲ့ အနှစ်(၂၀)ရဲ့ အကျိုးကို ဖော်ပြအပ်ပါတယ်။ လေးစားအပ်သော ဥက္ကဋ္ဌကြီး ခင်ဗျား။ ကျွန်တော်တို့ ဒီအရသာ ကို ကျွန်တော်တို့ ဘယ်လိုမှ ပစ်ပယ်လို့မရပါ ဘူး။ ကျွန်တော်တို့ နေ့ရော၊ ညရော လိုလိုလားလား ရှိတယ်ဆိုတဲ့ အကြောင်းကိုလည်း တင်ပြလိုပါတယ်။ အဲဒီတော့ ဒီကနေ့ “ဝ” ငြိမ်းချမ်းရေး၊ “ဝ” လက်နက်ကိုင် အဖွဲ့အစည်း ပေါ်ပေါက်လာတဲ့ကိစ္စနဲ့တော့ ကျွန်တော်တို့ ဒီလွတ်လပ်ရေးကာလက ကျွန်တော် ဖော်ပြသွားတဲ့ လက်နက်ကိုင်အဖွဲ့အစည်းတို့ရဲ့ ပေါ်ပေါက်ပုံနဲ့တော့ သဏ္ဍာန်ချင်း မတူပါဘူး။ ဒီ “ဝ” တိုင်းရင်းသားတွေဟာ ခုနက ကျွန်တော် တင်ပြသွားတဲ့အတိုင်းပဲ ရှေးယခင်ကတည်းကပဲ ဒီဖွံ့ဖြိုးရေး မရောက်ရှိတဲ့ အတွက်ကြောင့် သီးခြား ကုန်းမြေ separate land ပုံစံနဲ့ ရပ်တည် တဲ့အတွက်ကြောင့် တိုင်းရင်း သားများဟာ ကိုယ့်အားကိုယ်ကိုး နဲ့ လာသမျှ ရန်သူလည်း ရှိတဲ့ ဓါးလက်နက်လေးနဲ့ပဲခုခံပြီးတော့ သီးခြားနေကြပါတယ်။ ဒီတော့ကျွန်တော်ဖတ်ဖူးတဲ့အင်္ဂလိပ်စာ၊ ဆောင်းပါးလေးတစ်ခုတည်းမှာ အဲဒီအချိန်တုံးက “ဝ” ကိုတောင်မှ တောင်တန်းကျွန်၊ အေးမြတဲ့ တောင်တန်းကျွန်၊ The Slave of the Cool Mountain ဆိုပြီးမှ ရေးတဲ့ဟာလေး ကျွန်တော်တွေ့ရှိခဲ့ရပါတယ်။ အဲဒါတွေကို ကျွန် တော်တို့ရဲ့ အေးမြတဲ့တောင်တန်း ရဲ့ ကျွန်မဟုတ်တော့ဘဲနဲ့ ၂၀၀၈ ခုနှစ်၊ ဖွဲ့စည်းပုံအခြေခံဥပဒေအရ ကျွန်တော်တို့ ဟာ “ဝ” ကိုယ်ပိုင်အုပ်ချုပ်ခွင့်ရတိုင်းရဲ့ အရှင်ဖြစ်လာတာဟာ ဒီ (၂)ချက်ရဲ့ အနေအထား အင်မတန်ကွာခြားလွန်းတဲ့ အတွက်ကြောင့် နိုင်ငံတော်အစိုးရကို ကျေးဇူးတင်တဲ့ အပြင် ၂၀၀၈ ခုနှစ်၊ ဖွဲ့စည်းပုံအခြေခံဥပဒေကိုလည်း အလွန်ပင် ကျွန်တော်တို့ မြတ်နိုးပါတယ်ဆိုတဲ့အကြောင်းလည်း ကျွန်တော်တစ်ပါတည်း ဖော်ပြလို ပါတယ်။ လေးစားအပ်သော ဥက္ကဋ္ဌကြီးခင်ဗျား။ ဒီကနေ့ ပေါ်ပေါက်နေတဲ့ဝ” လက်နက်ကိုင်တပ်ဖွဲ့ အနေနဲ့ ကျွန်တော်တင်ပြရမယ်ဆိုရင် ယခင်က “ဝ” တိုင်းရင်းသားတွေဟာ မိမိကိုယ်ကို မိမိ လက်နက်နဲ့ ပြီးခဲ့တဲ့ နှစ်ပေါင်းအားဖြင့် ပြောရမယ်ဆိုရင် လွတ်လပ်ရေးရရှိတဲ့အထိ ကိုယ့် ကိုယ်ပိုင်လက်နက်ကို တည်ဆောက်ပြီးတော့မှ ရပ်တည်တဲ့ လူမျိုးစုမဟုတ်ပါဘူး။ အဲ ဒီတော့ ပထမဦးဆုံး လက်နက်ကိုင်ပေါ်ပေါက်ရတဲ့အကြောင်းရင်းက တရုတ်ပြည်သူ့သမ္မနိုင်ငံအနေနဲ့ ဒီ ၁၉၄၉ ခုနှစ် အောင်ပွဲခံပြီးတဲ့ နောက်ပိုင်းမှာ ဒီကူမင်တန်အစိုးရတွေ၊ သူတို့တိုင်းပြည်ကနေ ရှောင်သွားတဲ့အချိန်မှာ မြန်မာပြည်ရဲ့ အစိတ်အပိုင်းဖြစ်သော ခုန ကျွန်တော်တင်ပြခဲ့တဲ့ “ဝ”နယ် ကို ဖြတ်သန်းပြီးတော့ ဒါသူတို့ရဲ့ အရပ်ဒေသကို ဆက်သွားတဲ့အချိန်မှာ အဲဒီမှာ မြန်မာပြည် နယ်စပ်တစ်လျှောက်မှာ ခိုအောင်းနေကြတဲ့ ဒီကူမင်တန် တပ်မဟာ (၅)၊ တပ်မဟာ (၃) တို့ က စုစည်းပြီးမှ လက်နက်၊ ငွေကြေး စသည်ဖြင့် ပေးကမ်းပြီးမှ ဖွဲ့စည်း ပေးသွားတဲ့ အဖွဲ့အစည်း ဖြစ်ပြီးတော့ သူတို့ကို အလုပ်အကျွေးပြုရတဲ့ အဖွဲ့အစည်းဖြစ်ပါတယ်။ အဲဒီ အဖွဲ့အစည်းဟာ ၁၉၆ရ ခုနှစ် ပတ်ဝန်းကျင်လောက်ကနေစပြီးတော့ ၁၉၇၃ ခုနှစ် အထိ ရောက်ရှိလာပါတယ်။ အဲဒီ ၁၉၇၃ ခုနှစ်ရောက်ရှိလာတဲ့ အချိန်မှာ ကျွန်တော်တို့ နိုင်ငံတော် အစိုးရရဲ့ အစီအစဉ်နဲ့ အဲ့ဒီအချိန်တုန်းက လားရှိုးမှာ တိုင်းမှူး ဗိုလ်မှူးကြီး အေးကို လို့ပဲ အဲဒီလို ကျွန်တော်မှတ်သား မိတယ်။ မှားယွင်းခဲ့ရင်လည်း ကျွန်တော်ကိုခွင့်လွှတ်ပေးဖို့ ဗိုလ်မှူးကြီအေးကို ဦးဆောင်ပြီးတော့မှ ကာကွယ်ရေးကနေ တပ်မတော် အသွင်ပြောင်းဖို့ တပ်ရင်းအဖြစ် ပြောင်းလဲပေးဖို့ ဆောင်ရွက် လာတဲ့အချိန်မှာ ယခု သိန္နီမှာရှိနေတဲ့ ရှမ်းပြည်နယ်မြောက်ပိုင်း သိန္နီမှာရှိတဲ့ တပ်ရင်း (၆၉)တို့ (၆၈)တို့ဟာ“ဝ”တပ်ရင်းကနေ“ဝ”အမျိုးသားများနဲ့ ဖွဲ့စည်းထားတဲ့ တပ်ရင်းတွေ ဖြစ်ပါတယ် ဆိုတာကို ကျွန်တော်အနည်းငယ် ဖော်ပြ အပ်ပါတယ်။ အဲဒီ ၁၉၇၃ ခုနှစ် နောက်ပိုင်းမှာ ဒီလို ရပ်တည်နေရင်းနဲ့ ပထမပိုင်း ၁၉၆၈ ခုနှစ် ၁၉၆၇/၁၉၆၈ အချိန်မှာ ကျွန်တော်တို့ မြန်မာပြည်ပဲခူးရိုးမမှာ အခြေချနေထိုင်တဲ့ မြန်မာပြည် ကွန်မြူနစ်တွေကလည်းပဲ သူပုန်စခန်းထတဲ့အချိန်မှာ တပ်မတော်ရဲ့ စစ်ဒဏ်ကို ထိုးစစ်ဒဏ်ကို မခံနိုင်တဲ့အတွက်ကြောင့် မြောက်ပိုင်း ဒေသတွေကို ရွှေ့လာတဲ့အချိန်မှာ ၁၉၆၈ ခုနှစ်က စပြီးတော့ ပန်ဝါဒေသကို“ဝ” တိုင်းရင်းသားတွေကို စည်းရုံးပြီး “ဝ”တိုင်းရင်းသားခေါင်းဆောင် ကွယ်လွန်သွားရှာတဲ့ ဦးကျောက်ညီလိုင်းနဲ့ ယခု သက်ရှိထင်ရှား ဦးပေါက်ယူချန်း တို့ကို ဦးဆောင်စေပြီးမှ ဒီလက်နက်ကိုင်အဖွဲ့အစည်းကို ဖွဲ့စည်းခဲ့ပါတယ်။ ကွန်မြူနစ်ပါတီရဲ့ လက်အောက်မှာ၊ အဲဒါနဲ့ နေရင်းနေရင်းနဲ့ ကျွန်တော်တို့အင်အားတွေ ကြီးထွား လာတဲ့အချိန်မှာ ၁၉၈၅ ခုနှစ်လောက်က ကျွန်တော်ကြားသလောက် ၁၉၈၅ခုနှစ်က စပြီးတော့ ဗမာပြည် ကွန်မြူနစ်ပါတီကလည်း“ဝ” လက်နက်ကိုင်အဖွဲ့အစည်းတွေက သူတို့ဟာတစ်ကယ်ပဲ ကိုယ်ကျိုးတည်ဆောတဲ့ အဖွဲ့အစည်းတွေဖြစ်တယ်။ နိုင်ငံတော်ရဲ့ဖွံ့ဖြိုးမှုကိစ္စကို ပျက်စီးလိုပျက်စီးငြားလုပ်လို့တဲ့ သူတွေဖြစ်တယ်စတဲ့ အတွေးအခေါ်ကတစ်မျိုး၊ အခွင့်အရေးဆိုင်ရာ အငြင်းပွား မှုတွေ ပေါ်ပေါက်တာကတစ်မျိုး အဲဒီ “ဝ”လက်နက်ကိုင်တပ်ဖွဲ့ ကို ဦးကျောက်ညီလိုင်း နဲ့ ဦးပေါက်ယူချန်း တို့ကနေ ဦးဆောင်ပြီးတော့မှ တော်လှန်ပုန် ကန်ခဲ့တာကို တွေ့ရှိရတယ်။ အဲဒီ အချိန်မှာစပြီးတော့ ကျွန်တော်နိုင်ငံတော်အစိုးရနဲ့ အဲဒီဗမာပြည်ကွန်မြူနစ်ပါတီမှာ “ဝ”လက်နက် ကိုင်တပ်ဖွဲ့ ပေါ်ပေါက်ရခြင်းဖြစ်တယ်။ ကျွန်တော်တို့ဒီ ၁၉၈၉ ခုနှစ် ရောက်လာတဲ့အချိန်မှာ ဒီ တပ်မတော်အစိုးရ တက်လာတဲ့ အချိန်မှာ တပ်မတော်အစိုးရရဲ့ စေတနာ မှန်ကန်မှုနဲ့ ကမ်းလှမ်း ချက်တွေကို ယုံကြည်အားကိုးပြီးမှ “ဝ” လက်နက်ကိုင်တပ်ဖွဲ့ တစ်ခုလုံးကို နိုင်ငံတော်အစိုးရ နဲ့ လက်တွဲပြီးတော့ ဒေသဖွံ့ဖြိုးရေး လုပ်ငန်းဆောင်ရွက်သွားပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ အဲဒီအချိန်ကနေ စပြီး တော့ ဒီနေ့အထိ ဒေသဖွံ့ဖြိုးရေးလုပ်ငန်းလုပ်လို့ပဲ ဒီကနေ့“ဝ” ကိုယ်ပိုင်အုပ်ချုပ်ခွင့်ရ တိုင်းအထိ ပေါ်ပေါက် လာတယ်။ နိုင်ငံတော်အစိုးရနဲ့ လက်တွဲပြီးတော့ လည်း ၂၀၀၅ ခုနှစ်မှာ မူးယစ်ဆေးဝါးတွေ ချုပ်ငြိမ်းသွားတယ်။ အစဉ်အလာအရ၊ ရိုးရာအရ “ဝ” တွေ တစ်ချိန်တုန်းက ခေါင်းဖြတ်လာတဲ့ စနစ်ကို နိုင်ငံတော်အစိုးရ တွေနဲ့ လက်တွဲပြီးမှ နောက်ဆုံးချုပ်ငြိ မ်းသွားရတဲ့ အောင်မြင်မှု တွေကိုရရှိ သွားပါတယ်။ အထူးပဲ ကျေးဇူးတင်ရှိပါတယ်။ ဆက်လက်ပြီးတော့ ဥက္ကဋ္ဌကြီးခင်ဗျား။ “ဝ” လက်နက်ကိုင်တပ်ဖွဲ့ဟာ ဒီကနေ့ လက်ရှိ အခြေအနေ အများကပြောဆို နေလိုက်ကြတာက “ဝ” နဲ့တိုက်ပွဲ ဖြစ်တယ်။ “ဝ”နဲ့ ဒါလေးတွေ ဖြစ်တယ်။ “ဝ” တွေက ဒီလိုဖြစ်တယ်။ စသဖြင့် ပြောဆိုနေအကြောင်း ဒါတွေဟာ မဟုတ်မမှန်တဲ့ အကြောင်းကို ကျွန်တော်ဒီလွှတ်တော်မှာ တင်ပြလိုပါတယ်။ အမှန်ကတော့ ဒီ “ဝ” တိုင်းရင်းသား လက်နက်ကိုင်တပ်ဖွဲ့တွေဟာ နိုင်ငံ တော်အစိုးရနဲ့ ငြိမ်းချမ်းရေးယူက တည်းကကို ရာသက်ပန် မခွဲမခွာ အတူတကွ ညီအစ်ကိုရင်းကဲ့သို့ နေထိုင်မယ်။ ပြည်ပ စစ်တွေကို ကျွန်တော်တို့ အတူ တကွ တိုက်မယ်။ ဒေသဖွံ့ဖြိုးရေး တွေကို ကျွန်တော်တို့ လုပ်ကြမယ် ။ နိုင်ငံတော်အစိုးရနဲ့ တိုက်ရိုက်ဆက်သွယ်တဲ့ စနစ်လောက်ပဲ သူကတင်ပြတောင်းခံခဲ့ပါတယ်။ ဒီတော့ ကျွန်တော်တို့ နိုင်ငံတော်ဖွဲ့စည်းပုံအခြေခံဥပဒေ ပေါ်ပေါက်လာ သည်နှင့်အမျှပဲ ဒါဟာအားလုံး သတင်းစာ ထဲမှာ ရှင်းလင်းတဲ့အတိုင်းပဲ ဒါအသွင်ပြောင်းရေးကိစ္စနဲ့ပတ်သက်ပြီးတော့ ညှိနှိုင်းမှုသိပ်မပြေလည် သေးတဲ့ အချက်ကလွဲရင် ကျန်တဲ့အချက်ကတော့ ဒါ “ဝ” တိုင်းရင်းသားလက်နက်ကိုင်အနေနဲ့ ကျွန်တော်တို့ ပြည်ထောင်စုမြန်မာနိုင်နဲ့ သိပ်ပြီးတော့ အချင်းများတဲ့ကိစ္စမရှိဘူးလို့ဘဲ ကျွန်တော့် အနေနဲ့ တင်ပြလိုပါတယ်။ အဲဒီတော့ ဒီအသွင်ပြောင်းရေးကိစ္စ ကျွန်တော်ကိုယ်တိုင် နားနဲ့ ကြားသမျှဆိုရင်တော့ လက်မခံခြင်းတော့မဟုတ်ဘူး၊ အချိန်ကလေးကိုပဲ စောင့်ဆိုင်းဖို့ပဲ စသဖြင့် ဒါလည်းဘဲ ကျွန်တော်က ရဲရဲဝံ့ဝံ့ လွှတ်တော်မှာ တင်ပြလိုပါတယ်။ အဲဒါလည်း တကယ်အမှန်ပင် ဖြစ်ပါတယ်လို့ ကျွန်တော်ကြားသိရတယ်၊ ကျွန်တော်တို့ ဘယ်လိုကြားသိသလဲဆိုရင် ကျွန်တော်တို့ ကိစ္စကို ညှိနှိုင်းဆောင်ရွက်တဲ့ အချိန်မှာ ကျွန်တော် ကိုယ်တိုင် ကြားသိခြင်းဖြစ်ပါတယ်လို့ ကျွန်တော် ဖော်ပြပါတယ်။ လေးစားအပ်သော ဥက္ကဋ္ဌကြီးခင်ဗျား ။ ဒီကနေ့ “ဝ”နဲ့လည်း အစိုးရနဲ့ ဘာတိုက်ပွဲ တစ်ခုမှမရှိပါဘူး ။ ကျွန်တော့် အနေနဲ့ ပုံ သဏ္ဍာန်နဲ့ ပြောရမယ်ဆိုရင် ခုန ကျွန်တော်တို့ အမျိုးသားလွှတ်တော်ကိုယ်စားလှယ် ဦးပေါ်လျှံလွင် ပြောတဲ့အတိုင်းဘဲ တကယ့် ညီအစ်ကိုတွေ ဖြစ်တယ်။ အခု ညီတစ်ယောက်ရဲ့ ခဏခဏပူဆာမှု၊ အစ်ကိုကြီးက စွမ်းဆောင်ရန် မတတ် စွမ်းနိုင် သေးတဲ့ အချိန်မှာ ဖြစ်လို့ စိတ်ကောက်ပြီးတော့ ကိုယ်နေရာကိုယ်သာနေတဲ့ အဆင့်လောက်ပဲရှိပါတယ် ဆိုတဲ့အကြောင်းကိုလည်း ကျွန်တော် တင်ပြလိုပါတယ်။ အဲတော့ ဒီကနေ့ အခါမှာလည်းပဲ သြဂုတ်လအတွင်းက၁/၂၀၁၁ နိုင်ငံတော်သမ္မတကြီးရဲ့ ကြေညာချက်နဲ့ စပ်လျဉ်းပြီးတော့လည်းပဲ ကျွန်တော် ကြားသိရသလောက် “ဝ” လက်နက်ကိုင်တပ်ဖွဲ့လည်း ကြိုဆိုပြီးတော့ဆွေးနွေးမှုကိုလည်း ပြင်ဆင်နေကြောင်း ကျွန်တော် ကြားသိရပါတယ်။ လေးစားအပ်သော ဥက္ကဋ္ဌကြီးခင်ဗျား။ ကျွန်တော့်အနေနဲ့ ငြိမ်းချမ်းရေးရဲ့ ပေါ်ပေါက်လာ တဲ့ အကြောင်းတွေကို ကျွန်တော် တင်ပြခြင်း ဖြစ်ပါတယ်။ ဆက်လက်ပြီးတော့ ကျွန်တော် တင်ပြလိုတဲ့အချက်က ခုန ကျွန်တော်တို့ ငြိမ်းချမ်းရေးလုပ်ငန်းနဲ့ ပတ်သက်ပြီးတော့တွေ့ဆုံဆွေးနွေးမှုမှသာလျှင်ငြိမ်းချမ်းရေး အစစ်အမှန်၊ ထာဝရငြိမ်းချမ်းရေးကို ဖော်ဆောင်နိုင်မယ်လို့ ကျွန်တော့် အနေနဲ့ အလေးအနက် ယုံကြည်ပါတယ်။ နောက်တစ်ပိုင်းက တို့တာဝန်အရေးသုံးပါးကို ထိပါးမခံဆိုတဲ့ အချက်ဟာတော့ ဒီအချက်က တကယ်မွန်မြတ်တဲ့ အချက်ဖြစ်ပါတယ်။ ကျွန်တော် ရှေးဦးစွာ တင်ပြတဲ့အတိုင်းပဲ ဒါ ကျွန်တော်တို့ရဲ့ လမ်းညွှန်မှုဖြစ်တယ်။ အားလုံးသိတယ်။ နဂိုကတည်းက တည်ရှိတဲ့ ကျွန်တော်တို့ရဲ့ စိတ်ဓာတ် ဖြစ်သော်ငြားလည်းပဲ လူသားဖြစ်လာတဲ့အချိန်မှာ ကျွန်တော်တို့ မမှားသောရှေ့နေ၊ မသေသောဆေးသမား မေ့လျော့တတ်ပြီးမှ စေတနာလွန် ကဲမှုကြောင့် ဖြစ်ပေါ်တတ်တာလည်း ရှိတတ်တယ် ဆိုတဲ့အချက်ကို သတိ ပေးခြင်းသာဖြစ်တယ်လို့ ကျွန်တော့် အနေနဲ့ ဒီလို ပဲ ခံယူတဲ့ အတွက်ကြောင့် ဒီအချက်ကလည်းအင်မတန်မွန်မြတ်ပြီးတော့ ကျွန်တော်တို့ တကယ်ပင်ဆောင်ရွက် ရာမှာ ကျွန်တော်တို့ ထိပါးမသင့်တဲ့ ၊ မေ့လျော့လို့မသင့်တဲ့ အချက်ဖြစ်ပါတယ်လို့ ကျွန်တော့် အနေနဲ့ ထောက်ခံဆွေးနွေးလိုပါတယ်။ အဲဒီတော့ လေးစားအပ်သော ဥက္ကဋ္ဌကြီး ခင်ဗျား။ ကျွန်တော့်အနေနဲ့ ဒီငြိမ်းချမ်းရေးကို ဖော်ဆောင်တဲ့နေရာမှာ ကျွန်တော့အနေနဲ့ သဘောပေါက်တဲ့ အချက်လေးကို တင်ပြရမယ်ဆိုရင် ကျွန်တော်တို့ ငြိမ်းချမ်းရေး ဖော်ဆောင်တဲ့နေရာမှာ နံပါတ် (၁)အနေနဲ့တော့ ကျွန်တော့်အမြင် က ဒီကနေ့ သမ္မတကြီးကိုယ်တိုင် ကနေ အကြောင်းအမျိုးမျိုးကြောင့်ပြင်ပမှာ ရောက်ရှိနေတဲ့ လက်နက်ကိုင်အဖွဲ့အစည်းမှာပဲဖြစ်ဖြစ် ဒီအကြောင်းအရာ ပြစ်မှုဖြစ် သော်လည်းကောင်း၊ ပြည်ပ ရောက်ရှိနေတဲ့ သူများကို ဖိတ်ခေါ်သံဟာ ကျွန်တော် အင်မတန် ကြိုဆိုသင့်တဲ့ အချက်ဖြစ်တယ်။ ဘာကြောင့်လဲဆိုတော့ နိုင်ငံတော်ဖွဲ့စည်းပုံအခြေခံဥပဒေ ပုဒ်မ ၂၀၄ အရ လွတ်ငြိမ်းချမ်းသာခွင့်နဲ့ ကျွန်တော်တို့ ပြစ်ဒဏ်တွေကို လွတ်ငြိမ်းခွင့်ပေးတဲ့ အရာမှာပဲဖြစ်ဖြစ်၊ အမျိုးသားကာကွယ်ရေး နှင့် လုံခြုံရေးကောင်စီရဲ့ ထောက်ခံချက်နဲ့ လွတ်ငြိမ်းချမ်းသာခွင့် တွေလည်း ပေးနိုင်တယ်။ အဲဒီ လွတ်ငြိမ်းချမ်းသာခွင့်ကို ပေးမယ်ဆိုရင် ပထမဦးဆုံး ကျွန်တော်တို့ နိုင်ငံမှာရှိတဲ့ တိုင်း ရင်းသားပြည်သူရဲ့ စိတ်နှလုံးကိုနှိုးဆွပြီးမှ ပျော်ရွှင်သောအခွင့်အရေး ရရှိသည့်အားလျော်စွာ ကျွန်တော်တို့ရဲ့ ငြိမ်းချမ်းရေးလမ်းစဉ်ကို အထောက်အကူ ဖြစ်လိမ့်မယ်လို့ ကျွန်တော့်အနေနဲ့ သုံးသပ်မိပါတယ်။ ဒုတိယအချက်အနေနဲ့တော့ ကျွန်တော်တို့ ငြိမ်းချမ်းရေးလုပ်ငန်းစဉ်လုပ်တဲ့နေရာမှာ ကျွန်တော်တို့ လုပ်ဆောင်တဲ့နေရာမှာ ကျွန်တော်တို့ တိုင်းရင်းသားများ ဒီနိုင်ငံတော်အစိုးရ အနေ နဲ့ တိုင်းရင်းသားများ အားလုံးအပေါ်မှာ မေတ္တာရှိသည် . အားလျော်စွာပဲ ကျွန်တော်တို့ တိုင်းရင်းသားများ အားလုံးကလည်း အာဃာတစိတ်တို့ ၊ သံသယစိတ်တို့၊ နောက် အမြင်ကျဉ်းတဲ့ အမြင်တို့ ၊ ကျွန်တော်တို့ အခွင့်အရေးရလိုမှုတို့ ဒါ တွေကို ကျွန်တော်တို့ ရှောင်ကြဉ်ပြီးမှဆောင်ရွက်သွားမယ်ဆိုရင်လဲ ဒါငြိမ်းချမ်းရေးကို အမြန်ဆုံးရရှိ နိုင်မယ့် နည်းလမ်းတစ်ခု ဖြစ်တယ်လို့ ကျွန်တော့် အနေနဲ့သုံးသပ်ရရှိပါတယ်။ နောက်တစ်ခုအနေနဲ့ တော့ ဒီလက်နက်ကိုင် ပဋိပက္ခကြီးဟာ ကျွန်တော်တို့ တွေ့ဆုံဆွေးနွေးမှုနဲ့ပဲ ကျွန်တော်တို့ ဆောင်ရွက်တဲ့နေရာမှာ ကျွန်တော်တို့ ပြည်ထောင်စု လွှတ်တော် ကိုယ်စားလှယ် တိုင်းရင်းသားအများစုပါဝင်တဲ့ အဖွဲ့ အစည်းနဲ့ ဖွဲ့စည်းပြီးမှ ငြိမ်းချမ်း ရေးကိုဆွေးနွေးတဲ့ သက်ဆိုင်ရာ တိုင်းရင်းသားများနဲ့ ဆွေးနွေးမှု ပြုမယ်ဆိုရင် အဲဒီတိုင်းရင်းသားကိုယ်စားလှယ် ကို အဖွဲ့ခေါင်းဆောင��အဖြစ် ထားရှိပြီး မှ ဆွေးနွေးရင် ပိုပြီးတော့ ကျေလည်မယ်၊ ပိုပြီးတော့ အထာသိမယ်လို့ ယူဆတဲ့အတွက်ကြောင့် တတိယအချက်အနေနဲ့ ကျွန်တော် အကြံပြု တင်ပြခြင်း ဖြစ်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ ကျွန်တော်တို့ ဆောင်ရွက်တဲ့နေရာမှာ နံပါတ် (၄) အနေနဲ့ကတော့ စိတ်ရှည်ဖို့ ၊ သည်းခံဖို့၊ ခွင့်လွှတ်ခြင်းတရားနဲ့အတူ ဆောင်ရွက်ဖို့ အဟောင်းရဲ့ အဖြစ်အပျက်တွေကို မြေမြှုပ် သဂြိုလ်ဖို့ပဲ ဖြစ်ပါတယ်လို့ ကျွန်တော့်အနေနဲ့လည်း တင်ပြလိုခြင်း ဖြစ်ပါတယ်။ ကျွန်တော်တို့ ဒီ ငြိမ်းချမ်းရေးကို တွေ့ဆုံဆွေးနွေးရေးနည်းလမ်းနဲ့ ဆောင်ရွက်တယ် ဆိုတာ ဒါအမှန်တကယ် ထိရောက်တဲ့ကိစ္စ ဖြစ်တယ်လို့ ကျွန်တော် ထပ်မံဖော်ပြလိုပါတယ်။ ဒီကိစ္စလေးနဲ့ ဒါ့ကြောင့် နိုင်ငံတော်သမ္မတကြီးက မိန့်ကြားသွားတာက မိန့်ခွန်းထဲမှာ တွေ့ဖန်များတော့ ရင်းနှီး၊ ရင်းနှီးလာတော့ မေတ္တာရှိ၊ မေတ္တာရှိတော့ သဘောသိကြတယ် ဆိုသလို ကျွန်တော့် အနေနဲ့ ငယ်ငယ်တုန်းက ကြည့်ခဲ့တဲ့ ရုပ်ရှင်လေးတစ်ခုနဲ့ ပြန်ပြီးတော့ ခံစားမိပါတယ်။ ကျွန်တော် ကတော့ ၁၉၆၄ ခုနှစ်၊ ၁၉၆၅ ခုနှစ်တုန်းက သာယာဝတီမှာ ကျွန်တော် ကျောင်းနေပါတယ်။ သုံးဆယ်မြို့မှာရှိတဲ့ “ရှိန်” ရုပ်ရှင်ရုံကို ကျွန်တော် ရုပ်ရှင်သွားကြည့်တယ်။ ကျွန်တော်ကလည်း လူငယ်ဖြစ်သည့်အားလျော်စွာ ကောင်းဘွိုင်ကားကို တအားကြိုက်တယ်။ ကောင်းဘွိုင်ကားပြတဲ့ အချိန်မှာ ကောင်းဘွိုင်တစ်ယောက်ဟာ သူဟာ လူဆိုးကြား မှာ ရှိနေတဲ့ အချိန်မှာ အများနဲ့ တစ်ယောက်ဆိုတော့ သူက အားငယ်နေတယ်ဆိုတော့ သူက ပုန်းရှောင်နေရတယ်။ တောကြို အုံကြားမှာ၊ အဲဒီလိုရှိနေတဲ့ အချိန်မှာ တောကြိုအုံကြား မှာ ရှိနေတဲ့အချိန် သူ့ဘက်ကို ဦးတည် ပြီးလာနေတဲ့ မြင်းစီးနေတဲ့ လူတစ်ယောက်ရှိတယ်။ မြင်းကလည်းအမဲ၊ သူဝတ်တဲ့အဝတ်ကလည်း အမဲဆိုတော့ အဝေးကနေကြည့်တော့ ငယ်ငယ်လေးဖြစ်နေတယ်။ သွားတဲ့ပုံစံကလည်းပဲ ကုန်းကွ၊ ကုန်းကွနဲ့ ဝက်ဝံလား။ တောဝက်လား။ သူကကြည့်တာ ဒီလို သဏ္ဍာန်မြင်တဲ့အပြင်၊ သို့မဟုတ် ရန်သူက ရုပ်ဖျောက် ပြီးတော့ သူလာတာဖြစ်များဖြစ်နေသလား ဆိုပြီးတော့မှ သံသယစိတ်နဲ့ သူက ကျောက်ဆောင်နဲ့ ကွယ်ပြီးတော့ သေနတ်မောင်းချိန်တယ်။ ချိန်လာတော့ ခုန ဦးတည်လာ နေတဲ့ မြင်းစီးတဲ့ လူတစ်ယောက်ကတော့ ဟိုပုဂ္ဂိုလ် ရှိနေမှန်းတော့ မသိဘူး။ သူ့ ကိုလိုက်ရှာတာတော့အမှန်ပဲ��� အနီးကပ်ရောက်လာတဲ့ အချိန်ဟာလူပါလား။ မြင်းပါလား။ သူ့ရဲ့မျက်နှာဖုံးစွပ်ကို ချွတ်လာတဲ့ အချိန်မှာလည်းပဲ မျက်နှာပေါ်တော့ သူ့ညီဝမ်းကွဲ ဖြစ်နေပါတယ်။ အဲ ဒီတော့ တစ်ခါတည်း သူမောင်းတင်တာတွေ အကုန်လုံးချပြီး တော့ သေနတ်ပစ်ချပြီးမှ ပြေးဖက်တာ ကိုလည်း ကျွန်တော် ဒီလို ရှုမြင်ခဲ့ရပါတယ်။ ဒီကနေ့ ကျွန်တော်ဆိုလိုတဲ့အဓိပ္ပာယ်က ကျွန်တော်တို့ နိုင်ငံတော်မှာ အခွင့်အရေးဆိုင်ရာအငြင်းပွားမှုတွေ၊ ပြဿနာအဖုံဖုံတွေ၊ ငြင်းခုံနေကြတဲ့ အချိန်မှာ အချင်းချင်းကို နားလည်မှုကွဲလွဲပြီးမှ ရှိနေတဲ့ အချိန်မှာ မရှင်းမရှင်း ကြက်ဥအရောင် တိမ်တောင်သဖွယ်မြင်လာတော့ ဝေခွဲမရတော့ စကား ပြောဖို့ရာခက်ခဲတယ်။ ကျွန်တော် တို့ တွေ့ဆုံညှိနှိုင်းပြီး ရင်းရင်းနှီးနှီး တွေ့ဆုံလာမယ် ဆိုလို့ ရှိရင်တော့ ဒါဘွားကနဲ ပေါ်လာလို့ အားလုံးအနှစ်သာရ မြင်လာတဲ့အချိန်မှာ တကယ့် ညီအစ်ကိုပါလို့ ဆိုပြီးမှ ဖက်လာကြရင် ကျွန်တော်တို့ နိုင်ငံကြီးဟာ အစဉ်ထာဝရငြိမ်း ချမ်းမယ့် ထာဝရငြိမ်းချမ်းရေးကို ရရှိ နိုင် မယ်လို့ ကျွန်တော်သုံးသပ်မိပါတယ်။ ဒါ့ကြောင့်မို့လို့ ရန်ကုန်တိုင်းဒေသကြီး မဲဆန္ဒနယ် အမှတ်(၁၂)မှ ဦးဆွေအောင် ရဲ့ နိုင်ငံတော်အစိုးရအနေနဲ့ ယနေ့ဖြစ်ပေါ်နေတဲ့ လက်နက်ကိုင် ပဋိပက္ခအပေါ် ငြိမ်းချမ်းရေးနဲ့ အပစ်အခတ်ရပ်စဲရေးအတွက် တွေ့ဆုံဆွေးနွေးရေး ဆောင်ရွက်ရန်နှင့် ထိုသို့ဆောင်ရွက်ရာတွင် တို့တာဝန်အရေးသုံးပါးကို ထိပါးမခံဘဲ ဆွေးနွေးညှိနှိုင်ဆောင်ရွက်ရန်သာရှိကြောင်း ပြည်ထောင်စု အစိုးရအား တိုက်တွန်းတဲ့အဆိုကို ကျွန်တော် လေးလေးနက်နက် ထောက်ခံပါကြောင်း ပြောကြား ရင်းနိဂုံးချုပ်အပ်ပါတယ်။</speech>
<speech type="speaker">မူလအဆိုရှင်ရဲ့ တင်ပြချက်နဲ့ ပါဝင်ဆွေးနွေးသွားတဲ့ ကိုယ်စားလှယ် (၁၄)ဦးရဲ့ ဆွေးနွေးချက်တွေကို တိုင်းရင်းသားရေးရာနဲ့ ပြည်တွင်းငြိမ်းချမ်းရေး ကော်မတီက အသေးစိတ်မှတ်တမ်းတင်ပြီး လုပ်ငန်းဆောင်ရွက်တဲ့အခါမှာ ထည့်သွင်းစဉ်းစားဖို့ တိုက်တွန်း ပါတယ်</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ရန်ကုန်တိုင်းဒေသကြီး ၊ မဲဆန္ဒနယ် အမှတ်(၁၂)မှ ဦးဆွေအောင် တင်သွင်းထားတဲ့ နိုင်ငံတော်အစိုးရအနေဖြင့် ယနေ့ဖြစ်ပေါ်နေသော လက်နက်ကိုင်ပဋိပက္ခအပေါ်ငြိမ်းချမ်းရေးနှင့် အပစ်အခတ်ရပ်စဲရေးအတွက် တွေ့ဆုံဆွေးနွေးရေးဆောင်ရွက်နိုင်ရန်နှင့် ထိုသို့ဆောင်ရွက်ရာတွင် တို့တာဝန်အရေးသုံးပါးကို ထိပါးမခံဘဲ ဆွေးနွေး ညှိနှိုင်းဆောင်ရွက်ခြင်းမျိုးသာ ဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်း ကြောင်း အဆိုကို အတည်ပြုရန် သဘောတူမတူ လွှတ်တော်ရဲ့ အဆုံးအဖြတ် ရယူပါမယ်။ ဒီလို ဆောင်ရွက်ရာမှာ ဆန္ဒမဲ ပေးခြင်းကို အမျိုးသားလွှတ်တော်ဆိုင်ရာ နည်းဥပဒေ ၁၇၊ နည်းဥပဒေခွဲ (တ)၊နည်းဥပဒေခွဲငယ် ၃ အရ မတ်တတ် ရပ်၍ ဆန္ဒပြု တဲ့နည်းလမ်းဖြင့် လွှတ်တော်ရဲ့ ဆန္ဒကို ရယူပါမယ်။ ယခုအဆိုကို သဘောတူတဲ့ လွှတ်တော်ကိုယ်စားလှယ်များ ဟာ မိမိတို့ နေရာများမှာ မတ်တတ်ရပ်ပြဖို့ ဖြစ်ပါတယ်။အားလုံး ထိုင်နိုင်ပါပြီ။ မတ်တတ်ရပ်ပြတဲ့ လွှတ်တော်ကိုယ်စားလှယ်ဦးရေဟာ (၄၀)ဦး နှင့် အထက်ရှိတဲ့ အတွက် ဦးဆွေအောင်ရဲ့ အဆိုကို အတည်ပြုကြောင်း ကြေညာပါတယ်။ (ဩဘာသံများ)</speech>
</motion>
<motion>
<title>ဦးခင်မောင်ရီ၊ဧရာဝတီတိုင်းဒေသကြီး မဲဆန္ဒနယ်အမှတ်(၆) ၏ သမဝါယမဝန်ကြီးဌာန က စီမံခန့်ခွဲသော သမဝါယမအသင်းဥပဒေ ၁၉၉၂ အား လိုအပ်သော ပြင်ဆင်ဖြည့်စွက်မှုများ နှင့် ပြဋ္ဌာန်းနိုင်ရန်ပြည်ထောင်စုအစိုးရအာတိုက်တွန်းကြောင်းအဆိုတင်သွင်းခြနှင့်လက်ခံဆွေးနွေးရန် သင့်/မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား ဧရာဝတီတိုင်းဒေသကြီး မဲဆန္ဒနယ်အမှတ်(၆)မှ ဦးခင်မောင်ရီ က သမဝါယမဝန်ကြီးဌာနက စီမံခန့်ခွဲသော သမဝါယမ အသင်းဥပဒေ ၁၉၉၂ အား လိုအပ်သောပြင်ဆင်ဖြည့်စွက်မှုများနှင့် ပြဋ္ဌာန်းနိုင်ရန်နှင့် စပ်လျဉ်း တဲ့ အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်။ ယခု ဦးခင်မောင်ရီ က အဆိုတင်သွင်းဖို့ ဖြစ်ပါတယ်</speech>
<speech><mp id="162">ဦးခင်မောင်ရီ ဧရာဝတီတိုင်းဒေသကြီး မဲဆန္ဒနယ်အမှ၆)</mp>လေးစားအပါ သော အမျိုးသားလွှတ်တော်ဥက္ကဋ္ဌကြီး၊ ပြည်ထောင်စုန်ကြီးနဲ့ အမျိုးသားလွှတ်တော်ကိုယ်စားလှယ် များအားလုံးကို လေးစားစွာ ဂါရဝပြုနှုတ်ခွန်းဆက်သပါတယ်။ ကျွန်တော်က ဧရာဝတီတိုင်း ဒေသကြီး၊ မဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ၊ ပြည်သူ့ငွေစာရင်းကော်မတီဝင် ဦးခင်မောင်ရီ ဖြစ်ပါတယ်။ ကျွန်တော်တို့ လုပ်ငန်းကော်မတီများ ဆွေးနွေးခဲ့စဉ်က ဥက္ကဋ္ဌကြီးရဲ့ တာဝန်ပေးချက်အရ လွှတ်တော် (၂)ရပ်မှာရှိတဲ့ ကော်မတီ (၄)ရပ်ဟာ နိုင်ငံတော် ဝန်ကြီးဌာနများက ကျင့်သုံးနေတဲ့ ဥပဒေများကို တာဝန်ခွဲဝေ ပြီးတော့ လေ့လာသုံးသပ်ပြီးတော့ တင်ပြခဲ့ပြီးဖြစ်ပါတယ်။ ကျွန်တော်တို့ အမျိုးသားလွှတ် တော်ရဲ့ ပြည်သူ့ ငွေစာရင်းကော်မတီ အနေနဲ့ ကျွန်တော်တို့ ကော်မတီဥက္ကဋ္ဌရဲ့ တာဝန်ပေးချက်အရ အဖွဲ့ငယ်များ ဖွဲ့ပြီးတော့ ပြန်လည် လေ့လာတဲ့အခါမှာ ကျွန်တော်တို့ အဖွဲ့ငယ် ကနေပြီးတော့ ပို့ဆောင်ရေးဝန်ကြီးဌာန ဥပဒေများနဲ့ သမဝါယမဝန်ကြီးဌာနဥပဒေများကို လေ့လာတဲ့ တာဝန်ရှိပါတယ်။ အဲဒီထဲက ပြီးခဲ့တဲ့ကာလတုန်း က ပို့ဆောင်ရေးဝန်ကြီး ဌာန ဥပဒေ များကို တင်ပြပြီးဖြစ်တဲ့ အတွက်ကြောင့် ကျန်ရှိနေတဲ့ ပြည်ထောင်စုသမ္မတမြန်မာနိုင်ငံတော်အစိုးရ သမဝါယမဝန်ကြီးဌာနမှ သမဝါယမဥပဒေ ၁၉၉၂ ကို တာဝန်ယူလေ့လာ သုံးသပ်ခဲ့တဲ့အခါမှာ တွေ့ရှိရတဲ့ခေတ်ကာလနဲ့ လိုက်လျောညီထွေမှု ရှိအောင်၊ လက်တွေ့လုပ်ငန်းဖော်ဆောင်ရာမှာ အဆင်ပြေချောမွေ့မှုရှိအောင်၊ ငွေကြေး ပါဝင် ပတ်သက်တဲ့ အဖွဲ့အစည်းဖြစ်တဲ့အတွက်ကြောင့် စနစ်တကျကြပ်မတ်မှုနဲ့ ပွင့်လင်းမြင်သာတဲ့ နည်းများ၊ အများပြည်သူတို့ ယုံကြည်ကိုးစားမှုရှိရှိ လုပ် နိုင်အောင်၊ ထိုက်သင့်တဲ့ အကျိုးအမြတ် ဖြစ်ထွန်းမှုလည်းရှိအောင် ပြင်ဆင်သင့်သည့် ပြဋ္ဌာန်းချက်များကို လွှတ်တော်ကော်မတီများရဲ့လုပ်ငန်း အစည်းအဝေးမှာ တင်ပြခဲ့ပြီးဖြစ်ပါတယ်။ ယခု အမျိုးသား လွှတ်တော်မှာလည်း အဆိုပါ သမဝါယမအသင်း ဥပဒေကိုပြင်ဆင်နိုင်ရန်အဆိုကို ပြည်သူ့ငွေစာရင်း ကော်မတီရဲ့ ကိုယ်စား တင်သွင်းသွားမှာ ဖြစ် ပါတယ်ခင်ဗျား။ ဒီအဆိုကိုလွဲမှားခြင်းမရှိအောင် တင်ပြရမှာဖြစ်တဲ့ အတွက်ကြောင့် ဖတ်ကြား တင်ပြခွင့်ကို ဥက္ကဋ္ဌကြီးထံမှာ ပန်ကြားအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှ၆)</mp>ဥက္ကဋ္ဌကြီးခင်ဗျား။ သမဝါယမအသင်းဥပဒေ ၁၉၉၂ ခုနှစ်ကို နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့ အစိုးရက ၂၂-၁၂-၁၉၉၂ ရက်နေ့မှာ ဥပဒေအမှတ် (၉/၉၂)ဖြင့် ပြဋ္ဌာန်း ခဲ့ခြင်းဖြစ်ပါတယ်။ ဒီ ဥပဒေပြဋ္ဌာန်းတဲ့ အချိန်မှာပဲ ၁၉၇၀ ခုနှစ်၊ ပြည်ထောင်စုမြန်မာနိုင်ငံ သမဝါယမအသင်းဥပဒေ၊ ၁၉၇၀ ခုနှစ်၊ ပြည်ထောင်စုမြန်မာနိုင်ငံသမဝါယမ အသင်း နည်းဥပဒေများ ၁၉၇၀ ခုနှစ်၊ သမဝါယမအသင်း ဥပဒေအရ အရေးယူနည်းများဆိုင်ရာ နည်းဥပဒေများကို ရုပ်သိမ်းခဲ့ပြီး ဖြစ်ပါတယ်။ သမဝါယမ အသင်းဥပဒေ ၁၉၉၂ ကို လေ့လာတဲ့အခါမှာ အခန်းပေါင်း (၁၀)ခန်း ပါရှိတာတွေ့ရပါတယ်။ ဒီဥပဒေကို အခန်းလိုက်ရေးသွားတဲ့နေရာမှာ ဥပဒေ များရေးသားတဲ့ ထုံးတမ်းစဉ်လာအတိုင်းပဲ အခန်း(၁)အဓိပ္ပာယ်သတ်မှတ်ချက်များနဲ့အမည်စသည်ဖြင့် လာခဲ့ပြီးတော့ အခန်း(၇)မှာ ဘာသွားတွေ့သလဲဆိုရင် အခန်း(၇)ဟာ ဘဏ္ဍာရေးအခန်း ဖြစ်ပါတယ်။ ဘဏ္ဍာရေး ဆိုင်ရာနဲ့ ပတ်သက်ပြီး ငွေရေးကြေးရေးဆိုင်ရာ ပြဋ္ဌာန်းချက်တွေဖြစ်ပါတယ်။ အဲဒါပြီးတော့ အခန်း(၈)မှာ အသင်းအား ရှင်းလင်းဖျက်သိမ်းခြင်းဆိုပြီး အခန်း(၂)ခန်း သွားတွေ့ပါတယ်။ ဒီအခန်း(၂)ခန်းကို ကြည့်တဲ့အခါမှာ အဆင့်တစ်ခုတော့ ကျော်နေတယ်လို့ ကျွန်တော်တို့ အဖွဲ့က သုံးသပ်လို့ ရရှိပါတယ်။ ဆိုလိုတာက ဘဏ္ဍာရေးပိုင်းဆိုင်ရာ လုပ်ထုံးလုပ်နည်းအရလုပ်ရမှာတွေ ပြဋ္ဌာန်းပြီးရင် မအောင်မြင်သွားရင် အခန်း(၈)အသင်းအား စာရင်းရှင်း ဖျက်သိမ်းလိုက်တော့ဆိုတဲ့ သဘောဖြစ်နေတဲ့အတွက်ကြောင့် မြင်သာထင်သာနဲ့ ပြည်သူလူထုပွင့်လင်း မြင်သာမှုရှိအောင် တာဝန်ယူနိုင်မှုနဲ့ တာဝန်ခံနိုင်မှုရှိအောင် လိုအပ်တဲ့အဆင့်တွေတော့ ထည့်ဖို့လိုတယ်လို့ သုံးသပ် ရရှိတဲ့ အတွက်ကြောင့် လုပ်ငန်းသဘောအရ မလိုလား အပ်သော အမှုအခင်းများ၊ ဆုံးရှုံး နစ်နာမှုများ မဖြစ်ပေါ်စေရန်အတွက် အဲဒီအခန်း (၂)ခန်းရဲ့ ကြားထဲမှာ လုပ်ငန်းပိုင်းကို တိကျစွာ ပြဋ္ဌာန်း သတ်မှတ်ပေးတဲ့ အခန်းတွေ ပါသင့်ပါတယ်။ အလားတူ သူ့ဘက်က ပေးဆောင်ရမယ့် တာဝန်တွေ၊ အခွန်အခတွေနဲ့ ပတ်သက်တဲ့ အခန်း၊ တစ်နည်းအားဖြင့် ကင်းလွတ်ခွင့်၊ သက်သာခွင့်ပေးတဲ့ အခန်းပါသင့်သလိုပဲ၊ ကြီးကြပ် မှု အဆင့်ဆင့် အပိုင်းပြဋ္ဌာန်းတဲ့ အခန်းတွေ၊ အဲဒါတွေကို ဖောက်ဖျက်ကျူးလွန်မယ်ဆိုရင် ပြစ်မှု ပြစ်ဒဏ်ချမှတ်နိုင်တဲ့ အခန်းတွေ စသည်တို့ဖြင့် ကြားထဲမှာ ဖြည့်စွက်သွားရင်ဖြင့် ချိတ်ဆက်မိပြီးတော့ ဒီဥပဒေဟာ အောင်မြင်တဲ့ ဥပဒေတစ်ခုဖြစ်မယ်လို့ သုံးသပ်တင်ပြအပ်ပါတယ်။ အလားတူပဲ အချို့အခန်းများမှာပါတဲ့ စကားလုံးအသုံးအနှုန်းတွေ၊ ဝေါဟာရ အသုံးအနှုန်းတွေဟာ လုပ်ငန်း သဘောအရ တိကျရေရာမှု မရှိတာတွေ တွေ့ရပါတယ်။ ယခုအခါမှာတော့ ပြည်ထောင်စု သမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေအရ ပြည်ထောင်စု သမ္မတမြန်မာနိုင်ငံတော်ရဲ့ အခင်းအကျင်းများကို ပြည့်ပြည့်စုံစုံ ဖွဲ့စည်း အကောင်အထည်ဖော် ခဲ့ပြီးလည်း ဖြစ်ပါတယ်။ ပြည်ထောင်စုအစိုးရ၊ တိုင်းဒေသကြီး နဲ့ ပြည်နယ်အစိုးရများ ဆိုပြီးတော့ ပီပီပြင်ပြင် ပေါ်ပေါက်လာခဲ့ပြီးတဲ့နောက် သက်ဆိုင်ရာ ဥပဒေပြု ဇယားမှာပါတဲ့ အုပ်ချုပ်ရေး၊ ဥပဒေပြုရေး၊ တရားစီရင်ရေးအာဏာများကိုလည်း အဆင့်လိုက်ခွဲ ဝေကျင့်သုံး နိုင်ပြီးဖြစ်ပါတယ်။ ဒါကြောင့် မို့လို့ တင်ပြပါ ဥပဒေပါ နိုင်ငံတော် ဖွဲ့စည်းပုံအခြေခံဥပဒေပြဋ္ဌာန်း ချက်နဲ့ညီညွတ်အောင် အသုံး အနှုန်းပြဋ္ဌာန်းချက်များကို ပြင်ဆင်ရန် လိုအပ်လာပြီဖြစ်ပါတယ်။ ဥပမာအားဖြင့် အခန်း (၁)မှာ ကျွန်တော်တို့ ကြည့်တဲ့အခါမှာ စုဆောင်း ငွေဆိုတဲ့ ဝေါဟာရကို ဖွင့်ဆိုတဲ့အခါမှာ အသင်းသားက ဆန္ဒအလျောက်စုဆောင်းငွေလို့ပြဋ္ဌာန်းပါတယ်။ အသင်းအချို့ကို ဖွဲ့တဲ့အခါမှာ ဆန္ဒအလျောက် စုဆောင်းငွေဖြစ်နိုင်ပေမယ့် အသင်းတစ်ချို့ရဲ့လုပ်ငန်း အောင်မြင်မှုဆိုရင် အသင်းက နေပြီးတော့ အနိမ့်ဆုံး သတ်မှတ်ထားတဲ့ စုဆောင်းငွေလည်ဖြစ်နိုင်ပါတယ်။ဥပမာကျွန်တော်တို့လောလောဆယ်ဆောင်ရွက်နေ့တဲ့ Micro Credit လို့ခေါ်တဲ့ ဒီအသေးစားငွေချေးလုပ်ငန်းတွေမှာ ဆိုရင်တောင်မှ အသင်းသားတစ်ယောက်ဟာ (၅၀၀၀)ကျပ် ထည့်ဝင်ပြီးမှ ငွေချေးနိုင်တယ်ဆိုတဲ့ ဟာမျိုးလေးတွေ စည်းကမ်းလေးတွေ ရှိလာနိုင်ပါတယ်။ ဒါကြောင့်မို့လို့ စုဆောင်းငွေကို ဆန္ဒအလျောက် စုဆောင်းငွေလို့ သတ်မှတ်ထားပြီး အရင်ကျဉ်းလိုက်တာ ဖြစ်ပါတယ်။ အဲဒီလိုကျဉ်းမြောင်းနေတဲ့ အတွက်ကြောင့် ဆန္ဒအလျောက်စုဆောင်းငွေလည်း ဖြစ်နိုင်သလို သတ်မှတ်ချက်အရ စုဆောင်းငွေလည်း ပါသင့်တယ်လို့ ကျွန်တော်တို့မြင်ပါတယ်။ အလားတူ ဒီအသင်းတွေ မှတ်ပုံတင်ရန် ကိစ္စမှာတော့ ယခင်ဥပဒေဟောင်း ၁၉၉၂ ခုနှစ်မှာ ဦးစီးဌာနလို့ပဲ သတ်မှတ်ထားပါတယ်။ ဦးစီးဌာနဆိုတဲ့ ဝေါဟာရအသုံးအနှုန်းဟာ မရေရာဘူး။ တိတိကျကျ မရှိတဲ့အတွက်ကြောင့် သတ်မှတ်ထား ဖို့ လိုပါတယ်။ ကျွန်တော် အင်္ဂလိပ်လို သုံးခွင့်ပြု ပါ။ Focd Person တစ်ယောက်တော့ပေးဖို့ လိုပါတယ်။ ဌာနချုပ်အဆင့်၊ ရုံးချုပ်အဆင့်မှာ ဆိုလို့ရှိရင် ညွှန်ကြားရေးမှူးချုပ် ဖြစ်ချင်ဖြစ်မယ်။ တိုင်းအဆင့်၊တိုင်းဒေသကြီးအဆင့်မှာဆိုရင် တိုင်းဦးစီးဌာနမှူး ဖြစ်ချင်ဖြစ်မယ်။ အဲဒီလိုသတ်မှတ် ထားတဲ့ တာဝန်ရှိပုဂ္ဂိုလ်တစ်ယောက်ကို သတ်မှတ်ပေးဖို့လိုမယ်လို့ ကျွန်တော်တို့သုံးသပ်ပါတယ်။ အလားတူအသင်းရဲ့ ဒီအသင်းဟာ သမဝါယမအသင်းများသည် စီးပွားရေးနှင့် လူမှုရေးလုပ်ငန်း များသာ လုပ်ဆောင်သောအသင်းဖြစ်သည်လို့ ပြဋ္ဌာန်းတဲ့အတွက်ကြောင့် ရှင်းပါတယ်။ စီးပွားရေး၊ လူမှုရေးပဲ လုပ်တဲ့အတွက်ကြောင့် နိုင်ငံရေးကင်းရှင်းဖို့ လိုပါတယ်။ ဒါ့ကြောင့်တိတိကျကျပဲ အသင်းများဟာ ပါတီနိုင်ငံရေးကင်းရှင်းပြီးတော့ စီးပွားရေး၊ လူမှုရေး လုပ်တဲ့ အသင်းတွေပဲ ဖြစ်သင့်တယ်လို့ တိတိကျကျပြဋ္ဌာန်း လိုက်ရင်လည်းပိုပြီးတော့ အဆင်ပြေမယ်လို့ထင်ပါတယ်။ မှတ်ပုံတင်ခြင်းအခန်းမှာ ကျွန်တော်တို့ ဟိုတုန်းကတော့ အသင်းအားလုံးဟာ ဒီဦးစီးဌာနမှာ ပဲ မှတ်ပုံတင်ပါတယ်။ စော စောတုန်းက တင်ပြသွားခဲ့တဲ့ ကျွန်တော်တို့ရဲ့ နိုင်ငံတော်သစ်ရဲ့ အခင်းအကျင်းအရ ပြည်ထောင်စုအစိုး ရ အဖွဲ့ ရှိသလို တိုင်းဒေသကြီးနဲ့ ပြည်နယ်အစိုးရ အဖွဲ့တွေ ပေါ်ပေါက်လာတာ ဖြစ်တဲ့အတွက်ကြောင့် အုပ်ချုပ်မှုအာဏာကို အဆင့်ခွဲကျင့်သုံးတဲ့ နေရာမှာ တိုင်းဒေသကြီးနဲ့ ပြည်နယ်အစိုးရရဲ့ ဥပဒေပြုဇယားမှာလည်း သမဝါယမကိစ္စ တွေ ပါပါတယ်။ ဒါ့ကြောင့် မှတ်ပုံတင်တဲ့နေရာမှာ အဆင့်ခွဲပြီးတော့ သုံးသပ်သင့်တယ်လို့ထင်ပါတယ်။ ဥပမာအားဖြင့် အခြေခံအသင်းတို့မြို့နယ်အသင်းတို့ ခရိုင်အသင်းစုတို့ဆိုရင် ဒါဟာ တိုင်းဒေသကြီး ပြည်နယ်အစိုးရ အဖွဲ့နဲ့ပြီးနိုင်ပါတယ်။ သူ့ထက်မြင့်တဲ့ အသင်းတွေကျတော့ ဒါ ပြည်ထောင်စု အစိုးရနဲ့ မှတ်ပုံတင်ရမှာ ဖြစ်ပါတယ်။ အဲဒီတော့ ဒါမှတ်ပုံတင်ခြင်းကို လည်း အဆင့်ခွဲပြီးတော့ သတ်မှတ်ပေးလိုက်ရင် လုပ်ပိုင်ခွင့်တွေဟာ ခွဲဝေကျင့်သုံးတဲ့သဘော ပါသွားနိုင်မယ်လို့ သုံးသပ် ပါတယ်။ နောက်ဆုံးတစ် ခုကတော့ ကျွန်တော်တို့ သုံးသပ်ရရှိတာကတော့ နည်းဥပဒေတွေ ၊ လုပ်ထုံးလုပ်နည်းတွေ၊ ပြဋ္ဌာန်းနိုင်ခွင့်မှာလည်းပဲ စောစောတုန်းကပြောတဲ့ ပြည်ထောင်စုအဆင့် ၊ တိုင်းဒေသကြီးနဲ့ ပြည်နယ်အဆင့် အစိုးရအဖွဲ့များ ရှိနေတဲ့အတွက်ကြောင့် ဒီထုတ်ပြန်ခွင့်ပေးတဲ့ နေရာမှာလည်းပဲ နည်းဥပဒေဟာမျိုးစည်းမျဉ်းစည်းကမ်းလိုဟာမျိုးကို ပြည်ထောင်စုအဆင့်က တာဝန်ယူပြီးတော့ ကျန်တဲ့အမိန့်ညွှန်ကြားချက် ကြော်ငြာစာ စသည်ဖြင့်ဒါတွေကို တိုင်းဒေသကြီးနဲ့ ပြည်နယ်အစိုးရတွေကို လွှဲပေးမယ်ဆိုရင် ဒါပုံစံနဲ့အခြေခံဥပဒေနဲ့ ကိုက်ညီသွားမယ်လို့ သုံးသပ် တင်ပြအပ်ပါတယ်။ ဒါ့ကြောင့်မို့လို့ ပြည်ထောင်စုသမ္မတမြန်မာနိုင်ငံတော်အစိုးရအဖွဲ့၊ သမဝါယမ ဝန်ကြီးဌာနက စီမံခန့်ခွဲသော သမဝါယမအသင်း ဥပဒေ ၁၉၉၂ အားလိုအပ်သော ပြင်ဆင် ဖြည့်စွက်မှုများနှင့် ပြဋ္ဌာန်းနိုင်ရေးအတွက် ဤလွှတ်တော်သို့ တင်ပြသွားနိုင်ရေး လမ်းညွှန်မှုပြု နိုင်ပါရန် နိုင်ငံတော်အစိုးရအား တိုက်တွန်းကြောင်းအဆိုကို တင်သွင်းအပ်ပါတယ်ခင်ဗျား။ ကျေးဇူး တင်ပါတယ်။</speech>
<speech type="speaker">။အဆိုကို ထောက် ခံမယ့်သူရှိပါက ဆက်လက်ဆောင်ရွက်ဖို့ ဖြစ်ပါတယ်။</speech>
<speech><mp id="163">ဒေါက်တာဌေးနိုင်၊ ဧရာဝတီတိုင်းဒေသကြီးမဲဆန္ဒနယ် အမှတ်(၇)</mp>လေးစား အပ်တဲ့ အမျိုးသား လွှတ်တော် ဥက္ကဋ္ဌကြီးခင်ဗျား ။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော်ကိုယ်စားလှယ် ဒေါက် တာဌေးနိုင် ဖြစ်ပါတယ်။ အမျိုးသားလွှတ်တော် ငွေစာရင်းကော်မတီ ကိုယ်စား ကော်မတီဝင်ဦးခင်မောင်ရီ က တင်သွင်း သွားတဲ့ သမဝါယမဝန်ကြီးဌာနက စီမံ ခန့်ခွဲသော သမဝါယမအသင်းဥပဒေ ၁၉၉၂ အား လိုအပ်သော ပြင်ဆင်ဖြည့်စွက်မှုများ နှင့် ပြဋ္ဌာန်းနိုင်ရန် ပြည်ထောင်စုအစိုးရအား တိုက်တွန်းကြောင်းအဆိုကို ထောက်ခံအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">အဆိုနဲ့ပတ်သက်ပြီး သမဝါယမဝန်ကြီးဌာန၊ ပြည်ထောင်စုဝန်ကြီးက ရှင်းလင်းဆွေးနွေးရန်ရှိပါက ရှင်းလင်းဆွေးနွေးဖို့ ဖြစ်ပါတယ်</speech>
<speech><agency id="80">ဦးအုန်းမြင့် (ပြည်ထောင်စုဝန်ကြီး၊ သမဝါယမဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့ အမျိုးသားလွှတ်တော်ကိုယ်စားလှယ်တော်ကြီးများ၊ ဧည့်သည်တော်ကြီးများ၊ စာနယ်ဇင်းအဖွဲ့ ဝင်များအားလုံး ကို ယ်စိတ်နှစ်ဖြာ ကျန်းမာချမ်းသာကြပါစေလို့ ဆုမွန်ကောင်းတောင်းမေတ္တာပို့ရင်း နှုတ်ခွန်းဆက်သအပ်ပါတယ် ခင်ဗျား။ ဥက္ကဋ္ဌကြီးခင်ဗျား။ ကျွန်တော်ကတော့ သမ ဝါယမဝန်ကြီးဌာန၊ ပြည်ထောင်စုဝန်ကြီး ဦးအုန်းမြင့် ဖြစ်ပါတယ်။ ဧရာတီတိုင်းဒေသကြီး မဲဆန္ဒနယ်အမှ၆) အမျိုးသားလွှတ်တော်ကိုယ်စားလှော်၊ ပြည်သူ့ငွေစာရင်းကော်မတီဝင် ဦးခင်မောင်ရီ က တင်သွင်းသွားတဲ့ ပြည်ထောင်စုသမ္မတမြန်မာနိုင်ငံတော်အစိုးရ အဖွဲ့၊ သမဝါယမဝန်ကြီးဌာနက စီမံခန့်ခွဲရသော သမဝါယမအသင်းဥပဒေ ၁၉၉၂ ခုနှစ် အား လိုအပ်သော ပြင်ဆင်မှုဖြည့်စွက်မှုများနှင့်ပြဋ္ဌာန်းနိုင်ရေးအတွက် အမျိုးသားလွှတ်တော်သို့ တင်ပြ သွားနိုင်ရေး လမ်းညွှန်မှုပြုနိုင်ပါရန် နိုင်ငံတော်အစိုးရအား တိုက်တွန်းကြောင်းအဆိုနှင့် ပတ်သက် ပြီး ပြန်လည်ရှင်းလင်းတင်ပြခွင့်ပြုပါရန်နှင့် ကျွန်တော်ရဲ့ ရှင်းလင်းချက်တွေ၊ ကိန်းဂဏန်းနဲ့ ပုဒ်မ များပါရှိတဲ့အတွက် ဖတ်ကြားရှင်းလင်း တင်ပြခွင့်ပြုပါရန် တင်ပြအပ်ပါတယ် ခင်ဗျား။</speech>
<speech type="speaker">ခွင့်ပြုပါတယ်။</speech>
<speech><agency id="80">ဦးအုန်းမြင့်(ပြည်ထောင်စုဝန်ကြီး၊ သမဝါယမဝန်ကြီးဌာန)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနဲ့ အမျိုးသားလွှတ်တော်ကိုယ် စားလှယ်တော်ကြီးများ ခင်ဗျား။ သမဝါယမအသင်းဥပဒေနှင့်ပတ်သက်ပြီး စိတ်ဝင်တစား ဆွေးနွေးအကြံပြု တင်ပြတဲ့ အတွက် ပထမဦးစွာ ကျေးဇူးအထူးတင်ရှိပါကြောင်း ပြောကြားအပ်ပါတယ်။ ဥပဒေဆိုတဲ့ နေရာ မှာ အဓိကကျတဲ့ အရေးကြီးသော မူဝါဒဆိုင်ရာအချက်အလက်တွေကိုသာ ကျစ်ကျစ်လစ်လစ် ထည့်သွင်းပြဋ္ဌာန်းရပြီး အသေးစိတ်အချက်အလက်များကို သက်ဆိုင်ရာနည်းဥပဒေများ လုပ်ထုံး လုပ်နည်းများမှာ ထည့်သွင်းပြ ဌာန်း ခဲ့ရပါတယ်။ အမျိုးသားလွှတ်တော် ကိုယ်စားလှယ်ကြီး ဦးခင်မောင်ရီ အဆိုပြု တင်ပြထားတဲ့ လုပ်ငန်းကို တိကျစွာ ပြဋ္ဌာန်းသတ်မှတ်ပေးထားတဲ့အခန်း၊ ကြီးကြပ်မှုအခန်း၊ ပြစ်မှုပြစ်ဒဏ်များအခန်း စသည့်ကိစ္စများနဲ့ ပတ်သက်ပြီး အသေးစိတ် အချက် အလက်တွေကို ၁၉၉၂ ခုနှစ်၊ သမဝါယမအသင်းဥပဒေပုဒ်မ ၁ရ မှာလည်းကောင်း၊ သမဝါယမအသင်းနည်းဥပဒေ ၁၉၉၈ ခုနှစ်၊ အခန်း ၅ အပိုဒ် (၃၄)မှ (၃၇) အထိ လည်းကောင်း၊ အခန်း ၁၂၊ အပိုဒ် (၉၀)မှ (၉၂)အထိ လည်းကောင်း၊ အခန်း၁၃၊ အပိုဒ် (၉၃-၉၄) တို့မှာလည်းကောင်း အသေးစိတ် ဖော်ပြပါရှိပြီးဖြစ်ပါတယ်။ အခွန်အခများ နဲ့ ပတ်သက်ပြီးတော့လည်း ပြည်ထောင်စု သမ္မတမြန်မာနိုင်ငံတော် ဖွဲ့စည်းအုပ်ချုပ်ပုံအခြေခံဥပဒေ ၂၀၀၈ ခုနှစ်၊ ပုဒ်မ ၃၈၉ မှာ နိုင်ငံသား တိုင်းသည် ဥပဒေအရ ပေးဆောင်ရမယ့် အခွန်အကောက် များကို ပေးဆောင်ရန် တာဝန်ရှိသည် ဟုပြဋ္ဌာန်းထားပြီးဖြစ်တဲ့အတွက် သမဝါယမအသင်းများကလည်း အခွန်ပေးဆောင်ရန် တာဝန်ရှိ ပါတယ်။ ၁၉၇၀ ခုနှစ်၊ ပြည်ထောင်စုမြန်မာနိုင်ငံ သမဝါယမအသင်းဥပဒေဟာ ထိုစဉ်က မြန်မာ့ ဆိုရှယ်လစ်လမ်းစဉ်ပါတီအစိုးရရဲ့ မူဝါဒများနဲ့အညီ ပြဋ္ဌာန်းခဲ့ခြင်းဖြစ်ပါတယ်။ ၁၉၉၂ ခုနှစ် သမဝါယမ အသင်းဥပဒေမှာ ၁၉၉၂ ခုနှစ်မှာ ပြောင်းလဲသွား တဲ့ အခြေအနေများနှင့်အညီ ရေးဆွဲပြဋ္ဌာန်းခဲ့ခြင်းဖြစ်ပြီးတော့ ဥပဒေအခန်း (၁) အမည်နှင့် အဓိပ္ပာယ် ဖော်ပြချက် ပုဒ်မ(၂) (တ) မှာ ဖော်ပြထားတဲ့ ဝန်ကြီးဆိုတဲ့စကားရပ်ကို ဖွဲ့စည်းပုံ အခြေခံဥပဒေ သစ်နှင့်အညီ ပြည်ထောင်စုဝန်ကြီး ဟု ပြင်ဆင်ရေးသားရန်လိုအပ်သလို ဦးစီးဌာန စသည်ဖြင့် ဦးခင်မောင်ရီ ဆွေးနွေးသွားတဲ့ အဓိပ္ပာယ်ဖွင့်ဆိုချက်မှာလည်း တိုင်းဒေသကြီး/ ပြည်နယ် အဆင့် စသည်ဖြင့် သီးခြားအမည် အခေါ်အဝေါ်များကို ပြောင်းလဲရေးဆွဲဖို့ လိုအပ်ကြောင်းတင်ပြအပ် ပါတယ်။ ကိုက်ညီလျက်ရှိတဲ့ အခြားသော ဥပဒေ၊ နည်းဥပဒေများ ကိုတော့ နိုင်ငံတော်ရဲ့ ဖွဲ့စည်း အုပ်ချုပ်ပုံ အခြေခံဥပဒေပါ ပြဋ္ဌာန်းချက်များနှင့်အညီ အသုံးနှုန်းများကို အစားထိုး ပြင်ဆင် ဆောင်ရွက်ဖို့လိုအပ်ကြောင်း တင်ပြအပ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ် တော်ကြီးများ ခင်ဗျား။ ၂၀၀၈ ခုနှစ် ဖွဲ့စည်းပုံအခြေခံဥပဒေ၊ ပုဒ်မ ၃၆ (က)မှာ နိုင်ငံတော်သည် အမျိုးသားစီးပွားရေး တိုးတက်ဖွံ့ဖြိုးရေးအတွက် နိုင်ငံတော် ၊ ဒေသဆိုင်ရာအဖွဲ့အစည်းများ သမဝါယမအဖွဲ့အစည်းများ ဖက်စပ်အဖွဲ့အစည်းများ ပုဂ္ဂလိကစသည့် စီးပွားရေးအင်အားစု အားလုံးကို စီးပွားရေးတွင်ပါဝင်ဆောင်ရွက်ခွင့်ပြုသည်ဟု အတိအလင်းပြဋ္ဌာန်း ပါရှိပါတယ်။ ၂၀၁၁ ခုနှစ်၊ မတ်လ (၃၀)ရက်နေ့ ပြည်သူ့လွှတ်တော်မှာ နိုင်ငံတော်သမ္မတက မိန့် ခွန်းပြော ကြားရာမှာလည်း စီးပွားရေးလုပ်ငန်းစဉ်တွေရဲ့ အချုပ်ကတော့ ဈေးကွက်စီးပွားရေးစနစ် ပီပြင် စွာဖြစ်ထွန်းလာအောင် ဆောင်ရွက်သွားဖို့ဘဲဖြစ်ပါတယ်။ အဲဒီလို ဆောင်ရွက်ရာမှာ နိုင်ငံတော် ဒေသဆိုင်ရာ အဖွဲ့အစည်းများ၊ သမဝါယမအဖွဲ့အစည်းများ၊ ပုဂ္ဂလိကစတဲ့ စီးပွားရေးအင်အားစု များကို ဈေးကွက်စီးပွားရေး စနစ်ဘောင်အတွင်း သဟဇာတမျှတစွာဖြင့် တစ်စုတစ်စည်းတည်း စီးပွားရေးလုပ်ငန်းများ ဆောင်ရွက်နိုင်အောင်ရည်မှန်းဆောင်ရွက်သွားပါမည်ဟုမိန့်ကြားခဲ့ပါတယ်။ ၂၀၁၁ ခုနှစ်၊ မေလ(၂၀)ရက်နေ့မှ (၂၂)ရက်နေ့အထိ နေပြည်တော် မြန်မာအပြည်ပြည်ဆိုင်ရာ ကွန်ဗင်းရှင်းဗဟိုဌာနချုပ်မှာ ကျေးလက်ဒေသဖွံ့ဖြိုးရေးနှင့် ဆင်းရဲနွမ်းပါးမှုလျှော့ချရေးအမျိုးသား အဆင့် အလုပ်ရုံဆွေးနွေး ပွဲကျင်းပရာ မှာလည်း နိုင်ငံတော်သမ္မတကြီးက နိုင်ငံတကာမှာ Cooperative တွေ၊ အစုအဖွဲ့ များကိုအခြေခံပြီး ယနေ့အထိ အောင်မြင်စွာ ဆောင်ရွက်လျက် ရှိနေကြပေမယ့် မြန်မာနိုင်ငံမှာတော့ သမဝါယမစနစ်ဆိုရင် ဆိုရှယ်လစ်ခေတ်က ရပ်ကွက် လုံးကျွတ်၊ ရွာလုံးကျွတ် မ ဝင်မနေရပါဝင်စေခဲ့ပြီး မမှန်မကန်လုပ်ရပ်ဖြစ်စဉ်များကြောင့် ပြည်သူ လူထုက အယုံအကြည် ကင်းမဲ့ခဲ့တဲ့ သင်ခန်းစာကိုယူပြီး အထက်အဖွဲ့အစည်း တွေက ဖွဲ့စည်း ပေးခြင်းမျိုး မဟုတ်ပဲ ယနေ့ခေတ်သစ်၊ စနစ်သစ်မှာ လူသစ်စိတ်သစ်နဲ့ စိတ်တူကိုယ်တူညီညွတ် သူတစ်စုဖြင့်သာ ၎င်းတို့အချင်းချင်း၊ အလုပ်ကြိုးစားသူချင်း၊ ငွေရေးကြေးရေးစိတ်ချရသူချင်း၊ ကုန်ထုတ်လုပ်မှု အစုအဖွဲ့များဖြင့် ဆန္ဒရှိသူ လုပ်ကိုင် လိုသူများဖြင့် စည်းရုံးဖွဲ့စည်း အားပေးတဲ့ အသွင်ကို ဆောင်ရွက်သွားရမှာဖြစ်ပါတယ်ဟု မိန့်ကြားခဲ့ပါတယ်။ ဆက်လက်ပြီး မြို့နယ်မှာစုဖွဲ့မယ့် မြို့နယ်အစုအဖွဲ့ဟာ နောင်တစ်ချိန်မှာ မြို့နယ် သမဝါယမအသင်းစုများနှင့် ကျေးရွာမှာစုဖွဲ့မယ့် ကျေးရွာ အစုအဖွဲ့များဟာ နောင်တစ်ချိန်မှာ ကျေးရွာသမဝါယမအသင်းခွဲများ ဖြစ်လာမှာဖြစ်ပါတယ်။ ဒီကိစ္စတွေကို နောင်(၂)နှစ်ခန့်ကြာတဲ့ အခါမှာ ကူးပြောင်းသွားနိုင်ဖို့ သဒါယမဝန်ကြီးဌာနက ချမှတ်ထားတဲ့ စုဖွဲ့မှုပုံစံနဲ့ စိတ်တူကိုယ်တူ ပူးပေါင်းဆောင်ရွက်လိုသူများက အများသဘောတူ အစုဝင်ငွေများထည့်သွင်း ဆောင်ရွက်ရမှာ ဖြစ်ပါတယ်။ စုဖွဲ့ရာမှာ အထက်မှ အောက်သို့ အမိန့်ပေးတဲ့စနစ် Top down policy ဖွဲ့စည်း ခြင်းမျိုးကို ရှောင်ကြည့် ပြီး လက်အောက်ပါ ပူးပေါင်းပါဝင်ဆောင်ရွက်လာစေမယ့် Bottom up Intictive ပုံစံဖြင့်ဖွဲ့စည်းရမှာ ဖြစ်ပါတယ်ဟု မိန့်ကြားခဲ့ပါတယ်။ သို့ဖြစ်တဲ့အတွက် မြန်မာနိုင်ငံကျေးလက်ဒေသ ဖွံ့ဖြိုးရေးနှင့်ဆင်းရဲနွမ်းပါးမှု လျှော့ချ ရေးမှာ ကျေးရွာနှင့်မြို့နယ်များကို အခြေခံပြီး အစုအဖွဲ့ပုံသဏ္ဍာန် Vidge Base Community ဖွဲ့စည်းပြီးအကျိုးတူလုပ်ငန်းများ အကောင်အထည်ဖော်ဆောင်ရွက်ပြီး သမဝါယမအသင်းခွဲ များအသင်းစုများအသွင်သို့ ပြည်သူလူထု ယုံကြည်ကိုးစားမှု ရှိ လာချိန်တွင် ကူးပြောင်းရောက်ရှိရေးဆောင်ရွက်သွားရမှာဖြစ်တဲ့အတွက် လုပ်ငန်းအကောင်အထည်ဖော် ဆောင်ရွက်ရာမှာ သမဝါယမ ဝန်ကြီးဌာနရဲ့ အခန်းကဏ္ဍမှာ အရေးပါတဲ့ အခန်းကဏ္ဍအဖြစ် ရောက်ရှိ လာမှာ ဖြစ်ကြောင်း တင်ပြအပ်ပါတယ်။ နိုင်ငံတော်သမ္မတကြီးရဲ့ လမ်းညွှန်ချက်ကို လိုက်နာ အကောင်အထည်ဖော်ဆောင်မှု အပိုင်းအနေနဲ့ တင်ပြရမယ်ဆိုရင် အစိုးရသစ် စတင်တာဝန်ယူချိန်မှ ယနေ့အထိ သမဝါယမ အသင်းနှင့် အစုအဖွဲ့ပေါင်း (၁၃၉၈)ဖွဲ့ကို စည်းရုံးဖွဲ့စည်း ပေးနိုင်ခဲ့ပါတယ်။ အရင်းမပျောက် မတည်ငွေအဖြစ်နဲ့ ကျပ်သန်းပေါင်း (၃၇၃၂၉.၀၆၂)သန်းကို ထောက်ပံ့ပေးနိုင်ခဲ့ပြီး ယခင်ရှိ ပြီးသား အသင်းပေါင်း (၁၁၁၀၇)သင်း ဖြစ်တဲ့အတွက် လက်ရှိအခြေအနေမှာ သမဝါယမ အသင်းများကို တင်ပြရမယ်ဆိုရင် ဗဟိုသမဝါယမအသင်းက (၁)သင်း၊ အသင်းစု ချုပ်က (၂၀)သင်း၊ အသင်းစု က (၄၆၀)၊ အခြေခံအသင်းက (၁၀၆၇၀)နဲ့ စုစုပေါင်းအသင်းပေါင်းက (၁၁၁၅၁)သင်းနှင့် အစုအဖွဲ့ (၁၃၅၄)ဖွဲ့ ရှိနေပြီဖြစ်ကြောင်းကို ရှင်းလင်းတင်ပြအပ်ပါတယ်။ မိမိတို့သမဝါယမ ဝန်ကြီးဌာနအနေနဲ့ ပြည်ထောင်စုဝန်ကြီးနဲ့ ဒုတိယဝန်ကြီးများအပါအဝင် ဝန်ထမ်းများဟာ သမဝါယမပညာရပ်များ ၊ သမဝါယမနည်းစနစ်များ၊ အခြေခံဥပဒေသများနှင့် စပ်လျဉ်းပြီး အတွေ့အကြုံ ဗဟုသုတ ရှိပြီးသူများနှင့် နှိုင်းစာမယ် ဆိုရင် ပြည့်ပြည့်စုံစုံ မသိနိုင် တာတွေ၊ မတွေ့နိုင်မမြင်နိုင်၊ မလေ့လာနိုင်တာတွေ၊ မဆည်းပူးနိုင်ခဲ့ သေးတာတွေနဲ့ မထိတွေ့ နိုင်သေးတဲ့ အတွေ့အကြုံ တွေ၊အားနည်းချက်တွေ ချို့ယွင်းချက်တွေများစွာ ရှိနိုင်ကြောင်းဝန်ခံ တင်ပြအပ်ပါတယ်။ သို့ဖြစ်ပါတဲ့အတွက် ၁၉၉၂ ခုနှစ်၊ သမဝါယမအသင်း ဥပဒေ နှင့် ၁၉၉၈ ခုနှစ်၊ သမဝါယမအသင်း နည်းဥပဒေ စာအုပ်အစုံ (၃၀) စုံစီကို အမျိုးသားလွှတ်တော်ဥက္ကဋ္ဌကြီးမှ တစ်ဆင့် စိတ်ပါဝင်စားတဲ့ လွှတ်တော်ကိုယ်စားလှယ်များသို့ လေ့လာနိုင်ဖို့ပေးအပ်ခဲ့မည် ဖြစ်ပါကြောင်းနှင့် ၎င်းဥပဒေ၊ နည်းဥပဒေများကို လေ့လာပြီး နိုင်ငံတော် အစိုးရအနေဖြင့် ပြည်သူ ပြည်သားများအားလုံးရဲ့ လူမှုစီးပွားဘဝ ဖွံ့ဖြိုးတိုးတက်လာမည့် သမဝါယမစနစ်မျိုး ဖော်ဆောင် လာနိုင်စေရန် သမဝါယမအသင်းဥပဒေနည်းဥပများအပေါ်မှာ လိုအတဲ့ပြင်ဆင် ဖြည့်စွက်မှုတွေ ပြဋ္ဌာန်းပေးနိုင်ဖို့ ဆွေးနွေးအကြံပြုချက်များကို ဝမ်းပန်းတသာ လက်ခံကြိုဆိုမှာ ဖြစ်ပါတယ်။ အလားတူပဲ ဝိုင်းဝန်းဆွေးနွေး အကြံပြုမှုများကို ဧရာဝတီတိုင်း ဒေသကြီးမှ အဆို ပြုခဲ့သော အမျိုးသားလွှတ်တော် ကိုယ်စားလှယ်ကြီး ဦးခင်မောင်ရီ နှင့်အတူ ပြည်ထောင်စုဝန်ကြီးနဲ့ သမဝါယမဝန်ကြီးဌာနမှ ဆွေးနွေးမည့်သူများကို ဖိတ်ခေါ်အပ်ပါကြောင်း တင်ပြအပ်ပါတယ် ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">အဆိုနဲ့ပတ်သက်ပြီးတော့ သမဝါယမဝန်ကြီးဌာန၊ ပြည်ထောင်စုဝန်ကြီး က ပြန်လည်ရှင်းလင်းဆွေးနွေးရာမှာ ဥပဒေဆိုသည်မှာ အရေးကြီးတဲ့ မူဝါဒများကိုသာ ပြဋ္ဌာန်း ထားခြင်းဖြစ်ပြီးတော့ ဦးခင်မောင်ရီ တင်ပြတဲ့ အချက်တွေ ဟာနည်းဥပဒေမှာ ပြည့်ပြည့် စုံစုံ ပါရှိကြောင်း ရှင်းလင်းသွားပါတယ်။ ယခု ဥပဒေ၊ နည်းဥပဒေစာအုပ်တွေကိုလည်းပဲ ဝန်ကြီး က ပေးပို့ထားပါတယ်။ ဒါ့ကြောင့် ဦးခင်မောင်ရီအပါ အဝင် ပြည်သူ့ငွေစာရင်းကော်မတီက ဥပဒေ နည်းဥပဒေများ ပြန်လည် စိစစ်ဖို့လိုပါတယ်။ ပြန်လည် စိစစ်ပြီးတဲ့အခါမှာ ဆက်လက် တင်ဖို့ လိုရင် ဒီအဆိုကို ဆက်တင်ပြီးတော့ ဆက်လက်တင် ဖို့ မလိုရင်လည်း ရုပ်သိမ်းဖို့လိုပါတယ်။ ဒီတော့ ဝန်ကြီးအစား ပြည်ထောင်စုဝန်ကြီးလို့ ပြင်ဆင်ရေးဖို့ကိစ္စဟာ စကားရပ်များ အစားထိုး ခြင်းဆိုင်ရာ ဥ ပဒေရှိတဲ့ အတွက် ဒါတွေသည် လိုအပ်ခြင်းမရှိပါဘူး။ ဒါ့ကြောင့် မို့လို့ ဒီအဆိုကို ဆိုင်းငံ့ထားကြောင်း ဆုံးဖြတ်ပါတယ်။ (ဩဘာသံများ)</speech>
</motion>
</section>
</discussion>
<postface>
<title>အမျိုးသားလွှတ်တော်၁၂ ရက်မြောက်နေ့ အစည်းအဝေးရပ်နားကြောင်းနှင့် ၁၃ ရက်မြောက်နေ့အစည်းအဝေး ဆက်လက်ကျင်းပမည့်နေ့ရက်နှင့် အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခုအမျိုးသား လွှတ်တော် ဒုတိယပုံမှန်အစည်းအဝေး ၁၂ ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၁၃ ရက်မြောက်နေ့ကို ၂၀၁၁ ခုနှစ်၊ စက်တင်ဘာလ ရ ရက် ဗုဒ္ဓဟူးနေ့ နံနက် ၁၀းဝဝ နာရီအချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ပါပြ���ခင်ဗျား။</speech>
<p>ပထမအကြိမ် အမျိုးသားလွှတ်တော်ဒုတိယပုံမှန်အစည်းအဝေး ၁၂ ရက်မြောက်နေ့ အစည်းအဝေးကို၁၅၂၅ နာရီအချိန်တွင် ရပ်နားပါသည်။</p>
</postface>
</transcript>
</doc>
