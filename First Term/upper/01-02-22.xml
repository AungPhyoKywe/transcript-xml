<doc>
<docinfo>
<docno>01-02-22.xml</docno>
<pdf>01-02-22.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ရက်မြောက်နေ့မှတ်တမ်း</title>
<date>၁၃၇၃ ခုနှစ်၊ တော်သလင်းလပြည့်ကျော် ၉ ရက် ၂၀၁၁ ခုနှစ်၊ စက်တင်ဘာလ ၂၁ ရက် (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသား လွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၂ ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဒုတိယဥက္ကဋ္ဌ ဦးမြညိမ်းက ဆောင်ရွက်ပြီး၊ အခမ်းအနားမှူး အဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၂၂ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဒုတိယဥက္ကဋ္ဌကြီး ကြွရောက်လာပါပြီ ခင်ဗျား</speech>
<p>အမျိုးသားလွှတ်တော် ဒုတိယဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ၂၂ ရက်မြောက်နေ့ အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် အမျိုးသားတော်တော် ဒုတိယပုံမှန် အစည်းအဝေး ၂၂ ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၁၈) ဦးရှိပြီး ဒီကနေ့အစည်းအဝေးကို (၁၉၈)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသား လွှတ်တော် ကိုယ်စားလှယ်ဦးရေ စုစုပေါင်း၏ (၉၁.၈၃) ရာခိုင်နှုန်းရှိပြီး တက်ရောက်တဲ့ ကိုယ်စားလှယ် ဦးရေဟာ အစည်းအ ဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေ ပုဒ်မ ၄၀ နဲ့ နည်းဥပဒေ ၂၀(ခ)တို့ အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ၂၁၊ နည်းဥပကြွေ (က) နဲ့ (ဂ) တို့အရ အစည်းအဝေး စတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၂၂ ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီးဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေ ခွဲငယ်(၁)အရခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက် အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပန်ကြား ရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ် များရှိလျှင် ယခု ခွင့်ပန်ကြားဖို့ ဖြစ်ပါတယ်</speech>
<speech type="vicespeaker">ကရင်ပြည်နယ် မဲဆန္ဒနယ်အမှတ် (၇) အမျိုးသားလွှတ်တော် ကိုယ်စားလှယ် ဦးစောတော်ပလဲ သည် သွားကိုက်ဝေဒနာ ခံစားနေရပါသဖြခွင့် (၁) ရက် တောင်းခံခြင်းဖြစ်ပါတယ်။ ခွင့် တိုင်ကြားခြင်းကို ဦးစောတော် ပလဲ၏ ကိုယ်စား ဦးဆိုင်ပေါင်းနပ် ကနေပြီးတော့ ခွင့်တိုင်ကြားဖို့ ဖြစ်ပါတယ်</speech>
<speech><mp id="156">ဦးဆိုင်ပေါင်းနဖ်ရှမ်းပြည်နယ် မဲဆန္ဒနယ်အမှတ်၁၂)</mp>လေးစားအပ်ပါသော အမျိုးသားလွှတ်တော်ဒုတိယဥက္ကဋ္ဌကြီးခင်ဗျား။ ကရင်ပြည်နယ် မဲဆန္ဒနယ်အမှတ်(၇) အမျိုးသား လွှတ်တော်ကိုယ်စားလှယ် ဦးစောတော်ပလဲဟာ မနေ့ကနေစပြီးတော့ ယခုအချိန်အထိ အံသွား ကိုက်တဲ့ရောဂါဝေဒနာကို အလူးအလဲခံစားနေရတဲ့အတွက်ကြောင့် ဒီကနေ့ အစည်းအ ဝေးသို့ မတက်ရောက်နိုင်ပါ။ ဒါကြောင့်မို့လို့ ကျွန်တော် ရှမ်းပြည်နယ် မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ် ဦးဆိုင်ပေါင်းနပ် ကနေ သူ့ကိုယ်စား လေးစားစွာဖြင့် ခွင့်ပန်ကြားအပ် ပါကြောင်းတင်ပြအပ်ပါတယ်။ ကျေးဇူးတင်ပါတယ်။</speech>
<speech type="vicespeaker">ဦးစောတော်ပလဲ၏ ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">တနင်္သာရီတိုင်းဒေသကြီး မဲဆန္ဒနယ်အမှတ် (၁) မှ ဦးစိုးသက် သည် သွားကိုက်ရောဂါဝေဒနာ ခံစားနေရပါသဖြင့် ယနေ့ခွင့်(၁)ရက် ခွင့်ပြု ပေးဖို့ကို အမျိုးသား လွှတ်တော်ကိုယ်စားလှယ် ဦးမန်းကံညွန့်က ခွင့်တိုင်ကြားဖို့ ဖြစ်ပါတယ်</speech>
<speech><mp id="26">ဦးမန်းကံညွန့်၊ ကရင်ပြည်နယ် မဲဆန္ဒနယ်အမှတ် (၂)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ ကျွန်တော်ကတော့ ကရင်ပြည်နယ် မဲဆန္ဒနယ် အမှတ်(၂) အမျိုးသားလွှတ်တော် ကိုယ်စားလှယ် ဦးမန်းကံညွန့် ဖြစ်ပါတယ်။ တနင်္သာရီတိုင်း ဒေသကြီး မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးစိုးသက်သည်သွားကိုက် ရောဂါကြောင့် သွားဆရာဝန်ထံပြသရန် ချိန်းဆိုထားပါသဖြင့် ၂၁-၉-၂၀၁၁ ရက်နေ့ (၁)ရက် အတွက် လွှတ်တော်အစည်းအဝေး တက်ရောက်ခြင်းအား ကင်းလွတ်ခွင့်ပြုပါရန် ခွင့် (၁)ရက် ကို ဦးစိုးသက်ကိုယ်စား တောင်းခံအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="vicespeaker">ဦးစိုးသက် ၏ ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ် (၄) မှ အမျိုးသားလွှတ်တော် ကိုယ်စားလှယ် ဦးအောင်ဝင်း သည် အစာအိမ်နာရောဂါကြောင့် ခုတင် (၁၀၀၀)ဆေးရုံတွင် ကုသနေရပါသဖြင့် ခွင့် (၃)ရက်ပေးပါရန် ၎င်းရဲ့ ကိုယ်စား ဦးထွန်းဇော်(ခ) ကိုပေါက် မှ ခွင့်တိုင်ကြားဖို့ ဖြစ်ပါတယ်</speech>
<speech><mp id="84">ဦးထွန်းဇော်(ခ)ကိုပေါက်၊ ပဲခူးတိုင်းဒေသကြီး မဲဆန္ဒနယ်အမှတ်၁၂)</mp>လေးစား အပ်ပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ တနင်္သာရီတိုင်းဒေသကြီး မဲဆန္ဒနယ် အမှတ်(၄)မှ အမျိုးသားလွှတ်တော် ကိုယ်စားလှယ် ဦးအောင်ဝင်း သည် အစာအိမ် နာရောဂါကြောင့် ခုတင်(၁၀၀၀)ဆေးရုံကြီးမှ ဆရာဝန်များရဲ့ ညွှန်ကြားချက်အရ အနားယူရန် ညွှန်ကြား လာပါသဖြင့် ၂၁-၉-၂၀၁၁ ရက်နေ့မှ ၂၃-၉-၂၀၁၁ ရက်နေ့ထိ (၃) ရက် လွှတ်တော် အစည်းအဝေးသို့ တက်ရောက်ခြင်းမှ ခွင့်ပြုပေးပါရန် ဦးအောင်ဝင်း ကိုယ်စား ပဲခူးတိုင်းဒေသကြီး မဲဆန္ဒနယ်အမှတ်(၁၂)မှ ကျွန်တော် ဦးထွန်းခ) ကိုပေါက် က ခွင့်ပန်ကြားအပ်ပါတယင်ဗျား။</speech>
<speech type="vicespeaker">ဦးအောင်ဝင်း၏ ခွင့်တိုင်ကြားချက်၂၁-၉-၂၀၁၁ မှ ၂၃-၉-၂၀၁၁ ရက်ထိ စုစုပေါင်းခွင့် (၃)ရက် ခွင့်ပန်ကြားချက်ကို ခွင့်ပြုဖို့လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဆက်လက်ပြီး ပဲခူး တိုင်းဒေသကြီး မဲဆန္ဒနယ်အမှတ် (၂)မှ အမျိုးသားလွှတ်တော်ကိုယ်စားလှယ် ဦးဖိုး ဇော် သည် ဖခင် ဖြစ်သူ၏ကျန်းမာရေး အနီးကပ် ပြုစုရန်အတွက် ခွင့်လျှောက်ထားလာပါတယ်။ ၂၁-၉-၂၀၁၁ ရက်မှ ၂၃-၉-၂၀၁၁ ရက်အထိခွင့် (၃) ရက်ကို ခွင့်ပြုဖို့ ၎င်းရဲ့ ကိုယ်စား အမျိုးသားလွှတ်တော်ကိုယ်စားလှယ် ဦးဝင်းနိုင်ရှိန် မှ ခွင့်ပန်ကြားဖို့ ဖြစ်ပါတယ်</speech>
<speech><mp id="77">ဦးဝင်းနိုင်ရှိန်၊ ပဲခူးတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ်တဲ့ အမျိုးသားလွှတ်တော် ဒုတိယဥက္ကဋ္ဌကြီး ခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးဖိုးဇော်သည် ဖခင်ဖြစ်သူ၏ကျန်းမာရေး အား အနီးကပ် ပြုစုစောင့်ရှောက်ရန် သနပ်ပင်မြို့သို့ ပြန်လည်သွားရောက်မည်ဖြစ်ပါ၍ ၂၁-၉-၂၀၁၁ ရက်နေ့မှ ၂၃-၉-၂၀၁၁ ရက်နေ့အထိ လွှတ်တော် တက်ရောက်ခြင်းမှ (၃)ရက်ခွင့်ပြုပေးနိုင်ပါရန် ဦးဖိုးဇော် ကိုယ်စား ပဲခူးတိုင်းဒေသကြီးမဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ကျွန်တော် ဦးဝင်းနိုင်ရှိန် မှ လေးစားစွာ ခွင့်ပန်ကြားအပ်ပါတယ်ခင်ဗျား။</speech>
<speech type="vicespeaker">ယခု ဦးဖိုးဇော် ၏ ခွင် (၃)ရက် ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဒုတိ ယပုံမှန်အစည်းအဝေး ၂၂ ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးမေ့ (၂၁၈) ဦး၊ ယခင်က ခွင့်ပန်ကြား သဖြင့် ခွင့်ပြုထားသူ(၁၆)ဦးရှိပြီး ယနေ့ခွင့်ပန်ကြားသဖြင့် ခွင့်ပြု ထားသူ(၄)ဦးဖြစ်၍ အမျိုးသား လွှတ်တော်က စုစုပေါင်း ခွင့်ပန်ကြား၍ ခွင့်ပြုထားသူ (၂၀) ဦးဖြစ်ပြီး၊ ခွင့်မဲ့ပျက်ကွက်သူမရှိပါ။ အမျိုးသားလွှတ်တော်ဆိုင်ရာ နည်းဥပဒေ(၄) နည်းဥပဒေခွဲ(ဂ)၊ နည်းဥပဒေခွဲ ငယ်(၂) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအတင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စား လှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">အမျိုးသားလွှတ်တော်က သဘောတူတဲ့အတွက် အမျိုးသား လွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေကို အမျိုးသားလွှတ်တော် က အတည်ပြု မှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="vicespeaker">အမျိုးသားလွှတ်တော်ကိုယ်စားလှယ်များ ခင်ဗျား။ အ မျိုးသား လွှတ်တော်သို့ အမျိုးသားလွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ဖြေကြားခြင်း အစီအစဉ်ကို ဆောင်ရွက်သွားမှာဖြစ်ပါတယ်။</speech>
<title>ပြည်ထောင်စုတိုင်းရင်းသားလူမျိုးများ ဖွံ့ဖြိုးရေးတက္ကသိုလ် ပုံမှန်အတိုင်း ဆက်လက်ဖွင့်လှစ် သွားရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ယခု လွှတ်တော်ကိုယ်စားလှယ်တစ်ဦးက မေးမြန်းသည့်မေးခွန်းသည် ပြည်ထောင်စု ရာထူးဝန်အဖွဲ့ ဥက္ကဋ္ဌက ဖြေကြားမည့် မေးခွန်းဖြစ်ပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)မှ ဦးအောင်ချစ်လွင် က ပြည်ထောင်စု တိုင်းရင်းသားလူမျိုးများ ဖွံ့ဖြိုးရေးတက္ကသိုလ် ပုံမှန်အတိုင်း ဆက်လက်ဖွင့်လှစ်သွားရန်အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="59">ဦးအောင်ချစ်လွင်၊ စစ်ကိုင်းတိုင်းဒေသကြီး မဲဆန္ဒနယ်အမှတ် (၁၁)</mp>လေးစား အပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် ပြည် ထောင်စုဝန်ကြီးများ၊ အထူး ဖိတ်ကြားထားသော ဧည့်သည်တော်များ ၊ တစ်လှေထဲစီးတစ်ခရီးတည်းသွားတဲ့ အမျိုးသား လွှတ်တော်ကိုယ်စားလှယ်များအားလုံး မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်က တော့ စစ်ကိုင်းတိုင်းဒေသကြီး မဲဆန္ဒနယ်အမှတ် (၁၁)မှ အမျိုးသားလွှတ်တော်ကိုယ်စားလှယ် ဦးအောင်ချစ်လွင် ဖြစ်ပါတယ်။ ကျွန်တော့်အနေနဲ့ ပြည်ထောင်စုတိုင်းရင်းသားလူမျိုးများဖွံ့ဖြိုးရေး တက္ကသိုလ် ဆက်လက်ဖွင့် လှစ်ထားရှိနိုင်ရေး အစီ အစဉ် ရှိ /မရှိနှင့် စပ်လျဉ်းတဲ့ မေးခွန်းကို မေးမြန်းသွားမှာ ဖြစ်ပါတယ်။ လေးစားရပါသော ဒုတိယဥက္ကဋ္ဌကြီးခင်ဗျား။ ကျွန်တော့်ရဲ့ မေးခွန်း ကို ဖတ်ကြားခွင့်ပြုပါရန် တင်ပြအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="59">ဦးအောင်ချစ်လွင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်၁)</mp>လေးစားအပ်ပါ သော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ ကျွန်တော်တို့ စစ်ကိုင်းတိုင်းဒေသကြီး စစ်ကိုင်းမြို့နယ်၊ ရွာသစ်ကြီး၊ စံပြကျေးရွာမှာ ဖွင့်လှစ်ထားရှိတဲ့ ပြည်ထောင်စုတိုင်းရင်းသား လူမျိုးများ ဖွံ့ဖြိုးရေး တက္ကသိုလ်ရဲ့ ဖြစ်ပေါ်လာပုံနဲ့ ပတ်သက်ပြီး ကျွန်တော် အနည်းငယ်တင်ပြ ချင်ပါတယ်။ ၁၉၆၄ ခုနှစ် ဖေဖော်ဝါရီလ ၂၅ ရက်နေ့မှာကျင်းပတဲ့ တော်လှန်ရေးကောင်စီ (၆၅) ကြိမ်မြောက် အစည်းအဝေးက ပြည်ထောင်စုတိုင်းရင်းသားလူမျိုးများ ဖွံ့ဖြိုးရေးသိပ္ပံကို တည်ထောင်ဖွင့်လှစ်ရန် ဆုံး ဖြတ်ခဲ့တဲ့အတိုင်း ၁၉၆၄ ခုနှစ် အောက်တိုဘာလ ၂၀ ရက်နေ့မှာ တော်လှန်ရေးအစိုးရပညာရေးနဲ့ ကျန်းမာရေး ဝန်ကြီးဌာန တာ ဝန်ခံဗိုလ်မှူးကြီးစည်သူလှဟန်က ကျောင်းတံဆိပ်မော်ကွန်းကျောက်ပြားကို ဖွင့်လှစ်ခြင်းဖြင့် ပြည်ထောင်စုတိုင်းရင်းသားလူမျိုးများ ဖွံ့ဖြိုးရေးသိပ္ပံကို ဖွင့်လှစ်ခဲ့ပါတယ်။ ဒီဟာက စစ်ကိုင်းမြို့မှာ ဖွင့် လှစ်ခဲ့တာဖြစ်ပြီး ၁၉၆၈ ခုနှစ် သြဂုတ်လ ၁၄ ရက်နေ့မှာ ဖွံ့ဖြိုးရေးသိပ္ပံကို စစ်ကိုင်းမြို့ ကနေပြီးတော့မှ (၂၃)မိုင်ကွာဝေးတဲ့ ရွာသစ်ကြီးကျေးရွာကို အခုဆက်လက်ဖွင့်လှစ်ထားရှိတဲ့နေရာမှာ ပြောင်းရွှေ့ဖွင့်လှစ်ခဲ့ပါတယ်။ လေးစားရပါသော အမျိုးသားလွှတ်တော် ဒုတိယဥက္ကဋ္ဌကြီးခင် ဗျား။ ၁၉၉၀ ပြည့်နှစ်၊ ဒီဇင်ဘာလ ၁၀ ရက်နေ့မှာ ကာကွယ်ရေးဝန်ကြီးဌာနန်းမဆောင် နယ်စပ်ဒေသနှင့်တိုင်းရင်းသား လူမျိုးများဖွံ့ဖြိုးတိုးတက်မှုအကောင်အထည်ဖော်ရေဗဟိုကော်မတီဥက္ကဋ္ဌ ဗိုလ်ချုပ်မှူးကြီး သန်းရွှေ က နယ်စပ်ဒေသဖွံ့ဖြိုးရေးကို အရှိန်အဟုန်မြှင့် ဆောင်ရွက်နေခြင်းအပေါ် ထိရောက်စွာ အထောက်အကူပြုနိုင်ရန် ပြည်ထောင်စုတိုင်းရင်း သားလူမျိုးများ ဖွံ့ဖြိုးရေးသိပ္ပံကို တက္ကသိုလ် အဆင့်တိုးမြှင့်၍ မူလတန်းအဆင့် ၊ အလယ်တန်းအဆင့်နဲ့ အထက်တန်းပြ အဆင့် ဆရာ ဆရာမ များအား လေ့ကျင့် သင်ကြားပေးရန် လမ်းညွှန်မိန့်ကြားခဲ့ပြီး၊ ယင်းလုပ်ငန်းများကို ၁၉၉၁-၉၂ ပညာသင်နှစ်မှစ၍ အကောင်အထည်ဖော်ဆောင်ရွက်ရန် လမ်းညွှန်ချက်နဲ့အညီ ၁၉၉၁ ခုနှစ်၊ ဇွန်လ(၁၀)ရက်နေ့မှာ ပြည်ထောင်စုတိုင်းရင်းသားလူမျိုးများ ဖွံ့ဖြိုးရေးတက္ကသိုလ်၊ အင်္ဂလိပ်လို cosmo:3cQlulaop:n (University For Development of National Races Of The Union)အဖြစ်ဖွင့်လှစ်ခဲ့ပါတယ်။ ကျွန်တော်ဟာ ပြည်ထောင်စုတိုင်းရင်းသားလူမျိုးများ ဖွံ့ဖြိုးရေး သိပ္ပံက အပတ်စ ၌ ၁၃/ ၂၉ နဲ့ ၁၉၈၂ ခုနှစ်မှာ သင်တန်းဆင်းခဲ့ တာဖြစ်ပါတယ်။ မူလတန်းပြ ဆရာအဖြစ်တာဝန်ထမ်းဆောင်ခဲ့ပြီး အလယ်တန်းပြရာထူးနဲ့ အနားယူခဲ့သူတစ်ဦးလည်းဖြစ်ပါတယ်။ ကျွန်တော့်လို အခုတက်ရောက်နေတဲ့ အမျိုးသားလွှတ် တော်နဲ့ ပြည်သူ့လွှတ်တော်မှာ ကျွန်တော်တို့ ဖွံ့ဖြိုးရေးကျောင်းဆင်းတွေ၊ ဖွံ့ဖြိုးရေးကျောင်းဆင်း ညီအစ်ကိုမောင်နှမများ (၂၃)ဦးပါရှိပါတယ်။ ကျွန်တော်တို့ဟာ ပြည်ထောင်စုတိုင်းရင်းသား လူမျိုးများဖွံ့ဖြိုးရေး တက္ကသိုလ်မှာ ပြည်ထောင်စုမြန်မာနိုင်ငံအတွင်းမှာ မှီတင်းနေထိုင်ကြတဲ့ တိုင်းရင်းသားမျိုးနွယ်စု (၁၀၀)ကျော် စုဝေးပညာသင်ကြားရာ ပြည်ထောင်စုကျောင်းတော်ကြီး တစ်ခုဖြစ်ခဲ့ပါတယ်။ ကျွန်တော်တို့ မြန်မာနိုင်ငံအနှံ့က တိုင်းရင်းသားတွေဟာ အဲဒီကျောင်း တော်ကြီးမှာ စုပေါင်း ပြီးတော့မှ မောင်ရင်းနှမသဖွယ် အေးအတူပူအမျှ ချစ်ခင်ရင်းနှီး စွာနဲ့ (၄)နှစ်တာ ပညာသင်ကြား ပြီး သင်တန်းဆင်းတဲ့အခါမှာ ဝေးလံခေါင်းပါးသည့် ဖွံ့ဖြိုးတိုးတက်မှု နောက်ကျနေတဲ့ဒေသကို သွားရောက်ကာ ဖွံ့ဖြိုးရေးလုပ်ငန်းများကိုဦးဆောင်၍ မူလတန်းပြဆရာအဖြစ် ကျရာနေရာက တာဝန်ထမ်းဆောင်ခဲ့ရာ ဖွံ့ဖြိုးရေးကျောင်းတော်ကြီးက သင်ကြားပေးခဲ့တဲ့ သမိုင်းပေးတာဝန် လည်းဖြစ်ပါတယ်။ ပြည်ထောင်စုတိုင်းင်းသားလူမျိုးများ ဖွံ့ဖြိုးရေးတက္ကသိုမှာ ပညာရေးဆိုင်ရာ ဘာသာရပ်များ၊ လက်တွေ့ဆိုင်ရာဘာသာရပ်များ၊ ဆရာအတတ်သင်ဘာသာရပ်များ၊ တိုင်းရင်းသား ရိုးရာယဉ်ကျေးမှု အဆိုအကများကို ကိုယ်တိုင်ပါဝင်သင်ကြားခွင် ရရှိပြီး၊ မျိုးနွယ်စု တစ်စုရဲ့ ရိုးရာယဉ်ကျေးမှု ဓလေ့ထုံး တမ်းစဉ်လာများကို ကိုယ်တိုင်ပါဝင်လုပ်ဆောင်ခွင် ရရှိခဲ့ပါတယ်။ ဒီလိုလုပ်ဆောင်ခွင့်ရရှိပြီး မိမိတို့ဒေသကို ပြန်လည်ရောက်ရှိတဲ့အခါမှာ ကျောင်းတော်ကြီးက သင်ကြားပို့ချပေးလိုတဲ့ ပညာရပ်တွေကို ဒေသခံကျောင်းသူ ကျောင်းသားများအား ပြန်လည် သင်ကြားပို့ချပြီး ကျောင်းသားကျောင်းသူတွေကတစ်ဆင့် ဒေသခံတိုင်းရင်းသားများဟာ ကြည့်ရှု ခွင့်ရရှိတဲ့အတွက်ကြောင့်မို့ တစ်မျိုးနဲ့တစ်မျိုး၊ တစ်ယောက်နဲ့တစ်ယောက် အနေဝေးနေပေမယ့် လည်း တစ်ဦးကိုတစ်ဦး ချစ်ခင်လေးစားကာ ပြည်ထောင်စုစိတ်ဓာတ် ပိုမိုခိုင်မြဲစေသော ကျောင်းတော်ကြီးတစ်ခုဖြစ်သလို တိုင်းရင်းသားလူမျိုးများ စည်းလုံးညီညွတ်ရေးကို ခိုင်မြဲစေသော ဘူမိနက်သန် နေရာတစ်ခုလည်း ဖြစ်ပါတယ်။ လေးစားရပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ ပြည်ထောင်စု တိုင်းရင်းသားလူမျိုးများ ဖွံ့ဖြိုးရေးတက္ကသိုလ်ဟာ ၁၉၆၄-၆၅ ပညာသင်နှစ်ကနေ ၂၀၁၁-၂၀၁၂ ပညာသင်နှစ်အထိ ဖွင့်လှစ်ပေးခဲ့တဲ့သင်တန်းများကတော့ မူလတန်းဆရာဖြစ်သင်တန်း၊ အလယ်တန်းဆရာဖြစ်သင်တန်း၊ ပညာရေး ဘွဲ့တစ်နှစ်သင်တန်း၊ အထူး မူလတန်းပြဆရာဖြစ်သင်တန်း၊ ပညာ ရေးဘွဲ့လေးနှစ်သင်တန်း၊ ဆရာအတတ်သင်ဒီပလိုမာသင်တန်း၊ ပညာရေးဘွဲ့ ပေါင်းကူး(၂)နှစ် သင်တန်း၊ မဟာဒဿန ပညာရေးဘွဲ့သင်တန်း၊ မဟာပညာရေးဘွဲ့ အရည်အချင်းစစ်သင်တန်း၊ မဟာပညာရေးဘွဲ့ စတဲ့သင်တန်းများကိုဖွင့်လှစ်ခဲ့ပြီး ၂၀၁၁-၂၀၁၂ ပညာသင်နှစ် ပြီးဆုံးချိန်မှာ တော့ သင်တန်းသားဦးရေ စုစုပေါင်း (၁၂၁၀၄)ဦး ရှိမှာ ဖြစ်ပါတယ်။ လေးစားရပါသော အမျိုးသားလွှတ်တော် ဒုတိယ ဥက္ကဋ္ဌကြီးခင်ဗျား။ အခုအချိန်မှာ ပြည်ထောင်စုတိုင်းရင်းသား လူမျိုးများဖွံ့ဖြိုးရေးတက္ကသိုလ် ပုံမှန်သင်တန်းအဖြစ် ၂၀၀၈-၂၀၀၉ ပညာသင်နှစ်က တက်ရောက် ခဲ့တဲ့ သင်တန်းသားဟာ ၂၀၁၁-၂၀၁၂ ပညာသင်နှစ်မှာ (၄)နှစ် သင်ယူပြီးတော့မှ သင်တန်းပြီး ဆုံးတော့မှာ ဖြစ်ပါတယ်။ ၂၀၀၉-၂၀၁၀ ပညာသင်နှစ်ကစပြီး ပုံမှန်သင်တန်းသားခေါ်ယူ ထားခြင်းမရှိတဲ့အတွက်ကြောင့်မို့လို့ ၂၀၁၁-၂၀၁၂ ပညာသင်နှစ်မှာ တက်ရောက်မယ့် ပုံမှန် သင်တန်းသားဟာ မရှိခဲ့တဲ့အတွက်ကြောင့်မို့ ဒီမေးခွန်းကို ကျွန်တော် မေးမြန်းရခြင်းဖြစ်ပါတယ်။ လေးစားရပါသော အမျိုးသားလွှတ်တော်ဒုတိယဥက္ကဋ္ဌကြီးခင်ဗျား။ ကျွန်တော့်အနေနဲ့ တိုင်းရင်းသား စည်းလုံးညီညွှတ်ရေးကိုရှေးရှုပြီး ပြည်ထောင်စုသမ္မတ မြန်မာနိုင်ငံတော်အတွင်းမှာ မှီတင်း နေထိုင်ကြတဲ့ တိုင်းရင်သားလူမျိုးများစုဝေးပြီး ပညာသင်ကြားခွင့်ရှိတဲ့ ပြည်ထောင်စုတိုင်းရင်းသား လူမျိုးများဖွံ့ဖြိုးရေးတက္ကသိုလ် ပုံမှန်အတိုင်းဆက် လက်ဖွင့်လှစ်သွားရန် အစီအစဉ်ရှိ /မရှိကို ဖွံ့ဖြိုးရေးဆင်း ညီအစ်ကို မောင်နှမများကိုယ်စား အမျိုးသားလွှတ်တော် ဒုတိယဥက္ကဋ္ဌကြီးမှ တစ်ဆင့်မေးမြန်းရခြင်း ဖြစ်ပါတယ်ခင်ဗျား။ ဖွံ့ဖြိုးရေးညီအစ်ကိုမောင်နှမများကိုယ်စား အထူးကျေးဇူးတင်ရှိပါတယ်။</speech>
<speech type="vicespeaker">မေးခွန်းနှင့်ပတ်သက်ပြီး ပြည်ထောင်စုရာထူးဝန်အဖွဲ့ ဥက္ကဋ္ဌက ဖြေကြားပေးဖို့ ဖြစ်ပါတယ်</speech>
<speech><agency id="53">ဦးကျော်သူ(ဥက္ကဋ္ဌ၊ ပြည်ထောင်စုရာထူးဝန် အဖွဲ့)</agency>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့်တကွ အမျိုး သားလွှတ်တော် ကိုယ်စားလှယ်များ၊ အထူးဖိတ်ကြားထားသော ဧည့်သည်တော်ကြီးများအားလုံး ကိုယ်စိတ်နှစ်ဖြာကျန်းမာရွှင်လန်း ကြပါစေကြောင်း ဆုမွန်ကောင်းတော်ရင်း ဂါရဝပြုနှုတ်ခွန်းဆက်အပ်ပါတယ်။ စစ်ကိုင်းတိုင်း ဒေသကြီး မဲဆန္ဒနယ်အမှတ် (၁၁) အမျိုးသားလွှတ်တော်ကိုယ်စားလှယ် ဦးအောင်ချစ်လွင် မှ ပြည်ထောင်စုတိုင်းရင်းသားလူမျိုးများ ဖွံ့ဖြိုးရေးတက္ကသိုလ် ပုံမှန်အတိုင်းဆက်လက် ဖွင့်လှစ် သွားရန်အစီအစဉ် ရှိ/မရှိ မေးခွန်းကို ယနေ့ကျင်းပနေတဲ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးမှာ တင်သွင်းခဲ့ပါတယ်။ ဒီ မေးခွန်းကို ပြည်ထောင်စု ရာထူးဝန်အဖွဲ့ ဥက္ကဋ္ဌဖြစ်တဲ့ ကျွန်တော် ဦးကျော်သူက ရှင်းလင်း ဖြေကြားခွင့်ပြုပါရန် အမျိုးသားလွှတ်တော် ဒုတိယဥက္ကဋ္ဌ ကြီးထံ ခွင့်ပန်အပ်ပါတယ်။ လေးစား အပ်ပါသော အမျိုးသားလွှတ်တော် ဒုတိယ ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော်ကြီးများခင်ဗျား။ ယနေ့အချိန်အခါမှာ စစ်ကိုင်းတိုင်းဒေသကြီး၊ စစ်ကိုင်းမြို့နယ်၊ ရွာသစ်ကြီးမှာတည်ရှိ တဲ့ ပြည်ထောင်စု တိုင်းရင်းသားလူမျိုးများ ဖွံ့ဖြိုးရေးတက္ကသိုလ် (University For The Development of The National Races of The Union) ဒီတက္ကသိုလ်ရဲ့ ဖြစ်ပေါ်လာပုံ အဆင့်ဆင့်ကိုတော့ ကိုယ်တိုင် ကိုယ်ကျသင်တန်းအမှတ်စဉ် ၁၃/ ၂၉ မှာ တက်ရောက် ပညာ သင်ကြားခဲ့တဲ့ အမျိုးသားလွှတ်တော် ကိုယ်စားလှယ် ဦးအောင်ချစ်လွင် က သူရဲ့ မေးခွန်းမှာ အကျဉ်းချုပ်တင်ပြခဲ့ပြီးဖြစ်တဲ့အတွက် ဒီတက္ကသိုလ်ရဲ့ နောက်ခံသမိုင်းကို ကျွ န်တော့်အနေဖြင့် ထပ်မံပြီးရှင်းလင်းမပြတော့ပါဘူး။ ယနေ့ ကျင်းပနေတဲ့ အမျိုးသားလွှတ်တော်မှာ သာမက ပြည်သူ့လွှတ်တော်မှာလည်း ပြည်ထောင်စုတိုင်းရင်း သားလူမျိုးများ ဖွံ့ဖြိုးရေးတက္ကသိုလ်မှာ အောင်မြင်စွာ ပညာသင်ကြားခဲ့ကြတဲ့ ကျောင်းဆင်းပုဂ္ဂိုလ်များဟာ နိုင်ငံ့တာဝန်ကို အဆင့် မြင့်မားတဲ့ အခန်းကဏ္ဍကနေပြီး ပါဝင်ထမ်း ရွက်နေကြတာကို မြင် တွေ့ကြားသိရတဲ့အတွက် လည်း ဝမ်းမြောက်ဂုဏ်ယူပါကြောင်း ပြောကြားလို ပါတယ်။ ပြည်ထောင်စုတိုင်းရင်းသား လူမျိုး များဖွံ့ဖြိုးရေးသိပ္ပံအနေဖြင့်တော်လှန်ရေးကောင်စီအစိုးရလက်ထက်၉၆၄ ခုနှစ် အောက်တိုဘာလ(၂၀)ရက်နေ့ မှာ စတင်ဖွင့်လှစ်ခဲ့စဉ်က အဓိကရည်ရွယ်ချက်ကတော့ နယ်စပ်ဒေသနဲ့ သွားလာ ရေးဝေးလံခက်ခဲတဲ့ဒေသက တိုင်းရင်းသားလူငယ်တွေကို နိုင်ငံတော်ကတာဝန်ယူပြီး ပညာတတ် ဘွဲ့ရအောင် သင်ကြားလေ့ကျင့်ပေးပြီး ဝေးလံခေါင်းပါး ဖွံ့ဖြိုးတိုးတက်မှု နောက်ကျနေတဲ့ မိမိတို့ ဇာတိဒေသတွေမှာပြန်လည်ပြီး ပညာရေးဝန်ထမ်း တာဝန်ထမ်းဆောင်စေခြင်းဖြင့် တိုင်းရင်းသား ပြည်သူများအကြား ခေတ်ပညာပြန့်ပွားစေဖို့နဲ့ တ စ်ဖက်တစ်လမ်းကလည်း ဒေသဖွံ့ဖြိုးရေး လုပ်ငန်းတွေမှာ ပါဝင်ဆောင်ရွက်နိုင်ဖို့ ဖြစ်ပါတယ်။ ထိုအချိန်အခါကို ပြန်ပြီးကြည့်ကြမယ်ဆိုရင် မြန်မာနိုင်ငံမှာ တက္ကသိုလ်ဆိုလို့ ရန်ကုန်နဲ့ မန္တလေးမြို့ကြီး နှစ်မြို့မှာသာရှိပြီး ကောလိပ်များ အနေနဲ့လည်း မော်လမြိုင်၊ မကွေး၊ ပုသိမ်၊ မြစ်ကြီးနား၊ တောင်ကြီး နဲ့ ကျောက်ဖြူမြို့များမှာ သာ ဖွင့်လှစ်နိုင်တဲ့အတွက် တိုင်းနှင့် ပြည်နယ် အထူးသဖြင့်တော့ နယ်စပ်ဒေသတွေမှာရှိတဲ့ တိုင်းရင်းသားလူငယ်များရဲ့ ပညာသင်ယူနိုင်မှု အခွင့်အလမ်းဟလွန်စွာနည်းပါးပြီး ပညာတများ မွေးထုတ်ဖို့ အခက်အခဲရှိခဲ့ပါတယ်။ ဒါကြောင့်လည်း အဲဒီကာလက ပြည်ထောင်စု တိုင်းရင်းသားလူမျိုးများ ဖွံ့ဖြိုးရေးတက္ကသိုလ်ဟာ ပြည်နယ်တိုင်းများက သင်တန်းသားများကို ခေါ်ယူပြီး ပညာရေးဘွဲ့သင်တန်းတွေ ဖွင့်လှစ် သင်ကြားပေးကာ နောက်ပိုင်းမှာတော့ ၁၉၉၄၁၉၉၅ ခု ပညာသင်နှစ်ကစပြီး မဟာပညာရေးဘွဲ့ သင်တန်းအထိ ဖွင့်လှစ်သင်ကြားပေးခဲ့တာ ရှိပါတယ်။ အခုအချိန်မှာတော့ တိုင်းဒေသကြီးနဲ့ ပြည်နယ်(၁၄)ခုစလုံးမှာ တက္ကသိုလ်၊ နည်းပညာ တက္ကသိုလ်နဲ့ ကွန်ပျူတာတက္ကသိုလ်တွေရှိတဲ့အပြင် အချို့ဒေသတွေမှာလည်း ဒီဂရီကောလိပ်တွေကို နိုင်ငံတော်အစိုးရက ဖွင့်လှစ်တည်ထောင်ပေးထားပြီး ဖြစ်ပါတယ်။ ဒီလို နိုင်ငံတော်ကဘဏ္ဍာ ငွေကြေးများစွာ အကုန်အကျခံပြီး တက္ကသိုလ်၊ ကောလိပ်တွေကို နိုင်ငံတစ်ဝန်းလုံးဖွင့်လှစ် ပေးရတဲ့ အဓိက ရည်ရွယ်ချက်ကတော့ နိုင်ငံတော်ရဲ့ နယ်မြေအသီးသီးမှာ အကြားမလပ် ဖွံ့ဖြိုး တိုးတက်မှုရှိစေရေးနဲ့ တိုင်း ဒေသကြီးနဲ့ ပြည်နယ်အနှံ့က တိုင်းရင်းသားလူငယ်တွေအတွက် ငွေကုန်ကြေးကျခံပြီး ဝေးလံ တဲ့ဒေသတွေဆီ သွားပြီး အဆင့်မြင့်ပညာရပ်တွေကို သင်ယူဖို့ မလို အပ်စေဘဲ ကိုယ့်ရပ်၊ ကိုယ့်ရွာ၊ ကိုယ့်ဒေသအတွင်းမှာပဲ မိဘမျိုးများနဲ့မခွဲမခွာ ပညာဆက်လက် ဆည်းပူးနိုင်ကြစေဖို့ ဖြစ်ပါတယ်။ ဒါ့အပြင် နယ်စပ်ဒေသဖွံ့ဖြိုးတိုး တက်ရေးကို အရှိန်အဟုန်ဖြင့် အထူးအလေးထား ဆောင်ရွက်ဖို့ ရည်ရွယ်ပြီး ၁၉၉၂ ခုနှစ် စက်တင်ဘာလမှာ နယ်စပ်ဒေသ နှင့် တိုင်းရင်းသားလူမျိုးများ ဖွံ့ဖြိုးတိုးတက်ရေး ဝန်ကြီးဌာနကိုလည်း ဖွဲ့စည်းပေးခဲ့ပြီး ယနေ့အစိုးရသစ်လက်ထက်မှာတော့ နယ်စပ်ရေးရာ ဝန်ကြီးဌာနအဖြစ် ပြင်ဆင်ဖွဲ့စည်း ဆောင်ရွက် လျက်ရှိပါတယ်။ နယ်စပ်ရေးရာဝန်ကြီးဌာနရဲ့ စီမံခန့်ခွဲမှု အောက်မှာလည်း ပြည်ထောင်စုတိုင်းရင်းသား လူငယ်များစွမ်းရည်ဖွံ့ဖြိုးရေး ဒီဂရီ ကောလိပ်(၂)ခုကို ရန်ကုန်မြို့နဲ့ မန္တလေးမြို့များမှာ ဖွင့်လှစ် သင်ကြားလေ့ကျင့်ပေးလျက်ရှိပါတယ်။ ဒီလို ဖွင့်လှစ်ရတဲ့ ရည်ရွယ်ချက်ကလည်း နယ်စပ်ဒေသ မှာ လိုအပ်နေတဲ့ လူ့စွမ်းအားအရင်း အမြစ်များ ပေါ်ထွန်းလာစေရန်နှင့် ဒေသဖွံ့ဖြိုးရေးကိုဆောင်ရွက်ပေးနိုင်မယ့် အဆင့်မြင့်ပညာတတ်ကျွမ်းတဲ့ အသိ ပညာရှင်များ မွေးထုတ် ပေးနိုင်စေ ရန်ဆိုတဲ့ အချက်တွေပါဝင်ပါတယ်။ ဒါကြောင့် လက်ရှိအခြေအနေမှာ ပြည်ထောင်စုတိုင်းရင်းသား လူမျိုးများဖွံ့ဖြိုးရေးတက္ကသိုလ်ကို ဆက်လက်ဖွင့်လှစ်ရန် မလိုအပ် တော့တဲ့ အနေအထားမှာ ရှိ တဲ့အတွက် ၂၀၁၁-၂၀၁၂ ပညာသင်နှစ်မှာပဲ သင်တန်းများကို နောက်ဆုံးနှစ်အဖြစ် သတ်မှတ် ဖွင့်လှစ်ပေးပြီး နောက်ပိုင်းကာလများအတွက် သင်တန်း သားများ ထပ်မံခေါ်ယူပြီး သင်တန်းများ ဆက်လက်ဖွင့်လှစ်သင်ကြားပေးဖို့ အစီအစဉ်မရှိပါကြောင်း ရှင်းလင်းပြောကြားအပ်ပါတယ်။ အခုလို ရှင်းလင်း ဖြေကြားခွင့်ရတဲ့အတွက် အမျိုးသား လွှတ်တော် ဒုတိယဥက္ကဋ္ဌကြီးအား လည်းကောင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ် (၁၁)ရဲ့ အမျိုးသားလွှတ်တော် ကိုယ်စားလှယ် ဦးအောင်ချစ်လွင် အပါအဝင် ယနေ့ တက်ရောက်လျက်ရှိတဲ့ လွှတ်တော် ကိုယ်စားလှယ်များ အားလုံးကို လှိုက်လှဲစွာဖြင့် ကျေးဇူးတင်ရှိပါကြောင်း တင်ပြအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<title>ဘူးသီးတောင်-ညောင်ချောင်းလမ်းပေါ်ရှိ ပေ (၁၀၀)ကျော် တံ တား(၄)စင်းကို တည်ဆောက် ပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး လွှတ်တော်ကိုယ်စားလှယ် (၆)ဦးက မေးမြန်း သည့်မေးခွန်းများသည် နယ်စပ်ရေးရာဝန်ကြီးဌာန ပြည်ထောင်စုဝန်ကြီး တစ်ဦး တည်းက ဖြေကြားမည့်မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာမေးခွန်းများ ကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီးက တစ်ခုချင်းဖြေကြားပေးဖို့ ဖြစ်ပါတယ်</speech>
<speech type="vicespeaker">ပထမဦးစွာ ရခိုင်ပြည်နယ် မဲဆန္ဒနယ်အမှတ် (၉) မှ ဦးမောင်အေးထွန်း က ဘူးသီးတောင်-ညောင်ချောင်းလမ်းပေါ်ရှိ ပေ(၁၀၀)ကျော် တံတား(၄) စင်း ကို တည်ဆောက်ပေးရန် အစီအ��ဉ်ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="129">ဦးမောင်အေးထွန်း၊ ရခိုင်ပြည်နယ်မဲဆန္ဒနယ်အမှတ်(၉)</mp>လေးစားအပ်ပါ သော အမျိုးသားလွှတ်တော် ဒုတိယဥက္ကဋ္ဌကြီးနှင့်တကွ ပြည်ထောင်စုအ ဆင့်ဝန်ကြီးများ ဧည့်သည်တော်များနှင့် လွှတ်တော်ကိုယ်စားလှယ်များ မင်္ဂလာပါလို့ နှုတ်ခွန်းဆက်ဂါရဝပြုအပ် ပါတယ်ခင်ဗျာ။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးမောင်အေးထွန်း ဖြစ်ပါတယ်။ ကျွန်တော် မေးမြန်းလိုသည့်မေးခွန်းကတော့ ဘူးသီးတောင်- ညောင်ချောင်းကားလမ်းပေါ်ရှိ ပေ(၁၀၀)ကျော်ရှည်သည့် တံတား (၄)စင်းကိစ္စနဲ့ စပ်လျဉ်း၍ မေးမြန်း တင်ပြမှာဖြစ်ပါတယ်။ ကျွန်တော် ဘူးသီးတောင်မြို့နှင့် (၁၆)မိုင်ခန့်ကွာဝေး သည့် ညောင်ချောင်းကျေးရွာအုပ်စုသို့ ဆက်သွယ်သည့်လမ်းကို ၁၉၈၁ ခု ၁၉၈၂ ခုနှစ်ကတည်း က အကျယ်ပေ (၂၃)ပေရှိတဲ့ အမာခံ မြေသားလမ်းများ တည်ဆောက်ဖောက်လုပ်ထားရှိပါ တယ်။ အဲဒီလမ်းမှာ မြေားအမာခံလမ်းအပြင် တံတား ကြီး၊ တံတားငယ်များ ရှိပါတယ်။ အဲဒီ တံတားကြီးများအနက် ပေ (၁၀၀)ကျော် တံတား (၄)စင်းဖြစ်တဲ့ ကင်းချောင်းတံတား၊ သပိတ်တောင်မြောက်ရွာတံတား၊ စိမ်ညင်းပြားတံတား၊ ဖရုံချောင်းတံတားတို့မှာ သစ်သားနှင့်ပြုလုပ် ထားတဲ့ တံတားများဖြစ်တဲ့အတွက် မိုးရာသီတောင်ကျရေစီးဆင်းမှု မြန်တဲ့အတွက် တံတားရဲ့ သစ်သားတိုင်များဟာ ခိုင်ခံ့မှုမရှိတဲ့အတွက် မကြာခဏဆိုသလို တံတားများပျက်စီးတာကို တွေ့ရှိ ရပါတယ်။ အဲဒီလို မကြာခဏ ပျက်စီးတဲ့အတွက် အဲ ဒီတံတားများအစား လူသွားတံတားများ ပြုလုပ်ပြီး၊ ပွင့်လင်းရာသီများမှာ မော် တော်ဆိုင်ကယ်ဖြင့် ခက်ခက်ခဲခဲနှင့် ညောင်ချောင်းမှ ဘူးသီးတောင်၊ ဘူးသီးတောင်မှ ညောင်ချောင်းကျေးရွာအုပ်စုသို့ လုပ်သားပြည်သူများ သွားလာ နေရပါတယ်။ မိုးရာသီအချိန် ကျရင် မော်တော်ဆိုင်ကယ်များဖြင့် သွားရောက်နိုင်ခြင်းမရှိတဲ့ အတွက် ခြေလျင်ခရီးဖြင့်သာ သွားရောက်နေရပါတယ်။ အဲဒီလို အခက်အခဲတွေကြောင့် အဲဒီညောင်ချောင်း ကျေးရွာအုပ်စုတစ်ဝန်းရှိ ကျေးရွာ အုပ်စု (၂၁)အုပ်စုမှ လူဦးရေ ၅၈၀၀၀ ကျော် ခန့်ဟာ ဘူးသီးတောင်နဲ့ ညောင်ချောင်းကျေးရွာအုပ်စု ၊ ညောင်ချောင်းကျေးရွာတစ်ဝှမ်းရှိ ကျေးရွာအုပ်စုများသည် ခက် ခက်ခဲခဲဖြင့် သွားလာနေရည့်အပြင် တောင်သူလယ်သမား များ တရေးအရသော်လည်း အန်ကရစ်ပိုင်တိုင်ဖြင့် သစ်နှင့်နှေးမှုများရှိတာကို စိုက်ပျိုးထားသည့်လယ်မြေ (၂၁၁၂၉)ဧက နှင့် ဆောင်း သီးနှံ(၃၂၄၁)ဧကမှထွက်ရှိတဲ့ ပိုလျှံတဲ့ သီးနှံများကို ဈေးကွက်ရှိ ရာ ဘူးသီးတောင်မြို့ပေါ်နှင့် မောင်တောမြို့နယ်များသို့ သွားရောက် ရောင်းချရန် အလွန်တရာ အခက်အခဲရှိပါတယ်။ ထို့ အပြင် ညောင်ချောင်းအနီး ပတ်ဝန်းကျင်ရှိ ကျေးရွာသူ/ကျေးရွာသားများရဲ့ ကျန်းမာရေး၊ ပညာရေး၊ လူမှုရေးကိစ္စများကို အချိန်မီ မသွား ရောက်နိုင်သည့်အတွက် နှောင့်နှေးကြန့်ကြာမှုရှိတဲ့အတွက် ကျန်းမာရေးအရသော်လည်းကောင်း၊ ပညာရေးအရသော်လည်းကောင်း နှောင့်နှေးမှုများရှိတာကို တွေ့ရှိရပါတယ်။ အဆိုပါတံတားကို သံကူကွန်ကရစ်ပိုင်တိုင်ဖြင့် သစ်သားတံတားတည်ဆောက်ပေးမည် ဆိုပါကဘူးသီး တောင်နှင့် ညောင်ချောင်ကျေးရွာသို့ ရာသီမရွေးမော်တော်ကားဖြင့်သွားနိုင်လျက် ကျေးလက်နေပြည်သူများရဲ့ ကျန်းမာရေး၊ ပညာရေး၊ လူမှုရေးကိစ္စများကိုလည်း အချိန်တိုတိုဖြင့် ဖြေရှင်းဆောင်ရွက်နိုင်သည့် အပြင် တောင်သူလယ်သမားများ စိုက်ပျိုးထားတဲ့ပိုလျှံ သီးနှံများကိုလည်း ဘူးသီးတောင်မြို့ပေါ် နှင့်မောင်တောမြို့နယ်များသို့ မော်တော်ကားဖြင့်အချိန်မီသွားရောက် ရောင်းချနိုင်မှာဖြစ်ပါတယ်။ ထိုသို့လူမှုရေးအရသော်လည်းကောင်း၊ စီးပွားရေးအရသော်လည်းကောင်းအချိန်မီဖြည့်ဆည်းပေး နိုင်တဲ့အတွက် လုပ်သားပြည်သူများအနေဖြင့် လူမှုစီးပွားရေဘဝတိုးတက်ပြီး ဆင်းရဲမှုလျော့ပါး လာမှာ ဖြစ်ပါတယ်။ အထူးသဖြင့် တင်ပြ လိုတာကတော့ အဲဒီ ညောင်ချောင်းကျေးရွာအုပ်စုမှာ ဘူးသီးတောင်နှင့်စစ်တွေ ကူးတို့သင်္ဘောဟာ ခေတ္တခဏရပ်နားတဲ့နေရာဖြစ်ပါတယ်။ စစ်တွေမြို့ မှ ဘူးသီးတောင်မြို့ သို့သွားလျှင် အချိန်တော်တော် ကြာမြင့်ပါတယ်။ စစ်တွေမြို့က ကူးတို့ သင်္ဘောဟာ ညောင်ချောင်းကျေးရွာအုပ်စုရှိ ညောင်ချောင်းကျေးရွာသို့ ဆိုက်ကပ်မယ်ဆိုရင် ခရီးသည်များဟာ အချိန်တိုတိုဖြင့် ဘူးသီးတောင်သို့ ရောက်ရှိမှာဖြစ်ပါတယ်။ ထို့အပြင် ရေလုပ်သားများဖြစ်တဲ့ တံငါသည်များဟာ မိမိတို့ဖမ်းဆီး ရမိတဲ့ သား၊ ငါး၊ ပုစွန်များကိုဈေးကွက် ရှိရာ ဘူးသီးတောင် မြို့ပေါ်သို့ မော်တော်ကားဖြင့် သွားရောက်ရောင်းချနိုင်တဲ့ အတွက် အလွန်တရာမှအကျိုးရှိမှာတွေ့ရှိရပါတယ်။ထို့ကြောင့်အဆိုပါတံတား(၄)စင်းကို သံကူကွန်ကရစ် ပိုင်တိုင်ဖြင့် သစ်သားတံတားတည်ဆောက်မည် ဆိုပါက မြို့နယ်အင်ဂျင်နီယာ၏ တွက်ချက်မှုအရ တံတား(၄)စင်း စုစုပေါင်းတန်ဖိုးမှာ ကျပ်သိန်း (၁၆၂၂၁၀၀၀၀)သာ ကုန်ကျမယ့်အနေအထား မှာရှိပါတယ်။ သို့ဖြစ်ပါ၍ ကျွန်တော် မေးမြန်းလိုသည့်မေးခွန်းကတော့ အဆိုပါတံတား (၄)စင်း ကို နိုင်ငံတော်အစိုးရက ဆောက်လုပ်ပေးရန် အစီအမံ ရှိ /မရှိ သိရှိလိုပါ ကြောင်းလေးစားစွာ မေးမြန်းတင်ပြအပ်ပါတယ်။ ကျေးဇူးတင်ပါတယ်။</speech>
<title>မြောက်ဦး-ဆင်အိုးလမ်းပိုင်းနှင့် မြောက်ဦး-ပိုးဖြူကျွန်းလမ်းပိုင်းတို့ကို ကျောက်ခင်းလမ်း မြေသားလမ်းများမှ ကတ္တရာလမ်းများအဖြစ် တိုးမြှင့်ဖောက်လုပ်ပေးရန် အစီအစဉ် ရှိ /မရှိနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ် (၂)မှ ဦးကျော်ကျော်က မြောက်ဦး -ဆင်အိုးလမ်းပိုင်းနှင့် မြောက်ဦး -ဖြူကျွန်းလမ်း ပိုင်း တို့ကို ကျောက်ခင်းလမ်းမြေသားလမ်းများမှ ကတ္တရာလမ်းများအဖြစ် တိုး မြှင့် ဖောက်လုပ်ပေးရန် အစီအစဉ် ရှိ/မရှိနဲ့ စပ်လျဉ်းတဲ့မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="122">ဦးကျော်ကျော် ရခိုင်ပြည်နယ် မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် ပြည်ထောင်စုအဆင့်ဝန်ကြီးများ အမျိုးသားလွှတ်တော် ကိုယ်စားလှယ်များအားလုံးကို မင်္ဂလာပါလို့ ကျွန်တော် နှုတ်ခွန်းဆက်သအပ်ပါတယ်။ ကျွန်တော် ကတော့ရခိုင်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ်ဦးကျော်ကျော် ဖြစ်ပါတယ်။ ကျွန်တော် မေးမြန်းမယ့်မေးခွန်းက မြောက်ဦး -ဆင်အိုးလမ်းပိုင်းနှင့် မြောက်ဦးပိုးဖြူကျွန်းလမ်းပိုင်းများဖြစ်သော မြေသားလမ်းနှင့် ကျောက်ခင်းလမ်းကြမ်းတို့ကို ကတ္တရာလမ်း များအဖြစ် တိုးမြှင့်ဖောက်လုပ်ပေးရေးနှင့် စပ်လျဉ်းသည့်မေးခွန်းဖြစ်ပါတယ်။ ဒီမေးခွန်းရဲ့ အကျိုးအကြောင်းနဲ့ ပတ်သက်လို့ ကျွန်တော် နည်းနည်း ဆက်စပ်တင်ပြပေးပါမယ်၊ ကျွန်တော်ရဲ့ ဆက်စပ်တင်ပြပေးချက်ကို ဒုတိယဥက္ကဋ္ဌကြီးမှ ခွင့်ပြုပေးပါရန် တင်ပြအပ်ပါတယ်။</speech>
<speech type="vicespeaker">ခွင့်ပြုပါတယ်</speech>
<speech><mp id="122">ဦးကျော်ကျော်၊ရခိုင်ပြည်နယ် မဲဆန္ဒနယ်အမှတ်(၂)</mp>ဥက္ကဋ္ဌကြီးခင်ဗျား။ ဒေသ တစ်ခုအတွင်း ဒါမှမဟုတ်ရင် မြို့နယ်တစ်ခုအတွင်းမှာ ဖွံ့ဖြိုးမှုရှိလာဖို့ဆိုတာက အဓိကလိုအပ် ချက်မှာ လမ်းပန်းဆက်သွယ်ရေးဖြစ်ပါတယ်။ လမ်းပန်းဆက်သွယ်ရေး ကောင်းမွန်ဖို့လို ပါတယ်။ ဒါဟုတ်တယ်ဆိုတာ အားလုံး ကလက်ခံကြမှာပါ။ ကျွန်တော်တို့ ရခိုင်ပြည်နယ်ရဲ့ ဖွံ့ဖြိုးမှုဟာ အများ ကြီးနောက်မှာ ကျန်နေ ခဲ့တာလည်း ဒီလမ်းပန်းဆက်သွယ်ရေး ညံ့ဖျင်းမှုကြောင့် ဆိုတာ လည်းတစ်ခုအပါအဝင်ဖြစ်ပါတယ်။ ဒုတိယဥက္ကဋ္ဌကြီးခင်ဗျား။ ကျွန်တော်တို့ မြောက်ဦးမြို့နယ်မှာ မြို့ရဲ့ အရှေ့ဘက်ခြမ်းနဲ့ အရှေ့မြောက်ဘက်ခြမ်းဆိုပြီးတော့ အဲဒီဘက်ခြမ်း တွေမှာ ရှိတဲ့ ကျေးရွာများက ပြည်သူများဟာ မြောက်ဦးကိုသွားလာဖို့အတွက် လမ်း ပိုင်း(၂)ခုရှိပါတယ်။ အဲဒီလမ်း ပိုင်း(၂)ခုကတော့ မြောက်ဦး-ဆင်အိုးလမ်းပိုင်းနှင့် မြောက်ဦး-ပိုးဖြူကျွန်းလမ်းပိုင်းတို့ ဖြစ်ကြ ပါတယ်။ အဆိုပါ လမ်းတစ်ခုစီ၏ အရှည်ကတော့ (၄)မိုင်ကျော် ခန့်ရှိပါတယ်။ မြောက်ဦး-ဆင်အိုးလမ်းပိုင်းဟာ ယခင်နှစ် (၃၀)ကျော်လောက်က ဖောက်လုပ်ခဲ့တဲ့ ကျောက်ခင်း လမ်း ဖြစ်ပါတယ်။ ဆယ်စုနှစ်(၂)စုခန့် ကားများသွားလာနိုင်ခဲ့ကြပါတယ်။ ဒေသထွက်ကုန်ဖြစ်တဲ့ ဟင်းသီးဟင်းရွက် ဥယျာဉ်ခြံ ထွက်အသီးအနှံများကို မြောက်ဦးမှ မြို့မဈေးသို့ သယ်ယူရောင်း ဝယ်ဖောက်ကားနိုင်ခဲ့ကြပါတယ်။ အခုအခါမှာတော့ လမ်းများတော်တော်ပျက်စီးသွားပြီး ယာဉ် များသွားလာရန် မရတော့သလောက် ဖြစ်သွားပါတယ်။ နွေရာသီတွင် ထော်လာဂျီ များသာ သွားလာနိုင်တဲ့ အနေအထားဖြစ်ပါတယ်။ ဒီမြောက်ဦး -ဆင်အိုးလမ်းပိုင်းဟာ လေးမြို့မြစ်ရဲ့ အထက်ပိုင်းတစ်လျှောက်မှာရှိနေတဲ့ ကျေးရွာများက ပြည်သူလူထုတွေဟာ ဒီလမ်း ကိုအသုံးပြု ပြီးတော့သွားလာနေကြပါတယ်။ ဒါ့အပြင် ချင်း ပြည်နယ် ပလက်ဝမြို့နယ်တွင်ပါဝင်တဲ့ သံတောင်ကျေးရွာအုပ်စုနဲ့ နယ်ချင်းစပ် နေတဲ့ အခြားကျေးရွာများကလည်း ဒီပလက်ဝမြို့ ကို သွားလိုလို့ ရှိရင် လေးမြို့မြစ်ကြောင်းက လှေ၊ စက်လှေတို့နဲ့ဆင်းလာပြီးတော့ ဒီလမ်းပိုင်းကို အသုံးပြုပြီး မြောက်ဦးမှ ကျောက်တော်ဖြတ်ကျော်ကာ ပလက်ဝမြို့ကို သွားလေ့ရှိတဲ့ အလေ့အထရှိခဲ့ပါတယ်။ ဒါကြောင့် ဒီလမ်းပိုင်းဟာ ပြည်နယ်ချင်းဆက်၊ မြို့နယ်ချင်းဆက် လမ်းလို့လည်း ပြောလို့ ရပါတယ်။ ဥက္ကဋ္ဌကြီးခင်ဗျား ။ တင်ပြလိုတဲ့ အခြားလမ်းပိုင်းတစ်ခုကတော့ မြောက်ဦးမြို့နယ်ရဲ့ အရှေ့ဖက်ခြမ်းမှာရှိတဲ့ မြောက်ဦး-ပိုးဖြူကျွန်းလမ်းပိုင်းပဲ ဖြစ်ပါတယ်။ ဒီလမ်းပိုင်းကို မဆလခေတ် အစိုးရလက်ထက်မှာ မြို့နယ်ပြည်သူ့ကောင်စီက ဦးဆောင်ပြီးတော့ မြို့နယ်လုံးကျွတ် လူထုအင် အားဖြင့်ဖောက်လုပ်ခဲ့တဲ့ မြေသားလမ်းဖြစ်ပါတယ်။ ဒီလမ်းပိုင်းဟာ ဆိုလို့ရှိရင်ဖြင့် မြောက်ဦး မြို့နယ်ရဲ့ အရှေ့ဘက်ခြမ်း ကျေးရွာများနှင့် မင်းပြားမြို့နယ် ကျေးရွာများမှ အသုံးပြု နေကြတဲ့ လမ်းပိုင်းဖြစ်ပါတယ်။ ဒီလမ်းပိုင်းဟာ လေးမြို့မြစ်ခြားနေ တာကလွဲလို့ မင်းပြား မြို့နယ်နှင့် နယ်ချင်းဆက်၊ ရွာချင်းဆက်လည်းဖြစ်ပါတယ်။ မင်းပြားမြို့နယ်ရဲ့ အိမ်ခြေ(၁၀၀၀) ကျော်ခန့်ရှိတဲ့ ပန်းမြောင်းကျေးရွာအုပ်စုနဲ့ ပတ်ဝန်းကျင်ကျေးရွာများက ပြည်သူတို့ဟာ မိမိတို့ရဲ့ စီးပွားရေး၊ လူမှုရေး၊ ကျန်းမာရေးတို့ အတွက်မဖြစ်မနေ ဒီလမ်းကိုအသုံးပြုပြီးတော့ သွားနေကြရတဲ့ လမ်း လည်းဖြစ်ပါတယ်။ ဒီလမ်းဟာ မြေသားလမ်းဖြစ်တဲ့အတွက် မိုးရာသီမှာမည်သည့် ယာဉ်မျှသွား®လေးမြို့ မြို့နယ်ဟာမိမိရတဲ့ ငါလာလို့မရပါဘူး။ မိမိတို့ ကိုယ်ပိုင်ကူးတို့ကိုပဲ အားကိုးနေရတဲ့ လမ်းဖြစ်ပါတယ်။ ဒါကြောင့် ကျွန်တော် မေးလိုတဲ့မေးခွန်းများမှာ မြောက်ဦး-ဆင်အိုးလမ်းပိုင်းနဲ့ မြောက်ဦး -ပိုးဖြူကျွန်းလမ်း ပိုင်းတို့ကို ကျောက်ခင်းလမ်း၊ မြေသားလမ်းများမှ ကတ္တရာလမ်း များအဖြစ် တိုးမြှင့်ဖောက်လုပ် ပေးနိုင်ပါမည်လား။ ဖောက်လုပ်ပေး မည် ဆိုလို့ရှိရင်လည်း ဘယ်ခုနှစ်လောက်မှာဖောက်လုပ် ပေးနိုင်ပါမလဲ။ ဖောက်လုပ်လို့ မပေးနိုင်ဘူးဆိုရင်လည်း ဘာအကြောင်းကြောင့်ပါလဲလို့ မေးလို ပါတယ်။ ကျေးဇူးတင်ပါတယ်။ ရေနံချောင်း-ဂွေးကုန်း-ဝက်ချုပ်-နတ်မောက်လမ်းအား ဆောက်လုပ်ရေး ဝန်ကြီးဌာနမှ တာဝန်ယူ</speech>
<title>သောလမ်းအဖြစ် လွှဲပြောင်းရယူပြုပြင်ထိန်းသိမ်းပေးနိုင်ခြင်း ရှိမရှိနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ် (၂) မှ ဦးအောင်ငြိမ်းက ရေနံချောင်း - ဂွေးကုန်း - ဝက်ချုပ် - နတ်မောက်လမ်းအား ဆောက်လုပ်ရေး ဝန်ကြီးဌာနမှ တာဝန်ယူသောလမ်းအဖြစ် လွှဲပြောင်းရယူပြုပြင် ထိန်းသိမ်းပေးနိုင်ခြင်း ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="86">ဦးအောင်ငြိမ်း၊ မကွေးတိုင်းဒေသကြီးမဲဆန္ဒနယ်အမှတ်(၂)</mp>လေးစားအပ်ပါ သော အမျိုးသားလွှတ်တော် ဒုတိယဥက္ကဋ္ဌကြီးနှင့် ပြည်ထောင်စုဝန်ကြီးများ၊ အမျိုးသား လွှတ်တော်ကိုယ်စားလှယ်များ ခင်ဗျား။ မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့မကွေးတိုင်းဒေသကြီးမဲဆန္ဒနယ်အမှတ်(၂)မှ အမျိုးသားလွှတ်တော်ကိုယ်စားလှယ် ဦးအောင်ငြိမ်း ဖြစ်ပါတယ်။ ကျွန်တော် မေးမြန်းမယ့် မေးခွန်းကတော့ ရေနံချောင်း-နတ်မောက်မြို့ နယ်ချင်းဆက်လမ်းကိစ္စ ဖြစ်ပါတယ်။ လေးစား အပ်ပါသော အမျိုးသားလွှတ်တော် ဒုတိယ ဥက္ကဋ္ဌကြီးခင်ဗျား။ ကျွန်တော်ရဲ့ မေးခွန်းကို ဖတ်ကြားတင်ပြခွင့်ပြုပါရန် တင်ပြအပ်ပါတယ်။</speech>
<speech type="vicespeaker">ခွင့်ပြုပါတယ်။</speech>
<speech><mp id="86">ဦးအောင်ငြိမ်း၊ မကွေးတိုင်းဒေသကြီးမဲဆန္ဒနယ်အမှတ်(၂)</mp>ရေနံချောင်းဂွေးကုန်း-ဝက်ချုပ်-နတ်မောက်လမ်းဟာ ရေနံချောင်းမြို့နှင့် နတ်မောက်မြို့တို့ကို ဆက်သွယ် ဖောက်လုပ်ထားသောမြို့နယ်ချင်းဆက်လမ်းဖြစ်ပါတယ်။အဆိုပါလမ်းကို၁၉၈၈ ခုနှစ် နိုင်ငံတော် ငြိမ်ဝပ်ပိပြားမှုတည်ဆောက်ရေးအဖွဲ့လက်ထက်မှာ ကျေးရွာအုပ်စုများမှာရှိတဲ့ ပြည်သူလူထုအား နဲ့ မြေသားလမ်းဆက်သွယ် ဖောက်လုပ်ပေးခဲ့ပါတယ်။ ဖောက်လုပ်ပြီးချိန်မှ စပြီးတော့ ယင်း လမ်းကို ယခင်နယ်စပ်ဒေသနှင့် တိုင်းရင်းသားလူမျိုးများ ဖွံ့ဖြိုးတိုးတက်ရေးနှင့် စည်ပင်သာယာ ရေးဝန်ကြီးဌာနမှ တာဝန်ယူပြုပြင် ထိန်းသိမ်းပေးခဲ့ပြီးတော့မှ နှစ်စဉ်ပြုပြင်ဆောင်ရွက်ပေးလျက် ရှိပါတယ်။ သို့သော်လည်းပဲ အဆိုပါလမ်းဟာ မိုးရာသီမှာ မော်တော်ယာဉ် များ လုံးဝသွားလို့ မရ ပါဘူး။ တာဝန်ရှိသူများအနေနဲ့လည်း ပီပီပြင်ပြင် ကောင်းမွန်အောင် ဆောင်ရွက်ပေး နိုင်ခြင်း မရှိတာကို တွေ့ရှိရပါတယ်။ ရေနံချောင်းမြို့ ကနေပြီးတော့ နတ်မောက်မြို့ အထိဆက်သွယ် ဖောက်လုပ်ထားတဲ့ လမ်းပိုင်းအသေးစိတ် အခြေအနေကို တင်ပြရမယ်ဆိုရင် ရေနံ ချောင်းမြို့မှ ဂွေးကုန်းအထိ(၁၂)မိုင်၊ ဂွေးကုန်းသည် မကွေးနဲ့ ရေနံချောင်းကြား၊ ရေနံချောင်း မှ (၁၂) မိုင် အကွာမှာရှိပါတယ်။ ဒါသည် ကတ္တရာလမ်းဖြစ်ပါတယ်။ ဂွေးကုန်းရွာမှ ဝက်ချုပ်ရွာသည် နတ်မောက်မြို့နယ်အဆုံး၊ ဝက်ချုပ်ရွာသည် နတ်မော က်မြို့နယ်နဲ့ ရေနံချောင်း မြို့နယ်စပ် ဖြစ်ပါတယ်။ ဂွေးကုန်းကနေ ဝက်ချုပ်ထိ (၁၄) မိုင် (၃) ဖာလုံရှိပါတယ်။ ၎င်း (၁၄) မိုင် (၃)ဖာလုံ ကတော့ မြေသားလမ်းဖြစ်ပါတယ်။ တ စ်ခါ ဝက်ချုပ်ရွာကနေပြီးတော့ နတ်မောက်မြို့အထိ မြေသားလမ်းဖြစ်ပါတယ်။ အကွာအဝေးကတော့ (၁၅)မိုင်ရှိပါတယ်။ သို့ပါ၍ ရေနံချောင်း မြို့နယ် နဲ့ နတ်မောက်မြို့ အထိ စုစုပေါင်း (၃၁)မိုင် (၃)ဖာလုံကွာဝေးပါတယ်။ ၎င်းအနက်မှ ရေနံချောင်း မှ ဂွေးကုန်းအထိ (၁၂) မိုင်သည် ကတ္တရာလမ်းဖြစ်သည့်အတွက် မြေသားလမ်းသည် စုစုပေါင်း ဂွေးကုန်းကနေ နတ်မောက်မြို့ အထိဆိုရင် (၂၉)မိုင် (၃)ဖာလုံ ရှိပါတယ်။ အဆိုပါ ရေနံချောင်း - နတ်မောက်မြို့နယ်ချင်းဆက်လမ်းကို ၁၉၈၈ ခုနှစ် စတင်ဖွင့်လှစ်ချိန်မှာတော့ ဟိုင်းလတ် မော်တော်ယာဉ် (၃၆) စီးနဲ့ လွန်းပျံမော်တော်ယာဉ်ငယ် အသင်းဖွဲ့စည်းပြီးတော့ နေ့စဉ် မော်တော်ယာဉ်များ ပြေးဆွဲခဲ့ပါတယ်။ ၎င်းလမ်း စတင်ဖွင့်လှစ်သည့် အချိန်ကာလမှာ မော်တော်ယာဉ်များပြေးဆွဲနိုင်ခဲ့ပြီး နောက်ပိုင်းမှာတော့ မိုးရွာသွန်းမှု ကြောင့် လမ်းများပျက်စီး ခဲ့သည့်အတွက် ယနေ့အချိန်အထိ မော် တော်ယာဉ်များ ပြေးဆွဲနိုင်ခြင်း မရှိတော့ဘဲ လွန်းပျံ မော်တော်ယာဉ်အသင်းဟာလည်း ပျက်စီးသွားခဲ့ပါတယ်။ နှစ်စဉ်လမ်းပြုပြင်မှုများကို ဘဏ္ဍာငွေ ခွဲဝေသုံးစွဲမည်ဖြစ်သော်လည်းပဲ တိုးတက်ကောင်းမွန်မှု မရှိတာကိုတွေ့ရှိရပါတယ်။ ၁၉၈၈ခုနှစ်မှ ယခုထိဆိုလျှင်နှစ်ပေါင်း(၂၂)နှစ်ကျော် (၂၃)နှစ်ရှိပြီဖြစ်ပါတယ်။၎င်း အချိန်ကာလ ဆိုလျှင် လမ်းဟာတစ်နှစ်ထက်တစ်နှစ် ပိုမို တိုးတက်ကောင်းမွန်အောင် ပြုပြင်ထိန်းသိမ်းနိုင်မည်ဖြစ်ပါတယ်။ ရေနံချောင်းမြို့နယ်နှင့် နတ်မောက် မြို့နယ်ချင်းဆက်လမ်းကို နယ်မြေခံ ဝန်ကြီးနဲ့ မကွေးတိုင်းအေးချမ်းသာယာရေးယခင်(တယက) ဥက္ကဋ္ဌ ဗိုလ်မှူးကြီးဘုန်းမော်ရွှေ တို့ထံ တင်ပြပြီးတော့ ၎င်းလမ်းကို ကျွန်တော်တို့အနေနဲ့ ၂၀၁၀ ခုနှစ်၊ နိုဝင်ဘာ ရွေးကောက်ပွဲ ကာလ အပြီးမှာ မြေတူးစက်များ အကူအညီတောင်းခံပြီးတော့မှ ကျွန်တော်တို့ မြေထိုးစက်တစ်စီး BackHole တစ်စီးတို့နဲ့ တောင်းခံတဲ့အခါမှာ ရရှိပြီးတော့ စက်သုံးဆီကိုတော့ ကျွန်တော်တို့ ဒေသခံအား ကိုယ့်အားကိုယ်ကိုးနဲ့ လမ်းချဲ့ခြင်း၊ လမ်းပုံ ဖော်ခြင်း၊ မြေဖို့မြေညှိခြင်းတို့ကို ပြည်သူတွေရဲ့ ငွေအား၊ လူအားနဲ့ ကျွန်တော်တို့ စက်သုံးဆီဂါလံပေါင်း (၂၀၀၀)နီးပါးသုံးစွဲ ပြီးတော့မှ ပြုပြင်ခဲ့ပါတယ်။ ဒီလိုပြုပြင်ရာ မှာလည်းပဲ ကျွန်တော်တို့ ကျွမ်းကျင်တဲ့ အင်ဂျင်နီယာ၊ အငြိမ်းစားအင်ဂျင်နီယာ၊ ဆောက် လုပ်ရေးဝန်ကြီးဌာန ကနေပြီးတော့ ကျွန်တော့်အစ်ကိုဖြစ်တဲ့ သူ့ဆီအကူအညီတောင်းခံပြီးတော့ ဒါပြုပြင်ဆောင်ရွက်ပေးခဲ့ပါတယ်။ သို့သော်လည်းပဲ ဒီလက်ရှိ အခြေအနေမှာ မိုးရွာသွန်းမှုကြောင့် ၎င်းလမ်းဟာ မိုးတွင်းကာလမှာ လုံးဝသွားလာခြင်းမရခဲ့တဲ့ အခြေ အနေဖြစ်ပါတယ်။ ဒီရေနံချောင်း - ဂွေးကုန်း - ဝက်ချုပ် - နတ်မောက်မြို့နယ်ချင်းဆက်လမ်းကို ရေနံချောင်း မြို့နယ်အတွင်းမှာရှိတဲ့ ကျေးရွာအုပ်စု(၉)အုပ်စု၊ ကျေးရွာပေါင်း (၄၄)ရွာနှင့် နတ်မောက်မြို့နယ် အတွင်းမှာရှိတဲ့ ကျေးရွာပေါင်း (၁၃)ရွာတို့မှ ဒေသခံပြည်သူများ မှီခိုအားထား အသုံးပြုလျက် ရှိပါတယ်။ သို့ပါ၍ နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့လက်ထက် ကျေးရွာပြည်သူ များ၏လုပ်အားနဲ့ ဖောက်လုပ်ခဲ့တဲ့ ဒီမြေသားလမ်းဟာ မိုးရာသီမှာ သွားလာရန် အခက်အခဲရှိ တဲ့ အတွက် ဒေသခံရေနံချောင်းမြို့နယ်နဲ့ နတ်မောက်မြို့နယ်အတွင်းမှာရှိတဲ့ ကျေးရွာပြည်သူ လူထု အဆင်ပြေချောမွေ့စွာ သွားလာနိုင်ရေး နွေ၊ မိုး၊ ဆောင်း ရာသီမရွေး သွားလာနိုင်ရေးတို့ အတွက် ယခင်နယ်စပ်ဒေသ တိုင်းရင်းသားလူမျိုးများ ဖွံ့ဖြိုးတိုးတက်ရေးနှင့် စည်ပင်သာယာရေးဝန်ကြီး ဌာနမှတာဝန်ယူပြင်ဆင်ထိန်းသိမ်းခဲ့သော အဆိုပါလမ်းကို ဒေသခံပြည်သူများ ကိုယ်စား၊ ပြည်သူ များရဲ့ လိုအင်ဆန္ဒအရ ဆောက်လုပ်ရေးဝန်ကြီးဌာ န လမ်းအဖြစ်ပြောင်းလဲ သတ်မှတ်ပေးပါရန် တင်ပြတောင်းခံအပ်ပါတယ်။ ရေ နံချောင်းမြို့နဲ့ နတ်မောက်မြို့ ဒေသခံ ပြည်သူများအနေ နဲ့လည်း ရေနံချောင်း - နတ်မောက်မြို့နယ်ချင်းဆက်လမ်းကို ရာသီမရွေးသွားလာနိုင်သောလမ်း ဖြစ်စေချင်ကြပါတယ်။ သို့ပါ၍ ယခင်နယ်စပ်ဒေသ တိုင်းရင်း သားလူမျိုးများ ဖွံ့ဖြိုးတိုးတက်ရေး နှင့် စည်ပင်သာယာရေးဝန်ကြီးဌာနမှ တာဝန်ယူထိန်းသိမ်းခဲ့သော ရေနံချောင်းဂွေးကုန်း - ဝက်ချုပ် - နတ်မောက်လမ်းအား ဆောက်လုပ်ရေးဝန်ကြီးဌာနမှ တာဝန်ယူသော လမ်းအဖြစ် ဆောက်လုပ်ရေးဝန်ကြီးဌာနမှ လွှဲပြောင်းရယူနိုင်ခြင်း ရှိ မရှိ မေးမြန်းသိရှိလိုပါ တယ်။ ဒါ့ကြောင့် ကျွန်တော့် အနေနဲ့ ရေနံချောင်း - ဂွေးကုန်း - ဝက်ချုပ် - နတ်မောက်လမ်းနှင့် ပတ်သက်ပြီးတော့ ယခင် နယ်စပ်ဒေသတိုင်းရင်းသားလူမျိုးများ ဖွံ့ဖြိုးတိုးတက်ရေးနှင့် စည်ပင် သာယာရေးဝန်ကြီးဌာနမှ ဆောက်လုပ်ရေးဝန်ကြီးဌာနပိုင် လမ်းအဖြစ် ဆောက်လုပ်ရေးဝန်ကြီး ဌာနမှ လွှဲပြောင်းရယူပြုပြင်ထိန်းသိမ်းပေးနိုင်ခြင်း ရှိ /မရှိနဲ့ ဆောက်လုပ်ရေးဝန်ကြီးဌာန ပိုင် လမ်းအဖြစ် လွှဲပြောင်းရယူထိန်းသိမ်းပေးနိုင်မည်ဆိုလို့ရှိရင်လည်း ပထမအဆကျောက်ချောလမ်း၊ ဒုတိယအဆင့် ကတ္တရာလမ်းအထိ တိုးမြှင့်ဆောင်ရွက်ပေးနိုင်ပါရန် အများပြည်သူလိုအင်ဆန္ဒနဲ့ အညီ ကျွန်တော် မေးမြန်းတင်ပြတောင်းခံအပ်ပါတယ်။ အားလုံးကို ကျေးဇူးတင်ပါတယ်။</speech>
<title>ဂျိုးဖြူကန်ရေပိုက်လိုင်းကြီးမှ တိုက်ကြီးမြို့ကို ရေသွယ်တန်း ဆောင်ရွက်ပေးမှု အစီအစဉ် ရှိ /မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၁၂)မှ ဦးဆွေအောင်က ဂျိုးဖြူကန်ရေပိုက်လိုင်းကြီး မှ တိုက်ကြီးမြို့ကို ရေသွယ်တန်း ဆောင်ရွက်ပေးမှု အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="144">ဦးဆွေအောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါ သော အမျိုးသားလွှတ်တော် ဒုတိယဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ လွှတ်တော် ကိုယ်စားလှယ်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်း နဲ့ ပြည့်စုံကြပါစေလို့ ဦးစွာပဏာမဂါရဝပြု နှုတ်ခွန်းဆက်သပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးဆွေအောင် ဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကျွန်တော့်အား ဖတ်ကြားမေးမြန်းခွင့်ပြုပါရန် တင်ပြအပ်ပါတယ်။</speech>
<speech type="vicespeaker">ခွင့်ပြုပါတယ်။</speech>
<speech><mp id="144">ဦးဆွေအောင်၊ ရန်ကုန်တိုင်းဒေသကြီး မဲဆန္ဒနယ်အမှတ်၂)</mp>ရန်ကုန်တိုင်းဒေသကြီး၊ တိုက်ကြီးမြို့နယ်၊ ဂျိုးဖြူရေလှောင်ကန်ဟာ နှစ်ပေါင်း (၅၀)ခန့်မှ စတင်ရှိခဲ့သော ရေလှောင်ကန် ကြီးဖြစ်ပါတယ်။ တိုက်ကြီးမြို့မ (၈)ရပ်ကွက်နှင့် (၇) မိုင်ခန့်ဝေးကွာပြီး မြို့မ (၈)ရပ်ကွက်တွင် အိမ်ထောင်စုပေါင်း (၅၂၀၀)ခန့် နေထိုင်လျက်ရှိပါတယ်။ တစ်ဆက်တစ်စပ်တည်း ချုံကုန်း ကျေးရွာအုပ်စုနှင့် နဝန်ခြံကျေးရွာအုပ်စုတို့တွင် နွေရာသီတစ်လျှောက်လုံး ရေရရှိရေးအတွက် အဝီစိတွင်းများတူး၍ သောက်သုံးနေကြရပါသည်။ အဝီစိတွင်းများ ကို အားကိုးနေရပြီး လျှပ်စစ် မီးမလာသည့်အခါတွင် သောက်သုံးရေရှားပါးမှုနှင့် ကြုံတွေ့နေကြရပါတယ်။ ၎င်းဂျိုးဖြူကန် ရေပိုက်လိုင်းကြီးမှ တိုက်ကြီးမြို့သို့ ရေသွယ်တန်းပြီးဆောင်ရွက်ပါက သောက်သုံးရေရှားပါးမှု ပြေလည်သွားမည် ဖြစ်ပါသည်။ သို့ပါ၍ အဆိုပါဂျိုးဖြူကန် ရေပို က်လိုင်းကြီးမှ တိုက်ကြီးမြို့သို့ ရေသွယ်တန်းဆောင်ရွက်ပေးနိုင်မှု အစီအစဉ် ရှိ/မရှိ၊ ရှိပါက မည်သည့်ကာလတွင် ဆောင်ရွက် ပေးမည်ကို သိရှိလိုပါ၍ မေးမြန်းရခြင်းဖြစ်ပါတယ်။</speech>
<title>“ဝ” ကိုယ်ပိုင်အုပ်ချုပ်ခွင့်ရတိုင်း၏ဒေသဖွံ့ဖြိုးရေးအကျော် (၈)မိုင်ရှည်သော ဟိုပန် -နမ့်တစ် လမ်းအား ကတ္တရာလမ်းအဖြစ်ခင်းပေးရန် အစီအစဉ်ရှိ/မရှိနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ရှမ်းပြည်နယ်၊ မဲဆန္ဒနယ်အမှတ် (၁၂)မှ ဦးဆိုင်ပေါင်းနပ်က “ဝ” ကိုယ်ပိုင်အုပ်ချုပ်ခွင့်ရတိုင်း၏ဒေသဖွံ့ဖြိုးရေးအတွက် (၈)မိုင်ရှည်သော ဟိုပန် - နမ့်တစ်လမ်းအား ကတ္တရာလမ်းအဖြစ်ခင်းပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="156">ဦးဆိုင်ပေါင်းနပ်၊ ရှမ်းပြည်နယ်မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ၊ ပြည်ထောင်စုဝန်ကြီးများ မင်္ဂလာပါလို့ ရှေးဦးစွာ ဂါရဝတရားနဲ့ နှုတ်ခွန်းဆက်သအပ်ပါတယ်။ ကျွန်တော်ကတော့ ရှမ်းပြည်နယ်မြောက်ပိုင်းဝ” ကိုယ်ပိုင်အုပ်ချုပ်ခွင့်ရတိုင်းမဲဆန္ဒနယ်အမှတ်(၁၂) မှ အမျိုးသားလွှတ်တော် ကိုယ်စားလှယ် ဦးဆိုင်ပေါင်းနပ် ဖြစ်ပါတယ်။ ကျွန်တော် အနေနဲ့ “ဝ” ကိုယ်ပိုင်အုပ်ချုပ်ခွင့်ရတိုင်းအတွင်းရှိ ဟိုပန်မြို့နှင့် နမ့်တစ်မြို့နယ်ခွဲသို့ ဆက်သွယ်သော ကားလမ်းအား ကတ္တရာ လမ်းအဖြစ် ခင်းပေးနိုင်ခြင်း ရှိ /မရှိစတဲ့နဲ့ ပတ်သက်ပြီး မေးမြန်းဖို့ဖြစ်ပါတယ်။ လေးစား အပ်ပါသော ဥက္ကဋ္ဌကြီးခင်ဗျား။ ဟိုပန်မြို့ဟာ “ဝ” ကိုယ်ပိုင် အုပ်ချုပ်ခွင့်ရ တိုင်း/ခရိုင်/မြို့ရဲ့ မြို့ တစ်မြို့ဖြစ်ပါတယ်။ နမ့်တစ် ဟာ တရုတ်ပြည်သူ့သမ္မတနိုင်ငံ နယ်စပ်မှာ ရှိသော မြို့နယ်ခွဲမြို့ တစ်မြို့ ဖြစ်ပါတယ်။ အဲဒီမြို့နှစ်မြို့ကို ဆက်သွယ်တဲ့လမ်းဟာ (၉)မိုင် (၂) ဖာလုံ ရှိပြီးတော့ (၁) မိုင်နဲ့ (၂) ဖာလုံဟာ ကတ္တရာလမ်းခင်းပြီးသားဖြစ်ပါတယ်။ ကျန်တဲ့ (၈) မိုင် အကွာအဝေးဟာ ကျောက်ခင်းလမ်းနဲ့ မြေအမာခံလမ်းပဲဖြစ်ပါတယ်။ အဲဒါ ကြောင့်မို့လို့ ဒီ(၈)မိုင် အကွာအဝေးရှိတဲ့လမ်းခရီးကို ဟိုပန်မြို့နယ်လူထုရဲ့ ဆန္ဒအရ ကတ္တရာ လမ်းခင်းပေး လို့ရှိရင် သူတို့ရဲ့ နိုင်ငံရေး၊ လူမှုရေး၊ စီးပွားရေးကိစ္စ အဆင်ပြေသွားနိုင်တယ်ဆိုပြီးမှ ဒီကိစ္စကို ဆက်လက်ပြီး ခင်းပေးနိုင်ခြင်း ရှိ /မရှိ နှင့်စပ်လျဉ်းပြီးတော့ ကျွန်တော် ကို ပြည်ထောင်စု ဝန်ကြီးအား မေးမြန်းဖို့မှာကြားခဲ့ပါ တယ်။ ဒါကြောင့်မို့လို့ ယခု အမျိုးသားလွှတ်တော် ဒုတိယ ဥက္ကဋ္ဌကြီးမှတော်ဆင့် ပြည်ထောင်စုဝန်ကြီးကို ကျွန်တော် မေးမြန်းရခြင်းဖြစ်ပါတယ်လို့ ရှေးဦးစွာ လည်းဖော်ပြအပ်ပါတယ်။ လေးစားအပ် ပါသော ဒုတိယဥက္ကဋ္ဌကြီးခင်ဗျား။ ကျွန်တော်တို့ ဒီ “ဝ” ကိုယ်ပိုင်အုပ်ချုပ်ခွင့်ရတိုင်းဟာ (၆) လ (၇) လသားအဆင့်သာရှိတဲ့ ခရိုင်မြို့ ဖြစ်ပါတယ်။ အဲဒီ ဟိုပန်မြို့ကလည်းပဲ တောတောင်ထူထပ်ပြီး တော့ တောင်ပေါ်ဒေသမှာရှိတဲ့ မြို့တစ်မြို့ဖြစ်ပါတယ်။ အဲဒီမြို့ဟာ ပြင်ပနဲ့ ဆက်သွယ်ဖို့ လမ်းနှစ်လမ်းသာပဲ ရှိပါတယ်။ ပထမလမ်းက ကျွန်တော်တို့ ဒီ ဟိုပန် - သိန္နီ - လားရှိုးပြင်ပကို ဆက်သွယ်တဲ့လမ်းဖြစ်ပြီးတော့ ခုန ကျွန်တော် တင်ပြသွားတဲ့ ဒီနယ်စပ်မှာရှိတဲ့ နမ့်တစ်မြို့လေးဟာ တရုတ်ပြည်သူ့သမ္မတနိုင်ငံဘက်သို့ ဆက် သွယ်တဲ့ နယ်စပ်လမ်းတစ်လမ်းဖြစ်ပါတယ်လို့ တင်ပြလိုပါ တယ်။ ဟိုပန်မြို့နယ်ဟာ လူဦးရေ (၇၅၀၀၀) ခန့်နေထိုင်ကြပြီးမှ စိုက်ပျိုးရေးလုပ်ငန်းကိုသာ အမှီသဟဲပြုကြတဲ့ နယ်မြေလူထု ဖြစ်ပါတယ်။ အဲဒီဒေသမှာ ကျွန်တော်တို့ ရော်ဘာစိုက်ခင်းများ၊ ဖရဲသီးစိုက်ခင်းများ၊ ပြောင်း၊ ပဲ စသည်ဖြင့် စိုက်ပျိုးသောမြို့နယ် တစ်မြို့နယ်ဖြစ်ပါတယ်။ အဲဒီမြို့နယ်ရဲ့ စီးပွားရေး၊ လူမှုရေးကိစ္စ ဟာလည်းပဲ ဒီလမ်း(၂)ခုကိုပဲ အားကိုးအားထားပြု နေကြရပါ တယ်။ နာရေးကိစ္စမှာ ပဲဖြစ်ဖြစ်၊ တခြားစားသုံးကုန်၊ လူသုံးကုန်ပစ္စည်းများသွင်းရန်၊ ထုတ် ရန်အတွက်သော်လည်���ကောင်း ဒီ လမ်း(၂)ခု ကိုပဲ အားကိုးအားထားပြု နေကြပါတယ်။ အဲဒီ လမ်း(၂)ခုရဲ့ အနေအထားကိုလည်း ဥက္ကဋ္ဌကြီးမှတစ်ဆင့် ဒီလွှတ်တော်မှ ကိုယ်စားလှယ်များသိရှိဖို့ ရန် ကျွန်တော် အနည်းငယ်တင်ပြ လိုပါတယ်။ ခုနက ကျွန်တော်တို့ ဟို ပန်ကနေ သိန္နီ- လားရှိုးမှတစ်ဆင့် သွားတဲ့ လမ်းကလည်း တော၊ တောင်တွေကို ဖြတ်သန်းပြီး မှ ကျောက်ဆောင်၊ ကျောက်ခဲကြား၊ သဲ တောင်များအကြား ဖြတ်သန်းရတဲ့ လမ်းဖြစ်ပါတယ်။ နွေရာသီမှာ သင့်တင့်လျောက်ပတ်စွာ သွားနိုင်ခြင်း ရှိပေမယ့် လည်းပဲ မိုးရာသီမှာ တစ်ခါတစ်ရံ မိုးသည်း ထန်စွာရွာတဲ့အချိန်မှာ သဲ တောင်တွေ ကျပြီး လမ်းတံတားတွေပျက်စီးပြီး ဒီမြို့နဲ့ ကျွန်တော်တို့ ပြင်ပပြည်မအပိုင်းနဲ့ (၂) ရက် (၃) ရက် ပြတ်တောက်တဲ့ အနေအထားလည်းရှိပါတယ်။ အဲဒီအချိန်မှာ ကျွန်တော်တို့ ဒီစီးပွားရေး၊ လူမှုရေး ကိစ္စကို ကျွန်တော်တို့ ခုနက နမ့် တစ်လမ်းဘက်ကို တစ်ဆင့်အားကိုးပြီးမှ တစ်ဆင့်သွားရခြင်း ဖြစ်ပါတယ်လို့ တင်ပြလိုပါတယ်။ ဒါကြောင့်မို့ လို့ ဒီမြို့ ရဲ့ အားကိုးအားထားပြုတဲ့ ဒီလမ်း (၂) လမ်းကို ကျွန်တော်တို့ ဟိုပန် - လာရှိုးလမ်းကတော့ ဒီကနေ နိုင်ငံတော်အစိုးရက ဖြစ်လာတဲ့ ပြဿနာကို နေ့ချင်း ညချင်းအချိန်တိုအတွင်းမှာ လမ်းပွင့်သွားအောင် ဆောင်ရွက်နိုင်တဲ့ အနေ အထားလည်းရှိတဲ့အတွက်ကြောင့် သိပ်ပြီးတော့ အခက်အခဲမရှိပါဘူး။ ခုနက သဲတောင်လမ်းက လည်းပဲ မိုင်(၂၀)လောက် ရှည်လျားတဲ့အတွက်ကြောင့် တစ်နေရာမဟုတ်တစ်နေရပြို ကျနိုင်တယ်။ မိုးရာသီမှာ၊ ဒီအားထားတဲ့ ဒီလမ်းနှစ်သွယ်အနက် ဒီနမ့်တစ်လမ်းကိုလည်းပဲ ကောင်းမွန်မယ် ဆိုရင် ခုန အခက်အခဲကြုံ တွေ့တဲ့အချိန်မှာ ထွက်ပေါက်တစ်ခုအဖြစ် ကျွန်တော်တို့ အသုံးပြု နိုင် တယ်ဆိုတဲ့အကြောင်းလည်း တင်ပြလိုပါတယ်။ ဒါကြောင့်မို့ လို့ ဒီလမ်းဟာ ခုနက (၉)မိုင် (၂) ဖာလုံ ဝေးကွာပြီးတော့ (၁)မိုင်နဲ့ (၂)ဖာလုံ အကွာအဝေးမှာ ကတ္တရာလမ်းခင်းပြီးဖြစ်တဲ့ အတွက်ကြောင့် သွားရေးလာရေး အဆင်ပြေပါတယ်။ (၈)မိုင် အကွာအဝေးဟာ ကျောက်လမ်းနဲ့ မြေအမာခံလမ်းဖြစ်တော့ မိုးရွာတဲ့အချိန်မှာ လမ်းပန်းဆက်သွယ်ရေး အင်မတန်ပျက်စီးတဲ့အတွက် သွားလာဖို့ အင်မတန် ခက်ခဲပါတယ်။ ဒါကြောင်မို့ ဒီလမ်းကို အမြန် ဆုံး ကတ္တရာလမ်းခင်းပေးဖို့ ဆိုပြီးမှ ဒီ ဟိုပန် “ဝ” ကိုယ်ပိုင်အုပ်ချုပ်ခွင့်ရတိုင်းဦးစီးအဖွဲ့ကနေ ကျွန်တော်တို့ ဒီပြည်ထောင်စု ဆောက်လုပ်ရေးဝန်ကြီးဌာနကို လွန်ခဲ့တဲ့ ၈-၇-၂၀၁၁ ရက်စွဲပါ စာအမှတ် ၁/၂-၃၇/ဦး - ၅(၈၅) ဖြင့် တင်ပြထားပြီး ကြောင်းလည်း ကျွန်တော့်ကို မှာလိုက်ပါတယ်။ ဒါကြောင့်မို့လို့ ဒီလမ်း (၈)မိုင် ခရီးလမ်းလေးကို ကတ္တရာလမ်းခင်းပေးနိုင်ခြင်းရှိ/မရှိ အခြေအနေနဲ့ ပတ်သက်ပြီးတော့ ပြည်ထောင်စုဝန်ကြီးအား မေးမြန်းပေးရန်မှာသည့်အားလျော်စွာ ဒီမေးခွန်းကို မေးမြန်းရခြင်း ဖြစ်ပါတယ်။ ဒါကြောင့်မို့လို့ တကယ်လို့ခင်းပေးမယ့် အစီအစဉ်ရှိမယ်ဆိုရင်လည်း ဘယ်အချိန်မှာ စတင်ခင်းပေးမည်ဖြစ်တဲ့အကြောင်းနဲ့ မရှိလို့ရှိရင်ဘာကြောင့် မရှိလည်းဆိုတဲ့အကြောင်းကို သိရှိနိုင်ဖို့ ဖြေကြားပေးနိုင်ပါရန် အမျိုးသားလွှတ်တော်ဥက္ကဋ္ဌမှတစ်ဆင့် ရိုသေလေးစားစွာဖြင့် မေးမြန်းအပ်ပါတယ်။ ကျေးဇူးတင်ပါတယ်။</speech>
<title>ကျိုက္ကသာကျေးရွာ ခလွန်ကျေးရွာချင်းဆက်လမ်းပေါ်ရှိ တံတားတစ်စင်းနှင့် ခရွဲ၊ မုက္ခမော့ ကျေးရွာနှင့် သိမ်ဇရပ်ကျေးရွာသွားလမ်းရှိ တံတားတစ်စင်းတို့အား တည်ဆောက် ပေးရန် အစီအစဉ် ရှိ/မရှိ နှင့်စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး မွန်ပြည်နယ်မဲဆန္ဒနယ်အမှတ်၁၁)မှ ဦးညီညီထွန်း က ကျိုက္ကသာကျေးရွာ ခလွန်ကျေးရွာချင်းဆက်လမ်းပေါ်ရှိ တံတားတစ်စင်းနှင့် ခရွဲ၊ မုက္ခမော့ ကျေးရွာနှင့် သိမ်ဇရပ်ကျေးရွာသွားလမ်းရှိ တံတားတစ်စင်းတို့အား တည်ဆောက် ပေးရန် အစီအစဉ် ရှိ/မရှိ နှင့်စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="119">ဦးညီညီထွန်း၊ မွန်ပြည်နယ် မဲဆန္ဒနယ်အမှတ် (၁၁)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် အမျိုး သားလွှတ်တော်ကိုယ်စားလှယ်များခင်ဗျား။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၁၁)မှ အမျိုးသားလွှတ်တော်ကိုယ်စားလှယ် ဦးညီညီထွန်း ဖြစ်ပါတယ်။ ကျွန်တော့်ရဲ့ မဲဆန္ဒနယ်မြေဖြစ်တဲ့ ကျိုက်ထိုမြို့မှာ ကျေးရွာချင်း ဆက်လမ်းများကို ဒေသအာဏာပိုင်နှင့် စည်ပင်သာယာရေးဦးစီးဌာနတို့မှ ပူးပေါင်း ပြီးတော့ လမ်းပန်းဆက်သွယ်ရေးကောင်းမွန်အောင် ဆောင်ရွက်လျက်ရှိရာမှာ အောက်ပါကျေးရွာချင်း ဆက်လမ်းများမှ ပေ(၂၀၀)တံတားနှစ်စင်း လိုအပ်လျက်ရှိပါတယ်။ ဤတံတား (၂)စင်းကို မြို့နယ် စည်ပင်သာယာ ရေးဦးစီးဌာနရဲ့ တွက်ချက်မှုအရ တံတား (၁)စင်းကို ကျပ်ငွေ သိန်း (၈၅၀)ကုန် ကျမယ်လို့ ခန့်မှန်းထားပ���တယ်။ အဲဒီတံတား(၂)စင်းကတော့ ကျိုက္ကသာကျေးရွာနဲ့ ခလွန် ကျေးရွာကို ဆက်သွယ်မယ့်တံတား(၁)စင်း၊ ခရွဲ - မုက္ခမော့နဲ့ သိပ်ဇရပ်ကျေးရွာကို ဆက်သွယ် မယ့် တံတား(၁)စင်း (၂)စင်းဖြစ်ပါတယ်။ ကျိုက္ကသာကျေးရွာနဲ့ အလွန်ကျေးရွာကို တံတား ဆက်သွယ်ပေးတဲ့အခါမှာ မုပ္ပလင် - ခလွန် - စုပလွန်ကျေးရွာများမှ လယ်ယာထွက်ကုန်များနှင့် ကုန်စီးဆင်းမှုများကို အထောက်အကူပေးစေမှာဖြစ်သလိုပဲ တစ်ဖက်ကလည်း ကျောင်းသူ/ ကျောင်းသားများရဲ့ အထက၊ အလကကို သွားပြီးတက်ရတဲ့အခါမှာ ပိုပြီးတော့ အဆင်ပြေစေမှာ ဖြစ်ပါတယ်။ ဒါ့အပြင် ဒီပတ်ဝန်းကျင် ကျေးရွာများကနေပြီးတော့ ရန်ကုန်မြို့နဲ့ နေပြည်တော်မြို့ များကို သွားရောက်တဲ့အခါမှာလည်း ပိုပြီးတော့လွယ်ကူလာမှာဖြစ်ပါတယ်။ ဒုတိယပိုင်းအချက် အနေနဲ့ကတော့ ဒီမုက္ခမော့ကျေးရွာနဲ့ သိမ်ဇရပ်ကျေးရွာကို ဒီပေ (၂၀၀)တံတား ခန့်မှန်းခြေ သိန်း(၈၅၀) ကုန်ပြီးတော့ ဆောက် ပေးမယ်ဆိုလို့ရှိရင် ကျွန်တော်ဖော်ပြတဲ့ အကျိုးကျေးဇူးများ အပြ် စစ်တောင်းမြစ်ရေလမ်းကြောင်း ကနေပြီးတော့မှ လယ်ယာထွက်ကုန်ပစ္စည်းများကို သယ်ပို့တဲ့အခါမှာ စရိတ်ကြီးပါတယ်။ စရိတ်ကြီးပြီးတော့ အချိန်လည်းကြာပါတယ်။ ဒါအားလုံး ကိုလည်းဖြေရှင်းနိုင်မယ်ဆိုတာကို ကျွန်တော် တင်ပြလိုပါတယ်။ သို့ပါ၍သက်ဆိုင်ရာဝန်ကြီးဌာန အနေနဲ့ ကျိုက္ကသာကျေးရွာနဲ့ ခလွန်ကျေးရွာချင်းဆက်လမ်းပေါ်မှာရှိတဲ့ ပေ(၂၀၀)တံတားတစ်စင်း၊ ခရွဲနှင့်မုက္ခမော့ကျေးရွာနဲ့ ဒီသိမ်ဇရပ်ကျေးရွာကို ဆက်သွယ်တဲ့ ဒီပေ(၂၀၀)တံတားတစ်စင်းကို တည်ဆောက်ပေးဖို့ အစီအစဉ် ရှိ/မရှိ ကျွန်တော် သိလိုပါတယ်။ တကယ်လို့ များမရှိသေးဘူး ဆိုရင်လည်း ရှိ အောင်ဆောင်ရွက်ပေးဖို့အတွက် ကျွန်တော်ရဲ့ မဲဆန္ဒရှင်များကိုယ်စား ကျွန်တော် မေတ္တာရပ်ခံလိုပါတယ်။ အားလုံးကိုကျေးဇူးတင်ပါတယ် ခင်ဗျား။</speech>
<speech type="vicespeaker">မေးခွန်း များ နဲ့ ပတ်သက်ပြီး နယ်စပ်ရေးရာဝန်ကြီးဌာန ပြည်ထောင်စုဝန်ကြီးက တစ်ခုချင်းဖြေကြားပေးဖို့ ဖြစ်ပါတယ်</speech>
<speech><agency id="93">ဒုတိယဗိုလ်ချုပ်ကြီးသိန်းဌေး(ပြည်ထောင်စုဝန်ကြီး၊ နယ်စပ်ရေးရာ ဝန်ကြီးဌာနနှင့် မြန်မာ့စက်မှုဖွံ့ဖြိုးရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဒုတိယ ဥက္ကဋ္ဌကြီးနှင့်တကွ အမျိုးသား လွှတ်တော်ကိုယ်စားလှယ်အပေါင်း ကိုယ်စိတ်နှစ်ဖြာ ကျန်မာ ချမ်းသာစေပါကြောင်း ဆုမွန်ကောင်းတောင်းရင်း ဂါရဝပြုနှုတ်ခွန်းဆက်သ အပ်ပါတယ်ခင်ဗျား။ ကျွန်တော်ကတော့ နယ်စပ်ရေးရာဝန်ကြီးဌာနနှင့် မြန်မာ့စက်မှုဖွံ့ဖြိုးရေးဝန်ကြီးဌာနပြည်ထောင်စု ဝန်ကြီး၊ ဒုတိယဗိုလ်ချုပ်ကြီးသိန်းဌေး ဖြစ်ပါတယ်။ခုန လွှတ်တော်ကိုယ်စားလှယ်များ မေးမြန်းခဲ့တဲ့ မေးခွန်းများအပေါ်မှာ တစ်ခုချင်း ရှင်းလင်း ဖြေကြားသွားမှာဖြစ်ပါတယ်။ ပထမ မေးမြန်းတဲ့ မေးခွန်းကတော့ ရခိုင်ပြည်နယ် မဲဆန္ဒနယ်အမှတ် (၉) အမျိုးသားလွှတ်တော် ကိုယ်စားလှယ် ဦးမောင်အေးထွန်းရဲ့ မေးခွန်းဖြစ်ပါတယ်။ ဒီမေးခွန်း ကတော့ ဘူးသီးတောင် - ညောင်ချောင်း လမ်းပေါ်မှာရှိတဲ့ တံတား(၄)စင်း တည်ဆောက်ရေးအစီအစဉ် ရှိ/မရှိ ဆိုတဲ့မေးခွန်း ဖြစ်ပါတယ်။ ပြည်ထောင်စုအစိုးရအနေဖြင့် ရခိုင်ပြည်နယ်ရဲ့ လမ်းပန်းဆက်သွယ်ရေး ချောမွေ့စေ ရေးကိုလည်း အထူးအလေးထား ဆောင်ရွက်လျက်ရှိကြောင်း ပဏာမတင်ပြလိုပါတယ်။ ဘူးသီးတောင်မြို့နယ် စည်ပင်သာယာရေးအဖွဲ့ဟာ ကျေးလက်လမ်းတံတားတည်ဆောက်ရေးနဲ့ ပတ်သက်ပြီးတော့ ၂၀၁၀-၂၀၁၁ ခု ဘဏ္ဍာရေးနှစ်အထိ ကျွန်တော်တို့ နယ်စပ်ဒေသဖွံ့ဖြိုးရေး ရန်ပုံငွေကျပ်(၂၇၁)သန်း၊ မြို့နယ်ရန်ပုံငွေကျပ် (၂၁၀)သန်း၊ စုစုပေါင်းငွေကျပ် (၄၈၂)သန်း သုံးစွဲဆောင်ရွက်ခဲ့ပြီးဖြစ်ပါတယ်။ ဒီနှစ်မှာလည်း ဘူးသီးတောင်မြို့နယ်မှာ ကျွန်တော်တို့ ကျေးလက် လမ်းတံတားလုပ်ငန်းတွေ အတွက် ကျပ်(၂၈.၈၂)သန်း လျာထားပြီးတော့ လုပ်ငန်းတွေဆောင်ရွက် လျက်ရှိပါတယ်။ ဒီလိုဆောင်ရွက်တဲ့နေရာမှာ ဒီရန်ပုံငွေနဲ့တော့ အားလုံးလုံလောက်မှုမရှိကြောင်း တင်ပြလိုပါတယ်။ သို့သော် ဘူးသီးတောင်မြို့နယ်မှာ ဘူးသီးတောင် - ညောင်ချောင်းလမ်း ပေါ်မှာရှိတဲ့ တံတား (၄)စင်းဟာလည်း အလွန်အရေးကြီး တဲ့ တံတားတွေ အဖြစ် ခံယူတဲ့အတွက်ကြောင့် ဒီတံတား (၄)စင်းကိုလည်း ကျွန်တော်တို့ ဆောက်သွားပေးဖို့ အစီအမံချမှတ်ပြီး တည်ဆောက်သွားမယ်လို့ တင်ပြ လိုပါတယ်။ ပထမကတော့ ကင်းချောင်း တံတား ပေ (၁၂၀) အကျယ်ဖြစ်ပါတယ်။ ဒုတိယကတော့ သပိတ်တောင်မြောက်ရွာတံတား ပေ (၁၂၀)တံတား ဖြစ်ပါတယ်။ စိမ်း ညှင်းပြားတံတားပေ (၁၃၀)တံတားဖြစ်ပါတယ်။ နောက် ဖရုံချောင်းတံတားပေ (၁၀၀) ဖြစ်ပါတယ်။ လွှတ်တော်ကိုယ်စားလှယ် တင်ပြသွားတဲ့ အတိုင်းပဲ ဒီနေရာတွေဟာ ခုနတောင်ကျရေ ဆင်းတာတွေရှိတဲ့အတွက်ကြောင့် တည်ဆောက်သွားပြီးတဲ့အခါမှာ ကွန်ကရစ်တိုင် ပိုင်တိုင်နဲ့ ကျွန်တော်တို့ ဒီသစ်သားတံတားတည်ဆောက်ရေး ဆောင်ရွက်ပေးသွားမှာဖြစ်ပါတယ်။ ဒီလိုဆောင်ရွက်ဖို့ တွက်ချက်တဲ့အခါမှာကျတော့ (၁၅၁.၃) သန်းလောက်ကုန်ကျမှာ ဖြစ်ပါတယ်။ ဒါကြောင့် ဒီနှစ်ထဲမှာတော့ ကျွန်တော်တို့ ဒီနိုင်ငံတော် ထောက်ပံ့ငွေ (၁၆.၇)သန်းနဲ့ ဖြည့်စွက် ရန်ပုံငွေ(၅၇.၅)သန်း သုံးပြီးတော့ ကျွန်တော်တို့ တံတား (၂)စင်းကို ပထမတည်ဆောက်ပေးသွား မှာဖြစ်ပါတယ်။ တည်ဆောက် ပေးသွားမယ့် တံတား (၂)စင်းကတော့ ကင်းချောင်းတံတားနှင်. သပိတ်တောင်မြောက်ရွာ တံတားပဲဖြစ်ပါတယ်။ တံတား (၂)စင်းအတွက် စုစုပေါင်း ရန်ပုံငွေ (၇၄.၃)သန်း သုံးစွဲရမှာ ဖြစ်ပါတယ်။ နောက်ထပ် တံတား (၂)စင်းဖြစ်တဲ့ စိမ်း ညှင်းပြားတံတားနဲ့ ဖရုံချောင်းတံတားအတွက်ကတော့ ရန်ပုံငွေကျပ်(၇၇)သန်း ကုန်ကျမှာ ဖြစ်ပါတယ်။ ဒီတံတား(၂)စင်းကိုတော့ဖြင့် လာမယ့်ဘဏ္ဍာရေးနှစ် ၂၀၁၂ -၂၀၁၃ မှာ ကျွန်တော်တို့ နယ်စပ်ဖွံ့ဖြိုးရေး ရန်ပုံငွေကနေပြီးတော့ ကျွန် တော်တို့ သူ့ ရဲ့ လုပ်ထုံးလုပ်နည်းနဲ့အညီ တောင်းခံသွားပြီးတော့ ဆက်လက်ဆောင်ရွက်သွားမှာ ဖြစ်ကြောင်း လေးစားစွာ ဖြေကြားအပ်ပါတယ်။ ဒုတိယမေးခွန်းကတော့ ရခိုင်ပြည်နယ် ၊ မြောက်ဦးမြို့နယ် မဲဆန္ဒနယ်အမှတ် (၂) အမျိုးသားလွှတ်တော်ကိုယ်စားလှယ် ဦးကျော်ကျော် ရဲ့ မေးခွန်းဖြစ်ပါတယ်။ မေးခွန်းကတော့မြောက်ဦး - ဆင်အိုးလမ်းပိုင်းနှင့် မြောက်ဦး - ပိုးဖြူကျွန်းလမ်းပိုင်းတို့ကို ကျောက်ချောခင်းလမ်း၊ မြေသားလမ်းကနေတစ်ဆင့် ကတ္တရာလမ်းများ အဖြစ် တိုးမြှင့်ပေးဖို့ အစီအစဉ်ရှိပါသလားဆိုတဲ့ မေးခွန်းပဲ ဖြစ်ပါတယ်။ မြောက်ဦးမြို့နယ်ရဲ့ စည်ပင်သာယာရေးအဖွဲ့မှာ ဒီနှစ်ကျေးလက် လမ်း တံတားအတွက် လျာထားငွေဟာ (၂၅.၀၂)သန်း ဖြစ်ပါတယ်။ မြောက်ဦးမြို့နယ်မှာလည်း အခု အချိန်ထိ ၂၀၁၀ - ၂၀၁၁ ဘဏ္ဍာရေးနှစ်ထိ အားလုံးကျပ် (၁၉၀.၄၆၆)သန်း သုံးစွဲပြီးတော့ ကတ္တရာလမ်း (၂) မိုင် (၃) ဖာလုံ၊ ကျောက်လမ်း (၉)မိုင် (၅) ဖာလုံ၊ မြေလမ်း(၁)မိုင် (၅)ဖာလုံနှင့် ကွန်ကရစ်တံတားတစ်စင်းနှင့် သစ်သားတံတား (၁၅)စင်း ဆောင်ရွက်ပေးပြီးခဲ့ပြီ ဖြစ်ပါတယ်။ ယင်းကဲ့သို့ ဆောင်ရွက်ပေးသည့်တိုင်အောင် ဖော်ပြပါလမ်းတွေကို အဆင် တိုးမြှင့်ဖို့ လိုအပ်နေ သေးတယ်ဆိုတာကို ကျွန်တော်တို့ တွေ့ရှိရတာဖြစ်ပါတယ်။ နောက်တစ် ခါ မြောက်ဦး - ဆင်အိုး လမ်းနှင့်မြောက်ဦး - ပိုးဖြူကျွန်းလမ်းမှလည်း အခုအချိန်အထိလမ်း(၂)လမ်းအတွက် ကျွန်တော်တို့ ကျပ်ငွေ သန်း(၉၀)လောက် သုံးပြီးဖြစ်ပါတယ်။ ဒီလိုသုံးပြီးတဲ့ အချိန်မှာတော့ မြောက်ဦး -ဆင်အိုး လမ်း(၄)မိုင်ရှိပါတယ်။ ကျောက်ချောလမ်း (၁)မိုင် (၃)ဖာလုံပြီးပါပြီ။ သစ်သား တံတားတစ်စင်း ပြီးပါပြီ။ နောက်တစ်ခါ မြောက်ဦး - ပိုးဖြူကျွန်းလမ်း (၄)မိုင် (၄)ဖာလုံရှိပါတယ်။ ကတ္တရာလမ်း (၁)မိုင်နဲ့ ကျောက်ချောလမ်း (၂)မိုင် (၄)ဖာလုံပြီးပါပြီ။ သစ်သားတံတား (၄)စင်း တည်ဆောက် ပြီးဖြစ်ပါတယ်။ ဒီနှစ်မှာလည်း ကျွန်တော်တို့ ရန်ပုံငွေခြိုးခြံချွေတာပြီးတော့ သုံးစွဲ တဲ့ထဲကပဲ (၁၇.၉၂)သန်း ကျွန်တော်တို့ သုံးပြီးတော့ ကျန်ရှိတဲ့ကျောက်ချောလမ်း(၂)မိုင်နဲ့ (၅)ဖာလုံဟာ မြောက်ဦး - ဆင်းအိုးလမ်းပိုင်းပဲဖြစ်ပါတယ်။ နောက်တစ်ခါမြောက်ဦး - ပိုးဖြူကျွန်းလမ်းမှာကျန်တဲ့ ကျောက်ချောလမ်း(၁)မိုင်ကို အပြီးလုပ်သွားမှာဖြစ်ပါတယ်။ ဒီလိုဆောင်ရွက်ခြင်းဖြင့် ကျွန်တော်တို့ မြောက်ဦး - ဆင်အိုးလမ်းမှာလည်း ဒီကျောက်ချောလမ်းအားလုံး (၄)မိုင်အပြည့် ဖြစ်သွားမှာဖြစ်ပါတယ်။ အခုတစ်ခါ မြောက်ဦး - ပိုးဖြူကျွန်းလမ်းမှာတော့ (၄)မိုင် (၄)ဖာလုံမှာ ကတ္တရာလမ်း (၁)မိုင်နဲ့ ကျောက်ချောလမ်း (၃)မိုင် (၄)ဖာလုံ အားလုံးပြီးသွားမှာဖြစ်ပါတယ်။ သို့သော် ဒီလမ်းလေးတွေဟာ တိုလည်းတိုတဲ့အပြင် အင်မတန်မှ ဒေသဖွံ့ဖြိုးရေးအတွက်လည်း လိုအပ်တာ ဖြစ်တဲ့အတွက်ကြောင့် လာမယ့်နှစ်တွေမှာတော့ ကျွန်တော်တို့ ကတ္တရာလမ်းအပြည့် ဖြစ်ရေး အတွက် ကျွန်တော်တို့ နယ်စပ်ဖွံ့ဖြိုးရေး ရန်ပုံငွေ ကနေပြီးတော့ အစီအမံများနဲ့ တောင်းခံပြီး ဆက်လက်ဆောင်ရွက်ပေးသွားမှာဖြစ်ကြောင်း ရှင်းလင်းဖြေကြားအပ်ပါတယ်။ နောက်ဆက်လက်ပြီးတော့ မကွေးတိုင်းဒေသကြီး မဲဆန္ဒနယ်အမှတ်(၂) အမျိုးသား လွှတ်တော်ကိုယ်စားလှယ် ဦးအောင်ငြိမ်း ရဲ့ ရေနံချောင်း - ဂွေးကုန်း - ဝက်ချုပ် - နတ်မောက် လမ်းနဲ့ ပတ်သက်ပြီးတော့ မေးမြန်းတဲ့မေးခွန်းကို ရှင်းလင်းဖြေကြားသွားမှာဖြစ်ပါတယ်။ မေးခွန်းကတော့ ဒီလမ်းကို ဆောက်လုပ်ရေးဝန်ကြီးဌာနမှ ပြုပြင်ထိန်းသိမ်း နိုင်ရေးအတွက် လွှဲပြောင်းပေးဖို့ အစီအစဉ် ရှိ/မရှိ ဆိုတဲ့အပိုင်းပဲ ဖြစ်ပါတယ်။ အဲဒီတော့ ဒီလမ်းနဲ့ပတ်သက်လို့ ခုနက လမ်းဖြစ်ပေါ်လာပုံကို သက်ဆိုင်ရာ လွှတ်တော် ကိုယ်စားလှယ်က တင်ပြပြီးဖြစ်တဲ့အတွက်ကြောင့်မို့လို့ ကျွန်တော်တို့ အသေးစိတ် မ ပြောတော့ပါဘူး။ သို့သော် ၂၀၁၀-၂၀၁၁ ခုနှစ်ထိ တော့ ကျွန်တော်တို့ ရန်ပုံငွေစုစုပေါင်းအားလုံး ဒီရေနံချောင်းမြို့နယ်က (၁၆.၈၃၈) သန်းနဲ့ နတ်မောက်မြို့နယ်က (၂၁.၀၃)သန်း စုစုပေါင်း (၃၇.၈၆၈)သန်း သုံးစွဲပြီးတော့ လမ်းပြု ပြင် ထိန်းသိမ်းရေး ဆောင်ရွက်ခဲ့ပြီးဖြစ်ပါတယ်။ သို့သော် ဒီသုံးစွဲတဲ့ ငွေပမာဏနဲ့ လမ်းရဲ့ အရှည် ဖြစ်တဲ့ (၂၉) မိုင် (၃) ဖာလုံနဲ့ နှိုင်းယှဉ်မယ်ဆို လို့ရှိရင်တော့ လမ်းရဲ့ ပြုပြင် ထိန်းသိမ်းမှုဟာ အားနည်းနေသေးကြောင်း ကျွန်တော် သုံးသပ်တွေ့ရှိရမှာဖြစ်ပါတယ်။ ဒါကြောင်. အခုလက်ရှိ အနေအထားမှာ ကျွန်တော်တို့ ဒီ လမ်း(၂၉)မိုင် (၃)ဖာလုံကို ကျွန်တော် ကြည့်လိုက်တဲ့အခါ မှာတော့ ကျွန်တော်တို့ ကျောက်လမ်း အနေနဲ့ (၆) မိုင် (၅) ဖာလုံခင်းနိုင်ပြီး ဖြစ်တယ်ဆိုတာတွေ့ ရှိရမှာဖြစ်ပါတယ်။ ဒါကြောင့် ဒီ ၂၀၁၁-၂၀၁၂ ဘဏ္ဍာရေးနှစ်မှာလည်း ဒီရန်ပုံငွေ (၄၁.၄၂၈)သန်းနဲ့ ရေနံချောင်းမြို့နယ်ပိုင်းကလုပ်မယ့်အပိုင်ရှိပါတယ်။ နောက်တစ်ခါ နတ်မောက် မြို့နယ်က လုပ်မယ့်အပိုင်းရှိပါတယ်။ ရေနံချောင်းမြို့နယ်အပိုင်းမှာတော့(၁)မိုင် (၇)ဖာလုံ ကို မြေနီကျောက်စရစ် (၆လက်မ) ထုခင်းမှာဖြစ်ပါတယ်။ နောက်တစ်ခါ ကျောက်လမ်း အသစ် ခင်းတာကတော့ (၂)မိုင်ခင်းပါမယ်။ ရေကျော် (၂)စင်းတည်ဆောက်မှာဖြစ်ပါတယ်။ စုစုပေါင်း (၂၇.၆၂၈)သန်းသုံးမှာဖြစ်ပါတယ်။ နတ်မောက်မြို့နယ်အပိုင်းကတော့ ကျွန်တော်တို့ မြေနီ(၁)ပေ ထုခင်းခြင်း (၂)မိုင် (၃)ဖာလုံ ဆောင်ရွက်မှာဖြစ်ပါတယ်။ ဒီစုစုပေါင်း ကျပ်(၁၃.၈)သန်း သုံးမှာ ဖြစ်ပါတယ်။ ဒီလိုပြင်ဆင်ပြီး သည့်တိုင်အောင် လမ်းဟာ သွားလာလို့ ရရုံအဆင် ပဲဖြစ်မှာဖြစ်ပြီးတော့ ရာသီမရွေးသွားလာနိုင်တဲ့ အဆင့်ကိုရောက်မှာ မဟုတ်ပါဘူး။ ဆောက်လုပ်ရေး ဝန်ကြီးဌာနနဲ့ ညှိနှိုင်းချက်အရလည်း ဆောက်လုပ်ရေးဝန်ကြီးဌာနပိုင်လမ်းအဖြစ် လွှဲပြောင်း လက်ခံဖို့ အစီအစဉ် မရှိသေးကြောင်း သိရှိရပါတယ်။ ဒါကြောင့် ကျွန်တော်တို့ နယ်စပ်ရေးရာ ဝန်ကြီးဌာန ကပဲ တာဝန်ယူပြီးတော့ လာမယ့် နှစ်တွေ မှာတော့ ခရိုင်ချင်းဆက်လမ်းအဖြစ် ကျွန်တော်တို့ ကျောက်ချောလမ်းနဲ့ ကတ္တရာလမ်း အဆင့်သို့ တစ်ဆင့်ပြီးတစ်ဆင့်ရောက်သွား အောင် တာဝန်ယူဆောင်ရွက်ပေးသွားမှာ ဖြစ်ကြောင်း ရှင်းလင်းတင်ပြအပ်ပါတယ်။ နောက်မေးခွန်းတစ်ခုဖြစ်တဲ့ တိုက်ကြီးမြို့နယ် မဲဆန္ဒနယ်အမှတ်(၁၂) အမျိုးသား လွှတ်တော်ကိုယ်စားလှယ် ဦးဆွေအောင်ရဲ့ တိုက်ကြီးမြို့ ရေရရှိရေးနှင့် ပတ်သက်တဲ့ မေးခွန်းဖြစ်ပါတယ်။ တိုက်ကြီးမြို့ ရဲ့ မူလ ရေရရှိရေး ဆောင်ရွက်ချက်ကို ကြည့်ရင် ၁၉၇၆ ကတည်းက ဆောင်ရွက်ခဲ့တာ ဖြစ်ပါတယ်။ (၆) လက်မ စက်ရေတွင်း(၃)တွင်း ကနေပြီးတော့ မြေအောက်ရေ ကို စင်မြင့်ရေလှောင်ကန်သို့တင်ပြီး (Gravity Flow System) ဖြန့်ဝေပေးခြင်း ဖြစ်ပါတယ်။ တိုက်ကြီးမြို့နယ်ကို လေ့လာကြည် ရင် ရပ်ကွက်(၈)ခု၊ အိမ်ခြေ(၁၀၀၂၂)အိမ် ရှိပါတယ်။ လူဦးရေ (၃၆၄၃၇)ဦးရှိပါတယ်။ သူရဲ့ တစ်နေ့ ရေလိုအပ်ချက်က ရေဂါလံ (၇.၂၈) သိန်း ဖြစ်ပါတယ်။ မြို့နေပြည်သူလူထုကလည်း မိမိတို့ အစီအစဉ်နဲ့ စက်ရေတွင်း (၈၀)တွင်း၊ လက်နှိပ်တုံကင် တွင်း(၄၆၀၀)၊ လက်တူး တွင်း(၄၅)တွင်းတို့ကနေ ရေသုံးစွဲလျက် ရှိတဲ့အတွက်ကြောင့် လက်ရှိ တိုက်ကြီးမြို့ ရဲ့ ရေရရှိမှု၊ လွှမ်းခြုံမှုတို့ ပမာဏဟာ (၉၀)ရာခိုင်နှုန်း လောက်ဖြစ်တယ်ဆိုတာ တွေ့ရှိရမှာဖြစ်ပါတယ်။ ဒါပေမယ့် ခုနက လွှတ် တော်ကိုယ်စားလှယ် တင်ပြသွားသလိုပဲ တချို့ ကာလ တွေမှာတော့ လျှပ်စစ်မီးခက်ခဲမှုကြောင့် ဒီစက်ရေတွင်းကနေ ရေရရှိမှု အခက်အခဲတွေ ကြုံ တွေ့တယ်ဆိုတာကို လက်ခံပါတယ်။ အဲ ဒီတော့ ဒီ ဟာနဲ့ပတ်သက်လို့ ဒီစည်ပင်သာယာ ရေးအဖွဲ့ကနေ ဆောင်ရွက်ပေးတဲ့အပိုင်းကို လေ့လာကြည့်တဲ့အခါမှာတော့ မြို့လယ်ပိုင်းကိုသာ ရေပေးဝေနိုင်ပြီးတော့ ရေပေဝေနိုင်မှုဟာလည်းတစ်ရက်ကိုဂါလံ(၁)သိန်းခန့်သာ ဖြစ်တာကိုတွေ့ရှိ ရမှာဖြစ်ပါတယ်။ လွှတ်တော်ကို ယ်စားလှယ်တင်ပြတဲ့ ဂျိုးဖြူကန် ရေပိုက်လိုင်း ကနေတစ်ဆင့် တိုက်ကြီးကို ရေသွယ်တန်းပေးဖို့ ဆောင်ရွက်ပေးမယ်ဆိုရင်တော့ ဒီကိစ္စကျတော့တော်တော်လေး အန္တရာယ်ကြီးတဲ့ကိစ္စဖြစ်တဲ့အတွက် ဒီ Engineering ရှုထောင့်ကနေ မသင့်လျော် ဘူးလို့ တင်ပြလိုပါတယ်။ ဘာကြောင့်လဲဆိုတော့ ရန်ကုန်မြို့တော်အနေနဲ့ ဒီကနေ့ မှာ ရေနဲ့ပတ်သက်လို့ တော်တော့်ကို အခက်အခဲတွေ ကြုံတွေ့နေရတာဖြစ်ပြီးတော့ ရန်ကုန်မြို့ရဲ့ လူဦးရေဟာ (၆)သန်း ဖြစ်ပါတယ်။ (၆)သန်းကလည်း တစ်နေ့တစ်နေ့ တိုးပွားနှုန်းဟာ အင်မတန်ကြီးမားတဲ့ အတွက်ကြောင့်မို့လို့ ဒီလို လုပ်ဆောင်ရွက်မယ်ဆိုရင်တော့ သိပ်မသင့်လျော်ကြောင်း တွေ့ရှိရမှာဖြစ်ပါတယ်။ ပြီးတော့ တကယ်လို့ ဒီလိုသွယ်မယ်ဆိုရင်တောင် သူက (၇)မိုင်လောက် သွယ်ရမှာဖြစ်ပါတယ်။ နောက်တစ်ခါ ဒီဂျိုးဖြူပိုက်ကို အထက်ပိုင်းကသွယ်ရမှာ ဖြစ်တယ်။ ကုန်ကျငွေဟာလည်း သန်း(၉၀၀)ကျော်နီးပါးဖြစ်တယ်လို့ တွေ့ရှိရမှာ ဖြစ်ပါတယ်။ နောက်တစ်ခါ လက်ရှိတိုက်ကြီးမြို့ မှာရှိတဲ့ စက်ရေတွင်းတွေရဲ့ ရေအရည်အသွေးကို ကျွန်တော်တို့ ဆန်းစစ်ချက်အရမှာတော့ ရေအရည်အသွေးတွေက အလွန်ကောင်းမွန်တဲ့အဆင့် ဖြစ်ပါတယ်။ ဒါကြောင့် ဒီလိုစက်ရေတွင်း တွေ နောက်ထပ် ထပ်တူးပြီးတော့ အမြင် တင်ရေစင်တွေဆောက်လုပ်ပြီးတော့ တိုးချဲ့ရေပေးဝေ၊ ခြင်းကို ဆောင်ရွက်ခြင်းကသာ လက်တွေ့ ကျပြီး အကျိုး ကျေးဇူးပိုမို ဖြစ်ထွန်းမယ်ဆိုတာ ကျွန်တော်တို့ သုံးသပ်တွေ့ရှိရမှာ ဖြစ်ပါတယ်။ ဒီကနေ့ တိုက်ကြီးမြို့နယ်ရဲ့ အနေအထားကို ပြန်ကြည့်ရမယ်ဆိုရင်လည်း လျှပ်စစ်ဓါတ်အား နဲ့ ပတ်သက်လို့ ရေရှည်မှာတော့ သိပ်ခက်ခဲမှု ဖြစ်စရာမရှိတော့တဲ့အတွက်ကြောင့် လိုအပ်ရင်လည်း လျှပ်စစ်ဓါတ် အားကို ရေအတွက် မပြတ်တောက်ရေးကို ကျွန်တော်တို့ တတ်နိုင်သမျှ ညှိနှိုင်းဆောင်ရွက်ပေးဖို့ တင်ပြလိုပါတယ်။ ဒီလိုဆောင်ရွက်မယ်ဆိုရင်တော့ ကျွန်တော်တို့ ဒီဘက် ၂၀၁၁-၂၀၁၂ ဘဏ္ဍရေးနှစ်အတွင်းမှာ တော့ ကျွန်တော်တို့ ကျပ်ငွေ (၉၆)သန်း ရန်ပုံငွေရှာပြီးဖြစ်ပါတယ်။ ဒီရန်ပုံငွေ (၉၆)သန်းနဲ့ ကျွန်တော်တို့ (၆)လက်မ စက်ရေတွင်း (၃)တွင်း အသစ်ထပ်တူးပြီးတော့နောက် အမြင့်တင် ရေစင်ဂါလံ(၁၂၀၀၀)ဆန့် ရေစင်တစ်စင်နှင့် ရေလှောင်ကန်ဂါလံ(၂၀၀၀၀)ဆန့် ရေကန်တစ်ကန်၊ တိုးချဲ့ရေပိုက်သွယ်တန်းခြင်း ပေ (၁၅၀၀၀)၊ ဒါ မရသေးတဲ့နေရာတွေ၊ မြို့လယ်မှာ ကျွန်တော်တို့ မြို့လယ်ကနေအစွန်ကို သွားမယ့်စနစ်ကို သွားမှာဖြစ်ပါတယ်။ ဒီလိုဆောင်ရွက်ခြင်းဖြင့် တစ်နေ့ ကို နောက်ထပ်ဂါလံတစ်သိန်းခွဲ ထပ်မံတိုးမြှင့်မှာဖြစ်တဲ့အတွက်ကြောင့် ဒီစည်ပင်သာယာရေး ကပေးနိုင်မယ့်ရေဟာ အားလုံး နှစ်သိန်းခွဲဖြစ်သွားမှာ ဖြစ်ပါတယ်။ ခုနက (၇)သိန်းကျော်ထဲက နှစ်သိန်းခွဲပေးနိုင်မှာဖြစ်တဲ့အတွက်ကြောင့် ဒီတိုက်ကြီးမြို့ရဲ့ ရေရရှိမှုဟာ အထိုက်အလျောက် သက်သာသွားမှာ ဖြစ်ပါတယ်။ စဉ်ဆက်မပြတ်ဘဲ လာမယ့် နှစ်တွေမှာလည်း ဆက်တိုက် ဆက်တိုက်ဆိုသလို ဆောင်ရွက်ပေးခြင်းအားဖြင့် တိုက်ကြီးမြို့ အနေနဲ့ ရေရရှိရေးကိစ္စကို ဖြေရှင်း သွားနိုင်မယ်လို့ မျှော်လင့်ပါတယ်။ ဒီနေရာမှာလည်း တိုက်ကြီးမြို့အနေနဲ့ တချို့ကျတဲ့အခါမှာတော့ မြို့ရေပေးဝေရေးစနစ်ကနေ ရေရရှိ လိုမှုကို မရှိတဲ့အိမ် ထောင်တွေ လည်းရှိတဲ့အတွက်ကြောင့်ဒီလိုရေရရှိလိုမှု ရှိတဲ့အိမ်ထောင်နှင့် မရှိတဲ့ အိမ်ထောင်ဆိုပြီး တတ်နိုင်သမျှစစ်တမ်းကောက်ယူ ပြီးတော့ စနစ်တကျကွင်းဆင်းပြီးတော့ မြို့ရေပေးရေးစနစ်ကို အစီအမံနဲ့ ဆောင်ရွက်ပေးသွားမှာ ဖြစ်ကြောင်း ရှင်းလင်းတင်ပြအပ်ပါတယ်။ ဆက်လက်ပြီးတော့ ရှမ်းပြည်နယ်၊ “ဝ” ကိုယ်ပိုင်အုပ်ချုပ်ခွင့်ရဒေသတိုင်း၊ မဲဆန္ဒနယ် အမှတ်(၁၂)၊ အမျိုးသားလွှတ်တော်ကိုယ်စားလှယ် ဦးဆိုင်ပေါင်းနပ်ရဲ့ ဟိုပန် - နမ့်တစ်လမ်း လမ်းပန်းဆက်သွယ်မှုကောင်းမွန်ရေးနှင့် ပတ်သက်တဲ့မေးခွန်းကို ဖြေကြားသွားမှာဖြစ်ပါတယ်။ ဟိုပန် - နမ့်တစ်လမ်းကတော့ စုစုပေါင်း (၉)မိုင် (၂)ဖာလုံရှိပါတယ်။ ဒီမှာ (၁)မိုင် (၂) ဖာလုံ ကတ္တရာခင်းပြီးဖြစ်ပါတယ်။ (၈)မိုင်ကျန်ပါတယ်။ (၈)မိုင်ကတော့ ကျောက်လမ်းဖြစ်ပါတယ်။ သို့သော် တစ်ချို့နေရာတွေမှာ ရာသီဥတုဒဏ်ကြောင့် ပျက်စီးနေတာဖြစ်ပါတယ်။ ဒါကြောင့် ဒီနှစ်ထဲမှာတော့ ကျောက်လမ်းကိုသာ ရာသီမရွေးသွားလာနိုင်တဲ့ အဆင့်ဖြစ်အောင် ပြုပြင် ထိန်းသိမ်းမှုဆောင်ရွက်ပေးမှာဖြစ်ပါတယ်။ ကတ္တရာလမ်းဖြစ်ရေးအတွက်တော့ လာမယ့် ၂၀၁၂၂၀၁၃ ခုနှစ် ဘဏ္ဍာရေးနှစ်မှာ နယ်စပ်ဒေသဖွံ့ဖြိုးရေး ရန်ပုံငွေကနေ တင်ပြတောင်းခံပြီးတော့ ဆက်လက်ဆောင်ရွက်ပေးသွားမှာဖြစ်ကြောင်း တင်ပြအပ်ပါတယ်။ ဒီလိုဆောင်ရွက်တဲ့ နေရာမှာ လည်း “ဝ” ကိုယ်ပိုင်အုပ်ချုပ်ခွင့်ရဒေသမှာ ကျွန်တော်တို့ နယ်မြေအခြေအနေ တစ်စနှင့်တစ်စ တည်ငြိမ်အေးချမ်းဖို့တော့ လိုအပ်မှာဖြစ်ပါတယ်။ တချို့သော ဒီဆောင်ရွက်မှုလုပ်ငန်းတွေ၊ ဖွံ့ဖြိုး တိုးတက်မှုလုပ်ငန်းတွေဟာ နယ်မြေလုံခြုံရေးကန့်သတ်ချက်များကြောင့် မဆောင်ရွက်ပေးနိုင် တာလည်းရှိနေတဲ့အတွက်ကြောင့် ဒီ “ဝ” ဒေသအတွင်း လုံခြုံ ရေး ပိုမိုကောင်းမွန်အောင် နှစ်ဦး နှစ်ဖက်ဆောင်ရွက်ခြင်းဖြင့် ဒေသဖွံ့ဖြိုးရေးကို ပိုမိုဆောင်ရွက် ပေးနိုင်မှာ ဖြစ်ကြောင်း ရှင်းလင်း တင်ပြအပ်ပါတယ်။ ဆက်လက်ပြီးတော့ မွန်ပြည်နယ်၊ ကျိုက်ထိုမြို့နယ်၊ မဲဆန္ဒနယ်အမှတ်(၁၁) အမျိုးသား လွှတ်တော်ကိုယ်စားလှယ် ဦးညီညီထွန်း ရဲ့ ဒီကျိုက်ထိုမြို့နယ် အတွင်းမှာရှိတဲ့ ကျေး လက် တံတား(၂)စင်း ဆောက်ရွက်ပေး ရေးနဲ့ ပတ်သက်ပြီးတော့ ရှင်းလင်းဖြေကြားမှာ ဖြစ်ပါတယ်။ အဲဒီတော့ ကျိုက်ထို - ကျိုက္ကသာ - ခလွန်လမ်းအရှည် (၈)မိုင် (၇)ဖာလုံ ရှိပါတယ်။ နောက်တစ်ခါ ဒီဟာနဲ့ ပတ်သက်ပြီးတော့ ကျိုက္ကသာ-ခလွန်လမ်းကတော့ ခုချိန်မှာတော့ (၅)ပေကျယ်တဲ့ လူသွားလမ်းအဆင့်ပဲ ရှိပါတယ်။ သို့သော် ဒေသ ဖွံ့ဖြိုးရေးကို မျှော်မှန်းတဲ့အနေနဲ့ ဒီလမ်းပေါ်မှာ ဒီတင်ပြထားတဲ့ တံတားကိုတော့ ဆောင်ရွက်ပေး ဖို့ စီမံဆောင်ရွက်နေပါတယ်။ သို့သော် ဒီလို တင်ပြတဲ့နေရာမှာလည်း ယခင်တင်ပြတဲ့ ဒီ ကျိုက္ကသာ - ခလွန်လမ်းပေါ်မှာရှိတဲ့ မူလတင်ပြတဲ့ တံတားနေရာ ပေ (၂၀၀)လောက် ရှည်နေပါ တယ်။ နောက်တစ်ခါ တစ်ဖက်က ဒီရေတက်နိုင်တဲ့ အနေအထားဖြစ်တဲ့အတွက်ကြောင့် အဲဒီနေရာမှာ ဆောက်မယ်ဆိုရင်တော့ဖြင့် ဒီတံတားဟာ ခိုင်ခံ့မှာလည်းမဟုတ်ပါဘူး။ မူလရှိပြီးသား လမ်းဟာလည်း (၅)ပေလောက်ပဲ ကျယ်တဲ့လူသွား လမ်းဖြစ်တဲ့အတွက်ကြောင့်မို့လို့ ဒီလမ်းကို လည်း ကျွန်တော်တို့ ဆက်လက်ဆောင်ရွက်ဖို့ မသင့်ဘူးလို့ မြင်ပါတယ်။ ပြီးတော့ ဒီလမ်းက ခလွန်နဲ့ တည့်တည့်ဆက်နေတဲ့လမ်း မဟုတ်ပါဘူး။ ကြားထဲကလမ်းဖြစ်နေတယ်။ အဲဒီတော့ ကျွန်တော်တို့ နယ်မြေအခြေ အနေလေ့လာတဲ့ အခါကျတော့ ခလွန်ရွာရဲ့အထွက်မှာ တံတား တည်ဆောက်မယ်ဆိုရင်တော့ ပေ (၆၀) လောက်ပဲ တည်ဆောက်မှာဖြစ်ပါတယ်။ အဲဒီလို တည်ဆောက်မယ်ဆိုရင်တော့ ဒီဖက်က ကျိုက္ကသာဘက်ကို ကျွန်တော်တို့ လမ်း (၂)မိုင် (၃)ဖာလုံလောက် ခင်းပေးရမှာဖြစ်ပါတယ်။ ဒီလမ်း (၂)မိုင် (၃)ဖာလုံ လည်း ကျွန်တော်တို့ ဆက်လက်ခင်းပေးပြီးတော့ အဲဒီနေရာမှာတော့ ခုန လူသွားလမ်း ပေ (၆၀) သစ်သားတံတား၊ ခလွန်ချောင်းကူးတံတား တည်ဆောက်ပေးခြင်းဟာ ဒေသဖွံ့ဖြိုးရေးအတွက် ပိုပြီးတော့ အလားအလာကောင်းမယ်လို့ သုံးသပ် ပါတယ်။ လမ်းအကျယ်ကိုလည်း မူလ(၅)ပောက်ရှိတဲ့ လမ်းနေရာကိုမယူတော့ဘဲနဲ့ လမ်းသစ်နေရာမှာ (၁၆)ပေ မြေသားလမ်း၊ အမြင့်(၃) ပေရှိတဲ့ ကုန်းချောလမ်းလေး တည်ဆောက်သွား ပေးမှာဖြစ်ကြောင်း ရှင်းလင်းတင်ပြအပ်ပါ တယ်။ အလားတူပဲ သိမ်ဇရပ် - မုက္ခမော့ - ခရွဲ ကျေးရွာချင်းဆက် လမ်းမှာရှိတဲ့ ပေ (၂၀၀) တံတားနေရာမှာလည်း ကျွန်တော်တို့ အသေးစိတ် လေ့လာကြည့်တဲ့အခါမှာ ဒီပေ (၂၀၀)တံတား အစား ပေ (၄၀)တံတားတစ်ခုနဲ့ ပေ (၆၀)တံတား တစ်ခုတည်ဆောက်ခြင်းက ပိုပြီးတော့ ရေရှည် မှာ ခိုင်ခံ့ပြီးတော့ အကျိုးရှိကြောင်းတွေ့ရှိရမှာ ဖြစ်ပါတယ်။ တံတားတွေ တည်ဆောက်ရေး အတွက်လည်း ကျွန်တော်တို့ ကျိုက်ထိုစည်ပင်သာယာရေးရန်ပုံငွေ(၄၂)သန်းနဲ့ နိုင်ငံတော်ကနေထောက်ပံ့ငွေ နောက်ထပ် သန်း (၃၀) ထပ်မံထည့်ပြီးတော့ (၇၂.၃၅) သန်းဖြင့် ဆောင်ရွက်ပေး မှာဖြစ်ကြောင်းရှင်းလင်း တင်ပြအပ်ပါတယ်။ လွှတ်တော်ဒုတိယဥက္ကဋ္ဌကြီးနှင့်တကွ လွှတ်တော် ကိုယ်စားလှယ်အားလုံးကို ကျေးဇူးတင်ရှိကြောင်း တင်ပြအပ်ပါတယ်။ (ဩဘာသံများ)</speech>
<speech type="vicespeaker">ဆက်လက်ပြီး လွှတ်တော်ကိုယ်စားလှယ် (၃) ဦးက မေးမြန်း သည့်မေးခွန်းများသည် ပို့ဆောင်ရေးဝန်ကြီးဌာန ပြည်ထောင်စုဝန်ကြီးတစ်ဦးတည်းက ဖြေကြား ရမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာမေးခွန်းများကို တစ်ဆက်တည်း မေးမြန်းပြီးမှ ပြည်ထောင်စုဝန်ကြီးက တစ်ခုချင်းဖြေကြားပေးဖို့ ဖြစ်ပါတယ် ိုင်းနိုင်ငံဘက်မှ ထိုင်းပင်လယ်ကွေ့နှင့် မြန်မာနိုင်ငံကပ္ပလီပင်လယ် သို့ ဆက်သွယ်တူးမြောင်း ဖောက်လုပ်၍ ရနိုင် မရနိုင်၊ အကျိုးစီးပွား များ ဖြစ်ထွန်းနိုင်မှု ရှိ /မရှိနှင့် အာဆီယံနှင် . ဆွေးနွေးဖက်နိုင်ငံများတို့နှင့် ဆွေးနွေးရန် သင့်မသင့် နှင့် စပ်လျဉ်းသည့်မေးခွန်း ပထမဦးစွာ ရန်ကုန်တိုင်း ဒေသကြီး မဲဆန္ဒနယ်အမှတ် (၅)မှ ဦးဝင်းနောင် က ထိုင်းနိုင်ငံဘက်မှ ထိုင်းပင်လယ်ကွေ့နှင့် မြန်မာနိုင်ငံကပ္ပလီပင်လယ် သို့ ဆက်သွယ်တူးမြောင်း ဖောက်လုပ်၍ရနိုင်/မရနိုင် အကျိုးစီးပွားများဖြစ်ထွန်းနိုင်မှု ရှိ /မရှိနှင့် အာဆီယံနိုင် ဆွေးနွေး ဖက်နိုင်ငံများတို့နှင့် ဆွေးနွေးရန် သင့် မသင့်နှင့် စပ်လျဉ်းသည့်မေးခွန်း ကို မေးမြန်းဖို့ဖြစ်ပါတယ်။</speech>
<speech><mp id="137">ဦးဝင်းနောင်၊ ရန်ကုန်တိုင်းဒေသကြီးမဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့် အထူးဖိတ်ကြားထားသော ပြည်ထောင်စုဝန်ကြီးများ၊ လွှတ်တော်ကိုယ်စားလှယ်များခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ် အမှတ်(၅)မှ လွှတ်တော်ကိုယ်စားလှယ် ဦးဝင်းနောင် ဖြစ်ပါတယ်။ အားလုံးကိုမင်္ဂလာအပေါင်းနဲ့ ပြည့်စုံကြပါစေလို့ ဆုတောင်းမေတ္တာပို့သရင်း နှုတ်ခွန်းဆက် သအပ်ပါတယ်။ ကျွန်တော့်အနေနဲ့ နိုင်ငံတော်နဲ့ နိုင်ငံသားများ အကျိုးဖြစ်ထွန်းနိုင်ဖွယ်ရှိတဲ့ မေးခွန်း တစ်ရပ်ကို မေးမြန်း သွားမှာ ဖြစ်ပါတယ်။ မေးမြန်းမှု၊ တိကျမှုရှိစေရန်အတွက် စာဖတ်ရှုပြီးတော့ တင်ပြဖို့ခွင့်ပြုပါရန် ပန်ကြား အပ်ပါတယ်။</speech>
<speech type="vicespeaker">ခွင့်ပြုပါတယ်။</speech>
<speech><mp id="137">ဦးဝင်းနောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၅)</mp>လွှတ်တော် ဒုတိယဥက္ကဋ္ဌကြီးခင်ဗျား။ ကျွန်တော်တို့ ပြည်ထောင်စုသမ္မတမြန်မာနိုင်ငံတော် တနင်္သာရီတိုင်း</speech>
<title>ဒေသကြီးရဲ့ တောင်ဘက်စွန်းက ကျွန်တော်တို့ ကော့သောင်းမြို့ ကို အားလုံးမျက်စိထဲမြင်ပါ တယ်။ ဒီတော့ ကော့သောင်းမြို့အနီးမှာ ထိုင်း - မြန်မာ နယ်နမိတ်ဖြစ်တဲ့ ပါချန်မြစ်ဆိုတာရှိပါ တယ်။ ပါချန်မြစ်က အရှေ့မြောက်အရပ်ကနေပြီးတော့မှ စီးဆင်းလာပြီး ကော့သောင်းမြို့အနီး ကနေ ကပ္ပလီပင်လယ်ထဲ ကို စီးဝင်နေပါတယ်။ အဲဒီ ပါချန်မြစ်ရဲ့ အရှေ့ဘက် မိုင် (၄၀)ခန့် အကွာမှာတည်ရှိတဲ့ ထိုင်းပင်လယ်ကွေ့ကနေပြီးတော့ ထိုင်းနိုင်ငံကနေ တူးမြောင်းဖောက်လုပ်၍ ကျွန်တော်တို့ နယ်နိမိတ် ပါချန်မြစ်ကို ဆက်သွယ်ခြင်းအားဖြင့် ကော့သောင်းမြို့ အနီးကနေ ကပ္ပလီပင်လယ်ပြင်သို့ ပင်လယ်ကူးသင်္ဘောကြီးများ သွားလာနိုင်ဖွယ်ရှိကြောင်း မြေပုံမှာလေ့လာ တွေ့ရှိရတဲ့အတွက် နိုင်ငံတော်အနေနဲ့ လေ့လာပြီးခြင်း ရှိ/မရှိ သို့မဟုတ် လေ့လာသွားရန် အစီအစဉ် ရှိ/မရှိ မေးမြန်းလိုခြင်းဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ ကျွန်တော်တို့ မြန်မာနိုင်ငံတော် အစိုးရနဲ့ ထိုင်းနိုင်ငံအစိုးရတို့ သဘောတူညီမှုနဲ့ ထားဝယ်ရေနက် ဆိပ်ကမ်း စီမံကိန်းကို အကောင်အထည်ဖော် ဆောင်ရွက်နေကြောင်း ထိုင်းနိုင်ငံဘက်မှ အထူးစက်မှုဇုန်၊ စီးပွားရေးဇုန် ရည်မှန်းချက်တွေနဲ့ ကြီးမားစွာ ရင်းနှီးမြှုပ်နှံ အကောင်အထည်ဖော်မှာဖြစ်ကြောင်း ကြားသိရတဲ့ အတွက်ကြောင့် ကျွန်တော် စဉ်းစားမိတာကတော့ စက်မှုဇုန်စီမံကိန်းအတွက် ထိုင်း နိုင်ငံကနေ အလွန်ကြီးမားလေးလံတဲ့ ကုန်ပစ္စည်းတွေကို ကားလမ်းကနေပြီး ��ယ်ယူရတာ အလွန်ခက်ခဲမှာ ဖြစ်ပြီး ရေလမ်းခရီးက သယ်ယူရဖို့ရှိကြောင်း တွေးတောမိဏယ်။ သာဓကအားဖြင့် ကျွန်တော်တို့ ရထားပို့ဆောင်ရေးဝန်ကြီးဌာနက လွိုင်လင် - ကျိုင်းတုံမီးရထား လမ်းဖောက်လုပ်ရာမှာ ပိုမို လျှင်မြန်စွာ ပြီးစီးနိုင်ရေးအတွက် တန် (၅၀)ကျော်ခန့်ရှိတဲ့ မီးရထားစက်ခေါင်း ကြီး ကို ကုန်တင်ယာဉ်ကြီးတွေနဲ့ ကျိုင်းတုံမြို့ကို အတော်ခက်ခဲစွာ သယ်ယူခဲ့ရပါတယ်။ အောင်မြင်စွာ လည်းသယ်ယူနိုင်ခဲ့ပါတယ်။ သို့သော်လည်း ရန်ကုန်မြို့၊ မင်းဓမ္မကုန်းတော်မှာ တည်ထား ကိုးကွယ်မယ့် လောကချမ်းသာအဘယလာဘမုနိဘုရားကြီး ထုလုပ်မယ့် တန်ချိန် (၅၀၀)ကျော် ရှိတဲ့ စကျင်ကျောက်တော်ကြီးကိုတော့ မန္တလေး မြို့ကနေ ရေလမ်းခရီးနဲ့ လွယ်ကူ စွာဖြင့်လည်း သယ်ယူပို့ဆောင်ပေးနိုင်ခဲ့ပါတယ်။ အဲဒီသာ ဓကလိုပဲ ကုန်း လမ်းခရီးက သယ်ယူ ရတာ တန်ချိန် များရင်များသလောက်စီမံကိန်းစက်ပစ္စည်းရဲ့ ထုထည်ပမာဏကြီးရင် ကြီးသလောက် ယာဉ်စီးရေ များပြားစွာ အသုံးပြုရခြင်း၊ အချို့ကို ယာဉ်ဖြင့်သယ်ယူ၍မရခြင်း၊ သင်္ဘောနှင့် သယ်ယူမှ ရနိုင် ခြင်း၊ စရိတ်စကကြီးခြင်း၊ မလေးရှားကျွန်းဆွယ်ကြီးတစ်ခုလုံးကို ပတ်ပြီး သင်္ဘောနဲ့ပို့ ဆောင်ရတဲ့ အတွက်ကြောင့်ဝေးလံပြီး အချိန်ကြာမြင့်ခြင်း၊ အန္တရာယ်များခြင်းဆိုတဲ့ ကန့်သတ်ချက်တွေ၊ အခက်အခဲတွေ အများအပြားတွေ့ကြုံရနိုင်ပါတယ်။ ကျွန်တော် ဖော်ပြခဲ့တဲ့ ပါချန်မြစ်ဆီကို ထိုင်းနိုင်ငံကနေ တူးမြောင်းဆက်သွယ်ဖောက်လုပ် နိုင်ရင်တော့ အချိန်တိုတို ခရီး တိုတိုနဲ့ အလွယ်တကူ သယ်ယူပို့ဆောင်နိုင်မှာ ဖြစ်တဲ့အတွက် စိုက်ထုတ်ရင်းနှီးကုန်ကျသမျှငွေကို ပြန်ကျေတဲ့အပြင် ကာလရှည် ကြာစွာ တိုင်းပြည်နဲ့ဒေသခံများ အကျိုးခံစားရနိုင်ကြောင်း ဖြစ်ပါတယ်။ ဒုတိယဥက္ကဋ္ဌကြီးခင်ဗျား။ ကျွန်တော်တို့နိုင်ငံအနေနဲ့ ပါချန်မြစ်ကြောင်းဟာ သဘာဝပေး ထားတဲ့ သဘာဝသယံဇာတ အရင်းအမြစ်ကြီးဖြစ်ပြီး တူးမြောင်းသဖွယ်ကူးသန်းသွားလာရေးမှာ အသုံးချနိုင်ပြီးသား ဖြစ်ပါတယ်။ ထိုင်းနိုင်ငံအနေနဲ့သာ ထိုင်းပင်လယ်ကွေ့ကနေ ပါချန်မြစ်ကို ရောက်အောင် တူး မြောင်းဆက်သွယ်ဖောက်လုပ်ဖို့ပဲလိုပါတယ်။ တူးမြောင်းဖောက်လုပ်ရတာ ဟာ မြစ်ကြီးတွေကို ပိတ်ပြီး တာတမံကြီး တည်ဆောက်ရတာလောက် မခက်ခဲနိုင်ပါဘူး။ ရေလွှမ်း ဧရိယာလည်း မဖြစ်ပေါ်နိုင်ပါဘူး။ ပနားမားနိုင်ငံက ပနားမားတူးမြောင်း၊ အီဂျစ်နိုင်ငံက စူးအက် တူးမြောင်းတွေကို လေ့လာနမူနာယူ၊ နည်းလမ်းယူပြီး ဆောင်ရွက်ရင် ရနိုင်စရာရှိပါတယ်။ ပင်လယ်ကူးသင်္ဘောကြီးများ ဖြတ်သန်းနိုင်မယ့် အဲဒီ တူးမြောင်းဖောက်လုပ်ရေးကို တရုတ်နိုင်ငံ၊ ဗီယက်နမ်နိုင်ငံစတဲ့ အခြားနိုင်ငံတွေကပါ သူတို့လည်း အကျိုးဖြစ်ထွန်းနိုင်ဖွယ်ရှိလို့ ပူးပေါင်းဆောင်ရွက်လာနိုင်တဲ့အတွက် ကမ္ဘာသိ ပင်လယ်ချင်းဆက် တူးမြောင်း ဖြတ်လမ်းတစ်ခု ဖြစ်လာ နိုင်တယ်လို့ ကျွန်တော့်အနေနဲ့ ထင်မြင်မိပါ တယ်။ အကယ်၍ ထိုင်းနိုင်ငံ ဘက်က အကြောင်း အမျိုးမျိုးကြောင့် မလုပ်ဖြစ်ခဲ့ရင်လည်း ကျွန်တော်တို့မှာ အရှုံးမရှိပါဘူး။ ဒီတူးမြောင်း ဖောက် လုပ်ရေးစီမံကိန်းကို ထိုင်းနိုင်ငံ ဘက်က လက်ဦးပြီး အဆိုပြု လာခဲ့ရင်လည်း ကျွန်တော်တို့ မြန်မာနိုင်ငံဘက်က လက်မခံနိုင်စရာ အကြောင်းမရှိ နိုင်ဘူးလို့ ထင်ပါတယ်။ အကြံဉာဏ် ကို ကျွန်တော်တို့ဖက်ကစပြီး အဆိုပြုခဲ့ရင်တော့ ဒါကတော့ ကျွန်တော် တို့ အကြံဉာဏ်က မူပိုင်ခွင့် အရပေါ့လေ။ ဒါအခွင့်အရေး အကဲသာမှုရနိုင်တယ်လို့ ထင်ပါတယ်။ ထို င်းနိုင်ငံအနေနဲ့ ကျွန်တော်တို့နိုင်ငံက အကြံပြုချက်အရ သေ ချာစွာလေ့လာပြီးတဲ့အခါ ဒါက နှစ်ကာလများစွာ လည်းကြားနိုင်ပါတယ်။ ၎င်း တို့အတွက် အကျိုးဖြစ်ထွန်းမယ့် စီမံကိန်းပဲလို့ တွေ့ရှိပြီး အကောင် အထည်ဖော် ဆောင်ရွက်ဖြစ်ခဲ့ရင် ကျွန်တော်တို့ နိုင်ငံတော်နဲ့ ဒေသခံတွေရဲ့ ပို့ဆောင်ရေး လုပ်ငန်းတွေ၊ အခွန်အကောက်လုပ်ငန်း၊ ဟိုတယ်နဲ့ ခရီး သွားလုပ်ငန်း စတာတွေ အကျိုးဖြစ်ထွန်းလာမယ်လို့ မျှော်လင့်မိပါတယ်။ ဒုတိ ယဥက္ကဋ္ဌကြီးခင်ဗျား။ အချိန်ကို ငဲ့သောအားဖြင့် အတိုချုံး ၍ မေးခွန်းကို မေးမြန်းတင်ပြ ပါမယ်။ အဆိုပါ မြန်မာနိုင်ငံနဲ့ ထိုင်းနိုင်ငံ နယ်နိမိတ်မျဉ်းဖြစ်တဲ့ ပါချန်မြစ်ကို ထိုင်းနိုင်ငံ ဘက်ကနေ တူးမြောင်းဖောက်လုပ်၍ ရနိုင်/မရနိုင် အကျိုးစီးပွားဖြစ်ထွန်းနိုင်မှုရှိ/မရှိ။ ထိုင်းနိုင်ငံနှင့် အခြား နိုင်ငံများနှင့်ပါ ဆွေးနွေးရန် သင့်မသင့် တို့ကို နိုင်ငံတော်အနေ နဲ့ လေ့လာထားပြီးခြင်း ရှိ/မရှိ သို့မဟုတ် လေ့လာသွားရန် အစီအစဉ် ရှိ/မရှိ သိရှိလိုပါသဖြင့်သက်ဆိုင်ရာမှ ဖြေကြားပေးပါရန် မေးမြန်းရင်းနဲ့ မေးခွန်း မေးမြန်းခွင့်ပြု ပေးပါသော လွှတ်တော်ဒုတိယဥက္ကဋ္ဌကြီးနှင့် ရှင်းလင်းဖြေကြားလာမယ့် ပြည်ထောင်စုဝန်ကြီး တို့ကို အထူးပင်ကျေးဇူးတင်ပါကြောင်းပြောကြားရင်း နိဂုံးချုပ်အပ်ပါ တယ်ခင်ဗျား။ နိုင်ငံတော်၏ သဘာဝရေ သယံဇာတ အရင်းအမြစ်အခြေခံများဖြစ်သော မြစ်များ၊ ချောင်းများ မပျက်စီးရအောင် ထိန်းသိမ်းကာကွယ်ရေးနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၅)မှ ဦးဇော်မြင့်ဖေက နိုင်ငံတော်၏သဘာဝရေသယံဇာတအရင်းအမြစ်အခြေခံများဖြစ်သောမြစ်များ၊ ချောင်းများ မပျက်စီးရအောင် ထိန်းသိမ်း ကာကွယ်ရေးနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="101">ဦးဇော်မြင့်ဖေ၊ မန္တလေးတိုင်းဒေသကြီးမဲဆန္ဒနယ်အမှတ်(၅)</mp>အမျိုးသား လွှတ်တော် ဒုတိယဥက္ကဋ္ဌကြီးခင်ဗျား။ ကျွန် တော်ကတော့ မန္တလေးတိုင်းဒေသကြီး အမှတ်(၅) မဲဆန္ဒနယ်မှ အမျိုးသားလွှတ်တော် ကိုယ်စားလှယ်ဖြစ်ပါတယ်။ ဒုတိယဥက္ကဋ္ဌကြီးမှတစ်ဆင့် ကျွန်တော် မေးမြန်းလိုတဲ့ မေးခွန်းကတော့ နိုင်ငံော်ရဲ့ သဘာဝသယံဇာတ၊ ရေသယံဇာတ အရင်းအမြစ်တွေကို ပေါက်ဖွားပေးတဲ့ မြစ်တွေ၊ ချောင်းတွေ၊ ရေရှည် တည်တံ့အောင်၊ မပျက် စီးအောင်ထိန်းသိမ်းကာကွယ်ရေးနဲ့ ဆက်စပ်နေတဲ့ ကိစ္စ ဖြစ်ပါတယ်။ ဒုတိယဥက္ကဋ္ဌကြီးခင်ဗျား။ နိုင်ငံတော်မှာ ဧရာဝတီ၊ ချင်းတွင်း၊ စစ်တောင်းနဲ့ သံလွင်စတဲ့ သဘာဝကပေးထားတဲ့ မြစ်ချောင်း ကြီးတွေများစွာရှိပါတယ်။ အဲဒီမြစ်တွေထဲမှာ ဒီကနေ့ကျော်ကြားနေတဲ့ ဧရာဝတီ ဟာ နိုင်ငံတော် အတွက်အသက်နဲ့ အမျှတန်ဖိုးကြီးတဲ့အပြင် ကမ္ဘာကျော်မြစ်ကြီးလည်း ဖြစ်ပါတယ်။ ခေတ် အဆက်ဆက်သမိုင်းရေစီးကြောင်းနဲ့အတူ နိုင်ငံ သားတွေရဲ့ စီးပွားရေး၊ ကူးသန်းသွားလာရေးအတွက် အထောက်အကူပေးခဲ့ရုံသာမက ယဉ်ကျေးမှု၊ အဆောက်အအုံအမွေအနှစ်တွေ ဖြစ်ပေါ်ရေးအတွက် အခြေအနေကောင်းများကို ဖော်ဆောင်ပေးခဲ့တာ အားလုံးပဲ အသိ ဖြစ်ပါတယ်။ ဒါကြောင့်လည်းပဲ ဒီနေ့ဧရာဝတီဟာ နိုင်ငံတော်ရဲ့ ရတနာအဖြစ် တင်စားဂုဏ်ပြု နေတာပဲဖြစ်ပါတယ်။ အလားတူပဲ ချင်းတွင်း၊ စစ်တောင်း၊ သံလွင်မြစ်တွေဟာလည်း သူ့သဘာဝ၊ သူ့ဟန်နဲ့ တိုင်းရင်းသားညီအစ်ကိုတွေရဲ့ လူ နေမှုဘဝကို အကျိုးပြု ထောက်ပံ့ လျက်ရှိပါတယ်။ ဒီမြစ်တွေ၊ ချောင်းတွေကြောင့် နိုင်ငံတော်မှာ ရေသယံဇာတ ရှားပါးမှုပြဿနာ မကြုံရဘဲ မကုန်ဆုံးနိုင်တဲ့ ရေသယံဇာတအရင်းအမြစ်များ ပြည့်စုံနေခြင်း ဖြစ်တယ်လို့ ဆိုရမှာဖြစ်ပါတယ်။ ဒါကြောင့်မို့လည်းပဲ နိုင်ငံတော်ဟာ မိမိတို့ရဲ့ ရေသယံဇာတ၊ မြေ သယံဇာတ၊ သစ်တောသယံ ဇာတတွေကို ဥပဒေများ ဖြင့်သာမက ပြည်သူတွေရဲ့ ပူးပေါင်းပါဝင်မှုအားနဲ့ ထိန်းသိမ်းကာကွယ် ထားတာလက်တွေ့ပဲ ဖြစ်ပါတယ်။ ၁၉၉၃ ခုနှစ်က စတင်ခဲ့တဲ့ ကိုး ခရိုင် စိမ်းလန်းစိုပြည်ရေး၊ အခုဆိုလို့ရှိရင်တော့ အပူပိုင်းဒေသစိမ်းလန်းစိုပြည်ရေးဟာ ၁၉၉၃ ခုနှစ်ကစပြီးတော့ အားယူခဲ့ တာဖြစ်ပါတယ်။ ဒီအားယူခဲ့ တဲ့ဟာကို ကျွန်တော်တို့ ပြည်သူ့ အားနဲ့ အကောင်အထည်ဖော် လိုက်တဲ့အခါမှာ အညာဒေသရဲ့ ရေမြေရာသီဥတုအ ခြေအနေကို အောင်မြင်စွာ ထိန်းသိမ်း စောင့်ရှောက်နိုင်ပြီးတော့ အညာဒေသရဲ့ ခြောက်သွေ့နေတဲ့ လွင်ပြင်ဟာလည်း စိမ်းလန်းမှုလွှမ်း လာတဲ့ အနေအထား ဖြစ်ပါတယ်။ ဒါဟာ ကမ္ဘာ့သဘာဝပတ်ဝန်းကျင် ပျက်စီးယိုယွင်းနေချိန်မှာ ကျွန်တော်တို့ နိုင်ငံသားတွေဟာ ကိုယ့်ခွန် ကိုယ့်အားနဲ့ ကိုယ့်ရဲ့ သဘာဝပတ်ဝန်းကျင်ကို ကြိုးစားပမ်းစား ထိန်းသိမ်းစောင့်ရှောက်နိုင် ခဲ့တဲ့ ကြီးကျယ်တဲ့သမိုင်းမှတ်တိုင်ကြီး ဖြစ်ပါတယ်။ ဂုဏ်ယူမယ်ဆိုရင် တကယ်ဂုဏ်ယူထိုက် တဲ့ မှတ်တိုင်ကြီးဖြစ်ပါတယ်။ ဒီနေ့ ဒီအချိန်အခါမှာ ကျွန်တော်တို့တတွေဟာ မြစ်တွေ၊ ချောင်းတွေ ပျက်စီးမှုနဲ့ ပတ်သက်ပြီးတော့ အတော့် ကိုစိုးရိမ် နေတဲ့ အချိန်အခါမှာ မြန်မာပြည်အလယ်ပိုင်းက အပူပိုင်းဒေသရဲ့ စိမ်းလန်းစိုပြည်ရေး၊ သဘာဝ ပတ်ဝန်းကျင်ထိန်းသိမ်းရေးကို နိုင်ငံတော်အနေနဲ့ အောင်မြင်စွာ ထိန်းသိမ်းခဲ့ရတာဟာ နိုင်ငံတော်ဟာ တစ်ဖက်က သစ်တောသယံဇာတ၊ မြေသယံဇာတကို ချစ်သလို ရေသယံဇာတ ကိုလည်း မြတ်နိုးတယ်ဆိုတဲ့ သက်သေအထောက်အထားများပဲဖြစ်ပါတယ်။ သို့သော်လည်းပဲ ဝိသမစီးပွားရေးလောဘသမားတွေနဲ့ ကျွန်တော်တို့ အားနည်းချက်ရှိ တဲ့ စည်း ကမ်းဖောက်လွဲ ဖောက်ပြန်လုပ်တဲ့ ဝန်ထမ်းတွေ ပေါင်းပြီးတော့ ဒီနေ့မြစ်တွေရဲ့ မြစ် ချောင်းငယ်၊ ကမ်းပါးနယ်၊ ကမ်းနားနယ်တွေမှာ ရွှေကျင်ခြင်း၊ ရွှေသတ္တုတူးဖော်ခြင်း၊ သစ် အပါအဝင် သယံဇာတတွုတ်ယူခြင်းတို့ကို တရားဝင်နည်းရော၊ တရားမဝင်တဲ့နည်းရော၊ နည်းမျိုးစုံနဲ့ ထုတ်လုပ်ပါတယ်။ စည်းမဲ့ကမ်းမဲ့ အလွန်အကျွံ လုပ်တဲ့ အတွက် ဒီနေ့ အကျိုးဆက်ကတော့ မြစ်တွေ တိမ်ကော လာတယ်။ မြစ်ကြောင်းတွေ ပြောင်းလာ တယ်။ မြစ်ကြမ်းပြင်တွေ တိမ်လာတယ်။ သစ်တောတွေ ပြုန်းလာတယ်ဆိုတဲ့အထိ ကျွန်တော်တို့ ဖြစ်လာတဲ့အပိုင်းဖြစ်ပါတယ်။ ဒါ့ အပြင် အချို့သော စက်ရုံများဟာ စွန့်ပစ်ပစ္စည်းများကိုပြန်လည်သန့်စင်မှုမလုပ်ဘဲနဲ့ တိုက်ရိုက်စွန့်ပစ်မှုတွေကြောင့် အချို့မြစ်တွေရဲ့ ရေသယံဇာတ တွေဟာလည်းပဲ ညစ် နွမ်းလာတယ်ဆိုတဲ့ သဘောတွေ ကျွန်တော်တို့ဖြစ်ပါတယ်။ ဒါဟာ သဘာဝအရ ပျက်စီး တာမဟုတ်ဘဲနဲ့ လူ့ပယောဂကြောင့် ပျက်စီးခဲ့ရတယ်ဆိုတဲ့ အနေ အထားတွေပဲဖြစ်ပါတယ်။ ဒါကြောင့် မို့လို့လည်းပဲ သတ္တုတွင်း ဝန်ကြီးဌာန ဘက်ကလည်းပဲ ဖားကန့်ဒေသမှာ ဥရုမြစ် ကိုပြန်ပြီးတော့ ဖော် ဖို့အတွက်လုပ်နေ ပါတယ်။ ရတနာ မြေများကိုပေးတဲ့အခါမှာလည်းပဲ ဥရုမြစ်ရဲ့ ဘေးဝဲယာကို နောင်မှာ သက်တမ်း ကုန်သွားလို့ရှိရင်၊ ဒီတစ်ခါသက်တမ်းကုန်သွားရင် နောက်ထပ် မပေးတော့ဘူး။ ရွှေလုပ်ကွက် တွေကိုလည်း ပိတ်ထားပါပြီဆိုတဲ့ အခြေအနေမျိုးတွေဖြစ်လာတာ ဖြစ်ပါတယ်။ သို့သော်လည်းပဲ ကျွန်တော်တို့တတွေ ကောင်းကင်ယံကနေပြီးတော့ သွားတဲ့အခါ မှာ ဧရာဝတီမြစ်ကြော တစ်လျှောက်မှာ ရွှေကျင်တဲ့ပုဂ္ဂိုလ်များ ၊ ချင်းတွင်းမြစ်ကြောင်းတစ်လျှောက်မှာ ရွှေကျင်သော ပုဂ္ဂိုလ်များကို ပုရွက်ဆိတ်အုံတွေ့ရသလို ဆက်တိုက်ကြီး ကို တစ်ဆက်တစ်စပ်တည်း တွေ့ရပါ တယ်။အဲဒီထက်ဆိုးတာကလည်းပဲသစ်တောနယ်မြေတွေထဲမှာမြေတွေပြို နေတာကို ကျွန်တော်တို့ တွေ့ရပါတယ်။ ဒီမြေပြို တာဟာ ဘာလို့ပြို သလဲဆိုရင် ရေစုပ်စက်တွေနဲ့အတင်းကို မှုတ်ပြီးတော့ (Soil Erosion) သစ်ပင်တွေလည်းလဲ၊ အကုန်လုံး တစ်ခါတည်းလဲ၊ ပုံပျက်ပန်းပျက်၊ အင်မတန် ဝမ်းနည်းစရာကောင်းပါတယ်။ မြေပြင်ကြီးတစ်ခုလုံးပျက်စီးနေတာ။ ဒါတွေဟာ ဘယ်သူလဲ ဆိုတော့ ကျွန်တော်တို့ ဝန်ထမ်းအနေနဲ့ အကျင့်ပျက်ဝန်ထမ်းတွေနဲ့ ဝိသမလောဘသမားတွေ ပေါင်းပြီးတော့ ဖျက်ဆီးတာပဲဖြစ်ပါတယ်။ သဘာဝတရားကြီးကိုနော်။ အဲဒီတော့ ကျွန်တော်တို့မှာ ဥပဒေကရှိပြီးသား ဖြစ်ပါတယ်။ ရေအရင်းအမြစ်နဲ့ မြစ်ချောင်းများထိန်းသိမ်း ရေးဥပဒေ ပို့ဆောင်ရေးဝန်ကြီးဌာနကရှိပါတယ်။ သစ်တောဥပဒေ ရှိပါတယ်။ မြန်မာ့သတ္တုတွင်း ဥပဒေ ဆိုတဲ့ ဥပဒေရှိပါတယ်။ဒီဥပဒေတွေရဲ့ ရည်ရွယ်ချက်အတိုင်း လက်တွေ့စည်းကမ်းတကျထိန်းသိမ်းစောင့်ရှောက်နိုင်တဲ့အားမရှိတဲ့ သဘောမျိုးဖြစ်ပါတယ်။ဥပမာအားဖြင့် ဒါက ကချင်ပြည်နယ်တို့၊ မန္တလေးတိုင်းအပေါ်ပိုင်းတို့၊ စစ်ကိုင်းတိုင်းတို့မှာ တစ်ဖက်က ဘာမှအလှမ်းမဝေးတဲ့ ဒီပဲခူးနဲ့ ကရင်နယ်စပ်ဆိုလို့ရှိရင် ရွှေကျင်ချောင်း ချောင်းပတ်ချာလယ်မှာ ဆိုလို့ရှိရင်လည်းခြံကွက်မှာ၊ ခြံတွေထဲမှာ ဒီလိုပဲရေအားမှုတ်ပြီးတော့ တော်ခါတည်းဖြစ်တဲ့အတွက် တစ်ခါတည်း ရွှေကျင်ချောင်းကောတာတွေရော၊ မြစ်တွေပျက်စီးတာတွေရောဟာ အင်မတန် ဝမ်းနည်းစရာ အခြေအနေ မျိုးတွေ သွားတွေ့ရပါတယ်။ နောက် ဒီလို အခြေအနေတွေကြောင့် ပို့ဆောင်ရေး ဝန်ကြီးဌာန၊ ဒါ့အပြင် ပို့ဆောင်ရေးဝန်ကြီးဌာနနဲ့ လုပ်ငန်း ဆက်စပ်နေတဲ့ သစ်တော ရေးရာဝန်ကြီးဌာန၊ သတ္တုတွင်းဝန်ကြီးဌာန၊ ပြည်ထဲရေးဝန်ကြီးဌာနတို့ က မြစ်တွေချောင်းတွေ တစ်လျှောက် စည်းမဲ့ ကမ်းမဲ့ရွှေကျင်ခြင်း၊ အလွန်အကျွံ ရွှေသတ္တု တူးဖော်ခြင်း၊ သယံဇာတ ထုတ်ယူခြင်းတို့ကို တည်ဆဲ ဥပဒေများနဲ့ ညီညွတ်စေရန် စဉ်ဆက်မပြတ် စစ်ဆေးကြပ်မတ်ခြင်း၊ တားမြစ်အရေးယူခြင်းတို့ ကို ထိထိရောက်ရောက် ဖိဖိစီးစီး ပြုလုပ်ဖို့ လိုအပ်နေတယ်ဆိုတဲ့ အခြေ အနေကို ပြဆိုလျက် ရှိပါတယ်။ ဒါကြောင့် ဒါနဲ့ဆက်စပ်ပြီး သက်ဆိုင်ရာဝန်ကြီးဌာနများက စောစောက ကျွန်တော် တင်ပြခဲ့တဲ့ ဝန်ကြီးဌာနများက ပုံမှန်ညှိနှိုင်း ပေါင်းစပ်အဖြေရှာပြီးတော့ ဝန်ကြီးဌာနအလိုက် စစ်ဆေးကြပ်မတ်ခြင်း၊ ဥပဒေစည်းကမ်း မလိုက်နာသူ၊ ချိုးဖောက်သူများကို ထိထိရောက်ရောက် ဖော်ထုတ်အရေးယူအပြစ်ပေးခြင်းစတဲ့ ဥပ ဒေပိုင်းအရ လက်တွေ့အရေး ယူ ခြင်းများ ရှိ /မရှိ မေးမြန်းလိုပါတယ်။ လက်တွေ့လည်း ပဲ သဘာဝတရားကို ဖျက်ဆီးနေသူများအား လက်တွေ့ ထိရောက်စွာ အရေးယူသင့်ပါ တယ်။ ဒါကြောင့် လက်တွေ့အရေးယူမှု များ ရှိ /မရှိ မေးမြန်းလို ပါတယ်။တစ်ဆက်တည်းမှာပဲ ဧရာဝတီသာမက ကျွန်တော်တို့ နိုင်ငံရဲ့ သယံဇာတ၊ ရေသယံဇာတတွေဖြစ်တဲ့ မြစ်တွေ၊ ချောင်းတွေ မပျက်စီးရေး၊ ရေရှည်တည်တံ့ရေးအတွက် ဝန်ကြီးဌာနတွေ နဲ့ ဒေသဆိုင်ရာ အုပ်ချုပ်ရေးတာဝန်ခံများ ပူးပေါင်းတာဝန်ယူတဲ့ မြစ်ချောင်း ထိန်းသိမ်းရေး ဆိုင်ရာ အချက်အချာ ပင်မစီမံကိန်း (Comprehensive Master Plan) ရေးဆွဲထားခြင်း ရှိ/မရှိ၊ ရှိလို့ရှိရင်လည်း နှစ်အလိုက်၊ ကာလအလိုက်၊ လုပ်ငန်းအပိုင်း အလိုက် ထိန်းသိမ်းပြုပြင် နိုင်မှုများ ရှိ/မရှိ မေးမြန်းအပ်ပါတယ်။ ကျေးဇူးတင်ပါတယ်။</speech>
<title>မာန်အောင်မြို့နယ်ရှိ လက်ရှိလေယာဉ်ကွင်းအား ပြန်လည် ပြုပြင်မွမ်းမံတိုးချဲ့ပြီး လေယာဉ် ခရီးစဉ်များ ပြေးဆွဲပေးရန် အစီအစဉ်ရှိ/မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၁၀)မှ ဦးအုန်းတင်က မာန်အောင်မြို့နယ်ရှိ လက်ရှိလေယာဉ်ကွင်းအား ပြန်လည် ပြုပြင်မွမ်းမံတိုးချဲ့ပြီး လေယာဉ်ခရီးစဉ်များ ပြေးဆွဲပေးရန် အစီအစဉ် ရှိ/မရှိ နဲ့ စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="130">ဦးအုန်းတင်၊ ရခိုင်ပြည်နယ် မဲဆန္ဒနယ်အမှတ်၁၀)</mp>လေးစားအပ်ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့်တကွ ဧည့်သည်တော် ပြည်ထောင်စုဝန်ကြီး၊ အမျိုးသား လွှတ်တော်ကိုယ်စားလှယ်တော်ကြီးများအားလုံးကို ကိုယ်စိတ်နှစ်ဖြာ ကျန်းမာ ချမ်းသာကြပါစေလို့ ဆုတောင်းရင်း ကျွန်တော်ဒီနေရာက ဂါရဝပြု အပ်ပါတယ်ခင်ဗျား။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ် (၁၀)မှ အမျိုးသား လွှတ်တော် ကိုယ်စားလှယ် ဦးအုန်းတင် ဖြစ်ပါတယ်။ ကျွန်တော်မေးမြန်းမယ့် မေးခွန်းကတော့ မာန်အောင်မြို့ နယ်ရှိ လက်ရှိလေယာဉ်ကွင်းအား ပြန်လည်ပြုပြင်မွမ်းမံတိုးခဲ့ပြီး လေယာဉ်ခရီးစဉ်များ ပြေးဆွဲပေးရန် အစီအစဉ် ရှိ/မရှိ ဖြစ်ပါတယ်။ ဒုတိယဥက္ကဋ္ဌကြီးခင်ဗျား။ ကျွန်တော်၏မေးခွန်းများအား စာဖြင့် ဖတ်ကြားမေးမြန်းခွင့် ပြုပါရန် မေတ္တာရပ်ခံအပ်ပါတယ်ခင်ဗျား။</speech>
<speech type="vicespeaker">ခွင့်ပြုပါတယ်။</speech>
<speech><mp id="130">ဦးအုန်းတင်၊ ရခိုင်ပြည်နယ်မဲဆန္ဒနယ်အမှတ်(၁၀)</mp>လေးစားအပ်ပါသော ဒုတိယဥက္ကဋ္ဌကြီးခင်ဗျား။ မာန်အောင်မြို့နယ်သည် ရခိုင်ပြည်နယ်တောင်ပိုင်း၌ တည်ရှိပြီး ရမ်းဗြဲ ကျွန်း၏ တောင်ဘက်၊ မာန်အောင်ကျွန်းပေါ် တွင် တည်ရှိပါသည်။ မာန်အောင်မြို့နယ်တွင် မာန်အောင်ကျွန်းအပြင် ရဲကျွန်းနှင့် တိုက်ကျွန်းတို့လည်း ပါဝင်ပါသည်။ ကျေးရွာပေါင်း (၁၄၉)ရွာ၊ ကျေးရွာအုပ်စုပေါင်း (၃၆)အုပ်စု၊ မြို့ပေါ်ရပ်ကွက်(၅)ရပ်ကွက်၊ စုစုပေါင်း (၄၁)အုပ်စု ရှိပြီး လူဦးရေစုစုပေါင်း (၆၀၀၂၀)ရှိပါတယ်။ ပင်လယ်ငါးဖမ်းလုပ်ငန်း၊ လယ်ယာလုပ်ငန်း၊ ဆေးရွက်ကြီးစိုက်ပျိုးရေးလုပ်ငန်း၊ အုန်းပင်၊ ကွမ်းသီးပင် စိုက်ပျိုးရေးလုပ်ငန်း၊ ကြက်သွန်မြေပဲ နှင့် အခြားရာသီအလိုက် စိုက်ပျိုးရေးလုပ်ငန်းများကို လုပ်ကိုင်ကြပါတယ်။ မာန်အောင်မြို့နယ်ရှိ ကျွန်း(၃)ကျွန်းတွင် နေထိုင်လျက်ရှိသော လူများမှာ တစ်ကျွန်းမှ တစ်ကျွန်းသို့ လည်းကောင်း၊ ရမ်းဗြဲကျွန်းသို့လည်းကောင်း၊ အခြားရခိုင်ပြည်နယ်အတွင်းရှိ ဒေသတစ်ခုခုသို့လည်းကောင်း၊ ရေလမ်းတစ်ခုဖြင့်သာ သွားလာနေရပါတယ်။ ယခင်က ပြည်တွင်းရေကြောင်းပို့ဆောင်ရေးမှ သင်္ဘောများဟာ စစ်တွေမှ ပေါက်တော၊ မြေပုံ၊ ကျောက် ဖြူ၊ ရမ်းဗြဲ၊ ကျောက်နီမော်၊ မာန်အောင် ခရီးစဉ်အတိုင်း (၇)ရက်တစ်ပတ်လျှင် တစ်ကြိမ်ကျ ပြေးဆွဲခဲ့သော်လည်း၊ ၁.၅.၂၀၀၁ ခုနှစ်မှ စ၍ ပြေးဆွဲခြင်းမရှိတော့ပါ။ ယခုအခါတွင် ပုဂ္ဂလိကပိုင် စက်တပ်မော်တော်များဖြင့် တောင်ကုတ်မြို့ မှတစ်ဆင့် စရိတ်စကကြီးမားစွာဖြင့် သွားလာနေရပါတယ်။ ဥက္ကဋ္ဌကြီးခင်ဗျား။ မြန်မာ့ဆိုရှယ်လစ် လမ်းစဉ်ပါတီအစိုးရလက်ထက်တွင် အလျား (၂၀၀၃)ပေ၊ အနံ (၁၀၀)ပေ၊ ထု(၆)လက်မရှိသော လေယာဉ်ကွင်းတစ်ခုဖောက်လုပ်ပြီး ဒါကို တာ လေယာဉ်များဖြင့် ၅.၅.၁၉၇၂ ခုနှစ်မှစတင်၍ ရန်ကုန် - သံတွဲ - မာန်အောင် - ကျောက်ဖြူ - စစ်တွေ ခရီးစဉ်အတိုင်း တစ်ပတ်လျှင် (၂)ရက်ကျ အတိုင်း အင်္ဂါနေ့နှင့် သောကြာနေ့ ပျံသန်းပို့ဆောင်ပေးခဲ့ပါ တယ်။ ထို့နောက် တွင်အော်တာ လေယာဉ်များဖြင့် ပြေးဆွဲခဲ့ပြီးနောက် ၁၃.၁၀.၁၉၈၃ ခုနှစ်မှ စတင်၍ ခရီးစဉ်များကို စတင် ရပ်ဆိုင်းခဲ့ပါတယ်။ မြို့ နယ်ရှိပြည်သူလူထုတစ်ရပ်လုံးမှာလည်း ရေကြောင်းလမ်းတစ်ခုထဲကိုသာ မှီခိုအားထားနေရတဲ့အတွက် သွားလာရေးနှင့်ကုန်စည်ပို့ဆောင်ရေးတို့တွင် အခက်အခဲများစွာနှင့် ရင်ဆိုင်နေရပါတယ်။ လေယာဉ်ကွင်းမှာ မာန်အောင်မြို့၏အနောက်ဖက်(၃)မိုင်အကွာ မာန်အောင် ကျွန်းပတ်လမ်းဘေး စမုံနဲ ရွာအနီးတွင် တည်ရှိပါတယ်။ လေကြောင်းပို့ဆောင်ရေးညွှန်ကြားမှု ဦးစီးဌာနမှ နှစ်စဉ်ပြုပြင်ထိန်းသိမ်းထားလျက်ရှိပါတယ်။ လေယာဘွိုင်းရဲ့ စုစုပေါင်းအကျယ်အဝန်း မှာ အလျား (၄၅၀၀)ပေ၊ အကျယ်(၆၀၀) ပေရှိပါတယ်။ လိုအပ်မယ်ဆိုလို့ရှိရင် အလျား(၈၀၀၀)ပေ ထိအောင်တိုးချဲ့နိုင်ပါတယ်။အကယ်၍ ဒီလေယာဉ်ကွင်းကို တိုးချဲ့ပြုပြင်လျက် လေကြောင်းခရီးဖြင့် ပျံသန်းပို့ဆောင်ပေးမည်ဆိုပါက မာန်အောင်မြို့နယ်သူ မြို့နယ်သားတို့ခရီးသွားလာရေး မြန်ဆန် လွယ်ကူပြီး ပြည်မနှင့်အလွယ်တကူ ဆက်သွယ်နိုင်သည့်အတွက် စီးပွားရေးနှမှုရေးလုပ်ငန်းများ အလျှင်အမြန် တိုးတက်ကောင်းမွန်လာမှာဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီး ခင်ဗျား။ ဒီမေးခွန်းနဲ့ ပတ်သက်လို့ တိုက်တိုက်ဆိုင်ဆိုင်ပါပဲ။ အခု ကျွန်တော် မေးတဲ့မေးခွန်းကို ၁၄.၉.၂၀၁၁ ရက်နေ့တွင် ပြည်သူ့ လွှတ်တော်အစည်းအဝေးမှာ မာန်အောင်မြို့နယ်မှ ပြည်သူ့ လွှတ်တော်ကိုယ်စားလှယ် ဦးအောင်စိန် ကလည်း မေးမြန်းပြီး ပို့ဆောင်ရေးဝန်ကြီးဌာန ပြည်ထောင်စုဝန်ကြီးက ဖြေဆိုထားတာကို ၁၅.၉.၂၀၁၁ ရက်နေ့ထုတ် ကြေးမုံသတင်းစာ မှာဖတ်ရပါတယ်။ ပြည်သူ့လွှတ်တော်ကိုယ်စားလှယ် ဦးအောင်စိ န် ရဲ့ မေးခွန်းနဲ့ ကျွန်တော်ရဲ့ မေးခွန်း တူညီနေရခြင်းဟာ တစ်ဦးနဲ့ တစ်ဦး ညှိနှိုင်းတောင်းဆိုနေကြတာ မဟုတ်ပါဘူး။ မာန်အောင်မြို့နယ်၏ အဓိကလိုအပ်ချက် အပေါ် အမြင်တူနေတာပဲလို့ ဖြစ်ပါတယ်ခင်ဗျား။ မာန်အောင်မြို့နယ် စမုံ နဲလေယာဉ်ကွင်းဟာ ကျောက်ဖြူလေယာဉ်ကွင်းနဲ့ (၃၆)မိုင်သာ ဝေးတယ်ဆိုသော်လည်း ပင်လယ်ခြားနေတဲ့ အတွက် အားကိုးအားထားပြုလို့ မရနိုင်ပါဘူးခင်ဗျား။ နယ်စပ်ဒေသဖွံ့ဖြိုး တိုးတက်ရေးနှင့် မြို့နယ်လူထုရဲ့ အကျိုးစီးပွားကိုဆောင်ရွက်ရာတွင် ဈေးကွက်စီးပွားရေးစနစ်ကို အခြေမခံဘဲ ကာကွယ်ရေး၊ ကျန်းမာရေးနှင့် ပညာရေးလုပ်ငန်းများကဲ့သို့ နိုင်ငံတော်မှ အကုန်အကျခံပြီး ဆောင်ရွက်ပေးသင့်တယ်လို့ကျွန်တော်ယုံကြည်ပါတယ်ခင်ဗျား။ ဒုတိယဥက္ကဋ္ဌကြီးခင်ဗျား။ သို့ဖြစ်ပါ၍ မာန်အောင်မြို့နယ်သူ၊ မြို့နယ်သားတို့၏ သွားလာရေးနှင့် သယ်ယူပို့ဆောင်ရေးလုပ်ငန်းများ အဆင်ပြေလွယ်ကူရေး အတွက် (က)လက်ရှိ လေယာဉ်ကွင်းအား ပြန်လည်မွမ်းမံတိုးချဲ့ပြီး လေယာဉ်ခရီးစဉ်များ ပြေးဆွဲ ပေးနိုင်ပါမည်လား။အကယ်၍မပြေးဆွဲနိုင်ပါကအဘယ်ကြောင့်ပါနည်း။ကျွန်တော် သိလိုပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<speech type="vicespeaker">မေးခွန်းများနဲ့ ပတ်သက်ပြီး ပို့ဆောင်ရေးဝန်ကြီးဌာန၊ ပြည်ထောင်စုဝန်ကြီးက တစ်ခုချင်းဖြေကြားပေးဖို့ ဖြစ်ပါတယ်။</speech>
<speech><agency id="90">ဦးဉာဏ်ထွန်းအောင်ပြည်ထောင်ထန်ကြီး၊ပို့ဆောင်ရေးဝန်ကြီးဌာန)</agency>လေးစား အပ်ပါသော အမျိုးသား လွှတ်တော် ဒုတိယဥက္ကဋ္ဌကြီးနှင့် လွှတ်တော်ကိုယ်စားလှယ်များ အားလုံး ကျန်းမာချမ်းသာကြပါစေကြောင်း ဆုတောင်းမေတ္တာပို့သရင်း လေးစားစွာ ဂါရဝပြု နှုတ်ခွန်း ဆက်သအပ်ပါတယ်ခင်ဗျား။ ကျွန်တော် အနေနဲ့ အမျိုးသားလွှတ်တော်ကိုယ်စားလှယ်(၃)ဦးရဲ့ မေးခွန်းများကို တစ်ပေါင်းတည်း ဖြေကြားမှာ ဖြစ်ပါတယ်။ ပထမဆုံး ကျွန်တော်တို့ ရန်ကုန်တိုင်း ဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးဝင်းမောင်ရဲ့ အ မေး ကို ပြန်လည်ဖြေ ကြားမှာဖြစ်ပါတယ်။ အမျိုးသားလွှတ်တော် ကိုယ်စားလှယ် ဦးဝင်းနောင် ရဲ့မေးခွန်းနဲ့ပတ်သက်ပြီးကျွန်တော်တို့တွေ ငယ်ငယ်လေးကတည်းက ဒီကိစ္စကို စိတ်ကူးယဉ် ခဲ့ဖူး ပါတယ်။ တကယ်လို့များ ကျွန်တော်တို့ မြန်မာနိုင်ငံရဲ့ အောက်ပိုင်း ဟင်္သာကြီး၊ ကော့သောင်းအောက်ပိုင်းမှာရှိတဲ့ အကြမ်းအားဖြင့် ကျဉ်းမြောင်းတယ်လို့ ယူဆတဲ့နေရာလေးကို ဖြတ်လိုက် ရင်တော့ ဟိုဘက်ဒီဘက် တူးမြောင်းဖောက်လိုက်ရင်တော့ အင်မတန်မှကောင်းတဲ့ မဟာဗျူဟာ ဖြစ်မယ်လို့ ငယ်ငယ်ကလေးထဲက ဒါကို ကျွန်တော်တို့ကိုယ်တိုင်ပဲ စိတ် ကူးယဉ်ခဲ့ ဖူးပါတယ်။ သို့သော်လည်းပဲ လက်တွေ့ကျွန်တော့်အောက်မှာရှိတဲ့ မြန်မာ့ဆိပ်ကမ်းအာဏာပိုင်နဲ့ သက်ဆိုင်ရာ ရဲ့ တိုင်းထွာ ချက်များအရ ကျွန်တော် တင်ပြမှာဖြစ်ပါတယ်။ ကိုယ်စားလှယ်တော်ကြီး မေးမြန်း ထားတဲ့အတိုင်း ကျွန်တော်တို့ ပါချန်မြစ်က ကျွန်တော်တို့ ကော့သောင်း ရဲ့ အောက်မှာ ဘုရင့်နောင်အငူကနေပြီးတော့ ယိုးဒယားနဲ့ မြန်မာနိုင်ငံကို နယ်ခြားမြစ် ဖြစ်ပါတယ်။ အဲဒီ ပါချန်မြစ်က နယ်ခြားမြစ်ဖြစ်တော့ နှစ်နိုင်ငံနယ်နိမိတ်ဟာဆိုလို့ရှိရင် မြစ်ရဲ့ အလယ်ခေါင် ကနေ ကျွန်တော်တို့ဖြတ်သွားတာဖြစ်ပါတယ်။ကျွန်တော်တင်ပြချင်တာတော့ဒီပါချန်မြစ်က ကျွန်တော်တို့ ဘက်က တစ်ခြမ်းပိုင်းပြီးတော့ မြောက်ဘက်ခြမ်းတစ်ခြမ်းပိုင်ပြီးတော့ တောင်ဘက်ခြမ်း က ယိုးဒယားပိုင်ပဲ ဖြစ်ပါတယ်။ အဲဒီ မြစ်ကထွက်လာပြီးအခါကျတော့ ကျွန်တော်တို့ ရေပြင် ပိုင်နက် လည်း ဟိုဘက်ဒီဘက် ပိုင်းခြားတာဖြစ်ပါတယ်။ တစ်ဖက်က ရနောင်းမြို့ ဖြစ်ပြီးတော့ ဒီဘက် က ကျွန်တော်တို့ ကော့သောင်းမြို့ ဖြစ်ပါတယ်။ ကိုယ်စားလှယ်တော်ကြီး တင်ပြထားတဲ့ အတိုင်းပဲ ထိုင်းနိုင်ငံဘက်မှ ထိုင်းပင်လယ်ကွေ့နဲ့ မြန်မာနိုင်ငံ ကပ္ပလီပင်လယ်တို့ ပါချန် မြစ်ချောင်းနဲ့ ဆက်စပ်ပြီးတော့ ထိုင်းနိုင်ငံ ပါချန်မြို့နဲ့ ဖုန်ချွန်းမြို့ဆိုတာရှိပါတယ်။ ပါချန်မြစ်ရဲ့ အဖျားမှာ ပါချန်မြို့ရှိပြီးတော့ ထိုင်းနိုင်ငံရဲ့ တစ်ဖက်မှာ ဖုန်ချွန်းမြို့ဆိုတာရှိပါတယ်။ အဲဒီမြို့ကို တူး မြောင်း ဖောက်လုပ်ပြီးတော့ အဲဒီ တူးမြောင်းမှတစ်ဆင့် ပင်လယ်ကူးသင်္ဘောကြီးများက ဖြတ်သန်း သွားလာနိုင်ခြင်း ရှိ/မရှိ။ ရေပေါ်မြေပုံများကို လေ့လာလို့ရှိရင် နံပါတ်တစ်အချက် ပါချန်မြစ်ဟာ ဆိုလို့ရှိရင် ကျွန်တော်တို့ ပင်လယ်ကူးသင်္ဘောသွားဖို့ အခြေအနေမပေးပါဘူး။ မြစ်ရေတိမ်ပြီးတော့ သဲသောင်များ အင်မတန်ထူထပ်တဲ့နေရာ ရိုးရိုးချောင်း ထက် နည်းနည်းကြီးတဲ့ မြစ်ကလေး သာဖြစ်ပါတယ်။ ပထမအချက်ကတော့ နောက်တစ်ခါ ဒီပါချန်မြစ်ရဲ့ မြစ်ဝဆိုလို့ရှိရင်လည်း ပင်လယ်ကူးသင်္ဘောတွေဆိုလို့ရှိရင် ရုတ်တရက် ကြည့်လိုက်ရင်တော့ ကျွန်တော်တို့ဟာ ပင်လယ်ကူးသင်္ဘော သွားလို့ရတဲ့ Channel လေးပဲ ကျွန်တော်တို့ မြင်တယ်။ တကယ်တော့ သင်္ဘောကြီးကွေ့မယ်၊ ပြုမယ်ဆိုရင် ဧရိယာတစ်ခုလို ပါတယ်။ ကျွန်တော်တို့ စီရွန် ခေါ်ပါတယ်။ အဲဒီမြစ်ဝမှာ ဒီဟာမရှိဘူးဖြစ်ပါတယ်။ နောက်တစ်ခုက ရေတိမ်တဲ့အပြင် မြစ်ရဲ့ အထွက် ရေလမ်းကြောင်း တစ်လျှောက်မှာလည်း သဘာဝ အတားအဆီးဖြစ်တဲ့ ကျွန်းအမြောက်အမြား တည်ရှိပါတယ်။ ကော့သောင်းမြို့နဲ့ ရနောင်းမြို့ကြားထဲမှာ ဒါကြောင့် ပင်လယ်ကူးသင်္ဘောကြီး များ ဒီမြစ်ကသွားလို့ မ သင့်လျော် ဘူးဆိုတာ ဒီလိုတိုင်းတာမှုအရ တွေ့ရှိရပါတယ်။ ဒုတိယအချက်ကတော့ ထိုင်းနိုင်ငံဘက်မှ ထိုင်းပင်လယ်ကွေ့နဲ့ မြန်မာနိုင်ငံ ကပ္ပလီပင်လယ်ကွေ့ တို့ တူးမြောင်းဖောက်ရန် မေးမြန်းထားတဲ့ အဆိုဟာ ကိုယ်စားလှယ်တော်ကြီး အကြံပြု ထားတဲ့ နေရာ၊ ကျွန်တော်တို့နိုင်ငံရဲ့ နယ်နိမိတ်မဟုတ်ဘဲနဲ့ ထိုင်းနိုင်ငံနယ်နိမိတ် သက်သက်သာဖြစ်ပါတယ်။အဲဒီတော့ ကျွန်တော်နဲ့ပတ်သက်တာဆိုလို့ရှိရင်တကယ်လို့ တူးမြောင်းဖောက်တာတောင်မှ ဒီတူးမြောင်းခတွေ ကျွန်တော်တို့ မရနိုင်ပါဘူး။ ထိုင်းနိုင်ငံ နယ်နိမိတ်အတွင်းမှာပဲ ပါပါတယ်။ ပါချန်မြစ်တစ်ဝက်ကတော့ ကျွန်တော် တို့ပိုင်ပါတယ်။ ထွက် လာတဲ့အခါမှာလည်း ရေနယ်နိမိတ် ပေါ့။ရေနယ်နိမိတ်ဆိုလို့ရှိရင် ကျွန်တော်တို့အပိုင်းက နည်းနည်းပဲပါပြီးတော့ ကျန်တဲ့တောင်ဘက် ပိုင်းက ထိုင်းနိုင်ငံရဲ့ ပင်လယ်ပိုင်ပဲ ဖြစ်ပါတယ်။ ဒါလည်း ကျွန် တော်တို့ တွေ့ရပါတယ်။ နောက် တစ်ချက်ကတော့တကယ်လို့တူးမြောင်းဖောက်သွားပြီဆိုလို့ရှိရင်လည်း ပင်လယ်ကူးသင်္ဘောကြီး များက မြန်မာနိုင်ငံရဲ့ ရေပြင်ပိုင်နက်ကို လုံးဝဖြတ်သွားရန်မလိုပဲနဲ့ ရေပြင်ပိုင်နက်ကို တစ်စိတ် တစ်ဒေသသာလျှင် ဖြတ်သန်းမှာ ဖြစ်တဲ့အတွက်ကြောင့် မြန်မာနိုင်ငံအတွက်ကတော့ စီးပွားရေး အရ အကျိုးဖြစ်ထွန်းဖို့ များစွာမရှိကြောင်း ကျွန်တော်တို့တွေ့ရပါတယ်။ ဒုတိယအချက်ကတော့ ထိုင်းနိုင်ငံပင်လယ်ကွေ့နှင့် ကပ္ပလီပင်လယ်ကွေ့အကြား ဆက်သွယ်တဲ့ တူးမြောင်းကို အဆိုပါ နေရာအစား တောင်ဘက်ကို ရွှေ့ လိုက်မယ်ဆိုလို့ရှိရင်လည်း တောင်ဘက်မှာ ရှိတဲ့မြေဟာ နိုင်ငံပိုင်မဟုတ်ဘဲနဲ့ ထိုင်းနိုင်ငံပိုင်တဲ့ မြေဖြစ်ကြောင်း တွေ့ရပါတယ်။ ဒါကြောင့် တစ်ချိန်တုန်း ကတော့ ထိုင်းနိုင်ငံရဲ့ တောင်ဘက် ဖန်ငမြို့လေးမှာ ကပ္ပလီပင်လယ်နဲ့ တောင်တရုတ် ပင်လယ် ကိုကြားမှာ ခရားတူးမြောင်းဖောက်ဖို့လေ့လာခဲ့တယ်လို့ ကျွန်တော်တို့ မှတ်တမ်းများအရတွေ့ရ ပါတယ်။ သို့သော်လည်း ကုန်ကျစရိတ်နဲ့ စီးပွားရေးတွက်ခြေ မကိုက်တဲ့အတွက်ကြောင့်မို့ ဒါကို အကောင်အထည်မဖော်နိုင်ခဲ့ပါဘူး။ ဒါကြောင့်ပထမဆုံးမေးခွန်းအနေနဲ့ ကိုယ်စားလှယ်တော်ကြီး မေးမြန်းထားတဲ့ ထိုင်းနိုင်ငံပင်လယ်ကွေ့နဲ့ ကပ္ပလီပင်လယ်တို့အကြား ဆက်သွယ်မယ့် အဆိုပြုပါ နေရာအပါအဝင် အခြားရွေးချယ်မှု နေရာများကို တူးမြောင်းဖောက်လုပ်ဖို့အတွက် ထိုင်းနိုင်ငံ ဘက်က ဆွေးနွေးလာမယ်ဆိုရင် ကျွန်တော်တို့မြန်မာနိုင်ငံဘက်မှလည်း ပူးပေါင်းဆွေးနွေးဖို့တော့ အခြေအနေရှိကြောင်း ပထမတင်ပြချင်ပါတယ်။ နောက် တစ်ခါ ဒီကိစ္စနှင့်ပတ်သက်ပြီးတော့ ကျွန်တော်တို့ ထားဝယ် Deep Sea Port ဆိုတာ နိုင်ငံကျော်မို့အားလုံး သိပြီးသား ဖြစ်ပါတယ်။ ဒီလိုထားဝယ် Deep Sea Port ဟာ မြန်မာနိုင်ငံရဲ့ အဓိက ထိုင်းနိုင်ငံရဲ့အနောက်ဘက် ထွက်ပေါက်လည်းဖြစ်တယ်။ ကျွန်တော်တို့ ထိုင်းနိုင်ငံရဲ့ စက်မှုဇုန်မှာရှိတဲ့ ကုန်ကြမ်းအားလုံးကို 2S: 003:00 Deep Sea Port me$ eosufu 003:00$ Deep Sea Port di sanjosos ကျွန်တော်မှတ်မိသလောက် ကီလိုမီတာ (၁၀၀)ကျော်ကျော်လောက်ပဲရှိပါတယ်။ လောလောဆယ် ဆိုတဲ့သဘောက ထိုင်းနိုင်ငံအတွက်ဆိုရင်ဒီပင်လယ်ကိုထွက်ဖို့ဆိုရင်ဒီဟာအင်မတန်မှကောင်းတဲ့ အနေအထားဖြစ်တယ်။ဒါလေးကျွန်တော်တင်ပြပါတယ်။ ဒါကြောင့်မို့လို့ ကိုယ်စားလှယ်တော်ကြီး မေးမြန်းချက်ကို တင်ပြရမယ်ဆိုရင် ကျွန်တော်တို့ ငယ်ငယ်တုန်းကလည်း ဒီကိစ္စကို စိတ်ကူးယဉ် ခဲ့ပါတယ်။ သို့သော်လည်း လက်တွေ့တိုင်းတာချက်များအရ လက်တွေ့အကောင်အထည်ဖော်တဲ့ အခါမှာ မြန်မာနိုင်ငံအတွက် အကျိုးဖြစ်ထွန်းမှု နည်းပါးပြီးတော့ တကယ်လို့ ထိုင်းနိုင်ငံဘက်က ဆွေးနွေးလာမယ်ဆိုရင်လည်း ဆွေးနွေးဖို့ အသင့်ရှိကြောင်း၊ ဒုတိယအချက်ကတော့ ထားဝယ် Deep Sea Port ကြီးဟာ အမျိုးအစား အင်မတန်ကြီးကျယ်တဲ့စီမံကိန်းကြီးကို တည်ဆောက် လျက် ရှိကြောင်း ဖြေကြားအပ်ပါတယ်။ ဒုတိယမေးခွန်းကတော့ ကျွန်တော်တို့ မန္တလေးတိုင်းဒေသကြီး မဲဆန္ဒနယ်အမှတ်(၅)မှ ဦးဇော်မြင့်ဖေ ရဲ့ မေးခွန်းဖြစ်ပါတယ်။ ဒါ နိုင်ငံတော်တစ်ဝန်းလုံးနဲ့ သက်ဆိုင်တဲ့ မေးခွန်း ဖြစ်ပါတယ်။ ခုန ဦးဇော်မြင် ဖေ ဆွေးနွေးတဲ့အတိုင်းပါပဲ ပို့ဆောင်ရေးဝန်ကြီးဌာန၊ သစ်တော ရေးရာဝန်ကြီးဌာန၊ သတ္တုတွင်းဝန်ကြီး ဌာနနဲ့ ဒေသအာဏာပိုင် အားလုံးနဲ့ ဆိုင်တဲ့ မေးခွန်းပဲ ဖြစ်ပါတယ်။ ဒီမေးခွန်းနဲ့ ပတ်သက်ပြီး (၄)ပိုင်း ပိုင်းပြီးတော့ ကျွန်တော် ဖြေကြားမှာ ဖြစ်ပါတယ်။ ပထမတစ်ပိုင်းကတော့ မြန်မာနိုင်ငံရဲ့ ရေ မြေသဘာဝအပိုင်းကို မိုးလေဝသနဲ့ ဇလဗေဒဌာနက တစ်နိုင်ငံလုံးမှာ စခန်းပေါင်း (၁၅၀)၊ နှစ် ပေါင်း(၃၀)ကျော် တိုင်းတာတဲ့ အချက်ကလေးကို ဒုတိယဥက္ကဋ္ဌကြီး နှင့် ကိုယ်စားလှယ်ကြီးများအားလုံး ဗဟုသုတဖြစ်ဖို့ ကျွန်တော်အပိုင်း(၁) တင်ပြမှာဖြစ်ပါတယ်။ ကျွန်တော်တို့ ပြည်ထောင်စုသမ္မတ မြန်မာနိုင်ငံတော်ဟာ တောင်မြောက် အလျား(၁၂၇၅)မိုင်ရှိပါတယ်။ အရှေ့အနောက် အနံကတော့(၅၈၂)မိုင်ရှိပါတယ်။ စတုရန်းမိုင် ပေါင်းအကျယ် (၂၆၁၂၂၈) စတုရန်းမိုင် ကျယ်ဝန်းပါတယ်။ အဲဒီကျယ်ဝန်းတဲ့ တောင်မြောက် (Elongcted) ဖြစ်ပါတယ်။ ရှည်လျားတဲ့ မြန်မာနိုင်ငံမှာ ဧရာဝတီမြစ်ဟာဆိုလို့ရှိရင် မေခ၊ မလိခကနေပြီးတော့ ရန်ကုန်မြစ်ဝအထိ မိုင်ပေါင်း (၁၃၄၈)မိုင်၊ သံလွင်မြစ်ဟာဆိုလို့ရှိရင် လောက်ကိုင်မှ မုတ္တမပင်လယ်ဝအထိ(၇၅၀)မိုင်၊ ချင်းတွင်းမြစ်ဟာ လည်း ခန္တီးမြို့အထက်ကနေ ပြီးတော့ ဧရာဝတီမြစ်ဆုံအထိ မိုင်ပေါင်း (၇၅၀)၊ ငဝန်မြစ်ဟာလည်း ညောင်ကျိုးကနေပြီးတော့ ဟိုင်းကြီးအထိ မိုင်ပေါင်း (၂၁၂) မိုင်ရှည်လျားပြီးတော့ မြစ်ချောင်းကလေးအားလုံးဟာမြန်မာနိုင်ငံမှာ မြောက်မှတောင် စီးဆင်းလျက်ရှိပါတယ်။ ဖြစ်ပေါ်နေတဲ့ ရေမြေ သဘာဝကွဲပြား ခြားနားမှုများအလိုက် တစ်နိုင်ငံလုံးရဲ့ တစ်နှစ်လုံးရွာသွန်းခဲ့တဲ့ မိုးရေချိန် လက်မဟာ အနည်းဆုံး (၉၂)လက်မ၊ ပခုက္ကူမြို့နယ်ဖြစ်ပြီး တော့ အများဆုံးကျောက်ဖြူမြို့နယ်က (၁၇၈)လက်မ ဖြစ်ပါတယ်။ ဒီဒေသများကတော့ နှစ် ပေါင်း(၃၀)အတွင်းမှာ တိုင်းတာ ထားတာဖြစ်ပါတယ်။ မြန်မာတစ်နိုင်ငံလုံးပြီးခဲ့တဲ့(၁၀)နှစ်အတွင်းမှာ နှစ်စဉ်ရရှိခဲ့တဲ့ မိုးရေချိန် လက်မကတော့ ပျမ်းမျှ (၉၆)လက်မရှိပါတယ်။ဒီ(၉၆)လက်မဆိုတဲ့ အတိုင်းအတာဟာ မြန်မာတစ်နိုင်ငံလုံး ပျမ်းမျှရေတွေ ကို ထိန်းထားမယ် ဆိုလို့ရှိရင် (၈)ပေ အမြင့်ရှိတဲ့ ရေထုထည်ကြီး တစ်ခုလုံးက မြန်မာနိုင်ငံ တစ်နိုင်ငံလုံးကို လွှမ်းခြုံသွားမှာဖြစ်ပါတယ်။ အဲဒီရေထုထည်အားလုံးရဲ့ ကုဗပေသန်းပေါင်း (၅၈)သန်းရှိပါတယ်။ ခုနကျွန်တော်တင်ပြခဲ့တဲ့ မိုးလေဝသက တိုင်းတာခဲ့တဲ့ မြန်မာတစ်နိုင်ငံလုံးရဲ့ အထက်(၈)ပေရှိတဲ့ ရေထုကြီးကို ကုဗပေသန်းပေါင်(၅၈)သန်းအနက် ကုဗပေ သန်းပေါင်း (၂၂) သန်းဟာ ကျွန်တော်တို့ ဟာ (၃၈)ရာခိုင်နှုန်း ကမြစ်ချောင်းများက နေပြီးတော့ ပင်လယ်ထဲကို စီးဆင်းပြီးတော့ ကျန်တဲ့ကုဗပေ သန်းပေါင်း(၃၆)သန်း၊ စုစုပေါင်း (၆၂)ရာခိုင်နှုန်း ဟာဆိုလို့ရှိရင် မြန်မာနိုင်ငံထဲမှာပဲ အငွေ့ပျံခြင်း၊ မြေထုထဲများကို စီးဆင်းစိမ့်ဝင် ခြင်းများ ဖြစ်ပေါ်လျက် ရှိပါ တယ်။ ကျွန်တော် ဒါတွေကို တင်ပြရတဲ့ ရည်ရွယ်ချက်ကတော့ နိုင်ငံတစ်နိုင်ငံဟာ ကျွန်တော်တို့ ခုန ကျွန်တော် တင်ပြခဲ့တဲ့ ကုဗပေ (၂၂)သန်းဟာဆိုလို့ရှိရင် ပင်လယ်ထဲကို စီးတဲ့ရေတွေဖြစ်ပါတယ်။ အဲဒီ ရေထုထည်တွေကို ကျွန်တော်တို့ကနေပြီးတော့ မစီးခိုင်းဘဲနဲ့ မြစ် ထဲတွေမှာပဲ ကျွန်တော်တို့ ရေကိုစုပြီးထားလိုက်မယ်ဆိုလို့ရှိရင် စုစုပေါင်းအမြင့် ပေပေါင်း (၇၄၀)အမြင့်ဆိုတဲ့ ရေထုထည်ကြီး ကျွန်တော်တို့ မြန်မာနိုင်ငံရမှာ ဖြစ်ပါတယ်။ အဲဒီတော့ ကျွန်တော်ဘာဖြစ်လို့ ဒါကို တင်ပြသလဲဆိုရင် စဉ်းစားတဲ့အခါ မြစ်ကြောင်းများ ထိန်းသိမ်းရေးဟာ မြစ်ထဲမှာရေတွေက စီးဆင်းမှုကြောင့်ဖြစ်ပေါ်လာတဲ့ Erosion ကြောင့် အနည်းငယ်တင်ပြခြင်း ဖြစ်ပါတယ်။ ကျွန်တော်တို့ မြန်မာနိုင်ငံရဲ့ ရေရရှိမှုနဲ့ပတ်သက်ပြီးတော့ အိမ်နီးချင်းနိုင်ငံတွေနဲ့ နှိုင်းယှဉ်မယ် ဆိုလို့ရှိရင်ထိုင်းနိုင်ငံက ဆိုလို့ရှိရင် နှစ်စဉ်ပျမ်းမျှ မိုးရေချိန် (၅)ပေခွဲ ရပါတယ်။ ကျွန်တော်တို့က (၈)ပေရပါတယ်။ ကျွန်တော်တို့ ထက်ကို နည်းပါတယ်။ သူတို့နိုင်ငံ(၅)ပေခွဲမှာ(၇၅) ရာခိုင်နှုန်းက ရေငွေ့ ပြန်ပြီးတော့ ပင်လယ်ထဲစီးတာ (၂၅)ရာခိုင်နှုန်း ထိုင်းကစီးပါတယ်။ ကျွန်တော်တို့က (၃၈)ရာခိုင်နှုန်း စီးပါတယ်။ ဆိုတဲ့သဘောက ကျွန်တော်တို့က မြစ်ထဲကိုပိုစီးတဲ့ရေ ရာခိုင် နှုန်းဟာ မြန်မာနိုင်ငံကများတဲ့အကြောင်း တင်ပြ တာဖြစ်ပါတယ်။ အိန္ဒိယနိုင်ငံရဲ့ တစ်နှစ်လုံးရွာတဲ့ မိုးရေချိန်စုမယ်ဆိုလို့ရှိရင် (၃.၉)ပေ၊ (၄)ပေပဲရတယ်။ ကျွန်တော်တို့ နိုင်ငံရဲ့ တစ်ဝက် အိန္ဒိယနိုင်ငံ ရေရတာဖြစ်ပါတယ်။ ဒါကြောင့် အဲဒီရေရရှိတဲ့အထဲ ကနေပြီးတော့ ကျွန်တော်တို့ ဒီပင်လယ်ထဲ ကို စီးသွားတဲ့ရေကို တိုင်းတာမယ်ဆိုလို့ရှိရင် မြန်မာနိုင်ငံရဲ့ တစ်ဦးချင်းတစ်နေ့ရရှိတဲ့ ရေကုဗပေ ဟာ(၁၀၃၂)ပေ ရှိပါတယ်။ မြန်မာနိုင်ငံသား တစ်ယောက်၊ အိန္ဒိယနိုင်ငံသားတစ်ယောက်က တစ်နေ့ရတဲ့ ကုဗပေဟာ (၁၅၆)ကုဗပေရှိပြီး တော့၊ ထိုင်းနိုင်ငံဟာ (၃၂၀)ကုဗပေ ရှိပါတယ်။ ကျွန်တော်တို့နိုင်ငံသည် ယိုးဒယားနိုင်ငံထက် (၃)ဆ ကျော်များပြီးတော့ အိန္ဒိယနိုင်ငံထက် (၆)ဆ၊ (၇)ဆ ရေရရှိမှုဖြစ်ပါတယ်။ ကျွန်တော် ဒါကို တင်ပြတဲ့ ရည်ရွယ်ချက်ကတော့ မိုးလေဝသအနေ အထားအနေနဲ့ နှစ်ပေါင်း (၃၀)မှာ နောက်ပိုင်း (၁၀)နှစ်အတွင်းမှာ မြန်မာနိုင်ငံဟာ မိုးရေချိန် လက်မ ပိုမိုများပြားလာပါတယ်။ ဘယ်လောက်များလည်းဆိုရင် ကျွန်တော်တို့ (၇)လက်မလောက် ပိုရွာတာကို တင်ပြခြင်း ဖြစ်ပါတယ်။ ဒါကြောင့် ကိုယ်စားလှယ်တော်ကြီး များ သိစေချင်တာက တော့ ကျွန်တော် တို့ မြန်မာနိုင်ငံရဲ့ စုစုပေါင်း ရရှိတဲ့ မိုးရေချိန်သည် ရာသီဥတုဘယ်လိုပဲ ပြောင်းသွားပြောင်းသွား Total Rainfail ဟာ တိုးပွားပြီးရတာကို တင်ပြခြင်း ဖြစ်ပါတယ်။ နောက်တစ်ခုက ဒါ ပထမအပိုင်းပါ။ ဒုတိယအပိုင်းကတော့ ကျွန်တော်တို့ ပို့ဆောင်ရေး ဝန်ကြီး ဌာနနဲ့ပတ်သက်ပြီးတော့မြစ်ကြောင်းများ ထိန်းသိမ်းရေးနဲ့ပတ်သက်ပြီးတော့ကျွန်တော်တို့ ဒုတိယ အပိုင်းတင်ပြမှာဖြစ်ပါတယ်။ ခုနက ကိုယ်စားလှယ်တော်ကြီး မေးမြန်းတဲ့အတိုင်းပဲ ကျွန်တော်တို့ ဝန်ကြီးဌာနသည် မြစ်ကြောင်းများ ပြုပြင်ထိန်းသိမ်းဖို့အတွက် ကျွန်တော်တို့ မှာ တာဝန်ရှိ ပါတယ်။ အဲ ဒီတော့ ပြုပြင်ထိန်းသိမ်းဖို့ တာဝန်ရှိတဲ့အတွက် ကြောင့်မို့လို့ အထူးသဖြင့် ဧရာဝတီမြစ်နဲ့ ချင်းတွင်းမြစ်ကြောင်းတွေကို ထိန်းသိမ်းဖို့အတွက် တိုင်းတာမှုများလုပ်တဲ့အခါ ဧရာဝတီမြစ်ထဲမှာ နေရာ (၄၆)နေရာ ချင်းတွင်းမြစ်မှာ(၃၇)နေရာ ရှိပါတယ်။ အဲဒီနေရာတွေဟာ နွေရာသီမှာ ရေနည်းပြီးတော့ သင်္ဘောများသွားလာမှု ခက်ခဲ တဲ့ နေရာဖြစ်ပါတယ်။ အဲဒီနေရာ တွေကို ကျွန်တော်တို့ ဝန်ကြီးဌာနအနေနဲ့ Master Plan ဆွဲပြီးတော့ လာမယ့်နိုဝင်ဘာလက စပြီးတော့ ပြုပြင်ထိန်းသိမ်းရေး ကို စပြီး ပြုပြင် ဆောင်ရွက်သွားဖို့ အစီအစဉ် ရှိပါတယ်။ ဒါ ကျွန်တော်တို့ ဝန်ကြီးဌာနရဲ့ လုပ်ငန်းဆောင်တာ ဖြစ်ပါတယ်။ နောက်တစ်ချက် ကျွန်တော်တင်ပြချင်တာကတော့ ကိုယ် စားလှယ်တော်ကြီး မေးမြန်း ထားတဲ့ အတိုင်းပဲ တခြားဝန်ကြီးဌာနတွေရဲ့ ဆောင်ရွက်ချက်နဲ့ပတ်သက်ပြီး အနည်းငယ် တင်ပြမှာဖြစ်ပါတယ်။ ပထမဆုံး သစ်တောဝန်ကြီးဌာနနဲ့ ပတ်သက်ပြီးတော့ နိုင်ငံတော်ရဲ့ဒီသဘာဝသယံဇာတ အရင်းအမြစ်များကို မပျက်စီးဖို့ အတွက် သစ်တောဝန်ကြီးဌာနအနေနဲ့ အဓိကမြစ်ချောင်းများအနက် ဆည် ရေလှောင်တမံပေါ့။ ရေဝေရေလဲဧရိယာ ကို ထိန်းသိမ်းတဲ့ စီမံကိန်းများချမှတ်ပြီး ဆောင်ရွက်လျက်ရှိပါတယ်။ အမျိုးသားသစ် တောကဏ္ဍ ပင်မနှစ် (၃၀) စီမံကိန်းရည်မှန်းချက်နဲ့အညီ နိုင်ငံတော်အစီအစဉ် (၅)နှစ်စီမံကိန်းရေးဆွဲပြီးတော့ သစ်တော ဝန်ကြီးဌာနက ဆောင်ရွက်လျက်ရှိပါတယ်။ သစ်တောဝန်ကြီးဌာနကလည်း သစ်တော များ မပြုန်းတီးရေး ထိန်းသိမ်းဖို့အတွက် သတ်မှတ်ထားတဲ့ ဥပဒေစည်းကမ်းများ အသီးသီး ရှိပါတယ်။ အသေးစိတ်တော့ မတင်ပြချင်တော့ပါဘူး။ ထိုနည်းလည်းကောင်းပဲ ကိုယ်စားလှယ်တော်ကြီး တင်ပြခဲ့တဲ့ ရေမြေသဘာဝပျက်စီးမှုနဲ့ ပတ်သက်ပြီးတော့ သတ္တုတူးဖော်ခြင်း၊ ရွှေ တူးခြင်းနဲ့ ပတ်သက်ပြီးတော့လည်း အခုအချိန်မှာ ဒီဟာတွေကြောင့် ခုန ကိုယ်စားလှယ်တော်ကြီး တင်ပြ သလိုပဲ မြစ်ထဲ မှာရွှေတူးတဲ့ကိစ္စတွေ အမြောက်အများ ဖြစ်တော့ သဘာ ဝပျက်စီးနေတာလည်း ကျွန်တော်တို့သိပါတယ်။ ဒါနဲ့ပတ်သက်ပြီးတော့ သတ္တုတွင်း ဝန်ကြီးဌာနကလည်း နောင်ဆိုလို့ ရှိရင် အရင်တုန်းက ခွင့်ပြုထားတဲ့ ၊ ပါမစ်ပေးထားတဲ့ ကိုယ်စားလှယ်တွေကို တစ်နှစ်ပြည့်လျှင် ရပ်လိုက်ပြီးတော့ နောက်ထပ် လုံးဝမပေးဖို့ဆုံးဖြတ်ထားပါတယ်။ ဒကိစ္စနဲ့ ပတ်သက်ပြီး ကျွန်တော်တို့ ဝန်ကြီးဌာနရယ်၊ သစ်တောဝန်ကြီးဌာနရယ်၊ သတ္တုတွင်းဝန်ကြီးဌာနရယ် ဝန်ကြီး ဌာန(၃) ခုပေါင်းပြီးတော့ ကျွန်တော်တို့ ဝန်ကြီး ဌာနရဲ့ အဓိကတာဝန်ကတော့ မြစ်ချောင်း များ ထိန်းသိမ်းရေးဖြစ်ပါတယ်။ သစ်တောဝန်ကြီးဌာနနဲ့ သတ္တုတွင်းဝန်ကြီးဌာနကတော့ မြစ်ချောင်း များထဲကို စီးဝင်တဲ့ရေသဘာဝ သစ်တောတွေမပြုန်းတီးဖို့အတွက် (၃)ခု ပေါင်းပြီးတော့ Master Plan ရေးဆွဲပြီးတော့ ဆောင်ရွက်ဖို့ နိုင်ငံတော်သမ္မတကြီးက မနေ့ကပဲ ခေါ်ပြီးခိုင်းထားတာ ရှိပါတယ်။ ဒါနဲ့ပတ်သက်ပြီး နိဂုံး ချုပ်အနေနဲ့ တင်ပြချင်တာကတော့ ကျွန်တော်တို့ ဝန်ကြီး ဌာနအနေနဲ့ မြစ်ချောင်းများ ထိန်းသိမ်းရေးကို နိုဝင်ဘာလက စပြီးတော့ Master Plan ရေးဆွဲပြီးတော့ ဆောင်ရွက်မှာဖြစ်ပါတယ်။ ထိုနည်းလည်းကောင်းပဲ ခုန မြစ်ချောင်းများအတွင်း တွင်မကဘူး။ မြစ်ချောင်းများကို စီးဆင်းတဲ့ရေမြေ သဘာဝများ မပျက်စီးဖို့အတွက် သစ်တော ဝန်ကြီးဌာနနဲ့ သတ္တုတွင်းဝန်ကြီးဌာန၊ ပို့ဆောင်ရေးဝန်ကြီးဌာန (၃)ခုပေါင်းပြီးတော့ ကျွန်တော်တို့ အမျိုးသားအဆင့်စီမံကိန်းရေးဆွဲပြီးတော့ ဆောင်ရွက်ဖို့ အားကြိုး မာန်တက် ဆောင်ရွက်လျက် ရှိကြောင်း ကျွန်တော်တို့ ဒုတိယမေးခွန်းကို ဖြေကြားအပ်ပါတယ်။ တတိယမေးခွန်းဖြစ်တဲ့ ရခိုင်ပြည်နယ် အမှတ်(၁၀)မဲဆန္ဒနယ်မှ အမျိုးသားလွှတ်တော် ကိုယ်စားလှယ် ဦးအုန်းတင် ရဲ့ မေးခွန်းဖြစ်ပါတယ်။ ဒီမေးခွန်းနဲ့ ပတ်သက်ပြီးတော့ ပြည်သူ့ လွှတ်တော်မှာလည်း ဖြေကြားပြီးဖြစ်ပါတယ်။ အဓိကကတော့ မာန်အောင်ကျွန်းမှာရှိတဲ့ စမုံနဲ လေယာဉ်ပျံကွင်းကို ၁၉၈၅ ခုနှစ်က စပြီးတော့ ရပ်ဆိုင်းခဲ့ပါတယ်။ ဒီကွင်းနဲ့ ပတ်သက်ပြီးတော့ ဒေသဖွံ့ဖြိုးတိုးတက်ရေးအတွက် လေယာဉ်ပျံကွင်းကို ပြုပြင်ထိန်းသိမ်းခြင်း လေယာဉ်ပျံငယ် များဖြင့် ပြေးဆွဲခြင်းတို့ အစီအစဉ် ရှိ /မရှိ တို့ မေးမြန်းတာ ဖြစ်ပါတယ်။ ဒါနဲ့ ပတ်သက်ပြီး ကျွန်တော်တို့ စမုံနဲလေယာဉ်ပျံကွင်းနဲ့ ပတ်သက်ပြီးတော့ စောစောပိုင်းက ပြည်သူ့လွှတ်တော်မှာ ဆွေးနွေးခဲ့တာတော့ ကျောက်ဖြူ လေယာဉ်ပျံကွင်းကကျောက်ဖြူ Deep Sea Port စီမံကိန်းရှိတဲ့ အတွက်ကြောင့်မို့လို့ ဝန်ကြီးဌာနအနေနဲ့ပေ(၇၀၀၀)အလျားရှိတဲ့ လေယာဉ်ပျံကွင်းတည်ဆောက်ဖို့ စီမံထားတာရှိပါတယ်။ အဲဒါပြီး သွားတော့ နိုင်ငံတကာလေယာဉ်ပျံတွေ ၊ ဂျက်လေယာဉ်ပျံတွေ ဒီကွင်းမှာဆင်းမှာဖြစ်ပါတယ်။ အဲ ဒီတော့ သူနဲ့ (၃၆) မိုင်ဝေးတဲ့ မာန်အောင်ကျွန်း မှာတော့ ကွင်းကြီးတည်ဆောက်ဖို့မသင့်ပါဘူး။ ဒီဘက်ကကွင်း ကြီးရှိတဲ့ အတွက်ကြောင့်မို့လို့ ပေ(၄၀၀၀) လောက်ရှိတဲ့ ကွင်းတစ်ခုတော့ ကျွန်တော်တို့ ဆောက် လို့ရပါတယ်။ ကျွန်တော်တို့ ပို့ဆောင်ရေး ဝန်ကြီးဌာနအနေနဲ့ ရေကြောင်းပို့ဆောင်ရေး ၊ လေကြောင်းပို့ဆောင်ရေးဆိုင်ရာ လေဆိပ်များ တည်ဆောက်ခြင်း၊ သင်္ဘောဆိပ်များ တည်ဆောက်ခြင်း၊ သင်္ဘောများဝယ်ယူခြင်း၊ လေယာဉ်ပျံ များ ဝယ်ယူခြင်းနဲ့ ပတ်သက်ပြီး ကျွန်တော်တို့ရှာတဲ့ ရန်ပုံငွေထဲကပဲ သုံးစွဲ တာဖြစ်တယ်။ နိုင်ငံတော်အတွက်ပိုပြီးတော့ သုံးစွဲတာ မရှိပါဘူး။ ဒါကျွန်တော်တို့ ဝန်ကြီးဌာနရဲ့ ပေါ်လစီ ဖြစ်ပါတယ်။ ဒီကွင်းနဲ့ပတ်သက်ပြီးတော့ တိုးချဲ့တည်ဆောက်မယ် ဆိုလို့ရှိရင်လည်းရန်ပုံငွေ ရှိပါတယ်။ ကျွန်တော်တို့လည်း ဒါကိုစိတ်ကူးရှိပါတယ်။ ခုန လေယာဉ်ပျံဝယ်ဖို့နဲ့ပတ်သက်ပြီးတော့ လောလောဆယ် ဒီလေယာဉ်ပျံ ပေ(၄၀၀၀) လောက်ရှိတဲ့ကွင်းမှာ ဆင်းဖို့အတွက် လေယာဉ်ပျံ ငယ်လေးတွေ မရှိပါဘူး။ ဒီဇင်ဘာလောက်ကျရင်တော့ ရန်ပုံငွေထဲကနေပြီး စုဆောင်းပြီးတော့ လူ(၁၉) ယောက်စီး၊ ပေ(၂၅၀၀) ပေ(၃၀၀၀)၊ ပေ(၄၀၀၀)အစရှိတဲ့ ကွင်းတွေမှာ ဆင်းနိုင်အောင် လေယာဉ်ပျံငယ်လေးတွေ အနည်းဆုံး (၂)စင်းလောက် ဝယ်ပြီးတော့ ပြေးဆွဲဖို့ တင်ပြထားတာ ရှိပါတယ်။ ရခိုင်ပြည်နယ် မဲဆန္ဒနယ်အမှတ်(၁၀)မှ ကိုယ်စားလှယ် ဦးအုန်းတင်ရဲ့ အမေးနဲ့ ပတ်သက်ပြီး ဖြေကြားချင်တာကတော့ဒါမရှိဘူးလို့ပြောတာမဟုတ်ပါဘူး။ ဒါကိုလည်း ဆက်လက် ပြီးတော့ ဆောင်ရွက်သွားမှာ ဖြစ်ကြောင်း ဖြေကြားရင်းနဲ့ နိဂုံးချုပ်ပါတယ်။ ဒုတိယဥက္ကဋ္ဌကြီးနှင့်တကွ ကိုယ်စားလှယ်အားလုံးကိုလ ည်း ယခုကဲ့သို့ ဒေသဖွံ့ဖြိုးရေးနဲ့ ပတ်သက်ပြီးတော့ ကိစ္စရပ်များကိုလည်းကောင်း၊နိုင်ငံတော်တစ်ခုလုံးနဲ့ပတ်သက်သောကိစ္စရပ်များကိုလည်းကောင်း၊ ယခုကဲ့သို့ မေးမြန်းတဲ့အတွက်ကြောင့်မို့ ဝန်ကြီးဌာနအနေနဲ့ ပိုပြီးတော့ ဒီ မှာအာရုံစိုက်ပြီးတော့ လေ့လာဆန်းစစ်မှုများ ပိုမိုဆောင်ရွက်သွားမည် ဖြစ်ကြောင်းနဲ့ နောင်လည်းကျွန်တော်တို့ ဝန်ကြီး ဌာနက နိုင်ငံတော် အတွက် ဆောင်ရွက်ပေးမယ့် ကိစ္စ အားလုံးကိုလည်း ယခုကဲ့သို့ပဲ အကြံပေး ခြင်း၊ ဆွေးနွေးခြင်းများ လုပ်သွားမယ်ဆိုရင် ကျေးဇူးများစွာ တင်ရှိပါကြောင်း ပြောကြားရင်းနဲ့ နိဂုံးချုပ်အပ်ပါတယ်။ (ဩဘာသံများ)</speech>
<speech type="vicespeaker">အမျိုးသားလွှတ်တော်ကိုယ်စားလှယ်များခင်ဗျား။ ယခု အမျိုးသား လွှတ်တော်အစည်းအဝေးကို ခေတ္တရပ်နားပြီး ၁၃၃၀ နာရီအချိန်မှာ ပြန် လည်ကျင်းပမှာ ဖြစ်ပါတယ်</speech>
<speech type="mc">အမျိုးသားလွှတ်တော်ဒုတိယဥက္ကဋ္ဌကြီး ပြန်လည်ထွက်ခွာ ပါပြီခင်ဗျား</speech>
<speech type="mc">အမျိုးသားလွှတ်တော်ကိုယ်စားလှယ်များအားလုံး ထွက်ခွာ နိုင်ပါပြီခင်ဗျား</speech>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည် စတင်တော့မှာဖြစ်ပါတယ်</speech>
<speech type="mc">အမျိုးသားလွှတ်တော် ဒုတိယဥက္ကဋ္ဌကြီး ကြွရောက်လာပါပြီ ခင်ဗျား</speech>
<p>အမျိုးသားလွှတ်တော် ဒုတိယဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ပါပြီခင်ဗျား။</speech>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ ယခု လွှတ်တော်ကိုယ်စားလှယ် (၇) ဦးက မေးမြန်းတဲ့မေးခွန်းများသည် ပညာရေးဝန်ကြီးဌာန ပြည်ထောင်စုဝန်ကြီး တစ်ဦးတည်းကဖြေကြားမည့် မေးခွန်းများဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းများကို တစ်ဆက်တည်းမေးမြန်းပြီးမှ ပြည်ထောင်စု ဝန်ကြီးက တစ်ခုချင်းဖြေကြားပေးဖို့ ဖြစ်ပါတယ်</speech>
<speech type="vicespeaker">အခြေခံပညာဦးစီးဌာန အထက်တန်းအဆင့်နှင့် အဆင်မြင့်ပညာဦးစီးဌာန တက္ကသိုလ်၊ ဒီဂရီကောလိပ်နှင့် ကောလိပ် ကျောင်းများတွင် ပညာသင်ကြားရာ၌ အင်္ဂလိပ် မြန်မာ နှစ်ဘာသာဖြင့် သင်ကြားမှုစစ်ဆေးမှုများ ပြုလုပ်ပေးရန် အစီအစဉ်ရှိ/မရှိ နှင့် စပ်လျဉ်းသည့်မေးခွန်း ပထမဦးစွာ ရန်ကုန်တိုင်းဒေသကြီး မဲဆန္ဒနယ် အမှတ်(၃)မှ ဦးဖုန်းမြင့်အောင်က အခြေခံပညာဦးစီးဌာန အထက်တန်းအဆင့်နှင့် အဆင် မြင့် ပညာဦးစီးဌာန တက္ကသိုလ်၊ ဒီဂရီကောလိပ်နှင့် ကောလိပ် ကျောင်းများတွင် ပညာသင်ကြားရာ၌ အင်္ဂလိပ် မြန်မာ နှစ်ဘာသာဖြင့် သင်ကြားမှုစစ်ဆေးမှုများ ပြုလုပ်ပေးရန် အစီအစဉ်ရှိ /မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="135">ဦးဖုန်းမြင့်အောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)</mp>လေးစားအပ် ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့်တကွ ပြည်ထောင်စုဝန်ကြီးနှင့် အမျိုးသား လွှတ်တော် ကိုယ်စားလှယ်များခင်ဗျား ။ ကျွန်တော်ကတော့ ရန်ကုန် တိုင်းဒေသကြီး မဲဆန္ဒနယ် အမှတ်(၃)မှ ကိုယ်စားလှယ်ဦးဖုန်းမြင့်အောင် ဖြစ်ပါတယ်။ ကျွန်တော် တင်ပြမေးမြန်းလိုတဲ့ မေးခွန်းကတော့ ပညာရေးနဲ့ပတ်သက်တဲ့ မေးခွန်းဖြစ်ပါတယ်။ ၁၉၈၈ မတိုင်မီက ကျွန်တော်တို့ မြန်မာနိုင်ငံမှာ ပညာသင်ကြားမှုကို အဓိကမြန်မာစာ ဖြင့်သာ သင်ကြားခဲ့ရပါတယ်။ အနည်းစု ဖြစ်တဲ့ M.C.R.I.T မှလွဲ၍ ကျန်အများစုကို မြန်မာစာဖြင့်သာ သင်ကြားခဲ့ကြ ပါတယ်။ ဒီလိုသင်ကြားခဲ့ရတဲ့အတွက် ဘာသာရပ်ဆိုင်ရာ တတ်ကျွမ်းနားလည်မှုကို ကျောင်းသားများ အလွယ်တကူ ရရှိခဲ့ကြပါတယ်။ ဒီလိုပဲ ကျွန်တော်တို့နိုင်ငံလိုပဲ ပညာ သင်ကြားမှုကို ကိုယ်ပိုင် ဘာသာစကားဖြင့် သင်ကြားတဲ့နိုင်ငံတွေ ရှိပါတယ်။ ဥပမာ အာဆီယံမှာ ထိပ်သီးစက်မှုနိုင်ငံ ဖြစ်လာတဲ့ဗီယက်နမ်နိုင်ငံနဲ့ အာရှထိပ် သီးဖြစ်တဲ့ ဂျပန်နိုင်ငံ တို့ ဖြစ်ပါတယ်။ ၁၉၈၈ ခုနှစ် နောက်ပိုင်းမှာတော့ ကျွန်တော်တို့နိုင်ငံဟာ ဈေးကွက်စီးပွားရေးမူဝါဒအရ တံခါးဖွင့်ဝါဒကို ကျင့်သုံးခဲ့ပါတယ်။ ဒါပေမယ့် နိုင်ငံတကာကူးလူး ဆက်ဆံမှုတွေ နိုင်ငံတ ကာ ကုမ္ပဏီရင်းနှီး မြှုပ်နှံမှုတွေအရ အကြောင်း ကြောင်းကြောင့် နည်းပါးခဲ့ရပါတယ်။ ဒါ့ကြောင့် ကျွန်တော်တို့ လူမှုပတ်ဝန်းကျင် အင်္ဂလိပ်စာဟာထင်သလောက်မတွင်ကျယ်ခဲ့ပါဘူး။ နောက်တစ်နည်း အားဖြင့် ကျွန်တော်တို့ နိုင်ငံရဲ့ အုပ်ချုပ်ရေးစနစ်မှာလည်း မြန်မာစာကို ရုံးသုံးအဖြစ် အဓိက ပြဋ္ဌာန်းထား ပါတယ်။ ဒီနောက်ပိုင်းမှာတော့ ကျွန်တော်တို့နိုင်ငံ မှာ ပညာသင်ကြားမှုစနစ်မှာ ဘာသာရပ် အများစုကို အင်္ဂလိပ်စာပေနဲ့သာ အဓိကထား သင်ကြားခဲ့ကြပါတယ်။ ကျွန်တော်တို့ နိုင်ငံ ကျောင်းသားတွေက အင်္ဂလိပ်စာကိုငယ်စဉ်ကသင်ကြားခဲ့ရသော်လည်းအဓိကအားဖြင့် စာမေးပွဲ ဖြေဆိုနိုင်ရုံသာ အဓိကထား သင်ကြားခဲ့ကြရတာပါ။ ဒါ့ကြောင့် ကျွန်တော်တို့ နိုင်ငံကျောင်းသား တွေက အင်္ဂလိပ်စာဆက်သွယ်နားလည်နိုင်မှုအများစုဟာ အားနည်းခဲ့ပါတယ်။ ဘာသာရပ်များ ကို အင်္ဂလိပ်လိုသင်ကြားရတဲ့အတွက် စာသင်ခန်းတွေမှာ အပိုဒ်လိုက် အပိုဒ်လို က် Defination ဖွင့်နေရတာနဲ့ အချိန်ကုန်ကြရပါတယ်။ ဒါ့ကြောင့် ပုံမှန်စာသင်ချိန် မှာဆိုလို့ရှိရင် သင်ကြား တတ်မြောက်နိုင်တဲ့ ပမာဏ နည်းပါးသွားပါတယ်။ ဒီ လို နည်းပါးသွားတဲ့အတွက် ကျွန်တော်တို့ ကျောင်းသားတွေက ဘာသာရပ်တစ်ခုလုံးကို အကျိုးအကြောင်း ဆက်စပ်နိုင်မည့် အလုံးစုံ လွှမ်းခြုံ နားလည်နိုင်မှုနည်းပါးသွားကြပါတယ်။ ဒီလိုအခြေအနေကြောင့် နှစ်ကုန်လို့ စာမေးပွဲ ဖြေဆိုတဲ့အခါမှာ ကျွန်တော်တို့ကျောင်းသားတွေက Unseen မေးခွန်းတွေ မဖြေဆိုနိုင်ကြတော့ ပါဘူး။ Seen မေးခွန်းတွေကိုသာ ကျက်မှတ်ဖြေဆိုကြပါတယ်။ ကျွန်တော်တို့ တက္ကသိုလ်က ဆရာတွေကလည်း ကိုယ့်တပည့်တွေ အကြောင်းကို ကိုယ်သိတဲ့အတွက် စာမေးပွဲရာသီမှာ (၁၅) ပုဒ် ပဲကြည့်ပါ (၁၀)ပုဒ်ပဲကြည့်ပါစသဖြင့် အပုဒ်လိုက်ဖြတ်ပေးနေကြရပါတယ်။ တချို့ တက္ကသိုလ် တွေမှာဆိုလို့ရှိရင် မေးခွန်းနဲ့အဖြေကို ရိုက်ရောင်း ပြီးတော့ ဒီအထဲက ပဲ ထိရောက်မှု ရှိအောင် အဲဒီလိုလုပ်ရတဲ့ အဆင့်အထိအောင်ရောက်ပါတယ်။ ဒီဟာတွေဟာ စာမေးပွဲရာသီမှာ ကျောင်းသားနဲ့ ဆရာကြားထဲမှာဖြစ်နေတဲ့ တိုးတိုးတိတ်တိတ် ဇာတ်လမ်းတွေပါ။ ဒါကို ကျွန်တော် သိတော့ ကျောင်းသားတွေက Un Seen မေးခွန်းဖြေရမယ်။ စာမေးပွဲမေးခွန်းကို အဆင့် မြှင့် ရမယ်ဆိုပြီး ကျွန်တော် ပထမကြံစည်ခဲ့ပါတယ်။ ဒီလိုလုပ်ဖို့ သက်ဆိုင်ရာ လွှတ်တော်မှာ တင်ပြ မယ်ဆိုပြီး ကျွန်တော်ရည်ရွယ်ချက် ထားခဲ့ပါတယ်။ ဒါပေမယ့် နောက်ပိုင်းသေချာ ပြန်စဉ်းစား ကြည့်တော့ ကျွန်တော်တို့နိုင်ငံက ကျောင်းသားလေးတွေဟာ အင်္ဂလိပ်စာ အားနည်းလို့ ဘာသာရပ်ကို နားလည်နိုင်စွမ်းမရှိတာကို မေးခွန်းဖြင့် ထပ်မံ နှိပ်စက်မယ်ဆိုလို့ရှိရင် ကျွန်တော်တို့ဟာ ကျောင်းသားတွေအပေါ်မှာ မတရားပြုရာ ရောက်နေပါတယ်။ ကျွန်တော်တို့ ကျောင်းသားတွေအပေါ် နှစ်ထပ်ကွမ်းနှိပ်စက်ရာ ရောက်နေပါပြီ။ ဒီနေ့အရေးကြီးတာက ကျောင်းသားတွေကို ဘာသာရပ်ဆိုင်ရာ တတ်ကျွမ်းနားလည်မှု အပေါ် အဓိက ဦးစားပေးရမှာပါ။ အင်္ဂလိပ်စာ အရေးကြီးတယ်ဆိုတာ မှန်ပါတယ်။ ဒါပေမယ့် အင်္ဂလိပ်စာကို အချိန်မရွေး သူလိုအပ်ရင် လိုအပ်သလောက် သူ့ဘဝတစ်လျှောက်လုံး သင်နိုင် ပါတယ်။ အင်္ဂလိပ်စာသင်တဲ့ ဆရာတွေက နေရာတိုင်းမှာ ရှိပါတယ်။ ဒါပေမယ့် ဘာသာရပ် ဆိုင်ရာ တတ်ကျွမ်းနားလည်မှုကို သင်ကြားနိုင်တဲ့ ဆရာတွေကတော့ကျွန်တော်တို့ပညာနဲ့ ဆရာဆိုတာကျောင်းတွေမှာ ပဲရှိပါတယ်။ ဒါကြောင့် ဒီလိုဘာသာရပ်ဆိုင်ရာ တတ်ကျွမ်း နားလည်မှုနဲ့ သင်ကြားနိုင်တဲ့ အခြေအနေတွေဟာကာလသတ်မှတ်ချက်၊ ဒေသကန့်သတ်ချက် ရှိပါတယ်။ သူတို့လေးတွေ ကျောင်းမပြီးခင်မှာ ဘွဲ့လက်မှတ်မကိုင်ခင်မှာ လုပ်ငန်းခွင်မဝင်ခင်မှာ သူတို့ ဘဝလမ်းကြောင်း အတွက်လိုအပ်တဲ့ ဘာသာရပ်ဆိုင်ရာ တတ်ကျွမ်းနားလည်မှုတွေကို အချိန်မီပေးလိုက်ဖို့လိုပါတယ်။ ဘာသာရပ် ဆိုင်ရာ တတ်ကျွမ်းနားလည်မှုနဲ့ စိတ်ဝင်စားမှုများ တိုးတက်လာဖို့အတွက် ကျွန်တော်တို့က အင်္ဂလိပ် မြန်မာ နှစ်ဘာသာတစ်နည်းအားဖြင့် ဝေါဟာရများကို အင်္ဂလိပ်ဘာသာဖြင့် ချထားပြီး Defination အဓိပ္ပာယ်ဖွင့်ဆိုချက်များကို မြန်မာဘာသာဖြင့် သင်ကြားမှု ၊ စစ်ဆေးမှုပြုလုပ်နိုင် မည်လားဟု မေးမြန်းလိုပါသည်ခင်ဗျား။ မဟာဘွဲ့နဲ့အထက်ကိုတော့ အင်္ဂလိပ်လို သင်ကြားတာ ကိုတော့ ကျွန်တော်ထောက်ခံတင်ပြ ပါတယ်ခင်ဗျား။ ကျေးဇူးတင်ပါတယ်။</speech>
<title>ဆရာ/ဆရာမများကို ကိုယ်တိုင်သင် ကိုယ်တိုင်စစ်မေးသောစနစ်တွင် အားနည်းချက် များရှိနေ ပါသဖြင့် မည်သို့သော အစီအစဉ်များဖြင့် ဖြေရှင်းသွားနိုင်မည်ကို သိရှိလိုပါကြောင်း မေးခွန်းနှင့် ဆရာ/ဆရာမများ ကျူရှင်သင်ပြနေသည့်ကိစ္စနှင့်ပတ်သက်၍ မကန့် သတ် မတားဆီးနိုင်ပါက မည်သို့သောမူဝါဒများ ဥပဒေများပြဋ္ဌာန်း ဆောင်ရွက်ဖြေရှင်းသွားမည်ကို သိရှိလိုကြောင်း နှင့်စပ်လျဉ်း သည့်မေးခွန်း</title>
<speech type="vicespeaker">ဆက်လက်ပြီး ရှမ်းပြည်နယ်မဲဆန္ဒနယ်အမှတို၄)မှ ဦးစိုင်းသန့်ဇင် က ဆရာ ဆရာမများကို ကိုယ်တိုင်သင် ကိုယ်တိုင်စစ်မေးသောစနစ်တွင် အားနည်းချက် များ ရှိနေပါသဖြင့် မည်သို့သောအစီအစဉ်များဖြင့် ဖြေရှင်းသွားနိုင်မည်ကို သိရှိလိုပါကြောင်းမေးခွန်း နှင့် ဆရာ/ဆရာမများ ကျူရှင်သင်ပြနေသည့်ကိစ္စနှင့်ပတ်သက်၍ မကန့် သတ်မတားဆီးနိုင်ပါက မည်သို့သောမူဝါဒများ ဥပဒေများပြဋ္ဌာန်း ဆောင်ရွက်ဖြေရှင်းသွားမည်ကို သိရှိလို ပါကြောင်းနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="148">ဦးစိုင်းသန့်ဇင်၊ ရှမ်းပြည်နယ် မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီး ခင်ဗျား။ ကျွန်တော်ကတော့ ရှမ်းပြည်နယ် မဲဆန္ဒနယ် အမှတ်(၄)မှ အမျိုးသားလွှတ်တော်ကိုယ်စားလှယ်ဦးစိုင်းသန့်ဇင်ဖြစ်ပါတယ်။ ဒီနေ့ ကျွန်တော် မေးမြန်းမယ့်မေးခွန်း (၂)ခုကတော့ ပညာရေးကဏ္ဍနဲ့ပတ်သက်တဲ့ မေးခွန်းဖြစ်ပါတယ်။ ပထမ မေးခွန်းကတော့ ဆရာ/ဆရာမများကိုယ်တိုင်သင် ကိုယ်တိုင်စစ်မေးတဲ့စနစ်မှာ အားနည်းချက် များရှိနေပါသဖြင့် မည်သို့သော အစီအစဉ်များဖြင့် ဖြေရှင်းပေးသွားနိုင်မည်ဆိုတဲ့ မေးခွန်းနဲ့ နောက်တစ်ခုက ဆရာ/ဆရာမများကျူရှင်သင်နေတဲ့ ကိစ္စနဲ့ပတ်သက်ပြီး မကန့်သတ် မတားဆီး နိုင်ပါက မည်သို့သောမူဝါဒများ ၊ ဥပဒေများ ပြဋ္ဌာန်း ဆောင်ရွက်ဖြေရှင်း သွားမည်ဆိုတာကို သိရှိလိုတဲ့အတွက် မေးမြန်းတဲ့မေးခွန်းပဲ ဖြစ်ပါတယ်။ ဒီမေးခွန်းတွေ မေးမြန်းရတဲ့ ရည်ရွယ်ချက် ကတော့ ကျွန်တော်တို့ ဒီခေတ်သစ်ပညာရေးမှာ ကျွန်တော်တို့ ရဲ့ အနာ ဂတ်နဲ့လူငယ်တွေ၊ ကလေးတွေကို စိတ်ပိုင်း ဆိုင်ရာတိုးတက်မှု၊ တွေးခေါ်မှုဆိုင်ရာတိုးတက်မှုတွေ၊ ကာယဆိုင်ရာ တိုးတက်ဖွံ့ဖြိုးမှုတွေ၊ အသိဉာဏ်ပိုင်းတိုးတက်ဖွံ့ဖြိုးမှုတွေ၊ ရသခံစားခြင်း ဖွံ့ဖြိုးတိုးတက်မှုတွေ ရရှိစေဖို့အတွက် ရည် မှန်းပြီးတော့ သင်ကြားတာကိုလည်း သိရပါတယ်။ နောက်တ စ်ခါ ကျွန်တော်တို့ရဲ့ နိုင်ငံတော်ရဲ့ ရည်မှန်းချက်ထဲမှာလည်း ပါပါတယ်။ နောက်တစ်ခါ အခြေခံဥပဒေ အခန်း(၁) နိုင်ငံတော်အခြေခံများထဲမှာလည်း ပုဒ်မ ၂၈ မှာ နိုင်ငံတော်သည်(က) ပြည်သူများ၏ ပညာရေးနှင့် ကျန်းမာရေး တိုးတက်စေရေးတို့အတွက် အလေးထားဆောင်ရွက်ရမည်။ နောက်တစ်ခါ(က)မှာ ဘက်စုံအတွေးအခေါ်အယူအဆမှန်ကန်၍ အကျင့်စာရိတ္တကောင်းမွန်ပြီး နိုင်ငံတော်တည်ဆောက်ရေးအတွက် အကျိုးပြုမည့် ခေတ်မီပညာရေးစနစ် ဖော်ဆောင်ရမည်လို့ ပြဋ္ဌာန်းထားပါတယ်။ ဒါ့အပြင်ပုဒ်မ ၃၃ မှာ နိုင်ငံတော်သည်လူငယ်များ မျိုးချစ်စိတ်ဓာတ်ရှင်သန် ထက်မြက်ရေး အတွေးအခေါ်မှန်ကန်ရေးနှင့် ဗလငါးတန်တိုးတက်ဖွံ့ဖြိုးရေးအတွက် ဆောင်ရွက် ရမည်ဆိုပြီးတော့ ပြဋ္ဌာန်းထားပါတယ်။ ကျွန်တော်တို့ ဒီလက်ရှိအစိုးရသစ်ကနေပြီးတော့လည်း ပညာရေးဆိုင်ရာမူဝါဒတွေနဲ့ ပတ်သက်ပြီးတော့လည်း ပညာရေးမြှင့်တင်ရေးလုပ်ငန်းများကို ကြိုပမ်းဆောင်ရွက်နေတာ ကိုလည်း သိရှိရပါတယ်။ နောက်တ စ်ခါ ကျောင်းသားတွေရဲ့အရည်အသွေးဖြစ်တဲ့ စည်းကမ်း၊ စိတ်ဓာတ် ၊ ပညာ(၃)ပါးကို စစ်ဆေးတဲ့နေရာမှာ ကျွန်တော်တို့ ဒီမေးခွန်းစနစ်မှာ စည်းကမ်းနဲ့ ပတ်သက်တာတွေ၊ စိတ်ဓာတ်ကောင်းမွန်မှုရှိ၊ မရှိနဲ့ ပတ်သက်တာ တွေကို ဒါကျတော့ တိုက်ရိုက်စစ်ဆေးလို့မရပါဘူး။ စစ်ဆေးလို့ရတာကတော့ ပညာတတ်မှုသိမှု တစ်ခုထဲကိုပဲ စစ်ဆေးလို့ ရပါတယ်။ တတ်သိမှု တစ်ခုတည်းကိုပဲ စစ်ဆေးတဲ့ နေရာတောင်မှ ဘယ်လိုအားနည်းချက်တွေ လာတွေ့ရသလဲ ဆိုလို့ရှိရင် ကျွန်တော်တို့နိုင်ငံမှာ Chqpter End Test တွေစာမေးပွဲ စ စ်နေတဲ့နေရာမှာ ဆရာ ဆရာမတွေဟာ ကိုယ်တိုင်သင်၊ ကိုယ်တိုင်စစ် စနစ်ကို ကျင့်သုံးတဲ့အခါကျတော့ ဒီမှာဘာတွေသွားတွေ့ရလဲဆိုလို့ရှိ ရင် သင်ခန်းစာကို ကုန်အောင်မသင်ဘဲနဲ့ လိုတဲ့နေ ရာလေးပဲ ကွ က်ပြီးသင်တာ၊ အဲဒါမျိုးဖြစ်လာတဲ့ အခါကျတော့ ဘာအားနည်းချက်တွေ တွေ့လာသလဲဆိုတော့ ကျောင်းသားကျောင်းသူတွေဟာ အသေးစိတ် Basic Concept ဆိုတဲ့ တတ်သိရမယ့် အခြေခံတွေကို ကောင်းစွာမသိဘဲနဲ့ အတန်း တက် သွားရတဲ့အခါမှာ နောက်ပိုင်းမှာ အတန်းကြီးလာတဲ့အခါမှာ အခြေခံကျွမ်းကျင်မှုမရှိဘဲနဲ့ စာမေးပွဲတွေဖြေတဲ့အခါမှာ အတန်းကြီးမှာ ဒု က္ခရောက်ပါတယ်။ အောင်နှုန်းကျတဲ့ ကိစ္စလေး တွေဖြစ်လာတယ်။ နောက်တ စ်ခါ ကျွန်တော်မေးမယ့် မေးခွန်း (၁)နဲ့(၂) ဆက်နွယ်နေတာ ဘာရှိလည်းဆိုတော့ ဒီကျူရှင်ကိစ္စပါလာတဲ့အခါကျတော့ ဘက်လိုက်မှုတွေ ဖြစ် လာတယ်။ ဘက်လိုက်မှုတွေ ဖြစ်လာတဲ့ အခါကျလို့ရှိရင် သူ့ ကလေး၊ ကိုယ့်ကလေး ရှိလာတဲ့အခါ ကျွန်တော်တို့နိုင်ငံတော်က ရည်မှန်းထားတဲ့ ပညာရေးကောင်းမွန်သော ရည်မှန်းချက်ကြီး ရှိသော်လည်းပဲ ဒီနေရာမှာ လမ်းလွဲသွားတာတွေ့ ရပါတယ်။ အဲဒါကြောင့် မို့လို့ ဒီဆရာ၊ဆရာမ တွေရဲ့ ကိုယ်တိုင်သင် ကိုယ်တိုင်စစ်ဆိုတဲ့နေရာမှာ အားနည်း ချက်လေးတွေ ရှိနေတဲ့အတွက် ကြောင့်မို့လို့ ဒီကိစ္စကို ဘယ်လို အစီအစဉ်တွေနဲ့ ဖြေရှင်းသွားမယ်ဆိုတာ သိလိုတဲ့အတွက် မေးမြန်းခြင်းပဲဖြစ်ပါတယ်။ နောက်မေးခွန်း တစ်ခုကတော့ ကျူရှင်ကိစ္စဖြစ်ပါတယ်။ အခုလက်ရှိ အခါ သမယမှာ ခုဒီနေရာမှာ တော်တော်များများ လေ့လာကြည့် ရင် တွေ့နေရပါတယ်။ ကြားနေရပါတယ်။ ဒီပညာရေးဝန်ထမ်းတွေ ကျူရှင် ပြနေတဲ့ကိစ္စပေါ့ တချို့နေရာတွေကျတော့ ကျူရှင်လို့မပြောဘူး ပေါ့ခင်ဗျား။ ဂိုက်လုပ်တယ်။ ဝိုင်း လုပ်တယ်လို့ အမျိုးမျိုးနဲ့ သွားနေကြတာ။ အဲဒီကိစ္စလေးတွေ ရှိနေတဲ့အခါကျတော့ တကယ်တ မ်း ဥပဒေအရပြောမယ်ဆိုလို့ရှိရင် ကျူရှင်ပြ ခွင့်မရှိပါဘူး။ ဒါပေမယ့် တော်တော် များများ အဲဒါတွေရှိနေတဲ့အခါကျတော့ ဒီကိစ္စကိုလည်း ဘယ်လို ဖြေရှင်း</speech>
<title>မလဲဆိုတာကို သိချင်တဲ့အတွက်ကြောင့် ဆရာ၊ ဆရာမများ ကျူရှင် သင်နေတဲ့ကိစ္စနဲ့ ပတ်သက် ပြီးတော့ မည်သို့သော အစီအစဉ်များနဲ့ ကန့်သတ် ဖြေရှင်းသွားမယ်၊ အကယ်၍ ဒီကိစ္စကို မကန့်သတ်၊ မတားဆီးနိုင်ပါက မည်သို့သောမူဝါဒများ၊ ဥပဒေများ ပြဋ္ဌာန်းပြီး ပြုလုပ်ဆောင်ရွက် ဖြေရှင်းသွားမယ်ဆိုတာကို သိလိုပါတယ်။ မည်သည့် အချိန်တွင် စတင် ဆောင်ရွက်မယ်ဆိုတာ ကိုလည်း သိရှိလိုပါတယ်။ ဆိုတာမေးမြန်းခြင်းဖြစ်ပါတယ်။ ကျေးဇူး တင်ပါတယ်ခင်ဗျား။ ကချင်ပြည်နယ် မိုးညှင်းခရိုင်၊ မိုးညှင်းမြို့တွင် အခြေခံပညာအလယ်တန်းကျောင်း တစ်ကျောင်း အဆင့်တိုးမြှင့်ဖွင့်လှစ်ပေးရန် အစီအစဉ်ရှိ/မရှိ နှင့်စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ကချင် ပြည်နယ် မဲဆန္ဒနယ်အမှတ် (၅)မှ ဦးစိုင်းတင်အောင် က ကချင်ပြည်နယ် မိုးညှင်းခရိုင်၊ မိုးညှင်းမြို့တွင် အခြေခံပညာ အလယ်တန်းကျောင်း တစ်ကျောင်းအဆင့်တိုးမြှင့်ဖွင့်လှစ်ပေးရန် အစီအစဉ်ရှိ/မရှိ နှင့် စပ်လျဉ်းသည့်မေးခွန်း ကို မေးမြန်းဖို့ ဖြစ်ပါတယ်</speech>
<speech><mp id="5">ဦးစိုင်းတင်အောင်၊ ကချင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါ သော အမျိုးသားလွှတ်တော်ဒုတိယဥက္ကဋ္ဌကြီးနှတကွ ပြည်ထောင်စုဝန်ကြီး အမျိုးသားလွှတ်တော် ကိုယ်စားလှယ်များအားလုံး ကာယစိတ္တ၊ သုခနှစ်ဖြာနှင့် ပြည့်စုံ ကြပါစေကြောင်း ဆုမွန်ကောင်း တောင်းအပ်ပါတယ်။ ကျွန်တော်ကတော့ ကချင် ပြည်နယ် မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ် ဦးစိုင်းတင်အောင် ပဲဖြစ်ပါတယ်။ အခု ကျွန်တော်မေးမယ့် မေးခွန်း ကတော့ ကချင်ပြည်နယ် မိုးညှင်းခရိုင်၊ မိုးညှင်းမြို့ မှာ အလယ်တန်းကျောင်းတစ်ကျောင်း အဆင့် တိုးမြှင့်ဖွင့်လှစ်ပေးရန် အစီအစဉ် ရှိ/မရှိ မေးခွန်းပဲဖြစ်ပါတယ်။ လေးစားအပ်ပါသော အမျိုးသား လွှတ်တော် ဒုတိယဥက္ကဋ္ဌကြီးခင်ဗျား။ ကျွန်တော်မေးခွန်းကို ဖတ်ကြားမေးမြန်းခွင့်ပြုပါရန် ပန်ကြားအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="5">ဦးစိုင်းတင်အောင်၊ ကချင်ပြည်နယ် မဲဆန္ဒနယ်အမှတ်(၅)</mp>ဥက္ကဋ္ဌကြီးခင်ဗျား။ ကျွန်တော်တို့ မိုးညှင်းမြို့ ဟာ ကချင်ပြည်နယ်ရဲ့ ပညာရေး မြို့တော်တစ်မြို့ဖြစ်တာနဲ့အညီတက္ကသိုလ်ဝင်စာမေးပွဲ အောင်ချက်ကလည်း နှစ်စဉ်နဲ့အမျှ ပထမ ရရှိပါတယ်။ အခုကျွန်တော်တို့ မိုးညှင်းမြို့မှာ အခြေခံပညာအထက်တန်းကျောင်းအနေနဲ့ အ .ထ.က(၁)နဲ့ အ.ထ.က(၂) နှစ်ကျောင်းအပြင် တန်းခွဲအ.ထ.က တစ် ကျောင်းပဲရှိပြီးတော့ အလယ်တန်းကျောင်းအနေနဲ့ တစ်ကျောင်းမှ မရှိပါဘူးခင်ဗျား။ အဲဒီကျောင်းနှစ်ကျောင်းရဲ့ အနေအထားကို တင်ပြရမယ်ဆိုရင် အ.ထ.က(၁)နဲ့အ.ထ.က(၂)ဟာ မိုးညှင်းမြို့ရဲ့ အရှေ့ဘက်ခြမ်းမှာတည်ရှိပြီးတော့ တန်းခွဲ အ.ထ.က ကျတော့ ကျွန်တော်တို့မြို့ရဲ့ အနောက်ဘက်ခြမ်းမှာ တည်ရှိပါတယ်။ အခုတိုးတက် များပြားလာတဲ့ ကျောင်းသူ ကျောင်းသား ဦးရေအနေနဲ့နှိုင်းယှဉ်မယ်ဆိုရင် ကျွန်တော်တို့ ကျောင်းရဲ့ အနေအထားဟာ ကျောင်းသား ဦးရေနဲ့ ကျောင်းနဲ့ မမျှတဲ့အနေအထားမှာ ရှိနေ ပါတယ်။ ဒီအထက်တန်းကျောင်းတွေရဲ့ ကျောင်းနဲ့လက်ခံနိုင်တဲ့ ကျောင်းသားအနေအထားကတော့ ပြည့်နေတဲ့အပြင် ပိုလျှံ လို့တောင်နေပါတယ်။ အထူးသဖြင့် အ.ထ.က(၁)နဲ့ (၂)မှာ ကျောင်းသား ဦးရေတွေဟာ ကျောင်းသား နဲ့ ကျောင်းစာသင်ခန်း မမျှတဘဲပြည့်ကျပ်ပြီး သင်ကြားနေရတာတွေကို ကျွန်တော်တို့ လေ့လာသိရှိရပါတယ်။ ဒါကြောင့်မို့လို့ ဒီအခက်အခဲကို ဖြေရှင်းနိုင်ဖို့ အတွက် ကျွန်တော်တို့ မိုးညှင်းမြို့မှာ အလယ်တန်းကျောင်း တိုးမြှင့်ဖွင့်လှစ်ပေးဖို့ လိုအပ်မယ်လို့ ကျွန်တော်တို့ မျှော်လင့်ပါတယ်။ အထူး သဖြင့် ကျွန်တော်တို့ အုတ်ကျင်း တန်းခွဲ အထက်တန်းကျောင်းကိုအထက်တန်းကျောင်းအဆင့် တိုးမြှင့်ဖွင့်လှစ်ပြီးတော့ ကျွန်တော်တို့ နန်းရပ်ကွက်မှာ ရှိတဲ့ အခြေခံမူလတန်းလွန်ကျောင်းကို အလယ်တန်းကျောင်းအဖြစ် တိုးမြှင့်ဖွင့်လှစ်ပေး နိုင် မယ်ဆိုရင် ကျောင်းအနေအထားနဲ့ ကျောင်းသား နဲ့မျှတပြီးတော့ ကျောင်းသူ/ ကျောင်းသားများ အေးချမ်းစွာပညာသင်ကြားနိုင်လိမ့်မယ်လို့ မျှော်လင့်ပြီးတော့ မေး ခွန်းမေးရခြင်း ဖြစ်ပါတယ်။ သို့ပါသောကြောင့် ကျွန်တော်တို့ မိုးညှင်းမြို့နယ်မှာ အခြေခံပညာမူလတန်းလွန်ကျောင်းနဲ့ အခြေခံပညာကျွန်းခွဲအထက်တန်းကျောင်းကို အထက်တန်ကျောင်းအဖြစ်နဲ့ အလယ်တန်းကျောင်း အဆင့်သို့ တိုးမြှင့် ဖွင့်လှစ်ပေးနိုင်ဖို့ အစီအစဉ် ရှိ/မရှိ သိလိုပါသောကြောင့် ဒေသခံပြည်သူ��ျား ကိုယ်စား လေးစားစွာ မေးမြန်းတင်ပြရခြင်း ဖြစ်ပါတယ်ခင်ဗျား။ ကျေးဇူးတင်ပါတယ်။</speech>
<title>အခြေခံပညာရေးကဏ္ဍတွင် အလယ်တန်းကျောင်း အုပ်ဆရာ/ဆရာမကြီးများအား အခြေခံပညာ ရုံးချုပ်များရှိ ဦးစီးမှူးရာထူးနှင့် အဆင့်တူ ရာထူးအဖြစ် သတ်မှတ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ရခိုင်ပြည်နယ်မဲဆန္ဒနယ်အမှတ်၁၁)မှ အမျိုးသား လွှတ်တော်ကိုယ်စားလှယ် ဦးညိုထွန်းက အခြေခံပညာရေးကဏ္ဍတွင် အလယ်တန်း ကျောင်းအုပ် ဆရာ/ဆရာမကြီးများအား အခြေခံပညာရုံးချုပ်များရှိ ဦးစီးမှူးရာထူးနှင့် အဆင့်တူရာထူး အဖြစ် သတ်မှတ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="131">ဦးညို ထွန်း၊ ရခိုင်ပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီး နှင့်တကွ ပြည်ထောင်စုဝန်ကြီးများ၊ ကြွရောက်လာကြတဲ့ ဧည့်သည် တော်များ ကိုယ်၏ကျန်းမာခြင်း စိတ်၏ချမ်းသာခြင်းနှင့် ပြည့်စုံပါစေကြောင်း ဆုတောင်းမေတ္တာပို့သ အပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁၁) အမ်း၊ ရမ်းဗြဲမြို့နယ်မှ အမျိုးသားလွှတ်တော်ကိုယ်စားလှယ် ဦးညို ထွန်းဖြစ်ပါတယ်။ အမျိုးသား လွှတ်တော်ဒုတိယဥက္ကဋ္ဌကြီးခင်ဗျား။ ကျွန်တော်တို့ အခြေခံပညာရေးကဏ္ဍ၌ ယခုလက်ရှိတွင် မူလတန်းကျောင်းအုပ်ဆရာကြီးနှင့် အလယ်တန်းပြကို Scde တူ/ရာထူးတူအဖြစ်လည်းကောင်း၊ အထက်တန်းပြ ကို အလယ်တန်းကျောင်း အုပ်ဆရာကြီး ဆရာမကြီးများနှင့် Scde တူ/ ရာထူး တူအဖြစ် လည်းကောင်း သတ်မှတ်ထားပါတယ်။ သို့ဖြစ်ပါ၍ ဥက္ကဋ္ဌကြီးခင်ဗျား ။ ကျွန်တော့်အား အောက်ပါ မေးခွန်းကို မေးခွင့်ပြုပါရန်နှင့် ကျွန်တော်မေးမြန်းလိုတာကတော့ အခြေခံပညာရေး ကဏ္ဍတွင် အုပ်ချုပ် မှုဆိုင်ရာ စီမံခန့်ခွဲရေး တာဝန်များကို ထမ်းဆောင်လျက်ရှိကြသော အလယ်တန်းကျောင်းအုပ် ဆရာကြီး/ဆရာမကြီးများအား အ ခြေခံပညာရုံးချုပ်များတွင်သာ ရှိသည့် ဦးစီးမှူးရာထူးနှင့် အဆင့်တူရာထူးတူအဖြစ်သတ်မှတ်ပေးရန် အစီအစဉ် ရှိ/မရှိ သိလိုပါ ကြောင်း မေးမြန်းအပ်ပါတယ်ခင်ဗျား။ အားလုံးကို လေးစားပါတယ်။</speech>
<title>အခြေခံပညာမူလတန်းကျောင်း အလယ်တန်းကျောင်းနှင့် အထက်တန်း ကျောင်းတို့တွင် ကာယပညာ၊ ပန်းချီပညာနှင့် အနုပညာတို့နှင့် သက်ဆိုင်သော ဘာသာရပ်အလိုက် သင်ကြား ပေးနိုင်မည့်ဆရာများ ခန့်ထားနိုင်မှုအခြေအနေကို သိရှိလိုပါကြောင်းနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၆)မှ ဒေါက်တာတင်ရွှေက အခြေခံပညာမူလတန်းကျောင်း ၊ အလယ်တန်းကျောင်းနှင့် အထက်တန်းကျောင်းတို့တွင် ကာယပညာ၊ ပန်းချီပညာနှင့် အနုပညာတို့နှင့် သက်ဆိုင်သော ဘာသာရပ် အလိုက် သင်ကြား ပေးနိုင်မည့် ဆရာများ ခန့်ထားနိုင်မှုအခြေအနေကို သိရှိလိုပါကြောင်းနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="138">ဒေါက်တာတင်ရွှေ၊ ရန်ကုန်တိုင်းဒေသကြီးမဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော် ဒုတိယဥက္ကဋ္ဌကြီး အစဉ်ထာဝရ ရွှင် လန်းချမ်းမြေ့ပါစေကြောင်း ဦးစွာဆုမွန်ဂါရဝပြုအပ်ပါတယ်။ အလားတူ ကျွန်တော်တို့မေးခွန်းတွေကိုဖြေကြားဖို့ ရောက်ရှိ နေကြတဲ့ တာဝန်ကြီးမားစွာခံယူနေကြတဲ့ ပြည်ထောင်စုဝန်ကြီးများ ကျွန်တော်တို့ အမျိုးသား လွှတ်တော်ကိုယ်စားလှယ်ကြီးများ အားလုံးကိုလည်း အစဉ်ထာဝရ ရွှင်လန်းချမ်းမြေ့ပါစေကြောင်း ဆုမွန်ဂါရဝပြု အပ်ပါတယ်ခင်ဗျား။ ကျွန်တော် ဒုတိယဥက္ကဋ္ဌကြီး ရဲ့ ခွင့်ပြုချက်အရ မေးမြန်းမယ့် မေးခွန်းကတော့ ကျွန်တော်တို့ အခြေခံပညာ မူလတန်းကျောင်း၊ အလယ်တန်း ကျောင်းနှင့် အထက်တန်းကျောင်းတို့တွင် ကာယပညာ ၊ ပန်းချီ ပညာနှင့် အနုပညာတို့ ကို သက်ဆိုင်သော ဘာသာရပ်အလိုက် သင်ကြားပေးနိုင်မည့် ဆရာများ ခ န့်ထားနိုင်မှု အခြေအနေကို သိရှိ လိုပါကြောင်း ဆိုပြီးမေးမြန်းထားပါတယ်။ ကျွန်တော်တို့ ပထမ မေးခွန်းရည်ရွယ်ချက်ကတော့ ကျွန်တော်နဲ့တကွ အမျိုးသားလွှတ်တော် ကိုယ်စားလှယ်ကြီးများအားလုံးဟာ တ စ်ချိန်က ကျောင်းသား/ကျောင်းသူ ဘဝဖြစ်ခဲ့ကြတဲ့သူတွေပါ။ ဒါကြောင့် ကျွန်တော်တို့ ရဲ့ ငယ်စဉ်ဘဝ အခြေအနေနဲ့ သားတွေ၊ သမီးတွေ အရွယ်ရောက်လာတဲ့အချိန်မှာ တွေ့မြင်ရတဲ့ဘဝ၊ အခုတစ်ခါမြေးမြစ်တွေရရှိလာတဲ့အခါမှာ တွေ့မြင်ရတဲ့ ဘဝ၊ အဲဒီဘဝလေးတွေကို ပေါင်းစပ်ပြီးတော့ ကျွန်တော်တို့တစ်တွေမှာ တာဝန်ရှိတဲ့အတွက် နောင် နိုင်ငံတော်ကြီးကို ကိုင်တွယ်ကြမယ့် ၊ အုပ်ချုပ်ကြမယ့် အားလုံးသော ယနေ့လူငယ်တွေဟာ အနာဂတ်ရဲ့ လူကြီးတွေဖြစ် မှာ ဖြစ်တဲ့အတွက် ကျွန်တော်တို့က Healthy Life Style ဖြစ်ဖို့ကို စေတနာကောင်း၊ စေတနာမွန်နဲ့ ရည်ရွယ်ပြီး မေးမြန်းခြင်းဖြစ်ပါတယ်။ ကျွန်တော်မေးချင်တာက ကာယပညာပဲ မေးမလို့ပါ။ ဒါပေမယ့် လွှတ်တော်ရုံးက ကျွန်တော့်လာခေါ်ပြီးတော့ ဥက္ကဋ္ဌကြီးကပြောတယ်။ ပန်းချီပညာနဲ့ အနုပညာကိုလည်းပဲ ထည့်သွင်းပြီး မေးပေးပါဆိုတဲ့ အတွက် ကျွန်တော် ဝမ်းမြောက်စွာနဲ့ပဲ ကွန်ပျူတာတစ်ခါ ပြန်ရိုက်ပြီးတော့ ပြန်တင်ရ ပါတယ်။ ဒါကြောင့် နောက်ကျသွားတယ် ထင်တယ်။ အဲဒီအတွက်ကြောင့်မို့ ကျွန်တော် အခုမေးမှာကတော့ ကျောင်း သူ/ကျောင်းသား တွေရဲ့ ကာယပညာ၊ ပန်းချီပညာနဲ့ အနုပညာတို့ကို ယနေ့ ကျွန်တော်တို့ ပြည်ထောင်စုပညာရေး ဝန်ကြီးဌာနကနေဘယ်လိုသင်ဖို့ ဘယ်လိုစီမံထားတယ်ဆိုတာ လေးကို သိချင်တဲ့အတွက်ပါ။ လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီး ခင်ဗျား။ ကျွန်တော် အနည်းငယ်မျှဆွေးနွေးပါမယ်။ ဆွေးနွေးတဲ့အချက်တွေမှာ အနည်းငယ် နောက်တိုင်း စကားလုံးများပါတဲ့အတွက် ခွင့်လွှတ်ပေးဖို့လည်း လေးစားစွာ ပန်ကြား အပ်ပါတယ်။ အတိုချုံး ဆွေးနွေးမှာပါ။ ဦးစွာ ကာယပညာ။ ကျွန်တော်တို့ နံနက်ပိုင်း MRTV မှာ ရးဝဝ နာရီ ဆိုရင် တိပိဋကဓရ ဓမ္မဘဏ္ဍာဂါရိက မင်းကွန်းဆရာတော်ဘုရားကြီးရဲ့ ပရိတ်တော် သို့မဟုတ်တောင်တန်းသာသနာပြု ဆရာတော်ကြီးရဲ့ ပရိ တ်တော် ဒီပရိတ်တော်များလာပြီးတဲ့ အချိန်မှာ ကျန်းမာဖို့အတူကစားစို့ဆိုတဲ့ အစီအစဉ်လေးလာပါတယ်။ ဒီအစီအစဉ်အလေးကို ကြည့်လိုက် ခြင်းအားဖြင့် စရိတ်မကုန်ပဲနဲ့ ကျန်းမာရေးကို လိုက်စားလိုကြတဲ့ မိဘများ ၊ ကျွန်တော်တို့ အမျိုးသားလွှတ်တော် ကိုယ်စားလှယ်ကြီးများကနေတစ်ဆင့် မိမိတို့ရဲ့ သားငယ်/သမီးငယ်/ မြေးငယ်များကို အတုခိုး (Imitate) လုပ်နိုင်စေဖို့အတွက် ဒါလမ်းညွှန် ပေးနိုင်တဲ့အရာပါ။ နောက်တစ်ခုကတော့ ကျွန်တော်တို့ ကျောင်းတွေ ကျောင်းတွေမှာလည်း ဒါဆောင်ရွက်နေကြ ပါတယ်။ အာစရိယဂုနောအနန္တော တကယ့်ပညာရေး မိသားစုဝင်တွေဟာ ကျောင်းသူ / ကျောင်းသားများအတွက် အထူး ဆောင်ရွက်ပေးနေလျက် ရှိပါတယ်။ ဒါကြောင့် ကျွန်တော်တို့ ဆောင်းဦးပေါက်လာပြီဆိုရင် အားကစားပြိုင်ပွဲတွေ ကျင်းပခဲ့ပါတယ်။ အထူးသဖြင့် တောင်တန်း ဒေသတွေမှာနေတဲ့ ကျွန်တော်တို့ရဲ့ တိုင်းရင်းသားညီအစ်ကို မောင်နှမွေထဲက ကျွန်တော်သွား သတိရမိတယ်။ ဥပမာ ရှင်ဗွေဂန်း၊ မီတုံးနော်၊ ဗဟာဒူး ဒါတွေဟာ ရှမ်းပြည်တို့၊ ကချင်တို့၊ ချင်းတို့၊ နော က် ဒေါ်လာလက်ဝှေ့ (Boxer) အဲဒီပုဂ္ဂိုလ်တွေဟာ တောင်တန်းဒေသကနေပေါ်ထွက်လာပါတယ်။ ဒါကြောင့်မို့ တောင်တန်းဒေသမှာရှိတဲ့ အခြေခံပညာအလယ်တန်း ၊ အထက်တန်းကျောင်းတွေမှာအားကစားကို ဖွံ့ဖွံ့ဖြိုးဖြိုးဖြစ်နိုင်အောင် ပညာရေးဝန်ကြီးဌာနက စီစဉ်ပေးနိုင်ရင် စီစဉ်ပေးဖို့ ဒါကြုံကြိုက်တဲ့အချိန်မှာ အကြံပြုလိုပါ တယ်။ အဲဒီတော့ ပြီးခဲ့တဲ့ နှစ်တွေမှာ အားကစားဝန်ကြီးဌာနဝန်ကြီးကတော့ ကျွန်တော်တို့ ဒဂုံမြို့သစ်အရှေ့ပိုင်းမှာ နေတုန်းမှာ အဲဒီ မူလတန်းကျောင်းတွေကို လက်ဆောင်ရထားတဲ့ ဘောလုံးတွေ အမြဲလာလာ ပေးတယ်။ အခု ဒီနှစ်တော့ ပညာရေးဝန်ကြီးဌာနကော ၊ အားကစားဝန်ကြီးဌာနကကော ကျောင်းတွေကို မိသားစုကျွန်း ဆွယ် Sea Game အတွက် လုံးပန်းနေရလို့ထင်တယ်။ သိပ်ပေးတာတော့ မကြားသေးဘူးခင်ဗျား။ အဲ ဒီတော့ ကျွန်တော်တို့က ငွေကုန်လည်း သက်သာရမယ်။ စရိတ်လည်း သိပ်မထောင်းတဲ့ဟာမျိုးတွေ။ (discus) လို့ခေါ်တဲ့ သံပြားဝိုင်း ပစ်တာတို့၊ (Short Push) လို့ခေါ်တဲ့ သံလုံးပစ်တာတို့ (Tug of World)လို့ ခေါ်တဲ့ လွန်ဆွဲတဲ့ပြိုင်ပွဲတွေ ဒါတွေကို စီစဉ်ပေးဖို့လိုပါတယ်။ နောက်တစ်ခါ အကောင်းဆုံးကတော့ (Pardbur)ပဲ။ ကွင်းလေး နှစ်ကွင်းရှိရင် ကစား လို့ရပြီ။ ကျွန်တော် ဘာသွားသတိရလည်း ဆိုတော့ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနကို ကျွန်တော်တို့ရဲ့ အမျိုးသား လွှတ်တော်ဒုတိယဥက္ကဋ္ဌကြီးလည်း ကြွလာပါတယ်။ လေ့လာ ပါတယ်။ အဲဒီမှာ ဝန်ကြီးက ပြောလိုက်တယ်။ ဒီလူမျိုးတစ်ခုဟာ တစ်ချိန်တုန်းက ငပုတွေတဲ့။ အခုတော့ ငပုမ ဖြစ်တော့ဘူး ငထွားတွေဖြစ်ပြီး ချမ်းသာတယ်၊ ဓနကြွယ်တယ်။ အဲဒီတော့ ကျွန်တော်တို့ မြန်မာတိုင်းရင်းသား တွေထဲကလည်းပဲ တစ်ခါတည်ချိန်ထိုးလိုက်မယ်ဆိုရင်အရပ်ကောင်းကောင်း ဗလကောင်းကောင်း ကျွန်တော်တို့ တပ်မတော်သားတွေလို ပေါ့နော်။ အဲဒီလို ကိုယ်လုံးကိုယ်ပေါက် ကောင်းကောင်း လေးတွေကို ကျွန်တော်တို့ မြင်ချင်တဲ့ ဆန္ဒပါ။ အဲဒါကြောင့် (Pordbur) ဆွဲတာတွေနော်။ တစ်ချိန်တုန်းကတော့ ဒီလိုလုပ်ခဲ့တယ်။ ဒါတွေကိုတော့ ပညာရေး ဝန်ကြီးဌာနက ထောက်ပံ့နိုင် လိမ့်မယ်လို့ ထင်ပါတယ်။ နောင် (Gymnastic) ခေါ်တဲ့ ကျွန်တော်တို့ ကျွမ်းဘားကစားနည်း တွေ။ ဒါတွေလည်း ငွေကုန်သက်သာပါတယ်။ အဲဒါကြောင့် အဲဒါလေး တွေကို စီစဉ်ပေးဖို့ ကောင်းပါတယ်လို့ ဒါကြုံတုန်း နောက် (Javelin) လှံတံပစ်တဲ့ အားကစားနည်းတွေ။ အဲဒီတော့ တောင်တန်း ဒေသမှာရှိတဲ့ ပုဂ္ဂိုလ်တွေကလည်း မိမိတို့နေထိုင်တဲ့ဒေသမှာ တောင်ပေါ် တောင်တက် တောင်ဆင်းလုပ်ရတဲ့အတွက် ဒါ မာရသွန်တွေ၊ ဘာတွေ မီတုံးနော် တို့လိုနော်။ ပြန်ပြီးတော့ ဂုဏ်ယူနိုင်လောက်တဲ့ အဆင့်ကို ဖြစ်အောင်ဆောင်ရွက်ပေးဖို့ အကြံ ပြု လိုပါတယ်။ နောက်ကျေးလက်ဒေသမှာနေတဲ့ ကျောင်းသူ ကျောင်းသားတွေဆိုရင်လည်း ကျေးလက်ဒေသ ကတော့ မြစ်ရေနဲ့ ကင်းကွာကြတာ မဟုတ်ဘူး။ မနက်ကလည်း ဆရာကြီး ဦးဇော်မြင့်ဖပြောသလိုပဲ ဧရာဝတီမြစ်ကြီးကို သာယာ လှပအောင် ကျောင်းသူ/ကျောင်းသားတွေက ရေကူး ပြိုင်ကြ၊ လှေလှော်ပြိုင်ကြဆိုရင် ကျွန်တော်တို့ အားကစားဝန်ကြီးဌာနက အကြံပေးပါဆိုတဲ့ အတိုင်း ဒီအချိန်၊ ဒီအရွယ်၊ မူလတန်း၊ အလယ်တန်း အဆင့်လောက်ကတည်းက Step by Step လေ့ကျင့်သွားရင် ဒါတစ် နေ့ မြန်မာနိုင်ငံရဲ့ အားကစားဟာ ထင်ပေါ်လာမယ်လို့ ယုံကြည်ပါ တယ်။ အရင် ဦးတင်မောင်နီ တို့ရေတပ်က ဗိုလ်ကြီးတွေ ဒါအင်မတန်မှ မြန်မာ့ရဲ့ ဂုဏ်ကို ဆောင်ခဲ့တဲ့ပုဂ္ဂိုလ်တွေ ဖြစ်ပါတယ်ဆိုတာ အကြံပြုလိုပါတယ်။ နောက် ဒီထဲမှာကတော့ ကျွန်တော်တို့ ရန်ကုန်တိုင်းထဲမှာ ကျွန်တော်က လှိုင်မြို့နယ်နဲ့သက်ဆိုင်တော့ လှိုင်မြို့နယ်ဘက်က ကျောင်းတွေ အချို့ကျောင်း လေးတွေမြင်ရတယ်။ ကျောင်းရှေ့ ကွက်လပ်တွေမှာ ရေတွေဝပ် နေတယ်။ အဲဒါလေးတွေလည်း တတ်နိုင်ရင်မြေဖို့ပေးဖို့၊ မြေဖို့တယ်ဆိုရင် သူတို့ ကျောင်းအနေနဲ့ နံနက်ပိုင်းမှာ ကာယလေ့ကျင်ခန်းတွေ လုပ်နိုင်တယ်။ ကျန်း မာဖို့အတူကစားစို့ ကပါတဲ့ဟာ လေးတွေ၊ နောက်တစ်ခါ Indian Club ဒါလည်းပဲ ခေတ်ဟောင်းက ကစား ခဲ့တာပါ။ အဲဒီတော့ Indian Club ကလေးတွေ ကျောင်းတွေကို ပေးမယ်၊ တက်ညီလက်ညီနဲ့လုပ်မယ်။ သူတို့ မြို့နယ်အလိုက်ပြိုင်ကြမယ်။ ပြိုင်ကြမယ်ဆိုရင် ဒါကျွန်တော်တို့ ပညာရေးဝန်ကြီး ဌာနအနေ နဲ့လည်း ဒါ ပေါ့ပေါ့ပါးပါးပါ။ အဲဒီနောက် ရှမ်းပြည်နယ် (မြောက်ပိုင်းက အမျိုးသားလွှတ်တော် ကိုယ်စားလှယ်ကြီး ဦးထွန်းကျော် ၁၉ ရက်နေ့က တင်ခဲ့တဲ့ မေးခွန်းကို မေးမြန်းခဲ့တဲ့အခါမှာ အားကစားရုံတို့၊ အားကစားကွင်းတို့ တည်ဆောက်ခြင်းကိုလည်း ဝန်ကြီးက ကြည်ကြည်ဖြူဖြူနဲ့ လုပ်ပေးမယ်ဆိုတဲ့အကြောင်း။ ခင်ဗျားတို့ မြေနေရာရှာလို့သာ ပြောပြီးတော့ လုပ်ပေးမယ်ဆိုတဲ့ အကြောင်း၊ ဒါဝမ်းသာအားရစရာတွေ ကောင်းပါတယ်။ အဲဒီ နောက် ပြည်ထောင်စု သမ္မတကြီး ကလည်း ပြောထားပါတယ်။ အားကစားရုံ၊ အားကစားကွင်းတွေကို ရှိအောင်၊ ဥပဓိရုပ် ကောင်းအောင် လုပ်ပေးမယ်လို့လည်း သမ္မတကြီးက မိန့်မြွက်ထားပါတယ်။ ဒါကြောင့်မို့လို့ ကျွန်တော်တို့ အားကစားကတော့ဖြင့်ရင် ဒီ အားကစားစိတ်ဓာတ် ဆောင်ရွက်ခြင်းအားဖြင့် ကျွန်တော်တို့ ဘာတွေဖြစ်လာမလဲ၊ ကျွန်တော်တို့ Staming ကောင်းလာမယ်။ နောက်ပြီးတော့ အားကစားလောကမှာ (Sport Men Spirit) ဆိုတာရှိတယ်။ ဒီကနေ့ အားကစားလောကမှာ (Sport Men Spirit) အားကစားစိတ်ဓာတ်ဟာ လျော့နည်းနေတယ်ဆိုတာ ကျွန်တော် တို့ သုံးသပ်မိပါတယ်။ ဒါကြောင့်မို့ အားကစားစိတ်ဓာတ်ဆိုတာဘာလဲ၊ ကျွန်တော်တို့ ပြီးခဲ့တဲ့ ဝန်ကြီးကတော့ အားကစား ဘာသာရပ်တွေ၊ အားကစားနည်းဗျူဟာ တွေအကြောင်းကို ပြောခဲ့တာ ကျွန်တော်တို့ သတင်းစာ ထဲမှာ ဖတ်လိုက်ရပါတယ်။ ဒါကတော့ ကာယပညာတစ်ခု၊ နောက်တစ်ခုက ဒီလိုလုပ်လိုက်ခြင်းအားဖြင့် အမျိုးသားကျန်းမာကြံ့ခိုင်ရေး (Nationd Fitness)ကို အောင်မြင်သွားပါမယ်လို့။ နောက်တစ်ခုကတော့ ကျွန်တော်တို့ရဲ့ အမျိုး သား လွှတ်တော်ဥက္ကဋ္ဌကြီးရဲ့ ဆန္ဒအတိုင်း ပန်းချီပညာနဲ့ အနုပညာ ။ အမှန်ကတော့ ယဉ်ကျေးမှု အနုပညာဆိုရင် ဘာတွေပါသွားမလဲ ။ ဂီတရယ်၊ ဇာတ်သဘင်ရယ်၊ ပန်းချီ၊ ပန်းပုရယ် ။ နောက်ပြီးတော့မှ ရုပ်ရှင်နဲ့ဂီတဆိုတာ ပါသွားပါလိမ့်မယ်။ အဲဒီတော့ ယဉ်ကျေးမှု အနုပညာ တက္ကသိုလ်မှာလည်း ဒီ (၅)ချက်ကိုပဲ သင်ကြားပို့ချနေပါတယ်။ ဒါကြောင့်မို့လို့ ကျွန်တော်တို့ ပန်းချီပညာနဲ့ကျတော့ ကျွန်တော် ပန်းချီဆရာကြီး တစ်ဦးနဲ့ (၂)နှစ်လောက်နေခဲ့ဖူးတဲ့အတွက် ပန်းချီဆရာကြီးတစ်ဦးက သူ့ရဲ့ ပန်းချီနဲ့ပတ်သက်လို့ သင်ကြားတဲ့ သားငယ်/သမီးငယ်တွေဟာ ဘယ်လိုခံစားရလဲဆိုရင် (Right View) ကောင်းသောအမြင် အားဖြင့်မြင်နိုင်တယ်။ (Right Thought) 6m??:630°32603::nascosso, soz:cəręcosus (Right speech) သူတို့ဟာ အနုပညာကို မက်မက်မောမော ဖြစ်လာတဲ့အတွက် ပြောတာဆိုတာ ကအစ အေးချမ်းစွာနဲ့ ပြောဆိုလာတယ်။ နောက်သူတို့ ဆောင်ရွက်တဲ့အခါမှာလည်း လောဘ၊ ဒေါသ၊ မောဟ မပါတဲ့ (Right Bodily Action) ဆိုတာဖြစ်လာတယ်။ နောက် စိတ်ဓာတ်အားဖြင့်လည်း တည်ကြည်တဲ့အတွက်ကြောင့်မို့လို့ အားထုတ် ချင်တယ်။ သူ့ရဲ့ ဒီပန်းချီပေါ်မှာ ခံစားပြီး တော့ (Right Endeavour) လို့ခေါ်တဲ့ ကျွန်တော်တို့ သမ္မာ ဝါယမ ပေါ့နော်။ ကောင်းတဲ့အမြင်ကို သူတို့မြင်တယ်။ နောက်တစ်ခါ ကျွန်တော်တို့ (Right Mindfulnes) ကောင်းတဲ့သတိကို ကျွန်တော်တို့ထားတယ်။ ဆေးချက်များသွားလို့ရှိရင် ဘယ်လိုပေါ်မယ် အဲဒီတစ်ပိုင်း၊ နောက်တစ်ခါ (Right Concentration) ကောင်းသောသမာဓိ တည်ကြည်မှုဝင်တယ်။ ဒါအနုပညာပေါ့။ ဒါ ပန်းချီနဲ့ပတ်သက်လို့ ဒီလိုလည်း ခံစားရပါတယ်။ ဒါကြောင့်မို့လို့ ပညာရေးဝန်ကြီးဌာနအနေဖြင့် ကျွန်တော်တို့ ကျောင်းတွေမှာ ခန့်ပြီး တဲ့ တချို့ဆရာ/ဆရာမတွေထဲမှာကိုက Intelligence ရှိပါတယ်။ ဒါကြောင့်မို့လို့ နောက်တစ်ခါ အမျိုးသားစီးပွားရေး၊ လူမှုရေးဟာလည်းပဲ ယနေ့ ပညာရေးဝန်ကြီးဌာနက ဆောင်ရွက်နေတဲ့ အမျိုးသားပညာရေးစီမံကိန်းဟာ အဆင့်မြင့်တဲ့စီမံကိန်းပါ။ ကျွန်တော်တို့ ပြန်လည်ပြီး တော့သုံးသုံးသပ်သပ်နဲ့လုပ်ရင် ဒါ အရမ်းတိုးတက်သွားမယ်လို့ ကျွန်တော်တို့ မြင်ပါတယ်။ ဒါပန်းချီပါ။ အဲဒီတော့ အနုပညာကတော့ အခုမကြာမီမှာဘဲ အဆို ၊ အက၊ အရေး၊ အတီး (၁၈) ကြိမ်မြောက် တောင် ရောက်လာပါပြီ။နိုင်ငံတော်က ဒီပွဲတွေကို ငွေကုန်အချိန်ကုန် တစ်ခါတည်း လူကြီးတွေက မြန်မာ့ရိုးရာယဉ်ကျေးမှု ယနေ့ ကျွန်တော်တို့ ဟိုတစ်နေ့က ပြောသလိုပဲ၊ ပညာရေးဝန်ကြီးဌာနက မျိုးဆက်သစ်လူငယ်များရဲ့ စိတ်ဓာတ်နဲ့ ကိုယ်ကျင့်တရား မြင့်မားရေးဆိုပြီးတဲ့ နောက်ပိုင်းမှာ အခုဆိုရင် သတင်းစာထဲမှာ ကျောင်းတွေကိုလိုက်ပြီးတော့ ပြည်သူ့နီတိ၊ လူမှုနီတိ အစရှိသည်ဖြင့် တွန်းအားတွေပေးလာတယ်။ဒါ ကျွန်တော်တို့ လုပ်ရတော့ မယ့်အလုပ်တွေပါ။ IT နှင့်အတူ ပါလာ on Entertainment sopussalecossosaozas very trouble solu sagopuscozop: ပါတယ်။ ဒါလေးတွေကို ကျွန်တော်တို့က ထုတ်ဖော်ပြောနေမယ့် အစား မိမိကိုယ်တိုင် သိရှိ ကြဖို့လိုပါတယ်။ အဲဒီတော့ ခုနကျွန်တော်ပြောသလို ပဲ ဆို၊ က၊ ရေး၊ တီး (၁၈) ကြိမ်မြောက်။ ဒါမကြာခင် ကျင်းပတော့မယ်။ ဒီမှာ ကျွန်တော်တို့ရဲ့ ရိုးရာယဉ်ကျေးမှု ပါလာတယ်။ သရုပ်ပျက်တေးသီချင်းတွေကိုဆိုမယ့်အစား ကျောင်းတွေမှာ တချို့ကျွန်တော်တို့ ရန်ကုန်မြို့ရဲ့ အစွန်အဖျားတွေ မှာတော့ ကျွန်တော်ဘာတွေကို တွေ့ရသလဲဆိုရင် သူတို့ မိဘ၊ ဆရာနှစ်ပတ်လည် အစည်းအဝေး တွေမှာကျောင်းတွေ၊ ကျောင်းတွေအလိုက် ဖျော်ဖြေပွဲတွေ၊ နောက်ပြီးတော့ အဲဒီလို Short Show လေးတွေ အဲဒါမျိုးလေးတွေ ပြကြတယ်။ ဒါကြောင့်မို့ ကလေးတွေ ဟာ တော်လှချည်လား၊ တချို့ စောင်းတီးပြတယ်။ ပတ္တလား တီးပြတယ်။ အဲဒီလို အစရှိသည်ဖြင့်ပေါ့။ အဲဒါမျိုးလေးတွေ ကို သင်ယူနိုင်ဖို့ ၊ ဒါကိုခန့်ထားဖို့တော့မဟုတ်ပါဘူး။ တော်ပါတယ်။ ပညာရေးလေ့ကျင့်ရေး ဦးစီးဌာနက ပုဂ္ဂိုလ်တွေလည်း ဆရာ/ဆရာမတွေ ခန့်တဲ့အခါမှာ ကျွန်တော်တို့ ကလေးငယ်တွေ စုံစမ်းလိုက်တဲ့အခါမှာ ကျွန်တော်တို့ ကျွန်မတို့ ကျောင်းမှာကာယသင်နိုင်တဲ့ ဆရာရှိတယ်၊ သင်တယ်။ သို့သော် နေရာက ခက်တယ်။ နေရာခက်ရင်လည်းပဲ လမ်းမမှာ မော်တော်ကားကို ခဏပိတ်ပြီးတော့ လမ်းအကျယ်ကြီးတော့ မဟုတ်ပါဘူး။ အဲဒီလိုလေးတွေ လုပ်ဖို့တွေ၊ အခု အဲဒီ ပန်းချီပြပွဲလေးတွေ၊ ယနေ့ ကြောက်စရာကောင်းတဲ့ မူးယစ်ဆေးဝါးကို ကာကွယ်တဲ့ အနေနဲ့ ဒါမျိုးလေးတွေပေါ့ Competition လေးတွေ ကျွန်တော်တို့ လုပ်ဖို့ လိုပါတယ် ဆိုတာကို တင်ပြ ရင်းနဲ့ပဲ ကျွန်တော်ရဲ့ မေးခွန်းကို ဖြေကြားပေးမယ့် ကျွန်တော်တို့ ပြည်ထောင်စု ဝန်ကြီးကိုလည်း ကျေးဇူးတင်ပါတယ်။ ကျွန်တော်တို့ အမျိုးသားလွှတ်တော် ဥက္ကဋ္ဌကြီး ကိုလည်းပဲ ကျေးဇူးတင်</speech>
<title>ပါတယ်။ အားလုံး အမျိုးသားလွှတ်တော်ကိုယ်စားလှယ်များကိုလည်း ကျေးဇူးတင်ပါကြောင်း ပြောကြားရင်း နိဂုံးချုပ်ပါတယ်ခင်ဗျား။ ကျေးရွာအသစ်များအဖြစ် သတ်မှတ်ပေးခဲ့သော ထီးချိုင့်မြို့နယ် သစ်တော ဧရိယာအတွင်းရှိ ဟင်္သာကျေးရွာ၊ နန်း ပေါင်းကျေးရွာ၊ ရေဖြူလွင်ကျေးရွာ ၊ ကျစ်ကြီးကျေးရွာများရှိ တွဲဖက် အခြေခံပညာ မူလတန်းကျောင်းများကို အဆင့် တိုးမြှင့်ပေးရန် အစီအစဉ် ရှိ /မရှိနှင့် ကျေးရွာ မသတ်မှတ်သေးသည့် သစ်တောဧရိယာအတွင်းရှိ ဒေသများဖြစ်သော အေးချမ်းလွင် စုရပ်၊ သစ်ဆုံအင်းစုရပ်များရှိ တွဲဖက်အခြေခံပညာမူလတန်းကျောင်းများကို အဆင့်တိုးမြှင့်ပေးရန် အစီအစဉ် ရှိ / မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ် (၆)မှ ဦးထွန်းမြင့်က ကျေးရွာအသစ်များအဖြစ် သတ်မှတ်ပေးခဲ့သော ထီးချိုင့်မြို့နယ် သစ်တောဧရိယာ အတွင်းရှိ ဟင်္သာကျေးရွာ၊ နန်းပေါင်းကျေးရွာ ၊ ရေဖြူလွင်ကျေးရွာ ၊ကျစ်ကြီးကျေးရွာများရှိ တွဲဖက်အခြေခံပညာမူလတန်းကျောင်းများကို အဆင့်တိုးမြှင့်ပေးရန် အစီအစဉ် ရှိ /မရှိ နှင့် ကျေးရွာမသတ်မှတ်သေးသော သစ်တောဧရိယာအတွင်းရှိ ဒေသများဖြစ်သော အေးချမ်းလွင် စုရပ်၊ သစ် ဆုံအင်းစုရပ်များကို တွဲဖက်အခြေခံပညာမူလတန်းကျောင်းများကို အဆင့်တိုးမြှင့်ပေး ရန် အစီအစဉ် ရှိ / မရှိ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="54">ဦးထွန်းမြင့်၊ စစ်ကိုင်တိုင်းဒေသကြီး မဲဆန္ဒနယ်အမှတ်(၆)</mp>အမျိုးသားလွှတ်တော် ဒုတိယဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ ၊ ပြည်ထောင်စုဝန်ကြီးများ မင်္ဂလာပါလို့ နှုတ်ခွန်းဆက်သ အပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ် (၆) အမျိုးသားလွှတ်တော်ကိုယ်စားလှယ် ဦးထွန်းမြင့် ဖြစ်ပါတယ်။ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၂၃-၈-၂၀၁၁ နေ့မှာ ကျွန်တော်အဆိုတစ်ခု တင်သွင်းခဲ့ပါတယ်။ အဲဒီအဆိုကတော့ သစ်တောကြိုးဝိုင်း ဧရိယာအတွင်းရောက်ရှိနေတဲ့ မိသားစုများရဲ့ သားသမီး များပညာရေးကို စဉ်းစားပေးပါရန် ဆိုတဲ့အဆိုကို လွှတ်တော်ဥက္ကဋ္ဌကြီး ကနေပြီး မေးခွန်းအဖြစ် ပြောင်းလဲဖို့ လမ်းညွှန်ခွင့်ပြုခဲ့တဲ့အတွက် ဒီမေးခွန်းကို မေးမြန်းသွားြင်းဖြစ်ပါတယ်။ မေးခွန်း ကိုမမေးမီ အနည်းငယ် တင်ပြပါရစေ။ ဒုတိယ ဥက္ကဋ္ဌကြီးခင်ဗျား။ ၂၀၀၆ ခုနှစ်က ကျွန်တော် အဲဒီမြို့နယ်မှာ မြို့နယ်ပညာရေးမှူးအဖြစ် တာဝန်ထမ်းဆောင်စဉ်က ဒီဒေသရဲ့ အခြေအနေကို တိုင်းပညာရေးမှူးရုံးကို နှုတ်ဖြင့် တင်ပြခဲ့ဖူးပါတယ်။ တိုင်းပညာရေးမှူး ရုံးကလည်းပဲ ဒီကိစ္စဟာ သစ်တောဧရိယာဖြစ်နေတဲ့အတွက် Mobile School ဖွင့်လှစ်သွားရန် ညွှန်ကြားခဲ့ဖူးပါတယ်။ Mobile School ဆိုတာကတစ်နေရာကနေတစ်နေရာကိုပြောင်းလဲနေတဲ့ မိသားစုတွေ၊ တစ်နေရာတည်းမှာ အတည်တကျမနေဘဲနဲ့ ပြောင်းရွှေ့ လုပ်ကိုင်စားသောက်ရတဲ့ မိသားစုတွေရဲ့ သားသမီးများ ပညာရေးကို သူတို့ရောက်ရှိရာဒေသရဲ့ နီးစပ်ရာဒေသမှာရှိတဲ့ ကျောင်းကဆရာတွေကို စေလွှတ်ပြီး တော့ ပညာသင်ကြားပေးစေတဲ့စနစ်ဖြစ်ပါတယ်။ အခု ကျွန်တော်တင်ပြမယ့် ဒေသများကတော့ ရွှေ့ပြောင်းမိသားစုများမဟုတ်ဘဲနဲ့ သစ်တောကြိုးဝိုင်း ဧရိယာအတွင်းမှာ အခြေချအတည်တကျနေထိုင် ကြရတဲ့ မိသားစုများ ဖြစ်နေ တာတစ်ကြောင်း၊ မြို့နယ်ပညာရေးမှူးကလည်းပဲ အဲဒီကျောင်းတွေကို Mobile School ဖွင့်လှစ်ဖို့အတွက် နီးစပ်ရာကျောင်းက ဆရာတွေကို စေလွှတ် ပေးရတဲ့နေရာမှာ တစ်ကျောင်းတည်းမဟုတ်ဘဲ (၆)ကျောင်းလောက် ဖြစ်နေတာအတွက် ဆရာအခက်အခဲရှိတာ တစ်ကြောင်း သင်ကြားပေး နေရတဲ့ Mobile School အဖြစ်နှင့် သင်ကြားပေးရမှာကို အဲဒီဒေသမှာရှိတဲ့ မိသားစုတွေက တစ်နှစ်တစ်ခါ ဆရာပြောင်းလဲပြီး သင်ကြားရတဲ့စနစ်ကို မကြိုက်မနှစ်သက်ကြ တာတစ်ကြောင်း တို့ကြောင့် ဤမေးခွန်းကို ဒေသခံ ကိုယ်စားလှယ်များရဲ့ ကိုယ်စား မေးမြန်း သွားမှာဖြစ်ပါတယ်။ မေးခွန်း(၁) ၂၀၀၁ခုနှစ် ဖေဖော်ဝါရီလတွင် ပြည်ထဲရေးဝန်ကြီးဌာနမှ ကျေးရွာအသစ်များအဖြစ် သတ်မှတ်ပေးခဲ့သော ထီးချိုင့်မြို့နယ်သစ်တောဧရိယာအတွင်းရှိ (၁)ဟင်္သာကျေးရွာ(၂)နန်းပေါင်း ကျေးရွာ၊ (၃)ရေဖြူလွင်ကျေးရွာ၊ (၄)ကျစ်ကြီးကျေးရွာများတွင် ကိုယ့်အားကိုယ်ကိုး၍ ဆယ်နှစ်ကျော် ဖွင့်လှစ်ထားခဲ့ကြသည့် တွဲဖက်အခြေခံပညာမူလတန်း ကျောင်းများကို အဆင့်တိုးမြှင့် ပေးရန် အစီအစဉ် ရှိ/မရှိ သိရှိလိုပါ၍ မေးမြန်းအပ်ပါသည်ခင်ဗျား။ မေးခွန်း(၂) ကျေးရွာအဖြစ် မသတ်မှတ်ရသေးသော်လည်း လူနေအိမ်ခြေ (၅၀)ကျော် စုမိနေသည့် သစ်တောဧရိယာအတွင်း ရှိဒေသများဖြစ်သော (၁)အေးချမ်းလွင်စုရပ်၊ (၂)သစ်ဆုံအင်းစုရပ်များတွင် ကိုယ့်အားကိုယ်ကိုး ၍ ဆယ်နှစ်ကျော် ဖွင့်လှစ်သင်ကြားနေသော တွဲဖက် အခြေခံပညာ မူလတန်းကျောင်းများကို အဆင့်တိုးမြှင့်ဖွင့်လှစ်ပေးရန် အစီအစဉ် ရှိ /မရှိ သိလိုပါ၍ မေးမြန်း အပ်ပါသည်ခင်ဗျား။ ကျေးဇူးတင်ပါတယ်။</speech>
<title>ပညာရေးရင်းနှီးမြှုပ်နှံမှုကို လက်ရှိဘဏ္ဍာရေးနှစ်တွင် GDP ၏ မည်သည့်ရာခိုင်နှုန်း သုံးစွဲလျက် ရှိကြောင်းနှင့် နိုင်ငံတကာအနိမ့်ဆုံးစံနှုန်းများထက် မလျော့နည်းသော ရန်ပုံငွေခွဲဝေခွင့်ပြုချက်ဖြင့် တိုးမြှင့်သုံးစွဲသွားရန် အစီအစဉ် ရှိ /မရှိ၊ သုံးစွဲရန်ရှိပါက မည်သည့်ဘဏ္ဍာရေးနှစ်တွင် စတင်သုံးစွဲမည်ကို သိရှိလိုကြောင်းနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၁၀) မှ ဦးနုက ပညာရေးရင်းနှီးမြှုပ်နှံမှုကို လက်ရှိဘဏ္ဍာရေးနှစ်တွင် GDP ၏ မည်သည့်ရာခိုင်နှုန်း သုံးစွဲလျက်ရှိကြောင်းနှင့် နိုင်ငံတကာအနိမ့်ဆုံး စံနှုန်းများထက်မလျော့နည်းသော ရန်ပုံငွေ ခွဲဝေ ခွင့်ပြုချက်ဖြင့် တိုးမြှင့်သုံးစွဲသွားရန် အစီအစဉ် ရှိ/မရှိ၊ သုံးစွဲရန်ရှိပါက မည်သည့်ဘဏ္ဍာရေးနှစ် တွင် စတင်သုံးစွဲမည်ကို သိရှိလိုကြောင်းနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="142">ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီး နှင့်တကွ ပညာရေးဝန်ကြီးဌာန ပြည်ထောင်စုဝန်ကြီး ၊ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါလို့နှုတ်ခွန်းဆက်သဂါရဝပြု အပ်ပါ တယ်။ ကျွန်တော့်အနေနဲ့ အခြေခံပညာနယ်ပယ်မှာ နှစ်ရှည်လများ တာဝန်ယူထမ်းဆောင်ခဲ့သူ ဖြစ်တဲ့အတွက် အခုကျွန်တော်မေးမြန်းမယ့် မေးခွန်းဟာ နိုင်ငံတော်နဲ့ပတ်သက်ပြီးတော့ ငွေကြေး ဆိုင်ရာ ပညာ ရေးအသုံးစရိတ်များတိုးမြှင့်ပေးဖို့ ပင်မတောင်းခံတဲ့အချက်ဖြစ်သလို လက်ရှိ ပညာရေး ဖော်ဆောင် အကောင် အထည်ဖော်မှုများ အပေါ်မှာ ပညာရေးဘက်တော်သား တစ်ယောက်အနေနဲ့ ပညာရေးဝန်ကြီးဌာနက ကြိုးပမ်းလုပ်ဆောင် အကောင်အထည်ဖော်ချက် များ ဟာတကယ်ပန်းတိုင်ဖြစ်တဲ့ ကလေးတွေရဲ့ သွားရမယ့် ရည်မှန်းချက်ကို ရောက်ရဲ့လား ဆိုတဲ့ အချက်အလက်ကို ပြန်လည်သုံးသပ်ဖို့ အချက်တစ်ချက်လည်း ပါဝင် ပါကြောင်း တင်ပြလို ပါတယ်။ လေးစားအပ်ပါသောဥက္ကဋ္ဌကြီးခင်ဗျား။ (၁၈)နှစ်သားလောက်က နိုင်ငံ့ ဝန်ထမ်းဖြစ် လာပြီး အသက်(၆၀)မှာ အငြိမ်းစားယူကြတာဖြစ်တော့ ကျွန်တော်တို့ ပညာသင်ရတဲ့၊ သင်ယူတဲ့ ကာလဟာ မူလတန်းမှာ(၅)နှစ်၊ အလယ်တန်းမှာ (၄)နှစ်၊ အထက်တန်း မှာ(၂)နှစ်နဲ့ (၁၁)နှစ်ကြာ တက္ကသိုလ်မှာ ပျမ်းမျှအားဖြင့် (၄)နှစ်လောက် ပညာသင်ယူရင်း ဒီနည်းအားဖြင့် (၅)နှစ်သားက ကျောင်းစလာခဲ့ကြတဲ့ ကျွန်တော်တို့ လူ့ဘဝဟာ အသက်(၂၀)လောက်မှာ ပညာသင်ကြားမှုပြီး မြောက်တယ်လို့ အကြမ်းဖျင်း အားဖြင့် မှတ်ယူလို့ရပါတယ် ဥက္ကဋ္ဌကြီးခင်ဗျား။ နိုင်ငံ တာဝန် ထမ်းဆောင်ရမယ့် သက်တမ်းသတ်မှတ် ထားတဲ့နှစ် (၆၀)ရဲ့ သုံးပုံတစ်ပုံဟာ ပညာသင်ကြားရင်း နဲ့ ကုန်ဆုံးခဲ့ ကြပါတယ်။ အဲဒီလို ပညာသင်ကြားရင်းနဲ့ ကုန်ဆုံးတဲ့နေရာမှာလည်း တက္ကသိုလ် စာမေးပွဲများ ပြီး သည်အထိ ဆရာ ဆရာမများဟာ မေးခွန်းမေးလိုက်ဖြေခိုင်းလိုက်၊ မေးခွန်း မေးလိုက်၊ ဖြေခိုင်းလိုက်နဲ့ ခရီးဆက်ခဲ့ကြတာ။ မေးခွန်းဆိုတာဟာ ပြဿနာ၊ အဖြေပေးတာက အဖြေရှာဆိုတော့ မေးလိုက်လိုက် ၊ ပြဿနာရှာလိုက်၊ ဖြေ ရှင်းပြလိုက်နဲ့ ဆရာတွေဟာ ပြဿနာဖြေရှင်းတတ်အောင် တပည့်ကျောင်းသား၊ ကျောင်းသူများကို သွန်သင်ရင်း နဲ့ ဆရာ့ခရီး တစ်လျှောက်လုံးကို ဖြတ်သန်းခဲ့ကြပါတယ်။ လေးစားအပ်ပါတဲ့ ဒုတိယဥက္ကဋ္ဌကြီးခင်ဗျား။ အဲဒီလို ဖြတ်သန်းတဲ့ခရီးမှာ မူလတန်း ဆရာကလူ့လောကထဲမှာငြားငြားစွင့်စွင့်ပွင့်လာမယ့် အောင်မြင်တဲ့လူသားတစ်ယောက် ဖြစ်လာဖို့ အတွက် (၅)နှစ်တာ တစ်နည်းအားဖြင့် အင်ဂျင်နီယာအတတ်ပညာနဲ့ ပြောရမယ် ဆိုလို့ရှိရင် မြေအောက်မှာ ဖောင်ဒေးရှင်းခိုင်ခိုင်ချဖို့အတွက်အုတ်ခဲ(၅)ဆင့်၊ (၅)နှစ်တာကာလမျှ အခိုင်အမာ အုတ်မြစ်ချပေးခဲ့ရပါတယ်။ အဲဒီလိုအုတ်မြစ်ချပေးခဲ့ရတဲ့အတွက် အုတ်မြစ်ချသူ ပုဂ္ဂိုလ်ဟာ မှန်ကန်တဲ့ အုတ်တွေ၊ အရည်အသွေးမီတဲ့အုတ်တွေ၊ သံချောင်းတွေ၊ ဘိ လပ်မြေ စသည်ဖြင့် ထည့်ရမယ့် အရည်အသွေးအပြည့်အဝ ထည့်ပေးမိရဲ့လားဆိုတဲ့အချက် အလွန်အရေးကြီးလှ ပါတယ်။ နောက်ထပ် အုတ်(၄)ဆင့်လို့ခေါ်တဲ့ (၄)နှစ်တာလူ့ဘဝကို တာဝန်ယူရတဲ့ အလယ်တန်း ဆရာဆိုတဲ့ အဆင့်ကပုဂ္ဂိုလ် များကလည်းပဲ ဒုတိယအဆင့် ထပ်ပြီးတော့ အခိုင်အမာအုတ်တွေ၊ အခိုင်အမာသံချောင်းတွေ၊ ဘိလပ်မြေတွေနဲ့ အခိုင်အမာ ဒီအဆောက်အအုံကြီး အတွက်ကို ထည့်ပေးဖြစ်ခဲ့ရဲ့လားဆိုတဲ့အချက်ဟာ အရေး ကြီးလှပါတယ်။ အလားတူပါပဲ အထက်တန်းနှင့် တက္ကသိုလ်အဆင့်ဆင့်သော ဆရာများသည် လူ့လောကထဲကို ဘွားကနဲပေါ်လာပြီး ကျွန်တော်တို့ သေသွားရင် ကျန်ရစ်ပြီးတော့ နိုင်ငံ့ကံကြမ္မာနဲ့မျိုးဆက်ကို ဆက်လက်သယ်ဆောင်သွားမယ့် ကလေးများကို အခိုင်အမာ ဖောင်ဒေးရှင်းချခဲ့မိရဲ့ လားဆိုတဲ့ အချက်အလက်က အလေးအနက် ထားရမယ့် ပညာရေးဘက်တော်သားများရဲ့ အခန်းကဏ္ဍပဲ ဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ အချိန်မတန် ပဲ အဆောက်အဦ တစ်ခုဟာ ပြို ကျသွားမယ်ဆိုရင် အဓိက တရားခံဟာ ဒီအဆောက်အဦကို ဆောက်လုပ်ခဲ့သူ ဖြစ်သလို ကာလအတော်တန်ကြာတဲ့အခါ ကျွန်တော်တို့ရဲ့ နိုင်ငံမှာ ကြီး ထွားကြီးပြင်းလာကြမယ့် ကလေးတွေရဲ့ ချို့ယွင်းမှုအရပ်ရပ်ပေါ်ထွန်းလာမယ်ဆိုရင်ပညာရေးတည်ဆောက်ခဲ့တဲ့ ပညာရေး ဘက်တော်သားတွေဟာ တရားခံနေရာ ရောက်သွားမယ့် အနေအထားကို ကျွန်တော်တို့ ပညာရေးသမားတွေက အလေးအနက် စဉ်းစားရမှာဖြစ်ပါတယ်။ လေးစားအပ်ပါသော ဒုတိယ ဥက္ကဋ္ဌကြီးခင်ဗျား။ ကျွန်တော်ဟာ ဒီအချက်များနဲ့ ယနေ့ မူကြို တန်းမှသည် အဆင့်မြင့် တန်း အထိမိဘတွေနဲ့ ကလေးတွေဟာ စာသင်ကြားရေးမှာ တစ်ခုပြီး တစ်ခု ကျူရှင် နောက် တစ်ကောက်ကောက်လိုက်ရင်းနဲ့ အချိန်တွေဖြုန်းနေခြင်းဟာ မှန်သောလုပ်ရပ်အဖြစ်နဲ့ ဖြတ်သန်း နေပါသလား ဆိုတဲ့အတွေး တစ်ခုကို စဉ်းစားဖို့ အချိန်ရောက်ပါပြီ လို့ အလေးအနက် တင်ပြလို ပါတယ်။ ဒုတိယဥက္ကဋ္ဌကြီးခင်ဗျား။ ကျွန်တော်သည် နှစ်အတန်ကြာက တာဝန်ရှိစဉ်မှာ နိုင်ငံတော်ကချီးမြှင့်တဲ့ အတော်ဆုံးကလေးတွေကို Top Ten လို ဆုပေးပွဲတွေမှာ နောက်တန်းက တာဝန်ယူခဲ့ဖူးပါတယ်။ တစ်နိုင်ငံလုံးမှာ ပထမ၊ ဒုတိယစသည်ဖြင့် (၁၀)ဆင့် ဝင်တဲ့ကလေးတွေကို ခမ်းနားတဲ့ စင်မြင့်ကြီးပေါ်မှာ ဆုတက်ယူချိန်မှာ တစ်ဘက်က နိုင်ငံ့အကြီးအကဲက ဆုပေးဖို့ ပြင်ဆင်နေချိန်မှာ ပထမရတဲ့ကလေးကလူကြီးရှေ့ ကို ဆုသွား ယူဖို့ ခြေလှမ်းတဲ့နေရာမှာ တော်တော်ကတုန်ကရင်နဲ့ မှန်းဆလမ်းလျှောက်တဲ့ ကလေးတွေ အတော်တွေ့ခဲ့ဘူးပါတယ်။ ပြောချင်တဲ့အချက်က စာနှင့်စာသာ သူ့ဘဝပြီးဆုံးရင်းနဲ့ သူလူဘဝအဆုံးသတ်တော့မှာလားဆိုတဲ့ ပူပင်သောကကို ရည်ညွှန်းပါတယ်။ ဒီနည်းအားဖြင့် ကလေးတွေဟာ ကျန်းမာကြံ့ခိုင်ပြီး ပညာရည်ဖွံ့ဖြိုးရတဲ့ ရည်ရွယ်ချက်ကို လျှောက်လှမ်းနိုင်ခြင်းမရှိတော့ဘဲနဲ့ စာပြီးရင်း စာနေကြတဲ့ ကလေးတွေကို အနာဂတ်မှာ ကျွန်တော်တို့ထားခဲ့ရတော့မယ် ။ နိုင်ငံတကာကကြီးလာတဲ့ ကလေးတွေနဲ့ ပခုံးတန်းတူရည်တူ လျှောက်လှမ်းကြရမယ့် ကျွန်တော်တို့ကလေးတွေကို ဘယ်လို ကျန်းမာကြံ့ခိုင်ပြီး ပညာရည်မြင့် တဲ့ ကလေးတွေအဖြစ်ထားခဲ့မှာလဲ၊ ဒီမေးခွန်း အရေးကြီးလှ ပါတယ်။ လေးစား အပ်တဲ့ ဒုတိယဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ ခင်ဗျား။ ကျွန်တော်တို့ တစ်ချိန်က အခြေခံကောင်း ပေးခဲ့ကြတဲ့ မြတ်ဆရာတို့၏ ဂုဏ်ကျေးဇူးကြောင့်၊ ဒီလွှတ်တော် ခန်းမကြီးထဲမှာလာပြီးတော့ ဆုံဆည်းနိုင်ခဲ့ကြတာဖြစ်ပါတယ်။ ကျွန်တော်တို့နောက်မျိုးဆက်တစ်ခုကိုထားခဲ့ရမယ်။ ဘယ်လို ကလေးတွေထားခဲ့မလဲ ဆိုပြီးတော့ ကမ္ဘာ့နိုင်ငံ အသီးသီးက ပေါ်ထွန်းလာမယ့်ကလေးတွေနဲ့ ရင်ပေါင်တန်းနိုင်မယ့် ကလေးတွေကို ဘယ်လို ပြုစုပျိုးထောင်ထားခဲ့မလဲဆိုတဲ့အချက်ဟာ အလွန်အရေးကြီးတဲ့ မေးခွန်း ဖြစ်ပါတယ်။ လေးစားအပ်တဲ့ ဒုတိယဥက္ကဋ္ဌကြီးခင်ဗျား။အဲဒီအချက် အလက်များကို ထောက်ရှုခြင်း အားဖြင့် ကျွန်တော်တို့ လက်ရှိ ပညာရေးစနစ်ရဲ့ ကြိုးပမ်းဆောင်ရွက်ချက်များဟာ အားရစရာကောင်းလောက်အောင် ကမ္ဘာ့နိုင်ငံများနဲ့ ချိန်ထိုးပြီးတော့ အကောင်းဆုံးကြိုးစားထားတယ် ဆိုတဲ့ အချက်ကိုငြင်းစရာမရှိပါဘူး။သို့ရာတွင် ဒီပညာရေးစနစ်ကို လုပ်ဆောင် အကောင်အထည်ဖော် တဲ့နေရာမှာ ပန်းတိုင်အထိ မျှော်မှန်းသလို ရောက်ရှိမှု အခြေအနေကိုတော့ ပြန်လည်သုံးသပ် ရမယ်ထင်ပါတယ်လို့ အကြံပြုလိုပါတယ်။ လေးစားအပ်ပါတဲ့ ဒုတိယဥက္ကဋ္ဌကြီးခင်ဗျား။ ကျွန်တော့် တင်ပြချက် (၂)ချက်အနက် ပထမအချက်ဖြစ်တဲ့ ကလေးတွေရဲ့ ယ နေ့လျှောက်လှမ်းနေတဲ့ ပညာရေးခရီးဟာ ပန်းတိုင်အထိလျှောက်လှမ်းနိုင်အောင် ကြိုးပမ်းရမယ့် အခြေအနေကို ကျွန်တော်တင်ပြခဲ့သလို တစ်ဘက်က နိုင်ငံဘက်ကလည်း ဓနအင်အားကြွယ်ဝစွာပံ့ပိုးဆောင်ရွက်ရမယ့်နေရာမှာအရေးကြီးလှကြောင်း ကို တင်ပြလိုပါတယ်။ နိုင်ငံတစ်ခုမှာ အရင်းအနှီးမြှုပ်နှံမှုအရာရာတို့၌ အကောင်းဆုံးနဲ့ အရေးကြီးဆုံးမြှုပ်နှံရမှာက ပညာ ရေးပဲဖြစ်ပါတယ်။ ပညာရေးကို အရေးကြီးဆုံးနဲ့ အရေးပါဆုံး ရှေ့တန်းကမြှုပ်နှံရမယ့် အခန်းကဏ္ဍဖြစ်ပါကြောင်း တင်ပြလိုပါတယ်။ ဒုတိယဥက္ကဋ္ဌကြီးခင်ဗျား။ ၁၉၉၀ ခုနှစ် ကနေ ၂၀၀၈ ခုနှစ်အထိတရုတ်ပြည်ကြီးမှာ ကြီးမားသော အပြောင်းအလဲနှင့် အောင်ပွဲတွေခံသွားကြတဲ့ တိုးတက်ပြောင်းလဲမှုကြီးဟာ တရုတ်နိုင်ငံ ခေါင်းဆောင်ကြီးတွေက ပညာရေးတိုး တက်ပြောင်းလဲမှုများရဲ့ အဓိကသော့ချက်ပဲ ဖြစ်ပါတယ်လို့ကြွေးကြော်သွားပါတယ်။ ဒါကြောင့်ကျွန်တော်တို့ဟာ အခုအခါမှာ နိုင်ငံကို ကြီးမားတဲ့ အပြောင်းအလဲလုပ်ဖို့ ကြိုးပမ်းနေချိန်မှာ ကျွန်တော်တို့ ဘယ်လိုသော့ချက်နဲ့ ပညာရေးကို အကြီးအကျယ်ပြောင်းလဲအောင်လုပ်မလဲဆိုတဲ့ အမျိုးသားရေးတာ ဝန်တစ်ရပ်ကို ကူးပြောင်းဖို့ အချိန်တန်ပါပြီလို့ အလေးအနက်တင်ပြလိုပါတယ်။ ဒုတိယဥက္ကဋ္ဌကြီးခင်ဗျား။ နိုင်ငံ အသီးသီးရဲ့ GDP နဲ့ ကျွန်တော်တို့နိုင်ငံ အသုံးစရိတ်တွေမှာ အခြေခံပြီး ပြန်လည် သုံးသပ်ကြည့် မယ်ဆိုရင် သူတို့နိုင်ငံရဲ့ GDP အသုံးစရိတ်နဲ့ နိုင်ငံ့ အသုံးစရိတ်တွေနဲ့ အချို့ နိုင်ငံတွေရဲ့အချက်အလက်တချို့ကို တင်ပြလိုပါ တယ်။ ဘရူ နိုင်းနိုင်ငံမှာဆိုရင် သူ့နိုင်ငံ့ GDPရဲ့ (၉.၁) ရာခိုင်နှုန်းကို သုံးထားကြောင်း တွေ့ရပါတယ်။ အဲဒီ ဘရူနိုင်းနိုင်ငံဟာ အစိုးရအဖွဲ့တစ်ခုလုံး ရဲ့ အသုံးစရိတ်အားလုံးရဲ့ (၉.၁) ရာခိုင်နှုန်း ကိုသုံးထား ကြောင်းကို ဖော်ပြထားတာ လေ့လာတွေ့ ရှိရပါတယ်။ ဒုတိယဥက္ကဋ္ဌကြီးခင်ဗျား။ မလေးရှားနိုင်ငံမှာတော့ သူတို့နိုင်ငံ GDP ရဲ့ (၈.၁) ရာခိုင်နှုန်းကို ပညာရေးအတွက် ရင်းနှီးမြှုပ်နှံထားပြီးတော့ နိုင်ငံအသုံးစရိတ်အားလုံးရဲ့ (၂၀.၃) ရာခိုင်နှုန်းကိုလည်း သုံးစွဲ ထားကြောင်း ဖော်ပြထားတာ မှတ်သားမိပါတယ်။ ဒုတိယဥက္ကဋ္ဌကြီး ခင်ဗျား။အလားတူ ထိုင်းနိုင်ငံမှာလည်း GDP ရဲ့ (၅.၂) ရာခိုင်နှုန်းကို သုံးပြီးတော့နိုင်ငံရဲ့ အသုံး စရိတ်အားလုံးရဲ့ (၂၈.၃) ရာခိုင်နှုန်းကို သုံးထား ကြောင်းတွေ့ရ ပါတယ်။ ဥက္ကဋ္ဌကြီး ခင်ဗျား။ ဖိလစ်ပိုင်နိုင်ငံမှာတော့ GDP ရဲ့ (၃.၁) ရာခိုင်နှုန်းကို သုံးထားပြီး နိုင်ငံ အသုံးစရိတ်အားလုံးရဲ့ (၁၇.၈)ရာခိုင်နှုန်းကိုသုံးထားကြောင်း သိရပါတယ်။ ဒုတိယဥက္ကဋ္ဌကြီးခင်ဗျား။ ဒီနေရာမှာ တင်ပြ လိုတဲ့အချက်ကတော့ ကမ္ဘာ့နိုင်ငံအားလုံးရဲ့ GDP အသုံးစရိတ်အားလုံးကို ပျမ်းမျှတွက်ကြည့် မယ်ဆိုရင် အားလုံး Average က(၄.၉) ရာခိုင်နှုန်း လောက်သုံးမှ ပျှမ်းမျှဝင်မယ်ဆို တဲ့ အနေ အထားရှိသလို ကမ္ဘာ့နိုင်ငံ အသီးသီးတို့ရဲ့ အစိုးရ အသုံးစရိတ်များရဲ့ ပျမ်းမျှ ကိုကြည့် မယ်ဆိုရင် လည်း (၁၅.၇)ရာခိုင်နှုန်းလောက် သုံးရမယ် ဆိုတဲ့အနေအထားကို ကမ္ဘာ့နိုင်ငံအသီးသီးရဲ့ စာရင်းဇယားများအရ လေ့လာသိရှိရကြောင်း တင်ပြလိုပါတယ်။ ယနေ့ကျူးဘားနိုင်ငံဟာ GDP ရဲ့ (၁၈.၇) ရာခိုင်နှုန်းကို သုံးထားတဲ့အတွက်ကြောင့် ကမ္ဘာ မှာအမြင့်ဆုံး ပညာရေးအသုံးစရိတ် ကိုသုံးထားတဲ့ နိုင်ငံအဖြစ် တွေ့ရှိနေရပြီးတော့ ယီမင်နိုင်ငံဟာအစိုးရ အသုံးစရိတ်ရဲ့ (၃၂.၈) ရာခိုင်နှုန်းမျှ သုံးထားကြောင်း တွေ့ရပါတယ်။ ဒုတိယဥက္ကဋ္ဌကြီးခင်ဗျား။ ဒီ နေရာမှာ ကျွန်တော် အလေးအနက် တင်ပြ လိုတဲ့အချက်က ပညာရေး အသုံးစရိတ်ဟာ အသုံးစရိတ်အားလုံးတို့ရဲ့ ရင်းနှီးမြှုပ်နှံမှု အရေးပါဆုံး ဖြစ်တဲ့အတွက်ကြောင့် အရင်းအနှီးအားလုံးတို့မှာ ပညာရေး မြှုပ်နှံမှုဟာ အရေးကြီး ဆုံး ဖြစ်တဲ့အတွက်ကြောင့် ကျွန်တော်တို့နိုင်ငံဟာ ပညာရေးဖြင့် လည်း ခေတ်မီဖွံ့ဖြိုးတိုးတက်တဲ့ နိုင်ငံကြီးတည်ဆောက်မယ်လို့ ဆောင်ပုဒ်ကြွေးကြော်ထားပြီး ဖြစ်တဲ့ အတွက်ကြောင့် ပညာရေးအသုံးစရိတ်ကို တိုးမြှင့် ဆောင်ရွက်ပေးနိုင် ပါရန်အလေးအနက် တင်ပြလိုပါတယ်။ ဒါကြောင့် ဒုတိယ ဥက္ကဋ္ဌကြီးမှတစ်ဆင့် လက်ရှိဘဏ္ဍာရေးနှစ်မှာ ကျွန်တော်တို့ အမိမြန်မာနိုင်ငံတော်မှာ GDP ရဲ့ မည်သည့်ရာခိုင်နှုန်း သုံးစွဲခွင့်ပြု နေပါသလဲ။ ဒုတိယအချက်က ပညာရေးရင်းနှီးမြှုပ်နှံမှုကို နိုင်ငံတကာ အနိမ့်ဆုံးစံနှုန်းထက်မလျော့တဲ့ ရန်ပုံငွေခွဲဝေ ခွင့်ပြုချက်နဲ့ တိုးမြှင့်သုံးစွဲသွားဖို့ အစီအစဉ် ရှိ/မရှိနဲ့ တတိယအချက်ကတော့ သုံးစွဲသွားရန်ရှိပါက မည်သည့် ဘဏ္ဍာရေးနှစ်တွင် စတင်သုံးစွဲသွားရန် ရှိပါကြောင်းကို ဖော်ပြပေးနိုင်ပါရန် မေးမြန်း အပ်ပါကြောင်း လေးစားစွာ တင်ပြအပ်ပါတယ် ခင်ဗျား။ ကျေးဇူးများစွာတင်ပါတယ်။</speech>
<speech type="vicespeaker">မေးခွန်းများနဲ့ပတ်သက်ပြီးပညာရေးဝန်ကြီးဌာန၊ ပြည်ထောင်စု ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="91">ဒေါက်တာမြအေး(ပြည်ထောင်စုဝန်ကြီး၊ ပညာရေးဝန်ကြီးဌာန)</agency>လေးစားအပ် ပါသာ အမျိုးသား လွှတ်တော် ဒုတိယဥက္ကဋ္ဌကြီးနှင့် တကွ တက်ရောက်လာကြတဲ့ အမျိုးသား လွှတ်တော်ကိုယ်စားလှယ်ကြီးများ၊ ဖိတ်ကြားထားသော ဧည့်သည်တော်များမင်္ဂလာ အပေါင်းနဲ့ ပြည့်စုံကြပါစေလို့ ပဏာမအနေနဲ့ နှုတ်ခွန်းဆက်သအပ်ပါတယ်။ ကျွန်တော်ပြည်ထောင်စုဝန်ကြီး အနေနဲ့ လွှတ်တော်ကိုယ်စား လှယ်ကြီး(၇)ဦးကမေးထားတဲ့ မေးခွန်း(၉)ခုကို ကျွန်တော့် အနေနဲ့ တစ်ဆက်တစ်စပ်တည်း အပိုင်းလိုက် ဖြေကြားသွား ပါမယ်။ ပထမဆုံး မေးခွန်းကတော့ ရန်ကုန်တိုင်းဒေသကြီးအမှတ်(၃)မဲဆန္ဒနယ်၊ အမျိုးသားလွှတ်တော်ကိုယ်စားလှယ် ဦးဖုန်းမြင့်အောင် ၏ ပညာရေးကဏ္ဍဆိုင်ရာ မေးမြန်းချက် ဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ နိုင်ငံတကာအဆင့်မီ ပညာ ရည် မြင့်မားရေးအတွက် ၁၉၈၀ ခုနှစ်မှစ၍ အဆင့်မြင့်ပညာသင်တန်းများ တွင် သင်ကြားမှု၊ ဘာသာစကား Medium of Instruction အဖြစ် အင်္ဂလိပ်ဘာသာကို အသုံးပြုရန် သတ်မှတ်ဆောင်ရွက်ခဲ့ပါတယ်။ အခြေခံပညာရေးရည်ရွယ်ချက်(၅)ရပ်အနက် ရည်ရွယ်ချက် (၁)ခုမှာ တက္ကသိုလ်ပညာ ဆက်လက်သင်ယူနိုင်ရေးအတွက် ခိုင်မြဲသောပညာအခြေခံ တည်ဆောက် ပေးရန် ဖော်ပြပါ ရှိပါတယ်။ သို့ဖြစ်၍ အခြေခံပညာအဆင့် သင်ယူပြီးမြောက်ပြီး တက္ကသိုလ်ဝင် စာမေးပွဲ အောင်မြင်ပြီးသူများဟာ တက္ကသိုလ်ပညာ ဆက်လက် သင်ယူနို်ရေး အတွက် အဆင်သင့်ဖြစ်စေရန် လိုအပ်သဖြင့် ၁၉၈၆-၁၉၈ရ ပညာသင်နှစ်မှစတင်၍ အထက်တန်းအဆင့် နဝမတန်းနှင့် ဒသမတန်းတို့တွင် သင်္ချာနှင့်သိပ္ပံ ဘာသာရပ်များကို အင်္ဂလိပ်ဘာသာဖြင့် ပြုစုသင်ကြားခဲ့ပါတယ်။ အထက်တန်းအဆင့် အတန်းများတွင် လည်းကောင်း၊ အဆင့်မြင့်ပညာအဆင့် ဘွဲ့ကြို တန်းများတွင်လည်းကောင်း၊ အင်္ဂလိပ်ဘာသာဖြင့် ပြုစုထားသည့် ဘာသာရပ်သင်ခန်းစာများကို ဆရာ၊ ဆရာမများက အင်္ဂလိပ်၊ မြန်မာ နှစ်ဘာသာဖြင့် ကျောင်းသား၊ ကျောင်းသူများနားလည် သဘောပေါက်သည် အထိရှင်းလင်းသင်ကြားပြီးမှ အင်္ဂလိပ်ဘာသာဖြင့် ရေးမှတ်စေခြင်း၊ စာမေးပွဲစစ်ဆေးခြင်းများကို ဆောင်ရွက်လျက်ရှိပါတယ်။ သို့ဖြစ်၍ အင်္ဂလိပ်စာ အားနည်းမှုကြောင့် ဘာသာရပ်တတ်ကျွမ်းမှုကို ထိခိုက်မှုမရှိပါ ။ သို့ရာတွင် မိမိကိုယ်တိုင်နား လည် သဘောပေါက်ထားသည့်အတိုင်း မေးခွန်းများကို ပြန်လည်ဖြေဆိုရာတွင် အားနည်းမှုရှိနိုင် ပါတယ်။ နိုင်ငံတကာတက္ကသိုလ်များတွင် နိုင်ငံတကာသုံး ဘာသာစကား တစ်ခုခုကို သင်ကြားမှု ဘာသာစကားအဖြစ် သတ်မှတ်ဆောင်ရွက်လျက်ရှိသဖြင့် သင်ကြားမည့် ဘာသာရပ် သင်ခန်းစာ များကို အင်္ဂလိပ်၊ မြန်မာနှစ်ဘာသာဖြင့် ပြုစုသင်ကြားပါက နိုင်ငံတကာ တက္ကသိုလ်စံနှုန်းအရ အဆင့်နိမ့်ကျသွားမည်ဖြစ်ပါတယ်။ သို့ဖြစ်၍ အဆင့်မြင့်ပညာအဆင့် တက္ကသိုလ်သင်တန်း များ အတွက် မြန်မာ၊ အင်္ဂလိပ်နှစ်ဘာသာဖြင့်သင်ကြားစစ်ဆေးမှုပြုလုပ်ရန် အစီအစဉ်လောလောဆယ် မရှိပါကြောင်းနှင့် အထက်တန်းအဆင့်တွင် အင်္ဂလိပ်ဘာသာ ကျွမ်းကျင်စွာ လေ့ကျင့်သင်ကြား ပေးနိုင်ရေးအတွက် စိစစ်ဆောင်ရွက်သွားရန်ရှိပါကြောင်း ရှင်းလင်းဖြေကြားအပ်ပါတယ်။ မေးခွန်း(၂)ကတော့ ရှမ်းပြည်နယ် မဲဆန္ဒနယ်အမှတ်(၄) အမျိုးသားလွှတ်တော် ကိုယ်စားလှယ် ဦးစိုင်းသန့်ဇင် ၏ ပညာရေး ဆိုင်ရာကဏ္ဍဆိုင်ရာ မေးမြန်းချက် ဖြစ်ပါတယ်။ ကျွန်တော့်အနေနဲ့ ဖြေကြားရမယ် ဆိုရင် မြန်မာနိုင်ငံ၏အခြေခံပညာကဏ္ဍတွင် စာမေးပွဲစနစ် အလွန်အကျွံ လွှမ်းမိုးမှုကြောင့် ကျောင်းသား၊ ကျောင်းသူများ၏ အတန်းကျနှုန်းနှင့် ကျောင်းထွက် နှုန်းများ မြင့်မားခဲ့သဖြင့် ပညာရေးအဟောသိကံဖြစ်မှုများ များပြားခဲ့ပါတယ်။ သို့ဖြစ်၍ မူလတန်း အဆင့်နှင့်အလယ်တန်းအဆင့်တို့၏ နောက်ဆုံးအတန်းများကို စာစဘုတ်အဖွဲ့များဖြင့် စစ်ဆေးခြင်း မပြုတော့ဘဲ သက်ဆိုင်ရာကျောင်းအလိုက် စစ်ဆေးခွင့်ပြု ထားပါတယ်။ အခြေခံပညာအတန်းထဲ အလိုက် ဘာသာရပ်သင်ခန်းစာများကို လပိုင်း မာတိကာနှင့်အညီ သင်ကြားပေးနိုင်ရန် သတ်မှတ်ပေးထားသော်လည်း ပညာသင် နှစ်အတွင်း အကြောင်းအမျိုးမျိုးဖြင့် ပျက်ကွက်မှုရှိ သည့် ဆရာ/ဆရာမအချို့ သည် ဘာသာရပ်သင်ခန်းစာများကို လျော့ ပေါ့သင်ကြားပြီး သင်ကြား ပြီးသည့်သင်ခန်းစာဆိုင်ရာ မေးခွန်းများပြုစု၍ ပညာရည်စစ်ဆေးတိုင်းတာမှုများ အရည်အသွေး နိမ့်ကျနေကြောင်း တွေ့ရှိရပါတယ်။ ကျောင်းသား၊ ကျောင်း သူများ၏ သင်ယူတတ်မြောက်မှု အရည်အသွေးမြင့်မားရေးနှင့် အတန်းစ ဉ်တက်ရောက်ခွင့်ရရှိရေးတို့အတွက် အခြေခံပညာ မူလတန်းအဆင့်နှင့် အလယ်တန်းအဆင့် တို့၏ နောက်ဆုံးအတန်းများကို ဘုတ်အဖွဲ့များဖြင့် စစ်ဆေးတိုင်းတာသတ်မှတ်ရန် သင့်/မသင့် ပြန်လည် စိစစ်သုံးသပ်နေဆဲဖြစ်ပါကြောင်းနှင့် ပြောင်းလဲစစ်ဆေးမည့် စစ်ဆေးတိုင်း တာမှု အစီအစဉ်ကို နိုင်ငံတော်၏ ပဉ္စ မကာလတို (၅)နှစ် အတွင်း အကောင်အထည်ဖော် ဆောင်ရွက်နိုင်မည်ဟု မျှော်မှန်းပါကြောင်း ရှင်းလင်းတင်ပြ အပ်ပါတယ်။ မေးခွန်းနံပါတ်(၃)ကတော့ ရှမ်းပြည်နယ် မဲဆန္ဒနယ်အမှတ်(၄) အမျိုးသားလွှတ်တော် ကိုယ်စားလှယ် ဦးစိုင်း သန့်ဇင်၏ ပညာရေးကဏ္ဍဆိုင်ရာ မေးမြန်းချက်ဖြစ်ပါတယ်။ မေးမြန်းမှု ကတော့ ဆရာဆရာမများ ကျူရှင်သင်နေရသည့်ကိစ္စများနှပတ်သက်၍ မည်သို့သောအစီအစဉ် များဖြင့် ကန့်သတ်ဖြေရှင်းသွားပါမည်နည်း။ အကယ်၍ ဤကိစ္စကို မကန့်သတ်မတားဆီး နိုင်ပါက မည်သို့သော မူဝါဒများဖြင့် ဥပဒေပြဋ္ဌာန်းပြီး ပြုလုပ်ဆောင်ရွက် ဖြေရှင်းသွားမည်နည်း။ မည်သည့်အချိန်တွင် စတင် ဆောင်ရွက်မည်ကို သိရှိလိုပါကြောင်းမေးထားပါတယ်။ လေးစား အပ်ပါသော ဒုတိယဥက္ကဋ္ဌကြီးခင်ဗျား။ ဘာသာရပ်သင်ကိုယ်ပိုင်သင်တန်းဥပဒေကို ၁၉၈၄ ခုနှစ် က စတင်ပြဋ္ဌာန်းခဲ့ပါတယ်။ အဓိပ္ပာယ်သတ်မှတ်ချက်အရ ကိုယ်ပိုင်သင်တန်းဆိုသည်မှာ နိုင်ငံတော်က တည်ဆောက်ဖွင့်လှစ်ထားသော တက္ကသိုလ်၊ ကောလိပ်၊ သိပ္ပံ၊ကျောင်းသင်တန်းတွင် သင်ကြားသော ဘာသာရပ်ကိုဖြစ်စေ၊ နိုင်ငံတော်က ကြီးမှူးကျင်းပသည့် စာမေးပွဲတစ်ခုခု အတွက် သတ်မှတ်ထားသော ဘာသာရပ်ကိုဖြစ်စေ ကိုယ်ပိုင်အကျိုးစီးပွားအလို့ ငှာ သင်ကြား သည့် ဘာသာရပ် သင် ကိုယ်ပိုင်သင်တန်းကိုဆိုလိုသည်ဟု ဖော်ပြထားပါတယ်။ ကိုယ်ပိုင် အကျိုးစီးပွားအလို့ငှာ သင်ကြားပေးသည့် သင်တန်းများအတွက်သာ သတ် မှတ်ထားခြင်းဖြစ်၍ ဆရာ/ဆရာမများတစ်ဦးဦးက စေတနာ၊ မေတ္တာဖြင့် မိမိသင်ကြားနေသည့် ကျောင်းသား တစ်ဦးဦးအား မိမိအကျိုးစီးပွား အတွက်မဟုတ်ဘဲ ကျောင်းသား၏ နားလည် တတ်ကျွမ်းမှု ရရှိ စေရန်သင်ကြားပေးခြင်းသည် ဤဥပဒေနဲ့အကျုံးမဝင်ဟု သတ်မှတ်နိုင်ပါတယ်။ အဆိုပါ ဥပဒေ ထုတ်ပြန်ပြီးနောက် ပညာရေးဝန်ကြီးဌာန၏ အစီအစဉ်ဖြင့် ဆရာ / ဆရာမများအား ကိုယ်ပိုင် သင်တန်းတစ်ခုခုတွင် သင်တန်းဆရာအဖြစ် လုပ်ကိုင်ခြင်းမပြုရန် တားမြစ်ထားသဖြင့် မိမိစာသင်ခန်း ပြင်ပတွင် ကျောင်းသားများအား စုစ ည်းသင်ကြားပေးပါက ဌာနဆိုင်ရာ တားမြစ်ချက်ကို ဖောက်ဖျက်မှုဖြင့် လည်းကောင်း၊ သင်တန်းဆရာ မှတ်ပုံတင်လက်မှတ်မရှိဘဲသင်ကြားမှုဖြင့် လည်းကောင်း၊ အရေးယူနိုင်ပါ တယ်။ စေတနာမေတ္တာ အလျောက်ဖြစ်စေ၊ အခကြေးငွေယူ၍ ဖြစ် စေ၊ ဆရာ /ဆရာမက သင်ကြားပေးနေသော်လည်း ခေါ်ယူစစ်ဆေးချိန် တွင် နှစ်ဦးနှစ်ဖက် ညှိနှိုင်း၍ ထွက်ဆိုကြသဖြင့် အရေး ယူနိုင်လောက်သည့် အထောက်အထား ရရှိရန် ခက်ခဲပါတယ်။ ဆရာ/ဆရာမများ၏ ကျူရှင် သင်ကြားမှုအပေါ် ကန့်သတ် တားဆီးရေး ဥပဒေထုတ်ပြန်ရန် မူဝါဒနှင့် ပတ်သက်၍ ထို သို့ဖောက်ဖျက်ကျူးလွန်ခြင်းဖြင့် ထိခိုက်သူနှင့် ဆုံးရှုံးမှုအတိုင်းအတာကို လေ့လာရန် လိုအပ်ပါတယ်။ လက်ရှိအခြေအနေအရ ပြင်ပကျူရှင် ဆရာများသာ ဝင်ငွေလျော့နည်းနိုင်ပါတယ်။ ကမ္ဘာနှင့်အဝန်း တိုးတက်ပြောင်းလဲလာသည့် လူမှုစီးပွားရေးပုံစံနှင့် လို က်လျောညီထွေစွာ ပြုပြင်သင့်သည်ကို ပြုပြင်ရမည်ဖြစ်ပါတယ်။ ထိန်းသိမ်းရန် ခက်ခဲသည့် ကိစ္စရပ်များအတွက် ဖောက်ဖျက်ရသည့် အကြောင်းအရင်းကို ဆန်းစစ်ဖော်ထုတ်ပြီး အပြု သဘောဖြင့် ဖြည့်ဆည်းဆောင်ရွက်လျှင်လည်း ဆိုးကျိုးများ ၊ လျော့နည်းပပျောက်သွားနိုင်ပါတယ်။ ဥပဒေထုတ်ပြန်၍ စည်းနှောင် ပိတ်လှောင် ထားခြင်းသည် လည်း ခေတ်နောက်ကျသည့် အတွေးအခေါ် ဖြစ်လာနိုင်ပါတယ်။ အခြေခံပညာကျောင်းသား၊ ကျောင်းသူများ၏ သင်ယူတတ်မြောက်မှု အရည်အသွေးမြင့်မားရေးအတွက် အဓိကတာဝန်ယူ ဆောင်ရွက်နေ သည့် အခြေခံပညာဆရာ၊ ဆရာမများ၏ ဆရာအတတ်ပညာအရည်အချင်း၊ စွမ်းအားစိုက်ထုတ်မှုနှင့် ခံစားခွင့်လစာ၊ အမှုထမ်းရာထူး အဆင့်တစ်ခုမှတစ်ခုသို့ တိုးမြှင့်ပေးရန် ကြာမြင့်သည့် ကာလတို့အပေါ် မူတည်၍ ရာထူးအဆင် တစ်ခုတွင်းမှာပင်၊ ကျွမ်းကျင်မှု အရည်အချင်းများ သတ်မှတ်ခံစား ခွင့်ပြုခြင်း၊ အချိန်ပိုသင်ချိန်များတွင် ချီးမြှင် ငွေသတ်မှတ် ပေးခြင်း၊ တိုင်းဒေသကြီး/ ပြည်နယ်များ အစီအစဉ်ဖြင့် ထောက်ပံ့ပေးခြင်းများကို နိုင်ငံတော်၏ စီးပွားရေးဖွံ့ဖြိုးတိုးတက်မှုနှင့်အညီ ပြည်ထောင်စုအစိုးရအဖွဲ့၏ ခွင့်ပြုချက်ဖြင့် ဆောင်ရွက်သွား မည်ဖြစ်ကြောင်း။ သို့ဖြစ်၍ ဆရာ/ဆရာမများ၏ ကျူရှင်သင်ကြားသည့် ကိစ္စနှင့် ပတ်သက်၍ ကန့်သတ်တားဆီးနိုင်မည့် ဥပဒေကိုလောလောဆယ် ထုတ်ပြန်ရန်အစီအစဉ် မရှိသေးပါကြောင်း၊ ကိုယ်ပိုင်စီးပွားရေး လုပ်ငန်းကဲ့သို့လုပ်ဆောင်နေသည်ဟု ဆရာ/ဆရာမများ အပေါ် တိုင်ကြား လာမှုများကို စိစစ်အရေးယူ ကြပ်မတ်ဆောင်ရွက်လျက် ရှိပါကြောင်းနှင့် နိုင်ငံတော်၏ စီမံခန့်ခွဲမှု အစီအစဉ်အရ ဖြည့်ဆည်းဆောင်ရွက်ပေးပြီးနောက် တိုးတက်ပြောင်းလဲမှု အပေါ်မူတည်၍ ဆက်လက်ဆောင်ရွက်သွားမည်ဖြစ်ပါကြောင်း ရှင်းလင်းတင်ပြအပ်ပါသည်။ မေးခွန်းနံပါတ်(၄)ကတော့ ကချင်ပြည်နယ် မဲဆန္ဒနယ်အမှတ်(၅) အမျိုးသားလွှတ်တော် ကိုယ်စားလှယ် ဦးစိုင်းတင်အောင်၏ ပညာရေးကဏ္ဍဆိုင်ရာ မေးခွန်းဖြစ်ပါတယ်။ ကျွန်တော့် အနေနဲ့ ဖြေကြားရမယ်ဆိုရင် အခြေခံပညာအလယ်တန်းကျောင်းအဆင့်သို့ တိုးမြှင့် ဖွင့်လှစ်ရေး အတွက် အလယ်တန်းအဆင် တွင် တက်ရောက်နေသော ကျောင်းသားဦးရေ၊ ၎င်းကျောင်းကို ဝန်းရံထားသည့် မူလတန်းကျောင်းများတွင် တက်ရောက်နေသော ကျောင်းသား ဦးရေ၊ လမ်းပန်း ဆက်သွယ်ရေးခက်ခဲမှုအခြေအနေနှင့် ကျောင်းဥပဓိရုပ်တို့ကိုစိစစ်၍ ၎င်း အခြေခံ အခြေအနေနဲ့ ကိုက်ညီသောကျောင်းများကို အဆင့်တိုးမြှင့်ဖွင့်လှစ်ရေးအတွက် အမျိုးသားစီမံကိန်းနှင့်စီးပွားရေး ဖွံ့ဖြိုးတိုးတက်မှုဝန်ကြီးဌာန၊ စီမံကိန်းနဲ့ ဖွဲ့စည်းပုံစိစစ်ရေးအဖွဲ့သို့ တင်ပြ၍ ထောက် ခံချက် ရရှိပြီးပါက ပြည်ထောင်စုအစိုးရအဖွဲ့၏ ခွင့်ပြုချက်ဖြင့် အဆင် တိုးမြှင့်ဖွင့်လှစ်ရေးအတွက်ဆောင်ရွက်လျက်ရှိပါတယ်။ မိုးညှင်းမြို့နယ်တွင် ဒေသခံကျောင်းသား / ကျောင်းသူများ ပညာ သင်ကြားနိုင်ရေးအတွက် အခြေခံပညာအထက်တန်းကျောင်း (၅)ကျောင်း၊ အခြေခံပညာ အထက်တန်းကျောင်းခွဲ (၉)ကျောင်း၊ အခြေခံပညာအလယ်တန်းကျောင်း (၇)ကျောင်း၊ အခြေခံ ပညာအလယ်တန်းကျောင်းခွဲ(၁၀)ကျောင်းနှင့် အခြေခံပညာမူလတန်းလွန်ကျောင်း (၃၆)ကျောင်း တို့ကို ဖွင့်လှစ်ပေးခဲ့ပြီးဖြစ်ပါတယ်။ သို့ဖြစ်ပါ၍ ကချင်ပြည်နယ်၊ မိုးညှင်းမြို့နယ်တွင် အခြေခံ ပညာအလယ်တန်းကျောင်း ထပ်မံတိုးမြှင့်ဖွင့်လှစ်နိုင်ရေးကိစ္စကို အလယ်တန်းအဆင့်ကျောင်းသား ဦးရေတိုးတက်မှုအပေါ်မူတည်၍ ဆောင်ရွက်သွားမည်ဖြစ်ပါကြောင်း ဖြေကြားအပ်ပါတယ်။ မေးခွန်းနံပါတ်(၅)ကတော့ ရခိုင်ပြည်နယ် မဲဆန္ဒနယ်အမှတ်(၁၁) အမျိုးသားလွှတ်တော် ကိုယ်စားလှယ် ဦးညို ထွန်း၏ ပညာရေး ကဏ္ဍဆိုင်ရာ မေးမြန်းချက်ဖြစ်ပါတယ်။ မေးမြန်းချက် ကတော့ အခြေ ခံပညာအလယ်တန်းကျောင်းအုပ်ဆရာကြီးနဲ့ ဆရာမကြီးများအား ဦးစီးဌာန (ရုံးချုပ်)ရှိ ဦးစီးမှူးရာထူးနှင့် အဆင့်တူရာထူးအဖြစ်သတ်မှတ်ပေးရန် အစီအစဉ် ရှိ/မရှိ မေးခွန်း ဖြစ်ပါတယ်။ ကျွန်တော့် အနေနဲ့ ဖြေကြားရမယ်ဆိုရင် နိုင်ငံတော်၏ ဝန်ထမ်းရာထူး သတ်မှတ်ရာ တွင် ပညာရှင်ဝန်ထမ်းနှင့် ကျွမ်းကျင်ဝန်ထမ်းအဖြစ် အုပ်စုနှစ်ခုခွဲခြားထားပါတယ်။ ပညာရှင် ဝန်ထမ်းအနေဖြင့် ကျွမ်းကျင်ဝန်ထမ်း၏ အရည်အချင်းများပြည့်မီပါက ကျွမ်းကျင်ဝန်ထမ်း အဖြစ် လစာနှုန်းကူးပြောင်းခွဲရှိပါတယ်။ သက်ဆိုင်ရာကျွမ်းကျင်ဝန်ထမ်း၏ ရာထူးအထွင် လုပ်သက် နှင့် ကျွမ်းကျင်မှုတို့ကို ကျေနပ်ဖွယ်ရှိပါက တစ်ဆင့် မြင့်ကျွမ်းကျင်ရာထူးကို တိုးမြှင့်ခံစားခွင့် ရရှိ နိုင်ပါတယ်။ အခြေခံပညာကဏ္ဍ အတွက် လစာနှုန်းတူ ပညာရှင်နှင့် ကျွမ်းကျင်ဝန်ထမ်းရာထူးသတ်မှတ်ချက်များမှာ အောက်ပါအတိုင်းဖြစ်ပါတယ်။ ကျွန်တော် ဖတ်ပြပါမယ်။ ဒီဘက်ကတော့ ပညာရှင်(သင်ကြားရေး) နဲ့ ဟိုဘက်က ကျွမ်းကျင် (စီမံ)တို့ ဖြစ်ပါတယ်။ပညာရှင်သင်ကြားရေးမှာ မူလတန်းပြ၊ မူလတန်းပြသည် ကျွမ်းကျင် (စီမံ) စာရေး(၁)နဲ့ လစာတူပါတယ်။ လစာက (၄၇၀၀၀)နှစ်တိုး (၁၀၀၀)နဲ့ နောက်ဆုံး (၅၂၀၀၀) ဖြစ်ပါတယ်။ နောက်တစ်ခါ ပညာရှင် (သင်ကြားရေး) အလယ်တန်းပြနဲ့ ကျွမ်းကျင်(စီမံ) စာရေး(၂)တို့ ရာထူး တူပါတယ်။ လစာလည်း တူပါတယ်။ အခြေခံလစာက (၅၃၀၀၀)နဲ့ (၁၀၀၀)တိုးနဲ့ (၅၈၀၀၀) ဖြစ်ပါတယ်။ နံပါတ် (၃) နောက်ပညာရှင်အဆင့်မှာ အထက်တန်းပြ၊ အလယ်တန်း ကျောင်းအုပ်၊ နောက် တစ်ခါ ဒုတိယဦးစီးမှူး(စီမံကိန်း) ဒါကပညာရှင်ဖြစ်ပါတယ်။ ကျွမ်းကျင်အဆင့်ကတော့ ဌာနခွဲ စာရေးကြီးနဲ့ ဒုတိယဦးစီးမှူးတို့ ဖြစ်ပါတယ်။ သူတို့ရဲ့ အခြေခံလစာကတော့ (၅၉၀၀၀) ကနေပြီးတော့(၁၀၀၀)တိုးနဲ့ (၆၄၀၀၀)ဖြစ်ပါတယ်။ နောက် ကျွမ်းကျင်တစ်ခုကတော့ ပညာရှင် အဆင့်မှာ မရှိပါဘူး။ ရုံး အုပ်နဲ့ ဦးစီးမှူးဖြစ်ပါတယ်။ ရုံးအုပ်တို့ ၊ ဦးစီးမှူးတို့ကတော့ အခြေခံလစာက (၆၅၀၀၀)နဲ့(၁၀၀၀)တိုးနဲ့ (၇၀၀၀၀)ဖြစ်ပါတယ်။နောက်တစ်ခုကတော့ ပညာရှင် (သင်ကြားရေး) မှာ အထက်တန်းကျောင်းအုပ်၊ မြို့နယ်ပညာရေးမှူး၊ ဦးစီးအရာရှိ၊ နောက် လက်ထောက် တိုင်းဒေသကြီး/ ပြည်နယ်ပညာရေးမှူးတို့ဟာ ကျွမ်းကျင်(စီမံ) ဦးစီးအရာရှိနဲ့ ရာထူးတူပါတယ်။ လစာနှုန်းလည်းတူပါတယ်။ အခြေခံလစာ(၁၀၀၀၀၀)နဲ့ (၂၀၀၀)တိုး (၁၀၂၀၀၀) ဖြစ်ပါတယ်။ ပညာရှင်အုပ်စုအတွက် အထက်တန်းကျောင်းအုပ်ကို အရာရှိငယ်လစာနှုန်းရာထူး အဖြစ် သတ်မှတ်ထားသဖြင့် အလယ်တန်းကျောင်းအုပ်အား အထက်တန်းပြလစာနှုန်းအတိုင်း ခံစားခွင့် ပြု ထားခြင်းဖြစ်ပါတယ်။ အလယ်တန်းကျောင်းအုပ်အား လစာနှုန်းတစ်ခုကို ကျော်၍ အထက်တန်းကျောင်းအုပ်ရာထူးသို့ တိုက်ရိုက်တိုးမြှင့် ခန့်ထားပေးနိုင်ပါတယ်။ ကျွမ်းကျင် အုပ်စုရှိ ဌာနခွဲစာရေး /ဒု-ဦးစီးမှူးတစ်ဦးသည် ရုံးအုပ် /ဦးစီးမှူးရာထူး ရရှိပြီးမှသာ ဦးစီးအရာရှိ ရာထူးကို တိုးမြှင့်ခန့်ထားလို့ရပါတယ်။ တစ်နိုင်ငံလုံးအတိုင်းအတာအရ အလယ်တန်းကျောင်းအုပ် ရာထူးနေရာ (၂၂၂၆)ဦး၊ အထက်တန်းကျောင်းအုပ်ရာထူးနေရာ(၁၂၁၁)ဦး ခွင့်ပြု ထားပါတယ်။ သို့ဖြစ်၍ နိုင်ငံတော်၏ ဝန်ထမ်းအမျိုးအစားအလိုက် လစာနှုန်းသတ်မှတ်ချက်အရ အလယ်တန်းကျောင်းအုပ်များအား၊ ဦးစီးမှူးရာထူးလစာနှုန်းသို့ တိုးမြှင့်ခံစား ခွင့်ပြုရန် လောလောဆယ် အစီအစဉ် မရှိသေးပါကြောင်း ဖြေကြားအပ်ပါတယ်။ မေးခွန်း(၆)ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၆) အမျိုးသားလွှတ်တော် ကိုယ်စားလှယ် ဒေါက်တာ တင်ရွှေ ရဲ့ ပညာရေးကဏ္ဍဆိုင်ရာ မေးမြန်းချက် ဖြစ်ပါတယ်။ ဒီ ပြည်ထောင်စုသမ္မတမြန်မာနိုင်ငံတော်၏ အစိုးရသစ်လက်ထက်တွင် အခြေခံပညာမူလတန်းကျောင်း၊ အလယ်တန်းကျောင်းနှင့် အထက်တန်းကျောင်းတို့တွင် ကာယပညာ၊ ပန်း ချီပညာနဲ့ အနုပညာသင်ကြားပေးမှုအခြေအနေနှင့် သက်ဆိုင်သောဘာသာရပ်အလိုက် ဆရာများ ခန့်ထား နိုင်မှုအခြေအနေကို မေးထားတာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပညာရေးဝန်ကြီးဌာနဟာ ပညာရေးကောလိပ်များနှင့် ပညာရေး တက္ကသိုလ်များမှ ဆရာ၊ ဆရာမလောင်းများကို သင်တန်း ပေးပြီး အခြေခံပညာကျောင်းအသီးသီးတွင် အထက်တန်းပြ၊ အလယ်တန်းပြ၊ မူလတန်းပြများအဖြစ် ခန့်ထားတာဝန်ပေးလျက်ရှိပါတယ်။ ပညာရေးကောလိပ် နှင့် ပညာရေးတက္ကသိုလ်များမှ သင်တန်းဆင်းများအားလုံးသည် သင်တန်းကာလတွင်ကာယပညာ၊ ပန်းချီပညာနဲ့ အနုပညာရပ်များကို သင်ကြားခဲ့ကြရပါတယ်။ ပန်းချီပညာနဲ့ အနုပညာအတွက် ဖွဲ့စည်းပုံအရ သီးခြားဆရာ ခန့်ထားခြင်းမရှိ သော်လည်း ပညာရေးကောလိပ် နဲ့ ပညာရေး တက္ကသိုလ်သင်တန်းဆင်း ဆရာ၊ ဆရာမအား လုံး အခြေခံပညာကျောင်းများတွင် ရှိပါတယ်။ မူလတန်းအဆင့်တွင် ရသပညာ သင်ကြားရန်၊ တစ်ပတ်လျှင် စာသင်ချိန် (၃)ချိန်နှင့် တစ်နှစ် အတွက် စာသင်ချိန် (၁၀၈)ချိန်၊ အလယ်တန်းနှင့် အထက်တန်းအဆင့်တွင် တစ်ပတ်လျှင် စာသင်ချိန်(၁)ချိန်နှင့် တစ်နှစ်အတွက် စာသင်ချိန် (၃၆)ချိန် ခွဲဝေထားပါတယ်။ အဆိုပါ ရသ ပညာသင်ကြားရန် အချိန်များတွင် ပန်းချီအနုပညာကို သင်ကြားနိုင်ရန် စီစဉ်ထားရှိပြီး ဖြစ်ပါတယ်။ မူလတန်းအဆင့်တွင် ကာယပညာသင်ကြားရန် ဖွဲ့စည်းပုံအရ ဆရာခန့်ထားခြင်း ၊ မရှိသော်လည်း ဆ ရာ၊ ဆရာမများက ကာယနှင့် အားကစားဆောင်ရွက်ရန် တစ်ပတ်လျှင် စာသင်ချိန်(၄)ချိန်နှင့် တစ် နှစ်အတွက် စာသင်ချိန် (၁၄၄)ချိန် ခွဲဝေ၍ သင်ကြားရန် စီစဉ်ထား ရှိပြီး ဖြစ်ပါတယ်။ ကာယပညာသင်ကြားရန် အလယ်တန်းကျောင်းတွင် အလယ်တန်းပြ (ကာယ)၊ အထက်တန်းကျောင်းတွင် အထက်တန်းပြ (ကာယ)၊ ကျောင်းတစ်ကျောင်းလျှင် တစ်ဦးစီ ခန့်ထား ပေးပါတယ်။ အလယ်တန်းအဆင့်တွင် ကာယသင်ကြားရန် တစ်ပတ်လျှင် (၂)ချိန်နှုန်းဖြင့် (၁)နှစ် အတွက် (၇၂)ချိန်၊ အထက်တန်းအဆင့်တွင် ကာယနှင့်ဘဝတွက်တာကျွမ်းကျင်စရာ ဘာသာရပ် အတွက် တစ်ပတ်လျှင်စာသင်ချိန်(၁)ချိန်နှုန်းဖြင့် တစ်နှစ်အတွက် စာသင်ချိန် (၃၆)ချိန် သင်ကြား ရန် စီ စဉ်ထားပြီးဖြစ်ပါတယ်။ အလယ်တန်းပြ (ကာယ)အဖြစ် သင်တန်းများ ပေးပြီး ခန့်ထား ပြီး နောက် လုပ်သက်အရ အထက်တန်းပြ(ကာယ)အဖြစ် ရာထူးတိုးမြှင့် ပေးပါတယ်။ ဆရာ အတတ်သင်သိပ္ပံများတွင် ၁၉၈၅ ခုနှစ်မှစ၍ ကာယဆရာသင်တန်း (၈) ကြိမ် ဖွင့်လှစ်၍ ကာယ ဆရာ (၄၉၀၀)ဦး၊ ၂၀၀၁ ခုနှစ်မှစ၍ ပညာရေးဝန်ကြီးဌာန အစီအစဉ်ဖြင့် သင်တန်း (၂) ကြိမ်ဖွင့် လှစ်၍ ကာယဆရာ (၈၀၀)ဦး၊ အမှတ်(၁) အခြေခံပညာဦးစီးဌာန အစီအစဉ်ဖြင့် ၂၀၀၀ ပြည့်နှစ် မှ ၂၀၁၁ ခုနှစ် အထိသင်တန်း(၃) ကြိမ်ဖွင့်လှစ်၍ကာယဆရာ(၅၅၀)ဦး၊ အမှတ်(၂)အခြေခံပညာ ဦးစီးဌာန အစီအစဉ်ဖြင့် ၁၉၉၉ ခုနှစ်မှ ၂၀၁၁ ခုနှစ်အထိ သင်တန်း (၃) ကြိမ်ဖွင့်လှစ်၍ ကာယ ဆရာ(၆၀၀) ဦး၊ အမှတ်(၃) အခြေခံပညာဦးစီးဌာန အစီအစဉ်ဖြင့် ၂၀၀၀ပြည့်နှစ်မှ ၂၀၁၁ ခုနှစ် အထိ သင်တန်း (၄)ကြိမ်ဖွင့်လှစ်၍ ကာယဆရာ (၆၀၀)ဦး၊ စုစုပေါင်း ကာယဆရာ(၇၄၅၀)ဦး လေ့ကျင့်သင်တန်းပေး ခန့်ထားခဲ့သော်လည်း အငြိမ်းစားယူခြင်း၊ ကာယဆရာမှ ဘာသာရပ်သင် ဆရာသို့ ပြောင်းရွှေ့ တာဝန် ထမ်းဆောင်ခြင်းများ ရှိခဲ့သဖြင့် ယခုအခါ တွင် အထက်တန်းကျောင်းများတွင် ကာယဆရာ (၉၉၄)ဦးနှင့် အလယ်တန်းကျောင်းများတွင် ကာယဆရာ (၁၅၁၈) ဦး ခန့်ထားပြီး သင်ကြားပေးလျက်ရှိတယ်။ နှစ်စဉ် အခြေခံပညာဦးစီးဌာန အလိုက်လည်း ဖွဲ့စည်းပုံအရ လစ်လပ်သော ကာယဆရာများ ပြည့်မီရေးအတွက် ကာယဆရာသင်တန်းများ ဖွင့်လှစ် ဆောင်ရွက်နေပါကြောင်း ရှင်းလင်းဖြေကြားအပ်ပါတယ်။ စစ်ကိုင်းတိုင်းဒေသကြီး မဲဆန္ဒနယ်အမှတ် (၆) အမျိုးသားလွှတ်တော်ကိုယ်စားလှယ် ဦးထွန်းမြင့်၏ မေးခွန်း(၂)ခုကိုတော့ တစ်ပေါင်းတည်း ဖြေ ဆိုခွင့်ပြုပါခင်ဗျား။ လေးစားအပ် ပါသော ဒုတိယဥက္ကဋ္ဌကြီးခင်ဗျား။ ၂၀၁၁ ခုနှစ်၊ ဖေဖော်ဝါရီလတွင် ပြည်ထဲရေးဝန်ကြီးဌာနမှ ကျေးရွာအသစ်များအဖြစ် သတ်မှတ်ပေးခဲ့တဲ့ ထီးချိုင့်မြို့နယ် သစ်တောဧရိယာ အတွင်းရှိ (၁)ဟင်္သာကျေးရွာ၊ (၂)နန်းပေါင်းကျေးရွာ၊ (၃)ရေဖြူလွင်ကျေးရွာ၊ (၄)ကျစ်ကြီးကျေးရွာများတွင် ကိုယ့်အားကိုယ်ကိုး၍ (၁၀)နှစ်ကျော်ဖွင့်လှစ်ထားကြသော တွဲဖက်အခြေခံ ပညာမူလတန်းကျောင်းများကို အဆင့်တိုးမြှင့်ပေးရန် အစီအစဉ် ရှိ /မရှိ နှင့် မေးခွန်း (၂)ကတော့ ကျေးရွာ မသတ်မှတ်သေးသော်လည်း လူနေအိမ်ခြေ (၅၀)ကျော်စုမိနေသည့် သစ် တောဧရိယာအတွင်းရှိ ဒေသများဖြစ်သော (၁) အေးချမ်းလွင်စုရပ်၊ (၂) သစ်ဆုံအင်းစုရပ်များတွင် ကိုယ့်အားကိုယ်ကိုး၍ (၁၀)နှစ်ကျော် ဖွင့်လှစ်ထားခဲ့သော တွဲဖက်အ ခြေခံပညာမူလတန်းကျောင်းများကို အဆင့်တိုးမြှင့် ပေးရန် အစီအစဉ် ရှိ/မရှိ မေးခွန်းဖြစ်ပါတယ်။ လေးစားအပ်ပါသော ဒုတိယဥက္ကဋ္ဌကြီး ခင်ဗျား။ အခြေခံပညာ ကျောင်းဖွင့်လှစ်မည် ဆိုပါက အခြေခံပညာမူလတန်းကျောင်းခွဲ တစ်ကျောင်းလျှင် မြေ(၃)ဧက လိုအပ်မည် ဖြစ်ပါတယ်။ စစ်ကိုင်းတိုင်းဒေသကြီး၊ ထီးချိုင့်မြို့နယ် အတွင်းရှိ ဟင်္သာကျေးရွာ၊ နန်းပေါင်းကျေးရွာ၊ ရေဖြူလွင်ကျေးရွာ၊ အေးချမ်းလွင်ကျေးရွာ တို့သည် ပလပ်မြေများပေါ်တွင် တည်ရှိခြင်းကြောင့် လည်းကောင်း၊ ကျစ် ကြီးကျေးရွာ၊ သစ်ဆုံအင်းကျေးရွာတို့သည် အင်ဒေါင်းကြိုးဝိုင်းပေါ်တွင် တည်ရှိခြင်းကြောင့်လည်းကောင်း၊ ပညာရေး ဝန်ကြီးဌာနအနေဖြင့် ကျောင်းပိုင်မြေ မဟုတ်သည့် အတွက် ကျောင်းဆောင်များ ဆောက်လုပ်ရန် အခက်အခဲများရှိပါတယ်။ ထီးချိုင့်မြို့နယ် သစ်တောကြိုးဝိုင်းဧရိယာအတွင်း ပလပ်မြေပေါ်တွင် တည်ရှိသော ဟင်္သာကျေးရွာ၊ နန်းပေါင်း ကျေးရွာ၊ ရေဖြူလွင်ကျေးရွာ၊ အေးချမ်းလွင်ကျေးရွာနှင့် အင်ဒေါင်းကြိုးဝိုင်းမြေပေါ်တွင် တည်ရှိသော ကျစ်ကြီးကျေးရွာ၊ သစ်ဆုံအင်းကျေးရွာများတွင် ရွေ့လျားကျောင်း Mobile School ကျောင်းများကို ဖွင့်လှစ်ထားရှိပြီး ဖြစ်ပါတယ်။ သို့ပါ၍ အဆိုပါဒေသရှိ ကျောင်းသား/ကျောင်းသူများ ပညာသင်ကြားနိုင်မှု အခွင့်အလမ်းများ ရရှိနေပြီ ဖြစ်ပါတယ်။ အဲဒီအကြောင်းကို ရှင်းလင်းဖြေကြားအပ်ပါတယ်။ နောက်ဆုံးမေးခွန်းကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၁၀) အမျိုးသား လွှတ်တော်ကိုယ်စားလှယ် ဦးနုရဲ့ ပညာရေးကဏ္ဍဆိုင်ရာ မေးမြန်းချက်ဖြစ်ပါတယ်။ မေးမြန်းချက် ကတော့ လက်ရှိဘဏ္ဍာရေးနှစ်တွင် GDP ၏မည်သည့်ရာခိုင်နှုန်းသုံးစွဲလျက်ရှိသည်။ ပညာရေး ရင်းနှီးမှုကို နိုင်ငံတကာ အနိမ့်ဆုံးစံနှုန်းများထက် မလျော့နည်းသော ရန်ပုံငွေခွဲဝေခွင့်ပြုချက်ဖြင့် တိုးမြှင့်သုံးစွဲသွားရန် အစီအစဉ် ရှိ/မရှိ။ သုံးစွဲ သွားရန်ရှိပါက မည်သည့်ဘဏ္ဍာရေးနှစ်တွင် စတင်သုံးစွဲသွားရန်ရှိကြောင်းကို သိလိုပါကြောင်း မေးမြန်းထားပါတယ်။ လေးစားအပ်ပါသော ဒုတိယဥက္ကဋ္ဌကြီးခင်ဗျား။ လက်ရှိ ၂၀၁၁-၂၀၁၂ ဘဏ္ဍာရေးနှစ်တွင် ပြည်ထောင်စုသမ္မတ မြန်မာနိုင်ငံတော်အစိုးရသည် ပညာရေးကဏ္ဍတွင် အဆင့်မြင့်ပညာ ကဏ္ဍ၌ တက္ကသိုလ်၊ ဒီဂရီ ကောလိပ်နှင့်ကောလိပ်(၁၆၂)ခုအခြေခံပညာကဏ္ဍ၌ အခြေခံပညာ ထက်/လယ်/မူ ကျောင်း ပေါင်း (၄၁၂၇၂)ကျောင်းကို ဖွင့်လှစ်ထားပါတယ်။ နိုင်ငံတော်အနေဖြင့် ပညာရေး ကဏ္ဍအတွက် ပညာရေးအသုံးစရိတ် ငွေကျပ်သန်းပေါင်း(၃၅၂၅၈၄)ကို ကျခံသုံးစွဲနေပြီ ဖြစ်ပါတယ်။ ပညာရေး ကဏ္ဍအတွက် GDP (၀.၇၇)ရာခိုင်နှုန်း သာရှိသော်လည်း အစိုးရအဖွဲ့ အသုံးစရိတ်၏ (၄.၄၂) ရာခိုင်နှုန်းဖြစ်ပါတယ်။ ဒါ (က)ပါ။ (ခ)ကတော့ ယခုပညာသင်နှစ်တွင် မသင်မနေရ မူလတန်း ပညာရေးစနစ်ကို အစပျိုးအကောင်အထည်ဖော်ဆောင်ရွက်နိုင်ရန် မူလတန်းကျောင်းသား (၅)သန်းကျော်အတွက် ကျောင်း သုံးပုံနှိပ်စာအုပ် တန်ဖိုးငွေ ကျပ်သန်းပေါင်း(၂၀၈၇)သန်းကို နိုင်ငံတော်မှ ထ ပ်ဆောင်းခွင့်ပြု၍ အခမဲ့ထောက်ပံ့ ပေးခဲ့ပါတယ်။ ယခု ပညာသင်နှစ်တွင် ပဲခူးဒီဂရီကောလိပ်နဲ့ ရွှေဘို ဒီဂရီကောလိပ်တို့ကို တက္က သိုလ်အဖြစ် အဆင့်မြှင့်ပေးခဲ့ပြီး ကိုယ့်အားကိုယ်ကိုး ဆောင်ရွက်နေသောကျောင်း (၂၈၀)ကျောင်းကို အခြေခံပညာမူလတန်းကျောင်းခွဲ၊ အခြေခံပညာ မူလတန်းကျောင်းများအဖြစ်လည်း အဆင့် တိုးမြှင့်ဖွင့်လှစ်ခဲ့ပါတယ်။ လက်ရှိကျောင်းများမှ အခြေခံပညာအထက်တန်းကျောင်းများအဖြစ် (၂၈)ကျောင်း၊ အလယ်တန်းကျောင်းအဖြစ် (၂၂)ကျောင်းနဲ့ အခြေခံပညာ မူလတန်းကျောင်း အဆင့်သို့ (၁၀၂)ကျောင်းကို လည်းကောင်း၊ ကျောင်းခွဲများအဖြစ် အထက်တန်းအဆင့်(၄၁)ကျောင်း၊ အလယ်တန်းအဆင့် (၈၂)ကျောင်းနဲ့ မူလတန်းအဆင့် (၂၆၉)ကျောင်းနှင့် မူလတန်းလွန်ကျောင်း (၂၄၂)ကျောင်းကို လည်း ကျောင်း အဆင့်တိုးမြှင့် ဆောင်ရွက်ပေးခဲ့ပါတယ်။ တက္ကသိုလ်၊ ကောလိပ်၊ သိပ္ပံနဲ့ အခြေခံပညာကျောင်းများကို အသစ်ဖွင့်လှစ်ပေးခြင်း၊ ကျောင်းအဆင့် တိုးချဲ့ခဲ့ ခြင်းများကို ဆောင်ရွက်ခဲ့သည့်အတွက် ဆရာ ဆရာမများတိုးချဲ့ ခန့်ထားရခြင်း၊ အဆောက်အဦများ ထပ်မံ ဆောက်လုပ်ပေးရခြင်းနဲ့ သင်ကြား သင်ယူမှု အထောက်အကူပြုပစ္စည်းများ ထပ်မံဖြည့်တင်း ရခြင်းများကို ဆောင်ရွက်နေပြီ ဖြစ်ပါ၍ ပညာရေးအသုံးစရိတ်သည် ယခုနှစ်ကပင်စ၍ တိုးပြီးပညာရေး ရင်းနှီးမြှုပ်နှံမှုကို ဆောင်ရွက်နေပြီဖြစ်ပါတယ်။ (ဂ) ပညာရေးရင်းနှီးမြှုပ်နှံမှု အပြင် နိုင်ငံတော်၏ ဖွံ့ဖြိုးတိုးတက်မှု အပေါ် မူတည်၍ ဆောင်ရွက်နေခြင်းဖြစ်ပါတယ်။ လာမည့် ၂၀၁၂-၂၀၁၃ ဘဏ္ဍာရေးနှစ်တွင် အခြေခံပညာမှ တက္ကသိုလ်အထိ ပညာသင်ကြားနေသော ပညာတော်သည့် ကျောင်းသား/ ကျောင်းသူများအတွက် ပညာသင်ဆု (Scholarship) နဲ့ ထောက်ပံ့ကြေး (Stipend)ပေးရန်လိုသော ကျောင်းသားများအတွက် ပညာသင်ထောက် ပံ့ကြေး ငွေကျပ် (၁,၀၈)ဘီလီယံကို ချီးမြှင့် ရန်လည်း စီစဉ်ထားပြီး ဖြစ်ပါတယ်။ နှစ်စဉ်လည်း တိုးချဲ့ သုံးစွဲသွားမည်ဖြစ်ပါတယ်။ ထို့အတူ တက္ကသိုလ်၊ ဒီဂရီ ကောလိပ်၊ ကောလိပ်၊ သိပ္ပံနဲ့ အခြေခံ ပညာကျောင်း အသီးသီး ကိုလည်း ကျောင်းအဆင့်တိုးမြှင့်ခြင်း၊ ကျောင်းအသစ်ဖွင့်လှစ်ခြင်းများ ကိုလည်း နိုင်ငံတော် ၏ ဖွံ့ဖြိုးတိုးတက်မှုအပေါ်အခြေခံ၍ ဆက်လက်ဆောင် ရွက်သွားမည် ဖြစ်ပါတယ်။ ဆရာများ တိုးချဲ့ခန့်ထားခြင်း၊ သင်ကြားသင်ယူမှု အထောက်အကူပြုပစ္စည်းများ ဖြည့်ဆည်းပေးခြင်း၊ သုတေသန လုပ်ငန်းများ တိုးချဲ့ဆောင်ရွက်ခြင်း၊ ကျောင်း အဆောက်အဦ သစ်များထပ်မံဆောက်လုပ်ခြင်းများကို ယခုနှစ်မှပင်စတင်၍ နှစ်စဉ် စဉ်ဆက်မပြတ် ဆောင်ရွက် နေသည့်အတွက် နိုင်ငံတော်အနေဖြင့် ပညာရေး ကဏ္ဍရင်းနှီးမြှုပ်နှံမှုသည် တစ်နှစ်ထက်တစ်နှစ် တိုးတက်လာပြီး GDP နှင့် အစိုးရအသုံးစရိတ် ၏ ပညာရေးကဏ္ဍအတွက် အသုံးပြုမှုဆိုင်ရာ ရာခိုင်နှုန်းများသည် တစ်နှစ်ထက်တစ် နှစ် ပိုမိုတိုးတက်မြင့်မားလာပြ ဖြစ်ပါကြောင်း ရှင်းလင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
</section>
</discussion>
<postface>
<title>အမျိုးသားလွှတ်တော် ၂၂ ရက်မြောက်နေ့ အစည်းအဝေးရပ်နားကြောင်းနှင့် ၂၃ ရက်မြောက်နေ့အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော် ဒုတိယပုံမှန်အစည်းအဝေး ၂၂ ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၃ ရက်မြောက်နေ့ကို ၂၀၁၁ ခုနှစ်၊ စက်တင်ဘာလ ၂၂ ရက် (ကြာသပတေးနေ့) နံနက် ၁၀းဝဝ နာရီအချိန်မှာ ဆက်လက် ကျင်းပမှာ ဖြစ်ကြောင်း ကြေညာပါတယ်။ (ဩဘာသံများ)</speech>
<speech type="mc">အမျိုးသားလွှတ်တော် ဒုတိယဥက္ကဋ္ဌကြီး ပြန်လည်ထွက်ခွာ ပါပြီ ခင်ဗျား</speech>
<speech type="mc">အမျိုးသားလွှတ်တော် ကိုယ်စားလှယ်များ အားလုံး ပြန်လည် ထွက်ခွာနိုင်ပါပြီခင်ဗျား</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၂ ရက်မြောက်နေ့ အစည်းအဝေးကို ၁၄၄၂ နာရီအချိန်တွင် ရပ်နားပါသည်။</p>
</postface>
</transcript>
</doc>
