<doc>
<docinfo>
<docno>01-04-09.xml</docno>
<pdf>01-04-09.pdf</pdf>
<term value='01'>ပထမအကြိမ်</term>
<session value='04' />
<sittingday value='09' />

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး နဝမနေ့မှတ်တမ်း</title>
<date value='16-07-2012'>၁၃၇၄ ခုနှစ်၊ ပထမဝါဆိုလပြည့်ကျော် ၁၃ ရက် (၂၀၁၂ ခုနှစ်၊ ဇူလိုင်လ ၁၆ ရက်) (တနင်္လာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး နဝမနေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်း မော် ၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန်အစည်းအဝေးရဲ့ နဝမနေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား၊ဒီကနေ့ ကျင်းပတဲ့ ပထမအကြိမ်အမျိုးသားလွှတ်တော် စတုတ္ထပုံမှန်အစည်းအဝေး နဝမနေ့မှာ အမျိုးသားလွှတ်တော် ကိုယ်စားလှယ်များ စိစစ်ရေးကော်မတီရဲ့တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၃)ဦးရှိပြီး ဒီကနေ့ အစည်းအဝေးကို (၂၀၉) ဦးတက်ရောက် ပါတယ် အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၃.၇၂) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ္ရေ သုံးပုံတစ်ပုံထက်ကျော်လွန်တဲ့အတွက် အမျိုးသား လွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က)နဲ့ (ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား၊အမျိုးသားလွှတ်တော် ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ နဝမနေ့အစီအစဉ်ကို အမျိုးသားလွှတ်တော် ကိုယ်စားလှယ်များ ထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲ���ယ်(၁)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက်အခြားလွှတ်တော် ကိုယ်စားလှယ်တစ်ဦးက သော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">ဦးတင်မောင်ဝင်း၊ မန္တလေး(၃) တင်ပြဖို့ ဖြစ်ပါတယ်</speech>
<speech><mp id="99">ဦးတင်မောင်ဝင်း၊ မန္တလေးတိုင်းဒေသကြီးဆန္ဒနယ်အမှတ်၃)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော် မန္တလေးတိုင်းဒေသကြီး မဲဆန္ဒနယ် အမှတ်(၃)က အမျိုးသားလွှတ်တော် ကိုယ်စားလှယ် ဦးတင်မောင်ဝင်း ဖြစ်ပါတယ်။ မန္တလေးတိုင်း ဒေသကြီး မဲဆန္ဒနယ်အမှတ်(၄)မှ အမျိုးသားလွှတ်တော် ကိုယ်စားလှယ် ဦးဝင်းမောင် ၏ ကိုယ်စား ခွင့်ပန်ကြားခြင်း ဖြစ်ပါတယ်။ ဦးဝင်းမောင် ဟာ မျက်စိခွဲစိတ်ထားတဲ့ ရောဂါ၊ နောက် ဒူးနာဝေဒနာ၊ နောက် ချောင်းဆိုးရင်ကြပ် ဝေဒနာများကို ခံစားနေရတဲ့အတွက်ကြောင့် ယနေ့ ၁၆-၇-၂၀၁၂ ရက်နေ့မှ ၃-၈-၂၀၁၂ ရက်နေ့ထိ ခွင့် (၁၉)ရက် သတ်မှတ်ပေးနိုင်ပါရန် လေးစားစွာ တင်ပြအပ် ပါတယ်။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခ��င့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးထွန်းမြင့်၊ စစ်ကိုင်း(၆) တင်ပြဖို့ ဖြစ်ပါတယ်</speech>
<speech><mp id="54">ဦးထွန်းမြင့်၊ စစ်ကိုင်းတိုင်းဒေသကြီး မဲဆန္ဒနယ်</mp>ကျွန်တော်စစ်ကိုင်းတိုင်း ဒေသကြီး မဲဆန္ဒနယ်အမှတ်(၆) ဦးထွန်းမြင့် က စစ်ကိုင်းတိုင်းဒေသကြီး မဲဆန္ဒနယ်အမှတ်(၁၂)မှ ဦးမြတ်ကို ကိုယ်စား ခွင့်တိုင်ကြားသွားမှာ ဖြစ်ပါတယ်။ ဦးမြတ်ကို သည် ကိုယ်ရေး ကိုယ်တာ ကိစ္စများ ဆောင်ရွက်ရန် ရှိပါ၍ ၁၆-၇-၂၀၁၂ ရက်နေ့မှ ၂၀-၇-၂၀၁၂ ရက်နေ့အထိ ခွင့် (၅)ရက် ပေးပါရန် ဦးမြတ်ကို ကိုယ်စား ခွင့်ပန်ကြားအပ်ပါတယ်။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဒေါက်တာဌေးနိုင်၊ ဧရာဝတီ(၇) တင်ပြပါ</speech>
<speech><mp id="163">ဒေါက်တာဌေးနိုင်၊ ဧရာဝတီတိုင်းဒေသကြီး မဲဆန္ဒနယ်အမှတ်)</mp>လေးစားအပ်တဲ့ ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး မဲဆန္ဒနယ်မြေ အမှတ်(၁၂) အမျိုးသားလွှတ်တော် ကိုယ်စားလှယ် ဦးလှိုင်ဦး ဟာ ကိုယ်တိုင်ဆောင်ရွက်ရမယ့် ကိစ္စများရှိ သဖြင့် ဒီနေ့ တစ်ရက်အား ခွင့်အဖြစ် သတ်မှတ်ပေးပါရန် ဦလှိုင်ဦး ကိုယ်စား ဧရာဝတီတိုင်းဒေသကြီးမဲဆန္ဒနယ်မြေအမှတ်(၇) အမျိုးသားလွှတ်တော် ကိုယ်စားလှယ် ကျွန်တော် ဒေါက်တာဌေးနိုင် မှ လေးစားစွာ ခွင့်ပန်ကြား အပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဇော်ဝင်း၊ မွန်(၁၀) တင်ပြဖို့ ဖြစ်ပါတယ်</speech>
<speech><mp id="118">ဦးဇော်ဝင်း၊ မွန်ပြည်နယ် မဲဆန္ဒနယ်အမှတ် (၁၀)</mp>လေးစားရပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့မွန်ပြည်နယ် မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် ဦးဇော်ဝင်း ဖြစ်ပါတယ်။ မွန်ပြည်နယ်မဲဆန္ဒနယ်အမှတ်၁၂)မှ အမျိုးသားလွှတ်တော် ကိုယ်စားလှယ် ဦးဇော်နိုင်ဦး သည် မိသာစုကျန်းမာရေးကိစ္စဆောင်ရွက်ရန် ရှိပါသဖြင့် ၁၆-၇-၂၀၁၂ မှ ၁၈-၇-၂၀၁၂ ထိ ခွင့် (၃)ရက်ပေးနိုင်ပါရန် လေးစားစွာ တင်ပြအပ် ပါတယ်။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဝင်းနိုင်ရှိန်၊ ပဲခူး(၅) တင်ပြဖို့ ဖြစ်ပါတယ်</speech>
<speech><mp id="77">ဦးဝင်းနိုင်ရှိန်၊ ပဲခူးတိုင်းဒေသကြီး မဲဆန္ဒနယ်အမှတ် (၅)</mp>လေးစားအပ်တဲ့ အမျိုးသားလွှတ်တော် ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ် (၆)မှ အမျိုးသား လွှတ်တော် ကိုယ်စားလှယ် ဦးသက်နိုင်ဦး သည် အစာအိမ်ရောဂါ ခံစားနေရပါ၍ အဆောင်တွင် တစ်ရက်နားရန် အဆောင်ဆရာဝန်၏ ခွင့်ပြုချက်အရ ၁၆-၇-၂၀၁၂ ရက်နေ့အား ခွင့်အဖြစ် သတ်မှတ်ပေးပါရန် ၎င်း၏ ကိုယ်စား ပဲခူးတိုင်းဒေသကြီး မဲဆန္ဒနယ်အမှတ် (၅) ကျွန်တော် ဦးဝင်းနိုင်ရှိန် မှ လေးစားစွာ ခွင့်ပန်ကြားအပ်ပါတယ်။</speech>
<speech type="speaker">ယခုခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးအောင်ကြည်ညွန့်၊ မကွေး(၄) တင်ပြဖို့ ဖြစ်ပါတယ်</speech>
<speech><mp id="1158">ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ်အမှဏ)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးခင်ဗျား ။ ဧရာဝတီတိုင်း မဲဆန္ဒနယ်အမှတ် (၁၀)မှ ဦးသိမ်းဆွေ ဟာ ခြေဖဝါးခွဲစိတ်ကုသမှု ခံယူထားရတဲ့အတွက် ဒီကနေ့ ၁၆-၇-၂၀၁၂ ရက်နေ့မှ ၁၈-၇-၂၀၁၂ ရက်နေ့ထိ ခွင့်(၃)ရက်သတ်မှတ်ပေးပါရန် ဦးသိမ်းဆွေ ရဲ့ ကိုယ်စား မကွေးတိုင်း ဒေသကြီး မဲဆန္ဒနယ်အမှတ်(၄)မှ ကျွန်တော် ဦးအောင်ကြည်ညွန့် မှ ခွင့်ပန်ကြားအပ် ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးပေါ်လျှံလွင်၊ ချင်း(၉) တင်ပြပါ</speech>
<speech><mp id="45">ဦးပေါ်လျှံလွင်၊ ချင်းပြည်နယ်မဲဆန္ဒနယ်အမှတ်(၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ချင်းပြည်နယ်မဲဆန္ဒနယ်အမှတ်(၁၁) အမျိုးသားလွှတ်တော် ကိုယ်စားလှယ် ဦးဝှေ့ယိန်း သည် နေမကောင်းပါသဖြင့် ယနေ့ ဇူလိုင်လ ၁၆ ရက်နေ့ တစ်ရက်ကို ခွင့်အဖြစ် သတ်မှတ်ပေးပါရန် ကျွန်တော် ချင်းပြည်နယ်မဲဆန္ဒနယ်အမှတ်(၉) အမျိုးသားလွှတ်တော် ကိုယ်စားလှယ်ဦးပေါ်လျှံလွင် က လေးစားစွာဖြင့် ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဗိုလ်မှူးချုပ် ကျော်ဦးလွင် တင်ပြဖို့ ဖြစ်ပါတယ်</speech>
<speech><mp id="000">ဗိုလ်မှူးချုပ်ကျော်ဦးလွင် (တပ်မတော်သားကိုယ်စားလှယ်)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ တပ်မတော်သား အမျိုးသားလွှတ်တော် ကိုယ်စားလှယ် ကြည်း ၂၃၂၇၀ ဗိုလ်မှူး ဇော်မြင့် ဟာ နေမကောင်းပါသဖြင့် ယနေ့ ဇူလိုင်လ ၁၆ ရက်နေ့ တစ်ရက်အား ခွင့်အဖြစ် သတ်မှတ်ပေးပါရန် ၎င်း၏ ကိုယ်စား ကျွန်တော် တပ်မတော် သား အမျိုးသားလွှတ်တော် ကိုယ်စားလှယ် ပြန်တမ်းဝင်အမှတ် ကြည်း ၁၃၇၆၅ ဗိုလ်မှူးချုပ် ကျော်ဦးလွင် မှလေးစားစွာ ပန်ကြားအပ်ပါတယ် ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များကြား။ ဒီကနေ့ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး နဝမနေ့ကို တက်ရောက်ခွင့်ရှိတဲ့ အမျိုးသား လွှတ်တော် ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၆)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ၈)ဦးဖြစ်၍ အမျိုးသားလွှတ်တော်ကခွင့်ပြုထားသူ (၁၄)ဦး ဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၂) အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော်သို့ အမျိုးသားလွှတ်တော် ကိုယ်စားလှယ်များ မေးမြန်းထားတဲ့ ကြယ်ပွင့် ပြ ထားသော မေးခွန်းများကို မေးမြန်းခြင်းနဲ့ဖြေကြားခြင်း အစီအစဉ်ကို ဆောင်ရွက်မှာဖြစ်ပါတယ်</speech>
<speech type="speaker">ယခု လွှတ်တော်ကိုယ်စားလှယ် လေးဦးက မေးမြန်းတဲ့မေးခွန်းတွေဟာ ကျန်းမာရေး ဝန်ကြီးဌာန၊ ဒုတိယဝန်ကြီးက ဖြေကြားမယ့် မေးခွန်းတွေ ဖြစ်ပါတယ်။ လွှတ်တော်ကိုယ်စားလှယ် များက သက်ဆိုင်ရာ မေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်။</speech>
<title>ပဲခူးတိုင်းဒေသကြီး၊ လက်ပံတန်းမြို့နယ်၊ ဇီးဖြူကုန်းရွာတွင် ဖွင့်လှစ်ခွင့်ရပြီးသော (၁၆)ခုတင်ဆံ့ ဆေးရုံကို ဆောက်လုပ်ခွင့်ချပေးမည့် အစီအစဉ်အား သိရှိလိုခြင်း နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ပဲခူးတိုင်းဒေသကြီး မဲဆန္ဒနယ်အမှတ်၁၀)မှ ဦးမြင့်ထွန်း က ပဲခူးတိုင်းဒေသကြီး၊ လက်ပံတန်းမြို့နယ်၊ ဇီးဖြူကုန်း ရွာတွင် ဖွင့်လှစ်ခွင့်ရပြီးသော (၁၆)ခုတင်ဆံ့ ဆေးရုံကို ဆောက်လုပ်ခွင့်ချပေးမယ့် အစီအစဉ်အား သိရှိလိုခြင်း နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="82">ဦးမြင့်ထွန်း၊ ပဲခူးတိုင်းဒေသကြီး မဲဆန္ဒနယ်အမှတ်(၁၀)</mp>မင်္ဂလာပါခင်ဗျား။ လေးစားအပ်တဲ့ ဥက္ကဋ္ဌကြီးခင်ဗျား။ လက်ပံတန်းမြို့နယ်၊ ဇီးဖြူကုန်းတိုက်နယ်ဒေသ ဆေးရုံနဲ့ ပတ်သက်လို့ မေးမြန်းထားတာ ဖြစ်ပါတယ်။ ကျွန်တော် လွန်ခဲ့တဲ့ နှစ်ပေါင်းများစွာကတည်းက ဒီတိုက်နယ်ဒေသမှာ ကျေးလက်ကျန်းမာရေးဌာန တစ်ခုသာ ရှိပါတယ်။ ကျွန်တော်တို့ တိုက်နယ် အုပ်စုတွေ ပြန်ကြည့်လိုက်မယ်ဆိုရင် ပေါက်တောအုပ်စု၊ လုလင်ကျော်၊ ကွမ်းသီးတစ်ပင်၊ ပျဉ်းကတိုးကုန်း၊ ဆင်မနီ၊ လက်ပံကွင်း၊ သီတာကုန်း၊ ကညင်တို စတဲ့ ကျေးရွာအုပ်စု(၈)အုပ်စုမှာ ကျေးရွာခွဲပေါင်း(၄၉)ရွာနဲ့ လူဦးရေပေါင်း (၅၀၀၀၀)ခန့် ရှိပါတယ်။ ဒီ ကျေးရွာတွေရဲ့ ကျန်းမာရေး အခြေအနေကို ကျွန်တော်တို့ တင်ပြရမယ် ဆိုရင် အနီးစပ်ဆုံးဖြစ်တဲ့ ခမုံ တိုက်နယ် ဆေးရုံနဲ့ သာရဝေါတိုက်နယ်ဆေးရုံ ကိုသာ အားကိုးကြရပြီးတော့မှ အဲဒီဆေးရုံကို သွားတဲ့အခါ မှာလည်း မီးရထားလမ်း တစ်ခုတည်းကိုသာ အားကိုးရတာကြောင့် အချိန်မမီဘဲနဲ့ ဒီ အသက် ဆုံးရှုံးရတာတွေလည်း ရှိပါတယ်။ ဒါကြောင့်မို့ ကျေးရွာလူထုတွေအားလုံး စည်းစည်းရုံးရုံး တိုင်ပင်ပြီးတော့မှ ဆေးရုံတစ်ခု လိုပါတယ်ဆိုပြီး ကိုယ်ထူကိုယ်ထ ဆေးရုံအတွက် ကျွန်တော်တို့ တင်ပြခဲ့တဲ့အခါမှာ သက်ဆိုင်ရာ ကျန်းမာရေးဝန်ကြီးဌာန ဖွင့်လှစ်ခွင့် ရရှိပါတယ်။ အဲဒီတော့ ကျွန်တော်တို့ ကိုယ်ထူကိုယ်ထ အနေနဲ့ ငွေစုဆောင်းတဲ့အခါမှာလည်း အလှူငွေ သိန်း (၅၀၀)လောက် ကျွန်တော်တို့ ရရှိပြီးတော့ ဒါ မနှစ်ကပဲ ဆေးရုံရဲ့ Foundation အပိုင်းတွေ ဆောက်လုပ်ပြီးစီးသွားပြီ ဖြစ်ပါတယ်။ ဆေးရုံ အတွက် ဆရာဝန်တွေ၊ ဆရာမတွေလည်း ရရှိပြီး ဖြစ်ပါတယ်၊ သို့သော် ကျွန်တော်တို့ ဒေသမှာရှိတဲ့ ပြည်သူတွေရဲ့ ထည့်ဝင်ငွေဟာ ဒီထက်ပိုပြီး တော့ မတတ်နိုင်တော့တဲ့အတွက်ကြောင့် ဆေးရုံ ဆက်လက် ဆောက်လုပ်တဲ့နေရာမှာ အခက်အခဲရှိပါတယ်။ ကျွန်တော်တို့ရဲ့ ဒီလိုအပ်တဲ့အပိုင်းကို နိုင်ငံတော်အစိုးရအနေနဲ့ နိုင်ငံတော် ဘတ်ဂျက် က ဆောက်လုပ်ပေးဖို့ ဒါ အစီအစဉ် ရှိ/မရှိ မေးမြန်းခြင်းသာ ဖြစ်တဲ့အကြောင်း တင်ပြလိုပါတယ်။ ကျေးဇူးတင်ပါတယ်။</speech>
<title>အစိုးရဝန်ထမ်း ဆရာဝန်များနည်းတူ ပြင်ပဆရာဝန်များကို ဘွဲ့လွန်သင်တန်းများ တက်ရောက် ခွင့်ပြုရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၄)မှ ဒေါက်တာမြတ်ဉာဏစိုး က အစိုးရ ဝန်ထမ်း ဆရာဝန်များနည်းတူပြင်ပဆရာဝန်မျးကို ဘွဲ့လွန် သင်တန်းများ တက်ရောက်ခွင့်ပြုရန် အစီအစဉ် ရှိ /မရှိနဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="136">ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတ်)</mp>လေးစား အပ်ပါတဲ့ အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးပဲ မင်္ဂလာပါခင်ဗျား။ ကျွန်တော် ဒီမေးခွန်းကိုမေးရခြင်း ရည်ရွယ်ချက်ကတော့ ကျွန်တော်တို့ နိုင်ငံရဲ့ ကျန်းမာရေး စောင့်ရှောက်မှု အခန်းကဏ္ဍမှာ နိုင်ငံတော်အပိုင်းနဲ့ ပုဂ္ဂလိက က တာဝန်ယူဆောင်ရွက်နေ တဲ့ အပိုင်း (၂)ပိုင်း ရှိပါတယ် ဥက္ကဋ္ဌကြီး ခင်ဗျား။ နိုင်ငံတော်က ဆေးရုံကြီး တွေ တည် ထောင်ဖွင့်လှစ်ပြီးတော့ နိုင်ငံ အနှံ့အပြားမှာ ဖြန့်ကျက် ပြီးတော့ တာဝန်ယူ ဆောင်ရွက်ပေးနေသလိုပဲ ဆေးရုံတွေ၊ ကိုယ်ပိုင် ဆေးကုခန်းတွေ အနေနဲ့ ပုဂ္ဂလိက အခန်းကဏ္ဍကလည်း ပြည်သူတွေရဲ့ ကျန်းမာရေးကို တစ်ဖက် တစ်လမ်းက စောင့်ရှောက်ပေးနေတာ ရှိပါတယ်။ ယနေ့အချိန်မှာဆိုရင် ကျွန်တော်တို့နိုင်ငံမှာရှိတဲ့ ဆေးတက္ကသိုလ် (၄)ခုက နေပြီးတော့ ဆေးပညာရှင်တွေကို မွေးထုတ်ပေးနေပါတယ်။ သွားဘက်ဆိုင်ရာ ဆေးတက္ကသိုလ် (၂)ခုကလည်း ဆေးပညာရှင်ကို မွေးထုတ်ပေးနေပါတယ်။ ဆေးပညာရှင်တွေ အကုန်လုံးကိုလည်းနိုင်ငံတော် ကနေပြီးတော့ ဝန်ထမ်းအဖြစ် ခန့်အပ်တာဝန်ပေးအပ်နိုင်ခြင်းလည်း မရှိပါဘူးခင်ဗျား။ အဲဒီတော့ ဘယ်လိုပဲဖြစ်ဖြစ် ကျွန်တော်တို့ ပုဂ္ဂလိကကျန်းမာရေး စောင့်ရှောက်မှု အခန်းကဏ္ဍဟာ နိုင်ငံတိုင်း၊ နိုင်ငံတိုင်းမှာ ထွန်းကားပြီးတော့ ဒါ ပြည်သူတွေကို တစ်ဖက်တစ်လမ်းကနေပြီးတော့ ဒါ General Practitioner တွေ အနေနဲ့ GP အနေနဲ့ စောင့်ရှောက်မှုပေးနေတာ ဖြစ်ပါတယ်။ ကျွန်တော်တို့ နိုင်ငံရဲ့ ဆေးပညာသင်ကြားရေး အဆင့်အတန်းဟာဆိုရင် အရှေ့တောင်အာရှဒေသတွင်း ၊ အာရှ ဒေသအတွင်းမှာ အင်မတန်မှ ထူးခြားကောင်းမွန်တဲ့ အနေအထားရှိပါတယ်။ အားလုံးက လေးစား ရတဲ့ အနေအထားလည်း ရှိပါတယ်။ ဒါပေမဲ့ ဒီနေရာမှာ ဝမ်းနည်းစရာ ကောင်းတာကတော့ ကျွန်တော်တို့ ဘွဲ့လွန်ဆေးပညာများကို ဆည်းပူးခွင့် ရရှိတဲ့အခါမှာ အစိုးရဝန်ထမ်း ဆရာဝန်များ သာ ရရှိပြီးတော့ ပြင်ပအစိုးရဝန်ထမ်း မဟုတ်တဲ့ ဆရာဝန်တွေဟာ ဘွဲ့လွန်သင်တန်းကို ရွေးချယ် တက်ရောက်ခွင့် မရှိပါဘူးခင်ဗျား။ ကျွန်တော်တို့ Diploma and generd practice လို့ခေါ်တဲ့ ဒီပလိုမာ ဒီဂရီ တစ်ခုပဲ ရရှိနိုင်ပါတယ်။ ခွဲစိတ်ဆိုင်ရာ၊ ကျွန်တော်တို့ သားဖွားနှင့် မီးယပ်ဆိုင်ရာ ဒီလိုအထူးပြုဘာသာရပ်တွေကို တက်ရောက်နိုင်ခြင်း မရှိပါဘူး။ အဲဒီတော့ ဝင်ခွင့် စာမေးပွဲကို အားလုံးကို တစ်ပြေးညီ ဖြေဆိုခွင့် ပြုပြီးတော့ ဒီ အောင်လာတဲ့ ဆရာ ဝန်တွေ အကုန်လုံးကို သက်ဆိုင်ရာ သူ့အရည်အချင်းအလိုက် ကျွန်တော်တို့ ဒီ ဘွဲ့လွန်သင်တန်းတွေကို တက်ရောက် ခွင့်ပြုမယ်။ အစိုးရဝန်ထမ်းဆရာဝန်တွေ အတွက်ကတော့ သက်သာတဲ့ နှုန်းထားနဲ့ စီစဉ်ပေး ပြီးတော့ ပြင်ပဆ ရာဝန်တွေအတွက်ကို နှုန်းထားတစ်ရပ် သီးခြားကောက်ခံပြီးတော့ စီစဉ်ဆောင်ရွက်ပေးနိုင်မယ်ဆိုရင် နိုင်ငံတော်အတွက်လည်း အင်မတန်မှ အကျိုးရှိမယ့် အစီအစဉ် ဖြစ်ပါတယ်ခင်ဗျား။ နောက် နိုင်ငံတော်မှာ ဘွဲ့လွန်ဆေးပညာရှင်တွေ များပြားလာတဲ့အခါမှာ နိုင်ငံတော်ရဲ့ ကျန်းမာရေးစောင့်ရှောက်မှုကဏ္ဍ၊ ပြည်သူတွေအတွက် ကျန်းမာရေး စောင့်ရှောက်မှု၊ ကုသမှု ခံယူရတဲ့ ကဏ္ဍတွေမှာ အများကြီးမှ တိုးတက်လာရမယ့် အနေအထား ဖြစ်ပါတယ်။ ဒါကြောင့်မို့လို့ ကျွန်တော် မေးမြန်းချင်တဲ့ မေးခွန်းကတော့ အစိုးရဝန်ထမ်း ဆရာဝန်တွေနည်းတူ ပြင်ပ ဆရာဝန် Gozo cops: oz.cyfweverap: ap valssos ogood Diploma and general practice ဒီသင်တန်းတစ်ခုတည်း မဟုတ်ဘဲနဲ့ သက်ဆိုင်ရာ နယ်ပယ်အသီးသီးမှာ တက်ရောက် ခွင့်ပြုရန် အစီအစဉ် ရှိ /မရှိနဲ့ မရှိပါကလည်း ဘယ်အတွက်ကြောင့် ဖြစ်ပါတယ်။ ရှိပါကလည်း ဘယ်အချိန်မှာ စီစဉ်ဆောင်ရွက်ပေးနိုင်မယ်ဆိုတာကို ဖြေကြားပေးဖို့အတွက် ဥက္ကဋ္ဌကြီးမှတစ်ဆင့် လေးစားစွာ တင်ပြမေးမြန်းအပ်ပါတယ်ခင်ဗျား။ ကျေးဇူးတင်ပါတယ်။</speech>
<title>တနင်္သာရီပြည်သူ့ဆေးရုံတွင် လူနာများ တ က်ရောက်ဆေးကုသမှုခံယူရန် အားကိုး ယုံကြည်မှု မရှိဖြစ်နေသည့် အခက်အခဲကို ကူညီဖြေရှင်းပေးပါရန် နှင့် ခွဲစိတ်ကုသမှု ကျွမ်းကျင်သော ဆရာဝန်တစ်ဦး စေလွှတ်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ် (၁၀)မှ ဦးသန်းမြင့် က တနင်္သာရီပြည်သူ့ဆေးရုံတွင် လူနာများ တက်ရောက်ဆေးကုသမှုခံယူရန် အားကိုး ယုံကြည်မှုမရှိဖြစ်နေသည့် အခက်အခဲကို ကူညီဖြေရှင်းပေးပါရန်နှင့် ခွဲစိတ်ကုသမှု ကျွမ်းကျင်သော ဆရာဝန်တစ်ဦး စေလွှတ်ပေးရန် အစီအစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="70">ဦးသန်းမြင့်၊ တနင်္သာရီတိုင်းဒေသကြီး မဲဆန္ဒနယ်အမှဆ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှတကွ၊ ပြည်ထောင်အဆင့်ဝန်ကြီးများ၊လွှတ်တော်ကိုယ်စားလှယ် များအားလုံး မင်္ဂလာပါလို့ နှုတ်ခွန်းဆက်ဂါဝရပြု ပါတယ်။ ကျွန်တော်ကတော့ တနင်္သာရီတိုင်း ဒေသကြီး မဲဆန္ဒနယ်အမှတ်(၁၀)က အမျိုးသားလွှတ်တော် ကိုယ်စားလှယ် ဦးသန်း ဖြစ်ပါတယ်။ ကျွန်တော်တင်ပြ မေးမြန်းမယ့်မေးခွန်းကတော့ ကျွန်တော်တို့ တနင်္သာရီမြို့နယ်၊ ပြည်သူ့ဆေးရုံမှာ လူနာများတက်ရောက် ဆေးကုသမှုခံယူရန် အားကိုး ယုံကြည်မှုမရှိ ဖြစ်နေသည့်အခက်အခဲကို ကူညီဖြေရှင်းပေးပါရန်နှင့် ခွဲစိတ်ကုသမှု ကျွမ်းကျင်သော ဆရာဝန်တစ်ဦး စေလွှတ်ပေးပါရန် အစီအစဉ်နှင့် စပ်လျဉ်းပြီးတော့ မေးခွန်းများ တင်ပြမေးမြန်းသွားမှာပဲဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ တနင်္သာရီမြို့နယ်၊ ခုတင်(၅၀)ဆံ့ဆေးရုံအဖြစ် အဆင့် တိုးမြှင့်သတ်မှတ်ထားတဲ့ တနင်္သာရီမြို့နယ် ပြည်သူ့ဆေးရုံမှာ လူနာများ တက်ရောက်ဆေးကုသမှု ခံယူရန် အားကိုးယုံကြည်မှုစနစ်ဟာ တော်တော်ကို အားနည်းနေပြီ ဖြစ်ပါတယ်။ ကျွန်တော်တို့ တနင်္သာရီမြို့နယ် ပြည်သူ့ဆေးရုံဟာ ယခင် (၂၅)ခုတင်ဆံ့ဆေးရုံကနေပြီးတော့ ခုတင်(၅၀)ဆံ့ ဆေးရုံအဖြစ်နဲ့ မကြာသေးသောနှစ်က တိုးမြှင့်ပေးထားပြီး ဖြစ်ပါတယ်။ အဲဒီ ခုတင် (၅၀)ဆံ့ဆေးရုံ အဆင့်နဲ့ လျော် ညီတဲ့အဆောက်အဦကို တိုးမြှင့်ဆောက်လုပ်ပေးဖို့ ပြီးခဲ့တဲ့ တတိယ အကြိမ် လွှတ်တော်ပုံမှန်အစည်းအဝေးမှာ တနင်္သာရီမြို့ နယ်က ပြည်သူ့လွှတ်တော် ကိုယ်စားလှယ်က ပြည်သူ့လွှတ်တော်မှာ ဒီလိုအဆောက်အဦ တိုးမြှင့်ပေးဖို့ တင်ပြခဲ့ပါတယ်။ မေးမြန်းခဲ့ပါတယ်။ အဲဒီတင်ပြချက်အပေါ်မှာ ကျန်းမာရေးဝန်ကြီးဌာနက ဖြေကြားချက်က ဘယ်လိုဖြစ်သွားသလဲ ဆိုတော့ ကျွန်တော်တို့ တနင်္သာရီမြို့နယ်ရဲ့ လူနာ တက်ရောက်ဆေးကုသမှု ဆေးမှတ်တမ်းများအရ ပြန်လည်စိစစ်တဲ့နေရာမှာ လူနာတက်ရောက်ကုသမှုဟာ (၅)ဦးခန့်သာရှိတဲ့အတွက် လူနာဟာ အလွန်နည်းပါးနေပါတယ်။ ဆေးရုံတက်ရောက် ကုသသူ များပြားလာတဲ့ အချိန်ကျ မှသာလျှင် ပြန်လည်စိစစ်ပြီးတော့ တိုးချဲ့မှုအစီအစဉ်ကို ဆောင်ရွက်ပေးပါမယ်လို့ အဲဒီလို ဖြေကြားခဲ့ ပါတယ်။ အဲဒီနေရာမှာ ကျွန်တော်တို့ ပြန်လည်စိစစ်ဖို့ အချက်တစ်ချက် ရှိလာတာက ကျွန်တော်တို့ တနင်္သာရီမြို့နယ်ရဲ့ လူနာ(၅)ဦးသာလျှင် တက်ရောက်ကုသတယ်ဆိုတဲ့အချက်ဟာ တစ်ခုခုတော့ လွဲမှားနေပြီလို့ ဖြစ်ပါတယ်။ တနင်္သာရီမြို့နယ်မှာ ဒေသခံ ပြည်သူ (၇၀၀၀၀)ကျော် နေထိုင်ခဲ့ပါတယ်။ အဲဒီ နေထိုင်တဲ့သူ(၇၀၀၀၀)ကျော်ဟာ တနင်္သာရီမြို့နယ်ရဲ့ ယခု တိုက်နယ်ဆေးရုံတစ်ခုနဲ့ တနင်္သာရီမြို့နယ် ပြည်သူ့ဆေးရုံတစ်ခုကိုသာလျှင် အားကိုးပြီးတော့ ကျန်းမာရေး ကုသမှုကို ခံယူနေရတာ ဖြစ်ပါတယ်။ အဲဒီနေရာမှာ တက်ရောက်ကုသတဲ့ လူနာမှတ်တမ်းအရ (၅) ဦးသာရှိတယ်ဆိုတဲ့ အချက်ဟာ တစ်ခုခုလွဲမှားနေတာ ဖြစ်တဲ့အတွက် ပြည်သူ့ရဲ့ ကိုယ်စားလှယ် ဖြစ်တဲ့အတွက် ကျွန်တော် ဦးသန်းမြင့် က ဒီဆေးရုံရဲ့ အတွင်းစည်းပိုင်းကို ဝင်ရောက် စိစစ်မှု မပြုလုပ်နိုင်သော်လည်းပဲ အပြင်စည်းကနေပြီး တော့ ကျွန်တော်တို့ ပြည်သူများရဲ့ အသံ၊ ပြည်သူ များရဲ့ ခံစားချက်ကို လေ့လာစူးစမ်းမှုပြုခဲ့ပါတယ်။ အဲဒီအခါမှာ တနင်္သာရီမြို့နယ်ပြည်သူ့ဆေးရုံမှာ ECG စက် ဆိုတာ ရှိပါတယ်။ အဲဒီ ECG စက်ဟာလည်းပဲ ကောင်းတစ်ချက်၊ မကောင်းတစ်ချက်၊ စမ်းသပ်မှု ရတစ်ချက်၊ မရတစ်ချက် အဲဒီလို ချို့ယွင်းပျက်စီးမှုတွေ ဖြစ်နေပါတယ်။ အလားတူပဲအောက်စီဂျင်စက်ဟာလည်းပဲ ရှိပါတယ်။ ခုနက ECG စက်လိုပဲ ကောင်းတစ်လှည့်၊ မကောင်း တစ်လှည့်နဲ့ ပျက်စီးယိုယွင်းမှုတွေ အများကြီး ရှိပါတယ်။ တစ်ခါထပ်ပြီး ဓာတ်မှန်ခန်းနဲ့ ဓာတ်မှန် စက်ဟာလည်းပဲ ရှိပါတယ်။ အဲဒီ ဓာတ်မှန်စက် ဟာ လူနာများ တက်ရောက်ကုသတဲ့အခါမှာ ရောဂါရှာဖွေမှုအတွက် ဓာတ်မှန်ရိုက်တဲ့ နေရာမှာ ကြည်လင်ပီပြင်ရှင်းလင်းမှု ရအောင် ရိုက်ပေး နိုင်စွမ်းမရှိသလို စက်ကလည်းပဲ ပီပြင်အောင် အဖြေမထုတ်နိုင်တဲ့အတွက် ဒီတက်ရောက် ကုသတဲ့ လူနာတွေဟာ ရောဂါကို အဖြေမှန်အောင် မရရှိတဲ့အတွက် တနင်္သာရီမြို့နဲ့ မိုင်(၅၀)ကျော် ဝေးကွာတဲ့ မြိတ်ခရိုင်ဆေးရုံကြီး ၊ အထူးကုဆေးခန်းများကို သွားရောက်ပြီး တော့ ဓာတ်မှန်ရိုက်ဖို့ ကိစ္စကိုဆောင်ရွက်ကြရပါတယ်။ တစ်ခါ ထပ်ပြီးတော့ သာမန်ရောဂါငယ်လေးများကို လည်းပဲ အဖြေရှာမရတော့ဘူးဆိုရင် ဒီမိုင်(၅၀)ကျော်ဝေးတဲ့ မြိတ်ခရိုင်ဆေးရုံကြီးကိုပဲ စေလွှ တ်နေတာကို တွေ့ကြုံခံစားရကြောင်း ကျွန်တော့်ရဲ့ လေ့လာစူးစမ်းမှုအရ ပြည်သူ့အသံတွေကြားနေရပါတယ်။ တစ်ခါ ခွဲစိတ်ကုသရဖို့ အခြေအနေများ ကြုံ လာပြီဆိုရင်လည်းပဲ တနင်္သာရီမြို့နယ် ပြည်သူ့ဆေးရုံမှာ ခွဲစိတ်ကုသခြင်းမျိုး အလွန်နည်းပါးပြီးတော့ ဒီမိုင် (၅၀)ကျော်ဝေးတဲ့ မြိတ်ခရိုင် ဆေးရုံကြီးကိုပဲ သွားရောက်ကုသခွဲစိတ်ဖို့ စေလွှတ်နေတာကို ကြားမြင်တွေ့ရှိရတာတွေ အများကြီး ရှိခဲ့ပါတယ်။ တစ်ဆက်တည်းပဲ ကျန်းမာရေး လူနာကုသမှုနဲ့ ဆက်နွယ်နေတဲ့ တနင်္သာရီနဲ့မြိတ် ဆက်သွယ်ထားတဲ့လမ်း အခြေအနေကိုလည်း အနည်းငယ်တင်ပြခွင့်ပြုဖို့ ဥက္ကဋ္ဌကြီးကို မေတ္တာ ရပ်ခံလိုပါတယ်။ ကျွန်တော်တို့ မြိတ် -တနင်္သာရီလမ်းဟာ ပြီးခဲ့တဲ့ တတိယအကြိမ် ပုံမှန်အစည်းအဝေးမှာတုန်းက ကျွန်တော်ရဲ့ ဒီ ဆောက်လုပ်ရေးဝန်ကြီးကို တင်ပြမေးမြန်းတဲ့နေရာမှာ မိုးရာသီကျလို့ရှိရင် ကျွန်တော်တို့ တနင်္သာရီလ မ်းကြီးဟာ သွားလာလို့မရအောင် အခက်အခဲ လေးတွေဖြစ်ပြီး ပျက်စီးယိုယွင်း သွားမှာဖြစ်တတ်လို့ အမြန်ဆုံး ပြန်လည်ပြုပြင်ပေးဖို့ တင်ပြတဲ့ နေရာမှာ ဆောက်လုပ်ရေးဝန်ကြီးက ကျွန်တော်တင်ပြတဲ့ သုံးမြို့နယ် နေရာကနေပြီးတော့ ဘန်းလမွတ်ကျေးရွာအထိ ပျက်စီးနေတဲ့နေရာတွေမှာ ဒီ ဆင်ဒင်၊ ဇဝဲ ကျေးရွာအထိကို ကတ္တရာ လမ်းခင်းခြင်း၊ ကတ္တရာနဲ့ကျောက်များ ဖြည့်ထည့်ပြီးတော့ ချိုင့်များ ဖြည့်စွက်ခြင်း ၊ ဒီကျောက်နဲ့ သဲများ ရောကြိတ်ပြီးတော့ လမ်းများ ပြန်လည်ပြုပြင်ပြီးတော့ ပြုလုပ်ဆောင်ရွက်ထားပြီး ဖြစ်ပြီး တဲ့အတွက် လမ်းတွေဟာ အင်မတန် ချောမွေ့နေပြီ၊ သွားလာလို့ လွယ်ကူနေပြီ ဆိုပြီးတော့ ဖြေကြားခဲ့တာ ကျွန်တော် သိရှိခဲ့ရပါတယ်။ ဒါပေမဲ့ တကယ် လက်တွေ့ မိုးရာသီပိုင်းမှာ ကျွန်တော်တို့ ကြုံတွေ့နေရတာ ဟာ ပြန်လည်ပြုပြင်ထားပြီးပါပြီ ဆိုတဲ့လမ်းမှာ ပြင်တော့ပြင်ပါတယ်။ မှန်ပါတယ်။ ဒါပေမဲ့ အခုလက်ရှိ ဖြစ်နေတဲ့ နေရာဟာဒီနေရာမှာ အဲဒီပြင်ထားတဲ့ လမ်းတွေက ဘေး ကနေပြီးတော့ မြေသားတွေ တူးဆွခြစ်ရလို့ မြေဆီတွေဟာ မိုးရွာရင်ရေနဲ့အတူ ကတ္တရာလမ်းကို ပြန်လည်ပြီး ဖုံးနေတာဟာတော်တော်များများကို သွားလာလို့မရဘဲနဲ့ ဒူးဆစ်အထိလောက်ထိ ဒီရွှံ့ဗွက်အိုင်ကြီးတွေ ဖြစ်နေ ပြီးတော့ ဆိုင်ကယ်ဆိုရင် သွားလာလို့မရအောင် ရှေ့ တစ်ယောက် နောက်တစ်ယောက် ဒီ ဝါးလုံး လျှို ထမ်းပြီးတော့ သွားရတဲ့အဖြစ်မျိုးတွေ ဖြစ်နေပါတယ်။ ကျွန်တော် ဒီမော်တော်ကားများ ဆိုရင်လည်းပဲ ဘီးတစ်ဝက်လောက် ရွှံ့ဗွက်များနစ်မြုပ်ပြီးတော့ သွားလာလို့ မရလောက်အောင်ကို အခက်အခဲလေးတွေ ဖြစ်ခဲ့ ရပါတယ်။ အဲဒီလို ဖြစ်နေတဲ့ အဲဒီဆိုးဝါးတဲ့လမ်းကြီး ကနေပြီးတော့ ကျွန်တော်တို့ ဒီ ကျန်းမာရေးဆေးကုသဖို့အတွက် ဒီမိုင် (၅၀)လောက်ဝေးတဲ့ တနင်္သာရီကနေပြီး မြိတ်ကိုခက်ခဲပင်ပန်းစွာ ဘယ်လိုနည်းနဲ့ သယ်ယူပို့ဆောင်သွားရပါသလဲဆိုတာ အခက်အခဲတွေဟာ ပထမတွေ့ကြုံရပါတယ်။ အဲဒီမှာ ခရီးသည်များကိုယ်၌ကိုယ်က မော်တော်ကားလမ်းနဲ့ သွားလာရ အခက်အခဲတွေ အများကြီးတွေ့ကြုံရတဲ့အတွက် ရေလမ်းခရီးကနေပြီးတော့ အမြန် ရေယာဉ် မော်တော်နဲ့ သွားလာနေကြရတာ အခုလူနာကိုသယ်ပြီးတော့ သွားမယ်ဆိုရင်လည်း အဲဒီခရီးသည် လှေမှာ လူနာအတွက်နေရာ သီးသန့်မရှိတဲ့အတွက် အခက်အခဲတွေ များစွာတွေ့လို့၊ တွေ့တာ ဖြစ်နေလို့ သီးသန့်ယာဉ် တစ်စီးကိုငှားပြီးတော့ သွားလာကုသမှုတွေ ပြု ရပါတယ်။ အဲဒီနေရာမှာ ငွေကြေးတတ်နိုင်တဲ့ လူကတော့ အကြောင်းမဟုတ်သော်လည်း ငွေကြေးမတနိုင်သူများအတွက်ကတော့ ဒီ တနင်္သာရီ ကနေပြီးတော့ မြိတ်ခရိုင်ဆေးရုံကြီးအထိ သွားရောက်ကုသရမယ် ဆိုရင် ပထမဆုံး လှေငှားရမယ်။ လမ်းခရီးမှာ ပြုစုကူညီပေးဖို့၊ အကူအညီ ရယူဖို့အတွက် သုံးလေးဦးလောက်ကို အကူအညီခေါ်သွားအုံးမှာ ဖြစ်ပါတယ်။ ပြီးရင်တစ်ခါလမ်းမှာ အရေးပေါ်လိုအပ်ချက် အရ ကျန်းမာရေးသူနာပြုတွေကိုလည်းပဲ ခေါ်သွားရဦးမှာ ဖြစ်ပါတယ်။ အဲဒီတော့ ကျွန်တော် ပြန်လည်စိစစ်ကြည့်တဲ့နေရာမှာ အဲဒီလမ်းခရီးမှာ ပြုစုကုသသူ များကို ကျွေးမွေးစရိတ်၊ လူနာ မြိတ်ခရိုင်ရောက်အောင် သယ်ယူပို့ဆောင်တဲ့ ပို့ဆောင်ခစရိတ်၊ မြိတ်ရောက်သွားလို့ရှိရင်လည်းပဲ ကူညီပေးသူများအားလုံးရဲ့ တည်းခိုနေထိုင်စရိတ်၊ စားသောက် စရိတ်တွေဟာ အင်မတန်ကို ကြီးမြင့်လွန်းပါတယ်။ ဆေးဝါးကု သမှု စရိ တ်ထက်ကျော်လွန်သွား တာတွေ အများကြီးရှိပါတယ်။ ဒါကြောင့် ဒီလိုအခက်အခဲတွေ ဖြစ်နေတဲ့ဟာတွေကို တစ်ကြိမ် လည်းမက၊ နှစ်ကြိမ်လည်းမက ကြိမ်ဖန်များစွာ ဖြစ်လာတဲ့အခါမှာ ကျွန်တော်တို့ ဒေသခံ တနင်္သာရီမြို့နယ်ဒေသက ဒေသခံ ပြည်သူများဟာ တနင်္သာရီမြို့နယ်ရဲ့ ပြည်သူ့ဆေးရုံ အပေါ်မှာ တက်ရောက်ပြီးတော့ ဆေးဝါးကုသဖို့ဆိုဟာတာ အယုံအကြည်မရှိ အားကိုးနိုင်မှုမရှိ တဲ့ အခြေ အနေတွေ ဖြစ်လာတာဟာ ဒီကနေ့အထိ ကျွန်တော်လေသံ အများကြီးကြားသိနေရပြီးဖြစ်ပါတယ်။ ဒါ့ကြောင့် ကျွန်တော်တင်ပြမေးမြန်းလိုတဲ့ မေးခွန်းကတော့ ကျွန်တော်တို့ တနင်္သာရီ မြို့နယ် ပြည်သူ့ဆေးရုံကြီးမှာ ဒေသခံပြည်သူလူနာများဟာ ကုသမှုခံယူရန် အားကိုးယုံကြည်မှု မရှိ ဖြစ်နေတဲ့ အခက်အခဲကို ကူညီဖြေရှင်းပေးပါရန်နှင့်ဆိုတဲ့ မေးခွန်းကို မေးမြန်းလိုခြင်းပဲ ဖြစ်ပါတယ်။ ဒုတိယအချက်အနေနဲ့ထာနင်္သာရီမြို့နယ်ပြည်သူ့ဆေးရုံမှာခွဲစိတ်ကုသမှုကျွမ်းကျင်သော ဆရာဝန်တစ်ဦးကို စေလွှတ်ပေးပါရန် အစီအစဉ်ရှိ /မရှိ ဆိုတာကိုလည်းပဲ မေးမြန်း လိုပါတယ်။ တကယ်လို့ ကူညီဖြေရှင်းဖို့ ၊ ဦးစားပေးဖို့ အခြေအနေများရှိခဲ့ရင်လည်းပဲ မည်သည့် အချိန်မှာ စတင်ပြီးတော့ ဆောင်ရွက်ပေးနိုင်မယ်ဆိုတာကို မေးမြန်းသိရှိလိုပါကြောင်း မေးမြန်းရခြင်းပဲ ဖြစ်ပါတယ်။ ကျေးဇူးတင်ပါတယ်။</speech>
<title>ဖားကန့်မြို့နယ်အတွင်းဆေးရုံများ အဆင့်တိုးမြှင့်မှုနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ် (၈)မှ ဦးမြအုန်း က ဖားကန့်မြို့နယ်အတွင်း ဆေးရုံများ အဆင့်တိုးမြှင့်မှု နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="8">ဦးမြအုန်း၊ ကချင်ပြည်နယ် မဲဆန္ဒနယ်အမှတို၈)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ဖိတ်ကြားထားတဲ့ ဧည့်သည်တော် များနှင့် အမျိုးသားလွှတ်တော် ကိုယ်စားလှယ်များခင်ဗျား။ မာလာပါလို့ ဂါရဝပြု နှုတ်ခွန်းဆက်သ အပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၈)မှ အမျိုးသား လွှတ်တော် ကိုယ်စားလှယ် ဦးမြအုန်း ပဲ ဖြစ်ပါတယ်။ ကျွန်တော့်အနေနဲ့ ဖားကန့်မြို့နယ်အတွင်း ဆေးရုံများ အဆင့်တိုးမြှင့်မှုနဲ့ စပ်လျဉ်းတဲ့မေးခွန်း မေးမြန်းတင်ပြလိုပါတယ်ခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ဖားကန့်မြို့နယ်၊ မြို့နယ်ဆေးရုံနှင့် စပ်လျဉ်းပြီးတင်ပြရရင် လက်ရှိ (၂၅) ခုတင်ဆံ့ မြို့နယ်ပြည်သူ့ဆေးရုံ(၁)ထပ် RC သွပ်မိုးလူနာဆောင် အဆောင် (၁)ဆောင်ကို ဒေသရဲ့ အစီအစဉ်နဲ့ ဆောက်လုပ်ပြီး ၂၀၀၁ ခုနှစ်မှာ စတင်ဖွင့်လှစ်ခဲ့ပါတယ်။ (၅၀)ခုတင်ဆံ့ဆေးရုံအဖြစ် တိုးမြှင့်ဖွင့်လှစ်ရန် ကျန်းမာရေး ဦးစီးဌာန၊ နေပြည်တော်ရဲ့ ၁၉-၁-၂၀၁၁ ရက်စွဲပါစာအမှတ်၊ ကမာ /ယ-၉၂၀/၂၄ အရ ခွင့်ပြု ခဲ့ပါတယ်။ ခွဲဝေဝန်ထမ်း (၈၁)ဦးအနက် (၃၆)ဦးကို ခန့်ထားကြောင်း တွေ့ရှိရပါတယ်။ လိုအပ်တဲ့ အခြေခံအဆောက်အဦကတော့ (၅၀)ခုတင်ဆံ့ (၁)ထပ် RC သွပ်မိုးအဆောင် တစ်ဆောင် နဲ့ အခြားဝန်ထမ်းအိမ်ရာများ ဖြစ်ပါတယ်။ (၁၆)ခုတင်ဆံ့ တာမခံ တိုက်နယ်ဆေးရုံကိုလည်း (၂၅) ခုတင်ဆံ့ တိုက်နယ်ဆေးရုံအဖြစ် တိုးမြှင့်ဖွင့်လှစ်ရန် ကျန်းမာရေးဦး စီးဌာန၊ နေပြည်တော်ရဲ့ ၁၉-၁-၂၀၁၁ ရက်စွဲပါစာအမှတ်၊ ကမဘ /ယ-၉၂၄/၂၅ အရ ခွင့် ပြုခဲ့ပါတယ်။ (၂၅)ခုတင်ဆံ့ တာမခံတိုက်နယ်ဆေးရုံ အဆောက်အဦကို ဒေသရဲ့ အစီအစဉ် နဲ့ ၂၀၀၉ ခုနှစ်ကပဲ ဆောက်လုပ် ထားပြီး ဖြစ်ပါတယ်��� ခွဲဝေ ဝန်ထမ်း (၅၅) ဦးအနက် ခန့်ထား(၁၈)ဦးဖြစ်ပြီးတော့ လစ်လပ်(၃၇)ဦး ဖြစ်ကြောင်း လေ့လာတွေ့ရှိရပါတယ်။ လိုအပ်တဲ့ အဆောက်အဦများကတော့ဖြင့် ဝန်ထမ်းအိမ်ရာများပဲ ဖြစ်ပါတယ်။ (၁၆)ခုတင်ဆံ့ ဘန်ကောက်တိုက်နယ်ဆေးရုံအသစ်ကို ကျန်းမာရေးဦးစီးဌာန၊ နေပြည်တော်ရဲ့ ၁၃-၁-၂၀၁၁ ရက်စွဲပါစာအမှတ်၊ ကမဘယ-၉၂၂/၅ အရ ဖွင့်လှစ်ရန် ခွင့်ပြုခဲ့ ပါတယ်။ ဖားကန့်မြို့နယ်မှ (၆၆)မိုင်ခန့်ကွာဝေးပြီး လီဒိုလမ်းဒေသတွင် ဆ န်ကောက်ကျေးရွာ တည်ရှိပါတယ်။ အဆို ပါဒေသတွင် ကျေးရွာအုပ်စုပေါင်း (၅)အုပ်စု၊ ကျေးရွာပေါင်း (၁၁)ရွာ၊ လူဦးရေ (၁၆၂၈၈) ဦးရှိပြီး တောင်သူလယ်သမားအများစု နေထိုင်ကြပါတယ်။ ယခုအခါ တိုက်နယ် ဆေးရုံရဲ့ မြေနေရာအဖြစ် (၄)ဧက သတ်မှတ်ထားပြီး ဆေးရုံအဖြစ် အကောင်အထည်ဖော်မှုများ မရှိကြောင်း တွေ့ရှိရပါတယ်။ သို့ဖြစ်ပါ၍ ဖားကန့်မြို့နယ်အတွင်း ဆေးရုံများ အဆင့်တိုးမြှင့်ရန် သက်ဆိုင်ရာမှ ခွင့်ပြုခဲ့သော်လည်း လက်တွေ့အကောင်အထည်ဖော် ဆောင်ရွက်မှုများ ကျန်ရှိ နေပါသဖြင့် မည်သည့်ခုနှစ်တွင် စီမံဆောင်ရွက်ပေးနိုင်မည်ကို သိရှိလိုပါ၍ ဥက္ကဋ္ဌကြီးမှတစ်ဆင့် မေးမြန်းတင်ပြအပ်ပါတယ်ခင်ဗျား။</speech>
<speech type="speaker">မေးခွန်းများနဲ့ပတ်သက်ပြီး ကျန်းမာရေးဝန်ကြီးဌာန၊ ဒုတိယဝန်ကြီးက တစ်ခုချင်���ဖြေကြားဖို့ ဖြစ်ပါတယ်</speech>
<speech><agency id="98">ဒေါက်တာဝင်းမြင့် (ဒုတိယဝန်ကြီး၊ ကျန်းမာရေးဝန်ကြီးဌာန)</agency>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ ခင်ဗျား။ အားလုံး မင်္ဂလာပါ။ ကျွန်တော်ကတော့ ကျန်းမာရေးဝန်ကြီးဌာနမှ ဒုတိယဝန်ကြီး ဒေါက်တာဝင်းမြင့် ဖြစ်ပါတယ်။ ကျွန်တော့်အနေနဲ့ ကိုယ်စားလှယ်တော်ကြီးများ မေးမြန်းသွားတဲ့ မေးခွန်း(၄)ခုကို တစ်ဆက်တည်း ဖြေကြားပေးသွားမှာ ဖြစ်ပါတယ်။ ပထမမေးခွန်းဖြစ်တဲ့ ပဲခူးတိုင်းဒေသကြီး မဲဆန္ဒနယ်အမှတ်(၁၀) အမျိုးသားလွှတ်တော် ကိုယ်စားလှယ် ဦးမြင့်ထွန်း မှ ပဲခူးတိုင်းဒေသကြီး၊ လက်ပံတန်းမြို့ နယ်၊ ဇီးဖြူကုန်းရွာမှာ ခုတင် (၁၆)လုံးဆံ့ ဖွင့်လှစ်ခွင့်ရသော ဆေးရုံကို ဆောက်လုပ်ခွင့် ချပေးမည့် အစီအစဉ်အား သိရှိလို ပါသည် မေးခွန်းနဲ့စပ်လျဉ်း၍ ပဲခူးတိုင်းဒေသကြီး၊ လက်ပံတန်းမြို့နယ်၊ ဇီးဖြူကုန်းရွာ ကျေးလက် ကျန်းမာရေးဌာနအား (၁၆)ခုတင်ဆံ့ တိုက်နယ်ဆေးရုံအဖြစ် ၁၃-၁-၂၀၁၁ ရက်နေ့က ဖွင့်လှစ်ခဲ့ပြီး ဖြစ်ပါတယ်။ ဖွင့်လှစ်စဉ်ကတော့ တိုက်နယ်ဆေးရုံကို ကိုယ့်အားကို ယ်ကိုး ဆောက်လုပ် မည်လို့ သဘောတူညီခဲ့တဲ့အတွက် ကျွန်တော်တို့ ဘတ်ဂျက်တင်ပြခဲ့ခြင်း မရှိပါဘူး။ ယခုအချိန်မှာ ကိုယ့်အားကိုယ်ကို ဆောက်လုပ်ရန် အခက်အခဲတွေ ရှိလာတဲ့အတွက် ကျန်းမာရေး ဦးစီးဌာနမှ ၂၀၁၂-၂၀၁၃ ဘဏ္ဍာရေးနှစ်မှာတော့ ဘတ်ဂျက်များ အဆိုပြုဖြစ်ပြီဖြစ်တဲ့အတွက် ၂၀၁၃-၂၀၁၄ ဘဏ္ဍာရေးနှစ်မှာ ဦးစား ပေးမှာ ကျွန်တော်တို့ လိုအပ်တဲ့ ရန်ပုံငွေကို ထည့်သွင်းဆောင်ရွက် ပေး သွားမည်ဖြစ်ပါကြောင်း ပြန်လည်ဖြေကြားအပ်ပါတယ်ခင်ဗျား။ ဒုတိယမေးခွန်းဖြစ်တဲ့ ရန်ကုန်တိုင်းဒေသကြီး မဲဆန္ဒနယ်အမှတ်၄) အမျိုးသားလွှတ်တော် ကိုယ်စားလှယ် ဒေါက်တာမြတ်ဉာဏစိုး ရဲ့ မေးခွန်းနဲ့ပတ်သက်ပြီး ဖြေကြားပေးသွားမှာ ဖြစ်ပါတယ်။ ကိုယ်စားလှယ်မှ အစိုးရဝန်ထမ်း ဆရာဝန်များနည်းတူ ပြင်ပဆရာဝန်များကို ဘွဲ့လွန်သင်တန်းများ တက်ရောက်ခွင့်ပြုရန် အစီအစဉ် ရှိ/မရှိ မေးခွန်းနှင့်စပ်လျဉ်းပြီးတော့ ကျန်းမာရေးဝန်ကြီးဌာနက ပြည်သူတို့၏ ကျန်းမာရေး စောင့်ရှောက်မှုအတွက် အဓိကအခန်းကဏ္ဍမှ တာဝန်ယူဆောင်ရွက် ပေးနေသကဲ့သို့ ပုဂ္ဂလိကဆေးရုံ၊ ဆေးခန်းများမှလည်း တစ် ဖက်တစ်လမ်းက ဖြည့်ဆည်း ဆောင်ရွက်ပေးလျက်ရှိပါတယ်။ လက်ရှိအခြေအနေမှာ ကျန်းမာရေးဝန်ကြီးဌာနက ဖွင့်လှစ်သော ဆေးပညာ ဒီပလိုမာ၊ မဟာသိပ္ပံနှင့် ပါရဂူဘွဲ့ သင်တန်းများကို နိုင်ငံ့ဝန်ထမ်း ဆရာဝန်များကိုသာ သင်ကြားဆည်းပူးခွင့်ပေးပြီး ပြင်ပဆရာဝန်များအတွက် ဒီပလိုမာ ဘွဲ့လွန်သင်တန်းတစ်ခုကို ဖွင့်လှစ်သင်ကြားပေးလျက် ရှိပါတယ်။ ပြည်သူ့စောင် ရှောက်မှု အရည်အသွေး တိုးတက်မြင့်မား စေရန်အတွက် နောင်တစ်ချိန်မှာ ပြင်ပဆရာဝန်များဘွဲ့လွန်သင်တန်းဆေးပညျား တက်ရောက် ခွင့်ပြုရေးကိစ္စကို ကျန်းမာရေးဝန်ကြီးဌာန စီမံခန့်ခွဲရေးကော်မတီ အစည်းအဝေးမှာ ကျွန်တော်တို့ အကြိမ်အကြိမ်ဆွေးနွေးခဲ့ပြီး ဖြစ်ပါတယ်။ အဲဒီလို ဆွေးနွေး ခဲ့တဲ့အချိန်မှာ လက်ရှိအခြေအနေ မှာတော့ ကျွန်တော်တို့ရဲ့ Training Cqpacity အရ နိုင်ငံ့ဝန်ထမ်းအဖြစ် တာဝန် ထမ်းဆောင် နေတဲ့ ဆရာဝန်များအတွက်ကိုပင် ဘွဲ့လွန်သင်တန်းများသို့ လုံလောက်စွာ လက်ခံသင်ကြားပေး နိုင်စွမ်း မရှိသေးပါဘူး။ ဒါကြောင့်မို့လို့ နောင်အခါ ပုဂ္ဂလိက ဆေးခန်းကဏ္ဍ ဖွံ့ဖြိုးတိုးတက် လာပြီး ပုဂ္ဂလိကဆေးရုံ၊ ဆေးခန်းများ ဖွံ့ဖြိုးတိုးတက် များပြားလာသည်နှင့်အမျှ ပုဂ္ဂလိကဆေးရုံ ၊ ဆေးခန်းများမှာ တာဝန်ထမ်းဆောင်နေတဲ့ ပြင်ပဆရာဝန်များရဲ့ ကုသမှု အရည်အသွေး တိုးတက် စေရန်အတွက် ၎င်းတို့ ဆေးရုံ၊ ဆေးခန်းမှ တာဝန်ယူပြီး စဉ်ဆက်မပြတ်ဆေးပညာဆည်းပူးရေးနှင့် ပညာသင်ကိစ္စများ စီစဉ်ဆောင်ရွက် သွားရန် ဖြစ်ပါကြောင်းနှင့် ကျန်း မာရေးဝန်ကြီးဌာနမှ ဖွင့်လှစ်တဲ့ ဘွဲ့လွန်သင်တန်းများကို တက်ရောက် နိုင်ရေးအတွက် အခြေအနေပေးတဲ့အချိန်မှာ ကျွန်တော်တို့ စဉ်းစားဆောင်ရွက်ပေးသွားမည်ဖြစ်ပါကြောင်း ပြန်လည်ဖြေကြားအပ်ပါတယ် ခင်ဗျား။ မေးခွန်းနံပါတ်(၃)ဖြစ်တဲ့ တနင်္သာရီတိုင်းဒေသကြီး မဲဆန္ဒနယ်အမှတ် (၁၀) အမျိုးသား လွှတ်တော် ကိုယ်စားလှယ် ဦးသန်းမြင့် ၏ ကြယ်ပွင့်ပြ မေးခွန်းနှင့် ပတ်သက်ပြီး ပြန်လည် ဖြေကြားမှာ ဖြစ်ပါတယ်။ အမျိုးသားလွှတ်တော်ကိုယ်စားလှယ် ဦးသန်းမြင့် မှ တနင်္သာရီမြို့နယ် ပြည်သူ့ဆေးရုံတွင် လူနာများ တက်ရောက်ကုသမှုခံယူရန် အားကိုး ယုံကြည်မှုမရှိ ဖြစ်နေတဲ့ အခက်အခဲကို ကူညီဖြေရှင်းပေးရန် အစီအစဉ် ရှိပါသလား။ ခွဲစိတ်ကုသမှု ကျွမ်းကျင်သော ဆရာဝန်တစ်ဦး စေလွှတ်ပေးရန် အစီအစဉ် ရှိပါသလား။ ကူညီဖြေရှင်းဆောင် ရွက်ပေးရန် အစီအစဉ်ရှိပါက မည်သည့်အချိန်တွင် စတင်ဆောင်ရွက်ပေးမည်ကို သိရှိလိုပါကြောင်း မေးခွန်း များနှင့်စပ်လျဉ်း၍ အောက်ပါအတိုင်း ဖြေကြားအပ် ပါတယ်။ တနင်္သာရီမြို့နယ် ပြည်သူ့ဆေးရုံရှိ ECG စက်အဟောင်းမှာ ပျက်စီးနေတဲ့အတွက် လွန်ခဲ့သော(၄)လခန့်က ဆေးရုံကြီးကြပ်ရန်ပုံငွေနဲ့ ECG စက် အသစ်တစ်လုံးဝယ်ယူ အသုံးပြု လျက်ရှိနေပါတယ်။ ဓာတ်မှန်စက်ကိုတော့ ရန်ကုန်မြို့ ဗဟိုဆေးသိုလှောင်ရေးဌာနကနေပြီးတော့ ၆-၇-၂၀၁၂ ရက်နေ့မှာ သွားရောက်ပြုပြင်ပေးလျက်ရှိပါတယ်။ အကယ်၍ ပြုပြင်လို့မရရင်တော့ 200 MA ဖြစ်တဲ့ ဓာတ်မှန်စက်အသစ်တစ်လုံး ထောက်ပံ့ပေးသွား မှာ ဖြစ်ပါတယ်။ ခွဲစိတ် ကုသမှုအနေနဲ့ကတော့ မြို့နယ်အဆင့်ဆေးရုံမှာ ဆောင်ရွက်ပေး နိုင်တဲ့ ခွဲစိတ် ကုသမှုများကို ပြုလုပ်ပေးခြင်း၊ အထူးကုဆရာဝန်များဖြင့် ကုသမှုခံယူရန်လိုအပ်ပါက နီးစပ်ရာ ပြည်သူ့ဆေးရုံ များသို့ စနစ်တကျ လွှဲပြောင်းကုသမှုခံယူစေခြင်း၊ လွှဲပြောင်းကုသရန်လိုအပ်သည့် အကြောင်းရင်း ကိုလည်း လူနာများ သဘောပေါက်စေရန်အတွက် ကျန်းမာရေးဝန်ထမ်းများမှ သေချာစွာ ရှင်းပြ ခြင်းဖြင့် လူနာများ အားကိုးယုံကြည်မှုရှိအောင် ဆောင်ရွက်ပေးသွားမှာ ဖြစ်ပါတယ်။ တနင်္သာရီမြို့ ပြည်သူ့ဆေးရုံတွင် ကုတင် (၅၀)ဆံ့ စံကိုက်ဆေးရုံ ဖြစ်တဲ့အတွက် ဖွဲ့စည်းပုံအရတော့ ခွဲစိတ် အထူးကုဆရာဝန် မပါပါဘူးခင်ဗျား။ သို့သော် လောလောဆယ်တော့ လက်ထောက်ဆရာဝန် မြို့နယ်ကျန်းမာရေးဦးစီးဌာနမှူးက ခွဲစိတ်ဆရာဝန်၊ ခွဲစိတ်ကျွမ်းကျင်တဲ့မြို့နယ်ကျန်းမာရေး ဦးစီးဌာနမှူး တစ်ဦးကို စိစစ်ရွေးချယ်ပြီးတော့ မကြာမီ ခန့်ထားပေးသွားမည် ဖြစ်ပါကြောင်း ဖြေကြားအပ် ပါတယ်ခင်ဗျား။ နောက် တနင်္သာရီမြို့နယ် ပြည်သူ့ဆေးရုံ လူနာများတက်ရောက် ကုသမှုခံယူရန် အတွက် အားကိုးယုံကြည်မှု မရှိ ဖြစ်နေရတဲ့ အခက်အခဲအတွက် ကျွန်တော်တို့ သက်ဆိုင်ရာ ကျန်းမာရေးဦးစီးဌာန ဗဟိုကနေ ညွှန်ကြားရေးမှူးတစ်ဦးကို စေလွှတ်ပြီးတော့ ဖြစ်တဲ့ အကြောင်းအရင်းတွေ ရှာဖွေပြီးတဲ့အခါမှာ သက်ဆိုင်ရာ မြို့နယ်၊ ရပ်ကွက် အုပ်ချုပ်ရေးမှူးရဲ့ အကူအညီနဲ့ မြို့နယ် ၊ ရပ်ကွက်အတွင်း ကွင်းဆင်းပြီးတော့ ကျန်းမာရေး အသိပညာပေးခြင်း၊ ဆေးရုံလုပ်ငန်း ဆိုင်ရာများ ရှင်းလင်း ခြင်း၊ အဆင့်ဆင့် လူနာလွှဲပြောင်းမှုစနစ်အကြောင်း ရှင်းလင်းခြင်း၊ ဆေးရုံသို့ တက်ရောက်သော လူနာများကို နွေးထွေးစွာကြိုဆို၍ စေ တနာဖြင့် တတ်နိုင်သရွေ့ ပြုစုကုသ ပေးခြင်းဖြင့် ပြည်သူများ ယုံကြည်မှုရရှိရန်အတွက် ကျန်းမာရေးဦးစီး ဌာနအနေနဲ့ အဓိကလုပ်ငန်းတစ်ခုအနေနဲ့ စီစဉ် ဆောင်ရွက်သွားမည်ဖြစ်ပါကြောင်း ပြန်လည် ဖြေကြားအပ်ပါတယ်ခင်ဗျား။ နောက်ဆုံးမေးခွန်းဖြစ်တဲ့ ကချင်ပြည်နယ် မဲဆန္ဒနယ်အမှတ်(၈) အမျိုးသားလွှတ်တော် ကိုယ်စားလှယ် ဦးမြအုန်း ရဲ့ မေးခွန်းနဲ့ပတ်သက်ပြီး ဖားကန့်မြို့နယ်အတွင်း ဆေးရုံများ အဆင့် တိုးမြှင့်ရန် သက်ဆိုင်ရာမှ ခွင့်ပြုခဲ့သော်လည်း လက်တွေ့အကောင်အထည်ဖော် ဆောင်ရွက်မှုများ မရှိပါသဖြင့် မည်သည့်ခုနှစ်တွင် စီမံဆောင်ရွက်ပေးနိုင်မည်ကို သိရှိလိုပါကြောင်း မေးခွန်းနဲ့ စပ်လျဉ်းပြီးတော့ ကချင်ပြည်နယ်မှာ ရှိတဲ့ ဖားကန့် မြို့နယ်ဆေးရုံ၊ တာမခံတိုက်နယ် ဆေးရုံ၊ နောက်တခုက ဘန်ကောက်တိုက်နယ်ဆေးရုံတို့ကို ကျွန်တော်တို့အခု ဒီနှစ်ထဲမှာပဲ လိုအပ် တဲ့ အဆောက်အဦတွေကို ကွင်းဆင်းစစ်ဆေး ကြည့်ရှုပြီး တော့ လာမယ့် ၂၀၁၃-၂၀၁၄ ဘဏ္ဍာရေး နှစ်မှာ ဦးစားပေးထည့်သွင်း စီစဉ်ဆောင်ရွက်သွားမည်ဖြစ် ပါကြောင်း ပြန်လည်ဖြေကြား တင်ပြ အပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ဆက်လက် ပြီးတော့ လွှတ်တော်ကိုယ်စားလှယ်(၂)ဦးက မေးမြန်းတဲ့ မေးခွန်းတွေဟာ ရထားပို့ဆောင်ရေးဝန်ကြီးဌာန၊ ပြည်ထောင်စုဝန်ကြီးတစ်ဦးတည်းက ဖြေကြား ရမယ့် မေးခွန်းများဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းများကို တစ်ဆက်တည်းမေးမြန်းပြီးမှ ပြည်ထောင်စုဝန်ကြီးက တစ်ခုချင်း ဖြေကြား ပေးဖို့ ဖြစ်ပါတယ်</speech>
<title>မြို့တွင်းပြေးဆွဲနေသော ဘတ်စ်ကားများနှင့် အဝေးပြေး ခရီးသည်တင်ယာဉ်များတွင် ထိုင်ခုံ နေရာများ ကြပ်ညှပ်စွာစီစဉ်ထားရှိခြင်း အပါအဝင် ခရီးသည်တင်ယာဉ်တစ်စီး၏ စံနှုန်းနှင့် ကိုက်ညီမှု မရှိသည်များကို ထိရောက်စွာအရေးယူဆောင်ရွက်ရန် အစီအစဉ် ရှိ /မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ် (၄)မှ ဒေါက်တာမြတ်ဉာဏစိုး က မြို့တွင်းပြေးဆွဲနေသော ဘတ်စ်ကား များနှင့် အဝေးပြေး ခရီးသည် တင်ယာဉ်များတွင် ထိုင်ခုံနေရာများ ကြပ်ညှပ်စွာ စီစဉ်ထားရှိခြင်း အပါအဝင် ခရီးသည်တင် ယာဉ်တစ်စီး၏ စံနှုန်းနှင့် ကိုက်ညီမှု မရှိသည်များကို ထိရောက်စွာ အရေးယူဆောင်ရွက်ရန် အစီအစဉ် ရှိ/မရှိနှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="136">ဒေါက်တာမြတ်ဉာဏစိုး(ရန်ကုန်တိုင်းဒေသကြီး၊ မဲဆန္ဒနယ်အမှတ်)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အားလုံးကို မင်္ဂလာပါလို့ ထပ်မံပြီးတော့ နှုတ်ခွန်းဆက်သပါတယ်။ ဥက္ကဋ္ဌကြီးခင်ဗျား။ ဒီမေးခွန်းက ကျွန်တော်တို့ နေ့စဉ် ပြည်သူတွေရဲ့ ဘဝမှာ တော်တော်ချည်းကို အခက်အခဲတွေ ကြုံတွေ့နေရတဲ့အခြေအနေကို မေးမြန်းသွားမှာ ဖြစ်ပါတယ် ဥက္ကဋ္ဌကြီးခင်ဗျား။ အထူးသဖြင့် ကျွန်တော်တို့ စီးပွားရေးမြို့တော်ဖြစ်တဲ့ ရန်ကုန်မြို့မှာ ဘတ်စ်ကားလိုင်းတွေ အများကြီးရှိပါတယ်။ ဘတ်စ်ကားအစီးရေတွေလည်း အများကြီး ရှိပါတယ်။ အဲဒီကြားထဲမှာမှ ကျွန်တော်တို့ အထူးကားဆိုပြီးတော့ မထူးခြားတဲ့ အထူးကားခရီးစဉ်တွေလည်း မြောက်မြားစွာ ရှိနေပါတယ်။ အဲဒီတော့ ဥက္ကဋ္ဌကြီးခင်ဗျား ကျွန်တော်တို့ ဘတ်စ်ကား တစ်စင်းကို စပြီးတော့ စက်ရုံက ထုတ်လုပ်လိုက်ကတဟာ သူ့မှာ သတ်မှတ်ထားတဲ့စံချိန်စံညွှန်းတွေရှိပါတယ်။ ဒီစံချိန်စံညွှန်းတွေက ဆိုရင်တော့ သူတို့က ဘာကိုပဲ အဓိကကြည့်တာလဲဆိုတော့ ခရီးသည်တွက်တောင့်သက်သာ စီးနင်းနိုင်ဖို့ရယ် ၊ လုံခြုံမှုရှိဖို့ရယ် ဒါကို အဓိက စံကိုက်ထားပြီးတော့ ထုတ်လုပ်တာပါ။ ဒါပေမဲ့ ဒီဘတ်စ်ကားတွေဟာ ကျွန်တော်တို့ ဒီသုံးစွဲတဲ့ပိုင်ရှင်တွေ လက်ထဲရောက်တဲ့ အခါကျတော့ အသွင်တွေပြောင်းကုန်ပါတယ်။ အဲဒီတော့ နဂိုမူလတပ်ဆင်ထားတဲ့ ထိုင်ခုံတွေ ကို တချို့တွေက ဖြုတ်ပစ်ပါတယ်ခင်ဗျ။ လူများများ ပိုတင်နိုင်အောင်လို့ဆိုပြီးတော့။ တချို့တွေကျတော့လည်း ခုန ကျွန်တော်တင်ပြသွားတဲ့ အထူးကားလို ကားမျိုးတွေကျတော့လည်း မူရင်း ထိုင်ခုံထက် အဆမတန်ပိုပြီးတော့ တပ်ဆငပါတယ်။ လူများများတင်ဆောင်နိုင်ဖို့ ရည်ရွယ်ရင်း ပါပဲ။ အဲ ဒီတော့ မူလတင်ဆောင်နိုင်တဲ့ပမာဏထက် အဆမတန်များ သွားပြီးတဲ့အခါကျတော့ ကျွန်တော်တို့ အပေါ်က ကိုင်ရတဲ့ လက်ကိုင်ကွင်းတွေဆိုရင်လည်း ဟိုး ခေါင်မိုးနဲ့ ကပ်ထားတယ်။ နောက်တစ်ခါ အရေးပေါ်ထွက်ပေါက်လို နေရာမျိုးတွေမှာလည်း ထိုင်ခုံတွေ ပိတ်တပ်ထားတယ်။ ကျွန်တော်တို့ ထိုင်ခုံတွေကို မြှင့်ထားလိုက်တဲ့အခါကျတော့ ကလေးသူငယ်တွေ၊ အမျိုးသမီးတွေ မပြောပါနဲ့ အမျိုးသားကြီးတွေတောင် ခြေထောက်ကို အောက်ကြမ်းနဲ့ မထိတော့ပါဘူး ခင်ဗျား။ တွဲလောင်းချပြီးတော့ စီးနေရတဲ့အနေအထားမျိုး ရှေ့ခုံ၊ နောက်ခုံ ကြားထဲမှာ ဒူးကွေးပြီးတော့ ကြပ်ညှပ်ပြီးတော့ စီးနေတဲ့အနေအထား မျိုးတွေ ရှိပါတယ်။ ဒီထက်ဆိုးတာက တချို့ ဘတ်စ်ကား တွေဆိုရင် ကြမ်းခင်းတွေ ပေါက်ပြဲနေတာမျိုးတွေ၊ နောက်အခုလို မိုးတွင်းမှာ မိုးမလုံတာမျိုးတွေ ဒါတွေဟာ မိဘပြည်သူ၊ ရဟန်းသံဃာတွေ နောက် အထူးသဖြင့်က တက္ကသိုလ်တွေကို တက်နေတဲ့ ကျောင်းသားတွေ၊ အဓိက ဒီအခက်အခဲတွေကို ကြုံတွေ့နေရပါတယ် ဥက္ကဋ္ဌကြီးခင်ဗျား။ ဒီလိုပါပဲ ဒီအဝေးပြေးယာဉ်တွေ ရန်ကုန်-မန္တလေး၊ ရန်ကုန်-နေပြည်တော် အစရှိသဖြင့် ပြေးဆွဲနေတဲ့ Express ယာဉ်ကြီးတွေကို မဆိုလိုပါဘူး။ နယ်တွေမှာ ပြေးဆွဲနေတဲ့ အဝေးပြေးယာဉ် တော်တော်များများဟာ ကုန်လည်းတင်ပါတယ်။ ကုန်တင်တဲ့ အတွက်ကြောင့်မို့ လို့ ထိုင်ခုံတွေကို မြှင့်ထားပြီးတော့၊ တစ် ခါထဲကို ဒူးကွေးပြီးတော့ ကြပ်ညှ ပ်ပြီးတော့ ထိုင်ရတဲ့အနေအထားမျိုးပါ ခင်ဗျား။ ခရီးသည်တွေ သက်တောင့်သက်သာစီးနင်းနိုင်ခြင်း လုံးဝမရှိပါဘူး။ အဲဒီတော့ ပြည်သူ တွေရဲ့ ခရီးသွားလာရေးမှာ ဒီလို ခက်ခဲပင်ပန်းစွာ စီးနင်းနေရတဲ့ အခါကျတော့ ပြည်သူတွေရဲ့ လူမှုပတ်ဝန်းကျင်ဘဝတွေမှာ အများကြီး ထိခိုက်နစ်နာနေရပါတယ်။ အဲဒီတော့ မော်တော်ယာဉ် ကြီးကြပ်ရေးအဖွဲ့အစည်းတွေက စံကိုက်တိုင်းအထွာတွေ ဘယ်လိုထုတ်ပြန်ထုတ်ပြန်ထားထား၊ လိုက်နာမှုတော့ တော်တော်လေး အားနည်းနေတယ်ဆိုတာ ဒါ ကိုယ်စားလှယ်ကြီးများ အားလုံး အသိဖြစ်ပါတယ်။ ဒီအခက်အခဲတွေကို စည်းနဲ့ကမ်းနဲ့ စနစ်တကျဖြစ်အောင် ထိထိရောက်ရောက် အရေးယူဖို့ အချိန်ကျရောက်ပြီလို့ ထင်မြင်ယူဆမိပါတယ် ဥက္ကဋ္ဌကြီးခင်ဗျား။ ဒါကြောင့်မို့လို့ ဥက္ကဋ္ဌကြီးမှတစ်ဆင့် လေးစားစွာ မေးမြန်းလိုတာကတော့ မြို့တွင်းမှာ ပြေးဆွဲနေသော ဘတ်စ်ကား များနဲ့ အဝေးပြေး ခရီးသည်တင်ယာဉ်များမှာ ထိုင်ခုံနေရာများ ကြပ်ညှပ်စွာ စီစဉ်ထားရှိခြင်း အပါအဝင် အထက်က ကျွန် တော်တင်ပြသွားခဲ့တဲ့ ခရီးသည်တင် ယာဉ်တစ်စီးရဲ့ စံချိန်စံညွှန်း နဲ့မကိုက်ညီတဲ့ အချက်အလက်တွေ အကုန်လုံးကို ထိရောက်စွာ စစ်ဆေးအရေးယူပေးဖို့ အစီအစဉ် ရှိ/မရှိ ကို အများပြည်သူ အကျိုးငှာ အပြုသဘော မေးမြန်း တင်ပြအပ်ပါတယ် ဥက္ကဋ္ဌကြီးခင်ဗျား။ ကျေးဇူးတင်ပါတယ်။</speech>
<title>လက်ပံတန်း-သာရဝေါ ရထားလမ်း သံလမ်းများ ပိုမိုတောင် တင်းရေးအတွက် ရထားလမ်း ဆိုးသောနေရာအချို့ ကိုအချိန်မီပြုပြင်နိုင်ခဲ့သော်လည်းကျန်နေရာများပြုပြင်ရန် လမ်းခင်းကျောက် ရထားတွဲ(၂၁)တွဲခန့် လတ်တလော လိုအပ်နေပါသဖြင့် ပို့ဆောင်ပေးနိုင်မည့် ခန့်မှန်းအချိန်ကို သိလိုပါကြောင်းနှင့်စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ် (၁၀) ဦးမြင့်ထွန်း က လက်ပံတန်း-သာရဝေါရထားလမ်း သံလမ်းများ ပိုမိုတောင့်တင်းရေးအတွက် ရထားလမ်း ဆိုးသော နေရာအချို့ကို အချိန်မီပြုပြင်နိုင်ခဲ့သော်လည်း ကျန်နေရာများ ပြုပြင်ရန် လမ်းခင်းကျောက် ရထားတွဲ (၂၁)တွဲခန့် လတ်တလော လိုအပ်နေပါသဖြင့် ပို့ဆောင်ပေးနိုင်မည့် ခန့်မှန်းအချိန်ကို သိလိုပါကြောင်းနှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="82">ဦးမြင့်ထွန်း၊ ပဲခူးတိုင်းဒေသကြီး မဲဆန္ဒနယ်အမှတ်၁၀)</mp>မင်္ဂလာပါခင်ဗျား။ လေးစားအပ်တဲ့ ဥက္ကဋ္ဌကြီးခင်ဗျား။ ဒီမေးခွန်းကတော့ ဒီအချိန်မှာ မေးဖို့တောင်မှ မလိုတော့ဘူး လို့တောင် ကျွန်တော်တို့ ပြောမယ်ဆိုရင် ပြောလို့ရတယ်။ ဘာဖြစ်လို့လဲဆိုတော့ သက်ဆိုင်ရာက မီးရထားပို့ဆောင်ရေးဝန်ကြီးဌာနက လုပ်သင့်လုပ်ထိုက်တဲ့ကိစ္စတွေဟာ အချိန်မီ အမြန်အဆန် ဆောင်ရွက်ပေးပြီးတဲ့အတွက်ကြောင့် ပြီးစီးသင့်သလောက်တောင် ပြီးစီးနေပါပြီ။ ဒီနေရာမှာ ကျွန်တော် အလျဉ်းသင့်လို့ တင်ပြလိုတာ တစ်ချက်က Prompt Action ပါ။ အခုလိုပဲ ကျွန်တော်တို့ ဝန်ကြီးဌာနတွေကို မေးမြန်းချက်ပေါ့လေ။ Prompt Action ယူပြီး ချက်ချင်းလုပ်ပေးခြင်းဟာ ကျန်တော်တို့ ကျန်ဝန်ကြီးဌာနတွေကလည်း သင်ခန်းစာယူသင့်တယ်လို့ ကျွန်တော် ဒီလိုပဲ မြင်ပါတယ်။ တချို့ ဝန်ကြီးဌာနတွေ ဖြေကြားတဲ့အခါမှာ လောလောဆယ်မှာ အစီအစဉ် မရှိသေးတဲ့အကြောင်း၊ ခွဲဝေရရှိမယ့် ဘဏ္ဍာငွေတွေအပေါ်မှာ မူတည်ပြီးတော့ ထည့်သွင်းစဉ်းစားဆောင်ရွက်ပေးမယ်ဆိုတဲ့ အကြောင်းလေးတွေလည်း ကျွန်တော်တို့ ကြားရတာ စိတ်ထဲမှာတော်တော်လေး အားမလိုအားမရလည်း ဖြစ်ပါတယ်။ ဆောင်ရွက်ပေးမယ်ဆိုတာဟာ သူက မဆောင်ရွက်နိုင်သေးဘူးဆိုတဲ့ သဘောလေးတွေလည်း ပါပါတယ်။ တချို့ ဖြေကြားတဲ့ နေရာမှာလည်း နိုင်ငံတစ်နိုင်ငံလုံးရဲ့ အတိုင်းအတာတွေ၊ Data တွေကို ရွတ်ဆိုပြီးတော့မှ အချိန်ကုန်တဲ့အကြောင်းတွေလည်း ဒါတွေ့ရပါတယ်။ မရေရာတဲ့ အဖြေတွေလည်း တွေ့ခဲ့ရတာ၊ ကြုံခဲ့ရတာ ရှိ ပါတယ်။ အခုဆိုရင် ကျွန်တော်တို့ တစ်နှစ်ခွဲကျော်လာတာလည်း ဖြစ်ပါတယ်။ အမှန်ကတော့ ပြည်သူ့ကိုယ်စားလှယ်တွေ တင်ပြချက်မှန်သမျှဟာ စီမံချက်ထဲမှာ ထည့်ပြီးတော့ ဘယ်နေ့ ဘယ်အချိန် ဘယ်အခါမှာ အပြီးဆောင်ရွက်ပါမယ်ဆိုလို့ ဖြေကြားမယ်ဆိုရင် ကျွန်တော်တို့ အတွက် အများကြီး ကျေးဇူးလည်း ရှိပါတယ်။ နိုင်ငံတော်ကို ပြည်သူတွေကလည်း အားကိုးလာမှာ ဖြစ်ပါတယ်။ အစိုးရရဲ့ မူဝါဒနဲ့ဆန့်ကျင်မှု မရှိဘူးဆိုလို့ရှိရင် ဒီကိုယ်စားလှယ် တွေရဲ့ တင်ပြချက်ကို ပထမဆုံး ဦးစားပေးသင့်တယ်လို့လည်း ဒါ ကျွန်တော် မြင်ပါတယ်။ ဘာကြောင့်လဲဆိုတော့ ပြည်သူတွေရဲ့ အမှန်တကယ်လိုအပ်တဲ့ ဆန္ဒတွေကို ဒါ ကျွန်တော်တို့ကမေးမြန်းပြီးတော့ ဒီမှာလာပြီးတော့တင်ပြရတာ ဖြစ်တဲ့အတွက်ကြောင့် သက်ဆိုင်ရာ က အမြန်ဆောင်ရွက်ပေးမှပဲ ကိုယ်စားလှယ်တွေအပေါ် ယုံကြည်လာသလို လွှတ်တော်ကိုလည်း အားကိုးလာမှာ ဖြစ်ပါတယ်။ ဒါအပြင် အစိုးရအပေါ်ကိုလည်း ပိုမိုယုံကြည် အားကိုးလာမှာ ဖြစ်ပါတယ်။ ပြည်သူ့ အကျိုးဖော်ဆောင်ရွက်ဖို့ဆိုတာ အားနည်းနေရင် ကျွန်တော်တို့ လွှတ်တော် အပေါ်ကိုလည်း ယုံကြည်မှု အားနည်းလာမှာ ဖြစ်ပါတယ်။ အခု ရထားပို့ဆောင်ရေးဝန်ကြီး ဌာနက Prompt Action ချက်ချင်းလုပ်ပေးတဲ့အတွက်ကြောင့်မို့ မနှစ်ကဆိုလို့ရှိရင် မေး ခွန်း တစ်ခု ကျွန်တော်မေးခဲ့ဖူးပါတယ်။ ကျွန်တော်တို့ ဒီ လက်ပံတန်း-သာရဝေါရထားလမ်း အခြေအနေ ဟာ တော်တော်လေး အားနည်းနေတယ်။ တိမ်းချော်မှုတွေ၊ တိမ်းမှောက်မှုတွေ ဖြစ်နိုင်တယ်။ ဇလီဖားတုံးတွေ အားနည်းနေပါတယ်။ ဒါတွေအမြန်ပို့ပေးပါဆိုတော့ ကျွန်တော်တို့ မေးခွန်းမေးပြီးတော့ မကြာခင်မှာပဲ ကွန်ကရစ်ဇလီဖားတုံး (၁၄၃၀၄)တုံး၊ သစ်သားဇလီဖားတုံး (၁၁၉၄၉)တုံး ချက်ချင်းရောက်လာလို့ ကျွန်တော်တို့ တော်တော်လေး ပြုပြင်နိုင်ခဲ့တဲ့အတွက် အဆင်ပြေခဲ့ပါ တယ်။ အခုတစ်ခါ လမ်းခင်းကျောက်ကို ကျောက်ရရှိမှု လိုအပ်နေတဲ့အတွက်ကြောင့် မီးရထားတွဲ(၂၁)တွဲစာ တောင်းခံခဲ့တာ ဖြစ်ပါတယ်။ ဒါကိုလည်း ဥက္ကဋ္ဌကြီးက အစိုးရအဖွဲ့ကို ပို့လိုက်တာနဲ့ ချက်ချင်းပဲ အခု ဆိုရင် ကျောက်တွဲတွေ တော်တော်လေး ရောက်ရှိနေပါပြီ။ အခု ကျွန်တော်တင်ပြနေတဲ့အချိန်မှာ ပြီးသလောက်တောင် ဖြစ်ချင်ဖြမှာပါ။ ဒီလမ်းတွေက ဘာကြောင့် အခြေအနေ ဒီလောက်ဆိုးရသလဲ။ ပြည်ထောင်စု ဝန်ကြီးရဲ့ ရှင်းပြချက်အရဆိုလို့ရှိရင် လမ်းတွေ ချို့ယွင်းအားနည်းတာ အဓိက ကြွက် တွေဖြစ်ပါတယ်။ ကြွက် တွေက မီးရထားသံလမ်း တွေ အောက်မှာခိုပါတယ်။ ဒီကြွက်တွေ ဘယ်ကလာသလဲဆိုတော့ ပတ်ဝန်းကျင်မှာရှိတဲ့ ဒီ လယ်ကွက် တွေ၊ အင်းအိုင်ချောင်းမြောင်းတွေမှာ မနေနိုင်တဲ့အခါကျတော့ ရထားလမ်းပေါ်မှာ မှီခိုပြီးတော့ တည်ဆောက်ထားတဲ့ ပြည်သူလူထုရဲ့ တဲအိမ်တွေ၊ သစ်သားအိမ်တွေ၊ နောက် ဈေးတန်း၊ သံလမ်း ပေါ်ကို မှီခိုပြီးတော့မှ ဈေးတန်းတွေကလည်း အခုဆိုလို့ရှိရင် အရှည်ကြီးတွေ ဖစ်နေပြီးတော့မှ မြို့တွေ၊ ရွာတွေ နီးပါးလောက်ဖြစ်နေပြီအိမ်ခြေတွေဟာ သာရဝေါ-လက်ပံတန်း မီရထားလမ်းတစ်ဝိုက်မှာဆိုရင် သိန်းဂဏန်း လောက်ထိတောင် ရှိနေတာဖြစ်ပါတယ်။ ဒီရဲ့ စားကြွင်းစားကျန်တွေ စွန့်ပစ်ထားတဲ့ ပစ္စည်းတွေကို စားသောက်ပြီးတော့ အန္တရာယ်အကင်းဆုံးဖြစ်တဲ့ ရထားသံလမ်း အောက်တွေမှာ ခိုပြီးတော့ လှိုက်စားလာတော့ ဒီကျော က်တွေကလည်း ယိမ်းယိုင်အားနည်း လာပါတယ်။ အဲဒီတော့ ရထားကလည်း တစ်ခါတချို့နေရာမှာဆိုရင် (၅)မိုင်နှုန်းလောက်ပဲ မောင်းနိုင်တဲ့ အနေအထားတွေ ဒါ ပြည်သူလူထု အန္တရာယ်မရှိအောင် ဆောင်ရွက်ပေးရတဲ့ အနေအထားတွေ ဖြစ်ပါတယ်။ အဲဒီတော့ ဒီအိမ်တွေဟာ အခုဆိုလို့ရှိရင် ကျွန်တော်တို့က စည်းရုံးပြီးတော့ သူ့လုပ်ထုံးလုပ်နည်း အရ သံလမ်းမှာကပ်ပြီး ဆောက်လို့မရဘူး။ ဖယ်ပေးရမယ်ဆိုပြီးတော့ စည်းရုံးသော်လည်းပဲ ဒီရထားလမ်းပေါ်မှာပဲ စီးပွားရှာသွားလာ ပြီးတော့မှ နေရေးထိုင်ရေး၊ လူမှုရေးအားလုံးဟာ သံလမ်းတစ်ခုတည်းကို မှီခိုလာတဲ့အတွက်ကြောင့် တဖြည်းဖြည်း ဖယ်ရှားမယ့် အတူတူ ပိုများ လာပြီးတော့မှ တချို့ဆိုရင် သစ်သားနှစ်ထပ် အိမ်တောင်မှ ဖြစ်နေတာလေးတွေ တွေ့ပါတယ်။ အခု ကျွန်တော်တို့ သွားခဲ့တဲ့ အိန္ဒိယခရီးစဉ်မှာ ပြန်ကြည့်မယ်ဆိုရင် ဒီ နယူးဒေလီ လို မြို့ကြီးမှာတောင်မှ ဆင်းရဲသားလူထုတွေ၊ နောက် ရထားသံလမ်းဘေးမှာ အိမ်တွေပြွတ်သိပ်ပြီး တချို့အိမ်တွေဆိုလို့ရှိရင် ကျွန်တော်တို့ သေတ္တာပုံစံ မျိုးလေးတွေ ဖြစ်နေတယ်။ မတ်တတ်ရပ် ဝင်လို့ မရပါဘူး။ ကုန်းကွပြီး ဝင်ရပါတယ်။ အဝတ်အစားမဲ့နေတဲ့ လူတွေလည်း တွေ့ရပါတယ်။ ဆင်းရဲနွမ်းပါးတဲ့သူတွေ ကျွန်တော်တို့ နိုင်ငံထက်ကို (၄)၊ (၅)၊ (၁၀)ဆလောက် ဆင်းရဲတဲ့သူတွေတွေ့ပါတယ်။ အဲဒီတော့ ပြည်သူလူထုဟာ ကားလမ်း၊ ရထားလမ်း ဆိုတာကို ကြည့်ရင် ရထားလမ်းကိုပဲ ဦးစားပေး သွားလာနေရပါတယ်။ ဟိုမှာလည်း ဒီအတိုင်းဖြစ်တဲ့အတွက်ကြောင့် အိန္ဒိယပါလီမန်မှာ Rcilway Budget ဆိုပြီးတော့ သီးခြား ကျွန်တော်တို့ ထည့်ပေးရပါတယ်။ သူတို့ဆီမှာလည်း ဒီလို Maintenance သဘောမျိုး လုပ်ပေးရတဲ့အတွက်ကြောင့် ဆက်တိုက် လုပ်နေတာတောင်မှ တစ်ခါတလေ တိမ်းမှောက်မှုတွေ၊ တိမ်းချော်မှုတွေ ရှိပါတယ်။ ဒါ ကျွန်တော်တို့နိုင်ငံက မီးရထားဝန်ကြီးဌာနအနေနဲ့ ဒါတွေ ဂရုစိုက်ပြီးတော့ချက်ချင်း ဆောင်ရွက်ပေးတဲ့အတွက်ကြောင့် အခုဆိုလို့ရှိရင် ကျွန်တော်တို့ စိုးရိမ်ရမှုတွေ တော်တော်လေး အားနည်းပြီးတော့ ပြည်သူလူထုကလည်း ကျွန်တော်တို့အပေါ် အားကိုးလာတာတွေလည်း တွေ့ရ ပါတယ်။ ဒါကြောင့်မို့လို့ ကျွန်တော်တို့ သာရဝေါ မီးရထားအပိုင်းဟာ နှစ်စဉ်မှာလည်း အခု လိုပဲ Maintenance တွေ ဆောင်ရွက်ပေးပါတယ်။ ကျွန်တော်တို့ လုပ်ပေးတာကိုကျေးဇူးတင်ပါတယ်။ ကျွန်တော်တို့ကလည်း တဖြည်း ဖြည်း ရထားလမ်းပေါ်မှာ မှေးပြီး ဆောက်ခဲ့တဲ့အိမ်တွေ ဖယ်ရှား နိုင်အောင် အတတ်နိုင်ဆုံး စည်းရုံးပြီးတော့မှ ခက်ခက်ခဲခဲ ဆောင်ရွက်သွားပါမယ်ဆိုတဲ့အကြောင်း ကျွန်တော် ဒီမှာ ဒီမေးခွန်းနဲ့ပတ်သက်ပြီး တင်ပြလိုပါတယ်။ ဒါကြောင့်မို့လို့ လွှတ်တော်ကိုယ်စားလှယ်တွေရဲ့ တင်ပြတောင်းဆိုချက်တွေ၊ မေးမြန်းချက် တွေဟာ ပြည်သူတွေရဲ့ ရင်ထဲကလာတဲ့ ဆန္ဒတွေဖြစ်တာကြောင့်မို့လို့ ရထားပို့ဆောင်ရေးဝန်ကြီး ဌာနလိုပဲ သက်ဆိုင်ရာက ပိုပြီးတော့ မြန်မြန်ဆန်ဆန် လေးလေးနက်နက် ဆောင်ရွက်ပေးပါလို့ ပြောကြားရင်း ကျွန်တော်ရဲ့ မေးခွန်းကို နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ရထားပို့ဆောင်ရေးဝန်ကြီးဌာန ၊ ပြည်ထောင်စုဝန်ကြီးက တစ်ခုချင်းဖြေကြားပေးဖို့ ဖြစ်ပါတယ်</speech>
<speech><agency id="84">ဦးအောင်မင်း(ရထားပို့ဆောင်ရေး ဝန်ကြီးဌာန)</agency>ေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ရန်ကုန်တိုင်း ဒေသကြီး မဲဆန္ဒနယ်အမှတ်(၄) အမျိုးသားလွှတ်တော် ကိုယ်စားလှယ် ဒေါက်တာမြတ်ဉာဏစိုး မှ မြို့တွင်းပြေးဆွဲနေသော ဘတ်စ် ကားများနှင့် အဝေးပြေး ခရီးသည်တင်ယာဉ်များတွင် ထိုင်ခုံ နေရာများ ကြပ်ညှပ်စွာ စီစဉ်ထားရှိခြင်း အပါအဝင် ခရီးသည်တင်ယာဉ်တစ်စီး၏ စံနှုန်းနှင့် ကိုက်ညီမှု မရှိသည်များကို ထိရောက်စွာ အရေးယူဆောင်ရွက်နိုင်ရန် အစီအစဉ် ရှိ /မရှိကို မေးမြန်းထားပါတယ်။ ဒီမေးခွန်းကို ကျွန်တော်ကပဲ ဖြေကြားသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ် များခင်ဗျား။ မြို့တွင်းပြေးဆွဲနေသော ဘတ်စ်ယာဉ်များနှင့် အဝေးပြေး ခရီးသည်တင်ယာဉ်များတွင် ခရီးသည်များ သက်တောင့် သက်သာ စီးနင်းနိုင်စေရန်နှင့် လုံခြုံမှုရှိစေရန် မူလထုတ်လုပ်စဉ် ကပင် စီစဉ်ထားရှိပြီ ဖြစ်ပါတယ်။ ကုန်းလမ်းပို့ဆောင်ရေးညွှန်ကြား မှုဦးစီးဌာနသည် ဖော်ပြပါ ခရီးသည်တင်ယာဉ်များအား တစ် နှစ်တစ်ကြိမ်သာ ယာဉ်ကြံ့ခိုင်မှုနှင့် မှတ်ပုံတင်လုပ်ငန်းများဆောင်ရွက်ရန်အတွက် ယာဉ်စစ်ဆေးပေးပြီး လမ်းပေါ်တွင် အန္တရာယ်ကင်းရှင်းစွာ မောင်းနှင် အသုံးပြုနိုင်ခြင်း မူလထုတ်လုပ်သူ၏ စံချိန်စံညွှန်းနှင့် ကနဦး မှတ်ပုံတင်စဉ်က သတ်မှတ်ခွင့်ပြု ထားသည့် ခရီးသည် တင်ဆောင်နိုင်မှု Cqpacity အတိုင်း ထိုင်ခုံအရေအတွက် ရှိခြင်းတို့ကို တွေ့ရှိမှသာလျှင် မှတ်ပုံတင်လုပ်ငန်းများကို ဆက်လက်ဆောင်ရွက်ပေးခဲ့ပါတယ်။ ယာဉ်ပိုင်ရှင် အချို့မှာ မူရင်းထိုင်ခုံများထက် ခရီးသည်ပိုမိုတင်ဆောင်နိုင်ရန် ထိုင်ခုံအရေအတွက် တိုးမြှင့်၍ ပြန်လည်ပြုပြင်တည်ဆောက်ကြပါတယ်။ ယင်းကဲ့သို့ ထုတ်လုပ်သူ စံချိန်စံညွှန်း သတ်မှတ်ချက်များ Capacity ထက် ကျော်လွန်သော ထိုင်ခုံ အရေအတွက်အား ကုန်းလမ်းပို့ဆောင်ရေးညွှန်ကြားမှု ဦးစီးဌာနမှ ခွင့်ပြုထားခြင်း မရှိပါ။ ပြည်တွင်းတွင် အသုံးပြု နေသော ခရီးသည်တင်ယာဉ်များမှာ ဂျပန်နိုင်ငံထုတ် ယာဉ်အများ စုများ ဖြစ်ကြပြီး ကုန်းလမ်းပို့ဆောင်ရေးညွှန်ကြားရေး မှုဦးစီးဌာနမှ ၎င်းယာဉ်တို့၏ အောက်ဖော်ပြပါ Type Approval သတ်မှတ်ချက်အရ ဆောင်ရွက်ပေးလျက် ရှိပါတယ်။ ခရီးသည်ထိုင်ခုံတစ်ခုံလျှင် ထိုင်ခုံအကျယ် (၄၀၀)မီလီမီတာ၊ (၁)ပေ (၄)လက်မထက် မနည်းစေရ။ ထိုင်ခုံအမြင့် (၄၀၀)မီလီမီတာ၊ (၁)ပေ (၄)လက်မထက် မမြင့်စေရ။ ထိုင်ခုံတစ်ခုနဲ့ တစ်ခု အကွာအဝေး (၃၀၀)မီလီမီတာ (၁)ပေထက် မနည်းစေရလို့ သတ်မှတ်ထားရှိပါတယ်။ ဤကဲ့သို့ ယာဉ်ပိုင်ရှင်များမှ ၎င်းတို့ သဘောဆန္ဒအလျောက် ခရီးသည် ပိုမိုတင်ဆောင်နိုင်ရန် အတွက် ထိုင်ခုံအရေအတွက်တိုးခြင်း၊ ပြုပြင်ရေး များကို အရေးယူဆောင်ရွက်ရာတွင် ကုန်းလမ်း ပို့ဆောင်ရေးညွှန်ကြားမှုဦးစီးဌာနမှ နှစ်စဉ် မော်တော်ယာဉ် သက်တမ်းတိုးချိန်၊ စစ်ဆေးချိန်၊ သက်ဆိုင်ရာဒေသရှိ တာဝန်ရှိသူများနှင့် အတူ ပို့ဆောင်ရေးစီမံကိန်းဦးစီးဌာန၊ ကုန်းလမ်း ပို့ဆောင်ရေး ညွှန်ကြားမှုဦးစီးဌာန၊ ယာဉ်ထိန်းရဲတပ် ဖွဲ့တို့ အပါအဝင် ပူးပေါင်း၍ အဝေးပြေးကားဝင်းများ၌ ယာဉ်လိုင်းပြေးဆွဲခြင်း မပြုမီ စစ်ဆေးခြင်း၊ မြို့တွင်းခရီးသည် တင်ဂိတ် များ၌ စစ်ဆေးခြင်းများကို ဆောင်ရွက်သွားပါမယ်။ ပြည်သူ့လွှတ်တော် ကိုယ်စားလှယ်များ အနေနဲ့လည်း အများပြည်သူများမှ သတ်မှတ်ချက်နှင့် မကိုက်ညီသည့် ယာဉ်များတွေ့ရှိပါက အသိပေးသွားပါက ထိရောက်စွာ အရေးယူဆောင်ရွက် သွားမည်ဖြစ်ကြောင်း တင်ပြ အပ်ပါ တယ်။ ပဲခူးတိုင်းဒေသကြီး မဲဆန္ဒနယ်မြေအမှတ်(၁၀) အမျိုးသားလွှတ်တော် ကိုယ်စားလှယ် ဦးမြင့်ထွန်း မှ လက်ပံတန်း-သာရဝေါ ရထားလမ်းပိုင်းတွင် ရထားလမ်းပိုမိုတောင့်တင်းရေးအတွက် ပြုပြင်ရန် ကျန်ရှိနေသေးသောနေရာများ ပြုပြင်ရန် လမ်းခင်းကျောက် ရထားတွဲ (၂၁)တွဲ လတ်တလော လိုအပ်နေပေရာ ပို့ဆောင်ပေးနိုင်မည့် ခန့်မှန်းအချိန်ကို သိရှိလိုပါကြောင်း မေးမြန်း ထားပါတယ်။ မြန်မာ့မီးရထားအနေဖြင်. လက်ရှိကျောက်ရထား (၁၉)စီးဖြင့် အသုံးပြုပြီးတော့ ရထားလမ်းများ ကြံ့ခိုင်ကောင်းမွန်ရေးအတွက် ထိရောက်စွာ နည်းလမ်းများရှာဖွေ၍ ဆောင်ရွက် လျက်ရှိပါတယ်။ ယခုတင်ပြတဲ့ လက်ပံတန်း -သာရဝေါ လမ်းပိုင်းမှာ ဒုတိယဦးစားပေး လမ်း ဖြစ်ပါတယ်။ ကျောက်ဖြည့်တင်းရန်ရှိရာ ယခု မေးမြန်းသည့် ကျောက်တွဲ (၂၁)တွဲ၊ ကျောက်ကျင်း ပေါင်း(၁၅၀)ခန့်ကို သြဂုတ်လကုန် မတိုင်မီ အပြီးဖြည့်တင်းသွားမည် ဖြစ်ပါတယ်။ ကျူးကျော်တဲ့ များကိုလည်း စီမံချက်ရေးဆွဲပြီးတော့ ရှင်းလင်းသွားမည်ဖြစ်ကြောင်း တင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး မေးခွန်းရဲ့ အနှစ်သာရဟာ အ ဖြေဆိုတာ ထက် လက်တွေ့လုပ်ဆောင်ချက်က အဓိက ဖြစ်ပါတယ်။ ရထားပို့ဆောင်ရေးဝန်ကြီးဌာနဝန်ကြီး အနေနဲ့ ခုနမေးခွန်းရှင် လွှတ်တော် ကိုယ်စားလှယ်ရဲ့ တင်ပြချက်အရ မေးခွန်းကို ပြည်ထောင်စု အစိုးရ အဖွဲ့ ကတစ်ဆင့် ရရှိတယ်ဆိုတာနဲ့ တစ်ချိန်တည်း အကောင်အထည်ဖော် ဆောင်ရွက် ပေးတယ် ဆိုတဲ့ကိစ္စက ဒါ နမူနာယူစရာ ဖြစ်ပါတယ်။ ဒါနဲ့ပတ်သက်လို့လည်း ရထားပို့ဆောင်ရေး ဝန်ကြီးဌာန၊ ပြည်ထောင်စုဝန်ကြီးကို ကျေးဇူးတင်ကြောင်း မှတ်တမ်းတင် ပြောကြားလိုပါတယ်</speech>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်နဝမနေ့ အစည်းအဝေးရပ်နားကြောင်းနှင့် ဒသမနေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော် စတုတ္ထ ပုံမှန်အစည်းအဝေး နဝမနေ့ကို ရပ်နားပါမယ်။ ပထ မအကြိမ် အမျိုးသား လွှတ်တော် စတုတ္ထ ပုံမှန်အစည်းအဝေး ဒသမနေ့ကို ၂၀၁၂ ခုနှစ်၊ ဇူလိုင်လ ၁ရ ရက် (အင်္ဂါနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး နဝမနေ့ အစည်းအဝေးကို ၁၀:၅၉ နာရီအချိန်တွင် ရပ်နားပါသည်။</p>
</postface>
</transcript>
</doc>
