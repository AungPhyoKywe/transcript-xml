<doc>
<docinfo>
<docno>01-04-02.xml</docno>
<pdf>01-04-02.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး ဒုတိယနေ့မှတ်တမ်း</title>
<date value='05-07-2012'>၁၃၇၄ ခုနှစ်၊ ပထမဝါဆိုလပြည့်ကျော် ၂ ရက် (၂၀၁၂ ခုနှစ်၊ ဇူလိုင်လ ၅ ရက်) (ကြာသပတေးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ဒုတိယနေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အ���ာင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များ ခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ ဒုတိယနေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး ဒုတိယနေ့မှာ အမျိုးသား လွှတ်တော်ကိုယ်စားလှယ်များ စိစစ်ရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၂၃)ဦးရှိပြီး ဒီကနေ့အစည်းအဝေးကို (၂၁၅)ဦး တက်ရောက်ပါတယ် အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၆.၄၁) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ ဒုတိယနေ့ အစီအစဉ်ကို အမျိုးသားလွှတ်တော် ကိုယ်စားလှယ်များ ထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">ယနေ့ခွင့်ပန်ကြားချက်မရှိပါ။</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">ဒီကနေ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးဒုတိယနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေ မှာ (၂၂၃)ဦး၊ ယခင် ခွင့်ပန်ကြားထားသဖြင့် ခွင့်ပြုထားသူ (၈)ဦး၊ အမျိုးသား လွှတ်တော်က စုစုပေါင်းခွင့်ပန်ကြား၍ ခွင့်ပြုထားသူ (၈) ဦးဖြစ်ပြီး ခွင့်မဲ့ပျက်ကွက်မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေ ခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာဖြစ်ပါတယ်။</speech>
<title>ဥက္ကံမြို့အား မြို့အဆင့်မှ မြို့နယ်အဆင့် (သို့မဟုတ်) မြို့နယ်ခွဲအဆင့်အဖြစ် ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရနကုန်တိုင်းဒေသကြီး မဲဆန္ဒနယ်အမှတ် (၁၂)မှ ဦးဆွေအောင် က ဥက္ကံမြို့အား မြို့အဆင့်မှ မြို့နယ်အဆင့် (သို့မဟုတ်) မြို့နယ်ခွဲအဆင့်အဖြစ်ဆောင်ရွက်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="144">ဦးဆွေအောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ အမျိုးသား လွှတ်တော် ကိုယ်စားလှယ်တော်များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံပါစေလို့ ဦးစွာပဏာမ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးဆွေအောင်ဖြစ်ပါတယ်။ကျွန်တော့်အနေနဲ့ ဥက္ကံမြို့အား မြို့အဆင့်မှမြို့နယ်အဆင့် သို့မဟုတ် မြို့နယ်ခွဲအဆင့်အဖြစ် ဆောင်ရွက်ပေးရန် အစီ အစဉ်ရှိ/မရှိနှင့် စပ်လျဉ်းသည့်မေးခွန်းကို ကျွန်တော်မေးမြန်းသွားမှာ ဖြစ်ပါတယ်။ရန်ကုန်တိုင်းဒေသကြီး၊ တိုက်ကြီးမြို့နယ်မှာ တိုက်ကြီးမြို့၊ ဥက္ကံမြို့၊ အဖျောက်မြို့ (၃)မြို့ရှိပါတယ်။ ရပ်ကွက်အားဖြင့် တိုက်ကြီးမြို့မှာ (၈)ရပ်ကွက်၊ ဥက္ကံမြို့မှာ (၈)ရပ်ကွက်၊ အဖျောက်မြို့မှာ (၄)ရပ်ကွက် နဲ့ ကျေးရွာအုပ်စုပေါင်း (၇၄)အုပ်စု ၊ စုစုပေါင်း ရပ်ကွက်/ ကျေးရွာ အုပ်စု ပေါင်း(၉၄)အုပ်စု ရှိပါတယ်။ တိုက်ကြီးမြို့နယ်ဟာ ရန်ကုန်တိုင်းဒေသကြီးအတွင်း ရပ်ကွက်ကျေးရွာအုပ်စုအများဆုံး နယ်ပယ်ဧရိယာအကျယ်ဝန်းဆုံးမြို့နယ် ဖြစ်ပါတယ်။ တိုက်ကြီးမြို့နယ်အတွင်းရှိ မြို့နယ်ခွဲ တစ်ခုဖြစ်သော ဥက္ကံမြို့ သည် တိုက်ကြီးမြို့နှင့် (၁၈)မိုင်ကွာဝေးပြီး ရန်ကုန်တိုင်းနှင့် ပဲခူးတိုင်း နယ်စပ်တွင်တည်ရှိပြီး နယ်ပယ်ကျယ်ဝန်းသောဒေသတစ်ခုလည်း ဖြစ်ပါတယ်။ ဥက္ကံမြို့ဟာ ရန်ကုန်-ပြည် အဝေးပြေးမော်တော်ကားလမ်းပေါ်တွင် ရှိပြီး ၊ ဥက္ကံဒေသ ပတ်ဝန်း ကျင်တွင် တဘူးလှရေလှောင်တမံ၊ ဥက္ကံသကြားစက်၊ ကုမ္ပဏီပိုင်နှင့် ပုဂ္ဂလိကပိုင်ကြံစိုက်ခင်းများ၊ ငါးမွေးမြူရေးလုပ်ငန်းများ၊ အင်းလုပ်ငန်းများ ၊စပါးပဲ စိုက်ပျိုးရေးလုပ်ငန်းများ ၊ တစ်နိုင်တစ်ပိုင် ကြက်၊ ဘဲ၊ ဝက်၊ ဆိတ် မွေးမြူရေးလုပ်ငန်းများ၊ မြို့နယ်အတွက် အခွန်ထမ်းလုပ်ငန်းရှင်များ၊ ဘိုးဘွားရိပ်သာ၊ တိုက်နယ်ဆေးရုံနှင့် ကျေးလက်ကျန်းမာရေး ဆေးခန်းများ ၊ အထက်တန်း အလယ်တန်း၊ မူလတန်း၊ အခြေခံပညာကျောင်းပေါင်း (၁၀၀)ကျော်နှင့် အစိုးရသစ်စက်၊ သစ်တောရုံး၊ တိုင်းရင်း ဆေး ခန်း၊ ရဲစခန်း၊ ဓာတ်ဆီဆိုင် ၊ စည်ပင်ရုံး၊ စည်ပင်သာယာဈေး၊ နွားပွဲဈေး၊ ဥက္ကံဘူ တာ၊ ဆက်သွယ်ရေးစာတိုက်ရုံး၊ လျှပ် စစ်ရုံး၊ ဥက္ကံမြို့ခန်းမ၊ မြို့နယ် အုပ်ချုပ်ရေးရုံး၊ ပြည်ခိုင်ဖြိုးရုံး၊ မြို့မအားကစားကွင်း၊ ကိုယ့်အားကိုယ်ကိုးကျေးလက် မီးလင်းပြီး ကျေးရွာအုပ်စုများရှိပြီး ၊ ဥက္ကံမြို့ ကို ဗဟိုပြု၍ ဒေသဖွံ့ဖြိုးရေး ကောင်းမွန်သော ဒေသမြို့ တစ်မြို့ လည်း ဖြစ်ပါတယ်။ သို့ဖြစ်ပါ၍ အုပ်ချုပ်ရေး၊ စီမံခန့်ခွဲရေးနှင့်ဒေသဖွံ့ဖြိုးရေး လုပ်ငန်းများ ပိုမိုထိရောက် အောင်မြင်စွာ ဆောင်ရွက်နိုင်ရေးအတွက် ဥက္ကံမြို့အား မြို့ အဆင့်မှမြို့နယ်အဆင့် သို့မဟုတ် မြို့နယ်ခွဲအဆင့် အဖြစ်ဆောင်ရွက်ပေးနိုင်ရန် အစီအစဉ် ရှိ /မရှိ ၊ အစီအစဉ်ရှိပါကလည်း မည်သည့် ကာလတွင် ဆောင်ရွက်ပေးမည်ကို သိရှိလိုပါ၍ ဒေသခံပြည်သူများ ကိုယ်စား မေးမြန်းရခြင်း ဖြစ်ပါသည်။ အားလုံးကိုကျေးဇူးတင်ပါသည်။</speech>
<speech type="speaker">မေးခွန်းနဲ့ပတ်သက်ပြီး ပြည်ထဲရေးဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်။</speech>
<speech><agency id="89">ဗိုလ်မှူးချုပ် ကျော်ဇံမြင့် (ဒုတိယဝန်ကြီး၊ ပြည်ထဲရေးဝန်ကြီးဌာန်)</agency>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ် များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဦးစွာဆုတောင်းမေတ္တာပို့သအပ်ပါတယ်။ ယခု ရန်ကုန်တိုင်းဒေသကြီး မဲဆန္ဒနယ်အမှတ် (၁၂) အမျိုးသားလွှတ်တော်ကိုယ်စားလှယ် ဦးဆွေအောင်ရဲ့ အုပ်ချုပ်ရေး၊ စီမံခန့်ခွဲရေးနဲ့ ဒေသဖွံ့ဖြိုးရေး လုပ်ငန်းများ ပိုမိုထိရောက်စွာ ဆောင်ရွက်နိုင်ရန်အတွက် ဥက္ကံမြို့အား မြို့နယ် အဆင့် သို့ မဟုတ် မြို့နယ်ခွဲအဆင့် အဖြစ်ဆောင်ရွက်ပေးနိုင်ရန် အစီအစဉ်ရှိ /မရှိ ကြယ်ပွင့်ပြ မေးခွန်းနဲ့ ပတ်သက်၍ ကျွန်တော် ပြည်ထဲရေးဝန်ကြီးဌာ န၊ ဒုတိယဝန်ကြီး ဗိုလ်မှူးချုပ် ကျော်ဇံမြင့် က ဖြေကြား သွားမှာ ဖြစ်ပါတယ်။ ခိုင်မာသော အုပ်ချုပ်ရေးစနစ် ထူထောင်ရန် ၊ တရားဥပဒေစိုးမိုးမှု တိုးတက်လွှမ်းခြုံ ပေးနိုင်ရန် ရည်မှန်းချက်တို့နဲ့ အုပ်ချုပ်ရေး၊ စီးပွားရေး၊ လူမှုရေးကိစ္စရပ်များ ကို ပြည်သူတွေ ပြည့်ပြည့်ဝဝထိရောက်စွာ စီမံဆောင်ရွက်ပေးနိုင်ဖို့အတွက်ကို တိုင်းဒေသကြီးနဲ့ ပြည်နယ် အသီးသီး မှာ ခရိုင်၊ မြို့နယ်၊ မြို့နယ်ခွဲ၊ မြို့၊ ရပ်ကွက်၊ ကျေးရွာအုပ်စု၊ ကျေးရွာအသစ် များ ဖွဲ့စည်းခြင်း၊ ပြင်ဆင်ခြင်း ၊ပယ်ဖျက်ခြင်း တို့ကို လုပ်ထုံးလုပ်နည်းများနဲ့အညီ ဆောင်ရွက် ပေးလျက်ရှိပါတယ်။ အဲဒီလို အသစ် ဖွဲ့စည်းခြင်း၊ ပြင်ဆင်ဖွဲ့စည်းခြင်း၊ ပယ်ဖျက် ခြင်းတို့ကိုဆောင်ရွက်ရာမှာ သက်ဆိုင်ရာ တိုင်းဒေသကြီးနဲ့ ပြည်နယ်အုပ်ချုပ်ရေးမှူးနဲ့ ကွင်း ဆင်း စစ်ဆေးချက် အစီရင်ခံစာ၊ တိုင်းဒေသကြီး နဲ့ ပြည် နယ်အစိုးရအဖွဲ့ရဲ့ သဘောတူညီကြောင်း အစည်းအဝေးမှတ်တမ်း၊ သက်ဆိုင်ရာ ဝန်ကြီးချုပ်က သဘော တူညီကြောင်းထောက်ခံချက်၊ လိုအပ်တဲ့အချက်အလက်များ ၊ မြေပုံများ ပြည့် စုံစွာပါဝင်တဲ့ အမှုတွေကို တည်ဆောက်ပြီးတော့ နိုင်ငံတော်သမ္မတရုံးကို တင်ပြရမှာ ဖြစ်ပါတယ်။ နိုင်ငံတော်သမ္မတရုံးက ပြည်ထဲရေးဝန်ကြီးဌာနကို သဘောထားပြန်လည်တင်ပြဖို့ အကြောင်းကြားချက်ရရှိလို့ရှိရင်ပြည်ထဲရေးဝန်ကြီးဌာနက စိစစ်ထောက်ခံချက်များနဲ့ နိုင်ငံတော် သမ္မတရုံးကို ပြန်လည်တင်ပြရပါတယ်။ အဲဒီနောက် နိုင်ငံတော်သမ္မတရုံးက စိစစ်ခွင့် ပြုချက် ရရှိလို့ရှိရင် ပြည် ထဲရေးဝန်ကြီးဌာန က ပြည်ထောင်စုအစိုးရအဖွဲ့ အစည်းအဝေးကို အမှာစာပေးပို့ ရှင်းလင်းတင်ပြရပါတယ်။ ပြည်ထောင်စုအစိုးရအဖွဲ့ အစည်းအဝေးက သဘောတူညီကြောင်း ဆုံးဖြတ်ချက်ရရှိမှသာ လိုအပ်တဲ့ အမိန့်ကြော်ငြာစာများ ထုတ်ပြန်ဆောင်ရွက်ပေးလျက် လည်း ရှိပါတယ်။ ရန်ကုန်တိုင်းဒေသကြီး ၊ ရန်ကုန် (မြောက်ပိုင်း)ခရိုင်အတွင်း တိုက်ကြီးမြို့နယ် မှာရှိတဲ့ ဥက္ကံမြို့ဟာ ရန်ကုန်-ပြည် အဝေးပြေးကားလမ်းမပေါ်မှာ တည်ရှိပြီးတော့ တိုက်ကြီးမြို့ နဲ့ (၁၈)မိုင်ကွာဝေးပါတယ်။ဥက္ကံဒေသပတ်ဝန်းကျင်ဟာ တဘူးလှရေလှောင်တမံ၊ ဥက္ကံသကြားစက်၊ ကုမ္ပဏီနဲ့ပုဂ္ဂလိကပိုင်ကြံလုပ်ငန်း၊ ကြံစိုက်ခင်းများ၊ ငါးမွေးမြူရေးလုပ်ငန်းများ၊ အင်းလုပ်ငန်း များစတဲ့ စီးပွားရေးအခြေအနေများ ကောင်းမွန်ပြီးတော့ လူမှုရေးပိုင်းမှာ ဆိုရင်လည်း ဘိုးဘွားရိပ်သာ၊ တိုက်နယ်ဆေးရုံ၊ ကျေးလက် ဆေးပေးခန်း၊ ကျန်းမာရေးဆေးခန်းများ၊ အထက်တန်းကျောင်း၊ အလယ်တန်းကျောင်း၊ မူလတန်းကျောင်း၊ အခြေခံပညာကျောင်းပေါင်း (၁၀၀)ကျော်နဲ့ အစိုးရရုံးဌာနများ၊ ရဲစခန်း၊ ဓာတ်ဆီဆိုင်၊ အားကစားကွင်း၊ ကိုယ့်အားကိုယ်ကိုး ၊ ကျေးလက်မီးလင်းရေးစတဲ့ လူမှုစီးပွား အခြေခံကောင်းများ ကိုရရှိနေတဲ့ မြို့ဖြစ်ကြောင်း လည်း သိရှိ ရပါတယ်။ ဥက္ကံမြို့ဟာ ရပ်ကွက်(၈)ရပ်ကွက်၊ ကျေးရွာအုပ်စု(၂၉)အုပ်စု ၊ကျေးရွာခွဲပေါင်း (၁၇၀) ဧရိယာအကျယ်အဝန်း(၂၅၀.၅၆) စတုရန်းမိုင်ကျယ်ဝန်းတဲ့အတွက် နိုင်ငံရေး၊ စီးပွားရေး၊ လူမှုရေးဆိုင်ရာ၊ အုပ်ချုပ်မှုကိစ္စများကို ပိုမိုနိုင်နင်းထိရောက်စွာ ကိုင်တွယ်နိုင်ပြီးတော့ ဥက္ကံမြို့ကို ဗဟိုပြုပြီးတော့ ဒေသဖွံ့ဖြိုးရေးလုပ်ငန်းများ တိုးတက်ဆောင်ရွက်နိုင်ဖို့အ တွက်ကို မြို့နယ်ခွဲ အဆင့်သို့ တိုးမြှင့်ဖွဲ့စည်းပေးသင့်ကြောင်း ရန်ကုန်တိုင်းဒေသကြီး အထွေထွေအုပ်ချုပ်ရေး ဦးစီးဌာနက သုံးသပ်ရရှိတဲ့အတွက် ရန်ကုန်တိုင်းဒေသကြီး အစိုးရအဖွဲ့ကို တင်ပြပြီး လုပ်ထုံးလုပ်နည်းနဲ့အညီ ဆောင်ရွက်သွားဖို့ အစီ အစဉ်ရှိပါကြောင်း ရန်ကုန်တိုင်းဒေသကြီး အထွေထွေအုပ်ချုပ်ရေးဦးစီးဌာန၊ တိုင်းဒေသကြီး အုပ်ချုပ်ရေးမှူးက ကွင်းဆင်းစစ်ဆေးပြီး အစီရင်ခံစာ တင်ပြလာပါတယ်။ သို့ဖြစ်ပါ၍ ဥက္ကံမြို့ကို မြို့နယ်အဆင့် သို့မဟုတ် မြို့နယ်ခွဲအဖြစ် ဖွဲ့စည်းပေးဖို့ ရန်ကုန်တိုင်းဒေသကြီးအုပ်ချုပ်ရေးမှူးရဲ့ ကွင်းဆင်းစစ်ဆေးချက်အစီရင်ခံစာ၊ ရန်ကုန်တိုင်း ဒေသကြီး အစိုးရအဖွဲ့ရဲ့ သဘောတူညီကြောင်း အစည်းအဝေးမှတ်တမ်း ၊ ရန်ကုန်တိုင်းဒေသကြီး ဝန်ကြီးချုပ်ရဲ့ ထောက်ခံချက်တို့နဲ့ နိုင်ငံတော်သမ္မတရုံး ကို လုပ်ထုံးလုပ်နည်းနဲ့အညီ အမှုတွဲ ပေးပို့တင်ပြရမည် ဖြစ်ပါကြောင်းနှင့် နိုင်ငံတော်သမ္မတရုံးမှ ပြည်ထဲရေးဝန်ကြီးဌာနသို့အကြောင်းကြားလာပါက လုပ်ထုံးလုပ်နည်းများနှင့်အညီ ဆက်လက်ဆောင်ရွက်ပေးသွားမည် ဖြစ်ကြောင်း ရှင်းလင်းတင်ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး လွှတ်တော်ကိုယ်စားလှယ် (၃)ဦးက မေးမြန်းတဲ့ မေးခွန်းတွေဟာ လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန၊ ဒုတိယဝန်ကြီး တစ်ဦးတည်း က ဖြေကြား ရမည့် မေးခွန်းတွေ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာ မေးခွန်းများကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>မိတ္ထီလာမြောက်ကန်သောက် အောင်ဘာလေဆည်မှ သာစည်မြို့နယ်ဘက်သို့ စိုက်ပျိုးရေ ပို့လွှတ်သော အောင်ဘာလေဆည်ခွဲလက်တံမြောင်းအား ပြုပြင်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ မန္တလေးတိုင်းဒေသကြီး မဲဆန္ဒနယ်အမှတ် (၁၂)မှ ဦးဌေးမောင် က မိတ္ထီလာမြောက် ကန်သောက်အောင်ဘာလေဆည်မှ သာစည်မြို့နယ်ဘက်သို့ စိုက်ပျိုးရေပို့လွှတ်သော အောင်ဘာလေဆည်ခွဲလက်တံမြောင်းအား ပြုပြင်ပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="108">ဦးဌေးမောင်၊ မန္တလေးတိုင်းဒေသကြီး မဲဆန္ဒနယ်အမှတ်(၁၂)</mp>လေးစားရပါ သော အမျိုး သားလွှတ်တော် ဥက္ကဋ္ဌကြီးနှင့် ပြည်ထောင်စု ဝန်ကြီးများ၊ လွှတ်တော် ကိုယ်စားလှယ်တော်ကြီးများ စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံပါစေလို့ ဆုမွန်ကောင်းတောင်းအပ်ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ် (၁၂) မှ အမျိုးသားလွှတ်တော်ကိုယ်စားလှယ် ဦးဌေးမောင် ဖြစ်ပါတယ်။ ကျွန်တော့် အနေနဲ့ မန္တလေးတိုင်းဒေသကြီး ၊ မိတ္ထီလာမြောက်ကန်သောက် အောင်ဘာလေဆည်မှ သာစည်မြို့နယ် ဘက်သို့ စိုက်ပျိုးရေပို့လွှတ်သော အောင်ဘာလေဆည်ခွဲလက်တံမြောင်းအား ပြုပြင်ပေး နိုင်ရန် အစီအစဉ်ရှိ/မရှိ မေးမြန်းခြင်းဖြစ်ပါတယ်။ ဥက္ကဋ္ဌကြီးခင်ဗျား။ မန္တလေးတိုင်းဒေသကြီး၊ သာစည်မြို့နယ်အတွင်းရှိ ဘုရားကုန်း ကျေးရွာအုပ်စု၊ ညောင် ကိုင်းကျေးရွာအုပ်စု၊ တမာကုန်းကျေးရွာအုပ်စုဟာ မိတ္ထီလာမြို့နယ်နဲ့ ထိစပ်နေတဲ့ အုပ်စုများ ဖြစ်ပါတယ်။ ဒေသခံ ပြည်သူများဟာ စိုက်ပျိုးရေးကို အဓိကထား လုပ်ကိုင်ကြသူများ ဖြစ်ကြပါတယ်။ အဆိုပါအုပ်စုများရှိ လယ်မြေများ မှာ မိတ္ထီလာမြောက်ကန်မှ ရေအား အောင်ဘာလေလက်တံမြောင်းမှတစ်ဆင့် ရယူအသုံးပြုပြီး ၂၀၀၀ ခုနှစ် လောက်အထိ လယ်မြေဧက(၁၀၀၀)ခန့်ကို စိုက်ပျိုး နိုင်ခဲ့ပါတယ်။ ၂၀၀၀ ခုနှစ်နောက်ပိုင်းမှာတော့ နုန်းမြေများရဲ့ ပို့ချမှုကြောင့် စိုက်ပျိုးရေ လုံလောက်စွာ မရရှိလို့ စိုက်ဧက မှာ တစ်နှစ်ထက် တစ်နှစ်လျော့နည်းလာကြောင်း သိရှိရပါတယ်။ အောင် ဘာလေဆည်ဟာ မိတ္ထီလာမြို့နယ်၊ ရှမ်းတဲကျေးရွာ မြောက်ဘက်မှာ တည်ရှိပြီး မိတ္ထီလာ ကန်မှ ပို့လွှတ်သောစိုက်ပျိုးရေအား မိတ္ထီလာမြို့နယ်ဘက်ရှိ လယ်ယာများကိုလည်းကောင်း၊ သာစည်မြို့နယ်ဘက်ရှိ လယ်ယာများကို လည်းကောင်း ခွဲခြားပေးလွှတ်ပေးရာ နေရာဖြစ်ပါတယ်။ မိတ္ထီလာမြို့နယ်ရှိ သဲကုန်း၊ ညောင်ကန် နှင့် ဆပ်ခင်းပေါက်ကျေးရွာ အုပ်စု များအ တွက် ရေလွှတ်ပေးပို့သော မြောင်းမှာ ကြီးမားနက် ရှိုင်းပြီး၊ သာစည်မြို့နယ်အတွင်း သို့ လယ်မြေများသို့ ရေလွှတ်ပို့သည့် လက်တံမြောင်းမှာ နုန်းမြေများ၏ ပို့ချမှုကြောင့် မြေမျက်နှာပြင်မြင့် တက်နေပြီး ကျဉ်းမြောင်းနေတာကို တွေ့ရှိရ ပါတယ်။ ဒါ့အပြင် မိတ္ထီလာမြို့နယ်သောက် မြောင်းမကြီးမှာ ရေထိန်းတံခါးများ တပ်ဆင်ထားခြင်း မရှိတဲ့အတွက် မိတ္ထီလာကန်မှ ရေလွှတ်သည့်အခါ မြောင်းမကြီးအတိုင်း အဆီးအတားမရှိ နိမ့်ရာသို့စီးဆင်းတဲ့အတွက် သာစည်မြို့နယ်သောက်လက်တံမြောင်းကိုရေများ မရောက်နိုင် တော့ကြောင်း လေ့လာတွေ့ရှိရပါတယ်။ သို့ပါ၍ နယ်နိမိတ်ချင်း ထိစပ်နေသော မိတ္ထီလာနှင့်သာစည်မြို့နယ်ရှိ လယ်နီးချင်း တောင်သူများ စိုက်ပျိုးရေရယူရန် သင့်တင့်ညီမျှစေရေးအတွက် လည်းကောင်း ၊ စို က်ပျိုးရေကို အမှီပြု နေသော ဒေသခံတောင်သူများ၏ လူမှုစီးပွား ရေးဘဝ ဖွံ့ဖြိုး တိုးတက်ရေးအတွက် လည်းကောင်း အဆိုပါအောင်ဘာလေဆည်ခွဲ လက်တံမြောင်းအား ပြုပြင်ပေးနိုင်ပါရန် အစီအစဉ် ရှိ/မရှိကို ဥက္ကဋ္ဌကြီးမှ တစ်ဆင့် မေးမြန်းအပ်ပါတယ် ခင်ဗျား။ ကျေးဇူးတင်ပါတယ်။</speech>
<title>လှည်းကူးမြို့နယ်ရှိ ကျေးရွာများမှ ရေထွက်မြောင်းများ ပိတ်ဆို့မှုကြောင့် လယ်ယာမြေများ ပျက်စီးနေသည့်အတွက် ငမိုးရိပ်ချောင်း လက်တက်များမှ ရွှံ့နွံများအား ဖယ်ရှားဆောင်ရွက် ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၁၂)မှ ဦးဆွေအောင် က လှည်းကူးမြို့နယ်ရှိ ကျေးရွာများမှ ရေထွက်မြောင်းများ ပိတ်ဆို့မှုကြောင့် လယ်ယာမြေများ ပျက်စီးနေသည့်အတွက် ငမိုးရိပ်ချောင်း လက်တက်များမှ ရွှံ့နွံများအား ဖယ်ရှားဆောင်ရွက်ပေးရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="144">ဦးဆွေအောင် ရန်ကုန်တိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ် ပါသော အမျိုးသား လွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ် များအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနှင့် ပြည့်စုံကြပါစေ ။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၁၂)မှ အမျိုးသားလွှတ်တော်ကိုယ်စားလှယ် ဦးဆွေအောင် ဖြစ်ပါတယ်။ ကျွန်တော့်အနေနဲ့ ရန်ကုန်တိုင်းဒေသကြီး ၊ လှည်းကူးမြို့နယ် ရှိကျေးရွာများမှ ရေထွက်မြောင်းများ ပိတ်ဆို့မှုကြောင့် လယ်ယာမြေများ ပျက်စီးနေသည့် ကိစ္စနှင့် စပ်လျဉ်းတဲ့ မေးခွန်းကို မေးမြန်းသွားမှာ ဖြစ်ပါတယ်။ လှည်းကူးမြို့နယ် မလစ်အရှေ့ကျေးရွာ အုပ်စု စစ်ပင်မြောက်ကျေးရွာအုပ်စု ကွင်းအမှတ်(၄၈၄) စစ်ပင်ကွင်းနှင့်(၄၈၅)ဘီ ကျော်လှော်ရိုး ကွင်းများတွင် ငမိုးရိပ်ချောင်း လက်တက်များဖြစ်သည့် ဘုရားရိုး၊ မလစ်ရိုး စသည့် ရေထွက်မြောင်းများ ပိတ်ဆို့နေပြီး လယ်မြေ ဧက (၃၂၀၀) ကျော်ရှိသော်လည်း အမှန်တကယ် စိုက်ပျိုးနိုင်သည့် ဧက (၂၄၀၀)ကျော် သာကျန်ရှိ နေပြီး ဧက (၈၀၀)ကျော်မှာ ရေနစ်မြုပ်ခြင်း ၊ မြက်များ၊ ဒိုက်များ ဖုံးလွှမ်းနေခြင်းကြောင့် စိုက်ပျိုး၍ မရတော့ကြောင်း လေ့လာသိရှိရပါတယ်။ မလစ်အရှေ့ကျေးရွာအုပ်စု ကျူချောင်း၊ မလစ်၊ ကြာနီကန်၊ အဝိုင်းကျေးရွာ၊ ဘိုး ရင် ကလေးကျေးရွာတို့မှာ ငမိုးရိပ် ရေထိန်းတံခါး၏ မြောက်ဘက်တွင်တည်ရှိပြီး ရေထိန်းတံခါးပိတ် ထားပါက ချောင်းလက်တက်များရေလျှံ၍ လယ်မြေများရေ များဖုံးလွှမ်းလျက် ရှိပါတယ်။ ၂၀၀၀ပြည့်နှစ် ဝန်းကျင်ခန့်က တည်ဆောက်ခဲ့သောအဆိုပါရေထိန်းတံခါး၏ပိတ်ဆို့မှုကြောင့်ချောင်းလက်တက် များမှာ ရွှံ့နွံများဖုံးလွှမ်း၍ ရေစီးဆင်းမှုမရှိတော့သဖြင့် လယ်မြေများ၏ လေးပုံတစ်ပုံခန့်မှာ ရေနစ်မြုပ်ပျက်စီးရခြင်းဖြစ်ပါသည်။ သို့အလျောက် အဆိုပါချောင်း လက်တက်မှ နုန်းများကို စက်ယန္တရားများဖြင့် ဖယ်ရှားရှင်းလင်းပေးရန် လိုအပ်လျက်ရှိကြောင်း ဒေသခံတောင်သူ လယ်သမားများမှ လိုလားတောင့်တလျက်ရှိကြပါတယ်။ သို့ဖြစ်ပါ၍ အဆိုပါ ငမိုးရိပ်ချောင်းလက်တက်များမှ ရွှံ့နွံ များအားဖယ်ရှား ဆောင်ရွက်ပေးနိုင်မည့် အစီအစဉ်ရှိ/မရှိ ၊ ရှိပါကလည်း မည်သည့်အချိန်ကာလတွင် ဆောင်ရွက် ပေးမည်ကို သိရှိလိုပါသဖြင့် အမျိုးသားလွှတ်တော်ဥက္ကဋ္ဌကြီးမှ တစ်ဆင့် မေးမြန်းရခြင်း ဖြစ်ပါသည်။ အားလုံးကို ကျေးဇူးတင်ပါတယ်။</speech>
<title>ကမ္ဘာ့ဘဏ် ထောက်ပံ့ငွေဖြင့် နိုင်ငံပိုင်ရော်ဘာခြံများကို ပြန်လည်ထူထောင်ရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ် (၅)မှ ဦးနိုင်ထွန်းအုံ က ကမ္ဘာ့ဘဏ် ထောက်ပံ့ငွေဖြင့် နိုင်ငံပိုင်ရော်ဘာခြံများကို ပြန်လည်ထူထောင်ရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="113">ဦးနိုင်ထွန်းအုံ၊ မွန်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် ကြွရောက်လာကြသော ပြည်ထောင်စုဝန်ကြီးများ၊ လွှတ်တော် ကိုယ်စားလှယ်တော်များအားလုံး မင်္ဂလာပါလို့ ဦးစွာနှုတ်ခွန်းဆက်သ အပ်ပါတယ်။ ကျွန်တော်ကတော့မွန်ပြည်နယ်၊သံဖြူဇရပ်မြို့နယ်မဲဆန္ဒနယ်အမှတ်(၅)မှ အမျိုးသား လွှတ်တော် ကိုယ်စားလှယ် ဦးနိုင်ထွန်းအုံ ဖြစ်ပါတယ်။ ဥက္ကဋ္ဌကြီးခင်ဗျား။ အောက်ပါမေးခွန်းနှင့် ပတ်သက်သော စာပိုဒ်များကို ဖတ်ကြားခွင့် ပြုပါရန် တောင်းခံအပ်ပါတယ်။ ဥက္ကဋ္ဌကြီးခင်ဗျား။ ယခု ကျွန်တော်မေးလိုတဲ့ မေးခွန်းကတော့ ၁၉၈၃ ခုနှစ်ကစပြီး ကမ္ဘာ့ဘဏ်ထောက်ပံ့ငွေနှင့် နှစ်ရှည်ပင်ဖြစ်တဲ့ ရော်ဘာခြံပြန်လည် ထူထောင်ရေးလုပ်ငန်းကို မွန်ပြည်နယ်ဖြစ်တဲ့ ကျိုက်ထိုရော်ဘာခြံ၊ မုဒုံရော်ဘာခြံ၊ သံဖြူဇရပ် ရော်ဘာခြံနှင့် တနင်္သာရီတိုင်း ဖြစ်တဲ့ စုံစင်ရော်ဘာခြံ စသောနိုင်ငံပိုင် ရော်ဘာခြံများကို လုပ်ဆောင်ခဲ့ပါတယ်။ ကမ္ဘာ့ဘဏ်ထောက်ပံ့ငွေဖြင့် နိုင်ငံပိုင်ရော်ဘာခြံများကို ပြန်လည် ထူထောင်ရေးလုပ်ငန်းမှာ အောင်မြင်ခဲ့သည်ကို သိရှိရပါသည်။ ၁၉၉၁ ခုနှစ် တပ်မတော်အစိုးရ လက်ထက်မှစ၍ ကမ္ဘာ့ဘဏ်ထောက်ပံ့ငွေ လုပ် ငန်းများရပ်ဆိုင်းခဲ့ပါသည်။ ယခုအခါ မြန်မာ နိုင်ငံသည် အစိုးရအသစ်တစ်ရပ်ပေါ်ပေါက်လာပြီဖြစ်၍ ကမ္ဘာ့ဘဏ်နှင့် ပြန်လည်ဆက်သွယ်ပြီး နိုင်ငံတော်အတွက်အကျိုးရှိမည့် နှစ်ရှည်သီးနှံဖြစ်ဖြစ်၊ အခြားသီးနှံ တစ်မျိုးဖြစ်ဖြစ် ကမ္ဘာ့ဘဏ် နှင့် ဆက်သွယ်ပြီး အထောက်အပံ့ရယူရန် အစီအစဉ် ရှိ/မရှိ၊ အစီအစဉ်ရှိပါက မည်သည့် အချိန်တွင် ပြန်လည် ဆက်သွယ်သည် ကိုဖြေကြားပေးနိုင်ပါရန် မေတ္တာရပ်ခံအပ်ပါသည်ခင်ဗျား။ကျေးဇူးတင်ပါတယ်။</speech>
<speech type="speaker">မေးမြန်းသွားမေးခွန်းများနဲ့ပတ်သက်ပြီး လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ ဒုတိယဝန်ကြီး က တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="83">ဦးအုန်းသန်း(လယ်ယာစိုက်ပျိုးရေးနှင့် ဆည်မြောင်း ဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော် ကိုယ်စားလှယ်များ၊ ဖိတ်ကြားထားတဲ့ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေလို့ နှုတ်ခွန်းဆက် ဂါရဝပြု အပ်ပါတယ်။ ကျွန်တော့်အနေနဲ့ ဒီအမျိုးသားလွှတ်တော်မှာ လွှတ်တော်ကိုယ်စားလှယ် (၃)ဦးရဲ့ မေးမြန်းတဲ့မေးခွန်းများကို တစ်ခုပြီးတစ်ခု ဆက်တိုက် ဖြေကြားသွားမှာ ဖြစ်ပါတယ်။ ပထမမေးခွန်းဖြစ်တဲ့ မန္တလေးတိုင်းဒေသကြီး၊ မဲဆန္ဒနယ်အမှတ် (၁၂) အမျိုးသားလွှတ်တော် ကိုယ်စားလှယ် ဦးဌေးမောင် ၏ မိတ္ထီလာမြောက်ကန် သောက် အောင် ဘာလေဆည်မှ သာစည် မြို့နယ်ဘက်သို့ စိုက်ပျိုး ရေပေးလွှတ်သော အောင်ဘာလေမြောင်းအား ပြုပြင်ပေးနိုင်ရန် အစီအစဉ် ရှိ/မရှိ ဟူသော မေးခွန်းနှင့်ပတ်သက်၍ ကျွန်တော် ဖြေကြားသွားမှာ ဖြစ်ပါတယ်။ ပထမဦးစွာ ဒေသတွင်း စိုက်ပျိုးမှု တိုးတက်ဖွံ့ဖြိုးရေးနှင့် ဒေသခံပြည်သူလူထု အကျိုးအတွက် မေးမြန်းပေးခဲ့သော အမျိုးသားလွှတ်တော် ကိုယ်စားလှယ် ဦးဌေးမောင် အား ယခုကဲ့သို့ ဖြေကြားခွင့်ရရှိသည့်အတွက်ကြောင့် ကျေးဇူးတင်ရှိပါကြောင်း ပြောကြားလို ပါတယ်။ လွှတ်တော်ကိုယ်စားလှယ်ကြီး မေးမြန်းထားသော အောင်ဘာလေလက်တံမြောင်းသည် မိတ္ထီလာ(၃)ဦးရဲ့ မေးမြန်းကျွန်တော့်အနေနဲ့ ဒီအမျိုးပေါင်းနဲ့ပြည့်စုံပါစေလို့မြောက်ကန် နတ်မြောင်းမှ ခွဲထွက်သော လက်တံမြောင်း ဖြစ်ပါတယ်။ တူးမြောင်း အရှည်မှာ (၉၉၀၀)ပေရှိပြီး စိုက်ပျိုးမြေဧက (၆၅၅)ဧကကို ရေပေးဝေနိုင်ပါတယ်။ နတ်မြောင်း သည် မိတ္ထီလာမြောက်ကန်မှ ပိုလျှံရေထုတ်လွှတ်သော ရေဆိုးထုတ်မြောင်းဟောင်း ဖြစ်သော် လည်း စိုက်ပျိုးရေးအတွက်ပါ ပေးဝေအသုံးပြုလျက် ရှိပါတယ်။ ၂၀၀၉-၂၀၁၀ ခုနှစ်တွင် နတ်မြောင်းမှ အောင်ဘာလေမြောင်းသို့ ရေခွဲဝေပေးရန် ရေခွဲအဆောက်အအုံကို တည်ဆောက် ပေးခဲ့ပြီး အောင်ဘာလေမြောင်းအား စက်ယန္တရားများဖြင့် မြောင်းပုံစံကျ ပြုပြင်ခြင်းလုပ်ငန်းကိုပါ ဆောင်ရွက်ပေးခဲ့ပါတယ်။ လွှတ်တော်ကိုယ်စားလှယ်ကြီး မေးခွန်းပါ အောင်ဘာလေသည်မှာ အဆိုပါ ရေခွဲအဆောက်အအုံ ဖြစ်ပါတယ်။ မိုးရွာသွန်းသည့်အခါ မိုးရေနှင့်အတူပါလာသော အမှိုက်များနှင့်သဲနုန်းများပို့ချသော ကြောင့်လည်းကောင်း၊ မိုးစပါးပျိုးထောင်ချိန်တွင် ကန်တွင်းရေနည်းပါးသောကြောင့်လည်း ကောင်း၊ မြို့ လူထုသောက်သုံးရေအတွက် ဦးစားပေး ဆောင်ရွက်ရသောကြောင့်လည်းကောင်း၊ မိုးစပါးစိုက်ပျိုးရန် လျာထားသောအခါ မြောင်းရင်းပိုင်းများသာ ဦးစားပေးလျာထားသဖြင့် အောင်ဘာလေမြောင်းဖျား ရေသောက်ဧရိယာများသို့ ရေပေးဝေရန် ခက်ခဲရခြင်း ဖြစ်ပါတယ်။ အောင်ဘာလေမြောင်း၏ သာစည်မြို့နယ်အတွင်း ရေသောက်ဧရိယာများသို့ အလွယ်တကူ ရေပေးဝေနိုင်ရန်အတွက် ပြည်ထောင်စုအစိုးရအဖွဲ့သို့ ရန်ပုံငွေတင်ပြတောင်းခံပြီး ရန်ပုံငွေ ခွင့်ပြုချက်ရရှိပါက သဲနုန်းတူးဖော်ခြင်းလုပ်ငန်းကို ဆောင်ရွက်ပေးသွားမှာဖြစ်ပါကြောင်း ဖြေကြားအပ်ပါတယ်ခင်ဗျား။ ဒုတိယမေးခွန်းဖြစ်တဲ့ ရန်ကုန်တိုင်းဒေသကြီး မဲဆန္ဒနယ်အမှတ် (၁၂) အမျိုးသား လွှတ်တော်ကိုယ်စားလှယ် ဦးဆွေအောင် ရဲ့ မေးခွန်းနဲ့ပတ်သက်ပြီးတော့ ကျွန်တော် ဆက်လက် ဖြေကြားသွားမှာ ဖြစ်ပါတယ်ခင်ဗျား။ ဥက္ကဋ္ဌကြီးခင်ဗျား။ ငမိုးရိပ်ချောင်းလက်တံမြောင်းများ ဖြစ်တဲ့ ဘုရားရိုး၊ မလစ်ရိုး၊ ကျော်လော်ရိုး၊ ကျူချောင်းရိုးနှင့် လေး ဒေါင့်ကန်ချောင်း စသည့် ချောင်းဟောင်းများမှာ နုန်းပို့တိမ် ကောပြီး ရေနုတ်နိုင်ခြင်းမရှိ၍ လယ်ယာမြေ ၃၂၀၀ ဧက ကျော်ရှိသည့်အနက် ၂၄၀၀ ဧက ခန့်သာ စိုက်ပျိုးနိုင်ပြီး ဧက ၈၀၀ကျော်မှာ ရေနစ်မြုပ်၍ မြက်များ၊ ဒိုက်များဖုံးလွှမ်းလျက် ရှိနေပါတယ်။ သို့ဖြစ်ပါ၍ အဆိုပါ ချောင်းဟောင်းများကို ပြန်လည်တူးဖော်လျက်ရှိပြီး နွေစပါး ၂၀၀၀ ဧကခန့် စိုက်ပျိုးနိုင်ပြီး မိုးစပါး ၃၂၀၀ ဧကခန့် ရေကြီး နစ်မြုပ်မှုမှ ကာကွယ်နိုင်မှာ ဖြစ်ပါတယ်။ လက်ရှိ အခြေအနေတွင် အလျား ၅၀၀၀ ပေရှိ ဘုရားရိုးချောင်းကို တူးဖော်ပေးလျက် ရှိပါတယ်။ အလျား ၉၈၀၀ ပေရှိ ကျူချောင်းရိုးနှင့် အလျား ၈၅၀၀ ပေရှိ လေးဒေါင့်ကန်ချောင်းတို့ကိုလည်း ၂၀၁၂ ခုနှစ်၊ ဇွန်လ တတိယပတ်တွင် စတင်တူးဖော်ပေးလျက် ရှိပါတယ်။ ထို့အပြင် ပေ အရှည် ၁၅၀၀၀ ခန့်ရှိ မလစ်ရိုးနှင့် ပေ အရှည် ၇၀၀၀ ခန့်ရှိ ကျော်လှော်ရိုး တူးဖော်ခြင်း လုပ်ငန်းများကိုလည်း ၂၀၁၂ ���ုနှစ်၊ မိုးရာသီအကုန်တွင် ဆက်လက်တူး ဖော်ဆောင်ရွက်ပေး သွားမည်ဖြစ်ပါကြောင်း ဖြေကြားအပ်ပါတယ်ခင်ဗျား။ ဥက္ကဋ္ဌကြီးခင်ဗျား။ ဆက်လက်ပြီး ကျွန်တော် တတိယမေးခွန်းဖြစ်တဲ့ မွန်ပြည်နယ် မဲဆန္ဒနယ်အမှတ်(၅) အမျိုးသားလွှတ်တော် ကိုယ်စားလှယ် ဦးနိုင်ထွန်းအုံ မှ မေးထားတဲ့ မေးခွန်းနဲ့ပတ်သက်ပြီး ဖြေကြားပါမယ်ခင်ဗျား။ ဒီဖြေကြားချက်မှာ တချို့ အင်္ဂလိပ်ဝေါဟာရများ ပါဝင်တဲ့အတွက်ကြောင့် ဖတ်ကြားခွင့်ပြုပါခင်ဗျား။ မေးခွန်းနဲ့ပတ်သက်၍ ဘဏ္ဍာရေးနှင့် အခွန်ဝန်ကြီးဌာနနှင့် ပေါင်းစပ်ညှိနှိုင်းပြီး လယ်ယာစိုက်ပျိုးရေးနှင့်ဆည်မြောင်းဝန်ကြီးဌာနက ဖြေကြားသွားမှာ ဖြစ်ပါတယ်။ မြန်မာနိုင်ငံတော်အစိုးရသစ်သည် ကမ္ဘာ့ဘဏ်နှင့်ပုံမှန်ဆက်ဆံရေး ပြန်လည်ရရှိရန် ကြိုးပမ်းဆောင်ရွက်လျက်ရှိပြီး ယင်းသို့ ပြန်လည်ဆက်ဆံရာတွင်အကူအညီများ ရရှိနိုင်ရေးအတွက် နည်းလမ်းများ ရှာဖွေဆောင်ရွက်လျက်ရှိပါတယ်။ ကြွေးမြီပေးဆပ်ရေး အပါအဝင် အခြေခံအဆောက်အအုံများ တည်ဆောက်ရေး၊ လူမှုဘဝမြှင့်တင်ရေးလုပ်ငန်းများ တွင် အသုံး ပြုနိုင်ရန် ငွေကြေးအကူအညီနှင့် နည်းပညာပိုင်းဆိုင်ရာ အကူအညီများ ပေးအပ် နိုင်ရန်အတွက် ကမ္ဘာ့ဘဏ်သည် မြန်မာနိုင်ငံမှ တာဝန်ရှိသူများနှင့် ဆွေးနွေးလျက်ရှိပြီး ကြွေးမြီ ပေးဆပ်ရေး ဆွေးနွေးညှိနှိုင်းပြီးပါက ဖွံ့ဖြိုးတိုးတက်ရေးအတွက် အတိုးနှုန်း သက်သာသည့် ချေးငွေ အ မေရိကန်ဒေါ်လာ သန်း ၃၀၀ ကို နှစ်စဉ် ချေးယူနိုင်မည် ဖြစ်ပါတယ်။ အစိုးရသစ် လက်ထက်၌ နိုင်ငံတော်၏ ငွေရေးကြေးရေးမူဝါဒကို စီးပွားရေးအခြေအနေနှင့်အညီ ချမှတ်ပြောင်းလဲ ကျင့်သုံးလျက်ရှိရာ မြန်မာနိုင်ငံသည် ငွေရေးကြေးရေးကဏ္ဍဖွံ့ဖြိုးတိုးတက် ရေးအတွက် ကမ္ဘာ့ဘဏ်နှင့်ဆက်သွယ် ၍ ငွေရေးကြေးရေးကဏ္ဍစီမံချက် (Financial Sector Master Plan ရေးဆွဲရေးကို ဆောင်ရွက်လျက်ရှိသည့်နည်းတူ အခြားကဏ္ဍများတွင်လည်း ဖွံ့ဖြိုးတိုးတက် ရေးလုပ်ငန်းများအတွက် ညှိနှိုင်းဆောင်ရွက်နေမှုများကို စတင်ပြုလုပ်နေပြီ ဖြစ်ပါတယ်။ ထိုအပြင် ကမ္ဘာ့ဘဏ်သည် မြန်မာနိုင်ငံ တွင် အသေးစားငွေရေးကြေးရေး ဖောဆောင်မှုအတွက် အခြေခံမူဘောင်နှင့်အဖွဲ့အစည်းဆိုင်ရာ စွမ်းဆောင်ရည်တို့ကို မြှင့်တင် ပေးရန် အမျိုးသားဖွံ့ဖြိုးရေးတိုးတက်မှုအတွက် ငွေရေးကြေးရေးပြီးပြည့်စုံfinancidl Inclusion for National Development - FIND) Gösszor szoll 003:8: $o?S=63:09: 6969:693:69:63:69899c$:(Myanmar Microfinance Supervisory Enterprise - MSE) အား ပံ့ပိုးပေးမည် ဖြစ်ပါတယ်။ ထိုအကူအညီပေးမှုတွင် အောက်ဖော်ပြပါ နယ်ပယ် (၄)ခုအားအဓိကထားဆောင်ရွက်မည်ဖြစ်ပါတယ်။ (က)အသေးစားငွေရေးကြေးရေး ဥပဒေပါ ပြ���ာန်းချက်များ အကောင်အထည် ဖော်ဆောင်ရွက်ခြင်းဖြင့် အသေးစားငွေရေးကြေးရေး ကြီးကြပ်စစ်ဆေးမှုအဖွဲ့အစည်းထူထောင်ခြင်း၊ (ခ)မြန်မာ့အသေးစားငွေရေးကြေးရေးကြီးကြပ်မှု လုပ်ငန်း (MSE)၏ တာဝန်များ ထမ်းဆောင်ရန်အတွက်၎င်းလုပ်ငန်းနယ်ပယ်တွင် ဝန်ထမ်းများ၏ စွမ်းဆောင်ရည်တည်ဆောက်ခြင်း၊ (ဂ) ငွေချေးယူသူများအား သုံးသပ်ခြင်းနှင့် စာရင်းထား ရှိခြင်းတို့နှင့် စပ်လျဉ်း၍ အသေးစား ငွေထုတ်ချေးသူများ၏စွမ်းဆောင်ရည် တည်ဆောက်ခြင်း ၊ (ဃ) ငွေရေးကြေးရေးပညာပေးမှုနှင့်အသိပေးမှုလုပ်ငန်းများဆောင်ရွက်ခြင်းတို့ဖြစ်ပါတယ်။ အဆိုပြုထားသည့် ငွေရေးကြေးရေးပြီးပြည့်စုံမှု FIND စီမံကိန်း၏ အဓိက ရည်မှန်းချက်မှာ အသေးစားငွေရေးကြေးရေးလုပ်ငန်းသို့ ဝင်ရောက်လုပ်ကိုင်မှုများ တိုးတက် စေရန်၊ အမျိုးသမီးများ လုပ်ငန်းရှင်ဖြစ်စေမည့် အခွင့်အလမ်းရရှိစေရန်နှင့် မြန်မာနိုင်ငံ၏ ဆင်းရဲနွမ်းပါးမှု လျော့ချရေးတွင် အထောက်အကူ ဖြစ်စေရန်တို့ ဖြစ်ပါတယ်။ ဥက္ကဋ္ဌကြီးခင်ဗျား။ မကြာသောကာလမှာ ကမ္ဘာ့ဘဏ်မှ ချေးငွေထောက်ပံ့မှုများ ပြန်လည်ရရှိရန် အလားအလာကောင်းများ ရှိနေပြီဖြစ်သည့်အတွက် ၎င်းချေးငွေထောက်ပံ့ငွေများ ရရှိပါက နိုင်ငံအကျိုးပြု စီမံကိန်းများတွင် ဦးစားပေးအလိုက် သုံးစွဲနိုင်မည် ဖြစ်ပါတယ်။ ယင်းစီမံကိန်းများအား သက်ဆိုင်ရာဝန်ကြီးဌာနအလိုက် အဆိုပြု တင်ပြချက်အပေါ် အခြေခံ၍ ဆက်လက် အကောင်အထည် ဖော်ဆောင်ရွက်မည် ဖြစ်ပါတယ်။ အဆိုပါလုပ်ငန်းများအတွက် ကမ္ဘာ့ဘဏ်နှင့် မြန်မာနိုင်ငံ အကြား ပို၍အနီးကပ်ပူးပေါင်း ဆောင်ရွက်နိုင်ရန် ရန်ကုန်မြို့တွင်ကမ္ဘာ့ဘဏ် ကိုယ်စားလှယ် ရုံးခွဲ ဖွင့်လှစ်ရန်ကိုလည်း စီစဉ်ဆောင်ရွက်လျက် ရှိပါတယ်။ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာနအနေဖြင့်ရရှိလာမည့် အထောက်အပံ့၊ အခြေအနေများအပေါ် မူတည်၍ ဦးစားပေး လုပ်ငန်းအလိုက် အဆိုပြု စီမံကိန်းများ ရေးဆွဲတင်ပြဆောင်ရွက်သွားမည် ဖြစ်ပါ ကြောင်း ဖြေကြား အပ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
</section>
<section value="Bill">	
<bill>
<title>ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော သွင်းကုန် ပို့ကုန်ဥပဒေကြမ်းနှင့် စပ်လျဉ်း၍ အမျိုးသားလွှတ်တော် ကိုယ်စားလှယ်က ဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ သွင်းကုန်ပို့ကုန် ဥပဒေကြမ်းနှင့် စပ်လျဉ်း၍ ဆွေးနွေးရန် လွှတ်တော် ကိုယ်စားလှယ် တစ်ဦး အမည်စာရင်း တင်သွင်းထားပါတယ်</speech>
<speech type="speaker">ကချင်ပြည်နယ် မဲဆန္ဒနယ်အမှတ်(၇)မှ ဦးစံပြည့် ဆွေးနွေးနိုင်ပါပြီ။</speech>
<speech><mp id="7">ဦးစံပြည့် ၊ ကချင်ပြည်နယ် မဲဆန္ဒနယ်အမှတ်(၇)</mp>လေးစားအပ်တဲ့ အမျိုးသား လွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များခင်ဗျား။ ကျွန်တော်ကတော့ ကချင် ပြည်နယ် မဲဆန္ဒနယ်အမှတ် (၇)မှ အမျိုးသားလွှတ်တော်ကိုယ်စားလှယ် ဦးစံပြည့် ဖြစ်ပါတယ်။ ကျွန်တော့်အနေနဲ့ ပြည်သူ့လွှတ်တော်က ပြင်ဆင်ချက်နဲ့ အတည်ပြုပြီး ပေးပို့လာတဲ့ သွင်းကုန်၊ ပို့ကုန်ဥပဒေကြမ်းနဲ့စပ်လျဉ်းပြီးတော့ ဆွေးနွေးတင်ပြသွားမှာ ဖြစ်ပါတယ်။ အဲဒီတော့ အခန်း (၁) အပိုဒ် ၂ (ဂ)ပါ ပြည်သူ့ လွှတ်တော်ရဲ့ ပြင်ဆင်အတည်ပြုချက်ဆိုပြီးတော့ ပို့ကုန်၊ သွင်းကုန် ဆိုသည်မှာ ကုန်းကြောင်း၊ ရေကြောင်း ၊ လေကြောင်း သို့မဟုတ် အခြားနည်းတစ်ရပ်ရပ်ဖြင့် နိုင်ငံတော်ပြင်ပသို့ တင်ပို့သည့် သို့မဟုတ် နိုင်ငံတော်အတွင်းသို့ တင်သွင်းသည့် ကုန်ပစ္စည်း သို့မဟုတ် နည်းပညာတစ်ရပ်ရပ်ကို ဆိုသည်လို့ ဖော်ပြထားပါတယ်။ ပြင်ဆင်အတည်ပြု ထားတာ ဖြစ်ပါတယ်။ အဲဒီတော့ ကျွန်တော် တို့ အမျိုးသား လွှတ်တော်အနေနဲ့ ကျွန်တော့်အနေနဲ့ ပင်ဆင်ဖြည့်စွက်ချက်မှာ ပို့ကုန်၊ သွင်းကုန် ဆိုသည်မှာ ကုန်းကြောင်း၊ ရေကြောင်း၊ လေကြောင်း သို့မဟုတ် အခြား နည်းတစ်ရပ်ရပ်ဖြင့် နိုင်ငံတော်ပြင်ပသို့ တင်ပို့သည့် သို့မဟုတ်နိုင်ငံတော်အတွင်းသို့ တင်သွင်းသည့် ထိတွေ့ကိုင်တွယ်၍ ရသည့်/ ထိတွေ့ကိုင်တွယ်၍မရသည့် ကုန်ပစ္စည်း တစ်ရပ်ရပ်ကို ဆိုသည်လို့ ကျွန်တော် ပြင်ဆင်ထားပါတယ်။ အကျိုးအကြောင်း ဖော်ပြချက်အနေနဲ့ မူလအဆိုပြုမှာ ထိတွေ့ကိုင်တွယ်၍ရတဲ့ / ထိတွေ့ကိုင်တွယ်၍မရသည့် ပစ္စည်း တစ်ရပ်ရပ်ကို ဆိုသည်ဟု ဖော်ပြထားပါတယ်။ ပြည်သူ့လွှတ်တော်က ၎င်းအစား ကုန်ပစ္စည်း သို့မဟုတ် နည်းပညာတစ်ရပ်ရပ်ကို ဆိုသည်လို့ ပြင်ဆင်ဖော်ပြထားပါတယ်။ မူလအဆိုပြုမှာ ဖော်ပြတဲ့ ကိုင်တွယ်လို့မရတဲ့ပစ္စည်းဆိုသည်မှာ Gas ကဲ့သို့ ပစ္စည်းမျိုးကို ဆိုလိုခြင်း ဖြစ်ပါတယ်။ နည်းပညာကို ပို့ကုန်၊ သွင်းကုန် ပစ္စည်းသဖွယ်သတ်မှတ်မယ်ဆိုပါက ရှုပ်ထွေးကုန်မှာ ဖြစ်ပါတယ်။ နည်းပညာနဲ့ပတ်သက်၍ သီးခြားဥပဒေ ထုတ်ပြန်သင့်ပါတယ်။ ဒါကြောင့်မို့လို့ ကျွန်တော့် အနေနဲ့ ထိတွေ့ကိုင်တွယ်၍ရသည့် / ထိတွေ့ကိုင်တွယ်၍ မရသည့် ကုန်ပစ္စည်း တစ်ရပ်ရပ်ကို ဆိုသည်လို့ မူလအဆိုပြုတဲ့အတိုင်းပဲ ထားသင့်ပါတယ်လို့ ပြင်ဆင်ထားတာ ဖြစ်ပါတယ်။ အခန်း ၁ (ဃ)ဟာ ပြည်သူ့လွှတ်တော်ရဲ့ အသစ် ဖြည့်စွက်တဲ့ အချက် ဖြစ်ပါတယ်။ အဲဒီမှာ ခွင့်ပြုချက်ဆိုသည်မှာ ကုန်ပစ္စည်းတစ်ခုခုကို တင်ပို့ရန်ဖြစ်စေ၊ တင်သွင်းရန်ဖြစ်စေ၊ဝန်ကြီးဌာနက ထုတ်ပေးသည့်ခွင့်ပြုချက်ကိုဆိုလိုသည်။ ယင်းစကားရပ်တွင် Permit လည်းပါဝင်သည်လို့ ဒါ အသစ်ထပ်ဖြည့်ထားတဲ့ အချက်ဖြစ်ပါတယ်။ ကျွန်တော့်အနေနဲ့ ခွင့်ပြုချက် ဆိုတဲ့ဟာလေးကိုပဲ ကျွန်တော်အနေနဲ့ ဒါကို ပြင်ထားပါတယ်။ ခွင့်ပြုချက်အစား ပို့ကုန်လိုင်စင်၊ သွင်းကုန်လိုင်စင်ဆိုသည့် ကုန်ပစ္စည်းတစ်ခုခုကို တင်ပို့ရ န် ဖြစ်စေ၊ တင်သွင်းရန်ဖြစ်စေ ဝန်ကြီးဌာနက ထုတ်ပေးသည့်ခွင့်ပြုချက်ကို ဆိုသည်လို့ ကျွန်တော့်အနေနဲ့ ဒါ ခွင့်ပြုချက်ဆိုတဲ့ နေရာမှာ ပို့ကုန်လိုင်စင်၊ သွင်းကုန်လိုင်စင်ဆိုတဲ့ စကားလုံးနဲ့ အစားထိုး ပြင်ဆင်ထားတာ ဖြစ်ပါတယ်။ အဲဒီတော့ ဘာလို့ပြင်ဆင်ရတာလဲဆိုတော့ လိုင်စင်ဆိုသည်မှာ သတ်မှတ်ထားတဲ့ ပုံစံနဲ့ခွင့်ပြု မိန့် ထုတ်ပေးခြင်း ဖြစ်ပါတယ်။ ပို့ကုန်၊ သွင်းကုန်လုပ်ငန်းမှာ သုံးစွဲနေကျ ဝေါဟာရ ဖြစ်နေတဲ့အတွက် ရုံးလုပ်ငန်းဆောင်ရွက်ရာမှာ လွယ်ကူရှင်းလင်းမှုလည်း ရှိမှာဖြစ်ပါတယ်။ ခွင့်ပြုချက်သည် ယေဘုယျအားဖြင့် သတ်မှတ် ထားတဲ့ ပုံစံမရှိဟု ယူဆလိုက ယူဆလို့ ရပါတယ်။ ဒါကြောင့်မို့ လို့ ပို့ကုန်၊ သွင်းကုန် ခွင့်ပြု ချက်ကို ပုံစံအမျိုးမျိုးနဲ့ ခွင့်ပြုမယ်ဆိုပါက မသမာမှုများ ဖြစ်ပွားလာနိုင်ပါတယ်။ ဒါကြောင့်မို့ ခွင့်ပြုချက်အား လိုင်စင်ဟုသာ သုံးနှုန်းသင့်ကြောင်း ဖြည့်စွက်တင်ပြထားပါတယ်။ နောက် တစ်ချက်ကတော့ အခန်း ၃ က အပိုဒ် ၄(ဂ) ဖြစ်ပါတယ်။ ဒါကတော့ ခွင့်ပြုချက်ကိုပဲ ပို့ကုန်၊ သွင်းကုန်ခွင့်ပြုချက်လို့ ဒါပြင်တာ ဖြစ်ပါတယ်။ ပြည်သူ့ လွှတ်တော်ရဲ့ ပြင်ဆင်အတည်ပြုချက်မှာ ပို့ကုန်၊ သွင်းကုန်ခွင့်ပြုချက် ထုတ်ပေးခြင်းနဲ့ ခွင့်ပြုချက်ဆိုင်ရာ စည်းကမ်းများ သတ်မှတ်ခြင်းလို့ ဖော်ပြထားပါတယ်။ ကျွန်တော့်အနေ နဲ့ ပြင်ဆင်ဖြည့်စွက်ချက် မှာ ပို့ကုန် သို့မဟုတ် သွင်းကုန် လိုင်စင်ထုတ်ပေးခြင်းနဲ့ ပို့ကုန်၊ သွင်းကုန်ဆိုင်ရာစည်းကမ်း ချက်များ သတ်မှတ်ပေးခြင်း ဆိုပြီး တော့ ဒါက ခွင့်ပြုချက်နဲ့ ပို့ကုန်၊ သွင်းကုန်လိုင်စင်ကိုပဲ ပြင်လိုက်တာ ဖြစ်ပါတယ်။ နောက် အခန်း ၃ မှာပဲ ကျွန် တော့်အနေနဲ့ အပိုဒ် (င)ဆိုပြီးတော့ အသစ်ထပ်ဖြည့်ထားတာ ဖြစ်ပါတယ်။ အဲဒါကတော့ ဝန်ကြီး ဌာနသည် လိုအပ်လာလျှင် ပို့ကုန်၊ သွင်းကုန်ရုံးလုပ်ငန်းများ လွယ်ကူမြန်ဆန်စေရေး ရည်ရွယ်၍ နိုင်ငံတော် အကျိုးစီးပွားအတွက် များစွာ အရေးမကြီးလှသော ပို့ကုန်၊ သွင်းကုန် ပစ္စည်းများကို လိုင်စင် လျှောက်ထားရန်မလိုဘဲ သတ်မှတ်ပေးထားသည့် ဆိပ်ကမ်း၊ လေဆိပ်၊ ကုန်သွယ်ရေးစခန်းများမှ လုပ်ထုံးလုပ်နည်း နဲ့အညီ တင်ပို့၊ တင်သွင်းခွင့် ပြုနိုင်ရန် နိုင်ငံတော်အစိုးရသို့ ကုန်ပစ္စည်းအမျိုး အမည်စာရင်း တင်ပြခွင့်ပြုချက်ရယူ၍ ဆောင်ရွက်နိုင် ခွင့်ရှိသည် ဆိုပြီးတော့ ဒီအပိုဒ်ကို တင်ပြထား ပါတယ်။ ထပ်ဖြည့်ထားတာ ဖြစ်ပါတယ်။ ဘာကြောင့် ထပ်ဖြည့်ရလဲဆိုတဲ့အခါကျတော့ ပို့ကုန်၊ သွင်းကုန် ဆောင်ရွက်သူများ ၊ ကုမ္ပဏီ များဟာ လုပ်ပိုင်ခွင့်နဲ့တာဝန်ယူတတ်တဲ့ အလေ့အကျင့် ရရှိလာတဲ့အချိန်မှာ ကုန်သွယ်မှု လွယ်ကူမြန်ဆန်စေရန် အချို့ ကုန်ပစ္စည်းများကို လိုင်စင် မလျှောက်ဘဲနဲ့ သက်ဆိုင်ရာစခန်းများမှ လုပ်ထုံး လုပ်နည်းနဲ့အညီ တင်ပို့တင်သွင်းခွင့်ကို ပြုသင့်ပါတယ်။ အဲဒီလို ခွင့်ပြုသည့်အားဖြင့် ကုန်သွယ်မှု လွယ်ကူမြန်ဆန်ပြီး တော့ ကုန်သွယ်မှု အကြိမ်အရေ Turn over များလာပြီးတော့ စီးပွားရေး ပိုမို ဖြစ်ထွန်းလာသလိုပဲ ရုံးလု ပ်ငန်း ရှုပ်ထွေးမှုနဲ့ မှောင်ခိုဆော င်ရွက်နိုင်မှုမှလည်း လျော့နည်း ပပျောက်သွားမှာ ဖြစ်ပါတယ်။ အဲဒီတော့ ကျွန်တော့်အနေနဲ့ Save Side ယူလွန်း အားကြီးရင်လည်း အခြားတစ်ဘက်မှာ အခွင့်အလမ်းဆုံးရှုံးနစ်နာမှုများ ဖြစ်ပွားနိုင်တဲ့အတွက် ဒီဟာကို ကျွန်တော်က ဖြည့်စွက်ပြီးတော့ အသစ်ထပ်ထည့်ထားခြင်း ဖြစ်ပါတယ်။ အခန်း ၃ မှာ ပြည်သူ့လွှတ်တော်ကနေပြီးတော့ အသစ်ထပ်ဖြည့်ထားတဲ့ အပိုဒ် (င)မှာ ပို့ကုန်၊ သွင်းကုန်ဆိုင်ရာ အခြားလိုအပ်သောကိစ္စရပ်များ ဆောင်ရွက်ခြင်း ဖော် ပြထားပါတယ်။ ဒါကတော့ ကျွန်တော့် အနေနဲ့ ပြင်ဆင်ဖြည့်စွက်ချက်မှာ ပြင်စရာ မလိုပါဘူး။ အသစ်ထပ်ဖြည့်ထားတဲ့ နံပါတ်မို့လို့ ဒီဘက်မှာ ကျွန်တော့်ဘက်မှာ (င)အစား (စ)လို့ ပြင်ထားခြင်း ဖြစ်ပါတယ်။ အခန်း ၄ အပိုဒ် (၆) မှာ ပြည်သူ့လွှတ်တော်ရဲ့ ပြင်ဆင်အတည်ပြုချက် က မည်သူမျှခွင့်ပြုချက် ရယူရန် သတ်မှတ် ထားသော ကုန်ပစ္စ ည်းများကို ခွင့်ပြုချက်ရယူခြင်း မရှိဘဲ တင်ပို့ခြင်း၊ တင်သွင်းခြင်းမပြုရဟုဖော်ပြထားပါတယ်။ ကျွန်တော့်အနေနဲ့ ပြင်ဆင်ဖြည့်စွက်ချက် အပိုင်းမှာ မည်သူမျှပို့ကုန်၊ သွင်းကုန်လိုင်စင် ခွင့်ပြုချက် ရယူရန် သတ်မှတ်ထားသော ကုန်ပစ္စည်းများကို ခွင့်ပြုချက် ရယူခြင်းမရှိဘဲ တင်ပို့ခြင်း၊ တင်သွင်းခြင်း မပြုရ ဟုပြင်ဆင်ထားပါတယ်။ အခန်း ၄ အပိုဒ် (၇)မှာ ပြည်သူ့လွှတ်တော်ရဲ့ ပြင်ဆင်အတည်ပြုချက်က မည်သူ မျှခွင့်ပြုချက်ပါ စည်းကမ်းချက်များကို ဖောက်ဖျက်ကျူးလွန်ခြင်း မပြုရလို့ ဖော်ပြထားပါတယ်။ ကျွန်တော့်အနေ နဲ့ ပြင်ဆင် ဖြည့်စွက်ချက်မှာ မည်သူမျှပို့ကုန်၊ သွင်းကုန်လိုင်စင်ခွင့်ပြုချက်ပါ စည်းကမ်းချက်များကို ဖောက်ဖျက် ကျူးလွန်ခြင်းမပြုရလို့ ဒါ ဖြည့်စွက်တင်ပြထားတာ ဖြစ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ကိုယ်စားလှယ် တစ်ဦးရဲ့ ဆွေးနွေးချက်နဲ့ ပတ်သက်ပြီး တော့ အမျိုးသားလွှတ်တော် ဥပဒေကြမ်းကော်မတီက ပြန်လည်ကြားနာ ဆောင်ရွက်ဖို့ ဆုံးဖြတ်ပါတယ်</speech>
</bill>
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထား သော ၁၉၅၅ ခုနှစ် အစိုးရအိမ်ဥပစာ(နှင်ထုတ်ခြင်း)အက်ဥပဒေကို ပြင်ဆင်သည့် ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပေးပို့လာခြင်းနှင့် စပ်လျဉ်း၍ ပြည်သူ့လွှတ်တော်၏ ပြင်ဆင်ချက်ကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်က အတည်ပြုပြီး ပေးပို့ထားသော ၁၉၅၅ခုနှစ် အစိုးရအိမ်ဥပစာ (နှင်ထုတ်ခြင်း) အက်ဥပဒေကို ပြင်ဆင်သည့် ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပေးပို့လာပါတယ် ပြည်သူ့လွှတ်တော်က ပြင်ဆင်ချက်ဖြင့် ပေးပို့လာသည့် ဥပဒေကြမ်းကို ဆွေးနွေးရန် အမည်စာရင်း တင်သွင်းနိုင်ကြောင်း ကြေညာခဲ့သော်လည်း ဆွေးနွေးရန် အမည်စာရင်း တင်သွင်းထားတဲ့ လွှတ်တော်ကိုယ်စားလှယ်မရှိတဲ့အတွက် ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်ရဲ့ သဘောထား ရယူပါမယ်။</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အပိုဒ် ၂(က)</speech>
<speech type="speaker">သက်ဆိုင်ရာ အစိုးရဌာန၊ အဖွဲ့အစည်း သို့မဟုတ် အခွင့်ရအာဏာပိုင်၏ ခွင့်ပြုချက် မရဘဲ အဆိုပါ အိမ်ဥပစာ တစ်ခုလုံးကိုသော်လည်းကောင်း၊ တစ်စိတ်တစ်ပိုင်းကို သော်လည်း ကောင်း၊ တစ်ဆင့် ငှားရမ်းခြင်း မပြုလုပ်ရဟုပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အပိုဒ် ၂(က)ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက်အပိုဒ် ၂(က)သည်ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
</bill>
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ ထားသော ပြည်ထောင်စုသမ္မတမြန်မာနိုင်ငံတော် လူမှုဖူလုံရေး ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပေးပို့လာခြင်းနှင့် စပ်လျဉ်း၍ ပြည်သူ့လွှတ်တော်၏ ပြင်ဆင်ချက်ကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်က အတည်ပြုပြီးပေးပို့ထားသော ပြည်ထောင်စုသမ္မတမြန်မာနိုင်ငံတော် လူမှုဖူလုံရေး ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပေးပို့လာပါတယ် ပြည်သူ့လွှတ်တော်က ပြင်ဆင်ချက်ဖြင့်ပေးပို့လာသည့် ဥပဒေကြမ်းကို ဆွေးနွေးရန် အမည်စာရင်း တင်သွင်းနိုင်ကြောင်း ကြေညာခဲ့သော် လည်း ဆွေးနွေးရန် အမည်စာရင်း တင်သွင်းထားတဲ့ လွှတ်တော်ကိုယ်စားလှယ် မရှိတဲ့အတွက် ပြည်သူ့ လွှတ်တော်၏ ပြင်ဆင်ချက်ကို အတည်ပြုရန် လွှတ်တော်ရဲ့ သဘောထားရယူပါမယ်။</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၁၊ အပိုဒ် ၁(ခ)၊(ဂ)(ခ) ဤဥပဒေသည်နိုင်ငံတော်သမ္မတကအမိန့်ကြော်ငြာစာထုတ်ပြန်၍ သတ်မှတ်သည့် နေ့ရက်မှ စတင် အာဏာတည်စေရမည်။ (ဂ) ဤဥပဒေသည်၉၅၄ခုနှစ်၊လူမှုဖူလုံရေးအက်ဥပဒေအရအကျုံးဝင်သထိုင်ခဲ့သည့် အရပ်ဒေသများတွင် ဆက်လက်အကျုံးဝင် သက်ဆိုင်စေရမည်။ ဤဥပဒေ ထပ်မံအကျုံးဝင်သက်ဆိုင်စေရမည့် အရပ်ဒေသများကို အလုပ်သမားဝန်ကြီး ဌာနကလူမှုဖူလုံရေးအဖွဲ့နှင့်ညှိနှိုင်း၍ပြည်ထောင်စုစိုးရအဖွဲ့၏ အတည်ပြုချက်ဖြင့် အမိန့်ကြော်ငြာစာ ထုတ်ပြ၍ သတ်မှတ် နိုင်သည်လို့ ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၁၊ အပိုဒ် ၁(ခ)၊ (ဂ)ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၁၊ အပိုဒ် ၁(ခ)၊ (ဂ) သည် ဤဥပဒေကြမ်း ၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၁၊ အပိုဒ် ၂(င) လူမှုဖူလုံရေးရန်ပုံငွေဆိုသည်မှာ အာမခံထား သူများအတွက် နောင်ရေးစိတ်အေး ပြီး ပူပင် သောကမရှိစေရန် စီမံထားရှိသော ကျန်းမာရေး နှင့် လူမှုရေး စောင့်ရှောက်မှု ရန်ပုံငွေ၊ မိသားစု ထောက်ပံ့မှုရန်ပုံငွေ၊ အလုပ်လုပ်ကိုင်နိုင်စွမ်းမရှိမှု အကျိုးခံစားခွင် ၊ သက်ပြည့် အငြိမ်းစားအကျိုးခံစားခွင့်နှင့် ကျန်ရစ်သူ အကျိုးခံစားခွင့် ရန်ပုံငွေ၊ အလုပ်လက်မဲ့ဖြစ်မှုအတွက် အကျိုးခံစားခွင့်ရန်ပုံငွေ၊ လူမှုဖူလုံရေးအိမ်ရာစီမံကိန်း ရန်ပုံငွေတို့ကိုလည်းကောင်း၊ အလုပ်သမား ဝန်ကြီးဌာနက လူမှုဖူလုံရေးအဖွဲ့နှင့်ညှိနှိုင်း၍ ပြည်ထောင်စုအစိုးရအဖွဲ့၏ အတည်ပြုချက်ဖြင့် သတ်မှတ်သော အခြားလူမှုဖူလုံရေး ရန်ပုံငွေတို့ကိုလည်းကောင်းဆိုသည်လို့ ပြင်ဆင်ထားပါ တယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အခန်း ၁၊ အပိုဒ် ၂(င) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၁၊ အပိုဒ် ၂(င) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၂၊ အပိုဒ် ၃(က) အလုပ်သမားများ၏ ကျန်းမာရေးနှင့် လူမှုရေးလိုအပ်ချက်များကို ဖြည့်ဆည်း နိုင်ရေးအတွက် အလုပ်ရှင်၊ အလုပ်သမားနှင့် နိုင်ငံတော်က စုပေါင်းအာမခံပြီး နိုင်ငံတော်၏ အဓိကကုန်ထုတ် စွမ်းအားစု ဖြစ်သော အလုပ်သမားများ၏ လူမှုဘဝလုံခြုံရေးနှင့် ကျန်းမာရေး စောင့်ရှောက်မှုများကို ပိုမိုခံစား ရရှိစေခြင်းဖြင့် ကုန်ထုတ်လုပ်မှု တိုးတက်ပြီး နိုင်ငံတော်၏ စီးပွားရေးဖွံ့ဖြိုးတိုးတက်မှုကို အထောက်အကူဖြစ်စေရန်ဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၂၊ အပိုဒ် ၃(က) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၂၊ အပိုဒ် ၃(က) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်၃၊ အပိုဒ် ၅ (ဇ)၊ (ဌ)၊ (၃)(ဇ) အလုပ်တွင်ထိခိုက်မှုကြောင့် လုပ်အားဆုံးရှုံးသွားသူများအတွက် လစ်လပ် သော အလုပ်များကိုခန့်ထားရန် လုပ်ငန်းဌာန အမျိုးအစားအလိုက် အနည်းဆုံးထားရှိရမည့် အချိုးအစားကို သတ်မှတ်ခြင်း၊ (ဌ) လူမှုဖူလုံရေးအိမ်ရာများနှင့်စပ်လျဉ်း၍သတ်မှတ်သောစည်းကမ်းချက်များနှင့် အညီ နေထိုင်ခွင့်၊ ငှားရမ်းနေထိုင်ခွင့်၊ အသုံးပြုခွင့်၊ ပိုင်ဆိုင်ခွင့်၊ ဝယ်ယူခွင့်၊ ရောင်းချခွင့်သို့မဟုတ် အခြားတစ်နည်းနည်းဖြင့် လွှဲပြောင်းခွင့်ပြုခြင်းနှင့် ယင်းအိမ်ရာဝယ်ယူနိုင်ရေးအတွက် ငွေချေး ခွင့်ပြုခြင်း၊ (၃) သတ်မှတ်ထားသော စည်းကမ်းချက်များကို ဖောက်ဖျက်သည့်ပုဒ်မခွဲ (ဌ) ပါခွင့်ပြုချက်ရရှိသူများအား အရေးယူဆောင်ရွက်ရေးနှင့် လိုအပ်ပါ ကထိုသူတို့ အားလူမှုဖူလုံရေးအိမ်ရာမှ သတ်မှတ်ချက်များနှင့်အညီ ဖယ်ရှားရေးတို့ အတွက် သက်ဆိုင်ရာ လူမှုဖူလုံရေးအရာရှိအား တာဝန် ပေးအပ်ခြင်း ဟုပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၃၊ အပိုဒ် ၅(ဇ)၊ (ဌ)၊ (၃) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၃၊ အပိုဒ် ၅(ဇ)၊ (ဌ)၊ (၃) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း၄၊ အပိုဒ် ၈(က)၊ (က)(၂)၈(ခ) (က) အလုပ်သမားဝန်ကြီးဌာနသည် လူမှုဖူလုံရေးအဖွဲ့နှင့်ညှိနှိုင်း၍ ဤဥပဒေပါပြဋ္ဌာန်းချက်များကိုအကောင်အထည်ဖော်ဆောင်ရွက်ရာ၌လိုအပ်သောလုပ်ငန်း တာဝန်များနှင့် လူမှုဖူလုံရေးအဖွဲ့၏ရုံးလုပ်ငန်းဆိုင်ရာတာဝန်များကို ဆောင်ရွက် နိုင်ရန်အလို့ငှာ ပြည်ထောင်စုအစိုးရအဖွဲ့က ခွင့်ပြုသော ဝန်ထမ်းဖွဲ့စည်းပုံနှင့် အညီ အောက်ဖော်ပြပါ လူမှုရေးရုံးများ၊ ဆေးရုံ များနှင့် ဆေးခန်းများကို လိုအပ်ချက်အရ ဖွဲ့စည်းတည်ထောင်၍လိုအပ် သောဝန်ထမ်းများကို ခန့်အပ်တာဝန်ပေးနိုင်သည်။ (က) (၂) တိုင်းဒေသကြီး နှင့် ပြည်နယ် လူမှုဖူလုံရေးရုံးများ၊ (ခ) ပုဒ်မခွဲ (က)အရ ဖွဲ့စည်းသော လူမှုဖူလုံရေးရုံးများတွင် ခန့်အပ်တာဝန်ပေးခြင်းခံရသော ဝန်ထမ်းများသည် အစိုးရ ဝန်ထမ်းများနှင့် သက်ဆိုင် သည့် ဥပဒေများ၊ နည်းဥပဒေများ၊ စည်းမျဉ်းများ၊ စည်းကမ်းများ၊ အမိန့်များ၊ ညွှန်ကြားချက်များနှင့် အညီလစာစရိတ်နှင့်ချီးမြှင့်ငွေများကို လည်းကောင်း၊ အခြားခံစားခွင့်များကိုလည်းကောင်းခံစားခွင့်ရှိပြီးဝန်ထမ်းရေးရာစည်းမျဉ်းများ၊ စည်းကမ်းများနှင့်တာဝန်များကို လိုက်နာဆောင်ရွက်ရမည်လို့ ပြင်ဆင်ထား ပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း၄၊ အပိုဒ် ၈(က)၊ (က) (၂)၊ ၈(ခ) ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း ၄၊ အပိုဒ် ၈(က)၊ (က)(၂)၊ ၈(ခ) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ အသစ်ဖြည့်စွက်ချက် အခန်း ၄၊ အပိုဒ် ၈(ဂ) -လူမှုဖူလုံရေးအဖွဲ့သည် ဤဥပဒေပါပြဋ္ဌာန်းချက်များကို အကောင်အထည်ဖော် ဆောင်ရွက်ရာ၌ လိုအပ်သော လုပ်ငန်းတာ ဝန်များနှင့် လူမှုဖူလုံရေးအဖွဲ့၏ ရုံးလုပ်ငန်းဆိုင်ရာ တာဝန်များကို ဆောင်ရွက်နိုင်ရေးအတွက် မိမိ၏ရန်ပုံငွေ အခြေအနေပေါ်မူတည်၍ ပုဒ်မခွဲ(က)ပါ လူမှုဖူလုံရေးရုံးများ၊ ဆေးရုံများနှင့် ဆေးခန်းများကို ဖွဲ့စည်းတည်ထောင်ခြင်း၊ လိုအပ်သော ဝန်ထမ်းများကို ခန့်အပ် တာ ဝန်ပေးခြင်းတို့နှင့် စပ်လျဉ်း၍ ပုဒ်မခွဲ (ခ) ပါ ခံစားခွင့်များအစား လစာ၊ စရိတ်နှင့် ချီးမြှင့်ငွေများကိုလည်းကောင်း၊ အခြားခံစားခွင့်များကိုလည်းကောင်း မိမိ ရန်ပုံငွေဖြင့် ခံစားခွင့် ပြု နိုင်သည် ဟု အသစ်ဖြည့်စွက်ထားပါတယ်။ ဒီ အသစ်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</speech>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၄၊ အပိုဒ် ၈(ဂ) အသစ်ဖြည့်စွက်ချက်အတည်ဖြစ်သည်။ အသစ်ဖြည့်စွက်ချက်အတည်ဖြစ်တဲ့အတွက် အခန်း ၄၊အပိုဒ်၈(ဂ)သည်ဤဥပဒေကြမ်း ၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၄၊ အပိုဒ် ၁၀(ခ)၊ (ခ)(၂) ၁၀(ခ) လူမှုဖူလုံရေးအဖွဲ့၏ လမ်းညွှန်ချက်နှင့်အညီ အောက်ဖော်ပြပါ လူမှုဖူလုံရေး ရုံးများ၊ ဆေးရုံများနှင့် ဆေးခန်းများ၏လုပ်ငန်းတာဝန်များ ဆောင်ရွက်မှုကို ကြီးကြပ်ရမည်(ခ)(၂) တိုင်းဒေသကြီးနှင့် ပြည်နယ်လူမှုဖူလုံရေးရုံးများ ပြင်ဆင်ထားပါ တယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်၊ အပိုဒ်၁၀(ခ)၊ (ခ) (၂) ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၄၊ အပိုဒ် ၁၀(ခ)၊ (ခ) (၂) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၅၊ အပိုဒ် ၃ာမခံထားသူသည် အလုပ်တွင် ထိခိုက်မှုကြောင့် မဟုတ်ဘဲ မကျန်းမာမှုနှင့် မီးဖွားမှု အပါအဝင် အကြောင်းတစ်ခုခုကြောင့် အလုပ်ကို လုံးဝ လုပ်ကိုနိုင်စွမ်း မရှိတော့လျှင် ဆေးသက်သေခံ လက်မှတ်အရ အလုပ်လုပ်ကိုင်နိုင်စွမ်းမရှိမှု အကျိုး ခံစားခွင့်ကို ပုဒ်မ ၃၃ နှင့်အညီ ခံစားခွင့်ရှိသည် ဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူမရှိတဲ့အတွက် အခန်း ၅၊ အပိုဒ် ၃၂ ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း ၅၊ အပိုဒ် ၃၂ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၅၊ အပိုဒ် ၄၂(က)၊(ခ) - (က) ပုဒ်မ၁၅ပုဒ်မခွဲ(က)၊ ပုဒ်မခွဲငယ်(၇)ပါ လူမှုဖူလုံရေးအိမ်ရာ စီမံကိန်း ရန်ပုံငွေသို့မိမိ၏ဆန္ဒအလျောက် ထည့် ဝင်ကြေးငွေပေးသွင်းထားသူသည် လူမှုဖူလုံရေး အိမ်ရာများ နှင့်စပ်လျဉ်း၍ သတ်မှတ်သော စည်းကမ်းချက်များနှင့် အညီ နေထိုင်ခွင့်၊ ငှားရမ်းနေ ထိုင်ခွင့်၊အသုံးပြုခွင့်၊ပိုင်ဆိုင်ခွင့်၊ဝယ်ယူခွင့်၊ ရောင်းချခွင့် သို့မဟုတ်အခြား တစ်နည်းနည်းဖြင့် လွှဲပြောင်းခွင့်နှင့် ယင်းအိမ်ရာ ဝယ်ယိုင်ရေးအတွက် ငွေချေးခွင့် တို့ကို ဦးစားပေး ရထိုက်ခွင့် ရှိသည်။ (ခ) ပုဒ်မ ၁၅၊ ပုဒ်မခွဲ (က)၊ ပုဒ်မခွဲငယ် (၇)ပါ လူမှုဖူလုံရေးအိမ်ရာသီမံကိန်း ရန်ပုံငွေသို့ ထည့်ဝင်ကြေးငွေ ပေးသွင်းထားခြင်းမရှိသော အာမခံထားသူသည် သတ်မှတ်ချက်များနှင့် ကိုက်ညီလျှင် လူမှုဖူလုံရေး အိမ်ရာများနှင့် စပ်လျဉ်း၍ နေထိုင်ခွင့်၊ ငှားရမ်းနေထိုင် ခွင့်၊ အသုံးပြုခွင့်၊ ပိုင်ဆိုင်ခွင့်၊ ဝယ်ယူခွင့်၊ ရောင်းချခွင့် သို့မဟုတ် အခြားတစ်နည်းနည်းဖြင့်လွှဲပြောင်းခွင်နှင့် ယင်းအိမ်ရာဝယ်ယူနိုင်ရေးအတွက် ငွေချေးခွင့် တို့ကို ခံစားခွင့်ရှိ သည်လို့ ပြင်ဆင်ထား ပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူမရှိတဲ့အတွက် အခန်း ၅၊ အပိုဒ် ၄၂(က)၊ (ခ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၅၊ အပိုဒ် ၄၂ (က)၊(ခ)သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၆၊ အပိုဒ် ၅၂(က) -အာမခံထားသူသည် အလုပ်တွင်ထိခိုက်မှု ဖြစ်ပေါ်လျှင် သတ်မှတ်ချက်များနှင့်အညီ ဆေးကုသခံယူခွင့်ရှိသည့်အပြင် ဤအခန်းပါ အခြားအကျိုး ခံစားခွင့်လည်း ရှိသည် ဟု ပြင်ဆင် ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၆၊ အပိုဒ် ၅၂(က) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၆၊ အပိုဒ်၅၂(က) သည် ဤဥပဒေကြမ်း၏ အစိတ်အပိုင်းဖြစ်သည်။ ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၆၊ အပိုဒ် ၅၃(ခ) - အလုပ်ရှင်၏ ပြစ်မှုပြစ်ဒဏ် ထိုက်သင့်သော ပြုလုပ်မှု သို့မဟုတ် ပျက်ကွက်မှုကြောင့် ဖြစ်စေ၊အလုပ်ရှင်ကလုပ်ငန်းခွင်ဘေးအန္တရာယ်ကင်းရှင်းရေးအစီအမံများနှင့်အကာအကွယ်များ ပြုလုပ်ထားခြင်းကြောင့် ဖြစ်စေ၊ ဖြစ်ပေါ်လာသော အလုပ်တွင် ထိခိုက်မှုအတွက် ဆေးကုသမှု ကုန်ကျစရိတ်များနှင့် ဤဥပဒေအရခံစားခွင့်ရှိသည့် အခြားအကျိုးခံစားခွင့်များကို အလုပ်ရှင်က သတ်မှတ်ချက်များနှင့်အညီ ကျခံရမည်ဖြစ်ပြီး ပျက်ကွက်ခြင်း မရှိစေရ ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၆၊ အပိုဒ် ၅၃(ခ) ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း ၆၊အပိုဒ် ၅၃(ခ) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၆၊ အပိုဒ် ၅၅ -အာမခံထားသူသည် အလုပ်တွင်ထိခိုက်မှုကြောင်. အလုပ်မလုပ်နိုင်၍ဝင်ငွေ လျော့နည်းခြင်း သို့မဟုတ် ဝင်ငွေရပ်စဲခြင်းဖြစ်လျှင် အခမဲ့ ဆေးကုသမှု ခံယူခွင့် ရှိသည့်အပြင် ဆေးသက်သေခံလက်မှတ်အရယာယီမသန်စွမ်းမှုနှင့်ဆိုင်သည့်အကျိုးခံစားခွင့်အဖြစ်အလုပ်တွင် ထိခိုက်မှု မဖြစ်မီ လေး လအတွင်း ပျမ်းမျှလုပ်ခ၏ ၇၀ ရာခိုင်နှုန်းကို အလုပ်စတင်မလုပ်နိုင်သည့် နေ့မှ အများဆုံး၁၂ လ အထိ ခံစားခွင့်ရှိသည်ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၆၊ အပိုဒ် ၅၅ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၆၊ အပိုဒ် ၅၅ သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၆၊ အပိုဒ် ၅၆(ဂ) -အာမခံထားသူသည် အလုပ် တွင် ထိခိုက်မှုကြောင့် ယာယီမသန်စွမ်းမှုနှင့် ဆိုင်သည့် အကျိုးခစားခွင့်ခံစားနေစဉ် ၁၂ လအတွင်းမှာပင် ဆေးသက်သေခံ လက်မှတ်အရ အမြဲတမ်း မသန်စွမ်းမှုဖြစ်မည်ဟု ကြိုတင်မှန်းဆ၍ရပါက ယာယီမသန်စွမ်းမှုနှင့်ဆိုင်သည့် အကျိုးခံစားခွင့် ကို ရပ်စဲပြီး အမြဲတမ်းမသန်စွမ်းမှုနှင့်ဆိုင်သည့် အကျိုးခံစားခွင့်ကို ပြောင်းလဲ၍ ခံစားခွင့်ရှိသည် ဟုပြင်ဆင် ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၆၊ အပိုဒ် ၅၆(ဂ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၆၊ အပိုဒ် ၅၆(ဂ) သည် ���ဥပဒေကြမ်း ၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၆၊ အပိုဒ် ၅ရ -အာမခံထားသူသည် အလုပ်တွင် ထိခိုက်မှုကြောင့် အလုပ်လုပ်နိုင်သည့် အင်အား တစ်စိတ်တစ်ဒေသ အမြဲတမ်းဆုံးရှုံးနိုင်ဖွယ်ရာ အကြောင်းရှိလျှင် အမြဲတမ်း တစ်စိတ်တစ်ဒေသ မသန်စွမ်းမှုနှင့်ဆိုင်သည့် ငွေကြေး အကျိုးခံစားခွင့်ကို လည်းကောင်း၊ အလုပ်လုပ်နိုင်သည့် အင်အားလုံးဝ အမြဲတမ်းဆုံးရှုံး နိုင်ဖွယ်ရာ အကြောင်းရှိလျှင် အမြဲတမ်းလုံးဝ မသန်စွမ်းမှုနှင့် ဆိုင်သည့် ငွေကြေး အကျိုးခံစားခွင့်ကို လည်းကောင်း ခံစားခွင့်ရှိသည်။ ထိုခံစားခွင့်အတွက် အလုပ်တွင် ထိခိုက်မှု မဖြစ်မီ လေးလအတွင်း ပျမ်းမျှလုပ်ခ တစ်လစာ၏ ၇၀ ရာခိုင်နှုန်းကို ဆေးဘက်ဆိုင်ရာအဖွဲ့၏ အမြဲတမ်းလုပ်အားဆုံးရှုံးမှု ရာခိုင်နှုန်း ဆုံးဖြတ်ချက်အပေါ် အခြေပြု၍ တွက်ချက်ရရှိ မည့် ငွေကြေး အကျိုးခံစားခွင့်ကို တစ်လအတွက် ခံစားခွင့်ဟု သတ်မှတ်၍ ပုဒ်မ ၅၈ နှင့်အညီ ခံစားခွင့်ရှိသည်” ဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၆၊ အပိုဒ် ၅ရ ပြင်ဆင်ချက် အတည်ဖြစ်သည်။ ပြင်ဆင်ချက်အတည်ဖြစ်တဲ့အတွက် အခန်း ၆၊ အပိုဒ် ၅ရ သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၆၊ အပိုဒ် ၆၀ -လူမှုဖူလုံရေးအဖွဲ့သည် အလုပ်တွင် ထိခိုက်မှုကြောင့် ကိုယ်အင်္ဂါ ဆုံးရှုံးမှုများအား ပြန်လည် ထူထောင်ပေးရန် သို့မဟုတ် ထိုသူတို့ အလုပ်လုပ်ရန် မစွမ်းဆောင်နိုင်သည်ကို စွမ်းဆောင်လာနိုင်စေရေးအတွက် ပြုလုပ်ပေးရန် လိုအပ်သည့်အခါ ” ဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၆၊ အပိုဒ် ၆၀ ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၆၊ အပိုဒ် ၆၀ သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၆၊ အပိုဒ် ၆၁ -သတ်မှတ်သော အလုပ်သမား အရေအတွက်ထက် ပိုမိုသည့်အပြင် ဤဥပဒေ နှင့် သက်ဆိုင်သောလုပ်ငန်း ဌာနများအား အလုပ်တွင် ထိခိုက်မှုကြောင့် ကိုယ်အင်္ဂါ ပျက်ယွင်း၍ မသန်စွမ်းဖြစ်ပြီး လုပ်အားဆုံးရှုံး ယုတ်လျော့သွားသော အလုပ်သမားများအတွက် ခန့်ပေးရမည့် လုပ်ငန်းဌာန အမျိုးအစားအလိုက်အနည်းဆုံး ထားရှိရမည့် အချိုးအစားကို လူမှုဖူလုံရေးအဖွဲ့က အလုပ်သမား ဝန်ကြီးဌာနနှင့် ညှိနှိုင်း၍ သတ်မှတ်နိုင်သည် ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၆၊ အပိုဒ် ၆၁ ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၆၊ အပိုဒ် ၆၁ သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၇၊ အပိုဒ် ၆၆(က) (၁) - ဤဥပဒေအရ မကျန်းမာမှု အကျိုးခံစားခွင့်၊ မီးဖွားခွင့်အကျိုးခံစားခွင့်၊ အလုပ်တွင် ထိခိုက်မှုကြောင့် ယာယီမသန်စွမ်းမှုနှင့်ဆိုင်သည့် အကျိုးခံစားခွင့် တစ်ခုခု ခံစားနေသော အာမခံထားသူအား ထိုသို့ ခံစားနေသည့် ကာလ အပိုင်းအခြားအတွင်း အလုပ်မှထုတ်ပယ်ခြင်း၊ ရပ်စဲခြင်းကိုသော်လည်းကောင်း၊ ထိုသူ၏ လုပ်ခထက် လျော့နည်းသည့်အဆင့်သို့ လျှော့ချခြင်းကို သော်လည်းကောင်း မပြုရ” ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၇၊ အပိုဒ် ၆၆(က)(၁) ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ် တဲ့အတွက် အခန်း ၇၊ အပိုဒ် ၆၆(က)(၁) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၇၊ အပိုဒ် ၇၃(ဂ) -ပုဒ်မခွဲ(က)နှင့်(ခ)တို့အရသတ်မှတ်ထားသည့်ကာလကျော်လွန်သော်လည်ခိုင်လုံသော အကြောင်းပြချက်ဖြင့် တင်ပြတောင်းဆိုနိုင်သည်။ ခိုင်လုံသော အကြောင်းပြချက် မရှိပါက တောင်းဆိုခွင့် မရှိစေရ ဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၇၊ အပိုဒ် ၇၃(ဂ) ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၇၊ အပိုဒ် ၇၃(ဂ) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၇၊ အပိုဒ် ၇၅(ခ)(၃) -အလုပ်တွင် ထိခိုက်မှုကြောင့် ဒဏ်ရာရရှိခြင်း၊ သေဆုံးခြင်း နှင့် ရောဂါ ရခြင်းများ ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၇၊ အပိုဒ် ၇၅(ခ) (၃) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၇၊ အပိုဒ် ၇၅(ခ) (၃) သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၉၊ အခန်းခေါင်းစဉ် -အခန်း (၉) ပြည်ထောင်စုဘဏ္ဍာရန်ပုံငွေမှ ထည့်ဝင် ထောက်ပံ့ခြင်း ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၉၊ အခန်း ခေါင်းစဉ် ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၉၊ အခန်း ခေါင်းစဉ် သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၉၊ အပိုဒ် ၈၆ - ဝန်ကြီးဌာနသည် လူမှုဖူလုံရေးအဖွဲ့နှင့် ညှိနှိုင်း၍ ပြည်ထောင်စု အစိုးရအဖွဲ့၏ ခွင့်ပြုချက်ဖြင့် ဝန်ထမ်းဖွဲ့စည်းပုံနှင့်အညီ လူမှုဖူလုံရေးရုံးများ၊ ဆေးရုံများနှင့် ဆေးခန်းများရှိ ဝန်ထမ်းများကို ခန့်အပ်တာ ဝန်ပေးပြီး ၎င်းတို့၏ လစာ၊ စရိတ်၊ ပင်စင်လစာနှင့် အခြားခံစားခွင့်များကို အစိုးရ ဝန်ထမ်းများနှင့် သက်ဆိုင် သည့် ဥပဒေများ၊ နည်းဥပဒေများ၊ စည်းမျဉ်းများ၊ စည်းကမ်းများ၊ အမိန့်များ၊ ညွှန်ကြားချက်များနှင့်အညီ ပြည်ထောင်စု ဘဏ္ဍာရန်ပုံငွေမှ ကျခံသုံးစွဲခွင့် ပြုရမည်” ဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၉၊ အပိုဒ် ၈၆ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၉၊ အပိုဒ် ၈၆ သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း ၉၊ အပိုဒ် ၈၇(က)၊(ခ) - (က) လူမှုဖူလုံရေးအဖွဲ့ သည် လူမှုဖူလုံရေးရန်ပုံငွေ နှင့် အလုပ်တွင် ထိခိုက်မှု အကျိုးခံစားခွင့်ရန်ပုံငွေတို့ဖြင့် ရပ်တည်၍ထိုရန်ပုံငွေတို့မှ အကျိုးခံစားခွင့်များ ပေးရာတွင် လုံလောက်မှုမရှိပါကအကျိုးအကြောင်းဖော်ပြ၍ ပြည်ထောင်စု ဘဏ္ဍာရန်ပုံငွေမှ ထည့်ဝင်ခြင်း၊ ထောက်ပံ့ခြင်း သို့မဟုတ် ချေးငွေများ ထုတ်ချေးခြင်းပြုနိုင်ရန် အလုပ်သမားဝန်ကြီးဌာနမှတစ်ဆင့် ပြည်ထောင်စု အစိုးရအဖွဲ့သို့ တင်ပြတောင်းခံနိုင်သည်။ ပြည်ထောင်စုအစိုးရအဖွဲ့ သည်ပုဒ်မခွဲက)အရတင်ပြတောင်းခံချက်နှင့် စပ်လျဉ်း၍ စိစစ်ပြီး သင့်လျော်သော ငွေပမာဏကို ပြည်ထောင်စု ဘဏ္ဍာရန်ပုံငွေမှ ထည့်ဝင်ခြင်း၊ ထောက်ပံ့ခြင်း သို့မဟုတ် သင့်လျော်သည့် စည်းကမ်းချက်များဖြင့်ချေးငွေများ ထုတ်ချေးခြင်း ပြုနိုင်သည်။ ဟုပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၉၊ အပိုဒ် ၈၇(က)၊(ခ) ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၉၊ အပိုဒ် ၈၇(က)၊(ခ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
</bill>
</section>
<section value="Motion">	
<motion>
<title>ဦးမျိုးမြင့်၊ မန္တလေးတိုင်းဒေသကြီးမဲဆန္ဒနယ်အမှတ်(၆)၏ နိုင်ငံတော်၏ ပြည်တွင်း၊ ပြည်ပ ရင်းနှီးမြှုပ်နှံမှု အစီအစဉ်များဖြင့် အကောင်အထည်ဖော် ဆောင်ရွက်ည့် စီမံကိန်းကြီးများ သည် ဘက်ပေါင်းစုံမှ ရေရှည်ထိရောက်အကျိုးပြု စေရန် သီးခြားလွတ်လပ် ရေတိုင်ပင်ခံ အင်ဂျင်နီယာအဖွဲ့များ ငှားရမ်းဆောင်ရွက်ပြည်ထောင်စုအစိုးရအား တိုက်တွန်းကြောင်းအဆိုတင်သွင်းခြင်းနှင့် လက်ခံ ဆွေးနွေးရန် သင့်/မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။မန္တလေးတိုင်းဒေသကြီး မဲဆန္ဒနယ်အမှတ်(၆)မှ ဦးမျိုးမြင့် က နိုင်ငံတော်၏ ပြည်တွင်းပြည်ပရင်းနှီးမြှုပ်နှံမှု အစီအစဉ်များ ဖြင့် အကောင်အထည်ဖော် ဆောင်ရွက်မည့် စီမံကိန်းကြီးများသည် ဘက်ပေါင်းစုံမှ ရေရှည် ထိရောက်အကျိုးပြု စေရန် သီးခြားလွတ်လပ်သော အတိုင်ပင်ခံ အင်ဂျင်နီယာအဖွဲ့များ ငှားရမ်းဆောင်ရွက်ရေး နှင့် စပ်လျဉ်းသည့် အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်</speech>
<speech type="speaker">ဦးမျိုးမြင့် အဆိုတင်သွင်းဖို့ ဖြစ်ပါတယ်</speech>
<speech><mp id="102">ဦးမျိုးမြင့်၊ မန္တလေးတိုင်းဒေသကြီး မဲဆန္ဒနယ်အမှတ်၆)</mp>အားလုံး မင်္ဂလာ ပါခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး၊ အမျိုးသားလွှတ်တော် ကိုယ်စားလှယ်တော်ကြီးများ စိတ်၏ချမ်းသာခြင်း၊ ကိုယ်၏ကျန်းမာခြင်းများနဲ့ ပြည့်စုံကြပါစေလို့ ပဏာမ နှုတ်ခွန်းဆက်သအပ် ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ် အမှတ်(၆)မှ အမျိုးသားလွှတ်တော် ကိုယ်စားလှယ် ဦးမျိုးမြင့် ဖြစ်ပါတယ်။ ဥက္ကဋ္ဌကြီးခင်ဗျား။ တချို့ကိစ္စလေးတွေက အင်္ဂလိပ်ဘာသာနဲ့ ညှပ်ပြောတာပါတဲ့ အတွက် ကျွန်တော့်အား ဖတ်ကြား ပြီးတော့ ပြောကြားခွင့်နဲ့ အင်္ဂလိပ်လို ညှပ်သုံးခွင့်ပြုပါရန်လည်း တစ်ဆက်တည်း ကျွန်တော် တင်ပြ အပ်ပါတယ်ခင်ဗျား။ ကျွန်တော့်အနေနဲ့ ဒီအဆိုကို ၂၀၁၁ ခုနှစ်၊ ဒီဇင်ဘာလကတည်းကနေပြီးတော့ ကျွန်တော်တင်ထားတာ ဖြစ်ပါတယ်။ တတိယပုံမှန် အစည်းအဝေးမှာလည်း အခြေအနေက ကျွန်တော်တို့ မပေးခဲ့လို့မို့လို့ ကျွန်တော်တို့ နောက်ကိုဆွဲခဲ့ပြီးတော့မှ ဒီစတုတ္ထပုံမှန်အစည်းအဝေး ကျမှ တင်ပြခွင့်ရရှိခြင်းနဲ့ ဖတ်ကြားခွင့်၊ အဆိုတင်သွင်းခွင့်ရခြင်း ဖြစ်တယ်ဆိုတာလည်း ကျွန်တော်တင်ပြအပ်ပါတယ်။ ကျွန်တော့်အနေနဲ့ ပြည်ထောင်စုအစိုးရအဖွဲ့၊ စီးပွားရေး ဝန်ကြီးဌာနများ က နိုင်ငံတော်ရဲ့ ပြည်တွင်းပြည်ပ ရင်းနှီးမြှုပ်နှံမှု အစီအစဉ်များနဲ့ အကောင်အထည်ဖော် ဆောင်ရွက်မယ့် စီမံကိန်းကြီးများဟာ ဘက်ပေါင်းစုံမှ ရေရှည်ထိရောက် အကျိုးပြု စေရန် သီးခြားလွတ်လပ်သော အတိုင်ပင်ခံ အင်ဂျင်နီယာအဖွဲ့များ ငှားရမ်းဆောင်ရွက်ရေး ပြည်ထောင်စုအစိုးရသို့ တိုက်တွန်းတဲ့ အဆိုကို တင်သွင်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ နိုင်ငံတော်အနေနဲ့ နိုင်ငံရဲ့ လူမှုရေး၊ စီးပွားရေးဖွံ့ဖြိုးတိုးတက်စေမှု အတွက် ယခင်အစိုးရလက်ထက် ပြည်တွင်းပြည်ပ ရင်းနှီးမြှုပ်နှံမှု အစီအစဉ်များအရ နားလည်မှု၊ သဘောတူညီမှု၊ ပူးပေါင်းဆောင်ရွက်မှု တစ်ရပ်ရပ်ဖြင့်ဆောင်ရွက်တဲ့ စာချုပ်စာတမ်းများပါ စီမံကိန်းကြီးများကို အကောင်အထည် ပေါ်လာစေရန်ကိုလည်းကောင်း၊ လက်ရှိအချိန် မှာလည်း ပြည်တွင်းပြည်ပ ရင်းနှီးမြှုပ်နှံမှုများကို ဖိတ်ခေါ်ပြီးတော့ စီမံကိန်းကြီးများကို ပူးပေါင်း လုပ်ဆောင် နိုင်ရန်ကိုလည်းကောင်း ဆောင်ရွက်လျက်ရှိတာကို တွေ့ရှိကြရမှာဖြစ်ပါတယ်။ ဒီလို ပြည်တွင်းပြည်ပ ဖိတ်ခေါ်ရင်းနှီးမြှုပ်နှံမှု အစီအစဉ်များနဲ့ စီမံကိန်းကြီးများကို ဆောင်ရွက်ရာမှာ စိုက်ပျိုးရေးကဏ္ဍ၊ စွမ်းအင်ကဏ္ဍ၊ လျှပ်စစ်ကဏ္ဍ၊ သစ်တောကဏ္ဍ၊ ဆက် သွယ်ရေးကဏ္ဍ၊ ပို့ဆောင်ရေးကဏ္ဍ၊ဆောက်လုပ်ရေးကဏ္ဍစသည်စသည်တို့ပါဝင်ကြပါတယ်။ အဆိုပါ စီးပွားရေး ကဏ္ဍကြီးများမှာ လွန်စွာကြီးမားတဲ့ ငွေကြေးရင်းနှီးမြှုပ်နှံမှု၊ အလယ်အလတ် ငွေကြေးပမာဏ ရင်းနှီးမြှုပ်နှံမှု စသည်တို့နဲ့လည်း အသီးသီးပါဝင်ကြပါတယ်။ ဥပမာအားဖြင့် စွမ်းအင်ကဏ္ဍမှာ ဆိုရင် သဘာဝဓာတ်ငွေ့ပိုက်လိုင်းစီမံကိန်းနဲ့ ကျောက်ဖြူရေနက်ဆိပ်ကမ်းစီမံကိန်းလုပ်ငန်းများ ပူးပေါင်းဆောင်ရွက်မှု၊ ထားဝယ်ရေနက်ဆိပ်ကမ်း ဖွံ့ဖြိုးတိုးတက်ရေး စီမံကိန်းနှင့် ဆက်စပ် စီမံကိန်းများ၊ လျှပ်စစ်ကဏ္ဍမှာဆိုရင် နိုင်ငံခြား၊ တိုင်းရင်းသား ကုမ္ပဏီများနဲ့ ရင်းနှီးမြှုပ်နှံမှု အစီအစဉ်နဲ့ ဆောင်ရွက်ဆဲ၊ ဆောင်ရွက်မယ့် ရေအားလျှပ်စစ်စီမံကိန်းကြီးများ၊ ကျောက်မီးသွေးသုံး ရေနွေးငွေ့ ဓာတ်အားပေးစက်ရုံ စီမံကိန်းကြီးများ၊ နိုင်ငံတော် ဓာတ်အားစနစ် တည်ဆောက်ရေး စီမံကိန်းကြီးများ၊ ဆောက်လုပ်ရေးကဏ္ဍမှာဆိုလို့ရှိရင်လည်း လမ်းနှင့်မြစ်ကူးတံတား စီမံကိန်း ကြီးများ၊ ပို့ဆောင်ရေးကဏ္ဍ မှာ ရထား၊ လေကြောင်း၊ ရေကြောင်း ဖွံ့ဖြိုးတိုးတက်မှု အထောက်အကူပြု စီးပွားရေးစီမံကိန်းကြီးများ၊ စက်မှုကဏ္ဍ ဖွံ့ဖြိုးတိုးတက်စေမှုဆိုင်ရာ စီမံကိန်း ကြီးများ စသည်တို့ကို အစီအရီ၊ တစ်ခုပြီးတစ်ခု အကောင်အထည်ဖော် ဆောင်ရွက်ပြီးစီးရန် စီမံဆောင်ရွက်လျက်ရှိတယ်ဆိုတာလည်း သိရှိရပါတယ်။ နိုင်ငံတော်အနေနဲ့ ဖော်ပြပါ ရင်းနှီး မြှုပ်နှံမှု အစီအစဉ်များမှာ မိမိပိုင်နိုင်ငံတော်ရဲ့ ငွေကြေးနဲ့ ရင်းနှီးမြှုပ်နှံမှုများ၊ ပြည်ပနိုင်ငံ အဖွဲ့အစည်းအသီးသီးရဲ့ နိုင်ငံပိုင် သဘာဝအရင်းအမြစ် သယံဇာတများကို ထုတ်နုတ် သုံးစွဲခွင့်ပြုတဲ့ ငွေကြေးရင်းနှီးမြှုပ်နှံမှုများ၊ တိုင်းရင်းသားကုမ္ပဏီများရဲ့ ငွေကြေးရင်းနှီးမြှုပ်နှံမှု များနဲ့ ဆောင်ရွက်တဲ့စီမံကိန်းများ ဖြစ်ကြပါတယ်။ နိုင်ငံတော်အနေနဲ့ ပြည်ပအဖွဲ့အစည်းများရဲ့ ချေးငွေတစ်ရပ်ရပ်ဖြင့် ဖြစ်စေ၊ မိမိနိုင်ငံရဲ့ သဘာဝ အရင်းအမြစ်များနဲ့ သယံဇာပစ္စည်းများကို သုံးစွဲခွင့်ပြုတဲ့ အကျိုးတူပူးပေါင်း ဆောင်ရွက်ရေး အစီအစဉ်ဖြင့် ဖြစ်စေ သဘောတူစာချုပ်ပါ လုပ်ကိုင်ခွင့်ကာလ (Concession Period) ပြီးဆုံးသွားတဲ့အခါ အဆိုပါစီမံကိန်းရဲ့ ဆက်စပ် လုပ်ငန်းများကို နိုင်ငံတော်မှ ပြန်လည်လွှဲပြောင်း လက်ခံရမှာဖြစ်တဲ့အတွက် တန်ရာတန်ကြေး ရရှိရန် အထူးလိုအပ်တယ်လို့ ကျွန်တော် သုံးသပ်လို ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အထက်တွင် တင်ပြခဲ့တဲ့ နိုင်ငံတော်နှင့် ပြည်တွင်း၊ ပြည်ပအဖွဲ့အစည်းများ ပူးပေါင်းဆောင်ရွက်တဲ့ စီမံကိန်းကြီးများ၊ လုပ်ငန်းကြီးများ ဟာ နှစ်တို၊နှစ်ရှည် စီမံကိန်းကြီးများ ဖြစ်တဲ့အပြင် လုပ်ငန်းထုထည် ပမာဏအရ လွန်စွာ ကြီးမား ကျယ်ပြန့်လှပါတယ်။ ဥပမာအားဖြင့် လျှပ်စစ်ကဏ္ဍမှာ ပါဝင်တဲ့ မန္တလေးတိုင်းဒေသကြီး အတွင်းမှာ အမြင့် ၄၃၃ ပေရှိတဲ့ RCC ကွန်ကရစ်တမံရဲရွာ RCC ကွန်ကရစ်တမံ စက်တပ်ဆင်အားဟာ ၇၉၀ မဂ္ဂါဝပ် ရှိပြီးတော့ နိုင်ငံတကာ ကနေပြီးတော့ အသိအမှတ်ပြု ထားရတဲ့ စီမံကိန်းလည်း ဖြစ်ပါတယ်။ အကြီးမားဆုံး စီမံကိန်း လည်းဖြစ်ပြီးတော့ နိုင်ငံတော်ရဲ့ အရင်းအနှီးနဲ့ (၁၀) နှစ်ခန့် တည်ဆောက်ခဲ့ရပါတယ်။ တည်ဆောက်မှု နည်းစနစ်အပိုင်းမှာ ခက်ခဲနက်နဲပြီးတော့ ဆက်စပ် တည်ဆောက်ရေး လုပ်ငန်းသုံးပစ္စည်းများ ဓာတ်အားပေးစက်ရုံ အတွင်း ပိုင်းစက်မှု၊ လျှပ်စစ်ပိုင်း ဆိုင်ရာပစ္စည်းများ ဝယ်ယူအသုံးပြုမှု တပ်ဆင်မှု စသည်တို့ဟာလည်း အလွန်ခက်ခဲကြောင်းတွေ့ရှိရပါတယ်။ ဒါ့ကြောင့် အလားတူ စီမံကိန်းကြီးများအနေနဲ့လည်း အင်ဂျင်နီယာပညာရပ် ပိုင်းဆိုင်ရာ အတိုင်းအတာအရ လည်းကောင်း၊ ရင်းနှီးမြုပ်နှံမှု ငွေကြေးအတိုင်းအတာအရ လည်းကောင်း၊ စီမံကိန်းကာလ နှစ်ကြာရှည်မှု အရလည်းကောင်း၊ ရှိရမည့် သက်တမ်းကာလ အတွင်းမှာ တည်တံ့နိုင်ရေးအတွက် အာမခံချက် ရရှိဖို့ လည်းကောင်း၊ နိုင်ငံတော်အတွက် လက်တွေ့ ထိရောက်အကျိုးရှိစေရန် သက်ဆိုင်ရာ ဝန်ကြီးဌာနများက အထူးဂရုပြုအလေးထား ဆောင်ရွက်ရန် လိုအပ်တယ်လို့ ဆွေးနွေးလိုပါ တယ်။ လေးစားအပ်ပါသော ဥက္ကဋ္ဌကြီးခင်ဗျား။ ဖော်ပြပါ စီးပွားရေးစီမံကိန်းများကို ရင်းနှီးမြုပ် နှံမှု အစီအစဉ် တစ်ရပ်ရပ်ဖြင့် အကောင်အထည်ဖော်ရာမှာ နိုင်ငံတော်ပိုင်ငွေကြေး အရင်းအနှီးနဲ့ဆောင်ရွက်ရတဲ့ စီမံကိန်းကြီးများဟာ နိုင်ငံခြားကျွမ်းကျင် ပညာရှင် အတိုင်ပင်ခံ အဖွဲ့များ၊ (Consultants) နိုင်ငံပိုင် ငွေကြေးဖြင့် ငှားရမ်းလျက် သက်ဆိုင်ရာ ဝန်ကြီးဌာနများကို ပညာရှင် များနှင့်အတူ နိုင်ငံတော်ဘက်မှ ရပ်တည်ဆောင်ရွက်နိုင်တဲ့ အခြေအနေမျိုး ဖန်တီးရရှိတယ် ဆိုတာ လေ့လာတွေ့ရှိရပါတယ်။ ပြည်တွင်းတိုင်းရင်းသား ကု မ္ပဏီများနဲ့ ပြည်ပရင်းနှီးမြုပ်နှံတဲ့ ကုမ္ပဏီများဟာ မိမိတို့ အစီအစဉ်များနဲ့ ငှားရမ်းပြီးတော့ ဆောင်ရွက်လုပ်ကိုင်ကြတဲ့ လက်ရှိ အခြေအနေတွေမှာ သက်ဆိုင်ရာဝန်ကြီးဌာနများနဲ့ လုပ်ငန်းဌာ နများမှ နားလည်မှု စာချွန်လွှာ MoU ၊ သဘောတူညီချက်စာချုပ် MoA များအပေါ်မှာ မူလပိုင်ရှင် Owner ဟု ဘယ်လိုပဲ ထည့်သွင်းဖော်ပြ ဖော်ပြ စူးစမ်းလေ့လာမှု ကာလအပိုင်း၊ စီမံကိန်းဖြစ်မြောက်နိုင်စွမ်းလေ့လာမှု အပိုင်း၊ ဒီဇိုင်းနှင့် ပုံထုတ်အပိုင်း၊ တည်ဆောက်မှုအပိုင်းစတဲ့ ကဏ္ဍတွေမှာ နိုင်ငံတော်ရဲ့ အကျိုး အတွက် နက်နက်ရှိုင်းရှိုင်းပါဝင် ဆောက်ရွက်နိုင်မယ့် အခွင့်အလမ်းလွန်စွာ နည်းပါးကြောင်း လေ့လာတွေ့ရှိရပါတယ်။ နိုင်ငံတော်ရဲ့ သဘာဝအရင်းအမြစ်နှင့် သ ယံဇာတ ပစ္စည်းများကို အသုံးပြုပြီးတော့ ၎င်းတို့ရဲ့ ငွေကြေးနဲ့ ဆောင်ရွက်ခြင်းဖြစ်တဲ့အတွက် ၎င်းတို့ရဲ့ အစီအစဉ် ဖြင့်သာ လုပ်ကိုင်ခြင်း၊ တည်ဆောက်မှု ကာလမတိုင်မီနဲ့ ၎င်း ကာလနောက်ပိုင်း ဒီဇိုင်းပိုင်း စက်မှုဆိုင်ရာ စံချိန်စံညွှန်းအပိုင်း နည်းစနစ်ပိုင်း စသည် တို့အပေါ်မှာ ဝန်ကြီးဌာနများ ဘက်က မည်သို့ပင် သဘောထားမှတ်ချက် ပြု သည်ဖြစ်စေ လက်ခံသဘောတူ လိုက်လျောသည့် အခွင့် အရေး နည်းပါးခြင်းစသည်တို့ ကြုံတွေ့နေရတယ်လို့ လေ့လာတွေ့ရှိရပါတယ်။ စီမံကိန်းကြီး များရဲ့ အခြေအနေကို ပုံမှန်စစ်ဆေးမှုပြုလုပ်နိုင်ရန်လည်း လိုအပ်ပါတယ်။ ပြည်ပအဖွဲ့အစည်း တစ်ခုတည်းမှ တစ်နိုင်ငံထဲမှ ၎င်းတို့ နိုင်ငံသား အတိုင်ပင်ခံများ၊ အင်ဂျင်နီယာများ ငှားရမ်းပြီး ၎င်းတို့ ပညာရှင်များနဲ့သာစူးစမ်းလေ့လာခြင်း (Investigation) ဖြစ်မြောက်နိုင်စွမ်း အစီရင်ခံစာ ပြုစုခြင်း၊ (Project Feasibility)၊ အသေးစိတ် ဒီဇိုင်း ပုံစံထုတ်ခြင်း၊ ၎င်းတို့ အကျိုးအတွက် စီမံကိန်းအရွယ်အစား{Project Sizing) သတ်မှတ်ခြင်း၊ ဒါသတ်မှတ်တယ်ဆိုတာလည်း ကျွန်တော်တို့ ဒါ ဘဏ်ချေးငွေ ပမာဏကြီးမားဖို့အတွက် ရည်ရွယ်ချက်နဲ့ ဖြစ်ပါတယ်။ ၎င်းတို့ရဲ့ နိုင်ငံမှ ဘဏ်ချေးငွေရရှိရေး ဆောင်ရွက်ခြင်း၊ ၎င်းနိုင်ငံဘက်မှ ဘဏ်ချေးငွေ စည်းမျဉ်းစည်းကမ်းများ (Book Guidelines) အရ ပစ္စည်းများရောင်းချ၊ ၎င်းနိုင်ငံမှ ကုမ္ပဏီများနှင့် တည်ဆောက်၊ လုပ်ကိုင်ခွင့် ကာလ (Concession Periodကို လိုအပ်သည်ထက် ရှည်ကြာစွာသတ်မှတ်၊ ဥပမာ - လုပ်ပိုင်ခွင့် လုပ်ငန်းသဘာဝတူများကို ကွဲပြားခြားနားစွာ တွေ့ရှိရပါတယ်။ နှစ် (၃၀)၊ (၄၀)၊(၅၀) စသည်ဖြင့် ပေါ့။ အဲဒီတော့ ကျွန်တော်တို့ နိုင်ငံတော်သို့ ပြန်လည်လွှဲအပ်တဲ့ အချိန်မှာ ဆက်လက်ရှင်သန်ရန် အခွင့်အလမ်း နည်းပါးတယ်လို့ ကျွန်တော်တို့ သုံးသပ် ယူဆပါတယ်။ ဥက္ကဋ္ဌကြီးခင်ဗျား။ ကျွန်တော့်အနေနဲ့ သာဓကအချို့ ထုတ်နုတ် ဖော်ပြရပါရင် ၁၉၇၈၇၉ ခုနှစ် ဝန်းကျင်အတွင်းမှာ ဆည်မြောင်းဦးစီးဌာနမှ ကမ္ဘာ့ဘဏ်ချေးငွေ၊ အာရှဖွံ့ဖြိုးရေးဘဏ် ချေးငွေများ၊ ဂျပန်နိုင်ငံ ပင်လယ်ရပ်ခြား စီးပွားရေး ပူးပေါင်းဆောင်ရွက်ရေး ရန်ပုံငွေအဖွဲ့ ချေးငွေတို့နဲ့ အကောင်အထည်ဖော် ဆောင်ရွက်ခဲ့တဲ့ ဆည်မြောင်းစီမံကိန်းကြီးများဖြစ်တဲ့ ကင်းတား၊ ဆည်တော်ကြီး၊ စပါး (၁)၊ စပါး (၂)၊ ငလိုက်၊ တောင်နဝင်း စသည်တို့မှာ ချေးငွေခွင့်ပြုပေးခဲ့တဲ့ အဖွဲ့အစည်းအသီးသီးက နိုင်ငံတကာအသိအမှတ်ပြု အတိုင်ပင်ခံအင်ဂျင်နီယာ အဖွဲ့များ၊ ဥပမာ - ဂျာမဏီနိုင်ငံက ဆိုရင် Lameyor International ၊ အိန္ဒိယက (WAPCOS)၊ အင်္ဂလန်က (Sir Willian Halcrow)i qoộm (Sanyu) owp369 099€:qpSi ovqe:0 (Long List / Short ust) ပါ နိုင်ငံများကို အပြည်ပြည်ဆိုင်ရာ ကျွမ်းကျင်မှုဆိုင်ရာ ဘဏ္ဍာ ငွေကြေးဆိုင်ရာ googlypop: (Technical / Financial Proposals Jøp: escarg: sòzlog (International Competitive Bidding)s? (ICB) EcoTolosafu səcboncolo စိစစ်ခွင့်ပြု ငှားရမ်းစေခြင်း၊ စီမံကိန်းကာလတစ်လျှောက်လုံးနှင့် စီမံကိန်းပြီးစီးသည့်နောက် သက်ဆိုင်ရာ ဝန်ကြီးဌာနရဲ့ ဆောင်ရွက်ချက်များကို (Bank Guidelines) အရ ထပ်မံ၍ တတိယအဖွဲ့အစည်း အတိုင်ပင်ခံ အင်ဂျင်နီယာများ (Third Parties) ငှားရမ်းစေလွှတ်ခြင်း တို့ကို ပြုလုပ်ခဲ့တဲ့ သာဓကများဟာ နိုင်ငံတော်အတွက်များစွာ အကျိုးရှိတယ်ဆိုတာ ပြန်လည် တင်ပြလိုပါတယ်။ ကျွန်တော်အနေနဲ့ ငွေချေးငှားတဲ့ နိုင်ငံရဲ့ (Bank Guidelines) အရ ၎င်းတို့ရဲ့(Bank Guidelines)saq səzęsəcy:9020? $2:00 00:0lcosape: :ccsaculos ဘဏ်တိုး၊ ၎င်းတို့နိုင်ငံထွက် ပစ္စည်းများ မဝယ်မနေရ ဝယ်ယူနေရခြင်းနှင့် ဈေးနှုန်းများ ယှဉ်ပြိုင်မှု အပေါ် အားနည်းခြင်း၊ ကျွမ်းကျင် အင်ဂျင်နီယာဝန်ထမ်းများဖြင့် အလုပ်သမားများအနေဖြင့် ဖွဲ့စည်းထားသော ၎င်းတို့နိုင်ငံရဲ့ ကုမ္ပဏီများမှ အလုံးအရင်း ဖြင့် ဝင်ရောက်လုပ်ကိုင်ခြင်းတို့ဟာ နိုင်ငံတော်မှာ အခက်အခဲများစွာ ရှိတယ်လို့ သုံးသပ်လိုပြီးတော့ ဆုံးရှုံးမှုတချို့ ရှိ နေတာကိုလည်း တင်ပြလိုခြင်း ဖြစ်ပါတယ်။ ဒါကြောင့် ယခုတင်ပြအဆိုနဲ့ ပတ်သက်ပြီး ပြည်ထောင်စုအစိုးရအဖွဲ့ကိုယ်စား လိုအပ်၍ အရေးယူဆောင်ရွက်ပေးပါလျှင် ဝန်ကြီးဌာနများ အားလုံးအတွက် တာဝန်ယူပြီးတော့ ဖြေရှင်းရတဲ့ အမျိုးသားစီမံကိန်းနှင့် စီးပွားရေးဖွံ့ဖြိုးတိုးတက်မှုဝန်ကြီးဌာနမှ လုပ်ငန်းတာဝန်အရ သက်ဆိုင်သည့် ဝန်ကြီးဌာနဟု ဆိုလိုပါကြောင်းလည်း ဖော်ပြလိုပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိဂုံးချုပ်အနေနဲ့ ပြည်တွင်းပြည်ပ ကုမ္ပဏီ များမှ ဆောင်ရွက်ဆဲ၊ ဆောင်ရွက်မည့် စီးပွားရေးစီမံကိန်းကြီးများဟာ လွန်စွာကြီးမားပြီးတော့ ရင်းနှီးမြုပ်နှံမှု ငွေကြေးပမာဏဟာလည်း များပြားပါ၍ စီမံကိန်းစနစ် (Project Formulation) ချမှတ်သည့်အပိုင်း၊ ပညာရပ်အပိုင်း၊ ကုန်ကျစရိတ်အပိုင်း၊ တည်ဆောက်မှုအပိုင်း၊ ထိန်းသိမ်း လည်ပတ်မှု အပိုင်း၊ စီးပွားရေးအရ တွက်ခြေကိုက်မှုအပိုင်း စသည် စသည်တို့မှာ ထိရောက် အကျိုးရှိသော စီမံကိန်းကြီးများ (Optimized Projects) ပေါ်ထွန်းလာစေရေးနှင့် မြန်မာနိုင်ငား ပညာရှင်များလည်း တွဲဖက်လုပ်ကိုင်နိုင်ပြီးတော့ လုပ်ငန်းအတွေ့အကြုံနှင့် နည်းပညာပိုင်း ဆိုင်ရာ လွှဲပြောင်းရယူနိုင်မှု Institutional Transfer အခွင့်အလမ်းများ ဖြစ်ထွန်းလာစေရေး တို့အတွက် နိုင်ငံတော်နှင့် ပြည်ထောင်စုဝန်ကြီးဌာနများဘက်မှ သီးခြားလွတ်လပ်စွာ ရပ်တည် ပါဝင်ဆောင်ရွက် ပေးနိုင်မယ့် တတိယနိုင်ငံမှ နိုင်ငံတကာအသိအမှတ်ပြု အတွေ့အကြုံ ရှိ၍ ဘာသာရပ်ဆိုင်ရာ ပညာရှင်အဖွဲ့အား စီမံကိန်းအရွယ်အစားအရ စီမံကိန်းတစ်ခုခြင်းအတွက် ဖြစ်စေ၊ စီမံကိန်းအစု အဖွဲ့ အလိုက်ဖြစ်စေ ကနဦးအနေဖြင့် နိုင်ငံတော်ပိုင်ငွေကြေး (FE)ယာယီ စိုက်ထုတ် ဖိတ်ခေါ်၊ ငှားရမ်း သင့်တယ်လို့ သုံးသပ်လိုပါတယ်။ စီမံကိန်းဖြစ်ပေါ်လာမှု အသက် ဝင်၍ အကျိုးတူ ပူးပေါင်းဆောင်ရွက်မှု စာချုပ် (JV/BOT) သို့မဟုတ် (BOT)စာချုပ်များ၊ သဘောတူ လက်မှတ်ရေးထိုးပြီးနောက်တွင်သာ အဆိုပါ အဖွဲ့အစည်းများမှ နိုင်ငံတော်မှ ကြို တင်ကျခံထား ငွေကို ပြန်လည်ကျခံစေခြင်း၊ (Reimbursdble Cost) အစီအစဉ်ကို Contract Terms and Conditions gondolosas:copze:cojos caogobe: သို့မဟုတ် နိုင်ငံတော်ပိုင် နိုင်ငံခြားသုံးငွေ (FE)ဖြင့် ငှားရမ်း ဆောင်ရွက်ခြင်း စသည်တို့ ကျင့်သုံးသင့်ပါတယ်။ ဥက္ကဋ္ဌကြီးခင်ဗျား။ ဒါကြောင့် ကျွန်တော့်အနေနဲ့ ယနေ့ နိုင်ငံတော်ရဲ့ ပြည်တွင်းပြည်ပ ရင်းနှီးမြုပ်နှံမှု အစီအစဉ်များဖြင့် အကောင်အထည်ဖော်ဆောင်ရွက်မည့် စီမံကိန်းများဟာ ဘက်ပေါင်းစုံမှ ရေရှည်ထိရောက် အကျိုးပြုစေရန် သီးခြားလွတ်လပ်သော အတိုင်ပင်ခံ အင်ဂျင်နီယာအဖွဲ့များ ငှားရမ်းဆောင်ရွက်ရေး ပြည်ထောင်စုအစိုးရသို့ တိုက်တွန်းသည့် အဆိုကို တင်သွင်းရခြင်းဖြစ်ပါတယ်ခင်ဗျား။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">အဆိုကို ထောက်ခံမယ့်သူရှိပါက ဆက်လက်ဆောင်ရွက်ဖို့ ဖြစ်ပါတယ် ောက်ခံမယ့် သူရှိပါသလား။</speech>
<speech><mp id="103">ဦးအေး၊ မန္တလေးတိုင်းဒေသကြီး မဲဆန္ဒနယ်အမှတ်(၇)</mp>လွှတ်တော် ဥက္ကဋ္ဌကြီး ခင်ဗျား။ မန္တလေးတိုင်းဒေသကြီး မဲဆန္ဒနယ်အမှတ် (၆)ဦးမျိုးမြင့် တင်သွင်းသွားတဲ့ နိုင်ငံတော်၏ ပြည်တွင်း/ပြည်ပရင်းနှီးမြှုပ်နှံမှု အစီအစဉ်များဖြင့် အကောင်အထည်ဖော်ဆောင်ရွက်မည့် စီမံကိန်းကြီးများသည် ဘက်ပေါင်းစုံမှ ရေရှည်ထိရောက် အကျိုးပြု စေရန် သီးခြားလွတ်လပ်သော အတိုင်ပင်ခံ အင်ဂျင်နီယာ အဖွဲ့များ ငှားရမ်းဆောင်ရွက်ရေး၊ ပြည်ထောင်စုအစိုးရအား တိုက်တွန်းကြောင်း အဆိုကို ကျွန်တော် မဲဆန္ဒနယ်အမှတ်(၇)မှ ဦးအေး မှ ထောက်ခံ တင်ပြအပ် ပါတယ် ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ဦးမျိုးမြင့်တင်သွင်းတဲ့ အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ နိုင်ငံတော်၏ ပြည်တွင်း/ပြည်ပရင်းနှီးမြှုပ်နှံမှု အစီအစဉ်များဖြင့် အကောင်အထည်ဖော် ဆောင်ရွက် မည့် စီမံကိန်းကြီးများသည် ဘက်ပေါင်းစုံမှ ရေရှည်ထိရောက်အကျိုးပြုစေရန် သီးခြားလွတ်လပ်သော အတိုင်ပင်ခံ အင်ဂျင်နီယာအဖွဲ့များ ငှားရမ်းဆောင်ရွက်ရေး ပြည်ထောင်စုအစိုးရအား တိုက်တွန်း ကြောင်း အဆိုဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။</speech>
<speech type="speaker">အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးမျိုးမြင့် ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">���းမျိုးမြင့် တင်သွင်းတဲ့ အဆိုကို ဆွေးနွေးမယ့် လွှတ်တော် ကိုယ်စားလှယ်များရှိပါက အစည်းအဝေးရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
<speech type="speaker">အမျိုးသားတော်တော်ကိုယ်စားလှယ်များခင်ဗျား။ယခုအစည်းအဝေးရဲ့ နံနက်ပိုင်းအစီအစဉ် ခေတ္တ ရပ်နားပါမယ်။ နေ့လယ် (၁)နာရီမှာ အစည်းအဝေးပြန်လည် ကျင်းပမှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>အစည်းအဝေးကို ၁၁၂၈ နာရီတွင် ခေတ္တရပ်နားပြီး ၁၃၀၀ နာရီအချိန်တွင် ပြန်လည်ကျင်းပပါသည်။</p>
</motion>
<motion>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ဒေါက်တာအေးမောင် ၊ ရခိုင်ပြည်နယ် မဲဆန္ဒနယ်အမှတ်၁)၏ တိုင်းရင်းသား လူမျိုးရေးရာ ဝန်ကြီးများနှင့် ရာထူးအလျောက် တိုင်းဒေသကြီး သို့မဟုတ် ပြည်နယ် ဝန်ကြီးဖြစ်ပြီးသော ကိုယ်ပိုင်အုပ်ချုပ်ခွင့်ရတိုင်းသို့မဟုတ်ကိုယ်ပိုင်အုပ်ချုပ်ခွင့်ရဒေသ ဦးစီးအဖွဲ့ ဥက္ကဋ္ဌများ အား တိုင်းဒေသကြီး သို့မဟုတ် ပြည်နယ်အစိုးရအဖွဲ့ အဖွဲ့ဝင်အဖြစ် ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေနှင့် အညီ ထည့်သွင်းဖွဲ့စည်းပေးပါရန် ပြည်ထောင်စု အစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံ ဆွေးနွေးရန် သင့်/မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ရခိုင်ပြည်နယ် မဲဆန္ဒနယ်အမှတ်(၁)မှ ဒေါက်တာအေးမောင် က တိုင်းရင်းသား လူမျိုးရေးရာဝန်ကြီးများနှင့် ရာထူးအလျောက် တိုင်းဒေသကြီးသို့မဟုတ် ပြည်နယ်ဝန်ကြီးဖြစ်ပြီးသော ကိုယ်ပိုင်အုပ်ချုပ်ခွင့်ရ တိုင်း သို့မဟုတ် ကိုယ်ပိုင်အုပ်ချုပ်ခွင့်ရဒေသ ဦးစီးအဖွဲ့ဥက္ကဋ္ဌများအား တိုင်းဒေသကြီး သို့မဟုတ် ပြည်နယ်အစိုးရအဖွဲ့ အဖွဲ့ဝင်အဖြစ် ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေနှင့်အညီ ထည့်သွင်းဖွဲ့စည်းပေးပါရန် နှင့်စပ်လျဉ်းသည့် အဆိုတစ် ရပ်တင်သွင်းလို ကြောင်း အမျိုးသားလွှတ်တော်သို့ ပေးပို့ထားပါတယ်။ ယခု ဒေါက်တာအေးမောင် အဆိုတင်သွင်းဖို့ ဖြစ်ပါတယ်</speech>
<speech><mp id="121">ဒေါက်တာအေးမောင် ရခိုင်ပြည်နယ် မဲဆန္ဒနယ်အမှတို၁)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာကြတဲ့ အမျိုးသားလွှတ်တော် ကိုယ်စားလှယ်တော်များအားလုံး၊ ဧည့်သည်တော်များအားလုံး ကိုယ်စိတ်နှစ်ပါး ကျန်းမာ၊ ချမ်းသာကြပါစေလို့ ဆုမွန်ကောင်းတောင်းအပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော် ကိုယ်စားလှယ် ဒေါက်တာအေးမောင် ဖြစ်ပါတယ်။ နာယကကြီး မိန့်ကြားသွားတဲ့အတိုင်း ကျွန်တော် အဆိုတစ်ခုကို တင်ပြထားပါတယ်။ ဒီအဆိုကို ကျွန်တော် ဖတ်ကြားတင်သွင်းခင် ကျွန်တော်တို့ မနေ့က သတင်းစာမှာပါတဲ့ နိုင်ငံတော် သမ္မတကြီးရဲ့ ပြည်တွင်းငြိမ်းချမ်းရေး ဗဟိုကော်မတီအစည်းအဝေးမှာ မိန့်မှာချက်လေး တချို့ကို ထုတ်နုတ်တင်ပြချင်ပါတယ်။ စနစ်ဟောင်းမှ စနစ်သစ်သို့ စာရွက်ပေါ်တွင် ကူးပြောင်းခြင်း မဟုတ်ဘဲ လက်တွေ့ကျသည့် အပြောင်းအလဲ (Change)ကို ပြည်သူ့သဘောထားအနေနဲ့ လိုလားနေကြပါတယ်ဆိုတာကို ဖော်ညွှန်းခဲ့ပါတယ်။ အဲဒီလိုပဲ စီးပွားရေးပြောင်းလဲမှု အောင်မြင်ရန် နိုင်ငံရေးပြုပြင်ပြောင်းလဲမှု ခိုင်မာရမည်။ ယင်းအတွက် တိုင်းရင်းသား ပဋိပက္ခများ ပြေပျောက် ရမည်ဖြစ်ပါသည်လို့ ညွှန်းပါတယ်။ တိုင်းရင်းသား ပဋိပက္ခများ ပြေပျောက်စေရန် နိုင်ငံရေးနှင့် စီးပွားရေး အခွင့်အလမ်းများကို တန်းတူညီမျှ ဖန်တီးပေးရန် လိုအပ်ပါတယ်ဆိုတာကိုလည်း ရည်ညွှန်းပါတယ်။ နောက် တိုင်းရင်းသားတို့ရဲ့ တန်းတူညီသည့် အဓိကဆန္ဒသည် ပြည်ထောင်စု အတွင်း တိုင်းရင်းသားလူမျိုးစုအားလုံး တန်းတူ ရည်တူဆက်ဆံမှုနှင့် တန်းတူရည်တူညီမျှစွာ အခွင့်အရေး ရရှိရေးပင် ဖြစ်သည်ဆိုပြီးကာမှ ဖွဲ့စည်းပုံအခြေခံဥပဒေရဲ့ ပုဒ်မ ၃၄၈၊ ၃၄၇၊ ၃၆၅ တို့ကို ညွှန်းပြီးကာမှ သ မ္မတကြီးက မိန့်မှာ ခဲ့ပါတယ်။ နိဂုံးချုပ် သူညွှန်းဆိုခဲ့တာကတော့ဖြင့် တိုင်းရင်းသားများအတွက် အသက်တမျှ အရေးကြီးသည့် ဥပဒေအရ ပြဋ္ဌာန်းထားသော တန်းတူ ရည်တူအခွင့်အရေးများနှင့် အခြားသော တိုင်းရင်းသားအခွင့်အရေးများကို လွှတ်တော်မှ လေ့လာသုံးသပ်ပြီး ဥပဒေပြဋ္ဌာန်းပေးမည် ဆိုပါက မိမိတို့ တာဝန်ယူဆောင်ရွက်နေသည့် ပြည်တွင်းငြိမ်းချမ်းရေး ဗဟိုကော်မတီ၏ လုပ်ငန်းများ အလျင်အမြန် အောင်မြင်နိုင်မည် ဖြစ်ပါတယ်ဆိုပြီးကာမှ တမြန်နေ့က သတင်းစာမှာပါတဲ့ မိန့်မှာချက်ကို ဦးစွာ ဖတ်ကြား တင်ပြခြင်း ဖြစ်ပါတယ်။ ကျွန်တော်ရဲ့ အဆိုမှာ ကျွန်တော် ဖော်ညွှန်းခဲ့တဲ့ တိုင်းရင်းသား လူမျိုးရေးရာ ဝန်ကြီးများနှင့် ဖွဲ့စည်းပုံအခြေခံဥပဒေအရ ပေးထားတဲ့ တိုင်းဒေသကြီး ကိုယ်ပိုင် အုပ်ချုပ်ခွင့်ရ ဒေသ၊ ကိုယ်ပိုင်အုပ်ချုပ်ခွင့်ရတိုင်းတို့မှာပါတဲ့ ဥက္ကဋ္ဌ တွေအကုန်လုံးဟာ ဖွဲ့စည်း အုပ်ချုပ်ပုံ အခြေခံဥပဒေပုဒ်မ ၂၄၈ အရ ၊ ၂၄၈ မှာပါတဲ့ ပုဒ်မအရ ကျွန်တော်တို့ဟာ ဒီနေ့အစိုးရအဖွဲ့ရဲ့ အဖွဲ့ဝင်ဝန်ကြီးများဖြစ်တာနဲ့အညီ ကျွန်တော်တို့ဟာ cdbinet မှာပါဖို့ လိုအပ်တဲ့ပုဂ္ဂိုလ်များ ဖြစ်ပါတယ်။ ခုန ကျွန်တော် ဖော်ညွှန်းခဲ့တဲ့ တိုင်းရင်းသားရေးရာဝန်ကြီး ဗမာအပါအဝင် တိုင်းရင်းသားရေးရာဝန်ကြီးအားလုံးနဲ့ ကိုယ်ပိုင်အုပ်ချုပ်ခွင့်ရဒေသ၊ကိုယ်ပိုင်အုပ်ချုပ်ခွင့်ရတိုင်း အကုန်လုံးမှာရှိတဲ့ တိုင်းရင်းသားတွေအကုန်လုံးဟာ ကျွန်တော်တို့ ပြည်ထောင်စု မြန်မာ နိုင်ငံတော်ရဲ့ ထာဝရမြဲမြံအောင် ချစ်ကြည်ရင်းနှီးမှုကို လိုအပ်တဲ့၊ ချစ်ကြည်စည်းလုံးမှုကို လိုအပ်တဲ့ အဓိက ကျွန်တော် တို့ရဲ့ အင်အားဖြစ်တာနဲ့အညီ ကျွန်တော်တို့ ဟာ အခု သမ္မတကြီး ဖော်ညွှန်းတဲ့အတိုင်း ကျွန်တော်တို့ရဲ့ ပြည်ထောင်စုကြီးကို ချစ်ခင်စည်းလုံး ခိုင်မာအောင် ကျွန်တော်တို့ရဲ့ တန်းတူညီမျှမှုအခွင့်အရေးကို အခုဖွဲ့စည်းပုံအခြေခံဥပဒေနဲ့အညီ ဖော်ညွှန်းခဲ့တဲ့ ကျွန်တော်တို့ရဲ့ တိုင်းဒေသကြီး၊ ပြည်နယ်အစိုးရအားလုံးမှာလည်းပဲ တန်းတူ ပါဝင်ခွင့်ရှိအောင် ကျွန်တော်တို့က ဖွဲ့စည်းပုံအခြေခံဥပဒေအရ ပြဋ္ဌာန်း ပေးဖို့ လိုအပ်ပြီ ဖြစ်ပါတယ်။ အဲဒီအတွက် ကျွန်တော်ဟာပြီးခဲ့တဲ့ ဒုတိယအကြိမ် အမျိုးသားလွှတ်တော်မှာပဲ ကျွန်တော်တို့ဟာ တိုင်းရင်းသားဝန်ကြီးတွေရဲ့ ခံစားနေရတဲ့ အဆောင်အယောင်ဆိုင်ရာ ဥပဒေကို ပြုပြင်ဖို့ အတွက် ကျွန်တော် အဆိုတစ်ခု တင်ခဲ့ပါတယ်။ အဲဒီအဆိုကို ကျွန်တော်တို့ ဥက္ကဋ္ဌကြီးရဲ့ ခွင့်ပြုချက်အရ ကျွန်တော်တို့ ဆွေးနွေးခွင့်ရခဲ့ပါတယ်။ တစ်ပြိုင်တည်းမှာ ကျွန်တော်တို့ရဲ့ တိုင်းဒေသကြီး သို့မဟုတ် ပြည်နယ်အဆင့် ပုဂ္ဂိုလ်များရဲ့ ချီးမြှင့်စရိတ်နဲ့ အဆောင်အယောင်များ ဆိုင်ရာ ဥပဒေပါ ပုဒ်မ တချို့နဲ့ ဖွဲ့စည်းပုံအခြေခံဥပဒေပါ ပုဒ်မတချို့ ကွဲလွဲမှုရှိတာကြောင့်မို့လို့ ကျွန်တော် အမျိုးသားလွှတ်တော်ရဲ့ ၂၀ ရာခိုင်နှုန်းသော ပုဂ္ဂိုလ်များ၏ လက်မှတ်ကို ရယူပြီး အခြေခံဥပဒေဆိုင်ရာခုံရုံးကို တင်ခဲ့ပါတယ်။ အဲဒီတင်ပြခဲ့တဲ့ဥစ္စာကို ပြန်လည်စိစစ်ပြီးတဲ့ နောက်မှာ ကျွန်တော်တို့ကိုအခြေခံဥပဒေဆိုင်ရာခုံရုံးက အနိုင်ပေးပြီးကာမှ တိုင်းရင်းသားရေးရာ ဝန်ကြီးတွေဟာလည်းပဲ ဖွဲ့စည်းပုံအခြေခံဥပဒေအရ ဝန်ကြီးဖြစ်တာမို့လို့ တိုင်းဒေသကြီး ၊ ပြည်နယ် Cabinet မှာပါတဲ့ ဝန်ကြီးများနည်းတူ ကျွန်တော်တို့က အဆောင်အယောင်တွေ ခံစားခွင့်ရှိတယ်လို့ ကျွန်တော်တို့ကို ဆုံးဖြတ်ချက်ပေးလိုက်ပြီး ဖြစ်ပါတယ်။ တတိယအကြိမ် အမျိုးသားလွှတ်တော် အစည်းအဝေး ကျင်းပနေစဉ်ကာလမှာ ကျွန်တော်ခုနက အဆောင်အယောင်ဆိုင်ရာ ဥပဒေကို ပြန်လည်ပြုပြင် ရေးဆွဲတဲ့ ဥပဒေကြမ်းကို ကျွန်တော်တို့က အမျိုးသားလွှတ်တော်ကို တင်ပြနေဆဲကာလမှာပဲ ပြည်ထောင်စုအစိုးရအဖွဲ့က အခြေခံဥပဒေဆိုင်ရာခုံရုံးကို ပထမမူလဆုံးဖြတ်ချက်ကို ပြန်စဉ်းစားပေးပါဆိုတဲ့ တင်သွင်းလွှာကြောင့် ကျွန်တော်တို့ဟာ ပြန်ပြီး ခုံရုံးမှာ ရင်ဆိုင်ခဲ့ကြရပါတယ်။ ပြန်ရင်ဆိုင် ပြီးတဲ့နောက်မှာ အစိုးရအဖွဲ့ရဲ့ တင်သွင်းလွှာကို ပလပ်တဲ့ အခြေအနေအရ ကျွန်တော်တို့ရဲ့ တိုင်းရင်းသားရေးရာ ဝန်ကြီး အားလုံးဟာ ဖွဲ့စည်းပုံအခြေခံဥပဒေအရ ဖွဲ့စည်းပုံအခြေခံဥပဒေဆိုင်ရာခုံရုံးရဲ့ ဆုံးဖြတ်ချက်အရ ကျွန်တော်တို့ရဲ့ တိုင်းဒေသကြီး၊ ပြည်နယ်အစိုးရဝန်ကြီးနဲ့ တန်းတူ သော အခွင့်အရေးများကို ရရှိခံစားကြတော့မှာ ဖြစ်ပါတယ်။ ကျွန်တော်တို့ ဒီ အမျိုးသားလွှတ်တော်ကပဲ ကျွန်တော်တို့ တင်သွင်းထားပြီးဖြစ်တဲ့ အဆောင်အယောင်ဆိုင်ရာဥပဒေကို ပြန်လည်ပြုပြင်ပြီး ခဲ့ရင်တော့ဖြင့် ကျွန်တော်တို့ဟာ တန်းတူညီမျှတဲ့ ဝန်ကြီးအဆင် ကို ရ ရှိသွားမှာ ဖြစ်ပါတယ်။ အခုန အဆို မှာပါတဲ့ ကျွန်တော်တို့ရဲ့ အဓိက ရည်ရွယ်ချက်ကတော့ဖြင့် အဆောင်အယောင် ဆိုင်ရာကို ခံ စားရပြီးပြီ။ အခွင့်အရေးကို ရပြီ ၊ တာဝန်နဲ့လုပ်ပိုင်ခွင့်ကို ပြည့်ပြည့်ဝဝပေးမှပဲ ကျွန်တော်တို့ သွားချင်တဲ့ ငြိမ်းချမ်းသာယာပြီး တိုင်းရင်းသားအားလုံး စည်းလုံးညီညွတ်တဲ့ ပြည်ထောင်စုကြီးကို တန်းတူညီမျှတဲ့ အခွင့်အရေးနဲ့ ချီတက်နိုင်ဖို့အတွက် လမ်းကြောင်းပွင့် သွားမယ်ဆိုတဲ့သဘောနဲ့ တိုင်းရင်းသားရေးရာတွေကို ပြည်နယ်တိုင်းဒေသကြီးရဲ့ Cabinet တွေမှာ တင်ပြဆွေးနွေး နိုင်အောင် လိုလားချက်၊ လိုအပ်ချက်တွေကို ညှိနှိုင်း နိုင်အောင်ဆိုတဲ့ သဘောနဲ့ cabinetမှာ ဝင်ခွင့်ရှိမှသာလျှင် အစိုးရအဖွဲ့ရဲ့ အရေအတွက်ကို တိုးချဲ့နိုင်မှ သာလျှင် ကျွန်တော်တို့ရဲ့ တိုင်းရင်းသားရေးရာ ကိစ္စတွေကို အသေးကအစ အကြီးအထိ ကျွန်တော်တို့ ပြေပြေလည်လည် ဆွေးနွေးညှိနှိုင်း အဖြေရှာနိုင်မှာ ဖြစ်တာမို့လို့ ဒီအဆိုကို တင်သွင်းရခြင်း ဖြစ်ပါတယ်။ ကျွန်တော့်ကို ရှင်းလင်းတင်ပြချက်အား ဖတ်ကြားတင်သွင်းခွင့်ပြုပါရန်လည်းပဲ ဥက္ကဋ္ဌကြီးကို မေတ္တာရပ်ခံ ပါတယ်။ ရှင်းလင်းချက်(က) တိုင်းဒေသကြီး သို့မဟုတ် ပြည်နယ်အစိုးရအဖွဲ့ဥပဒေ (န.ယ.က ဥပဒေအမှတ်၁၆/၂၀၁၀)၊ အခန်း(၂) ဖွဲ့စည်းခြင်းနှင့် ခန့်အပ်တာဝန်ပေးခြင်း၊ တိုင်းဒေသကြီးသို့မဟုတ် ပြည်နယ်အစိုးရအဖွဲ့ ဖွဲ့စည်းခြင်း၊ ပုဒ်မ၃ပုဒ်မခွဲ(က) ဝန်ကြီးဌာနနှင့် ဝန်ကြီးဦးရေ သတ်မှတ်ခြင်း၊ ပုဒ်မ ၄ ၊ပုဒ်မခွဲ(ဂ) တွင် နိုင်ငံတော် သမ္မတသည် သက်ဆိုင်ရာ လွှတ်တော်၏ သဘောတူညီချက်ဖြင့် . ပုဒ်မ ၄၊ ပုဒ်မခွဲ (ခ)အရ သတ်မှတ်သောတိုင်းဒေသကြီး သို့မဟုတ် ပြည်နယ်ဝန်ကြီးဦးရေတွင် တိုင်းဒေသကြီး သို့မဟုတ် ပြည်နယ် တိုင်းရင်းသားလူမျိုးရေးရာဝန်ကြီးများနှရာထူးအလျောက် တိုင်းဒေသကြီး သို့မဟုတ် ပြည်နယ်ဝန်ကြီးဖြစ်ပြီးသော ကိုယ်ပိုင်အုပ်ချုပ်ခွင့် ရ တိုင်း သို့မဟုတ် ကိုယ်ပိုင်အုပ်ချုပ်ခွင် ရဒေသ ဦးစီးအဖွဲ့ဥက္ကဋ္ဌများ မပါဝင် စေရဟု ပြဋ္ဌာန်းထားရာ တိုင်းဒေသကြီး သို့မဟုတ် ပြည်နယ်ဝန်ကြီးဦးရေကို အနည်းဆုံး ၅ ဦးမှ အများဆုံး ၁၀ ဦးအထိ သတ်မှတ် တာဝန်ပေးရမည်ဟု ပြဋ္ဌာန်းချက်၊ ပုဒ်မ ၄၊ ပုဒ်မခွဲ (ခ) ပါ ပြဋ္ဌာန်းချက်နှင့် လိုက်လျောညီထွေရန် ပြဋ္ဌာန်းပေးသည့် သဘောကို တွေ့ရှိရပါသည်။ တိုင်းရင်းသားရေးရာဝန်ကြီး သည် အဆိုပါ ဥပဒေပုဒ်မ ၃၊ ပုဒ်မခွဲ (က) ပုဒ်မခွဲငယ်(၂)အရ တိုင်းဒေသကြီး သို့မဟုတ် ပြည်နယ်အစိုးရအဖွဲ့ ဖွဲ့စည်းခြင်းတွင် ပါဝင်သည့်ဝန်ကြီးဦးရေတွင် ပါဝင်ပြီးဖြစ်သည်ကို တွေ့ရပါသည်။ ပုဒ်မ ၃၊ ပုဒ်မခွဲ (က) နှင့် လိုက်လျော ညီစေရန် ပုဒ်မ ၄၊ ပုဒ်မခွဲ (က) ဝန်ကြီးဌာနဦးရေနှင့် ပုဒ်မ ၄၊ ပုဒ်မခွဲ (ခ) ပါ ဝန်ကြီးဦးရေ ကန့်သတ်ချက်တို့အား လိုက်လျောညီထွေဖြစ်ရန် ဖွဲ့စည်းပုံ အခြေခံဥပဒေ ပုဒ်မ ၂၄၈(ဂ)၊ ပုဒ်မခွဲငယ် ၂ အရ တိုင်းဒေသကြီး သို့မဟုတ် ပြည်နယ်အစိုးရအဖွဲ့ဥပဒေအား ပြုပြင်ရေးဆွဲပေးရန် လိုအပ်ပါသည်။ (ဥပမာပုဒ်မ ၄၊ ပုဒ်မခွဲ(က)(ခ) တို့ပါဝန်ကြီးဌာန အရေအတွက်နှင့် ဝန်ကြီးဦးရေတို့ကို အနည်းဆုံး ၅ ဦးမှ အများဆုံး ၁၈ ဦးအထိ သို့မဟုတ် ၂၀ ဦး အထက်သတ်မှတ်တာဝန်ပေးရပါမည် စသည်ဖြင့် ပြုပြင်ရန် လိုအပ်ပါသည်။ (ခ) နိုင်ငံတော် ဖွဲ့စည်းပုံအခြေခံဥပဒေဆိုင်ရာခုံရုံး၏ ၁၄-၁၂-၂၀၁၁ ရက်စွဲပါစာအမှတ်၊ ၆၆/(၂-၁)ရုံးအဖွဲ့ခုံရုံး(၂၀၁၁)ဖြင့် ပေးပို့သည့် ၂၀၁၁ ခုနှစ် တင်သွင်းလွှာအမှတ်-၂ ဆုံးဖြတ်ချက်စာမျက်နှာ ၁ရ ပါ ဆုံးဖြတ်ချက်ဖြစ်သည့်ပြည်ထောင်စုသမ္မတ မြန်မာနိုင်ငံတော်ဖွဲ့စည်းပုံ အခြေခံဥပဒေပုဒ်မ၂၆၂၊ ပုဒ်မခွဲ(င)၊ (စ)နှင့်(ဆ) ပြဌာန်းချက်များတွင်လည်းကောင်း၊ ယင်းဥပဒေပုဒ်၆၂၊ ပုဒ်မခွဲ (ဇ) ပြဋ္ဌာန်းချက် တွင်လည်းကောင်း၊ ပြည်ထောင်စုအစိုးရအဖွဲ့ ဥပဒေပုဒ်မ ၁၉၊ ပုဒ်မခွဲ (ဂ) ပြဋ္ဌာန်းချက်တွင်လည်းကောင်း၊ တိုင်းဒေသကြီး သို့မဟုတ် ပြည်နယ်အစိုး ရအဖွဲ့ ဥပဒေပုဒ်မ ၁၀၊ ပုဒ်မခွဲ (က)၊ ပုဒ်မခွဲငယ် (၂) ပြဋ္ဌာန်းချက်တွင်လည်းကောင်း၊ တိုင်းရင်းသားလူမျိုးရေးရာ ဝန်ကြီးများကို သက်ဆိုင်ရာတိုင်းဒေသကြီးသို့မဟုတ် ပြည်နယ်ဝန်ကြီးများအဖြစ် အတိအလင်း ပြဋ္ဌာန်းသတ်မှတ်ထားသည့်အပြင် အမျိုးသားညီလာခံ စုံညီအစည်းအဝေး က ချမှတ်ထားသည့် အသေးစိတ်အခြေခံမူများ ရှိနေပြီးဖြစ်ပါလျက် တိုင်းဒေသကြီး သို့မဟုတ် ပြည်နယ်အဆင့်ပုဂ္ဂိုလ်များ၏ချီးမြှင့်ငွေ၊ စရိတ်နှင့်အဆောင်အယောင် များဆိုင်ရာ ဥပဒေပုဒ်မ ၅ နှင့် ပုဒ်မ ၁ရ တို့တွင် တိုင်းဒေသကြီး သို့မဟုတ် ပြည်နယ်ဝန်ကြီးများနှင့်မတူ ခွဲခြားကာ တိုင်းရင်းသားလူမျိုးရေးရာဝန်ကြီးများ၏ ခံစားခွင့်ကို သီးခြားပြဋ္ဌာန်း သတ်မှတ်ထားခြင်းမှာ ဖွဲ့စည်းပုံ အခြေခံဥပဒေနှင်ီညွတ်ခြင်း ရှိမည်မဟုတ်ပေဟု ဆုံးဖြတ်ခဲ့ပါသည်။ (ဂ) နိုင်ငံတော်သမ္မတက ဖွဲ့စည်းပုံအခြေခံဥပဒေပါ ပြဋ္ဌာန်းချက်များနှင့် အညီတိုင်းရင်းသားလူမျိုးရေးရာဝန်ကြီးများကို တာဝန်ပေးခန့်အပ်ထားသည့်အတွက် ဖွဲ့စည်းပုံအခြေခံဥပဒေနှင့်အညီသာလျှင် တိုင်းရင်းသားလူမျိုးရေးရာဝန်ကြီး များ၏ ခံစားခွင် ကို သတ်မှတ်ရမည်ဖြစ်ပါသည်။ တည်ဆဲဥပဒေတစ်ရပ်ရပ် သည်လည်းကောင်း၊ ဖွဲ့စည်းပုံအခြေခံဥပဒေပြဋ္ဌာန်းချက် တစ်ရပ်ရပ်နှင် . ဆန့်ကျင်နေလျှင် ဖွဲ့စည်းပုံအခြေခံဥပဒေပါအတိုင်း လိုက်နာကျင့်သုံးရမည်ဟု ဖွဲ့စည်းပုံအခြေခံဥပဒေပုဒ်မ ၁၉၈၊ ပုဒ်မခွဲ (က)တွင် ပြဋ္ဌာန်းထားပါသည်။ ၎င်းအချက်အား ကိုးကားလျက် ဖွဲ့စည်းပုံ အခြေခံဥပဒေဆိုင်ရာ ခုံရုံးမှ ဆုံးဖြတ် ခဲ့သည်မှာ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပါ ပြဋ္ဌာန်းချက်များအရ တိုင်းဒေသကြီး သို့မဟုတ်ပြည်နယ်တိုင်းရင်းသား လူမျိုးရေးရာဝန်ကြီးသည်သက်ဆိုင်ရာ တိုင်းဒေသကြီး သို့မဟုတ် ပြည်နယ် ဝန်ကြီးဖြစ်သည့်အတွက် တိုင်းဒေသကြီး သို့မဟုတ် ပြည်နယ် အဆင့်ပုဂ္ဂိုလ်များ၏ချီးမြှင့်ငွေ၊ စရိတ်နှင့်အဆောင်အယောင်များဆိုင်ရာ ဥပဒေပုဒ်မ၄၊ ပုဒ်မခွဲ(ဂ)တွင်အကျုံးဝင် သည့် ပုဂ္ဂိုလ်များဖြစ်ပြီး ယင်းဥပဒေ ပုဒ်မ ၅ နှင့် ပုဒ်မ ၁ရ ပါ ပြဋ္ဌာန်းချက် များသည် ဖွဲ့စည်းပုံအခြေခံဥပဒေနှင့် ညီညွတ်ခြင်း မရှိကြောင်း အနက် အဓိပ္ပာယ် ဖွင့်ဆိုဆုံးဖြတ်သည် ဟု ဖွင့်ဆိုခဲ့ပါသည်။ (ဃ) တိုင်းရင်းသား လူမျိုးရေးရာဝန်ကြီးများနှင့် ရာထူးအလျောက် တိုင်းဒေသကြီးသို့မဟုတ် ပြည်နယ်ဝန်ကြီး ဖြစ်ပြီးသော ကိုယ်ပိုင်အုပ်ချုပ်ခွင့်ရတိုင်း သို့မဟုတ် ကိုယ်ပိုင် အုပ်ချုပ်ခွင့်ရဒေသ ဦးစီးအဖွဲ့ဥက္ကဋ္ဌများသည် တိုင်းဒေသကြီး သို့မဟုတ် ပြည်နယ်အစိုးရအဖွဲ့ ဥပဒေပုဒ်မ ၃၊ ပုဒ်မခွဲငယ်(၂)အရ တိုင်းဒေသကြီး သို့မဟုတ် ပြည်နယ်အစိုးရအဖွဲ့ ဖွဲ့စည်း ရာတွင် ပါဝင်ရမည့် အစိုးရအဖွဲ့ဝင်ဝန်ကြီးများ ဖြစ်ကြပါသည်။ အဆိုပါ ဥပဒေပုဒ်မ ၄၊ ပုဒ်မခွဲ(က)ပါ တိုင်းဒေသကြီး သို့မဟုတ် ပြည်နယ်ဝန်ကြီးဦးရေကို ကန့်သတ်ထားခြင်း တို့သည် ပုဒ်မ၄၊ ပုဒ်မခွဲ(ဂ)ပါ ပြဋ္ဌာန်းချက်ဖြစ်သည့် တိုင်းရင်းသား လူမျိုးရေးရာ ဝန်ကြီးများနှင့် ကိုယ်ပိုင် အုပ်ချုပ် ခွင့်ရဒေသ ဥက္ကဋ္ဌ များမပါဝင်စေရ ဆိုသည် ပြဋ္ဌာန်းစာပိုဒ်သည် ပုဒ်မ ၃၊ ပုဒ်မခွဲ (က)၊ ပုဒ်မခွဲငယ် (၂) ပါ ပြဋ္ဌာန်းချက်နှင့် ဆန့်ကျင်နေပြီး ဖွဲ့စည်းပုံအခြေခံဥပဒေပုဒ်မ ၂၄၈(ခ) ပါ တိုင်းဒေ သကြီး သို့မဟုတ် ပြည်နယ်ဝန်ကြီး သတ်မှတ်ပြဋ္ဌာန်းချက်များနှင့်လည်း ဆန့်ကျင်နေကြောင်း တွေ့ရှိရပါသဖြင့် ဤအဆိုအား တင်သွင်းရခြင်း ဖြစ်ပါသည်။အားလုံးကို ကျေးဇူးတင်ပါသည် ခင်ဗျား။</speech>
<speech type="speaker">အဆိုကို ထောက်ခံမယ့်သူရှိပါက ဆက်လက်ဆောင်ရွက်ဖို့ ဖြစ် ပါတယ်</speech>
<speech><mp id="154">ဦးထွန်းကျော်၊ ရှမ်းပြည်နယ် မဲဆန္ဒနယ်အမှတ်၁၀)</mp>လေးစားအပ်တဲ့ အမျိုးသား လွှတ်တော် ဥက္ကဋ္ဌကြီးခင်ဗျား။ ကျွန်တော်ဟာ ရှမ်းပြည်နယ်မြောက်ပိုင်း ပလောင် ကိုယ်ပိုင်အုပ်ချုပ်ခွင့်ရဒေသမှ မဲဆန္ဒနယ်အမှတ်(၁၀) အမျိုးသားလွှတ်တော်ကိုယ်စားလှယ် ဦးထွန်းကျော် ဖြစ်ပါတယ်။ ရခိုင်ပြည်နယ် မဲဆန္ဒနယ် အမှတ်(၁) ဒေါက်တာအေးမောင်၏ အဆိုကို ထောက်ခံပါကြောင်း လေးစားစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ဒေါက်တာအေးမောင် တင်သွင်းတဲ့ အဆိုကို လွှတ်တော်ကိုယ်စားလှယ် တစ်ဦးက ထောက်ခံသွားပါတယ်။ အဆိုမှာ တိုင်းရင်းသား လူမျိုးရေးရာဝန်ကြီးများနှင့် ရာထူးအလျောက် တိုင်းဒေသကြီး သို့မဟုတ် ပြည်နယ် ဝန်ကြီးဖြစ်ပြီးသော ကိုယ်ပိုင်အုပ်ချုပ်ခွင့်ရ တိုင်း သို့မဟုတ် ကို ယ်ပိုင်အုပ်ချုပ်ခွင့်ရ ဒေသ ဦးစီးအဖွဲ့ ဥက္ကဋ္ဌများအား တိုင်းဒေသကြီး သို့မဟုတ် ပြည်နယ်အစိုးရအဖွဲ့ အဖွဲ့ဝင်အဖြစ် ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေနှင့် အညီ ထည့်သွင်း ဖွဲ့စည်းပေး ပါရန် ပြည်ထောင်စုအစိုးရအား တိုက်တွန်းကြောင်း အဆိုဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့် /မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။</speech>
<p>သဘောမတူသူ ရှိပါသည်။</p>
<speech type="speaker">ဒေါက်တာအေးမောင် တင်သွင်းတဲ့အဆိုကို အမျိုးသားလွှတ်တော်က လက်ခံ ဆွေးနွေးရန် သဘောမတူတဲ့ လွှတ်တော်ကိုယ်စားလှယ် ရှိတဲ့အတွက် အမျိုးသား လွှတ်တော်ဆိုင်ရာ နည်းဥပဒေ ၁ရ ၊ နည်းဥပဒေခွဲ (တ) နည်းဥပဒေခွဲငယ်(၃)အရ မတ်တတ်ရပ်၍ ဆန္ဒပြုတဲ့ နည်းလမ်းနဲ့ လွှတ်တော်ရဲ့ ဆန္ဒကို ရယူပါမယ်။ ဒီလိုဆန္ဒရယူရာမှာ အဆိုကို လက်ခံဆွေးနွေးဖို့ သဘောတူတဲ့ လွှတ်တော်ကိုယ်စားလှယ်များဟာ မိမိတို့နေရာများမှာ ယခု မတ်တတ်ရပ်ပြဖို့ ဖြစ်ပါတယ်</speech>
<p>လွှတ်တော်ကိုယ်စားလှယ်များက မတ်တတ်ရပ်ပြပါသည်။</p>
<speech type="speaker">အားလုံးထိုင်နိုင်ပါပြီ။ မတ်တတ်ရပ်ပြတဲ့ ကိုယ်စားလှယ်ဦးရေဟာ ၄၀ ဦးနဲ့ အထက်ရှိတဲ့ အတွက် ဒေါက်တာအေးမောင် ရဲ့အဆိုကို လက်ခံဆွေးနွေးရန် သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဒေါက်တာအေးမောင် ရဲ့ အဆို ကို ဆွေးနွေးမယ့် လွှတ်တော်ကိုယ်စားလှယ်များရှိပါက အစည်းအဝေးရပ်နားတဲ့အခါ အမျိုးသားလွှတ်တော်ဌာန ဒုတိယညွှန်ကြားရေးမှူးချုပ်ထံ အမည်စာရင်းပေးပို့ကြဖို့ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်ဒုတိယနေ့ အစည်းအဝေးရပ်နား ကြောင်းနှင့် တတိယနေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင် ဗျား။ ယခု အမျိုးသား လွှတ်တော် စတုတ္ထ ပုံမှန်အစည်းအဝေး ဒုတိယနေ့ကို ရပ်နားပါမယ်။ ပထမအကြိမ် အမျိုးသား လွှတ်တော် စတုတ္ထပုံမှန်အစည်းအဝေး တတိယနေ့ကို ၂၀၁၂ ခုနှစ်၊ ဇူလိုင်လ ၆ ရက် (သောကြာနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အမျိုးသားလွှတ်တော်ကိုယ်စားလှယ်များအားလုံးပြန်လည် ထွက်ခွာနိုင်ပါပြီ ခင်ဗျား</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ဒုတိယနေ့ အစည်းအဝေးကို ၁၃၁၅ နာရီအချိန်တွင် ရပ်နားပါသည်။</p>
</postface>
</transcript>
</doc>
