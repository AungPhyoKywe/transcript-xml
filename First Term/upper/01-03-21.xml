<doc>
<docinfo>
<docno>01-03-21.xml</docno>
<pdf>01-03-21.pdf</pdf>
<term value='01'>ပထမအကြိမ်</term>
<session value='03' />
<sittingday value='21' />

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်တတိယပုံမှန်အစည်းအဝေး (၂၁) ရက်မြောက်နေ့မှတ်တမ်း</title>
<date value='02-05-2012'>၁၃၇၄ ခုနှစ်၊ ကဆုန်လဆန်း ၁၂ ရက် (၂၀၁၂ ခုနှစ်၊ မေလ ၂ ရက်) (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် တတိယပုံမှန်အစည်းအဝေး ၂၁ ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်း မော် ၊ ညွှန် ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသားလွှတ်တော် တတိယပုံမှန် အစည်းအဝေးရဲ့ ၂၁ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ကတိသစ္စာမပြုရသေးသော အမျိုးသားလွှတ်တော် ကိုယ်စားလှယ်လောင်းများ ကတိသစ္စာပြုခြင်းနှင့် ကတိသစ္စာပြုလွှာပေါ်တွင် လက်မှတ်ရေးထိုးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုး သား လွှတ်တော်ဆိုင်ရာ ဥပဒေပုဒ်မ ၈၊ ပုဒ်မခွဲ (ခ)အရ ကတိသစ္စာ မပြုရသေးတဲ့ အမျိုးသား လွှတ်တော် ကိုယ်စားလှယ် လောင်းများ ဥက္ကဋ္ဌ ရှေ့မှောက်မှာ ကတိသစ္စာပြုပြီး လက်မှတ် ရေးထိုးရမှာ ဖြစ်ပါတယ်။ ဒါ ကြောင့် အမျိုးသားလွှတ်တော် ကိုယ်စားလှယ်လောင်းများ စင်မြင့်ရှေ့မှာ နေရာယူပေးဖို့ ဖြစ်ပါတယ် ကတိသစ္စာကို တိုင်ပေးတဲ့အခါ အမျိုးသားလွှတ်တော်ကိုယ်စားလှယ်လောင်း များက လိုက်ဆိုဖို့ ဖြစ်ပါတယ်။</speech>
<speech type="speaker">ယခု လွှတ်တော်ကိုယ်စားလှယ်များ ကတိသစ္စာပြု ပါမယ်။ အစည်းအဝေးခန်းမ အတွင်းမှာရှိတဲ့ လွှတ်တော်ကိုယ်စားလှယ်အားလုံး မတ်တတ်ရပ် ပေးကြဖို့ ဖြစ်ပါတယ်။</speech>
<speech type="speaker">ကတိသစ္စာတိုင်ပေးတဲ့အခါ ကျွန်ုပ်လို့ တိုင်ပေးရင် ကွက်လပ်မှာ မိမိရဲ့ အမည် သည် အထိကို ဆိုဖို့ ဖြစ်ပါတယ်။</speech>
<speech type="speaker">“ကျွန်ုပ် - - - - - - - - - - - - - - - သည် အမျိုးသားလွှတ်တော် ကိုယ်စားလှယ် အဖြစ် ရွေးချယ်ခံရပြီး ဖြစ်သဖြင့် နိုင်ငံတော်ဖွဲ့စည်းပုံအခြေခံဥပဒေကို ထိန်းသိမ်း ကာကွယ်စောင့်ရှောက်ပြီး နိုင်ငံတော်၏ ဥပဒေများကိုလည်း လိုက်နာပါမည်။ ပြည်ထောင်စု သမ္မတမြန်မာနိုင်ငံတော်နှင့် နိုင်ငံသားများအပေါ် သစ္စာစောင့်သိ ရိုသေပါမည်။ ပြည်ထောင်စု မပြိုကွဲရေး၊ တိုင်းရင်းသားစည်းလုံးညီညွတ်မှု မပြို ကွဲရေး၊ အချုပ်အခြာ အာဏာတည်တံ့ ခိုင်မြဲရေးတို့ကို ထာဝစဉ် ဦးထိပ်ပန်ဆင် ဆောင်ရွက်ပါမည်။ ထို့ပြင် ယခု ကျွန်ုပ် ထမ်းဆောင်မည် ဖြစ်သော တာဝန်ဝတ္တရားများကို ဖြောင့်မတ်မှန်ကန်စွာ ဆောင်ရွက်မည်ဟု လေးနက် တည်ကြည်စွာ ကတိသစ္စာပြုပါသည်</speech>
<speech type="speaker">နေရာပြန်ယူလို့ ရပါပြီ။ အားလုံးထိုင်နိုင်ပါပြီ</speech>
<title>အမျိုးသားလွှတ်တော် ၂၁ ရက်မြောက်နေ့ အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် တတိယပုံမှန် အစည်းအဝေး ၂၁ ရက်မြောက်နေ့မှာ အမျိုးသားလွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့်ရှိတဲ့ကိုယ်စားလှယ်ဦးရေ စုစုပေါင်း ၂၂၃)ဦး ရှိပြီး ဒီကနေ့ အစည်းအဝေးကို (၁၆၁)ဦး တက်ရောက်ပါတယ် အစည်းအဝေးသို့ တက်ရောက်ခွင့် ရှိတဲ့ အမျိုးသားလွှတ်တော် ကို ယ်စားလှယ်ဦးရေ စုစုပေါင်း၏ (၇၂.၂၀) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က)နဲ့ (ဂ) တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် တတိယပုံမှန်အစည်းအဝေးရဲ့ ၂၁ ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက် အခြားလွှတ်တော် ကိုယ်စားလှယ် တစ်ဦးကသော် လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မှာ ပြီးခဲ့တဲ့ ၃၀ ရက်နေ့က အစည်းအဝေးပြီးပြီထင်ပြီးတော့ ခွင့်တင်သွားတဲ့ ပုဂ္ဂိုလ်တွေဟာ (၆၂) ဦးရှိနေပါတယ်။ ဒါကြောင့် တစ်ဦးချင်း တင်မယ့်အစား ဥက္ကဋ္ဌက ဖတ်ကြားပြီး နောက်ဆုံးမှာ လွှတ်တော်ရဲ့ ဆန္ဒကို ရယူပါမယ်</speech>
<speech type="speaker">ဦးမြအုန်း၊ ကချင်(၈)၊ ဦးမန်းကံညွန့်၊ ကရင်(၂)၊ ဦးစတီဗင်သာဘိတ် ချင်း(၄)၊ ဦးခမ်ဆွင်းမုန်၊ ချင်း(၅)၊ ဦးဆွန်ဒုတ်ကျင့် ၊ ချင်း(၆)၊ ဦးနိန်ခင်းပေါင် ၊ ချင်း(၇)၊ ဦးဟာရှိန်းဆွေ ၊ ချင်း (၈)၊ ဦးမနားနိုင်း ၊ ချင်း (၁၀)၊ ဦးထွန်းမြင့် ၊ စစ်ကိုင်း (၆)၊ ဦးသိန်းလှိုင်၊ စစ်ကိုင်း (၈)၊ ဦးအောင်ချစ်လွင် ၊ စစ်ကိုင်း (၁၁)၊ ဦးမြတ်ကို ၊ စစ်ကိုင်း (၁၂)၊ ဦးစိုးသက် ၊ တနင်္သာရီ (၁)၊ ဦးတင်မောင်မြင့်၊ တနင်္သာရီ (၃)၊ ဦးအောင်ဝင်း ၊ တနင်္သာရီ (၄)၊ ဦးမောင်စိန် ၊ တနင်္သာရီ(၅)၊ ဦးလှစိုး၊ တနင်္သာရီ(၉)၊ ဦးလှအေး၊ တနင်္သာရီ(၁၁)၊ ဦးတိုးဝင်း၊ တနင်္သာရီ(၁၂)၊ ဦးဖိုးဇော်၊ ပဲခူး (၂)၊ ဦးဝင်းနိုင်ရှိန်၊ ပဲခူး (၅)၊ ဦးသက်နိုင်ဦး ၊ ပဲခူး (၆)၊ ဦးအောင်ချိုဦး၊ ပဲခူး (၁၁)၊ ဦးကြည်ထွန်း၊ မကွေး (၁)၊ ဦးလှသိန်း၊ မကွေး (၃)၊ ဦးကျော်သူဦး၊ မကွေး (၅)၊ ဦးသန်းဆွေ၊ မကွေး (၇)၊ ဦးတင်ဝင်း၊ မကွေး (၈)၊ ဦးသော်ဇင်ဦး၊ မကွေး (၉)၊ ဦးအောင် သန်း၊ မကွေး (၁၀)၊ ဦးဝင်းမောင်၊ မန္တလေး (၄)၊ ဦးနိုင်ထွန်းအုံ၊ မွန် (၅)၊ ဦးညီညီထွန်း ၊ မွန် (၁၁)၊ ဦးမောင်စောဖြူ၊ ရခိုင် (၄)၊ ဦးအုန်းတင်၊ ရခိုင် (၁၀)၊ ဦးမြင့်လှိုင်၊ ရခိုင် (၁၂)၊ ဒေါက် တာခင်ရွှေ၊ ရန်ကုန် (၉)၊ ဦးစိုးဟန်လင်း၊ ဧရာဝတီ (၁)၊ ဦးစိုးဝင်း၊ ဧရာဝတီ (၂)၊ ဦးခင်မောင် ရီ၊ ဧရာဝတီ (၆)၊ ဒေါက်တာဌေးနိုင်၊ ဧရာဝတီ (၇)၊ ဦးလှိုင်ဦး၊ ဧရာဝတီ (၁၂)၊ ဦးဉာဏ်လင်း၊ ရှမ်း (၁)၊ ဦးစိုင်းဝင်းမောင်၊ ရှမ်း (၅)၊ ဒေါက်တာစိုင်းဆိုင်ကျောက်ဆမ်၊ ရှမ်း (၆)၊ ဦးဝီလ်ဆင်မိုး၊ ရှမ်း (၇)၊ ဦးရှုမောင်၊ ရှမ်း(၈)၊ ဦးမောင်မောင်အေး၊ ဧရာဝတီ(၁၁)၊ ဦးဇော်ဝင်း၊ မွန်(၁၀)၊ ဦးအေး၊ မန္တလေး (၇)၊ ဒေါက်တာစိုးဝင်း၊ မွန်(၂)၊ ဦးစောအုန်း၊ မွန် (၉)၊ ဦးသန်းမြင့်၊ တနင်္သာရီ (၁၀)၊ ဦးတင်မြင့်၊ ပဲခူး(၃)၊ ဦးမင်း လွန်းအောင်၊ မွန် (၃)၊ ဒေါ်နော်မေး ရီယန်၊ ကယား (၄)၊ ဒေါက်တာလှသိန်း၊ မွန် (၆)၊ ဦးဇော်နိုင်ဦး၊ မွန် (၁၂)၊ ဦးစိုင်းမြမောင်၊ ကချင် (၁၀)၊ ဦးဘရန်ရှောင်၊ ကချင် (၃)၊ ဦးဂျေယောဝူ၊ ကချင်(၁၂)၊ ဦးစခုန်တိန့်ယိန်း၊ ကချင်(၄) စုစုပေါင်း (၆၂) ဦး ဖြစ်ပါတယ်။ အခုတင်ပြခဲ့တဲ့ ခွင့်ပန်ကြားချက် (၆၂) ယောက်နဲ့ ပတ်သက်လို့ ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ ပထမအကြိမ် အမျိုးသားလွှတ်တော် တတိယပုံမှန်အစည်းအဝေး ၂၁ ရက်မြောက် နေ့ကို တက်ရောက်ခွင့်ရှိတဲ့ အမျိုးသား လွှတ်တော် ကိုယ်စားလှယ်ဦးရေမှာ (၂၂၃)ဦး�� ယခင်က ခွင့်ပန်ကြားထားသဖြင့် ခွင့်ပြုထားသူ မရှိ၊ ယနေ့ခွင့်ပန်ကြားသဖြင့် ခွင့်ပြုထားသူ (၆၂) ဦး ဖြစ်ပြီး ခွင့်မဲ့ပျက်ကွက်မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ် (၂)အရ ယခုလွှ တ်တော်ကိုယ်စားလှယ်များ အစည်းအဝေးတက်ရောက်မှု အခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
</discussion>
<postface>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်၂၁ ရက်မြောက်နေ့ အစည်းအဝေးရပ်နားကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား ။ ယခု အမျိုးသား လွှတ်တော် တတိယပုံမှန် အစည်းအဝေး ၂၁ ရက် မြောက်နေ့ကို ရပ်နားပါမယ်။ လွှတ်တော် ကိုယ်စားလှယ်အားလုံး ကိုယ်၏ကျန်းမာခြင်း စိတ်၏ချမ်းသာခြင်းနဲ့ အထူးပြည့်စုံပြီး သွားလေရာ လာလေရာ ဘေးမသီ ရန်မခဘဲနဲ့ လာမယ့် ဇူ လိုင်လမှာ ခေါ်ယူကျင်းပဖို့ ခန့်မှန်းထားတဲ့ စတုတ္ထအကြိမ် ပုံမှန်အစည်းအဝေးမှာ စုံစုံညီညီ တက်ရောက်နိုင်ကြပါစေလို့ မေတ္တာပို့ ဆုတောင်းပါတယ်။ တတိယအကြိမ် အစည်းအဝေး ဒီမှာပြီးဆုံးကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အမျိုးသားလွှတ်တော်ကိုယ်စားလှယ်များ အားလုံးပြန်လည် ထွက်ခွာနိုင်ပါပြီ ခင်ဗျား</speech>
<p>ပထမအကြိမ် အမျိုးသားလွှတ်တော် တတိယပုံမှန်အစည်းအဝေး ၂၁ ရက်မြောက်နေ့ အစည်းအဝေးကို ၁၀း၁၅ နာရီအချိန်တွင် ရပ်နားပါသည်။</p>
</postface>
</transcript>
</doc>
