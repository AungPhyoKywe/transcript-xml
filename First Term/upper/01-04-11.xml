<doc>
<docinfo>
<docno>01-04-11.xml</docno>
<pdf>01-04-11.pdf</pdf>
<term value='01'>ပထမအကြိမ်</term>
<session value='04' />
<sittingday value='11' />

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး (၁၁) ရက်မြောက်နေ့မှတ်တမ်း</title>
<date value='18-07-2012'>၁၃၇၄ ခုနှစ်၊ ပထမဝါဆိုလပြည့်ကျော် ၁၅ ရက် (၂၀၁၂ ခုနှစ်၊ ဇူလိုင်လ ၁၈ ရက်) (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၁၁)ရက်မြောက်နေ့ အစီအစဉ် ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များ ခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ (၁၁)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ပါပြီခင်ဗျာ။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၁၁)ရက်မြောက်နေ့မှာ အမျိုးသား လွှတ်တော်ကိုယ်စားလှယ်များ စိစစ်ရေးကော်မတီရဲ့တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း(၂၂၃)ဦးရှိပြီး ဒီကနေ့အစည်းအဝေးကို (၂၀၇) ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၂.၈၃) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စား လှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ (၁၁)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော်ကိုယ်စားလှယ် တစ်ဦးကသော်လည်းကောင်း ခွင့်ပန်ကြား ရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသား လွှတ်တော်ကိုယ်စားလှယ်များ ရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">ဦးဟာရှိန်းဆွေ ချင်းပြည်နယ် မဲဆန္ဒနယ်အမှတ် (၈) တင်ပြဖို့ ဖြစ်ပါတယ်</speech>
<speech><mp id="44">ဦးဟာရှိန်းဆွေ ၊ ချင်းပြည်နယ် မဲဆန္ဒနယ်အမှတ် (၈)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီး ခင်ဗျား။ ချင်း ပြည်နယ် မဲဆန္ဒနယ်အမှတ်(၁၀)မှ အမျိုးသား လွှတ်တော်ကိုယ်စားလှယ် ဦးမနားနိုင်း ဟာ မိသားစုကိစ္စ အရေးကြီး ဆောင်ရွက်ရန်ရှိတဲ့ အတွက်ကြောင့် ယနေ့ ၁၈ ရက်နေ့ ခွင့်တစ်ရက်ကို ခွင့်အဖြစ်သတ်မှတ်ပေးပါရန် ကျွန်တော် ချင်းပြည်နယ် မဲဆန္ဒနယ်အမှတ် (၈)မှ အမျိုးသား လွှတ်တော်ကိုယ်စားလှယ် ဦးဟာရှိန်းတွေ မှ လေးစားစွာ ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင် ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးကျော်ကျော် ရခိုင်ပြည်နယ် မဲဆန္ဒနယ်အမှတ် (၂) တင်ပြဖို့ ဖြစ်ပါတယ်</speech>
<speech><mp id="122">ဦးကျော်ကျော် ရခိုင်ပြည်နယ် မဲဆန္ဒနယ်အမှတ်(၂)</mp>ရခိုင်ပြည်နယ် မဲဆန္ဒနယ် အမှတ်(၆)မှ အမျိုးသား လွှတ်တော်ကိုယ်စားလှယ် ဦးခင်မောင်လတ် ရဲ့ ကိုယ်စား ကျွန်တော် ဦးကျော်ကျော် က ခွင့်တိုင်ကြားမှာ ဖြစ်ပါတယ်။ ဦးခင်မောင်လတ် ဟာ နေမကောင်းပါသဖြင့် ယနေ့ ၁၈-၇-၂၀၁၂ ရက်နေ့ကို ခွင့်တစ်ရက်အဖြစ် သတ်မှတ်ပေးနိုင်ပါရန် လေးစားစွာ တိုင်ကြားအပ်ပါသည်ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင် ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ ပထမအကြိမ် အမျိုးသားလွှတ်တော် စတုတ္ထ ပုံမှန် အစည်းအဝေး (၁၁)ရက်မြောက် နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၁၄)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ (၂) ဦး ဖြစ်၍ လွှတ်တော်က ခွင့်ပြု ထားသူ (၁၆) ဦး ဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="Bill">	
<bill>
<title>စီးပွားရေးနှင့်ကူးသန်းရောင်းဝယ်ရေးဝန်ကြီးဌာနည်ထောင်စုဝန်ကြီးနိုင်ငံတော် ကောက်ပဲသီးနှံရောင်းဝယ်ရေးအဖွဲ့အက်ဥပဒေကို ရုပ်သိမ်းသည့်ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန်အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အစီအစဉ်(၅) ဖြစ်ပါတယ်။ ယခု အမျိုးသား လွှတ်တော်ဆိုင်ရာ နည်းဥပဒေ ၁၅၄၊ နည်းဥပဒေခွဲ (က) အရ နိုင်ငံတော် ကောက်ပဲသီးနှံ ရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့် ဥပဒေကြမ်းကို အမျိုးသားလွှတ်တော်က ဆွေးနွေး စဉ်းစားရန် အဆိုကို စီးပွားရေး နှင့် ကူးသန်းရောင်းဝယ်ရေးဝန်ကြီးဌာန၊ ပြည်ထောင်စုဝန်ကြီးက အမျိုးသား လွှတ်တော်သို့ တင်သွင်းဖို့ ဖြစ်ပါတယ်</speech>
<speech><agency id="97">ဦးဝင်းမြစို့ပြည်ထောင်စုန်ကြီးစီးပွားရေးနှင့်ကူးသန်းရောင်းဝယ်ရေးကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး နဲ့ တက်ရောက်လာကြသော အမျိုးသား လွှတ်တော် ကိုယ်စားလှယ်ကြီးများ ၊ ဧည့်သည်တော် ကြီး များ ခင်ဗျား။ ကျွန်တော်ကတော့ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ ပြည်ထောင်စုဝန်ကြီး ဦးဝင်းမြင့် ဖြစ်ပါတယ်။ ပြည်ထောင်စုအစိုးရအဖွဲ့ကိုယ်စားစီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ ပြည်ထောင်စုဝန်ကြီးအနေနဲ့ နိုင်ငံတော် ကောက်ပဲသီးနှံရောင်းဝယ်ရေးအဖွဲ့အက်ဥပဒေကို ရုပ်သိမ်းမယ့် ဥပဒေ(မူကြမ်း)အား အမျိုးသားလွှတ်တော်သို့ အဆိုတင်သွင်းအပ်ပါတယ် ခင်ဗျား။</speech>
<speech type="speaker">အဆိုကို ထောက်ခံမယ့် ပုဂ္ဂိုလ်များ ဆက်လက်ဆောင်ရွက်ဖို့ ဖြစ်ပါတယ်</speech>
<speech><mp id="84">ဦးထွန်းဇော်(ခ) ကိုပေါက်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော အမျိုး သားလွှတ်တော် ဥက္ကဋ္ဌကြီး နှင့် ပြည်ထောင်စု ဝန်ကြီးနဲ့တကွ အမျိုးသား လွှတ်တော်ကိုယ်စားလှယ်တော်ကြီးများ ခင်ဗျား။ စီးပွားရေးနှင့်ကူးသန်းရောင်းဝယ်ရေး ဝန်ကြီးဌာန၊ ပြည်ထောင်စုဝန်ကြီးတင်သွင်းသော နိုင်ငံတော်ကောက်ပဲသီးနှံ ရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့် ဥပဒေကြမ်းအား အမျိုးသားလွှတ်တော်မှ လက်ခံဆွေးနွေး ပေးပါရန် ကျွန်တော် ပဲခူးတိုင်းဒေသကြီး မဲဆန္ဒနယ်အမှတ် (၁၂)မှ အမျိုးသားလွှတ်တော် ကိုယ်စားလှယ် ဦးထွန်းဇော် (ခ) ကိုပေါက် က ထောက်ခံ တင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ နိုင်ငံတော် ကောက်ပဲသီးနှံရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့် ဥပဒေကြမ်းကို လွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်။ စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ ပြည်ထောင်စု ဝန်ကြီးက ယနေ့ ဖတ်ကြားတင်သွင်းခြင်း မပြုဘဲ ဥပဒေကြမ်းကို ဆွေးနွေးမယ့်နေ့မှ အသေးစိတ် ဆွေးနွေးပေးဖို့ ဖြစ်ပါတယ်။</speech>
</bill>
<bill>
<title>အမျိုးသားလွှတ်တော် ဥက္ကဋ္ဌက နိုင်ငံတော်ကောက်ပဲသီးနှံ ရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့် ဥပဒေကြမ်းအား ဆွေးနွေးစဉ်းစားရန် အမျိုးသားလွှတ်တော်၏ သဘောတူညီချက် ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား ။နိုင်ငံတော် ကောက်ပဲသီးနှံရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့် ဥပဒေကြမ်းကို အမျိုးသား လွှတ်တော်က ဆွေးနွေးစဉ်းစားရန် သင့် မသင့် လွှတ်တော်ရဲ့ သဘောထား ရယူမှာ ဖြစ်ပါတယ်။ နိုင်ငံတော် ကောက်ပဲသီးနှံရောင်းဝယ်ရေးအဖွဲ့ အက်ဥပဒေကို ရုပ်သိမ်း သည့် ဥပဒေကြမ်းကို ဆွေးနွေးစဉ်းစားရန် လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် နိုင်ငံတော် ကောက်ပဲသီးနှံ ရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့် ဥပဒေကြမ်းကို အမျိုးသား လွှတ်တော်က ဆွေးနွေးစဉ်းစားရန် ဖြစ်ကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော်ဥက္ကဋ္ဌနိုင်ငံတော်ကောက်သီးနှံရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့်ဥပဒေကြမ်းအား ဆွေးနွေးလိုသည့် လွှတ်တော်ကိုယ်စားလှယ်များရှိလျှင်အမည်စာရင်း တင်သွင်းနိုင်ကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ နိုင်ငံတော် ကောက်ပဲသီးနှံ ရောင်းဝယ်ရေးအဖွဲ့ အက်ဥပဒေကို ရုပ်သိမ်းသည့် ဥပဒေကြမ်းကို ဆွေးနွေးမယ့် လွှတ်တော်ကိုယ်စားလှယ်များ ဆွေးနွေးလိုသည့် အကြောင်းအရာ အကျဉ်းချုပ်ကို ဖော်ပြ လက်မှတ် ရေးထိုးပြီး ၂၅-၇-၂၀၁၂ (ဗုဒ္ဓဟူးနေ့) ထက် နောက်မကျဘဲ အမျိုးသားလွှတ်တော် ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ် တင်သွင်းထားတဲ့ ဥပဒေကြမ်းနဲ့စပ်လျဉ်းပြီး ဥပဒေကြမ်းကော်မတီ၏ လေ့လာတွေ့ ရှိချက်နှင့် သဘောထားမှတ်ချက်တို့ကို ဖတ်ကြားတင်သွင်းရန်နှင့် လွှတ်တော်ကိုယ်စားလှယ်များ ဆွေးနွေးရန်နေ့ရက်ကို သီးခြားသတ်မှတ်ပေးမှာ ဖြစ်ပါတယ်။</speech>
</bill>
</section>
<section value="Report">	
<report>
<title>အမျိုးသားလွှတ်တော် အမျိုးသားစီမံကိန်းရေးရာကော်မတီ၏ အမျိုးသားဖွံ့ဖြိုး တိုးတက်ရေး စီမံကိန်းဆိုင်ရာအကြံပြုချက် အစီရင်ခံစာကို အဆိုတင်သွင်းခြင်းနှင့် လက်ခံဆွေးနွေးရန် သင့်/မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ် များခင်ဗျား။ အမျိုးသား လွှတ်တော်၊ အမျိုးသားစီမံကိန်းရေးရာကော်မတီ၏ အမျိုးသားဖွံ့ဖြိုးတိုးတက်ရေးစီမံကိန်း ဆိုင်ရာအကြံပြုချက် အစီရင်ခံစာကို ကော်မတီက အဆိုတစ်ရပ်အဖြစ် ဖတ်ကြားတင်သွင်းရန် ဖြစ်ပါတယ်</speech>
<speech><mp id="101">ဦးဇော်မြင့်ဖေ (ဥက္ကဋ္ဌ အမျိုးသားစီမံကိန်းရေးရာကော်မတီ)</mp>လေးစား အပ်သော အမျိုးသားလွှတ်တော်ဥက္ကဋ္ဌကြီးနဲ့ လုပ်ဖော်ကိုင်ဖက် အမျိုးသားလွှတ်တော် ကိုယ်စားလှယ်များ ခင်ဗျား။ ကျွန်တော်ကတော့ အမျိုးသားစီမံကိန်းရေးရာကော်မတီ ဥက္ကဋ္ဌ ဦးဇော်မြင့်ဖေ ဖြစ်ပါတယ်။ ဒီနေရာမှာ အမျိုးသားစီမံကိန်း ရေးရာကော်မတီရဲ့ အကြံပြုချက် စာတမ်း တင်ပြရတာနဲ့ပတ်သက်လို့ အနည်းငယ် ရှင်းလင်းတင်ပြလိုပါတယ်။ တိုင်းပြည်ကို နိုင်ငံရေးအရ၊ အုပ်ချုပ်ရေးအရ၊ လူမှုရေးအရ ဘက်စုံပြုပြင် ပြောင်းလဲတည်ဆောက်တဲ့နေရာမှာ အမျိုးသား ဘက်စုံဖွံ့ဖြိုးတိုးတက်ရေးစီမံကိန်း (National Comprehensive Development Plan) ဟာ အမှန်လိုအပ်ပါတယ်။ ဒီ Plan ကို တစ်မျိုးသားလုံးနဲ့ အကျုံးဝင်တဲ့ မျှော်မှန်းချက်၊ ဒီမျှော်မှန်းချက်တွေကို ကျယ်ကျယ်ပြန့်ပြန့် ထည့်သွင်းပြီးတော့ ပြည်ထောင်စုအစိုးရအဖွဲ့က ရေးဆွဲသင့်ပါတယ်။ မဆွဲလို့လည်း မဖြစ်ပါဘူး။ ဆွဲသင့်တယ်ဆိုတဲ့အခါမှာလည်းပဲပြည်ထောင်စု အစိုးရအဖွဲ့မှာ လုပ်ငန်းတာဝန်ကြီးမားတယ်ဆိုတာကိုလည်း ကျွန်တော်တို့ သုံးသပ်မိပါတယ်။ ဒါကြောင့်မို့လို့ ဒီလို ရေးဆွဲတဲ့နေရာမှာ ဝိုင်းကူရအောင် လွှတ်တော်အနေနဲ့ ဝိုင်းကူဖို့ သင့်တယ်လို့ အဲဒီလို ဝိုင်းကူတဲ့နေရာမှာလည်း ပြည်သူတွေရဲ့ ဆန္ဒသဘောထားနဲ့ ပြည်သူတွေရဲ့တောင့် တချက်တွေကိုလည်း စီမံကိန်းမှာ ကျန်မသွားအောင်ဆိုတဲ့ ဦးတည်ချက်တွေနဲ့ ဒီအကြံပြုချက်စာ တမ်းကို တတ်နိုင်သမျှ ကျွန်တော်တို့ ကော်မတီက ကြိုးစားရေးဆွဲ ခဲ့တယ်ဆိုတာကို ပဏာမ ���ွှတ်တော်ကိုယ်စားလှယ်တော်ကြီးများအား ဥက္ကဋ္ဌကြီးမှတစ်ဆင့်ရှင်းလင်းတင်ပြလိုပါတယ်။ ကျွန်တော်တို့ရဲ့ အကြံပြု ချက်စာတမ်းဟာ ကဏ္ဍအလိုက် အကုန် ပါအောင် မရေးနိုင်တာကိုလည်း ကိုယ်စားလှယ်ကြီးများ တွေ့ရမှာ ဖြစ်ပါတယ်။ အဓိက အလေးထားသင့်တာတွေကိုသာ ဇောင်းပေး အကြံပြု ထားတာ ဖြစ်တဲ့အတွက် ပြည်သူတွေက 6g:ąju$003:osao:qsad saw dzaesé. National Development Plan Strategy og ရေးဆွဲတဲ့နေရာမှာ တစ်နည်းမဟုတ် တစ်နည်း ဒီအချက်တွေဟာ အကျုံးဝင်သွားမှာ ဖြစ်တယ် လို့လည်းပဲ ကျွန်တော်တို့ ခံယူထားပါတယ်။ ဒီအကြံပြုချက်စာတမ်းမှာ စာမျက်နှာပေါင်း (၂၂)မျက်နှာ၊ အပိုဒ်ခွဲပေါင်း (၅၄)ခု၊ အကြောင်းအရာ ခေါင်းစဉ်ငယ်ပေါင်း (၁၈)ခု၊ အကြံပြုချက် အဓိက (၁၄)ချက်ခန့် ပါရှိကြောင်း တင်ပြအပ်ပါတယ်။ ဥက္ကဋ္ဌကြီးခင်ဗျာ။ အခု ကော်မတီရဲ့ အကြံပြုချက်ကို ကျွန်တော် ဖတ်ကြားတင်ပြမှာ ဖြစ်ပါတယ်။ ဥက္ကဋ္ဌကြီးက ခွင့်ပြုမယ်ဆိုရင် ဒီအကြံပြုချက်စာတမ်းကို ကျွန်တော်တို��� ကော်မတီဝင် (၃) ဦးက တစ်ဦးပြီး တစ်ဦး ဖတ်ကြားတင်သွင်းသွားမည်ဖြစ်ကြောင်း တင်ပြအပ်ပါတယ်ခင်ဗျား။ အမျိုးသားစီမံကိန်းရေးရာကော်မတီ အမျိုးသားဖွံ့ဖြိုးတိုးတက်ရေးစီမံကိန်းဆိုင်ရာ အကြံပြုချက်များကို တင်ပြခြင်း နိဒါန်း နိုင်ငံတော်၏စိုက်ပျိုးရေးကဏ္ဍကို ပိုမိုတိုးတက်အောင်ဆောင်ရွက်ရင်း ခေတ်မီ နိုင်ငံတော်အဖြစ် ထူထောင်နိုင်ရေး၊ ပထမအဆင့်တွင် ဖွံ့ဖြိုးဆဲနိုင်ငံများအတွင်း ဘက်စုံ ဖွံ့ဖြိုးတိုးတက်လျက်ရှိသော ထိပ်ပိုင်းနိုင်ငံတစ်နိုင်ငံအဖြစ် ခိုင်မာစွာ ရပ်တည်နိုင်ရေး၊ တိုင်းဒေသကြီးများနှင့် ပြည်နယ်များအပါအဝင် ပြည်ထောင်စု နယ်မြေအားလုံး တစ်ပြိုင်တည်း မျှတစွာဖွံ့ဖြိုးတိုးတက်မှုရရှိစေရေး၊ ဆင်းရဲချမ်းသာကွာဟမှု ကျဉ်းမြောင်းပြီး ဆင်းရဲမှုနှုန်း သိသာစွာ လျော့နည်းကျဆင်းရေး၊ ပြည်သူများ၏ လူနေမှုဘဝအဆင့်အတန်း မြှင့်တင်ရာ၌ ဝင်ငွေနှင့် အလုပ်အကိုင် အခွင့်အလမ်းများသာမက ပညာရေး၊ ကျန်းမာရေး၊ ယဉ်ကျေးမှုနှင့် ထုံးတမ်းဓလေ့တို့ကို ထိန်းသိမ်းမြှင့် တင်ပေးပြီး ရုပ်ပိုင်း စိတ်ပိုင်း သာယာချမ်းမြေ့မှုကို ဖန်တီး ဖော်ဆောင် ပေးနိုင်ရေး၊ သန့်ရှင်းသော အစိုးရနှင့် ကောင်းမွန်သော အုပ်ချုပ်မှုစနစ် တည်ဆောက်ရေး စသည့် လူမှုစီးပွားရေး ဦးတည် မျှော်မှန်းချက်များကို မျက်ခြေမပြတ်အကောင်အထည်ဖော်နိုင်ရန်အတွက် နိုင်ငံတော်၏ အမျိုးသားဘက်စုံဖွံ့ဖြိုး တိုးတက်ရေး စီမံကိန်း (National Comprehensive Development Plan) ကို ပြည်ထောင်စုအစိုးရက ရေးဆွဲနိုင်ရန် အမျိုးသားလွှတ်တော်၊ အမျိုးသားစီမံကိန်းရေးရာကော်မတီအနေဖြင့် အကြံပြု တင်ပြခြင်း ဖြစ်ပါတယ်။ ဒီနေရာမှာ၊ နိဒါန်းအပိုင်းမှာ အားလုံးသော ဦးတည်ချက်တွေကတော့ ကိုယ်စားလှယ်ကြီးများ အသိပဲ ဖြစ်ပါမယ်။ ထူးခြားတဲ့ အချက်တစ်ချက်အနေနဲ့ကတော့ ကျွန်တော်တို့ လက်လှမ်းမီတဲ့ ဦးတည်ချက် နောင်အနှစ်(၂၀)အတွင်းမှာ မလုပ်မဖြစ်တဲ့ အလုပ်တစ်ခုကို ကျွန်တော်တို့ ထည့်ထားပါတယ်။ အဲဒါကတော့ ပထမအဆင့်မှာ ဖွံ့ဖြိုးဆဲနိုင်ငံများအတွင်း ဘက်စုံဖွံ့ဖြိုး တိုးတက်လျက်ရှိသော ထိ ပ်ပိုင်းနိုင်ငံတစ်နိုင်ငံအဖြစ် ခိုင်မာစွာ ရပ်တည်နိုင်ရေးဆိုတဲ့ ဦးတည်ချက်ပဲ ဖြစ်ပါတယ်။ ဒီဟာက National God အနေနဲ့ ကျွန်တော်တို့ ထည့်ထားတာပါ။ ဘက်စုံဖွံ့ဖြိုးတိုးတက်ရေး၊ နိုင်ငံတော်ကြီး ဖြစ်ရေးဆိုတဲ့ဟာက ကျွန်တော်တို့အတွက် အလှမ်းဝေး နေပါသေးတယ်။ အလှမ်းနီးသော လက်လှမ်းမီသော အနှစ် (၂၀)လောက်အတွင်းမှာ ကြိုးစား နိုင်သော ဦးတည်ချက်ကို ကျွန်တော်တို့ ထည့်သွင်း ထားတယ်ဆိုတဲ့ အနေအထားဖြစ်ပါတယ်။ ဒါဟာ အမျိုးသားလွှတ်တော်ကြီးက လက်ခံတယ်ဆိုရင် ကျွန်တော် တို့ဟာ ပြည်ထောင်စု လွှတ်တော်အထိ ဆက်လက်တင်သွင်းသွားမယ့် စာတမ်းဖြစ်တဲ့အတွက် ဖတ်ကြားရင်းနဲ့ပဲ ကျွန်တော် ရှင်းလင်းတင်ပြသွားတာ ဖြစ်ပါတယ်။ အမျိုးသားစီမံကိန်းအမျိုးသားဘက်စုံဖွံ့ဖြိုးတိုးတက်ရေးစီမံကိန်းသည် နိုင်ငံတော်၏ မဟာဗျူဟာမြောက် Qusque:opScubakiajosep: (Goals of the National Development Strategy) အကောင်အထည်ဖော်သွားမည့် စီမံကိန်းဖြစ်ပါသည်။ နိုင်ငံသားများအတွက် လူ့ဘဝ၏ အခြေခံလိုအပ်ချက်ဖြစ်သည့် စားစရာ၊ နေစရာ၊ ဝတ်စရာ၊ ဆေးကုစရာ၊ ကာကွယ်ခိုလှုံစရာတို့ကို တိုးမြှင့်ပေးအပ်ရန် သာမက နိုင်ငံသားများ၏ လူ့ဂုဏ်သိက္ခာမြင့်မားရေး၊ အခွင့်အရေးနှင့် အခွင့်အလမ်း ညီမျှရေး၊ တန်းတူခံစားခွင့်ရရှိရေး၊ အေးချမ်းလုံခြုံရေး စသည်ဖြင့် လူနေမှုဘဝ ပြည့်စုံလုံခြုံ တန်ဘိုးရှိရေး (Quality of Life) တို့ကို ဖော်ဆောင်ပေးနိုင်ရန် စီးပွားရေး မျှော်မှန်းချက်များအပြင် မြင့်မားသောအခြားရည်ရွယ်ချက်များပြည့်ပြည့်စုံစုံပါရှိသော အမျိုးသားဘက်စုံဖွံ့ဖြိုးရေးစီမံကိန်းတစ်ရပ်ဟုလည်း အဓိပ္ပါယ်ဖွင့်ဆို နိုင် ပါသည်။ အဲဒီတော့ ကျွန်တော်တို့က အခုနောက်ပိုင်းမှာ Qudity of Life လို့ ကျွန်တော်တို့ သုံးလာပါတယ်။ အဲဒီတော့ Quality of Life ကို ကျွန်တော်တို့က ဒီမှာ လူနေမှုဘဝ ပြည့်စုံလုံခြုံ တန်ဖိုးရှိရေးဆိုပြီးတော့ ကျွန်တော်တို့ ဒါကတော့ အတတ်နိုင်ဆုံး နီးစပ်အောင် လု ပ်ထားတယ် ဆိုတဲ့ သဘောပဲ ဖြစ်ပါတယ်။ ယင်းအမျိုးသားစီမံကိန်း၌ ဒေသအလိုက် သို့မဟု တ် ကဏ္ဍ အလိုက် အထူးပြု စီမံကိန်းများဖြစ်သည့် -- နယ်စပ်ဒေသနှင့် တိုင်းရင်းသားလူမျိုးများဖွံ့ဖြိုးတိုးတက်ရေးစီမံကိန်း - အထူးဒေသကြီး (၂၄) ခု ဖွံ့ဖြိုးတိုးတက်ရေးစီမံကိန်း - ကျေးလက်ဒေသဖွံ့ဖြိုးရေးနှင့် ဆင်းရဲမှုလျှော့ချရေးစီမံကိန်း - စက်မှုလုပ်ငန်းဖွံ့ဖြိုးတိုးတက်ရေးစီမံကိန်း - ရင်းနှီးမြှုပ်နှံမှုဖွံ့ဖြိုးရေးစီမံကိန်း (Investment Plan) - လူ့စွမ်းအားအရင်းအမြစ်ဖွံ့ဖြိုးတိုးတက်ရေးစီမံကိန်း - အထူးစီးပွားရေးဇုန်ဖွံ့ဖြိုးရေးစီမံကိန်းစသည်ဖြင့် အထူးစီမံကိန်းများ ပေါင်းစည်းအကျုံးဝင် ချိတ်ဆက်လျက်ရှိသော (Integroted Plan ဖြစ်ပါသည်၊ ထို့ကြောင့် အထူးပြု စီမံကိန်းရည်မှန်းချက်များသည် အမျိုးသား စီမံကိန်း၌ပါရှိသော ဦးတည်မျှော်မှန်းချက်များနှင့် တစ်သဘော ထားတည်းကိုက်ညီပြီး ယင်း အမျိုးသားမျှော်မှန်းချက်များ (Gods of the Development Strategy)ကို တစ်ဆင့်ပြီး တစ်ဆင့် လက်တွေ့အကောင်အထည်ဖော်သွားမည့် အထူးလုပ်ငန်းအစီအစဉ်များလည်း ဖြစ်ပါသည်။ စီမံကိန်းများလက်တွေ့အကောင်အထည်ဖော်မှု ၊ လောလောဆယ်အခြေအနေ၌ ဒီအချိန်ထိတော့ ကျွန်တော်တို့ က Development Strategy ကျွန်တော်တို့ ဘက်စုံဖွံ့ဖြိုးတိုးတက်ရေးစီမံကိန်းဆိုတာ ဘာလဲဆိုတာကို ကျွန်တော်တို့က ပြည်ထောင်စုအစိုးရကို အကြံပြုနိုင်ဖို့ ရေးသား ထားခြင်း ဖြစ်ပါတယ်။ ဘာလို့လဲဆိုတော့ စီ မံ စီးပွားဝန်ကြီးဌာနက ပြီးခဲ့တဲ့ ဒီအမျိုးသားလွှတ်တော်မှာ အမျိုးသား လွှတ်တော်ကိုယ်စားလှယ်ကြီးများ ကြားပါလိမ့်မယ်ခင်ဗျ။ ဒီ အမျိုးသား ဖွံ့ဖြိုးတိုးတက်ရေး စီမံကိန်းကို လွှတ်တော်ကနေပြီးတော့ ဆွေးနွေးသွားပါတယ်။ သို့သော်လည်းပဲ အမျိုးသားဖွံ့ဖြိုး တိုးတက်ရေးစီမံကိန်းဆိုတာ ဒီလို ဒေသအလိုက် Regiond Plan, Specid Plan တွေကို ပေါင်းဆုံပြီးတော့မှ ခေါ်တာပါဆိုတဲ့ သဘော ထားလောက်ပဲ သူတင်ပြရှင်းလင်းသွားတာ ဖြစ်ပါတယ်။ အဲဒီတော့ ဒါဟာ ကျွန်တော်တို့က လွှတ်တော်အနေနဲ့ တတ်နိုင်သမျှ လမ်းကြောင်း မှန်ပေါ်မှာ ပြည့်ပြည့်စုံစုံ ရောက်ဖို့အတွက် ကျွန်တော်တို့ ကြိုးစားပြီးတော့ ကျွန်တော် တို့ ကော်မတီအနေနဲ့ ရေးထားရခြင်းဖြစ်ကြောင်း တင်ပြအပ်ပါတယ်။ စီမံကိန်း လက်တွေ့အကောင်အထည်ဖော်မှုနဲ့ ပတ်သက်လို့ လောလောဆယ် အခြေအနေ၌ ပြည်ထောင်စုအစိုးရအဖွဲ့၏အစီအမံအရ ကိုယ်ပိုင်နှစ်ရှည် စီမံကိန်းအသစ် ထပ်မံ ရေးဆွဲခြင်းမပြုဘဲ ယခင် နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီ လက်ထက်က ချမှတ်ခဲ့သည့် အနှစ်(၃၀) နှစ်ရှည်စီမံကိန်း၊ ၂၀၀၁-၂၀၀၂ မှ ၂၀၃၀-၂၀၃၁ ခုနှစ် အထိ ဒီ အနှစ်(၂၀)နှစ်ရှည်စီမံကိန်းကို ဆက်ခံပြီး ကာလတိုစီမံကိန်းဖြစ်သော ပဉ္စမ ငါးနှစ် စီမံကိန်း ၂၀၁၁-၂၀၁၂ မှ ၂၀၁၅-၂၀၁၆ ခုနှစ်အထိကို စဉ်ဆက်မပြတ် အလိုက်သင့်အကောင်အထည်ဖော် သွားမည်ဖြစ်ကြောင်း လေ့လာသိရှိရပါသည်။ အခုလည်းပဲ အခု လွှတ်တော်မှာ ပဉ္စမ ငါးနှစ် စီမံကိန်းကို တင်ပြပါမယ်ဆိုတဲ့ သဘောထားကိုလည်း ကျွန်တော်တို့ ဖတ်ရှုနေရပါတယ်။ လက်တွေ့အားဖြင့်တော့ အဲဒီ Plan ဟာ ကျွန်တော်တို့လက်ထဲကို မရောက်သေးပါဘူး။ အနှစ်(၃၀) နှစ်ရှည်စီမံကိန်းကို အမွေ ဆက်ခံပြီးတော့မှ ပဉ္စမ ငါးနှစ်စီမံကိန်း ဆိုပြီးတော့ သုံးစွဲ နေတဲ့ အနေအထားလို့ ကျွန်တော်တို့ ဒါ ဖြစ်ပါတယ်။ ယခင် နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီလက်ထက်၌ နိုင်ငံတော်၏ ရေရှည်ဖွံ့ဖြိုးတိုးတက်ရေးကို မျှော်မှန်းသည့် အနှစ် (၃၀)နှစ်ရှည်စီမံကိန်းကို ရေးဆွဲ ချမှတ်ပြီး အောက်ပါကာလတိုစီမံကိန်းများဖြင့် နှစ်အလိုက် စဉ်ဆက်မပြတ် အကောင်အထည် ဖော်ခဲ့ပါသည်။ ဒါကတော့ အကြမ်းဖျင်းအခြေအနေ ဖြစ်ပါတယ်။ (က)ပထမ လေးနှစ်စီမံကိန်း ၁၉၉၂-၁၉၉၃ ကနေပြီးတော့မှ ၁၉၉၅-၁၉၉၆ အထိ အကောင်အထည်ဖော်ခဲ့တာပါ။ ဒုတိယ ငါးနှစ် စီမံကိန်း ၁၉၉၆-၁၉၉ရ မှ ၂၀၀၀-၂၀၀၁ ခုနှစ် အထိ ဖြစ်ပါတယ်။ နောက် တတိယငါးနှစ်စီမံကိန်း ၂၀၀၁-၂၀၀၂ မှ ၂၀၀၅-၂၀၀၆ ခုနှစ် ဖြစ်ပါတယ်။ စတုတ္ထးနှစ် စီမံကိန်း ၂၀၀၆-၂၀၀ရ မှ ၂၀၁၀-၂၀၁၁ ခုနှစ် ဖြစ်ပါတယ်။ ပဉ္စမငါးနှစ်စီမံကိန်း၂၀၁၁-၂၀၁၂မှ ၂၀၁၅-၂၀၁၆၊ အခု ကျွန်တော်တို့အကူးအပြောင်း ကာလခေတ်၊ အကူးအပြောင်းကာလမှာ စတင်ခဲ့တဲ့ ငါးနှစ် စီမံကိန်းဖြစ်ပါတယ်။ အဲဒီတော့ ငါးနှစ်စီမံကိန်း နှစ်တို၊ နှစ်လတ် Mid-Term ပေါ့၊ အဲဒါဟာ ငါးကြိမ် ရှိပြီဖြစ်ပါတယ်။ အနှစ် (၃၀) နှစ်ရှည်စီမံကိန်းကာလသည် ၂၀၀၁-၂၀၀၂ ခုနှစ်မှ စတင်ခြင်းဖြစ်ပြီး ငါးနှစ်စီမံကိန်းများဖြင့် ပိုင်း ခြား အကောင်အထည်ဖော်ခဲ့ရာ ငါးနှစ်စီမံကိန်း (၂) ကြိမ်၊ ကာလ အားဖြင့် (၁၀) နှစ်ကာလ ပြီးမြောက်ခဲ့ပြီ ဖြစ်ပါသည်။ ယခု တတိယငါးနှစ်စီမံကိန်းကာလ၏ ဒုတိယနှစ်အတွင်းသို့ ရောက်ရှိနေပြီဖြစ်ရာ အနှစ် (၃၀) စီမံကိန်းကာလဖြစ်မြောက်ရန်အတွက် နှစ်ပေါင်း(၂၀) ကျန်ရှိမည် ဖြစ်ပါသည်။ အနှစ်(၂၀)ကာလသည်လည်း သက်ဆိုင်ရာ လွှတ်တော် များနှင့် အစိုးရအဖွဲ့များ၏ ငါးနှစ်သက်တမ်းထက် ပိုမိုရှည်ကြာသော နှစ်ရှည်ကာလ တစ်ခု ဖြစ်ပါသည်။ ခေတ်သစ် စနစ်သစ်ကို စတင်တည်ထောင်သော ပြည်ထောင်စုသမ္မတမြန်မာ နိုင်ငံတော်လက်ထက်၌ ပြည်ထောင်စုအစိုးရအဖွဲ့၏ သက်တမ်းနှင့်ကိုက်ညီစွာ ကာလတို ငါးနှစ်စီမံကိန်းများ ပိုင်းခြားရေးဆွဲ၍ အကောင်အထည်ဖော်သွားရန်ကိစ္စမှာကြောင်းကျိုးဆီလျော် သဖြင့် ပြည်ထောင်စုလွှတ်တော်က လက်ခံသဘောတူသင့်သောကိစ္စ ဖြစ်ပါသည်။ သို့ရာတွင် မူလ အနှ စ်(၃၀)စီမံကိန်းကို ဆက်ခံသည် ဆိုလျှင်လည်း လက်ရှိကာလတိုစီမံကိန်းသည် ၊ လက်ရှိငါးနှစ်စီမံကိန်းသည် တတိယငါးနှစ်စီမံကိန်းသာဖြစ်၍ ပဉ္စ မငါးနှစ်စီမံကိန်းဟု ခေါ်ဆို ခြင်းထက် တတိယငါးနှစ်စီမံကိန်းအဖြစ်သာ ရှင်းလင်းစွာခေါ်ဆို သတ်မှတ်ရန် သင့်မြတ်ပါသည်။ အနှစ်(၃၀) စီမံကိန်းမတိုင်မီက လုပ်ကိုင်ဆောင်ရွက်ခဲ့သော ပထမလေးနှစ်စီမံကိန်း၊ အဲဒါက ၁၉၉၂-၁၉၉၃ က ၁၉၉၅-၁၉၉၆ ပါ။ ဒုတိယငါးနှစ်စီမံကိန်၁၉၉၆-၁၉၉ရ က ၂၀၀၀-၂၀၀၁ ခုနှစ်ပါ။ ပထမငါးနှစ်စီမံကိန်းနဲ့ ဒုတိယငါးနှစ်စီမံကိ န်းတို့မှာ တိုင်းပြည် ဖွံ့ဖြိုး တိုးတက်ရေးကို အတိုင်းအတာ တစ်ရပ်အထိ အောင်မြင်စွာ အကောင်အထည်ဖော်နိုင်ခဲ့သည်မှာ မှန်သော်လည်း၊ အနှစ် (၃၀) ကာလ အပိုင်းအခြား၌ ပါဝင်ခြင်းမရှိသည်ကို သတိချပ်သင့်ပါသည်။ နှစ်ရှည်စီမံကိန်းအသစ်လက်တွေ့ဖြစ်သင့်သည်မှာ ပြောင်းလဲလျက်ရှိသော ပြည်တွင်းနိုင်ငံရေးအဆင်အယင် နှင့် စီးပွားရေးအခြေအနေ၊ နိုင်ငံတကာစီးပွားရေးအခြေအနေ၊ ကမ္ဘာ့ထောင်စုနှစ် ရည်မှန်းချက် (Millennium Goal)i sabwapsosiajos (ASEAN Target)şệ neoppspzoစေရေး၊စီမံကိန်းဆိုင်ရာ အခြေခံကိန်းဂဏန်းစာရင်ဇယားများ မှန်ကန်ရေး အဲဒီတော့ ကျွန်တော်တို့ က Integrated ပဲဖြစ်ဖြစ်၊ တစ်ဧကအထွက်နှုန်းပဲ ဖြစ်ဖြစ်၊ ဘယ်လောက်မှန်တယ် မမှန်ဘူး ဆိုတာ လက်တွေ့ဘဝကနေပြီးတော့ တက်လာတဲ့ ကျွန်တော်တို့ လွှတ်တော် ကိုယ်စားလှယ်ကြီး များ အသိပဲ ဖြစ်ပါတယ်။ ဒါကြောင့် စီမံကိန်းဆိုင်ရာ အခြေခံကိန်းဂဏန်း စာရင်းဇယားများ မှန်ကန်ရေး စသည့်လိုအပ်ချက်တို့ကို ပြည်ထောင်စုအစိုးရက ထည့်သွင်းစဉ်းစားပြန်လည် စိစစ်သုံးသပ်ပြီး အမွေဆက်ခံသည့် အနှစ် (၃၀) စီမံကိန်းအပေါ် လိုအပ်သော ပြုပြင် ဖြည့်စွက်မှု များပြုလုပ်၍ အနှစ် (၂၀) နှစ်ရှည်စီမံကိန်းအသစ်အဖြစ် ဒီ အနှစ် (၂၀) နှစ်ရှည်စီမံကိန်းအသစ် အား ၂၀၁၁-၂၀၁၂ ခုနှစ် မှ ၂၀၃၀-၂၀၃၁ ခုနှစ်အထိ နှစ်ရှည် စီမံကိန်းအသစ်အဖြစ် ပြည်ထောင်စုလွှတ်တော်သို့ ပြည့်စုံစွာ ရေးဆွဲတင်ပြသွားခြင်းပင် ဖြစ်ပါသည် ဤသို့ဖြင့် ခေတ်သစ်စနစ်သစ် အစိုးရသစ် လက်ထက်၌ အမျိုးသားဘက်စုံဖွံ့ဖြိုး တိုးတက်ရေးစီမံကိန်းအဖြစ် အနှစ် (၂၀) နှစ်ရှည်စီမံကိန်း၊ ယင်း အနှစ် (၂၀)နှစ်ရှည်စီမံကိန်းကို ပိုင်းခြားအကောင်အထည်ဖော်မည့် ကာလတိုငါးနှစ်စီမံကိန်းနှင့် ဘဏ္ဍာရေးနှစ်အလိုက် ရည်မှန်းချက်များကို လက်တွေ့အကောင်အထည်ဖော်မည့် နှစ်စဉ်စီမံကိန်းတို့သည် အချိတ်အဆက်မိမိပြည့်ပြည့်စုံစုံ ပေါ်ထွက်လာမှာ ဖြစ်ပါသည်။ ပြည်ထောင်စုအစိုးရအဖွဲ့က သာမက ပြည်ထောင်စုလွှတ်တော်ကပါ လက်ခံအတည်ပြု သည့် ဖွံ့ဖြိုးရေးစီမံကိန်းများရှိသည့် အတွက် နိုင်ငံတကာ ရင်းနှီးမြှုပ်နှံမှုများကို ဖိတ်ခေါ်ရာမှာဖြစ်စေ၊ နိုင်ငံခြားအကူအညီနှင့် အထောက်အပံ့များ၊ ပြည်ပချေးငွေများ တောင်းခံရာမှာဖြစ်စေ စီမံကိန်းဘောင်အတွင်းမှ စနစ်တကျ တောင်းခံသွားနိုင်မှာ ဖြစ်ပါသည်။ ဤသို့ဖြင့် ရင်းနှီးမြှုပ်နှံမှုနှင့် ချေးငွေ များကို အသုံးချရာ၌လည်း အဖွဲ့အစည်း တစ်ခု တစ်ပုံစံမျိုး တစ်တော တစ်ကြက်ဖပုံစံမျိုးရှောင်ကြည့်နိုင်ပြီး နိုင်ငံတော်ဖွံ့ဖြိုးတိုးတက်ရေး၊ ဒေသဖွံ့ဖြိုးတိုးတက်ရေးတို့အတွက် ပုံစံတကျ အံဝင်ခွင်ကျ အကျိုးရှိရှိဖြစ်လာမှာ ဖြစ်ပါသည်။ နိုင်ငံတော်၏ ငါးနှစ်တစ်ကြိမ် သက်တမ်း အကန့်အသတ်အရ သက်ဆိုင်ရာဥပဒေပြုရေးနှင့် အုပ်ချုပ်ရေးအဖွဲ့အစည်းများ ပြောင်းလဲသွား စေကာမူ တစ်မျိုးသားလုံးနှင့်သက်ဆိုင်သော ဖွံ့ဖြိုးရေးစီမံကိန်းဆိုင်ရာ မျှော်မှန်းချက်များ (National Plan Strategy)or gjordebogos sempésə oopscos 23:@goups: ဖြစ်ပါသည်။ အစိုးရအဖွဲ့များ မည်သို့ ပင်ပြောင်းလဲပေမယ့် Nationd God ရှိတယ်ဆိုတဲ့ ကျွန်တော်တို့ လွှတ်တော်ကြီးက အတည်ပြု ထားဟာ ဒီသဘော ကို ကျွန်တော်တို့ ကော်မတီက Propose လုပ်တာပါ။ ထို့ကြောင့် နိဒါန်းပိုင်း၌ ဖွင့်ဆိုခဲ့သည့်အတိုင်း ကျယ်ပြန့်သော လူမှုစီးပွားရေး ဦးတည် မျှော်မှန်းချက်များကို ဖော်ညွှန်း အကောင်အထည်ဖော်နိုင်ရေးအတွက် ပြည်ထောင်စုအစိုးရအဖွဲ့ သည် အနှစ် (၂၀) နှစ်ရှည်စီမံကိန်းတစ်ရပ် ၂၀၁၁-၂၀၁၂ မှ ၂၀၃၀-၂၀၃၁ ခုနှစ်အထိနှင့် ယင်းစီမံကိန်း ဘောင်အတွင်းမှ ကာလတိုငါးနှစ်စီမံကိန်းများ ပိုင်းခြားရေး ဆွဲလျာထား၍ ပြည်ထောင်စုလွှတ်တော်သို့ တင်ပြ အတည်ပြုချက် ရယူသင့်ပါသည်။ ထို့အပြင် လက်ရှိအကောင်အထည်ဖော်မည့် ငါးနှစ်စီမံကိန်း ၂၀၁၁-၂၀၁၂ မှ ၂၀၁၅-၂၀၁၆ ခုနှစ်အထိကို ပ ဉ္စမငါးနှစ်စီမံကိန်းအစား တတိယငါးနှစ်စီမံကိန်းဟု ပြောင်းလဲ ခေါ်ဝေါ် သတ်မှတ်ရန် အကြံပြုအပ်ပါသည်။ ပြည်ထောင်စုစီးပွားရေးညှိနှိုင်းမှု အဆင့်မြင့်ကော်မတီဖွဲ့စည်းရေး ထို့ပြင် စီမံကိန်းဆိုသည်မှာ စီးပွားရေးကဏ္ဍများအကြား ဟန်ချက်ညီညီ ချိတ်ဆက်ရေး၊ နယ်မြေဒေသများအကြား သဟဇာတဖြစ်ရေး၊ အချိတ်အဆက်မိရေး၊ နိုင်ငံတော် အပိုင်းနှင့် ပုဂ္ဂလိကအပိုင်းအကြား၊ အုပ်ချုပ်ရေးအဖွဲ့အစည်းအဆင့်ဆင့်အကြား သဟဇာတ ဖြစ်ရေး၊ လုပ်နည်းလုပ်ဟန်မှန်ကန်ရေး၊ မညီ မျှမှုနှင့်ကွာဟမှုများကို လျော့နည်းကျဆင်းစေရေး တို့ကို ညှိနှိုင်းပေါင်းစပ်ပေးသည့် လုပ်ငန်းစဉ်ကြီးဖြစ်သည့်အတိုင်း ညှိနှိုင်းပေါင်းစပ် လမ်းညွှန် ပေးနိုင်သည့် စီးပွားရေးညှိနှိုင်းမှု ပြည်ထောင်စုအဆင့်အဖွဲ့အစည်း သို့မဟုတ် ကော်မတီတစ်ရပ် ဖွဲ့စည်းထားရှိသင့်ပါသည်။ ယင်းကော်မတီမျိုးကို နိုင်ငံတော်အကြီးအကဲ ဖြစ်သော နိုင်ငံတော်သမ္မတ ကိုယ်တိုင် ဦး ဆောင်တာဝန်ယူမည်ဆိုပါက ပိုမို သင့်မြတ်ပါသည်။ မကြာမီ အချိန်ကပင် ယင်း ကော်မတီကို နိုင်ငံတော်သမ္မတကြီးကိုယ်တိုင် ဦးဆောင်တာဝန်ယူ၍ ဖွဲ့စည်းခဲ့ပြီးဖြစ်ကြောင်း သိ ရပါသဖြင့် အထူးသင့်မြတ်သော လုပ်ကိုင်ဆောင်ရွက်မှုမျိုး ဖြစ်ပါ သည်။ ထို့အတူ စီမံကိန်းအကောင်အထည်ဖော်မှုနှင့် တိုးတက်မှုအခြေအနေကို အမြဲတမ်း လေ့လာဆန်းစစ်၍ တိုးတက်မှုအစီရင်ခံစာများကို အချိန်မီပြုစုတင်ပြရမည့် အစိုးရအဖွဲ့အစည်း ယန္တရားတစ်ရပ် ထူထောင်သင့်ပါသည်။ ယင်းယန္တရားသည် အစီရင်ခံစာများကို ဘက်လိုက်မှု မရှိ၊ အရှိအတိုင်း ၊ အမှန်အတိုင်း စိစစ်တင်ပြခွင့်ရှိရန် အရေးကြီးပါသည်။ လက်ရှိစီမံကိန်း စိစစ် ရေးနှင့် အစီရင်ခံရေးဦးစီးဌာနကို ထိထိမိမိတာဝန်ပေးပါကလည်း ဖြစ်နိုင်ပါသည်။ အဓိကမှာ Monitoring, Evoluation and Planning Review of one osposomg Glq£g နိုင်ရန်ဖြစ်ပါသည်။အဲဒီတော့ ကျွန်တော်တို့က ဒီ ဦးစီးဌာနလေးတော့ ရှိပါတယ်။ ဒီဦးစီးဌာနက အရင်တုန်းက Monitoring, အစိုးရအဖွဲ့ကို အထောက်အကူလုပ်တဲ့ Monitoring Agency တစ်ခု ရှိပါတယ်။ ဒါက ဦးတင်နိုင်သိန်းတို့ရဲ့ ဝန်ကြီးဌာနမှာ ရှိပါတယ်။ သို့သော်လည်းပဲ သူဟာ သူ့ကို ထိထိရောက်ရောက် အသုံးမပြု တာကြာတဲ့အတွက် ယနေ့ သူ့ရဲ့ အခန်းကဏ္ဍဟာလည်း ဘယ်ရောက်နေလဲဆိုတာ ကျွန်တော်တို့ မှန်းဆလို့ တော်တော် ခက်ပါတယ်။ အဲဒီတော့ şĉcommodopS: Monitoring, Evoluation $. Planning Review aộos 81 Projectတွေမှာပဲ ဖြစ်ဖြစ်၊ ဘာပဲဖြစ်ဖြစ် သူရဲ့ Progress ကို အများပြည်သူ သိရှိအောင်၊ လွှတ်တော် သိရှိအောင် သူကနေပြီးတော့ ပြုစုပြီးတော့ တင်ပြနေရတယ်ဆိုတာ ဒါဟာ သိပ်ပြီးတော့ 3969:13:09 Mechanism ooda geclosufu Mechanism op? soa malicossos os မရှိတဲ့အခြေအနေကြောင့် ဒါလေးကို တင်ပြပြီးတော့ အကြံပြု ရခြင်း ဖြစ်ပါတယ်။ စီမံကိန်းရေးဆွဲရာ၌ ဦးတည်မျှော်မှန်းချက်များပီပြင်ရေး ၊ အမျိုးသားဖွံ့ဖြိုးရေးစီမံကိန်း၏ မဟာဗျူဟာမြောက် ဦးတည်မျှော်မှန်းချက်များသည် ပြည်သူများ နားလည်လက်ခံနိုင်သော မျှော်မှန်းချက်များဖြစ်ရန် လိုအပ်ပါသည်။ သို့မှသာ ပြည်သူများ၏ စွမ်းအားကို ရယူ နိုင်ပြီး ကာလတို ငါးနှစ်စီမံကိန်း ရည်မှန်းချက်များဖြင့် စဉ်ဆက် မပြတ် အချိတ်အဆက်မိမိ အောင်မြင်စွာအကောင်အထည်ဖော်သွားနိုင်မည် ဖြစ်ပါသည်။ အမျိုးသားစီမံကိန်း၏ ရေရှည်ဦးတည် ချက်များ၌ အောက်ပါအချက်များ ကို အဓိက ပါရှိရန် အလေးဂရုပြု သင့်ပါကြောင်း အဆိုပြုအပ်ပါသည်။ ဒါကတော့ ကျွန်တော်တို့ အဓိက အချက်တွေပါ ခင်ဗျား။ - နိုင်ငံတော်၏ စိုက်ပျိုးရေးကဏ္ဍကို အစွမ်းကုန်ဖွံ့ဖြိုးလာအောင် ဆက်လက် အလေးထားဆောင်ရွက်ရင်း ခေတ်မီစက်မှုနိုင်ငံအဖြစ် ထူထောင်နိုင်ရေး၊ - ပထမအဆင့်၌ ဘက်စုံဖွံ့ဖြိုးတိုးတက်ဆဲနိုင်ငံများအတွင်း ကိုယ်ပိုင်အင်အား ရှိသော ထိပ်ပိုင်းနိုင်ငံတစ်နိုင်ငံအဖြစ် ခိုင်မာစွာရပ်တည်နိုင်ရေး၊ နိုင်ငံတော်၌ ဆင်းရဲမှုနှုန်းသိသာစွာ လျော့နည်းကျဆင်းပြီး၊ ဆင်းရဲမှုပြဿနာကို နိုင်ငံတော်၏ အခြေခံပြဿနာအဖြစ်မှ ဖယ်ရှားရေး၊ ပြည်ထောင်စု၏နယ်မြေဒေသအားလုံး တစ်ပြိုင်တည်း မျှတစွာဖွံ့ဖြိုးတိုး တက်ပြီး ဖွံ့ဖြိုးမှုအဆင့် ကွာဟနေမှုများ အမြန်လျော့နည်းကျဆင်းရေး၊ မြန်မာ့ဈေးကွက်စီးပွားရေးစနစ်၌ ကျွမ်းကျင်ထက်မြက်မှုရှိသော တာဝန်ခံရာဝန် ယူတတ်သည့် ပုဂ္ဂလိကကဏ္ဍ အကျယ်ပြန့်ဆုံးဖြစ်လာစေရေး၊ ဈေးကွက်အင်အားစုများအတွင်း စီးပွားရေးလုပ်ငန်းများကို သန့်ရှင်းစွာ၊ ထင်သာမြင်သာစွာယှဉ်ပြိုင်လုပ်ကိုင်နိုင်အောင်၊ မညီမျှမှုနှင့် အထူးအခွင့်အရေး ယူမှုများ မရှိအောင် ထိန်းကျောင်းလေ့ကျင့်ပေးရေး၊ ဒီနေ့ထိ Crony တို့၊ Privilege ဆိုတာက ကျွန်တော်တို့ လွှတ်တော်ကိုယ်စားလှယ် ကြီးများလည်း သုံးနှုန်းနေတဲ့ဟာ ဖြစ်ပါတယ်။ အဲ ဒီတော့ စီးပွားရေးနယ်ပယ်မှာ ကျွန်တော်တို့ Crony တွေ၊ Federalism Privilegeတွေ မဟုတ်ဘဲနဲ့ တကယ် ထင်သာ မြင်သာ ဖြစ်ပြီးတော့ကာ ပွင့်ပွင့်လင်းလင်းလုပ်နိုကိုင်နိုင်ဖို့အတွက် ဦးတည်တာပါခင်ဗျား။ ပြည်သူများ၏လူနေမှုဘဝအဆင့်အတန်းကို ဝင်ငွေနှင့်အလုပ်အကိုင်အခွင့်အလမ်း များအရရော၊ ပညာရေး၊ ကျန်းမာရေး၊ ယဉ်ကျေးမှု အခွင့်အလမ်းများအရပါ ထိန်းသိမ်းမြှင့်တော်ပေးပြီး ရုပ်ပိုင်းစိတ်ပိုင်း သာယာချမ်းမြေ့မှုနှင့် လုံခြုံမှုအမြဲတမ်း တိုးတက်မှုရှိအောင် ဖန်တီးဖော်ဆောင်ရေး၊ သန့်ရှင်းသော အစိုးရယန္တရားဖြစ်ပေါ်လာရေး၊ ကောင်းမွန်သောအုပ်ချုပ်ရေး စနစ် ကျယ်ပြန့်အခြေခိုင်မာရေး၊ နိုင်ငံတော်၏အရေးအရာများ၌ နိုင်ငံသားများ၏ တာဝန်ယူမှုအခန်းကဏ္ဍမြှင့်တင်ရေး ဆိုပြီးတော့ ထည့်ထားပါတယ်။ - တရားဥပဒေစိုးမိုးမှု၊ စည်းကမ်းလိုက်နာမှုတို့ကို အခြေခိုင်အောင် အမျိုးသားရေး အသွင်လက္ခဏာတစ်ရပ်ဖြစ်အောင် ဖော်ဆောင်ရေး၊ - တိုင်းရင်းသားလူမျိုးများအကြား အခွင့်အရေးနှင့်အခွင့်အလမ်းအရာ၌ ညီမျှရေး၊ တန်းတူရှိရေး ဆိုပြီးတော့ ကျွန်တော်တို့ အကြမ်းဖျင်း အားဖြင့် ဒီ (၁၀)ချက်ကို ကျွန်တော် God (ဦးတည်မျှော်မှန်းချက်များ) အဖြစ် ထည့်ထားပါကြောင်း တင်ပြအပ်ပါတယ်။ - ယင်းအမျိုးသားဦးတည်မျှော်န်းချက်များနှင့်အညီ ကဏ္ဍအလိုက် ရည်မှန်းချက် များကို ငါးနှစ်စီမံကိန်းကာလအလိုက် ပိုင်းခြားသတ်မှအကောင်အထည်ဖော်သွားရန် လျထားရ မည်ဖြစ်ပါသည်။ထို့ကြောင့်အနှစ်(၂၀) အမျိုးသားဘက်စုံဖွံ့ဖြိုးတိုးတက်စီမံကိန်းလျာထားချက် ပထမ (၅) နှစ်၊ ဒုတိယ (၅) နှစ်၊ တတိယ (၅)နှစ်နှင့် စတုတ္ထ (၅)နှစ် ကာလအလိုက် မည်၍မည်မျှ တိုးတက်မည်ကို ကဏ္ဍအလိုက် ခန့်မှန်းလျာထားရပါမည်ဆိုပြီးတော့ ကျွန်တော်တို့ ရှင်းလင်း ထားပါတယ်။ ဆက်လက်ပြီး အမျိုးသားစီမံကိန်းရဲ့ အနှစ်သာရကို တင်ပြပါမယ်။ အမျိုးသားစီမံကိန်း၏အနှစ်သာင်းနှစ်ရှည်စီမံကိန်း မူလခန့်မှန်းလျာထားချက်များသည် လက်တွေ့ကျသော ငါးနှစ် စီမံကိန်းရေးဆွဲရာ၌ အနည်းနှင့်အများ ပြောင်းလဲသွားနိုင်ပါသည်။ ထို့အတူ ငါးနှစ်စီမံကိန်း လျာထားချက်နှင့် နှစ်စဉ်စီမံကိန်းလျာထားချက်များသည်လည်း အထိုက်အလျောက် ကွာခြား နိုင်ပါသည်။ ထို့ကြောင့် အမျိုးသားဘက်စုံဖွံ့ဖြိုးရေးစီမံကိန်းဟုဆိုရာ၌ နှစ်ရှည်စီမံကိန်း၊ နှစ်လတ်စီမံကိန်းနှင့် နှစ်စဉ်စီမံကိန်းဟူ၍ အကျုံးဝင်ချိတ်ဆက် ပါဝင်လျက်ရှိပါသည်။ ခြုံငုံလိုက်လျှင် အမျိုးသားစီမံကိန်း၏ အဓိကမျှော်မှန်းချက်အနှစ်သာရမှာ “အနှစ် (၂၀)ကာလအတွင်း ခေတ်မီဖွံ့ဖြိုးတိုးတက်သည့် နိုင်ငံဖြစ်ပေါ်ရေး လမ်းကြောင်းပေါ်ရောက်ရှိနေသည့် ဘက်စုံဖွံ့ဖြိုးတိုးတက်နေဆဲ ကိုယ်ပိုင်အင်အားရှိသော ထိုင်းနိုင်ငံတစ်နိုင်ငံအဖြစ် ရပ်တည်နိုင်ရေး” ပင် ဖြစ်သည်ဟု အဓိပ္ပါယ်ဖွင့်ဆို သင့်ကြောင်း တင်ပြအပ်ပါသည် ဒါ အနှစ်(၂၀)အတွင်းမှာ ကျွန်တော်တို့က Developing Countries တွေထဲမှာ ထိပ်ပိုင်းထဲကို ရောက်အောင် ကြိုးစားဖို့လိုတယ်။ အမျိုးသားဘက်စုံဖွံ့ဖြိုးတိုးတက်ရေး စီမံကိန်း ဆိုတာက နှစ်ရှည်စီမံကိန်း Long -Term Plan ပါတယ်၊ Mid-Term Plan ပါတယ်။ နှစ်ရှည် စီမံကိန်းတွေ အားလုံးအကျုံးဝင်တယ်ဆိုတဲ့ အဓိ ပ္ပာယ်ဖွင့်ဆိုချက်ကို ဒီနေရာမှာ ပေးထားပါကြောင်း ကိုယ်စားလှယ်ကြီးများအား ရှင်းလင်းတင်ပြအပ်ပါတယ်။ ကဏ္ဍအလိုက် ဖွံ့ဖြိုးတိုးတက်မှုအားကောင်းရေး ဖွံ့ဖြိုးဆဲနိုင်ငံများအတွင်း၌ ထိပ်ပိုင်းရောက်ရှိသည့် ကိုယ်ပိုင်အင်အားရှိသော နိုင်ငံဖြစ်ရန်မှာ အာဆီယံနိုင်ငံအတွင်း၌ပင် မိမိတို့နိုင်ငံ၏လက်ရှိအနေအထားမှာ လူမှုစီးပွားရေး ညွှန်းကိန်းများအရ အကြမ်းအားဖြင့် အဆင့် (၇) သို့မဟုတ် အဆင့် (၈) ၌သာ ရှိသဖြင့် အတော်ကိုပင် အားထည့်ကြိုးပမ်းရမှာ ဖြစ်ပါသည်။ အဲဒီမှာ ကျွန်တော်တို့က အာဆီယံ နောက်တိုးနိုင်q၄)နိုင်ငံ ရှိပါတယ်။ ကမ္ဘောဒီးယား၊ လာအို၊ မြန်မာ ဒီ(၄)နိုင်ငံအနက်မှာ ဗီယက်နမ် မှာလေ ။ အဲဒီမှာ ကျွန်တော့်က Footnotes မှာ ထည့်ထားပါတယ်။ ဒီ ဝင်ငွေနည်းတဲ့ နိုင်ငံတွေကျွန်တော်တို့ (၄)နိုင်ငံအနက်မှာ ကမ္ဘောဒီးယားနဲ့ လာအိုနဲ့ မြန်မာက ဝင်ငွေနည်းတဲ့ နိုင်ငံ ဒေါ်လာ၁၀၀၀) မပြည့်တဲ့ နိုင်ငံများဖြစ်ပါတယ်။ ဗီယက်နမ်နိုင်ငံကတော့အခု နောက်ဆုံး Lastest UN ရဲ့ တွက်ချက် ချက်အရ သူက Low Middle Countries အလယ်အလတ် ဝင်ငွေရှိတဲ့ နိုင်ငံ၊ နိမ့်တဲ့ အထဲမှာ အလယ်အလတ်ဝင်ငွေရှိတဲ့ နိုင်ငံ တစ်နိုင်ငံဖြစ်တာကြောင့် ဒေါ်လာ (၁၀၀၀)ကျော် သွားတယ်။ ကျွန်တော် တွက်ကြည့်တာကတော့ (၁၀၀၀)ပြည့်ဖို့လည်း တော်တော်ရုန်းကန်နေရတယ်။ ရိုးရိုးသား သားပြောမယ်ဆိုရင် မပြည့်နိုင် ပါဘူး။ ရိုးရိုးသားသား အမှန်အတိုင်း တွက်လိုက် မယ်ဆိုရင် မပြည့်နိုင်ပါဘူး။ တော်တော် ပြည့်လု ပြည့်လုကလေး Truck Show လေးက အဲဒီလိုလေး ဖြစ်နေပါတယ် ခင်ဗျား။ တော်တော်လေး လုပ်လိုက်လို့ရှိရင်တော့ (၁၀၀၀)ကျော် သွားရင်တော့ ကျွန်တော်တို့က Middle Countries ထဲ ရောက်သွားနိုင်တဲ့ အ နေအထားဖြစ်ပါတယ်။ ဒါကြောင့်မို့လို့ နိုင်ငံတော်အပိုင်း၊ ပုဂ္ဂလိကအပိုင်းနှင့် အများပြည်သူအပိုင်း ဟန်ချက်ညီညီ ဖိဖိစီးစီး လုပ်ကိုင် ရဦးမှာ ဖြစ်ပါသည်။ ကဏ္ဍအလိုက် ဖွံ့ဖြိုးအောင် ကြိုးပမ်းရာ၌လည်း ကုလသမဂ္ဂ၏ ထောင်စုနှစ် မျှော်မှန်းချက်များနှင့် အာဆီယံအသင်း၏ရည်မှန်းချက်များကို ထည့်သွင်းစဉ်းစား၍ ပြည့်မီ ကိုက်ညီစေရန် မိမိတို့၏ရည်မှန်းချက်များကို ထားရှိရန်အပ်ပါသည်။ ကျွန်တော်တို့ ပြီးခဲ့တဲ့ လွှတ်တော်မှာ ကျွန်တော်တို့ ဖတ်ခဲ့ပါတယ်။ ဝန်ကြီးဌာနတွေက အာဆီယံမျှော်မှန်းချက်နဲ့ ထောင်စုနှစ်Millennium God ကို Mention လုပ်သွားတဲ့ ဝန်ကြီးဌာန တော်တော်နည်းတယ်ဆိုတာကို ကျွန်တော်တို့ တွေ့ရပါတယ်။ အဲဒီတော့ Millennium God နဲ့ ASEAN ရည်မှန်းချက်ကိုလည်းပဲ ပြည်သူတွေကို မပြောနဲ့ ကျွန်တော်တို့ လွှတ်တော်ကိုယ်စားလှယ် များကိုယ်တိုင်ကို နားလည်အောင် သူတို့ ရှင်းရှင်းလင်းလင်း Presentation လုပ်မသွားတဲ့ အနေအထားတွေလည်း ကျွန်တော်တို့ ဒါ ရှိပါတယ်။အဲဒါကြောင့်မို့လို့ ဒါလေးတွေကိုတော့ သတိောင်လို့ဆိုပြီး ထည့်လိုက်တာပါ။ သို့သော်လည်းပဲ လုပ်နေတဲ့ ဝန်ကြီးဌာနများလည်း ရှိတဲ့အတွက် လက်ရှိအခြေအနေ၌လည်း ပြည်ထောင်စုအစိုးရအဖွဲ့ နှင့် ပြည်ထောင်စုဝန်ကြီးဌာနများ က ထည့်သွင်းတွက်ချက် ဆောင်ရွက် လျက်ရှိကြောင်း တွေ့ရှိရပါသည်ဆိုပြီးတော့ ကျွန်တော်တို့ ဒီလိုလေး ပြန်လုပ်ထားပါတယ်။ Poverty ဆင်းရဲမှု၊ ဒါက သမ္မတကြီးကိုယ်တိုင် စိတ်ဝင်စားတဲ့ ကိစ္စပါ။ ဆင်းရဲနွမ်းပါးမှု လျော့ကျရေးလုပ်ငန်းစဉ်၌ ကုလသမဂ္ဂထောင်စုနှစ် ရည်မှန်းချက်တွင် ၂၀၁၅ ခုနှစ်၌ ဆင်းရဲ နွမ်းပါးမှု ထက်ဝက်လျော့ ကျပြီး (၁၁)ရာခိုင်နှုန်း ရှိရန်လျာထားပြီး ASEAN Vision တွင်လည်း ဆင်းရဲမှုလျော့ကျရေးရည်မှန်းချက်များ ဖော်ပြထားပြီးဖြစ်ပါသည်။ မိမိတို့နိုင်ငံဝ၁၀-၂၀၁၁ ခုနှစ် တွင် (၂၆)ရာခိုင်နှုန်းမှ နှစ်စဉ် (၂)ရာခိုင်နှုန်းစီလျှော့ချပြီး၂၀၁၅-၂၀၁၆ ခုနှစ်၌ (၁၆) ရာခိုင်နှုန်းသို့ လျာထားပြီးဖြစ်ပါသည်။ ၁၉၉၀ ခုနှစ် အခြေအနေနှင့် နှိုင်းယှဉ်ပါက ထက်ဝက်ကျော် ဆင်းရဲမှု ကျဆင်းသည်ကို တွက်ချက်နိုင်ပါသည်။ ထောင်စုနှစ် ရည်မှန်းချက်နှင့် ကွာဟမှုမရှိကြောင်း တွေ့ရှိရပါသည်။ မူလ အနှစ် (၃၀)စီမံကိန်း၌ ဆင်းရဲမှုနှုန်းကို နှစ်စဉ်ပျမ်းမျှ (၆.၇)ရာခိုင်နှုန်း ကျဆင်းရန် လျာထားခဲ့ရာမှ ယခုအခါ ပြည်ထောင်စုအစိုးရအဖွဲ့ သည် (၂)ရာခိုင်နှုန်းစီသာ လျှော့ချရန် ပြန်လည်ပြင်ဆင်ထားကြောင်း တွေ့ရှိရပါသည်။ ဆိုပြီးတော့ ဒါ ကျွန်တော်တို့ ကော်မတီရဲ့ တွေ့ရှိချက်ကို ကျွန်တော်တို့ ထည့်ထားပါတယ်။ အဲဒီတော့ အခု အချိန်အခါမှာတော့ ကျွန်တော်တို့က Footnotes မှာ ပြထားပါတယ်။ ဒီ ၂၀၀၅ ခုနှစ်က သိပ်ပြီးတော့ ပြင်းထန်တဲ့ ဆင်းရဲနွမ်းပါးမှုဟာ တစ်နေ့ကို (၁.၂၅)ဒေါ်လာ ဒါဆိုရင် သိပ်ပြီးတော့ ပြင်းထန်တဲ့ ဆင်းရဲတဲ့နှုန်း ဆိုပြီးတော့ ဒါကို ကုလသမဂ္ဂ World wide အနေနဲ့ ဒီလိုခံယူပါတယ်။ သာမန်အားဖြင့်ကတော့ တစ်နေ့ကို (၂)ဒေါ်လာမှ မဝင်ဘူးဆိုရင် ဆင်းရဲတယ်ဆိုတဲ့ ကမ္ဘာ့ Average ကို ဖော် ထုတ် ထားကြောင်း ကျွန်တော်တို့ Footnotes မှာ ဖော်ပြထားပါတယ်။ ASEAN Vision ၌ ငတ်မွတ်မှု၊ ကျွန်တော်တို့ဆီမှာ starving မရှိပါဘူး။ အာဟာရ မလုံလောက်မှု၊ ဆင်းရဲမှုတို့သည် အာဆီယံ အဖွဲ့ဝင်နိုင်ငံများအတွက် အခြေခံကျသည့် ပြဿနာများအဖြစ် ဆက်လက် မတည်ရှိတော့ရန် မျှော်မှန်းထားမှုနှင့်လည်း ကိုက်ညီပါသည်။ ကျွန်တော်တို့ လုပ်နေတဲ့ဟာက သူတို့ မျှော်မှန်းချက် နဲ့လည်း ကိုက်ညီတယ်။ Regional နဲ့ Focus နဲ့လည်း ကိုက်ညီတယ် ဆိုတဲ့သဘောပါ။ ထို့ကြောင့် မြို့ပြ ဆင်းရဲမှုနှင့် ကျေးလက်ဆင်းရဲမှု အခြေအနေကို နယ်မြေဒေသ အလိုက် မှန်ကန်သည့် စာရင်းဇယားများ ကောက်ယူခြင်း၊ မိမိနိုင်ငံ၏ အမျိုးသားဆင်းရဲမှုသည် ဝင်ငွေ တစ်နေ့ (၁) ဒေါ်လာ၊ (၂) ဒေါ်လာ စသည်ဖြင့် စိစစ်သတ်မှတ်ခြင်း၊ National poverty rate ozlisossomos National poverty rate szą ozoscos:on agulopou malệcoss ရှာကြည့်တဲ့ စာအုပ်တွေထဲမှာ ကျွန်တော်တို့ဟာ တစ်နေ့ကို (၂)ဒေါ်လာအောက်ရှိရင် အခု (၈၀၀)နဲ့ သတ်မှတ်ထားတယ်။ (၁၆၀၀)အောက်ရောက်ရင် သိပ်ကို ဆင်းရဲတယ်ဆိုရင်လည်း ဆင်းရဲတယ်လို့ ကျွန်တော်တို့ သတ်မှတ်ရပါမယ်။ Regional အလိုက် သတ်မှတ်ရပါမယ်။ National အလိုက် တစ်မျိုးသားလုံးနဲ့ ခြုံငုံပြီးတော့ သတ်မှတ်တဲ့ကိန်းဂဏန်း ကျွန်တော်တို့ ရှိရပါမယ်။ အဲဒီတော့ အခု ချင်းပြည်နယ်ကို အဆင်းရဲဆုံးလို့ သတ် မှတ်တယ်။ ချင်းပြည်နယ်ရဲ့ rote ဟာ ဘယ်လောက်ရှိသလဲဆိုတာ ကျွန်တော်တို့ မဖော်ထုတ်နိုင်သေးပါဘူး။ ကယား ပြည်နယ်ရဲ့ rate ဟာ ဘယ်လောက်ရှိသလဲ။ တစ်နေ့ ဝင်ငွေ ဘယ်လောက်ရှိမှသာလျှင်၊ ဘယ်လောက်ပဲရှိနေတယ်။ အဲဒါ ဆင်းရဲနေတယ်လို့ ကျွန်တော်တို့ ဖော်ထုတ်ရပါမယ်။ ကိန်းဂဏန်း စာရင်း ဇယားတွေ ဖော်ထုတ်ရပါမယ်။ စီစစ်သတ်မှတ်ရပါမယ်။ အဲဒီတော့ ဆင်းရဲမှုနှုန်းမြင့်မားသည့် တိုင်းဒေသကြီးနှင့် ပြည်နယ်များကို ဦးစားပေးမှုဖြင့် ဆင်းရဲမှု လျော့ကျရေးလုပ်ငန်းစဉ်ကိုထိရောက်စွာ အကောင် အထည်ဖော်ခြင်း၊ ကျေးလက်ဒေသ၌ ရှိသော လယ်မဲ့ယာမဲ့များ၊ လယ်မြေ (၂)ဧကအောက် ပိုင်ဆိုင်သည့် ဆင်းရဲသားများ၊ ရွှေ့ ပြောင်းတောင်ယာသမားများ၏ မြေယာပြဿနာကို ၄င်းတို့လက်ခံနိုင်သော မှန်ကန်သည့်နည်းလမ်းများ ရှာကြံ၍ ဖြေရှင်းခြင်း၊ ကျေးလက်ဒေသ၌ အိမ်တွင်းမှုလုပ်ငန်းငယ်များ၊ လယ်ယာအခြေခံ စက်မှု လုပ်ငန်းငယ်များ ဖြစ်ထွန်းအောင် အားပေးခြင်းတို့ဖြင့် အနှစ် (၂၀)အတွင်း ဆင်းရဲမှုပြဿနာ လျော့နည်းပပျောက်စေရန် ဦးတည်သင့်ပါသည်။ နိုင်ငံတော်သမ္မတကလည်း ဆင်းရဲမှုလျှော့ချရေး လုပ်ငန်းစဉ်ကို လက်တွေ့ မည်သို့ မည်ပုံ အကောင်အထည်ဖော်သွားရန် ပြည့်ပြည့်စုံစုံ လမ်းညွှန်ခဲ့ပြီးဖြစ်ပါသည်။ ဒါက အခု နောက်ပိုင်းမှ ဒီလိုဖြစ်လာတဲ့ အပိုင်း ။ စောစောပိုင်းတုန်းကတော့ ကျွန်တော်တို့က နိုင်ငံတော် သမ္မတကြီးက ယေဘုယျ လမ်းညွှန်ထားတယ်။ အဲဒီ ယေဘုယျ လမ်းညွှန်ချက်အပေါ်မှာ ကျွန်တော်တို့က Regional အလိုက် ကျွန်တော်တို့က ငွေချေးတ��ပဲ ရှိတယ်။ ကျွန်တော်တို့ စာရင်းဇယားမှန်ကန်စွာ ကောက်ပြီးတော့ကာ ကျေးလက်မှာ ဘယ်လော က်ဆင်းရဲနေတယ်။ မြို့ပြမှာ ဘယ်လောက်ဆင်းရဲ နေတယ်။ လယ်မဲ့၊ ယာမဲ့က ဘယ်လောက်ရှိသလဲ။ (၂) ဧက အောက်က ဘယ်လောက်ရှိသလဲ ဟုတ်လား။ ရွှေ့ပြောင်းတောင်ယာစနစ်ကနေပြီးတော့ကာ ဘယ်လိုဖြစ် နေသလဲဆိုတဲ့ ဟုတ်လား။ ထန်းတောင်သူတွေ အညာမှာဆိုရင် ဘာတွေဖြစ်နေသလဲ ဆိုတဲ့ ဒီဟာတွေကို ကျွန်တော်တို့က Evoluction ဖော်ထုတ်ရမယ့် အနေအထားမျိုး ဖြစ်ပါတယ်။ အဲဒီတော့ အခုတော့ သမ္မတကြီးရဲ့ လမ်းညွှန်မှုအရ လက်တွေ့အကောင်အထည် တော့ လုပ်မယ်လို့ပဲ မျှော်မှန်းထားရှိပြီးတော့ ဒီ အကြံဉာဏ်ကို ပြုရပါကြောင်း ကျွန်တော် ပထမဆုံး တစ်ဦးအနေနဲ့ ကျွန်တော် ဒီလောက်ပဲ တင်ပြ ပါမယ်။ ကျွန်တော့် ကော်မတီဝင်များက ဆက်လက်ပြီးတော့ တင်ပြသွားမှာ ဖြစ်ပါကြောင်း လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေးကို (၁၅)မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို (၁၀း၄၅) နာရီတွင် ခေတ္တရပ်နားပြီး (၁၁၀၀) နာရီအချိန်တွင်ပြန်လည်ကျင်းပပါသည်။</p>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">အမျိုးသားစီမံကိန်းရေးရာကော်မတီက ဆက်လက်တင်ပြဖို့ ဖြစ်ပါတယ်</speech>
<speech><mp id="000">ဗိုလ်မှူးဇော်မြင့် (အမျိုးသားစီမံကိန်းရေးရာကော်မတီဝင်))</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော် ကြီးများ ခင်ဗျား။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ကြည်း၂၃၂၇၀ ဗိုလ်မှူးဇော်မြင့် ဖြစ်ပါတယ်။ ကျွန်တော့် အနေနဲ့ အမျိုးသား ဖွံ့ဖြိုးတိုးတက်ရေး စီမံကိန်းဆိုင်ရာအကြံပြုချက်များအနက် လယ်ယာစိုက်ပျိုးရေးကဏ္ဍ ၊ စက်မှုလက်မှုကဏ္ဍ၊ နိုင်ငံတော်စီးပွားရေးအဖွဲ့အစည်းများ ပြန်လည်ဖွဲ့စည်းရေးအပိုင်းနဲ့ စီမံကိန်းလုပ်ငန်းများအပိုင်း တို့အတွက် အကြံပြုချက်များကို အမျိုးသားစီမံကိန်းကော်မတီ ကိုယ်စား ဆက်လက် ဖတ်ကြား တင်ပြသွားမှာ ဖြစ်ပါတယ်။ ပထမဦးစွာ လယ်ယာစိုက်ပျိုးရေးကဏ္ဍနဲ့ပတ်သက်တဲ့ အကြံပြုချက်များကို ဖတ်ကြား တင်ပြမှာ ဖြစ်ပါတယ်။ နိုင်ငံတော်၏အခြေခံကျသည့် လယ်ယာစိုက်ပျိုးကဏ္ဍကို အစွမ်းကုန်ဖွံ့ဖြိုးတိုးတက် အောင် ဆက်လက်အလေးထားဆောင်ရွက်ရေးသည် အရေးကြီးဆုံးလုပ်ငန်းဖြစ်သည်ဟု ခံ ယူ ဆောင်ရွက်နိုင်ရန် လိုအပ်ပါသည်။ယင်းသို့ ဦးစားပေးဆောင်ရွက်ရာ၌ အောက်ပါအချက်များကို အလေးဂရုပြုရန် လိုအပ်ကြောင်းတင်ပြအပ်ပါသည်(က) လယ်ယာသီးနှံထုတ်လုပ်မှုတိုးတက်ရေးအတွက် သီးနှံဈေးကွက်ကို လွတ်လပ်စွာ ဆက်လက်ဖွင့်ပေးရန် အရေးကြီးပါသည်။ ထို့အတူ တောင်သူလယ်သမားများ အတွက် ပိုမိုအကျိုးဖြစ်ထွန်းစေမည့် သီးနှံများကို လွတ်လပ်စွာ ရွေးချယ်စိုက်ပျိုး စေသင့်ပါသည်။ စီမံကိန်းဝင်သီးနှံဆိုပြီး ရေမြေအခြေအနေ နှင့်မကိုက်ညီသည့် သီးနှံများကို အတင်းအကြပ်စိုက်ပျိုးစေသည့် အလေ့အထဟောင်းကို ရှောင်ကြဉ်သင့်ပြီဖြစ်ပါသည်။ ပညာပေးဆွေးနွေးခြင်း၊ လက်တွေ့အကျိုးရှိမည့်မက်လုံးများ ပေးခြင်း စသည့် တောင်သူလက်ခံနိုင်သော ချဉ်းကပ်မှုမျိုးကို ကျင့်သုံးရန် လိုအပ်ပါသည်။ လယ်ယာကဏ္ဍ၌ အဆင့်ဆင့်သော အုပ်ချုပ်ရေး အဖွဲ့များ၏ စွက်ဖက်ထိန်းချုပ်မှု များပြားခြင်းကြောင့် အကျိုးမဲ့မှုများစွာ ကြုံတွေ့ခဲ့ရပြီး ဖြစ်သည်ကို သင်ခန်းစာယူရမှာ ဖြစ်ပါသည်။ (ခ) သီးနှံစိုက်ပျိုးထုတ်လုပ်ရာ၌ အခြေခံကျသောအချက်မှာ အရည်အသွေးမြှင့်ထွက်နှုန်းကောင်းသည့် သီးနှံမျိုးများ စိုက်ပျိုးထုတ်လုပ်ရန် ဖြစ်ပါသည်။ သီးနှံမျိုးများသည် ကွဲပြားခြားနားသော ရေမြေရာသီဥတု စသည့်ဒေသ၏ အခြေအနေများနှင့် ကိုက်ညီရန်၊ အထွက်နှုန်းကောင်းရန်၊ ပြည်တွင်းစားသုံးမှုနှင့် သုံးစွဲမှု၌ ကြိုက်နှစ်သက် သော မျိုးဖြစ်ရန်နှင့် ပြည်ပဈေးကွက်မှ ဝယ်လိုအား ရှိသော မျိုးဖြစ်ရန် လိုအပ်ပါသည်။ မျိုးကောင်းမျိုးသန့်များ၊ စပ်မျိုးများကို သုတေသနပြု ထုတ်လုပ်ဖြန့်ဖြူးရန်၊ တောင်သူလယ်သမားများ လက်ခံပြီးသော သီးနှံမျိုးကို မျိုးဗီဇအရည်အသွေးထိန်းသိမ်း၍ ဆက်လက်ဖြန့်ဖြူးပေးရန် အလေးမူသင့်ပါသည်။ မျိုးစေ့ (Seed)နှင့် သီးနှံ(Grcin) ၏ မတူညီကွဲပြားမှုကို နားလည်လက်ခံ ထိန်းသိမ်းစောင့်ရှောက်ရန် လိုအပ်ပါသည်။ (ဂ) ထို့ကြောင့် မိမိ၏ရေမြေအခြေအနေနှင့်ကိုက်ညီမည့် မျိုးကောင်း မျိုးသန့်များ၊ စပ်မျိုးများကို လုံလုံလောက်လောက်ထိန်းသိမ်းထုတ်လုပ်နိုင်ရန်မှာ နိုင်ငံတော် အပိုင်းကချည်း တာဝန်ယူဆောင်ရွက်၍ မဖြစ်နိုင်သဖြင့် ပုဂ္ဂလိကမျိုးစေ့ ထုတ်လုပ်သူများ ပေါ် ထွက်လာအောင်၊ မျိုးစေ့ထုတ်လုပ်ဖြန့်ဖြူးသည့်အဖွဲ့ ဖြစ်ပေါ်လာအောင်ရည်မှန်းချက်ထားဆောင်ရွက်ရန်လိုအပ်ပါသည်။ ဒေသအလိုက် ကြိုက်နှစ်သက်သော သီးနှံမျိုးကို ပုဂ္ဂလိကအဖွဲ့အစည်းများကရွေးချယ်ထုတ်လုပ် ဖြန့်ဖြူးထော်လာအောင် နိုင်ငံတော်အပိုင်းက ကူညီဆောင်ရွက်အားပေးရန်သာ ဖြစ်ပါသည်။ အတင်း အကြပ် မည်သည့်သီးနှံမျိုးကို စိုက်ရန်အထိ နိုင်ငံတော် အစိုးရအပိုင်းက ဖိအားမပေးမိရန် သတိပြုသင့်ပါသည်။ (ဃ) တောင်သူလယ်သမားများအတွက် လိုအပ်သောမျိုး၊ ဓာတ်မြေသြဇာ၊ နည်းပညာ၊ ငွေကြေးတို့ကို ထောက်ပံ့ရေးမှာ ယခုထက်တိုင် မပြေလည်သော ပြဿနာအဖြစ် သက်တမ်းရှည်ကြာနေပြီဖြစ်သကဲ့သို့ တောင်သူလယ်သမားများ၏ စိုက်ပျိုးမြေအရွယ်အစားမှာလည်းစီးပွားရေးတွက်သားကိုက်အရွယ်အစားမျိုးမဟုတ်ဘဲ သေးငယ်သော အရွယ်အစားများ ဖြစ်လျက်ရှိသည်ကို သတိပြုရမှာ ဖြစ်ပါသည်။ ထို့ကြောင့်စိုက်ပျိုးသူတောင်သူလယ်သမားများဆင်းရဲမှုမှလွတ်ကင်းအောင်ယခင် အစိုးရလက်ထက်ကပင် အစပျိုးတည်ထောင်အားပေးခဲ့သော သီးနှံစိုက်ပျိုး ထုတ်လုပ်သည်မှ ပြည်တွင်းပြည်ပဈေးကွက်အထိ ချိတ်ဆက်ထားနိုင်အား ရှိသည့် သီးနှံအထူးပြု ကုမ္ပဏီများကို ဆက်လက်ရှင်သန်အားကောင်းလာစေရန်ည်းပညာ အရ၊ ငွေရေးကြေးရေးအရ၊ ကုန်သွယ်မှုနည်းလမ်းအရ ထိထိ ရောက်ရောက် အားပေးစောင့် ရှောက်သင့်ပါသည်။ လက်ရှိအခြေအနေ၌ လယ်ယာကဏ္ဍတွင် သီးနှံဈေးနှုန်း မတည်ငြိမ်ခြင်း၊ ရာသီဥတုပျက်ခြင်းတို့ကြောင့် အခက်အခဲ အကြပ်အတည်း ကြုံတွေ့လျက်ရှိပါသည်။ တောင်သူ လယ်သမားများရော၊ အထူးပြု ကုမ္ပဏီများပါ ရှင်သန်ရပ်တည်နိုင် ရေးအတွက် ရင်မောလျက် ရှိကြပါသည်။ (င) သီးနှံအထူးပြု ကုမ္ပဏီများကို နယ်မြေဒေသအလိုက် တာဝန်ပေးမြေတောင်မြှောက်ပေးခြင်းများဖြင့် နိုင်ငံတော်အပိုင်းမှ ဝန်ထုပ်ဝန်ပိုးများကိုလည်း လျော့နည်း သွား သကဲ့သို့ စီးပွားရေးလုပ်ငန်းများကို ပုဂ္ဂလိကအစုအဖွဲ့ဖြင့် လွတ်လွတ်လပ်လပ် တာဝန်ယူလုပ်ကိုင်တတ်သော အလေ့အကျင့်ကောင်းများ ရရှိစေမှာ ဖြစ်ပါသည်။ လယ်ယာကုန်ထုတ်လုပ်မှုကို အစအလယ်အဆုံး ထိ န်းကျောင်းနိုင်သည့် ယခု ကဲ့သို့သော Mechanism ကို စီမံကိန်းအရ ပီပြင်စွာ အားပေးစောင့်ရှောက်ရန် သင့်ပြီ ဖြစ်ပါသည်။ တစ်ချိန်တည်းမှာပင် အစိုးရဌာ နအဖွဲ့အစည်းများ၏ မလိုအပ်သော ကြိုးကိုင်စွက်ဖက်မှုနှင့် ထိန်းချုပ်မှုများကို လျှော့ချနိုင်ရန် လိုအပ်လျက်ရှိပါသည်။ (စ) ထို့အတူ ဆန်စပါး၊ မြေပဲ၊ နှမ်း၊ နေကြာ၊ မတ်ပဲ၊ ပဲတီစိမ်း၊ ပဲစင်းငုံ၊ အစေ့ထုတ်ပြောင်း၊ ချည်မျှင်ရှည်ဝါနှင့် ကြံ စသည့် အဓိကသီးနှံဝ) စိုက်ပျိုးထုတ်လုးရေး နှင့် ဈေးကွက်ရှိသော အမယ်သစ်သီးနှံရွေးချယ်စိုက်ပျိုးရေးဆိုသည့် အစဉ်အဆက် ကျင့်သုံးသော မူဝါဒကောင်းကို အလေးထားမှု လျော့ကျစေဘဲ အောင်မြင် သည်ထက် အောင်မြင်အောင် ဆောင်ရွက်သွားသင့်ပါသည်။(ဆ) ထို့အပြင် လယ်ယာကုန်ထုတ်လုပ်မှုဖွံ့ဖြိုးရေးအတွက် နှစ်ပေါင်းများစွာကျင့်သုံးလှုံ့ဆော်ခဲ့သော ဒေသဝမ်းစာဖူလုံရေး ၊ ပြည်တွင်းစားသုံးဆီဖူလုံရေး၊ ပဲမျိုးစုံ တင်ပို့သောထိပ်ဆုံးနိုင်ငံဖြစ်ရေး၊ တနင်္သာရီတိုင်းသည် နိုင်ငံတော်၏ ဆီအိုး ဖြစ်စေရေး၊ ကုန်းမြင့်လယ်ယာဖော်ထုတ်ရေး၊ အလယ်ရိုးမကို ရွှေဖြူလွှမ်းစေ ရေး၊ သီးနှံအလိုက် ပန်းတိုင်အထွက်နှုန်း ပြည့်မီကျော်လွန်ရေး၊ ချင်းပြည်နယ် သည် လက်ဖက်ပြည်နယ် ဖြစ်လာစေရေး တို့ကိုလည်း စီမံကိန်း၏ရည်မှန်းချက်များအဖြစ် ဆက်လက်ထားရှိသင့်ပါသည်။ (ဇ) ယင်းသို့လုပ်ကိုင်ဆောင်ရွက်ရာ၌ သီးနှံပန်းတိုင်အထွက်နှုန်းရရှိရေးအတွက်ဒေသအသီးသီး၏ရေမြေသဘာဝအလိုက် အကျိုးဖြစ်ထွန်းနိုင်မည့် သုတေသနပြုဖော်ထုတ်ရှာဖွေထားသော မျိုးကောင်း မျိုးသန့်များနှင့် ဒေသမျိုးများကို ဆက်လက် ထိန်းသိမ်းအားပေးသင့် ပါသည်။ အထူးသဖြင့် သီးနှံ (၁၀)မျိုးနှင့် စပ်လျဉ်း၍ အရည်အသွေးနှင့်အထွက်နှုန်းကောင်းမျိုးများဖြင့်အစားထိုးပြောင်းလဲ စိုက်ပျိုးရေးလုပ်ခဲ့ရာ၌ အတွေ့အကြုံများနှင့် အရှိန်အဟုန်ရရှိနေသည်ကို ဆက်လက် ထိန်းသိမ်းသင့်ပါသည်။ (ဥပမာ၊ ချည်မျှင်ရှည်ဝါ၌ ငွေချည်- ၆ ၀ါမျိုး) ဖြစ်ပါတယ်။ (ဈ) ဤနေရာ၌ တစ်နိုင်ငံလုံးအတိုင်းအတာဖြင့် စပ်မျိုးများအပေါ် အလွန်အကျွံမှီခိုမှု နှင့် ရေမြေအနေအထားကွဲပြားမှုတို့ကို ထည့်မတွက်ဘဲ စိုက်ပျိုးရေးနည်းပညာ များကို တစ်ပုံစံတည်းကျင့် သုံးမှု စသည့်မူဝါဒကို လွန်လွန်ကဲကဲ မဖြစ်အောင် သတိပြု သင့်ပါသည်။ စမ်းသပ်မှု (Pilot Project)များ ထိရောက် အောင်မြင်မှု အပေါ် မှန်ကန်စွာ အကဲဖြတ်၍ တဖြည်းဖြည်းတိုးချဲ့သွားခြင်းမျိုး ဖြစ်အောင် ထိန်းချုပ် ဆောင်ရွက်ရန် လိုအပ်ပါမည်။ ဗဟို၏ညွှန်ကြားမှုအပေါ် အောက်ခြေမှ အလိုက်သိစွာ ဇောင်းပေး အကောင်အထည်ဖော်မိပါက ဆိုးကျိုးများ ဖြစ်လာ နိုင်သည်ကို သတိပြုရပါမည်။ ယခင်ကလည်း အလားတူ ပြဿနာများ ကြုံတွေ့ခဲ့ရပြီး ဖြစ်ပါသည်။လေးစားအပ်ပါသော ဥက္ကဋ္ဌကြီးခင်ဗျား။ အခုဆက်လက်ပြီး စက်မှုလက်မှုကဏ္ဍနဲ့ ပတ်သက်တဲ့ အကြံပြုချက်များကို ဆက်လက်ဖတ်ကြားတင်ပြသွားမှာ ဖြစ်ပါတယ်။စက်မှုလက်မှုကဏ္ဍ၏အခြေအနေကိုလေ့လာပါက နိုင်ငံတော်၏အလုပ်လုပ်နိုင်သော လူဦးရေ၏ (၁၀) ရာခိုင်နှုန်းခန့်ကိုသာ အလုပ်အကိုင်ပေးနိုင်ပြီး ထုတ်လုပ်မှုပမာဏမှာလည်း အမျိုးသားထုတ်လုပ်မှု၏ (၂၀) ရာခိုင်နှုနးခန့်သာရှိကြောင်း တွေ့ရှိရပါသည်။ ထို့ အပြင် စက်မှု ထုတ်ကုန်အများစုမှာ စားသောက်ကုန်နှင့် အဖျော်ယမကာပစ္စည်းများဖြစ်ပြီး ယင်းစားသောက် ကုန်လုပ်ငန်းနှင့် လူသုံးကုန် ပစ္စည်းများ လုပ်ငန်းအများစုမှာလည်း နိုင် ငံခြားမှတင်သွင်းသော ကုန်ပစ္စည်းများကို မှီခိုအားထားလျက်ရှိရုံသာမက အိမ်နီးချင်း တရုတ်၊ အိန္ဒိယနှင့် ထိုင်းနိုင်ငံတို့မှ နည်းပညာအမျိုးမျိုးဖြင့် ဝင်ရောက်လာသောကုန်ပစ္စည်းများနှင့် အကြိတ်အနယ် ခက်ခက်ခဲခဲ ယှဉ်ပြိုင်နေရကြောင်း တွေ့ရှိရပါသည်။ပြည်တွင်း၌ အသေးစားနှင့် အလတ်စား စက်မှုလုပ်ငန်းများ ဖွံ့ဖြိုးတိုးတက်လာရေး၊ ထူထောင်ထားပြီးသော စက်မှုဇုန်များ တိုးတက်အောင်မြင်ရေး၊ ၄င်းတို့ ကြုံတွေ့နေရသော ဝန်ထုပ်ဝန်ပိုးများနှင့် အခက်အခဲများကို သက်သာခွင့်ရရှိရေး၊ မှန်ကန်သော ဦးစားပေးမှုဖြင့် နိုင်ငံတော်အတွက် အကျိုးဖြစ်ထွန်းစေမည့် စက်မှုလုပ်ငန်းများကို ရွေးချယ်အားပေးထူထောင်ရေး၊ ပြည်တွင်း စက်မှုလုပ်ငန်းရှင်များကို အားပေး မြှင့်တင်ရေး၊ နည်းပညာ အတတ်ပညာ နှင့် ပြည်တွင်းပြည်ပ ရင်းနှီးမြှုပ်နှံမှုများရရှိရေးတို့အတွက် အလေးထား ထိရောက်စွာ ဆောင်ရွက်နိုင် မှသာလျှင် နိုင်ငံတော်၏ အမျိုးသားစီးပွားရေး၌ စက်မှုကဏ္ဍသည် အနှစ် (၂၀) ကာလခန့်တွင် အဓိကကျသောကဏ္ဍအဖြစ် တက်လှမ်းနိုင်မှာဖြစ်ပါသည်။ ယင်းသို့ စက်မှုကဏ္ဍဖွံ့ဖြိုးတိုးတက်ရေး၊ စက်မှုဇုန်များပီပြင်စွာရှင်သန်ရေး၊ အထူစီးပွားရေးဇုန်များဖွံ့ဖြိုးတိုးတက်ရေးစက်မှု နည်းပညာသစ် များ လွှဲ ပြောင်းရရှိရေး၊ ရင်းနှီးမြှုပ်နှံမှုများ အခြေခိုင်မာစေရေးတို့အတွက် ကြုံတွေ့ရမည့် စိန်ခေါ်မှုများ ကို တာဝန်ရှိရှိ သွက်လက်စွာညှိနှိုင်းအဖြေရှာပေါင်းကူးပေးမည့်echanismတစ်ခု ဖွဲ့စည်းထားရှိရန် လိုအပ်သည်။နိုင်ငံတော်စီးပွားရေး အဖွဲ့အစည်းများ ပြန်လည်ဖွဲ့စည်းရေးနဲ့ပတ်သက်ပြီး ၊ အကြံပြုချက်များကို ဆက်လက်ဖတ်ကြား တင်ပြသွားမှာ ဖြစ်ပါတယ်။ နိုင်ငံပိုင်စက်ရုံ အလုပ်ရုံ များမှာ သက်ဆိုင်ရာဝန်ကြီးဌာန၏ ချုပ်ကိုင်မှုအောက်၌ သာမန် ဝန်ထမ်းအဖွဲ့အစည်းမျိုးအဖြစ်သာ ရေလိုက်ငါးလိုက် လုပ်ကိုင်လျက် ရှိကြပါသည်။ ထို့ကြောင့် နှစ်ကာလရှည်ကြာစွာရရှိခဲ့သော အတွေ့အကြုံများအရ နိုင်ငံပိုင် စီးပွားရေးအဖွဲ့အစည်းများသည် စီးပွားရေးဆန်ဆန် အောင်မြင် နိုင်မည့် အဖွဲ့အစည်းများ မဟုတ်တော့သည်မှာ လက်တွေ့ထင်ရှား နေပြီဖြစ်၍ အတိတ်မှ နိုင်ငံတော်ပိုင်ဆိုင်မှုကိုဗဟိုပြု၍ ဖွဲ့စည်းခဲ့ မှုများကို အမြန်ဆုံး ဖြေလျှော့သင့်ပြီ ဖြစ်ပါသည်။ အများပိုင်ကုမ္ပဏီများ၊ အစုစပ်လုပ်ငန်းများအဖြစ် ပြုပြင်ပြောင်းလဲရပါမည်။ ယနေ့ နိုင်ငံတော်၏ ဘတ်ဂျက်လိုငွေ နှစ်စဉ်နှစ်တိုင်း ဖြစ်ပေါ်ခဲ့သည်မှာ နိုင်ငံပိုင်စီးပွားရေး အဖွဲ့အစည်းများ၏ အကျိုးအမြတ်မရှိသော၊ စီးပွားရေးမဆန်သော အသုံးစရိတ်များကြောင့် ဖြစ်သည်ဟုဆိုလျှင် အကြောင်းပြ ငြင်းပယ်ရန် အခက်အခဲရှိမည်ဖြစ်ပါသည်။ယခုလည်း ပြည်ထောင်စုအစိုးရအဖွဲ့က နိုင်ငံပိုင်စီးပွားရေးအဖွဲ့များကို ဘဏ်ချေး ငွေများရယူ၍ လုပ်ငန်းဆောင်ရွက်ခွင့်အား နိုင်ငံတော်၏ဘတ်ဂျက်စနစ်အတွင်းမှ စီးပွားရေး ပြုပြင်ပြောင်းလဲမှုအဖြစ် ခွင့်ပြုရန်စီစဉ်လျက်ရှိပါသည်။ နိုင်ငံပိုင် စီးပွားရေးအဖြာစည်းများ၏ နောက်သမိုင်းကို ပြန်ကြည့်လျှင် ၁၉၈၉-၉၀ ခုနှစ်၌ ၄င်းတို့၏ ကြွေးတင်မှုကင်းရှင်းစေရန် အတွက် နိုင်ငံတော်က Zero Setting လုပ်ပေးခဲ့ပြီး စီးပွားရေးလုပ်ငန်းအတွက် လိုအပ်မည့် ငွေကို ဘဏ်ချေးငွေဖြင့် လည်ပတ်မည့်အစား နိုင်ငံတော်ဘတ်ဂျက်မှပင် ကျခံသုံးစွဲခဲ့သည့်စနစ်ကို ပြောင်းလဲကျင့်သုံးခဲ့ပါသည်။ ယခုသျှင် နှစ်ပေါင်း(၂၀)ကျော်ရှိခဲ့ပြီဖြစ်ပါသည်။ဆိုရှယ်လစ်ခေတ်က ကျင့်သုံးခဲ့ဘူးသော ဘဏ္ဍာရေးစနစ် အတိုင်း ယခုပြန်လည်၍ နိုင်ငံတော် စီးပွားရေးအဖွဲ့အစည်း များအား ဘဏ်ချေးငွေခွင့်ပြု ပေးပြီး စီးပွားရေးလုပ်ငန်းကို ဆောင်ရွက်စေခြင်းဖြစ်ရာ သမိုင်းဘီး တစ်ပတ် ပြန်လည်ခြင်းဟု ဆိုနိုင်ပါသည်။ နိုင်ငံတော် ဘတ်ဂျက် လိုငွေပြမှုကို လျှော့ချနိုင်ရေး ဦးတည်၍ ဘတ်ဂျက်စီမံခန့်ခွဲမှု နည်းလမ်းတစ်ခုကို ကျင့်သုံးရုံဖြင့် စီးပွားရေးပြုပြင် ပြောင်းလဲမှု (Economic Reform) အတွက် လုံလောက်မှု ရှိ/မရှိ စဉ်းစားသင့်ပြီဖြစ်ပါသည်။ဈေးကွက်စီးပွားရေးစနစ် ရှင်သန်အားကောင်းလာသည်နှင့်အမျှ အထူးအခွင့် အရေးများဖြင့် ပံ့ပိုးထားသော နိုင်ငံတော်စီးပွားရေး အဖွဲ့အစည်းများအနေဖြင့် ဆက်လက် ရှင်သန်ရန် အခက်အခဲရှိလာမှာ သေချာလျက်ရှိပါသည်။ ၄င်းတို့၏ ဖွဲ့စည်းထားမှုပုံစံနှင့် လုပ်ကိုင်ပုံနည်းစနစ်ကိုပါ ပြောင်းလဲနုင်မှသာ အကျိုးအမြတ်ရှိသော အဖွဲ့အစည်းများ ဖြစ်လာ နိုင်ပါသည်။ ဘတ်ဂျက်စီမံခန့်ခွဲမှုအရ အတိုင်းအတာတစ်ရပ်အထိ လွတ် လပ်ခွင့်ပေးရုံသာမက အများပိုင်အစုစပ်စသည့် ပုံစံမျိုးဖြင့် ပုဂ္ဂလိကပိုင်ပြုလုပ်ရေးကို ဦးတည်သင့်ပါသည်။ လုပ်ငန်း လုပ်ပိုင်ခွင့်အရ လည်းကောင်း၊ ဖွဲ့စည်းမှုပုံစံအရလည်းကောင်း၊ ဘဏ္ဍာငွေကြေးအရလည်းကောင်းလွတ်လပ်ခွင့်ပေး၍ လက်တွေ့ကျကျစီးပွားရေးဆန်ဆန် လုပ်ကိုင်စေသင့်ပါသည်။ နိုင်ငံတော်ပိုင် အဖြစ်မှ အပြီးရုန်းမထွက်နိုင်သေးပါကလည်း ဝန်ကြီးဌာန၏ စွက်ဖက်မှု တတ်နိုင်သမျှကင်းရှင်း wag yoso: 63 8:93:69:sad op:[g8q$ Function saqi Institution səal Finance အရ၊ ဖြစ်နိုင်ပါက ဝန်ထမ်း ရွေးချယ်ခန့်ထားမှု Personnel အရ ပြုပြင်ပြောင်းလဲသင့် ပါသည်။ ခေတ်အဆက်ဆက် တည်ရှိနေသော ဝန်ထုပ်ဝန်ပိုးကို လျှော့ချ သင့်ပါသည်။ ကျွမ်းကျင်မှု ၊ အဆင့်အတန်းအရရော၊ ငွေကြေးအရင်းအနှီးအရပါ နိုင်ငံပိုင် စီးပွားရေးအဖွဲ့အစည်းများ၏ အခြေအနေမှာ ယေဘုယျအားဖြင့် က်မောစရာမရှိသည်မှာ သေချာပါသည်အရင်းအနှီးကြီးမားပြီး နည်းပညာမြင့်မားသည့် နိုင်ငံတော်၏ အရေးကြီးစက်မှုလုပ်ငန်းများမှအပ ပြုပြင်ပြောင်းလဲမှု များကို ဆောင်ရွက်သွားသင့်ပါသည်။ ဤသို့ ရဲရဲတင်းတင်းပြုပြင်တော်မှသာ ကုန်ထုတ်စွမ်းအားတိုးတက်ရေး လမ်းကြောင်းမှန် ပေါ်ရောက်ရှိလာမည်ဖြစ်၍ နိုင်ငံတော်စီးပွားရေး အဖွဲ့အစည်းများကို အမျိုးသားစီမံကိန်း၌ ထည့်သွင်းပြီး ရည်မှန်းချက်ရှိရှိ ပြုပြင်ပြောင်းလဲရေးကို လုပ်ဆောင်သင့်ပါသည်။ ရှေးဦးစွာ (Pilot Project) အဖြစ် စီးပွားရေးအဖွဲ့ အစည်း တစ်ခု၊ နှစ်ခုကို စမ်းသပ်ပြုပြင် ပြောင်းလဲပြီး ထွက်ပေါ်လာသည့်ရလာဒ်အပေါ်အခြေခံ၍ လိုအပ်ချက်များကို ပြုပြင်ဖြည့်စွက် တိုးချဲ့ လုပ်ကိုင် သွားသင့်ပါသည်။ ဦးတည်ချက်မှာ နိုင်ငံပိုင်စီးပွားရေးကဏ္ဍကို ပုဂ္ဂလိကပိုင် ကဏ္ဍအဖြစ် အောင်မြင်စွာ ပြောင်းလဲဖြစ်ပေါ်ရန်ဖြစ်ပါသည်။လေးစားအပ်ပါသော ဥက္ကဋ္ဌကြီးခင်ဗျား။ စီမံကိန်းလုပ်ငန်းများနှင့် ပတ်သက်ပြီး အကြံပြု တင်ပြချက်များကို ဆက်လက်ဖတ်ကြားတင်ပြသွားမှာ ဖြစ်ပါတယ်။ နိုင်ငံတော်ဖွံ့ဖြိုးတိုးတက်ရေး၊ တိုင်းဒေသကြီး ပြည်နယ်များ ဖွံ့ဖြိုးတိုးတက်ရေးတို့ အတွက် သဘာဝသယံဇာတသုံး စီမံကိန်းလုပ်ငန်း များ အကောင်အထည်ဖော်ရန် ရှိပါမည်။ ယင်းလုပ်ငန်းများ၌ နိုင်ငံခြားရင်းနှီးမြှုပ်နှံ မှုများလည်း ဝင်ရောက်လာ နိုင်ပါသည်။ (ဥပမာ ရေအားလျှပ်စစ်လုပ်ငန်းများ၊ အခြားလျှပ်စစ်လုပ်ငန်းများ၊ စက္ကူလုပ်ငန်းများ၊ သတ္တု လုပ်ငန်းများ၊ သယ်ယူပို့ဆောင်ရေးလုပ်ငန်းများ) ဖြစ်ပါသည်နိုင်ငံတော်၏သယံဇာတအခြေအနေနှင့် လိုအပ်မှုအရ အကောင်အထည်ဖော်ရန် သင့်ပြီး တည်ဆောက်အကောင်အထည်ဖော်နိုင်စွမ်းလည်းရှိသော စီမံကိန်းလုပ်ငန်းများ (Seriesof Project များကို နိုင်ငံခြားကျွမ်းကျင်ပညာရှင်များနှင့် ပြည်တွင်းကျွမ်းကျင်ပညာရှဖူးပေါင်း၍ လေ့လာတိုင်း တာ ထားသင့်ပါသည်။ ဖြစ်မြောက်နိုင်စွမ်း ရှိ/မရှိ၊ အကျိုးရှိ /မရှိ ပဏာမ အစီရင်ခံစာ ပြုစုထားသင့်ပါသည်။WÊ: Project op:oops: 9) Layout Plan M 69:28: 628ccoosao:9 အဖွဲ့က အတည်ပြု ထားသင့်ပါသည်။ ပြည်ထောင်စုလွှတ်တော်ကိုလည်း ယင်း Project layout Plan ကိုလည်း တင်ပြထားသင့်ပါသည်။ သက်ဆိုင်ရာ ပြည်ထောင်စုဝန်ကြီးဌာ နကဖြစ်စေ၊ တိုင်းဒေသကြီး သို့မဟုတ် ပြည်နယ်အစိုးရက ဖြစ်စေ ရင်းနှီးမြှုပ်နှံလုပ်ကိုင်ရန်ဆွေးနွေးသည့်အခါ ယင်းစုစည်းလေ့လာထားသော ကိန်းများထဲမှပင် အဆင်သင့်ထုတ်နော်၍ ဆွေးနွေး အဆိုပြုနိုင် ပါသည်။ သက်ဆိုင်ရာ စီမံကိန်းလုပ်ငန်းတစ်ကို အကောင်အထည်ဖော်ရန် သဘောတူညီချက် ရရှိပြီးပါက ယင်းစီမံကိန်းနှင့်စပ်လျဉ်း၍ ထပ်မံအသေးစိတ် လေ့လာ တိုင်းတာမှု များ ပြုလုပ်ရန် ဆက်လက်စီမံရမှာဖြစ်ပါသည်။ ထို့ကြောင့် စီမံကိန်းလုပ်ငန်းများ အစီရင်ခံစာကို ကွင်းဆင်း လေ့လာရေးဆွဲ၍ အမျိုးသားဖွံ့ဖြိုးတိုးတက်ရေးစီမံကိန်း၌ စီမံကိန်းလုပ်ငန်းများ Project အနက် စီမံကိန်းလုပ်ငန်း အမျိုးအစားအလိုက် ဦးစားပေးအကောင်အထည် ဖော် သင့်သော အစီအစဉ် (Priority List)ကိုပါ ထည့်သွင်းဖော်ပြထားသင့်ပါသည်။ ယင်းသို့ ဆောင်ရွက်ခြင်းဖြင့် ရင်းနှီး မြှုပ်နှံမှုသာမက နိုင်ငံခြားအကူအညီအထောက်အပံ့နှင့်ချေးငွေများ ရယူရာမှာလည်း ခိုင်ခိုင်မာမာ အဆိုပြု နိုင်မှာ ဖြစ်ပါသည်။ တိုင်းပြည်ဖွံ့ဖြိုးတိုးတက်ရေးအတွက်အကောင်အထည်ဖော်သင့်သော စီမံကိန်းလုပ်ငန်းများကို ပြည်သူများကပါ ထင်သာမြင်သာစွာ လေ့လာသိရှိနိုင် မည်ဖြစ်ပါသည်။ ယင်းကိစ္စနှင့် စပ်လျဉ်း၍လည်း နိုင်ငံတော်သမ္မတကလည်း လိုအပ်သောအဖွဲ့များ ဖွဲ့စည်း သွားမည့်အစီအစဉ်ကို တိုင်းပြည်သို့ ရှင်းလင်းပြောကြားခဲ့ပြီးလည်း ဖြစ်ပါကြောင်း ပြောကြား ရင်း အမျိုးသားစီမံကိန်း ရေးရာကော်မတီကိုယ်စား အမျိုးသား စီမံကိန်းဖွံ့ဖြိုး တိုးတက်ရေး စီမံကိန်းဆိုင်ရာ အကြံပြုချက်များကို ဖတ်ကြားတင်ပြမှုကို နိဂုံးချုပ် အပ်ပါတယ်။ အားလုံးကိုကျေးဇူးတင်ရှိပါတယ်။</speech>
<speech><mp id="148">ဦးစိုင်းသန့်ဇင် ၊ ရှမ်းပြည်နယ် မဲဆန္ဒနယ်အမှတ်(၄)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ ခင် ဗျား။ ကျွန်တော်ကတော့ ရှမ်းပြည်နယ်၊ မဲဆန္ဒနယ်အမှတ် (၄) မှ အမျိုးသားလွှတ်တော်ကိုယ်စားလှယ် ဦးစိုင်းသန့်ဇင် ပဲ ဖြစ်ပါတယ်။ အခု ကျွန်တော်ကနေပြီးတော့ အမျိုးသားလွှတ်တော် ၊ အမျိုးသား စီမံကိန်းရေးရာကော်မတီ၏ ကိုယ်စား အမျိုးသားစီမံကိန်းဖွံ့ဖြိုးတိုးတက်ရေး စီမံကိန်းဆို င်ရာ အကြံပြုချက်များကို ဆက်လက်ဖတ်ကြားတင်ပြသွားမှာ ဖြစ်ပါတယ်။ ကျွန်တော် ဆက်လက် ဖတ်ကြားတင်ပြမယ့် အပိုင်းထဲမှာ ငွေကြေးမူဝါဒနှင့်ဘဏ္ဍာရေးမူဝါဒ၊ သယံဇာတအရင်းအမြစ်များ ထိန်းသိမ်းရေး၊ အထူးလုပ်ငန်းစဉ်များ၊ တိုင်းဒေသကြီး ပြည်နယ် စီမံကိန်းများ၊ အုပ်ချုပ်ရေး ယန္တရားတောင့်တင်းသန့်ရှင်းရေးနှင့် နိဂုံးအပိုင်းတို့ပဲ ဖြစ်ပါတယ်။ နိုင်ငံတော်၏စီးပွားရေးအဆောက်အအုံကို တည်ငြိမ်မှုရှိစေရန်ဆောင်ရွက်ရာ၌ငွေကြေး qols (Monetary Policy) ze ongɔ6:qols (Fiscal Policy) o popsi soemsaca: အရေးပါလျက်ရှိသော်လည်း၊ ယင်းမူဝါဒများကို သာမန်ပြည်သူများအတွက် နားလည်ရန်ခက်ခဲမှု ရှိပါသည်။ ရှင်းလင်းစွာဆိုရလျှင် ယင်းမူဝါဒများမှာ ပြည်သူအများနှင့် အလှမ်းကွာဝေးလျက် ရှိသည့်အပြင် သာမန်ပညာတတ်များအတွက်ပါ အတော်စိမ်းနေသော ဘာသာရပ်မျိုးဖြစ်လျက် ရှိပါသည်။ပြည်တွင်းကျပ်ငွေပမာဏကို ဥပဒေနှင့်အညီ ထောက်ပံ့ခြင်း၊ ထိန်းချုပ်ခြင်း၊ ကျပ်ငွေ တန်ဘိုး ခိုင်ခန့်စေခြင်း၊ ဘဏ်အတိုးနှုန်းသတ်မှတ်ခြင်း၊ တိုင်းပြည်၏နိုင်ငံခြားငွေ များကို စီမံ ခန့်ခွဲခြင်း၊ အခြေခိုင်မာသော ငွေရေးကြေးရေးစနစ်ထူထောင်ခြင်း စသည်တို့သည် ငွေကြေး မူဝါဒ (Monetary Policy) ၏ အဓိကလုပ်ငန်း တာဝန်များ ဖြစ်ပါသည်။ မှန်ကန်ရှင်သန်သော ငွေကြေးမူဝါဒကျင့်သုံးနိုင်ခြင်းဖြင့် တိုင်းပြည်အတွင်း၌ ဈေးနှုန်းတည်ငြိမ်ခြင်း၊ အလုပ်အကိုင် အခွင့်အလမ်းတိုးပွားခြင်း၊ ငွေကြေးဈေးကွက်တည်ငြိမ်ခြင်း၊ စီးပွားဖွံ့ဖြိုးခြင်း စသည့်အကျိုး သက်ရောက်မှုများ ဖြစ်ပေါ်စေပါသည်။ ထို့ကြောင့် ငွေကြေးမူဝါဒကို တာဝန်ခံ ဖော်ဆောင်မည့် နိုင်ငံတော်ဗဟိုဘဏ်၏ လွတ်လပ်မှုနှင့်စွမ်းရည်ကို မှန်ကန်စွာထိန်းသိမ်းမြှင့်တင်ထားရန်အရေးကြီး ပါသည်။ ဗဟိုဘဏ်အား ဥပဒေများနှင့်အညီ လုပ်ပိုင်ခွင့်နှင့်လွတ်လပ်ခွင့်ကို ပေး ရပါမည်။ ပြည်ထောင်စုအစိုးရနှင့် သက်ဆိုင်ရာပြည်ထောင်စုဝန်ကြီးဌာနတို့က ချုပ်ကိုင်မှု၊ စွက်ဖက်မှု လွန်ကဲစွာ ပြုလုပ်ပါက၊ ငွေကြေးမူဝါဒ၏ ရှင်သန်အားကောင်းနိုင်မှုကို များစွာထိခိုက်စေနိုင်ကြောင်း သတိမူရမှာဖြစ်ပါသည်။လောလောဆယ်၌ ပြည် ထောင်စုအစိုးရ၏ Fiscd Policy သည် ငွေကြေးမူဝါဒ အပေါ် အထက်မှလွှမ်းမိုးလျက်ရှိရာ ဗဟိုဘဏ်ကိုဥပဒေနှင့်အညီ ပြုပြင်ပြောင်းလဲ ဖွဲ့စည်းခြင်း၊ ငွေရေးကြေးရေးအဖွဲ့အစည်းများ၏ ငွေပေးချေမှုစနစ်၊ ငွေကြေးလွယ်ကူမှုတို့ကို ဥပဒေနှင့်အညီ မြေတောင်မြှောက်ပေးခြင်းတို့ကို ဦးစားပေးဆောင်ရွက်ခြင်းဖြင့် ငွေကြေးစနစ် တိုးတက်ကောင်းမွန်အောင် စီမံဆောင်ရွက်စေသင့်ပါသည်။ ငွေကြေးမူဝါဒနှင့် ဘဏ္ဍာရေးမူဝါဒတို့ကို အပြန်အလှန်လိုက်လျောညီညွတ်စွာ ဖြစ်ပေါ်စေရပါမည်။ ယင်းမူဝါဒများကျင့်သုံးမည့် အဆင့်မြင့် ဝန်ထမ်းများကိုလည်း ဘက်စုံမှ Capacity Building အရည်အသွေးမြှင့်တင်ရပါမည်။ ထို့အပြင် တိုင်းပြည်၏ ရငွေသုံးငွေစာရင်း (ဘတ်ဂျက်)ကို မျှတအောင် ထိန်းညှိ အသုံးချ၍ စီးပွားရေးအဆောက်အုံတည်ငြိမ်အောင် ဖော်ဆောင်ရသော ဘဏ္ဍာရေးမူဝါဒကိုလည်း ထင်သာမြင်သာအောင် ရှင်းလင်းနားလည်အောင် ဖော်ဆောင်သွားရန် လိုပါမည်။ တိုင်းပြည် ဖွံ့ဖြိုးတိုးတက်ရေးအတွက် နိုင်ငံတော်ဘက်သည် အဓိကအရေးပါလှသော်လည်းတတ်ဂျက်၏ တင်ပြသည့်ပုံသဏ္ဍာန်မှာ ရှုပ်ထွေးပြီး လူအများနားလည်ရန်၊ လွှတ်တော်ကိုယ်စားလှယ်များပင် နားလည်ရန် အခက်အခဲရှိပါသည်။ ယခုအခါ တိုင်းဒေသကြီး၊ ပြည်နယ်အသီးသီး၏ ဘတ်ဂျက် များပါ ယှဉ်ပြိုင်ရှိလာ၍ ဘတ်ဂျက်ရေးဆွဲမှုပုံသဏ္ဍာန်ကို ပညာရှင် များနှင့်ညှိနှိုင်း၍ ပြုပြင်သင့် ပါသည်။ဘဏ္ဍာရေးမူဝါဒမှန်ကန်မှုအပေါ်မူတည်၍မျှတသည့်ဘတ်ဂျက်စနစ် ဖြစ်ပေါ်ရသကဲ့သို့ ပြည်တွင်းငွေကြေးအရင်းအနှီးစုစည်းခြင်း၊ နိုင်ငံခြားရင်းနှီးမြှုပ်နှံမှုနှင့် နိုင်ငံတကာမှငွေကြေးများ ဝင်ရောက်လာအောင် ဖိတ်ခေါ်စုစည်းခြင်း၊ အပြည်ပြည်ဆိုင်ရာတို့နှင့် ငွေကြေး၊ နည်းပညာဆိုင်ရာ ပူးပေါင်းဆောင်ရွက်မှုများတိုးမြှင့်ခြင်း၊ ပြည်ပကုန်သွယ်မှုတိုးချဲ့ခြင်းတို့ကို သွက်လက်အောင်မြင်စွာ ဖော်ဆောင်နိုင်မှာဖြစ်ပါသည်။ ထို့ကြောင့် နိုင်ငံတော်၏ဘဏ္ဍာရေးမူဝါဒကို လက်တွေ့ကျ ပီပြင် ရှင်းလင်းစွာ ချမှတ်ရန် အရေးကြီးပါသည်။ငွေကြေးမူဝါဒနှင့်ဘဏ္ဍာရေးမူဝါဒများကို ပြုပြင်ပြောင်းလဲကျင့်သုံး အကောင်အထည် ဖော်ရာ၌ ယခုရေတွင်းတူးပြီး ယခုရေကြည်သောက်၍ မရနိုင်ဘဲ ကာလတို စီမံကိန်းဖြင့် (၂)နှစ်၊ (၃) နှစ် ရည်မှန်းချက်ရှိရှိဆောင်ရွက်ရန် လိုအပ်မှာဖြစ်ပါသည်။ မိမိနိုင်ငံ၏ လူနေမှုအဆင့်အရ လုပ်အားခဈေးပေါသည့်အတွက် နိုင်ငံခြားရင်းနှီးမြှုပ်နှံမှုများကို အတိုင်းအတာတစ်ရပ်အထိ ဆွဲဆောင်နိုင်သော်လည်း၊ ကျွမ်းကျင်ထက်မြက်သည့် စည်းကမ်းရှိသော လုပ်သားအင်အား ပြည့်စုံမှု၊ အခြေခံအဆောက်အအုံဖွံ့ဖြိုးမှု၊ တရားဥပဒေစိုးမိုးမှုနှင့် အုပ်ချုပ်မှုဆိုင်ရာ Institution များ စနစ်ကျနပြီး အားကောင်းမှုတို့နှင့် မပေါင်းစပ်နိုင်ပါက၊ နိုင်ငံခြားရင်းနှီးမြှုပ်နှံမှုများကို ရေရှည်ဆွဲဆောင်နိုင်မည်မဟုတ်သဖြင့် အနှစ်ရှိသည့်ပြုပြင်ပြောင်းလဲမှုကို ဆောင်ရွက်နိုင်ရန် စီစဉ်သင့်ပါသည်။ သယံဇာတအရင်းအမြစ်များထိန်းသိမ်းရေး သဘာဝသယံဇာတအရင်းအမြစ်များကို အလွန်အကျွံအသုံးပြု၍ စီးပွားရေးဖွံ့ဖြိုး တိုးတက်အောင် ဆောင်ရွက်ခြင်းသည် ရေရှည်တည်တံ့ခိုင်မြဲမှု မရှိနိုင်ကြောင်း လက်တွေ့ ဖြစ်ရပ်များက ပြဆိုလျက်ရှိပါသည်။ ထို့ကြောင့် နိုင်ငံတစ်နိုင်ငံအနေဖြင့် သဘာဝ အရင်းအမြစ် များ မည်သို့ မည်ပုံ ထုတ်ယူအသုံးချလျက်ရှိသည်ဆိုသောအချနှင့် စီးပွားရေးလုပ်ငန်းများကြောင့် သဘာဝပတ်ဝန်းကျင်အပေါ် မည်သို့အကျိုးသက်ရောက်လျက်ရှိသည်ဆိုသောအချက်တို့သည် ရေရှည် အဓိကအရေးပါလျက်ရှိကြောင်း သတိမူသင့်ပါသည်။စိုက်ပျိုးရေးဧရိယာနှင့် မွေးမြူရေးဧရိယာများ တိုးချဲ့ခြင်း၊ လူနေထိုင်မှုအပါအဝင် အခြေခံအဆောက်အအုံများတိုးချဲ့ခြင်း၊ စီးပွားဖြစ် သစ်များ ထုတ်လုပ်ခြင်း၊ တရားမဝင် သစ်ခိုး ထုတ်ခြင်း၊ လောင်စာထင်း ထုတ်လုပ်ခြင်း၊ ရွှေ့ပြောင်းတောင်ယာစနစ်တည်ရှိခြင်း စသည် တို့ကြောင့် သစ်တောများသည် ပြုန်းတီးလျက်ရှိသည်။ သတ္တု လုပ်ငန်းများ တိုးချဲ့ခြင်းကြောင့် လည်း ပတ်ဝန်းကျင် ထိခိုက်ပျက်စီးလာလျက်ရှိပြန်ပါသည်။နိုင်ငံတော်အစိုးရက သစ်တောကာကွယ်ခြင်း၊ ပြန်လည်တည်ထောင်ခြင်းနှင့် စိုက်ခင်း အစီအစဉ်များ ဆောင်ရွက်လျက်ရှိသော်လည်း ဝန်ထမ်းများ၏ အဂတိလိုက်စားမှု၊ အကျင့်ပျက်မှု များကြောင့်လည်းကောင်း ထင်းအစားထိုးလောင်စာ ရောင်းချနိုင်သော စွမ်းအင်ဈေးကွက် (လောင်စာတောင့်ထုတ်လုပ်ခြင်း၊ ရေနံဆီထုတ်လုပ်ခြင်း ကို မထူထောင်နိုင်သေးခြင်း၊ ရွှေ့ပြောင်းတောင်ယာစနစ်ကို ထိရောက်စွာအစားမထိုးနိုင်သေးခြင်းတို့ကြောင့်လည်းကောင်း၊ အစိုးရ၏ လုပ်ဆောင်ချက်မှာ အောင်မြင်မှုများ မရရှိဘဲ ဖြစ်လျက်ရှိနေပါသည်။ မူဝါဒအနေဖြင့်လည်း အရေးကြီးသော မြေအသုံးချမှု (Lond Use Policy) ကို ယခုထက်တိုင် မချမှတ်နိုင်သေးဘဲ ဖြစ် လျက်ရှိပါသည်။ ယင်းကိစ္စ၏အရေးပါမှုကို နိုင်ငံတော်သမ္မတကလည်း ထောက်ပြလမ်းညွှန်ခဲ့ ပြီးဖြစ်ပါသည်။နိုင်ငံတော်၏သဘာဝသယံဇာတအရင်းအမြစ်များသည် ပြည်သူအားလုံး ဘုံပိုင်ဆိုင် သော ပစ္စည်းများဖြစ်ရာ ထုတ်ယူအသုံးချရာ၌ လူအများ၏အကျိုးစီးပွား၊ လူ့အဖွဲ့အစည်း၏ အကျိုးစီးပွားများအတွက် ဖြစ်ရပါမည်။ ထို့ပြင် ရေရှည်မျှော်မှန်းချက် ထားရှိ၍ လက်ငင်း အကျိုးအတွက်သာမက နောင်လာမည့်မျိုးဆက်သစ်များအတွက် အကျိုးရှိရန် ထည့်သွင်း စဉ်းစားရမှာ ဖြစ်ပါသည်။ထို့ကြောင့် ပုဂ္ဂလိကများကို လုပ်ကိုင်ခွင့်ချထားရာ၌ ပတ်ဝန်းကျင် မထိခိုက်ရအောင် ရေရှည်အသုံးချနိုင်အောင် ဥပဒေစည်းကမ်းများဖြင့် တိတိကျကျ ကန့်သတ် ထားသင့်ပါသည်။ ထုတ်ယူအသုံးပြုပြီးလျှင် ပတ်ဝန်းကျင်ကို ကောင်းကျိုးပြုသာ လုပ်ငန်းတစ်ခုခုကိုလည်း မဖြစ်မနေ အစားထိုး လုပ်ကိုင်စေသင့်ပါသည်။ saop:28cio@ap: (Special Programs)အမျိုးသားစီမံကိန်း၌ နှစ်ရှည်မျှော်မှန်းချက်များနှင့် ကာလတိုရည်မှန်းချက်များရှိမည် ဖြစ်ရာ (၅)နှစ်စီမံကိန်းကဲ့သို့သော ကာလတိုရည်မှန်းချက်များကို ပြည်သူအများစုက စိတ်ဝင်စား ကြပါသည်။ ထို့ကြောင့် ကာလတိုစီမံကိန်း၌ ကဏ္ဍအလိုက်သာမက ပြည်သူအများနှင့် သက်ဆိုင်သော အထူးလုပ်ငန်းစဉ်များကိုလည်း သီးခြားရှင်းလင်းစွာ ဖော်ပြသင့်ပါသည်။ ဥပမာအားဖြင့် အုပ်ချုပ်ရေးယန္တရားကို ပြုပြင်ဖွဲ့စည်းရေး၊ လာဘ်ပေးလာဘ်ယူမှု၊ အဂတိလိုက်စားမှု ပပျောက်ရေး၊ တရားဥပဒေစိုးမိုးမှု၊ စည်းကမ်းလိုက်နာမှုခိုင်မာရေး၊ ဆင်းရဲမှုလျော့နည်းကျဆင်းရေး၊ အလုပ် အကိုင် အခွင့်အလမ်းများ ပိုမိုဖွံ့ဖြိုးလာရေး၊ ကုန်ဈေးနှုန်းတည်ငြိမ်ရေး၊ လူမှုအဖွဲ့အစည်းများ (Civil institution) ရှင်သန်ဖွံ့ဖြိုးရေး၊ နိုင်ငံတော်၏စီးပွားရေးအဖွဲ့အစည်းများကို ပြန်လည်ပြုပြင် ဖွဲ့စည်းရေး၊ ဆန်စပါးပို့ကုန် နှစ်ဆတိုးတက်ရေး စသည့် Programs များကို ကာလတိုအတွင်း နှစ်စဉ်မည်သို့ ရည်မှန်းချက်ထား၍ အကောင်အထည်ဖော်မည်ကို ရှင်းလင်းဖော်ထုတ်သင့် ပါသည်။ဒီအပိုဒ်ထဲမှာ အထူးလုပ်ငန်းစဉ်များဆိုတဲ့ အပိုဒ်ထဲမှာ ဒီပေးထားတဲ့ ဥပမာတွေဟာ ဒါ တချို့ပဲ ဖြစ်ပါတယ်။ ဒါ အမျိုးသား လွှတ်တော်ကိုယ်စားလှယ်များအနေနဲ့ ထပ်မံ ဖြည့်စွက် ပြီးတော့ ဆွေးနွေးလို့လည်း ရပါတယ်။ ဥပမာ - မြို့နယ်ချင်းဆက်တွေ ခရိုင်ချင်းဆက် တွေ ပိုမိုကောင်းမွန်လာရေး စသည်ဖြင့်ပေါ့ ထည့်လို့ရပါသေးတယ်၊ အများ ကြီးရှိပါသေးတယ်။ နောက်တစ်ခါ ဆက်သွယ်ရေးနဲ့ပတ်သက်တဲ့ကဏ္ဍတွေ ပိုမိုဖွံ့ဖြိုးတိုးတက်လာရေး စသည်ဖြင့် ထည့်လို့ ရပါသေးတယ်။ တိုင်းဒေသကြီး၊ ပြည်နယ်စီမံကိန်းများထို့အပြင် တိုင်းဒေသကြီး ပြည်နယ်တို့၏ စီမံကိန်း များကိုလည်း ပြည်ထောင်စု၏ ပင်မစီမံကိန်းနှင့်ချိတ်ဆက်ပြီး မည်သို့အကောင်အထည်ဖော်မည်။ မည်သည့်တိုင်းဒေသကြီးနှင့် ပြည်နယ်တို့က ၄င်းတို့၏ဒေသထူးခြားချက်များနှင့်အညီ မည်ကဲ့သို့သော အထူးပြု စီမံကိန်း များကို အကောင်အထည်ဖော်သွားမည်။ ဥပမာ ချင်းပြည်နယ်၌ လက်ဖက်စိုက်ပျိုးရေး၊ နွားနောက် မွေးမြူရေး၊ ပဲခူးတိုင်း အနောက်ဖက်ခြမ်း၌ ယခင်က ပို့ကုန်ဆန်စပါးအတွက် အထူးပြု ဧရိယာ ဖြစ်ရာ မည်သို့သောဆန်စပါးမျိုးကို မည်မျှစိုက်ပျိုးမည်တို့ကို သီးခြားရေးဆွဲရမည် ဖြစ်ပါသည်။ တိုင်းဒေသကြီးနှင့် ပြည်နယ်တို့၏စီမံကိန်းသည် သာမန်ဒေသန္တရ စီမံကိန်းမျိုးမဟုတ် သည်ကို အထူးအလေးထား ဂရုပြုရန် လိုပါသည်။ နိုင်ငံတော်၏ အမျိုးသားစီမံကိန်းနှင့် တဆက်တစပ်တည်းဖြစ်သော်လည်း ငွေရေးကြေးရေးအရ၊ စီးပွားရေးအရ သက်ဆိုင်ရာ တိုင်းဒေသကြီး၊ ပြည်နယ်လွှတ်တော်နှင့် အစိုးရအဖွ���့တို့က တာဝန်ခံ၊ တာဝန်ယူသော စီမံကိန်းမျိုး ဖြစ်ရန် လိုအပ် ပါသည်။ တစ်နှစ်၊ နှစ်နှစ်အတွင်း မဖြစ်သေးပါက (၅)နှစ်အတွင်း ပုံပေါ်အောင် ကြိုးစားသွားရပါမည်။ သို့မှသာ မည်သည့် တိုင်းဒေသကြီးနှင့် ပြည်နယ်တို့သည် မည်သည့်နှစ်၌ ဘတ်ဂျက်လိုငွေအတွက် ပြည်ထောင်စုထံမှ အထောက်အပံ့ရယူမှု လွတ်ကင်းမည် ဆိုသည့် အထောက်အပံ့နှင့် ကြွေးမြီပြဿနာကို ပါ ၄င်းတို့ကိုယ်တိုင် စဉ်းစားဖြေရှင်းလာမှာ ဖြစ်ပါသည်။ တစ်နည်းအားဖြင့် Bottom up Initiative ကို ပျိုးထောင်ရာလည်း ရောက်စေပါသည်။ အုပ်ချုပ်ရေးယန္တရားတောင့်တင်းသန့်ရှင်းရေး အမျိုးသားစီမံကိန်း ရည်ရွယ်ချက်များကို သတ်မှတ်ကာလများအတွင်း ပြည့်မီ ကျော်လွန်စွာ ဖြည့်ဆည်းရေး၊ ဘက်စုံကဏ္ဍစုံမှ အရှိန်အဟုန်မြို့ရှိ အစဉ်ဖွံ့ဖြိုးတိုးတက်ရေး တို့အတွက် လက်တွေ့ ဦးစီး၊ ဦးဆောင် တာဝန်ခံအကောင်အထည် ဖော်မည့် အဖွဲ့အစည်းသည် နိုင်ငံတော်အုပ်ချုပ်ရေးယန္တရာဖြစ်ပါသည်။ လက်ရှိအုပ်ချုပ်ရေးယန္တရား၏လှုပ်ရှားလုပ်ကိုင်မှုသည် နိုင်ငံတော်၏ နိုင်ငံရေးပြောင်းလဲမှုအရှိန်အဟုန်ကို လိုက်မမီသည်သာမက စီးပွားရေး ပြုပြင် ပြောင်းလဲမှုကိုပင် တံ့ နှေးစေပြီး ဖွံ့ဖြိုးတိုးတက်မှုနှင့် သဟဇာတဖြစ်မှုများကိုပါ ဟန့်တား လျက် ရှိပါသည်။ ဌာနတိုင်း၊ နေရာတိုင်း၌ လာဘ်စားမှု၊ အဂတိလိုက်မှုများ ဖြစ်ပေါ်လျက် ရှိသည် ဟုဆိုရမည်ဖြစ်သကဲ့သို့ စီမံအုပ်ချုပ်မှုမှာလည်း သာမန်အားနည်း ချို့ယွင်းမှုများအပြင် တာဝန် မခံမှု၊ မျက်နှာလွှဲမှု၊ လုပ်ငန်းအတတ်ပညာချို့ငဲ့နေမှု စသည်များလည်း ပေါင်းစည်းဖြစ်ပေါ် လျက် ရှိပါသည်။ ထို့အပြင် ဖွဲ့စည်း တာဝန်ပေးမှုအရ ဝန်ကြီးဌာနများရော၊ ဝန်ထမ်းအဖွဲ့အစည်းများပါကျစ်လစ်မှုမရှိ ဖောင်းပွဖောင်းကားလျက် ရှိပါသည်။ ဥပဒေပြုမှုနှင့် အုပ်ချုပ်မှု အရ လုပ်ပိုင်ခွင့် ရှိနေသော တိုင်းဒေသကြီးများနှင့် ပြည်နယ်များအနေဖြင့် ပြည်ထောင်စုအဆင့်၏ပ်ပိုင်ခွင့်နှင့်အတူယှဉ်တွဲ၍ သဟဇာတရှိရှိ မျှမျှတတဖြစ်ပေါ်ရေးကို လိမ္မာကျွမ်းကျင်စွာ ပေါင်းစပ် ညှိနှိုင်း အထောက်အကူ ပြုနိုင်သည့်စွမ်းအား (Cqpacity) ရှိရန်မှာလည်း အထူးအလေးထား လေ့ကျင့် ရဦးမှာ ဖြစ်ပါသည်။ မျှောလိုက်နေသည့် လက်ရှိပုံစံမျိုးကို ပြုပြင်ပြောင်းလဲရပါမည်။ ယင်းသို့ ဖြစ်ပျက်နေသည့် အုပ်ချုပ်ရေးမဏ္ဍိုင်၏အားနည်းမှုကို တွန်းတွန်း တိုက်တိုက် အလေးထား မပြုပြင်နိုင်ပါက နိုင်ငံရေးနှင့်စီးပွားရေးတို့၌ မလိုလားအပ်သော ပြဿနာများ ဖြစ်လာနိုင်ပါသည်။ သန့်ရှင်းသောအစိုးရနှင့် ကောင်းမွန်သောအုပ်ချုပ်မှုစနစ်ကို နိုင်ငံတော် သမ္မတကြီး လမ်းညွှန်သည့်အတိုင်း လက်တွေ့ကျကျ စီမံချက်ရှိရှိ အကောင်အထည်ဖော်ရ ပါမည်။ အမျိုးသားစီမံကိန်း၏ ရည်မှန်းချက်အဖြစ် ချမှတ်၍ လာဘ်ပေးလာဘ်ယူမှု၊ အကျင့်ပျက် မှုတို့ကို ထိရောက်စွာတိုက်ဖျက်ရေး၊ စီမံအုပ်ချုပ်မှုစနစ်ဟောင်းကို ပြုပြင်ပြောင်းလဲ၍ လုပ်ရည် ကိုင်ရည် (Efficiency) ရှိသော၊ ထိရောက်အကျိုးဖြစ်ထွန်းမှု၊ (Effectiveness) ရှိသော၊ ချင့်ချိန်တွက်ဆခြိုးခြံမှု (Economy) ရှိသော၊ ပြည်သူ့အပေါ် သစ္စာရှိသည့် အုပ်ချုပ်မှုယန္တရား ဖြစ်ပေါ်ရေးတို့ကို လေးငါးနှစ်အတွင်း အမြန်တည်ဆောက်ရန် လိုအပ်ပါသည်။ Quick Win ဖြစ်ရပါမည်။ အစိုးရဝန်ထမ်း ယန္တရားထက်မြက်အပေါ်မှီတည်၍ Civil Institution များလည်း ဖွံ့ဖြိုးအားကောင်းလာမှာ ဖြစ်ပါသည်။ထို့ကြောင့် အုပ်ချုပ်ရေးယန္တရားကို အသွင်သဏ္ဌာန် အရရော၊ အနှစ်သာရအရပါ မြန်မြန်ပြုပြင်ပြောင်းလဲ အကောင်အထည်ဖော်နိုင်မှသာ ပြည်သူများ၏ တောင့်တချက်နှင့်လည်း ကိုက်ညီပြီး ပြည်သူ့ထောက်ခံမှုရရှိမည်ဖြစ်သည့်အတွက် လာမည့်နှစ်တိုအတွင်း အုပ်ချုပ်ရေး ယန္တရားကို သန့်ရှင်းအောင်၊ တောင့်တင်းအောင်၊ စွမ်းရည်ထက်မြက်အောင် ပြုပြင်ပြောင်းလဲ သင့်ပါကြောင်း၊ အထူးသဖြင့် ဌာနဆိုင်ရာ အကြီးအကဲအဆင့်၊ ဒုတိယအကြီးအကဲအဆင့်၊ ညွှန်ကြားရေးမှူးနှင့် ဒုတိယညွှန်ကြားရေးမှူး အဆင့် စသည့် အုပ်ချုပ်ရေးယန္တရား၏ အဓိက မောင်းနှင်အင်အားစုကို အထူးကြပ်မတ်ပြုပြင် သင့်ပါကြောင်း အလေးထား တင်ပြအပ်ပါသည်။အမျိုးသားစီမံကိန်းရေးရာကော်မတီသည် အမျိုးသားဘက်စုံဖွံ့ဖြိုးတိုးတက်စေမံကိန်း ကို ပြည့်ပြည့်စုံစုံရေးဆွဲနိုင်ရန်အတွက် ပြည်ထောင်စုအစိုးရအား ပြည်ထောင်စုလွှတ်တော်မှ တစ်ဆင့် အကြံပြုတင်ပြခြင်းဖြစ်ပါသည်။လက်တွေ့ကျကျ ပြည့်ပြည့်စုံစုံ ရေးဆွဲရာ၌ ကမ္ဘာ့ဘဏ်မှ သတ်မှတ်ထားသော Development Key Indicators များနှင့်အညီ ကုလသမဂ္ဂထောင်စုနှစ် ရည်မှန်းချက်များ၊ အာဆီယံရည်မှန်းချက်များနှင့် လိုက်လျောညီသည့် အဆင့်အတန်း (Quality) ရှိသော ကိုယ်ပိုင် အမျိုးသားဘက်စုံဖွံ့ဖြိုးရေး စီမံကိန်းဖြစ်အောင် ညှိနှိုင်းစိစစ်အပင်ပမ်းခံ ကြိုးပမ်းရေးဆွဲရမည့် ပြည်ထောင်စု အစိုးရ၏ လုပ်ငန်းတာဝန်ကြီးမားမှုကိုလည်း မှန်းဆ၍ရပါသည်။ ဤအကြံပြုချက် များသည် နိုင်ငံတော်နှင့် ပြည်သူတို့၏ အကျိုးစီးပွားဖြစ်ထွန်းရေးအတွက် ကြိုးပမ်းဆောင်ရွ က် ရာ၌ အတိုင်းအတာတစ်ရပ်အထိ ပြည်ထောင်စုအစိုးရအား အထောက်အကူပြုနိုင်ရန် ဖြစ်ပါသည်။အမျိုးသားလွှတ်တော်က ဤအကြံပြုချက်စာတမ်းကို သဘောတူပါက ပြည်ထောင်စု လွှတ်တော် အစည်းအဝေး၌ ပြည်ထောင်စုအစိုးရအား နိုင်ငံတော်၏ အမျိုးသားဘက်စုံဖွံ့ဖြိုး တိုးတက်ရေးစီမံကိန်းရေးဆွဲရနှင့် ယင်းသို့ရေးဆွဲသည့်အခါ ဤစာတမ်းအကြံပြုချက်များလည်း အလေးထားထည့်သွင်းစဉ်းစားရန် ဆက်လက် အဆိုပြု တင်ပြသွားပါမည်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ အမျိုးသားစီမံကိန်း ရေးရာ ကော်မတီရဲ့ ကိုယ်စား အမျိုးသားဖွံ့ဖြိုးတိုးတက်ရေးစီမံကိန်းဆိုင်ရာ အကြံပြုချက်များကို တင်ပြလို့ ပြီးပါပြီ ခင်ဗျာ။ ကျေးဇူးတင်ပါတယ်။</speech>
<speech type="speaker">တင်သွင်းသွားတဲ့ အစီရင်ခံစာကို အမျိုးသားလွှတ်တော်၌ လက်ခံ ဆွေးနွေးရန် ထောက်ခံမယ့်သူရှိပါက ဆောင်ရွက်ဖို့ ဖြစ်ပါတယ်</speech>
<speech><mp id="152">ဦးရှုမောင်၊ ရှမ်းပြည်နယ်၊ မဲဆန္ဒနယ်အမှတ် (၈)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီး၊ အမျိုးသားလွှတ်တော်ကိုယ်စားလှယ်တော်ကြီးများ၊ အထူး ဖိတ်ကြားထားသော ဧည့်သည်တော်ကြီးများခင်ဗျား။ ကျွန်တော်ကတော့ ရှမ်းပြည်နယ်၊ မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးရှုမောင် ဖြစ်ပါတယ်။ ဒီကနေ့ အမျိုးသားလွှတ်တော် အမျိုးသား စီမံကိန်းရေးရာ၊ အမျိုးသားဖွံ့ဖြိုးတိုးတက်ရေးစီမံကိန်းဆိုင်ရာ အချက်အလက်များ၊ အကြံပြုချက်များကို ကိုယ်စားလှယ်ကြီးများက တင်ပြသွားပြီး ဖြစ်ပါတယ်။ ဤဆွေးနွေးချက်များကို လွှတ် တော်က လက်ခံဆွေးနွေးရန် ကျွန်တော် ထောက်ခံအပ်ပါတယ် ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင် ဗျား။ အမျိုးသား လွှတ်တော်၊ အမျိုးသားစီမံကိန်းရေးရာကော်မတီ၏ အစီရင်ခံစာကို လွှတ်တော် ကိုယ်စားလှယ် တစ်ဦးက ထောက်ခံသွားပါတယ်။ အဆိုမှာ အမျိုးသားဖွံ့ဖြိုးတိုးတက်ရေး စီမံကိန်းဆိုင်ရာ အကြံပြုချက် အစီရင်ခံစာ ဖြစ်ပါတယ်။ ဒါကြောင့် ၎င်းအစီရင်ခံစာကို လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒရယူပါမယ် အစီရင်ခံစာကို လက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါ သလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အစီရင်ခံစာကို လက်ခံဆွေးနွေးဖို့ သဘောမတူ တဲ့ လွှတ်တော် ကိုယ်စားလှယ်များ ရှိပါသလားခင်ဗျား။</speech>
<speech type="speaker">အစီရင်ခံစာကို လက်ခံဆွေးနွေးဖို့ သဘောမတူတဲ့ လွှတ်တော် ကိုယ်စားလှယ် မရှိတဲ့အတွက် ကော်မတီ ရဲ့ အစီရင်ခံစာကို လက်ခံ ဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">အစီရင်ခံစာကို ဆွေးနွေးမယ့် လွှတ်တော်ကိုယ်စားလှယ်များ ရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ် ထံ အမည်စာရင်း ပေးပို့ ကြဖို့ ဖြစ်ပါတယ်။</speech>
</report>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်(၁၁)ရက်မြောက်နေ့ အစည်းအဝေး ရပ်နားကြောင်းနှင့် (၁၂)ရက်မြောက်နေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော် စတုတ္ထပုံမှန်အစည်းအဝေး (၁၁)ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၁၂) ရက်မြောက်နေ့ကို ၂၀၁၂ ခုနှစ်၊ ဇူလိုင်လ ၂၃ ရက် (တနင်္လာနေ့) နံနက် ၁၀းဝဝ နာရီ အချိန်မှာ ဆက်လက် ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အမျိုးသားလွှတ်တော်ကိုယ်စားလှယ်များအားလုံး ပြန်လည် ထွက်ခွာနိုင်ပါပြီ ခင်ဗျား</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၁၁)ရက်မြောက်နေ့ အစည်းအဝေးကို ၁၁း၄၀ နာရီအချိန်တွင် ရပ်နားပါသည်။</p>
</postface>
</transcript>
</doc>
