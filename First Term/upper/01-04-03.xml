<doc>
<docinfo>
<docno>01-04-03.xml</docno>
<pdf>01-04-03.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး တတိယနေ့ အစည်းအဝေးမှတ်တမ်း</title>
<date value='06-07-2012'>၁၃၇၄ ခုနှစ်၊ ပထမဝါဆိုလပြည့်ကျော် ၃ ရက် (၂၀၁၂ ခုနှစ်၊ ဇူလိုင်လ ၆ ရက်) (သောကြာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး တတိယနေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်း မော် ၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ တတိယနေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး တတိယနေ့မှာ အမျိုးသား လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၂၃)ဦးရှိပြီး ဒီကနေ့ အစည်းအဝေးကို (၂၁၁)ဦး တက်ရောက်ပါတယ် အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၄.၆၂) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၄ ၊ နည်းဥပဒေခွဲ (ခ)အရ ပထမ အကြိမ် အမျိုးသားလွှတ်တော် စတုတ္ထပုံမှန်အစည်းအဝေးရဲ့ တတိယနေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော်ကိုယ်စားလှယ်တစ်ဦးက သော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင် ယခုခွင့်ပန်ကြားဖို့ ဖြစ်ပါတယ်။</speech>
<speech type="speaker">ဦးခင်မောင်ရီ ဧရာဝတီတိုင်းဒေသကြီး မဲဆန္ဒနယ်အမှတ် (၆) တင်ပြဖို့ ဖြစ်ပါတယ်</speech>
<speech><mp id="162">ဦးခင်မောင်ရီ ဧရာဝတီတိုင်းဒေသကြီး မဲဆန္ဒနယ်အမှတ်၆)</mp>လေးစားအပ် ပါသော အမျိုးသားလွှတ်ကွဲက္ကဋ္ဌကြီးခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ် (၄)မှ အမျိုးသားလွှတ်တော် ကိုယ်စားလှယ် ဦးညွန့်လှိုင် ဟာ အရေးကြီးသော ကိုယ်ရေးကိုယ်တာကိစ္စများ ရှိနေပါသဖြင့် ယနေ့၆-၇-၂၀၁၂ ရက်နေ့ (၁)ရက်ကို အမျိုးသားလွှတ်တော် တက်ရောက်ခြင်းမှ ခွင့်ပြုနိုင်ပါရန် ၎င်း၏ကိုယ်စား ကျွန်တော် ဦးခင်မောင်ရီ ဧရာဝတီတိုင်းဒေသကြီး မဲဆန္ဒနယ် အမှတ်(၆)မှ လေးစားစွာ တင်ပြအပ်ပါတယ်ခင်ဗျာ။ ကျေးဇူးတင်ပါတယ်။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးမိုးမြင့် တနင်္သာရီတိုင်းဒေသကြီး မဲဆန္ဒနယ်အမှတ် (၇) တင်ပြဖို့ ဖြစ်ပါတယ်</speech>
<speech><mp id="67">ဦးမိုးမြင့်၊ တနင်္သာရီတိုင်းဒေသကြီး မဲဆန္ဒနယ်အမှတ်၇)</mp>လေးစားအပ် ပါသော အမျိုးသား လွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ တနင်္သာရီတိုင်း ဒေသကြီး မဲဆန္ဒနယ်အမှတ်(၇)မှ အမျိုးသားလွှတ်တော် ကိုယ်စားလှယ် ဦးမိုးမြင့် ဖြစ်ပါတယ်။ တနင်္သာရီတိုင်းဒေသကြီး မဲဆန္ဒနယ်အမှတ် (၈)မှ အမျိုးသားလွှတ်တော် ကိုယ်စားလှယ် ဦးကျားမောင် ၏ကိုယ်စား ခွင့်ပန်ကြားခြား ဖြစ်ပါတယ်။ ဦးကျောမောင် သည် ကိုယ်တိုင်ဆောင်ရွက် ရမည့်ကိစ္စရှိပါသဖြင့် ၂၀၁၂ ဇူလိုင်လ ၆ ရက်နေ့ (၁)ရက်ကို ခွင့်အဖြစ် သတ်မှတ်ပေးနိုင်ပါရန် လေးစားစွာ တင်ပြအပ်ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဝင်းသိန်း ဧရာဝတီတိုင်းဒေသကြီး မဲဆန္ဒနယ်အမှတ် (၉) တင်ပြဖို့ ဖြစ်ပါတယ်</speech>
<speech><mp id="165">ဦးဝင်းသိန်း၊ ဧရာဝတီတိုင်းဒေသကြီး မဲဆန္ဒနယ်အမှတ်၉)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၉)မှ အမျိုးသားလွှတ်တော် ကိုယ်စားလှယ် ဦးဝင်းသိန်း ဖြစ်ပါတယ်။ ဧရာဝတီတိုင်းဒေသကြီး မဲဆန္ဒနယ်အမှတ် (၅)မှ အမျိုးသားလွှတ်တော် ကိုယ်စားလှယ် ဒေါက်တာဌေးဝင်း သည် ကိုယ်တိုင်ဆောင်ရွက်ရန် ကိစ္စရှိပါသဖြင့်၆-၇-၂၀၁၂ ရက်နေ့ (၁)နေ့အား ခွင့်အဖြစ် သတ်မှတ်ပေးပါရန် ဒေါက်တာဌေးဝင်း ၏ကိုယ်စား ခွင့်တိုင်ကြားခြင်း ဖြစ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးမှတ်ကြီး၊ မန္တလေးတိုင်းဒေသကြီး မဲဆန္ဒနယ်အမှတ် (၉) တင်ပြဖို့ ဖြစ်ပါတယ်</speech>
<speech><mp id="105">ဦးမှတ်ကြီး၊မန္တလေးတိုင်းဒေသကြီး မဲဆန္ဒနယ်အမှရီ၉)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးခင်ဗျား။ မန္တလေးတိုင်းဒေသကြီး မဲဆန္ဒနယ်အမှတ် (၁၀)မှ အမျိုးသားလွှတ်တော် ကိုယ်စားလှယ် ဦးခင်မောင်ဌေး သည် မိခင်၏နာရေးကိစ္စရှိပါသဖြင့် ဇူလိုင်လ ၆ ရက်နေ့အား ခွင့် (၁)ရက် အဖြစ် သတ်မှတ်ပေး ပါရန်မန္တလေးတိုင်းဒေသကြီး မဲဆန္ဒနယ် အမှတ်(၉) အမျိုးသားလွှတ်တော် ကိုယ်စားလှယ် ဦးမှတ်ကြီး က ဦးခင်မောင်ဌေး ရဲ့ ကိုယ်စား ခွင့်ပန်ကြားအပ်ပါသည်ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး တတိယနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ် ဦးရေဟာ(၂၂၃)ဦး၊ ယခင်က ခွင် ပန်ကြားသဖြင့် ခွင့်ပြု ထားသူ (၈)ဦး၊ ယနေ့ခွင့်ပန်ကြားထားသဖြင့် ခွင့်ပြုထားသူ (၄)ဦး ဖြစ်၍ အမျိုးသား လွှတ်တော်က စုစုပေါင်းခွင့်ပန်ကြား၍ ခွင့်ပြုထားသူ(၁၂)ဦး ဖြစ်ပြီး ခွင် မဲ့ပျက်ကွက်သူမရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေ ခွဲငယ်(၂)အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">အမျိုးသားလွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="Order">
<title>အမျိုးသားလွှတ်တော် ကိုယ်စားလှယ်များက ရခိုင်ပြည်နယ် ဒေသခံပြည်သူများအတွက် အလှူငွေ လှူဒါန်းခြင်းကို အမျိုးသားလွှတ်တော်က မှတ်တမ်း တင်ထားမည် ဖြစ်ကြောင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ရခိုင်ပြည်နယ်တွင် ဖြစ်ပေါ်နေသော အခြေအနေ အရပ်ရပ်ကြောင့် ဒေသခံပြည်သူများ၏ နေအိမ်များ၊ ပစ္စည်းဥစ္စာများ ပျက်စီးဆုံးရှုံးခဲ့ရသဖြင့် ပြည်သူများ လတ်တလော ရပ်တည်နိုင်ရေးအတွက် အမျိုးသားလွှတ်တော် သတ္တုနှင့်သယံဇာတရေးရာ ကော်မတီဥက္ကဋ္ဌ ဦးနေဝင်းထွန်း က အလှူငွေကျပ်သိန်း(၅၀၀)နှင့် ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးသို့ တက်ရောက်လာကြတဲ့ အမျိုးသားလွှတ်တော် ကိုယ်စားလှယ်များကလည်း မိမိတို့၏ နေ့တွက်စရိတ် ရရှိငွေများမှ (၃) ရက်စာကို လှူဒါန်းထားပါတယ်။ ဤကဲ့သို့ အလှူငွေများ လှူဒါန်းခြင်းအတွက် အမျိုးသားလွှတ်တော်က မှတ်တမ်းတင် ပါကြောင်း က���ညောပါတယ်။(ဩဘာသံများ)</speech>
</section>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်သို့ အမျိုးသားလွှတ်တော် ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာဖြစ်ပါတယ်။</speech>
<title>အင်းစိန်ခရိုင်၊ မြန်မာ့စီးပွားရေးဘဏ် အဆောက်အဦသစ် ဆောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာရန်ကုန်တိုင်းဒေသကြီး မဲဆန္ဒနယ်အမှတ် (၁၀)မှ ဦနု က အင်းစိန်ခရိုင်၊ မြန်မာ့စီးပွားရေးဘဏ် အဆောက်အဦသစ် ဆောက်လုပ်ပေးရန် အစီအစဉ် ရှိ/မရှိ နှင့်စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="142">ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ် (၁၀)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စု ဝန်ကြီးများ၊ လွှတ်တော် ကိုယ်စားလှယ်များအားလုံး နှလုံးစိတ်ဝမ်းအေးချမ်းကြပါစေလို့ မေတ္တာပို့ဆုတောင်းရင်းနဲ့ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော့်အနေနဲ့ ရန်ကုန်တိုင်းဒေသကြီး မဲဆန္ဒနယ် အမှတ်(၁၀) အင်းစိန်မင်္ဂလာဒုံက အမျိုးသားလွှတ်တော်ကိုယ်စားလှယ်ဖြစ်ပြီးတော့ သူတို့နဲ့တွေ့ဆုံတဲ့နေရာမှာ ရရှိခဲ့တဲ့ သူတို့ရဲ့ ဆန္ဒသဘောထားနဲ့ ထင်ဟပ်ပြီးတော့ ဒီမေးခွန်းကို တင်ပြခြင်း ဖြစ်ပါတယ်။ ရန်ကုန်တိုင်းဒေသကြီး အင်းစိန်မြို့ရှိ ခရိုင်မြန်မာ့စီးပွားရေဘဏ်ခွဲအား အင်းစိန်မြို့နယ်အတွင်းမှာ သင့်တော်တဲ့မြေနေရာကို သတ်မှတ်ရရှိ ပြီးတော့ ဘဏ် အသစ် တစ်ခုဆောက်လုပ်ပေးဖို့အတွက် အစီအစဉ် ရှိ /မရှိ တင်ပြ သွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ရန်ကုန်တိုင်းဒေသကြီး အင်းစိန်မြို့ဟာ ခရိုင်မြို့ ကြီး ဖြစ်သည့်အားလျော်စွာ လူဦးရေ များပြားစည်ကားလှတဲ့ မြို့ကြီးတစ်မြို့ ဖြစ်ပါတယ်။ အဲဒီမှာ ခရိုင်ဘဏ်ကြီးလည်း ဖွင့်လှစ်ထားပြီး ဖြစ်ပါတယ်။ ခရိုင် အဆင့်ဘဏ်ကြီး ဖွင့်လှစ်ထားရှိတဲ့နေရာမှာ စ��ပေါင်းရုံးအဖြစ်နဲ့ သတ်မှတ်ထားတဲ့ ရှေးဟောင်းအဆောက်အဦ ကြီးမှာ ဖွင့်လှစ်ထားတဲ့ ဘဏ်ကြီး ဖြစ်ပါတယ်။ ဒီ ဘဏ်ကြီးဟာ လွန်ခဲ့တဲ့ နှစ်ပေါင်း (၁၀၀)ခန့်က ဆောက်လုပ်ခဲ့တဲ့ ဘဏ်ကြီးဖြစ်ပြီးတော့ ဒီဘဏ်ကြီးရဲ့ နှစ်ထပ်အဆောက်အဦရဲ့ အောက်ထပ်မှာ ယခု ဖွင့်လှစ်ထားတဲ့ခရိုင်ဘဏ်ကို ထားရှိတာ ဖြစ်ပါတယ်။ ခရိုင်ဘဏ်ရဲ့ လက်ရှိအသုံးပြု နေတဲ့ အကျယ်အဝန်းကတော့ အလျားပေ (၁၀၅)ပေ၊ အနံ (၂၉)ပေ၊ အမြင့် (၁၈)ပေ ရှိပြီးတော့ ရှေးဟောင်းအဆောက်အဦတို့ရဲ့ သဘောသဘာဝအရ မကြာခဏဆိုသလို မျက်နှာကျက်နဲ့ နံရံများက အင်္ဂတေများ ကွာကျတဲ့ အန္တရာယ်များနဲ့လည်း ဝန်ထမ်းများဆုံဆည်းလျက်ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျားဘဏ်လုပ်ငန်းကြီးမားစွာဖြင့် အောင်မြင်နေတဲ့ ဘဏ်ကြီး တစ်ခု ဖြစ်တဲ့အတွက်ကြောင့် ဘဏ်ဝန်ထမ်းပေါင်း (၁၀၈) ဦး ခန့်မျှ တာဝန်ဆောင်ရွက်နေကြတာဖြစ်ပြီး ဒီဘဏ်ဝန်ထမ်းတွေသည်ပင်လျှင် ခွင့်ပြုထားတဲ့နေရာမှာ သူတို့ရဲ့ လုပ်ငန်းတွေ ဆောင်ရွက်ဖို့ အလွန်ကြပ်တည်းစွာ နေထိုင်ကြရတာ တွေ့ရှိ ရပါတယ်။ ဒီဘဏ်ကြီး ကိုတော့ဖြင့် လွန်ခဲ့တဲ့ အနှစ် (၅၀)ခန့်က ငှားရမ်းပြီးတော့ တစ်လကို (၁၃၆၈)ကျပ် ပေးပြီးတော့ ငှားရမ်းပြီးတော့ ဘဏ်ကို ဖွင့်လှစ်ထားတာ ဖြစ်ပါတယ်။ ယခုအခါမှာ ဒီဘဏ်မှာ လာရောက်ပြီးတော့ ဘဏ်လုပ်ငန်း ဆောင်ရွက်ကြတဲ့ ပြည်သူ၊ ဆက်သွယ်ကြတဲ့ ပြည်သူ လူထုအတွက်ပါ ဒီဘဏ်ဝန်ထမ်းမှာ ကြပ်တည်းနေတဲ့ အခြေအနေများကြောင့် ဝင်ထွက်သွားလာ ဖို့ပင်လျှင် အလွန်အခက်အခဲနဲ့ ကြုံတွေ့နေရကြောင်း တွေ့ရှိရပါတယ်။ ကျွန်တော့်အနေနဲ့ မဲဆန္ဒနယ် အင်းစိန်ကို လွှတ်တော်အတွေ့အကြုံများ ရှင်းလင်းဆုံဆည်းဖို့ သွားရောက်တဲ့အခါမှာ အင်းစိန်ခရိုင်မှာရှိတဲ့ မြန်မာ့စီးပွားရေးဘဏ်ခွဲကို မြို့နယ်အတွင်းမှာ သင့်တော်တဲ့မြေနေရာရရှိအောင် ဖန်တီးပြီးတော့ ဘဏ်အသစ်တစ်ခု ဆောက်လုပ်ပေးရန် မဖြစ်မနေ လိုအပ်ပါကြောင်း တင်ပြချက်တစ်ခု ပါရှိခဲ့ပါတယ်။ အင်းစိန်ခရိုင် မြန်မာ့စီးပွားရေးဘဏ်သစ် ဆောက်လုပ်ရေး အတွက် သင့်တော်မည့် မြေနေရာရရှိရေးကိုလည်းပဲ ဌာနဆိုင်ရာအဆိုပါဘဏ် တာဝန်ရှိ ပုဂ္ဂိုလ်များက မိမိတို့ဌာန အလိုက် အကြိမ်ကြိမ်တင်ပြခဲ့ဘူးကြောင်းလည်း သိရှိရပါတယ်။ အခု မိမိအနေနဲ့ အဆိုပါဘဏ်ခွဲ ဆောက်လုပ်တဲ့အခါမှာ မြေနေရာရရှိဖို့အတွက်လည်း ရန်ကုန်တိုင်း ဒေသကြီး အစိုးရအဖွဲ့အား သင့်လျော်သည့်နေရာတစ်ခု သတ်မှတ်ပေးနိုင်ပါရန်အလေးအနက်ထား တင်ပြတောင်းခံထားဆဲ လည်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ဘဏ္ဍာရေးနှင့်အခွန် ဝန်ကြီးဌာနအနေနဲ့ အခွန်ဝန်ကြီးဌာန အင်းစိန်ခရိုင်ဘဏ်မြေနေရာရရှိရေး၊ ဘဏ်အသစ်ဆောက်လုပ်ရေးတို့အတွက် လိုအပ်သလို ညှိနှိုင်းဆက်စပ် ဆောင်ရွက်အကောင်အထည်ဖော်ပေးနိုင်ပါရန် အများပြည်သူ လိုလားလျက်ရှိပါကောင်း တင်ပြလိုပါတယ်။ အထူးသဖြင့် လက်ရှိအနေအထား တင်ပြချက်များ အရ အင်းစိန်ရဲ့ ဗဟိုလမ်းနဲ့ ဘူတာရုံလမ်းထောင့်မှာရှိတဲ့ မီးရထားဝင်း မြေနေရာဟာ လွတ်နေတဲ့ မီးရထားဌာနက အသုံးမပြုတဲ့ မြေလွတ်ကြီးတစ်ခု ရှိနေပါတယ်။ အဆိုပါမြေနေရာဟာ မီးရထား ဝန်ကြီးဌာနအနေနဲ့ ဆက်သွယ်သွားလိုက်တဲ့အသုံးချနိုင်တဲ့ အနေအထား မပြုနိုင်တဲ့နေရာ ရှိနေကြောင်း တွေ့ရပါတယ်။ မီးရထားဝန်ကြီးအနေနဲ့ သယ်ယူပို့ဆောင်ရေး နဲ့ နိုင်ငံ့အကျိုး သယ်ပိုးဆောင်ရွက်နေသလို ဘဏ်လုပ်ငန်းနဲ့ ဆောင်ရွက်နေကြတဲ့ နိုင်ငံအတွက် အရေးကြီးတဲ့ အချိန် နိုင်ငံ့အကျိုးပြုလုပ်ငန်းများ ဆောင်ရွက်နေကြတဲ့အချိန်အခါမှာ နိုင်ငံ့အကျိုးသယ်ပိုးနေတဲ့ ဘဏ် မြေနေရာရရှိရေးအတွက် မီးရထားဝင်း ပိုင်ဆိုင်တယ်ဆိုတဲ့မြေကို ဘ ဏ္ဍာရေးနှင့်အခွန် ဝန်ကြီးဌာနက မီးရထားဝန်ကြီးဌာနနဲ့ ညှိနှိုင်းဆောင်ရွက်မယ်ဆိုရင် သင့်လျော်မည့် မြေနေရာ ဖြစ်ကြောင်းကိုလည်း အများပြည်သူက တင်ပြလာပါတယ်။ သို့ပါ၍ ဘဏ္ဍာရေးနှင့်အခွန် ဝန်ကြီးဌာနအနေဖြင်အင်းစိန်ခရိုင်မြန်မာ့စီးပွားရေးဘဏ်အဆောက်အဦအသစ်ဆောက်လုပ်နိုင်ရေး မြေနဲ့ဘဏ်အဆောက်အဦ ရရှိရေးအတွက် ဆောင်ရွက်ပေးနိုင်ရန် အစီအစဉ် ရှိ /မရှိနဲ့ အစီအစဉ်ရှိပါက မည်သည့်အချိန်တွင် ဆောင်ရွက်ပေးနိုင်မည်ကို ဖြေကြားပေးနိုင်ပါရန် လေးစားစွာ တင်ပြမေးမြန်းအပ်ပါတယ်ခင်ဗျား။ ကျေးဇူးများစွာ တင်ပါတယ်။</speech>
<speech type="speaker">မေးခွန်းနဲ့ပတ်သက်ပြီး ဘဏ္ဍာရေးနှအခွန်ဝန်ကြီးဌာန၊ ဒုတိယဝန်ကြီးက ဖြေကြားပေးဖို့ ဖြစ်ပါတယ်</speech>
<speech><agency id="87">ဦးဝင်းသန်(ဒုတိယဝန်ကြီး ဘဏ္ဍာရေးနှင့်အခွန်ကြီးဌာန်)</agency>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ အားလုံးကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနဲ့ပြည့်စုံပါစေကြောင်း ဆုမွန်ကောင်း တောင်းရင်း နှုတ်ခွန်းဆက်သဂါရဝပြုအပ်ပါတယ်။ ကျွန်တော်တို့ ရန်ကုန်တိုင်း ဒေသကြီး မဲဆန္ဒနယ်အမှတ် (၁၀)မှ အမျိုးသားလွှတ်တော် ကိုယ်စားလှယ် ဦးနု မေးမြန်းတဲ့ အင်းစိန်ခရိုင်၊ မြန်မာ့စီးပွားရေးဘဏ်၊ အဆောက်အဦသစ် ဆောက်လုပ်ပေးနိုင်ရန် အစီအစဉ် ရှိ/မရှိကို ပြန်လည် ရှင်းလင်းဖြေကြားသွားမှာ ဖြစ်ပါတယ်။ အမျိုးသားလွှတ်တော် ကိုယ်စားလှယ်ကြီး တင်ပြထားတဲ့အတိုင်းပဲ အင်းစိန်ခရိုင်ဘဏ်ခွဲဟာ ဝန်ထမ်းအင်အား ၊ လုပ်ငန်းပမာဏနှင့် လက်ရှိအဆောက်အဦမှာ ကျဉ်းမြောင်းကြပ်တည်းစွာနဲ့ ကျွန်တော်တို့ လုပ်ငန်းများကို ဆောင်ရွက်ပေးနေရတဲ့အတွက် ဝန်ထမ်းများနှင့်ဘဏ်ကို လာရောက်ဆက်သွယ်ဆောင်ရွက်နေတဲ့ Customers များအတွက် အခက်အခဲများ ဖြစ်ပေါ်လျက်ရှိနေတဲ့အတွက် ဘဏ်ခွဲ အဆောက်အဦသစ် လိုအပ် တာ တကယ့်ပကတိအခြေအနေအမှန်ပဲ ဖြစ်ပါတယ်။</speech>
<title>အမျိုးသားလွှတ်တော် ကိုယ်စားလှယ်ကြီး တင်ပြထားတဲ့အတိုင်းပဲ အင်းစိန်ခရိုင် ဘဏ်ခွဲဟာ အင်းစိန်မြို့နယ် အထွေထွေအုပ်ချုပ်ရေးဦးစီးဌာန ရုံးဝင်းအတွင်းမှာရှိတဲ့ နှစ်ထပ်အဆောက်အဦ၏ အောက်ထပ်မှာ (၁၀၅ ပေ x ၂၉ ပေ)အကျယ်အဝန်းနှင့် (၃၈ ပေ x ၁၉ ပေ) အကျယ်အဝန်းရှိတဲ့ အခန်း (၂) ခန်းကို ကျွန်တော်တို့ ငှားရမ်းဖွင့်လှစ်ပြီးတော့ ဝန်ထမ်း ဦးရေ (၉၆) ဦးနဲ့ ငွေစုဘဏ် စာရင်းရှင်ဦးရေ(၁၇၀၇၅)၊ စာရင်းသေဦးရေ(၇၃၁၁၅)နဲ့ နိုင်ငံတော် စီးပွားရေး အဖွဲ့ အစည်းများ၏ စာရင်းဦးရေ (၂၅)၊ အစိုးရအဖွဲ့အစည်းများ စာရင်းဦးရေ (၁၄၃)တို့ကို လက်ခံဆောင်ရွက်ပေနေရပြီးတော့ ကျွန်တော်တို့ ပင်စင်စားဦးရေဟာလည်စုစုပေါင်း (၃၀၀၀၀)ကျော်ကို ကျွန်တော်တို့ ဘဏ်ဝန်ဆောင်မှုလုပ်ငန်းများ လက်ရှိအနေအထားအရ ဖြည့်ဆည်း ဆောင်ရွက်ပေးလျက် ရှိနေပါတယ်။ မြန်မာ့စီးပွားရေးဘဏ်အနေနဲ့ ဘဏ်နှင့် လာရောက်ဆက်သွယ် ဆောင်ရွက်တဲ့ Customers များ ဝင်ထွက်သွားလာမှုနဲ့ ဘဏ်လုပ်ငန်း ဆောင်ရွက်မှုများကို လက်ရှိနေရာမှာပဲ အခု လောလောဆယ် အတတ်နိုင်ဆုံး ကြိုးစားပြီး အဆင်ပြေချောမွေ့စွာနဲ့ ဝန်ဆောင်မှုပေး နေရပါတယ်။ သို့သော်လည်း အင်းစိန်ခရိုင်ဘဏ်ခွဲကို ကျွန်တော်တို့ ယခုထက်ပိုမိုကြီးမား ကျယ်ဝန်းပြီး ဘဏ်နဲ့ဆက်သွယ် ဆောင်ရွက်တဲ့သူတွေ သက်တောင့်သက်သာရှိစေမယ့် ဘဏ်အဆောက်အဦသစ်တစ်ခု ဆောက်လုပ်ပေးဖို့ကိုလည်း ကျွန်တော်တို့ သက်ဆိုင်ရာဌာနများ၊ ဒေသအာဏာပိုင် အဖွဲ့အစည်းများနဲ့ အခွင့်အခါရရှိတိုင်းမှာ ကြိုးစားအားထုတ်ပြီးတော့ဆောင်ရွက်ပေးလျက် ရှိနေပါတယ်။ ဒါပေမဲ့ ကျွန်တော် တို့ လောလောဆယ် အင်းစိန်မြို့နယ် အတွင်းမှာ သင့်တော်တဲ့ မြေနေရာ ဆောင်ရွက်ရာမှာ လိုအပ်ချက်များ ရှိနေဆဲပဲ ဖြစ်ပါတယ်။ သင့်တော်တဲ့မြေနေရာကို ရှာဖွေမရရှိနိုင်သေးတဲ့အတွက်ကြောင့်သာ အခုလို ကျွန်တော်တို့ အင်းစိန်မြို့နယ် အထွေထွေအုပ်ချုပ်ရေးဦးစီးဌာန ရုံး ဝင်းအတွင်းမှာရှိတဲ့ စုပေါင်းရုံးအတွင်းမှာ ဘဏ်ကို ဆက်လက်ဖွင့်လှစ်ပြီးတော့ လုပ်ဆောင်နေရဆဲပဲ ဖြစ်ပါတယ်။ ဒါကြောင့်မို့လို့ အမျိုးသားလွှတ်တော်ကိုယ်စားလှယ်ကြီး တင်ပြထားတဲ့အတိုင်း အင်းစိန်ဘဏ်ခွဲ အဆောက်အဦသစ် ဆောက်လုပ်ဖို့အတွက် ကျွန်တော်တို့ လုံခြုံ ရေး လည်း ကောင်းပြီး အချက်အချာကျတဲ့ အင်းစိန်ရဲ့ တစ်နေရာမှာ သင့်တော်တဲ့မြေနေရာ အကျယ်အဝန်း ရရှိဖို့နဲ့ ဒီ ဘဏ်ခွဲ အဆောက်အဦသစ် ဆောက်လုပ်ဖို့ ရန်ပုံငွေ တင်ပြတောင်းခံပြီးတော့ ရန်ပုံငွေရရှိတဲ့အခါမှာ၊ မြေနေရာရရှိတဲ့အခါမှာ ဘဏ်ခွဲအဆောက်အဦသစ်ကို ကျွန်တော်တို့ အမြန်ဆုံး ကြိုးစားပြီးတော့ အကောင်အထည်ဖော် ဆောက်လုပ်ပေးသွားမှာဖြစ်ကြောင်း ပြန်လည် ရှင်းလင်းဖြေကြားအပ်ပါတယ်။အားလုံး ကျေးဇူးတင်ပါတယ်ခင်ဗျား။ မင်္ဂလာဒုံမြို့နယ်၊ ရွှေနံ့သာစံပြတွင်ရှိသည့် အားကစားဝန်ကြီးဌာနပိုင် မြို့နယ်ပြည်သူ့ အားကစားကွင်းအား ပြည်သူ့အားကစား ဖွံ့ဖြိုးတိုးတက်ရေးအတွက် အဆင့်မြင့် ပြုပြင်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၁၀)မှ ဦးနု က မင်္ဂလာဒုံမြို့နယ်၊ ရွှေနံ့သာစံပြတွင်ရှိသည့် အားကစားဝန်ကြီးဌာနပိုင် မြို့နယ်ပြည်သူ့အားကစားကွင်းအား ပြည်သူ့အားကစား ဖွံ့ဖြိုးတိုးတက်ရေးအတွက် အဆင့်မြှင့် ပြုပြင်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="142">ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော် ဆက်လက်ပြီးတော့မှ ဒုတိယမေးခွန်းကို မေးမြန်းခွင့်ပြုတဲ့အတွက် အထူးကျေးဇူးတင်ပါတယ်။ ကျွန်တော်မေးမယ် . မေးခွန်းကတော့ ရန်ကုန်တိုင်းဒေသကြီး မင်္ဂလာဒုံမြို့နယ်၊ ရွှေနံ့သာ စံပြမှာရှိနေတဲ့ အားကစားဝန်ကြီးဌာနပိုင် မြို့နယ်အားကစားကွင်းကို ပြည်သူ့အားကစား ဖွံ့ ဖြိုးတိုးတက်ရေးအတွက် အဆင့်မြှင့် ပြုပြင် ပေးဖို့ အတွက် တင်ပြတောင်းခံခြင်းပဲ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ရန်ကုန်တိုင်း ဒေသကြီး မင်္ဂလာဒုံမြို့နယ်၊ ရွှေနံ့သာစံပြမှာ အားကစားဝန်ကြီးဌာနက ပိုင်တဲ့ မြို့နယ်ပြည်သူ့ အားကစားကွင်းကြီး ရှိနေပါတယ်။ အဲဒီအဆိုပါ အားကစား ကွင်းကြီးဟာ အလျား (၇၃၀)ပေ၊ အနံ (၄၈၀)ပေ ရှိပြီးတော့ အကျယ်အဝန်း ဧရိယာအားဖြင့် (၈)ဧကကျော် ရှိနေပါတယ်။ အဆိုပါ မြို့နယ် ပြည်သူ့အားကစားကွင်းမှာ သာမန်အားဖြင့် ကွင်းကြမ်းအဆင် သာ ရှိနေတဲ့အတွက် ပြည်သူတို့ အားကစားလှုပ်ရှားမှုများ ဆောင်ရွက်ရန် မသင့်လျော်တဲ့ အနေအထားမှာပဲ ရှိနေသေးကြောင်း တွေ့ရှိရပါတယ်။ ထိုကဲ့သို့ နိုင်ငံနဲ့အဝှမ်း ပြည်သူ့အားကစား အထူးအလေးထား မြှင့်တင်အကောင်အထည်ဖော် ဆောင်ရွက်နေချိန်မှာ ဒီ အားကစားဝန်ကြီး ဌာနကပိုင်တဲ့ မြို့နယ်အားကစားကွင်းကို အုတ်တံတိုင်းကာရံခြင်း၊ မီတာ (၄၀၀)ပြေးလမ်းပါတဲ့ ဘောလုံးကွင်း ပြုလုပ်ပေးခြင်းနဲ့ မြို့နယ်အဆင့်မီ ပွဲကြည့်စင်များ ဆောက်လုပ်ပေးခြင်းဖြင့် ဒီလုပ်ငန်းများကိုဆောင်ရွက်ပေးခြင်း၊ အားကစားဝန်ကြီးဌာနအနေနဲ့ မဖြစ်မနေ အမြန်ဆုံး ဆောင်ရွက်ပေးခြင်း ဖြင့် ထူးချွန်တဲ့ အားကစားသမားများ တိုးတက်ပေါ်ထွန်း ရေးနှင့်တကွ ပြည်သူ့အားကစား တိုးတက်ဖွံ့ဖြိုးရေးအတွက် ဆောင်ရွက်သွားနိုင်မှာ ဖြစ်ပါတယ်။ သို့ပါ၍ အားကစားဝန်ကြီးဌာန အနေနဲ့ မြို့နယ်ပြည်သူ့အားကစားကွင်းအား အုတ်တံတိုင်းကာရံ ပေးနိုင်ခြင်း ရှိ /မရှိ၊ မီတာ(၄၀၀) ပြေးလမ်းပါတဲ့ ဘောလုံးကွင်းပြုလုပ်ပေးရန် အစီအစဉ် ရှိ /မရှိ၊ မြို့နယ်အဆင် ပွဲကြည့်စင် ဆောက်လုပ်ပေးနိုင်ရန် အစီအစဉ် ရှိ /မရှိ နှင့် ဆောင်ရွက်ပေးရန် အစီအစဉ် ရှိမည်ဆိုပါက မည်သည့်ကာလလောက်တွင် ဆောင်ရွက်ပေးနိုင်မည်ကို ဖြေကြား ပေးနိုင်ပါရန် ပြည်သူ့ အားကစားဖွံ့ဖြိုးတိုးတက်ရေးအတွက် ဒေသခံအများပြည်သူတို့ကိုယ်စား လေးစားစွာ တင်ပြ မေးမြန်းအပ်ပါသည် ခင်ဗျား။</speech>
<speech type="speaker">မေးခွန်းနဲ့ပတ်သက်ပြီး အားကစားဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="70">ဦးအေးမြင့်ကြူ (ဒုတိယဝန်ကြီး၊ အားကစားဝန်ကြီးဌာန)</agency>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးနှင့် တကွ အမျိုးသားလွှတ်တော် ကိုယ်စားလှယ်များ အားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနဲ့ ပြည့်စုံပါစေလို့ ကျွန်တော် အားကစားဝန်ကြီးဌာနက ဆုမွန်ကောင်း တောင်းပါတယ် ခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၁၀) အမျိုးသားလွှတ်တော်ကိုယ်စားလှယ် ဦးနု တင်သွင်းတဲ့၊ မေးမြန်းတဲ့ ရန်ကုန်တိုင်းဒေသကြီး မင်္ဂလာဒုံမြို့နယ် ရွှေနံ့သာစံပြမှာရှိနေတဲ့ အားကစားဝန်ကြီးဌာနပိုင် မြို့နယ်ပြည်သူ့အားကစားကွင်းကို ပြည်သူ့အားကစား ဖွံ့ဖြိုးတိုးတက်ရေးအတွက် အဆင့်မြင့် ပြုပြင်ပေးနိုင်ပါရန်ကိစ္စ မေးမြန်းခြင်းနဲ့ပတ်သက်ပြီးတော့မှ ကျွန်တော်တို့ ဝန်ကြီးဌာနရဲ့ လုပ်ငန်းဆောင်ရွက်နေပုံ၊ စင်္ကြန်လမ်းကြောင်းနဲ့တကွ တင်ပြသွားမှာ ဖြစ်ပါတယ်။ မေးခွန်းမေးမြန်းပေးတဲ့ မေးခွန်းရှင် အမျိုးသားလွှတ်တော်ကိုယ်စားလှယ် ဦးနုကိုလည်း ကျွန်တော် အားကစား ဝန်ကြီးဌာနက အားကစားဖွံ့ဖြိုးတိုးတက်ရေးကဏ္ဍများအတွက် စိတ်အား ထက်သန်စွာ ပါဝင် ဆွေးနွေးမှုအတွက် အထူးကျေးဇူးတင်ရှိပါကြောင်းလည်း ပြောကြားလိုပါတယ်။ ဥက္ကဋ္ဌကြီးခင်ဗျား။ အားကစားဝန်ကြီးဌာနအနေနဲ့ ၂၀၁၃ ခုနှစ်၊ ဒီဇင်ဘာလတွင် နေပြည်တော်မှာ အလားတူပဲ ရန်ကုန်မှာပါ (၂၇)ကြိမ်မြောက် အရှေ့တောင်အာရှ အားကစား ပြိုင်ပွဲကို အိမ်ရှင်အဖြစ် အောင်မြင်စွာ အောင်နိုင်ရေးအတွက်ရော စီမံခန့်ခွဲရေး အတွက်ရော လက်ခံ ကျင်းပနိုင်ရေးအတွက် လိုအပ်တဲ့ အားကစားကွင်း ၊ အားကစားရုံများနဲ့ အားကစားရွာ တည်ဆောက်ခြင်း၊ လေ့ကျင့်ခြင်းလုပ်ငန်းများကို လက်ရှိအချိန်မှာ ဆောင်ရွက်နေလျက် ရှိပါတယ်ခင်ဗျား။ နောက်တစ်ခုကတော့ ကျွန်တော် တို့ အားကစားဝန်ကြီးဌာနအနေနဲ့ ရွှေနံ့သာမှာတင်မကဘဲနဲ့ မြို့နယ်အသီးသီးက ဆွေးနွေးမေးမြန်းလေ့ရှိတဲ့ အားကစားကွင်းများ ဖွံ့ဖြိုးတိုးတက်ရေးဆိုတဲ့ ကိစ္စဖြစ်ပါတယ်။ အားကစားသမားများ ဖွံ့ဖြိုးတိုးတက်ရေးအတွက် အားကစားကွင်းများရဲ့ အခြေခံ Structure တွေမှာ များစွာ မူတည် လျက်ရှိပါတယ်။ ကျွန်တော် အရင်လည်း တင်ပြဖူးပါတယ် ခင်ဗျား။ ကျွန်တော်တို့ အခုလိုပူးပေါင်းဆောင်ရွက်တော့ ရည်မှန်းချက်တွေလည်း တူပါတယ်။ ကျွန်တော်တို့ ကျေးဇူးလည်းတင်ပါတယ်။ မြို့နယ်အဆင့်အားကစားကွင်းများကို အဆင် မြင့်မြှင့်တင်ခြင်းလုပ်ငန်းများအား အားကစားကွင်းအား အုတ်တံတိုင်းကာရံခြင်း၊ မီတာ (၄၀၀)ပါ ပြေးလမ်း ဘောလုံးကွင်း ပြုလုပ်ပေးခြင်းနှင့် မြို့နယ်အဆင် .မီ၊ အနည်းဆုံးခရိုင်အဆင့်မီ ပွဲကြည် စင်ဆောက်လုပ် ပေးခြင်းစသည့် လုပ်ငန်းများကို ဆောင်ရွက်ပေးနိုင်ရေးအတွက် အောက်ဖော်ပြပါအချက်များကို မြို့နယ်အားကစား အရာရှိများမှတစ် ဆင့် စာရင်းကောက်ယူခြင်း စနစ်ဖြင့် ဆက်လက် ဆောင်ရွက်သွားရန် ရှိပါတယ်။ ဒါကို ကျွန်တော်တို့က လုပ်ငန်းစဉ်လမ်းကြောင်းလည်း ချမှတ်ထားပါတယ်။ ဒါ အမြဲတမ်း ကျွန်တော်တို့ စုစည်းချက် အချက်အလက်တွေကတော့ အားကစားကွင်းအတွင်း မီတာ (၄၀၀)ပြေးလမ်း၊ ပွဲကြည့်စင်နှင့် အားကစားရုံတည် ဆောက် နိုင်မည့် မြေအကျယ်အဝန်း ရွှေနံ့သာမှာ ရှိပါတယ်။ ဒေသခံပြည်သူလူထုများ၏ အားကစားကို စိတ်ပါဝင်စားမှု၊ ဒါကတော့ ကျွန်တော်တို့ သွားမယ့်လမ်းကြောင်းပါခင်ဗျား။ အလွန်အရေးကြီး ပါတယ်လို့ ကိုယ်စားလှယ်ကြီးများ တင်ပြလို့ပါတယ်။ နောက် မြို့နယ်အတွင်း အားကစား ပြိုင်ပွဲများ ကျင်းပပြုလုပ်ပေးရမယ် ပါဝင်ယှဉ်ပြိုင်မယ့် အားကစားသမားများနှင့် အသင်း အရေအတွက်ပါ။ မြို့နယ်ပြင်ပ အားကစားပြိုင်ပွဲများ စဉ်ဆက်မပြတ် ဝင်ရောက်ယှဉ်ပြိုင် နိုင်မှုနှင့် မြို့နယ်အားကစား ဝါသနာရှင်များ၏ အားက စားကဏ္ဍဖွံ့ဖြိုးရေးကို စိတ်အား ထက်သန်စွာ ပါဝင်ရေးစွမ်းဆောင် ပေးမှု ကျွန်တော်တို့ ထည့်သွင်း စဉ်းစားပေးပါတယ်။ အားကစားနှင့် ကာယသိပ္ပံသင်တန်းသားများနှင့် သွေးသစ်အားကစားသမားများ ရှာဖွေ ဖော်ထုတ်ပေးနိုင်မှုကိစ္စကတော့ ကျွန်တော်တို့ အားကစားသိပ္ပံက ရန်ကုန်မှာတစ်ခု၊ မန္တလေးမှာတစ်ခု ရှိပါတယ်။ နှစ်စဉ် ကျွန်တော်တို့ အားကစားသိပ္ပံ ကို စာလည်းသင်ပေးရင်းနဲ့ (၁၀)တန်းအောင်သည့်အထိ သင်ရင်းနဲ့ အားကစားလည်း လေ့ကျင်ရင်းနဲ့ ရှိပါတယ်။ ယနေ့ မြန်မာလက်ရွေးစဉ် တော်တော်များများဟာ အားကစား သိပ္ပံကထွက်တဲ့ ကလေးတွေက (၆၀) ရာခိုင်နှုန်း ရှိပါတယ်။ အဲဒီတော့ မြို့နယ်အသီးသီးမှ လာပြီးတော့မှ အားကစားသိပ္ပံကို သင်တန်းသားတွေ စေလွှတ်ပြီးတော့မှ သူတို့အားကစားလည်း ဝါသနာပါမယ်၊ ပညာရေးလည်း ကြိုးပမ်းမယ် ဆိုလို့ရှိရင် ဒါ ကျွန်တော်တို့က မူလစီမံချက်တွေ အတိုင်းပါ ထက်မြင့်ပြီးတော့ ဆက်လက် ဆောင်ရွက်ပေးရန် ရှိပါတယ်။ နောက်တစ်ခုက ဒေသခံ မိဘ ပြည်သူတို့၏ အားပေးမှု၊ ပံ့ပိုးမှုပါ။ ဒီမေးခွန်းကိစ္စမှာ ကျွန်တော်တို့ အရင်လွှတ်တော် အစည်းအဝေးများတုန်းက ချင်းပြည်နယ် မင်းတပ်မြို့ထဲက ပြည်သူ့လွှတ်တော်ကိုယ်စားလှယ် ဦးထန်းလိန်း ဆွေးနွေးတဲ့ အချက်နဲ့ ကိုက်ညီပါတယ်။ ကျွန်တော်တို့ ကျောင်းတွေမှာ ကာယချိန်မှာ ပညာသင်ကြားရေးနဲ့ အားကစားအထူးကစားရေး ဆိုတာကို ကျွန် တော်တို့ တိုင်းနဲ့ပြည်နယ် (၁၄)ပြည်နယ်တွင်း ကိုလိုက်ပြီးမှ ခရိုင်အဆင့်ကို လိုက်လံဆွေးနွေးပြီးတော့မှ ဒီဟာကို ဆောင်ရွက်ပေးလျက်ရှိပါတယ်။ ကျွန်တော်တို့ မိဘပြည်သူ တို့၏ အားပေးမှု၊ ပံ့ပိုးမှုဟာ အထူးလိုအပ်ကြောင်းလည်း တွေ့ခဲ့ရပါတယ်။ ဒါကြောင့်မို့လို့ အားကစားကွင်းများကို ဖွံ့ဖြိုးတိုးတက်အောင် ဆောင်ရွက်တဲ့နေရာမှာ ဒေသခံ မိဘပြည်သူတို့၏ အားပေးမှု၊ ကူညီမှုကို ကျွန်တော်တို့က လက်ကမ်းလျက်ရှိပါတယ်။ ကြိုဆိုပါတယ်။ နောက် မြို့တွင်း ဩဇာရှိသူများ၊ အသင်းအဖွဲ့များနှင့် စီးပွားရေးလုပ်ငန်းရှင်များ၏ ပူးပေါင်းပါဝင်မှု ဆိုတာ ဥပမာ ကျွန်တော်တို့ လာမယ့် တနင်္ဂနွေနေ့မှာဆိုလို့ရှိရင် သာယာဝတီခရိုင်မှာ ဒီသက်ဆိုင်ရာ မင်းလှမြို့နယ်အသင်းက ကြီးမှူးပြီးတော့မှ ပဲခူးတိုင်း အနောက်ခြမ်း ဖလားပြိုင်ပွဲကို ဘောလုံးပြိုင်ပွဲလုပ်ပါတယ်။ ဒီမှာဆိုရင် ပဲခူးတိုင်း FC ဘောလုံးအသင်းနဲ့ အားကစားဝန်ကြီးဌာနဲ့ ပူးပေါင်းပြီးတော့မှ ပြိုင် ပွဲကျင်းပရေးနဲ့ ဆုချီးမြှင့်ရေး ဆောင်ရွက်လျက် ရှိပါတယ်။ အလားတူပဲ ပုသိမ်မှာလည်းပဲ ပုသိမ်ခရိုင် တိုင်းအားကစားဌာနမှူးရဲ့ ပုသိမ်ခရိုင် အထက်တန်းကျောင်းများ အသက် (၁၅)နှစ်အောက် ဘော် လီဘောပြိုင်ပွဲကို ကျွန်တော် တို့ ကျင်းပသွားမှာ ဖြစ်ပါတ ယ်။ (၇)ရက်နေ့ကစတင်ပြီးတော့ ဒီသဘောမျိုးကို ကျွန်တော် တင်ပြလို့ရှိရင် ဩဇာရှိသူများ၊ အသင်းဝင်များနှင့် စီးပွားရေးလုပ်ငန်းရှင်များကလည်း ကျွန်တော်တို့ အားကစားသမားများတွေကို ဖွံ့ဖြိုးတိုးတက်ရေးနဲ့ ဆုချီးမြှင့်ရေးမှာပါ သူတို့နဲ့ပါဝင်မှုယှဉ်ရင် ကျွန်တော်တို့ အား ကစား ကူညီဆောင်ရွက်ပေးရမှာပါ အများကြီး အားရှိပါတယ်။ နောက်တစ်ချက်ကတော့ အားကစားကွင်းအတွင်း နေ့စဉ့်ကစားသမားများ လာရောက် စုရုံးကစားမှုအခြေအနေ ကျွန်တော်တို့ အားကစားကွင်းကို ရောက်ရှိတဲ့အခါမှာ လာရောက်ကစားတဲ့ ကလေးအရေ အတွက်က ကျွန်တော်တို့ ငယ်စဉ်ကတည်းကနဲ့ စာရင် နည်းနည်းလာပါတယ်။ ဒီဟာလေးကလည်း အနာဂါတ်အားကစားဖွံ့ဖြိုးအတွက် အားကစား သမားများတွေဟာ အားကစားကို စိတ်ဝင်စား ပြီး လူငယ်တွေဟာ စိတ်အားထက်သန်မှု ရှိတယ်ဆိုတာ ကျွန်တော်တို့အားကစားအောင်မြင်ရေးအတွက် အမျိုးသားလူငယ်တွေအတွက် အရမ်းအရေးကြီး ပါတယ်။ ယခုအချိန်အခါမှာ မြန်မာ့အားကစားအောင်နိုင်ရေးအတွက် အထူးလိုအပ်နေတဲ့ ပြေးခုန်ပစ်အားကစားကို စိတ်အားထက်သန်စွာလေ့ကျင့် ကစားသည့် အခြေအနေနှင့် မျှော်မှန်းချက် ကျွန်တော်တို့ မျှော်မှန်းနေတာဟာ ဘောလုံးတွင်မကပဲနဲ့ ပြေးခုန်ပစ် အားကစားသမားများ ရရှိရေးအတွက် ဦးတည်နေပါတယ်။ ဒါကြောင့်မို့လို့ ဆက်လက်တင်ပြ ရပါလျှင် အားကစားကွင်းတည်ဆောက်ရေးသည် နိုင်ငံတော်တိုးတက်ရေးအတွက် အရေးကြီးဆုံးအချက်အဖြစ် ကျွန်တော်တို့ မေးခွန်းရှည်အတွက် ခံယူပါတယ်။ အတွေ့အကြုံအရ တိုင်းဒေသကြီး / ပြည်နယ်များနှင့် လိုက်လံစစ်ဆေးတွေ့ရှိချက်များအရ မြို့တိုင်းမြို့ တိုင်းတွင် မြို့ရဲ့ လူဦးရေနဲ့ အားကစားသမားများ လူဦးရေ အချိုးဟာ လွန်စွာ ကွာဟနေပါတယ်။ ကျွန်တော်တို့အနေနဲ့ ဒီဟာကို သုံးနှုန်းထားတဲ့ စကားလုံးကတော့ Support of density ဆိုပြီးတော့မှ အားကစားသမားအရေတွက်ဟာ မြို့ လူဦးရေစာလျှင် အရမ်း နည်းပါတယ်။ နော က် အားကစားကွင်းများတွင် နေ့စဉ် ကစားသူ အရေအတွက် လွန်စွာ နည်းပါးခြင်းများလည်းတွေ့ရှိပါတယ်။ ဒါကြောင့်မို့လို့ အားကစားကွင်း တည်ဆောက်တဲ့ နေရာမှာ ပြုပြင်တဲ့နေရာမှာ ဘဏ္ဍငွေကြေးသုံးစွဲမှုနှင့် သက်ရောက်အကျိုးရှိမှု တို့ကိုလည်း ချင့်ချိန်နေရပါတယ်။ ယခု နှစ်များအတွင်း (၂၇)ကြိမ်မြောက် အရှေ့တောင်အာရှ အားကစားပြိုင်ပွဲကြီးကို မျှော်မှန်းပြီး နိုင်ငံတကာအဆင့်မီ အားကစားကွင်းကြီးများ တည်ဆောက်နေရသည့် အချိန်လည်းဖြစ်ပါတယ်။ ဒါကြောင့်မို့လို့ ဘဏ္ဍာငွေသုံးစွဲမှုကို အဆိုပါ ပြင်ဆင်ရေးကဏ္ဍအတွက် ဦးတည်သုံးနေရပါသည်။ သို့ဖြစ်ပါ၍ ရန်ကုန်တိုင်းဒေသကြီး၊ မင်္ဂလာဒုံမြို့နယ်၊ ရွှေနံ့သာစံပြတွင် ရှိသည့် အားကစားဝန်ကြီးဌာနပိုင် မြို့နယ်ပြည်သူ့ အားကစားကွင်းအား ပြည်သူ့အားကစား ဖွံ့ ဖြိုးတိုးတက်ရေးအတွက် အဆင့်မြှင့် ပြုပြင်ပေး နိုင်ပါရန် ကိုယ်စားလှယ်တော်ကြီး ဦးနု မေးမြန်းချက်နဲ့ ပတ်သက်ပြီး တော့ (၂၇)ကြိမ်မြောက်အရှေ့တောင်အာရှ အားကစားပြိုင်ပွဲ ကျင်းပပြီးတဲ့အခါမှာ အထက်ဖော်ပြပါ လုပ်ငန်းအချက် များကို စိစစ်ပြီးတော့ မှ ဆက်လက်ပြီး ဆောင်ရွက်ပေးသွား မည်ဖြစ်ပါကြောင်း ဖြေကြားရင်းနှင့် ကျေးဇူးတင်ရှိပါကြောင်း ပြောကြား လိုပါတယ်ခင်ဗျား။ ဥက္ကဋ္ဌကြီးနဲ့တကွ ကိုယ်စားလှယ် အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး လွှတ်တော်ကိုယ်စားလှယ် (၄)ဦးက မေးမြန်း သည့်မေးခွန်းများသည် ဆောက်လုပ်ရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းများကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>လမ်းအရှည် ၂၀ မိုင် ၆ ဖာလုံ ရှိသော ရခိုင်ပြည်နယ်၊ ပေါက်မင်းပြား လမ်းဖောက်လုပ်ခြင်းကို ဆက်လက်ဆောင်ရွက်ရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာရခိုင်ပြည်နယ်မဲဆန္ဒနယ်အမှတ်၅)မှ ဦးကျော်ထွန်းအောင် က လမ်းအရှည်၂၀မိုင်၆ဖာလုံရှိသော ရခိုင်ပြည်နယ် ပေါက်တော -မင်းပြားလမ်းဖောက်လုပ်ခြင်းကို ဆက်လက်ဆောင်ရွက်ရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="125">ဦးကျော်ထွန်းအောင်၊ ရခိုင်ပြည်နယ်မဲဆန္ဒနယ်အမှတ်(၅)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီး ပြည်ထောင်စုဝန်ကြီးများနဲ့ အမျိုးသားလွှတ်တော် ကိုယ်စားလှယ်များ၊ ကြွရောက်လာကြသော ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာကြပါစေလို့ ဆုမွန်ကောင်းတောင်းရင်းနဲ့ နှုတ်ခွန်း ဆက်သအပ်ပါတယ်။ ကျွန်တော်ဟာ ရခိုင်ပြည်နယ် မဲဆန္ဒနယ်အမှတ် (၅)ရဲ့ အမျိုးသားလွှတ်တော်ကိုယ်စားလှယ် ဦးကျော်ထွန်းအောင် ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော် မေးမယ့်မေးခွန်းကတော့ ရခိုင် ပြည်နယ် ပေါက်တော - မင်းပြားလမ်းဖောက်လုပ်ခြင်းကို ဆက်လက်ဆောင်ရွက်ရန် အစီအစဉ် ရှိ /မရှိ မေးခွန်း ဖြစ်ပါတယ်။ လမ်းအရှည် မိုင် (၂၀) နဲ့ (၆) ဖာလုံရှိသော ရခိုင်ပြည်နယ် ပေါက်တော -မင်းပြား လမ်းကို ၂၀၀၉ ခုနှစ်မှာ စတင်ဖောက်လုပ်ခဲ့ပြီးတော့ ၂၀၁၁ ခုနှစ်မှာ အတော်အတန် ပြီးစီးခဲ့ ပါတယ်။ ၂၀၁၁ ခုနှစ်၊ အောက်တိုဘာလခန့်မှာ ပေါက်တော - မင်းပြားလမ်းမှာရှိတဲ့ ဆင်ခုံတိုင် မြစ်ကူးတံတားနဲ့ စွန်ရဲ မြစ်ကူးတံတားဆောက်လုပ်ခြင်းကို ရပ်ဆိုင်းထားခဲ့ပါတယ်။ ဆင်ခုံတိုင် မြစ်ကူးတံတားရဲ့ အတိုင်းအတာမှာ ပေ (၉၀၀)ခန့်ရှိပြီးတော့ စွန်ရဲမြစ်ကူးတံတားရဲ့ အတိုင်းအတာမှာ ပေ(၁၂၁၆)ပေဖြစ်ကြောင်း သိရှိရပါတယ်။ ဆင်ခုံတိုင် တံတားရဲ့ ဆောက်လုပ် ပြီးစီးမှုမှာ (၃၀.၅)ရာခိုင်နှုန်းဖြစ်ပြီး၊ စွန်ရဲမြစ်ကူးတံတားရဲ့ ဆောက်လုပ်ပြီးစီးမှုမှာ လည်း (၃၀.၅) ရာခိုင်နှုန်းဖြစ်ကြောင်း သိရှိရပါတယ်။ အဲဒီတံတား ဖောက်လုပ်နေစဉ်မှာ ပြည်ထောင်စု ဆောက်လုပ်ရေးဝန်ကြီးကိုယ်တိုင် ကွင်းဆင်းကြည့်ရှု စစ်ဆေးတယ်လို့ ကြားသိရပါတယ်။ ဖော်ပြပါတံတားများကို ရပ်ဆိုင်းထားတဲ့ အချိန်ကနေ ဆက်လက်ဆောက်လုပ်ရန် အစီအစဉ် ရှိ/မရှိ မေးမြန်းအပ်ပါသည်။ ဆက်လက်ဆောက်လုပ်မည်ဆိုပါက မည်သည့်အချိန်မှာ ဆက်လက် ဆောက်လုပ်မည်ဖြစ်ကြောင်း သိရှိလိုပါတယ်။ အားလုံးကို ကျေးဇူးတင်ပါတယ်။</speech>
<title>ရှမ်းပြည်နယ်အရှေ့ပိုင်း ကျိုင်းတုံ -မိုင်းခတ်-မိုင်းယန်း လမ်းပေါ်ရှိ နောင်ဖာတံတားကို သံကူကွန်ကရစ်တံတား ဆောက်လုပ်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ် (၆)မှ ဒေါက်တာ စိုင်းဆိုင်ကျောက်ဆမ် က ရှမ်းပြည်နယ်အရှေ့ပိုင်း ကျိုင်းတုံ -မိုင်းခတ်-မိုင်းယန်း လမ်းပေါ်ရှိနောင်ဖာတံတားကို သံကူကွန်ကရစ်တံတား ဆောက်လုပ်ပေးရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="150">ေါက်တာစိုင်းဆိုင်ကျောက်ဆမ်၊ ရှမ်းပြည်နယ်ဆန္ဒနယ်အမှ၆)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ဒုတိယဝန်ကြီးများ၊ လွှတ်တော် ကိုယ်စားလှယ်များကို မင်္ဂလာပါလို့ ဦးစွာနှုတ်ခွန်းဆက် ဂါရဝပြု အပ်ပါတယ်။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ် (၆)မှ ဒေါက်တာစိုင်းဆိုင်ကျောက်ဆ မ် ဖြစ်ပါတ ယ်။ ယခု ကျွန်တော် ရှမ်းပြည်နယ် အရှေ့ပိုင်း ကျိုင်းတုံ၊ မိုင်း ခတ်၊ မိုင်းယန်းလမ်းပေါ်မှာရှိတဲ့ နန့်ခင် ချောင်းကူး နောင်ဖာတံတားကို နှစ်လမ်းသွား သံကူကွန်ကရစ် တည်ဆောက်ပေးနိုင်ရန် အစီအစဉ် ရှိ/မရှိနှင့် ပြည်သူများရဲ့ ကိုယ်စား တင်ပြမေးမြန်းမှာ ဖြစ်ပါတယ် ခင်ဗျား။ ဥက္ကဋ္ဌကြီးခင်ဗျား။ နောင်ဖာတံတားဟာ ရှေးယခင်ကတည်းက ဆောက်လုပ်ထားတဲ့ သစ်သား တံတားကြီး ဖြစ်ပါတယ်။ လွန်ခဲ့တဲ့ နှစ် (၃၀)ကျော် ၁၉၇၈ ခုနှစ်၊ ၁၉၇၉ ခုနှစ်မှာ ဆောက်လုပ်ရေးဌာနကနေပြီးတော့ ပြန်လည်ပြင်ဆင် ဆောက်လုပ်ထားပါတယ်။ တံတား အရှည်က ပေ (၁၁၀)၊ အကျယ်က (၁၃)ပေခွဲသာရှိတဲ့ သံဘောင်ယက်မ နှင့် သစ်သားကြမ်းခင်း တံတားကြီး ဖြစ်ပါတယ်။ မြို့နှင့်ကပ်လျက် တည်ဆောက်ထားတဲ့ တံတားဖြစ်တဲ့အတွက်ကြောင့် ယာဉ် အသွား အလာများ၊ လူအသွား / အလာများ တော်တော်များပါတယ်ခင်ဗျာ။ ကျိုင်းတုံ နမ့်ခမ်း အနောက်ဖက်ခြမ်းမှာရှိတဲ့ ကျေးရွာအုပ်စုများဖြစ် ကြတဲ့ ရန်လုံအုပ်စု၊ လွယ်လုံအုပ်စု၊ ကတော်၊ ကထိုက်၊ ဝက်စောင်း၊ ကင်းတောက် စတဲ့ ကျေးရွာအုပ်စု ရွာပေါင်းအားဖြင့် ရွာပေါင်း (၂၀၀)မှ ကျေးလက်နေပြည်သူများကို ကျေးလက်နေပြည်သူများက ဒီတံတားကိုပဲ အသုံးပြုနေပါတယ်။ မြို့ထဲကိုလာဖို့ တစ်လမ်းတည်း ရှိပါတယ်။ ဒီတံတားကို မဖြစ် မနေ ဖြတ်သန်းနေရပါတယ်။ ကျိုင်းတုံမှ မိုင်းခတ်မြို့၊ မိုင်းယန်းမြို့တို့ကို သွားတဲ့ ခရီးသည်တင်ယာဉ်၊ ကုန်တင်ယာဉ်ကြီးများလည်း နှစ် စဉ် အသွား /အလာ ရှိပါတယ်။ တံတား ခံနိုင်ဝန်အားကို (၁၆)တန်သော သတ်မှတ်ထားတဲ့အတွက်ကြောင့် ယခု ကုန်တင်ကားကြီး ယခုတင်တဲ့ ကုန်ချိန်များနဲ့တော့ မအပ်စပ်တော့ပါဘူးခင်ဗျား။ ပြီးတော့ လွန်ခဲ့တဲ့ နှစ်သုံးဆယ်ကတည်းက ဆောက်လုပ်ထားတဲ့ တံတားဖြစ်တဲ့အတွက်ကြောင့် တံတားကြီးဟာ ယိုယွင်းဟောင်း နွမ်းလျက် ရှိပါတယ်။ ပျဉ်ပြား ကြမ်းခင်းကျတဲ့ ဖြစ်စဉ်များလည်း ရှိခဲ့ပါတယ်။ ပြီးတော့ တံတား အကျယ်ကလည်း (၁၃)ပေခွဲသာ ရှိတဲ့အတွက်ကြောင့် တစ်ကြိမ်လျှင် ယာဉ်တစ်စီးပဲ ဖြတ်သန်းနိုင်ပါတယ်။ တစ်ဖက်မှ ယာဉ်များ ဖြတ်သန်းနေချိန်မှာ အခြားတစ်ဖက်က ယာဉ်စောင့်ဆိုင်းနေရပါတယ်။ ဟို မနက်ပိုင်း ဈေးချိန်၊ ကျောင်းချိန်ဆိုလို့ရှိရင် ယာဉ် အသွား/အလာ တော်တော်ခက်ခဲပါတယ် ခင်ဗျား ။ အဲဒါကြောင့် ဆောက်လုပ်ရေးဌာနကလည်း တံတားကို သံကူကွန်ကရစ်တံတား တည်ဆောက်ပေးနိုင်ရေးအတွက် ၂၀၀ရ ခုနှစ်မှာ အထူးအင်ဂျင်နီယာအဖွဲ့နှင့် လာရောက်ကြည့်ရှုတိုင်းတာထားကြောင်း သိရှိရပါတယ်။ တံတား Survey တို့၊ တံတား Planing တို့ကိုလည်း ရုံးချုပ်သို့ တင်ပြထားကြောင်း ���ိရှိ ရပါတယ်။ သို့ပါ၍ ယခုလတ်တလောမှာ လိုအပ်နေတဲ့ နောင်ဖာတံတားကို နှစ်လမ်းသွား ကွန်ကရစ်တံတား တည်ဆောက်ပေးနိုင်ရန် အစီအစဉ် ရှိ /မရှိ ပြည်သူများရဲ့ ကိုယ်စား တင်ပြမေးမြန်းအပ် ပါတယ်ခင်ဗျာ။ ကျေးဇူးတင် ပါတယ်။</speech>
<title>အခြေခံသမဝါယမအသင်းများ မြေဂရန်ရှိရေးကိစ္စနှင့်စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၃)မှ ဦးဖုန်းမြင့်အောင် က အခြေခံ သမဝါယမအသင်းများ မြေဂရန်ရရှိရေးကိစ္စ နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="135">ဦးဖုန်းမြင့်အောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)</mp>လေးစားအပ် ပါသော ဥက္ကဋ္ဌကြီးနဲ့ ပြည်ထောင်စုဝန်ကြီး ခင်ဗျား။ ကျွန်တော်မေးမြန်းလိုတဲ့ မေးခွန်း ကတော့ အခြေံသမဝါယမအသင်းများ မြေဂရန် ရရှိရေးကိစ္စ ဖြစ်ပါတယ်။ ဥက္ကဋ္ဌကြီးခင်ဗျား။ လမ်းစဉ်ပါတီခေတ်မှာ ကျွန်တော်တို့ အခြေခံသမဝါယမအသင်း တွေဟာ လူအများ စားဝတ်နေရေးအတွက် အဓိကကျတဲ့နေရာမှာ ပါဝင်ခဲ့ပါတယ်။ တပ်မတော်အစိုးရ လက်ထက်မှာတော့ ဈေးကွက်စီးပွားရေးစနစ်အရ အခြေခံသမဝါယမ အသင်းများရဲ့ အရေးပါမှုကတော့ အထိုက်အလျောက် လျော့ကျသွားပါတယ်။ လက်ရှိပါတီစုံခေတ် မှာတော့ ပိတ်ဆို့ အရေးယူမှုများ လျော့ကျလာသည့်နည်းတူ ရင်းနှီးမြှုပ်နှံမှုနှင့် ဈေးကွက် စီးပွားရေးစနစ် ပိုမိုကျယ်ပြန့်လာမယ့်သဘော ရှိပါတယ်။ ဒါကြောင့် ဒီလိုကျယ်ပြန့်လာမယ့် ဈေးကွက် စီးပွားရေးစနစ်မှာ အခြေခံသမဝါယမအသင်းများ ပိုမိုပါဝင်လာနိုင်ဖို့ အခြေအနေများ ဖန်တီးရန် လိုအပ်ပါတယ်။ သမဝါယမစနစ်ဟာ အခြေခံလူများရဲ့ လူမှုစီးပွားရေး အထောက်အကူပြု လုပ်ငန်းဖြစ်သဖြင့် အစိုးရမှ ကူညီပံ့ပိုးရန် လိုအပ်ပါတယ်။ လက်ရှိအခြေအနေမှာတော့ အခြေခံသမဝါယမအသင်း အများစုဟာ အသင်းပိုင် မြေဂရန် မရှိကြပါဘူး။ ဒါကြောင့် စီမံခန့်ခွဲရာတွင်လည်းကောင်း၊ အခြားမိတ်ဖက် စီးပွားရေး အဖွဲ့များနှင့် ပူးပေါင်းဆောင်ရွက်ရာတွင်လည်းကောင်း၊ အားနည်းချက်များ ရှိနေပါတယ်။ ၎င်းအပြင် အချို့သော အသင်းပိုင်ဂရ န် မရှိတဲ့အတွက် အချို့သော အခြေခံ သမဝါယမ</speech>
<title>အသင်းတွေမှာ ပိုင်ဆိုင်မှု၊ ရှုပ်ထွေးမှုပြဿနာများ ဖြစ်န��ပါတယ်။ ဒါကြောင့် အထက်ပါ ကိစ္စရပ်များ ပြေလည်စေရေးအတွက် အခြေခံ သမဝါယမအသင်းများ မြေဂရန်ရရှိရေးအတွက် ပြည်ထောင်စုအစိုးရမှ မည်ကဲ့သို့ ကူညီဆောင်ရွက်ပေး နိုင်မည်ကို သိရှိလိုပါသဖြင့် မေးမြန်းရ ပါတယ် ခင်ဗျား။ လမ်းတံတားဂိတ်ကြေးကောက်ခံမှုနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ် (၃)မှ ဦးတင်မောင်ဝင်း က လမ်းတံတား ဂိတ်ကြေးကောက်ခံနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="99">ဦးတင်မောင်ဝင်း၊ မန္တလေးတိုင်းဒေသကြီး မဲဆန္ဒနယ်အမှတို၃)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနဲ့တကွ ကြွရောက်လာကြတဲ့ ပြည်ထောင်စုဝန်ကြီးများ၊ အမျိုးသားလွှတ်တော်ကိုယ်စားလှယ်များ၊ အစည်းအဝေး တက်ရောက်လာသည့် ဧည့်သည်တော် များအားလုံး လေးစားပါကြောင်း ဦးစွာပထမ တင်ပြလိုပါတယ်။ ကျွန်တော် ယခု မေးလိုတဲ့ မေးခွန်းကတော့ လမ်းတံတား ဖြတ်သန်းခ၊ ဘီး လှိမ့်ခွန် စသည်တို့ ကောက်ခံတဲ့နေရာမှာ ပိုမိုလွယ်ကူစေဖို့အတွက် ဘယ်လိုဆောင်ရွက်မယ်ဆိုတာကို မေးမြန်းလိုခြင်း ဖြစ်ပါတယ်။ ယခု ကျွန်တော်တို့ ပြည်နယ် တိုင်းအားလုံးမှာလည်း ပုံစံတစ်မျိုးမဟုတ်ရင် တစ်မျိုးနဲ့ တွေ့ကြုံ ရင်ဆိုင်နေရတဲ့သဘော ရှိပါတယ်။ ဘီးလှိမ့်ခွန်များ၊ လမ်းတံတားဖြတ်သန်းခများ ကောက်ခံတဲ့ နေရာမှာ ဂိတ်ပေါင်း များစွာကို ကျွန်တော်တို့ ဖြတ်သန်းရပါတယ်။ အဝေးပြေးလမ်းမကြီး ဂိတ်တွေမှာ မြို့နယ်ဝင်ခါနီးကို မြို့နယ်စည်ပင်သာယာအတွက်ဆိုပြီးတော့ တစ်ခါ အဝေးပြေး ဂိတ်မှာပဲ ပူးပေါင်းပြီးတော့ ကောက်ခံပါတယ်။ သတ်မှတ်နှုန်းထားထက်ပိုပြီးတော့ ကောက်ခံနေ တာတွေလည်း ရှိပါတယ်။ အဲဒါကြောင့် ဒီလိုအရှုပ်အရှင်းတွေလည်းရှိပြီးတော့ ခရီးမိုင် အကွာအဝေး ဥပမာ ကျွန်တော်ကတော့ ပြင်ဦးလွင်မြို့နဲ့ မန္တလေးမြို့ ကြားကို အမြဲသွားလာနေတဲ့ အတွက် သာဓကအနေနဲ့ တင်ပြရမယ်ဆိုရင် ကျွန်တော် မန္တလေးမြို့က ဆင်းလာတဲ့အခါမှာ (၁၆)မိုင်မှာ Asia World အဝေးပြေးလမ်းမကြီး Toll Gate ရှိပါတယ်။ အဲဒီ (၁၆)မိုင်ရောက်တဲ့အခါမှာ လမ်းဖြတ်သန်းခနဲ့ ပုသိမ်ကြီးမြို့နယ်ရဲ့ မြို့နယ်အတွင်း ဖြတ်သန်းခ ပေါင်းပြီးတော့ (၄၀၀) ကောက်ပါတယ်။ အဲဒီ (၄၀၀)ကောက်လိုက်တဲ့အခါမှာ (၁၀၀) သည် ပုသိမ်ကြီးမြို့နယ်အတွင်း ဖြတ်သန်းခ ဖြစ်ပါတယ်။ အဲဒီ တောင်ခြေကစပြီးတော့ မန္တလေးမရောက်ခင်မှာ ပုသိမ်ကြီး မြို့နယ်ကို ဖြတ်ရတာ ဖြစ်ပါတယ်။ အဲဒီတော့ အဲဒီမှာ (၄၀၀)ကောက်လိုက်ပြီးတော့ Asia World Toll Gate ကနေ (၅)မိုင်လောက် မောင်းလိုက်တဲ့အခါမှာ မန္တလေးမြို့ အောင်ပင်လယ် မရောက်မီ အဲဒီမှာ မန္တလေးမြို့ တော် စည်ပင်သာယာက ဘီးလှိမ့်ခွန်ကောက်တဲ့ ဂိတ်တစ်ခုက ပြန်ပြီးတော့ ရှိပါတယ်။ အဲဒီမှာတစ်ကြိမ်၊ လမ်းဖြတ်သန်းခကို ပေးဆောင်ရပါတယ်။ အဲဒီတော့ ခရီး(၅)မိုင် အတွင်းမှာ နောက်တစ်ခု ဖြတ်ရပါတယ်။ အဲဒါ ဖြတ်ပြီးတော့မှ မန္တလေးမြို့ွင်း ဝင်ရပါတယ်။ ဒါကတစ်ချက်ပါ။ တကယ်လို့များ နေပြည်တော် သွားမယ်ဆိုလို့ရှိရင် ကျွန်တော်တို့ မန္တလေးမြို့ စွယ်တော်စေတီမရောက်ခင် လမ်းတစ်ဝက်မှာ ဂိတ်တစ်ခု ဖြတ်သန်းပြီးတော့ တံတားဦး ရောက်တဲ့အခါမှာ ဂိတ်တစ်ခု ဖြတ်သန်းရမှာ ဖြစ်ပါတယ်။ အဲဒီတော့ ဂိတ်ပေါင်း များစွာကို ဖြတ်သန်းနေရခြင်းဟာလည်းပဲ အချိန်ကြန့်ကြာမှု ရှိပါတယ်။ နောက်တစ်ခါ အဲဒီဂိတ်တွေမှာပဲ ခုနက ကျွန်တော်တင်ပြတဲ့ စည်ပင်သာယာ လမ်းဖြတ်သန်းခကို ပေါင်းပြီးတော့ ကောက်ခံတဲ့အတွက် အပြန်ကျ ဘယ်လိုဖြစ်လဲဆိုတော့ မြို့ဝင်ကြေးဆိုပြီးတော့ (၁၀၀) ကောက်လိုက်တာ ဖြစ်ပါတယ်။ ပြန်သွားတော့လည်း မသိတဲ့လူဆိုလို့ရှိရင် သူက (၄၀၀)ပဲ ကောက်ပါတယ်။ မြို့ထွက်ကြေးက (၁၀၀)ပြန်ကောက်တဲ့အခါကျတော့ ဒါပေမယ့် အမှန်ကောက် တာကတော့ မြို့ဝင်ကြေးဆိုပြီးတော့ (၁၀၀)ပို ကောက်ပါတယ်။ Asia World ဂိတ်က (၃၀၀)ကောက်ပါတယ်။ အဲဒီတော့ (၃၀၀)နဲ့ (၁၀၀)ပေါင်းတော့ (၄၀၀)ဖြစ်ပြီးတော့ ကျွန်တော်တို့ မန္တလေးကနေ ပြင်ဦးလွင်ကို ပြန်တက်သွား တဲ့အခါကျတော့ ဘယ်လောက်ပေးရမလဲဆိုရင် မသိလို့မေးလိုက်ရင် (၄၀၀)ပဲ ကောက်ပါတယ်။ သိတဲ့လူက (၃၀၀)ပဲ ပေးရင်လည်း (၃၀၀)ပဲ ပေးတာပဲ ယူပါတယ်။ အဲဒီတော့ ဒီလိုဟာ လေးတွေလည်း ရှိနေတဲ့အပြင် အခြား သာဓက တစ်ခုက မန္တလေး -မိတ္ထီလာကြားမှာ ကျွန်တော်တို့ ယခု နေပြည်တော် လမ်းမကြီး မဟုတ် ဘဲနဲ့ အခြား လမ်းတစ်လမ်းမှာ အသွား တုန်းက (၇၀၀)ကျတယ်ဆိုပြီးတော့ (၇၀၀)ပေးဆောင် ခဲ့ပြီးတော့ အပြန်ကျတော့ (၄၀၀)ပဲ ကျတယ် ဆိုပြီးတော့ (၄၀၀) ပေးဆောင်ရတဲ့ အဖြစ်လည်း ကျွန်တော်ရဲ့ မိတ်ဆွေ လွှတ် တော်ကိုယ်စားလှယ်တစ်ဦးက ပြောပြတဲ့အတွက် ကျွန်တော် ကြားသိရပါတယ်။ အဲဒီတော့ အဲဒါလည်းပဲ ခင်ဗျားရဲ့ ဖြတ်ပိုင်းပြစမ်းပါဆို (၇၀၀) အဲဒီဖြတ်ပိုင်းကို မင်နဲ့ခြစ် လိုက်ပြီးတော့ (၄၀၀) ဆိုပြန်ရေးပေးပြီးတော့ အဲဒါ ပြန်လွှတ်လိုက်ပါတယ်။ ဆိုလိုချင် တာကတော့ ဒါကတော့ မသမာမှုဖြစ်နိုင်တယ်လို့ တွေးစရာရှိပါတယ်။ ဒီပိုက်ဆံကို ဆိုင်ရာဌာနပေါ့၊ ပြည်သူ့ ဆောက်လုပ်ရေးက တိုက်ရိုက်ကောက်ခံရင်လည်း ပြည်သူ့ဆောက်လုပ်ရေး ရဲ့ ပိုက်ဆံ၊ ဒါမှ မဟုတ်ရင်လည်း လေလံပေးထားတဲ့နေရာ ဖြစ်ခဲ့လို့ရှိရင်လည်း အဲဒီလေလံရတဲ့ ကုမ္ပဏီရဲ့ ပိုက်ဆံ ကို ဝန်ထမ်းက ခိုးယူလိုက်တဲ့သဘောဖြစ်ပါတယ်။ အဲဒီတော့ ဒါမျိုးတွေ ဖြစ်တဲ့အတွက် လမ်းခရီးကလည်း နှောင့်နှေးတယ်။ နောက်ပြီးတော့ ပြည်သူတွေလည်း စိတ် ငြိုငြင်မှု ဖြစ်ရတယ်။ ဒါကြောင့် ဒီလိုဟာတွေ ကင်းဝေးသွားအောင် ဘယ်နည်းလမ်းနဲ့များ ဖြေရှင်းဆောင်ရွက်ပေးနိုင်ပါသလဲ။ ဥပမာ မြို့တိုင်း မြို့တိုင်းပေါ့။ မြို့ပေါင်းများစွာ။ ဥပမာ - စဉ့်ကိုင်မြို့နဲ့ မန္တလေးမြို့ ဟာ စဉ့်ကိုင်မြို့ဆိုတာ မန္တလေးမြို့ရဲ့ ရပ်ကွက် တစ်ကွက် စာလောက်တောင် မကြီးပါဘူး ။ ဒါကြောင့် အတူတူ မြို့တစ်မြို့ ကို ဖြတ်လို့ရှိရင် သူက ရရှိငွေ အားလုံးကို ညီတူမျှတူ ခွဲ ပေးရမယ်ဆိုတာလည်း လိုတော့ မလို ပါဘူး။ ဒါ တိုင်းရဲ့ အစီအစဉ် သို့တည်းမဟုတ် ပြည်ထောင်စုဝန်ကြီးဌာနရဲ့ အစီအစဉ် စဉ်းစားပြီးတော့ ဖန်တီးဆောင်ရွက် ပေးဖို့လည်း လိုမယ်လို့လည်း ကျွန်တော် ထင်ပါတယ်။ တစ်နိုင်ငံလုံး သွားလို့ရှိရင် ဥပမာ - မန္တလေး-မိတ္ထီလာ-တောင်ကြီး ဝေးတဲ့ ခရီးတွေ သွားပါတယ်။ နောက် ရန်ကုန် -နေပြည်တော်မန္တလေး-မူဆယ် ဒီလိုခရီးတွေလည်း ရှိပါတယ်။ အဲဒီတော့ အဲဒီ လို ရှိတဲ့ နေရာတွေမှာ ကျွန်တော်တို့ ကုန်လမ်းပို့ ဆောင်ရေးညွှန်ကြားမှုဦးစီးဌာနကနေပြီးတော့များ ဒီ ပြည်သူ့ ဆောက်လုပ်ရေးလုပ်ငန်းဌာနအတွက် ပိုက်ဆံကို တစ်နှစ်စာလုံး ကြို ကောက်ပေးရင် ကော ဖြစ်နိုင်မလား။ ဒီလိုမျိုးလည်း စဉ်းစားပေးသင့်ပါတယ်။ နေရာတိုင်းမှာ ကားတွေ ထပ်ပြီးတော့မှ ကျွန်တော်တို့ မောင်းတက်ကို တစ်ချိန်ပြီး တစ်ချိန် မ မပြီးတော့မှ ဖွင့်ပေးနေရတဲ့အတွက်ကြောင့် အချိန်များစွာ ကုန်ပါတယ်။ အဲဒါကြောင့် ဒီ နှောင့်နှေးကြန့်ကြာခြင်း၊ အချိန်တွေကုန်နေခြင်းနဲ့ နောက်မလိုလားအပ်သော ပိုမိုကောက်ခံတဲ့ ကိစ္စတွေကို လျော့နည်းသွား အောင် ဘယ်လိုများ ဆောင်ရွက်ပေးနိုင်ပါသလဲ ဆိုတဲ့ မေးခွန်းကို မေးမြန်းရခြင်း ဖြစ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ပတ်သက်ပြီး ဆောက်လုပ်ရေးဝန်ကြီးဌာန၊ ဒုတိယ ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="94">ဦးကျော်လွင်(ဆောက်လုပ်ရေး ဝန်ကြီးဌာန)</agency>လေးစားအပ် ပါ သော အမျိုးသားလွှတ်တော်ဥက္ကဋ္ဌ၊ အမျိုးသားလွှတ်တော် ကိုယ်စားလှယ်များနဲ့ အထူး ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော် ပထမဦးဆုံး မေးခွန်းကို စတင်ဖြေကြားမှာ ဖြစ်ပါတယ်။ ကျွန်တော်ကတော့ ဆောက်လုပ်ရေးဝန်ကြီးဌာန၊ ဒုတိယဝန်ကြီး ဦးကျော်လွင် ဖြစ်ပါတယ်။ ကျွန်တော့်အနေနဲ့ ရခိုင်ပြည်နယ်အမှတ် (၅) မဲဆန္ဒနယ် အမျိုးသားလွှတ်တော် ကိုယ် စားလှယ် ဦးကျော်ထွန်းအောင် မှ အမျိုးသားလွှတ်တော် အစည်းအဝေးသို့ မေးမြန်းတဲ့ လမ်းအရှည် မိုင် (၂၀) (၆)ဖာလုံ ရှိတဲ့ ရခိုင်ပြည်နယ် ပေါက်တော - မင်းပြားလမ်း ဖောက်လုပ်ခြင်းကို ဆက်လက်ဆောင်ရွက်ရန် အစီအစဉ် ရှိ /မရှိနဲ့ ရခိုင်ပြည်နယ် ပေါက်တော-မင်းပြား လမ်းပေါ်ရှိ ဆင်ခုံတို င် မြစ်ကူးတံတားနဲ့ စွန်ရဲမြစ်ကူးတံတားများအား ဆက်လက်ဆောက်လုပ်ရန် အစီအစဉ်ရှိ /မရှိ၊ ဆက်လက်ဆောက်မည်ဆိုပါက မည်သည့်အချိန် တွင် ပြီးစီးမည်ဖြစ်ကြောင်း သိရှိလိုတဲ့ မေးခွန်းကို ရှင်းလင်းဖြေကြားသွားမှာ ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ ရခိုင်ပြည်နယ် အတွင်းမှာရှိတဲ့ ပေါက်တော မြို့နယ်နဲ့ မင်းပြားမြို့နယ်တို့ကို ဆက်သွယ်ဖောက်လုပ်ထားတဲ့ ပေါက်တော -မင်းပြားလမ်းဟာ (၂၀)မိုင် (၆)ဖာလုံ ရှည်လျားပါတယ်။ ၃၁-၃-၂၀၁၂ အထိ လမ်းအခြေအနေကတော့ ကတ္တရာလမ်း (၁)မိုင်(၁)ဖာလုံ၊ ကျောက်လမ်း (၁၉)မိုင်(၅)ဖာလုံနဲ့ စုစုပေါင်း (၂၀)မိုင်(၆)ဖာလုံ ဖြစ်ပါတယ်။ ၂၀၁၁-၂၀၁၂ ဘဏ္ဍာရေးနှစ်မှာ ငွေလုံးငွေရင်းနှင့် ဖြည့်စွက်ရန်ပုံငွေ ကျပ်(၅၃၉.၄) သန်းနဲ့ အောက်ပါလုပ်ငန်းများ ကျွန်တော်တို့ ဆောက်ရွက်ခဲ့ပါတယ်။ မြေသားတာဘောင် တည်ဆောက်ခြင်း (၄)မိုင်(၄)ဖာလုံ၊ ကျောက်ချောလမ်းခင်းခြင်း (၄)မိုင်(၂) ဖာလုံ၊ ဆင်ခုံတိုင် မြစ်ကူးတံတားနှင့် စွန်ရဲမြစ်ကူးတံတားတို့၏ ချဉ်းကပ်လမ်းမြေသားတာဘောင်တင်ခြင်း (၄) ဖာလုံ၊ (၁၀)ပေ x (၂၈)ပေ အရွယ်ရှိ အုတ်စီကမ်းကပ်ခုံ သံကူကွန်ကရစ်ကြမ်းခင်းတံတားတည်ဆောက်ခြင်း (၃)စင်းတို့ ဖြစ်ပါတယ်။ ၂၀၁၁-၂၀၁၂ ဘဏ္ဍာရေးနှစ်မှာ ခွဲဝေ ရရှိတဲ့ သာမန်ပြင်ဆင်ထိန်းသိမ်းခြင်း ရန်ပုံငွေနဲ့လည်း အောက်ဖော်ပြပါ လုပ်ငန်းများကို ဆောင်ရွက်ခဲ့ ပါတယ်။ သာမန်ပြင်ဆင် ထိန်းသိမ်းခြင်းလုပ်ငန်းဟာ (၂၀)မိုင်နဲ့ (၆)ဖာလုံ ရှိပြီးတော့ လမ်းပေါက်များအား ခွဲကျောက်နဲ့ ဖြည့်ညှိပြီးတော့ ပြုံး ကျောက်ခင်းကြိတ်ခြင်း (၈)မိုင် တို့ ဖြစ်ပါတယ်။ ဆောက်လုပ်ရေးဝန်ကြီးဌာန၊ ပြည်သူ့ဆောက်လုပ်ရေးလုပ်ငန်း ရခိုင်ပြည်နယ် အတွင်း ပေါက်တော -မင်းပြားလမ်းပေါ်မှာရှိတဲ့(၁၈၀)ပေ အထက် တံတား (၃)စင်းရှိရာမှာ ရွာချောင်းတံတား (၂၅၀)ပေကို တည်ဆောက် ပြီးလို့ တည်ဆောက်ဆဲ တံတား (၂)စင်းဖြစ်တဲ့ စွန်ရဲမြစ်ကူးတံတား(၁၂၁၆)ပေနဲ့ ဆင်ခုံတို င်မြစ်ကူးတံတား(၉၀၀)ပေ တည်ဆောက်ခြင်းလုပ်ငန်း များကို ၂၀၁၁ ခုနှစ်တွင် ရပ်ဆိုင်းထားခြင်းမရှိဘဲ ဆက်လက်ဆောင်ရွက်လျက်ရှိပါတယ်။ စွန်ရဲမြစ်ကူးတံတားရဲ့ ၂၀၁၁-၂၀၁၂ ဘဏ္ဍာရေးနှစ်ထိ ရရှိတဲ့ရန်ပုံငွေမှာ ကျပ် (၁၀၁၈) သန်း ဖြစ်ပြီး စီမံကိန်းတစ်ခုလုံးရဲ့ (၃၉)ရာခိုင်နှုန်း ပြီး စီးပြီ ဖြစ်ပါတယ်။ ဆင်ခုံတိုင်မြစ်ကူး တံတားရဲ့ ၂၀၁၁-၂၀၁၂ ဘဏ္ဍာရေးနှစ်ထိ ရရှိတဲ့ ရန်ပုံငွေမှာ ကျပ် (၈၂၁.၅)သန်းဖြစ်ပြီး စီမံကိန်း တစ်ခုလုံးရဲ့ (၃၆)ရာခိုင်နှုန်း ပြီးစီးနေပြီ ဖြစ်ပါတယ်။ အမျိုးသားလွှတ်တော်ဥက္ကဋ္ဌကြီးခင်ဗျား။၂၀၁၂-၂၀၁၃ ဘဏ္ဍာရေးနှစ်မှာ ပြည်ထောင်စု အစိုးရရဲ့ သာမန်ပြင်ဆင်ထိန်းသိမ်းခြင်းရန်ပုံငွေနဲ့ ပေါက်တော -မင်းပြားလမ်းကို ပြုပြင် ထိန်းသိမ်းခြင်းလုပ်ငန်းများ ဆက်လက်ဆောင်ရွက်သွားမှာဖြစ်ပြီး ဆင်ခုံတိုင်မြစ်ကူးတံတားနဲ့ စွန်ရဲမြစ်ကူးတံတားတို့ကို ၂၀၁၂-၂၀၁၃ ဘဏ္ဍာရေးနှစ်မှာ ငွေလုံးငွေရင်းရန်ပုံငွေ ကျပ်(၅၀၇၇.၅) သန်းနဲ့ ဘဏ္ဍာရေးနှစ်အတွင်းမှာ ရာခိုင်နှုန်းပြည့် ပြီးစီးအောင် အရှိန်အဟုန်မြှင့် ဆက်လက် ဆောင်ရွက်သွားမည် ဖြစ်ပါကြောင်း ရှင်းလင်းတင်ပြအပ်ပါတယ်ခင်ဗျား။ ကျေးဇူးတင်ပါတယ်။ ဆက်လက်ပြီးတော့ ကျွန်တော့်အနေနဲ့ ရှမ်းပြည်နယ်အရှေ့ပိုင်း မဲဆန္ဒနယ်အမှတ် (၆)၊ အမျိုးသားလွှတ်တော်ကိုယ်စားလှယ် ဦးစိုင်းဆိုင်ကျောက်ဆမ် မှ အမျိုးသားလွှတ်တော် အစည်းအဝေးကို မေးမြန်းထားတဲ့ ရှမ်းပြည်နယ်အရှေ့ပိုင်း ကျိုင်းတုံ -မိုင်းခတ်-မိုင်းယန်း လမ်းပေါ်မှာရှိတဲ့ တံတားအမှတ် (၂/၂)၊ နောင်ဖာတံတား သံပေါင်ယက်မ၊ သစ်သားကြမ်းခင်းအရှည်(၁၁၀)ပေကို နှစ်လမ်းသွား သံကူကွန်ကရစ်တံတား ဆောက်လုပ်နိုင်ရန် အစီအစဉ် ရှိ/မရှိ သိရှိလိုတဲ့ မေးခွန်းအား ရှင်းလင်းဖြေကြားသွားမှာ ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီး ခင်ဗျား။ ရှမ်းပြည်နယ် အရှေ့ပိုင်း ကျိုင်းတုံ - မိုင်းခတ်-မိုင်းယန်းလမ်းပေါ်ရှိ မိုင်တိုင်အမှတ် (၁/၄)(၁/၅)မှာရှိတဲ့ တံတားအမှတ် (၂/၂)၊ နောင်ဖာတံတားဟာ (၁၁၀)ပေ ရှည်ပြီးတော့ (၁၃)ပေ (၁၁)လက်မအကျယ်ရှိတဲ့ သံပေါင်ယက်မ R.S.J သစ်သားကြမ်းခင်းတံတား အမျိုးအစားဖြစ်ပါတယ်။ နောင်ဖာတံတားအား နှစ်စဉ်ပြင်ဆင်ထိန်းသိမ်းခြင်း ရန်ပုံငွေနဲ့ သစ်သားကြမ်းခင်း၊ ဘီးလမ်း၊ ဘီးကာ လဲလှယ်နေတဲ့ အတွက် ယခုအချိန်မှာ ကြံ့ခိုင်မှုရှိနေတဲ့ ယာယီတံတားတစ်စင်း ဖြစ်ပါတယ်။ ၂၀၀ရ ခုနှစ်မှာ ၎င်းတံတားကို (၂)လမ်းသွား သံကူကွန်ကရစ် တံတားအဖြစ် တိုးတက်ဆောက်လုပ်နိုင်ရေး အတွက် မြေစမ်းသပ်ခြင်းလုပ်ငန်းများ ဆောင်ရွက်ခဲ့ပါတယ်။ ဦးစားပေး အခြေအနေအရဆောက်ရွက်နိုင်ခဲ့ခြင်း မရှိခဲ့ပါ ဘူး။ ၂၀၁၂-၂၀၁၃ ဘဏ္ဍာရေးနှစ်မှာတော့ ကျိုင်းတုံ -မိုင်းခတ်မိုင်းယန်းလမ်းအတွက် ပြည်ထောင်စု ငွေလုံးငွေရင်းရန်ပုံငွေ ကျပ်သန်း (၅၀၀) ခွင့်ပြု ပေးထား ပါတယ်။ ဒီရန်ပုံငွေနဲ့ လမ်းများတိုးတက်အောင် ဆောင်ရွက်သွားမှာ ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ တံတား အမှတ်(၂/၂) နောင်ဖာတံတားအား (၂)လမ်းသွား သံကူကွန်ကရစ်တံတားအဖြစ် ဆောက်လုပ်နိုင်ရန်အတွက် ၂၀၁၃-၂၀၁၄ ဘဏ္ဍာရေးနှစ်တွင် ရန်ပုံငွေ တင်ပြတောင်းခံပြီး အကောင်အထည်ဖော် ဆောင်ရွက်သွားမှာ ဖြစ်ပါကြောင်း ရှင်းလင်းတင်ပြအပ်ပါတယ်။ ကျေးဇူးတင်ပါတယ်။တတိယမေးခွန်းအနေနဲ့ကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၃) အမျိုးသားလွှတ်တော် ကိုယ်စားလှယ် ဦးဖုန်းမြင့်အောင် မှ အမျိုးသားလွှတ်တော် အစည်းအဝေး သို့ မေးမြန်း တဲ့ အခြေခံသမဝါယမအသင်းများ မြေဂရန် ရရှိရေးကိစ္စ မေးခွန်းအား ရှင်းလင်း ဖြေကြားသွားမှာ ဖြစ်ပါတယ်။ အမျိုးသားလွှတ်တော်ဥက္ကဋ္ဌကြီးခင်ဗျား။ သမ ဝါယမတွင် သမဝါယမဦးစီးဌာန နှင့် သမဝါယမအသင်းဟူ၍ ရှိပါတယ်။ သမဝါယမအသင်းမှာ လုပ်ငန်း အမျိုးအစားအလိုက် ဖွဲ့စည်းထားတဲ့ သမဝါယမအသင်းများ ရှိပါတယ်။ သမဝါယမဦးစီးဌာန၊ သမဝါယမအသင်း များအတွက် မြေနေရာလျှောက်ထား တောင်းခံလာတဲ့အခါမှာ ဆောက်လုပ်ရေးဝန်ကြီးဌာန၊ မြို့ရွာနှင့် အိုးအိမ်ဖွံ့ဖြိုးရေးဦးစီးဌာနမှ ခွင့်ပြုပေးနိုင်တဲ့ အခြေအနေပေါ်မူတည်ပြီးတော့ ခွင့်ပြုပေးခဲ့ခြင်းများ ရှိပါတယ်။ ထိုသို့ ခွင့်ပြုပေးရာမှာ သမဝါယမဦးစီးဌာန မြေနေရာများ အတွက် ခွင့်ပြုထားတဲ့ မြေနေရာများဟာ သမဝါယမဦးစီးဌာန အမည်ပေါက်နဲ့ လွှဲပြောင်း ပေးခဲ့ခြင်းများရှိသလို ကျွန်တော်တို့ အသုံးပြုရန် လိုအပ်တဲ့အခါမှာ ပြန်လည်အပ်နှံရန် စည်းကမ်းချက်များနဲ့ လွှဲပြောင်းပေးခဲ့ခြင်းများလည်း ရှိပါတယ်။ သမဝါယမအသင်းများကို (၃)နှစ် ယာယီမြေငှားလိုင်စင်ဖြင့် ခွင့်ပြုချထားပေးလျက် ရှိပါတယ်။ အမျိုးသားလွှတ်တော်ဥက္ကဋ္ဌကြီးခင်ဗျား။ သမဝါယမအသင်းများ အနေနဲ့ ဖွဲ့စည်း ထူထောင်ခဲ့ခြင်းများရှိသလို အသင်းလုပ်ငန်းများ အောင်မြင်မှုမရှိတဲ့အခါမှာ စာရင်းရှင်းလင်း ဖျက်သိမ်းရခြင်းများလည်း ရှိပါတယ်။ စာရင်းရှင်းလင်းဖျက်သိမ်းတဲ့အခါမှာ အသင်းသို့ ငှားရမ်းထားတဲ့ မြေနေရာကိုပါ ထည့်သွင်းတန်ဖိုးသင့်ပြီး ရောင်းချသွားတာများလည်း ကြုံ တွေခဲ့ရပါတယ်။ သမဝါယမအသင်းများတွင် ပိုင်ဆိုင်မှုရှု ပ်ထွေးခြင်း ပြဿနာများဟာမြေဂရန် ရရှိမှု/မရှိမှုနှင့် သက်ဆိုင်ခြင်း မရှိပါဘူး။ သမဝါယမအသင်းများအတွက် ခွင့်ပြုထားတဲ့ (၃) နှစ်ယာယီမြေငှားလိုင်စင် သက်တမ်းကုန်ဆုံးတဲ့အခါမှာလည်း အသုံးပြုခွင့် ထပ်မံလျှောက်ထားလို့ရှိရင် (၃)နှစ် တစ်ကြိမ် သက်တမ်းတိုး ဆောင်ရွက်ပေးလျက် ရှိပါကြောင်း ရှင်းလင်းတင်ပြအပ်ပါတယ်ခင်ဗျား။ ကျေးဇူးတင်ပါတယ်။ ဆက်လက်ပြီးတော့ ကျွန်တော့်အနေနဲ့ မန္တလေးတိုင်းဒေသကြီး မဲဆန္ဒနယ်အမှတ် (၃) အမျိုးသားလွှတ်တော် ကိုယ်စားလှယ် ဦးတင်မောင်ဝင်း မှ အမျိုးသားလွှတ်တော် အစည်းအဝေး သို့ မေးမြန်းတဲ့ ဂိတ်ဖြတ်သန်းခနှင့် ဘီးလှိမ့်ခွန်များ ကောက်ခံရာမှာ ဂိတ်ပေါင်းများစွာ ဖြတ်သန်းရခြင်း၊ အဝေးပြေးလမ်းမကြီးဂိတ်များတွင် မြို့နယ်စည်ပင် သာယာအဖွဲ့များ၏ မြို့ဝင်ကြေးများတစ်ပေါင်းတည်းကောက်ခံခြင်း၊ သတ်မှတ်နှုန်းထားထက်ပို၍ ကောက်ခံခြင်းစတဲ့ ရှုပ်ထွေးတဲ့ စနစ်များကြောင့် ခရီးသွားယာဉ်များ အနှောက်အယှက်ဖြစ်ခြင်း၊ ခရီးနှောင့်နှေး ကြန့်ကြာခြင်း၊ ခရီးသည်များ စိတ်အနှောင့်အယှက် ဖြစ်ရခြင်းတို့ ကြုံတွေ့လျက်ရှိပါတယ်။ အဆိုပါ အခက်အခဲကို ဖြေရှင်းနိုင်ရန်အတွက် နည်းလမ်းရှာဖွေ ဆောင်ရွက်ပေး နိုင်ခြင်း ရှိ/မရှိ မေးခွန်းဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ ဆောက်လုပ်ရေးဝန်ကြီးဌာန အနေနဲ့ လမ်းပန်းဆက်သွယ်မှု ချောမွေ့ကောင်းမွန်စေရေးအတွက် လမ်း တံတားများကို ပြင်ဆင် ဖောက်လုပ်လျက်ရှိရာမှာ ၂၀၁၂ ခုနှစ်၊ မတ်လအထိ လမ်းမိုင်ပေါင်း (၂၄၂၈၄)မိုင် (၇)ဖာလုံ ရှိခဲ့ပြီးတော့ B.O.T စနစ်နဲ့ ဆောင်ရွက်တဲ့ လမ်းမိုင်က (၃၈၉၆)မိုင် (၃)ဖာလုံခွဲ ရှိတဲ့အတွက် နိုင်ငံတော်၏ လမ်းမိုင်စုစုပေါင်းရဲ့ (၁၆)ရာခိုင်နှုန်းမျှသာ B.O.T စနစ်နဲ့ ဆောင်ရွက်နေတာ ဖြစ်ပြီးတော့ ကျန်မိုင်များကတော့ လေလံစနစ်နဲ့ လမ်း/တံတား အသုံးပြုခ ကောက်ခံဆောင်ရွက် လျက်ရှိပါတယ်။ ဒီလမ်း /တံတားများအတွက် အသုံးပြုခ ကောက်ခံရာမှာ B.O.T စနစ်နဲ့ဆောင်ရွက်ခွင့်ပြုထားတဲ့ လမ်းပိုင်းတွေမှာတော့ လမ်း တံတား အသုံးပြုခ ကောက်ခံရေး ဂိတ်တွေကို ယေဘုယျအားဖြင့် မိုင် (၅၀)လျှင် (၁)ဂိတ် သတ်မှတ်ထားရှိပါတယ်။ လမ်းရဲ့ မိုင်အရှည်အပေါ် မူ တည်ပြီး လမ်းအသုံးပြုခ ကောက်ခံရေးဂိတ်များကို အသုံးပြုသူများ ခရီးသွားလာရေး အချိန်ကုန်သက်သာစေဖို့ စီစဉ်ထားတာ ဖြစ်ပါတယ်။ ဆောက်လုပ်ရေးဝန်ကြီးဌာန၊ ပြည်သူ့ဆောက်လုပ်ရေးလုပ်ငန်းမှ တာဝန်ယူ ဆောင်ရွက်တဲ့ လမ်းများထဲမှနေပြီးတော့ B.O.T စနစ်နဲ့ ဆောင်ရွက်ပြီး ကျန်ရှိတဲ့ လ မ်းမိုင် (၂၀၀၀၀)ကျော်ရဲ့ လမ်း/တံတား အသုံးပြုခကောက်ခံရေးစနစ်ကိုတော့ တိုင်းရင်းသား ပုဂ္ဂလိက လုပ်ငန်းရှင်များကို လေလံစနစ်နဲ့ ဆောင်ရွက်ခွင့် ပြုထားတာဖြစ်ပါတယ်။ လေလံစနစ်နဲ့ ဆောင်ရွက်တဲ့အခါမှာ လမ်းတွေမှာ လမ်းမိုင် အတို အရှည်အရ လမ်း တံတား အသုံးပြုခ ကောက်ခံရေးဂိတ်တွေကို အသွား /အပြန် ခရီးအတွက် ထားရှိတာ ဖြစ်တဲ့အတွက် အချို့သော လမ်းပိုင်းများမှာ လမ်း/တံတား အသုံးပြုခ ကောက်ခံရေးဂိတ်တွေဟာ နီးကပ်စွာ ထားရှိသကဲ့သို့ တွေ့ရှိရမှာ ဖြစ်ပါတယ်။ ဒါပေမဲ့ ကောက်ခံတဲ့ နှုန်းထားများကတော့ ခရီးမိုင်အရသာ သတ်မှတ်ထားတဲ့ နှုန်းထားများ အတိုင်း ဖြစ်ပါတယ်။ လွှတ်တော်ကိုယ်စားလှယ်ကြီး တင်ပြတဲ့ ပြင်ဦးလွင်ကနေပြီးတော့ မန္တလေးမြို့သို့ ဝင်လျှင် (၁၆)မိုင် အေးရှားဝေါလ်တိုးဂိတ် ဂိတ်ဖြတ်သန်းခနှင့် ပုသိမ်ကြီးမြို့နယ် အတွင်း ဖြတ်သန်းခ ဘီးလှိမ့်ခွန် ပေါင်း၍ ကောက်ခံခြင်းမှာ ကောက်ခံရေးဂိတ် (၁)ဂိတ် လျော့နည်း စေရေးအတွက် ပုသိမ်ကြီးမြို့နယ် စည်ပင်သာယာရေးအဖွဲ့နဲ့ ညှိနှိုင်းဆောင်ရွက်ခဲ့တာ ဖြစ်ပါတယ်။ အောင် ပင်လယ် မရောက်မီ (၂)မိုင်ခန့်မှာရှိတဲ့ဂိတ်မှာ မြို့တော်စည်ပင်သာယာရေး ကော်မတီကနေပြီးတော့မှ ကောက်ခံတဲ့ မန္တလေးမြို့ဝင် ကြေးဂိတ်ဖြစ်ပါတယ်။ အဝေးပြေး ဂိတ်တွေမှာ မြို့နယ်စည်ပင် သာယာရေးအဖွဲ့များရဲ့ မြို့ဝင်ကြေး များ တစ်ပေါင်းတည်း ကောက်ခံစေခြင်းအားဖြင့် ခရီးသွားပြည်သူများ အချိန်ကြန့်ကြာမှု မရှိစေရန် ရည်ရွယ် ဆောင်ရွက်လျက်ရှိတာ ဖြစ်ပါတယ်။ မြို့ဝင်ကြေးများ သတ်မှတ်နှုန်းထားအတိုင်း ကောက်ခံ ရန်မှာ သက်ဆိုင်ရာစည်ပင်သာယာရေး အဖွဲ့ရဲ့ တာဝန်ဖြစ်ပြီးတော့ ဘီးလှိမ့်ခွန်ကြေး ဂိတ်များ များပြားနေမှုကိုမူ သက်ဆိုင်ရာ စည်ပင်သာယာရေးအဖွဲ့များနဲ့ ကျွန်တော်တို့ ပြည်သူ့ ဆောက်လုပ်ရေးလုပ်ငန်းတို့ ညှိနှိုင်းဆောင်ရွက်သွားမှာ ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီး ခင်ဗျား။ ဆောက်လုပ်ရေးဝန်ကြီးဌာနဟာ အာဆီယံစံနှုန်းနှင့်အညီ ရထားပို့ဆောင်ရေးဝန်ကြီးဌာန၊ ကုန်းလမ်းပို့ဆောင်ရေးညွှန်ကြားမှု ဦးစီးဌာနတို့ရဲ့ သတ်မှတ်ချက်များနဲ့အညီ ယာဉ်အမျိုးအစားအလိုက် ကုန်တန်ချိန်များ သတ်မှတ်ပြီး ကောက်ခံလျက်ရှိ ပါတယ်။ ဒီလိုကောက်ခံရာမှာ တချို့ခရီးသည်တင် မှန်လုံ ယာဉ်ကြီးတချို့ဟာ ဈေးနှုန်းသက်သာတဲ့အတွက် ခရီးသည်များသာမက ကုန်များကိုပါ တင်ဆောင်ပြီးသွားနေတာရှိသလို ခရီးသည်ကို ဟန်ပြတင်ပြီးတော့ ကုန်ချည်းပဲတင်ပြီးတော့ သွားတာမျိုးလည်း တွေ့ရှိရပါတယ်။ ဒါကြောင့်မို့ လို့ စည်းကမ်းသတ်မှတ်ချက်များ ထပ် မံ ထုတ်ပြန်ပြီးတော့ ထိန်းသိမ်းခဲ့ရတာတွေလည်း ရှိပါတယ်။ တန်ပိုမဖြစ်စေရန်အတွက် ခရီးသည်တွေကို ဂိတ်မှာဆင်းပြီး လျှောက်ခိုင်းတာတွေကိုလည်း ကျွန်တော်တို့ အချိန်မီ တားဆီးခဲ့ပါတယ်။ ဘာဖြစ်လို့လဲဆိုတော့ ဒီဂိတ်မှာ ခရီးသည်တွေပါသွားရင် တန်ပိုမှာ ဖြစ်တဲ့အတွက် ခရီးသည်တွေကို ဆင်းပြီး လျှောက်ခိုင်းတာမျိုး ဖြစ်ပါတယ်။ ဒါကိုလည်း ကျွန်တော်တို့ ခရီးသည်တွေ ဆင်းဖို့မလိုပါဘူးလို့ တားမြစ်ပြီးတော့ ပြန်လည် ညှိနှိုင်း ဆောင်ရွက်ထားတာဖြစ်ပါတယ်။ အခုအခါမှာ ခရီးသည် သပ်သပ်တင်တဲ့ ယာဉ်များအတွက် ဈေးနှုန်းနဲ့ ကုန်တင်တဲ့ ခရီးသည်တင်ယာဉ် များအတွက် ဈေးနှုန်းကို ခွဲခြားသတ်မှတ် လိုက်တဲ့အတွက် ဂိတ်များဟာ ကြန့်ကြာမှုမရှိဘဲနဲ့ ခရီးသည်များဟာ အဆင်ပြေပြေ သွားလာနိုင်ကြပြီ ဖြစ်ပါတယ်။ ဒီအခါမှာ ခရီးသည်တင်ကားများ ဟာလည်း မိမိရဲ့ ခရီးသည်များဟာလည်း လက်ဆွဲတန်ဆာနဲ့တန်မပိုဘဲ ဖြတ်သန်းသွားလာနိုင်မှာ ဖြစ်သကဲ့သို့ ကုန်တင်လာတဲ့ ခရီးသည်တင်ကားများမှာလည်း ကုန်တင်ခဖြတ်သန်းခအတိုင်း ပေးဆောင်သွား လာနိုင်မည် ဖြစ်တဲ့အတွက် ကုန်တင်သော ခရီးသည်တင် ကားများ ကိုလည်း ကတ္တားချိန်ခြင်း မပြုတော့ဘဲ ဖြတ်သန်းခွင့်ပြု လျက်ရှိကြောင်း၊ ခရီးသည်များ အချိန်ကြန့်ကြာမှု မရှိဘဲ သွားလာနိုင်ပြီ ဖြစ်ပါတယ်။ ဂိတ်များမှာ လမ်းဆင်းလျှောက်ရန် မလိုတော့ပါဘူး။ ယာဉ်ပေါ်တွင်လည်း ကုန်မပါတဲ့အတွက် သက်တောင့်သက်သာနဲ့ အန္တရာယ်ကင်းစွာ သွားလာနိုင်ကြပြီ ဖြစ်ပါတယ်။ ကျွန်တော်တို့ စောစောက ကိုယ်စားလှယ်တော်ကြီး တင်ပြတဲ့ နည်းစနစ်တွေကတော့ ကျွန်တော်တို့လည်း အမျိုးမျိုးစဉ်းစားပြီး ဆောင်ရွက်လျက်ရှိပါတယ်။ ဒီတချို့နိုင်ငံ တွေမှာ ဆိုလို့ရှိရင် ဓာတ်ဆီရဲ့ တန်ဖိုးပေါ်မှာ မူတည်ပြီးတော့ ကျွန်တော်တို့ရဲ့ တိုးဂိတ်တွေကိုဖြတ်သန်းတဲ့ နှုန်းထားများကို ထည့်ပြီးကောက်တာမျိုးရှိသလို တချို့က ကုန်းလမ်းပို့ဆောင်ရေး ညွှန်ကြားမှု ဦးစီးဌာနကနေပြီးတော့ ကားနဲ့ ပတ်သက်တဲ့ ကျွန်တော်တို့ ကြေးများကောက်ခံတဲ့အခါမှာ ဒီလမ်း/တံတားဂိတ်များအတွက် ကျသင့်ငွေများကို အချိုးကျထည့်ပြီးတော့ ကောက်ခံတဲ့ နိုင်ငံမျိုးလည်း ရှိပါတယ်။ ကျွန်တော်တို့ နိုင်ငံအနေနဲ့ကတော့ လက်ရှိအာဆီယံနိုင်ငံများမှာ ကျင့်သုံးနေတဲ့ ဥပဒေများကို လိုက်နာပြီးတော့၊ ကြည့်ရှုပြီးတော့ ကျွန်တော်တို့ အားနည်းချက်၊ အားသာချက် တွေကိုသုံး သပ်ပြီးတော့ အဆင်ပြေစွာ သွားလာနိုင်အောင် ဆောင်ရွက်လျက် ရှိပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ ဆောက်လုပ်ရေးဝန်ကြီးဌာန အနေနဲ့ အာဆီယံနိုင်ငံများမှာ ကျင့်သုံးနေတဲ့ လမ်းအသုံးပြုခ ကောက်ခံရေး စနစ်များကို လေ့လာလျက် အားနည်းချက်၊ အားသာချက်များကို သုံးသပ် ပြီးတော့ လမ်းအသုံးပြုသူများ အဆင်ပြေစွာ အသုံးပြု နိုင်ရေး၊ ခရီးသွားလာမှု မြန်ဆန်သွက်လက်စေရေးအတွက် ဆက်လက်ကြိုးပမ်းဆောင်ရွက်သွားမှာဖြစ်ပါကြောင်း ရှင်းလင်းတင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အစည်းအဝေးကို မိနစ်(၃၀) ခေတ္တရပ်နားပါမယ်</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို ၁၀၅၅ နာရီတွင် ခေတ္တရပ်နားပြီး ၁၁၂၅ နာရီအချိန်တွင်ပြန်လည်ကျင်းပပါသည်။</p>
</section>
<section value="Motion">	
<motion>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ဦးသိန်းဝင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)၏ ငွေကြေးနှင့်အရင်းအနှီး ဈေး ကွက်ဖွံ့ဖြိုးရေးလုပ်ငန်းများ ဆောင်ရွက်ရာတွင် ငွေကြေးနှင့် အရင်းအနှီး ဈေးကွက် ဥပဒေကြမ်းရေး ဆွဲနေစဉ်ကာလအတွင်း ဘဏ္ဍာရေးနှင့် ဥပဒေရေးရာ အခြေခံ အဆောက်အအုံများ ဖွံ့ဖြိုးရေး အတွက် ပြုပြင်ဖွဲ့စည်းမှုများဆောင်ရွက်ရန် ပြည်ထောင်စု အစိုးရအားတိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန် သင့် မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ စစ်ကိုင်းတိုင်း ဒေသကြီး မဲဆန္ဒနယ်အမှတ် (၉)မှ ဦးသိန်းဝင်း က ငွေကြေးနှင့် အရင်းအနှီးဈေးကွက်ဖွံ့ဖြိုးရေး လုပ်ငန်းများ ဆောင်ရွက်ရာတွင် ငွေကြေးနှင့် အရင်းအနှီး ဈေး ကွက်ဥပဒေကြမ်း ရေးဆွဲ နေစဉ် ကာလအတွင်း ဘဏ္ဍာရေးနှင့် ဥပဒေရေးရာအခြေခံအဆောက်အအုံများ ဖွံ့ဖြိုးရေး အတွက် ပြုပြင်ဖွဲ့စည်းမှုများ ဆောင်ရွက်ရန် နှင့်စပ်လျဉ်းသည့် အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်</speech>
<speech type="speaker">ယခု ဦးသိန်းဝင်း အဆိုတင်သွင်းဖို့ ဖြစ်ပါတယ်</speech>
<speech><mp id="57">ဦးသိန်းဝင်း၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၉)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ မင်္ဂလာ အပေါင်းနှင့်ပြည့်စုံကြပါစေလို့ ဂါရဝပြု ဆုမွန်ကောင်းတောင်းအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ် (၉)မှ အမျိုးသားလွှတ်တော် ကိုယ်စားလှယ် ဦးသိန်းဝင်း ဖြစ်ပါတယ်။ ကျွန်တော် ငွေကြေးနှင့် အရင်းအနှီးဈေးကွက်ဖွံ့ဖြိုးရေး လုပ်ငန်းများဆောင်ရွက်ရာတွင် ငွေကြေးနှင့် အရင်းအနှီးဈေး ကွက်ဥပဒေကြမ်း ရေးဆွဲနေစဉ် ကာလအတွင်း ဘဏ္ဍာရေးနှင့်ဥပဒေရေးရာအခြေခံ အဆောက်အအုံများ ဖွံ့ဖြိုးရေး အတွက် ပြုပြင်ဖွဲ့စည်းမှုများဆောင်ရွက်ရန် ပြည်ထောင် စုအစိုးရအား တိုက်တွန်းကြောင်းအဆိုကို တင်သွင်းသွားမှာ ဖြစ်ပါတယ်။ နိုင်ငံတော်ဟာ ဈေးကွက်စီးပွားရေးစနစ်ကိုကျင့်သုံးနေတာနှင့်အညီ စီးပွားရေး ဖွံ့ဖြိုးတိုးတက်မှုများအတွက် ဈေးကွက် စီးပွား ရေးစနစ်အခြေခံ လိုအပ်ချက်များကို ပြုပြင် ပြောင်းလဲသွားရမှာ ဖြစ်ပါတယ်။ ပြုပြင်ပြောင်းလဲရာတွင် စွမ်းဆောင်နိုင်တဲ့ အခြေခံ သဘောတရားများဖြစ်တဲ့ စွမ်းရည်ပြည့်ဝသောအုပ်ချုပ်ရေး၊ ကုန်ပစ္စည်းမူပိုင်ခွင့်နှင့် ၄င်းတို့ အပေါ်ကာကွယ်မှု၊ ပဋိဉာဉ်စာချုပ်များချုပ်ဆိုခြင်းနှင့် ဝါဏိ ဇူအငြင်းပွားမှု ဖြေရှင်းခြင်း ဆိုင်ရာ ဥပဒေသက်ရောက်မှုလူသားအရင်းအနှီးဖွံ့ဖြိုးမှုတို့ကို ကြိုတင်ချမှတ်ထားရန် လိုအပ်မည် ဖြစ်ပါတယ်။ ဘဏ္ဍာရေးဆိုင်ရာနှင့် စီးပွားရေးဆိုင်ရာ စနစ်အတွင်း အပေါင်ပစ္စည်းရောင်းဝယ်မှု အာမခံနှင့် အငှားချထားမှု ကုမ္ပဏီဥပဒေ၊စဉ်ဆက်မပြတ်ရှင်သန်သော ဘဏ္ဍာရေးနှင့် အ ခွန် ကောက်ခံမှုစနစ်၊တည်ငြိမ်မှုရှိသော micro စီးပွားရေးနှင့် ငွေ ကြေးပေါ်လစီ၊ဆက်စပ် အဖွဲ့အစည်းများ ဖွံ့ဖြိုးတိုးတက်ရေးနှင့် မူဘောင် တရားဥပဒေစိုးမိုးရေးစသည့် အခြေခံ လိုအပ်ချက်များအပေါ် မူဘောင်များချမှတ်ထားရန် လိုအပ်မည်ဖြစ်ပါတယ်။ ဘဏ္ဍာရေးအဆောက်အအုံ ဖွံ့ဖြိုးရေးအတွက် ကိုင်တွယ်ဖြေရှင်းရမည့် လူမွဲခံ ယူမှု၊ ဘဏ္ဍာရေးဆိုင်ရာ သတင်းအချက်အလက် ရရှိမှု၊ အဖွဲ့အစည်းများအုပ်ချုပ်မှု၊ငွေပေးချေမှုနှင့် စာရင်းရှင်းလင်းမှုစနစ်၊ ငွေကြေးခဝါချမှုနှင့် အဂတိလိုက်စားမှု၊ ဈေးကွက်ပေါင်းစည်းမှုအစိုးွေတိုက်စာချုပ်များဈေးကွက်၊ ဘဏ်အချင်းချင်းဆက်သွယ်မှုစနစ် စသည်တို့အပေါ် ပြုပြင် ပြောင်းလဲတည်ဆောက်ထားရမှာ ဖြစ်ပါသည်ဘဏ္ဍာရေးကဏ္ဍဖွံ့ဖြိုးမှုဟာ ပဋိဉာဉ်စာချုပ်များ၊လူမွဲခံယူမှုအမွေဆက်ခံမှု၊ချေး ငွေ ပြန်ရမှုတို့ကို ခြုံငုံသော ဥပဒေများရဲ့ ပင်မအဖွဲ့အစည်းအပေါ် တည်မှီပါတယ်။ထိုဥပဒေများ သက်ရောက်မှုရှိရန် အတည်ပြုနိုင်သော ဆုံးဖြတ်ချက်ချမှ တ်ရာမှာ သိက္ခာသမာဓိ ရှိသော အဖွဲ့အစည်းနှင့် ကျွမ်းကျင်သော ဥပဒေသမားများ၊ ရှေ့နေများ၊တရားသူကြီးများ၊ ယုံကြည်စိတ်ချ ၍ စွမ်းရည်ထက်မြက်သော တရားရုံးစနစ်တို့ နေရာချထားမှု စသည်တို့လိုအပ်ပါတယ်။ ဥပဒေများသည် ဘဏ္ဍာရေးကဏ္ဍအတွင်း ရင်းနှီး မြှုပ်နှံမှု၏ ရပိုင်ခွင့်နှင့် ပေးရန် တာဝန်များ၊လုပ်ဆောင်မှုအကျိုးဆက်များမှ ရရှိလိမ့်မည်ဖြစ်တဲ့ ဥပဒေအရ ခံစားခွင့်ကို ပြဋ္ဌာန်း ပေးရမည် ဖြစ်ပါတယ်။ တရားမဥပဒေသည် ငွေချေးသက်သေခံလက်မှတ်များ ပူးတွဲသော အခွင့်အရေးနှင့ ထိုအခွင့်အရေးများကို အုပ်ချုပ်မှုဆိုင်ရာလွှဲပြောင်းမှု နည်းဥပဒေများ အကျုံးဝင်သော အခြေခံပဋိဉာဉ်ဥပဒေ မူလသဘောတရားမှာ စိတ်ချသေချာရန် ပြဋ္ဌာန်းပေး ထားရမှာ ဖြစ်ပါတယ်။ တရားမဥပဒေနှင့် ကျင့်ထုံးများကို ပြုပြင်ရေး ဆွဲသွားပြီး ကူးသန်းရောင်းဝယ်မှုဆိုင်ရာ အငြင်းပွားမှု များအပေါ် နယူးယောက်ကွန်ဗင်းရှင်း အပေါ် အခြေပြု၍ ရေးဆွဲပြဋ္ဌာန်းရန် လိုအပ်မှာ ဖြစ်ပါတယ်။ အုပ်ချုပ်ရေးပြုပြင်ဖွဲ့စည်းမှုပေါင်းစပ် အစိတ်အပိုင်း တစ်ရပ်အနေဖြင့် တရားစီရင်ရေးဆိုင်ရာ ပြုပြင်ဖွဲ့စည်းမှုများကို လုပ်ဆောင်သွား ရန် လိုအပ်ပါတယ်။ ငွေပေးချေမှုစနစ်၊ စာရင်းရှင်းလင်းမှု စနစ်များအပါအဝင် ဘဏ်အချင်းချင်း ဆက် သွယ်ဆောင်ရွက်မှု စနစ်၊စာရင်းကိုင်နှင့် စာရင်းစစ်စနစ်များကို အပြည်ပြည်ဆိုင်ရာ စာရင်းကိုင်၊ စာရင်းစစ် “စံ”များနှင့်အညီ ဥပဒေပြဋ္ဌာန်း၍ ယန္တရားထူထောင်ထားရန် လိုအပ်မည် ဖြစ်ပါသည်။ ဒီနေရာမှာ သာဓကအားဖြင့် တင်ပြရမယ်ဆိုလို့ရှိရင် စာရင်းစစ်များ အလျော်တာဝန်ပါဝင်သော ဥပဒေပြဋ္ဌာန်းရန် လည်း လိုအပ်မှာ ဖြစ်ပါတယ်။ ဘဏ်လုပ်ငန်းဆောင်ရွက်ခြင်း၊ စာရင်းကိုင်၊ စာရင်းအင်းဆိုင်ရာ သရုပ်ခွဲ စိစစ်ခြင်း၊ အထွေထွေစီမံအုပ်ချုပ်မှု ကဲ့သို့ အချက်အချာကျသော ကျွမ်းကျင်မှု များနှင့် ပြည်သူပိုင်ကဏ္ဍနှင့် ပုဂ္ဂလိကပိုင်ကဏ္ဍ နှစ်ခုစလုံးအတွက် ���ေးကွက်စီးပွားရေးစနစ်ကို မောင်းနှင်နိုင်တဲ့ စွမ်းရည်ပြည့်ဝသော လူ့စွမ်းအား အရင်းအမြစ်များရရှိရေး လေ့ကျင့် ပျိုးထောင်ထားရန် လိုအပ်မည် ဖြစ်ပါသည်။ ဒီနေရာမှာ ကျွန်တော်တို့ ပညာရေးမှာလည်း ကျွန်တော်တို့ငယ်စဉ်အခါတုန်းက ဦးပန်းရည် စာအုပ်မှာ Stock and Share ဆိုပြီးတော့မှ သင်္ချာ စာအုပ်မှာ သင်္ချာသင်ရိုးညွှန်းတမ်း ရေးဆွဲထားပါတယ်။အခုနောက်ပိုင်းမှာ သင်ယူခြင်းမရှိတဲ့ အတွက် ဒီ Stock and Share တွက်ချက်နည်းများကို တော်တော်များများ ကျောင်းသားများဟာ အလှမ်းကွာဝေးခဲ့ကြပါတယ်။ နောက် ဒီလိုကအစ သင်္ချာများမှာ သင်ရိုး ညွှန်းတမ်း ထည့်သွင်းရေးဆွဲထားဖို့လည်း လိုအပ်မည် ဖြစ်ပါတယ်။ တရားစီရင်ရေးနှင့် ဥပဒေရေးရာ ပြုပြင်ဖွဲ့စည်းမှုနှင့် ပုဂ္ဂလိကဖွံ့ဖြိုးရေး မူဘောင်ချမှတ်ခြင်း၊ ပြည်သူ့အုပ်ချုပ်ရေးပြုပြင်ဖွဲ့စည်းခြင်း ဈေးကွက်အခြေခံငွေကြေး ပေါ်လစီ မူဘောင်တိုးတက်ဖွံ့ဖြိုးရေး အပါအဝင် ဘဏ္ဍာရေးပြု ပြင်ဖွဲ့စည်းခြင်း၊ တရားဝင် ဖွံ့ဖြိုးရေး အကူအညီများ စီးဝင်လာရေးဆောင်ရွက်ခြင်း၊ စွမ်းရည်တည်ဆောက်မှု ယန္တရားထူထောင်ခြင်း၊ ယှဉ်ပြိုင်နိုင်မှု စွမ်းရည်မြှင့်တင်ခြင်းနည်းပညာ သတင်းအချက်အလက် စွမ်းရည်တို့ကို တိုးမြှင့် ဆောင်ရွက်သွားရန် လိုအပ်မှာ ဖြစ်ပါတယ်။ ဒါကြောင့် ငွေကြေးနှင့်အရင်းအနှီးဈေးကွက် ဖွံ့ဖြိုးရေးလုပ်ငန်းများ ဆောင်ရွက်ရာ တွင် ငွေကြေးနှင့် အရင်းအနှီးဈေးကွက် ဥပဒေကြမ်းရေးဆွဲနေစဉ်ကာလအတွင်း ဘဏ္ဍာရေးနှင့် ဥပဒေရေးရာအခြေခံအဆောက်အအုံများ ဖွံ့ဖြိုးရေးအတွက် ပြုပြင်ဖွဲ့စည်းမှုများဆောင်ရွက်ရန် ပြည်ထောင်စုအစိုးရအား တိုက်တွန်းကြောင်း အဆိုကို တင်သွင်းအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့်သူရှိပါက ဆက်လက်ဆောင်ရွက် ဖို့ဖြစ် ပါတယ်</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး မဲဆန္ဒနယ် အမှတ်(၉) မှဦးသိန်းဝင်း တင်သွင်းသွားသော ငွေကြေးနှင့် အရင်းအနှီး ဈေး ကွက်ဖွံ့ဖြိုးရေး လုပ်ငန်းများဆောင်ရွက်ရာတွင် ငွေကြေးနှင့် အရင်းအနှီး ဈေးကွက်ဥပဒေကြမ်း ရေးဆွဲနေစဉ်ကာလအတွင်း ဘဏ္ဍာရေးနှင့် ဥပဒေရေးရာအခြေခံ အဆောက်အအုံများ ဖွံ့ဖြိုးရေးအတွက် ပြုပြင်ဖွဲ့စည်းမှုများဆောင်ရွက်သွားရန် ပြည်ထောင်စုအစိုးရအား တိုက်တွန်းကြောင်း အဆိုကို ကျွန်တော် ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ် (၆)မှ ထောက် ခံပါတယ်ခင်ဗျား။ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဦးသိန်းဝင်း တင်သွင်းတဲ့ အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ ငွေကြေးနှင့် အရင်းအနှီးဈေးကွက်ဖွံ့ဖြိုးရေးလုပ်ငန်းများ ဆောင်ရွက်ရာတွင် ငွေကြေးနှင့် အင်းအနှီးဈေးကွက်ဥပဒေကြမ်း ရေးဆွဲနေစဉ် ကာလအတွင်း ဘဏ္ဍာရေးနှင့် ဥပဒေရေးရာ အခြေခံအဆောက်အအုံများဖွံ့ဖြိုးရေးအတွက်ပြုပြင်ဖွဲ့စည်းမှုများဆောင်ရွက်ရန် ပြည်ထောင်စု အစိုးရအား တိုက်တွန်းကြောင်း အဆိုဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။</speech>
<speech type="speaker">အဆိုကိုလက်ခံဆွေးနွေးဖို့သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးသိန်းဝင်း ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ) ဦးသိန်းဝင်း တင်သွင်းတဲ့အဆိုကို ဆွေးနွေးမယ့် လွှတ်တော် ကိုယ်စားလှယ်များရှိပါက အစည်းအဝေးရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ ကြဖို့ ဖြစ်ပါတယ်</speech>
</motion>
<motion>
<title>ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ် (၈)၏ နိုင်ငံတကာတွင် စီးပွားရေးလက်ဝါးကြီးအုပ်မှုမျိုးကို တားဆီးရန်အတွက် “ယှဉ်ပြိုင်မှု ဥပဒေ”နှင့် O leq qols (Competition Laws Competition Policylop:0 000€69:20 ဆောင်ရွက်သင့်ကြောင်း ပြည်ထောင်စု အစိုးရအား တိုက်တွန်းကြောင်း အဆိုတင်သွင်ခြင်းလက်ခံ ဆွေးနွေးရန် သင့် မသင့် အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ရန်ကုန်တိုင်း ဒေသကြီး မဲဆန္ဒနယ်အမှတ်(၈)မှ ဒေါက်တာမြင့်ကြည် က နိုင်ငံတကာတွင် စီးပွားရေး လက်ဝါးကြီးအုပ်မှုမျိုးကို တားဆီးရန်အတွက် “ယှဉ်ပြိုင်မှု ဥပဒေ ”နှင့် “ယှဉ်ပြိုင်မှု မူဝါဒ ” များကို စတင်ရေးဆွဲ ဆောင်ရွက်သင့်ကြောင်း နှင့် စပ်လျဉ်းသည့် အဆိုတစ်ရပ် တင်သွင်း လိုကြောင်း အမျိုးသားလွှတ်တော်သို့ ပေးပို့ထား ပါတယ်။ ဒေါက်တာမြင့်ကြည် အဆိုတင်သွင်းဖို့ ဖြစ်ပါတယ်</speech>
<speech><mp id="140">ဒေါက်တာမြင့်ကြည်ရန်ကုန်တိုင်းဒေသကြီး မဲဆန္ဒနယ်အမှ၏)</mp>လေးစားအပ် ပါသော အမျိုးသားလွှတ်တော်က္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော်ကြီးများ ခင်ဗျား။ မင်္ဂလာပါလို့ ကျွန်တော့်အနေနဲ့ ဂါရဝပြုနှုတ်ခွန်းဆက်အပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၈)မှ ဒေါက်တာမြင့်ကြည် ဖြစ်ပါတယ်။ ကျွန်တော် တင်သွင်းမယ့် အဆိုကတော့ နိုင်ငံတကာတွင် စီးပွားရေးလက်ဝါးကြီး အုပ်မှုမျိုးကို တားဆီးရန် အတွက် “ယှဉ်ပြိုင်မှု ဥပဒေ”နှင့် “ယှဉ်ပြိုင်မှု မူဝါဒ” (Competition Law နှင့် Competition Policyများကို စတင်ရေးဆွဲ ဆောင်ရွက်သင့်ကြောင်း ပြည်ထောင်စုအစိုးရအားတိုက်တွန်းကြောင်း အဆိုတင်သွင်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော့်အနေနဲ့ တချို့ ဆွေးနွေးသွားတဲ့အပိုင်းမှာ အင်္ဂလိပ် ဝေါဟာရများကို ထည့်သွင်းဆွေးနွေးသွားမှာ ဖြစ်တဲ့အတွက်ကြောင့် ခွင့်ပြု ပေးပါရန် ကြို တင်၍ မေတ္တာရပ်ခံအပ်ပါတယ်။ ကျွန်တော် အနေနဲ့ ဒီအဆိုကို တင်သွင်းရခြင်းဟာ ဖွဲ့စည်းပုံအခြေခံ ဥပဒေ ပုဒ်မ ၃၆၊(ခ)တွင် စီးပွားရေးလုပ်ငန်းများ တွင် တရားသဖြင့်ယှဉ်ပြိုင်ခြင်း ကို ပျက်ပြားစေရန် တစ်ဦးတစ်ယောက်ကဖြစ်စေ၊ အစုအဖွဲ့ကဖြစ်စေ လက်ဝါးကြီးအုပ် ဆောင်ရွက်မှု သို့မဟုတ် ဈေးကစားမှုပြုခြင်းများအတွက် ပြည်သူတို့၏ အကျိုးစီး ပွားကို ထိခိုက်နစ်နာစေခြင်း မှ တားဆီးကာကွယ်မည်ဟု ဖော်ပြပြဋ္ဌာန်းထားပါတယ်။ ဒါကြောင့်မို့လို့ ဒီအဆိုကို တင်သွင်းခြင်း ဖြစ်ပါတယ်။ ကျွန်တော်တို့ ဒီနေ့နိုင်ငံတကာမှာပဲ ကြည့်ကြည့်၊ အာဆီယံမှာပဲ ကြည့်ကြည့် အာဆီယံနိုင်ငံတွေ ကျွန်တော်တို့အနီးအနားမှာရှိတဲ့နိုင်ငံတွေ က မ္ဘောဒီးယားက အစ လာအို၊ ဗီယက်နမ်၊ ထိုင်းနိုင်ငံ၊ မလေးရှား စသည်အားဖြင့် ဒီနိုင်ငံတွေ နောက်ကျွန်တော်တို့ အိန္ဒိယနိုင်ငံ တရုတ်ပြည်သူ့သမ္မတနိုင်ငံ၊ ဂျပန်နိုင်ငံ ဒီနိုင်ငံတွေမှာပဲ စီးပွားရေးကိုပျက်ပြားစေမယ့် လက်ဝါး ကြီး အုပ်ဆောင်ရွက်မှုမျိုးတွေကို ကာကွယ်စေဖို့အတွက် ဥပဒေတွေ ရေးဆွဲပြဋ္ဌာန်းထားတယ် ဆိုတာကို လေ့လာတွေ့ရှိရပါတယ်။ကျွန်တော် ဒီအဆိုကို တင်သွင်းတဲ့အခါမှာ တချို့က ကျွန်တော်တို့ ဒီမို ကရေစီနိုင်ငံတော်ကို သွားပြီဖြစ်တဲ့အတွက်ကြောင့် Market Economy ကိုသွားတယ်။ Open Market Policy ကိုသုံးတယ်။ ဒါကြောင့် သူတို့ဟာသူတို့ ရောင်းချင်တိုင်း ရောင်းမယ်။ ဝယ်ချင်တိုင်း ဝယ်မယ်။ ဈေးတွေကို သတ်မှတ်ချင်တိုင်း သတ်မှတ်မယ်ဆိုပြီးတော့ ထင်မြင်ကြပါတယ်။မဟုတ်ပါဘူး။ ဥပဒေတွေနဲ့ ထိန်းချုပ်ထားတာတွေ ရှိပါတယ်။အဲဒီတော့ ဒီဥပဒေတွေနဲ့ ကျွန်တော်ဒီအဆိုမှာပါတဲ့အတိုင်း ဈေးကစားမယ်၊ တချို့ဈေးတွေကို အဆမတန် ကြီးမြင့်အောင် ဆောင်ရွက်မယ်၊ ဒါမှ မဟုတ်လို့ရှိရင်လည်း နှိမ့်ချမယ်။ အဲဒီလို ကိစ္စရပ်မျိုးတွေမှာ အရေးယူဆောင်ရွက်ဖို့ဥပဒေတွေ ရှိပါတယ်။ ဒါဒီ ဥပဒေတွေဟာ အရင်စစချင်းက ကျွန်တော်တို့ Anti-Monopoli Act ဆိုပြီးတော့ ဒီ လက်ဝါးကြီး အုပ်တားဆီးမှု ဥပဒေလို့ ဘာသာပြန်မလား တော့ ကျွန်တော့်အနေနဲ့ မသိပါဘူး။ ဒီလို ပဲ ကျွန်တော်ကတော့ ဘာသာပြန်ပါမယ်။လက်ဝါးကြီးအုပ်တားဆီးမှု ဥပဒေဆိုပြီးတော့ ဒီဟာတွေ အရင့်အရင်ထဲက ရှိကြပါတယ်။ အဲဒီတော့ အဲဒီမှာ တစ်ခုက ကုန်ပစ္စည်းတွေနဲ့ပတ်သက်ပြီး ဝန်ဆောင်မှုတွေနဲ့ Joswood cojiaßicopuošaono ques Prices of Good and Services Act ဒီဟာတွေလည်းပဲ ကျွန်တော်တို့ ရှိပါတယ်။ ဘယ်လို ဒီဟာတွေကို ဆောင်ရွက်မလဲ၊ ဘယ်လိုဈေးတွေ သတ်မှတ်မလဲ၊ အဲဒီလို သွားကြပါတယ်။ ပြီးတော့မှ ကျွန်တော်တို့ ဒီယှဉ်ပြိုင်မှု Competition Law တွေ၊Act တွေ ဒီဟာ တွေ ထုတ်ပြန်ကြပါတယ်။ အဲဒီတော့ ဒီဥပဒေရဲ့ အနှစ်သာရ အရကတော့ Free and Fdir လွတ်လွတ်လပ်လပ်နဲ့ သူတို့ တရားမျှတစွာ ယှဉ်ပြိုင်မှုကုန်သွယ်မှု အဲ ကုန်သွယ်ရေးကိစ္စရပ်တွေကို ဆောင်ရွ က်ဖို့ ဖြစ်ပါတယ်။ ကုန်သွယ်မှုဆိုတာ အကုန် ပါ ပါတယ်။ ခုနတုန်းက ဦးသိန်းဝင်းတင်သွားတဲ့ အဲဒီဟာတွေမှာ လည်းပဲ ကုန်သွယ်မှုကပါပါတယ်။ ခုန Capital Market ဒီဟာတွေကလည်းပဲ ကုန်သွယ်မှုတွေပါပဲ။ Trade တွေပါပဲ။Trade levelizction အနေနဲ့လည်း ကျွန်တော်တို့က လုပ်ရမှာပါ။ အာဆီယံရဲ့ ၂၀၁၅ မှာရှိတဲ့ AFTA ဒီဟာမှာလည်းပဲ အကျုံးဝင်ပါတယ်။ ကျွန်တော်တို့ နိုင်ငံခြားရင်းနှီးမြုပ်နှံမှု FDI တွေ၊ DFI ပေါ့၊ DFI လည်း ခေါ်ပါတယ်။ FDI လည်း ခေါ်ပါတယ်။ ဒီဟာတွေလာမယ့်အခါမှာ ကုမ္ပဏီတွေ ပြည်တွင်း မှာ ထောင်ကြမယ်။ဆောင်ရွက်ကြမယ်ဆိုရင် ဒီယှဉ်ပြိုင်မှုတွေ ပါဝင်လာပါတယ်။ ဒီယှဉ်ပြိုင်မှု ဥပဒေမှာကတော့ ကုမ္ပဏီတစ်ခုက သူ့ရဲ့ကုန်ပစ္စည်းတွေကို အများဈေးကွက်မှာ ဈေး ကြီးမြင့်လာအောင်၊ ရောင်းကွက်တွေရလာအောင် ဒီ Production လုပ်တဲ့အခါမှာ လျှို ထားပြီးတော့ တစ်နည်းအား ဖြင့် ထိန်းသိမ်းထားပြီးတော့ နည်းနည်းချင်းထုတ်ရောင်းမယ်ဆိုလည်းပဲ ဒီဥပဒေတွေနဲ့ အရေးယူမှုတွေ ရှိတယ်ဆိုတာ ကျွန်တော်လေ့လာတွေ့ရှိရပါတယ်။ ဒီလို ဆောင်ရွက်လို့ မရပါဘူး။နောက်တချို့ကုမ္ပဏီတွေ၊ သူတို့ မျိုးတူတဲ့ကုမ္ပဏီ တွေမှာ သူတို့ကတော့ Business Operctor လို့ ခေါ်ပါတယ်။ ဒါကျွန်တော်တို့ ကုန်သွယ်ရေးတွေမှာ လုပ်ငန်း ဆောင်တာတွေမှာ ဦးစီးဦးဆောင်လုပ်တဲ့ပုဂ္ဂိုလ်တွေ၊အဖွဲ့အစည်းလို သဘောမျိုးပဲ ဖြစ်မှာပါ။ အဲဒီတော့ Business Operator cogi Operator cozm op 8:08221 22d. sacuje:bcov sage cozni zam စုစည်းပြီးတော့ နောက်တစ်ဖက် ကို စီးပွားရေးပျက်ပြားအောင် တိုက်မယ်၊ ခိုက်မယ်။ ကုန်ဈေးနှုန်းတွေကို ကစားမယ်ဆိုလို့ရှိရင်လည်းပဲ ဒီဥပဒေအရ အကျုံးဝင်ပါတယ်။ဒါ ကျွန်တော်တို့အနေနဲ့ ကျွန်တော်တို့ နိုင်ငံတော်ကြီးကလည်းပဲ ပြုပြင်ပြောင်းလဲနေတဲ့ စီးပွားရေး ဈေးကွက် ဒီ စီးပွားရေးတွေကို ဆောင်ရွက်တော့မှာ ဖြစ်တဲ့အတွက် ကျွန်တော့်အနေ ဒီဥပဒေတွေကို အဆို တင်သွင်းရခြင်း ဖြစ်ပါတယ်။ ဥပမာ ကျွန်တော်လေ့လာရသလောက် ထိုင်းနိုင်ငံမှာ ဒီ ဟွန်ဒါမော်တော် ဆိုင်ကယ် ကုမ္ပဏီ၊ ဒီကုမ္ပဏီက Dedler ရှိပါတယ်။ Dedler ကို သူ့ရဲ့ပစ္စည်းတွေကိုရောင်းတယ်။ ရောင်းတဲ့အခါမှာ Dealer ဟွန်ဒါကုမ္ပဏီနဲ့ ပြိုင်ဘက်ဖြစ်တဲ့ လူတွေကို အဲဒီပစ္စည်းတွေကို ရောင်းချမယ်ဆိုလို့ ရှိရင် သူကတားမြစ်ပါတယ်။အဲဒီတော့ Competition Law အရဆိုလို့ရှိရင် ဒီဟာသူ တားမြစ်လို့မရပါဘူး။ အဲဒီတော့ ဒီဟာက အနေအထားက ဘယ်လိုရှိသလဲ။ ဒီလိုဆောင်ရွက်တာမှန်သလား၊ စစ်ဆေးပြီးတော့ သူတို့ လုပ်တာတွေရှိပါတယ်။ ဥပမာ ကျွန်တော်တို့က ဒီဈေးကွက် နဲ့ဒီ Free Trade Area ဖြစ်လာမယ်ဆိုတဲ့အခါ ဒီဗီဒီယို တိတ် ခွေတွေ၊ဗီဒီယိုရုပ်ရှင်ရုံ ဟာတွေကို နိုင်ငံခြားကနေ ပြီးတော့ သွင်းပြီး ဒီမှာ ပြန် ပြီး Market လုပ်မယ့် ပုဂ္ဂိုလ်တွေ ရှိနိုင်ပါတယ်။ အဲဒီတော့ အဲဒီလိုပစ္စည်းတွေဆိုလို့ရှိရင်လည်းပဲ ဒီပစ္စည်းတွေကို ယူပြီးတော့ ။ Suga:cozo co:ous mascossos Sub-contract Sub-contract m ço:oas လူတွေက ဒီပစ္စည်းတွေကို တစ်ခါပြန်ရောင်းမယ်ဆိုရင် ခု နတုန်းက မူလသွင်းလာတဲ့ လူက တားမြစ်ပါတယ်။ အဲဒီတော့ ဒီတားမြစ်ချက်ကလည်းပဲ ခုနတုန်းက ဒီ Free and Fair မဟုတ်ဘူးဆိုပြီး သူတို့တွေ တရားစွဲမှုတွေ၊ တစ်နည်းအားဖြင့် ဆောင်ရွက်မှုတွေ လုပ်ကြပါတယ်။ အဲဒီတော့ အဲဒီ လုပ်ကြတဲ့အခါမှာ ခုနတုန်းက ဆရာဦးသိန်းဝင်းတင်ပြသလိုပဲ အဖွဲ့အစည်းတွေ ဖွဲ့ပါတယ်။ဒီ ဖွဲ့တဲ့အခါမှာ ကျွန်တော်လေ့လာတွေ့ရှိမိသလောက် ကုန်သွယ်ရေးဝန်ကြီးက ဦးဆောင်ဦးရွက်ပြု ပြီးတော့ ပညာရှင်တွေနဲ့သူတို့ ဖွဲ့ပါတယ်။ဒါ သေသေချာချာတော့ လေ့လာ ရပါတယ်။ ကုန်ဈေးနှုန်းကဈေးတက်သွားတယ်၊ ဈေးကျသွားတယ် ဆိုတာ ဒါ reasoning ဖြစ်ရဲ့လား ဒါဟာ ကျသင့်ရဲ့ လား ဒါမှမဟုတ်ရင်လည်း ဒါ တက်သင့်ရဲ့ လား၊ ဒီဟာကိုတော့ အပြန်ပြန် အလှန်လှန် ဒီကော်မရှင်တွေနဲ့ ပညာရှင်တွေ ဒီဟာတွေနဲ့ သူတို့လေ့လာပါတယ်။ ဘာကြောင့်လဲဆိုတော့ ဒီလိုဖြစ်ရင် တိုင်းပြည်ရဲ့ စီးပွားရေး ကမောက်ကမဖြစ်မယ်။ ဒီကုမ္ပဏီတွေ ပျက်စီးမယ်။ ကျွန်တော်တို့ ဒီ Customer တွေ၊ ပြည်သူလူထုတွေအတွက် တိုင်းပြည်အတွက် ဒုက္ခရောက်မယ်။ ဒါကြောင့်မို့လို့ ဒီဥပဒေကို သူတို့ရေးဆွဲဆောင်ရွက် ထားခြင်း ဖြစ်ပါတယ်။ ကျွန်တော့်အနေနဲ့ ဒါ အပေါ်ယံကြော သိသာမြင်သာနိုင်အောင် တင်ပြခြင်း ဖြစ်ပါတယ်။ ဒါ အင်မတန်မှ လေးနက်တဲ့ ဥပဒေ ဖြစ်ပါတယ်။ အာဆီယံမှာ လည်းပဲ ဒီ Competition Policy နဲ့ Law တွေကို လွန်ခဲ့တဲ့နှစ် (၄၊ ၅၊ ၆)နှစ်လောက်ကတည်းက ကျွန်တော် သိသလောက်က ဒါတွေ ဆောင်ရွက်လျက်ရှိပါတယ်။ ထို့အတွက်ကြောင့် ကျွန်တော့်အနေနဲ့ ဒီနိုင်ငံတကာရဲ့ စီးပွားရေး လက်ဝါးကြီးအုပ်မှုမျိုးကို တားဆီးကာကွယ်ရန်အတွက်ာင့်လဲဆိုတော့ ဒီလိုတွေနဲ့ ပညာရှင်တွေ တက်သင့်ရဲ့ လား၊ ကျွန်တော်တို့နိုင်ငံမှာ ယှဉ်ပြိုင်မှုဥပဒေနဲ့မူဝါဒတွေကို ချမှတ်ရေးဆွဲဆောင်ရွက်သင့်မည် ဖြစ်ကြောင်းတင်ပြရင်းနိဂုံးချုပ်ပါတယ်။အားလုံးကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့်သူရှိပါက ဆက်လက်ဆောင်ရွက်ဖို့ ဖြစ်ပါတယ်</speech>
<speech><mp id="144">ဦးဆွေအောင်၊ ရန်ကုန်တိုင်းဒေသကြီးမဲဆန္ဒနယ်အမှတ်(၁၂)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး မဲဆန္ဒနယ် အမှတ်(၈)မှ ဒေါက်တာမြင့်ကြည် တင်သွင်းသွားတဲ့ နိုင်ငံတကာတွင် စီးပွားရေး လက်ဝါးကြီးအုပ်မှုမျိုးကို တားဆီးရန်အတွက် ယှဉ် ပြိုင်မှုဥပဒေနှင့် ယှဉ်ပြိုင်မှုမူဝါဒ (Competition Law şię Competition Policyop: 003cq:2962amsoệamp: ပြည်ထောင်စုအစိုးရအား တိုက်တွန်းကြောင်း အဆိုကို ကျွန်တော် ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးဆွေ အောင် က ထောက်ခံပါတယ် ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒေါက်တာမြင့်ကြည် တင်သွင်းတဲ့ အဆိုကို လွှတ်တော်ကိုယ်စားလှယ် တစ်ဦး က ထောက်ခံသွားပါတယ်။ အဆိုမှာ နိုင်ငံတကာတွင် စီးပွားရေး လက်ဝါးကြီးအုပ်မှုမျိုးကို တားဆီးရန်အတွက် ယှဉ်ပြိုင်မှုဥပဒေနှင့် ယှဉ်ပြိုင်မှုမူဝါဒ (Competition Law နှင့် Competition Policy)များကို စတင်ရေးဆွဲဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်း ကြောင်း အဆိုဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့် မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။</speech>
<speech type="speaker">အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဒေါက်တာမြင့်ကြည်ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဒေါက်တာမြင့်ကြည် တင်သွင်းတဲ့အဆိုကိုဆွေးနွေးမယ့်လွှတ်တော် ကိုယ်စားလှယ်များ ရှိပါက အစည်းအဝေးရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဥက္ကဋ္ဌ အနေနဲ့ အင်ဒိုနီးရှားနိုင်ငံမှာ ဇူလိုင်လ ၉ ရက်မှ ၁၂ ရက်အထိ ကျင်းပမယ့် အာဆီယံပါလီမန်အမတ်များ ညီလာခံ အမှု ဆောင်အစည်းအဝေးကို တက်ရောက်ရမှာ ဖြစ်တဲ့အတွက် ဥက္ကဋ္ဌ တာဝန်ကို ဒုတိယဥက္ကဋ္ဌ ဦးမြညိမ်း အား ယနေ့မှစ၍ ဇူလိုင်လ ၁၃ ရက်နေ့ နံနက်အထိ လွှဲအပ် ထားပါကြောင်း လွှတ်တော်ကို အသိပေး တင်ပြအပ်ပါတယ်</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်တတိယနေ့ အစည်းအဝေး | ရပ်နားကြောင်းနှင့် စတုတ္ထနေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော်တတိယပုံမှန် အစည်းအဝေး တတိယနေ့ကို ရပ်နားပါမယ်။ ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေး စတုတ္ထနေ့ကို ၂၀၁၂ ခုနှစ်၊ ဇူလိုင်လ ၉ ရက် (တနင်္လာနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အမျိုးသားလွှတ်တော် ကိုယ်စားလှယ်များ အားလုံး ပြန်လည်ထွက်ခွာနိုင်ပါပြီ ခင်ဗျား</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး တတိယနေ့ အစည်းအဝေးကို ၁၁၄၅ နာရီအချိန်တွင် ရပ်နားပါသည်။</p>
</postface>
</transcript>
</doc>
