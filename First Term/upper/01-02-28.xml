<doc>
<docinfo>
<docno>01-02-28.xml</docno>
<pdf>01-02-28.pdf</pdf>
<term value='01'>ပထမအကြိမ်</term>
<session value='02' />
<sittingday value='28' />

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ်အမျိုးသားလွှတ်တော်ဒုတိယပုံမှန်အစည်းအဝေး ရက်မြောက်နေ့မှတ်တမ်း</title>
<date value='30-09-2011'>၁၃၇၃ ခုနှစ်၊ သီတင်းကျွတ်လဆန်း ၃ ရက် (၂၀၁၁ ခုနှစ်၊ စက်တင်ဘာလ ၃၀ ရက်) (သောကြာနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသား လွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၈ ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့်က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသား လွှတ်တော် ဒုတိယပုံမှန်အစည်းအဝေးရဲ့ ၂၈ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ၂၈ ရက်မြောက်နေ့ အစည်းအဝေး အထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် အမျိုးသားလွှတ်တော်ဒုတိယပုံမှန် အစည်းအဝေး ၂၈ ရက်မြောက်နေ့မှာ အမျိုးသား လွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၁၈) ဦးရှိပြီး ဒီကနေ့အစည်းအဝေးကို (၂၁၀)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၆.၃၃) ရာခိုင်နှုန်းရှိပြီး တက်ရောက်တဲ့ ကိုယ်စားလှယ် ဦးရေဟာ အစည်းအ ဝေးအထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက်ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေးအထမြောက်ကြောင်နဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပကြွေ (က)နဲ့(ဂ)တို့အရ အစည်းအဝေးစတင်ကျင်းပကြောင်း ကြေညာပါတယ်။ (ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန် အစည်းအဝေးရဲ့ ၂၈ ရက်မြောက် နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ် စီအစဉ်မှာ နံနက် ၁၀းဝဝ နာရီ စတင်မှာဖြစ်သော်လည်း လွှတ်တော်နှစ်ရပ်ရဲ့ ဥက္ကဋ္ဌ (၂)ဦးက လွှတ်တော်လုပ်ငန်းများ လက်စသိမ်းရေးအတွက် ညှိနှိုင်းတိုင် ပင်နေတဲ့အတွက် ၁၀၃၀ မှာရွှေ့လိုက်ရတာကို ခွင့်လွှတ်ပေးဖို့ မေတ္တာရပ်ခံပါတယ်။ လွှတ်တော်လုပ်ငန်းများ ကို လာမယ့်ရက်သတ္တပတ်အတွင်းမှာ ပြည်သူ့လွှတ်တော်မှာ ကျန်ရှိနေတဲ့ ဥပဒေကြမ်းတွေ အပြီးအပြတ် ဆွေးနွေးပြီးတော့ နောက်တစ်ပတ်မှာ အမျိုးသားလွှတ်တော်က ဆွေးနွေးပါမယ်။ အမျိုးသားလွှတ်တော်မှာ ဥပဒေကြမ်းတွေ ပြီးပြတ်သွားပြီဆိုလို့ရှိရင် ပြည်ထောင်စုလွှတ်တော် ခေါ်ပြီးတဲ့အခါမှာ လွှတ်တော်လုပ်ငန်းတွေကို လက်စသိမ်းမှာ ဖြစ်ပါတယ်။ ပြည်ထောင်စု လွှတ်တော်မှာတော့ လွှတ်တော်နှစ်ရပ်သဘောကိုက်ညီခြင်း မရှိတဲ့ ဥပဒေကြမ်းတွေကို ဆွေးနွေးရမှာ ဖြစ်ပါတယ်။</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား၊အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော်လည်းကောင်း မိမိအတွက်အခြားလွှတ်တော် ကိုယ်စားလှယ် တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">ဦးမနားနိုင်း တင်ပြလို့ရပါပြီ</speech>
<speech><mp id="46">ဦးမနားနိုင်း၊ ချင်းပြည်နယ် မဲဆန္ဒနယ်အမှတ် (၁၀)</mp>အမျိုးသားလွှတ်တော် ဥက္ကဋ္ဌကြီးခင်ဗျား။ ချင်းပြည်နယ် မဲဆန္ဒနယ်အမှတ်(၈)မှ အမျိုးသား လွှတ်တော်ကိုယ်စားလှယ် ဦးဟာရှိန်းတွေဟာ အအေးမိဖျားနေပါသဖြင်. ယနေ့ ၃၀-၉-၂၀၁၁ရက်နေ့ အစည်းအဝေး ပျက်ကွက်ခြင်းကို ခွင့်ပြုပေးပါရန် ဦးဟာရှိန်းတွေ ကိုယ်စား ချင်းပြည်နယ် မဲဆန္ဒနယ်အမှတ်(၁၀) မှ ကျွန်တော် ဦးမနားနိုင်း က တောင်းခံအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ချင်းပြည်နယ် မဲဆန္ဒနယ်အမှတ်(၈)မှ အမျိုးသား လွှတ်တော် ကိုယ်စားလှယ် ဦးဟာရှိန်းတွေရဲ့ ၃၀-၉-၂၀၁၁ ရက်နေ့ခွင့် (၁)ရက်ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးသိန်းလှိုင် တင်ပြဖို့ ဖြစ်ပါတယ်</speech>
<speech><mp id="70">ဦးသိန်းလှိုင်၊ တနင်္သာရီတိုင်းဒေသကြီး မဲဆန္ဒနယ်အမှတ် (၃)</mp>အမျိုးသား လွှတ်တော်ဥက္ကဋ္ဌကြီးခင်ဗျား။ စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)မှ အမျိုးသား လွှတ်တော်ကိုယ်စားလှယ် ဦးအောင်ချစ်လွင် ဟာ မိသားစုကျန်းမာရေးကိစ္စအတွက် ဆောင်ရွက် ရန်ရှိပါသဖြင့် ယနေ့ ၃၀-၉-၂၀၁၁ ရက်နေ့ (၁)ရက်အား ခွင့်အဖြစ် သတ်မှတ်ပေးပါရန် ဦးအောင်ချစ်လွင်ကိုယ်စား ကျွန်တော် ဦးသိန်းလှိုင် အမျိုးသားလွှတ်တော်ကိုယ်စားလှယ် စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ပန်ကြားအပ်ပါတယ်ခင်ဗျား။</speech>
<speech type="speaker">စစ်ကိုင်းတိုင်းဒေသကြီးမဲဆန္ဒနယ်အမှတ်(၁၁)မှ အမျိုးသားလွှတ်တော် ကိုယ်စားလှယ် ဦးအောင်ချစ်လွင် ရဲ့ ၃၀-၉-၂၀၁၁ ရက်နေ့ ခွင် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဝင်းမောင် တင်ပြဖို့ ဖြစ်ပါတယ်</speech>
<speech><mp id="98">ဦးဝင်းမောင်၊ မန္တလေးတိုင်းဒေသကြီး မဲဆန္ဒနယ်အမှတ်(၂)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ်(၄) မှ အမျိုးသားလွှတ်တော်ကိုယ်စားလှယ် ဦးရဲမြင့် ဟာ တုတ်ကွေးဖျားနာနေပါသဖြင်. ယနေ့ ၂၀၁၁ ခုနှစ်၊ စက်တင်ဘာလ ၃၀ ရက်နေ့မှာ အမျိုးသားလွှတ်တော် မတက်ရောက်နိုင်ခြင်းကို ခွင့်ပြု ပေးပါရန် ဦးရဲမြင် ကိုယ်စား မန္တလေးတိုင်းဒေသကြီး မဲဆန္ဒနယ်အမှတ်(၂)မှ ကျွန်တော် ဦးဝင်းမောင် က လေးစားစွာပန်ကြားအပ်ပါတယ် ခင်ဗျား။</speech>
<speech type="speaker">ပဲခူးတိုင်းဒေသကြီး မဲဆန္ဒနယ်အမှတ်(၄)မှ အမျိုး သားလွှတ်တော် ကိုယ်စားလှယ် ဦးရဲမြင့် ရဲ့ ၃၀-၉-၂၀၁၁ ရက်နေ့ ခွင့် ပန်ကြားချက်ကို ခွင့်ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၈ ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၁၈)ဦး၊ ယခင်ကခွင့်ပန်ကြားသဖြင့် ခွင့်ပြုထား သူ (၅) ဦး၊ ယနေ့ခွင့်ပန်ကြားသဖြင့် ခွင့်ပြု ထားသူ(၃)ဦးဖြစ်၍ စုစုပေါင်း ခွင့်ပန်ကြား၍ ခွင့်ပြုထားသူ (၈) ဦးရှိပြီး၊ ခွင့်မဲ့ပျက်ကွက်သူမရှိပါ။ အမျိုးသားလွှတ်တော်ဆိုင်ရာ နည်းဥပဒေ (၄) နည်းဥပဒေခွဲ(ဂ)၊ နည်းဥပဒေ ခွဲငယ် (၂)အရ ယခုလွှတ်တော်ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">အမျိုးသားလွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။ (ဩဘာသံများ)</speech>
</preface>
<discussion>
<title>နိုင်ငံတော်သမ္မတ က ပေးပို့သည့် သဝဏ်လွှာကို ဖတ်ကြားတင်သွင်းခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ နိုင်ငံတော်သမ္မတ ထံမှ ဥက္ကဋ္ဌ အမျိုးသားလွှတ်တော်ထံ လိပ်မူပြီး သ ဝဏ်လွှာတစ်စောင် ပေးပို့ထားပါတယ်။ ဒီသဝဏ်လွှာကို ယခုလွှတ်တော်သို့ ဖတ်ကြားတင်သွင်းမှာ ဖြစ်ပါတယ်။ ပြည်ထောင်စုသမ္မတ မြန်မာနိုင်ငံတော် နိုင်ငံတော်သမ္မတရုံး၊ စာအမှတ် ၁၅၁(၂)/၈/၃ (သမ္မတရုံး) ရက်စွဲ ၂၀၁၁ ခုနှစ်၊ စက်တင်ဘာလ၊ (၂၉)ရက်။ သို့ ၊ ဥက္ကဋ္ဌ အမျိုးသားလွှတ်တော် ပြည်ထောင်စုသမ္မတမြန်မာ နိုင်ငံတော်၊ အကြောင်းအရာ။ သဝဏ်လွှာပေးပို့ခြင်း။ (၁)။ ပထမအကြိမ်အမျိုးသားလွှတ်တော် ဒုတိယပုံမှန်အစည်းအဝေးကို ပြည်သူတို့၏အကျိုးငှာ အားသွန်ခွန်စိုက် ကျင်းပပြုလုပ် နေသည့် ဥက္ကဋ္ဌကြီးနှင့်တကွ အ မျိုးသားလွှတ်တော် ကိုယ်စားလှယ်များ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေရန် ဆုတောင်းမေတ္တာပို့သအပ်ပါသည်။ (၂)။ တစ်ချိန်တည်း၌ပင် မိမိတို့ ပြည်ထောင်စုအစိုးရ၊ တိုင်းဒေသကြီးနှင့် ပြည်နယ်အစိုးရအဖွဲ့များအနေနှင့်လည်း ကောင်း မွန် သော အုပ်ချုပ်ရေး၊ သန့်ရှင်းသော အစိုးရဖြစ်ပေါ်ရေး၊ ဒီမိုကရေစီကျင့်စဉ်များ ထွန်းကားရေး၊ တရားဥပဒေစိုးမိုးရေး၊ စီးပွားရေး ပြုပြင်ပြောင်းလဲရေးနှင့် သဘာဝပတ်ဝန်းကျင် ထိန်းသိမ်းရေး လုပ်ငန်းများကို ဟန်ချက်ညီစွာဆောင်ရွက်လျက်ရှိပါသည်။ (၃)။ တိုင်းရင်းသား ပြည်သူအပေါင်း တို့၏ တူညီသောမျှော်မှန်းချက်သည် နိုင်ငံတော် တည်ငြိမ်အေးချမ်းရေးနှင့် နိုင်ငံတော် ခေတ်မီ ဖွံ့ဖြိုးရေးတို့ ဖြစ်ပါသည်။ ပြည်ထောင်စုအစိုး ရသည် တိုင်းရင်းသားပြည်သူ တို့၏ ဆန္ဒနှင့်အညီ နိုင်ငံတော်တည်ငြိမ်အေးချမ်းရေးအတွက် ဥပဒေပြင်ပသို့ ရောက်ရှိနေသည့် တိုင်းရင်းသား လက်နက်ကိုင်အဖွဲ့အစည်းများအား ထာဝရငြိမ်းချမ်းရေးရရှိရန် ဆက်သွယ် ကမ်းလှမ်းဖိတ်ခေါ်ဆောင်ရွက်ခဲ့ရာ ယခုအခါ အထူးဒေသ (၂) “ဝ”အဖွဲ့နှင့် အထူးဒေသ(၄) အဖွဲ့တို့သည် ပြည်နယ် အဆင့်သဘောတူညီချက်များရရှိခဲ့ပြီး ပြည်ထောင်စုအဆင့် ဆွေးနွေးပွဲများပင် စတင်ဆောင်ရွက်လျက်ရှိနေပြီ ဖြစ်ပါသည်။ အချို့အဖွဲ့များသည်လည်း ပြည်နယ် အစိုးရများထံ ငြိမ်းချမ်း ရေး ရယူရန် ဆက်သွယ်ဆောင်ရွက်မှု များ ရှိနေပါသည်။ (၄)။ တစ်ချိန်တည်း၌ပင် အကြောင်း အမျိုးမျိုးကြောင့် ပြည်ပသို့ရောက်ရှိနေကြသည့် မြန်မာနိုင်ငံသား တိုင်းရင်းသား များအားလည်း ကိုယ့်နိုင်ငံကိုယ့်ဒေသသို့ ပြန်လာလိုပါက ပြန်လာနိုင်ရန် စီစစ်လက်ခံခဲ့ရာ တချို့ပြန်လာနေကြပြီ ဖြစ်ပါသည်။ အကျဉ်းသားများ လွှတ်ပေးရေးကိစ္စ များကိုလည်း ဖွဲ့စည်းပုံ အခြေခံဥပဒေပါ အပ်နှင်းထားသည့် အခွင့်အာဏာအတွင်း မှ ဆောင်ရွက်ပေး သွားမည် ဖြစ်ပါ သည်။ အမျိုးသား အကျိုးစီးပွားအတွက် ထိုသို့ အရှိန်အဟုန်ဖြင့် ဆောင်ရွက်နေချိန်တွင် ပါတီအချို့နှင့် အင်အားစု အချို့တို့သည် အစိုးရအခက်အခဲ အကျပ်အတည်းတွေ့အောင် တည်ငြိမ်အေးချမ်းမှု ပျက်ပြားအောင်ကြံရွယ်၍ လှုပ်ရှားလုပ်ဆောင်မှု များ ပြုလုပ်နေကြသည်ကို စိတ်မချမ်းမြေ့ဖွယ် တွေ့ရှိ နေရပါသည်။ (၅)။ တိုင်းပြည်ခေတ်မီဖွံ့ဖြိုးရေးအတွက် စိုက်ပျိုးရေးကို အရှိန်အဟုန်မပျက် တိုးတက်အောင်ဆောင်ရွက်ရင်း စက်မှု နိုင်ငံထူထောင်နိုင်ရန် ရည်ရွယ်၍ ကြိုးပမ်းဆောင်ရွက် လျက်ရှိပါသည်။ ထိုသို့ ကြိုးပမ်းဆောင်ရွက်ရာတွင် စက်မှု နိုင်ငံထူထောင်နိုင်ရန် လျှပ် စစ် စွမ်းအင်လိုအပ်ချက်သည် အဓိက ကျပါသည်။ လျှပ်စစ်စွမ်းအင် ရရှိနိုင်သည့် နည်းလမ်းများ အနက် အဏုမြူစွမ်းအင်ထုတ်လုပ်သုံးစွဲရေးမှာ ကမ္ဘာ့ဖြစ်စဉ်များအရ အန္တရာယ်ကြီးမး လှသည့် အပြင် ငွေကြေးမပြည့်စုံမှု၊ နိုင်ငံရေးအရ အများသူငါလက်မခံမှုတို့ကြောင့် မိမိတို့နိုင်ငံအတွက် မဖြစ်နိုင်သော ကိစ္စဖြစ်ပါသည်။ ကျောက်မီးသွေး ဖြင့် လျှပ်စစ်ဓာတ်အား ထုတ်လုပ်ရန် ကျောက်မီးသွေးသယံဇာတမှာ လည်း တစ်နိုင်ငံလုံးအတွက် လုံလောက်မှု မရှိသည်ကို ကိုယ်စားလှယ်တော်ကြီးများ အသိပင်ဖြစ်ပါသည်။ (၆)။ မြန်မာ့ပင်လယ်ပြင်မှ သဘာဝဓာတ်ငွေ့ ထွက်ရှိသော်လည်း ပြည်ပအရင်းအနှီးများဖြင့် ထုတ်လုပ်သည့်ကိစ္စဖြစ်၍ မိမိတို့ လိုအပ် သလောက်မရနိုင်ဘဲ တချို့ တစ်ဝက်သာ ခွဲဝေရရှိပါသည်။ ပြည်ပချေးငွေဖြင့် အရင်းအနှီး အချို့ ထည့်ဝင်ထားခဲ့ရာ အနာဂတ် တွင် အကျိုးခံစားရမည်ဖြစ်သော်လည်း လောလောဆယ်တွင်မူချေးငွေအပေါ် အတိုးများ အရစ် ကျပေးဆပ်နေရသည့် အခြေအနေ ဖြစ်ပါသည်။ ကုန်းတွင်း၌ သဘာဝဓာတ်ငွေ့ ရှာဖွေထုတ်လုပ် နေသော်လည်း ပြည်တွင်း သုံးစွဲရန် အတွက်ပင် လုံလောက်မှု မရှိသေးပါ။ (၇)။ မြန်မာနိုင်ငံတွင် ပြည့်ဖြိုးမြဲဖြစ်သော ရေအား လျှပ်စစ် ထုတ်ယူနိုင်သည့် သဘာဝကပေးထားသော မြစ်ချောင်းများရှိနေသဖြင့် အဆိုပါ မြစ်ချောင်းများမှ ပြည်တွင်းပြည်ပ အရင်းအနှီးများရယူ၍ လျှပ်စစ်ဓာတ်အားထုတ်ယူနိုင်ရေးအတွက် တပ်မတော်အစိုးရလက်ထက်တွင် ကြိုးပမ်းဆောင်ရွက်ခဲ့ရာ ယခင်က ရေအားလျှပ်စစ်ဓာတ်အားပေး စက်ရုံ(၂)ရုံ၊ သဘာဝ ဓာတ်ငွေ့ သုံးဓာတ်အားပေးစက်ရုံ(၇)ရုံသာရှိခဲ့ပြီးစုစုပေါင်းစက်တပ်ဆင်အင်အား (၅၂၉)မဂ္ဂါဝပ် သာရှိခဲ့ရာမှ နောက်ထပ် လျှပ်စစ်ဓာတ်အားပေးစက်ရုံ (၂၃)ရုံ စက်တပ်ဆင် အင်အား(၂၈၃၁) မဂ္ဂါဝပ် တိုးတက်ဆောင်ရွက်ခဲ့ပါသည်။ (၈)။ နှစ်သုံးဆယ် လျှပ်စစ်မဟာဗျူဟာ စီမံကိန်းအရ နောက်ထပ် ရေအားလျှပ်စစ်စီမံကိန်း (၆၄)ခုနှင့် ကျောက်မီးသွေး ဓာတ်အားပေးစက်ရုံ (၃)ခု အပါအဝင်လျှပ်စစ်ဓာတ်အားထုတ်လုပ်ရန်စက်တပ်ဆင်အင်အား မဂ္ဂါဝပ်(၄၀၀၀၀)ကျော် ထုတ်လုပ် နိုင်သည့် အလားအလာများရှိပါသည်။ အဆိုပါ စီမံကိန်းများတွင် ကချင်ပြည်နယ်ရှိ မေခ၊ မလိခ မြစ်ညာမြစ်ဝှမ်းနှင့် ဧရာဝတီမြစ်ဆုံ စီမံကိန်း (၈)ခု အပါအဝင်ဖြစ်ပါသည်။ (၉)။ တရုတ်ပြည်သူ့ သမ္မတနိုင်ငံ၏ ငွေကြေးအရင်းအနှီးဖြင့် ဧရာ ဝတီ မြစ်ဆုံရေအားလျှပ်စစ်စီမံကိန်းကို ပထမ အဆင့်ဆောင်ရွက်ရန် စတင်ခဲ့ရာ ယခုအခါတွင် အဆိုပါ မြစ်ဆုံစီမံကိန်းနှင့်ပတ်သက်၍ ပြည်သူ လူထုအတွင်း အောက်ပါစိုးရိမ်ပူပန်မှုများရှိလာ ခဲ့ပါသည်။ (က) ကချင်ပြည်နယ်အတွက်သာမက မြန်မာနိုင်ငံအတွက်ပါ သဘာဝကပေးထားသော land mark ဖြစ်သည့် မြစ်ဆုံသဘာ ဝအလှအပပျောက်ကွယ်သွားနိုင်ခြင်း၊ (ခ) မြစ်ညာပိုင်းရှိ တိုင်းရင်းသားကျေးရွာများ ရေနစ်မြုပ်၍ ၎င်းတို့၏ အသက်မွေး ဝမ်းကျောင်းလုပ်ငန်းများ ဆုံးရှုံး ပျက်စီးသွားနိုင်ခြင်း (ဂ) ပုဂ္ဂလိကများမှ ငွေကြေးအရင်းအနှီးများစွာ စိုက်ထုတ်၍ စီးပွားဖြစ် စိုက်ပျိုးထားသည့် ရော်ဘာစိုက်ခင်းများနှင့် ကျွန်းစိုက်ခင်းများချက်စီးသွားနိုင်ခြင်း။(ဃ) ရာသီဥတု ဖောက်ပြန်မှုကြောင့် မြောက်ဖျားရှိ ရေခဲတောင်များ အရည်ပျော်ခြင်း၊ မိုးသည်းထန်စွာ ရွာသွန်းခြင်း၊ အင်အားပြင်းထန်သည့် ငလျင်လှုပ်ခြင်းတို့ ဖြစ်ပေါ်လာပါက မြစ်ဆုံဆည် ပျက်စီးပြီး ဆည်အောက်ပိုင်ရှိ မြို့ရွာများနှင့် ပြည်သူများ သေကြေပျက်စီးရှိနိုင်ခြင်း၊ (င) ဧရာဝတီ မြစ် ကြီး ထိခိုက်ပျက်စီးနိုင်ခြင်း စသည်ဖြင့် ပြည်သူအချို့မှ စိုးရိမ်ပူပန်မှု ရှိနေကြသည်ကို မိမိတို့ကြားသိနေရပါသည်။ (၁၀)။ မိမိတို့အစိုးရသည် ပြည်သူမှ ရွေးချယ်တင်မြှောက်ထားသည့် အစိုးရဖြစ်၍ ပြည်သူများ၏ဆန္ဒကို အလေးထားရပါမည်။ ပြည်သူများ၏ စိုးရိမ်ပူပန်မှု များကို အလေးထား၍ ဖြေရှင်းဆောင်ရွက်ပေးရန် တာဝန်ရှိပါသည် ။ သို့ပါ၍ မိမိတို့အစိုးရ လက်ထက်တွင် မြစ်ဆုံဆည်တည်ဆောက်ခြင်းကို မပြုလုပ်စေဘဲ ရပ်ဆိုင်းထားမည် ဖြစ်ပါသည်။ နိုင်ငံတော်အတွက် လိုအပ်နေသည့် လျှပ်စစ်ဓာတ်အားရရှိရေးအတွက် အန္တရာယ် မရှိနိုင်သည့် အခြားသောရေအားလျှပ်စစ်စီမံကိန်းများကိုသာ စနစ်တကျလေ့ဆန်းစစ်၍ ဆောင်ရွက်သွားမည် ဖြစ်ပါသည်။ အိမ်နီးချင်းမိတ်ဆွေနိုင်ငံဖြစ်သည့် တရုတ်ပြည်သူ့ သမ္မတနိုင်ငံနှင့် ချုပ်ဆိုထားသည့် အဆိုပါစီမံကိန်းနှင့် သက်ဆိုင်သော စာချုပ်စာတမ်း များကို မိတ် ဝတ်မပျက်စေဘဲ သဘောတူ လက်ခံအောင် ညှိနှိုင်းဆောင်ရွက်သွားမည် ဖြစ်ပါကြောင်း လွှတ်တော်သို့ အသိပေးအပ်ပါသည်။ သိန်းစိန်၊ နိုင်ငံတော်သမ္မတ၊ ပြည်ထောင်စုသမ္မတ မြန်မာနိုင်ငံတော် ဖြစ်ပါတယ်။ (ဩဘာသံများ)</speech>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျာ အမျိုးသားလွှတ်တော် သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်</speech>
<title>အမျိုးသားအကျိုးစီးပွားအတွက် ကျင့်သုံးဆောင်ရွက်နေကြသည့် ကိစ္စရပ်များနှင့် ပတ်သက်၍ ပညာဖြန့်ဝေပေးသည့်အစီအစဉ်ကို ကျယ်ကျယ်ပြန့်ပြန့် ဆောင်ရွက်ပေးပါရန်နှင့် စပ်လျဉ်းသည့်မေးခွန်း</title>
<speech type="speaker">ယခုလွှတ်တော် ကိုယ်စားလှယ်တစ်ဦးက မေးမြန်းတဲ့ မေးခွန်းဟာ ပြန်ကြားရေးဝန်ကြီးဌာနက ဖြေကြား ရမယ့် မေးခွန်းဖြစ်ပါတယ်။ ရှမ်းပြည်နယ် မဲဆန္ဒနယ် အမှတ်(၈)မှ ဦးရှုမောင် က အမျိုးသား အကျိုးစီးပွားအတွက် ကျင့်သုံးဆောင်ရွက် နေကြသည့် ကိစ္စရပ်များနှင့် ပတ်သက်၍ ပညာဖြန့်ဝေပေးသည့် အစီအစဉ်ကို ကျယ်ကျယ်ပြန့်ပြန့် ဆောင်ရွက် ပေးပါရန်နှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="152">ဦးရှုမောင်၊ရှမ်းပြည်နယ် မဲဆန္ဒနယ်အမှအ)</mp>လေးစားအပ်ပါသော အမျိုးသား လွှတ်တော် ဥက္ကဋ္ဌကြီးခင်ဗျား။ ဥက္ကဋ္ဌကြီး နှင့်တကွ ပြည်ထောင်စုအစိုးရအဖွဲ့ ဝင် ဝန်ကြီး၊ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ ကျွန်တော်နှုတ်ခွန်းဆက် ဂါရဝပြုအပ်ပါတယ်ခင်ဗျား။ ကျွန်တော်ဒီမေးခွန်းကိုမမေးခင်မှာ ကိန်းဂဏန်းဆိုရာ အချက်အလက်အချို့ကို ဖတ်ရှုခွင့် တင်ပြခွင့်ပြုပါရန်နှင့် အချို့အင်္ဂလိပ်စာလုံးများကို ထည့်သွင်းတင်ပြခွင့်ပြုပါရန် တင်ပြ အပ်ပါတယ်ခင်ဗျား။ အမျိုးသားအကျိုးစီးပွအတွက် ကျင့်သုံးဆောင်ရွက်နေတဲ့ကိစ္စနဲ့ပတ်သက်လို့ ပညာပေးဖြန့်ဝေတဲ့ အစီအစဉ်ကို ကျယ်ကျယ်ပြန့်ပြန့် ဆောင်ရွက်ပေးနိုင် မယ့် အခြေအနေကို ကျွန်တော် မေးမြန်း တင်ပြချင်ပါတယ်။ ကျွန်တော့် မေးခွန်းသည် ကျွန်တော်တို့ ကိုယ်ပိုင် အုပ်ချုပ်ခွင့်ရဒေသနဲ့ပြည်နယ်ရဲ့ လူထုမဲဆန္ဒရှင်များ အုပ်ချုပ်ရေးအဖွဲ့အစည်းများရဲ့ အခြေအနေ ကို ထင်ဟပ်ပြီး ကျွန်တော်မေးမြန်း တင်ပြခြင်း ဖြစ်ပါတယ်။ ယနေ့ ကမ္ဘာတစ်ဝန်းလုံးမှာ စီးပွားရေးမူဝါဒ တသမတ်တည်းချမှတ်ပြီး ကျင့်သုံး တဲ့စနစ်က ရေရှည်မှာ ကိုက်ညီမှန်ကန်မှု မရှိဘဲ အားနည်း ချက်များရှိတဲ့အတွက်ကြောင့် အခါအားလျော် စွာ ပြောင်းလဲပြင်ဆင်ကျင့်သုံး တာတွေကို တွေ့ရှိရပါတယ်။ နိုင်ငံရေးစနစ်တွေ ဘယ်လိုပဲ ချထားချထား စီးပွားရေးမူဝါဒကို တသမတ်တည်းထားခြင်းမရှိဘဲ အမျိုးသားအကျိုးစီးပွား ကာကွယ်တဲ့စနစ်ကို ဦးစားပေး ကျင့်သုံးလာတာ တွေ့ရှိရ ပါတယ်။ အဲဒီတော့ ကျွန်တော်တို့ နိုင်ငံတော်ဟာလည်း ပါတီစုံ ဒီမိုကရေစီ နိုင်ငံတော်အဖြစ် ကူးပြောင်း အကောင်အထည်ဖော်နေပြီ ဖြစ်ပါတယ်။ သက်ဆိုင်ရာ ပြည်နယ်တိုင်းအလိုက် အစိုးရများ၊ ကို ယ်ပိုင်အုပ်ချုပ်ခွင့်ရစီရင်စုများဟာ မိမိတို့ရဲ့ ဘတ်ဂျက်၊ မိမိတို့ရဲ့ ဝင်ငွေ ထွက်ငွေကို ကိုယ်တိုင်ရေးဆွဲကျင့်သုံးတဲ့စနစ်ကိုလည်း ကျွန်တော်တို့ ဆောင်ရွက် နေရပြီ ဖြစ်ပါတယ်။ ဒီနေရာမှာ ကျွန်တော်တို့အတွက် အတွေ့အကြုံတွေ အများကြီး လိုအပ် ပါတယ်။ ကျွန်တော်တို့ အတွေ့အကြုံ နည်းပါတယ်။ နောက်တစ်ချက်ကတော့ ကျွန်တော်တို့အတွက် အထောက်အပံ့တွေ အဆက်အသွယ် တွေလည်း လိုအပ်နေ ပါတယ်။ ကျွန်တော်တို့အတွက် ဒီကူး ပြောင်းတဲ့ စီးပွားရေးစနစ်အပေါ်မှာ အယူအဆတွေ ဗဟုသုတတွေကြွယ် ဝဖို့လည်း ကျွန်တော်တို့ အရေးကြီးပါတယ်။ အထူးသဖြင့် ကျွန်တော်တို့ရဲ့ အိမ်နီးချင်းနိုင် ငံ အာဆီယံနိုင်ငံများနဲ့ ကူးလူး ဆက်ဆံရာမှာ ကျွန်တော်တို့ အဆင့်မြင့်ဖို့အဆင့်မီဖို့ ကြိုးစားဖို့ဆောင်ရွက်ဖို့ လိုနေသေးတယ်လို့ ကျွန်တော်တို့ သုံးသပ်တင်ပြ လိုပါတယ်။ ကျွန်တော်တို့ ပြည်နယ်/တိုင်းအလိုက် ကိုယ်ပိုင်အုပ်ချုပ်ခွင့်ရ စီရင်စုနယ်မြေအလိုက် ဘက်စုံဖွံ့ဖြိုးတိုးတက်ရေးအတွက် ဆောင်ရွက်တဲ့နေရာမှာ တည်ဆောက်ရေးလုပ်ငန်းတွေဆောင်ရွက်တဲ့နေရာမှာ စီးပွားရေးကိစ္စ ဖြစ်တဲ့ ဝင်ငွေရရှိအောင်ဆောင်ရွက်ဖို့ ကျွန်တော် တို့ ပြည်နယ်/တိုင်း အလိုက် လိုလာပါတယ်။ ဝင်ငွေရရှိအောင် ဆောင်ရွက်တဲ့နေရာမှာ ကျွန်တော်တို့ ပြည်သူလူထုထံအခွန်အကောက်ရရှိဖို့လိုပါတယ်။ နိုင်ငံတော်က ထောက်ပံ့ကူညီတဲ့ ငွေကြေးတွေ လိုပါတယ်။ ဖြစ်နိုင်လို့ရှိရင် နိုင်ငံခြားအထောက် အပံ့တွေလည်း ဝင်ငွေအဖြစ် ဒီဝင်ငွေ(၃)သွယ်မှ ရရှိသောဝင်ငွေသည် ကျွန် တော်တို့ရဲ့ ရငွေဖြစ်ပါတယ်။ သုံးငွေများကိုတော့ ကျွန်တော်တို့ ပြည်နယ် တိုင်းအလိုက် ဘယ်လိုသုံးမယ်ဆိုတာ ပြည်နယ် တိုင်း အစိုးရအဖွဲ့က စိစစ်ဆောင်ရွက် တင်ပြမှာဖြစ်ပါတယ်။ အဲဒီတော့ ကျွန်တော်တို့ ရောင်းကုန်တွေ မြင့်တက်အောင် စီစဉ်ခြင်း၊ ပို့ကုန်တွေ မြင့်တက်အောင်စီစဉ်ခြင်း၊ ရငွေ/သုံးငွေကို ချိန်ဆ ရေးဆွဲဖို့၊ ခြိုးခြံ ချွေတာဖို့စနစ်တွေ ဆောင်ရွက်ဖို့ အရေး တကြီး လိုအပ်လာပြီလို့ ကျွန်တော်သုံးသပ် တင်ပြလို ပါတယ်။ ဒီအချက်တွေကို ပြည်သူလူထုက ကျယ်ကျယ်ပြန့်ပြန့် သိရှိနားလည်ဖို့ အရေးကြီး ပါတယ်။ အဲဒီတော့ အခုချိန်မှာ ကျွန်တော်တို့ဟာ လူတိုင်းအချိန်ပြည့် အလုပ်လုပ်ကြဖို့ အရေး ကြီးပါတယ်။ ကိုယ့်အားကိုယ်ကိုး ရမယ့် အခြေအနေ ကိုလည်း သဘောပေါက်ဖို့ နဲ့ ဥပမာတွေနဲ့ ကျွန်တော်တို့ ပညာပေးဖြန့်ဝေဖို့ လိုအပ်ကြောင်း တင်ပြဆွေးနွေးလိုပါတယ်။ ဥပမာအားဖြင့် ဒီမိုကရေစီနိုင်ငံဖြစ်တဲ့ ကိုးရီးယား သမ္မတနိုင်ငံမှာ ပြည်တွင်းဖြစ် အသုံးအဆောင် ဖြစ်တဲ့ အစားအစာ၊ ဒါ အစားအစာ ဆိုတဲ့နေရာမှာ အရက်၊ ဘီယာ၊ စီးကရက်၊ မိတ်ကပ်၊ အဝတ်အထည်စတဲ့ ပစ္စည်းအားလုံးကို ပြည်ပမှလုံးဝ တင်သွင်းသုံးစွဲခွင့်မပြုပါ။ ၎င်းတို့နိုင်ငံသား တွေ အားလုံးကလည်းပဲ နိုင်ငံခြားဖြစ်ပစ္စည်းများကို မသုံးတာကို တွေ့ရှိရပါတယ်။ အထူးသဖြင့် နိုင်ငံခြားဖြစ်မော်တော်ကား လုံးဝတစ်နိုင်ငံလုံးမှာ မသုံးတာကို တွေ့ရှိရပါတယ်။ ဒီကိုးရီးယား သမ္မတနိုင်ငံပြည်သူလူထုက တိုင်းပြည်ချစ်စိတ်၊ အမျိုးသားချစ်စိတ်နဲ့ တိုင်းပြည်စီးပွားတိုးတက်အောင် ဘယ်လိုလုပ်နေတယ်ဆိုတာကို ဥပမာ အားဖြင့် ကျွန်တော်တင်ပြလိုခြင်းဖြစ်ပါတယ်။ အလားတူ ကျွန်တော်တို့ အိမ်နီးချင်းနိုင်ငံတွေဖြစ်တဲ့ တရုတ်ပြည်သူ့သမ္မတနိုင်ငံ၊ အိန္ဒိယနိုင်ငံ၊ ထိုင်းနိုင်ငံတွေမှာလည်းပဲ ပို့ကုန်ပို့တဲ့အခါမှာ ဦးစားပေးမက်လုံးပေးတဲ့ အစီအစဉ်တွေ ရေးဆွဲဆောင်ရွက်တာ တွေ့ရှိပါတယ်။ သွင်းကုန်တွေနဲ့ ပတ်သက်လို့လည်းပဲ နိုင်ငံအတွက်၊ လူမျိုးအတွက် အကျိုးရှိမယ့် ပစ္စည်းကိုသာ တင်သွင်းခွင့်ပြု ထားတာကို တွေ့ရှိနေရပါတယ်။ အဲဒီတော့ ကျွန်တော်တို့ နိုင်ငံတော်ဖွဲ့စည်းပုံအခြေခံဥပဒေမှာ အခန်း (၈)၊ ပုဒ်မ ၃၇၁ မှာ နိုင်ငံတော်ဟာ အမျိုးသားစီးပွားဖွံ့ဖြိုးတိုးတက်စေရေးအတွက် နည်း ပညာ၊ အရင်းအနှီး၊ စက်မှု ပစ္စည်း ကုန်ကြမ်း စသည်တို့ကို ရရှိဖို့အတွက် ကူညီမယ်လို့ ကျွန်တော်တို့ ပြဋ္ဌာန်းထားတာ တွေ့ရှိပါတယ်။ အဲဒီတော့ ကျွန်တော်တို့ နိုင်ငံရဲ့ ပြီးခဲ့တဲ့စီးပွားရေး အခြေအနေများကို လေ့လာ သုံးသပ်တင်ပြထားတဲ့ အစီရင်ခံစာကို လေ့လာကြည့်တဲ့အခါမှာ နိုင်ငံတော်အနေနဲ့ အခွန်ရရှိမှု အခြေအနေဟာ အလွန်နည်းပါးနေတယ်ဆိုတာ ကျွန်တော်တို့တွေ့ရှိပါတယ်။ ဒါဟာ ကျွန်တော်တို့ အာဆီယံနိုင်ငံထဲမှာ နှိုင်း ယှဉ်ကြည့်မယ်ဆိုရင် ဘရူနိုင်း နိုင်ငံသည် အခွန်အခရရှိငွေ ၅၁ရာခိုင်နှုန်းရှိ ပါတယ်။ ဗီယက်နမ်နိုင်ငံသည် ၂၈ ရာခိုင်နှုန်း ရှိပါ တယ်။ မလေးရှား နိုင်ငံသည် ၂၁ ရာခိုင်နှုန်းရှိပါတယ်။ ကျန်တဲ့နိုင်ငံတွေဟာ ၁၅ ရာခိုင်နှုန်းရဲ့ အထက်မှာ ရှိပြီးတော့ မြန်မာနိုင်ငံရဲ့ အခွန်အကောက်ရရှိမှုကို ရ ရာခိုင်နှုန်း ပဲရှိပါတယ်။ အဲဒီတော့ ပြည်နယ်/တိုင်းအလိုက် ကိုယ်ပိုင် အုပ်ချုပ်ခွင့်ရဒေသအလိုက် အခွန်အခ ကောက်ခံ ရရှိမှုကို ကျွန်တော်တို့ တိုးမြှင့်ဆောင်ရွက်ရ မှာ ဖြစ်ပါတယ်။ ဒီလို တိုးမြှင့် ဆောင်ရွက် တဲ့နေရာမှာ ပြည်သူလူထုက အခြေအနေကို နားလည်သဘောပေါက်ဖို့ လိုအပ်ပါ တယ်။ နောက်တစ်ခုက လည်းပဲ ဒီအခွန်အကောက်ဝန်ထမ်းများကလည်းပဲ သိရှိဖို့ ၊ လိုက်နာကျင့်သုံးဖို့ တိုးတက်အောင် ရရှိအောင်ဆောင်ရွက်ဖို့ အထူးအရေးကြီးလှပါတယ်။ နိုင်ငံတော် ဝင်ငွေသည် နိုင်ငံတော်အစိုးရ၊ ပြည်ထောင်စုအစိုးရအပိုင်းက ဝင်ငွေတိုးတက်ရရှိအောင် နည်းမျိုးစုံနဲ့ ကြိုးပမ်းဆောင်ရွက်နေတာ ကျွန်တော်တို့ တွေ့ရှိပါတယ်။ အလားတူ ကျွန်တော်တို့ အခွန်ကောက်ခံမှုစနစ်နဲ့ ပတ်သက်လို့ အခွန်တိမ်းရှောင်ခြင်း၊ အခွန်လျှော့ပေါ့ဖို့ကြိုးပမ်းခြင်း၊ အခွန်စနစ် က Transparency ထင်သာမြင်သာမရှိခြင်း၊ ထင်သာမြင်သာရှိမှု အားနည်းခြင်း များတွေ့ရှိတဲ့အတွက်ကြောင့် အခွန်စနစ်ကို ပြုပြင်ပေးဖို့ လိုအပ်ပါတယ်။ ဒါမှသာလျှင် ကျွန်တော်တို့ ပြည်နယ် တိုင်းအလိုက် ကိုယ်ပိုင်အုပ်ချုပ်ခွင့်ရဒေသအလိုက် ဒီစနစ်ကို ကျွန်တော်တို့ သိရှိပြီး အခွန်တိုးတက် ရရှိအောင်ဆောင်ရွက်နိုင်မှာဖြစ်ပါတယ်။ ဝင်ငွေများများ ရမှ ကျွန်တော် တို့ရဲ့ ဖွံ့ဖြိုးတိုးတက်ရေး လုပ်ငန်းတွေကို များများဆောင်ရွက်နိုင်မှာ ဖြစ်ပါတယ်။ ကျွန်တော်တို့ရဲ့ ဘတ်ဂျက်ကို ပြန်လည်လေ့လာတဲ့အခါမှာ ကျွန်တော်တို့ နိုင်ငံတော်ရဲ့ ဘတ်ဂျတ်သည် နှစ်ပေါင်း (၂၀)အတွင်း လိုငွေနဲ့ကျွန်တော်တို့သွားခဲ့ရပါတယ်။ အာဆီယံနိုင် ငံတွေမှာ ကြည့်မယ် ဆိုရင် ဘရူနိုင်းနိုင်ငံ၊ အင်ဒိုနီးရှားနိုင်ငံ၊ စင်္ကာပူနိုင်ငံဟာ လို ငွေ၊ ရငွေ၊ သုံးငွေ မျှတတဲ့အတွက် ကြောင့် လိုငွေ ပိုငွေ မရှိတာတွေ့ရှိပါတယ်။ ဘရူနိုင်းနိုင်ငံဟာ ပိုငွေအမြဲတမ်းပြခဲ့ပါတယ်။ သို့သော် အကောင်းဆုံသည် ရငွေ၊ သုံးငွေမျှတပြီး ပိုငွေ၊ လိုငွေ မရှိဖို့ အရေးကြီးလှပါတယ်။ မြန်မာနိုင်ငံရဲ့ လိုငွေသည် နှစ်စဉ် GDP ရဲ့ ၄ ရာခိုင်နှုန်းမှ ၅ ရာခိုင်နှုန်းအထိ ရှိနေတယ် ဆိုတာ ကျွန်တော်တို့ တွေ့ရှိပါတယ်။ ရေရှည်အားဖြင့် ဒီလိုငွေကို ဖြည့်ဆည်း ဖို့အတွက် ရငွေ များများရဖို့ ကျွန်တော်တို့ လုပ်ဆောင်ရမှာဖြစ်ပါတယ်။ အဲဒီ တော့ ကျွန်တော်တို့ရဲ့ ဘဏ္ဍာငွေ ခွဲဝေသုံးစွဲမှုစနစ်တွေ၊ အခု ဆိုရင် လွှတ်တော်က စိစစ်ဆောင်ရွက်သွားတော့မှာ ဖြစ်ပါတယ်။ လွှ တ်တော်တစ်ခုတည်း မဟုတ်ဘဲနဲ့ ကျွန်တော်တို့ သက်ဆိုင်ရာပြည်နယ် တိုင်းတွေက အစိုး ရအဖွဲ့အသီးသီးကကော သုံးစွဲငွေကို စိစိစစ်စစ်ဆောင်ရွက်ရတော့မှာ ဖြစ်ပါတယ်။ ဒါတွေကိုလည်း လူထုအားလုံး သေချာ သိရှိဖို့အတွက် အများကြီးပညာပေး ရမယ်လို့ ကျွန်တော်တို့ သုံးသပ် တင်ပြလိုပါတယ်။ နိုင်ငံခြား ရငွေမှာ ကျွန်တော်တို့ ထောက် ပံ့ငွေအားဖြင့် ၀.၀၁ ရာခိုင်နှုန်းပဲ ရှိပါ တယ်။ သို့သော် နိုင်ငံခြားချေးငွေများလေ အတိုးနှုန်း ပေးရတာ များလေဖြစ်လာပါတယ်။ အဲဒီ တော့ နိုင်ငံပိုင် စီးပွားရေးအခန်းကဏ္ဍကိုလည်း လျှော့ ချနေတာ တွေ့ရှိပါတယ်။ ဒါကြောင့်မို့ နိုင်ငံတော်ပိုင် စီးပွားရေးလုပ်ငန်းတွေ၊ ပုဂ္ဂလိကပိုင်ပြုလုပ်တဲ့အခါမှာ နိုင်ငံတော်ရဲ့ သုံးငွေဟာ အများကြီးလျော့ သွားမှာ ဖြစ်ပါတယ်။ ကျွန်တော်တို့ ကိုယ်ပိုင်အုပ်ချုပ်ခွင့်ရဒေသနဲ့ ပြည်နယ်အစိုးရအဖွဲ့တွေဟာ ယခုဆိုရင်ဘတ်ဂျတ်ရငွေသုံးငွေ ရေးဆွဲဖို့အတွက် စီစဉ်ဆောင်ရွက်နေပါပြီလို့ ၎င်းတို့လွှတ်တော် မှတစ်ဆင့် ကျွန်တော်တို့ လွှတ်တော်တွေကို တင်ပြပြီး ကျွန်တော်တို့ စိစစ် ဆောင်ရွက်သွားကြ တော့မှာ ဖြစ်ပါတယ်။ အထူးသဖြင့် ကျွန်တော်တို့ ရငွေအပိုင်းဖြစ်တဲ့ အခွန်အကောက်ရရှိဖို့အခြေ အနေဟာ ကျွန်တော်တို့အတွက် ပြည်သူလူထုအားလုံး နားလည်သဘော ပေါက်မှသာလျှင် ဒီအခွန် အကောက်ကို နှစ်ဦးနှစ်ဖက်အောင်မြင်အောင် ဆောင်ရွက်နိုင်မှာ ဖြစ်ပါတယ်။ အဲဒီတော့ ကျွန်တော်တို့ရဲ့ စီးပွားဖွံ့ဖြိုးတိုးတက်ရေးအတွက် ကျွန်တော်တို့ကိုယ်တိုင် ပြည်နယ် တိုင်းဒေသ၊ ကိုယ်ပိုင်အုပ်ချုပ်ခွင့်ရဒေသ လူထုရဲ့ ကိုယ်တိုင်လုပ်ငန်းအစီအမံတွေ ရေးဆွဲ ဖို့၊ တာ ဝန်ခွဲဝေဖို့၊ အကောင်အထည်ဖော်ဖို့၊ ကုန်သွယ်ခြင်းလုပ်ငန်း တွေကို အချင်းချင်း ညှိနှိုင်း ဆောင်ရွက်ဖို့ လိုအပ်ပါတယ်။ ကျွန်တော်တို့ဝင်ငွေများများရမှ ဒေ သဖွံ့ဖြိုးတိုးတက်ရေးကို ပိုမို လုပ်ကိုင်ပေး နိုင်မှာဖြစ်ပါတယ်။ ဒါကြောင့် ဒီ အမျိုးသားအကျိုးစီးပွားအတွက် ကျင့်သုံး ဆောင်ရွက်နေတဲ့ ကိစ္စတွေနဲ့ ပတ်သက်လို့ ပြည်သူလူထုထံ ကျယ်ကျယ်ပြန့်ပြန့် ပညာပေးမယ့် အစီအစဉ်များဆောင်ရွက်ပေးသွားဖို့ အထူးအရေးကြီးလှပါတယ်။ ကျွန်တော် အနေနဲ့ ရုံး (၂၀)တွင် Cqpacity Building လုပ်တဲ့အခါမှာ ကျွန်တော်ဆွေးနွေးတင်ပြဖူးပါတယ်။ ဒီအချက်ကတော့ ကျွန်တော် ဥပမာအနေနဲ့ ထပ်မံတင်ပြလိုပါတယ်။ ကျွန်တော်တို့ ဓနုတိုင်းရင်းသားများ ကိုယ်ပိုင်အုပ်ချုပ်ခွင့်ရခဲ့ပါပြီ။ သို့သော် ကျွန်တော်တို့က ရှေးဘုရင်များလက်ထက်ကတည်းက အခွန်အကောက်ကို မှန်မှန် နှစ်စဉ်ဆက်သ အေးအေးချမ်းချမ်းနေထိုင်ခဲ့တဲ့လူမျိုးတွေဖြစ်ပါတယ်။ ကျွန်တော်တို့ဆီမှာ နိုင်ငံရေးပါတီမရှိပါဘူး။ လက်နက်ကိုင်အဖွဲ့အစည်းလည်း မရှိပါဘူး။ စီးပွားရေးဆို လည်း လယ်ယာလုပ်ငန်းစီးပွားရေးကို အဓိကထားပြီးတော့ တ စ်ပိုင်တစ်နိုင် လုပ်ကိုင်နေကြပါတယ်။ စက်ရုံ အလုပ်ရုံဆိုလို့ ကိုယ်ပိုင်အုပ်ချုပ်ခွင့်ရဒေသမှာ အရက်ချက်တဲ့စက်ရုံ (၁)ခုပဲ ရှိပါတယ်။ အဲဒီတော့ ကိုယ့်ခြေထောက်ပေါ် ကိုယ်ရပ် တည်ဖို့အတွက်ကို ကျွန်တော်တို့အများကြီး ရုန်းကန် ကြိုးစားရမှာ ဖြစ်ပါတယ်။ အဲဒီတော့ ဥပမာအားဖြင့် ကျွန်တော်တင်ပြချင်တာ က ကျွန်တော်တို့သည် ကိုယ်ပိုင် အုပ်ချုပ်ခွင့်ရဒေသသာ ရရှိခဲ့တာဖြစ်ပါတယ်။ ကျွန်တော်တို့မိဘက သားသမီးတွေကို အိမ်ခွဲ ဖို့ အတွက် သားကြီးသမီးကြီးတွေ အိမ်ထောင်ကျပြီး သား မြေး၊ မြစ်များရပြီးသား ပြဿနာမရှိဘူး။ ခွဲသွားလို့ အဆင်ပြေပါတယ်။ ကျွန်တော်တို့က (၁၆)နှစ်သမီးလောက်အရွယ် ရှိတယ်လို့ ကျွန်တော်တို့ ခံစားမိပါတယ်။ အဲဒီတော့ ယောက်ျားယူပြီးတော့ အိမ် ခွဲသွားရတာ ကျွန်တော်တို့ လုပ်ရကိုင်ရမှာ အများကြီး ကျွန်တော်တို့ ပညာဗဟုသုတလိုအပ်နေသေးတယ်လို့ ကျွန်တော်ဒီလို ဥပမာနဲ့ သုံးသပ်တင်ပြချင်ပါတယ်။ ဒါကြောင့် ဒီအမျိုးသား အကျိုးစီးပွားအတွက် ကျင့်သုံးနေတဲ့ ကိစ္စများနဲ့ ပတ်သက်လို့ ပညာပေးမယ့် အစီအစဉ်များ ကျယ် ကျယ်ပြန့် ဆောင်ရွက်ဖို့ မည်ကဲ့သို့ အစီအစဉ်ရှိတယ်ဆိုတာကို မေးခွန်းအနေနဲ့ တင်ပြလိုပါတယ်ခင်ဗျား။</speech>
<speech type="speaker">မေးခွန်းနဲ့ပတ်သက်ပြီး ပြန်ကြားရေးဝန်ကြီးဌာန ဒုတိယဝန်ကြီးက ဖြေကြားပေးဖို့ ဖြစ်ပါတယ်</speech>
<speech><agency id="99">ဦးစိုးဝင်း (ဒုတိယဝန်ကြီး၊ ပြန်ကြားရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များခင်ဗျား။ အားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနဲ့ ပြည့်စုံပါစေလို့ ဆုမွန်ကောင်း တောင်းရင်းနှုတ်ခွန်းဆက်သအပ်ပါတယ်။ ကျွန်တော့်အနေနဲ့ ရှမ်းပြည်နယ် မဲဆန္ဒနယ်အမှတ်(၈) အမျိုးသားလွှတ်တော် ကိုယ်စားလှယ် ဦးရှုမောင်ရဲ့ အမျိုးသား အကျိုးစီးပွားအတွက် ကျင့်သုံးဆောင်ရွက်နေကြတဲ့ ကိစ္စများနှင့် ပတ်သက်ပြီး ပညာဖြန့်ဝေပေးတဲ့ အစီအစဉ်ကို ကျယ်ကျယ်ပြန့်ပြန့် ဆောင်ရွက်ပေး ပါရန်ဆိုတဲ့ မေးခွန်းနဲ့ ပတ်သက်ပြီး ပြန်လည်ရှင်းလင်း ဖြေကြားသွားမှာ ဖြစ်ပါတယ်။ အမျိုးသားလွှတ်တော်ကိုယ်စားလှယ် ဦးရှုမောင်ရဲ့ မေးမြန်းချက်မှာ နိုင်ငံရေး စနစ်ကို မည်သို့ပင် ကျင့်သုံးလုပ်ဆောင်သည်ဖြစ်စေ၊ ချမှတ်ထားသည်ဖြစ်စေ စီးပွားရေးမူဝါဒကို တသမတ်တည်း ချမှတ်ထားခြင်းမရှိဘဲ အမျိုးသားအကျိုးစီးပွားကို ကာကွယ်သည့်စနစ်ကို ဦးစားပေးကျင့်သုံးလာတာကို တွေ့ရတယ်လို့ ဖော်ပြထားပါတယ်။ ဒါ့အပြင် အခြားနိုင်ငံများမှာ သွင်းကုန်နဲ့ပတ်သက်ပြီး ပြည်တွင်းဖြစ်ပစ္စည်းများကိုသာ ဦးစားပေးသုံးစွဲဖို့ လုပ်ဆောင်နေမှုများ ကိုလည်း အမျိုးသားအကျိုးစီးပွားကို ရှေးရှုပြီး လုပ်ဆောင်နေမှုများအဖြစ် သာဓကဆောင်ပြီး မေးမြန်းထားတာကို တွေ့ရပါတယ်။ တကယ်တော့ အမျိုးသားအကျိုးစီးပွား (National interest) ရဲ့ အဓိပ္ပာယ်ဖွင့်ဆို ချက်ဟာ ကြီးမားကျယ်ပြန့်တဲ့ သဘောရှိပါတယ်။ နိုင်ငံတကာဆက် ဆံရေး၊ စီးပွားရေး၊ နိုင်ငံရေး စသည်ဖြင့် ဘက်စုံဒေါင့်စုံက ပါဝင်နေပါတယ်။ ဒါကို ယေဘူယျ ဖွင့်ဆိုမယ်ဆိုရင် နိုင်ငံတကာ ဆက်ဆံရေး၊ စီးပွားရေး၊ နိုင်ငံရေး စသည်တို့မှာ မိမိနိုင်ငံနဲ့ ပြည်သူများအတွက် အကျိုးဖြစ်ထွန်း စေဖို့အတွက် ထားရှိအပ်တဲ့ မျှော်မှန်းချက်များ၊ ရည်မှ န်းချက်များဖြစ်တယ်လို့ ဆိုနိုင်ပါတယ်။ နိုင်ငံတကာဆက်ဆံရေးကို လေ့လာမယ်ဆိုရင်လည်း နိုင်ငံများဟာ မိမိတို့နိုင်ငံ ရဲ့ အမျိုးသား အကျိုးစီးပွားကို အခြေခံပြီး နိုင်ငံရေး၊ စီးပွားရေး၊ ကာကွယ်ရေးစတဲ့ ကဏ္ဍတွေမှာ ပူးပေါင်းဆောင်ရွက်နေကြတာကို တွေ့ရမှာ ဖြစ်ပါတယ်။ ဒါ့ကြောင့် မြန်မာနိုင်ငံအနေနဲ့လည်း နိုင်ငံ တကာဆက်ဆံရေးနဲ့ ပြည်တွင်းရေးရာများကို အကောင်အထည်ဖော်ရာမှာ အမျိုးသား အကျိုးစီးပွားကို အခြေခံပြီး ဆောင်ရွက်ရမှာ ဖြစ်ပါတယ်။ တစ်ဖက်ကလည်း အဲဒီလို အမျိုးသားအကျိုးစီးပွားကို ဆောင်ရွက်တဲ့နေရာမှာ မိမိ နိုင်ငံရဲ့ ဥပဒေများနဲ့ ကို က်ညီဖို့လိုသလို နိုင်ငံတကာ ဥပဒေများနဲ့အညီ ဖော်ဆောင်ဖို့လည်း လိုအပ်ပါတယ်။ ဒါ့ကြောင့် စီးပွားရေးဆိုင်ရာ အမျိုးသားအကျိုးစီးပွားဖြစ်တဲ့ နိုင်ငံစီးပွားရေး ဖွံ့ဖြိုးတိုးတက်အောင် ဆောင်ရွက်ရာမှာ တိုင်းရင်းသားလုပ်ငန်းရှင်များ ဖွံ့ဖြိုးတိုးတက်အောင် ကာကွယ်စောင့်ရှောက်ပေးဖို့ လိုသလို တစ်ဖက်ကလည်း နိုင်ငံခြားရင်းနှီး မြှုပ်နှံမှုများ၊ တိုးတက် နေတဲ့နည်းပညာများ မိမိနိုင်ငံအတွင်းသို့ ဝင်ရောက်မလာအောင် တားဆီးပိတ်ပင်သလို မဖြစ်စေ ဖို့လည်း လိုအပ်ပါတယ်။ အိန္ဒိယနိုင်ငံရဲ့ စီးပွားရေးပြုပြင်ပြောင်းလဲမှုများကို လေ့လာမယ်ဆိုရင် ၁၉၉၁ ခုနှစ် မတိုင်ခင်က အိန္ဒိယနိုင်ငံဟာ ပြည်တွင်းက စက်မှုလုပ်ငန်းများကို ကာကွယ်ဖို့အတွက် ပြည်ပသွင်းကုန်များအပေါ်မှာ ကန့်သတ်ချက်များ အများအပြားထားရှိတဲ့ Protectionism မူဝါဒ ကို ကျင့်သုံးခဲ့ပါတယ်။ အဲဒီအကျိုးဆက်အဖြစ် ပြည်တွင်းစက်မှုလုပ်ငန်းများဟာ ပြိုင်ဆိုင်မှုမရှိတဲ့ အတွက် အရည်အသွေး ကျဆင်း လာပြီး နိုင်ငံတကာ ဈေး ကွက်မှာ ယှဉ်ပြိုင်နိုင်စွမ်း ကျဆင်းလာ သလို ပြည်တွင်းစားသုံးသူတွေဟာလည်း အရည်အသွေးညံ့ဖျင်းတဲ့ ထုတ်ကုန်ပစ္စည်းများကိုပဲ သုံးစွဲခဲ့ရပါတယ်။ ၁၉၉၁ ခုနှစ်မှာတော့ အိန္ဒိယနိုင်ငံဟာ စီးပွားရေးပြုပြင်ပြောင်းလဲမှုတွေ လုပ်ဆောင်ခဲ့ပြီး ပြည်တွင်းလုပ်ငန်းရှင်များ ဖွံ့ဖြိုးတိုးတက်အောင် ယှဉ်ပြိုင်နိုင်စွမ်းမြင့်မားအောင် အကူအညီပေးခဲ့သလို နိုင်ငံခြားရင်းနှီးမြှုပ်နှံမှုများ၊ ပြည်ပမှ ကုန်ပစ္စည်းတင်သွင်း ခွင့်ပြုမှုများကို ခွင့်ပြုပေးခဲ့တဲ့အတွက် ဒီကနေ့ အိန္ဒိယနိုင်ငံရဲ့ စီးပွားရေးဖွံ့ဖြိုးတိုးတက်မှု၊ အိန္ဒိယကုမ္ပဏီများရဲ့ နိုင်ငံတကာဈေးကွက်ကို ထိုးဖောက်နိုင်မှု အခြေအနေဟာ များစွာမြင့်မား တိုးတက်လာတာကို ကျွန်တော်တို့အားလုံး တွေ့မြင်နိုင်ပါတယ်။ အလားတူ အာရှက ဖွံ့ဖြိုးမှုအားကောင်းတဲ့နိုင်ငံများရဲ့ စီးပွားရေးတိုးတက်မှု ဖြစ်စဉ် ကို စေ့စေ့စပ်စပ် ပြန်လည်လေ့လာကြည် မယ်ဆိုရင် Protectionism ကို ကျင့်သုံးခဲ့တာ မဟုတ်ဘဲ ယှဉ်ပြိုင်မှုကို ဦးစားပေးတဲ့ Economic Liberalization စီးပွားရေးပြုပြင်ပြောင်းလဲ မှုများကို ပြုလုပ်ခဲ့တာဖြစ်ကြောင်း၊ သွင်းကုန်အစားထိုးရေး မူဝါဒမဟုတ်ဘဲ ပို့ကုန်ဦးစားပေးရေး မူဝါဒကို ကျင့်သုံးခဲ့တာဖြစ်ကြောင်း တွေ့ရမှာဖြစ်ပါတယ်။ ထိုင်းနိုင်ငံမှာ ပို့ကုန်ဦးစားပေးမူဝါဒ အဖြစ် ပို့ကုန်ထုတ်လုပ်ရန် စက်နှင့်စက်ကိရိယာပစ္စည်းများ တင်သွင်းခြင်းအပေါ် သွင်းကုန် ခွန်ကင်းလွတ်ခြင်း၊ ကုန်ချောထုတ်လုပ်ရန် ကုန်ကြမ်းများတင်သွင်းမှုအပေါ် သွင်းကုန်ကင်းလွတ် ခြင်း ခွင့်ပြု ပေးပါတယ်။ ထို့အတူ တရုတ်နိုင်ငံအနေဖြင့်လည်း ပို့ကုန်မက် လုံးပေး မူဝါဒအဖြစ် ပို့ကုန်တိုးမြှင့်ရေးဇုန်များသတ်မှတ်ဆောင်ရွက်ပြီး အခွင့်အရေးများပေးကာ ပြည်ပ ရင်းနှီးမြှုပ်နှံ မှုများ၊ ပိုမိုဝင်ရောက် ထုတ်လုပ်အောင် ဆောင်ရွက်မှုများ ပြု လုပ်လာတာကို တွေ့ ရှိရပါတယ်။ ဒါကြောင့် အဲဒီနိုင်ငံတွေမှာ ပြည်တွင်းဖြစ်ကုန်ပစ္စည်းများကို ပြည်သူတွေက ဦးစားပေး အသုံးပြု တယ်ဆိုတာဟာ တံခါးပိတ်ဝါဒကြောင့်မဟုတ်ဘဲ ပြည်တွင်းထုတ်ကုန်ပစ္စည်းများရဲ့ အရည်အသွေး မြင့်မားမှု နှုန်းအားဖြင့် ယှဉ်ပြိုင်နိုင် မှုတို့ကြောင့် ဖြစ်တယ်ဆိုတာကို တွေ့ ရမှာဖြစ်ပါတယ်။ ကိုယ်စားလှယ်တော်ကြီး သာဓကပြု မေးမြန်းသွားတဲ့ တောင်ကိုးရီးယား နိုင်ငံမှာလည်း ပြည်တွင်းဖြစ်ကိုသာအသုံးပြုပြီး ပြည်ပမှ တင်သွင်းတဲ့ကုန်ပစ္စည်းများကို ကန့်သတ်ပိတ်ပင် ထား ခြင်းမရှိတော့ကြောင်း လေ့လာတွေ့ ရှိရပါတယ်။ အဲဒီလို ပိတ်ဆို့မှုမရှိတဲ့အပြင် တောင်ကိုးရီးယား နိုင်ငံဟာ သူ့နိုင်ငံနဲ့ နှစ်နိုင်ငံ လွတ်လပ်သောကုန်သွယ်မှု သဘောတူညီချက် လက်မှတ်ရေးထိုး ထားတဲ့ နိုင်ငံများအလိုက် အခွန်အကောက် လျှော့ပေါ့ပေးမှုများကိုပင် ဆောင်ရွက်လျက် ရှိပါတယ်။ ဥပမာအားဖြင့် အမေရိကန်-တောင်ကိုးရီးယားလွတ်လပ်သော ကုန်သွယ်မှုသဘော တူညီချက်အရ တောင်ကိုးရီးယားသို့ ကားတင်သွင်း မှုအပေါ် အကောက်ခွန် ၈ ရာခိုင်နှုန်းကို လျှော့ပေါ့ပေးခဲ့တာကိုလည်း တွေ့ရပါတယ်။ ဒါ့ကြောင့် ကိုးရီးယားနိုင်ငံမှာ ပြည်တွင်းထုတ်ကုန် များကို ဝယ်ယူသုံးစွဲနေခြင်းဟာ အထက်မှာတင်ပြခဲ့သလိုပဲ ပိတ်ဆို့တားဆီးမှု ကြောင့်မဟုတ်ဘဲ ပြည်တွင်းဈေးကွက် ကျယ်ပြန့်လာခြင်း၊ ပြည်တွင်းထုတ်ကုန်များရဲ့ အရည် အသွေးမြင့်မားလာ ခြင်းနှင့် နိုင်ငံတကာနှင့် ယှဉ်ပြိုင်နိုင်စွမ်းရှိလာခြင်းတို့ကြောင့်ပဲဖြစ်ပါတယ်။ နောက်တစ်ခါ သွင်းကုန်မူဝါဒများကို ချမှတ်တဲ့နေရာမှာ မိမိနိုင်ငံပါဝင်နေတဲ့ 6920sag saopf:op: my? $22a8cqisag. World Trade Organization (WTO) နိုင်ငံတကာအဖွဲ့အစည်းများရဲ့ စည်းမျဉ်းစည်းကမ်းများနဲ့အညီ ဖြစ်ဖို့လည်းလိုအပ်ပါတယ်။ ဥပမာအားဖြင့်ပြောရမယ်ဆိုရင် မြန်မာနိုင်ငံအနေနဲ့ဆိုရင် ၂၀၁၅ ခုနှစ်၊ ASEAN Free Trade Area (AFTA)စည်းမျဉ်းများနဲ့အညီလုပ်ဆောင်နိုင်ဖို့ ပြင်ဆင်ထားရမှာဖြစ်ပါတယ်။ ကမ္ဘာ့ကုန်သွယ် ရေးအဖွဲ့ရဲ့ စည်းမျဉ်းစည်းကမ်းများအရလည်း တစ်ဖက်သတ်ကုန်ပစ္စည်းတင်သွင်းမှု ပိတ်ပင် ထားတာမျိုးကို အားမပေးပါဘူး။ ဒီအတွက် ကမ္ဘာ့ဈေး ကွက်မှာ ဝင်ရောက်ယှဉ်ပြိုင်ခြင်းဖြင့် စီးပွားရေးဖွံ့ဖြိုးတိုးတက်အောင် လုပ်မယ်ဆိုရင် ပိတ်ဆို့တားဆီးခြင်းထက် မိမိနိုင်ငံက ပြည်တွင်း လုပ်ငန်းရှင်များကို ယှဉ်ပြိုင်နိုင်စွမ်းမြင့်မားအောင် ဆောင်ရွက်ပေးပြီး လွတ်လပ်သော ကုန်သွယ် မှုနဲ့ ယှဉ်ပြိုင်ရတော့မှာဖြစ်ပါတယ်။ ဒါကြောင့် ကိုယ်စားလှယ်တော်ကြီး ဦးရှုမောင်မေးမြန်းသလို ပြည်ပသွင်းကုန်များ ကို လုံးဝနီးပါး ပိတ်ပင်ဖို့ဆိုတာ လက်ရှိအခြေအနေနဲ့ ကိုက်ညီမှုမရှိဘဲ မိမိနိုင်ငံက ထုတ်ကုန်များ အရည်အသွေးမြင့်မားအောင် ကူညီထောက်ပံ့ခြင်း၊ သွင်းကုန်မူဝါဒများကို နိုင်ငံတကာစံနှုန်းများ နဲ့အညီ ဆောင်ရွက်ခြင်းတို့ကိုသာ လုပ်ဆောင်သွားရမှာ ဖြစ်ပါတယ်။ အခုအချိန်မှာလည်း နိုင်ငံတော်အစိုးရအနေနဲ့ လွတ်လပ်သောကုန်သွယ်မှုမှာတွေ့ကြုံရတဲ့ စိန်ခေါ်မှုများကို ပြည်တွင်း လုပ်ငန်းရှင်များက ရင်ဆိုင်ကျော်လွှားနိုင်ဖို့ အတွက် Micro စီးပွားရေး ပြုပြင် ပြောင်းလဲမှုများ ပြု လုပ်ခြင်း၊ Micro စီးပွားရေးအတွက် အမျိုးသားအဆင့် အလုပ်ရုံဆွေးနွေးပွဲ များ ကျင်းပ ဆွေးနွေးခြင်းတို့ကို လုပ်ဆောင်လျက်ရှိနေပြီဖြစ်ပါတယ်။ ထို့အတူ ကိုယ်စားလှယ်တော်ကြီး မေးမြန်းသွားတဲ့အထဲမှာ တိုင်းဒေသကြီး ၊ ပြည်နယ် ကိုယ်ပိုင်အုပ်ချုပ်ခွင့်ရစီရင်စုများမှာ ဆောင်ရွက်နေတဲ့ တည်ဆောက်ရေး၊ ဖွံ့ဖြိုး တိုးတက်ရေး စတဲ့ လုပ်ငန်းဆောင်ရွက်ချက်များကို ပြည်သူလူထုကို ကျယ်ကျယ်ပြန့်ပြန့် အသိ ပေးဖို့ဆိုတဲ့ လုပ်ငန်းကတော့ ပြန်ကြားရေးဝန်ကြီးဌာနက လက်ရှိဆောင်ရွက်နေတဲ့ လုပ်ငန်း ဖြစ်သလို ဒီနေ့ အချိန်မှာ ပုဂ္ဂလိက မီဒီယာများကလည်း စီးပွားရေး ဖွံ့ဖြိုးတိုးတက်ရေးနှင့် အခြားပြည်သူ့ရေးရာ မူဝါဒများကို ကျယ်ကျယ်ပြန့်ပြန့်ရေးသားဖေါ်ပြ ဆွေးနွေးနေပြီ ဖြစ်တယ်ဆိုတာကို တွေ့နိုင်ပါတယ်။ ဒါ့အပြင် ပြန်ကြားရေး ဝန်ကြီးဌာနအနေနဲ့လည်း နိုင်ငံတော်မီဒီယာများကို အသွင်သဏ္ဍာန်ရော၊ အနှစ်သာရပါ ပြောင်းလဲစေပြီး ပြည်သူများ ပိုမိုစိတ်ဝင်စားအောင် ဆောင်ရွက်နေသလို၊ ပုဂ္ဂလိက မီဒီယာများဘက်ကလည်း နိုင်ငံတော်ရဲ့ မူဝါဒများကို အမျိုးသားအကျိုးစီးပွားကို အခြေခံပြီး အပြုသဘောဆောင်ဝေဖန် သုံး သပ်ဖော်ပြခွင့်ပြု ထားပြီး ဖြစ်ပါတယ်။ယခုအခါမှာ အမျိုးသား အကျိုးစီးပွားဖြစ်တဲ့ ငြိမ်းချမ်းရေး၊ အမျိုးသားပြန်လည်စည်းလုံရေး၊ တိုင်းပြည်ဖွံ့ဖြိုး တိုးတက်ရေး၊ ပြည်သူတို့၏လူမှုစီးပွားဘဝမြင့်မားရေး၊ လွတ်လပ်သောကုန်သွယ်မှုတွင် တွေ့ကြုံရမည့်စိန်ခေါ်မှု များကို ရင်ဆိုင်ကျော်လွှား၍ ဈေးကွက်တွင် ယှဉ်ပြိုင်နိုင်စွမ်းရှိအောင် ကြိုတင် ပြင်ဆင်ရေး၊ ပညာရေး၊ ကျန်းမာရေး၊ ဒီမိုကရေစီ ဖော်ဆောင်ရေးစတဲ့ အမျိုးသားရေးကိစ္စများ အားလုံးအပေါ်မှာ နိုင်ငံတော်အစိုးရက ကြိုးပမ်းအကောင်အထည်ဖော် ဆောင်ရွက်ပေးနေမှုများကို ပြည်သူများ သိရှိနိုင်အောဒ်ရေဒီယို၊ ရုပ်မြင်သံကြား၊ သတင်းစာ၊ အင်ထုတ် မီဒီယာနှင့် ပုဂ္ဂလိကဂျာနယ်မဂ္ဂဇင်း၊ စာအုပ်စာစောင်များအားလုံးက အလေးထားထုတ်ပြန်ရေးသား ဖေါ်ပြလျက် ရှိပါတယ်။ ဒါကြောင့် အမျိုးသားလွှတ်တော်ကိုယ်စားလှယ် ဦးရှုမောင် မေးမြန်းတဲ့ အမျိုးသား အကျိုးစီးပွားအတွက်ကျင့်သုံးဆောင်ရွက်နေတဲ့ ကိစ္စများနဲ့ ပတ်သက်ပြီး ပညာဖြန့် ဝေပေးသည့် အစီအစဉ်များကို ကျယ်ကျယ်ပြန့်ပြန့် ဆောင်ရွက်ပေးပါရန မေးခွန်းဟာ နိုင်ငံတော်အစိုးရနဲ့ ပြန်ကြားရေး ဝန်ကြီး ဌာနက ယနေ့ဆောင် ရွက်နေတဲ့ မူ ဝါဒလုပ်ငန်းစဉ်များ အတိုင်းပင် ဖြစ်ကြောင်း ရှင်းလင်း ဖြေကြားရင်းနိဂုံးချုပ် အပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဆက်လက်ပြီး လွှတ်တော်ကိုယ်စားလှယ်တစ်ဦးက မေးမြန်းတဲ့မေးခွန်းဟာ ဆောက်လုပ်ရေးဝန်ကြီးဌာန၊ ပြည်ထောင်စုဝန်ကြီးက ဖြေကြားရမယ့် မေးခွန်း ဖြစ်ပါတယ်။</speech>
<title>ဖလမ်း-ရိခေါရ်ဒါလမ်း အပိုင်းနဲ့ပတ်သက်ပြီး နှစ်စဉ် စီမံကိန်းချမှတ်မှုအခြေအနေနှင့်စပ်လျဉ်းသည့်မေးခွန်း</title>
<speech type="speaker">ချင်းပြည်နယ်မဲဆန္ဒနယ် အမှတ် (၂)မှ ဦးဇုန်လှယ်ထန်း က ဖလမ်းရိခေါရ်ဒါလမ်းအပိုင်းနဲ့ ပတ်သက်ပြီး နှစ်စဉ် စီမံကိန်းချမှတ်မှုအခြေအနေနဲ့ စပ် လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="38">ဦးဇုန်လှယ်ထန်းချင်းပြည်နယ်မဲဆန္ဒနယ်အမှတ်၂)</mp>လေးစားအပ်တဲ့ ဥက္ကဋ္ဌကြီး နှင့်တကွ ပြည်ထောင်စုဝန်ကြီးများ၊ အမျိုးသားလွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာ နှုတ်ခွန်းဆက်သလိုပါတယ်။ ကျွန် တော်ကတော့ ချင်းပြည်နယ် မဲဆန္ဒနယ် အမှတ်(၂) ဖလမ်းမြို့နယ်မှ အမျိုးသားလွှတ်တော် ကိုယ်စားလှယ် ဦးဇုန်လှယ်ထန်း ဖြစ်ပါတယ်။ ယခုလို မေးမြန်းခွင့်ပြုတဲ့အတွက် ဥက္ကဋ္ဌကြီးကိုလည်း အထူးကျေးဇူးတင် ရှိလှပါတယ်။ ပထမ အကြိမ် အမျိုး သားလွှတ်တော် ပုံမှန်အစည်းအ ဝေး ၁၅-၃-၂၀၁၁ ရက်နေ့တွင် ကျွန်တော် အမျိုးသားလွှတ်တော် ကိုယ်စားလှယ် ဦးဇုန်လှယ်ထန်း က ယ်စပ်ကုန်သွယ်ရေးလမ်း နှင့် ပတ်သက်ပြီး ကြယ်ပွင့်ပြမေးခွန်းမေးမြန်းရာတွင် ဖလမ်း-ရိခေါရ်ဒါ လမ်းအပိုင်းနှင့်ပတ်သက်ပြီး ပြည်ထောင်စုဝန်ကြီး၊ ဆောက်လုပ်ရေး ဝန်ကြီးက အောက်ပါ အတိုင်းဖြေကြားပေးခဲ့ပါတယ်။ ဖလမ်း-ရိခေါရ်ဒါလမ်း၏ လက်ရှိအခြေအနေမှာမြေသားလမ်းဖြစ်ပါတယ် ပြည်သူ့ဆောက်လုပ်ရေး လုပ်ငန်းကပဲ ဆောင်ရွက်ရမှာဖြစ်ပါတယ်။ အိန္ဒိယနိုင်ငံက ဆောက်လုပ်ရေး မှာတော့ ဒုတိယ ဦးစားပေးဖြစ်တဲ့အတွက် လောလောဆယ် ပြည်သူ့ဆောက်လုပ်ရေး လုပ်ငန်းဟာ နှစ်စဉ် စီမံကိန်း ချမှတ်ပြီး အပိုင်းလိုက် အဆင့်မြှင့်တင် ဆောင်ရွက်ပေးနိုင်တဲ့ အနေအထားဖြစ်ပါတယ်လို့ဖြေကြားပေးခဲ့ပါတယ်။ ယခု ဆက်လက်မေးမြန်းလိုတာကတော့ ဖလမ်း-ရိခေါရ်ဒါလမ်းအပိုင်းနဲ့ ပတ်သက်ပြီး ပြည်သူ့ဆောက်လုပ်ရေးလုပ်ငန်းအနေဖြင့် နှစ်စဉ် စီမံကိန်းချမှတ်မှု အခြေအနေ နှင့် မည် သည့်နှစ်တွင် အဆင့်မြှင့်တင် ဆောင်ရွက်ပြီး စီးနိုင်မလဲဆိုတာ မေးမြန်းလိုတာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန် တော့်မေးခွန်းကတော့ တ ချို့တွေက ထပ်နေတယ်လို့ ပြောကောင်း ပြောပါလိမ့်မယ်။ ကျွန်တော်က အရေးကြီးလွန်းလို့ ထပ်ခါတစ်လဲလဲ မေးတာဖြစ်ပါတယ်။ ကျွန်တော့် ချင်းပြည်နယ် ဖွံ့ဖြိုးတိုးတက်မှုအတွက် လမ်းပန်းဆက်သွယ်ရေးက အရေးကြီး လွန်းလို့ ဖြစ်ပါတယ်။ ဆောက်လုပ်ရေးဝန်ကြီးက ကျွန်တော် ဒီ ဆောက်လုပ်ရေး လုပ်ငန်းက ဆောင်ရွက်ရမှာ ဖြစ်ပါတယ်လို့ အရင်လွှတ်တော် အစည်းအဝေးမှာ ပြောတဲ့အတွက် အထူးပဲ ကျေးဇူးတင်ပါတယ်။ အိန္ဒိယနိုင်ငံကဆောက်လုပ်ရ မှာတော့ သူ တို့ ဘယ်တော့ချပေးမယ် ဆိုတာကိုလည်း မသေမချာဖြစ်တာမျိုး ဖြစ်ပါတယ်။ အဲဒါကြောင့် ကျွန် တော်တို့အနေနဲ့ကတော့ ပြည်သူ့ဆောက်လုပ်ရေးလုပ်ငန်းကပဲ ဆောင်ရွက်ပေးစေလိုပါတယ်။ ပြီးတော့ ကျွန်တော်တို့ ဒီလမ်းဟာလည်း ဒီမြန်မာပြည်တွင်းလုံလောက်တဲ့ ကုန်သွယ်ထုတ်လုပ်မှု မရှိတဲ့ကာလ ပတ်လုံး၊ ဟိုအရင်ခေတ်အဆက်ဆက်ကာလမှာလည်း မြန်မာပြည်ကို များစွာအကျိုးပြုခဲ့တဲ့လမ်း နယ်စပ် ကုန်သွယ်ရေးလမ်းဖြစ်တဲ့အကြောင်းကိုလောင်ပြလိုပါတယ်။ ကျေးဇူးတင်ပါတယ်ဩဘာသံများ</speech>
<speech type="speaker">ဦးဇုန်လှယ်ထန်း မိုက်ပိတ်လိုက်ပါ။ ဦးလှဆွေ ပြောမယ်</speech>
<speech><mp id="96">ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၂)</mp>ဥက္ကဋ္ဌကြီးခင်ဗျား။ ဦးဇုန်လှယ်ထန်းရဲ့ မေးခွန်းဟာ နည်းဥပဒေပုဒ်မ-၂၈၊ (ည) အရ ဆွေးနွေးပြီးသားကို ထပ်ပြီးတော့ ထပ်ခါတလဲလဲ တင်ပြနေတဲ့ အတွက် ကျွန်တော်တို့ အချိန်ကုန် ပါတယ်။ ပြည်ထောင်စု ဝန်ကြီး ကလည်း ဖြေဆိုပြီးသားဖြစ်ပါတယ်။ ဒါ့ အပြင် နှစ်စဉ်စီမံကိန်းချမှတ်မှုဆိုတဲ့ဟာက နည်းဥပဒေ ပုဒ်မ-၁၁၂(က)အရ မဖြစ်ပေါ်သေးတဲ့ ကိစ္စနှင့် စပ်လျဉ်းပြီးတော့ စီမံကိန်းကိုဘယ်လို ချမလဲ ဆိုတာကို ဝန်ကြီးကို အကြပ်ရိုက်စေမယ့် မေးခွန်းဖြစ်ပါတယ်။ ၂၀၁၃ ခုနှစ်မှာ ဆောက်လုပ်ရေး ဝန်ကြီးက ဘတ်ဂျက် ဘယ်လောက်ကျမလဲ။ ၁၄ မှာ ဘယ်လောက်ကျမလဲ၊ ၁၅ မှာ ဘယ်လောက် ကျမလဲဆိုတာ ဝန်ကြီး ကိုယ်တိုင်လည်း သိမှာမဟုတ်သေးပါဘူး။ ဝန်ကြီးကလည်း ကြည့်ကောင်းအောင်သာဖြေသွားမှာဖြစ်တဲ့အတွက် ဒါဟာတန်ဘိုးရှိတဲ့အချိန်တွေကို ကုန်ဆုံးတာ ဖြစ်တဲ့အတွက် ကျွန် တော်အနေနဲ့ ဥက္ကဋ္ဌကြီး မှ ဒီမေးခွန်းကို ပယ်ဖျက်ရန် ရုပ်သိမ်းကြောင်း ဆုံးဖြတ်တယ်လို့ဆိုပြီးတော့ ဆုံးဖြတ်စေချင်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဦးလှဆွေရဲ့ တင်ပြချက်ကနည်းဥပဒေနဲ့ကိုက်ညီတဲ့အတွက် ဒီမေးခွန်း ကို ပယ်ဖျက်ကြောင်းဆုံးဖြတ်တယ်။ (ဩဘာသံများ)</speech>
</section>
<section value="Bill">	
<bill>
<title>အမျိုးသားလွှတ်တော် ဥပဒေကြမ်းကော်မတီဥက္ကဋ္ဌ က ပြည်သူ့လွှတ်တော်က အတည်ပြုပြီး ပေးပို့လာသော မြန်မာနိုင်ငံတော် အသေးစားငွေရေးကြေးရေးလုပ်ငန်း ဥပဒေကြမ်းနှင် . စပ်လျဉ်း၍ လွှတ်တော်ကိုယ်စားလှယ်၏ အကြံပြုချက်အပေါ် ဥပဒေကြမ်းကော်မတီ၏ ပြန်လည် စိစစ်တင်ပြချက် အစီရင်ခံစာကို ပြန်လည်ဖတ်ကြားရှင်းလင်းခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ပြည်သူ့တ်တော်က အတည်ပြုပြီးပေးပို့လာသော မြန်မာနိုင်ငံတော်အသေးစားငွေရေးကြေးရေးလုပ်ငန်း ဥပဒေကြမ်းနဲ့ စပ်လျဉ်း၍ လွှတ်တော်ကိုယ်စားလှယ်ရဲ့ အကြံပြုချက်အပေါ် ဥပဒေကြမ်းကော်မတီ၏ ပြန်လည် စိစစ်တင်ပြချက် အစီရင်ခံစာကို ဥပဒေကြမ်းကော်မတီဥက္ကဋ္ဌက ပြန်လည် ဖတ်ကြားရှင်းလင်းမှာ ဖြစ်ပါတယ်</speech>
<speech type="speaker">လေးစားအပ်ပါသော အမျိုးသားလွှတ်တော် ဥက္ကဋ္ဌကြီး နှင့် လွှတ်တော်ကိုယ်စားလှယ်များခင်ဗျား။ ကျွန်တော့် အနေနဲ့ အမျိုးသားလွှတ်တော် ဥပဒေကြမ်းကော်မတီ၏ အစီရင်ခံစာကို တင်ပြအပ်ပါ မယ်။ နိဒါန်း အမျိုးသားလွှတ်တော် ဥပဒေကြမ်းကော်မတီသည် ပြည် သူ့လွှတ်တော်၏ ၂၀၁၁ ခုနှစ်၊ သြဂုတ်လ ၃၀ ရက်စွဲပါ စာအမှတ် ၃/ပသ ကော်မတီ -၁/၂၀၁၁-၉၆ ဖြင့် ပြည်သူ့ လွှတ်တော်ဆိုင်ရာ နည်းဥပဒေ - ၁၆၀နှင့်အညီ ပေးပို့လာတဲ့ မြန်မာနိုင်ငံ တော် အသေးစားငွေရေးကြေးရေးလုပ်ငန်း ဥပဒေကြမ်း ကို ၁၄-၉-၂၀၁၁ နေ့တွင် ကျင်းပပြုလုပ်သော ပထမအကြိမ်အမျိုးသားလွှတ်တော် ဒုတိယပုံမှန် အစည်းအဝေး ၁၈ ရက်မြောက်နေ့တွင် တင်ပြခဲ့ပါတယ်။ ယင်းသို့တင်ပြခဲ့တဲ့ ဥပဒေကြမ်းကော်မတီရဲ့ အစီ ရင်ခံစာအပေါ်မှာ အမျိုးသားလွှတ် တော်ကိုယ်စားလှယ် ဦးဉာဏ်လင်း က ၂၆-၉-၂၀၁၁ ရက်နေ့တွင် ကျင်းပပြုလုပ်ခဲ့သည့် ပထမအကြိမ် အမျိုးသားလွှတ်တော် ဒုတိုံမှန်အစည်းအဝေး ၂၅ ရက်မြောက်နေ့တွင် အကြံပြုချက် (၅)ချက်ဖြင့် ဆွေးနွေးခဲ့ပါတယ်။ ယင်းဆွေးနွေးခဲ့တဲ့အပေါ်မှာ လွှတ်တော် ဥက္ကဋ္ဌ ၏ တာဝန်ပေးချက်အရ ကျွန် တော်တို့ ဥပဒေကြမ်းကော်မတီအနေနဲ့ ဘဏ္ဍာရေးနှင့် အခွန် ဝန်ကြီးဌာနနှင့်ညှိနှိုင်းပြီး ထပ်မံ၍ ကြားနာ စိစစ်ခဲ့တဲ့အပေါ်မှာ အစီရင်ခံစာတင်ပြခြင်း ဖြစ်ပါတယ်။ လေ့လာတွေ့ရှိချက်များ။ မြန်မာနိုငံတော် အသေးစားငွေရေးကြေးလုပ်ငန်း ဥပဒေကြမ်းနှစပ်လျဉ်း၍ အမျိုးသားလွှတ်တော်ကိုယ်စားလှယ် ဦးဉာဏ်လင်း၏ အကြံ ပြု ဆွေးနွေးချက်များကို လေ့လာစိစစ်ခဲ့ရာ အောက်ပါအတိုင်း တွေ့ရှိရပါ တယ်။ (က) အခန်း(၁) ပုဒ်မ ၂ (က) တွင် အသေးစားငွေရေးကြေးရေးလုပ်ငန်း အဓိပ္ပါယ် ဖွင့်ဆိုချက်တွင် အာမခံထားရှိခြင်းဟုပါရှိပြီး ပုဒ်မခွဲ (ဂ) အသေးစားချေးငွေ အဓိပ္ပါယ်ဖွင့်ဆိုချက် တွင် အာမခံပစ္စည်းတင်သွင်းရန်မလိုပဲ ထုတ်ချေးသည့်ငွေဟု ဖွင့်ဆိုထားရာ၊ ယင်း ပုဒ်မခွဲ (ဂ)တွင် အာမခံပစ္စည်းတင်သွင်းရန်မလိုဘဲ သို့မဟုတ် အာမ ခံပစ္စည်းတင်သွင်း၍ဟု ဖြည့်စွက် ပြင်ဆင် သင့်ကြောင်း ဆွေးနွေး လာပါတယ်။ အဲဒီဆွေးနွေးချက် အပေါ်မှာ ကျွန်တော်တို့ ပြဋ္ဌာန်းတဲ့ ဥပဒေမှာ ဆင်းရဲနွမ်းပါးသူများအား အသေးစားငွေကြေးထုတ်ချေးခြင်း ဥပဒေဖြစ်၍ မူလပြဋ္ဌာန်း ထားသည့်အတိုင်းထားရှိခြင်းက ဆီလျော်ပြီး အကယ်၍ အာမခံပစ္စည်း တင်သွင်း လိုပါကလည်း လက်ခံရယူနိုင်ကြောင်း သက်ဆိုင်ရာဝန်ကြီးဌာနမှ တာဝန်ရှိပုဂ္ဂိုလ်က ရှင်းလင်းပြ သည့်အတွက် အဆိုပါ ပုဒ်မ-၂(ဂ)အား မူလအတိုင်းပင် ထား ရှိမည်ဖြစ်ကြောင်း ဆွေးနွေးသူ ဦးဉာဏ်လင်း နှင့် ညှိနှိုင်းသဘောတူညီချက်ရရှိခဲ့ပါတယ်။ (ခ) အခန်း(၄) ပုဒ်မ ၇၊ ပုဒ်မခွဲ(ဂ) နှင့် အခန်း(၅) ပုဒ်မ ၁၀၊ ပုဒ်မခွဲ(က) တို့တွင် သက်ဆိုင်ရာ ဝန်ကြီးဌာန အသင်းအဖွဲ့များ၊ အထူးပြု ကုမ္ပဏီ များနှင့် ချိတ်ဆက်၍ဆိုသည့် စကားရပ်ထဲတွင် ငွေကြေးပံ့ပိုးမှုကူညီနိုင်မည့် ငွေရေးကြေးရေး လုပ်ငန်း ကြီးကြပ်ဖြစ်သော ဘဏ်များကို ဖြည့်စွက်သင့်ကြောင်း ဆွေးနွေးချက်အားလက်ခံ၍ ပုဒ်မ -၇၊ ပုဒ်မခွဲ(ဂ)နှင့်ပုဒ်မ ၁၀၊ ပုဒ်မခွဲ (က)တို့ပါ အ ထူးပြု ကုမ္ပဏီများဟူသော စကားရပ် နောက်တွင် ဘဏ်များကို ထပ်မံဖြည့်စွက် မည်ဖြစ်ကြောင်း သက်ဆိုင်ရာဝန်ကြီးဌာန တာဝန်ရှိသူနှင့် ဆွေးနွေးသူ ဦးဉာဏ်လင်း တို့နှင့် ဆွေးနွေးညှိနှိုင်း သဘောတူညီချက် ရရှိခဲ့ပါတယ်။ (ဂ)အခန်း (၈) လုပ်ငန်းလုပ်ကိုင်ခွင့် လိုင်စင်ဆိုသော အခန်း(၁၆) ပုဒ်မ(က)တွင် အသေးစား ငွေရေးကြေးရေး လုပ်ငန်းဆောင်ရွက်မည့်ဒေသကို ဖေါ်ပြလျှောက်ထားရမည် ဖြစ်ကြောင်းပါရှိ၍ ကြီးကြပ်မှု ကော်မတီကလိုင်စင်ချပေးရာတွင် ဒေသတစ်ခုအတွင်းလုပ်ငန်းအများအပြား မပေါ်ပေါက်စေရေး အတွက် ဥပဒေ အတွင်း လုပ်ငန်းလုပ်ကိုင်ခွင့်ဒေသကို ကန့်သတ်ချက် ထည့်သွင်းသင့်ကြောင်းဦးဉာဏ်လင်း ၏ ဆွေးနွေးချက်နှင့် စပ်လျဉ်း၍ နိုင်ငံ တော်၏စီးပွားရေးမူဝါဒမှာ ဈေးကွက် စီးပွားရေးမူဝါဒဖြစ်၍လည်းကောင်း၊ ပုဂ္ဂလိကဘဏ်များ ဖွင့်လှစ်ခြင်းနှင့် စပ်လျဉ်း၍လည်း ကန့်သတ်ချက် ပြဋ္ဌာန်းခဲ့ခြင်းမရှိ၍လည်းကောင်း ယင်းအချက်ကို ဥပဒေတွင် ထပ်မံထည့်သွင်း ရန်မလိုအပ်ကြောင်း ညှိနှိုင်း သဘောတူညီချက် ရရှိခဲ့ပါတယ်။ (ဃ) အခန်း(၉) ပုဒ်မ ၂၈ ပါ အသေးစား ငွေရေးကြေးရေးအဖွဲ့အစည်းက ဆောင်ရွက် နိုင်သည့်လုပ်ငန်းများတွင် အသေးစားချေးငွေထုတ်ယူသူများ၏လုပ်ငန်းအစီအစဉ်များနှင့်ငွေစာရင်းများကိုထိန်းညှိဆောင်ရွက်ပေးခြင်း ဟူသည့် အချက်ထပ်မံဖြည့်စွက်ရန် ဦးဉာဏ်လင်း ၏ အကြံပြု ဆွေးနွေးချက်နှင့် စပ်လျဉ်း၍ အသေးစားချေးငွေထုတ်ယူသူများ၏ လုပ်ငန်းအစီအစဉ် များကို ဤဥပဒေကြမ်းပုဒ်မ ၂၉(က)ပါ ပြဋ္ဌာန်းချက်များနှင့်အညီထည့်သွင်းဆောင်ရွက်နိုင်ကြောင်းငွေစာရင်းများကို ထိန်းညှိဆောင်ရွက် ပေးခြင်းနှင့် စပ်လျဉ်း၍လည်း ပုဒ်မ ၂၉၊ပုဒ်မခွဲ (ဂ) အရပြုလုပ်မည့် သဘောတူညီချက်တွင် ထည့်သွင်းသတ်မှတ်နိုင်၍ ယင်းအချက်အား ဥပဒေတွင် ထပ်မံဖြည့်စွက် ရန်မလိုအပ်ကြောင်း ညှိနှိုင်းသဘောတူညီချက် ရရှိခဲ့ပါသည်။ (င) အခန်း(၉) ပုဒ်မ ၃၂ ပုဒ်မခွဲ(ခ)ပါ ပြဋ္ဌာန်းမည့် အချက်များသည်ဥပဒေအတွင်း ထည့်သွင်းရန်မလိုအပ်ဘဲယင်းအချက်များအစား ငွေအပ်နှံသူများ အတွက် ယုံကြည်မှုရှိစေရန် အပ်နှံငွေကို အချိန်မရွေးပြန်လည် ထုတ်ယူနိုင်စေဖို့အတွက် အပ်ငွေ၏ ၂၅ ရာခိုင်နှုန်းကို အမြဲထားရှိရမည်ဟု ဖြည့်စွက်သင့်ကြောင်း ဆွေးနွေးချက်နှင့် ပတ်သက်၍ အစု ရှယ်ယာပိုင်ရှင်များ၏ အစည်းအဝေးဆုံးဖြတ်ချက်ကို ကြီးကြပ် မှုကော်မတီသို့ တင်ပြပြီးစီမံခန့်ခွဲမှုအဖွဲ့ အစည်းအထုံးဖြတ်ချက်နှင့် ကြီးကြပ်ကော်မတီ၏ သတ်မှတ်ချက်များ နှင့်အညီ ဆောင်ရွက်သွားရမည်ဟု ဖြည့်စွက်ဖော်ပြသင့်ကြောင်း ဆွေးနွေးချက် နှင့်စပ်လျဉ်း၍ လုပ်ငန်းလိုင်စင်ထုတ်ပေးမည့်ကြီးကြပ်ရေးအဖွဲ့ကသတ်မှတ်ထားသည့်စည်းကမ်းချက်များအတိုင်း လိုက်နာဆောင်ရွက်ရမည်သာ ဖြစ်ပါသည်။ ရှယ်ယာပိုင်ရှင်များ၏ အစည်းအဝေး ဆုံးဖြတ်ချက် သည် သီးခြားဆောင်ရွက်ရန်ကိစ္စဖြစ်ပြီး ငွေအပ်နှံသူများအား အချိန်မရွေးပြန်လည် ထုတ်ယူ နိုင်ရန် စီစဉ် ဆောင်ရွက်ရမည်ကိုလည်း ညွှန်ကြားချက်များ ဆက်လက်ထုတ်ပြန်မည် ဖြစ်၍ ယင်းဆွေးနွေးချက်အား ထပ်မံဖြည့်စွက်ခြင်းမရှိဘဲ ပုဒ်မ ၃၂(ခ) အား မူလအတိုင်းထားရှိမည် ဖြစ်ကြောင်း ညှိနှိုင်းသဘောတူညီချက် ရရှိခဲ့ပါတယ်။ ကော် မတီ၏ သဘောထားမှတ်ချက် လွှတ်တော်ဥပဒေကြမ်းကော်မတီသည် အမျိုးသားလွှတ်တော်ကိုယ်စားလှယ် ဦးဉာဏ်လင်း ၏ အကြံပြု ဆွေးနွေးချက်များအား ဘဏ္ဍာရေးနှင့် အခွန်ဝန်ကြီးဌာနနှင့် အသေးစိတ် ထပ်မံညှိနှိုင်းစိစစ်လေ့လာတွေ့ရှိချက်များနှင့် အညီ ဥပဒေကြမ်းပုဒ်မ ရ (ဂ)နှင့် ပုဒ်မ ၁၀(က) တို့ပါ အထူးပြု ကုမ္ပဏီများဟူသော စကားရပ်နောက်တွင် ဘဏ်များဟူသော စကားရပ်ကိုသာ ထပ်မံဖြည့်စွက် ပြင်ဆင်ခြင်းမှအပ အခြားပြင်ဆင်ဖြည့်စွက်ရန် မရှိပါကြောင်း ဥပဒေကြမ်းကို အမျိုးသား လွှတ်တော်က အတည်ပြု သင့်ပါကြောင်း ထောက်ခံတင်ပြ အပ်ပါတယ်ခင်ဗျား။</speech>
<title>အမျိုးသားလွှတ်တော် ဥက္ကဋ္ဌ က မြန်မာနိုင်ငံတော် အသေးစား ငွေရေးကြေးရေးလုပ်ငန်း ဥပဒေကြမ်းအား တစ်ပိုဒ်ချင်းစီအလိုက် အတည်ပြုရန်အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခု ဥပဒေကြမ်း နှင့် ပတ်သက်ပြီး အသေးစိတ် တင်ပြဆွေးနွေးပြီးဖြစ်တဲ့အတွက် အပိုဒ်တစ်ခုချင်း စီ ဆောင်ရွက်ရန်မလိုတော့ပါ</speech>
<speech type="speaker">ယခုအဆိုမှာ ဥပဒေကြမ်းကော်မတီရဲ့ ပြန်လည် စိစစ်တင်ပြချက်ပါ အတိုင်း ဤဥပဒေကြမ်းအပိုဒ်(၁)မှ (၆၇)တို့သည် ဤဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူတဲ့သူ မရှိတဲ့အတွက် အဆိုအတည်ဖြစ်သည်။ အဆိုအတည် ဖြစ်တဲ့အတွက် အပိုဒ်(၁)မှ (၆၇)တို့သည် ဤဥပဒေကြမ်း၏ အစိတ်အပိုင်းဖြစ်သည်။ မျိုးသား လွှတ်တော်ကိုယ်စားလှယ်များခင်ဗျား။ ယခုအဆိုမှာ ဥ ပဒေကြမ်း၏ အမည်သည် ပြင်ဆင်ထားသည့်အတိုင်း ဥပဒေကြမ်း၏ အစိတ်အပိုင်းဖြစ်သင့်သည်။ ဒီအဆိုကို သဘောတူလျှင် တူတယ်လို့ပြောပါ။ မတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူတဲ့သူ မရှိတဲ့အတွက် အဆိုအတည်ဖြစ်သည်။ အဆိုအတည် ဖြစ်တဲ့အတွက် ဒီဥပ ဒေကြမ်း၏ အမည်သည် ပြင်ဆင်ထားသည့် အတိုင်း ဤဥပဒေကြမ်း၏ အစိတ်အပိုင်းဖြစ်သည်။</speech>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အစည်းအဝေး ခေတ္တရပ်နားပါမယ်။ ၁၂:၃၀ နာရီအချိန်မှာ ပြန်လည်ကျင်းပမှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည် ထွက်ခွာပါပြီ ခင်ဗျား</speech>
<speech type="mc">အားလုံး ထွက်ခွာနိုင်ပါပြီခင်ဗျား။</speech>
<p>အစည်းအဝေးကို ၁၂၂၃ နာရီတွင် ခေတ္တရပ်နားပြီး ၁၂:၃၀ အချိန်တွင် ပြန်လည် ကျင်းပပါသည်။</p>
</bill>
<bill>
<speech type="mc">အမျိုးသားလွှာတော်ကိုယ်စားလှယ်များခင်ဗျားအစည်းအဝေး ပြန်လည် စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် ဥက္ကဋ္ဌ က အမျိုးသားလွှတ်တော်က အတည်ပြုပြီး ပေးပို့ထားသော အမျိုးသားလွှတ်တော် ရွေးကောက်ပွဲ ဥပဒေကို ပြင်ဆင်သည့် ဥပဒေကြမ်းအား ပြည်သူ့လွှတ်တော် က ပြင်ဆင်ချက်ဖြင့် ပြန်လည်ပေးပို့လာခြင်းကို အသိပေးတင်ပြခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ပြည်ထောင်စု လွှတ်တော်က အမျိုးသားလွှတ်တော်အစည်းအဝေးတွင် စတင်ဆွေးနွေးနိုင်ရန် ပေးပို့လာ သော အမျိုးသားလွှတ်တော်ရွေးကောက်ပွဲဥဒေကို ပြင်ဆင်သည့် ဥပဒေကြမ်းအား၂၅-၈-၂၀၁၁ ရက်နေ့ တွင် ပြည်ထောင်စုရွေးကောက်ပွဲ ကော်မရှင်အဖွဲ့ဝင်က အမျိုးသားလွှတ်တော်၌ အဆိုတင်သွင်း ခဲ့ပြီး ၁-၉-၂၀၁၁ရက်နေ့၌ ဆွေးနွေးခဲ့ရာ ပြင်ဆင်ချက်ဖြင့် အတည်ပြုပြီးနောက် ပြည်သူ့ လွှတ်တော်၌ ဆွေးနွေးနိုင်ရန် ၂-၉-၂၀၁၁ ရက်နေ့တွင် ပေးပို့ခဲ့ပါ တယ်။ ယခု အမျိုးသား လွှတ်တော်က အတည်ပြုပြီးပေးပို့ထားသော အမျိုးသားလွှတ်တော် ရွေးကောက်ပွဲဥပဒေကို ပြင်ဆင်သည့်ဥပဒေကြမ်းအား ပြည်သူ့ လွှတ်တော်က ပြင်ဆင်ချက်ဖြင့် ပြန်လည်ပေးပို့ လာပါ တယ်။ ပြည်သူ့လွှတ်တော်က ပေးပို့သော ပြင် ဆင်ချက်ကို အမျိုးသား လွှတ်တော် ကိုယ်စားလှယ် များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ဥက္ကဋ္ဌ က အမျိုးသားလွှတ်တော်က အတည်ပြုပြီးပေးပို့ထားသော အမျိုးသားလွှတ်တော် ရွေးကောက်ပွဲဥပဒေကို ပြင်ဆင်သည့်ဥပဒေကြမ်းအား ပြည်သူ့လွှတ်တော် က ပြင်ဆင်ချက်ဖြပေးပို့လာခြင်းကို ဆွေးနွေးလိုသည့် လွှတ်တော်ကိုယ်စားလှယ်များရှိပါက အမည်စာရင်း တောင်းခံခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျားပြည်သူ့လွှတ်တော်က ပေးပို့သော ပြင်ဆင်ချက်များကို ဆွေးနွေးတဲ့ လွှတ်တော်ကိုယ်စားလှယ်များရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ် ထံ အမည်စာရင်းပေးပို့ ကြဖို့ ဖြစ်ပါတယ်</speech>
</bill>
<bill>
<title>အမျိုးသားလွှတ်တော် ဥက္ကဋ္ဌ က အမျိုးသားလွှတ်တော်က အတည်ပြုပြီး ပေးပို့ထားသော တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပြင်ဆင်သည့် ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့ လာခြင်းကို အသိပေးတင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်ထောင်စု လွှတ်တော်က အမျိုးသားလွှတ်တော်အစည်းအဝေးတွင် စတင်ဆွေးနွေးနိုင်ရန် ပေးပို့လာသော တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပြင်ဆင်သည့် ဥပဒေကြမ်းအား ၂၅-၈-၂၀၁၁ ရက်နေ့တွင် ပြည်ထောင်စုရွေးကောက်ပွဲ ကော် မရှင်အဖွဲ့ဝင်က အမျိုးသားလွှတ်တော်၌ အဆိုတင်သွင်းခဲ့ပြီး ၁-၉-၂၀၁၁ ရက်နေ့၌ ဆွေးနွေးခဲ့ရာ ပြင် ဆင်ချက် ဖြင့် အတည်ပြုပြီးနောက် ပြည်သူ့လွှတ်တော်၌ ဆွေးနွေးနိုင်ရန် ၂-၉-၂၀၁၁ ရက်နေ့တွင် ပေးပို့ခဲ့ပါတယ်။ ယခု အမျိုးသား လွှတ်တော်က အတည်ပြုပြီး ပေးပို့ ထားသော တိုင်းဒေသကြီး လွှတ်တော် သို့မဟုတ် ပြည်နယ်လွှတ်တော်ရွေးကောက်ပွဲဥပဒေကို ပြင်ဆင် သည့် ဥပဒေကြမ်း အား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့ခဲ့ပါတယ်။ ပြည်သူ့လွှတ်တော်က ပေးပို့သော ပြင်ဆင်ချက်ကို အမျိုး သားလွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီးပေးပို့ထားသော တိုင်းဒေသကြီးလွှတ်တော် သို့မဟုတ် ပြည်နယ်လွှတ်တော် ရွေးကောက်ပွဲဥပဒေကို ပြင်ဆင်သည့်ဥပဒေကြမ်းကို ပြည်သူ့လွှတ်တော် ပြင်ဆင်ချက်ဖြင့်ပေးပို့လာခြင်းကိုဆွေးနွေး လိုသည့် လွှတ်တော်ကိုယ်စားလှယ်များရှိပါက အမည်စာရင်း တောင်းခံခြင်း</title>
<speech type="speaker">အမျိုးသားလွှာတော်ကိုယ်စားလှယ်များခင်ဗျားပြည်သူ့လွှတ်တော်က ပေးပို့သော ပြင်ဆင်ချက်များ ကို ဆွေးနွေးလိုတဲ့ လွှတ်တော် ကိုယ်စားလှယ်များရှိပါက အစည်းအဝေးရပ်နားတဲ့အခါ အမျိုးသားလွှတ်တော်ဌာန ၊ ဒုတိယညွှန်ကြားရေးမှူးချုပ် ထံ အမည်စာရင်းပေးပို့ကြဖို့ ဖြစ်ပါတယ် ပြည်သူ့လွှတ်တော်က ပြင်ဆင် ချက်နှင့် ပေးပို့လာတဲ့ ဥပဒေကြမ်းနှစ်ရပ်ကို လာမယ့် တနင်္လာနေ့မှာ ဆွေးနွေးဖို့အတွက် လွှတ်တော်ကိုယ်စားလှယ်များ သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ဒီဥပဒေကြမ်းနှစ်ရပ်ကို လာမယ့်တနင်္လာနေ့မှာ ဆွေးနွေးမှာ ဖြစ်ပါတယ်။</speech>
</bill>
</section>
</discussion>
<postface>
<title>အမျိုးသားလွှတ်တော် အစည်းအဝေး ၂၈ ရက်မြောက်နေ့ ရပ်နားကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော်ဒုတိယပုံမှန်အစည်းအဝေး ၂၈ မြောက်နေ့ကို ရပ်နားပါမယ်။ အစည်းအဝေးရပ်နားတဲ့ အချိန်မှာ တစ်ဆက်တည်း အမှတ်(၁)လျှပ်စစ်စွမ်းအားဝန်ကြီးဌာနက ပညာရပ်ဆိုင်ရာ ဆွေးနွေးပွဲ အမှတ်စဉ်(၃)၊ အပိုင်း (၃)နဲ့(၄)ကို ဆက်လက်ဖွင့်ပြမှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၂၈ ရက်မြောက်နေ့ အစည်းအဝေးကို ၁၂၃၄ နာရီအချိန်တွင် ရပ်နားပါသည်။</p>
</postface>
</transcript>
</doc>
