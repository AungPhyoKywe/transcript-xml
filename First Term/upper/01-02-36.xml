<doc>
<docinfo>
<docno>01-02-36.xml</docno>
<pdf>01-02-36.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ်အမျိုးသားလွှတ်တော် ဒုတိယပုံမှန်အစည်းအဝေး ရက်မြောက်နေ့မှတ်တမ်း</title>
<date>၁၃၇၃ ခုနှစ်၊ သီတင်းကျွတ်လပြည့်ကျော် ရ ရက် ၂၀၁၁ ခုနှစ်၊ အောက်တိုဘာလ ၁၉ ရက် (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသား လွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၃၆ ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌ အဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယ ခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၃၆ ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<speech type="mc">အားလုံး ထိုင်နိုင်ကြပါပြီ ခင်ဗျား။</speech>
<title>အမျိုးသားလွှတ်တော် ၃၆ ရက်မြောက်နေ့ အစည်းအဝေး အထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၃၆ ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း (၂၁၈)ဦးရှိပြီး ဒီကနေ့အစည်းအဝေး ကို (၂၀၆)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေ စုစုပေါင်း၏ (၉၄.၅) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအ ဝေးအထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေးအထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဆွဲ(က)နဲ့(ဂ)တို့အရ အစည်းအဝေးစတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေးရဲ့ ၃၆ ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော်ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော်ကိုယ်စားလှယ် တစ်ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော်ကိုယ်စားလှယ် များရှိလျှင် ယခု ခွင့်ပန်ကြားဖို့ ဖြစ်ပါတယ်</speech>
<speech type="speaker">ဦးလှသိန်း တင်ပြပါ</speech>
<speech><mp id="87">ဦးလှသိန်း၊ မကွေးတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးခင်ဗျား။ မကွေးတိုင်းဒေသကြီး မဲဆန္ဒနယ်အမှတ် (၈)မှ အမျိုးသားလွှတ်တော်ကိုယ်စားလှယ် ဦးတင်ဝင်းသည် ၎င်းကိုယ်ပိုင်ယာဉ် သက်တမ်းကုန်ဆုံးနေတဲ့ အတွက် ကိုယ်တိုင်လာရောက်အပ် နှံရမယ်လို့ အကြောင်းကြားချက်အရ ယနေ့ မကွေးမြို့ကို သွားရောက်အပ်နှံနေပါသဖြင့် ၂၀၁၁ ခုနှစ်၊ အောက်တိုဘာလ ၁၉ ရက်နေ့အား ခွင့် (၁)ရက် အဖြစ် သတ်မှတ်ပေးပါရန် အမျိုးသားလွှတ်တော်ကိုယ်စားလှယ် မကွေးတိုင်းဒေသကြီး မဲဆန္ဒနယ်အမှတ်(၃) ကျွန်တော် ဦးလှသိန်း မှ တင်ပြခွင့်ပန်ကြားအပ်ပါတယ်။</speech>
<speech type="speaker">မကွေးတိုင်းဒေသကြီး မဲဆန္ဒနယ်အမှတ် (၈)မှ အမျိုးသားလွှတ်တော် ကိုယ်စားလှယ် ဦးတင်ဝင်း ရဲ့ ၁၉-၁၀-၂၀၁၁ရက်နေ့ ခွင့်ပန်ကြားချက်ကို ခွင့်ပြုဖို့ လွှတ်တော်ရဲ့ သဘောထားကို ရယူပါမယ်</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၃၆ ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော်ကိုယ်စားလှယ်ဦးရေမှာ (၂၁၈)ဦး၊ ယခင်ကခွင့်ပန်ကြားသဖြင့် ခွပြု ထားသူ (၁၁) ဦးရှိပြီး ယနေ့ခွင် ပန်ကြားသဖြင့် ခွင့်ပြုထားသူ(၁)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပန်ကြား၍ ခွင့်ပြုထားသူ (၁၂) ဦးဖြစ်ပြီး ခွင့်မဲ့ပျက်ကွက်သူမရှိပါ။ အမျိုးသားလွှတ်တော်ဆိုင်ရာ နည်းဥပဒေ(၄) နည်းဥပဒေခွဲ(ဂ)၊ နည်းဥပဒေ ခွဲငယ်(၂) အရ ယခု လွှတ်တော်ကိ���ယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<title>ဥက္ကဋ္ဌ၊ အမျိုးသားလွှတ်တော်ကိုယ်စားလှယ်ဗျား။အမျိုးသားလွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများ ကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ် တစ်ဦးက မေးမြန်းတဲ့ မေးခွန်းဟာ အမှတ်(၂) လျှပ်စစ်စွမ်းအားဝန်ကြီးဌာန၊ ပြည်ထောင်စုဝန်ကြီးက ဖြေကြားရမယ့် မေးခွန်း ဖြစ်ပါတယ်။ ကချင်ပြည်နယ် မိုးညှင်းခရိုင်အတွေး သွယ်တန်းတည်ဆောက်လျ က်ရှိသော ၆၆ ကေဗွီ မဟာဓာတ်အားလိုင်းလျှပ်စစ်စီမံကိန်းတည်ဆောက်ပြီးစီးမှုအခြေအနေနှင့် စပ်လျဉ်းသည့်မေးခွန်း</title>
<speech type="speaker">ကချင်ပြည်နယ် မဲဆန္ဒနယ်အမှတ် (၅) ဦးစိုင်းတင်အောင် က ကချင်ပြည်နယ် မိုးညှင်းခရိုင်အတွင်း သွယ်တန်းတည်ဆောက်လျက်ရှိသော ၆၆ ကေဗွီ မဟာ ဓာတ်အားလိုင်း လျှပ်စစ်စီမံကိန်းတည်ဆောက်ပြီးစီး မှုအခြေအနေနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="5">ဦးစိုင်းတင်အောင်၊ ကချင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့တကွ ပြည်ထောင်စုဝန်ကြီးများ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါလို့ လေးစားစွာဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးစိုင်းတင်အောင် ဖြစ်ပါတယ်။ ကျွန်တော်မေးမယ့် မေးခွန်းက တော့ ကချင်ပြည်နယ် မိုးညှင်းမြို့နယ်အတွင်း သွယ်တန်းတည်ဆောက်လျက်ရှိတဲ့ ၆၆ ကေဗွီ မဟာဓာ တ်အားလိုင်းနဲ့ ပတ်သက်တဲ့ မေးခွန်းပဲ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ကချင်ပြည်နယ် ၊ မိုးညှင်းခရိုင်အတွင်း သွယ်တန်း တည်ဆောက်လျက်ရှိတဲ့ ၆၆ ကေဗွီ မဟာဓာ တ်အားလိုင်းလျှပ်စစ်စီမံကိန်းကို ၁၂-၁၀-၂၀၁၀ ရက်နေ့မှာ နိုင်ငံတော်စီမံကိန်းချမှတ် အကောင်အထည်ဖော် ဆောင်ရွက်ပေးခဲ့ပါတယ်။ ယခုအခါမှာ ၎င်း တည်ဆောက်မှုလုပ်ငန်း ပြီးစီးမှုအခြေအနေနဲ့ ဆက်လက်ဆောင်ရွက်မယ့် အစီအမံများကို သိရှိလို ပါကြောင်းနဲ့ စီမံကိန်းတည်ဆောက်ပြီးစီးပါက နိုင်ငံတော်မှစီမံကိန်းချမှတ် အကောင်အထည်ဖော် ဆောင်ရွက်လျက်ရှိတဲ့ ကျေးလက်ဒေသ ဖွံ့ဖြိုးရေးနဲ့ ကျေးလက် ဒေသမီးလင်းရေးလုပ်ငန်းကို အထောက်အကူပြုစေဖို့အလို့ငှာ ကျေးလက်နေပြည်သူများ လျှပ်စစ်ဓာတ်အားသုံးစွဲရရှိရေးအတွက် မည်သို့မည်ပုံ ဖြန့်ဖြူး ရောင်းချသွားပေးမည်ကို သိရှိ လိုပါကြောင်းနဲ့ တည်ဆောက်မှုလုပ်ငန်းကို တာဝန်ယူ တည်ဆောက်လျက်ရှိတဲ့ ဌာနဆိုင်ရာ သို့မဟုတ် ပုဂ္ဂလိက လုပ်ငန်းရှင် ကုမ္ပဏီများကို မည်သို့ မည်ပုံတာဝန်ယူ၍ ဆောင်ရွက်နေကြောင်း သိရှိလိုပါ၍ဒေသခံပြည်သူများ ကိုယ်စား လေးစားစွာ မေးမြန်း တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ပတ်သက်ပြီး အမှတ်(၂)လျှပ်စစ်စွမ်းအားဝန်ကြီးဌာန၊ ပြည်ထောင်စု ဝန်ကြီးကဖြေကြားပေးဖို့ ဖြစ်ပါတယ်</speech>
<speech><agency id="72">ဦးခင်မောငစိုး(ပြည်ထောင်စုဝန်ကြီး၊ အမှတ်၂)လျှပ်စစ်စွမ်းအားဝန်ကြီးဌာန</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ကျွန်တော့်အနေနဲ့ ဆုတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ အမှတ် (၂)လျှပ်စစ်စွမ်းအား ဝန်ကြီးဌာနက ဝန်ကြီးဖြစ်ပါတယ်။ ကျွန်တော့်အနေဖြင့် ကချင်ပြည် နယ် မဲဆန္ဒနယ် အမှတ်(၅) အမျိုးသားလွှတ်တော်ကိုယ်စားလှယ် ဦးစိုင်းတင်အောင် မေးမြန်းသော မေးခွန်းနဲ့ ပတ်သက် ပြီးတော့ ဖြေကြားသွားမှာဖြစ်ပါတယ်။ ကချင်ပြည်နယ် မိုးညှင်းမြို့ ကက်တပ်ဆင်အင်အား (၆၃၀) ကီလိုဝပ်ရှိစက်(၂)လုံးနဲ့ (၁၂၆၀) ကီလိုဝပ်ကလိုင်ချောင် အသေးစားရေအား လျှပ်စစ်ဓာတ်အား ပေးစက်ရုံကတစ်ဆင့် ဓာတ်အားလက်ရှိဖြန့်ဖြူးပေးလျက်ရှိပါတယ်။ နိုင်ငံတော် ဓာတ်အားစနစ် တွင် လျှပ်စစ်ဓာတ်အားတိုးတက်ထုတ်လုပ်လာနိုင်မှုအပေါ် မူတည်ပြီး ကချင်ပြည်နယ်အတွင်းနိုင်ငံတော်ဓာတ်အားစနစ်မှ လျှပ်စစ်ဓာတ်အား ထုတ်လုပ်ဖြန့်ဖြူးပေးနိုင်ရန်အတွက် နဘားမိုးညှင်း၊ မိုးညှင်း -မိုးကောင်း ၆၆ ကေဗွီ ဓာတ်အားလိုင်းကို တည်ဆောက်လျက်ရှိပါတယ်။ မိုးညှင်းခရိုင်အတွင်း တည်ဆောက်လျက်ရှိတဲ့ နဘား -မိုးညှင်း ၆၆ ကေဗွီ ဓာတ်အားလိုင်းဟာ (၄၁.၇၇) မိုင် ရှိပြီး (၈၂)ရာခိုင်နှုန်း ပြီးစီးပြီ ဖြစ်ပါတယ်။ မိုးညှင်း -မိုးကောင်း ၆၆ ကေဗွီ ဓာတ်အားလိုင်းဟာ (၅၇.၈၉)မိုင်ရှိပြီးတော့ (၈၀)ရာခိုင်နှုန်းပြီးစီးပြီ ဖြစ်ပါတယ်။ ဒီဓာတ်အား လိုင်းတွေအားလုံးဟာ လက်ရှိ ၂၀၁၁-၂၀၁၂ ဘဏ္ဍာရေးနှစ်အတွင်းမှာအပြီးတည်ဆောက်သွားမှာ ဖြစ်ပါတယ်။ ဒီ မိုးညှင်း၊ မိုးကောင်း၊ နဘား ဓာတ်အားလိုင်းတွေ တည်ဆောက်ပြီးလို့ရှိရင် မိုးညှင်းဒေသဟာ လျှပ်စစ်ဓာတ်အား National Grid ကျွန်တော်တို့ကနေပြီးတော့ ရရှိလာမှာ ဖြစ်ပါတယ်။ ဒီဒေသမှာရှိတဲ့ ကျေးရွာတွေပါ လျှပ်စစ်ဓာတ်အား သုံးစွဲလာနိုင်မှာ ဖြစ်ပါတယ်။ ပုဂ္ဂလိကလုပ်ငန်းနဲ့ပတ်သက်ပြီးတော့ လက်ရှိအနေအထားမှာ မိမိဒေသ၊ မိမိကျေးရွာ မီးလင်းရေး ကော်မတီတွေ ဖွဲ့စည်းပြီးတော့မှ မိမိဒေသ မီးရရှိရေးကို ဆောင်ရွက်လျက်ရှိပါတယ်။ ဒီလုပ်ငန်း တွေကိုလည်း အမှတ် (၂)လျှပ်စစ်စွမ်းအားဝန်ကြီးဌာနက ခွင့်ပြု ပေးမှာဖြစ်ပါတယ်။ အမှတ်(၂) လျှပ်စစ်စွမ်းအားဝန်ကြီးဌာနအနေနဲ့ နဘား၊ မိုးညှင်း၊ မိုးကော င်း ၆၆ ကေဗွီ ဓာတ်အားလိုင်း စီမံကိန်းကို အချိန်မီပြီးစီးနိုင်ရေးအတွက် အင်နဲ့အားနဲ့ ဆောင်ရွက်လျက်ရှိပါကြောင်း ဖြေကြားရင်း ကျွန်တော်ရဲ့ ဖြေကြားချက်ကို နိဂုံးချုပ်အပ်ပါတယ်။ (ဩဘာသံ)</speech>
<speech type="speaker">ဆက်လက်ပြီး လွှတ်တော်ကိုယ်စားလှယ် (၃)ဦးက မေးမြန်းတဲ့ မေးခွန်းတွေဟာ ဆက်သွယ်ရေး၊ စာတိုက်နှင့် ကြေးနန်းဝန်ကြီးဌာန၊ ပြည်ထောင်စုဝန်ကြီးက ဖြေကြားရမယ့် မေးခွန်းတွေဖြစ်ပါတယ်။ လွှတ်တော်ကိုယ်စားလှယ်များ က သက်ဆိုင်ရာ မေးခွန်းတွေကို တစ်ဆက် တည်းမေးမြန်းပြီးမှ ပြည်ထောင်စုဝန်ကြီးက တစ်ခုချင်း ဖြေကြားဖို့ ဖြစ်ပါတယ်</speech>
<title>မတူပီမြို့တွင်V-st စလောင်းစနစ်မှ Micro Auto Station Tower အဆင့်သို့ တိုးမြှင့်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ချင်းပြည်နယ်မဲဆန္ဒနယ်အမှတ်(၉)မှ ဦးပေါ်လျှံလွင် က မတူပီမြို့တွင် V-sct စလောင်းစနစ်မှ Micro Auto Station Tower အဆင့်သို့ တိုးမြှင့်ပေးရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="45">ဦးပေါ်လျှံလွင်၊ ချင်းပြည်နယ် မဲဆန္ဒနယ်အမှတို၉)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့ ဝန်ကြီးများ၊ လွှတ်တော်ကိုယ်စားလှယ်မျဉ်းဗျာ။အားလုံး မင်္ဂလာ ပါလို့ နှုတ်ဆက်ပါတယ်။ ကျွန်တော်ကတော့ ချင်းပြည်နယ် မဲဆန္ဒနယ်အမှတ် (၉) မှ အမျိုးသား လွှတ်တော်ကိုယ်စားလှယ် ဦးပေါ်လွင် ဖြစ်ပါတယ်။ ကျွန်တော် မေးမြန်းမယ့် မေးခွန်းကတော့ မတူပီမြို့ပေါ်မှာ တပ်ဆင်ထားတဲ့ V-sdt စလောင်းနဲ့ ဆက်သွယ်ရေးအခြေအနေ၊ တယ်လီဖုန်း အခြေအနေကို တင်ပြမှာဖြစ်ပါတယ်။ ဥက္ကဋ္ဌကြီးခင်ဗျား။ မတူပီမြို့ပေါ်မှာ ယခုလက်ရှိ သုံးစွဲနေတဲ့ V-sqt စလောင်း ခေါ်တဲ့ ဒီ V-sat Auto Exchange ကေဗွီ (၁၀၀၀)အားကို ၁၉၉၉ ခုနှစ်မှာ တပ်ဆင်ပေးထားပါတယ်။ ဒေသခံ လူများလည်း အားလုံးဝမ်းသာကြပါတယ်။ ဒါပေမယ့်လို့ တစ်နှစ်ကြာပြီး မနှစ်က ၂၀၁၀-၂၀၁၁ ခုနှစ်တွင် တဖြည်းဖြည်းအားနည်းလာပြီး အဆက်အသွယ်လုပ်လို့ မရဘူးဖြစ်နေပါတယ်။ ရန်ကုန်၊ မန္တလေး၊ မုံရွာတို့တွင်မကဘဲ ဟားခါး၊ မင်းတပ်၊ ဂန့်ဂေါ ကနေ ဆက်လို့မရဘူး ဖြစ်နေ ပါတယ်။ အခက်အခဲအလွန်ရှိပါတယ်။ အကြာကြီးဆက်မှ တစ်ခါတလေမိပါတယ်။ ဒါကြောင့် ဒီ V-sdt Auto Exchange စလောင်း မှာ Micro Auto Station Tower အဆင့်သို့ တိုးမြှင့်ပေးပါရန် အစီအစဉ်ရှိ ပါသလား။ အစီအစဉ် မရှိသေးရင်လည်းဘဲ တိုးမြှင့်ပေးနိုင်ပါရန် ပြည်သူတွေကိုယ်စား လေးစား စွာ တင်ပြအပ်ပါတယ်။ ကျေးဇူးတင်ပါတယ်။</speech>
<title>ဆက်သွယ်ရေးကြိုးဖုန်းရှိ(Dcdler) စနစ်အတွက် ပေးဆော���်ရသည့် နှစ်စဉ်ကြေတူညီမှုမရှိခြင်း နှင့် ထိုစနစ်ကို လက်ကိုင်ဖုန်းများကဲ့သို့ အခမဲ့သုံးစွဲခွင့်ပြုရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ် (၆)မှ ဦးထွန်းမြင့် က ဆက်သွယ်ရေးကြိုးဖုန်းရှိ ID Cdler စနစ်အတွက် ပေးဆောင်ရသည့် နှစ်စဉ်ကြေး တူညီမှုမရှိခြင်းနှင့် ထိုစနစ်ကို လက်ကိုင်ဖုန်းများကဲ့သို့ အခမဲ့သုံးစွဲ ခွင့်ပြုရန် အစီအစဉ် ရှိ/မရှိ နှင့် စပ်လျဉ်းတဲ့မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="54">ဦးထွန်းမြင့်၊ စစ်ကိုင်းတိုင်းဒေသကြီး မဲဆန္ဒနယ်အမှတ်၆)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌ ကြီးနှင့် ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်များခင်ဗျာ။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ် (၆)မှ အမျိုးသားလွှတ်တော်ကိုယ်စားလှယ် ဦးထွန်းမြင့် ဖြစ်ပါတယ်။ ကျွန်တော်အနေနဲ့ မြန်မာ့ ဆက်သွယ်ရေးမှ ကြိုးဖုန်းများမှာ ID Caller စနစ်နဲ့ပတ်သက်ပြီးမေးလိုပါတယ်။ ID Caller စနစ် ဆိုတာကတော့ ကြိုးဖုန်းတွေက ဖုန်းအသံမြည်လာတာနဲ့ တစ်ချက်တည်း ဖုန်းနံပါတ်ကို ဖော်ပြ ပေးတဲ့ စနစ်ဖြစ်ပါတယ်။ ဖုန်းနံပါတ်ကို ကြိုတင်သိရှိနိုင်ဖို့အတွက် ဖော်ပြတဲ့ ID Caller စနစ်ကို သုံးစွဲလိုလို့ရှိရင် သုံးစွဲလိုတဲ့ပုဂ္ဂိုလ်ဟာ မြန်မာ့ဆက်သွယ်ရေးကို နှစ်စဉ်ကြေး ပေးဆောင်ပြီး သုံးစွဲခွင့်ရှိကြောင်း သိရှိရပါတယ်။ သို့သော် နှစ်စဉ်ကြေးပေး ဆောင်ရတဲ့ ငွေကြေးတွေဟာ တစ်နေရာနဲ့ တစ်နေရာ မတူဘဲရှိနေတာကို ကြားသိရပါတယ်။ ဒါ မတူရတဲ့အကြောင်းရင်းကလည်း သက်ဆိုင်ရာမြို့နယ်တာဝန်ခံတွေက တိုင်းဆက်သွယ်ရေးမန်နေဂျာထံသွားပြီး ဒီလျှောက်လွှာ တွေကို တင်ကြရတဲ့အတွက် ခရီးစရိတ်ဆိုပြီး ဆောင်းကောက်တဲ့ အနေအထားမျိုး ဆိုတာကို သိရ ပါတယ်။ အဲဒီတော့ ဒီလိုတိုင်းရုံးကို သွားပြီး ခွင့်ပြုမိန့်ရအောင် ဆက်သွယ်ရတဲ့ကိစ္စတွေကို ခရီးစရိတ်သက်သာစွာနဲ့ ခရီးစရိတ်ကို ပိုပြီးဆောင်းပြီးပေးရတဲ့အနေအထားမျိုးမရှိဘဲနဲ့ မြို့နယ်တွေမှာ ဆောင်ကျဉ်းပေးလို့ရှိရင်ပိုပြီးငွေကြေးအနေအထားကွဲပြားမှုတွေ နည်းသွားမှာဖြစ်ပါတယ်။ ဒါကြောင့် ကျွန်တော့်အနေနဲ့ မေးခွန်းမေးလိုတာကတော့ ဆက်သွယ်ရေးကြိုးဖုန်းများရှိ ID Caller စနစ်အတွက် ပေးဆောင်ရမယ့် နှစ်စဉ်ကြေးတူညီမှု မရှိခြင်းကို မည်သည့် အတွက်ကြောင့် တူညီမှုမရှိခြင်းနဲ့အဲဒီလိုစနစ်ကို လက်ကိုင်ဖုန်းများမှာကဲ့သို့ပဲ အခမဲ့သုံးစွဲခွင့်ပြုရန် အစီအစဉ် ရှိ/မရှိ သိလိုကြောင်း မေးမြန်းအပ်ပါတယ်ခင်ဗျား။</speech>
<title>မြန်မာ့ဆက်သွယ်ရေးလုပ်ငန်းမှ ကောက်ခံနေသော ရေဒီယိုအသံဖမ်းစက် လိုင်စင်ရုပ်မြင်သံကြား ဖမ်းစက်လိုင်စင်၊ ဗွီဒီယိုပြစက်လိုင်စင်များ၏ အခွန်ငွေများကို ကောက်ခံနေသည့် ပုံစံစနစ် ပြောင်းလဲ၍လည်းကောင်း၊ လက်ရှိပေးဆောင်နေရသော နှုန်းထားများပြောင်းလဲ၍ လည်းကောင်းကောက်ခံရန် အစီအစဉ် ရှိ/မရှိနဲ့ စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မကွေး တိုင်းဒေသကြီး မဲဆန္ဒနယ်အမှတ် (၉)မှ ဦးသော်ဇင်ဦး မှ မြန်မာ့ဆက်သွယ်ရေးလုပ်ငန်းမှ ကောက်ခံနေသော ရေဒီယိုအသံဖမ်းစက် လိုင်စင်၊ ရုပ်မြင်သံကြားဖမ်းစက်လိုင်စင်၊ ဗွီဒီယိုပြစက်လိုင်စင်များ၏ အခွန်ငွေများကို ကောက်ခံ နေသည့် ပုံစံစနစ် ပြောင်းလဲ၍လည်းကောင်း၊ လက်ရှိပေးဆော င်နေရသော နှုန်းထားများပြောင်း လဲ၍ လည်းကောင်း ကောက်ခံရန် အစီအစဉ် ရှိ/မရှိနဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="93">ဦးသော်ဇင်ဦး၊ မကွေးတိုင်းဒေသကြီး မဲဆန္ဒနယ်အမှတ်၉)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုဝန်ကြီးများ၊ လွှတ်တော်ကိုယ်စားလှယ် များ ခင်ဗျာ။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ် (၉)မှ အမျိုးသား လွှတ်တော်ကိုယ်စားလှယ် ဦးသော်ဇင်ဦး ဖြစ်ပါတယ်။ ကျွန်တော့်အနေနဲ့ ဆက်သွယ်ရေး ၊ စာတိုက်နဲ့ ကြေးနန်းဝန်ကြီးဌာနမှ ကောက်ခံနေသော ရေဒီယိုအသံဖမ်းက်လိုင်စင်၊ ရုပ်မြင်သံကြား ဖမ်းစက်လိုင်စင်၊ ဗွီဒီယိုပြစက်လိုင်စင်များရဲ့ အခွန်ငွေများကို ကောက်ခံနေသည့် ပုံစံစနစ် ပြောင်းလဲ၍လည်းကောင်း၊ လက်ရှိပေးဆောင်နေရသော နှုန်းထားများပြောင်းလဲ၍လည်းကောင်း ကောက်ခံရန်အစီအစဉ် ရှိ/မရှိနှင့် အစီအစဉ်ရှိပါက မည်သည့်အချိန်မှာ ဆောင်ရွက်သွားမည်ကို သိရှိလိုကြောင်း မေးမြန်းသွားမှာဖြစ်ပါတယ်။ မြန်မာ့ဆက်သွယ်ရေးလုပ်ငန်းကနေပြီးတော့ ရေဒီယို၊ ရုပ်မြင်သံကြား၊ ဗွီဒီယိုပြစက်တို့ကို လိုင်စင်ခ ပေးဆောင်စေပြီးတော့မှ အသုံးပြုဖို့ ပေးခဲ့ပါတယ်။ တစ်နှစ်စာ လိုင်စင်ကြေးမှာ ရုပ်မြင်သံကြားဖမ်းစက်မှာဆို ရင် (၁၂၀)ကျပ်၊ ဗွီဒီယိုပြစက်ဆိုရင် (၆၀)ကျပ်နဲ့ ရေဒီယိုအသံဖမ်းစက်တော့ မည်ရွေ့မည်မျှ ကောက်ခံသည်ကို မသိရှိရပါဘူး။ ၎င်း လိုင်စင်များအား ဗွီဒီယိုလုပ်ငန်းလုပ်ကိုင်ကြသူများသာ လုပ်ငန်းလိုင်စင်ပြု လုပ်ရမှာ လိုအပ်သဖြင့် ပေးဆောင်ကြပြီးတော့ တစ်ခြားအသုံးပြုသူများအနေနဲ့ အများအားဖြင့် ပေးဆောင်ခြင်း မရှိတာကိုတွေ့ရပါတယ်။ ပေးဆောင်ခြင်း မရှိကြသည်မှာလည်း အသုံးပြုသူများအနေနဲ့ ပေးဆောင်ရမည်ကို မသိရှိကြခြင်းလည်းဖြစ်ပါတယ်။ ပေးဆောင်ရာမှာလည်း မြို့နယ်များရှိ စာတိုက်များကို သွားရောက်ပြီးတော့မှ နှစ်စဉ်ပေးဆောင်ရတာဖြစ်တဲ့အတွက် အခက်အခဲများ ရှိပါသဖြင့် မပေးဆောင်ကြကြောင်းကိုလည်း သိရှိရပါတယ်။ သို့ဖြစ်ပါ၍ နိုင်ငံတော်အနေနဲ့ ရသင့်ရထိုက်တဲ့ အခွန်ဘဏ္ဍာများ မရရှိဘဲဖြစ်နေပါတယ်။ နိုင်ငံနဲ့အဝှမ်းမှာ ရေဒီ ယို၊ ရုပ်မြင်သံကြား၊ ဗွီဒီယို ဖွင့်စက်များ ကျယ်ပြန့်စွာ အသုံးပြုလျက်ရှိနေကြတာ လိုင်စင်ကြေးကောက်ခံရာမှာ ရှင်းလင်း လွယ်ကူတဲ့စနစ်နဲ့ သင့်တင့်မျှတတဲ့နှုန်းထားတို့ကို ကောက်ခံမယ်ဆိုပါက အခွန်ငွေ အမြောက် အမြားရရှိမှာ ဖြစ်ပါတယ်။ ဥပမာ ဗွီဒီယိုခွေမှာ ကပ်တဲ့ စတစ်ကာလို ၊ ဆင်ဆာလို မျိုး၊ အဲဒီလိုမှ မဟုတ်ရင်လည်း မော်တော်ယာဉ်လိုင်စအပိုင်းပေါ်မှာ ကပ်တဲ့ Hologram လိုမျိုးစနစ်ကို အသုံးပြုပြီးတော့မှ စက်ရဲ့ သက်တမ်း သတ်မှတ်ပြီးတော့ ၎င်းပစ္စည်းတွေ ရောင်းချတဲ့ဆိုင်များမှ ဝယ်ယူတဲ့အချိန်မှာ တစ်ပါ တည်း ကောက်ခံမယ်ဆိုပါက အသုံးပြုသူများ အနေဖြင့် လိုင် စင်ဆောင်ထားပြီးသားပစ္စည်းများကို တရား ဝင် အသုံးပြုနိုင်မှာဖြစ်ပါတယ်။ သို့ဖြစ်ပါ၍ မေးမြန်း လိုသည်မှာ ဆက်သွယ်ရေး၊ စာတိုက် ကြေးနန်းဝန်ကြီးဌာန၊ မြန်မာ့ဆက်သွယ်ရေးလုပ်ငန်းက ကောက်ခံနေတဲ့ ရေဒီယိုအသံဖမ်းစက်၊ ရုပ်မြင်သံကြားဖမ်းစက်၊ ဗွီဒီယို၊ ဗွီစီဒီဖွင့်စက်လိုင်စင်များရဲ့ နှစ်စဉ်ကြေးများကို ကောက်ခံနေသည့်ပုံစံစနစ် ပြောင်းလဲ၍လည်းကောင်း၊ လက်ရှိ ကောက်ခံ နေသော နှုန်းထားများ ပြောင်းလဲ၍လည်းကောင်း ကောက်ခံရန် အစီအစဉ် ရှိ/မရှိ သိရှိလိုပါကြောင်းနှင့် ရှိပါက မည်သည့်အချိန်မှာ စတင်ဆောင်ရွက်မည်ကို သိရှိလိုပါကြောင်း မေးမြန်းလို ပါတယ်ခင်ဗျား။</speech>
<speech type="speaker">မေးခွန်းများနှင့် ပတ်သက်ပြီး ဆက်သွယ်ရေး၊ စာတိုက်နှင့် ကြေးနန်း ဝန်ကြီးဌာန၊ ပြည်ထောင်စုဝန်ကြီးက ဖြေကြားပေးဖို့ ဖြစ်ပါတယ်</speech>
<speech><agency id="95">ဦးသိန်းထွန်း(ပြည်ထောင်စုန်ကြီး၊ ဆက်သွယ်ရေစာတိုက်နှင့်ကြေးနနန်ကြီးဌာနံ)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များခင်ဗျား။ အားလုံးမင်္ဂလာအပေါင်းနှင့် ပြည့်စုံ၍ ကိုယ်ကျန်းမာ စိတ်ချမ်းသာ ရှိပါစေကြောင်း ဆုမွန်ကောင်းတောင်းအပ်ပါတယ်။ ကျွန်တော်က ဆက်သွယ်ရေး ၊ စာတိုက်နှင့်ကြေးနန်းဝန်ကြီး ဌာန ပြည်ထောင်စုဝန်ကြီး ဦးသိန်းထွန်း ဖြစ်ပါတယ်။ ကိုယ်စားလှယ်များမေးမြန်းတဲ့မေးခွန်းများကို ဆက်လက်ပြီးတော့ ဖြေ ဆိုတင်ပြသွားမှာဖြစ်ပါတယ်။ အဲဒီလိုဖြေဆိုရာမှာ ကိန်းဂဏန်းများဟာ အင်္ဂလိပ်စာနှင့် ကိန်းဂဏန်းများပါရှိတဲ့အတွက် အမျိုးသားလွှတ်တော်ဥက္ကဋ္ဌကြီးမှ ကျွန်တော့်အား ဖတ်ကြားဖြေဆိုခွင့်ပြုပါရန် ပန်ကြားအပ်ပါတယ် ခင်ဗျား။ ပထမ ဆုံး အမျိုးသားလွှတ်တော် ကိုယ်စားလှယ် ဦးပေါ်လျှံလွင် ရဲ့ မေးခွန်းကို ကျွန်တော် ဖြေကြားတင်ပြသွားပါမယ်။ ချင်းပြည်နယ်တောင်ပိုင်း၊ မတူပီမြို့ မှာ လိုင်း (၅၀၀)ပါ Auto Exchange ကို ၂၂-၃-၂၀၀၉ မှာ ဖွင့်လှစ်ခဲ့ပါတယ်။ ဦးပေါ်လျှံလွင် ကျွန်တော် မှတ်မိမယ်ထင်ပါတယ်။ ၂၀၀၈၊ ဒီဇင်ဘာလမှာ ကျွန်တော်ရောက်ရှိခဲ့စဉ်က Machericto Exchange IP Star တပ်ဆင်ပြီးတော့လိုင်းတစ်လိုင်း၊ နှစ်လိုင်းပဲရှိပါတယ်။ ကျွန်တော်ရောက်ရှိပြီးတဲ့အခါမှာ မြို့မိမြို့ဖများဟာ ဒေသခံ ပြည်သူများနှင့် တိုင်ပင်၍ ဒီနေရာမှာ Auto Exchange ဆောင်ရွက်ကြမယ်ဆိုပြီးတော့ KY -1000 XM အိတ်ချိန်းကို ကျွန်တော်တို့ တပ်ဆင်ခဲ့တာ ဖြစ်ပါတယ်။ အဲဒီတုန်းက အ ဝင် အထွက်လိုင်းဟာ IP Storနဲ့ (၄)လိုင်းသာရှိတဲ့အတွက် v Sct ဆိုပြီးတော့မှ အဝင်အထွက် (၁၅)လိုင်းစီ စုစုပေါင်း လိုင်း(၃၀)နဲ့ ကျွန်တော်တို့ 1E1 ချိတ်ပြီးတော့ မတူပီ Exchange ကို Auto Exchange အဖြစ် ၂၂-၃-၂၀၀၉ မှာ ဖွင့်လှစ်ပြီးတော့ Auto Telephone ဆက်သွယ်မှုကို ဆောင်ရွက်ခဲ့တာ ဖြစ်ပါတယ်။ အဲဒီကနေ ပြီးတော့ (၁၅)လိုင်းအဝင်၊ (၁၅)လိုင်း အထွက်စနစ်ဖြင့် တစ်ပြည်လုံးကို ဆက်သွယ်နိုင်တဲ့အခြေအနေရှိပါတယ်။ မတူပီ Auto Exchange ကို အ ဆက်သွယ်မှု အတွက် ဦးပေါ်လျှံလွင် မေးတဲ့ V-Sdt စလောင်းစနစ်က Microwave စနစ်အသုံးပြုမယ့် အဆင့်ကို တိုးမြှင့်ပေးဖို့ ကျွန်တော်တို့ စီစဉ်ထားရှိပါတယ်။ ဒီလိုတိုးမြှင့်ဖို့အတွက် ၂၀၁၂-၂၀၁၃ မှာ မတူပီ-မင်းတပ် Microwave ဆက်ကြောင်းတစ်ဆင့် တိုးမြှင့်သွားမှာဖြစ်ကြောင်း ဖြေကြား အပ်ပါတယ်။ ဆက်လက်ပြီးတော့ ကျွန်တော်တို့ အမျိုးသား လွှတ်တော် ကိုယ်စားလှယ် ဦးထွန်းမြင့် ရဲ့ မေးခွန်းကို ဖြေကြားတင်ပြသွားမှာဖြစ်ပါတယ်။Auto Telephone၊ ကြိုးဖုန်းသုံးစွဲသူများ အနေဖြင့် Caller ID စနစ်ကို သုံးစွဲလိုလျှင် တစ်လကို (၅၀၀) ကျပ်တိတိနှုန်းဖြင့် တစ်နှစ် (၆၀၀၀)ကျပ် နေရာဒေသမရွေး တစ်ပြေးညီ ဆောင်ရွက်ပေးပါတယ်။ အဲဒီဟာကို ဆက်လက်ပြီးတော့ တစ်ခြားအခွန်အခ၊ အဖိုးအခ များ၊ ခရီးစရိတ်များ တောင်းခံထား စေခြင်း မရှိပါဘူး။ အဲဒီဟာကို ထပ်မံ ပြီးတော့ ဒီနှုန်းထက် ပိုပြီးပေးရတယ်ဆိုလို့ရှိရင် ဒီဟာ မဆီလျော်တဲ့ မသင့် လျော်တဲ့ နှုန်းထား များဖြစ်ကြောင်းနဲ့ အဲဒီလိုဟာမျိုးကို သက်ဆိုင်ရာကို တိုင်ကြားမယ်ဆိုရင် အရေးယူ သွားမှာ ဖြစ်ကြောင်းတင်ပြလိုပါတယ်။ ဆက်လက်ပြီးတော့ လည်းပဲ ခုနပြောတဲ့ မိုဘိုင်းတယ်လီဖုန်း၊ လက်ကိုင်ဖုန်းသုံးစွဲနေသူများအနေဖြင့် Caller ID စနစ်ကို ထည့်သွင်း အသုံးပြုခြင်းအတွက် အခမဲ့ မရရှိပါဘူး။ တစ်လမှာ (၅၀၀) ကျပ်တိတိဖြင့် တစ်နှစ် စာ (၆၀၀၀)ကျပ်နှုန်းတိတိပဲ တစ်ပြေးညီ လိုင်းဖုန်းလိုပဲ ပေးဆောင်ရကြောင်း ဖြေကြားလိုပါတယ်။ ဆက်လက်ပြီးတော့ အမျိုးသားလွှတ်တော်ကိုယ်စားလှယ် ဦးသော်ဇင်ဦး ရဲ့ မေးခွန်းကို ဖြေကြားသွားလိုပါတယ်။ ရေဒီယို အသံဖမ်းစက်လိုင်စင်နဲ့ ပတ်သက် ပြီးတော့ ၁၉၃၄ ခုနှစ်၊ Geosą ccfl: em:se: samiques (The Burma Wireless Telegraphy Act, 1934) မှာ ပုဒ်မ ရ ဖြင့် အပ်နှင်းထားသည့် အာဏာများကို သုံးစွဲလျက် ၁၉၄၀ ခုနှစ်၊ ဧပြီလ ၁၉ ရက် နေ့စွဲပါ အမိန့်ကြော်ငြာစာအမှတ် (၅၈) ဖြင့် ပြဋ္ဌာန်းခဲ့တဲ့ THE BURMA WIRELESS RECEIVING LICENSE RULES, 1940 နှင့် ပို့ဆောင်ဆက်သွယ်ရေး ဝန်ကြီးဌာန၊ ဆက်သွယ်ရေး ညွှန်ကြားမှုဦးစီးဌာနရဲ့ ၂၄-၁-၁၉၈၉ ရက်စွဲပါ စာအမှတ် ၃၆၆-ဆည/ ခွဲ(၃)ရေး/ ၁၆၆ တို့အရ အိမ်သုံးရေဒီယိုလိုင်စင် BROADCAST RECEIVER CENSE ခွန်ကို သုံးနှစ်လျှင် လိုင်စင်ခ (၁၈)ကျပ်နှုန်းဖြင့်၊ရက်လွန်ကြေး (၃၀)ကျပ်နှုန်းဖြင့် ကောက်ခံဆောင်ရွက်တဲ့ နှုန်းထား ဖြစ်ပါတယ်။ ပို့ဆောင်ဆက်သွယ်ရေးဝန်ကြီးဌာနရဲ့ ၁၉၈၆ ခုနှစ်၊ ဇူလိုင်လ ၁ ရက် နေ့စွဲပါ အမိန့်ကြော်ငြာစာ အမှတ် (၂/၈၆)အရ၊ နိုင်ငံတော်ငြိမ်ဝပ်ပိပြားမှုတည်ဆောက်ရေးအဖွဲ့၏ ၁၉၉၆ ခုနှစ်၊ ဇူလိုင်လ ၂၉ ရက်နေ့စွဲပါ ရုပ်မြင်သံကြားနှင့် ဗွီ ဒီယိုဥပဒေအရ ရုပ်မြင်သံကြား ဖမ်းစက် လိုင်စင်နှင့် ဗီဒီယိုဖွင့်စက်လိုင်စင် အခွန်အခများကို ဆက်သွယ်ရေး၊ စာတိုက်နှင့် ကြေးနန်း ဝန်ကြီးဌာနမှ ကောက်ခံပါတယ်။ ဒီလို ကောက်ခံရာတွင် ရုပ်မြင်သံကြားဖမ်းစက်တစ်လုံးအတွက် တစ်နှစ်မှာ (၁၂၀)ကျပ်၊ ဗီဒီယိုဖွင့်စက်တစ်လုံးအတွက် တစ်နှစ်မှာ (၆၀)ကျပ်နှုန်း ရက်လွန်ကြေးအဖြစ် ရုပ်မြင်သံကြားဖမ်းစက် သို့မဟုတ် ဗီဒီယိုဖွင့်စက်အတွက် ပထမတစ်လအတွက် (၁၀၀)ကျပ်နှုန်း နှင့် ယင်းကာလထက်ကျော်လွန်ပါက တစ်လလျှင် နောက်ထပ် (၁၀)ကျပ် နှုန်းဖြင့် ကောက်ခံ တဲ့ အခြေအနေဖြစ်ပါတယ်။ ၎င်းနှုန်းထားများကို ပြန်လည်လေ့လာသုံးသပ်ကြည့်ပါက ခေတ်နှင့် မလျော်ညီတော့တဲ့ နှုန်းထားများဖြစ်နေကြောင်းကို အမျိုးသားလွှတ်တော် ကိုယ်စားလှယ်ကြီးများတွေ့ကြရမှာဖြစ်ပါတယ်။ အချို့နှုန်းထားများ ဟာ ထုတ်ပေးရသည့် လိုင်စင်ကတ်ပြားဖိုး တောင်မှ မရှိတာကို တွေ့ရှိရပါတယ်။ နိုင်ငံတော်အစိုးရ အနေဖြင့် ခုနက ကျွန်တော် အမျိုးသား လွှတ်တော် ကိုယ်စားလှယ်ကြီး ဦးသော်ဇင်ဦး တင်ပြသွား တဲ့အတိုင်းပဲ ရသင့်ရထိုက်သော အခွန်အကောက်များကို ရရှိမှသာ နိုင်ငံတော်နှင့်ပြည်သူများအတွက် ပညာရေး၊ ကျန်းမာရေး၊ လမ်းပန်းဆက်သွယ်ရေးစတဲ့ ကိစ္စရပ်များမှာ သုံးစွဲနိုင်မှာဖြစ်ပါတယ်။ ဆက်သွယ်ရေးဆိုင်ရာ အခွန်အခများကို ခေတ်နှင့်လျော်ညီ တဲ့ သင့်တော်တဲ့ နှုန်းထားများဖြင့် ကောက်ခံနိုင်ဖို့ အတွက် ကျွန်တော်တို့အနေနဲ့ အမျိုးသားလွှတ်တော်မှာ တင်ပြခဲ့ပြီးဖြစ်ပါတယ်။ ဆက်သွယ်ရေးဥပဒေ ကိုလည်းပဲ ရေးဆွဲလျ က်ရှိပါတယ်။ ဆက်သွယ်ရေးဥပဒေကို ရေးဆွဲလျက်ရှိသော်လည်းပဲ ဥပဒေကိုရေးဆွဲရာမှာ ရှေ့နေချုပ်ရုံး၏ သဘောထားမှတ်ချက်အပါအ ဝင် လွှတ်တော်အသီးသီး က အတည်ပြုပြီးသည်အထိအဆင့်ဆင့် တင်ပြဆောင်ရွက်သွားရအုံးမှာဖြစ်တဲ့အတွက် အချိန်ယူ ရအုံးမှာ ဖြစ်ပါတယ်။ ဒါကြောင့် လက်ရှိကောက်ခံနေသော အိမ်သုံးရေဒီယိုလိုစင်၊ဆိုင်သုံးရေဒီယို လိုင်စင်၊ ရုပ်မြင်သံကြားဖမ်းစလိုင်စင်၊ ဗွီဒီယိုဖွင့်စက်လိုင်စင်များတွက် လိုင်စင်ကြေးနှင့် ၎င်းတို့အတွက် ရက်လွန်ကြေးများကို လက်ရှိအခြေအနေနှင့် ဆီလျော်တဲ့ နှုန်းထားများ ဖြစ်စေဖို့ အတွက် အောက်ပါအတိုင်း ပြင်ဆင်သွားမယ်ဆိုလို့ရှိရင် သင့်လျော်မည်ဖြစ်ပါကြောင်း တင်ပြ လိုပါသည်။ အိမ်သုံးရေဒီယိုလိုင်စင် (၁)လုံးအတွက် (၁)နှစ်လျှင် (၁၈၀)ကျပ်၊ ဆိုင်သုံးရေဒီယို လိုင်စင်အကြီး (၁)လုံးအတွက် (၁)နှစ်လျှင် (၅၀၀)ကျပ်၊ ရက်လွန်ကြေးအဖြစ် (၃၀၀)ကျပ်အား လည်းကောင်း၊ ရုပ်မြင်သံကြားဖမ်းစက်လိုင်စင် (၁)လုံးအတွက် (၁)နှစ်လျှင် (၁၂၀၀)ကျပ်၊ ရက်လွန်ကြေးအဖြစ် ပထမ (၁)လလျှင် (၁၀၀၀)ကျပ်၊ ယင်းကာလထက်ကျော်လွန်ပါက (၁)ျှင် နောက်ထပ် (၁၀၀)ကျပ်စီအားလည်းကောင်း။ ဗီဒီယို ဖွင့်စက်လိုင်စင် (၁)လုံးအတွက် (၁)နှစ်လျှင် (၆၀၀)ကျပ်၊ ရက်လွန်ကြေးအဖြစ် ပထမ၁)လအတွက် (၁၀၀၀)ကျပ် ယင်းကာလထက်ကျော်လွန်ပါက (၁)လလျှင် နောက်ထပ် (၁၀၀)ကျပ်စီအားလည်းကောင်း၊ အသံချဲ့စက်လိုင်စင် (၁)ခုအတွက် (၁)နှစ်လျှင် (၁၂၀၀)ကျပ်၊ ရက်လွန်ကြေးအဖြစ် ပထမ (၁)လလျှင် (၁၀၀၀)ကျပ် ယင်းကာလထက်ကျော်လွန်ပါက (၁)လလျှင် နောက်ထပ် (၁၀၀)ကျပ်စီအားလည်းကောင်း။ ရေဒီယိုနှင့် အသံချဲ့စက် (၂)မျိုး ပြုပြင် ခွင့်လိုင်စင်အတွက် (၁)နှစ်လျှင် (၂၄၀၀)ကျပ်၊ ရက်လွန်ကြေးအဖြစ် ပထမီ၁)လအတွက် (၁၀၀၀)ကျပ်၊ ဒီကာလထက် ကျော်လွန်ပါက(၁)လလျှင် နောက်ထပ်(၁၀၀)ကျပ်စီအားလည်းကောင်း။ ရေဒီယို၊ အသံချဲ့စက်၊ ရုပ်မြင်သံကြားဖမ်းစက်နှင့် ဗွီဒီယိုဖွင့်စက်(၄)မျိုး ပြုပြင်ခွင့်လိုင်စင်အတွက် (၁)နှစ်လျှင် (၃၆၀၀)ကျပ်၊ ရက်လွန်ကြေးအဖြစ် ပထမ(၁)လအတွက် (၂၀၀၀)ကျပ်၊ ဒီကာလထက်ကျော် လွန်ပါက (၁)လလျှင် နောက်ထပ် (၂၀၀)ကျပ်စီအားလည်းကောင်း၊ ဒီနှုန်းထားများကို လေ့လာ ကြည့်မယ် ဆိုလို့ရှိရင် သုံးစွဲသူများ အတွက် ပေးဆောင်ရန် သင့်လျော်တဲ့နှုန်းထားများဖြစ်သည့်အပြင် ၎င်းနှုန်းထား များဖြင့် ပြင်ဆင်ကောက်ခံပါက နိုင်ငံတော်အတွက် သင့်လျော်သောအခွန်အခများ ရရှိမည် ဖြစ်ပြီးတော့ ပြည်သူများ၏ လူမှုရေး၊ ကျန်းမာရေး၊ ပညာရေး နှင့် လမ်းပန်းဆက်သွယ်ရေးကိစ္စ ရပ်များမှာ နိုင်ငံတော်အစိုးရအနေနဲ့ သုံးစွဲနိုင် မည်ဖြစ်ပါသဖြင့် ဆောင်ရွက်ရန် သင့်လျော်ပါ ကြောင်း။ အမျိုးသားလွှတ်တော်ဥက္ကဋ္ဌကနှင့် အမျိုးသားလွှတ်တော်ကိုယ်စားလှယ်များအား တင်ပြအပ် ပါတယ်။ ဒီလိုပေးဆောင်သင့်တဲ့ အခွန် ကို ပေးဆောင်ခြင်းအားဖြင့်လည်း နိုင်ငံတော်ကို ပေးဆောင်ရန် ရှိတဲ့အခွန်ကို ပေးဆောင်သည့် အလေ့အကျင့်ကောင်းများ ပိုမိုရရှိလာမှာ ဖြစ်ပါတယ်။ ရေဒီယို လိုင်စင်၊ ရုပ်မြင်သံကြားဖမ်းစက်လိုင်စင်နှင့် ဗွီဒီယိုဖွင့်စက်လိုင်စင် အခွန်အခများ ကောက် ခံခြင်း လုပ်ငန်းကို ပြည်သူတွေ လွယ်ကူစွာဆောင်ရွက်နိုင်ရန်အတွက် မြို့နယ်ဆက်သွယ်ရေးစခန်း၊ စာတိုက်များမှာ ဆောင်ရွက်ပေးလျက်ရှိပါတယ်။ ဆက်လက် ပြီးတော့လည်းပဲ အိမ်ကနေ ပြီးတော့ ပေးဆောင်မယ်ဆိုရင် အွန်လိုင်းပေးဆောင်နိုင်တဲ့အထိ အဲဒီစနစ်ကိုတိုးချဲ့ဆောင်ရွက်သွားပါမယ်၊ အသံ ချဲ့စက်လိုင်စင်၊ ရေဒီယိုနှင့် အသံချဲ့စက် (၂)မျိုး ပြုပြင်ခွင့်လိုင်စင်နှင့် ရေဒီယို၊ အသံချဲ့စက်၊ ရုပ်မြင်သံကြား ဖမ်းစက်နှင့် ဗွီဒီယိုဖွင့်စက်လိုင်စင် အခွန်အခများ ကောက်ခံခြင်းလုပ်ငန်းလည်း ဆက်သွယ်ရေးညွှန်ကြားမှုဦးစီးဌာနက ဆောင်ရွက်ပေးလျက်ရှိပါတယ်။ ဒီကိစ္စတွေနဲ့ အခွန်အခတွေနဲ့ ပတ်သက်ပြီးတော့ ကျွန်တော်တို့ က လူကိုယ်တိုင်လာရောက်ပေးဆောင်တဲ့ စနစ်ကနေပြီးတော့ အွန်လိုင်း စနစ်ကို လျှပ်စစ်မီတာမှာ သော်လည်းကောင်းတယ်လီဖုန်းအခွန်ပေးဆောင်ရာမှသော်လည်းကောင်း စတင် သုံးစွဲနေပြီဖြစ်တဲ့ အတွက် အခွန်အခများ ပေးဆောင်ရာမှာလည်းပဲ အွန်လိုင်း ကနေ ပေးဆောင်နိုင်ရေးကို ဆက်လက်ပြီးတော့ ဆောင်ရွက်သွားမှာဖြစ်ကြောင်း ဖြေကြားတင်ပြအပ်ပါတယ်။ အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်ကြီးများခင်ဗျား။ ဆက်လက်ပြီး ဂြိုလ်တုရုပ်မြင်သံကြားဖမ်းစက်လိုင်စင်ကိစ္စများကိုလည်း တင်ပြလိုပါ တယ်။ ဆက်သွယ်ရေး၊ စာတိုက်နှင့် ကြေးနန်းဝန်ကြီးဌာနရဲ့ ၁၉၉၃ ခုနှစ်၊ စက်တင်ဘာလ ၁၄ ရက်စွဲဖြင့် ထုတ်ပြန်သော ဂြိုဟ်တုရုပ်မြင်သံကြားဖမ်းစက်ဆိုင်ရာ အမိန့်အမှတ် (၁/၉၃) အရ ၁၉၉၄ ခုနှစ် မှစ၍ ဂြိုဟ်တု ရုပ်မြင်သံကြားဖမ်းစက်လိုင်စင်ကြေးနှင့် သက်တမ်းတိုးကြေးများကို အောက်ပါ အတိုင်း သတ်မှတ် ကောက်ခံခဲ့ပါသည်။ လိုင်စင်ကြေး (၁) ရုပ်မြင်သံကြားဖမ်းစက် (၁)လုံး 06RDĖ: Dish Antenna 607 Feed Homi SOSASTO $35 (LNB-Low Noise Block Down Converter)၊ ဖမ်းစက် (Receiver) လိုင်စင်အတွက်(၁)နှစ်လျှင် လိုင်စင်ခ၊ ခု နက ကျွန်တော်ဖတ်ပြသွားတဲ့ (၄)မျိုးကိုမှ ဂြိုလ်တုရုပ်မြင်သံကြားဖမ်းစက် အပြည့်အစုံတစ်လုံးလို့ ခေါ်ဆိုခြင်းဖြစ်ပါတယ်။ ဒါကိုမှ တစ်နှစ် လျှင် လိုင်စင်က ငွေ (၁၂၀၀၀)ကျပ်နှင့် တရား ဝင် ခွင့်ပြုချက်မရှိဘဲ မိမိလက် ဝယ်တွင် ထားရှိတဲ့ ဂြိုဟ်တုရုပ်မြင်သံကြား ဖမ်းစက်အတွက် ဒဏ်ကြေးငွေ(၃၀၀၀၀)ကျပ်ဆိုပြီးတော့ ကောက်ခံခဲ့ပါတယ်။ ဂြိုဟ်တုမှတစ်ဆင့် ရုပ်မြင်သံကြား ထုတ်လွှင့်ချက်များကို ဖမ်းယူနိုင်သော ဖမ်း စက် Receiver (၁)လုံးအပြင် နောက် ထပ် ဖမ်းစက်များကို အပြိုင်တပ်ဆင်လိုပါက ဖမ်းစက်အပို (၁)လုံးစီအတွက် လိုင်စင် ရဲ့ (၁၀၀)ရာခိုင်နှုန်းဖြစ်တဲ့ (၁၂၀၀၀)ကျပ်ကိုပဲ ကောက်ခံခဲ့ပါသည်။ဂြိုဟ်တုရုပ်မြင်သံကြားဖမ်းစက် (Receiver) (၁)လုံးမှတစ်ဆင့် ရုပ်မြင်သံကြား ဖမ်းစက် Television Receiver (၁)လုံးအပြင် နောက်ထပ် ရုပ်မြင်သံကြားဖမ်းစက်များကို အပြိုင်ထပ်မံတပ်ဆင်လိုလျှင် ရုပ်မြင် သံကြားဖမ်းစက် အပို(၁)လုံးစီအတွက် လိုင်စင် ၏ (၁၀)ရာခိုင်နှုန်းဖြစ်တဲ့ (၁၂၀၀)ကျပ်ကို ကောက်ခံခဲ့ပါတယ်။ နိုင်ငံခြားအဖွဲ့အစည်းများနှင့် နိုင်ငံခြားရင်းနှီး မြှုပ်နှံမှုဖြင့် ဆောင်ရွက်နေသော အဖွဲ့အစည်းများအတွက် နိုင်ငံခြားသုံးငွေဖြင့် ကောက်ခံရမည့် ဂြိုဟ်တုရုပ်မြင်သံကြား ဖမ်းစက်လိုင်စင်များနှင့် ပတ်သက်၍ ဂြိုဟ်တု ရုပ်မြင်သံကြားဖမ်းစက်(၁)လုံးအတွက်(၁)နှစ်မှာ လိုင်စင်ခ 60 USD/FEC နှင့် ရုပ်မြင်သံကြား ဖမ်းစက်(၁)လုံးအတွက် (၁)နှစ်လျှင် 6 USD/FEC နှုန်းဖြင့် ကောက်ခံခဲ့ပါသည်။ သက်တမ်းတိုးခြင်းနှင့် ပတ်သက်ပြီးတော့ လိုင်စင်သက်တမ်း တိုးခြင်းကို လိုင်စင်သက်တမ်း ကုန်ဆုံးသည့်နေ့မှ ရက်ပေါင်း (၃၀)အတွင်း သက်တမ်း တိုးမြှင့်သွားရန်ဖြစ်ပြီး၊ ရက်ပေါင်း (၃၀)ကျော်မှ သက်တမ်းတိုးပါက ရက်လွန်ကြေး အဖြစ် (၃၀၀၀)ကျပ် ပေးဆောင်ရန် သတ်မှတ်ထားပြီး၊ ရက်ပေါင်း (၉၀)ကျော် ပါက လိုင်စင်ပျက်ပြယ်ခဲ့ ပါသည်။ လိုင်စင်ပျောက်ဆုံးခြင်း၊ ပျက်စီးခြင်းတို့အတွက် မူရင်းကွဲ လိုင်စင်(Duplicate) ပြု လုပ်ခ (၃၀၀၀) ကျပ် ကောက်ခံခဲ့ပါ တယ်။ လက်ရှိဆောင်ရွက်နေတဲ့ အခြေအနေကို ဆက်လက်တင်ပြသွားပါမယ်။ ဂြိုဟ်တုရုပ်မြင်သံကြားဖမ်းစက်နှင့် ပတ်သက်သော ပြည်ပမှ တင်သွင်းခြင်း၊ လက် ဝယ်ထားရှိခြင်း၊ အသုံးပြုခြင်း၊ လွှဲပြောင်းခြင်း၊ ရောင်းချခြင်း၊ လိုင်စင်ထုတ်ပေးခြင်း၊ လိုင်စင်ခနှင့် လိုင်စင်စည်းကမ်းများ သတ်မှတ်ခြင်းတို့နှင့် စပ်လျဉ်းပြီးတော့ ဆက်သွယ်ရေး၊ စာတိုက်နှင့်ကြေးနန်းဝန်ကြီးဌာနက အခါအား လျော်စွာထုတ်ပြန်သည့် အမိန့် ညွန်ကြားချက်များနှင့်အညီ လိုက်နာဆောင်ရွက်ရမည့်ဖြစ်ကြောင်းကို နိုင်ငံတော်ငြိမ် ဝပ်ပိပြားမှု တည်ဆောက်ရေး အဖွဲ့၏ ၁၉၉၆ ခုနှစ်၊ ဇူလိုင်လ ၂၉ ရက်နေ့စွဲဖြင့်ထုတ်ပြန်တဲ့ ရုပ်မြင်သံကြား နှင့် ဗွီဒီယိုဥပဒေအမှတ်(၈/၉၆) အခန်း(၃) ပုဒ်မ ၈ မှာ သတ် မှတ်ထားရှိခဲ့ပါတယ်။ အဲဒီအရ လိုင်စင်ခများကောက်ခံရာမှာ ၂၀၀၂ခုနှစ်၊ ဇန်နဝါရီလမှ စတင်ပြီးတော့ ဂြိုဟ်တုရုပ်မြင်သံကြား ဖမ်းစက် သက်တမ်းတိုးခြင်းအတွက် နှစ်စဉ်ကြေးကို (၁၂၀၀၀)ကျပ် မှ (၆၀၀၀) ကျပ်နှုန်းကို လည်းကောင်း၊ ဖမ်းစက်အပို(၁)လုံးကို (၁၂၀၀၀)ကျပ် မှ (၆၀၀၀)ကျပ်သို့လည်းကောင်း၊ ရုပ်မြင် သံကြားဖမ်းစက်အပို၁)လုံးကို (၁၂၀၀)ကျပ်မှ (၆၀၀)ကျပ်သို့လည်းကောင်း ပြောင်းလဲသတ်မှတ်ကောက်ခံခဲ့ပါတယ်။ ၂၀၀၅ ခုနှစ်၊ ဇူလိုင်လ ၁၅ ရက်နေ့မှစတင်၍ ဂြိုဟ်တုရုပ်မြင်သံကြား ဖမ်းစက်လိုင်စင်အသစ် ထုတ်ပေးခြင်းမပြုတော့ဘဲ လကယ်ရှိတဲ့ ဂြိုဟ်တုရုပ်မြင်သံကြားဖမ်းစက် လိုင်စင်များ၏ လိုင်စင်သက်တမ်းတိုးခြင်းကို သာ ခွင့်ပြုဆောင်ရွက်ခဲ့ပါတယ်။ ၂၀၀၈ ခုနှစ်၊ ဇန်နဝါရီလ ၁ ရက်နေ့မှစ၍ အကြောင်းအမျိုးမျိုးကြောင့် လိုင်စင်သက်တမ်းတိုးခြင်းကို ရပ်ဆိုင်း ထားခဲ့ပြီးတော့အဲဒီအချိန်မှာ တစ်နိုင်ငံလုံးတွင်ဂြိုဟ်တုရုပ်မြင်သံကြားဖမ်းစက်လိုင်စင်ရရှိသူပေါင်း (၇၀၀၇၆)ဦး ရှိခဲ့ပါတယ်။ ဆက်လက်ပြီးတော့ ကျွန်တော်အနေနဲ့ ဂြိုဟ်တုရုပ်မြင်သံကြား ဖမ်းစက် လိုင်စင်ခများကို ခုနကပြောသလိုပဲ ဥပဒေမပေါ်ထွန်းမီပြောင်းလဲကောက်ခံဖို့အခြေအနေကို တင်ပြ သွားလိုပါတယ်။ ယနေ့ အချိန်မှာ ပြန်ကြား ရေးဝန်ကြီးဌာနနှင့် ပုဂ္ဂလိကဖက်စပ်ထုတ်လွှင့်နေတဲ့ ဂြိုဟ်တုရုပ်မြင်သံကြားအစီအစဉ်များ ပေါ်ပေါက်လာခြင်း၊ ဂြိုဟ်တုရုပ်မြင်သံကြားဖမ်းယူ ကြည့်ရှု ကြသော ပြည်သူလူထုအနေဖြင့်လည်း နိုင်ငံတော်မှသတ်မှတ်ပြဋ္ဌာန်းထားသည့် တည်ဆဲဥပဒေတို့ နှင့်အညီ လိုက်နာလုပ်ဆောင်ရန်လိုအပ်ခြင်း၊ နိုင်ငံတော်အနေဖြင့် ရသင့်ရထိုက်သောခွန်အခများကောက်ခံရရှိမှသာ နိုင်ငံတော်၏ လူမှုရေး၊ ပညာရေး၊ ကျန်းမာရေး၊ လမ်းပန်း ဆက်သွယ်ရေး၊ ဖွံ့ဖြိုးရေးစတဲ့ လုပ်ငန်းများမှာ သုံးစွဲနိုင်ခြင်း တို့ကြောင့် ဂြိုဟ်တုရုပ်မြင်သံကြားဖမ်းစက်လိုင်စင် နှင့် ပတ်သက်၍ အောက်ပါနှုန်းထားများဖြင့် ပြန်လည်ကောက်ခံခြင်း ပြုလုပ်ပါက သင့်လျော်ပါကြောင်းတင်ပြအပ်ပါတယ်။ (၁)ဂြိုဟ်တုရုပ်မြင်သံကြားဖမ်းစက်(Receiver)၊ ခုနက ကျွန်တော် ပြောသလိုပဲ (၁)လုံး၊ ဖိတွန် Feed Hom နောက် အပြည့်အစုံ ကနဦးလိုင်စင်ခ ယခင်အတိုင်းပဲ (၃၀၀၀၀)ကျပ်၊ FE ဖြင့် ပေးဆောင်မယ်ဆိုလို့ရှိရင် အမေရိကန်ဒေါ်လာ(၁၀၀)။ (၂) ဂြိုဟ်တုရုပ်မြင်သံကြားဖမ်းစက် Receiver (၁)လုံးအတွက် မူလနှုန်းထားအတိုင်း လိုင်စင်ခ (၁)နှစ်လျှင် နှစ်စဉ်ကြေး (၁၂၀၀၀)ကျပ်၊ FE ဖြင့် ပေးမယ်ဆိုလို့ရှိရင် အမေရိကန်ဒေါ်လာ(၆၀) မူလနှုန်းထား ဖြစ်ပါတယ်။(၃) ဂြိုဟ်တုရုပ်မြင်သံကြားဖမ်းစက် (Receiver) အပို(၁)လုံး အပြိုင်တပ်ဆင်လိုလျှင် လိုင်စင်ခ (၁)နှစ်မှာ မူလနှုန်းထား အတိုင်း (၁၂၀၀၀)ကျပ်၊ FE ဖြင့်၊ နိုင်ငံခြားငွေဖြင့် ပေးဆောင် မယ်ဆိုလို့ရှိရင်အမေရိကန်ဒေါ်လာ(၆၀)။ (၄) ရိုးရိုးရုပ်မြင်သံကြားဖမ်းစကိုTelevision) အပို(၁)လုံး အတွက် လိုင်စင်ခ (၁)နှစ်လျှင် (၁၂၀၀)ကျပ်၊ နိုင်ငံခြားငွေဖြင့် ပေးဆောင်မယ်ဆိုလို့ရှိရင် အမေရိကန်ဒေါ်လာ (၆)ဒေါ်လာ။ (၅) လိုင်စင်ပျောက်ဆုံးခြင်း၊ ပျက်စီးခြင်းတို့အတွက် မူရင်း ကွဲ လိုင်စင်(Duplicate) ပြုလုပ်ခအတွက် (၃၀၀၀)ကျပ်၊ နိုင်ငံခြားငွေဖြင့် ပေးဆောင်ပါက အမေရိကန်ဒေါ်လာ(၁၅)ဒေါ်လာ။ (၆) ရက်လွန်ကြေးအတွက် (၃၀၀၀)ကျပ်၊ နိုင်ငံခြားငွေဖြင့် ပေးဆောင်ပါက အမေရိကန် ဒေါ်လာ (၁၅)ဒေါ်လာ၊ ဒီလို ဆက်သွယ်ရေး၊ စာတိုက်နှင့် ကြေးနန်း ဝန်ကြီးဌာနမှ အမျိုးသားလွှတ်တော် ကိုယ်စားလှယ်ကြီး တင်ပြထားတဲ့ ရေဒီယို အသံဖမ်းစက် လိုင်စင်၊ ရုပ်မြင်သံကြားဖမ်းစက်လိုင်စင်နှင့် ဗွီဒီယိုဖွင့်စက်လိုင်စင် အခွန်အခနှုန်းထားများအပြင် ဂြိုဟ်တုရုပ်မြင်သံကြားဖမ်းစက်လိုင်စင်၊ အသံချဲ့စက်လိုင်စင်၊ ရေဒီယိုနှင့် အသံချဲ့စက် (၂)မျိုး ပြုပြင်ခွင့်လိုင်စင်၊ ရေဒီယို၊ အသံချဲ့စက်၊ ရုပ်မြင်သံကြားဖမ်းစက်နှင့် ဗွီဒီယိုဖွင့်စက် (၄)မျိုး ပြုပြင်ခွင့်လိုင်စင်တို့အတွက် လက်ရှိကောက်ခံလျက်ရှိတဲ့ အခွန်အခနှုန်းထားများမှာ ခေတ်နှင့် မလျော်ညီသောနှုန်းထားတွေဖြစ်တဲ့အတွက် နိုင်ငံတော်အနေဖြင့် ကိုယ်စားလှယ်ကြီး တင်ပြတဲ့ အတိုင်းပဲ ရသင့်ရထိုက်တဲ့ အခွန်အခများ မရရှိပါဘူး။ ရသင့်ရထိုကတဲ့အခွန်အခများရရှိမှသာ ပြည်သူတို့၏ လူမှုရေး၊ ပညာရေး၊ ကျန်းမာရေးကိစ္စ ရပ်များတွင် အသုံးပြု သွားနိုင်မှာဖြစ်တဲ့ အတွက် ယခုတင်ပြတဲ့ ပြောင်းလဲကောက်ခံမ ယ့်နှုန်းထားများအတိုင်း ပြောင်းလဲ ကောက်ခံ သင့်ကြောင်းကို ကျွန်တော်အနေနဲ့ တင်ပြအပ်ပါ တယ်။ ဒီလို ကောက်ခံမယ့် ရေဒီယို၊ ရုပ်မြင် သံကြားဖမ်းစက်၊ ဗွီဒီယိုဖွင့်စက်နှင့် ဂြိုဟ်တုရုပ်မြင်သံကြားဖမ်း စက်လိုင်စင် အခွန်အခများကို၊ အများပြည်သူ အခုနတင်ပြတဲ့အတိုင်းပဲ လွယ်ကူစွာ အဆင်ပြေချောမွေ့စွာ ပေးနိုင်စေဖို့ အတွက် မြို့နယ်ဆက်သွယ်ရေးစခန်း၊ စာတိုက်များမှာ ဆက်လက်ကောက်ခံ ဆောင်ရွက်သွားမည်ဖြစ်ပြီးတော့ ဆက်လက်ပြီးတော့ အွန်လိုင်းကနေ ပေးဆောင်နိုင်တဲ့အထိ ဆောင်ရွက်သွားမှာဖြစ်ကြောင်း တင်ပြလိုပါတယ်၊ အသံချဲ့စက်လိုင်စင်၊ ရေဒီယိုနှင့်အသံချဲ့စက်(၂)မျိုး ပြုပြင်ခွင့်လိုင်စင်၊ ရေဒီယို အသံချဲ့စက်နဲ့ ရုပ်မြင်သံကြားဖမ်းစက်နဲ့ ဗွီဒီယိုဖွင့်စက် (၄)မျိုး ပြုပြင်ခွင့်လိုင်စင် တို့ကိုလည်း ဆက်သွယ်ရေးညွှန်ကြားမှုဦးစီးဌာနကပဲ ဆက်လက်ကောက်ခံဆောင်ရွက်သွား မှာဖြစ်ပြီးတော့ ဒီလိုင်စင်များကိုလည်း အွန်လိုင်းကနေပြီးတော့ ကောက်ခံနိုင်တဲ့အထိ ဆောင်ရွက်သွားမှာ ဖြစ်ကြောင်းတင်ပြလိုပါတယ်။ ကျွန်တော့် အနေနဲ့ ကိုယ်စားလှယ်ကြီး (၃)ဦး၊ ကျွန်တော်တို့ ဆက်သွယ်ရေး၊ စာတိုက်နှင့်ကြေးနန်း ဝန်ကြီးဌာနနဲ့ပတ်သက်တဲ့ မေးခွန်းများကို ယခုကဲ့သို့ ကျွန်တော်တို့ကို မေးမြန်းတဲ့အခါမှာ ဖြေကြားခွင့်ရတဲ့အတွက် အမျိုးသားလွှတ်တော်ဥက္ကဋ္ဌကြီး နှင့် ကိုယ်စားလှယ်ကြီးများအားလုံးအား အထူးကျေးဇူးတင်ရှိပါကြောင်း ပြောကြားရင်းနိဂုံးချုပ် အပ်ပါတယ်ခင်ဗျာ။ (ဩဘာသံများ)</speech>
<speech type="speaker">ဆက်လက်ပြီး လွှတ် တော်ကိုယ်စားလှယ်(၂)ဦးက မေးမြန်း မယ့် မေးခွန်းတွေဟာ ပညာရေးဝန်ကြီးဌာန၊ ပြည်ထောင်စုဝန်ကြီးက ပြောကားရမယ့်မေးခွန်းတွေဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာမေးခွန်းများကို တစ်စပ် တည်း မေးမြန်း ပြီးမှ ပြည်ထောင်စုဝန်ကြီးက တစ်ခုချင်း ဖြေကြားဖို့ ဖြစ်ပါတယ်။</speech>
<title>ကျောင်းပြောင်းလက်မှတ် နှစ်လွန်ကြေးနှင့်စပ်လျဉ်းသည့်မေးခွန်း</title>
<speech type="speaker">ပထမဦးစွာ ဧရာဝတီ တိုင်းဒေသကြီး မဲဆန္ဒနယ်အမှတ် (၆)မှ ဦးခင်မောင်ရီ က ကျောင်းပြောင်းလက်မှတ် နှစ်လွန်ကြေးနဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှ၆)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး၊ ပြည်ထောင်စုဝန်ကြီးများနဲ့ အမျိုးသားလွှတ်တော် ကိုယ်စားလှယ်ကြီးများခင်ဗျား၊ ကျွန်တော့်အနေနဲ့ ဥက္ကဋ္ဌကြီးအမိန့်ရှိသလိုပဲ ပညာရေးဌာနမှာ ကျင့်သုံးနေတဲ့ ကျောင်းပြောင်းလက်မှတ်နဲ့ ပတ်သက်တဲ့မေးခွန်းတစ်ခုကို ကျွန်တော် တင်ပြထား ပါတယ်။ ကျောင်းပြောင်းလက်မှတ်နဲ့ပတ်သက်လို့ ကျွန်တော့်ကို အနည်းငယ်တင်ပြခွင့်ပြုပါ။ ကျွန်တော်တို့ ပညာရေးဝန်ကြီးဌာနရဲ့ အခြေခံပညာကဏ္ဍ၊ အခြေခံပညာကျောင်းများမှာ အရေး ကြီး စာရွက်စာတမ်းအဖြစ် သတ်မှတ်ထားတဲ့ စာရွက်စာတမ်းတွေထဲမှာ အခု ကျွန်တော် တင်ပြတဲ့ ကျောင်းပြောင်လက်မှတ် ပါပါတယ်။ အင်္ဂလိပ်လိုသုံးခွင့်ပြုပါ။ ကျောင်းသားရဲ့ Transfeertificate (T.C) လို့ပဲ အများနေကြပါတယ်။ အဲဒီ(T.C)ဟာ ကျောင်းရဲ့ အရေးကြီးမှတ်တမ်း ဖြစ်ပါတယ်။ ချက်လက်မှတ်နဲ့ပုံစံတူပါတယ်။ ဗဟိုပုံနှိပ်စက်က ရိုက်နှိပ်ပြီးတော့ ပညာရေးဝန်ကြီး ဌာနကတစ်ဆင့် ဖြန့်ဝေရတဲ့ ဥစ္စာဖြစ်ပါတယ်။ ချက်အတိုင်းပဲ ဟိုဘက် ဒီဘက် ခေါင်တစ်ခွာ ပါပါတယ်။ ဒါပေမယ့် ချက်လို ဟိုဘက်အပိုင်းလေးက အသေးမဟုတ်ဘဲနဲ့ ရွယ်တူ ဆတူ ဓာတ်ပုံ (၂)ပုံ ကပ်ရတဲ့ ပုံစံမျိုးဖြစ်ပြီး နိုင်ငံတော်တံဆိပ်နဲ့ အက္ခရာပါကိန်းဂဏန်းများနဲ့ သတ်မှတ်ထားတဲ့ စာရွက်စာတမ်းဖြစ်ပါတယ်။ ကျောင်အုပ်များ ပြောင်းလဲတဲ့အခါမှာ ဒါကို အတိအကျ ကျွန်တော်တို့ စာရင်းဇယားနဲ့ ချက်လက်မှတ်လိုပဲ ရေတွက်ပြီးတော့ လုပ်ရတဲ့အခါမျိုး ရှိပါတယ်။ ဒါနဲ့ ပတ်သက်လို့ ကျွန် တော်တို့ သတ်မှတ်ချက်ကလေး (၁၀)ခုတောင်ရှိပါတယ်။ ကျောင်းသား တစ်ယောက်ဟာ အကြောင်းကြောင်းကြောင့်၊ မိဘကြောင့် ဖြစ်စေ၊ ကိုယ့်ကြောင့်ဖြစ်စေ ကျောင်းပြောင်းရမယ်။ အခြားကျောင်းမှာ သွားအပ်နှံရမယ်။ ဒေသပြောင်းရမယ်ဆိုရင် သွားထုတ်တဲ့ အခါမှာ နံပါတ် (၁)ကတော့ မိဘအုပ်ထိန်းသူကိုယ်တိုင် ထုတ်ရပါတယ်။ ဒုတိယအချက်က ကျောင်းအုပ်ကြီးကိုယ်တိုင်ပဲ ထုတ်ပေးရတယ်။ ကျောင်းသားတစ်ယောက်ဟာ တစ်သက်မှာ တစ်ကြိမ်ပဲ ထုတ်ခွင့်ရှိပါတယ်။ မူရင်းက ဒီတစ်ကြိမ်ပဲ ထုတ်ခွင့်ရှိပါတယ်။ အဲဒီမှာပါတဲ့ အဓိက အချက်ကတော့ ကျောင်းသားရဲ့ နာမည် ကျောင်းသားရဲ့ အဖေနာမည်၊ ကျောင်းဝင်နံပါတ်၊ သင်ကြားနေတဲ့ ပညာသင်နှစ်၊ သင်ကြားနေဆဲဖြစ်တဲ့အတန်းနဲ့ အရေးအကြီးဆုံးကတော့ မွေးသက္ကရာဇ်ဖြစ်ပါတယ်။ ဒီအချက်ဟာ ကျွန်တော်အရေးကြီးတဲ့အချ��်တွေပါပါတယ်။ အဲဒီ အချက်တွေကို ကျောင်းအုပ်ကြီးကိုယ်တိုင် ကျောင်းမှာအပ်စဉ်က မိဘလာအပ်ထားတဲ့ ပုံစံ (က)လို့ ခေါ်တဲ့စာရင်း၊ နောက်တစ်ခါ ကျောင်းမှာအပ်ဘဲ Register လို့ခေါ်တဲ့ ပုံစံ(ခ)စာရင်းထဲကနေ ပြီး အတိအကျ ရေးကူးပြီးတော့ ပုံစံမှာသွင်းပြီး တော့ ထုတ်ပေးရတာ ဖြစ်ပါတယ်။ တကယ်လို့ကျောင်းမှာ ကျောင်းအုပ်မရှိလို့ တာဝန်ခံကျောင်းအုပ်က ထုတ်ပေးတယ်ဆိုရင် တရားမဝင်ဘူး။ အဲဒါဆိုရင် မြို့နယ်ပညာရေးမှူးက ထပ်ဆင့်ထိုး ပေးရပါတယ်။ အလားတူပဲ တိုင်းကျော်ပြောင်း ရင်လည်း မြို့နယ်ပညာရေးမှူးက လက်မှတ် ထပ်ဆင့်ထိုးရတဲ့သဘော ရှိပါတယ်။ ပညာသင်နှစ် အတွင်းမှာပဲ နှစ်ချင်းထုတ်ရပါတယ်။ သက်ဆိုင်ရာ Academic Year ထဲမှာပဲ ထုတ်ခွင့်ရှိပါ တယ်။ နောက်ပြီးတော့ ပျောက်ဆုံးပျက်စီး ခဲ့ရင်လည်း ဒါပျောက်ဆုံးပျက်စီးကြောင်း၊ ဥပမာ ကလေးတွေ ခါးပိုက်နှိုက်တာဖြစ်ပါတယ်။ ရေထဲကျသွားတာဖြစ်ပါတယ် လှေမှောက်လို့။ အဲဒါမျိုးဆိုရင် သက်ဆိုင်ရာရဲ စခန်းမှ တိုင်ထားတဲ့ အထောက်အထားတွေ ထောက်ခံချက်တွေနဲ့ အတူ ပြန်လည်လျှောက်ထားရပါတယ်။ လျှောက်ထားလို့ရှိရင် ကျွန်တော်တို့ က အခြေခံပညာ ဦးစီးဌာန ညွှန်ကြားရေးမှူးချုပ်ကသာ မိတ္တူထုတ်ပေးခွင့် အာဏာရှိပါတယ်။ အဲဒါ ထုတ်ပေးလို့ ရပါတယ်။ အဲဒါတောင်မှ ကျွန် တော်တို့ မူရင်းမရတော့ဘဲ နဲ့ မိတ္တူ၊ သာပေးခြင်း ဖြစ်ပါတယ်။ နောက်တစ်ခုကတော့ ကျွန်တော်တို့ ကိုယ်ရေးအချက်တွေ အမည်တို့၊ အဖေအ မည်တို့၊ မွေးသက္ကရာဇ်တို့ တစ်ခါတစ်ခါ ပြရတာရှိပါတယ်။ မွေးသက္ကရာဇ်မှားယွင်းနေတယ်။ ကျောင်း အပ်စဉ်က အဖိုးအမည်နဲ့ အပ်မိတယ်။ အဖေအရင်းစ သည်ဖြင့် အဲလို ပြောင်းလဲချင်ရင် လည်း အလားတူပဲ အထောက်အထားအပြည့်အစုံ၊ ဟိုတုန်း ကတော့ ကျမ်းကျိန် လွှာပါ တင်ရပါ တယ်။ တရားရုံးမှာအခုတော့ကျမ်းကျိန်လွှာတော့မတောင်းတော့ပါဘူး။အထောက်အထား အပြည့်အစုံနဲ့ ညွှန်ကြားရေးမှူးချုပ်ဆီကို လျောက်ရပါတယ်။ ညွှန်ကြားရေးမှူးချုပ်က ခွင့်ပြုမှ သာ ပြင်ဆင်ခွင့် ရှိပါတယ်။နောက် ကျောင်းသားရဲ့ အမည်ရယ်၊ အသက်ရယ်၊ အဖေအမည်ဟာ ဒီ ကျောင်းထွက် လက်မှတ် ဘယ်လောက်အရေးပါသလဲဆိုရင် တရားရုံးမှာ သက်သေခံနိုင်တဲ့ အထောက်အထား ဒီတစ်ခုပဲ ရှိပါတယ်။ ကျွန်တော်တို့ ကန်တော့ပါခင်ဗျား။ ဥက္ကဋ္ဌကြီး သက်ငယ် မတရားပြုကျင့်မှုတွေနဲ့ ပတ်သက်လို့ ကလေးရဲ့ အသက်ကို သိ ချင်ရင် (၁၃)နှစ်ပြည့် မပြည့်ဆိုတဲ့ဟာ တခြားဟာ အထောက် အထားမယူပါဘူး။ သက်ဆိုင်ရာကျောင်းရဲ့ ကျောင်းပြောင်းလက်မှတ် ပါတဲ့ အထောက်အထားကိုပဲ ယူတာဖြစ်ပါတယ်။ ဒါကြောင့်မို့လို့ ကျောင်းအုပ်ဟာ ဒီကျောင်းပြောင်း လက်မှတ်တွေကို အသစ်ကော၊ အသုံးအစွဲတွေရော T.C Control Register လို့ခေါ်တဲ့ စာရင်းနဲ့ ထိန်းချုပ်ထိန်းသိမ်းထားရပါတယ်။ ထုတ်ပေးရင်လည်း Issue Register လို့ခေါ်တဲ့ ထုတ်ပေးစာရင်းနဲ့ ပေးရတာဖြစ်ပါတယ်။ အဲဒါနဲ့ပတ်သက်ပြီး ကျွန်တော်တို့ အကြောင်းကြောင်းကြောင့် ဒီကလေးဟာ ဒီနှစ်ထဲမှာ ဥပမာ အားဖြင့် ဆေးရုံတက် လိုက်ရလို့ကျောင်းဆက်နေလို့ မရတော့ဘူး။ နောက်နှစ်ကျရင်တော့လည်း ကျောင်းပြောင်း သွားမယ်ဆိုရင် နှစ်လွန်သွားပါတယ်။ အဲ ဒီလို နှစ်လွန်တဲ့အခါမှာတော့ နှစ်လွန်ကြေး သွင်းရပါတယ်။ နှစ်လွန်ကြေးသွင်းဖို့ဆိုရင် ဒီကလေး ဟာ ကျောင်းအုပ်ဆီကနေတစ်ဆင့် မြို့နယ်ပညာ ရေးမှူးရုံး သွားရပါတယ်။ မြို့နယ် ပညာရေးမှူးရုံးမှာရှိတဲ့ ဘဏ်ငွေသွင်း ချလံကို ယူပြီးတဲ့ နောက် ငွေစာရင်းခေါင်းစဉ်အမှတ်၁၁-၁၊ ၂၊ ၂-၄ (၁-၃) အခြားရငွေများ ခေါင်းစဉ်၊ ခေါင်းစဉ်အောက်မှာ ကျောင်းပြောင်းလက်မှတ် နှစ်လွန်ကြေးဆိုပြီး မြန်မာ့စီးပွားရေးဘဏ်မှာ ချလံနဲ့ ငွေ(၁)ကျပ် သွားသွင်းရပါတယ်။ (၁)ကျပ် သွားသွင်းတဲ့ အခါမှာ ဒီချလံပြန်ရလာရင် မြို့နယ်ပညာရေးမှူးရဲ့လမ်းညွှန်ချက်အရ ကျောင်းအုပ်ကြီးဟာ နှစ်လွန်ထုတ်ပေးခွင့်ရှိပါတယ်။ (၁)ကျပ်ပေးသွင်းတဲ့ အတွက်ကြောင့် ဒါ ဘဏ်ရဲ့ စီးပွားရေး ဘဏ်ရဲ့ လုပ်ထုံးလုပ်နည်းအတိုင်းပဲ သွင်းချလံအပေါ်မှာဆောင်ရွက်ပေးရန်ရယ် ဆောင်ရွက်ခ (၅၀)ကျပ် ဖြတ်မှာတော့ ဖြစ်ပါတယ်။ ဘယ်သူ့ ဆီက ဖြတ်လဲဆိုရင် မြို့နယ် ပညာရေးမှူးရုံးကိုပေးထားတဲ့ ငွေထုတ်ခွင့်ထဲက ဖြတ်ယူတာဖြစ်တဲ့ အတွက်ကြောင့် ကျောင်းသားတစ်ယောက် (၁)ကျပ် လာပေးတိုင်း ပေးတိုင်း ပညာရေးဌာနက (၄၉)ကျပ်လျော့ပါတယ်။ဒါဟာ(၁)ကျပ်ဆိုတာလည်း ကျွန်တော်တို့ ကြောင်နှစ်ကောင် ခေါက်ဆွဲ ခေတ်က ခေါက်ဆွဲတစ်ထုပ် (၂) ကျပ်ခေတ်က သတ်မှတ် ထားခဲ့တာ ဖြစ်တဲ့အတွက်ကြောင့် အဲဒီခေတ်က များကောင်းများပေမယ့် ဒီခေတ်မှာကျပ်တန်တောင် ရှာမရတဲ့အချိန် ဖြစ်နေပါတယ်။ ဒါကြောင့်မို့လို့ ဒီဟာက ဌာနမှာလည်း နစ်နာ၊ ဖြစ်လည်း မဖြစ်နိုင် တဲ့ ကိန်းဂဏန်းဖြစ်တဲ့အတွက်ကြောင့် ကျွန်တော် ဒါကိုတင်ပြပေးခြင်းဖြစ်ပါတယ်။ ကျောင်းလခနဲ့ ပတ်သက်လို့ ဟိုတုန်းက အလယ်တန်း၊ မူလတန်းမကောက်ပါဘူး။ အထက်တန်းမှာ (၉)တန်း ဆိုရင် (၅)ကျပ်၊ (၁၀)တန်း ဆိုရင် (၆)ကျပ် ကောက်ပါတယ်။ အဲဒါကိုလည်း ကျွန်တော်တို့ ပညာရေးစနစ်သစ်ဖွင့်တဲ့အခါမှာ (၅)တန်းကနေ (၁၀)တန်းအထိအောင် ၅၀၊ ၆၀၊ ၇၀၊ ၈၀၊ ၉၀၊ ၁၀၀ မှတ်လို့ လွယ်ပါတယ်။ (၅)တန်း(၅၀)၊(၁၀)တန်း(၁၀၀)ပါ။ အဲဒါကို နှစ်စတည်းက တစ်ကြိမ်ပဲ ပေးသွင်းစေခဲ့ပြီး ဖြစ်ပါတယ်။ ဆိုလိုတာ ကတော့ မသင့်လျော်တဲ့နှုန်းတွေကို ပညာရေးဌာနက ပြင်ခဲ့ပြီးဖြစ်ပါတယ်။ ဒီတစ်ခုတော့ ကွက်လပ်ကျန်နေခဲ့တဲ့အတွက်ကြောင့် ကျွန်တော် တင်ပြရခြင်းဖြစ်ပါတယ်။ ဒါ ကျွန်တော်ရဲ့ မေးခွန်းလေးက အခြေခံပညာကဏ္ဍ၊အခြေခံပညာ ဦးစီးဌာနများ ကွပ်ကဲမှုအောက်ရှိ မြို့နယ်ပညာရေးမှူးများ၏ ဘဏ္ဍာငွေခေါင်းစဉ်အောက်မှာ ၁၁-၁၊၂၊ ၂-၄ (၁-၃)အခြားရငွေများ ခေါင်းစဉ်ဖြင့် ကျောင်းပြောင်းလက်မှတ် နှစ်လွန်ကြေးအတွက် ထုတ်ယူသူ ကာယကံရှင်က မြန်မာ့စီးပွားရေးဘဏ်သို့ ငွေသွင်းချလံဖြင့် (၁)ကျပ် ပေးသွင်း ရတိုင်း ဘဏ်က ဌာနဘတ်ဂျတ်မှ ဘဏ်ဆောင်ရွက်ခ(၅၀)ကျပ် ဖြတ်တောက်ခြင်းအတွက် ဌာနဘဏ္ဍာငွေ နစ်နာဆုံးရှုံးမှု ပေါ်ပေါက် နေပါ၍ တောင်းခံသူကာယကံရှင်မှ ၎င်းဘဏ် ဆောင်ရွက်ခပါ ပေးသွင်းစေရန် ဝန်ကြီးဌာနက စီစဉ်ဆောင်ရွက်ရန် ရှိ/မရှိ ဆိုတဲ့ မေးခွန်း ဖြစ်ပါတယ်ခင်ဗျား။ ကျေးဇူးအများကြီးတင်ပါတယ်။</speech>
<title>ရန်ကုန်တိုင်းဒေသကြီးအတွင်း ဆောက်လုပ်ရေးန်ထရိုက်အသီးသီးတို့နှင့်ညှိနှိုင်းပြီးဆောက်လုပ်ခဲ့သော ကျောင်းများနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၆)မှ ဒေါက်တာတင်ရွှေ က ရန်ကုန်တိုင်းဒေသကြီးအတွင်း ဆောက်လုပ်ရေးက န်ထရိုက်အသီးသီးတို့ နှင့် ညှိနှိုင်းပြီး ဆောက်လုပ်ခဲ့သောကျောင်းများနဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="138">ဒေါက်တာတင်ရွှေ၊ ရန်ကုန်တိုင်းဒေသကြီးမဲဆန္ဒနယ်အမှတ်၆))</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီးနှင့်တကွဿနေ့ စုံစုံညီညီကြွရောက်နေကြတဲ့ တစ်ခြာည်းနေ၊ တစ်လှေတည်းစီး၊ တစ်ခရီးတည်းသွားနေကြတဲ့အမျိုးသားလွှတ်တော် ကိုယ်စားလှယ်ကြီးများခင်ဗျား။ ယခု ပထမအကြိမ်အမျိုးသားလွှတ်တော်ဒုတိယပုံမှန်အစည်းအဝေ၃၆ ရက်နေ့မြောက် ကျင်းပနေတဲ့ အချိန်ကာလဟာရာသီအားဖြင့် တူရာသီ၊ လအားဖြင့် သီတင်းကျွတ်လအခါသမယ ဖြစ်ပါတယ်။ သီတင်းကျွတ်လအခါသ မယဟာ မြန်မာလူမျိုးတွေရဲ့ ချစ်စရာကောင်း တဲ့ဓလေ့စရိုက်တွေ ပြည့်နှက်နေပါတယ်။ ဒါကြောင့် သီတင်းကျွတ်လပြည့်အခါမှစပြီးတော့ အသီးသီး ဗုဒ္ဓနွယ်ဝင် သူတော်စင်အပေါင်းဟာ မိမိတို့ရဲ့ တစ်စက္ကန့်၊ တစ်မိနစ် မျှ ကြီးတဲ့ပုဂ္ဂိုလ်များ၊ ဆရာသမားများ၊ မိဘများ အစရှိတဲ့ လေးစားထိုက်တဲ့ ပုဂ္ဂိုလ်များကို အစဉ်ဂါရဝပြုခဲ့ကြတဲ့ အစဉ်အလာရှိပါတယ်။ ဒါကြောင့် ယနေ့ကြုံကြိုက်နေတဲ့ သီတင်းကျွတ်လပြည့်နေ့အကျော်မှာ ကြုံကြိုက်နေတဲ့ ဒီပြည်ထောင်စုသမ္မတနိုင်ငံတော်ရဲ့ အဆင့်မြင့်သော အစည်းအဝေးကြီးမှာ တွေ့ဆုံကြရတဲ့ အတွက် ဝမ်းမြောက်ဝမ်းသာလည်းရှိ ပါတယ်။ ဒါကြောင့် ကတင်ညု တကတဝေဒီလို့ ခေါ်တဲ့ ဒီလိုကြီးကျယ်ခမ်းနားတဲ့ လွှတ်တော်ကြီး ဖြစ်ပေါ်ဖို့ ဖန်တီး ပေးခဲ့တဲ့ ပုဂ္ဂိုလ်ကြီးများ ယနေ့ အစစအရာရာ အမျိုးသားလွှတ်တော် ကိုယ်စားလှယ်ကြီးများကို လမ်းကြောင်း ထိန်းပေးနေတဲ့ ကျွန်တော်တို့ရဲ့ အမျိုးသားလွှတ်တော်ဥက္ကဋ္ဌကြီးနဲ့တကွ အမျိုးသားလွှတ်တော်ဥက္ကဋ္ဌကြီး အပေါ်မှာ ကျွန်တော်တို့အနေနဲ့ ကာယကံ၊ ဝဇီကံ၊ မနောကံတို့ဖြင့် ပြစ်မှား ခဲ့တဲ့ အပြစ်တွေရှိရင် သည်းခံခွင့်လွှတ်ပေးဖို့ လေးစားစွာပန်ကြားအပ် ပါတယ်။ လေးစားစွာ ဂါရဝပြုအပ်ပါတယ်။ ကျွန်တော်တို့မြန်မာ့ဓလေ့စရိုက်မှာကတော့ မိရိုးဖလာ အစီအစဉ်အတို င်း လှူဖွယ်ဝတ္ထုပစ္စည်း များနဲ့ လှူဒါန်း ပြီးကန်တော့ကြတဲ့ အစဉ်အလာရှိပါတယ်။ ဒါကြောင့် ကျွန်တော်တို့ အမျိုးသား လွှတ်တော်ဥက္ကဋ္ဌကြီးထံ မင်္ဂလာရှိသော ကန်တော့ပန်း ပန်း ခြင်းများနဲ့ပို့ရင်လည်း အဆူခံရမှာ ကြောက်တဲ့အတွက် ကျွန်တော်တို့ ရိုးရိုးသားသားနဲ့ပဲ ဂါရဝပြု အပ်ပါတယ်။ ဒီ ရိုးရိုးသားသား ဂါရဝပြုခြင်းဟာ လောဘကင်းစင်တယ်လို့ ကျွန်တော်တို့ စာဆိုများက ဆိုကြ၊ သမုတ်ကြပါတယ်။ အဲဒီတော့ ဒီကနေ့ဟာ ကျက်သရေမင်္ဂလာအဖြာဖြာနှင့် ပြီးပြည့်စုံတဲ့ နေ့ထူး နေ့မြတ်ဖြစ်ပါတယ်။ ဒါကြောင့် ကျွန်တော်နဲ့အတူ မိမိတို့ရဲ့စိတ်ဝယ်မှာ ကျွန်တော်တို့ အမျိုးသားလွှတ်တော်ဥက္ကဋ္ဌကြီးကို ဂါရဝပြုပါလို့ လေးလေးစားစားပန်ကြားအပ်ပါတယ်ခင်ဗျား။ အလားတူပါပဲ ကျွန်တော်တို့ အမျိုးသားလွှတ်တော်ဥက္ကဋ္ဌကြီး ပြည်ပသွားနေတဲ့အချိန်မှာ တာဝန်ယူဆောင်ရွက်ပေးခဲ့တဲ့ ကျွန်တော်တို့ရဲ့ အမျိုးသားလွှတ်တော်ဒုတိယဥက္ကဋ္ဌကြီးကိုလည်းပဲ ကျွန်တော်တို့ လေးစားစွာ ဂါရဝပြုအပ်ပါတယ်လို့ ပန်ကြားအပ်ပါတယ်ခင်ဗျား။ ကျွန်တော် ဥက္ကဋ္ဌကြီးရဲ့ ခွင့်ပြုချက်အရ မေးမြန်းမယ့်မေးခွန်းကတော့ နိုင်ငံတော်အတွက် ဝန်ကြီးဌာနတွေ မှာ ပိုင်ဆိုင်မှုတွေကို တိတိကျကျနဲ့ ကျွန်တော်တို့ စာရင်းဇယား များ ကိန်းအောင်းပြီးတော့ မိမိ တို့ရဲ့ ရပိုင်ခွင့်များကို လည်းရအောင် ဒီဝန်ကြီးဌာနများ တောင်းစေချင်တဲ့ဆန္ဒနဲ့ ဒီမေးခွန်းကို မေး ပါတယ်။ နောက် ပညာရေးဌာနမှာ လုပ်ခဲ့တဲ့ မဲဆန္ဒရှင်တစ်ဦးကလည်း ကျွန်တော့်ကို လာရောက် တိုက်တွန်းခြင်း ဖြစ်ပါတယ်။ ဒါကြောင့် ကျွန်တော် ဒီမေးခွန်း လေးကို မေးမြန်းခြင်းဖြစ်ပါတ ယ်။ အဲဒီတော့ ကျွန်တော် ကျယ်ကျယ်ပြန့်ပြန့် မေးထားတဲ့မေးခွန်း၊ ကျွန်တော် တင်တဲ့ မေးခွန်းလေးကို အနည်းငယ် ကျွန်တော် ဖတ်ပြပါမယ်။ ကျွန်တော် ပြီးရင်တော့ ပြီးသလောက်ဖြစ်မှာမို့ နည်းနည်း ခွင့်လွှတ်ပါ။ လေးစားအပ်ပါသော အမျိုးသားလွှတ်တ္တိက္ကဋ္ဌကြီးခင်ဗျား။ ၁၉၆၅ ခုနှစ် မတ်လ ဒုတိယပတ်ခန့်မှာ တစ်နိုင်ငံလုံးရှိကျောင်းများကို ပြည်သူပိုင်သိမ်း ခဲ့ပါတယ်။ ထိုပြည်သူပိုင် သိမ်းခဲ့တဲ့ ကျောင်းများရဲ့ အဆောက်အဦများသည် အရွယ်အစားအမျိုး မျိုးပါဝင်ခဲ့ပါတယ်။ ထိုကျောင်းများသည် နောက်ပိုင်း အ နှစ်(၂၀)၊ အနှစ် (၃၀) ကြာတဲ့အခါ ဖြစ်ခြင်း၊ ပျက်ခြင်း သဘောအရ ဟောင်းနွမ်းယိုယွင်းပျက်စီးမှုများရှိလာသည်ကို မြင်တွေ့ရပါတယ်။ ကျွန်တော်တို့ရဲ့ ဗိုလ်ချုပ်မှူးကြီးသန်းရွှေ (အငြိမ်းစား)ရဲ့ လက်ထက်မှာ တ ချို့ကျောင်းများဟာ ကန်ထရိုက်နဲ့ ဖက်စပ် Joint Venture ပြုပြီး (၅၀)၊ (၅၀)ရာခိုင်နှုန်း တစ်ဝ က်ပေး တစ်ဝက်ယူစနစ်ဖြင့် ပြန်လည်တည်ဆောက်ခဲ့ကြပါတယ်။ သို့ပါသောကြောင့် ရန်ကုန်တိုင်း ဒေသကြီးအတွင်းထိုသို့သောစနစ် သို့မဟုတ် ဆောက်လုပ်ရေး ကန်ထရိုက်အသီးသီးတို့နှင့် ညှိနှိုင်းပြီး ဆောက်လုပ် ခဲ့သော ကျောင်းများသည် ကျောင်းများအဖြစ်သို့ သတ်သတ်မှတ်မှတ်ရှိနေပါသလား သို့မဟုတ် ကျောင်းပျောက်ပြီး လူနေ အိမ်ခြေအဖြစ်သို့ ရောက်သွားပါသလား။ ပညာရေး ဘတ်ဂျက်သို့ တစ်နေ့လျှင် မည်မျှ ဝင်နေပါသလဲဟု သိလိုပါသဖြင့် လေးစားစွာ မေးမြန်း အပ်ပါသည်ဆိုပြီး ကျွန်တော်ရဲ့ မူရင်း မေးခွန်းက ပါရှိပါတယ်။ ယခု ကျွန်တော်တို့ လမ်းမတော်မြို့နယ်မှာ ကြုံကြိမ်ဆိုတဲ့ ယခင်က တရုတ်ကျောင်းတစ်ကျောင်း ရှိခဲ့ပါတယ်။ ယခု ကြုံ ကြိမ် ကျောင်းဟာ စတင်တုန်းကတော့ (၂)ထပ်နဲ့ပဲ ရှိပါတယ်။ ပေအားဖြင့်လည်း ကျွန်တော်တို့ ထင်တယ်။ ပေ (၁၀၀)ခန့်ရှိပါတယ်။ ပေ (၁၅၀) ပေါ့။ ဆိုရင် ဒီနေ့ ဒီအချိန်မှာ သောင်းဂဏန်း သိန်းပေါင်းကို သောင်းသိန်းလောက်ကို ကျွန်တော်တို့ တန်အောင်ကို တန်ဖိုးရှိ နေပါတယ်။ ဒီအဆောက်အဦကို ကန်ထရိုက်နဲ့ပြောင်း ဆောက်လိုက်တဲ့အခါမှာ ကျွန်တော်တို့ ကြုံကြိမ်ဟာ ကြုံ ကြိမ် အဖြစ် သိမ်းပြီးတဲ့နောက်မှာ ပညာ့ရိပ်သာဆိုပြီးတော့ အမည်ပေါက်ပြီးတော့ ဒီပေါ်မှာ ညကျောင်း တွေ ဘာတွေ ဖွင့်ခဲ့တာ မြင်တွေ့ခဲ့ရပါတယ်။ ဒါပေမယ့် ဒီကနေ့ ဒီအချိန်မှာတော့ ဒီမေးခွန်းမေးရခြင်း ဟာ မစ္ဆရိယစိတ်ကြောင့် မဟုတ်ပါဘူး။ နိုင်ငံတော်ပိုင် ပိုင်သင့်ပိုင်ထိုက်တဲ့ ပစ္စည်းပစ္စယတွေဟာ ပိုင်သင့်ပိုင်ရမယ်ဆိုတဲ့သဘောပါ။ ဒါမှလည်းပဲ သမ္မတကြီး ပြောသလိုပဲ သဘာဝဓာတ်ငွေ့ ကနေပြီးတော့ ရတာဟာ လည်းပဲ တစ်ဝက်လောက်ပဲဆိုတော့ ကျွန်တော်တို့ တော်တော် စိတ်မကောင်းဖြစ်ပါတယ်။ သမ္မတကြီးရဲ့ နိုင်ငံတော်သူ၊ နိုင်ငံသားတွေ အပေါ်မှာထားတဲ့ မေတ္တာစေတနာတွေဟာ အင်မတန်မှ ကြီးမားပါလား ဒါကြောင့် ကျွန်တော်တို့ အမျိုးသား လွှတ်တော်ကိုယ်စားလှယ်ကြီးများအနေနဲ့ နိုင်ငံတော်အတွက် ရသင့်ရထိုက်တဲ့ကိစ္စတွေ၊ စီးပွားရေးဖွံ့ဖြိုးမယ့်ကိစ္စတွေ ဒါတွေကို ဝိုင်းဝန်းပြီး အကြံပြု ကြဖို့လည်း လေးစားစွာ ပန်ကြား အပ်ပါတယ်။ ဒါကြောင့်မို့ ယခုဆိုရင် လေးထပ်၊ ငါးထပ်လောက်ဖြစ်နေတဲ့ အဆောက်အဦကြီး ပေါ်သွားပါပြီ။ အဲဒီတော့ ကြုံ ကြိမ်ကျောင်း ပညာရေးဝန်ကြီးဌာနက တော့ သိမ်းလိုက်တယ်။ ဒါပေမယ့် ဘယ်လိုဘယ်လို ကျောင်းပျောက်ပြီး အဆောက်အဦဖြစ်နေသလဲဆိုတာကို ကျွန်တော် သိလိုတဲ့အတွက် မေးမြန်းခြင်းဖြစ်ပါတယ်။ အကယ်၍ ရောင်းရတယ်ဆိုရင်လည်း ရောင်းရတဲ့ အတွက် ဝင်ထားတယ်ပေါ့။ ဒါကြောင့် ကျွန်တော် ကျယ်ပြန့်မှာစိုးလို့ ရန်ကုန်တိုင်းဒေသကြီးလို့ပဲ ကျွန်တော် ဆောင်ရွက်ထားပါတယ်။ နောက်တစ်ခုက ပညာရေးဝန်ကြီးဌာန၊ ပြည်ထောင်စု ဝန်ကြီးကို တစ်ဆက်တည်း အကြံပြုချင်တာက လမ်းမတော်မြို့နယ်ထဲမှာ ဒီလိုသိမ်းထားတဲ့ ကျောင်းတွေထဲက ကျွန်တော့် အမြင်တော့ သုံး၊ လေး ကျောင်းလောက်ရှိပါသေးတယ်။ ဒါကြောင့်မို့လို့ လုပ်မယ် ဆိုရင်လည်းပဲ စနစ်တကျနဲ့ကိုင်တွယ်ပြီးတော့ စနစ်မကျလို့ ဝေဖန်တာ မဟုတ်ပါဘူး။ စနစ်ကျသထက် ကျအောင် Systematic ဖြစ်အောင်၊ ပြည်သူက မပြောရအောင်၊ ပြည်သူက ချီးကျူးရလောက်အောင် ဖြစ်အောင်လုပ်နိုင်မှ တော်ရုံကျမယ့် အနေအထား ဖြစ်ပါတယ်။ နှစ်ကျောင်း သုံးကျောင်းလောက်ရှိတာကို လည်းပဲ ကျွန်တော်တို့ ကြုံ ကြိုက်တဲ့ အခါမှာ မေးပါ။ ကျွန်တော့်ကိုယ်ကျွန်တော် ဒီကျောင်းတွေကို လက်ညှိုးထိုးပြီးတော့ ရှင်းပြပါမယ်။ အဲ့ဒီသဘောနဲ့ပဲ ကျွန်တော် ဒါမေးခြင်းဖြစ်ပါတယ်။ ဒါကြောင့်မို့လို့ ပြည်ထောင်စုဝန်ကြီးအနေနဲ့ ရရှိထားတဲ့အနေအထားအရ တချို့ကျောင်းတွေ လည်းပဲ ကန်ထရိုက် ခေတ်မှာ ပေါ်လာတယ်။ ကျွန်တော်တို့ မြင်တာက အခု ကျွန်တော် ပြီးခဲ့တဲ့ ပထမအကြိမ် ပထမပုံမှန် အစည်းအဝေးပြီးတဲ့ အခါမှာ ကျွ န်တော်ကွင်းဆင်းပါတယ်။ ကွင်းဆင်း ပြီးသွားတဲ့အခါကျတော့ ကျောင်းရယ်လို့တောင်မှ မထင် ရလောက်တော့ဘူး။ မထင်ရလောက်ပဲ နဲ့ အိမ် ကြီးသဖွယ်ပဲ ဖြစ်နေတယ်။ နောက်တော့မှ ဆိုင်းဘုတ်ကလေးတွေ့တယ်။ ဒါ ဟိုတုန်းက ကျွန်တော် ကျောင်းကျန်းမာရေး လုပ်ခဲ့စဉ်ကလည်းပဲ ဒီနေရာတွေက သွားလာနေတော့သိတယ်။ အရင်တုန်းက ကျောင်းက အောက်ထပ်မှာရှိတယ်။ မြေညီထပ်လား၊ သုံးထပ်မှာလားမသိဘူး။ ကျွန်တော် ရွှေတောင်တန်းမှာ သုံးထပ်လောက်ရှိတဲ့ကျောင်း အခု ကန်ထရိုက်နဲ့လည်းဆောက်ပြီး ရော ကျောင်းရဲ့ စာ သင်ခန်း ဟာ အပေါ်ထပ်ကြီးရောက်သွားတယ်။ အဲဒါမျိုးတွေပေါ့ မဖြစ်သင့် မဖြစ်ထိုက်တာတွေ ကျွန်တော်တို့ ကြားရတာက မြေ ညီလည်းရမယ်။ ပထမလည်းရမယ်။ ဒုတိယ လည်းရမယ်။ အဲဒီလိုရပြီးတဲ့အပြင် သိန်း (၁၀၀)တောင် ရသေးတယ်။ အခု ကျွန်တော်တို့ ကျောင်းက လုပ်ပုံ ကိုင်ပုံလေးတွေပါ။ Method တွေ။ အဲဒီတော့ ကျောင်းဟာ ပထမထပ်၊ မြေညီမှာလည်း မရှိတော့ဘဲနဲ့ ဟိုး တတိယထပ်ကို ကျွန်တော်တို့တက်ပြီးလေ့လာခဲ့ရတဲ့အဆင့်တွေ ရှိပါတယ်။ဆောင်ရွက်တဲ့အခါမှာလည်းပဲ စနစ်တကျလေးလည်းဖြစ်အောင်၊ နိုင်ငံတော်အတွက် လည်း အစဉ်အလာဖြစ်အောင် ဒါကြီးကြပ်ပြီး ဆောင်ရွက်ပေးဖို့ လေးလေးစားစား ကျွန်တော် အမျိုးသားလွှတ်တော်ဥက္ကဋ္ဌကြီးမှတစ်ဆင့် ပန်ကြားအပ်ပါတယ်ခင်ဗျား။ ကျွန်တော်ရဲ့ မေးခွန်းက တော့ ဒါပါပဲ။</speech>
<speech type="speaker">လွှတ်တော်ဥက္ကဋ္ဌကို ဂါရဝပြုတယ်ဆိုတော့ ဆုပေးရမှာပေါ့။ အမျိုးသားလွှတ်တော်ကိုယ်စားလှယ်အားလုံး ကျရောက် ဆဲ၊ ကျရောက်လတ္တံ့၊ ကျရောက်နိုင်တဲ့ မကောင်းတဲ့ ဂြိုဟ်စီးဂြိုဟ်နင်း၊ ဘေးဆိုးရန်ဆိုး၊ ရောဂါဆိုးမှန်သမျှ ပိန်းကြာဖက်တွင် ရေမတင် သကဲ့သို့ လွင့်စင် ပပျောက်ပြီးသကာလ ကိုယ်ကျန်းမာခြင်း၊ စိတ်ချမ်းသာခြင်းနဲ့အထူး ပြည့်စုံပြီး သွားလေရာ လာလေရာ ဘေးမသီရန်မခဘဲနဲ့ ကောင်းမြတ်ဖြူစင်တဲ့ လိုအင်ဆန္ဒမှန်သမျှ တစ်လုံးတစ်ဝတည်းပြည့်ဝကြပါစေ။ ဥက္ကဋ္ဌအပေါ် ကာယကံ၊ ဝဇီကံ၊ မနောကံနဲ့ ပြစ်မှား မိတာ ရှိရင်လည်း ခွင့်လွှတ်ပါတယ်။ နောင်ကျရင်တော့ အဲဒီလို မပြစ်မှားကြပါနဲ့</speech>
<speech type="speaker">မေးခွန်းများနဲ့ပတ်သက်ပြီး ပညာရေးဝန်ကြီးဌာန၊ ပြည်ထောင်စုဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id="91">ဒေါက်တာမြအေး (ပြည်ထောင်စုဝန်ကြီး၊ ပညာရေးဝန်ကြီးဌာနံ)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုး သားလွှတ်တော်ကိုယ်စားလှယ်ကြီးများ ခင်ဗျား။ အားလုံး စိတ်၏ကျန်းမာခြင်း၊ ကိုယ်၏ချမ်းသာခြင်းနဲ့ ပြည့်စုံကြပါစေလို့ ကျွန်တော့် အနေနဲ့ နှုတ်ခွန်းဆက်သလိုက်ပါတယ်။ ကျွန်တော်ကတော့ ပညာရေးဝန်ကြီးဌာန၊ ပြည်ထောင်စု ဝန်ကြီး ဒေါက်တာမြအေးဖြစ်ပါတယ်။ ကျွန်တော့်အနေနဲ့ ဒီမေးခွန်းနှစ်ခုကို ထဆက်တစ်စပ်တည်း ဖြေပါမယ်။ ပထမဆုံးမေးခွန်းကတော့ ဧရာဝတီတိုင်းဒေသကြီး မဲဆန္ဒနယ်အမှတ်(၆) အမျိုးသား လွှတ်တော်ကိုယ်စားလှယ်ဦးခင်မောင်ရီ ရဲ့မေးခွန်းဖြစ်ပါတယ် မေးမြန်းချက်ကတော့ အခြေခံပညာ ကျောင်းသားကျောင်းသူများ၏ နှစ်လွန်ကျောင်းပြောင်းလက်မှတ်တောင်းခံရာတွင် ကာယကံရှင် မှ ငွေသွင်းချလံ ဖြင့် မြန်မာ့စီးပွားရေးဘဏ်သို့ ငွေ (၁)ကျပ် ပေးသွင်းရပြီး ဘဏ် လုပ်ငန်းဆောင်ရွက်ခအဖြစ် ငွေ (၅၀)ကျပ်ကို ဌာနဘဏ္ဍာငွေစာရင်းမှ ဖြတ်တောက်လျက်ရှိသဖြင့် ဌာန ဘဏ္ဍာငွေ နစ်နာဆုံးရှုံးမှု မရှိရေးအတွက် ကာယကံရှင်ထံမှ ဘဏ်လုပ်ငန်း ဆောင်ရွက်ခ ကိုပါ ပေးသွင်းစေရန် အစီအစဉ်ရှိ/မရှိသိလိုကြောင်း မေးခွန်းဖြစ်ပါတယ်။ ကျွန်တော်အနေနဲ့ဖြေကြားရမယ်ဆိုရင်(က) အခြေခံပညာကျောင်းများတွင် တက်ရောက် ပညာသင်ယူလျက်ရှိသည့် ကျောင်းသား ၊ ကျောင်းသူ တစ်ဦးသည် ပညာသင်နှစ်ကုန်ဆုံးပြီး နောက် လာမည့်ပညာသင်နှစ်၏ နှစ်စပိုင်းတွင်ဖြစ်စေ ပညာသင်နှစ်အတွင်းဖြစ်စေ ကျောင်း ဆက်လက်တက်ရောက်ခြင်းမပြုတော့ဘဲ ထိုပညာသင်နှစ်ကုန်ဆုံးပြီးနောက်ပိုင်းမှ ကျောင်းထွက် လက်မှတ် လာရောက်တောင်းခံပါက သက်ဆိုင်ရာကျောင်းက မိဘအုပ်ထိန်းသူအား အချိန်မီ ကျောင်းထွက် လက်မှတ်လာရောက် ထုတ်ယူခြင်း မပြုနိုင်ရသည့် အကြောင်းပြချက်ကို ဖော်ပြ၍ လျှောက်ထား တင်သွင်းစေ ပါတယ်။ (ခ) ထိုအကြောင်းပြချက်ကို ကျောင်းအုပ်က ကျေနပ် လက်ခံနိုင်ပါက ကျောင်းထွက်လက်မှတ် တောင်းခံမှု နောက်ကျကြေးအဖြစ် ငွေ(၁)ကျပ်ကို ဘဏ်သို့ ပေးသွင်းခွင့်ပြုရန် မြို့နယ်ပညာရေးမှူးရုံးသို့ တင်ရပါတယ်။(ဂ) မြို့နယ်ပညာရေးမှူးရုံးက နိုင်ငံတော်ရဲ့ အထွေထွေရငွေစာရင်းအမှတ်ကို ပေးသွင်းရမည့် ငွေသွင်းချလံတွင် ဖြည့်စွက် ရေးသွင်းပြီး ကာယကံရှင်အား မြန်မာ့စီးပွားရေးဘဏ် သို့ သွားရောက်ပေးသွင်းစေပါတယ်။ စီးပွားရေးဘဏ်က ငွေသွင်းချလံပုံစံဖိုး တောင်းခံလျှင်လည်း ကာယကံရှင်က ပေးသွင်းရပါတယ်။ (ဃ) ကာယကံရှင်၏လျှောက်လွှာနှင့် ငွေသွင်းချလံများ စုံလင်ပါက သက်ဆိုင်ရာကျောင်းအုပ်ကြီး က ကျောင်းထွက်လက်မှတ်ကို ထုတ်ပေးမည်ဖြစ်ပါတယ်။ (င) သက်ဆိုင်ရာစီးပွားရေးဘဏ်သည် ဘဏ်ဝန်ဆောင်ခအဖြစ် ဘဏ်လုပ်ငန်း ဆောင်ရွက်မှုတစ်ကြိမ်လျှင် (၅၀)ကျပ်နှုန်းဖြင့် သက်ဆိုင်ရာမြို့နယ် ပညာရေးမှူးရုံး၏ ဘဏ်စာရင်းမှ (၆)လ တစ်ကြိမ် စုပေါင်း၍ ကောက်ခံ ပါတယ်။ (စ) အခြေခံပညာကျောင်း/ရုံးများအနေဖြင့် နှစ်လွန် ကျောင်းထွက်လက်မှတ် ထုတ်ပေးခြင်းကို ၁၉၇၅ ခုနှစ်မှစ၍ စနစ်တကျ သတ်မှတ် ဆောင်ရွက်ခဲ့ပါတယ်။ ထိုစဉ်က ဘဏ်လုပ်ငန်းဆောင်ရွက်မှုစရိတ်မှာ နှစ်စဉ်ငွေကြေးလည်ပတ်မှု လုပ်ငန်း ပမာဏပေါ်မူတည်၍ စုပေါင်းသတ်မှတ် ကောက်ခံခြင်းဖြစ်ပြီး ခေါင်းစဉ်တစ်ခုချင်းအလိုက် ကောက်ခံခဲ့ခြင်းမျိုး မဟုတ်ပါ။ (ဆ) နှစ်လွန်ကျောင်းထွက်လက်မှတ်အတွက် ကောက်ခံသည့် ဒဏ်ကြေးမှာလည်း စည်းကမ်းထိန်းသိမ်းရေးကို လိုအပ်ချက်အရ ဆောင်ရွက်ခြင်းဖြစ်ပြီး ကောက်ခံသော နှုန်းထား မှာ လက်ရှိအခြေအနေ နှင့် ဆီလျော်မှုမရှိတော့ကြောင်း တွေ့ရှိရပါ သဖြင့် ပြင်ဆင်သင့် ပါတယ်။ (ဇ) ယခုအခါ မသင်မနေရ မူလတန်းပညာရေးစနစ်ကို ဦးတည် အကောင်အထည် ဖော်လျက် ရှိသဖြင့် မူလတန်းအဆင့် ကျောင်းသားကျောင်းသူများအတွက် နှစ်လွန် ကျောင်းထွက် လက်မှတ် တောင်းခံလာမှုများအပေါ် ဒဏ်ကြေးကောက်ခံမှုမပြု ပဲ သက်ဆိုင်ရာကျောင်းက စိစစ်ထုတ်ပေးရန် ပြင်ဆင်သတ်မှတ်ပေးခြင်း အလယ်တန်း ၊ အထက်တန်းအဆင့် ကျောင်းသားကျောင်းသူများအတွက် ဘဏ်ဝန်ဆောင်စရိတ်အပါအဝင် ကာယကံ ရှင်ထံမှ ငွေ(၁)ကျပ်အစား ငွေ (၂၀၀)ကျပ်အဖြစ် ပြင်ဆင်သတ်မှတ်ပေးသွင်းစေခြင်းဖြင့် လက်ရှိ စီးပွားရေးဘဏ်များ၏ ဘဏ် လုပ်ထုံးလုပ်နည်းများနှင့်အညီ သင့်တင့်မျှတစွာ ဆောင်ရွက် နိုင်မည်ဖြစ်ကြောင်း စိစစ်တွေ့ရှိရသဖြင့် ၂၀၁၂-��ဝ၁၃ ပညာသင်နှစ်မှစ၍ ပြင်ဆင်သတ်မှတ် ဆောင်ရွက်ပေးနိုင်ရန် စီစဉ်မည်ဖြစ်ပါကြောင်း ဖြေကြားအပ်ပါတယ်။ ဒုတိယမေးခွန်းကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၆) အမျိုးသား လွှတ်တော်ကိုယ်စားလှယ် ဒေါက်တာတင်ရွှေ ရဲ့ ပညာရေး ကဏ္ဍဆိုင်ရာ မေးခွန်းဖြစ်ပါတယ်။ မေးမြန်းချက်ကတော့ ရန်ကုန်တိုင်းဒေသကြီးတွင် အချို့ကျောင်းများသည် ကန် ထရိုက်နှင့် ဖက်စပ် Joint Venture ပြုလုပ်ပြီး (၅၀း၅၀)စနစ် သို့မဟုတ် ဆောက်လုပ်ရေး ကန်ထရိုက် အသီးသီးတို့ နှင့်ညှိနှိုင်းပြီးဆောက်လုပ်ခဲ့သော ကျောင်းများသည် ကျောင်းများအဖြစ် သတ်သတ် မှတ်မှတ် ရှိနေပါသလား ။ သို့မဟုတ် ကျောင်းပျောက်ပြီး လူနေအိမ်အဖြစ်သို့ ရော က်ရှိသွား ပါသလား။ ပညာရေး Budget သို့ တစ်နှစ်လျှင် မည်မျှဝင်နေပါသလဲဆိုတဲ့ မေးခွန်း ဖြစ်ပါတယ်။ အဲဒီမေးခွန်း နဲ့ပတ်သက်လို့ ကျွန်တော့် အနေနဲ့ ဖြေကြားရမယ်ဆိုရင် ပညာရေး ဝန်ကြီးဌာနသည် ရန်ကုန်တိုင်းဒေသကြီး အတွင်းရှိ ရန်ကုန်မြို့တော် စည်ပင်သာယာရေး ကော်မတီမှ အန္တရာယ်ရှိ အဆောက်အဦ Dangerous Building အနေဖြင့် သတ်မှတ်ခဲ့သည့် အခြေခံပညာကျောင်း(၉) ကျောင်းကို ဌာနနှင့် ဆောက်လုပ်ရေးကုမ္ပဏီတို့ အကျိုးအမြတ် (၂၀၈၀)ဖြင့် ၂၀၀၃-၂၀၀၄ ခုနှစ် ပညာသင်နှစ်တွင် ယခင်မြို့တော်အိမ်ရာစီမံကိန်း ကြီးကြပ် ကွပ်ကဲမှုကော်မတီ၏ ခွင့်ပြုချက်ဖြင့် အကျိုးတူဆောင်ရွက်ခဲ့ပါသည်။ ထိုသို့အကျိုးတူဆောင်ရွက်ရာ၌ အခြေခံပညာကျောင်းနှင့် လူနေအိမ်ရာတိုက်တို့ သီးခြား စီ ဆောက်လုပ် ခဲ့ပြီး ဖြစ်ပါတယ်။ ဆောင်ရွက်ခဲ့သည့် လုပ်ငန်းများ ကို ၂၀၀၅-၂၀၀၆ ပညာသင်နှစ်တွင် ဌာနနှင့် ဆောက်လုပ်ရေးကုမ္ပဏီတို့ အကျိုးအမြတ်ကို (၄၀၆၀)အဖြစ် နိုင်ငံတော်မှ ပြောင်းလဲ သတ်မှတ်ခဲ့ပါတယ်။ (၄၀၆၀)အရ ပညာရေးဝန်ကြီးဌာန အနေဖြင့် လူနေတိုက်ခန်းများ ထပ်မံ ရရှိခဲ့သော်လည်း ရရှိခဲ့သည့် လူနေအိမ်တိုက်ခန်းအားလုံးကို နိုင်ငံတော်ပိုင်ပစ္စည်းများအဖြစ်ပြောင်းလွှဲလက်ခံရေး ကော်မတီသို့ နိုင်ငံတော်ပိုင်အဖြစ် အပ်နှံခဲ့ပြီးဖြစ်ပါတယ်။ ပညာရေး ဝန်ကြီးဌာနအနေဖြင့် လူနေတိုက်ခန်းများ ရယူ ထားခြင်းမရှိပါကြောင်းနှင့် အခြေခံပညာ ကျောင်းများကိုမူ အခြေခံပညာကျောင်းများအဖြစ် သတ်သတ်မှတ်မှတ်ဖွင့်လှစ်သင်ကြားပေးလျက် ရှိပါတယ်။ အဆိုပါ အခြေခံပညာကျောင်း(၉)ကျောင်းအပြင် ထပ်မံ၍ ဆောင်ရွက်သည့်လုပ်ငန်း စီမံကိန်းများ မရှိပါကြောင်း ရှင်းလင်းဖြေကြားအပ်ပါတယ်။ အားလုံးကို ကျေးဇူးတင်ပါတယ်။(ဩဘာသံများ)</speech>
<title>ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)၏ ကျောင်းပြောင်းလက်မှတ်နှစ်လွန်ကြေးကိစ္စအား မေးခွန်းမှ အဆိုအဖြစ် ပြင်ဆင်အတည်ပြုခြင်း</title>
<speech type="speaker">ဧရာဝတီတိုင်းဒေသကြီး မဲဆန္ဒနယ်အမှတ် (၆)မှ ဦးခင်မောင်ရီ ရဲ့ ကျောင်းပြောင်းလက်မှတ် နှစ်လွန်ကြေးကိစ္စဟာ ဝန်ကြီးဌာနကနေ ဆောင်ရွက်မှာဖြစ်တဲ့အတွက် အဆိုအဖြစ်ပြောင်းလဲပြီးတော့ ဆုံးဖြတ်ပေးပါမယ်။ ဒါကြောင့် ဦးခင်မောင်ရီ ရဲ့ ကျောင်းပြောင်း လတ်မှတ် နှစ်လွန်ကြေး (၁)ကျပ်ကောက်ခံမည့်အစား (၂၀၀)ကျပ်သို့ ကောက်ခံရန်အတွက် ပြည်ထောင်စုအစိုးရအား တိုက်တွန်းကြောင်းအဆိုအဖြစ် ပြင်ဆင်ပြီးအတည်ပြုမယ်။ သဘောတူ ပါသလား။ အခု ဥက္ကဋ္ဌ တင်ပြတဲ့အဆိုကို လွှတ်တော်က သဘောတူသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ဧရာဝတီတိုင်းဒေသကြီး မဲဆန္ဒနယ်အမှတ်(၆)မှ ဦးခင်မောင်ရီ ရဲ့ အဆို အတည်ဖြစ်ကြောင်းကြေညာပါတယ်။(ဩဘာသံများ)</speech>
<speech type="speaker">ပညာရေးဝန်ကြီးဌာနပြည်ထောင်စုဝန်ကြီးနဲ့တ်သက်လို့နည်းနည်းလေး ပြောဖို့ရှိပါတယ်။ ကိုယ်ပိုင်ကျောင်းဥပဒေနဲ့ ပတ်သက်ပြီးတော့ မနေ့က ပြည်သူ့လွှတ်တော် ဥက္ကဋ္ဌနဲ့တွေ့တဲ့အခါမှာ လွှတ်တော်(၂)ရပ်က စဉ်းစားပုံ ချင်း ကွာခြားနေတာကို တွေ့ပါတယ်။ အမျိုးားလွှတ်တော်ကတော့ အနည်းဆုံး ပဉ္စမတန်းမှစ၍ဆိုတဲ့အတွက် မူလတန်း ပါတယ်လို့ သူတို့စဉ်းစားထားတာဖြစ်ပါတယ်။ ပြည်သူ့လွှတ်တော်ကတော့ ပြည်ထောင်စု ဝန်ကြီးကို မေးပြီးတော့ မူလတန်းမပါလို့ စဉ်းစားထားတာဖြစ်ပါတယ်။ မနေ့က ပြည်သူ့လွှတ်တော် ဥက္ကဋ္ဌကြီး ကတော့ မူလတန်းအပြင် မူ ကြိုပါ ပါရင်လည်းကောင်းပါတယ်။ နောက်တစ်ခုကတော့ တက္ကသိုလ်များ အဆင့်လည်း ပါရင်လည်းကောင်းပါတယ်။ ဒီ ဥပဒေကြမ်းက ပြည်ထောင်စုလွှတ်တော်ကို ရောက်သွားပြီးဖြစ်တဲ့အ တွက် ပြည်ထောင်စုလွှတ်တော်မှာ ဒါကို ဆွေးနွေးဖို့ အကြံပြုပါတယ်လို့ ပြောပါတယ်။ ပြောတော့ ကျွန်တော့်အနေနဲ့ တော့ မူကြို ကနေပြီးတော့ (၁၀)တန်းအထိကတော့ သိပ် ပြဿနာမရှိပါဘူး။ တက္ကသိုလ်အဆင့် ဆိုရင်တော့ တက္ကသိုလ်ရဲ့ အင်္ဂါရပ်တွေဟာ ဘာတွေလည်း ဆိုတာ ကျွန်တော်တို့မသိပါဘူး။ ဒါကို ပြည်ထောင်စုဝန်ကြီးနဲ့ ပြန်တိုင်ပင်ပါ့မယ်။ ပြန်တိုင်ပင်ပြီးတော့မှ တက္ကသိုလ်အဆင့် ဖွင့်တယ်ဆိုလို့ရှိရင်လည်း ကမ္ဘောဒီးယားလိုနိုင်ငံက ဖနွမ်းပင်မြို့မှာ တက္ကသိုလ်(၄၂)ခု ရှိပါတယ်။ ဒါ ပြည်တွင်းတက္ကသိုလ်၊ အစိုးရတက္ကသိုလ်၊ ပုဂ္ဂလိကပြည်တွင်း တက္ကသိုလ်၊ ပြည်ပတက္ကသိုလ်တို့ရှိပါတယ်။ အဲဒီမှာ တက္ကသိုလ်နဲ့ပတ်သက်ရင်တော့ ပြည်တွင်း၊ ပြည်ပလို့ ဖြစ်လာနိုင်ပါတယ်။ အဲဒီတော့ ဥပဒေ ရဲ့ သဘောအရ မူကြို ကနေ တက္ကသိုလ်အထိ သတ်မှတ်ပေးထားပြီးတော့မှ မည်သည့်အဆင့် ကို တော့ ပြည်ထောင်စု၊ ပညာရေးဝန်ကြီးဌာန က အစိုးရအဖွဲ့ရဲ့ သဘောတူညီချက်နဲ့ အမိန့် ကြော်ငြာစာထုတ်ပြန်သည့်နေ့မှစ၍ ဖွင့်လှစ်ဆောင်ရွက်ခွင့် ရှိသည်လို့ထည့်ပေးလိုက်မယ်ဆိုရင် မူလဥပဒေမှာ အားလုံး ပြည့်ပြည့်စုံစုံ ပါပြီးသားဖြစ်မယ်။ သို့သော် အဆစ် အပိုင်းအလိုက်မှာ ဝန်ကြီးဌာနကနေပြီးတော့မှ Cabinet တင်ပြီးတော့မှ ဖွင့်လို့ရမယ့် အနေအထားရှိ ပါတယ်။ ဒါကို ဝန်ကြီးနဲ့ တိုင်ပင်ဖို့အတွက် ဦးမြညိမ်း ကိုလည်း တာဝန်ပေးထားတာလည်း ရှိပါတယ်။ ဝန်ကြီးအနေနဲ့လည်း နေ့လယ် ၁၂:ဝဝ နာရီကို လာနိုင်မယ် ဆိုလို့ရှိရင် လာတွေ့ပါ။ အဲဒီ အတွက်လည်း ကြိုတင်ပြင်ဆင်လာဖို့ မှာကြားလိုပါတယ်။</speech>
</section>
<section value="Bill">	
<bill>
<title>ပြည်ထောင်စုအစိုးရအဖွဲ့ကိုယ်စား လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီးက မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခု အမျိုးသား လွှတ်တော်ဆိုင်ရာ နည်းဥပဒေ (၁၅၄)၊ နည်းဥပဒေခွဲ(က)အရ မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် အဆိုကို လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန၊ ပြည်ထောင်စုဝန်ကြီးက လွှတ်တော်သို့ တင်သွင်းဖို့ဖြစ်ပါတယ်။ အတိုချုပ် တင်သွင်းပါတယ်လို့ပဲ ပြောရင် ရပါတယ်။</speech>
<speech><agency id="83">ဦးမြင့်လှိုင်ပြည်ထောင်စုဝန်ကြီးလယ်ယာစိုက်ပျိုးရေးနှင့်ဆည်မြောင်းဝန်ကြီးဌာန)</agency>လေးစားအပ်ပါသောအမျိုးသားလွှတ်တော်ဥက္ကဋ္ဌကြီးနှင့်အမျိုးသားလွှတ်တော် ကိုယ်စားလှယ်တော် ကြီးများ ခင်ဗျား။ ကိုယ်၏ချမ်းသာခြင်း၊ စိတ်၏ချမ်းသာခြင်း နှစ်ဖြာသောသုခအပေါင်းနှင့် ပြည့်စုံကြပါစေလို့ ဆုတောင်းမေတ္တာပို့သ ဂါရဝပြု အပ်ပါတယ်။ ကျွန်တော် လယ်ယာ စိုက်ပျိုးရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီး ဦးမြင့်လှိုင် ပါ။ ပြည်ထောင်စု အစိုးရအဖွဲ့ရဲ့ ကိုယ်စား မြေလွတ် ၊ မြေလပ်နှင့်မြေရိုင်းများ စီမံခန့်ခွဲမှု ဥပဒေကြမ်းကို အဆိုပြု တင်ပြအပ်ပါတယ်ခင်ဗျား။</speech>
<speech type="speaker">အဆိုကို အမျိုးသားလွှတ်တော်ကိုယ်စားလှယ် တစ်ဦးက ထောက်ခံ ဖို့ ဖြစ်ပါတယ်</speech>
<speech><mp id="26">ဦးမန်းကံညွန့်၊ကရင်ပြည်နယ်မဲဆန္ဒနယ်အမှတ်(၂)</mp>လေးစားအပ်ပါသော ဥက္ကဋ္ဌကြီးခင်ဗျား။ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ ပြည်ထောင်စုဝန်ကြီး က တင်သွင်းသောမြေလွတ် မြေလပ်နှင့်မြေရိုင်းများစီမံခန့်ခွဲပွေ့ပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန်အဆိုအား ကရင်ပြည် နယ် မဲဆန္ဒနယ်အမှတ် (၂) အမျိုးသားလွှတ်တော် ကိုယ်စားလှယ် ကျွန်တော် မန်းကံညွန့် က ထောက်ခံကြောင်း တင်ပြအပ်ပါတယ်။ ကျေးဇူးတင် ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ မြေလွတ်၊ မြေလပ် နှင့်မြေရိုင်းများ စီမံခန့်ခွဲရေးဥပဒေကြမ်းကို လွှတ်တော်ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်။ အချိန်ကို ငဲ့ညာတဲ့အနေနဲ့ ပြည်ထောင်စုဝန် ကြီးက ယနေ့ဖတ်ကြား တင်သွင်းခြင်းမပြုဘဲ ဥပဒေကြမ်းကိုဆွေးနွေးမယ့်နေ့မှ အသေးစိတ်ဆွေးနွေးပေးဖို့ ဖြစ်ပါတယ်</speech>
<title>အမျိုးသားလွှတ်တော်ဥက္ကဋ္ဌက မြေလွတ်မြေလပ်နှင့် မြေရိုင်းများစီမံခန့်ခွဲရေးဥပဒေကြမ်းကို ဆွေးနွေးစဉ်းစားရန် အမျိုးသားလွှတ်တော်၏သဘောတူညီချက် ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ မြေလွတ်၊ မြေလပ် နှင့် မြေရိုင်းများစီမံခန့်ခွဲရေး ဥပဒေကြမ်းကို အမျိုးသားလွှတ်တော် က ဆွေးနွေးစဉ်းစားရန် သင့် မသင့် လွှတ်တော်ရဲ့ သဘောထားရယူပါမယ် ြေလွတ်၊ မြေလပ် နှင့် မြေရိုင်းများ စီမံခန့်ခွဲရေး ဥပဒေကြမ်းကို လွှတ်တော်က ဆွေးနွေးစဉ်းစားရန် သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကြမ်းကို လွှတ်တော်က ဆွေးနွေးစဉ်းစားရန်ဖြစ်ကြောင်း ကြေညာပါတယ်။(ဩဘာသံများ)</speech>
<speech type="speaker">မြေလွတ်၊ မြေလပ်နှင့် မြေရိုင်းများ စီမံခန့်ခွဲရေးဥပဒေကြမ်းကို ဆွေးနွေးမယ့် လွှတ်တော်ကိုယ်စားလှယ်များ ဆွေးနွေးလိုတဲ့အကြောင်းအရာ အကျဉ်းချုပ်ကို ဖော်ပြလ က်မှတ် ရေးထိုးပြီး ၂၁-၁၀-၂၀၁၁ (သောကြာနေ့ ထက် နောက်မကျဘဲအမျိုးသားလွှတ်တော်ဌာန၊ ဒုတိယ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။တင်သွင်းထားတဲ့ ဥပဒေကြမ်းနဲ့ စပ်လျဉ်းပြီး ဥပဒေကြမ်းကော်မတီရဲ့ လေ့လာတွေ့ရှိချက်နဲ့ သဘောထားမှတ်ချက်တို့ကို ဖတ်ကြားတင်သွင်းရန်နှင့် လွှတ်တော်ကိုယ်စားလှယ်များ ဆွေးနွေးရန် နေ့ရက် ကို သီးခြား သတ်မှတ်ပေးမှာ ဖြစ်ပါတယ်။</speech>
</bill>
</section>
<section value="Motion">	
<motion>
<title>ဦးခင်မောင်ရီ ဧရာဝတီတိုင်းဒေသကြီး မဲဆန္ဒ နယ်အမှတ်(၆)၏ နိုင်ငံတော်တစ်ဝန်းရှိ၊ ပညာရေး ဝန်ကြီးဌာန အခြေခံပညာဦးစီးဌာန ကွပ်ကဲမှုအောက်ရှိ မြို့နယ်ပညာရေးမှူးရုံးများတွင် လက်ရှိ ခွင့်ပြုထားသော ဝန်ထမ်းဖွဲ့စည်းပုံ ခွင့်ပြုအင်အားသည် လုပ်ငန်းလုပ်ကိုင်လည်ပတ်ရန် မဖြစ်နိုင်သော အင်အားဖြစ်နေပါ၍ ဌာန၌ရှိပြီး ခွင့်ပြုဝန်ထမ်းအမျိုးအစားနှင့် အင်အားတောင် အတွင်းမှပင် သင့်တင့်သော ဖွဲ့စည်းပုံဖြင့် ပြင်ဆင်ခွင့်ပြုပေးနိုင်ပါရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှယ်များက ဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ဧရာဝတီတိုင်း ဒေသကြီး မဲဆန္ဒနယ်အမှတ် (၆)မှ ဦးခင်မောင်ရီ တင်သွင်းထားတဲ့ နိုင်ငံတော်တစ်ဝန်းရှိ၊ ပညာရေးဝန်ကြီးဌာန အခြေခံပညာဦးစီးဌာနများ ကွပ်ကဲမှုအောက်ရှိ မြို့နယ်ပညာရေးမှူးရုံးများ တွင် လက်ရှိ ခွင့်ပြုထားသော ဝန်ထမ်းဖွဲ့စည်းပုံ ခွင့်ပြု အင်အားသည် လုပ်ငန်း လုပ်ကိုင် လည်ပတ်ရန် မဖြစ်နိုင်သော အင်အားဖြစ်နေပါ၍ ဌာန၌ ရှိပြီး ခွင့်ပြု ဝန်ထမ်း အမျိုးအစားနှင့် အင်အားဘောင်အတွင်းမှပင် သင့်တင့်သော ဖွဲ့စည်းပုံဖြင့် ပြင်ဆင်ခွင့်ပြု ပေးနိုင်ပါရန် ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေးဖို့ လွှတ်တော်ကိုယ်စားလှယ် (၃)ဦးက အမည်စာရင်း တင်သွင်းထားပါတယ်။ ပထမဦးစွာ ကယားပြည်နယ် မဲဆန္ဒနယ် အမှတ်(၃)မှ ဦးဘိုးရယ် ဆွေးနွေးနိုင်ပါပြီ</speech>
<speech><mp id="15">ဦးဘိုးရယ်၊ ကယားပြည်နယ် မဲဆန္ဒနယ်အမှတ်၃)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များအားလုံး မင်္ဂလာ အပေါင်းနဲ့ ပြည့်ဝကြပါစေလို့ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော် ကတော့ ကယားပြည်နယ် မဲဆန္ဒနယ်အမှတ် (၃)က အမျိုးသားလွှတ်တော်ကိုယ်စားလှယ် ဦးဘိုးရယ် ဖြစ်ပါတယ်။ ကျွန်တော် ပညာရေးဌာနမှာ လက်ထောက်မြို့နယညာရေးမှူးတာဝန်ကို (၈)နှစ်တာ တာဝန်ထမ်းဆောင်ခဲ့ဖူးပါတယ်။ ဒါ့ကြောင့် မြို့ နယ်ပညာရေးမှူးရုံးရဲ့ ဝန်နဲ့ အား မမျှတတဲ့ ရုံးလုပ်ငန်းတာဝန်တွေကို ကိုယ်တိုင် ကိုယ်ကျ ထမ်းဆောင်ခဲ့ရလို့ မြို့နယ်ပညာရေးမှူး ရုံးဝန်ထမ်းတွေရဲ့ လုပ်ငန်းတာဝန်များပြားမှုအပေါ်မှာ စာနာနားလည်မိသလို ဒီအဆိုဟာ မြို့နယ်ပညာရေးမှူးရုံးလုပ်ငန်း သွက်လက် မြန်ဆန်၊ အမှန်တကယ် အထောက်အကူ ဖြစ်နိုင်မှာ ဖြစ်တဲ့အတွက် ထောက်ခံဆွေးနွေးရခြင်း ဖြစ်ပါတယ်ခင်ဗျား။ လေးစားအပ်ပါသော အမျိုးသား လွှတ်တော်ဥက္ကဋ္ဌကြီးခင်ဗျား။ ပညာရေးကဏ္ဍဖွံ့ဖြိုး တိုးတက်ရေးမှာ အခြေခံပညာ ရေးဟာ အဓိကအုတ်မြစ်ဖြစ်တယ်ဆိုတာ အားလုံးသိရှိပြီးဖြစ်ပါတယ်။ အခြေခံပညာ ရေးကဏ္ဍ ဖွံ့ဖြိုး တိုးတက်ဖို့ ဆိုတာလည်း မြို့နယ်အတွင်း မှာရှိတဲ့ အခြေခံပညာကျောင်း အားလုံးရဲ့ လစာ အပါအဝင် ဘဏ္ဍာရေးဆိုင်ရာကိစ္စများ တည်ဆောက်ပြုပြင်ရေးလုပ်ငန်းများ သင်ကြားသင်ယူမှု လုပ်ငန်း ထိရောက်အောင်မြင်ရေး၊ စစ်ဆေးရေး၊ စစ်ဆေး တိုင်းတာမှုတွေ ဆရာ ဆရာမတွေရဲ့ နေရေး၊ ထိုင်ရေး၊ သွားရေး၊ လာရေး၊ ပြောင်းရွေ့ ရေး၊ ရာထူးတိုးမြှင့်ရေးအပါအဝင် ဝန်ထမ်းရေးရာ၊ ကျောင်းသားရေးရာစတဲ့ များပြား လှတဲ့ လုပ်ငန်း အဝဝတွေကို အခက်အခဲ မရှိအောင် စနစ်တကျစီမံ ဆောင်ရွက်ပေးနေရတဲ့ မြို့နယ်ပညာရေးမှူးရုံး ရဲ့ အခန်းကဏ္ဍဟာ အရေးပါလှတယ်လို့ ယုံကြည် မိပါတယ်။ ဒီလိုအရေးပါအရာရောက်တဲ့ မြို့နယ်ပညာရေးမှူးရုံးရဲ့ လုပ်ငန်းဆောင်တာတွေဆိုတာ သွက်လက်မြန်ဆန်ဖို့ လိုပါတယ်။ စာရင်းဇယားတွေ၊ အချက်အလက်တွေ၊ ပြည့်ဝပြီးပြည့်စုံပြီးမှ တိကျမှန်ကန်ဖို့လည်းလိုပါတယ်။ ဒီအတွက်လဲ လုပ်ငန်းကျွမ်းကျင်တဲ့ ဝန်ထမ်းအင်အား လုံလောက်ပြီး ထိရောက်တဲ့ ကြီးကြပ်လမ်းညွှန်မှု ပေးနိုင်ဖို့လိုအပ်မယ်လို့ ယူဆမိပါတယ်။ မြို့နယ်ပညာရေးမှူးတွေအနေနဲ့ မနိုင်ဝန် ထမ်းနေရတဲ့ ဒီအခက်အခဲကိုဖြေရှင်းနိုင်ဖို့ အခြေခံပညာကျောင်းတွေကနေ စာရေးတွေ၊ အထွေထွေ လုပ်သားတွေကို ယာယီရုံးတွဲ အဖြစ် ခေါ်ယူထားကြရပါတယ်။ ဒီလိုရုံးတွဲ ခေါ်ယူထားတာဟာ လတ်တလောအနေနဲ့ ရုံးလုပ်ငန်း အခက်အခဲကို ဖြေရှင်းနိုင်ပေမယ့် ရေရှည်မှာတော့ အခြေခံ ပညာကျောင်းတွေအတွက် သင်ကြားရေးထိခိုက်နစ်နာတာ တို့ နောက်ဝန်ထမ်းအတွင်း စိတ်ဝမ်း ကွဲမှုတွေဖြစ်စေတဲ့ အခြေအနေတွေဖြစ်ပေါ်နိုင်ပါတယ်။ ဒါ့အပြင် အတည်တကျ ခန့်ထားခြင်း မဟုတ်တဲ့အတွက်လည်း လုပ်ငန်းကျွမ်းကျင်မှု အားနည်းနိုင်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပညာရေးဌာနမှာ ခရိုင်ပညာရေးမှူးရုံးဆိုတာ သီးခြား မရှိတဲ့အတွက်လည်း အထူးသဖြင့် ခရိုင်ရုံးစိုက်ရာ မြို့များမှာရှိတဲ့ မြို့နယ်ပညာရေးမှူးများ ဟာ ခရိုင်ပညာရေးမှူး တာဝန်ကိုလည်း တွဲဖက်တာဝန် ထမ်းဆောင်ရတဲ့အတွက် လုပ်ငန်းပိုမို ကျယ်ပြန့်ရှုပ်ထွေးပြီးခရိုင်တစ်ခုလုံးနဲ့ဆိုင်တဲ့ ကြီးမားတာဝန်တွေကို ထမ်းဆောင်နေကြရပါတယ်။ ခက်အခဲကိုဖြေရှင်း အဖြစ် ခေါ်ယူထား ပေမယ့် ရေအား မြို့နယ်ပညာရေးမှူးအပါအဝင် ရုံးဝန်ထမ်း အားလုံးတွေဟာ စနေ၊ တနင်္ဂနွေ နားရက်မရှိ အားသွန်ခွန်စိုက်ဆောင်ရွက်နေကြရပါတယ်။ အခုလို မြို့နယ်ပညာရေးမှူးရုံး ဝန်ထမ်းဖွဲ့စည်းပုံ အင်အားနည်းနေတာကြောင့်လည်း ရုံးလုပ်ငန်းတွေ ထိရောက်စွာ ဆောင်ရွက်နိုင်မှု အားနည်း နေပြီး လုပ်ငန်း လည်ပတ်မှုနှောင့်နှေးစေပါတယ်။ သက်ဆိုင်ရာပြည်နယ်ပညာရေးမှူးရုံး အခြေခံ ပညာဦးစီးဌာနကို အချိန်နဲ့တစ်ပြေးညီ လုပ်ငန်းတွေ တင်ပြနိုင်ဖို့ဆိုတာ အခက်အခဲများစွာ ရှိနေကြပါတယ်။ ကျွန်တော်တို့ လက်ထောက်မြို့နယ်ပညာရေးမှူးဆိုတာ အဓိကတာဝန်ကတော့ အခြေခံပညာမူလတန်းကျောင်း နှင့် မူလတန်းလွန်တစ်ကျောင်းကို စာသင်နှစ်တစ်နှစ်အတွင်းမှာ သုံးကြိမ်ကွင်းဆင်းစစ်ဆေးရမှာ ဖြစ်ပေမယ့် ရုံးလုပ်ငန်းတွေ ဆောင်ရွက်ရတာတို့ ရုံးလုပ်ငန်းနဲ့ ဆက်စပ်တဲ့ အစည်းအဝေး များ၊ အခမ်းအနားများနဲ့တက်ရောက်ရခြင်း၊ ပြပွဲ ၊ ပြိုင်ပွဲတွေ ဦးစီးကျင်းပရခြင်း၊ အထက်ကပေးအပ်တဲ့ တာဝန်ကို ဆောင်ရွက်ရခြင်း စတာတွေကြောင့် ကျောင်းစစ်ဆေးရေးလုပ်ငန်းတွေ အားနည်းခဲ့ရ တာလည်း အမှန်ပဲဖြစ်ပါတယ်။ ကျွန် တော့် အနေနဲ့ဆိုရင် ရှ၌လဲလျှောက်သာ၊ ပျားလဲစွဲသာ ဆိုသလို ရုံးလုပ်ငန်းရော ၊ စစ်ဆေးရေး လုပ်ငန်းရော အစွမ်းကုန် နှစ်ဘက်လုံးကြိုးစား ဆောင်ရွက် ခဲ့ပေမယ့် တစ်ပူပေါ်နှစ်ပူဆင့် ဆိုသလိုပဲ လုပ်ငန်းတွေများပြားလှတဲ့အတွက် အခက်အခဲများစွာ နဲ့ ရင်ဆိုင်ဖြေရှင်းခဲ့ရပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား ။ ပညာရေးလုပ်ငန်းဆိုတာ အစဉ်အမြဲ ဖွံ့ဖြိုးတိုးတက်အောင် ဘက်စုံထောင့်စုံကနေ ဖြည့်ဆည်းပြီး အကောင်အထည်ဖော် ဆောင်ရွက်နေရမယ့် ရေရှည်လုပ်ငန်းစဉ်တစ်ခုပဲ ဖြစ်ပါတယ်။ နေ့စဉ် ကျောင်း သားအင်အား တိုးတက်လာတာနဲ့အမျှ အဘက်ဘက်ကနေ လေ့လာသုံးသပ်ပြီး လိုအပ်သလို ဖြည့်ဆည်း ပံ့ပိုးနေဖို့ လိုအပ်မှာဖြစ်ပါတယ်။ အခြေခံပညာကျောင်းတွေရဲ့ အခက်အခဲမှန်သမျှကို အနီးကပ် ပဲ့ကိုင်ထိတွေ့ဖြေရှင်းနေရသလို အခြေခံပညာကျောင်းတွေကလည်း မိဘသဖွယ် ဆက်သွယ် အားထားနေရတဲ့ မြို့နယ်ပညာရေးမှူး ရုံးရဲ့ ရုံး လုပ်ငန်းလည်ပတ်မှု လျှင်မြန်ချောမွေ့ ဖို့လည်း အရေးကြီးလှပါတယ်။ ကျွန်တော်တို့ မြို့နယ်ပညာရေးမှူးရုံးဆိုတာဆရာ/ဆရာမတွေ ပညာရေး ဝန်ထမ်းတွေရဲ့ အခက်အခဲမှန်သမျှကို သင်ကြားရေးလုပ်ငန်းအောင်မြင်ဖို့ အစစအရာရာတာဝန်ယူပြီးမှ ဖြေရှင်းပေးနေရတဲ့ ရုံးဌာန တစ်ခုလည်းဖြစ်ပါတယ်။ အဲဒါ ကြောင့် မြို့နယ် ပညာရေးမှူး ရုံးလုပ်ငန်း လျှင်မြန်ချောမွေ့လာတာအမျှများပြားလှတဲ့ ပညာရေးဝန်ထမ်းတွေဟာ လုပ်ငန်းခွင်မှာ ပျော်ရွှင်စွာ တာဝန်ထမ်းဆော်နိုင်မှုကို တစ်ဖက်တစ်လမ်းကနေ အထောက်အပံ့ ဖြစ်စေနိုင်မယ်လို့ ယုံကြည်ပါတယ်။ ဒါ့ကြောင့် အဆိုရှင် ဦးခင်မောင်ရီ တင်ပြခဲ့တဲ့ စာရေး (၂)ဦး စာကူးစက်လှည့်(၁)ဦးနှင့် ညစောင့် (၁)ဦးကို မြို့နယ်ပညာရေးရုံး ဝန်ထမ်းဖွဲ့စည်းပုံမှာ တိုးမြှင့် ခန့်ထားပေးရေးဟာ ဆီလျော်မှုရှိပြီး ခရိုင်ရုံးစိုက်ရာမြို့များရှိတဲ့မြို့နယ်ပညာရေးမှူး ရုံးဝန်ထမ်း ဖွဲ့စည်းပုံအနေနဲ့ ဒီဖော်ပြပါ (၄)ယောက်အပြင် သင့်လျော်သလို ထပ်မံဖြည့် ဆည်း ခန့်အပ်ထား ပေးနိုင်မယ်ဆိုရင် လုပ်ငန်းလည်ပတ်မှု ပိုမိုထိရောက်အောင်မြင်နိုင်မယ်လို့ အကြံပြု ဆွေးနွေး အပ်ပါတယ်။ နိဂုံးချုပ် အနေနဲ့ ကျွန်တော်တို့ ပြည်ထောင်စု သမ္မတမြန်မာနိုင်ငံတော်မှာ နေ့စဉ် ကျောင်းသားအင်အားတွေ တိုးတက်လာတာနဲ့အညီ နိုင်ငံတော်အစိုးရကလည်း နှစ်စဉ် အခြေခံပညာကျောင်းတွေကို တိုးတက်ဖွင့်လှစ်ပေးလျက်ရှိပါတယ်။ ဒါ့အပြင် တိုးတက်လာတဲ့ ကျောင်းအင်အား၊ ကျောင်းသားအင်အား နဲ့ လိုက်လျောညီထွေစွာ လိုအပ်နေတဲ့ ဝန်ထမ်းတွေကို ခွဲဝေရာထူးသစ်တွေလည်း ဖြည့်စွက်ခန့်ထား ပေးလျက် ရှိပါတယ်။ ကျောင်းအင်အား ကျောင်းသားအင်အား ဝန်ထမ်းအင်အား တိုးတက်လာတာနဲ့အမျှ စည်းကမ်းတကျရှိဖို့အတွက် အနီးကပ်စီမံအုပ်ချုပ်နေရတဲ့ မြို့နယ်ပညာရေးမှူးရုံးရဲ့ စီမံအုပ်ချုပ်ရေးလိုအပ်ချက် တစ်စိတ် တစ်ဒေသကိုလည်း တစ်ဖက်တစ်လမ်းကနေစဉ်းစားသုံးသပ်မိစေရန်အလို့ငှာ အကြံပြု ဆွေးနွေးရင်း ဧရာဝတီတိုင်းဒေသကြီးမဲဆန္ဒနယ်အမှတ်(၆)မှ အမျိုးသားလွှတ်တော်ကိုယ်စားလှယ် ဦးခင်မောင်ရီ ၏ အဆိုကို အလေးအနက် ထောက်ခံတင်ပြရင်း နိဂုံးချုပ်အပ်ပါတယ်ခင်ဗျား။ (ဩဘာသံများ)</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ် အမှတ်(၁၀)မှ ဦးနု ဆွေးနွေးနိုင်ပါပြီ</speech>
<speech><mp id="142">ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ်များ အား လုံး မင်္ဂလာပါလို့ နှုတ်ခွန်းဆက်သ ဂါရဝပြု အပ်ပါတယ်။ ဧရာဝတီတိုင်းဒေသကြီး မဲဆန္ဒနယ် အမှတ်(၆) က ဦးခင်မောင်ရီ ဟာ ဧရာ ဝတီတိုင်း၊ တိုင်း ပညာရေးမှူးအဖြစ်နဲ့ အငြိမ်းစားယူခဲ့တဲ့ ပညာရေးဘက်တော်သားတစ်ဦး ဖြစ်ပါတယ်။ သူ့ရဲ့ တင်ပြချက်များဟာ ပညာရေးအတွက် အင်မတန်လိုအပ်တဲ့အချက်တစ်ချက်ကိုကွက်လပ်ဖြည့်ပေးရရောက်တဲ့အတွက်ကြောင့် အင်မတန် တန်ဖိုးကြီးတဲ့ တင်ပြ ချက် ဖြစ်ပါတယ်။ ကျွန်တော့်ရှေ့က ဆွေးနွေးသွားတဲ့ ကယားပြည်နယ်က မဲဆန္ဒနယ်အမှတ်(၃) က ဦးဘိုးရယ် ဟာလည်းပဲ မြို့နယ်ပညာရေးမှူးရုံးမှာ သန်ထမ်းဆောင်ခဲ့တဲ့ လက်ထောက်မြို့နယ် ပညာရေးမှူး တစ်ဦး ဖြစ်ခဲ့တဲ့အတွက် သူ့အတွေးအမြင် များဟာလည်း အင်မတန်မှ ပြည့်စုံ ကောင်းမွန်တဲ့ ဆွေးနွေးချက်များဖြစ်ပါတယ်။ ဥက္ကဋ္ဌကြီး ခင်ဗျား။ ပညာရေးဝန်ကြီး လွှတ်တော်ခန်းမက ပြန်လည်ထွက်ခွာမသွားခင် ဥက္ကဋ္ဌကြီးရဲ့အကြံပြု ဆွေးနွေးချက်ဟာ ပညာရေးဝန်ကြီးဌာနအတွက် အလွန်တန်ဖိုးကြီးလှပါတယ်။ ဒီအကြောင်းကိုလည်း ကျွန်တော်ဟာ အခွင့်သင့်တဲ့အခါ ဆွေးနွေးဖို့မျှော်လင့်နေချိန်မှာ အကျဉ်းမျှ ဆွေးနွေးတင်ပြခွင့်ရလိမ့်မယ်လို့ မျှော်လင့်ပါတယ်။ ဥက္ကဋ္ဌကြီးခင်ဗျား။ ပညာရေး ဝန်ကြီးဌာနမှာ ဘာသာရပ်သင် ကိုယ်ပိုင်သင်တန်းကျောင်းထက် ပုဂ္ဂလိကကိုယ်ပိုင် ကျောင်းတွေ ပေါ်ထွန်းဖို့ အတွက် ဥပဒေများ ပြဋ္ဌာန်းပြီးတော့ ပညာရေးကို -</speech>
<speech type="speaker">ဦးနု အခုဆွေးနွေးတဲ့ကိစ္စမှာ ဒီအဆိုနဲ့ ပတ်သက်လို့ပဲ ဆွေးနွေးပါ</speech>
<speech><mp id="142">ဦးနု၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၀)</mp>ဟုတ်ကဲ့၊ အခု ဒါလေး ကျွန်တော် ဆက်မှာပါ။ အဲဒီတော့ အဲဒီအချက်မှာ ပညာရေး ဌာနတစ်ခုလုံးရဲ့ ဆုံရာသည် မြို့နယ်ပညာရေးမှူးရုံးမှာ သွားဆုံနေပါတယ်။ ဒီအချကျွန်တော်ပြောချင်လို့ပါ။ မြို့နယ်ပညာရေးမှူး သည် ကျောင်းတွေကို စုစည်းအုပ်ချုပ်ရတဲ့ ပညာရေး ဝန်ကြီးဌာနတစ်ခုလုံးရဲ့ ဆုံရာဒေသဖြစ် နေ ပါတယ်။ ဒါ့ကြောင့် ပညာရေးရဲ့ လုပ်ဆောင်မှုများကို အကောင်အထည်ဖေါ်နေတဲ့ ကျောင်းတွေ ကို လုပ်ပေးတဲ့ မြို့နယ်ပညာရေးမှူးရုံးကို ပြည့်ပြည့်စုံစုံ တပ်ဆင်ပေးဖို့ဆိုတာ အလွန်လိုအပ်တဲ့ အချက်ဖြစ်ပါတယ်။ ဥက္ကဋ္ဌကြီးခင်ဗျား။ အဲဒါကြောင့် ဦးခင်မောင်ရီ ကနေပြီးတော့ ကျွန်တော် တို့ကိုတင်ပြသွားချက်များမှာ မြို့နယ်ပညာရေးမှူးရုံးဟာ အခုအခါမှာ ဘယ်လို အလုပ်လုပ်ပြီးတော့ ဒီလိုဆက်လက်သွားနေသလဲဆိုတဲ့ မေးခွန်းတစ်ခုကို ဖြေ ဆိုနိုင်ဖို့အတွက် လက်ရှိအနေ အထားအရမြို့နယ်ပညာရေးမှူးများသာ တိုင်းပညာရေးမှူးများအပေါ် အမိန့်ခံယူပြီးတော့ သင့်တော်သလိုတွဲပြီးတော့ဆောင်ရွက်နေကြတဲ့အတွက်ကြောင့် အထိုက်အလျောက် လုပ်ငန်းများ လည်ပတ်နေခြင်းဖြစ်ပါကြောင်းကို တင်ပြလိုပါတယ်။ အဲဒီလို ဆောင်ရွက်တဲ့အတွက်ကြောင့် တချို့သောကျောင်းများက ကာယဆရာများကို ခေါ်ယူရခြင်း စတဲ့ကိစ္စများကြောင့် ပညာရေးကို ထိခိုက်မှုတစုံတရာမဖြစ်စေလိုတဲ့အတွက် ဒီလိုဖွဲ့စည်းပုံအသစ်ကို ပညာ ရေးဝန်ကြီးဌာနက အပြည့်အဝချပေးမယ်ဆိုရင် အမြန်ဆုံးဆက်လက်ဆောင်ရွက်သွားမယ့် ပညာရေးမြင့်မားမှုများမှာ ကြီးစွာအထောက်အကူဖြစ်မှာ ဖြစ်ပါတယ်။ ဒါကြောင့် ဧရာ ဝတီတိုင်း မဲဆန္ဒနယ်အမှတ် (၆)က ဦးခင်မောင်ရီ တင်ပြသွားတဲ့ နိုင်ငံတော်တစ်ဝန်းလုံးရှိ ပညာရေးဝန်ကြီးဌာနရဲ့ အခြေခံပညာဌာန များကွပ်ကဲမှုအောက်ရှိ မြို့နယ်ပညာရေးမှူးရုံးများမှာ လက်ရှိခွင့်ပြုထားသော ဝန်ထမ်းဖွဲ့စည်းပုံ ခွင့်ပြု အင်အားသည် လုပ်ငန်းကို လုပ်ကိုင်လည်ပတ်ရန် မဖြစ်နိုင်တဲ့အင်အားဖြစ်နေပါ၍ ဌာန၌ ရှိပြီး ခွင့်ပြု ဝန်ထမ်းအမျိုးအစားနှင့် အင်အားဘောင်အတွင်းမှ သင့်တင့်သော ဖွဲ့စည်းပုံ ပြင်ဆင်ခွင့်ပြုပေးနိုင်ပါရန် အဆိုကို အလေး အနက်ထောက်ခံအပ်ပါကြောင်း တင်ပြအပ်ပါတယ် ခင်ဗျား။ (ဩဘာသံများ)</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ်(၆)မှ ဦးထွန်းမြင့် ဆွေးနွေးနိုင်ပါပြီ။</speech>
<speech><mp id="54">ဦးထွန်းမြင့်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၆))</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသား လွှတ်တော်ကိုယ်စားလှယ်များ ခင် ဗျား။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဦးထွန်းမြင့် ဖြစ်ပါတယ်။ ၄-၁၀-၂၀၁၁ ရက်နေ့က ဦးခင်မောင်ရီ ဧရာ ဝတီတိုင်း ဒေသကြီး မဲဆန္ဒနယ်အမှတ်(၆)က ဆွေးနွေးသွားတဲ့ အဆိုကို ကျွန်တော်က ထောက်ခံဆွေးနွေး သွားမှာဖြစ်ပါတယ်။ ဒီအဆိုကို ထောက်ခံဆွေးနွေးရတဲ့ အကြောင်း ရင်းကလည်းပဲ ကျွန်တော် သည် အထက်တန်းကျောင်းဆရာကြီးဘ ဝနဲ့ (၆)နှစ်၊ မြို့နယ်ပညာရေးမှူးဘဝနဲ့(၄)နှစ်ကျော် တာဝန်ထမ်းဆောင်ခဲ့တဲ့အတွက် ဒီ (၂)ဌာနတွေရဲ့ အနေအထားတွေကို ဆရာကြီး တင်ပြတဲ့အနေ အထားတွေဟာခြုံငုံသုံးသပ်မိတဲ့အတွက်ထောက်ခံဆွေးနွေးသွားမှာဖြစ်ပါတယ်။အ.ထ.ကရုံးဟာ၊ ရုံး Stdf ဖွဲ့စည်းပုံ(၁၀)ဦး ရှိပြီးတော့ မြို့နယ်ပညာရေးမှူးရုံး Staff ဖွဲ့စည်းပုံဟာ (၄)ဦး ထဲရှိနေ ပါတယ်။တစ်မြို့နယ်လုံးရဲ့ အနေအထားကို ဆောင်ရွက်ရတဲ့ မြို့နယ်ပညာရေးမှူးရုံးဟာ ရုံး Stdf (၄)ဦးပဲရှိတယ်ဆိုတဲ့အနေအထားဟာ သိသာထင်ရှား လှတဲ့ အင်အားနည်းမှု ဖြစ်ကြောင်းကို တွေ့ရမှာဖြစ်ပါတယ်။ လုပ်ငန်းအနေအထား တာဝန်အရမြို့နယ်ပညာရေးမှူးရုံး ဟာ လုပ်ငန်း တွေကို အကုန်ဆောင်ရွက်ရတာဖြစ်ပြီးတော့ အ.ထ.က အနေ အထားနဲ့ တစ်ကျောင်းတည်းဆောင်ရွက်တဲ့လုပ်ငန်းထက် ပိုများမှာဆိုတာဟာ သိသာ ထင်ရှားပါတယ်။ ဒီနေရာမှာ အဆိုရှင် က ဝန်ထမ်းတွေကို တီထွင်ဖို့ မဟုတ်ဘဲနဲ့ ပညာရေးဌာန တစ်ခုတည်းမှာ ရှိနေတဲ့ လုပ်ငန်း တာဝန်နည်းပါးတဲ့ အ.ထ.က ရုံးက ဝန်ထမ်းတွေကို ဒီ မြို့နယ် ပညာရေးမှူးရုံးမှာ တွဲဖက်သုံးဖို့ အတွက် ဆွေးနွေးသွားတာဖြစ်ပါတယ်။ အ .ထ.က ရုံးတွေမှာ စာရေးအဆင့်(၂) တစ်ဦး၊ စာရေးအဆင့်(၁) တစ်ဦး၊ ဒါဟာလည်းပဲ ဖွဲ့စည်းပုံရှိနေတာ မလိုအပ်တာကြောင့် ၂၀၀၁- ၂၀၀၂ လောက်ပတ်ဝန်းကျင်လောက်က ၎င်းနေရာတွေက ရု ပ်သိမ်းသွားတဲ့ ရာထူးတွေကို ပြန်လည်ရုပ်သိမ်းခဲ့တာ တချို့ကျောင်းတွေဆိုရင် စာရေးတစ်ယောက်ပဲ ကျန်နေတာ တွေ့ရှိရမှာ ဖြစ်ပါတယ်။ ဒါဟာလည်းပဲ မလိုအပ်လို့ ပြန်လည် ရုပ်သိမ်းခဲ့တယ်ဆိုတာ ခန့်မှန်းလို့ ရရှိပါတယ်။ အဲဒီ တော့ အဆိုရှင်အနေနဲ့ မြို့နယ်ပညာရေးမှူး ရုံးမှာ အငယ်တန်းစာရေး (၂)ဦး ထပ်မံခန့်ထားပေးဖို့ တင်ပြသွားပါတယ်။ ဒီကိစ္စဟာလည်းပဲ ကျွန်တော့်အနေနဲ့ ထပ်မံဖြည့်စွက်ပြီး ဆွေးနွေးလိုတာက အငယ်တန်းစာရေး(၂) ဦးဆိုတဲ့နေရာမှာ ကျောင်းအရေအတွက် အပေါ် မူတည်ပြီးတော့ ထပ်မံဖြည့် စွက်ပေးလျှင် ပိုပြီးအဆင်ပြေပါလိမ့်မယ်။ မြို့နယ်(၁)မြို့နယ်မှာ အခြေခံ ပညာမူလတန်းကျောင်း (၁၀၀)အောက်လောက်ရှိတဲ့မြို့နယ်ဆိုခဲ့ရင် အငယ်တန်း စာရေး (၂) ဦးနှုန်း အခြေခံပညာမူလတန်းကျောင်း (၁၀၀)နှင့်အထက်ရှိသော မြို့နယ်များဆိုလျှင် အငယ်တန်းစာရေး(၄)ဦးနှုန်း ထပ် မံပြီးတော့မှ ဖြည့်စွက်ပေးသွားလို့ရှိရင် ပိုပြီးတော့မှ လုပ်ငန်းသွက်လက်လိမ့်မယ်လို့ ထင်ပါတယ်။ အဆိုရှင် တင်ပြသလိုပဲ စက်ကိုင်စက်လှည့် ရာထူးဟာ အ .ထ.က မှာ မဆီလျော်လှတဲ့ အတွက် မြို့နယ်ပညာရေးမှူးရုံးမှာ ခန့်ထားပေးသင့်တဲ့ အကြောင်း မြို့နယ်ပညာရေးမှူးရုံးဟာ ရုံးတစ်ခုသာဖြစ်သော်လည်းပဲ ရုံးစောင့်ဆိုတဲ့ ရာထူးဟာ ဖွဲ့စည်းပုံမှာ မရှိတာကြောင့် အဲဒီ ရုံးစောင့်ဆိုတဲ့ရာထူးကို တီထွင်ရာထူးအဖြစ် ဖွဲ့ပေးသင့်ကြောင်း ထောက်ခံလိုပါတယ်။ ဒါလည်းပဲ သိပ်ပြီး တော့မှ ထူးထူးထွေထွေ တင်စရာမလိုပါဘူး၊ ဘာလို့လည်းဆိုတော့ အခြေခံ ပညာမူလတန်းကျောင်းမှာ အထွေထွေလုပ်သားဆိုပြီးတော့မှ ကျောင်းတွေကို ၂၀၀၁ ပတ်ဝန်းကျင် လောက်က ဆရာများအခက်အခဲကြောင့် တီထွင်ပြီးတော့မှ အခြေခံပညာမူလတန်းကျောင်း တစ်ကျောင်း တွင် အထွေထွေလုပ်သားတစ်ဦးနှုန်းခန့်ခဲ့တာဟာ အခုချိန်မှာ မလိုအပ်တော့တဲ့အတွက် ၎င်း ရာထူးများကို နေရာလပ်တာနဲ့အမျှ ပြန်လည် ရုပ်သိမ်းနေ တာဖြစ်ပါတယ်။ ဒါကြောင့် အထွေထွေလုပ်သားတွေဟာ ရုပ်သိမ်းထားတဲ့အတွက် အချို့နေရာတွေဟာ အခုအချိန် ထိအောင် တစ်မြို့နယ်၊ တစ်မြို့နယ် ဆိုလျှင် (၃၀)၊ (၄၀)ခန့် တာဝန်ယူရေးအထောက်ကြရပါတယ် အရေအတွက် အောက်တိုင်းပစ်တိုင်းပ နေရာလပ်တွေရှိနေတာဖြစ်တော့ အဲဒီနေရာလပ် တွေကနေပြီးတော့ ယူပြီး ရုံးစောင့်တစ်ဦးကို ခန့်ထားပေးခဲ့မယ်ဆိုလျှင် ပိုပြီးအဆင်ပြေသွားမှာ ဖြစ်ပါတယ်။ နောက် တစ်ချက် တင်ပြလိုတာက ပညာရေးနှစ်(၃၀)စီမံကိန်းကာလမှာ ခရိုင်ပညာ ရေးမှူးများခန့်ထားရန် အစီအစဉ်ရှိပါတယ်။ တကယ်တမ်းတော့ ခရိုင်ပညာရေးမှူး ရုံးတာဝန်ကို မြို့နယ်ပညာရေးမှူးတွေက လက် ရှိမှာ တာဝန်ယူနေရတာဖြစ်တဲ့အတွက်ဖြစ်ပါတယ်။ ဒီလိုခရိုင် ပညာရေးမှူးရုံးတွေ မပေါ်ပေါက်မီ ကာလမှာ လက်ထောက်တိုင်းပညာရေးမှူးရုံးတွေဟာ ခရိုင် ပညာရေးမှူးရုံးတွေရဲ့ တာဝန်တွေ ကို ဖိဖိစီးစီး ဆောင်ရွက်နေကြရပါတယ်။ ဒါဟာလည်းပဲ တိုင်း တစ်တိုင်း၊ ပြည်နယ်တစ်ခုမှာ လက်ထောက်တိုင်းပညာရေးမှူးစစ်ဆေးရေးအရေအတွက်ဟာ တူ ညီစွာရှိနေတဲ့ အနေအထား ဖြစ်တဲ့အခါမှာ မြို့နယ်များသော တိုင်းကြီးတွေဟာ လက်ထောက်တိုင်းပညာရေးမှူး စစ်ဆေးရေး အနေနဲ့ နိုင်နင်းစွာဆောင်ရွက်နိုင်မှုမရှိတာကို တွေ့ရှိရပါတယ်။ လက်ထောက်တိုင်းပညာရေးမှူး စစ်ဆေးရေးတွေကိုလည်းပဲ မြို့နယ်အရေ အတွက်များတဲ့ နေရာတွေမှာ ပိုမိုခန့်ပေးအပ်သွားဖို့ လိုအပ်တဲ့အကြောင်းကိုလည်း တစ်ဆက်တည်း တင်ပြလိုပါတယ်။ ကျွန်တော်အနေနဲ့ ၄-၁၀-၂၀၁၁ ရက်နေ့က ဆွေးနွေးသွားခဲ့သော ဧရာ ဝတီတိုင်းဒေသကြီး မဲဆန္ဒနယ်အမှတ် (၆) ဦးခင်မောင်ရီ ရဲ့ အဆိုကို လေးလေး နက်နက်ထောက်ခံတင်ပြရင်း နိဂုံးချုပ်အပ်ပါတယ်ခင်ဗျား။ (ဩဘာသံများ)</speech>
<speech type="speaker">မြန်မာနိုင်ငံပညာရေးစနစ် ခိုင်မာရေးအတွက် မြို့နယ်ပညာရေးမှူးရဲ့ အခန်းကဏ္ဍဟာ အလွန်အရေးကြီးပါတယ်။ မြို့နယ်ပညာရေးမှူးတွေ ရဲ့ ကြပ်ကြပ်မတ်မတ်ဆောင်ရွက်ခြင်းရှိမှ မြို့နယ်ရဲ့ ပညာရည်မြင့်မားရေးဖြစ်မှာဖြစ်ပါတယ်။ ဒီအဆိုဟာ အထူးလိုအပ် တဲ့ အရေးကြီးအဆိုဖြစ်ပါတယ်။ ဒီအဆိုနဲ့ ပတ်သက်လို့လည်း ပညာရေး ဝန်ကြီးကို ခေါင်းထဲမှာ ထည့်စဉ်းစားစရာတွေ ထည့်ပေးပြီး ပြန်လွှတ်လိုက်ပြီဖြစ်တဲ့အတွက် လွှတ်တော်ရဲ့ အစီအစဉ်နဲ့ပဲ ဆုံးဖြတ်လိုက်ဖို့ပဲ ရှိပါတယ်။ ဒါကြောင့် ဧရာဝတီတိုင်းဒေသကြီး မဲဆန္ဒနယ်အမှတ် (၆)မှ ဦးခင်မောင်ရီ တင်သွင်းတဲ့ နိုင်ငံတော်တစ်ဝန်းရှိ ပညာရေးဝန်ကြီးဌာန၊ အခြေခံပညာဦးစ���းဌာနများ ကွပ်ကဲမှုအောက်ရှိ မြို့နယ်ပညာရေးမှူးရုံးများတွင် လက်ရှိခွင့်ပြု ထား သော ဝန်ထမ်းဖွဲ့စည်းပုံ ခွင့်ပြု အင်အားသည် လုပ်ငန်းလုပ်ကိုင်လည်ပတ်ရန် မဖြစ်နိုင်သော အင်အားဖြစ်နေပါ၍ ဌာန ၌ ရှိပြီး ခွင့်ပြု ဝန်ထမ်းအချိုးအစားနှင့် အင်အား ဘောင်အတွင်းမှပင် သင့်တင့်သော ဖွဲ့စည်းပုံ ဖြင့်ပြင်ဆင်ခွင့်ပြု ပေးနိုင်ပါရန် ပြည်ထောင်စုအစိုးရအား တိုက်တွန်းကြောင်းအဆိုကို အတည်ပြုရန် သဘောတူ/မတူလွှတ်တော်ရဲ့ အဆုံးအဖြတ်ရယူပါ့မယ်။ ဒီလိုဆောင်ရွက်ရာမှာ ဆန္ဒမဲပေးခြင်းကို အမျိုးသားလွှတ်တော်ဆိုင်ရာနည်းဥပဒေ ၁၇၊ နည်းဥပဒေခွဲ (တ) နည်းဥပဒေခွဲငယ် ၃ အရ မတ်တပ်ရပ်၍ ဆန္ဒပြုတဲ့နည်းလမ်းဖြင့် လွှတ်တော်ရဲ့ ဆန္ဒကို ရယူပါမယ်။ ယခု အဆိုကို သဘောတူတဲ့ လွှတ်တော်ကိုယ်စားလှယ်များ မိမိရဲ့ နေရာမှာ မတ်တပ်ရပ်ပြဖို့ ဖြစ်ပါတယ်။အားလုံးထိုင်နိုင်ပါပြီ၊ မတ်တပ်ရပ်ပြတဲ့ လွှတ်တော်ကိုယ်စားလှယ်ဦးရေဟာ (၄၀)ဦးနဲ့ အထက်ရှိတဲ့အတွက် ဦးခင်မောင်ရီ ရဲ့ အဆိုကို အတည်ပြုကြောင်း ကြေညာပါတယ်။(ဩဘာသံများ)</speech>
</motion>
</section>
</discussion>
<postface>
<title>အမျိုးသားလွှတ်တော် ၃၆ ရက်မြောက်နေ့ အစည်းအဝေးရပ်နားကြောင်းနှင့် ၃ရ ရက်မြောက်နေ့အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ယခု အမျိုးသား လွှတ်တော် ဒုတိယပုံမှန် အစည်းအဝေး ၃၆ ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် ဒုတိယပုံမှန်အစည်းအ ဝေး ၃ရ ရက်မြောက်နေ့ကို ၂၀၁၁ ခုနှစ် အောက်တိုဘာလ ၂၀ ရက်၊ ကြာသာပတေးနေ့ နံနက် ၁၀းဝဝ နာရီအချိန်မှာ ဆက်လက်ကျင်းပမှာ ဖြစ်ပါတယ်။ လွှတ်တော်ကိုယ်စားလှယ်များ စွမ်းရည်မြင့်မားရေးအတွက် ရသုံးခန့်မှန်းခြေ ငွေစာရင်းဆိုင်ရာ ဆွေးနွေးပွဲကို နေ့လည် ၁၃၃၀ နာရီမှာ စတင်ကျင်းပမှာဖြစ်ကြောင်း အသိပေးပါတယ်</speech>
<speech type="mc">အမျိုးသားလွှတ်တော်ဥက္ကဋ္ဌကြီးပြန်လည်ထွက်ခွါပြီခင်ဗျား။</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် ဒုတိယပုံမှန်အစည်းအဝေး ၃၆ ရက်မြောက်နေ့ အစည်းအဝေးကို ၁၁၂၈ နာရီအချိန်တွင် ရပ်နားပါသည်။</p>
</postface>
</transcript>
</doc>
