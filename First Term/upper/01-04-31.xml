<doc>
<docinfo>
<docno>01-04-31.xml</docno>
<pdf>01-04-31.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၂) ရက်မြောက်နေ့မှတ်တမ်း</title>
<date>၁၃၇၄ ခုနှစ်၊ ဝါခေါင်လဆန်း ၅ ရက် (၂၀၁၂ ခုနှစ်၊ သြဂုတ်လ ၂၂ ရက်) (ဗုဒ္ဓဟူးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၃၂) ရက်မြောက်နေ့ အစီအစဉ် ကို နံနက် ၁၀းဝဝ နာရီအချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော် ၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ ယခုအချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန်အစည်းအဝေးရဲ့ (၃၂) ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည်စင်မြင့်ပေါ်သို့ ကြွရောက်နေရာယူပါသည်</speech>
<speech type="mc">အားလုံး ထိုင်နိုင်ကြပါပြီ ခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ်အမျိုးသားလွှတ်တော်စတုတ္ထပုံမှန်အစည်းအဝေး (၃၂)ရက်မြောက်နေ့မှာ အမျိုးသား လွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း(၂၂၃)ဦးရှိပြီး၊ ဒီကနေ့ အစည်းအဝေးကို (၂၁၆) ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကို ယ်စားလှယ်ဦးရေ စုစုပေါင်း၏ (၉၆.၈၆) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက် ကြောင်း နဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေးရဲ့ (၃၂)ရက်မြောက်နေ့အစီအစဉ်ကို လွှတ်တော် ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလို တဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက်အခြားလွှတ်တော် ကိုယ်စားလှယ် တစ် ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ် များ ရှိရင် ယခု ခွင် ပန်ကြားဖို့ ဖြစ်ပါတယ်</speech>
<speech type="speaker">ဦးတင်ရှန်၊ တနင်္သာရီ (၆) တင်ပြဖို့ ဖြစ်ပါတယ်။</speech>
<speech><mp id="66">ဦးတင်ရှန်၊ တနင်္သာရီတိုင်းဒေသကြီး မဲဆန္ဒနယ်အမှတ် (၆)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌကြီး ခင်ဗျား။ တနင်္သာရီတိုင်းဒေသကြီး မဲဆန္ဒနယ်အမှတ် (၇)မှ ဦးမိုးမြင့် ဟာ မိမိကိုယ်တိုင်ဆောင်ရွက်မယ့်ကိစ္စရှိတဲ့အတွက် ၂၂-၈-၂၀၁၂ (၁)ရက်ကို ခွင့်အဖြစ် သတ်မှတ်ပေးပါရန် သူရဲ့ ကိုယ်စား ကျွန်တော် ဦးတင်ရှန်၊ တနင်္သာရီတိုင်းဒေသကြီး မဲဆန္ဒနယ် အမှတ်(၆)မှ ခွင့်ပန်ကြားအပ်ပါတယ် ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင်ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောတူတဲ့အတွက် ခွင် ပန်ကြားချက်ကို လွှတ် တော်က ခွင့်ပြုကြောင်းကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၂)ရက်မြောက် နေ့ကို တက်ရောက်ခွင့်ရှိတဲ့ အမျိုးသား လွှတ်တော် ကိုယ်စားလှယ်ဦးရေမှာ (၂၂၃) ဦး၊ ယခင်က ခွင့်ပန်ကြားသဖြင့် ခွင့် ပြုထားသူ (၆)ဦး၊ ယနေ့ ခွင့်ပ န်ကြားသဖြင့် ခွင့်ပြု ထားသူ (၁) ဦး ဖြစ်၍ လွှတ်တော်က ခွင့်ပန်ကြား၍ ခွင့်ပြုထားသူ စုစုပေါင်း(၇)ဦးဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေ ခွဲငယ်(၂)အရ ယခုလွှတ်တော်ကိုယ်စားလှယ်များ အစည်းအ ဝေး တက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<title>ဥက္ကဋ္ဌ၊ အစီအစဉ်(၅) ဖြစ်ပါတယ်။ အမျိုးသားလွှတ်တော် ကိုယ်စားလှယ် များ ခင်ဗျား။ လွှတ်တော်သို့ အမျိုးသားလွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနှင့် ဖြေကြားခြင်းအစီအစဉ်ကို ဆောင်ရွက်မှာ ဖြစ်ပါတယ်။ သက်ကြီးဆရာဝန်များ၏ Passport ရရှိရေးအတွက် လုပ်ဆောင်ချက်များ အဆင့်ဆင့်ကို ဖြေလျှော့ပေးရန် အစီအစဉ် ရှိ /မရှိနှင့် စပ်လျဉ်းသည့်မေးခွန်း</title>
<speech type="speaker">ယခု ပဲခူးတိုင်းဒေသကြီး မဲဆန္ဒနယ်အမှတ် (၈)မှ ဒေါက်တာ ခင်မောင်လေး က သက်ကြီးဆရာဝန်များ၏ Passport ရရှိရေးအတွက် လုပ်ဆောင်ချက် များ အဆင့်ဆင့် ကို ဖြေလျှော့ ပေးရန် အစီအစဉ် ရှိ /မရှိနှင့် စပ်လျဉ်းတဲ့မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="80">ဒေါက်တာခင်မောင်လေး ပဲခူးတိုင်းဒေသကြီး မဲဆန္ဒနယ်အမှတ်(၈)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီး၊ ပြည်ထောင်စု အဆင့် ဝန်ကြီး များ၊ အမျိုးသားလွှတ်တော် ကိုယ်စားလှယ် များအားလုံး ကာယသုခ၊ စိတ္တသုခ၊ လူမှုရေးသုခ အပေါင်းနဲ့ ပြည့်ဝပါကြစေလို့ ဆန္ဒပြုရင်း နှုတ်ခွန်းဆက်သ အပ်ပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ် (၈)မှ ဒေါက်တာခင်မောင်လေး ဖြစ်ပါတယ်။ ကျွန်တော် မေးမြန်းသွားမယ့် မေးခွန်းလေးကတော့ အစိုးရဝန်ထမ်းမဟုတ်တဲ့ သက်ကြီး ၊ ဆရာဝန်များ၊ သက်ကြီးဆရာဝန်များဆိုသည်မှာ အသက် (၅၀)ကျော်၊ သက်ကြီးဆရာဝန် များ၊ နိုင်ငံရပ်ခြားကို ခရီးသွား လိုတဲ့အခါမှာ Passport လုပ်တဲ့နေရာ မှာ လုပ်ဆော င်ရတဲ့ လုပ်ငန်းများကို ဖြေလျှော့ မှု ရှိ /မရှိနဲ့ ပတ်သက်ပြီးတော့ ဒီမေးခွန်းလေးကို ကျွန်တော် မေးမြန်းသွားမှာ ဖြစ်ပါတယ်။ ဒီမေးခွန်းလေး ဖြစ်ပေါ်ရတဲ့ အကြောင်းအရင်းကလည်းပဲ ဧပြီလအတွင်းမှာ နိုင်ငံရပ်ခြားကို ခရီးသွားလာခဲ့တဲ့ ပြင်ပသက် ကြီးဆရာဝန်များရဲ့ သူတို့ရဲ့ Passport ရရှိရေးနဲ့ ပတ်သက်တဲ့ လုပ်ငန်းဆောင်တာမှာ သူတို့ရဲ့ တင်ပြချက်လေးကို အခြေခံပြီးတော့ ဒီမေးခွန်းလေးကို မေးရခြင်း ဖြစ်ပါတယ်။ ပြည်ပကို ခရီးသွားတယ်ဆိုတဲ့ နေရာမှာ ဘာသာရေး အရသော်လည်းကောင်း၊ လူမှုရေး အရသော်လည်းကောင်း၊ အခြားဆွေမျိုး သားချင်းများနဲ့ ပတ်သက်တဲ့ လုပ်ငန်းဆောင်တာများ အရသော်လည်း ကောင်း၊ သက်ကြီးဆရာဝန်များဟာ ပြည်ပခရီးကို 23:coposodes posi Passport woodepos miscossos Education Clearance လို့ခေါ်တဲ့ EC ကို ရယူရပါတယ်။ ဒီ EC ကို ရယူတဲ့နေရာမှာလည်းပဲ နေပြည်တော်နဲ့ အ လှမ်း နည်းနည်းကွာတဲ့ နေရာမှာနေတဲ့ သက်ကြီးဆရာဝန်များအနေနဲ့ နေပြည်တော် ကျန်းမာရေး ဦးစီးဌာနမှာ လာပြီးတော့ ဦးစီးဌာနက တာဝန်ပေးထားတဲ့ ညွှန်ကြားရေးမှူးတစ်ယောက်ရဲ့ ရှေ့မှာ ပြန်တမ်းဝင်အရာရှိ နှစ်ဦးနဲ့အတူ တစ်ပြိုင်နက်တည်း လက်မှတ်ရေးထိုး ရပါတယ်။ ဒီအခါမှာ ပြန်တမ်းဝင်အရာရှိ နှစ်ဦး ရရှိရေးဆိုတဲ့နေရာ မှာလည်းပဲ အကြောင်းအမျိုးမျိုးနဲ့ နည်းနည်းလေး အလုပ် ကလည်းပဲ လွယ်ကူတဲ့ အလုပ် တစ်ခု မဟုတ်ပါဘူး။ နောက်တစ်ခါပြန်ပြီးတော့ ဒီ EC ကိုပြန်ပြီးတော့ စောင့်ရတဲ့ အခါ မှာလည်းပဲ (၃)ပတ်လောက်ကြာမှာ ဒီEC ကိုရတယ်လို့ သူဆိုပါတယ်။ နောက်တစ်ခါ နိုင်ငံခြားကို ထွက်ခွာခွင့်ရသွားတဲ့အခါ၊ ပြန်လာတဲ့အခါမှာလည်းပဲ ဒီ Passport များကို လေယာဉ်ပျံကွင်းမှာပဲ ပြန်လည်ပြီးတော့ အပ်နှံခဲ့ရပါတယ်။ အပ်နှံခဲ့ပြီးတော့ အပ်နှံထားခဲ့တယ်ဆိုတဲ့ သက်သေခံ ကျွန်တော်တို့ Certificate ကို လည်းပဲ သက်ဆိုင်ရာဌာနကနေပြီးတော့ (၁)ပတ်လောက် အကြာမှာ သွားရောက်ပြီး ထုတ်ယူရရှိရ ပါတယ်။ အဲဒီတော့ နောင်တစ်ချိန် သွားရောက်မယ်ဆိုလို့ရှိရင်လည်းပဲ ဒီ Passport ကို တစ်ခါ ပြန်ပြီးတော့ လျှော က်ပြီးတော့ ရရှိမှသာလျှင် နောက်တစ်ခါ ပြန်ထွက်ဖို့ အနေအထားမျိုးဖြစ်ပါတယ်။ ဒါကြောင့်မို့လို့ ဒီ ကျွန်တော်တို့ နေပြည်တော်နဲ့ အလှမ်းကွာဝေးတဲ့နေရာမှာရှိတဲ့ ဒီအစိုးရဝန်ထမ်းမဟုတ်တဲ့ သက်ကြီးဆရာဝန်များဟာ ဒီ Passport လုပ်ဆောင်တဲ့နေရာမျိုးမှာ ဒီထက်ပိုပြီးတော့ လွယ်ကူတဲ့ နည်းလမ်းများနဲ့ နိုင်ငံခြားမှာဆိုလို့ရှိရင်လည်းပဲ Online Service တွေ၊ ဘာတွေနဲ့ စသည် ဖြင့် ဒီလိုရှိနေတဲ့ အချိန်အခါမျိုးမှာ သူတို့လည်းပဲ ဒီလို ပြဿနာလေးတွေကို ဖြေလျှော့ ပေးဖို့အတွက် သူတို့ တောင်းဆိုမှုလေးတွေ ရှိပါတယ်။ ဒါကြောင့် မို့လို့ ကျွန်တော် ဒီမေးခွန်းလေးကို မေးရခြင်းပဲ ဖြစ်ပါတယ်။ ကျေးဇူး တင်ပါတယ် ခင်ဗျား။</speech>
<speech type="speaker">မေးခွန်းနဲ့ပတ်သက်ပြီး ပြည်ထဲရေးဝန်ကြီး ဌာန ဒုတိယဝန်ကြီးက ဖြေကြားပေးဖို့ ဖြစ်ပါတယ် ိုလ်မှူးချုပ် ကျော်ဇံမြှဒုတိယဝန်ကြီး၊ ပြည်ထဲရေးဝန်ကြီးဌာန ။ လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် တကွ အမျိုးသားလွှတ်တော်ကိုယ်စားလှယ် များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ ပြည် စုံပါစေလို့ ဦးစွာ ဆုတောင်းမေတ္တာ ပို့သအပ်ါတယ်။ ပဲခူးတိုင်းဒေသကြီး အမှတ် (၈) မဲဆန္ဒနယ် အမျိုးသားလွှတ်တော် ကိုယ်စားလှယ် ဒေါက်တာခင်မောင်လေး ရဲ့ သက်ကြီးဆရာဝန်များရဲ့ Passport ရရှိရေးအတွက် လုပ်ဆောင်ချက်များ အဆင် ဆင့်ကို ဖြေလျှော့ ပေးနိုင်ရန် အစီအစဉ် ရှိ /မရှိ ကြယ်ပွင့်ပြမေးခွန်းနဲ့ စပ်လျဉ်း၍ ကျွန်တော် ပြည်ထဲရေးဝန်ကြီးဌာန၊ ဒုတိယဝန်ကြီး ဗိုလ်မှူးချုပ် ကျော်ဇံမြင့် မှ ဖြေကြားသွားမှာ ဖြစ်ပါတယ်။ အဲဒီတော့ ကျန်းမာရေး ဝန်ကြီးဌာနအနေနဲ့ အစိုးရဝန်ထမ်းမဟုတ်တဲ့ ဆရာ ဝန် များကို မည်သည့်အကြောင်းကိစ္စနဲ့ဖြစ်စေ၊ နိုင်ငံခြားကို ထွက်ခွာဖို့ မြန်မာနိုင်ငံကူး လက်မှတ် လျှောက်ထားရာမှာ လိုအပ် တဲ့ ပညာရေးကင်းရှင်းချက်ကို လျှောက်ထားလာပါက ဆေးသိပ္ပံပညာဦးစီးဌာနအနေနဲ့ ဦးစွာ စိစစ်ဆောင်ရွက်ပြီးမှ ကျန်းမာရေးဝန်ကြီးဌာန၊ ပြည်ထောင်စုဝန်ကြီးထံ သို့ ထောက်ခံတင်ပြပြီး ပညာရေးကင်းရှင်းချက်များ ထုတ်ပေးဆောင်ရွက်လျက် ရှိပါတယ်။ ဒီလို ပညာရေးကင်းရှင်းချက်အတွက် ထောက်ခံတင်ပြရာမှာ ယာယီထောက်ခံချက် အဖြစ် ပြန်တမ်းဝင်အရာရှိ နှစ်ဦး က ထောက်ခံတဲ့ ခံဝန်ချုပ်နဲ့ အမြဲတမ်းထောက်ခံချက်အဖြစ် နိုင်ငံတော်က သတ်မှတ်ထားတဲ့ လျော်ကြေးငွေ ကျပ် (၁၀) သိန်း ပေးလျော်ပြီးလို့ရှိရင် ပညာရေးကင်းရှင်းချက်များ ထုတ်ပေးလျက် ရှိပါတယ်။ ယာယီထောက်ခံချက် ခံဝန်ချုပ်နဲ့ ပညာ ရေးကင်းရှင်းချက် ထုတ်ပေးခြင်းက အစိုးရ ဝန်ထမ်းများအဖြစ် တာဝန်ထမ်းဆောင်ဖူးခြင်း မရှိတဲ့ ပြင်ပဆရာဝန်များအနေနဲ့ နိုင်ငံခြားကို ခေတ္တသွားရောက်သည့်ကိစ္စများမှာ အဲဒီ အကြိမ်အတွက်သာ ထုတ်ပေးခြင်းသာ ဖြစ်ပြီး၊ ကာလကြာရှည် သွားရောက်မည့်သူများအနေနဲ့ နိုင်ငံတော်မှ သတ်မှတ်ထားတဲ့ လျော်ကြေးငွေကို ပေးလျော်ပြီးမှသာ ပညာရေးကင်းရှင်းချက်များကို ထုတ်ပေးကြောင်း သိရှိရပါတယ်။ နိုင်ငံတော်မှကျခံခဲ့တဲ့ ပညာ သင်စရိတ်ကို ပေးလျော်ပြီးတဲ့ ပညာရေးကင်းရှင်းချက် နဲ့ မြန်မာနိုင်ငံကူးလက်မှတ် လျှောက်ထားတဲ့ နိုင်ငံ့ဝန်ထမ်းအဖြစ် အမှုထမ်းဆောင်ခြင်း မပြုခဲ့တဲ့ ဆရာဝန်များရဲ့ မြန်မာနိုင်ငံကူးလက်မှတ်များကို ပြည်ပမှ ပြန်လည်ရောက်ရှိလို့ ရှိရင် လေဆိပ်မှာ သိမ်းဆည်းခြင်း မပြုပါဘူး ။ ဒါပေမဲ့လည်း ပညာသင်စရိတ် လျော် ကြေး ပေးဆောင်ခြင်းမပြုဘဲ ပညာရေးခံဝန်ချက်နဲ့ ပြည်ပကို သွားရောက်ခဲ့တဲ့ ဆရာဝန်များ၊ ပြည်ပမှ ပြန်လည်ရောက်ရှိခဲ့လို့ရှိရင် သူ တို့ရဲ့ မြန်မာနိုင်ငံကူးလက်မှတ်များကို လေဆိပ်မှာ တစ်ကြိမ် တစ်ခါသုံး တံဆိပ်တုံးကို ရိုက်နှိပ်ပြီး ပြန်လည်သိမ်းဆည်း ထားပါတယ်။ အဲဒီ နိုင်ငံကူး လက်မှတ်များကို လေဆိပ် လူဝင်မှုကြီးကြပ်ရေးနှင့် အမျိုးသား မှတ်ပုံတင်ရေးဦးစီးဌာနက သိမ်းဆည်းပြီး မြန်မာနိုင်ငံကူးလက်မှတ် ထုတ်ပေးရေး ရုံးကို ပြန်လည်ပေးပို့ ခဲ့ပါတယ်။ ဒီလို ပေးပို့လာတဲ့ နိုင်ငံကူးလက်မှတ်များ ကို စနစ်တကျ သိမ်း ဆည်းထားပြီး၊ နောင်တစ်ခါ ပြည်ပကို သွားရောက်လိုတဲ့ ဆရာဝန်များအနေနဲ့ ပြည်ပခွင် - ကျန်းမာရေးဝန်ကြီးဌာနရဲ့ ပညာရေး ကင်းရှင်းချက်တို့အနက် ပြန်လည် လျှောက်ထားလို့ရှိရင် လုပ်ထုံးလုပ်နည်းများနဲ့အညီ အချိန်မီ ဆောင်ရွက်ပေးလျက် ရှိပါတယ်။ မြန်မာနိုင်ငံကူးလက်မှတ် လျှောက်ထားရာမှာ ပညာရေးကင်းရှင်းချက် တင်ပြရ ခြင်းနဲ့ ပတ်သက်လို့ ၁၉၆၄ ခုနှစ်၊ ဒီဇင်ဘာလ ၂၂ ရက်နေ့မှာ ကျင်းပပြုလုပ်တဲ့ အစိုးရ အဖွဲ့ရဲ့ (၈၆)ကြိမ်မြောက် အစည်းအဝေးကို တင်ပြခဲ့တဲ့ မြန်မာနိုင်ငံကူးလက်မှတ် လျှောက် ထား ခြင်း နဲ့ ပတ်သက်တဲ့ မူများမှာ ဆရာဝန်အဖြစ်က ကျန်းမာရေးဝန်ကြီးဌာနရဲ့ သဘောထား မှတ်ချက် ပါရှိရမည်။ တက္က သိုလ်တစ်ခုခု၌ ပညာသင်ကြားခဲ့သူ ဖစ်ပါက ပညာရေးဝန်ကြီး ဌာနရဲ့ သဘောထားမှတ်ချက် ပါရှိရမည်ဟု ဆိုပြီး ဖော်ပြပါရှိကြောင်း တွေ့ရှိရပါတယ်။</speech>
<title>အထက်ပါမူအရ နိုင်ငံ့တာဝန်ထမ်းဆောင်နေတဲ့ ဆရာဝန်များကို ပြည်ပခွင် နဲ့ ကျန်း မာရေးဝန်ကြီးဌာနမှာ ချုပ်ဆိုခဲ့တဲ့ ခံဝန်ချုပ်များတင်ပြ၍ လည်းကောင်း၊ နိုင်ငံ့တာဝန် ထမ်းဆောင်ခြင်းမရှိတဲ့ ပြင်ပဆရာဝန်များ အနေနဲ့ နိုင်ငံတော်မှကျခံခဲ့တဲ့ ပညာသင်စရိတ် များကို ပေးလျော်ပြီးကြောင်း ကျန်းမာရေးဝန်ကြီးဌာနရဲ့ ပညာရေးကင်းရှင်းချက် တင်ပြ၍ လည်းကောင်း၊ နိုင်ငံတော်မှ ကုန်ကျခဲ့တဲ့ ပညာသင်စရိတ်များ ကို ပေးဆောင်ခြင်းမပြုတဲ့ ဆရာဝန်များ အနေနဲ့ ကျန်းမာရေးဝန်ကြီးဌာနမှာ ချုပ်ဆိုထားတဲ့ ပညာရေးခံဝန်ချုပ် တင်ပြ၍လည်းကောင်း မြန်မာနိုင်ငံကူးလက်မှတ် လျှောက်ထားခြင်းကို လက်ရှိ လုပ်ထုံး လုပ်နည်းများ အဖြစ် ကျင့်သုံးဆောင်ရွက်လျက်ရှိ ကြောင်း သိရှိရပါတယ်။ သို့ဖြစ်ပါ၍ အစိုးရဝန်ထမ်းမဟုတ်သော ဆရာဝန်များအား ပညာရေး ကင်းရှင်းချက် တောင်းခံခြင်း၊ ပညာသင်စရိတ် လျော်ကြေးပေးဆောင်ခြင်းမပြုဘဲ ပညာရေး ခံဝန်ချက်နဲ့ ပြည်ပမှ ပြန်လည်ရောက်ရှိပါက နိုင်ငံကူးလက်မှတ်များကို စနစ်တကျ သိမ်းဆည်း ထားပြီး နောက်တစ်ဖန် ပြန်လည်လျှောက်ထားစေခြင်းကိစ္စများအား လက်ရှိ နိုင်ငံကူးလက်မှတ်လျှောက် ထားခြင်းဆိုင်ရာ မူဝါဒ လုပ်ထုံးလုပ်နည်းများနဲ့အညီ ဆောင်ရွက် ပေးနေခြင်း ဖြစ်ပါသဖြင့် လတ်တလော ဖြေလျှော့ ပေးရန် အစီအစဉ် မရှိသေးပါကြောင်း ရှင်းလင်းဖြေကြားအပ်ပါတယ်။ အားလုံး ကျေးဇူးတင်ပါတယ်။ နိုင်ငံတော်မှ စေတနာဖြင်. အကုန်အကျခံကာ စားနပ်ရိက္ခာ ဆန်အိတ်များအား မြစ်ကြီးနားမြို့မှ ပူတာအိုမြို့သို့ လေယာဉ်ချာတာ (YX)ဖြင့် သယ်ဆောင်ပေးရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး လွှတ်တော်ကိုယ်စားလှယ် နှစ်ဦးက မေး မြန်းတဲ့ မေးခွန်းများဟာ ပို့ဆောင်ရေးဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမယ့် မေခွန်းများ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာမေးခွန်းများကို တစ်ဆက်တည်းမေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်။ ပထမဦးစွာ ကချင်ပြည်နယ် မဲဆန္ဒနယ်အမှတ် (၁၂)မှ ဦးဂျေယောဂူ က နိုင်ငံတော်မှ စေတနာဖြင့် အကုန်အကျခံကာ စားနပ်ရိက္ခာ ဆန်အိတ်များအား မြစ်ကြီးနားမြို့မှ ပူတာအိုမြို့သို့ လေယာဉ်ချာတာ (YX) ဖြင့် သယ်ဆောင်ပေး ရန် အစီအစဉ် ရှိ /မရှိနဲ့ စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="12">ဦးဂျေယောဝူ၊ ကချင်ပြည်နယ် မဲဆန္ဒနယ်အမှတ် (၁၂)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီး နှင့်တကွ ကြွရောက်လာကြသော ပြည်ထောင်စု ဝန်ကြီး များ၊ လွှတ်တော် ကိုယ်စားလှယ်တော်ကြီးများနဲ့ အထူးဧည့်သည်တော်များအားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော့်အနေနဲ့ အခုမေးခွန်း မေးတဲ့အချိန်မှာဆိုရင် ပို့ဆောင်ဆက်သွယ်ရေးဝန်ကြီးကနေပြီးမှ လေယာဉ်ချာတာများ လည်း လေးငါးခါ၊ ခြောက်ခါလောက် ကျွန်တော်တို့ ဟိုမှာ ပူတာအိုကို ပို့ပေးပြီ ဖြစ်လို့ ဒီမေးခွန်းအနေနဲ့ ကျွန်တော့်အနေနဲ့ အနည်းငယ်သာ ဖြည့်စွက်ပြီးမှ ကျွန်တော့်အနေနဲ့ တင်ပြခွင့်ပြုပါ။ အထူးသဖြင့် ကျွန်တော့်အနေနဲ့ ဒီမေးခွန်းကို အရေးတကြီး ဆောင်ရွက် ပေးပြီးမှ ကျွန်တော်တို့ ဒီအမြန်ဆုံး ဖြစ် ပေါ်လာအောင် ကျွန်တော်တို့ကို ကူညီဆောင်ရွက် ပေးတဲ့ အမျိုးသားလွှတ်တော် ဥက္ကဋ္ဌကြီးကို အထူးပဲ ကျေးဇူးဥပကာရ တင် ရှိပါတယ် ခင်ဗျား ။ ပြီးတော့ ဒီလိုအချိန်နဲ့ တစ်ပြေးညီ ကျွန်တော်တို့ ပြည်သူလူထု များကို စေတနာဖြင့် ကူညီဆောင်ရွက်ပေးတဲ့ ပို့ဆောင်ရေးဝန်ကြီးဌာန ကိုလည်း အထူးပဲ ကျေးဇူးတင်ပါတယ်။ ပြီးတော့ ကျွန်တော်တို့ အဲဒီအချိန် မှာဆိုရင် တကယ်ပဲ ကျွန်တော်တို့က ဆန်တစ်ဘူး မှာ (၁၀၀၀)၊ တစ်ပြည်မှာ (၄၀၀၀)၊ ဒါ ပူတာအိုမြို့ အတွင်း ဖြစ်နေတာ ဖြစ်ပါတယ်။ ခရမ်းချဉ်သီး (၂)လုံး (၅၀၀)၊ ကြက်ဥ (၁)လုံး (၅၀၀) အဲဒီလို၊ နောက်ပြီးတော့ ကျွန်တော်တို့ တိုင်းရင်းသားများ၊ ပြည်သူလူထုများဆိုရင် ငှက်ပျောအူနဲ့ ဆန်အနည်းငယ် ဆန်ပြုတ်ပမာ ကျွန်တော်တို့က ပြီးတော့ ပြောင်း တို့၊ မျောက်ဥတို့၊ ပိန်းဥတို့၊ လူးဆပ်တို့ နဲ့ပဲ ကျွန်တော်တို့ စခန်းချနေရတဲ့အချိန် ဖြစ်ပါတယ်။ ဒါပေမယ်လို့ အခုက ဟိုမှာ အရန် ဆန် တွေပါ ကျွန်တော်တို့ သယ်ယူပို့ဆောင်ပေး နိုင်ခဲ့ပြီဖြစ်လို့ အလွန်ပဲ ကျေးဇူးတင် ပါတယ်။ ကျွန်တော် ဆက်လက် အနည်းငယ် တင်ပြခွင့်ပြုပါ။ အခု ကောက်စာ က နိုဝင်ဘာလမှ ကျွန်တော် တို့က ပေါ်မှာ ဖြစ်ပါတယ်၊ နို ဝင်ဘာလဆန်း လောက်မှ၊ ဒါကြောင့် အခု စက်တင်ဘာနဲ့ အောက်တိုဘာ (၂)လ ခရီးသွားရဦးမှာဖြစ်လို့ ကျွန်တော်တို့ အဲဒီနှစ်လများမှာလည်း ဆက်လက်လိုအပ်သလို ပို့ဆောင်ရေးဝန်ကြီးဌာနမှ ကူညီပေးပါဦး လို့ ကျွန်တော်တို့ အမျိုးသားလွှတ်တော်ဥက္ကဋ္ဌကြီးမှတစ်ဆင် . ကျွန်တော်တင်ပြချင်ပါတယ်။ တစ်ဆက်တည်းမှာပဲ ကျွန်တော်တို့ ဒီလေယာဉ်ခရီးစဉ်ကိုလည်း အထူး ကျေးဇူးတင် ပါတယ်။ အခု ဒီအတောအတွင်းမှာဆိုရင် တစ်ပတ်မှာ (၂)ရက် ရှိပါတယ်။ အဲဒါလည်း အခုအချိန် မိုးတွင်းမှာ လုံလောက်ပါတယ်။ သို့သော်လည်း အောက်တိုဘာ ကျွန်တော် ဆောင်း ဦးပေါက်ပြီ ဆိုတာနဲ့ ဇွန်၊ ဇူ လိုင် အထိပေါ့။ အဲဒီအချိန်မှာကျတော့ ခရီးသည်တွေ အများကြီး ကြပ်လာပါတယ်။ ဒါကြောင့် ကျွန်တော့်အနေနဲ့တော့ အမြဲ တမ်းကမ္ဘောဇနဲ့ အေးရှားဝင်း တွေကိုလည်း စာရေး ဖြစ်ပါတယ်။ ပို့ဆောင်ရေးဝန်ကြီး ဌာန မှလည်း အဲဒါ ဆောင်း ဦးပေါက်လာပြီဆိုရင် တစ်ရက်၊ တစ်ကြိမ်လောက် ရှိလာအောင် ကျွန်တော်တို့ကို ကူညီဆောင်ရွက်ပေးပါလို့ တင်ပြရင်း နိဂုံးချုပ်အပ်ပါတယ် ခင်ဗျား။ကျေးဇူးတင်ပါတယ်။</speech>
<title>ပို့ဆောင်ရေးဝန်ကြီးဌာန သို့မဟုတ် ကုမ္ပဏီ၊ အဖွဲ့အစည်းတစ်ခုခုက ရန်ကုန်မြို့မှ မြိတ်မြို့သို့ အသွား၊ အပြန် အမြန်လူစီးရေယာဉ်ပြေးဆွဲပေးရန်အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ် (၆)မှ ဦးတင်ရှန် က ပို့ဆောင်ရေးဝန်ကြီးဌာန သို့မဟုတ် ကုမ္ပဏီ၊ အဖွဲ့အစည်းတစ်ခုခုက ရန်ကုန်မြို့မှ မြိတ်မြို့ သို့ အသွား၊ အပြန် အမြန်လူစီးရေယာဉ်ပြေးဆွဲပေးရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="66">ဦးတင်ရှန်၊ တနင်္သာရီ တိုင်းဒေသကြီး မဲဆန္ဒနယ်အမှတ် (၆)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် တကွ ပြည်ထောင်စုဝန်ကြီးများ၊ ဖိတ်ကြားထားတဲ့ ဧည့်သည်တော် များ၊ အမျိုးသားလွှတ်တော် ကိုယ်စားလှယ် များ ခင်ဗျား။ အားလုံး ကိုယ်စိတ်နှစ်ဖြာ ကျန်းမာ၊ ချမ်းသာ ကြပါစေလို့ နှုတ်ခွန်းဆက်သအပ်ပါတယ် ခင်ဗျား။ ကျွန်တော် မေးမယ့် မေးခွန်း ကတော့ ပို့ဆောင်ရေးဝန်ကြီး ဌာန သို့မဟုတ် ကုမ္ပဏီ၊ အဖွဲ့အစည်းတစ်ခုခုက ရန်ကုန်မြို့မှ မြိတ်မြို့သို့ အသွား၊ အပ��� န် အမြန်လူစီးရေယာဉ် ပြေးဆွဲပေး ရန် အစီအစဉ် ရှိ /မရှိ ကို မေးမြန်းသွားမှာ ဖြစ်ပါတယ် ခင်ဗျား။ လေးစားအပ်သော ဥက္ကဋ္ဌကြီး ခင်ဗျား။ တနင်္သာင်္သာရီတိုင်းဒေသကြီး၊ မြိတ်မြို့မှာ ရှိတဲ့ ပြည်သူတွေဟာ ခရီးသွား လာရေးနဲ့ ကုန်စည် ကူးသန်းရောင်းဝယ် ရေးတို့အတွက် လေယာဉ်၊ ကား၊ သင်္ဘော အမြန်ယာဉ်များဖြင့် သွားလာလုပ်ကိုင်လျက် ရှိပါတယ်။ မြိတ်မြို့မှ ရန်ကုန်မြို့ သို့ လေယာဉ်နှင့် ကားများ နေ့စဉ် သွားနေလျက် ရှိပါတယ်။ ထားဝယ်မြို့၊ မြိတ်မြို့၊ ကော့သောင်းမြို့သို့ လည်း ပုဂ္ဂလိကကုမ္ပဏီ (၃)ခုက အမြန်ယာဉ်များဖြင့် . ရာသီဥတုဖွံ့ဖြိုးချိန်များမှာ အသွား၊ အပြန် ပြေး ဆွဲလျက်ရှိပါတယ်။ ကြယ်ငါးပွင့် သင်္ဘောများ ဖြင့်လည်း ရန်ကုန်မြို့မှ မြိတ်မြို့သို့ ခရီးသည်နှင့် ကုန်စည်ပစ္စည်းများကို တစ်လလျှင် တစ်ခေါက်မှ နှစ်ခေါက်အထိ ပြေးဆွဲလျက်ရှိပါတယ်။ လေယာဉ်ခရီးစဉ်များမှာ မြန်မာ့ လေကြောင်း လိုင်းနှင့် ပုဂ္ဂလိက လေကြောင်းလိုင်း (၄)ခုခန့် ပြေးဆွဲနေသော်လည်းပဲ လေယာဉ်ခ နှုန်းထားဟာ မြန်မာ့လေကြောင်းလိုင်းမှ (၆၅၀၀၀) ဖြစ်ပြီးတော့၊ ပုဂ္ဂလိကမှ (၈၇၀၀၀) ခန့် ဖြစ်တဲ့အတွက် အခြေ ခံပြည်သူတွေအတွက် အခက်အခဲ တစ်ခု အနေဖြင့် ဖြစ်နေရပါတယ်။ ဒါကြောင့် မြိတ်မြို့ ကနေပြီးတော့ ရန်ကုန်မြို့ သို့ ကျွန်တော်တို့ အမြန်ရေယာဉ်နဲ့ ပြေးဆွဲမယ်ဆိုရင် ကျွန်တော်တို့ နံနက် (၅) နာရီကထွက်ရင် ရန်ကုန်မြို့ ကို ညနေ (၆)နာရီ လောက်မှာ ရောက်နိုင်တယ်။ နေ့ချင်းရောက်တဲ့ ခရီး စဉ့်တစ်မျိုး ဖြစ်ပါတယ်။ ခရီးစရိတ် ကျသင့်ငွေကလည်း လေယာဉ်နှုန်းထားရဲ့ တ စ်ဝက်လောက်ပဲ ကျမယ်လို့ သိထားရပါတယ် ခင်ဗျာ။ သို့ဖြစ်ပါ၍ ပို့ဆောင်ရေးဝန်ကြီးဌာန သို့မဟုတ် ကုမ္ပဏီအဖွဲ့အစည်းတစ်ခုခုက ရန်ကုန်မြို့မှ မြိတ်မြို့သို့ အသွား/အပြန် အမြန်လူစီးရေယာဉ် ပြေးဆွဲပေးရန် အစီအစဉ် ရှိ/မရှိ၊ ရှိလျှင်လည်း မည်သည့်အချိန်တွင် ဆောင်ရွက်မည်ကို သိရှိလိုပါ၍ ပြည်သူများရဲ့ ကိုယ်စား ဥက္ကဋ္ဌ ကြီးမှတစ်ဆင့် မေးမြန်းအပ်ပါတယ် ခင်ဗျာ။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး၊ ပို့ဆောင်ရေးဝန်ကြီးဌာနုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="90">ဦးဟံစိန် (ဒုတိယဝန်ကြီး၊ ပို့ဆောင်ရေး ဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ အားလုံး ကျန်းမာ ၊ ချမ်းသာ ကြပါစေကြောင်း ဆုတောင်းမေတ္တာ ပို့သအပ်ပါတယ်ခင်ဗျား။ ကျွန်တော်ကတော့ ပို့ဆောင် ရေးဝန်ကြီးဌာနမှ ဒုတိယဝန်ကြီး ဦးဟံစိ န် ဖြစ်ပါတယ်။ ကျွန်တော့်အနေနဲ့ ကချင်ပြည်နယ်၊ မဲဆန္ဒနယ်အမှတ် (၁၂) အမျိုးသားလွှတ်တော်ကိုယ်စားလှယ် ဦးဂျေယော မေးမြန်းထားတဲ့ မေးခွန်းကို ပထမဦးစွာ ဖြေကြားပါ့မယ်။ ကချင်ပြည်နယ်ဒေသတွင်းမှာ လုံခြုံမှု မရှိခြင်း၊ လမ်းတံတားများ ဖောက်ခွဲ ဖျက်ဆီး ခံရခြင်းတို့ကြောင့် မြေပြင်လမ်းများ အသုံးမပြုနိုင်ခဲ့သည်မှာ (၁)နှစ်ကျော်ကြာခဲ့ပြီ ဖြစ်တဲ့ အတွက် အဲဒီအကျိုးဆက်ကြောင့် မြန်မာပြည်မြောက်ဖျား ပူတာအိုခရိုင်အတွင်း တိုင်းရင်းသား ပြည်သူများ၊ နိုင်ငံ့ ဝန်ထမ်းများ၊ ကျောင်းသား ကျောင်းသူများအနေနဲ့ ဆန်ရေစပါး ရှားပါးမှု နှင့် ဆေးဝါး ၊ စားသောက်ကုန် ပြတ်လပ်မှုများ၊ ကုန်ဈေးနှုန်းကြီးမြင့်မှုများ ဖြစ်ပေါ် လျက်ရှိ သည့်အတွက် ကချင်ပြည်နယ်အစိုးရအဖွဲ့ကနေ ဇူလိုင်လ (၂၆)ရက်စွဲပါ စာအမှတ် ၁၂၄/၁-၂/ အစိုးရအဖွဲ့(ကချင်) နဲ့ ပို့ဆောင်ရေးဝန်ကြီးဌာနသို့ တင်ပြခဲ့တဲ့အတွက် ပြည်ထောင်စုဝန်ကြီး က ဒေသလိုအပ်ချက်တွေကို အလျင်အမြန် ဆောင်ရွက်ပေးရန် မြန်မာ့လေကြောင်းသို့ လမ်းညွန် ခဲ့ပါတယ်။ ပြည်ထောင်စုဝန်ကြီး၏ လမ်းညွှန်ချက်အရ မြန်မာ့လေကြောင်းအနေနဲ့ ကချင်ပြည်နယ် အစိုးရအဖွဲ့နှင့် ညှိနှိုင်းပြီး ဒီကိစ္စကို အမြန်ဆုံး ဦးစား ပေးဖြေရှင်းဖို့ မြစ်ကြီးနားမြို့ကို မြန်မာ့ လေကြောင်းခရီးစဉ် ရှိသည့် နေ့ရက်များဖြစ်တဲ့ ဇူလိုင်လ (၂၇)ရက်နေ့မှာ မြစ်ကြီးနား - ပူတာအို စင်းလုံးငှားခရီးစဉ် (၂) ခေါက်၊ ဩဂုတ်လ (၃) ရက်နေ့မှာ စင်းလုံးငှားခရီးစဉ် (၂) ခေါက်၊ သြဂုတ်လ (၁၁) ရက်နေ့မှာ စင်းလုံးငှားခရီးစဉ် (၂) ခေါက်၊ သြဂုတ်လ (၁၂) ရက် နေ့မှာ စင်းလုံးငှား ခရီးစဉ် (၄)ခေါက်၊ သြဂုတ်လ (၁၃)ရက်နေ့မှာ စင်းလုံး ငှား ခရီးစဉ် (၂) ခေါက် စုစုပေါင်း (၁၂) ကြိမ် ဆောင်ရွက်ပေးခဲ့တဲ့အတွက် ဆန်အိတ် (၁၀၇၅)အိတ်နှင့် ပစ္စည်း အရေအတွက် (၁၂၇၄)ခု စုစုပေါင်းအလေးချိန်၊ ပေါင်ချိန်ပေါင်းကျွန်တော်တို့ (၁၂၁၈၀၀)ခန့် ပို့ဆောင်ပေးခဲ့ပြီး ဖြစ်ပါတယ်။ စင်းလုံးငှား ခရီးစဉ်နှင့် ပတ်သက်ပြီးတော့ မြန်မာ့လေကြောင်းရဲ့ စင်းလုံးငှားရမ်းမှုမှာ အခြေပြု ရန်ကုန်မြို့မှ မည်သည့်နေရာဒေသသို့ ငှားရမ်းသည်ဖြစ်စေ ရန်ကုန်မြို့ သို့ ပြန်လည်ရောက်ရှိသည်အထိ စင်းလုံးငှားရမ်းခအား ကောက်ခံလျက် ရှိပါ တယ်။ ဒါပေမဲ့ ပူတာအိုခရိုင်ရဲ့ အမှန်တကယ် ဒေသလိုအပ်ချက်ကို စေတနာဖြင့် ဆောင်ရွက် ပေးခြင်း ဖြစ်တဲ့အတွက် စင်းလုံးငှားရမ်းခကို မြစ်ကြီးနား-ပူတာအို အပိုင်းအတွက်သာ ကောက်ခံခဲ့ပါတယ်။ ပို့ဆောင်ရေးဝန်ကြီးဌာန၊ မြန်မာ့လေကြောင်းအနေနဲ့ ကချင်ပြည်နယ်အစိုးရအဖွဲ့ရဲ့ လိုအပ်ချက်အရ မြစ်ကြီးနား -ပူတာအို စင်းလုံးငှား ခရီးစဉ်များကို စီစဉ်ဆောင်ရွက်ပေးလျက် ရှိပြီးတော့ နောက်မှာ လည်း လိုအပ်သလို စင်းလုံးငှားခရီးစဉ်တွေကို ဆက်လက် ဆောင်ရွက် ပေးသွားရန် အစီအစဉ် ထားရှိပါ တယ်။ ဒီအပြင် ခုနက လွှတ်တော်ကိုယ်စားလှယ်ကြီး တင်ပြသွားတဲ့ ဆောင်း ဦးပေါက်မှာ လေယာဉ်ခရီးစဉ် တစ်ရက်၊ တစ်ကြိမ် ဆောင်ရွက်ပေးဖို့ ဆိုတာလည်း ဝန်ကြီးကို ဆက်လက်တင်ပြပြီးတော့ လုပ်ငန်း မျှတနိုင်လျှင် မျှတနိုင်သလို ဆောင်ရွက်ပေးသွားဖို့ ဆက်လက်တင်ပြသွားမှာ ဖြစ်ပါတယ်။ ဆက်လက်ပြီးတော့ တနင်္သာရီတိုင်းဒေသကြီး မဲဆန္ဒနယ်အမှတ် (၆) အမျိုးသား လွှတ်တော်ကိုယ်စားလှယ် ဦးတင်ရှန် ရဲ့ မေးခွန်းကို ဆက်လက်ဖြေကြားသွားမှာ ဖြစ်ပါတယ်။ ကျွန်တော်တို့ ပို့ဆောင်ရေး ဝန်ကြီးဌာနမှာ ပြည်တွင်းရေကြောင်း ပို့ဆောင်ရေး လက်အောက်ရှိ ခရီးသည်နှင့် ကုန်စည်ပို့ဆောင်ပေးနေတဲ့ ရေယာဉ်တွေဟာ ခရီးသည် အနည်းဆုံး (၂၀၀)ခန့် နှင့် ကုန်တန်ချိန် (၅၀)ခန့် တင်ဆောင်နိုင်တဲ့ ခရီးသည်နှင့် ကုန်စည် ပို့ဆောင်ပေးနိုင်တဲ့၊ ပုံမှန်သွားလာနေတဲ့ ရေယာဉ်များသာ ဖြစ်ပါတယ်။ ဒါ့အပြင် လုပ်ငန်း လိုအပ်ချက်အရ ကျွန်တော်တို့ ဧရာဝတီတိုင်းဒေသကြီး မြစ်ဝကျွန်းပေါ်ဒေသရှိ မြစ်ချောင်း များမှာလည်းကောင်း၊ ဧရာဝတီမြစ်မကြီးတစ်လျှောက် ရန်ကုန်မှ ဗန်းမော်အထိနှင့် ချင်းတွင်းမြစ် တစ်လျှောက်၊ ပခုက္ကူ-ခန္တီးအထိ လည်းကောင်း၊ မွန်ပြည်နယ် မော်လမြိုင် တစ်ဖက်ကမ်း နတ်မှော်နှင့် ကလွီ သို့လည်းကောင်း၊ ရခိုင်ပြည်နယ်ဒေသမှာရှိတဲ့ မြစ်ချောင်းများအတွင်း မှာလည်းကောင်း သယ်ယူပို့ဆောင်ပေးနိုင်ရန် တည်ဆောက်ထားတဲ့ ရေယာဉ် များသာ ကျွန်တော်တို့ဌာနမှာ ရှိပါတယ်။ ပြည်တွင်းရေကြောင်း ပို့ဆောင်ရေးရှိ လက်ရှိရေယာဉ်များ မှာ သာမန်လူစီး၊ ကုန်တင်ရေယာဉ်များသာဖြစ်ပြီး၊ အသွားနှုန်းမြန်ဆန်ပြီး ခရီးသည် သီးသန့်ပို့ဆောင်နိုင်သော ကမ်းရိုးတန်းဒေသတွင် သွားလာနိုင်တဲ့ ရေယာဉ်များ ကျွန်တော်တို့ဌာနမှာ မရှိသေးပါဘူး။</speech>
<title>နောင်အနာဂတ်မှာလည်း ခရီးသည်ပို့ဆောင်နိုင်မယ့် အမြန်ရေယာဉ်များကို မြစ်တွင်းသွား ပို့ဆောင်ရေးအတွက်သာ စီစဉ်ဆောင်ရွက်သွားရန် အစီအစဉ် ရှိပါတယ်။ ရန်ကုန်မှ မြိတ်မြို့ သို့ အသွား အပြန် အမြန်လူစီးရေယာဉ် ပြေးဆွဲခွင့်ပြုရန် အဖွဲ့အစည်းတစ်ခုခု သို့မဟုတ် ပုဂ္ဂလိကကုမ္ပဏီတွေကနေ တင်ပြလျှော က်ထားလာမယ် ဆိုရင်တော့ အဲဒီ ခရီးသည်တင် အမြန်ရေယာဉ် High Speed Passenger Craft များဖြင့် ရန်ကုန်ကနေမြိတ်ကို ပြေးဆွဲရာမှာ ကမ်းရိုးတန်းမှာ လက်ခံကျင့်သုံးနိုင်မယ့် လိုအပ်ချက်တွေ ဖြည့်ဆည်း စေပြီးတော့ ပို့ဆောင်ရေးဝန်ကြီးဌာန၊ ရေကြောင်းပို့ဆောင်ရေး ညွှန်ကြားမှုဦးစီးဌာနမှ ကျွန်တော်တို့ လုပ်ငန်းဆောင်ရွက်ခွင့် ပြုသွားမှာ ဖြစ်ပါတယ်။ ဒါကြောင့်မို့လို့ တနင်္သာရီ တိုင်း ဒေသကြီး မဲဆန္ဒနယ်အမှတ် (၆) အမျိုးသား လွှတ်တော်ကိုယ်စားလှယ် ဦးတင်ရှန် မေးမြန်း ထားတဲ့ ရန်ကုန်ကနေ မြိတ်မြို့ ကို အသွား ၂ အပြန် လူစီးအမြန်ရေယာဉ် ပြေးဆွဲရန် အစီအစဉ် ရှိ /မရှိနဲ့ ပတ်သက်ပြီးတော့ ကျွန်တော်တို့ ပို့ဆောင်ရေးဝန်ကြီးဌာနကတော့ ဆောင်ရွက်ရန် အစီအစဉ် မရှိပါဘူး။ အဲဒီအပြင် ကုမ္ပဏီ အဖွဲ့အစည်းတစ်ခုခုကလည်း စီစဉ်ဆောင်ရွက်တာကို တွေ့ရှိရခြင်း မရှိသေးပါကြောင်း ပြန်လည် ဖြေကြားအပ်ပါတယ် ခင်ဗျား။ အိမ်သုံးမီတာတပ်ဆင်၍ လျှပ်စစ်မီးသုံးစွဲရာတွင် အပိုယူနစ် ပေးဆောင်နေရခြင်း ကိစ္စနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး လွှတ်တော်ကိုယ်စားလှယ် နှစ်ဦးက မေးမြန်းတဲ့ မေးခွန်းတွေဟာ အမှတ် (၂)လျှပ်စစ်စွမ်းအားဝန်ကြီးဌာန၊ ပြည်ထောင်စုဝန်ကြီး တစ်ဦး တည်းက ဖြေကြားရမယ့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ်တွေ က သက်ဆိုင်ရာ မေးခွန်း များကို တစ်ဆက်တည်းမေးမြန်းပြီးမှ ပြည်ထောင်စုဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech type="speaker">ပထမဦးစွာ မကွေးတိုင်းဒေသကြီး မဲဆန္ဒနယ် အမှတ် (၂)မှ ဦးအောင်ငြိမ်း က အိမ်သုံးမီတာတပ်ဆင်၍ လျှပ်စစ်မီး သုံးစွဲရာတွင် အပိုယူနစ် ပေးဆောင်နေရခြင်း ကိစ္စနှင့် စပ်လျဉ်းတဲ့ မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="86">ဦးအောင်ငြိမ်း၊ မကွေးတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဝန်ကြီးနှင့် အမျိုးသား လွှတ်တော် ကိုယ်စားလှယ်တော်များ ခင်ဗျား။ မင်္ဂလာပါလို့ နှုတ်ခွန်းဆက်သ ဂါရဝပြု အပ်</speech>
<title>ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ် (၂)မှ ဦးအောင်ငြိမ်း ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးမှတစ်ဆင့် ကျွန်တော် မေးမြန်းလိုတဲ့ မေးခွန်း ကတော့ အိမ်သုံးမီတာ တပ်ဆင်၍ လျှပ်စစ်မီတာ သုံးစွဲရာတွင် အပိုယူနစ် ပေးဆောင် နေရခြင်း ကိစ္စပဲ ဖြစ်ပါတယ်။ ဥက္ကဋ္ဌကြီးခင်ဗျား။ မကွေးတိုင်း၊ ရေနံချောင်းမြို့နယ်ရဲ့ သုံးဆယ့်ခြောက်ကျေးရွာ အုပ်စုမှာ ၂၀၁၁ ခုနှစ်က စတင်ပြီး တော့မှ အမှတ် (၂)လျှပ်စစ်စွမ်းအား ဝန်ကြီးဌာနရဲ့ အစီအစဉ်ဖြင့် ထရန်စဖော်မာများ တပ်ဆင်ပြီးတော့ အိမ်သုံးမီတာ (၂၈၅)လုံး တပ်ဆင်ကာ လျှပ်စစ်မီးရရှိ သုံးစွဲခဲ့ပါတယ်။ ၂၀၀၁ ခုနှစ် ကနေပြီးတော့ ၂၀၀၉ ခုနှစ်ထိ စက်တင်ဘာလ အထိ လျှပ်စစ် မီးကို အေးချမ်းစွာ သုံးစွဲခွင့် ရရှိခဲ့ပါတယ်။ သို့ရာတွင် ၂၀၀၉ ခုနှစ်၊ အောက်တိုဘာလမှ စပြီးတော့မှ အပိုဆောင်းယူနစ် (၇၂) ယူနစ်ကို လစဉ်ပေးဆောင်နေရ ပြီးတော့၊ ၂၀၁၁ ခုနှစ်၊ ဧပြီလတွင် အပို ဆောင်းယူနစ် (၈၉) ယူနစ်ကို လျှပ်စစ်မီးသုံးစွဲသူ များက ပေးဆောင်နေကြရပါတယ်။ ပျမ်းမျှခြင်းအားဖြင့် အပိုဆောင်းယူနစ် လစဉ် (၈၀.၅) ယူနစ်ကို ယနေ့အထိ ပေးဆောင်နေကြရပါတယ်။ အပိုဆောင်းယူနစ်၊ ကွာခြားယူနစ် (၈၀.၅) ယူနစ်အတွက် တစ်ယူနစ်လျှင် (၃၅) ကျပ် နှုန်းဖြင့် ပေးဆောင်နေရသဖြင့် မီတာတစ်လုံးမှာ အပိုဆောင်းပေးရငွေ (၂၈၁၇) ကျပ် (၅၀) ပြားကို ကွာခြားယူနစ်များအတွက် အပိုကြေး ပေးဆောင်နေရပါတယ်။ သုံးဆယ့်ခြောက်ကျေးရွာမှာ အိမ်သုံးမီတာ (၂၈၅) လုံး အတွက် (၈၀၂၉၈၇) ကျပ်၊ (၅၀) ပြားကို အပိုဆောင်းယူနစ်အတွက် လစဉ် ပိုမိုပေးဆောင်နေကြ ရပါတယ်။ အိမ်သုံးမီတာ ယူနစ် တန်ဖိုး အမှန်တကယ် သုံးစွဲနေမှုထက် ပိုမိုကောက်ခံခြင်းဟာ အမှန်တကယ်သုံးစွဲခြင်း မရှိဘဲနဲ့ အပိုဆောင်းယူနစ်၊ ကွာခြား ယူနစ်များအတွက် ပေးဆောင် နေရခြင်းကြောင့် သုံးဆယ့်ခြောက်ကျေးရွာနေ ပြည်သူများ နစ်နာဆုံးရှုံးလျက်ရှိပါတယ်။ ဥက္ကဋ္ဌကြီး ခင်ဗျား။ ပထမအကြိမ် အမျိုးသားလွှတ်တော် တတိယပုံမှန် အစည်းအဝေး(၁၅)ရက်မြောက်နေ့မှာ အမှတ် (၂)လျှပ်စစ်စွမ်းအားဝန်ကြီးဌာနမှ ပြည်ထောင်စု ဝန်ကြီး ဦးခင်မောင်စိုး က ၂၀၁၁ ခုနှစ်၊ ဧပြီလ (၁)ရက်နေ့မှ စပြီးတော့ အိမ်သုံးအတွက် တပ်ဆင်ထားသော မီတာများတွင် ဝန်ပိုပြစ်ဒဏ်ကောက်ခံခြင်း မရှိတော့ကြောင်း ဓာတ်အားခ ကောက်ခံမှုများ၊ နည်းလမ်းများကွဲလွဲနေသည်ကို သိရှိပါက အမြန် သတင်းပို့ရန်လိုကြောင်း၊ (၁၀)ရာခိုင်နှုန်း ကို တိုးမြှင့်ကောက်ခံခြင်း ကိစ္စမှာ အိမ်၊ ယာ၊ ကျေးရွာများနှင့် သက်ဆိုင်မှု မရှိကြောင်းနှင့် ကိုယ်ပိုင်ထရန်ဖော်မာ တပ်ဆင်၍ ဓာတ်အားသုံးစွဲမှုများနှင့် သက်ဆိုင်ကြောင်းကို အတိအလင်း ပြောကြားထားပြီး ဖြစ်ပါတယ်။ သို့ရာတွင် မကွေးတိုင်းဒေသကြီး၊ ရေနံချောင်းမြို့၊ သုံးဆယ့်ခြောက် ကျေးရွာအုပ်စုအတွင်းရှိ လျှပ်စစ်မီးသုံးစွဲသူ ပြည်သူများအနေနဲ့ အပိုဆောင်း လျှပ်စစ်မီတာ အပိုယူနစ်ကြေးများ ပေးဆောင်နေရ၍ နစ်နာဆုံးရှုံးနေရတဲ့အတွက် ထိုသို့ အပိုဆောင်း မီတာယူနစ် ပေးဆောင်နေရခြင်းကိစ္စ အခြေအနေမှန်ကို ကျေးရွာနေ ပြည်သူလူထုအများကနေပြီးတော့ သိရှိလိုကြ ပါတယ် ခင်ဗျား။ သို့ပါ၍ အပိုဆောင်း ယူနစ်ကြေးကို ပြည်သူများ အမှန်တကယ် မသုံးစွဲရပါဘဲ မည်သည့်အတွက်ကြောင့် ပေးဆောင်နေရသည်။ မည်သည့်အချိန်အထိ ဆက်လက် ကောက်ခံနေမည်။ မည်သည့်အချိန်မှ စ၍ ကောက်ခံခြင်းမပြုတော့မည်ကို သိရှိလိုပါသဖြင့် အမျိုးသားလွှတ်တော်ဥက္ကဋ္ဌကြီးမှ တစ်ဆင့် ပြည်သူများ အကျိုးငှာ ငွေကောက်ခံသော နမူနာ ပြေစာများနှင့်အတူ ပူးတွဲမေးမြန်း တင်ပြအပ်ပါတယ် ခင်ဗျား။ အားလုံးကို ကျေးဇူးတင်ပါတယ် ခင်ဗျား။ ကလေးဝမြို့အတွက် (500 KVA မီးစက်တစ်လုံး ချထားပေးရန်နှင့် ကလေးမြို့ သို့ရောက်မည့် မဟာဓာတ်အားလိုင်းကို ကလေးဝမြို့သို့ ဆက်လက်သွယ်တန်းပေးရန် အစီအစဉ် ရှိ /မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ် (၈)မှ ဦးသိန်းလှိုင် က ကလေးဝမြို့အတွက် (၅၀၀)ကေဗွီအေ မီးစက်တစ်လုံးချထားပေးရန်နှင့် ကလေးမြို့သို့ရောက်မည့် မဟာဓာတ်အား လိုင်းကို ကလေးဝမြို့ သို့ ဆက်လ က်သွယ်တန်း ပေးရန် အစီအစဉ် ရှိ /မရှိနှင့် စပ်လျဉ်းသည့်မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="56">ဦးသိန်းလှိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ် (၈)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် ပြည်ထောင်စုဝန် ကြီး၊ ကျွန်တော်တို့ ဖိတ်ကြားထား သော ဧည့်သည်များနှင့် အမျိုးသားလွှတ်တော် ကိုယ်စားလှယ်များ ခင်ဗျား။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ် (၈)မှ အမျိုးသားလွှတ်တော်ကိုယ်စားလှယ် ဦးသိန်းလှိုင် ဖြစ်ပါတယ် ခင်ဗျား။ ကျွန်တော့် အနေနဲ့ စစ်ကိုင်းတိုင်း၊ ကလေးခရိုင်၊ ကလေးဝမြို့ရဲ့ မီးလင်းရေး ကိစ္စကို ကျွန်တော်တင်ပြသွားမှာ ဖြစ်ပါတယ်။ ကျွန်တော်တို့ ကလေးဝမြို့ဟာ ကလေးဝမြို့ လျှပ်စစ်ဓာတ်အားပေးလုပ်ငန်းမှာ (၈၆၀)ကေဗွီအေ မီးစက်တစ်လုံးနဲ့ (၅၀၀)ကေဗွီအေ မီးစက်တစ်လုံး ပေါင်း (၂)လုံး ရှိပါတယ်။ (၈၆၀)ကေဗွီအေ မီး စက်ကတော့ ကျွန်တော်တို့ သက်တမ်းကြာမြင့်ပြီး ဟောင်းနွမ်းတဲ့အခါမှာ ဆီကလည်း တော်တော်စားတဲ့အတွက် ရပ်နားထားပြီး (၅၀၀) ကေဗွီအေ မီးစက်တစ်လုံးနဲ့ ဓာတ်အားပေးနေရပါတယ်။ အဲဒီတော့ မြို့မှာ လျှပ်စစ်မီးသုံးစွဲ သူဟာ (၁၂၀၀)လောက် ရှိပါတယ်။ အဲဒီတော့ ဓာတ်အား လုံလောက်မှုမရှိဘဲ လျှပ်စစ်မီးကို လျှော့ပြီး သုံးစွဲစေပါ တယ်။ ဒါကတော့ လျှပ်စစ်ဓာတ်အားပေး လုပ်ငန်းက သုံးစွဲခိုင်းတာ မဟုတ်ပါဘူး။ မြို့ မီးလင်းရေး အဖွဲ့ကနေပြီး မျှမျှတတ ဖြစ်အောင်ဆိုပြီး လျှပ်စစ်မီးလျှော့ သုံးဖို့အတွက် လိုက်လံစည်းရုံးဆောင်ရွက်တာ ဖြစ်ပါတယ်။ ဥပမာအားဖြင့် နှစ်ပေမီးချောင်း၊ (၄)ပေမီးချောင်းတွေအစား ကျွန်တော်တို့ LED မီးလုံးတွေကို သုံးစွဲစေတယ်။ နောက်တစ်ခါ အခြားလျှပ်စစ်မီးဖြစ်တဲ့ လျှပ်စစ်မီးပူတို့၊ နောက်တစ်ခါ ကျွန်တော်တို့ Hot Plate တို့ စတာတွေ ကျွန်တော်တို့ သုံးစွဲခွင့် မပေးပါဘူး။ နောက်တစ်ခါ ကျွန်တော် တို့ ဒီလျှပ်စစ်မီး သုံး စွဲတဲ့နေရာမှာလည်း ကျွန်တော်တို့ ခွဲတမ်းနဲ့ သာ သုံးစွဲရပြီး ခွဲတမ်း ရရှိတဲ့ နေ့မှာတော့ (၂) နာရီသာ သုံးစွဲခွင့် ရရှိပါတယ်။ ဒါကြောင့်မို့ ကျွန်တော်တို့ လျှပ်စစ်မီးသုံးစွဲသူ ပြည်သူလူထုဟာ အတော်လေး ဒုက္ခရောက်ကြပါတယ်။ ဒါကြောင့်မို့လို့ ကလေးမြို့အတွက် ကျွန်တော် တို့က လျှပ်စစ်မီးဓာတ်အား လုံလောက်ဖို့အတွက် နောက်ထပ် (၅၀၀)ကေဗွီအေ မီးစက်တစ်လုံး ထပ်မံချပေးပါရန် ကျွန်တော်တို့ တင်ပြပါတယ်။ ချပေးဖို့ မရှိဘူးဆိုရင်လည်း ရပ်နားထားတဲ့ (၈၆၀)ကေဗွီအေ မီးစက် အဟောင်းကြီးကိုပဲ စက်သုံးဆီခွဲတမ်း ချပေးပြီး ပြန်လည် လည်ပတ်ပေးဖို့ အစီအစဉ် ရှိ/မရှိ၊ နောက်တစ်ခါ ကျွန်တော်တို့ မီးစက်တွေ သုံးမယ့်အစား ၂၀၁၃ ခုနှစ်မှာ ကလေးမြို့ ကို ရောက်ရှိမယ့် မဟာဓာတ်အားလိုင်းကို ကလေးဝမြို့ကို ဆက်လက်သွယ်တန်းပေးရန် အစီအစဉ် ရှိ/မရှိ ဆိုတဲ့ မေးခွန်းနှစ်ခုကို ကျွန်တော်တို့ ပြည်သူလူထုအကျိုးငှာ ဥက္ကဋ္ဌကြီးမှ တစ်ဆင့် မေးမြန်းရခြင်း ဖြစ်ပါတယ်။ ကျေးဇူးတင်ပါတယ်။ ရှိ၊ မရှိ၊ နောက်တတ်အားလိုင်းကို ကလေည်သူလူထုအg</speech>
<speech type="speaker">မေးခွန်းများနှင့် ပတ်သက်ပြီး အမှတ် (၂)လျှပ်စစ်စွမ်းအားဝန်ကြီး ဌာန၊ ပြည်ထောင်စု ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="72">ဦးခင်မောင်စိုး(ပြည်ထောင်စုဝန်ကြီး၊ အမှတ်(၂)လျှပ်စစ်စွမ်းအားဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် တက်ရောက်လာသော အမျိုးသား လွှတ်တော်ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံကြပါစေလို့ ကျွန်တော့် အနေနဲ့ နှုတ်ခွန်းဆက်သ ဆုမွန်ကောင်း တောင်းအပ်ပါတယ်။ ကျွန်တော်ကတော့ အမှတ် (၂) လျှပ်စစ်စွမ်းအားဝန်ကြီးဌာနဝန်ကြီး ဖြစ်ပါတယ်။ ကျွန်တော့် အနေနဲ့ ပထမဦးစွာ မကွေးတိုင်း ဒေသကြီး မဲဆန္ဒနယ်အမှတ် (၂)မှ အမျိုးသားလွှတ်တော် ကိုယ်စားလှယ် ဦးအောင်ငြိမ်း ရဲ့ မေးခွန်းကို စတင် ပြီးတော့မှ ဖြေကြားတင်ပြသွားမှာ ဖြစ်ပါတယ်။ လျှပ်စစ်ဓာတ်အား ဖြန့်ဖြူးရေး ရုံးတွေ ရှိတဲ့ မြို့နယ် များမှာ ဆိုရင်တော့ မီးသုံးသူ များအား လျှပ်စစ်မီးဓာတ်အားခ ကောက်ခံရာမှာ အိမ်သုံးမီတာနှင့် ပါဝါမီတာများကို မီတာပြ ယူနစ်အတိုင်း တွက်ချက်ပြီး ဓာတ်အားခ ကျွန်တော်တို့ ကောက်ခံပါတယ်။ ကောက်ခံရာမှာ လည်း ဌာနပိုင်ထရန်စဖော်မာ အ ထွက်က (၄၀၀)ဗို့ ဓာတ်အား လိုင်းနဲ့ အလွန်နီးကပ်နေတဲ့ အတွက်ကြောင့် မီတာပြ ယူနစ်အတိုင်း ဓာတ်အားခ ကောက်ခံခဲ့ခြင်း ဖြစ်ပါတယ်။ မြို့ပေါ် မှာ မီး သုံးသူများအား ဌာနပိုင် ထရန်စဖော်မာ မှ အနီးကပ် ဓာတ်အား ဖြန့်ဖြူးပေးထားသည့် အတွက် ထရန်စဖော်မာနှင့် မီးသုံးသူကြား မှာ (၄၀၀)ဗို့လိုင်းရဲ့ ဓာတ်အား ပျောက်ဆုံးမှု ဟာ (၁၀)ရာခိုင်နှုန်းအတွင်းသာ ရှိကြောင်း တွေ့ ရှိရပါတယ်။ သီးခြား ကိုယ်ပိုင် ထရန်စဖော်မာ တပ်ဆင်ပြီးတော့ ဓာတ်အား သုံးစွဲတဲ့ ပုဂ္ဂလိက အိမ်ရာများကိုလည်း ၃၃/၁၁ ဓာတ်အားလိုင်းမှ သီးခြားဆွဲ ထားရခြင်းကြောင့် ဓာတ်အားလိုင်းများအတွင်းမှာ ဓာတ်အားပျောက်ဆုံးခြင်းများ ဖြစ်ပေါ်သဖြင့် ဓာတ်အားခကို ထရန်စဖော်မာ အထွက်ကနေပြီးတော့ (၁၀)ရာခိုင်နှုန်း တိုးမြှင့် ကောက်ခံပါတယ်။ သို့သော်လည်း ကျေးရွာမီးလင်းရေးလုပ်ငန်း ဆောင်ရွက်နေတဲ့ ကျေးရွာများတွင် ဓာတ်အားလိုင်းများ အတွင်း ဓာတ်အားပျောက်ဆုံးမှုများ ရှိနေပြီး အဆိုပါဓာတ်အားပျောက်ဆုံးမှုများ ကွာခြားယူနစ် အတွက် ယခင်က ကျေးရွာ မီးသုံးစွဲ သူများက ကျခံပေးရတာဖြစ်ပါတယ်။ ပထမအကြိမ် အမျိုးသားလွှတ်တော် တတိယပုံမှန် အစည်းအဝေးမှာ ဖြေကြားခဲ့ သည့်အတိုင်း ဓာတ်အားခတောင်းခံမှုနှင့် ပတ်သက်ပြီးတော့ကျေးရွာများတွင် မြို့ပေါ်ရပ်ကွက်များ အတိုင်း ခံစားမှုတူညီစေရန်အတွက် ကျေးရွာအတွင်း ဓာတ်အားပျောက်ဆုံးမှု (၁၀)ရာခိုင်နှုန်းကို ၂၀၁၂ ခုနှစ်၊ ဧပြီလမှစပြီး ဌာနက ကျခံပေးပါတယ်။ မြို့ပေါ်မီးသုံးသူများကို (၄၀၀)ဗို့ ဓာတ်အားလိုင်းဖြင့် ဓာတ်အားဖြန့်ဖြူးပေးရာတွင် ဓာတ်အား ပျောက်ဆုံးမှုည် (၁၀)ရာခိုင်နှုန်းအောက်သာရှိသည့်အတွက် ကျေးရွာများကို ဓာတ်အား ပျောက်ဆုံးမှု (၁၀)ရာခိုင်နှုန်း ကျခံ ပေးခြင်းဖြစ်ပါတယ်။ သို့ သော် (၁၀)ရာခိုင်နှုန်းထက် ကျော်နေသော ဓာတ်အားပျောက်ဆုံးမှု များ အတွက်ကိုမူ မီးသုံးသူများကို ကျခံပေးရန် လိုအပ်ပါတယ်။ ကျေးရွာများမှာရှိတဲ့ ထရန်စဖော်မာ တွေဟာ ဓာတ်အားပျောက်ဆုံးမှု ထရန်စဖော်မာ ကဲ့ သို့ ဆွဲထားသော (၃၃/၁၁)ကေဗွီ ဓာတ်အားလိုင်းများမှာ ဓာတ်အားပျောက်ဆုံးမှုအပြင် ကျေးရွာအတွင်း ဓာတ်အားပျောက်ဆုံးမှု ၏ (၁၀) ရာခိုင်နှုန်းကိုပါ ဌာနက ကျခံပေးတာ ဖြစ်ပါတယ်။ ဥပမာအားဖြင့် ကျေးရွာသို့ ဓာတ်အား (၁၀၀၀၀)ယူနစ်ဖြန့်အားပေးရာမှာ ကျေးရွာ အတွင်း ရရှိဓာတ်အားသုံးစွဲမှုဟာ (၉၀၀၀)ယူနစ်ရှိပါက (၁၀၀၀)ယူနစ်ဓာတ်အား ပျောက်ဆုံးပြီး (၁၀)ရာခိုင်နှုန်း ရှိပါတယ်။ အဆိုပါ (၁၀) ရာခိုင်နှုန်းကို ဌာနက ကျခံပေးခြင်းဖြင့် ကျေးရွာ မီးသုံးသူများမှ မီတာဖတ် ယူနစ်အတိုင်းသာ ဓာတ်အားခ ပေးဆောင် ရမှာ ဖြစ်ပါတယ်။ အကယ်၍ (၁၅၀၀)ယူနစ် ဓာတ်အားပျောက်ဆုံးပါက(၁၀၀၀)ယူနစ်ဖြစ်သော (၁၀) ရာခိုင်နှုန်း ကို ဌာနက ကျခံပေးပြီး (၅၀၀)ယူနစ်ဖြစ်သော (၅)ရာခိုင်နှုန်းကို ကျေးရွာမီး သုံးစွဲသူများက အချိုးကျ ကျခံပေးရမှာ ဖြစ်ပါတယ်။ ထရန်စဖော်မာ အထွက်မှ ကျေးရွာများအတွင်း ဓာတ်အားဖြန့်ဖြူးရာမှာ ဓာတ်အားပျောက်ဆုံးမှု (၁၀)ရာခိုင်နှုန်းအထက် လျော့နည်းစေရန် အတွက် ကျေးရွာများအနေဖြင့် အောက်ပါအချက်များအတိုင်း ဆောင်ရွက်ပေးရမှာ ဖြစ်ပါတယ်။ ကျေးရွာမှာ (၄၀၀) ဗို့ ဓာတ်အားလိုင်းများ တည်ဆောက်ရာမှာ (၉)မီတာ ကွန်ကရစ်တိုင် သံလက်တန်းများဖြင့် ခိုင်ခန့်စွာ တည်ဆောက်ပေးရပါမယ်။ (၃)သွင်(၅) ကြိုး၊ (၄၀၀)ဗို့လိုင်း၊ HDBC ကြေးကြိုး နံပါတ် (၄)၊ (၂) သွင်၊ (၃) ကြိုး၊ (၄၀၀)ဗို့လိုင်းနှင့် (၁)သွင်၊ (၂) ၊ (၂၃၀)ဗို့ လိုင်းများမှာ HDBC ကြေးကြိုးနံပါတ် (၆)တို့ဖြင့် တည်ဆောက်ပေးရမှာ ဖြစ်ပါတယ်။ သေးငယ်နေသော ကြေးကြိုး များ၊ ACSR ကြိုးများ၊ သွပ်ကြိုးများ သုံးပါက ဓာတ်အားပျောက်ဆုံးမှု များမည်ဖြစ်ပါတယ်။ အိမ်များကို သွယ်တန်းထားသော ဆားဗစ်ကြိုး များ ဟာ ပေ (၃၀၀)အတွင်းရှိရမှာ ဖြစ်ပြီးတော့ ဆားဗစ်ကြိုးများသည် သေးငယ်မှု မရှိဘဲ သတ်မှတ် အရွယ်အစား ရှိရပါမယ်။ အနည်းဆုံး (၃/ဝ၃၆) ကြိုးကို ဆား ဗစ်ကြိုးအဖြစ် အသုံးပြုရမှာ ဖြစ်ပါတယ်။ ဓာတ်အားလိုင်း တစ်လျှောက် မှာ သစ်ပင်သစ်ကိုင်း များ ရှင်းလင်း ခြင်းကိုလည်း ဆောင်ရွက်ပေးရမှာ ဖြစ်ပါတယ်။ ဓာတ်အားလိုင်းများမှာ သစ်ပင်သစ်ကိုင်းများ ထိနေလို့ရှိရင် ဗို့အားကျပြီးတော့ ဓာတ်အားပျောက်ဆုံးမှု ဖြစ်ပေါ်စေပါတယ်။ မီတာတပ်ဆင်မှု မရှိဘဲ ဓာတ်အားလိုင်းမှ တရားမဝင် ဓာတ်အားချိတ်ယူ သုံးစွဲမှု ရှိပါက ဓာတ်အားပျောက်ဆုံးမှု ပိုမိုများပြားမှာ ဖြစ်ပါတယ်။ ဓာတ်အားရယူသူများ အနေဖြင့်လည်း မသမာသောနည်းဖြင့် တရားမဝင် ဓာတ်အား သုံးစွဲမှု မရှိအောင် စစ်ဆေး ဆောင်ရွက်ပေးဖို့ လိုပါတယ်။ ကျေးရွာအတွင်း လမ်းမီးများ သုံးစွဲ ခြင်း၊ အလှူပွဲများ ပြုလုပ်ခြင်း များ ပြုလုပ်ရာမှာ (၄၀၀)ဗို့လိုင်း မှ တိုက်ရိုက် ချိတ်ဆွဲပြီး ထရန်စဖော်မာ မီတာတွင်သာ မီတာတက်မှာ ဖြစ်သဖြင့် ကျေးရွာများ ကသာ ကျခံပေးရမှာ ဖြစ်ပါတယ်။ အထက်ဖော်ပြပါ အချက်များအတိုင်း ဆောင်ရွက်ထားပါက ကျေးရွာအတွင်း ဓာတ်အားပျောက်ဆုံးမှုဟာ ဌာနက ကျခံပေးတဲ့ (၁၀)ရာခိုင်နှုန်း အတွင်းမှာသာ ရှိမှာ ဖြစ်ပါတယ်။ မြို့နယ်လျှပ်စစ်ရုံးများဟာ ကျေးရွာများနှင့် အလွန်ဝေးကွာပါတယ်။ ကျွန်တော်တို့မှာ ဝန်ထမ်း အင်အား နည်းပါးခြင်းတို့ကြောင့် ကျေးရွာများအလိုက် ဝန်ထမ်းများ ခန့်ထား နိုင်ခြင်း မရှိဘဲ ကျေးရွာမီးလင်းရေး ကော်မတီကိုသာ အပ်နှံ ထားရတာ ဖြစ်ပါတယ်။ ဒါကြောင့် ကျေးရွာ များအတွင်း တရားမဝင် ဓာတ်အားသုံးစွဲမှု၊ ဓာတ်အားလိုင်းများ ထိန်းသိမ်းမှုကို အနီးကပ် ဆောင်ရွက်နိုင်မှုမရှိဘဲ ဖြစ်ပါတယ်။ သို့ပါ၍ ကျေးရွာများအတွက် ဓာတ်အား ပျောက်ဆုံးမှု (၁၀)ရာခိုင်နှုန်း သတ်မှတ် ထားပြီး ကျေးရွာမီးလင်းရေး ကော် မတီနှင့် ကျေးရွာအတွင်း ဓာတ်အား သုံးစွဲသူများက ဖော်ပြပါ ဓာတ်အားပျောက်ဆုံးမှု နည်းစေသည့် အချက်များကို အလေးထား ဆောင်ရွက်ရမှာ ဖြစ်ပါတယ်။ ကျေးရွာတွင် (၄၀၀)ဗို့ ဓာတ်အားလိုင်း ဓာတ်အားပျောက်ဆုံးမှု ကို အများဆုံး ရှိသင့်သည့် ပမာဏ (၁၀)ရာခိုင်နှုန်း သတ်မှတ်ထားမည့် အစား ဓာတ်အား ပျောက်ဆုံးမှု အားလုံးကို ဌာနမှ ကျခံရမည်ဆိုပါက ကျေးရွာမီးလင်းရေး ကော်မတီနှင့် ကျေးရွာ မီးသုံးစွဲ သူများသည် ဓာတ်အားပျောက်ဆုံးမှု လျော့နည်းစေရေးမှာ စိတ်ပါဝင်စားစွာဆောင်ရွက်မှု အားနည်း လာမှာ ဖြစ်ပါတယ်။ တစ်နိုင်ငံလုံးရဲ့ ဓာတ်အားပျောက်ဆုံး မှု ပမာဏ များပြားပြီးတော့ ဌာန မှ စိုက်ထုတ်ကုန်ကျငွေလည်း ပိုမိုများပြားလာမှာ ဖြစ်ပါတယ်။ ဓာတ်အားပျောက်ဆုံးမှု လျော့နည်းစေရေးအတွက် ပြည်သူများ ပူးပေါင်းပါဝင်လာစေရန် ရည်ရွယ်ခြင်း ဖြစ်ပါတယ်။ လွှတ်တော်ကိုယ်စားလှယ်ကြီး တင်ပြထားသော မကွေးတိုင်းဒေသကြီး ရေနံချောင်း မြို့ နယ် သုံးဆယ့်ခြောက်ကျေးရွာ အုပ်စုသည် (၁၀၀)ကေဗွီအေ ထရန်စဖော်မာ တပ်ဆင် ထားရှိပြီး အိမ်သုံးမီတာ တပ်ဆင်သုံးစွဲသူ (၂၅၉)ဦး ရှိပါတယ်။ ကျေးရွာအတွင်း ဆွဲ ထားသော (၄၀၀)ဗို့ ဓာတ်အားလိုင်း များမှာ ACSR (၃၅) ဒန်ကြိုးဖြင့်သာ ဆွဲထားပြီးတော့ လိုင်းအရှည် ဟာ (၁.၃)မိုင်ခန့် ရှိပါတယ်။ သုံးဆယ့်ခြောက်ကျေးရွာအုပ်စု၏ စုစုပေါင်း ကွာခြား ယူနစ်သည် (၄၀)ရာခိုင်နှုန်း အထက်မှာ ရှိနေပြီးတော့ ဌာနမှ (၁၀)ရာခိုင်နှုန်း ကျခံပေး သည့်အပြင် ကွာခြားယူနစ်များ သည် (၃၀)ရာခိုင်နှုန်း အထက်တွင် ရှိနေပါ တယ်။ ယင်း ကဲ့သို့ ဓာ တ်အားပျောက် ဆုံးမှုများ ပြား နေရခြင်းမှာ ဓာတ်အားလိုင်း ကြိုးများကို ဒန်ကြိုးများသာ အသုံး ပြုထားခြင်း၊ ဓာတ်အားလိုင်းများနှင့် ထိစပ်နေသော သစ်ပင် သစ်ကိုင်းများအား ခုတ်ထွင်ရှင်းလင်းမှု အားနည်းခြင်း၊ တပ်ဆင် ထားသည့် ထရန်စဖော်မာ မှာ ဗို့ အား ပျောက်ဆုံးမှု များနေခြင်းတို့ ကြောင့် ဖြစ်ပါတယ်။ ဌာနကကျခံပေး သော (၁၀)ရာခိုင်နှုန်းအထက် ကျော်လွန်နေသဖြင့် (၁၀)ရာခိုင်နှုန်းထက် ကျော်လွန်နေသော ပျောက်ဆုံးယူနစ် များအတွက် အပိုဆောင်း ယူနစ်များ အဖြစ် ကျေးရွာက ကျခံပေးနေရခြင်း ဖြစ်ပါတယ်။ အခြားသော ဓာတ်အားပျောက်ဆုံးမှုနည်းသော ကျေးရွာများကဲ့သို့ မီးလင်းရေး ကော်မတီဖွဲ့စည်းပြီး ဓာတ်အားလိုင်း ကြိုးများအား သတ်မှတ် အရွယ်အစားနှင့် ကိုက်ညီသော ကြေးကြိုးများဖြင့်လဲလှယ်ခြင်း၊ တရားမဝင် ဓာတ်အားသုံးစွဲမှုအား စစ်ဆေးဖော်ထုတ်ခြင်း၊ သစ်ပင်သစ်ကိုင်းများ ခုတ်ထွင်ရှင်းလင်းခြင်း ဆောင်ရွက် သွားလို့ရှိရင် ဌာနမှ ကျခံပေးတဲ့ (၁၀) ရာခိုင်နှုန်းခန့် အတွင်းကို ရောက်ရှိသွားမှာ ဖြစ်ပါတယ်။ ကျေးရွာမီး သုံးစွဲ သူ များအနေနဲ့ လည်း လစဉ့်ကွာခြားယူနစ် ပေးဆောင်ရမှု လျော့နည်းသွားမှာ ဖြစ်ပါတယ်။ လက်ရှိအခြေအနေမှာ ဝန်ကြီးဌာနရဲ့ ဖွဲ့စည်းပုံ ဝန်ထမ်းအင်အားအရ ကျေးရွာများ အလိုက် လျှပ်စစ်ဝန်ထမ်းများ ခန့်အပ်နိုင်ခြင်း မရှိသေးပါသဖြင့် ကျေးရွာအတွင်း ဓာတ်အား ဖြန့်ဖြူး ရေးကို ကျေးရွာမီး လင်းရေးကော်မတီများကိုသာ အပ်နှံ ထားရပါတယ်။ ကျေးရွာ အတွင်း (၄၀၀)ဗို့ ဓာတ်အားလိုင်းများအတွင်း ဓာတ်အား ပျောက်ဆုံးမှု (၁၀)ရာခိုင်နှုန်း ပမာဏကို ဝန်ကြီးဌာနမှကျခံပေးပြီးတော့ ယင်း (၁၀)ရာခိုင်နှုန်း ပမာဏထက် ကျော်လွန်သော ပမာဏကိုသာ ကောက်ခံ လျက်ရှိပါကြောင်းနှင့် ကျေးရွာများအလိုက် လျှပ်စစ်ဝန်ထမ်းများ ထားရှိပြီး စံချိန်မမီ သောကြိုးများ၊ ထရန်စဖော်မာများကို လဲလှယ်သွားမည်ဆိုပါက ဆက်လက် ကောက်ခံတော့မည် မဟုတ်ပါကြောင်း ဖြေကြားရင်း ကျွန် တော်၏ ဖြေကြားချက်ကို နိဂုံးချုပ် တင်ပြအပ်ပါတယ်။ ဆက်လက်ပြီးတော့ ကျွန်တော့် အနေနဲ့ စစ်ကိုင်းတိုင်းဒေသကြီး မဲဆန္ဒနယ် အမှတ် (၈) အမျိုးသားလွှတ်တော်ကိုယ်စားလှယ် ဦးသိန်းလှိုင် ရဲ့ မေးခွန်းနဲ့ပတ်သက်ပြီး ပြန်လည် ဖြေကြားသွားမှာ ဖြစ်ပါတယ်။ စစ်ကိုင်းတိုင်းဒေသကြီး၊ က လေးဝမြို့မှာ ယခင်က (၈၆၀) ကေဗွီအေ စကိုဒါ အမျိုးအစား မီးစက်ဖြင့် မီးသုံးသူ (၉၆၂) ဦးကို လစဉ် ဒီဇယ်ဆီ (၁၅၄၀)ဂါလံ ဌာနက ထုတ်ပေး ပါတယ်။ ဌာန စက်သုံးဆီဖြင့် ဓာတ်အားဖြန့်ဖြူးပေးရာမှာ တစ်ယူနစ်ကို အိမ်သုံးမီတာ (၃၅)ကျပ်၊ စက်မှုသုံး၊ လုပ်ငန်းသုံး (၇၅)ကျပ်ဖြင့် ဓာတ် အားခ ကောက်ခံပါတယ်။ (၈၆၀)ကေဗွီအေ မီးစက်မှာ ကာလကြာမြင့်ပြီး ဟောင်းနွမ်းပြီး လောင်စာဆီသုံးနှုန်း အလွန်များတဲ့ အလျောက် (၅၀၀) ကေဗွီအေ မီးစက်အသစ်တစ်လုံးနဲ့ ၁၂-၅-၂၀၁၂ ရက်နေ့မှ စ တင်ပြီးပြောင်းလဲ ဓာတ်အားပေးခဲ့ ပါတယ်။ ယခင် (၈၆၀)ကေဗွီအေ မီးစက်အဟောင်းမှာ မီးပေးရာမှာ တစ်ရက် မှာ တစ်နာရီခွဲခန့်သာ ဓာတ်အားပေးနိုင်ပြီး ယခု (၅၀၀) ကေဗွီအေ မီးစက်အသစ်ဖြင့် တစ်ရက်မှာ (၂)နာရီ ဓာတ်အားပေးနိုင်ပြီ ဖြစ်ပါတယ်။ အမှတ်(၂)လျှပ်စစ်စွမ်းအားဝန်ကြီး ဌာနအနေနဲ့ ဒီဇယ်ဓာတ်အားပေး မီးစက်ဖြင့် ဓာတ်အားဖြန့်ဖြူးတဲ့ မြို့များအတွက် စက်သုံးဆီ ကိုကျခံသုံးစွဲနိုင် သော ဘဏ္ဍာငွေအရ မီးပေးချိန် (၂)နာရီစာ တွက်ချက်ပြီး ဘဏ္ဍာရေးနှစ်အလိုက် စွမ်းအင်ဝန်ကြီးဌာနကို တောင်းခံရပါတယ်။ စွမ်းအင်ဝန်ကြီးဌာနမှ စက်သုံးဆီ ဝယ်ယူရရှိ မှုပေါ်မူတည်ပြီး ဒီဇယ်စက်မြို့ များကို လစဉ်ပြန်လည် ခွဲဝေသတ်မှတ် ပေးရပါ တယ်။ ကလေးဝမြို့ အတွက် မီးပေးချိန် (၂) နာရီ ထက် ပိုမိုရရှိလိုပါက ထပ်မံလိုအပ်သော စက်သုံးဆီကို ဒေသဆိုင် ရာအုပ်ချုပ်ရေးအဖွဲ့နဲ့ သဘောတူညီ ချက်ဖြင့် မြို့မီးပေးချိန် တိုးမြှင့်ရေးအဖွဲ့ ဖွဲ့စည်းဆောင်ရွက် ပေးရန် အကြံပြုလို ပါတယ်။ အမှတ် (၂)လျှပ်စစ်စွမ်းအားဝန်ကြီးဌာနရဲ့ ဘဏ္ဍာငွေရရှိမှုအရ ဓာတ်အားပေးစက် အသစ်များ ဝယ်ယူပြီး ဓာတ်အားပေးစက်အဟောင်းများ နေရာမှာ အစားထိုးလဲလှယ်လျက် ရှိရာ ကလေးဝမြို့အတွက် (၅၀၀)ကေဗွီအေမီးစက်အသစ်တစ်လုံး တပ်ဆင်ပေးပြီး ဖြစ်ပါတယ်။ နောက်ထပ် (၅၀၀)ကေဗွီအေ မီးစက်အသစ်တစ်လုံး ထပ်မံပေးရန် လောလောဆယ် အစီအစဉ် မရှိပါကြောင်း နှင့် (၈၆၀)ကေဗွီအေ မီးစက်အဟောင်း မှာလည်း မြို့အတွက် အရန်မီးစက်အဖြစ် ထားရှိသွားမည် ဖြစ်ပြီးတော့ ၄င်းမီးစက်အတွက် စက်သုံးဆီခွဲဝေပေးရန် လည်း အစီအစဉ် မရှိကြောင်း ဖြေကြားအပ် ပါတယ်။ ၂၀၁၃ ခုနှစ် ကလေးမြို့ကို ရောက်ရှိလာမယ့်မဟာဓာတ်အားလိုင်းကို ကလေးဝမြို့ကို ဆက်သွယ်တန်းပေးရန် ကိစ္စနှင့် စပ်လျဉ်း၍ အ မှတ်(၂)လျှပ်စစ်စွမ်းအားဝန်ကြီးဌာနအနေဖြင့် (၂၃၀)ကေဗွီ ညောင်ပင်ကြီး -ကလေး မဟာဓာတ်အားလိုင်း၊ ဂန့်ဂေါ -ကလေး-ကလေးဝ မဟာဓာတ်အားလိုင်းနှင့် ဓာတ်အားခွဲရုံများ တည်ဆောက်ရေးစီမံကိန်းလုပ်ငန်းကို ၂၀၁၃-၂၀၁၄ ဘဏ္ဍာရေးနှစ်မှာ စတင်တည်ဆောက်ရန် လျာထားပြီးဖြစ်ပါတယ်။ နိုင်ငံခြား ချေးငွေဖြင့်ဆောင်ရွက်ရမှာ ဖြစ်တဲ့ အတွက်ကြောင့် ချေးငွေရရှိမှု ပေါ် မူတည်ပြီး ပြီးစီးမည့်နှစ်များဟာလဲ ပြောင်းလဲမှုများလည်းရှိနိုင်ပါတယ်။ ဆက်လက်ပြီး ကလေးမှတစ်ဆ၆၆)ကေဗွီကလေး-ကလေးဝ ဓာတ်အားလိုင်းနှင့် ဓာတ်အားခွဲရုံ တည်ဆောက်ခြင်း စီမံကိန်းလုပ်ငန်းများကိုလည်း၂၀၁၄-၂၀၁၅ ဘဏ္ဍာရေးနှစ်မှာ တည်ဆောက်ရန် လျာထားပါကြောင်းနှင့် အဆိုပါလုပ်ငန်းများကို ဘဏ္ဍာငွေ ရရှိမှုအပေါ် မူတည်ပြီး ဆောင်ရွက်ပေးသွားမှာ ဖြစ်ပါကြောင်း ဖြေကြားရင်း ကျွန်တော်ရဲ့ ဖြေကြားချက်ကို နိဂုံးချုပ်ပါတယ်။</speech>
</section>
<section value="Bill">	
<bill>
<title>အမျိုးသားလွှတ်တော် ဥပဒေကြမ်းကော်မီက္ကဋ္ဌ သို့မဟုတ် ယင်းကတာဝန်ပေးအပ်သည့် ပုဂ္ဂိုလ်က ငွေချေးသက်သေခံလက်မှတ်များ လဲလှယ်ရောင်းဝယ်ရေး ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင်းခြင်း</title>
<speech type="speaker">အစီအစဉ်(၆) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ငွေချေးသက်သေခံလက်မှတ်များ လဲလှယ်ရောင်းဝယ်ရေး ဥပဒေကြမ်း နှင့် စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဥပဒေကြမ်းကော်မတီက ဖတ်ကြားရှင်းလင်းမှာ ဖြစ်ပါ တယ်</speech>
<speech><mp id="139">ဦးမြညိမ်း(ဥက္ကဋ္ဌ၊ ဥပဒေကြမ်းကော်မ</mp>လေးစားအပ်ပါက္ကဋ္ဌကြီး နှင့်အမျိုးသားလွှတ်တော်ကိုယ်စားလှယ်တော်များ နှလုံးစိတ်ဝမ်း အေးချမ်းကြပါစေလို့ ပဏာ မ နှုတ်ခွန်းဆက်သအပ်ပါတယ်။ ကျွန်တော့် အနေဖြင့် ငွေချေးသက်သေခံ လက်မှတ်များ လဲလှယ် ရောင်းဝယ်ရေးဥပဒေကြမ်းအပေါ်မှာ ကျွန်တော်တို့ အမျိုးသားလွှတ်တော် ဥပဒေကြမ်း ရဲ့ လေ့လာစိစစ်ချက်အစီရင်ခံစာကို ကျွန်တော် တင်ပြအစီရင်ခံသွားပါမယ်။ ပြည်ထောင်စုအစိုးရအဖွဲ့ရုံးမှ ပေးပို့တဲ့ ပြည်ထောင်စုလွှတ်တော်၏ ၁၃-၇-၂၀၁၂ ရက်စွဲပါစာဖြင့် ပေးပို့လာတဲ့ ငွေချေးသက်သေခံ လက်မှတ်များ လဲလှယ်ရောင်းဝယ်ရေး ဥပဒေကြမ်းကို အမျိုးသားလွှတ်တော် ဆိုင်ရာ ဥပဒေ၊ နည်းဥပဒေတို့အရ အမျိုးသားလွှတ်တော် ဥပဒေကြမ်းက စိစစ်ဖို့ ပေးပို့လာခဲ့ပါ တယ်။ အဲလို ပေးပို့လာတဲ့ အခါမှာ စိစစ်ရာတွင် ယင်းဥပဒေကြမ်းမှာ အခန်းပေါင်း (၁၃)ခန်း နဲ့ ပုဒ်မ (၇၂)ခုပါရှိပါတယ်။ ဒီ ဥပဒေဟာလည်း အခုမှ စပြီးတော့ ကျွန်တော်တို့ ပြဋ္ဌာန်းမယ့် ဥပဒေဖြစ်တဲ့အတွက် ဥပဒေရဲ့ ဥပဒေကြမ်းထဲမှာ ပါတဲ့ အချက်အလက်တွေဟာ ကျွန်တော်တို့ တော်တော်ကို လေ့လာစိစစ်ခဲ့ ရပါတယ်။ တချို့ စကားစုတွေ စာသားတွေဟာ ကျွန်တော်တို့နဲ့ တော်တော်လေးစိမ်းပါတယ်။ စိမ်းတဲ့အတွက် လည်း ကျွန်တော် တို့ ဘဏ္ဍာရေးနှင့်အခွန်ဝန်ကြီး ဌာနက ပုဂ္ဂိုလ်များနဲ့ ကျွန်တော်တို့ လေးငါး ကြိမ်လောက် အကျေအလည် ဆွေးနွေးခဲ့ကြပါတယ်။ ဥပမာအားဖြင့် ဆိုရင် ကျွန်တော်တို့ ဒီမှာပါတဲ့ ကောင်တာဈေး ကွက်၊ Open the counter Market၊ စ��ရင်းမဝင်သော ငွေချေး သက်သေခံလက်မှတ်များ ရောင်းဝယ်ခြင်း၊ Stock Exchange၊ Stock Exchange စာရင်းဝင် ငွေချေးသက်သေခံလက်မှတ် များရောင်းဝယ်ခြင်း၊ အများပိုင် ကုမ္ပဏီများ Public Companies၊ နောက်တစ်ခါ ငွေချေးသက်သေခံ လက်မှတ် ကုမ္ပဏီများ Security Companies အစရှိတဲ့ အသုံးအနှုန်းတွေကို ကျွန်တော်တို့ Change closufu Change cu cops: oglęcossos pocos:emiuose, 93630:00 အပြန်အလှန်လေ့လာပြီးတော့ ဘဏ္ဍာရေးကော်မရှင်ကပုဂ္ဂိုလ်များနဲ့ အကျေအလည် ဆွေးနွေးတဲ့ အခါမှာ ဒီအစီရင်ခံစာကို ထွက်ပေါ်လာခြင်း ဖြစ်ပါတယ်။ ကျွန်တော်တို့ကော်မတီရဲ့ တွေ့ရှိချက်မှာ ဒီငွေချေးသက်သေခံလက်မှတ်များ လဲလှယ် ရောင်းဝယ်ရေး ဥပဒေကြမ်းကို စိစစ်တဲ့အခါမှာ အောက်ပါအတိုင်းတွေ့ရှိရပါတယ် - (က) ဤဥပဒေကြမ်း ပုဒ်မ ၂၊ ပုဒ်မခွဲ (က) ပုဒ်မခွဲငယ် (၃)နှင့်(၄)တို့တွင် ဖော်ပြထား သည့် စတော့ရှယ်ယာစသည်များမှာ အများနှင့်သက်ဆိုင်သောကုမ္ပဏီက ထုတ်ဝေသည့် စတော့ရှယ်ယာ စသည်များနှင့် တူညီသဖြင့်လည်းကောင်း၊ အရေးအသား ကျစ်လျစ်စေရန်လည်းကောင်း အများနှင့်သက်ဆိုင်သော ကုမ္ပဏီ များထုတ်ဝေသည့် သို့မဟုတ် ထုတ်ဝေရန် စီစဉ်ဆောင်ရွက်သည့် ရှယ်ယာများ၊ စတော့များ၊ ငွေချေးစာချုပ်များနှင့် ဒီဘင်ချာများ၊ ယင်းတို့နှင့် သက်ဆိုင်သည့် အခွင့်အရေးများ ရွေးချယ်ခွင့်နှင့် ဝရန်းများ ဟု ပုဒ်မခွဲငယ်(၃) မှာ တစ်ပိုဒ်တည်း ဖြစ်အောင် ကျွန်တော်တို့ ပြင်ဆင်ရေးသားသင့်ကြောင်း အကြံပြုအပ်ပါတယ်။ (ခ) ဤဥပဒေကြမ်း ပုဒ်မ၂၊ ပုဒ်မခွဲ(က) ပုဒ်မခွဲငယ် (၅)မှာ ဖော်ပြထားတဲ့ဘဏ္ဍာရေးနှင့် အခွန်ဝန်ကြီးဌာနက အမိန့်ကြော်ငြာစာထုတ်ပြန်၍ ဆိုသည့် စကားရပ်အစား ငွေချေးသက်သေခံလက်မှတ်လုပ်ငန်း ကြီးကြပ်ရေးကော်မရှက အမိန့်ကြော်ငြာစာ ထုတ်ပြန်၍ ဟု ပြင်ဆင်သင့်ကြောင်း အကြံပြု ထားပါတယ်။ အကြောင်း ကတော့ နောင်မှာ ကူးပြောင်းဆဲကာလ လွန်မြောက်သည့်အခါမှာ ကော်မရှင်က ငွေချေးသက်သေခံလုပ်ငန်းကို ကြီးကြပ်ကွပ်ကဲရန် ဆောင်ရွက်ရမှာဖြစ်ပြီး ငွေချေးသက်သေခံလက်မှတ်ကို ကော်မရှင်က သတ်မှတ်နိုင်ရန် ဖြစ်ပါတယ်။ ပုဒ်မခွဲငယ် (၃)နှင့် (၄)တို့ကို တစ်ပေါင်းတည်း ပေါင်းလိုက်သဖြင့် ပုဒ်မခွဲ (၂) ပုဒ်မခွဲ (က) မူလပုဒ်မခွဲငယ် (၅)ကို ပုဒ်မခွဲငယ် (၄)အဖြစ် ပြောင်းလဲ၍ အမှတ်စဉ်သင့်ပါသည်။ ထို့ပြင်ပုဒ်မ ၂၊ ပုဒ်မခွဲ (ခ)နှင့် ပုဒ်မခွဲငယ် (၁)တို့တွင် ကိုယ်ပိုင်စာရင်အသုံးပြု၍ ရောင်းဝယ်ခြင်းကို ပေါ်လွင်စေရန် ငွေချေးသက်သေခံ လက်မှတ်များရောင်းချခြင်း၊ ဝယ်ယူခြင်းအစား ငွေချေးသက်သေခံ လက်မှတ်များကို ကိုယ်ပိုင် ရောင်းဝယ်ခြင်းဟု ပြင်ဆင်သင့်ကြောင်း အကြံပြုထားပါတယ်။ (ဂ) ဤဥပဒေကြမ်း ပုဒ်မ၂၊ ပုဒ်မခွဲ(ခ) ပုဒ်မခွဲငယ်(၄)တွင် ငွေချေးသက်သေခံ လက်မှတ် ရင်းနှီးမြှုပ်နှံမှု အကြံဉာဏ်ပေးခြင်းဆိုသည့် စကားရပ်အစား အဓိပ္ပာယ် ရှင်းလင်း စေရန် ငွေချေးသက်သေခံလက်မှတ် ရင်းနှီးမြှုပ်နှံမှုအတွက် အကြံဉာဏ်ပေးခြင်း ဟုပြင်ဆင်သင့်ပါတယ်။ ပုဒ်မ ၂၊ ပုဒ်မခွဲ(ခ) ပုဒ်မခွဲငယ် (၆)တွင်လည်း နောင်တွင်ကော်မရှင်က ငွေချေးသက်သေခံ လက်မှတ်လုပ်ငန်းကို ကြီးကြပ်ကွပ်ကဲ ဆောင်ရွက်ရမည်ဖြစ်သဖြင့် ဘဏ္ဍာရေးနှင့် အခွန်ဝန်ကြီးဌာနအစားကော်မရှင်က ဟုပြင်ဆင်သင့်ပါတယ်။ ပုဒ်မ၂၊ ပုဒ်မခွဲ(ဂ) တွင် ရောင်းချခြင်း၊ ဝယ်ယူခြင်း အစား ရှေ့နောက်အရေးအသား ညီညွတ်စေရန် ကိုယ်ပိုင်ရောင်းဝယ်ခြင်း ဟုပြင်ဆင် သင့်ပြီး ကိုယ်ပိုင်ငွေစာရင်း အစား ကိုယ်ပိုင်စာရင်း ဟုပြင်ဆင်သင့်ပါတယ်။ ပုဒ်မခွဲ(ဃ)တွင်လည်း မိမိ၏ဖောက်သည်ဆိုသည့် စကားရပ် မှာ အရပ်သုံးစကား ဖြစ်နေ၍ ရေးထုံးမှန်ကန်စေရန်မိမိ၏ လုပ်ငန်းနှင့် ဆက်သွယ်ဆောင်ရွက်သူများဟု ပြင်ဆင်သင့်ပါတယ်။ ပုဒ်မခွဲ(စ)တွင်လည်း ငွေချေးသက်သေခံ လက်မှတ် ရင်းနှီး မြှုပ်နှံမှု အကြံဉာဏ်ပေးခြဆိုသည့် စကားရပ် အစား ငွေချေးသက်သေခံလက်မှတ် ရင်နှီးမြှုပ်နှံမှုအတွက် အကြံဉာဏ်ပေးခြင်း ဟု အဓိပ္ပာယ်ရှင်းလင်းစေရန် ပြင်ဆင်သင့်ပါတယ်။ (ဃ) ဤဥပဒေကြမ်း ပုဒ်မ ၂၊ ပုဒ်မခွဲ(ဆ)တွင် ဖောက်သည်များ ဆိုသည်မှာ အရပ်သုံးစကားဖြစ်နေ၍ လုပ်ငန်းနှင့် ဆက်သွယ် ဆောင်ရွက်သူများဟု ပြင်ဆင်သင့်ပြီး ပုဒ်မခွဲ(ည)တွင် ငွေချေးသက်သေခံလက်မှတ်များ ဈေးကွက်ဟု ဆိုသည့် အစား များ ကိုဖြုတ်၍ ငွေချေးသက်သေခံလက်မှတ် ဈေးကွက် ကိုဆိုသည်ဟု ပြင်ဆင်သင့်ပါတယ်။ ပုဒ်မခွဲ (ဌ) တွင် ကုမ္ပဏီမှ Public Company က ထုတ်ဝေသည့် Company မှာ Public Company က ထုတ်ဝေသည့် အစုရှယ်ယာနှင့်သာ သက်ဆို သဖြင့် ကုမ္ပဏီဆိုသည့်စကားရပ် အစားအများနှင့်သက်ဆိုင်သောကုမ္ပဏီဟု ပြည့်စုံ စေရန် ဖြည့်စွက်သင့်ပြီး ရှယ်ယာနှင့် စတော့ကို ခွဲခြားဖော်ပြခြင်း မဟုတ်လျှင် အစား အရေးအသား မှန်ကန်စေရန် ရှယ်ယာနှင့် စတော့ကို ခွဲခြားဖော်ပြထားခြင်း မရှိလျှင်ဟု ပြင်ဆင်သင့်ပါတယ်။ ပုဒ်မခွဲ (၃)တွင် ဝရန့် အစား တည်ဆဲဥပဒေများ တွင်သုံးနှုန်းသကဲ့သို့ ဝရန်းဟုပြင်ဆင်ပြီး အချိုးကျ ရှယ်ယာ ပမာဏကို ဝယ်ယူ ပိုင်ဆိုင်ခွင့် ဆိုသည့် စကားရပ် အစား ရှယ်ယာများကို လဲလှယ်ဝယ်ယူပိုင်ခွင့် ဆိုသည့် စကားရပ်ကို ပြင်ဆင်ရေးသား သင့်ပါတယ်။ ပုဒ်မခွဲ (ဌ)တွင်လည်း ဖောက်သည်အစား လုပ်ငန်းနှင့် ဆက်သွယ် ဆောင်ရွက်သူများ ဟုပြင်ဆင်ပြီး ငွေချေးသက်သေခံ လက်မှတ်များ ထုတ်ဝေသည့် ကုမ္ပဏီများသို့ ပေးပို့သည့် ငွေချေးသက်သေခံလက်မှတ်များ ရောင်းဝယ်မှုပြီးမြောက်ကြောင်း အချက်အလက် စုံလင်စွာပါဝင်သည့် အတည်ပြု ရှင်းလင်းချက် ကို ဆိုသည့် စကားရပ်အစား ငွေချေးသက်သေခံ လက်မှတ်များ ထုတ် ဝေသည့် ကုမ္ပဏီများသို့ ပေးပို့ သည့် ငွေချေးသက်သေခံ လက်မှတ်များ ရောင်းဝယ်မှုကို အတည်ပြုကြောင်း ၊ အချက်အလက် စုံလင်စွာပါဝင်သည့် ရှင်းလင်းချက်ကို ဆိုသည် ဟု ပြင်ဆင် သင့်ပါတယ်။ ပုဒ်မခွဲ (တ)တွင်လည်း လိုင်စင် ဆိုသည်မှာ ဤဥပဒေအရ ငွေချေး သက်သေခံလက်မှတ် လုပ်ငန်းကြီးကြပ်ရေးကော်မရှင်က ထုတ်ပေးသည့် ငွေချေး သက်သေခံ လက်မှတ်လုပ်ငန်းလိုင်စင်ကို ဆိုသည့် စကားရပ်အစား လုပ်ငန်း လိုင်စင် ဆိုသည့် စကားရပ်ကို ရှေ့နောက် ညီညွတ်မှု ရှိစေရန် လုပ်ငန်းလိုင်စင် ဆိုသည်မှာ ဤဥပဒေအရ ကော်မရှင်က ထုတ်ပေးသည့် ငွေချေးသက်သေခံ လက်မှတ်လုပ်ငန်း လိုင်စင်ကိုဆိုသည် ဟူသော စကားရပ် ဖြင့် ပြင်ဆင်သင့် ပါသည်။ (င) ဤဥပဒေကြမ်း ပုဒ်မ ၂၊ ပုဒ်မခွဲ (ဒ)တွင် ဝန်ကြီးဌာနဆိုသည်မှာ ဘဏ္ဍာရေးနှင့် အခွန်ဝန်ကြီးဌာနကို ဆိုသည်စကားရပ်အစား ပြည်ထောင်စုအဆင့်ဝန်ကြီးဌာနကို ပေါ်လွင်စေရန် ဝန်ကြီးဌာနဆိုသည်မှာ ပြည်ထောင်စုစိုးရအဖွဲ့၊ ဘဏ္ဍာရေးနှင့် အခွန်ဝန်ကြီးဌာနကို ဆိုသည်ကားရပ်ဖြင့် ပြင်ဆင်သင့်ပါသည်။ (စ) ဤဥပဒေကြမ်း အခန်း၃၊ ပုဒ်မ ၄ တွင် ကော်မရှင်ဖွဲ့စည်းသည့် ဌာနအဖွဲ့အစည်းနှင့်စပ်လျဉ်း၍ ဝန်ကြီးဌာနသည်ဆိုသည့်စကားရပ်အစား အခြားဝန်ကြီးဌာနများ လည်း ပါဝင်နိုင်သည့်အပြင် နိုင်ငံအများစု၏ကော်မရှကဲ့သို့ သီးခြားလွတ်လပ်စွာ ကြီးကြပ်ကွပ်ကဲနိုင်ရန်ရည်ရွယ်၍ ပြည်ထောင်စုအစိုးရအဖွဲ့ သဟုလည်းကောင်း၊ ပုဒ်မ ၅၊ ပုဒ်မခွဲ (ခ)တွင် ဝန်ကြီးဌာန သည်အစား ပြည်ထောင်စုအစိုးရအဖွဲ့ သည်ဟုလည်းကောင်း ပြင်ဆင်သင့်ပါသည်။ ထို့အပြင်ယင်းစာသား၏ နောက်ကွဲ လစ်လပ်သွားသည့် ကော်မရှင်အဖွဲ့ဝင်၏ နေရာတွင် အစားထိုးခန့်အပ်ခြင်း သို့မဟုတ် ဆိုသည့် စကားရပ်အား ဖြည့်စွက်သင့်ပြီး ပုဒ်မခွဲ(ဂ) တွင်လည်း ဝန်ကြီးဌာနက စကားရပ်အစား ပြည်ထောင်စုအစိုးရအဖွဲ့က ဟုလည်းကောင်းပြင်ဆင်သင့်ပါတယ်။(ဆ) ဤဥပဒေကြမ်းပုဒ်၊ပုဒ်မခွဲ(က)တွင် လုပ်ငန်းလိုင်စင်ထုတ်ပေးရန် လျှောက်ထား ချက်ကိုစိစစ်ပြီးစာသား၏နောက်တွင်လုပ်ငန်းလိုင်စင်သက်တမ်းနှင့် စည်းကမ်း ချက်များကို သတ်မှတ်၍ဆိုသည့် စာသားကို ဖြည့်စွက်သင့်ပါသည်။ ပုဒ်မခွဲ (ခ) တွင် လိုင်စင်ရရှိသူ လိုက်နာရမည့် တာဝန်နှင့် စည်းကမ်းချက်တစ်ရပ်ရပ်ကို ဖောက်ဖျက်လျှင် လိုင်စင်ကို ရုပ်သိမ်းခြင်း သို့မဟုတ် ငြင်းပယ်ခြင်းပြု နိုင်သည် ဆိုသည့် စကားရပ် အစား လုပ်ငန်းလိုင်စင်ရှိသူက လိုက်နာရမည့် တာဝန်နှင့် စည်းကမ်းချက်တစ်ရပ်ရပ်ကို ဖောက်ဖျက်လျှင်သတိပေးပြီး သတ်မှတ်ထားသော ဒဏ်ကြေးကို ပေးဆောင်စေခြင်း၊ ကာလသတ်မှတ် ရပ်ဆိုင်းခြင်း သို့မဟုတ် လုပ်ငန်းလိုင်စင်ကို ရုပ်သိမ်းခြင်းပြု နိုင်သည်ဆိုသည့်စကားရပ်ကို ပြင်ဆင်ဖြည့်စွက် သင့်ပါသည်။ ပုဒ်မခွဲ(ဂ)တွင် လိုင်စင်အစား လုပ်ငန်းလိုင်စင် ဟု ပြင်ဆင်ပြီး သက်တမ်းတိုးမြှင့် ပေးခြင်းနောက်တွင် သို့မဟုတ် ငြင်းပယ်ခြင်းပြု နိုင်သည် ဟု ဖြည့်စွက်သင့်ပါတယ်။ ထို့အပြင် ပုဒ်မခွဲ (ဃ)တွင်လည်း လိုင်စင်အစား လုပ်ငန်း လိုင်စင်ဟု ပြင်ဆင်သင့်ပါသည်။ (ဇ) ပုဒ်မ ၈၊ ပုဒ်မခွဲ (က)တွင် ဝန်ကြီးဌာန၏ အတည်ပြုချက်ဖြင့် ဆိုသည့်စာသားအား ချန်လှပ်ပြီး ပုဒ်မခွဲခ)တွင် စတော့အိပ်ချိန်း တည်ထောင်လုပ်ကိုင်ရာတွင် လိုက်နာရ မည့် တာဝန်နှင့် စည်းကမ်းချက်တစ်ရပ်ရပ်ကို စတော့အိပ်ချိန်းက ဖောက်ဖျက်လျှင် သတိပေးပြီး သတ်မှတ်ထားသော ဒဏ်ကြေးကို ပေးဆောင်စေခြင်း ပြု နိုင်သည်ဟု ပြင်ဆင်ဖြည့်စွက် ရေးသားသင့်ပါသည်။ ပုဒ်မ ၈၊ ပုဒ်မခွဲ(ဂ) ပုဒ်မခွဲငယ် (၄)တွင် အခန်း (၉)ပါ တားမြစ်သည့် အပြုအမူများအရဆိုသည့် စကားရပ်အစား အခန်း(၁၁)ပါ တားမြစ်သည့်ပြုလုပ်မှုများအဟု ပြင်ဆင်ပြီး ပုဒ်မ၈၊ ပုဒ်မခွဲ(င)နှင့် (ဃ)တို့တွင် ပုဒ်မ၉၊ ပုဒ်မခွဲ(က)နှင့်(ခ)အဖြစ်ပြောင်းလဲအမှတ်စဉ်ပြီးအတည်ပြုချက်ဆိုသည့် စာသားများအစားခွင့်ပြုချက်ဟုပြင်ဆင်သင့်ပါသည်။ (ဈ) ဤဥပဒေကြမ်းပုဒ်မ ၉ကို ပုဒ်မ၁၀အဖြစ် ပြောင်းလဲအမှတ်စဉ်ပြီး ကော်မရှင်က ၄င်း၏ စီမံခန့်ခွဲမှုဖြင့် ခွင့်ပြုပေးနိုင်ရန် ဝန်ကြီးဌာန၏ အတည်ပြုချက်ဖြင့် ဆိုသည့် စကားရပ်ကို ချန်လှပ်သင့် ပါသည်။ပုဒ်မ ၁၀ ၊ပုဒ်မခွဲ(က)ကိုပုဒ်မ ၁၁၊ ပုဒ်မခွဲ (က)အဖြစ် ပြောင်းလဲအမှတ်စဉ်ပြီး ဝန်ကြီးဌာနသို့ဆိုသည့်စာသားကို ပြည်ထောင်စုအစိုးရအဖွဲ့သို့ ဟု ပြင်ဆင်ပြီးပုဒ်မခွဲ(ခ)တွင်ကော်မတီများအစား လုပ်ငန်းကော်မတီများ ဟု လည်းကောင်း ၊ ပုဒ်မခွဲ(ဂ)တွင် စတော့အိပ်ချိန်းကို ဖြစ်စေ၊ ကောင်တာ ဈေးကွက်ကို ဖြစ်စေဆိုသည့် စကားရပ်အစား ရှေ့နောက် အစီအစဉ်ကျနမှုရှိစေရန် ကောင်တာ ဈေးကွက်ကိုဖြစ်စေ၊ စတော့အိပ်ချိန်းကို ဖြစ်စေ ဟုလည်း ပြင်ဆင်သင့်ပါသည်။ ပုဒ်မခွဲ (ဃ) တွင် လည်း မူလ စာသားအစား ငွေချေးသက်သေခံ လက်မှတ်လုပ်ငန်းကို ကြီးကြပ်ကွပ်ကဲရမည်။ ထို့အပြင် အခါအားလျော်စွာ စုံစမ်း မှုနှင့် စစ်ဆေးမှုများ ပြုလုပ်ရမည် ဟု ပြင်ဆင်ပြီး ပုဒ်မခွဲ (င)တွင် ဝန်ကြီးဌာန က အစား ပြည်ထောင်စုအစိုးရအဖွဲ့က ဟုလည်းကောင်း၊ လုပ်ငန်းတာဝန်များကိုထမ်းဆောင်ရမည်ဆိုသည့်အစားအခြား လုပ်ငန်းတာဝန်များကို ထမ်းဆောင်ရမည် ဟု ပြင်ဆင်ပြီး ပုဒ်မ ၁၁၊ ပုဒ်မခွဲ (ခ) (ဂ) (ဃ)နှင့် (င)အဖြစ် ပြောင်းလဲအမှတ်စဉ်သင့် ပါသည်။ ပုဒ်မ ၁၁ တွင် မြန်မာနိုင်ငံစာရင်းကိုင်ငံများနှင့်အညီစကားရပ်၏ရှေ့တွင်သက်ဆိုင်ရာ ဆိုသည့် စာသားကို ဖြည့်စွက်ပြီး ပုဒ်မ ၁၁ ကို ပုဒ်မ ၁၂ ဟုလည်းကောင်း၊ ပုဒ်မ ၁၁၊ ပုဒ်မခွဲ(စ)တွင် လိုင်စင်ရရှိသူ အစား လုပ်ငန်းလိုင်စင်ရရှိသူဟု ပြင်ဆင်ပြီး ပုဒ်၂၊ ပုဒ်မခွဲ(စ)ဟုလည်းကောင်း ပြငဆင်သင့်ပါသည်။ (ည) ဤဥပဒေကြမ်းပုဒ်မ ၁၂ တွင် သုတေသနနှင့်ဖွံ့ဖြိုးမှုလုပ်ငန်းကို လည်းကောင်းစကားရပ်အစား သုတေသနနှင့်ဖွံ့ဖြိုးမှုလုပ်ငန်းများ ဆောင်ရွက်ခြင်း ကို လည်းကောင်းဟုပြင်ဆင်ပြီး ပုဒ်မ ၁၂ ကို ပုဒ်မ ၁၃ အဖြစ် ပြောင်းလဲအမှတ်စဉ် သင့်ပါသည်။ မူလပုဒ်မ ၁၃ တွင် ပြဋ္ဌာန်း ချက်တစ်ရပ်ရပ် ကိုလည်းကောင်း စာသားကိုဖြုတ်ပြီး ပြဋ္ဌ ာန်းချက်တစ်ရပ်ရပ်ကို ဖောက်ဖျက် ကျူးလွန်ကြောင်း စကားရပ်အစားတားမြစ်ချက်တစ်ရပ်ရပ်ကို ဖောက်ဖျက်ကြောင်းဟု ပြင်ဆင်ကာ လိုက်နာရမည့် တာဝန်တစ်ရပ်ရပ်ကို လိုက်နာရန် ပျက်ကွက်ကြောင်း ယုံကြည် ရန် အကြောင်းရှိလျှင် ဖြစ်စေ၊ ငွေချေးသက်သေခံ လက်မှတ် လုပ်ငန်းနှင် . စပ်လျဉ်း၍ လိမ်လည်မှုသို့မဟုတ် မသမာမှု ကျူးလွန်ကြောင်း ယုံ ကြည်ရန် အကြောင်းရှိလျှင်ဖြစ်စေ၊ သက်ဆိုင်သည့် မည်သူ့ ကိုမဆို ခေါ်ယူ စစ်ဆေး မေးမြန်းခွင့်နှင့် သက်သေခံချက်များ ရယူခွင့်တို့ ရှိ သည်ဟု ပြင်ဆင်ဖြည့်စွက်ပြီး ပုဒ်မ ၁၃ ကို ပုဒ်မ ၁၄ အဖြစ် ပြောင်းလဲ အမှတ်စဉ်သင့်ပါသည်။ (ဋ) ဤဥပဒေကြမ်း ပုဒ်မ ၁၆၊ ပုဒ်မခွဲ (က)တွင် ငွေချေးသက်သေခံလက်မှတ်များစကားရပ်အစား ငွေချေးသက်သေခံ လက်မှတ်ဟု ပြင်ဆင်ပြီး ပုဒ်မခွဲ (ဃ)တွင် လည်း နည်း ဥပဒေများအစား နည်းဥပဒေ ပြင်ဆင်၍ သတ်မှတ်ချက်များနှင့် လည်းဆိုသည့် စာသားကို ချန်လှပ်၍ ပုဒ်မ ၁၇၊ ပုဒ်မခွဲ(က)နှင့် (ဃ)အဖြစ်ပြောင်းလဲအမှတ်စဉ်သင့်ပါသည်။မူလ ပုဒ်မ ၁ရတွင်လည်း လိုင်စင်အမျိုးအစား အလိုက် ဆိုသည့် စကားရပ် အစား လုပ်ငန်းလိုင်စင် အမျိုးအစားအလိုက် ဟု ပြင်ဆင်၍ ပုဒ်မ ၁၈ အဖြစ် လည်းကောင်း၊ ပုဒ်မ ၁၈ တွင် ရောင်းဝယ်သူများ စကားရပ်အစား လုပ်ငန်းနှင့် ဆက်သွယ်ဆောင်ရွက်သူများ ဟုပြင်ဆင်သင့်ပြီး လုပ်ငန်းကျွမ်းကျင်မှုစာသားအစား လုပ်ငန်းစွမ်းဆောင်နိုင်မှု ပြင်ဆင်သင့်ပြီး ပုဒ်မ ၁၈ ကို ပုဒ်မ ၁၉ အဖြစ် ပြောင်းလဲ၍အမှတ်စဉ် သင့်ပါသည်။ (ဌ) ဤဥပဒေကြမ်း ပုဒ်မ ၁၉ ၊ ပုဒ်မခွဲ (ခ)တွင် မြန်မာနိုင်ငံကုမ္ပဏီများ အက်ဥပဒာသား ၏နောက်တွင် သို့မဟုတ် ၁၉၅၀ ပြည့်နှစ်၊ အထူးကုမ္ပဏီအက်ဥပဒေပါ ဆိုသည့် စာသားကို ဖြည့်စွက်ပြီး၊ ကော်မရှင်၏ ကြို တင်အတည်ပြုချက် စာသားအစား ခွင့်ပြုချက် ဟုပြင်ဆင်သင့်ပြီး ပုဒ်မခွဲ (ဃ)တွင် မတည်ငွေရင်း ဆိုသည့်စကားရပ်အစား ခွင့်ပြု မတည်ငွေရင်း ဟုလည်းကောင်း၊ ပုဒ်မခွဲ (င)တွင် လစဉ်လုပ်ငန်းအစီရင်ခံစာနှင့် ကော်မရှင်က သတ်မှတ်သည့် အခြား အစီရင်ခံစာများ ကို သတ်မှတ်ချက်များနှင့်အညီ ကော်မရှင်သို့ပေးပို့ရမည် စကားရပ်အစား လုပ်ငန်းဆောင်ရွက်မှုနှင့် စပ်လျဉ်း၍ အစီရင်ခံစာကို သတ်မှတ်ချက်များနှင့်အညီကော်မရှင်သို့ပေးပို့ရမည် ဟုပြင်ဆင်သင့်ပြီး ပုဒ်မ၂၀ ၊ ပုဒ်မခွဲ(ခ) (ဃ)နှင့်(င)အဖြစ် ပြောင်းလဲ၍အမှတ်စဉ်သင့်ပါသည်။ (၃) ဤဥပဒေကြမ်း ပုဒ်မ ၂၀၊ ပုဒ်မခွဲ (က)တွင် ဖော်ပြထားချက်များအစားငွေချေးသက်သေခံလက်မှတ် ကုမ္ပဏီသည် ငွေချေးသက်သေခံလက်မှတ် လုပ်ငန်းကို ဆောင်ရွက်ရာတွင် အများပြည်သူအကျိုးနှင့် ရင်းနှီးမြှုပ်နှံသူများအား အကာအကွယ်ပေးမှုကို ထိခိုက်စေသည့် အခန်း (၁၁)ပါ တားမြစ်သည့် ပြုလုပ်မှုများကို ရှောင်ကြဉ်ရမည်ဟုပြင်ဆင်ပြီး ပုဒ်မ ၂၀ ကို ပုဒ်မ ၂၁ အဖြစ်ပြောင်းလဲအမှတ်စဉ်၍ မူလပုဒ်မ ၂၀၊ ပုဒ်မခွဲ(ခ)နှင့်ပုဒ်မ ၂၁ တို့မှာ တားမြစ်ချက် များဖြစ်သဖြင့် ယင်းတို့ကို အခန်း (၁၂) တားမြစ်ချက်နှင့် ပြစ်ဒဏ်များအခန်းသို့ပြောင်းလဲရေးသားသင့်သဖြင့် ပြောင်းလဲထားပါသည်။ ထို့အပြင် ပုဒ်မ ၂၂တွင် အသားတင်အမြတ်ငွေထဲမှ အထူးသီးသန့်ငွေတစ်ရပ် ဆိုသည့်စကားရပ်အစား အသားတင်အမြတ်ငွေထဲမှ သီးသန့်ရန်ပုံငွေ တစ်ရဟုပြင်ဆင်သင့်ပြီး ပုဒ်မ ၂၂၊ ပုဒ်မခွဲငယ် (ခ)တွင်လည်း အထူးသီးသန့်ငွေအစား သီးသန့် ရန်ပုံငွေ ဟု ပြင်ဆင်၍ ကော်မရှင်၏စာ ဖြင့် ကြိုတင်ခွင့်ပြုချက်ဆိုသည့် စကားရပ်တွင် စာဖြင့် စာသားကိုချန်လှပ်ပြီး Electronic နည်းဖြင့်ပါ ခွင့်ပြုချက် ပေးနိုင်၍ ကော်မရှင်၏ ကြို တင်ခွင့်ပြုချက် ပြင်ဆင်သင့်ပါသည်။ (ပ) ဤဥပဒေကြမ်း အခန်း (၅) ခေါင်းစဉ်ဖြင့် လိုင်စင်ဆိုသည့်စကားရပ်အစားလုပ်ငန်းလိုင်စင်သာပြင်ဆင်ပြီး ပုဒ်မ ၂၃၊ ပုဒ်မခွဲ (က)တွင် ငွေချေးသက်သေခံ လက်မှတ်များရောင်းချခြင်း၊ ဝယ်ယူခြင်းလုပ်ငန်းလိုင်စင် ဆိုသည့် စကားရပ် အစား ကိုယ်ပိုင်ဆိုသည့် စာသားဖြည့်ပြီး အခန်း (၁) အဓိပ္ပာယ်ဖော်ပြချက် များတွင် ဖော်ပြထားသည့်အတိုင်း ငွေချေးသက်သေခံလက်မှတ်များ ကိုယ်ပိုင် ရောင်းဝယ်ခြင်းလုပ်ငန်းလိုင်စင် ဟုပြင်ဆင်သင့်ပါသည်။ ပုဒ်မခွဲ (ဃ) တွင် ရင်းနှီးမြှုပ်နှံမှု အကြံဉာဏ်ပေးခြင်းအစား ရင်းနှီးမြှုပ်နှံမှု အတွက်အကြံဉာဏ် ပေးခြင်း ဟုပြင်ဆင်ပြီး ပုဒ်မခွဲစ)တွင် ဘဏ္ဍာရေးနှင့်အခွန်ဝန်ကြီးဌာနက ဆိုသည့် စကားရပ်အစား အခန်း (၁)တွင် ဖော်ပြထားချက်များနှင့် ရှေ့နောက်ညီညွတ်မှု ရှိစေရန် ကော်မရှင်က ဟုပြင်ဆင်သင့်ပါသည်။ ပုဒ်မ ၂၄ တွင်လည်း လိုင်စင် အမျိုးအစားအလိုက် စာသားအစား လုပ်ငန်းလိုင်စင် အမျိုးအစားအလိုက် ဟု ပြင်ဆင်သင့်ပါသည်။ ပုဒ်မ ၂၅တွင် အောက်ပါ လိုင်စင် တစ်မျိုးမျိုးကိုဖြစ်စေ ဆိုသည့် စကားရပ်အစား အောက်ပါလုပ်ငန်းလိုင်စင်တစ်မျိုးမျိုးကို ဖြစ်စေ ဟု ပြင်ဆင်ပြီး ပုဒ်မခွဲ(က) တွင် ရောင်းချခြင်း၊ ဝယ်ယူခြင်း လုပ်ငန်းလိုင်စင် စကားရပ် အစား ကိုယ်ပိုင်ရောင်းဝယ်ခြင်းလုပ်ငန်းလိုင်စဟု ပြင်ဆင်သင့်ပါသည်။ အလားတူ ပုဒ်မ ၂၆၊ ပုဒ်မခွဲ (က)တွင် ပုဒ်မ ၂၅ပါ လိုင်စင်တစ်မျိုးမျိုး ရရှိထားသော စကားရပ် အစား လုပ်ငန်းလိုင်စင်တစ်မျိုးမျိုး ရရှိထားသော ဟုပြင်ဆင်ရေးသားပြီး ငွေချေးသက်သေခံလက်မှတ် ရင်းနှီးမြှုပ်နှံမှု အကြံဉာဏ် ပေးခြင်းလုပ်ငန်းကို ဆိုသည့် စကားရပ်အစား ငွေချေးသက်သေသက်မှတ် ရင်းနှီးမြှုပ်နှံမှုအတွက် အကြံဉာဏ်ပေးခြင်းလုပ်ငန်းကို ဟု ပြင်ဆင်သင့်ပါသည်။ ပုဒ်မ ၂ရ တွင် လိုင်စင် ဆိုသည့် စာသားအစား လုပ်ငန်းလိုင်စင် ဟုပြင်ဆင်သင့်ပြီး ပုဒ်မ ၂၈ တွင် ကော်မရှင်သည်ဟု ခြေဆင်းစာသား ဖော်ပြ၍ ပုဒ်မခွဲက) အဖြစ် ပုဒ်မ ၂ရအရ လျှောက်ထားခြင်းသည် လုပ်ငန်းလိုင်စင်လျှောက်လွှာ လက်ခံရရှိသည့်အခါ လုပ်ငန်းလိုင်စင် အမျိုးအစားအလိုက် သတ်မှတ်ထားသော အရည်အချင်းများ၊ စည်းကမ်းချက်များနှင့် ညီညွတ်မှုရှိ မရှိစိစစ်ပြီး လုပ်ငန်းလိုင်စင်ထုတ်ပေးရန် ခွင့်ပြုခြင်း သို့မဟုတ် ငြင်းပယ်ခြင်းပြု နိုင်သည်ဟုပြင်ဆင်ဖြညှောက်သင့်ပါသည်။ ပုဒ်မခွဲ (ခ)အား ပယ်ဖျက် ၍ ပုဒ်မခွဲ (င)အစား ပုဒ်မခွဲ (ခ)အသစ်အဖြစ် ပုဒ်မခွဲ (က)အရ ခွင့်ပြုပါက စည်းကမ်းချက်များသတ်မှတ်၍ လုပ်ငန်းလိုင်စင် ထုတ်ပေးရမည်ဟု ပြင်ဆင်သင့်ပါ သည်။ (ဏ) ဤဥပဒေကြမ်း ပုဒ်မ ၃၁ တွင် ဖော်ပြထားသည့် လိုင်စင်ဆိုသည့် စာသားအစား လုပ်ငန်းလိုင်စင်ဟု ပြင်ဆင်ပြီး ပုဒ်မ ၃၁ ကို ပုဒ်မ ၂၉ အဖြစ်ပြောင်းလဲအမှတ်စဉ်၍ မူလပုဒ်မ ၃၂ပါ စကားရပ်များအစား – ကော်မရှင်သည် ပုဒ်မ ၂၉ အရ လုပ်ငန်းလိုင်စင်သက်တမ်း တိုးမြှင့်ပေးရန် လျှောက်ထားချက် ကို စိစစ်ပြီးလုပ်ငန်း လိုင်စင်သက်တမ်း တိုးမြှင့်ပေးရန် ခွင့် ပြုခြင်း သို့မဟုတ် ငြင်းပယ်ခြင်း ပြု နိုင်သည် ”ဟုပြင်ဆင်ရေးသားပြီး ပုဒ်မ ၃၂ ကို ပုဒ်မ ၃၀ ဟုပြောင်းလဲ အမှတ်စဉ်သင့်ပါသည်။ (တ) ဤဥပဒေကြမ်း ပုဒ်မ ၂၉ နှင့် ၃၀တွင် ဖော်ပြချက်များအစား “ကော်မရှင်သည် လုပ်ငန်း လိုင်စင်ခ၊ လုပ်ငန်းလိုင်စင်သက်တမ်း တိုးမြှင့်ခ၊ ဒဏ်ကြေး နှင့် လုပ်ငန်းလိုင်စင် သက်တမ်းတို့ကို သတ်မှတ်ပေးရမည် ” ဟု တစ်ပိုဒ်တည်း ရေးသားပြီး ထိုပုဒ်မ ၂၉ နှင့် ပုဒ်မ ၃၀ ကို ပုဒ်မ ၃၁ အဖြစ် အမှတ်စဉ်ပြောင်းလဲသင့်ပါသည်။ လုပ်ငန်းလိုင်စင်သက်တမ်းကို ကော်မရှင်က လုပ်ငန်း အလိုက် နည်းဥပဒေများဖြင့် သတ်မှတ်နိုင်ရန်အတွက် မူလပါရှိ သည့် ၂ နှစ်သော စာသားအား ချန်လှပ်ထား ခဲ့ပါသည်။ (ထ) ဤဥပဒေကြမ်း ပုဒ်မ ၃၃ ကို ပုဒ်မ ၃၂ အဖြစ် ပြောင်းလဲအမှတ်စဉ်ပြီး လိုင်စင်ရရှိသူသည် ဆိုသည့်စာသားအစား လုပ်ငန်းလိုင်စင်ရရှိသူသည်ဟု ပြင်ဆင်ပြီး ပုဒ်မခွဲ (ခ)တွင်လည်း လုပ်ငန်းလိုင်စင်စည်းကမ်းများကို လိုက်နာရ မည်ဟု ပြင်ဆင် ရေးသားသင့်ပါသည်။ မူလပုဒ် မ ၃၃ ပုဒ်မခွဲ(ဂ)မှာ တားမြစ်ချက်ဖြစ်၍ ယင်းပုဒ်မခွဲ(ဂ)ကို အခန်း(၁၂) တားမြစ်ချက်နှင့် ပြစ်ဒဏ်များခေါင်းစဉ် အောက်ရှိ ပုဒ်မ ၅ရ အဖြစ် ပြောင်းလဲဖော်ပြထားပါသည်။ (ဒ) ဤဥပဒေကြမ်း ပုဒ်မ ၃၄ ပုဒ်မခွဲ(က)နှင့်(ခ)တို့တွင် ဖော်ပြထားချက်များအစားလုပ်ငန်းလိုင်စင်သက်တမ်းကုန်ဆုံးပြီးငွေချေးသက်သေခံလက်မှတ်လုပ်ငန်းကို ဆက်လက်လုပ်ကိုင်ခြင်း၊ ရပ်ဆိုင်းခြင်း၊ စာရင်းရှင်းလင်းဖျက်သိမ်းခြင်းနှင့် ငွေချေးသက်သေခံလက်မှတ် ကုမ္ပဏီပိုင်ပစ္စည်းများအား တရားရုံးက ဝရန်း ထုတ်ခြင်း စသည့်လုပ်ငန်းများကို ဖော်ပြထားသည့် မူလပုဒ်မ ၃၄ ပုဒ်မခွဲ(က) နှင့်(ခ)တို့ကို ပုဒ်မ ၃၃၊ ပုဒ်မခွဲ(က)(ခ)(ဂ)နှင့်(ဃ)အဖြစ် ပြင်ဆင် ဖြည့်စွက်သင့်ပါသည်။ (ခ) ဤဥပဒေကြမ်း ပုဒ်မ ၃၅၊ ပုဒ်မခွဲ (က)မှ (ဇ)အထိ ဖော်ပြချက်များကို ပုဒ်မ ၃၄၊ ပုဒ်မခွဲ(က)မှ (ဆ)အဖြစ် အမှတ်စဉ် ပြင်ဆင်သင့်ပါသည်။ (န) ဤဥပဒေကြမ်း ပုဒ်မ ၃၆၊ ပုဒ်မခွဲ (ခ)တွင် ဖော်ပြထားသည့် ကုမ္ပဏီ၏ အရေးကြီးသော အချက်အလက်များ ပါဝင်သည့် အလားအလာ ညွှန်းတမ်း ဆိုသည့် စကားရပ်အစား လုပ်ငန်းလမ်းညွှန်စာ တမ်းဟု ပြင်ဆင်ပြီး ပုဒ်မ ၃၅ (ခ)အဖြစ်သို့လည်းကောင်း ပုဒ်မ ၃ရ ကို ပုဒ်မ ၃၆ အဖြစ်လည်းကောင်း ၊ ကော်မရှင်သို့ ဆိုသည့် စာသားအစား ကော်မရှင်သည်ဟု လည်းကောင်း ပုဒ်မ ၃၈ ကို ပုဒ်မ ၃ရ အဖြစ် ပြောင်းလဲ၍ ၄င်း၏ အမည်သို့ ပြောင်း၍စာသားအစား ယင်း၏အမည်သို့ ပြောင်း၍ဟုပြင် ဆင်ရေးသား သင့်ပါသည်။ (ပ) ဤဥပဒေကြမ်းပုဒ်မ ၃၉၊ ပုဒ်မခွဲ (က)(ခ)(ဂ)နှင့် (ဃ)တို့အား ပုဒ်မ ၃၈၊ ပုဒ်မခွဲ(က)(ခ)(ဂ)နှင့်(ဃ)အဖြစ် အမှတ်စဉ် ပြောင်းလဲ၍ မူလပုဒ်မ ၃၉၊ ပုဒ်မခွဲ(ခ) တွင် ယင်းစတော့အိပ် ချိန်းအစား ယင်း၏ စာရင်းဝင်ဟုလည်းကောင်း၊ ပုဒ်မခွဲ(ဂ)တွင် ပြဋ္ဌာန်းချက်များနှင့် ကိုက်ညီမှုရှိသည့်အစား ပြဋ္ဌာန်းချက်များနှင့် အညီဟုလည်းကောင်း၊ ပုဒ်မခွဲ(ဃ)တွင် ကြီးကြပ်ကွပ်ကဲမှုအောက်တွင် ရှိရမည် အစား ကြီးကြပ်ကွပ်ကဲမှုကို ခံယူရမည် ဟုပြင်ဆင်သင့်ပါသည်။ ပုဒ်မ ၄၀၊ ပုဒ်မခွဲ (ခ)တွင် ငွေရေးကြေးရေးလုပ်ငန်းများနှင့် စပ်လျဉ်း၍ ကောင်းမွန် ပြည့်စုံသော အတွေ့အကြုံနှင့် ဗဟုသုတရှိသူများကို ရွေးချယ်ရမည်ဆို သည့် စကားရပ်တွင် ကောင်းမွန်ပြည့်စုံသော စာသားအားဖြုတ်၍ ပုဒ်မ ၄၀(ခ)ကို ပုဒ်မ ၃၉(ခ)အဖြစ် ပြောင်းလဲအမှတ်စဉ်သင့်ပါသည်။ ထို့ပြင်ပုဒ်မခွဲ (ဃ) အဖြစ် ကော်မရှင်ဥက္ကဋ္ဌသည် ဒါရိုက်တာအဖွဲ့မှ တစ်ဦးအား အတွင်းရေးမှူးအဖြစ်သတ်မှတ်တာဝန်ပေးနိုင်သည်ဟု အသစ်ဖြည့်စွက်ပြီး မူလပု ဒ်မခွဲ (ဃ)နှင့် (ဂ)တို့သည် (ဂ)နှင့်(စ)အဖြစ် ပြောင်းလဲအမှတ်စဉ်သင့်ပါသည်။ ပုဒ်မခွဲ(င)တွင်ကော်မတီများကို ဖွဲ့စည်းနိုင်သည့် စာသားအစား ကော်မတီနှင့်အဖွဲ့များကို ဖွဲ့စည်းနိုင်သည်ဟု ပြင်ဆင်သင့်ပါသည်။ (ဖ) ဤဥပဒေကြမ်း ပုဒ်မ ၄၁၊ ပုဒ်မခွဲ (က)၊ ပုဒ်မ ၄၂၊ ပုဒ်မခွဲ (က)နှင့်(ခ)တို့ကို ပုဒ်မ ၄၀၊ ပုဒ်မခွဲ (က)(ခ)နှင့်(ဂ)အဖြစ်ရေးထုံးနှင့် ညီညွတ်စေရန် ပြင်ဆင် ရေးသားထားပါသည်။ ထို့အပြင် ပုဒ်မ ၄၁၊ ပုဒ်မခွဲ(ခ)တွင် ဖော်ပြထားချက်များ သည် တားမြစ်ချက်ဖြစ်နေ၍ အခန်(၁၂)၊ ပုဒ်မ ၅၆၊ ပုဒ်မခွဲ(ခ)အဖြစ် ပြောင်းလဲ ထားပါသည်။ ပုဒ်မ ၄၃ ကို ပုဒ်မ ၄၁ အဖြစ် ပြောင်းလဲအမှတ်စဉ်ပြီး ပုဒ်မခွဲ(ခ)တွင် စာရင်းဝင်ဆိုသည့်စာသားကို ဖြုတ်ပြီး ပုဒ်မခွဲ (ဇ)အဖြစ် “အဖွဲ့ဝင်ဖြစ်သည့် ငွေချေးသက်သေခံလက်မှတ် ကုမ္ပဏီများ၏ လုပ်ငန်းဆောင်ရွက်မှုများ မှန်ကန်မှုရှိ မရှိစစ်ဆေးခြင်းနှင့် ကြီးကြပ်ခြင်း ”ဆိုသည့် စကားရပ်အား အသစ်ဖြည့်စွက်သင့်ပါသည်။ (ဗ) ဤဥပဒေကြမ်းပုဒ်မ ၄၄ ခြေဆင်းတွင် စတော့အိပ်ချိန်း ဒါရိုက်တာအဖွဲ့၏ လုပ်ပိုင်ခွင့်များမှာ အောက်ပါအတိုင်း ဖြစ်သည်ဟု ပြင်ဆင်ပြီး ပုဒ်မခွဲ (ဃ)ကို ချန်လှပ်၍ ပုဒ်မ ၄၄ ပုဒ်မခွဲ(က)မှ (ဆ)အစား ပုဒ်မ ၄၂၊ ပုဒ်မခွဲ(က)မှ(စ)အဖြစ်ပြောင်းလဲ အမှတ်စဉ်သင့်ပါသည်။ ပုဒ်မ ၄၅၊ ပုဒ်မခွဲ (က)နှင့်(ခ)တို့တွင် ဖော်ပြ ထားသည့် စကားရပ်များအစား တော့အိပ်ချိန်းသည် မိမိ၏ ဖွဲ့စည်းပုံ စည်းမျဉ်းကို ပြင်ဆင်လိုလျှင်ဖြစ်စေ၊ အသစ်ရေးဆွဲလိုလျှင်ဖြစ်စေ၊ လုပ်ငန်း ဆိုင်ရာစည်းမျဉ်းကို ပြင်ဆင်လိုလျှင်ဖြစ်စေ ကော်မ တီ၏ ခွင့်ပြုချက်ကို ကြို တင်ရယူပြီးမှ သတ်မှတ်ချက်နှင့်အညီ ပြင်ဆင်ရမည် ” ဆိုသည့် စကားရပ်ဖြင့် အစားထိုးပြီး ပုဒ်မ ၄၃ အဖြစ် ပြောင်းလဲအမှတ်စဉ်သင့်ပါသည်။ (ဘ) ဤဥပဒေကြမ်း ပုဒ်မ ၄၆ ကို ပုဒ်မ ၄၄အဖြစ် အမှတ်စဉ်ပြောင်းလဲပြီး ပုဒ်မ ၄၈၊ ပုဒ်မခွဲ(က)နှင့်(ခ)ကို ပုဒ်မ ၄၅၊ ပုဒ်မခွဲ (က)နှင့်(ခ)အဖြစ် ပြင်ဆင်ရေးသား ထားပါသည်။ ထို့အပြင် ဥက္ကဋ္ဌက လိုအပ်လျှင် အတွင်းရေးမှူး တစ်ဦးခန့်နိုင်ရန်အတွက် ပုဒ်မခွဲ(ဂ)ကို အသစ် ဖြည့်စွက်ထားပါသည်။ ပုဒ်မ ၄ရ အား ပုဒ်မ ၄၆ အဖြစ်လည်းကောင်း၊ ပုဒ်မ ၄၉ အား ပုဒ်မ ၄ရ အဖြစ်လည်းကောင်းပြောင်းလဲအမှတ်စဉ်ပြီး ပြင်ဆင်ထားသည့် ပုဒ်မ ၄ရ တွင် ကောင်တာ ဈေးကွက်၏ စည်းမျဉ်းစည်းကမ်းများ စာသားနောက်တွင် ကော်မရှင်က သတ်မှတ်သည့် စည်းမျဉ်းစည်းကမ်းများဟုပြင်ဆင်သင့်ပါသည်။ ပုဒ်မ ၅၀ ကို ပုဒ်မ ၄၈ အဖြစ် ပြောင်းလဲအမှတ်စဉ်သင့်ပါသည်။ ထိုပုဒ်မတွင် ဖော်ပြထား သည့် အခန်း (၉)ပါ တားမြစ်သည့် အပြုအမူများအရ ဆိုသည့် စကားရပ်အစားအခန်း(၁၁)ပါ တားမြစ်သည့် ပြုလုပ်မှုများအရဟုပြင်ဆင်ထားပါသည်။ (မ) ဤဥပဒေကြမ်းအခန်း(၁၀)ပါ ငွေချေးသက်သေခံလက်မှတ်များ အပ်နှံမှု လက်ခံခြင်းနှင့် စာရင်းရှင်းလင်းခြင်း ခေါင်းစဉ်နှင့် ယင်းအခန်းတွင်ပါဝင်သည့် ပုဒ်မ ၅၂ မှ ပုဒ်မ ၅၄ ကို အခန်း (၉) ပုဒ်မ ၄၉ မှ ပုဒ်မ ၅၁ အထိပြောင်းလဲအမှတ်စဉ်သင့်ပါသည်။ ဤဥပဒေကြမ်း အခန်း (၁၁) အယူခံခြင်း ခေါင်းစဉ်နှင့် ယင်းအခန်းတွင် ပါဝင်သည့် ပုဒ်မ ၅၅၊ ပုဒ်မခွဲ(က)(ခ) (ဂ)နှင့် ပုဒ်မ ၅၆ တို့အား အခန်း(၁၀) ပုဒ်မ ၅၂၊ ပုဒ်မခွဲ(က) (ခ)နှင့် ပုဒ်မ ၅၃၊ ပုဒ်မခွဲ(က) (ခ) (ဂ) (ဃ) တို့ အဖြစ်ပြောင်းလဲ အမှတ်စဉ်သင့်ပါသည်။ မူလ အခန်း ၁၁ ပါ အယူခံခြင်းတွင် စတော့အိပ်ချိန်း ဒါရိုက်တာအဖွဲ့၏ ဆုံးဖြတ်ချက်နှင့် ကော်မရှင်၏ ဆုံးဖြတ်ချက်ကို ဝန်ကြီးဌာနသို့ အယူခံနိုင်ရန် ဖော်ပြထား ၊ သည့်အစား ကူးပြောင်းရေးကာလ ကျော်လွန်ပြီးသည့်အခါတွင်လည်း ဆက်လက် ကျင့်သုံးနိုင်ရန် စတော့အိပ်ချိန်း ဒါရိုက်တာအဖွဲ့၏ ဆုံးဖြတ်ချက်ကို ကော်မရှင် သို့အယူခံရန် ကော်မရှင်၏ ဆုံးဖြတ်ချက်များကို ပြည်ထောင်စုတရားလွှတ်တော် သို့ စာချွန်လွှာအမိန့် လျှောက်ထားရန် ပြောင်းလဲထားသည့် အခန်း ၁၀ တွင်ပြင်ဆင်ရေးသားထားပါသည်။ (ဃ) ဤဥပဒေကြမ်း မူလအခ န်း(၉)၊ တားမြစ်သည့်အပြုအမူများ ခေါင်းစဉ်နှင့် ယင်းအခန်း တွင်ပါဝင်သည့် ပုဒ်မ ၅၁၊ ပုဒ်မခွဲ (က)(ခ)(ဂ)နှင့် (ဃ)တို့အား အခန်း(၁၁) တားမြစ်သည့် ပြုလုပ်မှုများ ပုဒ်မ ၅၁ ကို ပုဒ်မ ၅၄ ၊ ပုဒ်မခွဲ(က) (ခ) (ဂ)နှင့်(ဃ)အဖြစ် ပြင်ဆင်ရေးသားထားပါသည်။ တားမြစ်သည့် ပြုလုပ်မှုများ Prohibited Acts စကားရပ်နှင့်ဆီလျော်အောင် တားမြစ်သည့်ပြုလုပ်မှုများဟုပြင်ဆင်ရေးသားထားခြင်း ဖြစ်ပါသည်။ (ရ) ဤဥပဒေကြမ်း အခန်း (၁၂)၊ ပြစ်မှုနှင့်ပြစ်ဒဏ်များကို အခန်း (၁၂)တားမြစ်ချက်နှင့် ပြစ်ဒဏ်များဟုပြင်ဆင် ရေးသားသင့်ပါသည်။ မူလဥပဒေကြမ်းတွင် ယင်းအခန်း၌ ပုဒ်မ ၅ရ မှ ပုဒ်မ ၆၃ အထိသာ ပါဝင်သော်လည်း အဆိုပါ ပုဒ်မများတွင် တားမြစ်ချက် နှင့် ပြစ်ဒဏ်ဟု ခွဲခြားဖော်ပြထားခြင်း မရှိသဖြင့် ဤအခန်း ၁၂ တွင် ပြစ်မှုနှင့် ပြစ်ဒဏ်များအစား တားမြစ်ချက်နှင့်ပြစ်ဒဏ်များဟု ပြင်ဆင်ပြီး တားမြစ်ချက်များအဖြစ် ပုဒ်မ၅၅ မှ ပုဒ်မ ၆၀ အထိလည်းကောင်း တားမြစ်ချက်ကို ဖောက်ဖျက်ပါက ပြစ်ဒဏ်များ အဖြစ် ပုဒ်မ ၆၁ မှ ၆ရ အထိလည်းကောင်း ခွဲခြား၍ ပြင်ဆင်ရေးသားသင့်သဖြင့် ပြင်ဆင်ထား ၊ ပါသည်။ မူလဥပဒေကြမ်း ပုဒ်မ ၃၃၊ ပုဒ်မခွဲ (ဂ)ပါ တားမြစ်ချက်ကို ပုဒ်မ ၅ရ အဖြစ်လည်းကောင်း၊ မူလအခန်း ၄ ပါ ပုဒ်မ ၂၀ ၊ ပုဒ်မခွဲ (ခ)တားမြစ်ချက်ကို ပုဒ်မ ၅၈ အဖြစ်လည်းကောင်း၊ မူလအခန်း ၃ ပါ ပုဒ်မ ၁၄ ကို အခြေခံ၍ တားမြစ်ချက်အဖြစ် ပုဒ်မ ၅၉ အဖြစ် လည်းကောင်း၊ မူလအခန်း ၄ ပါ ပုဒ်မ ၂၁၊ တားမြစ်ချက်ကို ပုဒ်မ ၆၀ အဖြစ် လည်းကောင်း အသစ်ဖြည့်စွက်သင့်ပါသည်။ (လ) ဤဥပဒေကြမ်း အခန်း (၁၃) ပုဒ်မ ၆၆၊ ပုဒ်မခွဲ (က)နှင့်(ခ)ကို ပုဒ်မ ၆၈၊ ပုဒ်မခွဲ(က)(ခ)(ဂ)နှင့် (ဃ)အဖြစ် ပြင်ဆင်ဖြည့်စွက်ရေးသားသင့်ပြီး ပုဒ်မ ၆၉ အဖြစ် ကော်မရှင်၏ ကုန်ကျစရိတ်များကို ပြည်ထောင်စုအစိုးရအဖွဲ့အတွက် ခွင့်ပြုရန်ပုံငွေမှ ကျခံသုံးစွဲရမည်ဟုပြင်ဆင်သင့်ပါသည်။ ထို့အပြင်မူလပုဒ်မ ၆၄ တွင် ဖော်ပြထားသည့် စကားရပ်အစား ဤ ဥပဒေပုဒ်မ ၆ရ ပါ ပြစ်မှုကို ရဲအရေးယူ ပိုင်ခွင့်ရှိသော ပြစ်မှုအဖြစ် သတ်မှတ်သည်ဟုဖော်ပြပြီး ပုဒ်မ ၇၀ အ��ြစ် ပြောင်းလဲ အမှတ်စဉ်သင့်ပါသည်။ ပုဒ်မ ၆၅ ကို ပုဒ်မ ၇၁ အဖြစ် ပြောင်းလဲအမှတ်စဉ်ပြီး ပုဒ်မ ၆ရ ပုဒ်မခွဲ(က)တွင် ဝန်ကြီးဌာနသည် ကော်မရှင်နှင့်ညှိနှိုင်းပြီးဆိုသည့် စကားရပ်ကို ဖြည့်စွက်၍ ပုဒ်မ ၇၂ ပုဒ်မခွဲ(က)အဖြစ်ပြောင်းလဲ အမှတ်စဉ် သင့်ပါသည်။ ကော်မတီ၏ သဘောထားမှတ်ချက် ၃။ အမျိုးသားလွှတ်တော်၊ ဥပဒေကြမ်းကော်မတီသည် ငွေချေးသက်သေခံ လက်မှတ် များ လဲလှယ်ရောင်းဝယ်ရေးဥပဒေကြမ်းကို ဘဏ္ဍာရေးနှင့် အခွန်ဝန်ကြီးဌာနမှ တာဝန်ရှိသူ များနှင့် အသေးစိတ် ညှိနှိုင်းရေးဆွဲပြီး ပြင်ဆင်ရေးဆွဲထားခြင်း ဖြစ်ပါသည်။ ၄။ သို့ပါ၍ ကော်မတီရဲ့ လေ့လာတွေ့ရှိချက်၊ သဘောထားမှတ်ချက်များကို အမျိုးသား လွှတ်တော်က အတည်ပြုပေးနိုင်ပါရန် ရိုသေစွာ တင်ပြအပ်ပါသည်ခင်ဗျား။</speech>
<speech type="speaker">နည်းနည်းပြန်ကြည့်လိုက်ပါဦး၊ ခင်ဗျား တင်ပြချက် စာမျက်နှာ ၁၀ တွေ့လား၊ စာမျက်နှာ ၁၀ (န) ဤဥပဒေကြမ်းပုဒ်မ ၃၆ ပုဒ်မခွဲ (ခ)တွင် ဖော်ပြထားသည့် ကုမ္ပဏီ၏ အရေးကြီးသော အချက်အလက်များ ပါဝင်သည့် အလားအလာ ညွှန်းတမ်း ဆိုသည့် စကားရပ်အစား လုပ်ငန်းလမ်းညွှန်စာတမ်းဟုပြင်ဆင်ပြီးဆိုတဲ့နေ ရာမှာ သူ့ မူလမှာ ၃၆ (ခ) အများပြည်သူတို့ ကမ်းလှမ်းရောင်းချသည့်အခါ ကုမ္ပဏီ၏ အသင်းအဖွဲ့မှတ်တမ်း၊ အသင်းအဖွဲ့ စည်းမျဉ်းနှင့် အတူ ကုမ္ပဏီ ၏အရေးကြီးသော အချက်အလက်များပါဝင်သည့် အလားအလာညွှန်းတမ်းကိုပါ ထုတ်ပြန် ကြေညာရမည်ဆိုတာ ဒါက အဓိပ္ပာယ်ပိုပြည့်စုံတယ်။ အလားအလာညွှန်း တမ်းဆိုတာ သူ့ကုမ္ပဏီက ဘယ်လောက် တိုးတက်ကြီးပွားဖို့ အလားအလာ ရှိပါတယ်။ လုပ်ငန်းလမ်းညွှန်ကျတော့ အလုပ်ကို ဘယ်လိုလုပ်ရမယ်ဆိုတဲ့ဥစ္စာ လုပ်ငန်း လမ်းညွှန်ပေါ့။ အလားအလာညွှန်း တမ်းက ပိုပြီးတော့ ဆီလျော်မယ်၊ မူလစာသားက နည်းနည်း ခင်ဗျားတို့ ပြန်စဉ်းစားလိုက်ပါ။ အခု ကျွန် တော်တို့ လွှတ်တော် (၁၅)မိနစ်လောက် နားပေးမယ်။ နား တဲ့အချိန်မှာ ပြန်စဉ်းစားလိုက်၊ အလားအလာ ညွှန်းတမ်းဆိုသည်မှာ ကျွန်တော် ပြောတာ သဘောပေါက် လားမသိဘူး။ ကုမ္ပဏီတွေ ဘယ်လောက် ကြီးပွားတိုးတက်မယ် ဆိုတဲ့ ညွှန်းတာပေါ့။ ဝယ်ဖို့အတွက် ညွှန်းတာပေါ့။ လုပ်ငန်းလမ်းညွှန်ကျတော့ အလုပ်ကို ဘယ်လိုလုပ်ရမလဲ ဆိုတဲ့ကိစ္စ လုပ်ငန်းလမ်းညွှန် ဖြ စ်သွားတယ်။ စကားလုံးအဓိပ္ပာယ်ကလေ၊ အဲဒီတော့ ပြန်စဉ်းစားလိုက်ပါ။ နောက်တစ်ခုက ဒီဥပဒေကြမ်းကို ဆွေးနွေးမယ့် ပုဂ္ဂိုလ်တစ်ယောက်ပဲ ရှိတဲ့အတွက် တစ်ခါတည်းအခု ခဏနားတုန်းကို ညှိလိုက်ပြီးတော့ ဘယ်အချက်ကို ပြင်ချင် တာလဲ၊ ရတဲ့အခါမှာ ကျွန်တော်တို့က ဆွေးနွေးပြီးတဲ့အခါမှာ ဒီဥပဒေကို တစ်ခါတည်း အတည်ပြုချက် ယူလိုက်လို့ရှိရင် ဒီနေ့ အလုပ်က တစ်ခုပြီးသွားမယ်။ အဲဒီတော့ အခု လွှတ်တော် အစည်းအဝေးကို (၁၅) မိနစ် ဆိုရမလား</speech>
<speech type="vicespeaker">ရပါတယ်ခင်ဗျ</speech>
<speech type="speaker">(၁၅)မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ���ြန်လည် ထွက်ခွာ ပါပြီခင်ဗျား</speech>
<speech type="mc">အားလုံး ထွက်ခွာနိုင်ပါပြီခင်ဗျား။</speech>
<p>အစည်းအဝေးကို (၁၁၁၇) နာရီအချိန်တွင် ခေတ္တရပ်နားပြီး (၁၁၃၅)နာရီအချိန်တွင် ပြန်လည် ကျင်းပပါသည်။</p>
<speech type="mc">အစည်းအဝေးပြန်လည်စတင်တော့မှာ ဖြစ်ပါတယ်။</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech><mp id="139">ဦးမြညိမ်း)</mp>ဥက္ကဋ္ဌကြီး ခင်ဗျား။ ကျွန်တော်တို့ ဗဟိုဘဏ်က အဖွဲ့တွေနဲ့ ကျွန်တော်တို့ အမျိုးသားလွှတ်တော်ဥပဒေကြမ်းကော်မတီက ပြန်လည်စဉ်းစားတဲ့အခါမှာ မူလအတိုင်း အလားအလာ ညွှန်းတမ်းဆိုတာ အဲဒါပဲ ပိုမိုသင့်မြတ်ပါတယ်လို့ ကျွန်တော်တို့ သဘောတူကြပါတယ်။</speech>
<title>ငွေချေးသက်သေခံလက်မှတ်များ လဲလှယ်ရောင်းဝယ်ရေးဥပဒေကြမ်နှင့် စပ်လျဉ်း၍အမျိုးသားလွှတ်တော် ကိုယ်စားလှယ်က ဆွေးနွေးခြင်း</title>
<speech type="speaker">အတည်ပြုရင်းနဲ့ တစ်ခါတည်း လုပ်သွားပါမယ်။ အစီအစဉ် (၇) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျာ။ ငွေချေးသက်သေခံ လက်မှတ်များ လဲလှယ်ရောင်းဝယ်ရေး ဥပဒေကြမ်းနှင့်စပ်လျဉ်း၍ ဆွေးနွေးရန် လွှတ်တော် ကိုယ်စားလှယ်တစ်ဦး အမည်စာရင်း တင်သွင်းထားပါတယ်။ ပဲခူးတိုင်းဒေသကြီး မဲဆန္ဒနယ်အမှတ်(၄)မှ ဦးရဲမြင့် ဆွေးနွေးနိုင်ပါပြီ</speech>
<speech><mp id="76">ဦးရဲမြင့်၊ ပဲခူးတိုင်းဒေသကြီး မဲဆန္ဒနယ်အမှတ် (၄)</mp>လေးစားအပ်ပါသော ဥက္ကဋ္ဌကြီးနှင့်တကွ ကြွရောက်လာကြသူအပေါင်းကို မင်္ဂလာပါလို့ နှုတ်ခွန်းဆက်သ အပ်ပါ တယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ် (၄)မှ အမျိုးသားလွှတ်တော် ကိုယ်စားလှယ် ဦးရဲမြင့် ဖြစ် ပါတယ် ခင်ဗျာ။ ကျွန်တော်တို့ ဒီ ဥပဒေကြမ်းကို ကျွန်တော်တို့ ဥပဒေကြမ်းကော်မတီနဲ့ ကျွန်တော်တို့ ကော်မရှင်နဲ့လည်း အသေးစိတ်ညှိနှိုင်း ဆွေးနွေးထား ပြီးဖြစ်လို့ ကျွန်တော့်အနေနဲ့ သီးခြားထပ်မံပြီးတော့ ဆွေးနွေး တင်ပြစရာ မရှိတော့ပါဘူး ခင်ဗျား။</speech>
<title>အမျိုးသားလွှတ်တော်ဥက္ကဋ္ဌက ငွေချေးသက်သေခံလက်မှတ်များ လဲလှယ်ရောင်းဝယ်ရေး ဥပဒေကြမ်းကို တစ်ပိုဒ်ချင်းစီအလိုက် အတည်ပြုရန် အမျိုးသားလွှတ်တော်၏အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော်ကိုယ်စားလှယ်များ ခင်ဗျား။ ငွေချေးသက်သေခံ လက်မှတ်များ လဲလှယ်ရောင်းဝယ်ရေး ဥပဒေကြမ်း အား တစ်ပိုဒ်ချင်းစီ အလိုက် အတည်ပြုရန် လွှတ်တော်ရဲ့ အဆုံးအဖြတ်ရယူမှာ ဖြစ်ပါမယ်</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၁)၊ အပိုဒ် ၂(က) (၃)၊ (၄) (၅)၊ ၂(ခ)(၁)(၄)(၆)၊ ၂(ဂ) (ဃ) (စ) (၅) (ည) (ဌ) (၃) (ပ) (တ)(ဒ) ၂။ ဤဥပဒေတွင်ပါရှိသော အောက်ပါ စကားရပ်များသည် ဖော်ပြပါအတိုင်း အဓိပ္ပာယ်သက်ရောက် စေရမည် - (က) ငွေချေးသက်သေခံလက်မှတ်ဆိုရာတွင် အောက်ပါတို့ ပါဝင်သည်(၃) အများနှင့်သက်ဆိုင်သော ကုမ္ပဏီများက ထုတ်ဝေသည့် သို့မဟုတ်ထုတ်ဝေရန်စီစဉ်ဆောင်ရွက်သည့် ရှယ်ယာများ၊ စတော့များငွေချေးစာချုပ် များနှင့် ဒီဘင်ချာများ၊ ယင်းတို့နှင့်သက်ဆိုင်သည့် အခွင့်အရေးများ၊ ရွေးချယ်ခွင့်များနှင့် ဝရန်းများ၊ (၄) ငွေချေးသက်သေခံ လက်မှတ်လုပ်ငန်း ကြီးကြပ်ရေး ကော်မရှင်က အမိန့်ကြော်ငြာစာ ထုတ်ပြန်၍ ငွေချေး သက်သေခံလက်မှတ်ဟု သတ်မှတ်သည့်အခြားငွေချေး သက်သေခံလက်မှတ်များနှင့် စာချုပ်စာတမ်းများ၊ (ခ) ငွေချေးသက်သေခံလက်မှတ်လုပ်ငန်းဆိုသည်မှာ အောက်ပါ ပြုလုပ်မှုတစ်ရပ်ရပ်ဆောင်ရွက်ခြင်းကိုဆိုသည် - (၁) ငွေချေး သက်သေခံ လက်မှတ်များ ကိုယ်ပိုင်ရောင်းဝယ်ခြင်း၊ (၄) ငွေချေးသက်သေခံလက်မှတ်ရင်းနှီးမြှုပ်နှံမှုအတွက် အကြံဉာဏ်ပေးခြင်း၊ (၆) ကော်မရှင်က အမိန့်ကြော်ငြာစာထုတ်ပြန်၍ ငွေချေးသက်သေခံ လက်မှတ်လုပ်ငန်းဟု သတ်မှတ်သည့် လုပ်ငန်း ဆောင်ရွက်ခြင်း၊ ၂။ (ဂ) ငွေချေးသက်သေခံလက်မှတ်များ ကိုယ်ပိုင်ရောင်းဝယ်ခြင်း ဆိုသည်မှာ ငွေချေးသက်သေခံလက်မှတ်ကုမ္ပဏီက ကိုယ်ပိုင်စာရင်းကို အသုံးပြု၍ ငွေချေးသက်သေခက်မှတ်များရောင်းချခြင်းနှဝယ်ယူခြင်းတို့ကို ဆိုသည်။ (ဃ) ငွေချေးသက်သေခံလက်မှတ်လုပ်ငန်းတွအကျိုးဆောင် သို့မဟုတ်ကိုယ်စားလှယ် အဖြစ် ဆောင်ရွက်ခြင်းဆိုသည်မှာ မိမိ၏ လုပ်ငန်းနှင့် ဆက်သွယ်ဆောင်ရွက် သူများ ကိုယ်စား ငွေချေးသက်သေခံ လက်မှတ်များ ရောင်းချခြင်း သို့မဟုတ်နှင့် ဆက်သွယ်သက်သေခံလက်မှတက်သွယ်ဆောင်ရွက်ဝယ်ယူခြင်းပြုရာတွင် ငွေချေးသက်သေခံလက်မှတ် ကုမ္ပဏီက ကော်မရှင်၊ အခကြေးငွေ သို့မဟုတ် အခြားဝန်ဆောင်ခ ရယူ၍ ကြားခံအဖြစ်ဆောင်ရွက်ပေးခြင်းကိုဆိုသည်။ (စ) ငွေချေးသက်သေခံလက်မှတ် ရင်းနှီးမြှုပ်နှံမှုအတွက် အကြံဉာဏ်ပေးခြင်းဆိုသည်မှာ ငွေချေးသက်သေခံ လက်မှတ်များတွင် ရင်းနှီးမြှုပ်နှံမှုအတွက်အကြံဉာဏ်များကို အခကြေးငွေရယူ၍ ဆောင်ရွက် ပေးခြင်းကို ဆိုသည်။ (ဆ) ငွေချေးသက်သေခံလက်မှတ်များ အပ်နှံမှုလက်ခံခြင်းနှင့် စာရင်းရှင်းလင်းခြင်း ဆိုသည်မှာ လုပ်ငန်းနှင့်ဆက်သွယ်ဆောင်ရွက်သူများက အပ်နှံသည့် ငွေချေး သက်သေခံလက်မှတ်များကို လက်ခံခြင်း၊ လုပ်ငန်းနှင့်ဆက်သွယ် ဆောင်ရွက်သူ များ၏ ငွေချေးသက်သေခံလက်မှတ်များကို လုံခြုံစွာ သိမ်းဆည်းခြင်း၊ လုပ်ငန်း နှင့် ဆက်သွယ်ဆောင်ရွက်သူ များသို့ ငွေချေးသက်သေခံ လက်မှတ်များကို ပေးအပ်ခြင်း၊ ငွေချေးသက်သေခံလက်မှတ်များနှင့် စပ်လျဉ်း၍ ပိုင်ရှင်၏ အခွင့်အရေးများကို အသုံးပြု နိုင်ရန် လုပ်ငန်းနှင့်ဆက်သွယ်ဆောင်ရွက်သူများကို ကူညီဆောင်ရွက်ပေးခြင်းနှင့် ရောင်းဝယ်မှုပြီးမြောက်သည့် ငွေချေးသက်သေခံ လက်မှတ်များကို ယင်းနှင့်ဆက်နွယ်မှုရှိသည့် ဝန်ဆောင်မှုများ ဆောင်ရွက်ပေးခြင်း အပါအဝင် အပြီးသတ်ရှင်းလင်းပေးခြင်းနှင့် ပေးဝေခြင်းတို့ကို ဆိုသည်။ (ည) စတော့အိပ်ချိန်းဆိုသည်မှာ ယင်း စတော့အိပ်ချိန်းတွင် စာရင်းဝင်ရန် အရည်အချင်း ပြည့်မီသော ငွေချေးသက်သေခံ လက်မှတ်များအတွက် ငွေချေး သက်သေခံလက်မှတ်များ ရောင်းဝယ်မှုစနစ်နှင့် နည်းလမ်းများကို ပံ့ပိုးခြင်း ဖြင့်စုစည်းဆောင်ရွက်သော ငွေချေးသက်သေခံလက်မှတ် ဈေးကွက်ကို ဆိုသည်။ (ဌ) ရှယ်ယာဆိုသည်မှာ အများနှင့်သက်ဆိုင်သော ကုမ္ပဏီ တစ်ခု၏ မတည်ငွေရင်းတွင် ပါဝင်သည့် အစုရှယ် ယာကို ဆိုသည်။ ယင်းစကားရပ်တွင် ရှယ်ယာနှင့် စတော့ကို ခွဲခြားဖော်ပြခြင်း မရှိလျှင် စတော့လည်းပါဝင်သည်။ (၃) ဝရန်းဆိုသည်မှာ သတ်မှတ်ထားသောနေ့တွင် သတ်မှတ်ထားသော ဈေးနှုန်းဖြင့်ကိုင်ဆောင်ထားသူက ရှယ်ယာများကို လဲလှယ် ဝယ်ယူပိုင်ခွင့်ရှိသည့် ငွေချေး သက်သေခံလက်မှတ်ကို ဆိုသည်။ (ပ) ပဋိညာဉ် မှတ်တမ်းဆိုသည်မှာ ငွေချေးသက်သေခံ လက်မှတ်များကို ရောင်းခြင်း၊ ဝယ်ခြင်းနှင့် စပ်လျဉ်း၍ အကျိုးဆောင် သို့မဟုတ် ကိုယ်စားလှယ်အဖြစ်ဆောင်ရွက်သည့် ငွေချေးသက်သေခံလက်မှတ် ကုမ္ပဏီက ယင်း၏ လုပ်ငန်း နှင့်ဆက်သွယ်ဆောင်ရွက်သူများနှင့် ငွေချေး သက်သေခံလက်မှတ်များ ထုတ်ဝေ သည့် ကုမ္ပဏီများသို့ ပေးပို့သည့် ငွေချေးသက်သေခံ လက်မှတ်များ ရောင်းဝယ် မှုကို အတည်ပြုကြောင်း အချက်အလက် စုံလင်စွာ ပါဝင်သည့် ရှင်းလင်းချက်ကို ဆိုသည်။ (တ) လုပ်ငန်းလိုင်စင်ဆိုသည်မှာ ဤဥပဒေအရ ကော်မရှင်ကထုတ်ပေးသည့် ငွေချေးသက်သေခံလက်မှတ် လုပ်ငန်းလိုင်စင် ကိုဆိုသည်။ (၁) ဝန်ကြီးဌာနဆိုသည်မှာ ပြည်ထောင်စု အစိုးရအဖွဲ့၊ ဘဏ္ဍာရေးနှင့် အခွန်ဝန်ကြီးဌာနကို ဆိုသည် ဟုပြင်ဆင်ထားပါတယ်။ ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၁)၊ အပိုဒ် ၂(က) (၃)၊ (၄) (၅)၊ ၂(ခ) (၁) (၄) (၆)၊ ၂(ဂ) (ဃ)(စ)(ဆ) (ည)(ဌ) (၃) (ပ)(တ)(ဒ) ပြင်ဆင်ချက်အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၁)၊ အပိုဒ် ၂(က) (၃)၊ (၄)၊ ၂(ခ) (၁) (၄) (၆)၊ ၂(ဂ) (ဃ) (စ)(ဆ) (ည) (ဌ) (၃) (ပ) (တ)(ဒ)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ဖြည့်စွက်ချက် အခန်း(၃)၊ အပိုဒ် ၄(က)၊ ၅(ခ)(ဂ)၊ ၇(က)(ခ)(ဂ) (ဃ)၊ ၈(က)(ခ)(ဂ)(၄) ၄။ ပြည်ထောင်စုအစိုးရအဖွဲ့သည် -(က) သင့်လျော်သည့်ပုဂ္ဂိုလ် အနည်ဆုံးငါးဦး ပါဝင်သော ငွေချေးသက်သေခံ လက်မှတ်လုပ်ငန်းကြီးကြပ်ရေးကော်မရှင်အဖွဲ့ကို ဖွဲ့စည်းရမည်။ ၅။ (ခ) ပြည်ထောင်စုအစိုးရအဖွဲ့ သည် လစ်လပ်သွားသည့် ကော်မရှင် အဖွဲ့ဝင်၏ နေရာတွင် သင့်လျော်သည့်ပုဂ္ဂိုလ်အား အစားထိုး ခန့်အပ်ခြင်း သို့မဟုတ် ရာထူး သက်တမ်း ကုန်ဆုံးသွားသော ကော်မရှင်အဖွဲ့ဝင် တစ်ဦးဦးအား ဆက်လက် ခန့်အပ်ခြင်းပြု နိုင်သည်။ (ဂ) ကော်မရှင်အဖွဲ့ဝင် တစ်ဦးဦးသည် မိမိ၏ ရာထူးသက်တမ်း ကုန်ဆုံးသော်လည်း ပြည်ထောင်စုအစိုးရအဖွဲ့က ကော်မရှင် အဖွဲ့ဝင်အသစ် အစားထိုးခန့်အပ်ခြင်းမပြုမီ မိမိ၏လုပ်ငန်း တာဝန်များကို ဆက်လက်ဆောင်ရွက်ရမည်။ ၇။ ကော်မရှင်သည် - (က)ငွေချေးသက်သေခံ လက်မှတ် လုပ်ငန်းလိုင်စင် လက်မှတ်ထုတ်ပေးရန် လျှောက်ထားချက်ကို စိစစ်ပြီး လုပ်ငန်းလိုင်စင်သက်တမ်းနှင့် စည်းကမ်းချက် များကို သတ်မှတ်၍ လုပ်ငန်း လိုင်စင်ထုတ်ပေးခြင်း သို့မဟုတ် လုပ်ငန်းလိုင်စင်ထုတ်ပေးရန် ငြင်းပယ်ခြင်း ပြုနိုင်သည်။ (ခ) လုပ်ငန်းလိုင်စင်ရရှိသူက လိုက်နာရမည့်တာဝန်နှင့် စည်းကမ်းချက် တစ်ရပ်ရပ်ကို ဖောက်ဖျက်လျှင် သတိပေးပြီး သတ်မှတ်ထားသောဒဏ်ကြေးကို ပေးဆောင်စေ ခြင်း၊ ကာလသတ်မှတ်ရပ်ဆိုင်းခြင်း သို့မဟုတ် လုပ်ငန်းလိုင်စင်ကို ရုပ်သိမ်းခြင်းပြုနိုင်သည်။ (ဂ) လုပ်ငန်းလိုင်စင် သက်တမ်းတိုးမြှင့်ပေးရန် လျှောက်ထားချက်ကို စိစစ်ပြီး လုပ်ငန်းလိုင်စင် သက်တမ်းတိုးမြှင့်ပေးခြင်း သို့မဟုတ် ငြင်းပယ်ခြင်း ပြုနိုင်သည်။ (ဃ) သတ်မှတ်ချက်များနှင့်အညီလုပ်ငန်းလိုင်စင်များ၊ ဒဏ်ကြေးများ ကောက်ခံရမည်။ ၈။ ကော်မရှင်သည် -(က) စတော့အိပ်ချိန်း တည်ထောင်ခွင့်ပြုရန် လျှောက်ထားချက်ကို စိစစ်ပြီး ခွင့်ပြုမိန့်ထုတ်ပေးခြင်း သို့မဟုတ် ခွင့်ပြုရန် ငြင်းပယ်ခြင်း ပြုနိုင်သည်။ (ခ) စတော့အိပ်ချိန်း တည်ထောင်လုပ်ကိုင်ရာတွင် လိုက်နာရမည့် တာဝန်နှင့် စည်းကမ်းချက် တစ်ရပ်ရပ်ကို စတော့အိပ်ချိန်းက ဖောက်ဖျက်လျှင် သတိပေးပြီး သတ်မှတ်ထားသောဒဏ်ကြေးကို ပေးဆောင်စေခြင်းပြုနိုင်သည်။ (ဂ) (၄) အခန်း (၁၁)ပါ တားမြစ်သည့်ပြုလုပ်မှုများ အရ အများပြည်သူအကျိုးနှင့် ရင်းနှီးမြှုပ်နှံသူများအား အကာအကွယ်ပေးမှုကို သိသာထင်ရှားစွာ ထိခိုက်နစ်နာ စေသော လုပ်ငန်းကိုဆောင်ရွက်ခြင်း ဟု ပြင်ဆင်ဖြည့်စွက် ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၃)၊ အပိုဒ် ၄(က)၊ ၅(ခ)(ဂ)၊ ၇(က)(ခ)(ဂ) (ဃ)၊၈(က)(ခ)(ဂ) (၄) ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၃)၊ အပိုဒ် ၄(က)၊ ၅(ခ)(ဂ)၊ ၇(က)(ခ)(ဂ) (ဃ)၊ ၈(က)(ခ)(ဂ) (၄) သည် ဤဥပဒေကြမ်း၏ အစိတ် အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ဖြည့်စွက်ချက် အခန်း(၃)၊ အပိုဒ် ၈(င)(ဃ)၊ ၉၊ ၁၀(က)(ခ)(ဂ) (ဃ) (င)၊ ၁၁(စ)၊ ၁၂၊ ၁။ ကော်မရှင်သည် -(က) ငွေချေးသက်သေခံ လက်မှတ်ကုမ္ပဏီနှင့် စတော့အိပ်ချိန်း၏ စာရင်းစစ် ခန့်ထား ရေးအတွက် တင်ပြချက်ကို စိစစ်ပြီး ခွင့်ပြုချက် ပေးနိုင်သည်။ (ခ) စတော့အိပ်ချိန်း၏ ဖွဲ့စည်းပုံစည်းမျဉ်း နှင့် ယင်းဖွဲ့စည်းပုံ စည်းမျဉ်းကို သတ်မှတ်ချက်များနှင့်အညီ ပြင်ဆင်နိုင်ရန် ခွင့်ပြုချက်ပေးနိုင်သည်။ ၁၀။ ကော်မရှင်သည် စာရင်းမဝင်သော ငွေချေးသက်သေခံလက်မှတ်များ ရောင်းဝယ်ရေး အတွက် ကောင်တာဈေးကွက် တည်ထောင်ခွင့်ပြုရန် ဖွဲ့စည်းပုံစည်းမျဉ်းနှင့်အတူသတ်မှတ်ချက် များနှင့်အညီ ငွေချေးသက်သေခံ လက်မှတ် ကုမ္ပဏီများက စုပေါင်း၍ လျှောက်ထားလာလျှင် ခွင့်ပြုမိန့်ထုတ်ပေးနိုင်သည်။ ၁၁။ ကော်မရှင်သည် -(က)ငွေချေး သက်သေခံ လက်မှတ်လုပ်ငန်းနှင့် သက်ဆိုင်သော ကိစ္စရပ်များနှင့်စပ်လျဉ်း၍ လိုအပ်သည့် အကြံဉာဏ်များကို ပြည်ထောင်စု အစိုးရအဖွဲ့သို့ တင်ပြ နိုင်သည်။ (ခ) လိုအပ်သောလုပ်ငန်းကော်မတီများ၊ အဖွဲ့များကို ဖွဲ့စည်းပြီး ယင်းတို့၏ လုပ်ငန်းတာဝန်များကို သတ်မှတ်ပေးနိုင်သည်။ (ဂ)ငွေချေးသက်သေခံလက်မှတ် ကုမ္ပဏီကိုဖြစ်စေ၊ ကောင်တာ ဈေးကွက်ကိုဖြစ်စေ၊ စတော့အိပ်ချိန်းကိုဖြစ်စေ၊ လိုအပ်သလို ညွှန်ကြားနိုင်သည်။ (ဃ)ငွေချေးသက်သေခံ လက်မှတ် လုပ်ငန်း ကို ကြီးကြပ်ကွပ်ကဲရမည်။ ထို့ပြင် အခါအားလျော်စွာ စုံစမ်းမှုနှင့် စစ်ဆေးမှုများ ပြုလုပ်ရမည်။ (င) ပြည်ထောင်စုအစိုးရအဖွဲ့က ပေးအပ်သော အခြားလုပ်ငန်းတာဝန်များ ကို ထမ်းဆောင်ရမည်။ ၁၂။ ကော်မရှင်သည် အောက်ပါအဖွဲ့အစည်းများနှင့် ပုဂ္ဂိုလ်များအား ယင်းတို့၏ လုပ်ငန်း ဆိုင်ရာ စာရင်းများကို သက်ဆိုင်ရာ မြန်မာနိုင်ငံ စာရင်းကိုင် စံများနှင့်အညီ စာရင်းထိန်းသိမ်း စေရန် ကြီးကြပ်ရမည့် အပြင် ယင်းတို့ထံမှ လိုအပ်သော စာရင်းများ၊ စာရွက်စာတမ်းများ၊ ရှင်းတမ်းများ၊ အခြားအထောက် အထားများနှင့် သတင်းအချက်အလက်များကို တောင်းခံရယူ နိုင်သည်။ (စ) လုပ်ငန်းလိုင်စင်ရရှိသူ သို့မဟုတ် ယင်း လုပ်ငန်းလိုင်စင် ရရှိသူ၏ ရှေ့နေ၊ စာရင်းစစ်နှင့် ကိုယ်စားလှယ်။ ၁၃။ ကော်မရှင်သည် ငွေချေးသက်သေခံ လက်မှတ်လုပ်ငန်း နိုင်ငံတကာအဆင့်မီ ဖွံ့ဖြိုး တိုးတက်စေရေးအတွက် သုတေသနနှင့် ဖွံ့ဖြိုးမှုလုပ်ငန်းများ ဆောင်ရွက်ခြင်း ကိုလည်းကောင်း၊ နိုင်ငံတကာမှ ငွေချေးသက်သေခံ လက်မှတ် လုပ်ငန်းကို ကြီး ကြပ်သောအဖွဲ့အစည်းများ၊ ယင်း အဖွဲ့အစည်းတို့နှင့် ဆက်နွယ်သောလုပ်ငန်း၊ ဌာန၊ အဖွဲ့အစည်းများနှင့် ဆက်သွယ်ခြင်းကို လည်းကောင်းဆောင်ရွက်နိုင်သည်။ ၁၄။ ကော်မရှင်သည် ငွေချေးသက်သေခံ လက်မှတ်လုပ်ငန်း လုပ်ကိုင်သူများက ဤဥပဒေနှင့် ဤဥပဒေအရ ထုတ်ပြန်သည့် နည်းဥပဒေ၊ စည်းမျဉ်း၊ စည်းကမ်း၊ အမိန့် ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများပါ တားမြစ်ချက် တစ်ရပ်ရပ်ကို ဖောက်ဖျက်ကြောင်း သို့မဟုတ် လိုက်နာရမည့် တာဝန်တစ်ရပ်ရပ်ကို လိုက်နာရန် ပျက်ကွက်ကြောင်း ယုံကြည်ရန် အ ကြောင်း ရှိလျှင်ဖြစ်စေ ငွေချေးသက်သေခံ လက်မှတ်လုပ်ငန်းနှင့် စပ်လျဉ်း၍ လိမ်လည်မှု သို့မဟုတ် မသမာမှု ကျူးလွန်ကြောင်း ယုံကြည်ရန် အကြောင်းရှိလျှင် ဖြစ်စေ သက်ဆိုင်သည့် မည်သူ့ကိုမဆို ခေါ်ယူခွင့် စစ်ဆေးမေးမြန်းခွင့်နှင့် သက်သေခံချက်များ ရယူခွင့်တို့ရှိသည် ဟုပြင်ဆင်ဖြည့်စွက်ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၃)၊ အပိုဒ် ၈(င)(ဃ)၊ ၉၊ ၁၀(က)(ခ)(ဂ) (ဃ) (င)၊ ၁၁(စ)၊ ၁၂၊ ၁၃ ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၃)၊ အပိုဒ် ၉(က) (ခ)၊ ၁၀၊ ၁၁(က) (ခ) (ဂ) (ဃ) (င)၊ ၁၂(စ)၊ ၁၃၊ ၁၄ သည် ဤဥပဒေကြမ်း၏ အစိတ် အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ပြင်ဆင်ဖြည့်စွက်ချက် အခန်း(၄)၊ အပိုဒ် ၁၆(က)(ဃ)၊ ၁၇၊ ၁၈၊ ၁၉(ခ)(ဃ) (င)၊ ၂၀(က)၊ ၂၂(က) (ခ) ၁၇။ ငွေချေးသက်သေခံလက်မှတ် ကုမ္ပဏီကို ဖွဲ့စည်းရာတွင် -(က) ကုမ္ပဏီ၏ အမည်၌ “ငွေချေးသက်သေခံလက်မှတ်” ဟူသော စကားရပ် ပါရှိရမည်။ (ဃ) ဤဥပဒေအရထုတ်ပြန်သည့် နည်းဥပဒေ၊ စည်းမျဉ်း၊ စည်းကမ်း၊ အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများနှင့် ညီညွတ်ရမည်။ ၁၈။ ငွေချေးသက်သေခံလက်မှတ်ကုမ္ပဏီသည် ကော်မရှင်က ထုတ်ပေးသော ငွေ ချေး သက်သေခံလက်မှတ် လုပ်ငန်းဆိုင်ရာ လုပ်ငန်းလိုင်စင် တစ်မျိုးမျိုးရရှိလျှင် လုပ်ငန်းလိုင်စင် အမျိုးအစားအလိုက် ခွင့်ပြုထားသော ငွေချေးသက် သေခံလက်မှတ်လုပ်ငန်းကို လုပ်ကိုင်ခွင် ရှိသည်။ ၁၉။ ငွေချေးသက်သေခံလက်မှတ် ကုမ္ပဏီ၏ တာဝန်ရှိသူများနှင့် ဝန်ထမ်းများသည် မိမိတို့၏ လုပ်ငန်းနှင့်ဆက်သွယ် ဆောင်ရွက်သူများနှင့် ဆက်ဆံရာတွင် လုပ်ငန်း စွမ်းဆောင်နိုင်မှု၊ တရားမျှတမှုရှိရမည့်အပြင် သဘောရိုးဖြင့် လုပ်ကိုင် ဆောင်ရွက်ရမည်။ ၂၀။ ငွေချေးသက်သေခံလက်မှတ်ကုမ္ပဏီသည်(ခ) မြန်မာနိုင်ငံ ကုမ္ပဏီများ အက်ဥပဒေ သို့မဟုတ် ၁၉၅၀ ပြည့်နှစ်၊ အထူးကုမ္ပဏီ အက်ဥပဒေ ပြဋ္ဌာန်းချက်များနှင့် အညီ စာရင်းစစ်ကို ခန့်ထားခြင်းမပြုမီ ကော်မရှင်၏ ခွင့်ပြုချက် ကို ရယူရမည်။ (ဃ) ကော်မရှင်၏ ကြို တင်ခွင့်ပြုချက်မရရှိဘဲ ခွင့်ပြုမတည်ငွေရင်း ကို လျော့ချခြင်းမပြုရ။ (င) လုပ်ငန်းဆောင်ရွက်မှုနှင့် စပ်လျဉ်း၍ အစီရင်ခံစာကို သတ်မှတ်ချက်များနှင့်အညီကော်မရှင်သို့ ပေးပို့ရမည်။ ၂၁။ ငွချေးသက်သေခံလက်မှတ်ကုမ္ပဏီသည် ငွေချေးသက်သေခံလက်မှတ် လုပ်ငန်းကိုဆောင်ရွက်ရာတွင် အများပြည်သူအကျိုးနှင့် ရင်းနှီးမြှုပ်နှံသူများအား အကာ အကွယ်ပေးမှုကို ထိခိုက်စေသည့် အခန်း(၁၁)ပါ တားမြစ်သည့် ပြုလုပ်မှု များကို ရှောင်ကြဉ်ရမည်။ ၂၂။ ငွေချေးသက်သေခံ လက်မှတ် ကုမ္ပဏီသည်(က) နှစ်စဉ် ဘဏ္ဍာရေးနှစ်ကုန်ဆုံးပြီးတိုင်း အသားတင်အမြတ်ငွေထဲမှ သီးသန့်ရန်ပုံငွေတစ်ရပ်ကို သက်မှတ်ချက်များနှင့်အညီ စုဆောင်းထားရှိရမည်။ (ခ) စုဆောင်းထားရှိသော သီးသန့် ရန်ပုံငွေ အား ငွေချေးသက်သေခံလက်မှတ်လုပ်ငန်းလုပ်ကိုင်ခြင်းနှင့် စပ်လျဉ်း၍ ဆုံးရှုံးနစ်နာမှု တစ်ရပ်ရပ်ကို ပေးလျော်ရန် ကိစ္စအတွက်သာ သုံးစွဲရမည်။ အခြားကိစ္စအတွက် သုံးစွဲလိုပါက ကော်မရှင်၏ ကြို တင်ခွင့်ပြုချက် ကို ရယူရမည် ဟုပြင်ဆင်ဖြည့်စွက်ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၄)၊ အပိုဒ် ၁၆(က)(ဃ)၊ ၁၇၊ ၁၈၊ ၁၉(ခ) (ဃ) (င)၊ ၂၀(က)၊ ၂၂(က)(ခ) ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၄)၊ အပိုဒ် ၁၇(က) (ဃ)၊ ၁၈၊ ၁၉၊၂၀(ခ) (ဃ) (င)၊ ၂၁၊ ၂၂(က)(ခ)သည် ဤဥပဒေကြမ်း၏ အစိတ်အပိုင်းဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် -အခန်း(၄)၊ အပိုဒ် ၂၀(ခ)ကို အခန်း(၁၂)၊ အပိုဒ် ၅၈ အဖြစ်လည်းကောင်း၊ အခန်း(၄)၊ အပိုဒ် ၂၁ ကို အခန်း(၁၂)၊ အပိုဒ်(၆၀)အဖြစ် ပြောင်းလဲပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၄)၊ အပိုဒ် ၂၀(ခ)၊ ၂၁ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၁၂)၊ အပိုဒ် ၅၈၊ ၆၀ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ပြင်ဆင်ဖြည့်စွက်ချက်အခန်း(၅)၊ အခန်းခေါင်းစဉ်၊ အပိုဒ် ၂၃(က) (ဃ)(စ)၊ ၂၄၊ ၂၅(က)(ခ)(ဂ)၊ ၂၆(က)(ခ)၊ ၂၇၊ ၂၈(က) (ဂ) အခန်း(၅) လုပ်ငန်းလိုင်စင် ၂၃။ ငွေချေးသက်သေခံလက်မှတ် လုပ်ငန်းလိုင်စင် အမျိုးအစားများမှာ အောက်ပါအတိုင်း ဖြစ်သည် -(က) ငွေချေးသက်သေခံလက်မှတ်များ ကိုယ်ပိုင်ရောင်းဝယ်ခြင်း လုပ်ငန်းလိုင်စင်၊ (ဃ) ငွေချေးသက်သေခံ လက်မှတ် ရင်းနှီးမြှုပ်နှံမှု အတွက် အကြံဉာဏ်ပေးခြင်း လုပ်ငန်းလိုင်စင်၊ (စ) ကော်မရှင်က အမိန့်ကြော် ငြာစာထုတ်ပြန်၍ ငွေချေးသက်သေခံ လက်မှတ်လုပ်ငန်း ဟု သတ်မှတ်သည့် အခြားလုပ်ငန်းလိုင်စင်၊ ၂၄။ ကော်မရှင်သည် လုပ်ငန်းလိုင်စင် အမျိုးအစားအလိုက် လိုအပ်သော အရည်အချင်း များနှင့် စည်းကမ်းချက်များကို သတ်မှတ်ရမည်။ ၂၅။ အောက်ပါ လုပ်ငန်းလိုင်စင် တစ်မျိုးမျိုးကိုဖြစ်စေ၊ တစ်မျိုးထက်ပို၍ ဖြစ်စေ ရရှိရန် ငွေချေးသက်သေခံလက်မှတ် ကုမ္ပဏီကသာလျှင် ကော်မရှင်သို့ သတ်မှတ်ချက်များ နှင့်အညီ လျှောက်ထားနိုင်သည်။ (က) ငွေချေးသက်သေခံလက်မှတ်များ ကိုယ်ပိုင်ရောင်းဝယ်ခြင်း လုပ်ငန်းလိုင်စင်၊ (ခ)ငွေချေးသက်သေခံလက်မှတ် အကျိုးဆောင် သို့မဟုတ် ကိုယ်စားလှယ် လုပ်ငန်း လိုင်စင်၊ (ဂ)ငွေချေးသက်သေခံ လက်မှတ်များကို တာဝန်ခံ၍ တစ်ဆင့် ဖြန့်ချိ ရောင်းချခြင်း လုပ်ငန်းလိုင်စင်၊ ၂၆။ (က) ပုဒ်မ ၂၅ ပါ လုပ်ငန်း လိုင်စင် တစ်မျိုးမျိုးရရှိထားသော ငွေချေး သက်သေခက်မှတ်ကုမ္ပဏီသည် ငွေချေးသက်သေ ခံလက်မှတ် ရင်းနှီးမြှုပ်နှံမှု အတွက် အကြံဉာဏ် ပေးခြင်းလုပ်ငန်းကို သီးခြား လိုင်စင် ရယူရန်မလိုဘဲ လုပ်ကိုင် နိုင်သည်။ (ခ)သတ်မှတ်ထားသည့် အရည်အချင်းများ စည်းကမ်းချက်များနှင့် ညီညွတ်သော ပုဂ္ဂိုလ်သည် ငွေချေးသက်သေခံလက်မှတ် ရင်းနှီးမြှုပ်နှံမှု အတွက် အကြံဉာဏ် ပေးခြင်း၊ လုပ်ငန်းလိုင်စင်ရရှိရန် ကော် မရှင်သို့ သတ်မှတ်ချက်များနှင့်အညီလျှောက်ထားနိုင်သည်။ ၂၇။ ငွေချေးသက်သေခံလက်မှတ် ကုမ္ပဏီတစ်ခု၏ ကိုယ်စားလှယ်အဖြစ် လုပ်ကိုင်လို သူသည် ယင်းကုမ္ပဏီ၏ ထောက်ခံချက်ပူးတွဲ၍ ငွေချေးသက်သေခံ လက်မှတ်ကုမ္ပဏီ၏ကိုယ်စားလှယ် လုပ်ငန်းလိုင်စင်ရရှိရန် ကော်မရှင်သို့ သတ်မှတ် ချက်များနှင့်အညီ လျှောက်ထား နိုင်သည်။ ၂၈။ ကော်မရှင်သည် -(က)ပုဒ်မ ၂ရ အရ လျှောက်ထားခြင်းသည် လုပ်ငန်းလိုင်စင် လျှောက်လွှာ လက်ခရှိသည့်အခါ လုပ်ငန်း လိုင်စင် အမျိုးအစားအလိုက် သတ်မှတ်ထားသော အရည်အချင်းများ၊ စည်းကမ်းချက်များနှင့် ညီညွတ်မှု ရှိ/မရှိ စိစစ်ပြီး လုပ်ငန်းလိုင်စင် ထုတ်ပေးရန် ခွင့်ပြုခြင်း သို့မဟုတ် ငြင်းပယ်ခြင်း ပြုနိုင်သည်။ (ခ) ပုဒ်မခွဲ(က)အရ ခွင့်ပြုပါက စည်းကမ်းချက်များ သတ်မှတ်၍ လုပ်ငန်းလိုင်စင်ထုတ်ပေးရမည် ဟုပြင်ဆင်ဖြည့်စွက်ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၅)၊ အခန်းခေါင်းစဉ်၊ အပိုဒ် ၂၃ (က)(ဃ) (စ)၊ ၂၄၊ ၂၅(က)(ခ)(ဂ)၊ ၂၆(က)(ခ)၊ ၂၇၊ ၂၈(က)(ဂ) ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက်အတည်ဖြစ်တဲ့အတွက် အခန်း(၅)၊ အခန်းခေါင်းစဉ်၊ အပိုဒ် ၂၃ (က) (ဃ) (စ)၊ ၂၄၊ ၂၅(က)(ခ)(ဂ)၊ ၂၆(က)(ခ)၊ ၂၇၊ ၂၈(က) (ခ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ ပြင်ဆင်ဖြည့်စွက်ချက်အခန်း(၅)၊ အပိုဒ် ၂၉၊ ၃၀၊ ၃၁၊ ၃၂(က)(ခ)၊ ၃၃(က)(ခ)၊ ၃၄(က)(ခ)၊ ၃၅(က)(ခ) (ဂ) (ဃ) (c)(စ) (ဆ) ၂၉။ လုပ်ငန်းလိုင်စင် ရရှိသူသည် ခွင့်ပြုထားသည့် ငွေချေးသက်သေ ခံလက်မှတ် လုပ်ငန်းကို လုပ်ငန်းလိုင်စင် သက်တမ်းကုန်ဆုံးသည့်အခါ ဆက်လက်လုပ်ကိုင်လိုပါက လုပ်ငန်း လိုင်စင်သက်တမ်းမကုန်ဆုံးမီ အနည်းဆုံး ရက်ပေါင်း (၃၀) ကြို တင်၍ ကော်မရှင်သို့ လျှောက်ထား ၃၀။ ကော်မရှင်သည် ပုဒ်မ ၂၉ အရ လုပ်ငန်း လိုင်စင်သက်တမ်း တိုးမြှင့်ပေးရန် လျှောက်ထားချက်ကို စိစစ်ပြီး လုပ်ငန်းလိုင်စင်သက်တမ်း တိုးမြှင့်ပေးရန် ခွင့်ပြုခြင်း သို့မဟုတ် ငြင်းပယ်ခြင်း ပြု နိုင်သည်။ ၃၁။ ကော်မရှင်သည် လုပ်ငန်းလိုင်စင်ခ၊ လုပ်ငန်းလိုင်စင် သက်တမ်းတိုးမြှင့်ခ၊ ဒဏ်ကြေး နှင့် လုပ်ငန်းလိုင်စင်သက်တမ်းတို့ကို သတ်မှတ်ပေးရမည်။ ၃၂။ လုပ်ငန်းလိုင်စင် ရရှိသူသည်(က) ဤဥပဒေအရ ထုတ်ပြန်သည့် နည်းဥပဒေများ၊ စည်းမျဉ်းစည်းကမ်း၊ အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများကို လိုက်နာရမည်၊ (ခ)လုပ်ငန်းလိုင်စင် စည်းကမ်းများကို လိုက်နာရမည်။ ၃၃။ လုပ်ငန်းလိုင်စင် ရရှိသူသည်(က)လုပ်ငန်းလိုင်စင် သက်တမ်းကုန်ဆုံးပြီး ငွေချေးသက်သေခံလက်မှတ် လုပ်ငန်းကို ဆက်လက်လုပ်ကိုင်ခြင်း မပြုလျှင် လိုင်စင်သက်တမ်း ကုန်ဆုံးသည့်နေ့မှ ရက်ပေါင်း(၃၀)အတွင်း လုပ်ငန်းလိုင်စင်ကိုကော်မရှင်သို့ ပြန်လည်အပ်ရမည်။ (ခ)လုပ်ငန်းလိုင်စင် သက်တမ်းအတွင်း ငွေချေးသက်သေခံလက်မှတ်လုပ်ငန်းကို လုပ်ကိုင်ခြင်းမပြုတော့ဘဲ ရပ်ဆိုင်းလျှင် သို့ မဟုတ် ရပ်ဆိုင်းကြောင်း ကော်မရှင် သို့ (၇)ရက်အတွင်း အကြောင်းကြားပြီး လုပ် ငန်းလိုင်စင်ကို ပြန်လည်အပ်နှမည်။ (ဂ) ငွေချေးသက်သေခံလက်မှတ်လုပ်ငန်းကိုအခြားလုပ်ငန်းအဖွဲ့အစည်းနှင့် ပူးပေါင်းဖွဲ့စည်းလို သည့်အ ခါဖြစ်စေ၊ ငွေချေးသက်သေခံလက်မှတ် ကုမ္ပဏီ ကို အလိုအလျောက် စာရင်းရှင်းလင်း ဖျက်သိမ်းလိုသည့်အခါဖြစ်စေ ကော်မရှင်၏ ခွင့်ပြုချက်ကို ကြို တင်ရယူပြီးမှ ဆောင်ရွက်ရမည်။ (ဃ)ငွေချေးသက်သေခံလက်မှတ် ကုမ္ပဏီပိုင်ပစ္စည်းများအား တရားရုံးက ဝရမ်းကပ်ထားခြင်း၊ ပစ္စည်းထိ န်းခန့်ထား၍ ထိန်းသိမ်းထားခြင်း ပြု သည့်ကာလတွင် လုပ်ငန်းကို ရပ်ဆိုင်းထားရမည်။ ၃၄။ ကော်မရှင်သည် လုပ်ငန်းလိုင်စင် ရရှိသူက အောက်ပါ အခြေအနေ တစ်ရပ်ရပ် ပေါ်ပေါက်သည့်အခါ သတိပေးပြီး သတ်မှတ်ထားသော ဒဏ်ကြေးကို ပေးဆောင်စေခြင်း၊ လုပ်ငန်းလိုင်စင်ကို ကာလသတ်မှတ်၍ ရပ်ဆိုင်းခြင်း သို့မဟုတ် ရုပ်သိမ်းခြင်းပြု နိုင်သည်။ (က)လုပ်ငန်းလိုင်စင် ရရှိသူက လုပ်ငန်း လိုင်စင် စည်းကမ်းချက် တစ်စုံတရာကို ကျူးလွန်ဖောက်ဖျက်ခြင်း သို့မဟုတ် က်နာရမည့် လုပ်ငန်းတာဝန် တစ်ရပ်ရပ်ကို လိုက်နာဆောင်ရွက်ရန် ပျက်ကွက်ခြင်း၊ (ခ) လုပ်ငန်းလိုင်စင်ကို တစ်ဆင့်ငှားရမ်းခြင်း သို့မဟုတ် တော်နည်းနည်းဖြင့် လွှဲပြောင်းခြင်း၊ (ဂ) ဤဥပဒေနှင့် ဤဥပဒေအရ ထုတ်ပြန်ထားသည့် နည်းဥပဒေ၊ စည်းမျဉ်း စည်းကမ်း၊ အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်း များပါ တားမြစ် ချက်တစ်ရပ်ရပ်ကို ဖောက်ဖျက်ခြင်း သို့မဟုတ် ဆောင်ရွက်ရမည့် လုပ်ငန်းတာဝန်တစ်ရပ်ရပ်ကို လိုက်နာဆောင်ရွက်ရန် ပျက်ကွက်ခြင်း၊ (ဃ) သေဆုံးခြင်း၊ ရူးသွပ်ခြင်း သို့မဟုတ် လူမွဲအဖြစ် ကြေညာခံရခြင်း (င) အခန်း(၁၁)ပါ တားမြစ်သည့် ပြုလုပ်မှု တစ်ရပ်ရပ်အရ အများပြည်အကျိုးနှင့် ရင်းနှီးမြှုပ်နှံသူများအား အကာအကွယ်ပေးမှုကို ထိခိုက်စေခြင်း၊ (စ) ဘဏ္ဍာရေးနှင့် လုပ်ငန်းဆိုင်ရာ စာ ရင်းများကို မမှန်မကန်ပြုစုခြင်းနှင့် တင်ပြ အစီရင်ခံခြင်း၊ (ဆ) လိမ်လည်မှု ၊ အလွဲသုံးစားမှု ၊ ခိုးမှု ၊ ယုံ ကြည်အပ်နှံရေး ဖောက်ဖျက်မှု သို့မဟုတ်ကိုယ်ကျင့်တရားနှင့် သက်ဆိုင်သော ပြစ်မှုဖြင့် ပြစ်မှုထင်ရှား စီရင်ခံရခြင်း ဟုပြင်ဆင်ဖြည့်စွက်ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၅)၊ အပိုဒ် ၂၉၊ ၃၀၊ ၃၁၊ ၃၂(က)(ခ)၊ ၃၃(က)(ခ)၊ ၃၄(က)(ခ)၊ ၃၅ (က)(ခ)(ဂ)(ဃ)(င)(စ)(ဆ) ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၅)၊ အပိုဒ် ၂၉၊ ၃၀ ၊ ၃၁၊ ၃��(က)(ခ)၊ ၃၃(က)(ခ)(ဂ)(ဃ)၊ ၃၄(က)(ခ)(ဂ)(ဃ) (င)(စ)(ဆ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် -အခန်း(၅)၊ အပိုဒ် ၃၃(ဂ)ကို အခန်း (၁၂)၊ အပိုဒ် ၅ရ အဖြစ် ပြောင်းလဲပြင်ဆင် ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၅)၊ အပိုဒ် ၃၃(ဂ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၁၂)၊ အပိုဒ် ၅ရ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အဲဒီတော့ ၃၅ က လုပ်ငန်းလမ်းညွှန်စာတမ်း ဆိုတာကို ပြင်ဆင်ဖြည့်စွက်စရာ မလိုတော့ဘူးနော်။ ဒါ ဖျက်လိုက်မယ်</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၆)၊ အပိုဒ် ၃၆၊ ၃၇၊ ၃၈ ၃၆။ ကော်မရှင်သည် အများနှင့်သက်ဆိုင်သော ကုမ္ပဏီများက ငွေချေး သက်သေခံ လက်မှတ်များအသစ် ထုတ်ဝေခြင်းနှင့် စပ်လျဉ်း၍ စည်းကမ်းချက်များ သတ်မှတ်နိုင်သည်။ ၃၇။ အများနှင့်သက်ဆိုင်သော ကုမ္ပဏီသည် ငွေချေးသက်သေခံလက်မှတ် ဈေးကွက်တွင် မိမိကုမ္ပဏီက ထုတ်ဝေသည့် ငွေချေးသက်သေခံ လက်မှတ်များ ရောင်းဝယ်မှုပြီးမြောက်ကြောင်း သက်ဆိုင်ရာ ငွေချေးသက်သေခံလက်မှတ် ကုမ္ပဏီများက ပဋိညာဉ်မှတ်တမ်း ပေးပို့၍ လက်ခံရရှိသည့်အခါ ဝယ်ယူသူက လက်ရှိအစုရှယ်ယာဝင်၏ အမည်မှ ယင်း ၏ အမည်သို့ပြောင်း၍မှတ်ပုံတင်ပေးရန် တောင်းဆိုလာလျှင် အမည်ပြောင်း၍မှတ်ပုံတင်ပေးရမည် ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၆)၊ အပိုဒ် ၃၇၊ ၃၈ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက်အခန်း(၆)၊ အပိုဒ် ၃၆၊ ၃ရ သည် ဤဥပဒေကြမ်း ၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ဖြည့်စွက်ချက် - အခန်း(၇)၊ အပိုဒ် ၃၉(က)(ခ)(ဂ) (ဃ)၊ ၄၀(က)(ခ)(ဂ) (ဃ)(င)၊ ၄၁(က)၊ ၄၂(က)(ခ)၊ ၄၃(ခ)၊ ၄၄(င)(စ)(ဆ)၊ ၄၅(က)(ခ) ၃၈။ စတော့အိပ်ချိန်းသည် -(က) ကော်မရှင်ထံမှ ခွင့်ပြုချက်ရရှိပြီးနောက် မြန်မာနိုင်ငံကုမ္ပဏီများ အက်ဥပဒို့မဟုတ် ၁၉၅၀ ပြည့်နှစ်၊ အထူးကုမ္ပဏီ အက်ဥပဒေများအရ ပေးရန် တာဝန်ကန့်သတ်ထားသည့် လီမိတက် ကုမ္ပဏီ သို့မဟုတ် ဖက် စပ်လုပ်ငန်း အဖြစ် ဖွဲ့စည်း တည်ထောင်သော အဖွဲ့အစည်း ဖြစ်သည်။ (ခ)ယင်း၏ စာရင်းဝ���် ငွေချေးသက်သေခံလက်မှတ် ရောင်းဝယ်မှုများကို စုစည်းဆောင်ရွက်ရန်နှင့် ကြီးကြပ်ကွပ်ကဲရန် တာဝန် ရှိသည်။ (ဂ)ဤဥပဒေပါ ပြဋ္ဌာန်းချက်များနှင့်အညီ လုပ်ငန်းဆောင်ရွက်ရမည်။ (ဃ) ကော်မရှင်၏ စီမံအုပ်ချုပ်မှုနှင့် ကြီးကြပ်ကွပ်ကဲမှုကို ခံယူရမည်။ ၃၉။ (က) စတော့အိပ်ချိန်းတွင် ကော်မရှင်က ခန့်အပ်တာဝန်ပေးသော ငါးဦးထက်မပိုသည့် ပုဂ္ဂိုလ်များနှင့် အဖွဲ့ဝင် ငွေချေးသက်သေခံလက်မှတ် ကုမ္ပဏီများမှ ဒါရိုက်တာအဖြစ် ထမ်းဆောင်ရန် ရွေးချယ်တင်မြှောက်သည့် ငါးဦးထက်မပိုသောပုဂ္ဂိုလ်များ ပါဝင်သည့် ဒါရိုက်တာအဖွဲ့ကို စတော့အိပ်ချိန်း၏ ဖွဲ့စည်းပုံ စည်းမျဉ်းနှင့်အညီ ဖွဲ့စည်းရမည်။ (ခ) ကော်မရှင်သည် စတော့အိပ်ချိန်း၏ ဒါရိုက်တာအဖွဲ့တွင် ခန့်အပ် တာဝန်ပေးရာုပ်ငန်းဆောင်ရွက်မှု၊ ငွေချေး သက်သေခံ လက်မှတ်များ သို့မဟုတ် ငွေရေး ကြေးရေးလုပ်ငန်းများနှင့် စပ်လျဉ်း၍ အတွေ့အကြုံနှင့် ဗဟုသုတ ရှိသူများကို ရွေးချယ်ရမည်။ (ဂ) စတော့အိပ်ချိန်း၏ ဒါရိုက်တာ အဖွဲ့သည် ဒါရိုက်တာ တစ်ဦးအား ဥက္ကဋ္ဌအဖြစ်ရွေးချယ်ရမည်။ (ဃ) ကော်မရှင်ဥက္ကဋ္ဌ သည် ဒါရိုက်တာအဖွဲ့မှ တစ်ဦး အား အတွင်းရေးမှူး အဖြစ်သတ်မှတ်တာဝန်ပေးနိုင်သည်။ (င) စတော့အိပ်ချိန်းတွင် လိုအပ်သော ကော်မတီနှင့် အဖွဲ့များကို ဖွဲ့စည်နိုင်သည်။ (စ)စတော့အိပ်ချိန်း၏ ဒါရိုက်တာအဖွဲ့အတွက် လိုအပ်သော ဝန်ထမ်းများကို ခန့်အပ်ရမည်။ စတော့အိပ်ချိန်းသည် - (က) ငွေချေးသက်သေခံ လက်မှတ်လုပ်ငန်းကို ကော်မရှင်က သတ်မှတ်ထားသည့်နေရာတွင်သာ ဆောင်ရွက်ရမည်။ (ခ)ကော်မရှင်၏ ကြို တင်ခွင့်ပြုချက် ဖြင့် စာရင်းစစ်ကို ခန့်ထားရမည်။ (ဂ) စာရင်းစစ်ဆေးမှု အစီရင်ခံစာကို ကော်မရှင်သို့ နှစ်စဉ်တင်ပြရမည်။ စတော့အိပ်ချိန်း ဒါရိုက်တာအဖွဲ့၏ တာဝန်များမှာ အောက်ပါအတိုင်း ဖြစ်သည်(ခ) မိမိစတော့အိပ်ချိန်းတွင် ရောင်းဝယ်နိုင်မည့် ငွေချေးသက်သေခံ လက်မှတ်များအတွက် စာရင်းဝင်စံများ သတ်မှတ်ခြင်း၊ (ဇ) အဖွဲ့ဝင်ဖြစ်သည့် ငွေချေးသက်သေခံလက်မှတ် ကုမ္ပဏီများ၏လုပ်ငန်း ဆောင်ရွက် မှုများ မှန်ကန်မှု ရှိ၊ မရှိ စစ်ဆေးခြင်းနှင့် ကြီးကြပ်ခြင်း။ စတော့အိပ်ချိန်း ဒါရိုက်တာအဖွဲ့၏ လုပ်ပိုင်ခွင့်များမှာ အောက်ပါအတိုင်း ဖြစ်သည် (ဃ) လုံလောက်သော အကြောင်းရှိပါက မိမိစတော့ အိပ်ချိန်း၏ ရောင်းဝယ်မှုများကို ယာယီရပ်ဆိုင်းခြင်းနှင့် အဖွဲ့ဝင်တစ်ဦးဦး၏ ငွေချေးသက်သေခံ လက်မှတ်ရောင်းဝယ်မှုများကို ယာယီ တားမြစ်ခြင်း၊ (င) စတော့အိပ်ချိန်းတွင် ဆက် လက်၍ ပါဝင်ဆောင်ရွက်ရန် မသင့်သော ငွေချေးသက်သေခံ လက်မှတ်ကုမ္ပဏီကို အဖွဲ့ဝင်အဖြစ်မှ ဆိုင်းငံ့ခြင်း သို့မဟုတ်ပယ်ဖျက်ခြင်း။ (စ) အဖွဲ့ဝင်အချင်းချင်းဖြစ်စေ၊ အဖွဲ့ဝင်တစ်ဦးဦးနှင့် အခြားပုဂ္ဂိုလ်များ အကြား ဖြစ်စေ၊ ငွေချေးသက်သေခံလက်မှတ် ရောင်းဝယ်ခြင်းနှစပ်လျဉ်း၍ အငြင်းပွားမှု ပေါ်ပေါက်ပါက ဖြေရှင်းဆုံးဖြတ်ပေးခြင်း။ ၄၃။ စတော့အိပ်ချိန်းသည် မိမိ၏ ဖွဲ့စည်းပုံစည်းမျဉ်းကို ပြင်ဆင်လိုလျှင်ဖြစ်စေ၊ အသစ်ရေးဆွဲလျှင် ဖြစ်စေ၊ လုပ်ငန်းဆိုင်ရာ စည်းမျဉ်းကို ပြင်ဆင်လိုလျှင်ဖြစ်စေ ကော်မရှင်၏ ခွင့်ပြုချက်ကို ကြို တင်ရယူပြီးမှ သတ်မှတ်ချက်များနှင့်အညီ ပြင်ဆင်ရမည် ဟုပြင်ဆင် ဖြည့်စွက်ထားပါသည်။ ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၇)၊ အပိုဒ် ၃၉(က)(ခ)(ဂ) (ဃ)၊ ၄၀(က)(ခ) (ဂ) (ဃ) (င)၊ ၄၁(က)၊ ၄၂(က)(ခ)၊ ၄၃(ခ)၊ ၄၄(င)(စ)(ဆ)၊ ၄၅(က)(ခ) ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၇)၊ အပိုဒ် ၃၈(က) (ခ) (ဂ) (ဃ)၊ ၃၉(က)(ခ)(ဂ) (ဃ) (င)(စ)၊ ၄၀(က) (ခ) (ဂ)၊ ၄၁(ခ)(ဇ)၊ ၄၂(ဃ) (င) (စ)၊ ၄၃ သည် ဤဥပဒေ ကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၇)၊ အပိုဒ် ၄၁(ခ)ကို အခန်း(၁၂)၊ အပိုဒ် ၅၆(ခ) အဖြစ် ပြောင်းလဲပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၇)၊ အပိုဒ် ၄၁(ခ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၁၂)၊ အပိုဒ် ၅၆(ခ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ဖြည့်စွက်ချက် - အခန်း(၈)၊ အပိုဒ် ၄၆၊ ၄၈(က)(ခ)၊ ၄၇၊ ၄၉၊ ၅၄။ ကောင်တာဈေးကွက် တည်ထောင်လိုသည့် သုံးခုအောက် မနည်းသော ငွေချေး သက်သေခံလက်မှတ် ကုမ္ပဏီများ သည် ကော်မရှင်သို့ စုပေါင်း လျှောက်ထားပြီး ခွင့်ပြုချက် ရရှိသည့်အခါ ကောင်တာဈေးကွက်ကို တည်ထောင် နိုင်သည်။ ၄၅။ (က) ပုဒ်မ ၄၄အရ ကော်မရှင်၏ခွင့်ပြုချက်ဖြင့် ကောင်တာဈေးကွက်ကို တည်ထောင်သည့်အခါ အဖွဲ့ဝင်ငွေချေး သက်သေခံလက်မှတ်ကုမ္ပဏီ များက ရွေးချယ် တင်မြှောက်သည့် ငါးဦးထက် မပိုသော အဖွဲ့ဝင်များ ပါဝင်သည့် ဒါရိုက်တာအဖွဲ့ကို ဖွဲ့စည်းရမည်။ (ခ) ကောင်တာဈေး ကွက်၏ ဒါရိုက်တာအဖွဲ့ သည် ဒါရိုက်တာအဖွဲ့မှ တစ်ဦးအား ဥက္ကဋ္ဌ အဖြစ် ရွေးချယ်ရမည်။ (ဂ) ကောင်တာဈေးကွက် ဥက္ကဋ္ဌသည် ဒါရိုက်တာအဖွဲ့မှ တစ်ဦးအား အတွင်းရေးမှူးအဖြစ် သတ်မှတ်တာဝန်ပေးနိုင်သည်။ ၄၆။ ကော်မရှင်၏ ခွင့်ပြုချက်အရ တည်ထောင်သော ကောင်တာ ဈေးကွက် သည် ကိုယ်ပိုင်အမည်၊ ကိုယ်ပိုင်တံဆိပ်ဖြင့် စဉ်ဆက်မပြတ် ဆောင်ရွက်ပိုင်ခွင့်၊ တရားစွဲဆိုခွင့်နှင့် တရားစွဲဆိုခံခွင့်ရှိသည်။ ၄၇။ ကောင်တာဈေးကွက်သည် ဤဥပဒေပါ ပြဋ္ဌာန်းချက်များ၊ ကောင်တာ ဈေးကွက်၏ စည်းမျဉ်း၊ စည်းကမ်းများ၊ ကော်မရှင်က သတ်မှတ်သည့် စည်းမျဉ်း၊ စည်းကမ်းများနှင့်အညီဆောင်ရွက်ရမည်။ ၄၈။ ကောင်တာဈေးကွက်၏ လုပ်ငန်းဆောင်ရွက်မှုမှာ အခန်း(၁၁)ပါ တားမြစ် သည့် ပြုလုပ်မှုများအရ အများပြည်သူအကျိုးနှင့် ရင်းနှီးမြှုပ်နှံသူများအား အကာအကွယ်ပေးမှုကို ထင်ရှားစွာ ထိခိုက်နစ်နာစေလျှင် ကော်မရှင်သည် ကောင်တာဈေးကွက်အား ထုတ်ပေးထား သည့် ခွင့်ပြုမိန့်ကို ကာလသတ်မှတ်၍ ရပ်ဆိုင်းခြင်း သို့မဟုတ် ရုပ်သိမ်းခြင်း ပြုနိုင်သည် ဟု ပြင်ဆင်ဖြည့်စွက်ထားပါသည်။ ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၈)၊ အပိုဒ် ၄၆၊ ၄၈(က)(ခ)၊ ၄၇၊ ၄၉၊ ၅၀ ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၈)၊ အပိုဒ် ၄၄၊ ၄၅(က)(ခ)(ဂ)၊ ၄၆၊ ၄၇၊ ၄၈ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ဥပဒေကြမ်းကော်မတီ၏ ပြင်ဆင်ဖြည့်စွက်ချက် အခန်း (၁၀)၊ အပိုဒ် ၅၂(က) (ခ)၊ ၅၃၂၅ခန်း(၉) ငွေချေးသက်သေခံလက်မှတ်များ အပ်နှံမှုလက်ခံခြင်းနှင့် စာရင်းရှင်းလင်းခြင်း ၄၉။ (က) ငွေချေးသက်သေခံလက်မှတ် ကုမ္ပဏီသည် ငွေချေးသက်သေခံ လက်မှတ်အပ်နှံမှု လက်ခံခြင်းနှင့် စာရင်းရှင်းလင်းခြင်း လုပ်ငန်းများကို လုပ်ကိုင်လိုပါက ခွင့်ပြုမိန့်ရရှိရန် သတ်မှတ်ချက် များနှင့်အညီ ကော်မရှင်သို့ လျှောက်ထား ရမည်။ (ခ) ကော်မရှင်သည် ပုဒ်မခွဲ(က)အရ လျှောက်ထားချက်စိစစ်ပြီး စည်းကမ်းချက်များသတ်မှတ်၍ ခွင့်ပြုမိန့် ထုတ်ပေးခြင်း သို့မဟုတ် ခွင့်ပြုမိန့် ထုတ်ပေးရန် ငြင်းပယ်ခြင်း ပြုနိုင်သည်။ ၅၀။ စတော့အိပ်ချိန်းသည် ငွေချေးသက်သေခံ လက်မှတ်များ အပ်နှံမှု လက်ခံခြင်း နှင့် စာရင်းရှင်းလင်းခြင်း လုပ်ငန်းများကို လုပ်ကိုင်လိုပါက ကော်မရှင်၏ ခွင့်ပြုမိန့်ရယူရန်မလိုဘဲ လုပ်ကိုင်နိုင်သည်။ သို့ရာတွင် ထိုလုပ်ငန်းများကို လုပ်ကိုင်ပါက ကော်မရှင်သို့ အသိပေး တင်ပြရမည်။ ၅၁။ ဝန်ကြီးဌာနသည် ငွေချေးသက်သေခံလက်မှတ်များ အပ်နှံမှု လက်ခံခြင်း နှင့် စာရင်း ရှင်းလင်းခြင်းလုပ်ငန်းကို လုပ်ကိုင်နိုင်ရေးအတွက် လိုအပ်ပါက သင့်လျော်သည့် အစိုးရဌာန သို့မဟုတ် အဖွဲ့အစည်းတစ်ခုခုအား စည်းကမ်းချက်များ သတ် မှတ်၍ တာဝန်ပေးနိုင်သည် ဟု ပြင်ဆင်ဖြည့်စွက်ထားပါသည်။ ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၁၀)၊ အပိုဒ် ၅၂(က)(ခ)၊ ၅၃၊ ၅၄ ပြင်ဆင် ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၉)၊ အပိုဒ် ၄၉(က)(ခ)၊ ၅၀၊ ၅၁ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ဖြည့်စွက်ချက် - အခန်း(၁၁)၊ အပိုဒ် ၅၅(က)(ခ)(ဂ)၊ ၅ခန်း(၁၀) အယူခံခြင်း ၅၂။ (က) ပုဒ်မ ၄၂ ပါ စတော့အိပ်ချိန်း ဒါရိုက်တာအဖွဲ့၏ လုပ်ပိုင်ခွင့်အရ ချမှတ်သော ဆုံးဖြတ်ချက်ကို မကျေနပ်သူသည် ထိုဆုံးဖြတ်ချက် ချမှတ်သည့်နေ့မှ ရက်ပေါင်းအတွင်း ကော်မရှင်သို့ အယူခံ ဝင်နိုင်သည်။ (ခ) ကော်မရှင်က ပုဒ်မခွဲ (က)အရ အယူခံမှုကို စိစစ်ပြီး စတော့အိပ်ချိန်း ဒါရိုက်တာအဖွဲ့၏ ဆုံးဖြတ်ချက်ကို အတည်ပြုခြင်း၊ ပြင်ဆင်ခြင်း သို့မဟုတ် အခြား သင့်လျော်သော ဆုံးဖြတ်ချက် တစ်ရပ်ရပ် ချမှတ်ခြင်း ပြုနိုင်သည်။ ၅၃။ အောက်ပါဆုံးဖြတ်ချက် တစ်ရပ်ရပ်ကို မကျေနပ်သူသည် ထိုဆုံး ဖြတ်ချက် ချမှတ် သည့်နေ့မှ ရက်ပေါင်း ၃၀ အတွင်း ပြည်ထောင်စု တရားလွှတ်တော်ချုပ်သို့ စာချွန်တော် အမိန့်တစ်ရပ်ရပ် ချမှတ်ပေးရန် လျှောက်ထားနိုင်သည်။ (က) ကော်မရှင်က ပုဒ်မ ၈ ပုဒ်မခွဲ(ဂ) အရ စတော့အိပ်ချိန်းနှင့် စပ်လျဉ်း၍ ခွင့်ပြုမိန့်ရုပ်သိမ်းသည့် ဆုံးဖြတ်ချက်၊ ၊ (ခ) ကော်မရှင်က ပုဒ်မ ၂၈၊ ပုဒ်မခွဲ (က)အရ လိုင်စင်ထုတ်ပေးရန် ငြင်းပယ်သည့်ဆုံးဖြတ်ချက် သို့မဟုတ် ပုဒ်မ ၃၀ အရ လုပ်ငန်းလိုင်စင်သက်တမ်း တိုးမြှင့်ပေးရန် ချမှတ်သည့် ဆုံးဖြတ်ချက်၊</speech>
<speech type="speaker">(ဂ) ပုဒ်မ ၃၄။ လုပ်ငန်းလိုင်စင် သက်တမ်း တိုးမြှင့်ပေးရန် ချမှတ်သည့် ဆုံး ဖြတ်ချက်ဆိုတဲ့ဟာ မှန်ရဲ့လား။ သက်တမ်းတိုးမြှင့် မပေးတဲ့ ဆုံးဖြတ်ချက်ကိုပဲ အယူခံတက်မှာ မဟုတ်ဘူးလား။ ဥပဒေကြမ်းကော်မတီက တွေ့ရဲ့ လားမသိဘူး။ ၅၃(ခ) ကော်မရှင်က ပုဒ်မ ၂၈၊ ပုဒ်မခွဲ (က)အရ လိုင်စင်ထုတ်ပေးရန် ငြင်းပယ်သည့် ဆုံးဖြတ်ချက် သို့မဟုတ် ပုဒ်မ ၃၀ အရ လုပ်ငန်းလိုင်စင် သက်တမ်းတိုးမြှင့်ပေးရန် ချမှတ်သည့် ဆုံးဖြတ်ချက်၊ သက်တမ်းတိုးမြှင့်ပေးရန် ဆုံးဖြတ်ချက်ချတာကိုတော့ တရားလွှတ်တော်ချုပ်ကို Risk ထုတ်ပေးပို့ လိုမလား။</speech>
<speech><mp id="139">ဦးမြညိမ်း (ဥက္ကဋ္ဌ၊ ဥပဒေကြမ်းကော်မတီ)</mp>ဆုံးဖြတ်တဲ့ဟာ ကုန်သွားပြီ။</speech>
<speech type="speaker">သူက သက်တမ်းတိုးဖို့ လျှောက်တယ်။ တိုးပေးလိုက်တယ်</speech>
<speech><mp id="139">ဦးမြညိမ်း (ဥက္ကဋ္ဌ၊ ဥပဒေကြမ်းကော်မတီ)</mp>ဟုတ်ကဲ့။</speech>
<speech type="speaker">တိုးပေးတာကို သူမကျေနပ်စရာ ဘာရှိလဲ။ သူလျှောက်လို့ တိုးပေးတ မဟုတ်ဘူးလား</speech>
<speech><mp id="139">ဦးမြညိမ်း (ဥက္ကဋ္ဌ၊ ဥပဒေကြမ်းကော်မတီ)</mp>အဲဒါကတော့ ---</speech>
<speech type="speaker">လုပ်ငန်းလိုင်စင် ထုတ်ပေးရန် ငြင်းပယ်တဲ့ ဆုံးဖြတ်ချက်ကို တရားရုံးချုပ်ကို စာချွန်တော် ထုတ်ပေးပါလို့ လျှောက်ထားတယ်။ ဒါကတော့ ဆီလျော်တယ်</speech>
<speech><mp id="139">ဦးမြညိမ်း (ဥက္ကဋ္ဌ၊ ဥပဒေကြမ်းကော်မတီ)</mp>ဟုတ်ကဲ့။</speech>
<speech type="speaker">သို့သော်လည်း လုပ်ငန်းလိုင်စင် သက်တမ်းတိုးမြှင့်ပေးရန် ချမှတ်တဲ့ ဆုံးဖြတ်ချက်။ ငြင်းပယ်တဲ့ ဆုံးဖြတ်ချက်ကိုပဲ ------</speech>
<speech><mp id="139">ဦးမြညိမ်း (ဥက္ကဋ္ဌ၊ ဥပဒေကြမ်းကော်မတီ)</mp>ဟုတ်ကဲ့။</speech>
<speech type="speaker">-- တရားရုံးကို Risk လျှောက်တာ</speech>
<speech><mp id="139">ဦးမြညိမ်း (ဥက္ကဋ္ဌ၊ ဥပဒေကြမ်းကော်မတီ)</mp>ဟုတ်ကဲ့။ ဒါလေးကို ကျွန်တော်တို့ ပြန်ပြီးစဉ်းစားခွင့်ပေးပါ ဥက္ကဋ္ဌကြီးခင်ဗျား။</speech>
<speech type="speaker">ပြန်ကြည့်မယ်ပေါ့။ ဒီအပိုဒ်ကို နောက် တစ်ရက်ကျမှ-- တွေ့တယ် နော်၊ အဲဒီအပိုဒ် ----</speech>
<speech><mp id="139">ဦးမြညိမ်း (ဥက္ကဋ္ဌ၊ ဥပဒေကြမ်းကော်မတီ)</mp>တွေ့ပါတယ်ခင်ဗျား။ ဟုတ်ကဲ့။</speech>
<speech type="speaker">ဟုတ်ပြီ။ ၅၃(ခ)ကို ချန်လှပ်ထားမယ်။ (ဂ) ပုဒ်မ ၃၄ အရ ကော်မရှင်က စီမံခန့်ခွဲရေး အရ လုပ်ငန်းလိုင်စင် ရရှိသူအား သတိပေးပြီး သတ်မှတ်ထားသော ဒဏ်ကြေးကို ပေးဆောင်စေခြင်း၊ လုပ်ငန်း လိုင်စင်ကို ကာလသတ်မှတ်၍ ရပ်ဆိုင်းခြင်း သို့မဟုတ် ရုပ်သိမ်းခြင်းပြုသည့်ဆုံးဖြတ်ချက်၊ (ဃ) စတော့အိပ်ချိန်း ဒါရိုက်တာအဖွဲ့ ၏ ဆုံးဖြတ်ချက်အပေါ် အယူခံမှုတွင်ကော်မရှင်က ပုဒ်မ ၅၂၊ ပုဒ်မခွဲ (ခ)အရ ချမှတ်သည့် ဆုံးဖြတ်ချက် ဟုပြင်ဆင် ဖြည့်စွက်ထားပါသည်။ ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၁၁)၊ အပိုဒ် ၅၅(က)(ခ)(ဂ)၊ ၅၆ ပြင်ဆင် ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၁၀)၊ အပိုဒ် ၅၂(က)(ခ)၊ ၅၃(က) (ဂ) (ဃ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၉)၊ အပိုဒ် ၅၁(က)(ဂ) အခန်း(၁၁) တားမြစ်သည့်ပြုလုပ်မှုများ ၅၄။ ငွေချေးသက်သေခံလက်မှတ် လုပ်ငန်းတွင် ပါဝင်ဆောင်ရွက်သူ မည်သူမျှ အများပြည်သူအကျိုးနှင့် ရင်းနှီးမြှုပ်နှံသူများအား အကာအကွယ်ပေးမှုကို ထိခိုက်စေသော အောက်ဖော်ပြပါ ပြုလုပ်မှု တစ်ခုခုကို မပြုလုပ်ရ(က) ငွေချေးသက်သေခံလက်မှတ်များနှင့် ငွေချေးသက်သေခံ လက်မှတ် ဈေးကွက်တွင် လုပ်ဆောင်မှုများဖြစ်သော ငွေချေးသက်သေခံ လက်မှတ် များကို အများပြည်သူသို့ ကမ်းလှမ်းရောင်းချခြင်း၊ စာရင်းဝင်ခြင်း၊ ရောင်းချခြင်း၊ ဝယ်ယူခြင်း၊ ရောင်းဝယ်မှုပြုခြင်း၊ ရင်းနှီးမြှုပ်နှံမှုပြုခြင်း၊ ဝန်ဆောင်မှုပေးခြင်း များနှင့် စပ်လျဉ်း၍ လှည့်စားမှု သို့မဟုတ် သြဇာလွှမ်းမိုးမှုကို ကြီးမားစွာ ဖြစ်စေသည့် လိမ်လည်ခြင်း၊ လှည့်စားခြင်း၊ မှားယွင်းသည့် ဖော်ပြချက်များ ပြုလုပ်ခြင်း၊ အရေးကြီးသော အချက်အလက်များကို ထိန်ချန်ထားခြင်း ပြုရာတွင် တိုက်ရိုက်သော်လည်းကောင်း၊ သွယ်ဝိုက်၍သော်လည်းကောင်း ပါဝင်ပတ်သက်ခြင်း၊ (ဂ) မိမိကိုယ်ပိုင်စာရင်းအတွက် သို့မ ဟုတ် အခြားပုဂ္ဂိုလ်များအတွက် ငွေချေးသက်သေခံ လက်မှတ်များ ဝယ်ယူခြင်း၊ ရောင်းချခြင်းပြုရန် အတွင်းသတင်း အချက်အလက်များကို အသုံးပြုခြင်း၊ အတွင်းသတင်းအချက်အလက်များကို ဖွင့်ဟအသိပေးခြင်း သို့မဟုတ် ထုတ်ပေးခြင်း၊ ဖွင့်ဟအသိပေးခြင်း မရှိသည့်အတွင်းသတင်း အချက်အလက်များကိုအခြေခံ၍ အခြားပုဂ္ဂိုလ်များအား ငွေချေးသက်သေခံလက်မှတ်များဝယ်ယူရန် သို့မဟုတ် ရောင်းချရန် အကြံဉာဏ် များပေးခြင်း ဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၉)၊ အပိုဒ် ၅၁(က)(ဂ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၁၁)၊ အပိုဒ် ၅၄ (က)(ဂ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ဖြည့်စွက်ချက် - အခန်း(၁၂)၊ အခန်းခေါင်းစဉ်၊ အပိုဒ် ၅၇၊ ၅၈၊ ၅၉၊ ၆၀၊ ၆၁၊ ၆၂၊ ၆ခန်း(၁၂) တားမြစ်ချက်နှင့်ပြစ်ဒဏ်များ ၅၅။ သက်ဆိုင်ရာ ငွေချေးသက်သေခံလက် မှတ် လုပ်ငန်းတွင် ပါဝင်ဆောင်ရွက်သူ မည်သူမျှ အခန်း(၁၁)ပါ တားမြစ်သည့် ပြုလုပ်မှုများကို ဖောက်ဖျက်ပြီး အများပြည်သူအကျိုးနှင့် ရင်းနှီးမြှုပ်နှံသူများအား အကာအကွယ် ပေးမှုကို ထိခိုက်နစ်နာစေရန် မပြုလုပ်ရ။ ၅၆။ မည်သူမျက)လုပ်ငန်းလိုင်စင် မရှိဘဲ ငွေချေးသက်သေခံလက်မှတ်လုပ်ငန်း တစ်ခုခုကို လုပ်ကိုင်ခြင်း မပြုရ။ (ခ) ကော်မရှင်၏ခွင့်ပြုမိန့်မရရှိဘဲကောင်တာ ဈေးကွက်ကိုဖြစ်စေ၊ စတော့အိပ်ချိန်းကိုဖြစ်စေ၊ ဖွဲ့စည်းတည်ထောင်ခြင်း၊ ကောင်တာ ဈေးကွက် သို့မဟုတ် စတော့အိပ်ချိန်းသဘော သက်ရောက်သော လုပ်ငန်းများကို ဆောင်ရွက်ခြင်းမပြုရ။ (ဂ) ခွင့်ပြုမိန့်ရရှိထားသော ကောင်တာဈေးကွက် သို့မဟုတ် စတော့အိပ်ချိန်း၏ အမည်ကို ခွင့်ပြုချက် မရရှိဘဲ အသုံးမပြုရ သို့မဟုတ် ကောင်တာဈေးကွက်သို့မဟုတ် စတော့ အိပ်ချိန်း၏ အဖွဲ့ဝင်အဖြစ် အယောင်ဆောင်ခြင်း မပြုရ။ ၅၇။ မည်သည့်လုပ်ငန်း လိုင်စင် ရရှိသူမျှ ရရှိထားသော လုပ်ငန်းလိုင်စင်ကို တစ်ဆင့် ငှားရမ်းခြင်း သို့မဟုတ် တစ်နည်းနည်းဖြင့် လွှဲပြောင်းလုပ်ကိုင်စေခြင်း မပြုရ။ ၅၈။ မည်သည့်ငွေချေးသက်သေခံလက်မှတ် ကုမ္ပဏီမှ တာဝန်ရှိသူမျှ မိမိ၏ ကိုယ်စားလှယ် မှတစ်ပါး အခြားပုဂ္ဂိုလ် သို့မဟုတ် အဖွဲ့အစည်း တစ်ခုခုကို မိမိကုမ္ပဏီ၏အမည်ဖြင့် ငွေချေး သက်သေခံ လက်မှတ်လုပ်ငန်း လုပ်ကိုင်ခွင့် မပြုရ။ ၅၉။ မည်သည့် ကော်မရှင်အဖွဲ့ဝင် သို့မဟုတ် ကော်မရှင်၏ ဝန်ထမ်းမျှ မိမိတို့၏ လုပ်ငန်း တာဝန်များ ဆောင်ရွက်စဉ်ရရှိသော သတင်းအချက် အလက်များနှင့် စပ်လျဉ်း၍ တည်ဆဲဥပဒေ တစ်ရပ်ရပ်အရ ထုတ်ဖော်ပြောဆိုခြင်း၊ ပြသခြင်း သို့မဟုတ် ထုတ်ပြန်ကြေညာခြင်းမှတစ်ပါး အခြားမသက်ဆိုင်သူ တစ်ဦးဦးကို ထုတ်ဖော်ပြောဆိုခြင်း၊ ပြသခြင်း သို့မဟုတ် ထုတ်ပြန် ကြေညာခြင်းမပြုရ။ ၆၀။ မည်သည့် ငွေချေးသက်သေခံလက်မှတ် ကုမ္ပဏီ၏ တာဝန်ရှိသူ သို့မဟုတ် ဝန်ထမ်းမျော်မရှင်၏ ခွင့်ပြုချက် မရရှိဘဲ အခြားငွေချေး သက်သေခံလက်မှတ် ကုမ္ပဏီတွင်ဖြစ်စေ၊ အခြား ကုမ္ပဏီ သို့မဟုတ် စီးပွားရေးအဖွဲ့အစည်းတွင် ဖြစ်စေ ပါဝင်ဆောင်ရွက်ခြင်းမပြုရ။ ၆၁။ သက်ဆိုင်ရာ ငွေချေးသက်သေခံလက်မှတ် လုပ်ငန်းတွင် ပါဝင်ဆောင်ရွက် သူ မည်သူမဆို ပုဒ်မ ၅၅ ပါပြဋ္ဌာန်း ချက်ကို ဖောက်ဖျက်ကြောင်း ပြစ်မှု ထင်ရှားစီရင်ခြင်းခံရလျှင် ထိုသူကို ၁၀ နှစ်ထက်မပိုသော ထောင်ဒဏ်ဖြစ်စေ ချမှတ်ရမည့်အပြင် ငွေဒဏ် လည်းချမှတ်နိုင်၆၂။ မည်သူမဆို ပုဒ်မ ၅၆ ပါ တားမြစ်ချက် တစ်ရပ်ရပ်ကို ဖောက်ဖျက်ကြောင်း ပြစ်မှုထင်ရှားစီရင်ခြင်းခံရလျှင် ထိုသူကို ငါးနှစ်ထက် မပိုသော ထောင်ဒဏ်ဖြစ်စေ၊ ငွေဒဏ် ဖြစ်စေ၊ ဒဏ်နှစ်ရပ်လုံး ဖြစ်စေ ချမှတ်ရမည်။ ၆၃။ မည်သည့်လုပ်ငန်းလိုင်စင် ရရှိသူမဆို ပုဒ်မ ၅ရ ပါ တားမြစ်ချက်ကို ဖောက်ဖျက်ကြောင်း ပြစ်မှုထင်ရှား စီရင်ခြင်းခံရလျှင် ထိုသူကို ငါးနှစ်ထက် မပိုသော ထောင်ဒဏ်ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ရမည်။ ၆၄။ မည်သည့် ငွေချေးသက်သေခံလက်မှတ် ကုမ္ပဏီမှ တာဝန်ရှိသူမဆို ပုဒ်မ ၅၈ ပါ တားမြစ်ချက်ကို ဖောက်ဖျက်ကြောင်း ပြစ်မှုထင်ရှား စီရင်ခြင်းခံရ လျှင် ထိုသူကို ငါးနှစ်ထက် မပိုသော ထောင်ဒဏ်ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ရမည်။ ၆၅။ မည်သည့် ကော်မရှင်အဖွဲ့ဝင် သို့မဟုတ် ကော်မရှင်၏ ဝန်ထမ်းမဆို ပုဒ်မ ၅၉ ပါ တားမြစ်ချက်ကို ဖောက်ဖျက်ကြောင်း ပြစ်မှုထင်ရှားစီရင်ခြင်းခံရလျှင် ထိုသူကို သုံးနှစ်ထက် မပိုသော ထောင်ဒဏ် ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံး ဖြစ်စေ ချမှတ်ရမည်။ ၆၆။ မည်သည့် ငွေချေးသက်သေခံလက်မှတ် ကုမ္ပဏီ၏ တာဝန်ရှိသူ သို့မဟုတ် ဝန်ထမ်း မဆို ပုဒ်မ ၆၀ ပါ တားမြစ်ချက်ကို ဖောက်ဖျက်ကြောင်း ပြစ်မှုထင်ရှား စီရင်ခြင်းခံရလျှင် ထိုသူကို သုံးနှစ်ထက်မပိုသော ထောင်ဒဏ်ဖြစ်စေ၊ ငွေဒဏ်ဖြစ်စေ၊ ဒဏ်နှစ်ရပ်လုံးဖြစ်စေ ချမှတ် ရမည်။ ၆၇။ မည်သူမဆို ဤဥပဒေအရထုတ်ပြန်သည့် နည်းဥပဒေ၊ စည်းမျဉ်း၊ စည်းကမ်း၊ အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများပါ တားမြစ်ချက် တစ်ရပ်ရပ်ကို ဖောက်ဖျက်ကျူးလွန်ကြောင်း ပြစ်မှုထင်ရှား စီရင်ခြင်း ခံရလျှင် ထိုသူကို တစ်နှစ်ထက် မပိုသော ထောင်ဒဏ်ဖြစ်စေ၊ ငွေဒဏ် ဖြစ်စေ၊ ဒဏ်နှစ်ရပ်လုံးဖြစ်စေ ချမှတ်ရမည်ဟု ပြင်ဆင် ဖြည့်စွက်ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၁၂)၊ အခန်း ခေါင်းစဉ်၊ အပိုဒ် ၅၇၊ ၅၈၊ ၅၉၊ ၆၀၊ ၆၁၊၆၂၊ ၆၃ ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း(၁၂)၊ အခန်းခေါင်းစဉ် အပိုဒ် ၅၅၊ ၅၆(က)(ခ)(ဂ)၊ ၅၇၊ ၅၈၊ ၅၉၊ ၆၀၊ ၆၁၊ ၆၂၊ ၆၃၊ ၆၄၊ ၆၅၊ ၆၆၊ ၆ရ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ဥက္ကဋ္ဌ၊ အမျိုးသားလွှတ်တော်ဥပဒေကြမ်းကော်မတီ၏ ပြင်ဆင်ဖြည့် စွက်ချက် အခန်း(၁၃)၊ အပိုဒ် ၆၆(က)(ခ)၊ ၆၄၊ ၆၅၊ ၆၇(က)(ခ) ၆၈။ မြန်မာနိုင်ငံတွင် ငွေချေးသက်သေခံလက်မှတ် ဈေးကွက်ကို ဤဥပဒေနှင့်အညီ ပီပြင်စွာ တည်ထောင် ပြီး စနစ်တကျ လုပ်ကိုင်ဆောင်ရွက် ခြင်း မပြုနိုင်မီ ကူးပြောင်းဆဲကာလ အတွင်း အောက်ပါအတိုင်း ကျင့်သုံးဆောင်ရွက် ရမည် (က) ပြည်ထောင်စုအစိုးရအဖွဲ့သည် ကူးပြောင်းဆဲကာ လ တစ်ခုကို သတ်မှတ်ပေးရမည်။ လိုအပ်ပါက ယင်းကူးပြောင်းဆဲ ကာလကို တိုးမြှင့်နိုင်သည်။ (ခ)ကူးပြောင်းဆဲကာလအတွင်း ကော်မရှင် နှင့် ငွေချေးသက်သေခံ လက်မှတ်များလဲလှယ်ရောင်းဝယ်သည့်လုပ်ငန်းကို ကြီးကြပ်ကွပ်ကဲနိုင်ရန် ပြည်ထောင်စုအစိုးရအဖွဲ့သည် ဝန်ကြီးဌာနအား လွှဲအပ်တာဝန်ပေးရမည်။ (ဂ)ကူးပြောင်းဆဲကာလတွင် ဝန်ကြီးဌာနသည် ငွေချေးသက်သေခံ လက်မှတ်များလဲလှယ်ရောင်းဝယ်သည့် လုပ်ငန်းကို ကြီးကြပ် ကွပ်ကဲရာတွင် လိုအပ်သော အမိန့်ကြော်ငြာစာ၊ အမိန့်နှင့် ညွှန်ကြားချက်များကို ထုတ်ပြန်နိုင်သည်။ (ဃ) မြန်မာနိုင်ငံတော် ငွေရေးကြေးရေး အဖွဲ့အစည်းများ ဥပဒေတွင် မည်သို့ပင် ပြဋ္ဌာန်းပါရှိစေကာမူ ဝန်ကြီးဌာနသည် မြန်မာ့စီးပွားရေးဘဏ်အား ငွေရေးကြေးရေး အဖွဲ့အစည်း မဟုတ်သော အဖွဲ့အစည်းတစ်ခုခုနှင့် ဖက်စပ်ကုမ္ပဏီ ဖွဲ့စည်းစေပြီး စတော့အိပ်ချိန်းနှင့် ကောင်တာဈေးကွက်လုပ်ငန်းများကို လုပ်ကိုင်နိုင်ရန် ခွင့်ပြုနိုင်သည်။ ၆၉။ ကော်မရှင်၏ ကုန်ကျစရိတ်များကို ပြည်ထောင်စုအစိုးရအဖွဲ့အတွက် ခွင့်ပြုရန်ပုံငွေ မှ ကျခံသုံးစွဲရမည်။ ၇၀။ ဤဥပဒေပါရဲအရေးယူပိုင်ခွင့်ရှိသော ပုဒ်မ ၆၁မှ ပုဒ်မ ၆၆ အထိအပြင် ပုဒ်မ ၆ရ ပါ ပြစ်မှုကို ရဲအရေးယူပိုင်ခွင့်ရှိသော ပြစ်မှုအဖြစ် သတ်မှတ်သည်။ ၇၁။ ဤဥပဒေအရ ပြစ်မှုတစ်ခုခုကို ဝန်ကြီးဌာန၏ ကြို တင်ခွင့်ပြုမိန့် မရရှိဘဲ မည်သည့် တရားရုံးတွင်မျှ စစ်ဆေးစီရင်ပိုင်ခွင့် မရှိစေရ။ ၇၂။ ဤဥပဒေပါ ပြဋ္ဌာန်းချက်များကို အကောင်အထည်ဖော် ဆောင်ရွက်ရာတွင်(က) ဝန်ကြီးဌာနသည် ကော်မရှင်နှင့် ညှိနှိုင်းပြီး လိုအပ်သော နည်းဥပဒေ၊ စည်းမျဉ်းနှင့်စည်းကမ်းများကိုပြည်ထောင်စုအစိုးရအဖွဲ့၏သဘောတူညီချက်ဖြင့်ထုတ်ပြန်နိုင်သည်။ (ခ) ဝန်ကြီးဌာနနှင့်ကော်မရှင်တို့သည်လိုအပ်သော အမိန့်ကြော်ငြာစာ၊ ညွှန်ကြားချက် နှင့်လုပ်ထုံးလုပ်နည်းများကို ထုတ်ပြန်နိုင်သည်ဟု ပြင်ဆင်ဖြည့်စွက်ထားပါတယ်။ ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၁၃)၊ အပိုဒ် ၆၆(က)(ခ)၊ ၆၄၊ ၆၅၊ ၆၇(က)(ခ) ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက်အခန်း(၁၃)၊ အပိုဒ် ၆၈(က)(ခ)(ဂ) (ဃ)၊ ၆၉၊ ၇၀၊ ၇၁၊ ၇၂(က) (ခ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ယခုအဆိုမှာ ဤဥပဒေကြမ်း အပိုဒ် ၁ မှ ၇၂ တို့သည် ဤဥပဒေကြမ်း၏ အစိတ်အပိုင်း ဖြစ်သင့်သည်။ ဒီကိစ္စကတော့ ထမင်းစားပြီးမှ ဆက်လုပ်မယ်။ ခုနက ၅၂ (ခ) ကို ထမင်းစားပြီးတဲ့ အချိန်မှာ ပြန်ပြီး တင်ပြပါနော် ။ ယခု နေ့လယ်စာ သုံးဆောင်ဖို့ အစည်းအဝေး ရပ်နားပါမယ်။ နောက်ကျတော့ ဥပဒေကြမ်းကော်မတီ က နည်းနည်း ဟိုဟာဖြစ်တဲ့ ဥပဒေတွေကို သာမန်ထက် ထူးခြားတဲ့ ဥပဒေတွေကို စိစစ်တွေ့ရှိချက်ကို ဥက္ကဋ္ဌဆီ နှစ်ရက်လောက် ကြိုတင်ပြီး တင်ပြပါ။ ဒီအပေါ်ကျမှ ဖတ်ရတဲ့အခါကျတော့ ဒီအပေါ်ကျမှ တွေ့နေတာတွေ ရှိတယ်နော်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည် စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လဝါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံး ထိုင်နိုင်ကြပါပြီ ခင်ဗျား။</speech>
<speech type="speaker">၅၃ (ခ) ကော်မရှင်က ပုဒ်မ၂၈၊ ပုဒ်မခွဲ (က)အရ လိုင်စင် ထုတ်ပေး ရန်ငြင်းပယ်သည့် ဆုံးဖြတ်ချက် သို့မဟုတ် ပုဒ်မ ၃၀ အရ လုပ်ငန်းလိုင်စင် သက်တမ်း တိုးမြှင့်ပေးရန် ----</speech>
<speech><mp id="139">ဦးမြညိမ်း (ဥက္ကဋ္ဌ၊ ဥပဒေကြမ်းကော်မတီ)</mp>ငြင်းပယ်သည့် ဆုံးဖြတ်ချက်ပါ အဘ ငြင်းပယ်တာလေးထည့်ပေးပါ -----</speech>
<speech type="speaker">ချမှတ်သည့် နေရာမှာ ငြင်းပယ်သည့် ဆုံးဖြတ်ချက်၊ ဟုတ်တယ်နော်</speech>
<speech><mp id="139">ဦးမြညိမ်း (ဥက္ကဋ္ဌ၊ ဥပဒေကြမ်းကော်မတီ)</mp>ဟုတ်ကဲ့ပါ။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ စောစောက ချန်ထားခဲ့တဲ့ ပုဒ်မ ၅၃ (ခ) ပြန်ဖတ်ပြပါမယ်။ ကော်မရှင်က ပုဒ်မ ၂၈၊ ပုဒ်မခွဲ (က)အရ လိုင်စင် ထုတ်ပေးရန် ငြင်းပယ်သည့် ဆုံးဖြတ်ချက် သို့မဟုတ် ပုဒ်မ ၃၀ အရ လုပ်ငန်းလိုင်စင် သက်တမ်းတိုးမြှင့်ပေးရန် ငြင်းပယ်သည့် ဆုံးဖြတ်ချက် ဖြစ်ပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း(၁၁)၊ ပုဒ်မ ၅၃ (ခ) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် ပုဒ်မ ၅၃ (ခ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ယခု အဆိုမှာ ဤဥပဒေကြမ်း အပိုဒ် ၁ မှ ၇၂ တို့သည် ဤဥပဒေကြမ်း ၏ အစိတ်အပိုင်း ဖြစ်သင့်သည်</speech>
<speech type="speaker">ဒီအဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက် အပိုဒ် ၁ မှ ၇၂ တို့သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ယခု အဆိုမှာ ဤဥပဒေကြမ်း၏ အမည်သည် ဤဥပဒေကြမ်း၏ အစိတ်အပိုင်း ဖြစ်သင့်သည်</speech>
<speech type="speaker">ဒီအဆိုကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူမရှိပါ။ သဘောမတူသူ မရှိတဲ့အတွက် အဆို အတည်ဖြစ်သည်။ အဆို အတည်ဖြစ်တဲ့အတွက် ဤဥပဒေကြမ်း၏ အမည်သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<title>အမျိုးသားလွှတ်တော် ဥပဒေကြမ်းကော်မတီကငွေချေးသက်သေခံလက်မှတ်များ လဲလှယ်ရောင်းဝယ်ရေး ဥပဒေကြမ်းကို အတည်ပြုရန် အဆိုတင်သွင်းခြင်းနှင့် လွှတ်တော်ကိုယ်စားလှယ် တစ်ဦးက ထောက်ခံခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်ဆိုင်ရာနည်းဥပဒေ ၁၅၈၊ နည်းဥပဒေခွဲ (က)အရ ငွေချေးသက်သေခံ လက်မှတ်များ လဲလှယ်ရောင်းဝယ်ရေး ဥပဒေကြမ်းကို အမျိုးသားလွှတ်တော်က အတည်ပြုပေးဖို့ အမျိုးသား လွှတ်တော်ဥပဒေကြမ်းကော်မတီက အဆို တင်သွင်းဖို့ ဖြစ်ပါတယ်</speech>
<speech><mp id="90">ဦးစိုးမြင့် (ဥပဒေကြမ်းကော်မတီဝင်)</mp>လေးစားအပ်ပါသော အမျိုးသား လွှတ်တော် ဥက္ကဋ္ဌကြီးနှင့် တကွ ပြည်ထောင်စုဒုတိယဝန်ကြီးများ၊ အမျိုး သားလွှတ်တော် ကိုယ်စားလှယ်များ အားလုံး မင်္ဂလာပါ ခင်ဗျား။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ဦးစိုးမြင့် ဖြစ်ပါတယ်။ ကျွန်တော့်အနေနဲ့ ပြည်ထောင်စုအစိုးရ ဘဏ္ဍာရေးနှင့်အခွန်ဝန်ကြီးဌာန မှ ပေးပို့လာသော ငွေချေးသက်သေခံလက်မှတ်များ လဲလှယ်ရောင်းဝယ်ရေးဥပဒေကြမ်းကို အ မျိုးသားလွှတ်တော် ဥပဒေကြမ်းကော်မတီမှ စိစစ်တင်ပြုပြီး ဖြစ်ပါသဖြင့် အမျိုးသားလွှတ်တော်မှ အတည်ပြု ပေး နိုင်ပါရန် အဆိုပြု တင်ပြအပ်ပါတယ်ခင်ဗျား။</speech>
<speech type="speaker">အဆိုကို ထောက်ခံမယ့် ပုဂ္ဂိုလ်ကို ဖိတ်ခေါ်ပါတယ်</speech>
<speech><mp id="54">ဦးထွန်းမြင့်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၁)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ မကွေးတိုင်းဒေသကြီး မဲဆန္ဒနယ် အမှတ် (၆)မှ ဦးစိုးမြင့် တင်သွင်းခဲ့သော အဆို စစ်ကိုင်းတိုင်းဒေသကြီး မဲဆန္ဒနယ်အမှတ် (၆) ဦးထွန်းမြင့် က ထောက်ခံ အပ်ပါတယ် ခင်ဗျား။</speech>
<title>အမျိုးသားလွှတ်တော်ဥက္ကဋ္ဌက ငွေချေးသက်သေခံလက်မှတ်များ ရောင်းဝယ်ရေးဥပဒေကြမ်းကို အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အဆိုမှာ ငွေချေးသက်သေခံလက်မှတ်များ လဲလှယ်ရောင်းဝယ်ရေး ဥပဒေကြမ်းကို ပြင်ဆင်ထားသည့် အတိုင်း အတည်ပြုရန် ဖြစ်ပါတယ်။ ဒီ အဆိုကို သဘောတူလျှင် တူတယ်လို့ပြောပ���။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူမရှိပါ။ သဘောမတူသူ မရှိတဲ့အတွက် အဆို အတည်ဖြစ်သည်။ အဆိုအတည်ဖြစ်တဲ့အတွက်ငွေချေးသက်သေခံလက်မှတ်များလဲလှယ် ရောင်းဝယ်ရေး ဥပဒေကြမ်းသည် ပြင်ဆင်ထားသည့်အတိုင်း အတည်ဖြစ်သည်။ (ဩဘာသံများ)</speech>
</bill>
</section>
<section value="Motion">	
<motion>
<title>ဦးနိန်းခင်းပေါင်၊ ချင်းပြည်နယ် မဲဆန္ဒနယ်အမှတ် (၇)၏ စက်မှုကုန်ကြမ်းသီးနှံ ပိုးဇာပင် စိုက်ပျိုးခြင်း၊ ပိုးအိမ်ထုတ်လုပ်ခြင်းကို အားပေးခြင်းဖြင့် လူမှုဘဝမြှင့်တင်ပေပြည်ထောင်စု အစိုးရအား တိုက်တွန်းကြောင်းအဆိုကို လွှတ်တော် ကိုယ်စားလှယ်များက ဆွေးနွေးခြင်း၊ ပြည်ထောင်စုအဆင့် အဖွဲ့အစည်းဝင်ကပြန်လည်ဖြေရှင်း ဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ချင်းပြည်နယ်၊ မဲဆန္ဒနယ် အမှတ်(၇)မှ ဦးနိန်းခင်းပေါင် တင်သွင်းထား တဲ့ စက်မှု ကုန်ကြမ်းသီးနှံ ပိုးဇာ ပင်စိုက်ပျိုးခြင်း၊ ပိုးအိမ်ထုတ်လုပ်ခြင်းကို အားပေးခြင်း ဖြင့် လူမှုဘဝ မြှင့်တင်ပေးရေး ပြည်ထောင်စုအစိုးရအား တိုက်တွန်းကြောင်းအဆိုကို ဆွေးနွေးဖို့ လွှတ်တော်ကိုယ်စားလှယ် (၃) ဦး အမည်စာရင်း တင်သွင်းထားပါတယ်။ ပထမဦးစွာ စစ်ကိုင်းတိုင်း ဒေသကြီး မဲဆန္ဒနယ်အမှတ်(၁၁)မှ ဦးအောင်ချစ်လွင် ဆွေးနွေးနိုင်ပါပြီ။</speech>
<speech><mp id="59">ဦးအောင်ချစ်လွင် စစ်ကိုင်းတိုင်းဒေသကြီး မဲဆန္ဒနယ်အမှတ်(၁၁)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသား လွှတ်တော် ကိုယ်စားလှယ်တော်များ ၊ တက်ရောက်လာသော ဧည့်သည်တော်များ မင်္ဂလာအပေါင်းနှင့် ပြည့်စုံကြပါစေလို့ ပထမ နှုတ်ခွန်း ဆက်သဂါရဝပြု အပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ် အမှတ်(၁၁) က ဦးအောင်ချစ်လွင် ဖြစ်ပါတယ်။ ကျွန်တော့်အနေနဲ့ ချင်းပြည်နယ် မဲဆန္ဒနယ် အမှတ်(၇) ဦးနိန်းခင်းပေါင်ရဲ့ စက်မှုကုန်ကြမ်းသီးနှံပိုးဇာပင်စိုက်ပျိုးခြင်း၊ အိမ်ထုတ်လုပ်ခြင်းကို အားပေးခြင်းအားဖြင့် လူမှုဘဝမြှင့်တင်ရေးအဆိုကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျာ။ လုပ်ငန်းတစ်ခု၊ စီမံချက်တစ်ခုကို အကောင်အထည်ဖော် ဆောင်ရွက်မယ်ဆိုရင် စူးစမ်းလေ့လာမှု မရှိဘဲ လုပ်လို့ မဖြစ်ပါဘူး။ ရေ၊ မြေ၊ ဒေသနဲ့ ကိုက်ညီမှု၊ ရာသီဥတုနဲ့ ကိုက်ညီမှု ရှိ/မရှိ ကို လေ့လာပြီး လုပ်ဆောင်မှ အောင်မြင်မှာ ဖြစ်ပါတယ်။ ပိုးဇာပင်ဟာ ပင်လယ်ရေမျက်နှာပြင် အမြင့် ပေ (၃၀၀၀) နဲ့ (၄၀၀၀)အကြားမှာ ဖြစ်ထွန်းအောင်မြင်ပါတယ်။ ပိုးဇာပင်ကြိုက်တဲ့ ရာသီဥတုဟာ အပူအအေး မျှတပြီး စိုစွတ်တဲ့ရာသီဥတုကို ကြိုက်နှစ်သက်တာ ဖြစ်ပါတယ်။ ဒီအချက်တွေနဲ့ ကိုက်ညီတဲ့ ချင်းပြည်နယ် တီးတိန်မြို့နဲ့ တွန်းဇံမြို့နယ်မှာ ဖြစ်ထွန်းအောင်မြင် နိုင်ကြောင်း တွေ့ရှိရပါတယ်။ အဆိုရှင်က တီးတိန် မြို့နယ်မှာ ၁၉၇၀ ပြည့်နှစ်၊ နှစ်လွန်ကာလနှင့် ၂၀၀၀ပြည့်နှစ် ဝန်းကျင်ကာလတွေမှာ စိုက်ပျိုးဖြစ်ထွန်း အောင်မြင်ခဲ့ တယ်လို့ တင်ပြခဲ့ ပါတယ်။ အဲဒီနောက်ပိုင်း မစိုက်ပျိုးဖြစ်ခဲ့တာကတော့ ပိုး မျိုး ညံ့ပြီး အဆင့်မမီတော့တဲ့ အတွက်ကြောင့်မို့လို့ ရပ်နားခဲ့ကြောင်းကိုလည်း အဆိုရှင်က ရှင်းပြ၊ ပြောပြခဲ့ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ပိုးဇာပင် စိုက်ပျိုးခြင်း၊ ပိုးအိမ်ထုတ်လုပ်ခြင်း ဆိုတဲ့အတွက် စိုက်ပျိုးရေးနဲ့ မွေးမြူရေးလုပ်ငန်း နှစ်ရပ်ကို ပေါင်းစပ် ထားတဲ့ လုပ်ငန်း တစ်ရပ် ဖြစ်တဲ့အပြင် ပိုးအိမ်မှ ပိုးချည်ထုတ်လုပ်ခြင်းဟာ စက်မှုကုန်ကြမ်း လုပ်ငန်းဖြစ်လို့ တစ်ချက်ခုတ်၊ သုံးချက်ပြတ်တဲ့ အဆိုတစ်ခု ဖြစ်ကြောင်းကိုလည်း လေ့လာ တွေ့ရှိရပါတယ်။ အဆိုရှင် တင်ပြသွားတဲ့ စက်မှုကုန်ကြမ်းသီးနှံ ပိုးဇာ ပင်စိုက်ပျိုးမယ်ဆိုလို့ရှိရင် လိုအပ်ချက်က မြေပြင်ပြုပြင်ဖို့ လုပ်အားခ၊ ပိုးဇာပင်အတွက် ထည့်ပေးရမယ့် မြေသြဇာ စတဲ့ မတည်ရင်းနှီးငွေတွေ လိုအပ်မှာ ဖြစ်ပါတယ်။ နောက် ဒုတိယအချက်အနေနဲ့ ရောဂါခံနိုင်ရည် ရှိတဲ့ အထွက်နှုန်း မြင့်မားကောင်းမွန်တဲ့ ပိုးမျိုးသန့်၊ မျိုးဥများ လိုအပ်မှာ ဖြစ်ပါတယ်။ ဒါမှသာ အရည်အသွေး စံချိန်၊ စံညွှန်းကောင်းမွန်၊ ပြ ည့်မီတဲ့ ပိုးချည်သန့်များ ရရှိမှာဖြစ်ပါတယ်။ တတိယအချက်အနေနဲ့ ပိုးမွေးမြူလိုက်ပြီး စက်မှုကုန်ကြမ်း ပိုးအိမ်များ ထွက်ရှိလာတဲ့ အခါမှာ ပိုးအိမ်ကုန်ကြမ်းမှ ကုန်ချောဖြစ်တဲ့ ပိုးချည်ရရှိအောင် ထုတ်လုပ်ရမှာဖြစ်တဲ့အတွက် စက်ရုံ တည်ဆောက်ပြီး ကုန်ချောထု တ်လုပ်နိုင်မှသာ ပိုပြီးတွက်ခြေကိုက်မှာ ဖြစ်ပါတယ်။ ဒေသမှာလည်း အလုပ်လက်မဲ့ဘဝ ကင်းဝေးပြီး ဝင်ငွေတိုးလာမှာ ဖြစ်ပါတယ်။ ဒါမှသာ ဆင်းရဲနွမ်းပါးမှု လျော့ကျနေတဲ့ ချင်းတို့ဌာနေကို ကူညီရာ ရောက်မှာ ဖြစ်ပါတယ်။ လေးစားအပ်တဲ့ အမျိုးသားလွှတ်တော် ဥက္ကဋ္ဌကြီး ခင်ဗျား။ နိုင်ငံတော် သမ္မတကြီး က ကျေးလက်ဒေသဖွံ့ဖြိုးရေးနဲ့ ဆင်းရဲနွမ်းပါးမှု လျော့ကျရေးလုပ်ငန်းစဉ်များကို အမျိုးသားရေးရည်မှန်းချက် တာဝန်အဖြစ် အကောင်အထည်ဖော် ဆောင်ရွက်ရန် အတိအလင်း ကြေညာပြီး ဖြစ်ပါတယ်။ ပြည်သူလူထု ဗဟိုပြုသော ဖွံ့ဖြိုးတိုးတက်ရေးလုပ်ငန်းများအဖြစ် လူထုလူတန်းစား အလွှာအသီးသီး၏ လိုအင်ဆန္ဒများနှင့် လက်တွေ့အခက်အခဲများကို အတတ်နိုင်ဆုံး လက်ငင်းအကောင်းဆုံး ဖြစ်အောင် ဖြည့်ဆည်းဆောင်ရွက်ပေးရန် မူဝါဒ လမ်းညွှန်ချက် ချမှတ်ပြီးဖြစ်တဲ့အတွက် နိုင်ငံတော်ကကြီးကြပ်မှု၊ လမ်းညွှန်မှုနဲ့ စက်မှုကုန်ကြမ်း သီးနှံပိုးဇာ ပင်စိုက်ပျိုးခြင်း တို့ကို စိတ်ပါဝင် စားတဲ့ ပုဂ္ဂလိက စီးပွားရေးလုပ်ငန်းရှင်က ချင်းပြည်နယ်ကို မိမိပြည်နယ်လို သဘောထားပြီး လုပ်ဆောင်သွားမှသာ အောင်မြင်နိုင်မှာ ဖြစ်ပါတယ်။ ချေးငွေအနေနဲ့ ချေးပေးပြီး၊ ချေးငွေအနေနဲ့ ချေးပေးလို့တော့ အဆင်ပြေမှာ မဟုတ်ပါဘူး။ မတည်ရင်းနှီးငွေ လုပ်ကိုင်မှသာ အဆင်ပြေမှာ ဖြစ်ပါတယ်။ ပိုးဇာပင် စိုက်ပျိုးခြင်းလုပ်ငန်းကို လေ့လာမယ်ဆိုလို့ရှိရင် ဒါကျွန်တော်တို့ ကျောင်းသားဘဝတုန်းက ပြင်ဦးလွင်မှာ ပိုးဇာပင်စိုက်ပျိုးတဲ့နေရာကနေပြီး တော့မှ ပိုးချည်ထုတ်လုပ်တဲ့ လုပ်ငန်း အဆင့်ဆင့်ကို ကျွန်တော် အသေးစိတ် လေ့လာ ခဲ့ဖူးပြီး ပိုးဇာ ပင် စိုက်ပျိုးခြင်း လုပ်ငန်းကို ကျွန်တော် ဆွေးနွေးခြင်းဖြစ်ပါတယ်။ ပိုးဇာပင်ရှင်သန်အောင် စိုက်ပျိုးရပါမယ်။ ပိုးတွေ၊ ပိုးတွေကနေ ပိုးအိမ်တွေ ဖြစ်လာပါမယ်။ ပိုးအိမ်တွေကနေ တစ်ဆင့် ပိုးချည်တွေ ဖြစ်လာမှာ ဖြစ်ပါတယ်။ ပိုးချည်တွေ ထုတ်လုပ်ရမှာ ဖြစ်ပါတယ်။ စံချိန်စံညွှန်း ကိုက်ညီတဲ့ ပိုး ချည်တွေရရှိမှသာ ဈေးကွက်ရှာပြီး ရောင်းချရမှာ ဖြစ်ပါတယ်။ ဈေးကွက်မရှိရင် ဈေးနှိမ်ခဲ့တယ်ဆိုလို့ရှိရင် ပိုး ချည်လုပ်ငန်းဟာ ရှင်သန်နိုင်စရာ အကြောင်း မရှိပါဘူး။ ပုဂ္ဂလိက စီးပွားရေးလုပ်ငန်းရှင်ကတော့ အမြင်ကျယ်တဲ့ အတွက်ကြောင့် ဒီမြို့မှာရှိတဲ့ ပိုးချည်တိုက်နဲ့ အဆင်ပြေရင်ပြေ မပြေရင် တခြားပိုးချည်တိုက် နဲ့ ဆက် သွယ်ပြီးတော့မှ ချိတ်ဆက်ရောင်းချ သွားလို့ရှိရင် ဒီပိုးချည်လုပ်ငန်းက အဆင်ပြေမှာ ဖြစ်ပါတယ်။ သူ့အတွက် အခက်အခဲ မရှိနိုင်ပါဘူး။ အရည်အသွေး စံချိန်စံညွှန်း ကိုက်ညီတဲ့ ပိုးချည်ဖြစ်တဲ့အတွက်ကြောင့်မို့လို့ နိုင်ငံခြားကို တင်ပို့မယ်ဆိုလို့ရှိရင်လည်း ရမှာ ဖြစ်ပါတယ်။ ဒါကြောင့်မို့လို့ နိုင်ငံခြားဝင်ငွေလည်း ရရှိနိုင်ပါတယ်။ ဒါကြောင့် နိုင်ငံတော်က ကြီးကြပ် လမ်းညွှန်မှုနဲ့ စက်မှုကုန်ကြမ်းသီးနှံ ပိုးဇာပင်စိုက်ပျိုးခြင်းကို ပုဂ္ဂလိကစီးပွားရေးလုပ်ငန်းရှင်က လုပ်ငန်းစဉ် အစ၊ အလယ်၊ အဆုံး သုံးပါးစလုံး ဟန်ချက်ညီညီ အောင်မြင်အောင် ဆောင်ရွက်သင့်ကြောင်း အကြံပြု ဆွေးနွေးလိုပါတယ်။ လေးစားအပ်ပါသော အမျိုးသား လွှတ်တော် ဥက္ကဋ္ဌကြီး ခင်ဗျား၊ တစ်မျိုးသားလုံးကို ပျက်သုဉ်း စေတဲ့ အသံတိတ် လူသတ် လက်နက် ဘိန်းစိုက်ပျိုးခြင်း ပပျောက်ရေးအတွက် စက်မှုကုန်ကြမ်းသီးနှံ ပိုးဇာပင်စိုက်ပျိုးခြင်း၊ ပိုးမွေးမြူခြင်း၊ ပိုးအိမ်ထုတ်လုပ်ခြင်း၊ ပိုးချည် ထုတ်လုပ်ခြင်း စတဲ့ လုပ်ငန်းစဉ် တစ်ခုလုံးကို ဟန်ချက်ညီညီ ဖွံ့ဖြိုးတိုးတက်လာအောင် စိုက်ပျိုးမှသာ ဘိန်းစိုက်ပျိုးခြင်း ပပျောက်သွားမှာ ဖြစ်ပါတယ်။ ချင်းပြည်နယ်ဟာ မြန်မာနိုင်ငံရဲ့ အနောက်ဘက်ခြမ်းမှာ တည်ရှိပြီး ဘိန်းစိုက်ပျိုး ဖြစ်ထွန်းအောင်မြင်တဲ့ ပြည်နယ်တစ်ခု ဖြစ်ပါတယ်။ ဘိန်းစိုက်ပျိုး ခြင်းဟာ အခြားစိုက်ပျိုးနည်း တွေနဲ့ မတူဘဲ သက်သောင့်သက်သာနဲ့ ဝင်ငွေပိုကောင်းပြီး ငွေလုံးငွေရင်းရရှိတဲ့ စိုက်ပျိုးနည်းတစ်ခု ဖြစ်ပါတယ်။ ပြည်ပနိုင်ငံက ဝိသမ လောဘသား စီးပွားရေးသမားများဟာ ဘိန်းစိုက်ပျိုးဖို့ကို ငွေကြေးနဲ့ စည်းရုံးပြီး စိုက်ပျိုးခိုင်း နေကြောင်းကို အဆိုရှင် ပြောပြချက်အရ သိရတဲ့အတွက် ချင်းပြည်နယ်အတွက် ရင်လေးမိပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ချင်းပြည်နယ်ဟာ ဆင်းရဲနွမ်းပါးမှု နိမ့်ကျတဲ့ ပြည်နယ်တစ်ခုဖြစ်ကြောင်း အားလုံး အသိပဲ ဖြစ်ပါတယ်။ ဆင်းရဲ နွမ်းပါးမှုဆိုတာ ရှက်စရာ မဟုတ်ပါဘူး။ ဆင်းရဲမှန်းသိပြီး ဆင်းရဲတွင်းက လွတ်အောင် ရုန်းမထွက်ခြင်းသာ ရှက်စရာဖြစ်ပါတယ်။ အခုဆိုရင် အဆိုရှင် ချင်းပြည်နယ် မဲဆန္ဒနယ် အမှတ် (၇) ဦးနိန်းခင်းပေါင် ရဲ့ အဆိုဖြစ်တဲ့ စက်မှုကုန်ကြမ်းသီးနှံ ပိုးဇာပင်စိုက်ပျိုးခြင်း၊ ပိုးအိမ်ထုတ်လုပ်ခြင်းကို အားပေးခြင်းဖြင့် လူမှုဘဝ မြှင့်တင်ရေးအဆိုဖြင့် နိမ့်ကျနေသော ဆင်းရဲနွမ်းပါးမှုမှ ရုန်းထွက်ရန် အချိန်ကျရောက်ပြီဖြစ်လို့ ကျွန်တော့်အနေနဲ့ လေးလေးနက်နက်ထောက်ခံကြောင်း တင်ပြ ရင်းနိဂုံးချုပ်အပ်ပါတယ်ခင်ဗျား။</speech>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၂)မှ ဦးဇုန်လှယ်ထန်း ဆွေးနွေးနိုင်ပါပြီ</speech>
<speech><mp id="38">ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ် (၂)</mp>လေးစားအပ်တဲ့ ဥက္ကဋ္ဌကြီး နှင့်တကွ ပြည်ထောင်စုအဆင့်ဝန်ကြီးများ၊ လွှတ်တော်ကိုယ်စားလှယ်များ၊ ဧည့်သည်တော်များ အားလုံး မင်္ဂလာပါလို့ ဦးစွာ နှုတ်ခွန်းဆက်သလို က်ပါတယ်။ ကျွန်တော်က အဆိုရှင် ဦးသိန်းခင်းပေါင် က တင်သွင်းတဲ့ စက်မှုကုန်ကြမ်းသီးနှံ ပိုးဇာပင်စိုက်ပျိုးခြင်း၊ ပိုးအိမ် ထုတ်လုပ်ခြင်းကို အားပေးခြင်းဖြင့် လူမှုဘဝမြှင့်တင်ပေးရေးအဆိုကို ထောက်ခံ ဆွေးနွေးမှာ ဖြစ်ပါတယ်။ ဥက္ကဋ္ဌကြီး ခင်ဗျား။ ကျွန်တော်ကလည်း ချင်းပြည်နယ်က ကိုယ်စားလှယ်ပဲ ဖြစ်ပါတယ်။ အဲဒါကြောင့် ဒီ ကျွန်တော်တို့ ချင်းပြည်နယ်မှာ ဒီလုပ်ငန်းက တော်တော် ချင်းပြည်နယ်နဲ့ကိုက်ညီတဲ့အဆို ဖြစ်ပါတယ် ဆိုတာကိုလည်း ကျွန်တော် တင်ပြလို ပါတယ်။ ကျွန်တော်တို့ ချင်းလူမျိုးတွေအနေနဲ့လည်း ဒီလုပ်ငန်းက အကျွမ်းတဝင် ရှိပြီးသား လုပ်ငန်း ဖြစ်ပါတယ်။ ဘာဖြစ်လို့ ကျွန်တော်တို့ ဒီ လိုဖြစ်ပေမယ့် မအောင်မြင်တာလဲဆိုတဲ့ အကြောင်းတွေကတော့ ကျွန်တော် အရင်တုန်းက ဒီလုပ် ငန်းကို စိတ်ဝင် စားတယ်။ စင်ကာပူ ကနေ ဒီလုပ်ငန်းရှင် တစ်ယောက်နဲ့ ဆွေးနွေးဖူးပါတယ်။ သူကလည်း ကျွန်တော်တို့ တောင်သူ တွေကို ငွေချေးပေးပြီးတော့ သူတို့က နိုင်ငံတကာဈေးနှုန်းအတိုင်း အဝယ်ဒိုင် ပြန်ဖွင့်ဖို့ စိတ်ဝင်စားပါတယ်။ ဒါပေမဲ့ အဲဒီတုန်းက ကျွန်တော်တို့ ဘာပြဿနာဖြစ်ခဲ့လဲဆိုရင် အဲသ လို အရင်အစိုးရ တုန်းကပေါ့နော်၊ အဲဒီလို ခွင့်မပြုပါဘူး။ ဒီအစိုးရကပဲ ဝယ်ရ၊ အစိုးရဆီမှာပဲ သွင်းကို သွင်းရ မယ်၊ ပြီးတော့ အစိုးရက ဝယ်တဲ့ ဈေးနှုန်းကလည်း ဒီနိုင်ငံတကာဈေးနှုန်းနဲ့ အင်မတန်မှ ကွာခြားပတယ်။ တော်တော်လေးကို ကွာခြားတယ်ဆိုတော့ ဒီမွေးမြူရေးသမားတွေ ဒီတောသူတွေ အတွက် စီးပွားရေး တွက်ခြေကိုက်မှု မရှိပါဘူး။ အဲဒါကြောင့် ကျွန်တော် အခု ဆွေးနွေးချင် တာကတော့ အခု ကျွန်တော်တို့ ဝန်ကြီးဌာနအနေနဲ့၊ အစိုးရအနေနဲ့ ဒီမှာရော ဘယ်လိုမျိုး စည်းမျဉ်းစည်းကမ်း ရှိသလဲတော့ မသိဘူး။ ကျွန်တော်တို့နိုင်ငံမှာ ကျင့်သုံးနေတဲ့ ဈေးကွက်စီးပွားရေးအရ ပေါ့နော်၊ ကျွန်တော်တို့ လွတ်လွတ်လပ်လပ် ရောင်းခွင့်ပြုပေးဖို့ ကိုလည်း ကျွန်တော် အခုပြုပြီလားတော့ မသိဘူး၊ ပြုပေးဖို့ကိုလည်း တိုက်တွန်းလိုပါတယ်။ အဲဒီလို ဖြစ်တယ်ဆိုရင် ကျွန်တော်တို့ ဒီလုပ်ငန်းက တော်တော် ကမ္ဘာမှာလည်း တကယ်စီးပွားရေးအဖြစ် သုံး တဲ့နိုင်ငံတွေ ရှိပါတယ်။ ဗီယက်နမ်မှာလည်း ဒီပိုးစိုက်ပျိုးရေး၊ ဒီပိုးအိမ်ထုတ်လုပ်ရေး တော်တော်လေး အောင်မြင် ပါတယ်။ ဗီယက်နမ်မှာလည်း ၊ သူတို့တွေလည်း ဒီမှာလာပြီးတော့ ရင်းနှီးမြှုပ်နှံမှု လုပ်ချင်တဲ့ သူတွေလည်း တချို့ ရှိပါတယ်။ အဲဒီလို အခက်အခဲတွေကြောင့် ပေါ့နော်၊ ကျွန်တော်တို့က မအောင်မြင်နိုင်တာ ဆိုတာလည်း သိရပါတယ်။ ကျွန်တော်တို့နိုင်ငံမှာ ဒီပြဿနာတစ်ခုက ဘာလဲဆိုတော့ အခု ကျွန်တော်တို့ ညွှန်ကြားချက်တွေလည်း ခဏ ခဏ ပြောင်းပြီးတော့ ဒီစည်းမျဉ်းစည်းကမ်းတွေ အဲဒီလိုပြောင်းတဲ့အချိန်မှာလည်း ကျွန်တော်တို့ ပြည်သူတွေက လည်း မသိဘူး။ သူ့သက်ဆိုင်ရာ နည်းနည်းပါးပါး၊ ဒီ သူ့ရဲ့ အသိုင်းအဝန်းထဲက လူတွေပဲ သိပါတယ်။ လုပ်ငန်းရှင်တောင်မှ သူ့ရဲ့ ညွှန်ကြားချက်တွေကိုရဖို့ တော်တော်လေး ကြိုးစားရပါတယ်။ အဲဒီလိုမျိုး ဖြစ်ပါတယ် ဆိုတော့ ကျွန်တော်တို့ ဒီအစိုးရကလည်း ဒီလုပ်ငန်းတွေမှာ အောင်မြင်နိုင်ဖို့ ပံ့ပိုး မှုအမျိုးမျိုး အခုအဆိုရှင်က ပြောသလို ပိုးဥတွေလည်း ပံ့ပိုးပြီးတော့ ဒီလုပ်ငန်းကို ကျွန်တော်တို့ ပညာပေး၊ ဘယ်လိုလုပ်ရမလဲ၊ ဘယ် လိုမွေးရမလဲ၊ ဘယ်လိုထုတ်လုပ်ရမလဲ ဆိုတာမျိုး ကိုလည်း အစိုးရက ပံ့ပိုးနိုင်ပြီးတော့ ချေးငွေတွေ ပြီးတော့ အခက်အခဲတွေ မှန်သမျှကိုလည်း ကူညီပေးမယ်ဆိုရင် ကျွန်တော်တို့ အောင်မြင်နိုင်တဲ့ အလားအလာ ရှိပါတယ်။ ကျွန်တော်တို့ တီးတိန်၊ တွန်းဇံမှာသာမက ကျွန်တော် ဖလမ်းမှာလည်း တော်တော်လေး ဖြစ်နိုင်ပါတယ်။ ကျွန်တော်တို့ ငယ်ငယ်တုန်း ကလည်း မွေးဖူးပါတယ်၊ ပိုးတွေကို ၊ ဆိုတော့ ဖြစ်နိုင်ခြေ ရှိပါတယ်။ ဘာဖြစ်လို့ အဲဒီတုန်း ကလည်း ပျက်ပြယ်ခဲ့သလဲဆိုတော့ ပိုးဥကို မရနိုင်တဲ့အခါ ပြဿနာလည်း အဲဒီမှာလည်းဖြစ်ခဲ့ဖူးပါတယ်။ ကျွန်တော်တို့ ဒီလုပ်ငန်းဟာဆိုရင် ဒီအဆိုဟာ ဆိုရင် ကျွန်တော်တို့ ချင်းပြည်နယ် အတွက် တော်တော်လေး ချင်းပြည်နယ်မှာလုပ်သင့်တဲ့ အဆိုဖြစ်တဲ့ အကြောင်း ထောက်ခံရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="speaker">မကွေးတိုင်းဒေသကြီး မဲဆန္ဒနယ်အမှတ် (၈)မှ ဦးတင်ဝင်း ဆွေးနွေး နိုင်ပါပြီ</speech>
<speech><mp id="92">ဦးတင်ဝင်း၊ မကွေးတိုင်းဒေသကြီး မဲဆန္ဒနယ်အမှတ် (၈)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များ၊ ပြည်ထောင်စုဝန်ကြီးများနှင့် အထူးဖိတ်ကြားထားသော ဧည့်သည်တော်များခင်ဗျား ။ မင်္ဂလာ အပေါင်းနဲ့ ပြည့်စုံကြပါစေကြောင်း ဆုမွန်ကောင်းတောင်းရင်း ရှေးဦးစွာ ဂါရဝပြုအပ် ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ် (၈) အမျိုး သား လွှတ်တော်ကိုယ်စားလှယ် ဦးတင်ဝင်း ဖြစ်ပါတယ်။ ချင်းပြည်နယ် မဲဆန္ဒနယ်အမှတ် (၇) အမျိုးသားလွှတ်တော် ကိုယ်စားလှယ် ဦးနိန်းခင်းပေါင် ၏ စက်မှုကုန်ကြမ်းသီးနှံ ပိုးပင် စိုက်ပျိုးခြင်း၊ ပိုးအိမ်ထုတ်လုပ်ခြင်းကို အားပေးခြင်းဖြင့် လူမှုဘဝမြှင့်တင်ရေး ပြည်ထောင်စု အစိုးရအား တိုက်တွန်းကြောင်း အဆိုကို နှစ်ပိုင်းပိုင်းပြီး ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား၊ ပထမအပိုင်း အနေဖြင့် တောင်တန်းဒေသများတွင် ပိုးဇာပင်အပါအဝင် အခြားနှစ်ရှည်သီးနှံပင်များ ကျယ်ပြန့်စွာ စိုက်ပျိုးအောင်မြင်လာရေးနှင့် တစ်ဆက်တစ်စပ်တည်း ဖြစ်တဲ့ ဘိန်းစိုက်ပျိုးမှု လုံးဝပပျောက်ရေးကို အနည်းငယ် တင်ပြလိုပါတယ်။ ကျွန်တော်ဟာ ဝန်ထမ်းဘဝ တာဝန်ဖြင့် တိုင်းနှင့်ပြည်နယ်အနှံ့ လှည့်လည်ပြီးတော့ တာဝန်တွေကို ထမ်းဆောင်ခဲ့ရပါတယ်။ ရှမ်းပြည်နယ် မှာ(၇)နှစ် တာဝန်ထမ်းဆောင်ခဲ့တဲ့အပြင် တနင်္သာရီတိုင်း၊ ကယားပြည်နယ်နဲ့ ချင်းပြည်နယ်တို့ကိုလည်း ရောက်ရှိခဲ့ပါတယ်။ ပလက်ဝ အထက် ကုလားတန်မြစ်ကြောင်း တစ်လျှောက်တောင်ပြို ကျေးရွာအထိ ပြည်ထဲရေး ဒုတိယဝန်ကြီးနဲ့အတူ ရောက်ရှိခဲ့ပါတယ်။ အဲဒီမှာ ကျွန်တော်တို့ အချို့ ပြည်နယ်တွေမှာ ပြည်နယ်သူ၊ ပြည်နယ်သားတွေက ဖြတ်လမ်းမှ ငွေအမြောက်အမြား ရရှိနိုင်အောင် နည်းလမ်းရှာကြံကြရာ မှာ မြင့်မားတဲ့ တောင်တန်းတွေ ပေါ်မှာ ဘိန်းကိုသာ ဦးစားပေး စိုက်ပျိုးလေ့ရှိကြောင်း လေ့လာ တွေ့ရှိ ခဲ့ရပါတယ်။ ရှမ်းပြည်နယ် မြောက်ပိုင်း၊ ကွမ်းလုံခရိုင်၊ လောက်ကိုင်ခရိုင်နဲ့ ရှမ်းပြည်နယ်အရှေ့ပိုင်း၊ ကျိုင်းတုံခရိုင် တွေမှာ ရောက်ခဲ့စဉ်က မြင့်မားတဲ့တောင်တန်းတွေပေါ်မှာ၊ တစ်ချိန်က ဘိန်းကို အကြီးအကျယ် စိုက်ပျိုးခဲ့တာကို ကျွန်တော်တို့ တွေ့ရှိခဲ့ရပါတယ်။ ယခုအခါ ဘိန်းသီးနှံပပျောက်ရေးကို စီမံချက်ချမှတ် ဆောင်ရွက်လျက်ရှိရာမှာ မကြာမီ သက္ကရာဇ် ၂၀၁၅ မှာ အပြီးအပြတ် အောင်မြင်တော့မှာ ဖြစ်ပါတယ်။ ဒါကြောင့် ဘိန်းအစား ယခင်က စီးပွားဖြစ် စိုက်ပျိုးခဲ့ကြတဲ့ ပိုးဇာပင်စိုက်ပျိုးရေး၊ ပိုးမွေးမြူရေးလုပ်ငန်း ကိုသော်လည်းကောင်း၊ အခြားနှ စ်ရှည် သီးပင်များကိုသော်လည်းကောင်း အပြည့်အဝ ပြန်လည် စိုက်ပျိုးလာရေးကို နိုင်ငံတော်က ပြန်လည်အားပေး ဆောင်ရွက်သွား သင့်ကြောင်း အကြံပြု တင်ပြအပ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ဆက်လက်ပြီးတော့ ဒုတိယပိုင်းကို ဆက်လက် တင်ပြသွားလိုပါတယ်။ အဆိုရှင်၏ ပြောပြချက်အရ တစ်ချိန်က ချင်းတောင်မှာ ပိုးအိမ်ထုတ်လုပ်မှုဟာ အောင်မြင်တိုးတက်ခဲ့သော်လည်းပဲ နောက်ပိုင်းမှာ ပိုးအိမ်ထုတ်လုပ်မှု စရိတ်စက ကြီးမားပြီး ရောင်းဈေးအမြတ်အစွန်း နည်းပါးခြင်း စီးပွားရေး တွက်ခြေမကိုက်ခြင်းတို့ကြောင့် ထုတ်လုပ်မှုများ တဖြည်း ဖြည်း ကျဆင်းခဲ့ကြောင်း သိရှိရပါ တယ်။ ဒါကြောင့် ပိုးမွေးတော င်သူဦးကြီးများဟာလည်းပဲ မိမိတို့ စိုက်ပျိုးထားတဲ့ ဥယျာဉ်ခြံ အလုပ်သမားများကို ဆက်လက်မငှားရမ်းနိုင်တော့သဖြင့် အလုပ်သမားများလည်း အလုပ်လက်မဲ့ ဘဝကို ရောက်ခဲ့ရပါတယ်။ ဒါ့အပြင် ပိုးမွေးမြူရေးလုပ်ငန်းသည် ယနေ့အထိ ရပ်တန့်ပြီးတော့ ပိုးချည် ရစ်စက်၊ ငင် စက်များလည်း ကုန်ကြမ်းမရှိတော့၍ ဆက်လက်လည်ပတ်နိုင်ခြင်း မရှိတော့ပါ။ ပိုးမွေးတောင်သူများလည်း အလုပ်လက်မဲ့ဘဝသို့ ရောက်ရှိခဲ့ရပါတော့တယ်။ ချင်းပြည်နယ်တွင် ပိုးဇာပင်စိုက်ပျိုးခြင်း၊ ပိုးအိမ်ထုတ်လုပ်ခြင်း လုပ်ငန်းများအပြင် အခြားနှစ်ရှည်သီးနှံပင်များကို တစ်ပိုင်တစ်နိုင် မှသည် စီးပွားဖြစ် ထုတ်လုပ်သွားနိုင်ရန်အတွက် နည်းပညာများ ရှာဖွေဖန်တီးပေးခြင်း၊ အတတ်ပညာအခွင့်အလမ်း ဖန်တီးပေးခြင်း ၊ ပိုးဇာရွက်အထွက်နှုန်းနှင့် အရည်အသွေး ကောင်းမွန်သော ပိုး ဇာမျိုးများ ဖြန့်ဖြူးပေးခြင်း အစရှိ တဲ့ ကူညီပံ့ပိုးမှုတွေ ပြုလုပ်ပေးနိုင်ဖို့ လိုအပ်မှာ ဖြစ်ပါတယ်။ ဒီအစီအစဉ်များ ဟာလည်း နိုင်ငံတော်နဲ့ သက်ဆိုင်ရာ ဝန်ကြီးဌာနများနဲ့ ပြည်နယ်အစိုးရတို့ ပူးပေါင်းဆောင်ရွက်ပေးမှသာလျှင် အောင်မြင်နိုင်မှာဖြစ်တဲ့အတွက် နိုင်ငံတော်နဲ့ ပြည်နယ်အစိုးရ တို့ချိတ်ဆက်၍ ဆောင်ရွက် ပေးသင့်ပါကြောင်း အကြံပြု တင်ပြအပ်ပါတယ်။ ဒီလုပ်ငန်းတွောင်မြင်လာတာနဲ့အမျှ ဘိန်းစိုက်ပျိုးရေးဟာ အလိုအလျောက် ပပျောက်သွားတော့မှာ ဖြစ်ပါတယ်။ ဒါ့အပြင် ဆင်းရဲမှု လျှော့ချရေးလုပ်ငန်းတွေကိုလည်း တစ်ပြိုင်နက်တည်း အကောင်အထည်ဖော်ရာ ကျရောက်မှာ ဖြစ်ပါတယ်။ ပြည်နယ်တွေရဲ့ ကျေးလက်ဒေသ ဖွံ့ဖြိုးရေး လုပ်ငန်းများဟာလည်း ပို၍ ပို၍ အောင်မြင်လာမှာ ဖြစ်ပါကြောင်း သုံးသပ်တင်ပြ အပ်ပါတယ်။ ဒါကြောင့် နိဂုံးချုပ်အနေ ဖြင့် ကျွန်တော်တို့ တစ်ချက်ခုတ်၊ သုံးချက်ပြတ် ဖြစ်တဲ့ (၁) ဘိန်းသီးနှံ စိုက်ပျိုးမှု လုံးဝပပျောက်သွားရေး၊ (၂) ဘိန်းအစားထိုး ပိုးဇာအပါအဝင် အခြားနှစ်ရှည် သီးနှံပင်များ အပြည့်အဝ စိုက်ပျိုးအောင်မြင် လာရေး၊ (၃) ပြည်သူများ ဆင်းရဲမှု လျှော့ချရေး၊ လူမှုဘဝမြှင့်တင်ပေးနိုင်ရေး တို့အတွက် နိုင်ငံတော်နှင့်ပြည်တွင်း၊ ပြည်ပ လုပ်ငန်းရှင်ကြီး များမှ ပူးပေါင်းကူညီ ပံ့ပိုး ဆောင်ရွက်ပေးသင့်ပါ ကြောင်း အကြံပြု တင်ပြရင်း ချင်းပြည်နယ် မဲဆန္ဒနယ်အမှတ် (၇)မှ အမျိုးသားလွှတ်တော်ကိုယ်စားလှယ်၏ တင်သွင်းပါ အဆိုကို အလေးအနက် ထောက်ခံပါ ကြောင်း တင်ပြအပ်ပါတယ်ခင်ဗျား။</speech>
<speech type="speaker">အဆိုနှင့် စပ်လျဉ်း၍ လယ်ယာစိုက်ပျိုးရေးနှင့် ဆည်မြောင်း ဝန်ကြီး ဌာန၊ ဒုတိယဝန်ကြီးက ပြန်လည်ဆွေးနွေးရန်ရှိပါက ဆွေးနွေးဖို့ ဖြစ်ပါတယ်</speech>
<speech><agency id="83">ဦးအုန်းသန်း(ဒုတိယဝန်ကြီး၊လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ် တော်ကြီးများခင်ဗျား။ မင်္ဂလာပါလို့ နှုတ်ခွန်းဆက်သပါကြောင်းနှင့် ကိုယ်စိတ်နှစ်ဖြာ ကျန်းမာ ချမ်းသာကြပါစေကြောင်း ဆုတောင်းမေတ္တာ ပို့သအပ်ပါတယ်။ ချင်းပြည်နယ်၊ မဲဆန္ဒနယ် အမှတ် (၇)မှ အမျိုးသားလွှတ်တော် ကိုယ်စားလှယ် ဦးနိန်းခင်းပေါင် ၏ စက်မှုကုန်ကြမ်းသီးနှံ ပိုးဇာပင် စိုက်ပျိုးခြင်း၊ ပိုးအိမ်ထုတ်လုပ်ခြင်းကို အားပေးခြင်းဖြင့် လူမှုဘဝမြှင့်တင်ပေးရေး အဆိုနှင့်ပတ်သက်၍ လယ်ယာစိုက် ပျိုးရေးနှင့် ဆည်မြောင်းဝန်ကြီး ဌာန ဝန်ကြီးကိုယ်စား ကျွန်တော် ဒုတိယဝန်ကြီး ဦးအုန်းသန်း မှ ရှင်းလင်းတင်ပြ ဖြေကြားသွားမှာ ဖြစ်ပါတယ်။ အဆိုပါ ချင်းပြည် နယ်၊ တွန်းဇံမြို့နယ်အတွင်းတွင် နေထိုင်ကြတဲ့ ဒေသခံ တိုင်းရင်းသားများရဲ့ လူနေမှုဘဝမြင့်မားရေး၊ ဆင်းရဲမွဲတေမှု ပပျောက်ရေးအတွက် အခွင့်အလမ်းတစ်ခုဖြစ်ကြောင်း တွေ့ရှိရပါတယ်။ ချင်းပြည်နယ်၊ တွန်းဇံမြို့နယ်မှာ သက္ကရာဇ် ၁၉၉၇-၁၉၉၈ မှ ၂၀၀၂-၂၀၀၃ ခုနှစ်အထိ ပိုးဥကဒ်အများဆုံး မွေးမြူခဲ့၍ ပိုးအိမ် ပေါင် အများဆုံး ထုတ်ယူ နိုင်ခဲ့ပါတယ်။ ထိုသို့ ထုတ်လုပ်နိုင်ခဲ့ခြင်းမှာ အဆိုပါနှစ်များ၌ ချင်းအမျိုးသား ပုဂ္ဂလိကလုပ်ငန်းရှင်တစ်ဦးမှ ပိုးမျိုးများအား အိန္ဒိယနိုင်ငံမှ တင်သွင်း၍ ပိုးမွေးတောင်သူများထံသို့ သင့်တင့် သောဈေးနှုန်းဖြင့် ပိုးအိမ်များ ဝယ်ယူခဲ့သောကြောင့် ပိုးမွေးမြူတောင်သူများ တွက်ခြေကိုက်ပြီး ဝင်ငွေတိုးတက်ရရှိသဖြင့် တောင်သူများ ၊ စိတ်ပါဝင်စားစွာ ဆောင် ရွက်ခဲ့ခြင်းဖြစ်ကြကြောင်း တွေ့ရှိရပါတယ်။ နောက်ပိုင်းနှစ်များမှာ ပိုးချည်ဈေးနှုန်းများ ကျဆင်းလာခဲ့ခြင်းကြောင့်လည်းကောင်း၊ အဆိုပါလုပ်ငန်းရှင်မှာ အခြား လုပ်ငန်းများ ပြောင်းလဲလုပ်ကိုင်ခဲ့သဖြင့် တောင်သူများ ပိုးမွေးမြူမှု ပြန်လည်ကျဆင်းခဲ့ ကြောင်း သိရှိခဲ့ရပါတယ်။ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန၊ စက်မှုသီးနှံဖွံ့ ဖြိုးရေးဦးစီးဌာန အနေနဲ့ ယခင်မြန်မာ့စက်မှုသီးနှံဖွံ့ဖြိုးရေးလုပ်ငန်းဌာန လက်ထက်က တောင်သူများအတွက် ပိုးမွေးကိရိယာ၊ ရေနံဆီနဲ့ ပိုးမွေးမြူရေးနည်းပညာများကို ပံ့ပိုးပေးခဲ့ပြီး ၂၀၀၆ ခုနှစ်မှာ ပထမတန်း စား ပိုးအိမ် တစ်ပေါင်လျှင် ၄၀၀ိ/-နှုန်း၊ ဒုတိယတန်းစား တစ်ပေါင်လျှင် ၃၀၀ိှုန်းနှင့် တတိယတန်းစား တစ်ပေါင်လျှင် ၁၅၀ိ/-နှုန်း ဝယ်ယူပေးခဲ့ရာမှ ၂၀၀ရ ခုနှစ်မှစ၍ ပထမတန်းစား ပိုးအိမ် တစ်ပေါင်လျှင် ၈၀၀ိ/-နှုန်း၊ ဒုတိယတန်းစား တစ်ပေါင်လျှင် ၆၀၀ိ/နှုန်းနှင့် တတိ ယတန်းစား တစ်ပေါင်လျှင် ၄၀/-နှုန်းတို့ဖြင့် တိုးမြှင့်ဝယ်ယူပေးခဲ့ပါတယ်။ ထိုသို့ဆောင်ရွက်ရာမှာ ဝန်ထမ်းလုပ်ခများ၊ လျှပ်စစ်မီတာခများနဲ့ လောင်စာစရိတ် များ တိုးမြှင့်လာမှုကြောင့် ပိုးချည်တစ်ပေါင် ထွက် ရှိရန် ကုန်ကျစရိတ်မှာ (၅၃၂၁၈) ကျပ် ကုန်ကျခဲ့ပြီး ပြည်ပသို့ ပြန်လည်ရောင်းချပါက ပိုးချည်တစ်ပေါင်လျှင် (၁၄၇၂၂) ကျပ်သာ ရရှိသဖြင့် နိုင်ငံတော်အနေနဲ့ ပိုးချည်တစ်ပေါင် ထုတ်လုပ်တို င်း (၃၈၄၉၆)ကျပ် အရှုံးပေါ်ခဲ့ကြောင်း တွေ့ရှိရပါတယ်။ ဒါကြောင့် အဆိုပါကာလများအတွင်း နိုင်ငံတော် အနေဖြင့် ပိုးအိမ်ဈေးနှုန်းများ ထပ်မံတိုးမြှင့်ပေး နိုင်ခဲ့ခြင်း မရှိကြောင်း တွေ့ရှိရမှာဖြစ်သော် လည်း အထွက်ကောင်းပိုးမျိုးများ၊ ပိုးဇာပင်မျိုးများ ဖြန့်ဖြူးပေးခြင်းဖြင့် ပိုးမွေးတောင်သူများ ဝင်ငွေပိုမို ရရှိရေးကို တစ်ဖက်တစ်လမ်းက ကူညီဆောင်ရွက်ပေးခဲ့ပါတယ်။ ယခုအချိန်မှာ နိုင်ငံတော်အနေဖြင့်လည်း ဈေးကွက်စီး ပွားရေးစနစ်ကို ပြောင်းလဲ ဆောင်ရွက်လျက်ရှိရာ စက်ရုံ၊ အလုပ်ရုံများအားလည်း ပုဂ္ဂလိကလုပ်ငန်းရှင်များထံသို့ ငှားရမ်း၍ တိုးတက်အောင် ဆောင်ရွက်ပေးလျက်ရှိပါတယ်။ ပြောင်းလဲဖွဲ့စည်းခဲ့ပြီဖြစ်သည့် စက်မှုသီးနှံ ဖွံ့ဖြိုးရေးဦးစီးဌာနအနေဖြင့်လည်း ပိုးမွေးမြူရေး၊ ပိုးဇာပင် ပြုစုစောင့်ရှောက်ရေး၊ ပိုးမျိုးသန့်ဥ များ ထုတ်ပေးရေးလုပ်ငန်းများကို သုတေသနနှင့် ပညာပေးရေးလုပ်ငန်းများ အနေဖြင့် ပိုမိုအားစိုက် ဆောင်ရွက်သွားမည်ဖြစ်ပြီး ထုတ်လုပ်ရေးလုပ်ငန်းများကို ဆောင်ရွက်တော့မည် မဟုတ်သဖြင့် ပိုးအိမ်ဝယ်ယူခြင်း၊ ပံ့ပိုးပစ္စည်းများ ပံ့ပိုး ခြင်းဆောင်ရွက်တော့မည် မဟုတ်ပါကြောင်း ပုဂ္ဂလိကကဏ္ဍမှ ဆောင်ရွက်ခွင့်ပြုထားပြီး ဖြစ်ပါတယ်။ သို့ရာတွင် ပိုးမွေးမြူမည့် တောင်သူများအတွက် စိုက်ပျိုးထုတ်လုပ်မှုစရိတ်များ အပါအဝင် အခြား လိုအပ်သော အကူအညီ များအား ဒေသအဖွဲ့အစည်းများမှ တင်ပြလာပါက ဆောင်ရွက်ပေး သွားမည် ဖြစ်ပါကြောင်း တင်ပြအပ်ပါတယ်။ ဒေသဖွံ့ဖြိုးတိုးတက်ရေးအတွက် ပိုးမွေးမြူခြင်းလုပ်ငန်းများ လုပ်ကိုင်နိုင်ရန် လုပ်ဆောင်လိုမည့် ဒေသခံပုဂ္ဂလိကလုပ်ငန်းရှင်များ ရှိခဲ့ပါက ဝန်ကြီး ဌာနအနေနဲ့ ပိုးအိမ် အထွက်နှုန်း ကောင်းပြီး ရောဂါဒဏ် ခံနိုင်ရည်ရှိတဲ့ ပိုးမျိုးဥများ၊ ပိုး မွေးမြူရေးအထွက်တိုးနည်းစနစ်များ၊ ပိုးဇာပင်မျိုးကောင်းများအား ဖြန့်ဖြူးပေးနိုင်မှာဖြစ်ပြီး လိုအပ်၍ တောင်းခံ လာပါက ဖြန့်ဖြူးရောင်းချပေးရန်ရှိကြောင်း တင်ပြအပ်ပါတယ်။ ချင်းပြည်နယ်၊ တွန်းဇံမြို့နယ် ဒေသတွင်းနေ တိုင်းရင်းသားပြည်သူများ ပိုးမွေးမြူခြင်းဖြင့် ဝင်ငွေ အမှန် တိုးတက်ရရှိစေရေး လူမှုဘဝများ မြှင့်တင်ပေးရေးတို့အတွက် ရေတို၊ ရေရှည်အစီအစဉ်များဖြင့် ပြည်တွင်းပြည်ပ လုပ်ငန်းရှင်များ၏ အကူအညီများ ရရှိရန် လိုအပ်ပါတယ်။ ရေတိုအနေဖြင့် ချင်းပြည်နယ် အစီအစဉ်ဖြင့် ဒေသတွင်း တိုင်းရင်းသားလုပ်ငန်းရှင်များ ဖိတ်ခေါ်၍ ဌာနမှ နည်းပညာများ ရယူပေါင်းစပ်ကာ ပိုးတောင်သူများအတွက် အလုပ်အကိုင် အခွင့်အလမ်းဖြစ်တဲ့ ပိုးမွေးမြူ ခြင်းလုပ်ငန်းများအား ဆောင်ရွက်ရန်ဖြစ်ပြီး ရေရှည်အနေဖြင့် ပြည်တွင်းပြည်ပတို့မှ ပိုးမွေးမြူရေးလုပ်ငန်း အကူအညီများ နိုင်ငံခြားရင်းနှီးမြှုပ်နှံသူများ အဆိုပြုလာပါက ချိတ်ဆက်၍ ပိုးမွေးကိရိယာများ၊ပိုးချည်ဆွဲစက်များ ပံ့ပိုးမှုရယူခြင်းဖြင့် ဒေသခံတောင်သူများ အလုပ်အကိုင် အခွင့်အလမ်း တိုးပွားဆောင်ရွက်နိုင်မှာ ဖြစ်ပါတယ်။ ချင်းပြည်နယ်ရှိ တိုင်းရင်းသားညီအစ်ကိုများဘဝ လုံခြုံစိတ်ချ၍ ပိုးမွေးမြူခြင်းဖြင့် ဘဝအခြေမြင့်မားလာစေရန် နိုင်ငံတော် အနေဖြင့် အထွက်ကောင်း ၍ ရောဂါဒဏ်ခံနိုင်ရည် ရှိတဲ့ မျိုးပိုးများ အလုံအလောက် ထု���်လုပ်ပေးခြင်း၊ ပိုးဇာပင်မျိုးကောင်း မျိုးသန့်များ ဖြန့်ဖြူးပေးခြင်း ၊ စိုက်ပျိုး၊ ပြုစု စောင့်ရှောက်နည်းစနစ်၊ ဂျီအေပီ စနစ်များအား ဝန်ထမ်းများ ဖြင့် နည်း ပညာဖြန့်ဖြူးပေးနိုင်ခြင်း၊ ပိုး မွေးတောင်သူများအနေဖြင့် စိုက်ပျိုးစရိတ်များတောင်း ခံ လာပါက ချေးငွေပေးနိုင်မည့် နှုန်းထားကိုတွက်ချက်၍ မြန်မာ့လယ်ယာဖွံ့ဖြိုးရေးဘဏ် မှ ချေးငွေရရှိရေး ဆောင်ရွက်ပေး နိုင်မှာဖြစ်ပြီး ချင်းတိုင်းရင်းသားဒေသခံများဘက်မှလည်း ဒေသခံလုပ်ငန်းရှင်များနဲ့ ဆက်စပ်၍လည်းကောင်း၊ ထို့အတူ ပြည်တွင်းလုပ်ငန်းရှင်များ ၊ ပြည်ပအကူအညီများ ရရှိလာပါက ပူးပေါင်း၍လည်းကောင်း၊ ဒေသဖွံ့ဖြိုးရေး ဝိုင်းဝန်းဆောင်ရွက် သွား နိုင်မည်ဖြစ်ကြောင်းနဲ့ Regional Planning အရ ဒေသဖွံ့ဖြိုးရေးစီမံကိန်း အဖြစ် ပြည်နယ်အစိုးရအဖွဲ့မှ Reform Strategy ပြုပြင်ပြောင်းလဲမှု စီမံကိန်းအဖြစ် စီမံကိန်းရေးဆွဲပြုစု၍ လူမှုဘဝမြှင့်တင်ပေးနိုင်ရန် ဆောင်ရွက်ရန်ဖြစ်သဖြင့် ယခု ချင်းပြည်နယ် မဲဆန္ဒနယ်အမှတ် (၇) အမျိုးသားလွှတ်တော် ကိုယ်စားလှယ် ဦးနိန်းခင်းပေါင် ၏ အဆိုပြုတင်ပြချက်အပေါ် မှတ်တမ်းတင်ထားရှိသင့်ပါကြောင်း တင်ပြအပ် ပါတယ် ခင်ဗျား။ အားလုံးကိုကျေးဇူးတင်ပါတယ်။</speech>
<speech type="speaker">အဆိုရှင် ဦးနိန်းခင်းပေါင် က မိမိရဲ့ ဆန္ဒကိုတင်ပြပါ</speech>
<speech><mp id="43">ဦးနိန်းခင်းပေါင်၊ ချင်းပြည်နယ် မဲဆန္ဒနယ်အမှတ် (၇)</mp>ဥက္ကဋ္ဌကြီးခင်ဗျား။ ကျွန်တော့်အနေနဲ့ ကျွန်တော်တို့ လွှတ်တော် ကနေ အဆုံးအဖြတ်ပေးဖို့ ကျွန်တော် တင်ပြ ချင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ် များ ခင်ဗျား။ ချင်းပြည်နယ် မဲဆန္ဒနယ်အမှတ် (၇) မှ ဦးနိန်းခင်းပေါင် တင်သွင်းတဲ့ စက်မှုကုန်ကြမ်းသီးနှံ ပိုးဇာပင် စိုက်ပျိုးခြင်း၊ ပိုးအိမ်ထုတ်လုပ်ခြင်းကို အားပေးခြင်းဖြင့် လူမှုဘဝမြှင့်တင်ပေးရေး ပြည်ထောင်စု အစိုးရအား တိုက်တွန်းကြောင်း အဆိုကို အတည်ပြုရန် သဘောတူ မတူ လွှတ်တော်ရဲ့ အဆုံးအဖြတ် ရယူပါမယ်။ လွှတ်တော်ရဲ့ အဆုံးအဖြတ်ရယူရာမှာ အမျိုးသားလွှတ်တော် ဆိုင်ရာနည်းဥပဒေ ၁၇၊ နည်းဥပဒေခွဲ(တ)၊ နည်းဥပဒေခွဲငယ် (၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြု တဲ့နည်းလမ်းနဲ့ ဆောင်ရွက်မှာ ဖြစ်ပါတယ်။ ယခု လွှတ်တော်ရဲ့ ဆန္ဒ ရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ ထောက်ခံမဲ (၁၁၇)မဲ၊ ကန့်ကွက်မဲ (၂၃)မဲ၊ ကြားနေမဲ (၆၅)မဲဖြစ်ပါတယ် ထောက်ခံမဲ များ တဲ့အတွက် ဦးသိန်းခင်းပေါင် ရဲ့ အဆိုကို အတည်ပြုကြောင်း ကြေညာပါတယ်။(ဩဘာသံများ)</speech>
</motion>
<motion>
<title>ဦးတင်ရှန်၊ တနင်္သာရီတိုင်းဒေသကြီး မဲဆန္ဒနယ်အမှ၆)၏ တိုင်းရင်းသားရိုးရာ ယဉ်ကျေးမှု ဆို၊ က၊ ရေး၊ တီး ပြိုင်ပွဲများကို သက်ဆိုင်ရာတိုင်း ဒေသကြီးနှင့် ပြည်နယ်အစိုးရများက ကြီးမှူးကျင်းပစေနိုင်ရေး ပြည်ထောင်စုအစိုးရအား တိုက်တွန်းကြောင်းအဆိုကို လွှတ်တော်ကိုယ်စားလှယ်များက ဆွေးနွေးခြင်းပြည်ထောင်စုအဆူအဖွဲ့���စည်းဝင်ကပြန်လည်ဖြေရှင်းဆွေးနွေးခြင်းနှင့်အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် (၉) ဖြစ်ပါတယ်။ အမျိုးသားလွှတ်တော်ကိုယ်စားလှယ် များ ခင်ဗျား။ တနင်္သာရီတိုင်းဒေသကြီး မဲဆန္ဒနယ်အမှတ် (၆) မှ ဦးတင်ရှန် တင်သွင်းထားတဲ့ တိုင်းရင်းသားရိုးရာ ယဉ်ကျေးမှု ဆို၊ က၊ ရေး၊ တီး ပြိုင်ပွဲများကို သက်ဆိုင်ရာ တိုင်း ဒေသကြီးနှင့် ပြည်နယ် အစိုးရများက ကြီးမှူးကျင်းပစေနိုင်ရေး ပြည်ထောင်စုအစိုးရ အား တိုက်တွန်းကြောင်း အဆိုကို ဆွေးနွေးဖို့ လွှတ်တော်ကိုယ်စားလှယ် (၄)ဦးက အမည်စာရင်း တင်သွင်းထားပါတယ်</speech>
<speech type="speaker">ပထမဦးစွာ မွန်ပြည်နယ် မဲဆန္ဒနယ်အမှတ် (၃)မှ ဦးမင်းလွန်းအောင် ဆွေးနွေး နိုင်ပါပြီ</speech>
<speech><mp id="111">ဦးမင်းလွန်းအောင်၊ မွန်ပြည်နယ် မဲဆန္ဒနယ်အမှတ် (၃)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌနှင့် ပြည်ထောင်စုဝန်ကြီး၊ အမျိုးသားလွှတ်တော် ကိုယ်စားလှယ်များ၊ ဧည့်သည်တော်များ ကျန်းမာချမ်းသာကြပါစေ။ ကျွန်တော်ကတော့ မွန်ပြည်နယ် မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် ဦးမင်းလွန်းအောင် ဖြစ်ပါတယ်။ ကျွန်တော့်အနေနဲ့ တနင်္သာရီ တိုင်းဒေသကြီး မဲဆန္ဒနယ်အမှတ် (၆)မှ အမျိုးသား လွှတ်တော်ကိုယ်စားလှယ် ဦး တင်ရှန် ၏ အဆိုဖြစ်တဲ့ တိုင်းရင်းသားရိုးရာ ယဉ်ကျေးမှု ဆို၊ က၊ ရေး၊ တီးပြိုင်ပွဲများ ကို သက်ဆိုင်ရာတိုင်းဒေသကြီးနှင့် ပြည်နယ် အစိုးရများက ကြီးမှူးကျင်းပ စေနိုင်ရေး ပြည်ထောင်စုအစိုးရအား တိုက်တွန်းကြောင်း အဆိုကို ဆွေးနွေး အကြံပြုသွားမှာ ဖြစ်ပါတယ်။ လေးစားအပ်တဲ့ ဥက္ကဋ္ဌကြီး ခင်ဗျား။ ဤအဆိုကို ဦးတင်ရန် တင်ပြတာနဲ့ ဆို၊ က၊ ရေး၊ တီး နှစ်မျိုးရှိတာ ကို ခွဲခြားပြီး စဉ်းစားမိပါတယ်။ ဆို၊ က၊ ရေး၊ တီး ပထမ အမျိုးအစားကတော့ နှစ်စဉ်မြို့နယ်ပြိုင်ပွဲ တိုင်း ဒေသကြီးနှင့် ပြည်နယ်ပြိုင်ပွဲ ၊ ဗဟိုအဆင့် ပြိုင်ပွဲတို့ဖြစ် တဲ့ မြန်မာ့ယဉ်ကျေးမှုပြိုင်ပွဲ တို့ဖြစ်ပါတယ်။ မြန်မာဆိုတော့ တစ်နိုင်ငံလုံးတွင် ရှိ တိုင်းရင်းသားလူမျိုး အားလုံးနဲ့ သက်ဆိုင်ပါတယ်။ ဒုတိယအမျိုးအစားကတော့ တိုင်းရင်းသား တစ်မျိုး ချင်း ရိုးရာ ယဉ်ကျေးမှု ပြိုင်ပွဲဖြစ်ပါတယ်။ ကချင်၊ ကယား၊ ကရင်၊ ချင်း၊ မွန်၊ ရခိုင်၊ ရှမ်း လူမျိုးတစ်မျိုးချင်း၊ သူတို့ပြည်နယ် တစ်ခုချင်း၊ သူ့ပြည်နယ်နှင့် သူ့ ပြည်နယ် ပြိုင်ပွဲ လုပ်ပေးခြင်း ဖြစ်ပါတယ်။ အထူးသဖြင့် တိုင်းရင်းသားလူမျိုးများရဲ့ ရိုးရာယဉ်ကျေးမှု ဖော်ထုတ်ထိန်းသိမ်းတဲ့ အလုပ် ဖြစ်ပါတယ်။ လေးစားအပ်တဲ့ ဥက္ကဋ္ဌကြီး ခင်ဗျား။ ကျွန်တော်တို့ မြန်မာနိုင်ငံဟာ ခေတ် တစ်ခေတ်၊ စနစ်တစ်ခုသို့ ကူးပြောင်းခဲ့ပြီး ဖြစ်ပါတယ်။ ပါတီစုံဒီမိုကရေစီ စနစ်သို့ ရောက်ရှိ နေပါပြီ။ နိုင်ငံတစ်ဝန်း လုံးမှာရှိကြတဲ့ တိုင်းရင်းသားလူမျိုးများတို့ဟာ ခေတ်ပြောင်းစနစ်ပြောင်းမှာ ရိုးရာယဉ်ကျေး မှု ဖော် ထုတ်ရေးနှင့် ပတ်သက်တဲ့ အခွင့်အရေးများ ရရှိလို ကြ ပါတယ်။ မျှော်လင့်စောင့်စား နေကြပါတယ်။ စီးပွားရေး၊ လူမှုရေးအပြောင်းအလဲမှာတိုင်းရင်းသား လူမျိုးများ ရိုးရာယဉ်ကျေးမှုထုတ်ဖော်ခွင့် ရရှိရန်လည်း မျှော်လင့်နေကြပါတယ်။ ကျဉ်းမြောင်းတဲ့ လူမျိုးရေး ဝါဒကျင့်သုံးရန် မဟုတ်ပါ။ တိုင်းရင်းသားလူမျိုးတိုင်းဟာ ပြည် ထောင်စုစိတ်ဓာတ် မွေးမြူကြရပါတယ်။ ကချင်ပြည်နယ်မှာ ကချင်ရိုးရာယဉ်ကျေးမှုအက၊ ကယားပြည်နယ်မှာ ကယားရိုးရာ ယဉ်ကျေးမှု ဆို၊ က၊ ရေး၊ တီး လောက်ကိုသာ ပြည်နယ်အစိုးရများက ကျင်းပပေးရန် ဦးတင်ရှန် ရဲ့ အဆို ဖြစ်ပါတယ်။ ပြည်နယ်အစိုးရများမှာလည်း လူမျိုးကိုယ်စားပြု ဝန်ကြီးများထား ရှိတဲ့ကိစ္စဟာလည်း ၎င်းနှင့်သက်ဆိုင်တဲ့ ပြည်နယ်ခြား တိုင်းရင်းသားလူမျိုး များရဲ့ ရိုးရာယဉ်ကျေးမှု ဖော်ဆောင် နိုင်ရေးအတွက် ကူညီပေးရမယ့် ကိုယ်စားလှယ်များ ဖြစ်ကြပါတယ်။ ပြည်နယ်အစိုးရ များက ဦးစီးကျင်းပပေးမည်ဆိုလျှင် တိုင်းရင်းသားများတို့က ဝမ်းသာမဆုံး ဖြစ်ကြမှာ ဖြစ်ပါတယ်။ ဒေသစည်းလုံးညီညွတ်ရေး၊ ဒေသအေးချမ်း သာယာရေး ကိုပါ အထောက်အကူ ဖြစ်မှာ ဖြစ်ပါတယ်။ ဒီ အဆို ဘယ်က စလာသလဲ ကြည့်မယ်ဆိုရင် ပြည်တွင်းငြိမ်းချမ်းရေး ဖော်ဆောင်ရေးကော်မတီများက တိုင်းနဲ့ပြည်နယ်အလိုက် လှည့်လည်လေ့လာစဉ်က ဒေသများ မှာရှိကြတဲ့ တိုင်းရင်းသားလူမျိုးများရဲ့ တူညီတဲ့ တောင်း ဆိုခဲ့ကြတဲ့ အချက် တစ်ချက် ဖြစ်ပါတယ်။ လေးစားအပ်တဲ့ ဥက္ကဋ္ဌကြီး ခင်ဗျား။ ဖွဲ့စည်းပုံအခြေခံဥပဒေ အခန်း (၈)၊ ပုဒ်မ ၃၆၅ မှာ နိုင်ငံသားတိုင်းသည် ဥပဒေနှင့် အညီ မိမိတို့ အမြတ်တနိုး ထားရှိတဲ့ စာပေ၊ ယဉ်ကျေးမှု၊ အနုပညာနှင့် ဓလေ့ထုံးတမ်းတို့ကို လွတ် လပ်စွာ ပြုစုပျိုးထောင် ဆောင်ရွက်ပိုင်ခွင့် ရှိတယ် လို့ဖော်ပြထားပါတယ်။ ဦးဆောင်ဦးရွက်ပေးမယ့်သူ မရှိပါက အကောင်အထည်ဖော်၍ မအောင်မြင်နိုင်ပါ။ ယင်းသို့ ဆောင်ရွက်ရာတွင် တိုင်းရင်းသား စည်းလုံးညီညွတ်ရေးကို ထိပါးမှု မရှိစေရန် ရှောင်ကြဉ်ရပါမယ်။ လေးစားအပ်တဲ့ ဥက္ကဋ္ဌကြီး ခင်ဗျား။ တိုင်းရင်းသားလူမျိုးများရဲ့ ရိုးရာယဉ် ကျေးမှု ဓလေ့များကို အလေးထားရပါမယ်။ အမြတ်တနိုး ထားရပါမယ် ။ တန်ဖိုးလည်း ထားရပါမယ်။ ကိုယ့်ငါးချဉ် ချည်းပဲ ချဉ်လို့မရပါဘူး။ သူတစ်ပါးရဲ့ ငါးချဉ်ကိုလည်း ချဉ့်ရပါမယ်။ ကျွန်တော်က အမျိုးသားညီလာခံ တက်စဉ်က စကားဝိုင်း တစ်ခုထဲမှာ ကိုယ်စားလှယ်တစ်ဦးက ဘာပြောလဲ ဆိုရင် သူ့ဘက် ကိုယ့်ဘ က် မျှမျှတတ စ ဉ်းစားပေးကြပါလို့ ပြောခဲ့တာကို ယနေ့အထိ မှတ်မိနေပါ သေးတယ်။ ကျွန်တော်သည် စစ်ကိုင်း ရွာသစ်ကြီး ပြည်ထောင်စုတိုင်းရင်းသားလူမျိုးများ ဖွံ့ဖြိုးရေးသိပ္ပံ၊ ယခု ဖွံ့ဖြိုးရေးတက္ကသိုလ် တက်ခဲ့စဉ်က တိုင်းရင်းသားလူမျိုးအားလုံးမှာ နည်းပြဆရာ တစ်ဦးစီ ရှိကြပါတယ်။ ကျွန်တော် တို့ မွန်လူမျိုးမှာ နည်းပြဆရာ မရှိတော့ မွန်ယဉ်ကျေးမှု တင်ဆက်ရန်အတွက် ကျွန်တော်ကပဲ ဦးဆောင်ခဲ့ပါတယ်။ ကျွန်တော်ကိုယ်တိုင် ကလည်း အခြားတိုင်းရင်းသား လူမျိုးများရဲ့ ယဉ်ကျေးမှု ကိုမြတ်နိုးတော့ တိုင်းရင်းသားအားလုံး ရဲ့ အဆို၊ အကများ လေးစားမြတ်နိုးသူ တစ်ယောက် ဖြစ်ပါတယ်။ အနုပညာဟာ လူများကို စည်းလုံးညီညွတ်မှု ရရှိစေပါတယ်။ ကျွန်တော်တို့ သင်တန်းမှာ ထမင်းစားချိန်တွင် တိုင်းရင်းသား သီချင်း ဆို ပြီးမှ စား ရပါတယ်။ ကျွန်တော်တို့ စည်းလုံးညီညွတ်ခဲ့ကြပါတယ်။ ဒီအမျိုးသား လွှတ်တော်ထဲမှာ ကျွန်တော်တို့ ညီအစ်ကို ကျောင်းဆင်း(၁၂)ယောက် ရှိပါတယ်။ ကချင်မှာ ထောင်ကာအက၊ ကယားမှာ မနောအက၊ ကရင်မှာ ဒုံးအက၊ ချင်းမှာ ဝါးညှပ်အက၊ မွန်မှာ တစ်ပင်တိုင်အက၊ ရခိုင်မှာ ရှိုင်ဒိုင်အက၊ ရှမ်းအကတို့ အမျိုးမျိုး ရှိကါတယ်။ ယဉ်ကျေးမှု အနုပညာနဲ့ တိုင်းရင်းသား စည်းလုံးညီညွတ်ရေးကို တည်ဆောက် ဖော်ဆောင်လို့ ရရှိနိုင်ပါတယ်။ လေးစားအပ်တဲ့ ဥက္ကဋ္ဌကြီး ခင်ဗျား။ ဆို၊ က၊ ရေး၊ တီး ဟုဆိုရာမှာ စာပေနဲ့သက်ဆိုင်နေပါတယ်။ စာပေနဲ့ ကင်းကွာ၍ မရနိုင်ပါ။ တိုင်းရင်းသားလူမျိုးများ စာပေ မပျောက်ရေး ခေတ်မီ တိုးတက်ရေးအတွက် ဖော်ဆောင်ထိန်းသိမ်း ရန်လည်း ကျွန်တော်တို့မှာ တာဝန်ရှိနေပါတယ်။ နိုင်ငံတော်အစိုးရမှာ တာဝန်ရှိနေပါတယ်။ တိုင်းရင်းသား စာပေသင်ကြား ပေးရေးသည်လည်း ခက်ခဲသည့်အလုပ် မဟုတ်ပါ။ ပြည်နယ်တစ်နယ်မှာ အ ခြေခံပညာ ကျောင်းတွေမှာ မူလတန်း ကျောင်းအဆင့်ရှိသည့် ကျောင်းများအားလုံးထဲမှာ သူငယ်တန်း တစ်တန်းကို ချန်ပြီး၊ ပထမတန်းမှ စတုတ္ထတန်းအထိ အတန်း (၄)တန်းကို လို အပ်တဲ့ကျောင်း များကို စာရင်းကောက်ယူပြီး မလိုအပ်တဲ့ကျောင်းများကို ချန်လှပ်ပြီး နိုင်ငံတော်အစိုးရက တိုင်းရင်းစာပေသင်ပြနိုင်သူ ဆရာ သို့မဟုတ် ဆရာမတစ်ဦး ခန့်ထားပေးပြီး ဖွံ့ဖြိုးရေးအချိန် တွေမှာ တစ်နေ့ (၁)ချိန် သင်ပေးရုံနဲ့ လုံလောက်ပါပြီ။ ယခင်ပြဋ္ဌာန်းခဲ့သည့် စာအုပ်အဟောင်း များလည်းရှိပါတယ်။ ခေတ်သစ်၊ စနစ်သစ်နဲ့ ကိုက်ညီအောင် ပြုပြင်ပြီး သင်ကြားစေနိုင်ပါတယ်။ ကျွန်တော်တို့ ငယ်စဉ်ကလည်း ဒီအတိုင်းပဲ သင်ယူခဲ့ရပါတယ်။ ယနေ့အထိ မွန်စာများ ပါဠိစာများကို ဖတ်တတ်နေဆဲ ဖြစ်ပါတယ်။ လေးစားအပ်တဲ့ ဥက္ကဋ္ဌကြီး ခင်ဗျား။ ကျွန်တော်၏ ဆို၊ က၊ ရေး၊ တီး အတွေ့အကြုံ ကို ထပ်၍ တင်ပြရမယ်ဆိုရင် ကျွန်တော်သည် မွန်ပြည်နယ် ကျိုက်မရောမြို့နယ်က ဖြစ်ပါတယ်။ ပြည်သူ့ကောင်စီလက်ထက်က မြို့ နယ် မွန်ယဉ်ကျေးမှုကော်မတီဝင် တစ်ဦး ဖြစ်ခဲ့ပါတယ်။ မွန်ယဉ်ကျေးမှုဖြစ်တဲ့ ဆို၊ က၊ တီး ပြိုင်ပွဲကို နှစ်စဉ် မွန်ပြည်နယ်နေ့ မတ်လ(၁၉)ရက်နေ့ မရောက်ခင် (၁၇)ရက်နေ့မှစပြီး မွန်ပြည်နယ်ရှိ (၁၀) မြို့နယ်မှ မွန်ယဉ်ကျေးမှု အဖွဲ့များကို ပြည်နယ်ရဲ့ မြို့တော်ဖြစ်တဲ့ မော်လမြိုင်မြို့ သို့ တက်ရောက်လာစေကြပြီး ဆို၊ က၊ တီး ပြိုင်ပွဲကို ခမ်းနားစွာ ကျယ်ပြန့်စည်ကားစွာ ကျင်းပခဲ့ကြပါတယ်။ ပြိုင်ပွဲကို အမှတ်ပေး စည်းမျဉ်းနှင့် ဒိုင်အဖွဲ့က အကဲဖြတ်ကြပါတယ်။ မွန်ယိမ်းအက၊ ခေတ်ဟောင်း၊ ခေတ်သစ်၊ နှစ်ပါးသွား အက၊ တစ်ပင်တိုင်အက၊ ခေတ်သစ် အဆို၊ ခေတ်ဟောင်းအဆို၊ ဆိုင်းဝိုင်း အတီးပြိုင်ပွဲ၊ မိကျောင်း အတီး ပြိုင်ပွဲများစသည်တို့ကို ယှဉ်ပြိုင်ဆုပေးပွဲများ ကျင်းပပြုလုပ်မြဲ ဖြစ်ပါတယ်။ ယခုအချိန်မှာတော့ပျောက်လုမတတ် ဖြစ်နေပါပြီ။ ပြန်လည်ဖော်ထုတ်ရန် အချိန်ကျရောက်နေပါပြီ။ တိုင်းရင်းသား လူမျိုးများကလည်း မျှော်လင့်နေကြပါတယ်။ ဒါကြောင့် ကျွန်တော်ဖော်ပြ၊ ထောက်ပြခဲ့တဲ့ ဆွေးနွေးချက်များကို အလေးအနက် ထားပြီး တနင်္သာရီတိုင်းဒေသကြီး မဲဆန္ဒနယ်အမှတ် (၆)မှ အမျိုးသားလွှတ်တော်ကိုယ်စားလှယ် ဦတင်ရှန် ၏ အဆိုဖြစ်တဲ့ တိုင်းရင်းသားရိုးရာ ယဉ်ကျေးမှု ဆို၊ က၊ ရေး၊ တီး ပြိုင်ပွဲများကို သက်ဆိုင်ရာ တိုင်းဒေသကြီးများနှင့် ပြည်နယ်အစိုးရများက ကြီးမှူးကျင်းပစေနိုင်ရေးအဆိုကို အလေးအနက် အကြံပြု ဆွေးနွေး ထောက်ခံအပ်ပါတယ် ခင်ဗျား။</speech>
<speech type="speaker">ရခိုင်ပြည်နယ် မဲဆန္ဒနယ်အမှတ် (၄)မှ ဦးမောင်စောဖြူ ဆွေးနွေး နိုင်ပါပြီ</speech>
<speech><mp id="124">ဦးမောင်စောဖြူ၊ ရခိုင်ပြည်နယ် မဲဆန္ဒနယ်အမှတ်၄)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် တကွ ပြည်ထောင်စု ဝန်ကြီး၊ အမျိုးသား လွှတ်တော် ကိုယ်စားလှယ်တော်များ ကိုယ်စိတ်နှစ်ပါး ကျန်းမာပါစေလို့ ပြောကြားရင်း ဂါရဝပြုပါတယ်။ ကျွန်တော်သည် ရခိုင်ပြည်နယ်အမှတ်(၄) မင်းပြားမြို့နယ် အမျိုးသားလွှတ်တော် ကိုယ်စားလှယ် ဦးမောင်စောဖြူ ဖြစ်ပါတယ်။ ကျွန်တော် ဒီနေ့ ထောက်ခံဆွေးနွေးဖို့ ဟာက တနင်္သာရီတိုင်း ဒေသကြီး မဲဆန္ဒနယ်အမှတ် (၆) အမျိုးသားလွှတ်တော် ကိုယ်စားလှယ် ဦးတင်ရှန် ၏ တိုင်းရင်းသားရိုးရာယဉ်ကျေးမှု ဆို၊ က၊ ရေး၊ တီး ပြိုင်ပွဲများကို သက်ဆိုင်ရာ တိုင်းဒေသကြီး များနှင့် ပြည်နယ်အစိုးရများက ကြီးမှူးကျင်းပစေနိုင်ရေးအတွက် ပြည်ထောင်စုအစိုးရအား တိုက်တွန်းကြောင်း အဆိုကို ထောက်ခံဖို့ ဖြစ်ပါတယ်။ ဥက္ကဋ္ဌကြီးနဲ့ လွှတ်တော်ကိုယ်စားလှယ်များ ခင်ဗျား။ ဒီနေ့ ပြည်ထောင်စု မြန်မာနိုင်ငံတော်မှာ မြန်မာ့ရိုးရာ ဆို၊ က၊ ရေး၊ တီး ကို နှစ်စဉ် နှစ်တိုင်းလုပ်နေတာကို တွေ့ရပါတယ်။ (၁၈)ကြိမ်မြောက်ခဲ့ပါပြီ။ အဲဒီ ဆို၊ က၊ ရေး၊ တီး ရဲ့ ဦးတည်ချက်က (၅)ရပ် ရှိတာကို တွေ့ ရပါတယ်။ အဲဒီ (၅)ရပ်က ဘာလဲဆိုရင် နံပါတ် (၁) တစ်မျိုးသားလုံး၏ စိတ်ဓာတ်နှင့် အကျင် စာရိတ္တမြင့်မား ရေး၊ နံပါတ် (၂)အမျိုးဂုဏ်၊ ဇာတိဂုဏ်မြင် မားရေးနှင့် အမျိုးသားရေး လက္ခဏာ မပျောက်ပျက်ရေး၊ နံပါတ် (၃) စစ်မှန်သော ပြည်ထောင်စုစိတ်ဓာတ်ရှင်သန်ရေး၊ နံပါတ် (၄)တိုင်းရင်းသားတို့၏ အမျိုးသားယဉ်ကျေးမှု ထိန်းသိမ်းဖော်ထုတ်ရေး ၊ နံပါတ်(၅) ဒီမိုကရေစီနိုင်ငံ ထူထောင်ရာတွင် အနုသုခုမပညာဖြင့် ပါဝင်လက်တွဲ ဆောင်ရွက်ရေး တို့ ဖြစ်ပါတယ်။ ဒီနေ့ မြန်မာအမျိုးသား၊ တစ်နည်းအားဖြင့် ဗမာအမျိုးသားတို့ရဲ့ ယဉ်ကျေးမှု အနုသုခုမပညာကို မြန်မ့ရိုးရာ ဆို၊ က၊ ရေး၊ တီး ဖြင့် ထိန်းသိမ်းစောင့်ရှောက်နေတာကို တွေ့ရပါတယ်။ အပြန်အလှန်အားဖြင့် လည်း ဆို၊ က၊ ရေး၊ တီးကို မြန်မာ့ရိုးရာအနုပညာ အဖြစ် ထိန်းသိမ်းဆိုရင်လည်း မမှားပါဘူး။ အဲဒီလို ဗမာတွေမှာ အဲဒီလို ထိန်းသိမ်းသကဲ့သို့ ကျွန်တော်တို့ တိုင်းရင်းသားလူမျိုးများမှာလည်း မိမိတို့ရဲ့ ယဉ်ကျေးမှု အနုသုခုမပညာတို့ကို သက်ဆိုင်ရာ တိုင်းရင်းသားရိုးရာ ဆို၊ က၊ ရေး၊ တီး ဖြင့် ကာကွယ်ထိန်းသိမ်း စောင့်ရှောက် သွားရန် လိုအပ်ပါတယ်။ ဥက္ကဋ္ဌကြီး ခင်ဗျား။ ယ နေ့ကမ္ဘာပေါ်မှာ ဂီရိမုန်တိုင်း၊ နာဂစ်မုန်တိုင်း၊ သဘာဝ ဘေးအန္တရာယ် ပျက်စီးခြင်းတို့ ထက် ကြောက်စရာကောင်းတဲ့ အဓိက အရေးကြီးတဲ့ အချက် တစ်ချက် ရှိပါတယ်။ အဲဒီအချက်က ဘာလဲဆိုတော့ ကမ္ဘာ ပေါ်မှာ နှစ်စဉ်နှစ်တိုင်း လူမျိုးငယ် (၁၀၀)နီးပါးလောက် ပျောက်ကွယ်သွားနေပါတယ်။ အဲဒီလို ပျောက်ကွယ်သွားတာဟာ ဘာကြောင့်လဲ၊ သူတို့ရဲ့ စာပေ၊ ယဉ်ကျေးမှု၊ အနုပညာ၊ ဓလေ့ထုံးစံတွေ ပျောက်ကွယ်သွားလို့ ပါပဲ။ လူမျိုးပျောက်ကွယ်သွား ခဲ့ရပါတယ်။ လူငယ်တွေဟာ တစ်နည်းအား ဖြင့် လူနည်းစု sozuos co :Copa Cultural Chauvinismi Literatural Chauvinismi Traditional Chauvinism ဆိုတဲ့ ယဉ်ကျေးမှုဓလေ့ထုံးစံ၊ စာ ပေတို့ရဲ့ လွှမ်းမိုးမှုတို့ကို ခံနေရတဲ့အတွက် ကြောင့် အဲဒီလူမျိုးငယ်တွေဟာ တဖြည်းဖြည်း ပျောက်ကွယ်သွားခြင်း ဖြစ်ပါတယ်။ လွှတ်တော်ထဲမှာရှိနေတဲ့ လွှတ်တော်ကိုယ်စားလှယ်များအားလုံး သိကြမှာပါ။ လ.၀.က ရဲ့ Slogan တစ်ခုက ဘာလဲဆိုရင် မြေမျို၍ လူမျိုးမပျောက်၊ လူ မျိုမှ လူမျိုးပျောက်တယ်ဆိုတာ တွေ့ရပါတယ်။ ယဉ်ကျေးမှုပျောက်ရင်၊ စာပေပျောက်ရင်၊ ဘာသာ စကားပျောက်ရင်၊ အနုပညာ ဓလေ့ထုံးစံ ပျောက်ရင် လူမျိုးပါ ပျောက်ကွယ်သွားမှာ ဖြစ်ပါတယ်။ ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ ခင်ဗျား။ (၆၅) ကြိမ် မြောက် ပြည်ထောင်စုနေ့ သမ္မတကြီးရဲ့ ညနေစာ ဧည့်ခံစားသောက်ပွဲအပြီး ယဉ်ကျေးမှုကပွဲကို ကြည့်တဲ့အခါမှာ တိုင်းရင်းသားတွေရဲ့ ကခုန်၊ မြူးထူးတာကို မြင်တွေ့ခဲ့ ရပါတယ်။ ထွက်လာပါတယ်၊ ကရင်အက၊ ချင်းအက၊ မွန်အက၊ ကချင်အက စသည်အားဖြင့် လူမျိုးပေါင်းစုံရဲ့ အကတွေကို၊ တိုင်းရင်းသားလူမျိုးပေါင်းစုံရဲ့ သီချင်းတွေကို၊ အတီးတွေကို ကြည့်ရတဲ့အခါ အလွန်တရာ ပီတိ ဖြစ်မိပါတယ်။ အဲဒီလို တိုင်းရင်းသားတွေရဲ့ အက၊ အဆို၊ အတီး တွေကို ကြည့်တဲ့အခါမှာ ဆို၊ က၊ ရေး၊ တီး ဆိုတာ တစ်ခြားမှာ ရှာဖို့ မလိုပါဘူး။ အဲဒီကပွဲမှာပဲ အဆိုရယ်၊ အကရယ်၊ အတီးရယ်၊ အရေးရယ် အကုန်လုံးပါပြီးသား ဆိုတာ ကို တွေ့ရပါတယ်။ မြန်မာ့ရိုးရာ ဆို၊ က၊ ရေး၊ တီး (၁၆)ကြိမ်တောင် ရှိခဲ့ပါပြီ။ တိုင်းရင်းသား လူမျိုးတို့မှာလည်း ရိုးရာတေးသီချင်းတွေ ရှိပါတယ်။ အတီး၊ အမှုတ် တူရိယာတွေ ရှိပါတယ်။ အကအခုန်တွေ ရှိပါတယ်။ နောက် သီချင်းတွေ ရှိပါတယ်။ ဒီ အမွေအနှစ် မပျောက်ပျက်ရန်၊ ထိန်းသိမ်း ဖို့ရန် ကျွန်တော်တို့ တိုင်းရင်းသားလူမျိုးတွေမှာ တာဝန်ရှိပါတယ်။ ကျွန်တော်တို့ ရခိုင်မှာလည်း ရိုးရာယဉ်ကျေးမှု ရှိပါတယ်။ သာချင်း၊ တိုက်သာချင်း၊ ဇမ်းချင်း၊ ဒုံးချင်း၊ ယိုင်းသာချင်း၊ ဧချင်း၊ ငစည်အက၊ ပင့်ကူအက စသည်အားဖြင့် အမျိုးမျိုးသော ယဉ်ကျေးမှု ရှိပါတယ်။ အဲ ဒါတွေကို ကျွန်တော်တို့ တိုင်းရင်းသားတွေ တစ်နည်းအားဖြင့် ကိုယ့်ယဉ်ကျေးမှုကို ကိုယ့်တိုင်းရင်းသား တွေက ထိန်းသိမ်းစောင့်ရှောက်ဖို့ လိုအပ်ပါတယ်။ ပြည်ထောင်စုမြန်မာနိုင်ငံတော် ဖွဲ့စည်းပုံအခြေခံဥပဒေ ပုဒ်မ ၂၂ မှာ ဘာဆိုထား သလဲဆိုရင် နိုင်ငံတော်သည် တိုင်းရင်းသားလူမျိုးများ၏ စကား၊ စာပေ၊ အနုပညာ၊ ယဉ်ကျေးမှု တို့ကို တိုးတက်စေရန် ကူညီမယ်လို့ ပြဋ္ဌာန်းထားတာကို တွေ့ရပါတယ်။ ထို့အပြင် နိုင်ငံသား၊ နိုင်ငံသားများ၏ မူလအခွင့်အရေးနှင့် တာဝန်များအခန်း၏ ပုဒ်မ ၃၆၅ တွင် နိုင်ငံသားတိုင်းသည် ဥပဒေနှင့်အညီ မိမိတို့ အမြတ်တနိုးထားရှိသော စာပေ၊ ယဉ်ကျေးမှု၊ အနုပညာနှင့် ဓလေ့ထုံးစံ တို့ကို လွတ်လပ်စွာ ပြုစုစောင့်ရှောက် ဆောင်ရွက်ပိုင်ခွင့်ရှိသ ည် ဟု ဖော်ပြထားတာကိုလည်း တွေ့ရပါတယ်။ နောက်တစ်ခုကတော့ နိုင်ငံတော်သမ္မတက (၆၅) ကြိမ်မြောက် ပြည်ထောင်စုနေ့ သဝဏ်လွှာမှာ ရေးထားပါတယ်။ အဲဒီသဝဏ်လွှာမှာ ဘာရေးထားသလဲ ဆိုရင် တိုင်းရင်းသား လူမျိုးတို့ရဲ့ ဓလေ့ထုံးစံ၊ စကား၊ စာပေ၊ ဂီတ၊ အနုပညာတို့ကို ထိန်းသိမ်း ကာကွယ်ရန် လိုအပ်ကြောင်းကိုလည်း ဖော်ပြထားတာကို တွေ့ ရပါတယ်။ အဲဒီလို အထက်ပါ ပုဒ်မများနှင့် သမ္မတရဲ့ မိန့်ခွန်းစကားအပေါ်မှာ အခြေခံပြီး တိုင်းဒေသကြီး၊ ပြည်နယ်တို့တွင် လည်း မိမိတို့ရဲ့တိုင်းရင်းသားရိုးရာ ယဉ်ကျေးမှုတို့ကို ဖော်ထုတ်ကျင်းပသင့်တယ်လို့ ယူဆပါတယ်။ အဲဒါကြောင့် နိဂုံးချုပ်အနေနဲ့ တနင်္သာရီတိုင်းဒေသကြီး မဲဆန္ဒနယ်အမှတ် (၆) အမျိုးသားလွှတ်တော် ကိုယ်စားလှယ် ဦးတင်ရှန် ၏ တိုင်းရင်းသား ရိုးရာယဉ်ကျေးမှု၊ ဆို၊ က၊ ရေး၊ တီး ပြိုင် ပွဲများကို သက်ဆိုင်ရာတိုင်းဒေသကြီးနှင့် ပြည်နယ်အစိုးရများက ကြီးမှူးကျင်းပနိုင်ရေးအတွက် ပြည်ထောင်စုအစိုးရအား တိုက်တွန်းကြောင်းအဆိုကို ထောက်ခံရင်း နိဂုံးချုပ်ပါတယ်။</speech>
<speech type="speaker">ဆက်လက်ပြီး ရှမ်းပြည်နယ်မဲဆန္ဒနယ်အမှတ် (၄)မှ ဦးစိုင်းသန့်ဇင် ဆွေးနွေးနိုင်ပါပြီ</speech>
<speech><mp id="148">ဦးစိုင်းသန့်ဇင်၊ ရှမ်းပြည်နယ်မဲဆန္ဒနယ်အမှတ် (၄)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ကျွန်တော်ကတော့ ရှမ်းပြည်နယ် မဲဆန္ဒနယ် အမှတ်(၄)မှ အမျိုးသားလွှတ်တော် ကိုယ်စားလှယ် ဦးစိုင်းသန့်ဇင် ဖြစ်ပါတယ်။ ဥက္ကဋ္ဌကြီး ခင်ဗျား။ ကျွန်တော့်ရဲ့ ဆွေးနွေးချက်ကို ကြည့်ရှုဆွေးနွေးခွင့်ပေးရန် ပန်ကြားအပ်ပါတယ်။ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ အခု ကျွန်တော် ထောက်ခံဆွေးနွေးမယ့် အဆိုကတော့ အမျိုးသားလွှတ်တော် ကိုယ်စားလှယ် ဦးတင်ရန် တင်သွင်းသွားတဲ့ တိုင်းရင်းသား ရိုးရာယဉ်ကျေးမှု ဆို၊ က၊ ရေး၊ တီး ပြိုင်ပွဲများကို သက်ဆိုင်ရာ တိုင်းဒေသကြီးနှင့် ပြည်နယ်အစိုးရများက ကြီးမှူးကျင်းပနိုင်ရေးဆိုတဲ့ အဆိုပဲဖြစ်ပါတယ်။ အဆိုရှင်က အခြေခံ ပဒေပုဒ်မ ၂၂ နဲ့ ၃၅၄ တို့အရ တင်ပြခြင်းဖြစ်တဲ့အပြင် အမျိုးသားလွှတ်တော် တိုင်းရင်းသား ရေးရာကော်မတီရဲ့ ခရီးစဉ်နဲ့ တွေ့ဆုံပွဲများက ရရှိလာခဲ့တဲ့ ပြည်သူလူထုရဲ့ တောင်းဆိုချက်အရ တင်သွင်းတဲ့အဆို ဖြစ်တဲ့အကြောင်းကိုလည်း တင်ပြ သွားခဲ့ပါတယ်။ လူမျိုးတိုင်းမှာ မိမိတို့ရဲ့ ရိုးရာ ယဉ်ကျေးမှုကို ချစ်မြတ်နိုးစိတ်နဲ့ ထိန်းသိမ်း မြှောက်စားအားပေးလိုတဲ့စိတ် ရှိတာ ဓမ္မတာပဲ ဖြစ်ပါတယ်။ ယခုလက်ရှိ နိုင်ငံတော်ရဲ့ သွားနေတဲ့ အစိုးရ ပုံစံနဲ့လည်း လိုက်ဖက်ညီတဲ့အပြင် တိုင်းရင်းသားစည်းလုံးညီညွတ်ရေးနဲ့ ပြည်ထောင်စု တည်တံ့ခိုင်မြဲရေးကိုလည်း များစွာအထောက်အကူဖြစ်စေတဲ့ အဆိုဖြစ်တာကိုလည်း တွေ့ရှိရပါ တယ်။ ဥက္ကဋ္ဌကြီးခင်ဗျား။ အဆိုမှာ တိုင်းရင်းသားရိုးရာ ယဉ်ကျေးမှုဆိုတဲ့အတွက်ကြောင့် အမျိုးအစားများပြားပြီး သဘာဝမတူညီကြတဲ့ တိုင်းရင်းသား များကို ပြည်ထောင်စုအစိုးရ အနေနဲ့ အသေးစိတ်သိပြီး အားလုံးကို အားပေးနိုင်ဖို့ဆိုတာ အလွန်ကို ခက်ခဲပါတယ်။ သူ့သက်ဆိုင်ရာ တိုင်းဒေသကြီးနဲ့ ပြည်နယ်အစိုးရများကသာ ပို မိုတတ်နိုင်တဲ့ ပိုမိုစီမံခန့်ခွဲနိုင်တဲ့ အခြေအနေဖြစ်ပါတယ်။ သူ့သက်ဆိုင်ရာ တိုင်းဒေသကြီးနဲ့ ပြည်နယ်အစိုးရက ကြီးမှူးကျင်းပ ပေးနိုင်မယ်ဆိုရင် သူ့သက်ဆိုင်ရာ တိုင်းဒေသကြီးနဲ့ ပြည်နယ်တွေမှာရှိတဲ့ တိုင်းရင်းသားပေါင်းစုံ ပိုမိုပူးပေါင်းပါဝင်နိုင်တဲ့ အခွင့်အရေးတွေ ပိုမိုရရှိလာပြီး တိုင်းဒေသကြီးနဲ့ ပြည်နယ်အစိုးရတွေရဲ့ တိုင်းရင်းသားတွေကို နီးနီးကပ်ကပ် ထိတွေ့နိုင်မှု အခွင့်အလမ်း တွေ ပိုမိုရရှိ စေတဲ့အတွက် ထဲထဲဝင်ဝင် ထိထိရောက်ရောက်လည်း ဖြစ်ပါတယ်။ အခြေခံဥပဒေပုဒ်မ ၂၁(က) မှာ နိုင်ငံသားတိုင်းသည် ဤဖွဲ့စည်းပုံအခြေခံဥပဒေတွင် သတ်မှတ်ပြဋ္ဌာန်းထားသည့် တန်းတူ တူညီမှု အခွင့်အရေး၊ လွတ်လပ်မှု အခွင့်အရေး၊ တရားမျှတမှု အခွင့် အရေးတို့ကို ခံစားခွင့် ရှိသည်လို့ ပြဋ္ဌာန်းထားပါတယ်။ အဲဒါအပြင် အခန်း (၈) နိုင်ငံ သား၊ နိုင်ငံသားများ၏ မူလအခွင့် အရေးနှင့် တာဝန်များအခန်း ပုဒ်မ ၃၄ရ မှာ နိုင်ငံတော်သည် မည်သူ့ကိုမဆို ဥပဒေအရာတွင် တန်းတူညီမျှ အခွင့်အရေး ရရှိစေရမည်။ ထို့အပြင် ဥပဒေ၏ အကာအကွယ်ကိုလည်း တ န်းတူ ညီမျှစွာ ရယူပိုင်ခွင့် ပေးရမယ်လို့ ပြဋ္ဌာန်းထားပါတယ်။ ပုဒ်မ ၃၄၈ မှာ နိုင်ငံတော်သည် ပြည်ထောင်စုသမ္မတမြန်မာနိုင်ငံတော်၏ မည်သည့်နိုင်ငံသားကိုမျှ လူမျိုး၊ ဇာတိ၊ ကိုး ကွယ်ရာ ဘာသာ၊ ရာထူး ဌာနန္တရ၊ အဆင့်အတန်း၊ ယဉ်ကျေးမှု၊ အမျိုးသား၊ အမျိုးသမီး၊ ဆင်းရဲ၊ ချမ်းသာ တို့ကို အကြောင်းပြု၍ ခွဲခြားမှု မရှိစေရလို့ ဖော်ပြ ထားပြန်ပါတယ်။ ဒါကြောင့် နိုင်ငံတော်ရဲ့ လူမျိုးတစ်မျိုးတည်းကို ဇောင်းပေးပြီး အားပေးလာခဲ့တဲ့ ဆို၊ က၊ ရေး၊ တီး ပြိုင် ပွဲကြီး ကျင်းပနေမှု ဟာ တွေးခေါ်တတ်သူတိုင်းရဲ့ ဦးနှောက်နဲ့ ခံစားတတ်သူတိုင်းရဲ့ နှလုံးသားမှာ အလွန်တွေးရခက် တဲ့ ကိစ္စတစ်ခုဖြစ်နေပါတယ်။ ဒါပေမဲ့ ယခုနှစ်ကစပြီးတော့ မြန်မာ့တိုင်းရင်းသားရိုးရာလို့ သုံးလာခဲ့တဲ့အတွက် တိုင်းရင်းသားများရဲ့ ယဉ်ကျေးမှုကဏ္ဍ တံခါးလေးတော့ ဟ လာပြီလို့ ပြောလာရပါပြီ။ ဒါပေမဲ့မြန်မာတိုင်းရင်းသားလို့ သုံးတဲ့ အသုံးအနှုန်းရဲ့ အဓိပ္ပာယ်၊ မြန်မာတိုင်းရင်းသားတစ်မျိုးတည်း၏ ယဉ်ကျေးမှုကဏ္ဍ တစ်ခု တည်းသာ လွန်စွာများပြားနေ သေးခြင်းဟာလည်း အခြားအခြားသော တိုင်းရင်းသားများအတွက် စဉ်းစားစရာတစ်ခုအဖြစ် ရှိနေသေးခြင်းပါပဲ။ မြန်မာနိုင်ငံရဲ့ ပင်ရင်းနိုင်ငံသားများ ဖြစ်ကြတဲ့ တိုင်းရင်းသားတိုင်းရဲ့ ယဉ်ကျေးမှုထိန်းသိမ်းနိုင်ရေးဟာ သက်ဆိုင်ရာ တိုင်းဒေသကြီးနဲ့ ပြည်နယ်အစိုးရများမှာ ပိုမို တာဝန်ရှိပြီး တိုင်းရင်းသားတိုင်း မိမိတို့ရဲ့ ရိုးရာ ယဉ်ကျေးမှုတွေကို ထိန်းသိမ်းနိုင်မယ့် တ န်းတူ အခွင့်အရေးကိုလည်း ပိုမိုဖော်ဆောင်နိုင်မှာ ဖြစ်တယ်လို့ ယုံကြည်ပါတယ်။ ဥက္ကဋ္ဌကြီးခင်ဗျား။ အခြေခံဥပဒေ ပုဒ်မ ၂၂ မှာ နိုင်ငံတော်သည် တိုင်းရင်းသားများ၏ စကား၊ စာပေ၊ အနုပညာ၊ ယဉ်ကျေးမှုတို့ကို ဖွံ့ဖြိုးတိုးတက်စေရန် ကူညီဆောင်ရွက်မည်။ တိုင်းရင်းသားအချင်းချင်း စည်းလုံးညီညွတ်ရေး၊ ချစ်ကြည်လေးစားရေးနှင့် ရိုင်းပင်းကူညီရေး တို့တွင် တိုးတက်ဖြစ်ထွန်းစေရန် ကူညီဆောင်ရွက်မည်။ ထို့အတူ ပုဒ်မ ၂ရ မှာ နိုင်ငံတော်သည် အမျိုးသားယဉ်ကျေးမှု ဖွံ့ဖြိုးတိုးတက်ခိုင်မာရေးနှင့် စောင့်ရှောက်ထိန်းသိမ်းရေးအတွက် ကူညီဆောင်ရွက်မယ်လို့ ပါရှိ တဲ့အတွက် တိုင်းရင်းသားများအားလုံးရဲ့ ယဉ်ကျေးမှုတိုင်းကို ဖွံ့ဖြိုး တိုး တက်ခိုင်မာစေဖို့ နိုင်ငံတော်က ကူညီပေးရမှာဖြစ်ပါတယ်။ ပုဒ်မ ၃၃ မှာလည်း နိုင်ငံတော်သည် လူငယ်များ မျိုးချစ်စိတ်ဓာတ် ရှင်သန်ထက်မြက်ရေး၊ အတွေးအခေါ် မှန်ကန်ရေးနှင့် ဗလငါးတန် တိုးတက်ဖွံ့ဖြိုးရေး တို့အတွက် ဆောင်ရွက်ရမည်လို့ ဖော်ပြထားရာ မှာလည်း တိုင်းရင်းသားတိုင်း မိမိလူမျိုးရဲ့ ရိုးရာယဉ်ကျေးမှုကို တန်ဖိုးထားတတ်မှသာ မျိုးချစ်စိတ်ဓာတ် ရှင်သန်ထက်မြက်ရေးနဲ့ အတွေးအခေါ်မှန်ကန်မှုလည်း ရှိလာကြမှာ ဖြစ်ပါတယ်။ ပညာရှင်တစ်ဦးရဲ့ အဆိုအရ လူတစ်ယောက်ဟာ မိမိရဲ့ လူမျိုး ကိုတောင်မှ မချစ်တတ်ရင် ဘာမှ ချစ်တတ်မှာ မဟုတ်ဘူးလို့ ဆိုထားတာကိုလည်း ကြားသိခဲ့ဖူးပါတယ်။ တိုင်းရင်းသားတိုင်းရဲ့ မိမိတို့ရဲ့ ရိုးရာယဉ်ကျေးမှုကို တန်ဖိုးထားတတ်စေဖို့ရာမှာလည်း သက်ဆိုင်ရာ တိုင်းဒေသကြီးနဲ့ ပြည်နယ် အစိုးရများကသာ တတ်နိုင်ကြမှာ ဖြစ်ပါတယ်။ ဒါ့အပြင် အခြေခံဥပဒေပုဒ်မ ၃ မှာ နိုင်ငံတော်သည် တိုင်းရင်းသားလူမျိုးပေါင်းစုံတို့ စုပေါင်းနေထိုင်ကြသော နိုင်ငံဖြစ်သည်။ ပုဒ်မ ရ မှာ နိုင်ငံတော်သည် စစ်မှန်၍ စည်းကမ်းပြည့်ဝသော ပါတီစုံဒီမိုကရေစီစနစ်ကို ကျင့်သုံးသည်။ ပုဒ်မ ၈ မှာ နိုင်ငံတော်ကို ပြည်ထောင်စုစနစ်ဖြင့် ဖွဲ့စည်းတည်ဆောက်တယ်လို့ ဖော်ပြထားပါတယ်။ အခြေခံဥပဒေပုဒ်မ ၃၅၄(ဃ)မှာ တိုင်းရင်းသားလူမျိုး တစ်မျိုးနှင့်တစ်မျိုး သို့မဟုတ် တိုင်းရင်းသား လူမျိုး အချင်းချင်းကိုလည်းကောင်း၊ အခြားဘာသာ၊ သာသနာကို လည်းကောင်း၊ ထိခိုက်နစ်နာမှု မရှိစေဘဲ မိမိချစ်ခင်မြတ်နိုးသည့် စကား၊ စာပေ၊ ယ ဉ်ကျေးမှု၊ ကိုးကွယ်သည့် ဘာသာ၊ သာသနာနှင့် ဓလေ့ထုံးတမ်းများကို လွတ်လပ်စွာ ဆောင်ရွက်ပိုင်ခွင့် ရှိတဲ့အကြောင်း၊ ပုဒ်မ ၃၉၀(က)မှာ နိုင်ငံသားတိုင်းသည် အမျိုးသားယဉ်ကျေးမှု အမွေအနှစ်ကို ထိန်းသိမ်းစောင့်ရှောက်ခြင်းကိစ္စရပ်များတွင် နိုင်ငံတော်က ကူညီရန် တာဝန်ရှိသည်လို့ ဖော်ပြထားတဲ့ အတွက်ကြောင့် တိုင်းရင်းသားများရဲ့ ရိုးရာယဉ်ကျေးမှု အမွေအနှစ်ကို ဒီမိုကရေစီ လွတ်လပ်ခွင့် များနှင့်အညီ အားပေးအားမြှောက်ပေးဖို့ရာ သက်ဆိုင်ရာ တိုင်းဒေသကြီးနှင့် ပြည်နယ် အစိုးရများရဲ့ လုပ်ပိုင်ခွင့်များက အရေးပါလာပြီ ဖြစ်ပါတယ်။ ဥက္ကဋ္ဌကြီးခင်ဗျား။ တိုင်းဒေသကြီးနဲ့ ပြည်နယ်အစိုးရတို့ရဲ့ ဖွဲ့စည်းပုံနဲ့ လုပ်ပိုင်ခွင့် တွေကို ကြည့်ရင်လည်း တိုင်းဒေသကြီး သို့မဟုတ် ပြည်နယ်အစိုးရများရဲ့ ဖွဲ့စည်းပုံမှာ တိုင်းရင်းသားရေးရာဝန်ကြီးများကို ခန့်အပ်တာဝန်ပေးထားတာရှိပါတယ်။ သူတို့ရဲ့ တိုင်းရင်းသား ရေးရာ ကိစ္စရပ်များကို ဆောင်ရွက်နိုင်ဖို့အတွက် ခန့်အပ်ပေးထားခြင်း ဖြစ်ပါတယ်။ အခြေခံဥပဒေပုဒ်မ ၂၆၂(ဆ)မှာ နိုင်ငံတော်သမ္မတကြီးသည် တိုင်းဒေသကြီး သို့မဟုတ် ပြည်နယ်ဝန်ကြီးများဖြစ်သည့် ကိုယ်ပိုင်အုပ်ချုပ်ခွင့်ရတိုင်း ဥက္ကဋ္ဌ နှင့် ကိုယ်ပိုင်အုပ်ချုပ်ခွင့်ရ ဒေသ ဥက္ကဋ္ဌများအား၊ သက်ဆိုင်ရာ ကိုယ်ပိုင်အုပ်ချုပ်ခွင့်ရတိုင်း သို့မဟုတ် ကိုယ်ပိုင်အုပ်ချုပ် ခွင့်ရဒေသရေးရာများကို ဆောင်ရွက်ရန် တာဝန်ပေးအပ်ရမည်။ အပိုဒ် (၂)မှာ တိုင်းဒေသကြီး သို့မဟုတ် ပြည်နယ်ဝန်ကြီးများဖြစ်သည့် တိုင်းရင်းသားလူမျိုးရေးရာ ဆောင်ရွက်ရန် ရွေးကောက်တင်မြှောက်ထားသည့် လွှတ်တော်ကိုယ်စားလှယ်များအား သက်ဆိုင်ရာ တိုင်းရင်းသား လူမျိုးရေးရာများကို ဆောင်ရွက်ရန် တာဝန်ပေးအပ်ရမယ် လို့ ဖော်ပြထားပါတယ်။ တဖန် တိုင်းဒေသကြီး သို့မဟုတ် ပြည်နယ်အစိုးရအဖွဲ့ဥပဒေ အခန်း (၂) ဖွဲ့စည်းခြင်းနှင့် တာဝန် ပေးခြင်းအခန်း၊ ဝန်ကြီးများ ခန့်အပ်တာဝန်ပေးခြင်း ခေါင်းစဉ်အောက်မှာရှိတဲ့ ပုဒ်မ ၁၀(က)မှာ နိုင်ငံတော်သမ္မတသည် (၁) ဝန်ကြီးများဖြစ်သည့် ကိုယ်ပိုင်အုပ်ချုပ်ခွင့်ရ တိုင်းဦးစီးအဖွဲ့ ဥက္ကဋ္ဌနှင့် ကိုယ်ပိုင်အုပ်ချုပ်ခွင့်ရ ဒေသဦးစီးအဖွဲ့ဥက္ကဋ္ဌများအား သက်ဆိုင်ရာ ကိုယ်ပိုင် အုပ်ချုပ်ခွင့်ရတိုင်း သို့မဟုတ် ကိုယ်ပိုင်အုပ်ချုပ်ခွင့်ရ ဒေသရေးရာများကို ဆောင်ရွက်ရန် တာဝန်ပေးအပ်ရမည်။ (၂) ဝန်ကြီးများဖြစ်သည့် တိုင်းရင်းသားလူမျိုးရေးရာ ဆောင်ရွက်ရန် ရွေးကောက်တင်မြှောက်ထားသည့် လွှတ်တော်ကိုယ်စားလှယ်များအား သက်ဆိုင်ရာ တိုင်းရင်းသားလူမျိုးရေးရာများကို ဆောင်ရွက်ရန် တာဝန်ပေးရမယ်လို့ ဖော်ပြပါရှိလာပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ပြည်ထောင်စုမြန်မာနိုင်ငံတော်ကြီးဟာ ရောင်စုံ ပန်းခင်း ဥယျာဉ်ကြီး တစ်ခုနှင့် အလားသဏ္ဍာန် တူပါတယ်။ ကျွန်တော်တို့ တိုင်းဒေသကြီး များ၊ ပြည်နယ်များဟာ ရောင်စုံပန်းခင်း တစ်ခင်းစီနဲ့ တူညီတယ်လို့ သဘောပေါက်ပါတယ်။ အဲဒါကြောင့်မို့လို့ ဒီရောင်စုံပန်းခင်းဥယျာဉ်ကြီး လှပသာယာဖို့ဆိုတာ ဒီ ရောင်စုံပန်းခင်း ပန်းခင်းတိုင်းရဲ့ ပွင့်လန်းနိုင်မှုဟာ ဒီပန်းခင်းတစ်ခုဆီမှာရှိတဲ့ ပန်းပွင့်တိုင်း၊ ပန်းပွင့်တိုင်း ဖူးပွင့်ဝေဆာဖို့ရာ အလွန်အရေးကြီးပါတယ်။ ဒါကြောင့်မို့လို့ ရေခံမြေခံ သဘာဝနဲ့ ကိုက်ညီမှု ရှိတဲ့ ပန်းများရဲ့ သဘာဝကို ပန်းခင်းတစ်ခုစီ မှာ ကြီးကြပ်ရတဲ့၊ နောက် လက်ထောက် ဥယျာဉ်မှူးများရဲ့ တာဝန်ဟာ အင်မတန်မှ အဓိကကျတယ်လို့ မြင်ပါတယ်။ ဒီ အတိုင်းပါပဲ ဒီ တိုင်းရင်းသားများဆိုတာက ရောင်စုံပန်းတစ်ပင်စီ၊ တစ်ပင်စီနဲ့ အလားသဏ္ဍာန် တူပြီးတော့ တိုင်းဒေသကြီး ပြည်နယ် တစ်ခုစီဟာ ပန်းခင်းတစ်ခုစီနဲ့ တူတယ် လို့ ကျွန်တော် သဘောပေါက်တဲ့ အတွက်ကြောင့်မို့ အားလုံး အားလုံးသော တိုင်းရင်းသား များရဲ့ ယဉ်ကျေးမှု ပန်းအလှများ ဖူးပွင့်ဝေဆာနိုင်ဖို့ဆိုတာ တိုင်းဒေသကြီး ပြည်နယ်အစိုးရများရဲ့ လုပ်ပိုင်ခွင့် တာဝန်များဟာ အဓိက ကျလာပြီလို့ မြင်ပါတယ်။ အဲဒါကြောင့်မို့လို့ လေးစားရပါသော ဥက္ကဋ္ဌကြီး ခင်ဗျား။ နိဂုံးချုပ်အနေနဲ့ ယနေ့ ဖွဲ့စည်းပုံအခြေခံဥပဒေပါ နိုင်ငံသားများရဲ့ တန်းတူညီမျှမှု အခွင့်အရေးများကို ကူညီ ဖော်ဆောင် ပေးနိုင်ရေး၊ ဒီမိုကရေစီ အခွင့်အရေးများအရ တိုင်းရင်းသားတိုင်းရဲ့ မိမိရိုးရာ ယဉ်ကျေးမှုများ ဖွံ့ဖြိုးတိုးတက်စေရေး၊ ဥပဒေအရ တိုင်းဒေသကြီးနဲ့ ပြည်နယ်များရှိ တိုင်းရင်းသားရေးရာဝန်ကြီးများရဲ့ လုပ်ပိုင်ခွင့်တာဝန်များကို ပိုမိုထမ်းဆောင်နိုင်စေရေးတို့ကို များစွာ အထောက်အကူပြု သည်သာမက ယနေ့ အားလုံးပူးပေါင်းပါဝင်နိုင်ရေး၊ တိုင်းရင်းသား စည်းလုံးညီညွတ်ရေးကို များစွာ အထောက်အကူပြု စေတဲ့ အမျိုးသားလွှတ်တော် ကိုယ်စားလှယ် ဦးတင်ရှန် တင်သွင်းတဲ့ တိုင်းရင်းသားရိုးရာယဉ်ကျေးမှု ဆို၊ က၊ ရေး၊ တီး ပြိုင်ပွဲများကို သက်ဆိုင်ရာ တိုင်းဒေသကြီးနှင့် ပြည်နယ်အစိုးရများက ကြီးမှူးကျင်းပစေ နိုင်ရေး ပြည်ထောင်စုအစိုး ရအား တိုက်တွန်းကြောင်း အဆိုကို လေးလေးနက်နက် ထောက်ခံ ပါကြောင်းနှင့် ဆွေးနွေးတင်ပြရင်း နိဂုံးချုပ်အပ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၁)မှ ဦးခက်ထိန်နန် ဆွေးနွေးနိုင်ပါပြီ</speech>
<speech><mp id="1">ဦးခက်ထိန်နန်၊ ကချင်ပြည်နယ် မဲဆန္ဒနယ်အမှတ်(၁)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး၊ ပြည်ထောင်စုဒုတိယဝန်ကြီးနဲ့ အမျိုးသားလွှတ်တော် ကိုယ်စားလှယ် များအားလုံး မင်္ဂလာအပေါင်းနဲ့ ပြည့်စုံကြပါစေလို့ ဂါဝရတရား ရှေ့ထားပြီးတော့ ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ် (၁)မှ အမျိုးသားလွှတ်တော် ကိုယ်စားလှယ် ဦးခက်ထိန်နန် ဖြစ်ပါတယ်။ ကျွန်တော့်အနေနဲ့ တနင်္သာရီတိုင်းဒေသကြီး မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ဦးတင်ရှန် ရဲ့ တိုင်းရင်းသားရိုးရာယဉ်ကျေးမှု ဆို၊ က၊ ရေး၊ တီး ပြိုင်ပွဲများကို သက်ဆိုင်ရာ တိုင်းဒေသကြီးနှင့် ပြည်နယ်အစိုးရများက ကြီးမှူးကျင်းပစေနိုင်ရေး ပြည်ထောင်စုအစိုးရအား တိုက်တွန်းကြောင်း အဆိုကို ထောက်ခံဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ���ျွန်တော် ထောက်ခံဆွေးနွေးခြင်းမပြုမီမှာ ပထမဦးဆုံး ကျေးဇူးတင်စကား ပြောခွင့်ပြုပါခင်ဗျား။ ၁-၃-၂၀၁၂ ရက်နေ့ ပြည်ထောင်စုလွှတ်တော်တွင် အမျိုးသားအကျိုးစီးပွား မူကြမ်း နိုင်ငံတော်၏ ရှေ့လုပ်ငန်းစဉ် မူနဲ့ သဘောတရားများ ခေါင်းစဉ်ဖြင့် ဆွေးနွေးခဲ့ကြစဉ်တုန်းက ကျွန်တော့် အနေနဲ့ အခြားသော တိုင်းရင်းသားများရဲ့ ရိုးရာယဉ်ကျေးမှု အနု ပညာ ဆို၊ က၊ ရေး၊ တီး များကို ဆောင်ရွက်ပေးရန်အတွက် တင်ပြဆွေးနွေးခဲ့ရာမှာ ပြည်ထောင်စုဝန်ကြီး ဦးကျော်ဆန်း မှ ဆောင်ရွက်ပေးသွားမည်ဖြစ်ကြောင်း ပြည်ထောင်စုလွှတ်တော် မှာ ပြန်လည် ဖြေကြားခဲ့ပါတယ်။ ယခုအခါမှာ ပြည်နယ် (၇)ခုတွင် နိုင်ငံတော်မှ ဘတ်ဂျက် (၇၅)သိန်းစီ ချပေးပြီး တော့ တိုင်းရင်းသား ရိုးရာယဉ်ကျေးမှု အနုပညာ ဆို၊ က၊ ရေး၊ တီး များကို ယှဉ်ပြိုင်ကြစေခြင်းအားဖြင့် တိုင်းရင်းသားများရဲ့ ယဉ်ကျေးမှု အနုပညာများကို ထိန်းသိမ်းဖော်ထုတ် မြှင့်တင်ခြင်းကို စတင်လုပ်ဆောင်နေပြီ ဖြစ်ကြောင်းလည်း ကြားသိရပါသဖြင့် တိုင်းရင်းသားပြည်သူများကို ယ်စား ပြည်ထောင်စုအစိုးရ ကို အထူးကျေးဇူးတင်ရှိပါကြောင်း တင်ပြအပ်ပါတယ်။ ပြည်နယ်များမှ ယှဉ်ပြိုင်ပြီး အကောင်းဆုံးအနိုင်ရရှိသူများကိုလည်း နေပြည်တော်သို့ ဖိတ်ကြားမည်ဖြစ်ကြောင်းကိုလည်း ကြားသိရပါတယ်။ ဥက္ကဋ္ဌကြီးခင်ဗျား။ လူမျိုးတစ်မျိုး ရေရှည် ရပ်တည်ရာမှာ ယဉ်ကျေးမှု၊ အနုပညာ၊ ဆို၊ က၊ ရေး၊ တီး ဓလေ့ထုံးတမ်း အစဉ်အလာများနဲ့ ဘာသာစကား၊ စာပေသည် အခြေခံအကျဆုံး အရေးအကြီးဆုံး ဖြစ်ပါတယ်။ ဒါကြောင့်မို့လို့ ရိုးရာယဉ်ကျေးမှု၊ အနုပညာ၊ ဓလေ့ ထုံးတမ်းအစဉ်အလာ၊ ဘာသာစကား၊ စာပေ ပျောက်လျှင် လူမျိုးပျောက်မည်သာ ဖြစ်ပါတယ်။ ယနေ့ အချိန်အခါတွင် လူမျိုး၊ လူမျိုးစု၊ လူမျိုးနွယ်များ ကိုသာမကပဲ သစ်ပင်၊ တိရစ္ဆာန်၊ ပိုးမွှား၊ မျိုးကွဲများကိုပင်လျှင် တန်ဖိုးထားပြီး မပျောက်ဆုံး အောင် အားလုံးဝိုင်းဝန်းထိန်းသိမ်းတဲ့အချိန်အခါမှာ မိမိနိုင်ငံရှိ တိုင်းရင်းသားများ သည်လည်း လျော့နည်းပျောက်ကွယ်မသွားအောင် ရိုးရာယဉ်ကျေးမှု အနုပညာ အဆို၊ အက၊ အရေး၊ အတီး များကို ဝိုင်းဝန်းထိန်းသိမ်း ကာကွယ်မြှင့်တင်ရာမှာ ပြည်ထောင်စုအစိုးရနှင့် တိုင်းရင်းသား ၊ ပြည်သူတစ်ရပ်လုံးရဲ့ အင်မတန်မှ အရေးကြီးတဲ့ တာဝန် တစ်ရပ် ဖြစ်ပါတယ်။ ယခုအခါ စတင်ဆောင်ရွက်လာပြီ ဖြစ်သောကြောင့်လည်း ကျွန်တော့်အနေနဲ့ အင်မတန် ဂုဏ်ယူ ဝမ်းမြောက်ပါတယ်။ ယနေ့ ဤအဆိုဟာ တိုင်းရင်းသားပြည်သူများအားလုံးရဲ့ အသံလည်း ဖြစ်ပါတယ်။ ဥက္ကဋ္ဌကြီးခင်ဗျား။ ရေရှည်စနစ်တကျ ထိ ရောက်အောင်မြင်စွာ ထိန်းသိမ်းဖော်ထုတ် မြှင့်တင် သွားနိုင်ရန်လည်း မိမိတို့ နိုင်ငံနဲ့ တိုင်းရင်းသား များအတွက် အင်မတန်မှ အရေးကြီးပါတယ်။ ထိုသို့ ဆောင်ရွက်နိုင်ရန် သက်ဆိုင်ရာတိုင်းရင်းသားများရဲ့ ရိုးရာယဉ်ကျေးမှု၊ အနုပညာ၊ ဘာသာစကား၊ စာပေ၊ ဓလေ့ထုံးတမ်း အစဉ်အလာ ၊ အဆို၊ အက၊ အရေး၊ အတီး များနဲ့ နယ်မြေဒေသ အလှမ်း ကွာဝေးမှု၊ ထိတွေ့ခံစားမှု၊ နားလည်ကျွမ်းကျင်မှုတို့၌ အားနည်းလျှင် အောင်မြင်ရန် ခက်ခဲနိုင်မည် ဖြစ်သောကြောင့် ပြည်ထောင်စုအစိုးရမှ ကြီးမှူးကျင်းပ စီမံခန့်ခွဲခြင်းထက် ဒေသခံတိုင်းရင်းသားများနဲ့ ထပ်တူထိတွေ့ခံစား နားလည် ကျွမ်းကျင်သော တိုင်းဒေသကြီး/ပြည်နယ် အစိုးရများက ဒေသခံတိုင်းရင်းသားများနဲ့ လက်တွဲ၍ ကြီးမှူးကျင်းပ စီမံခန့်ခွဲမှသာ အဆင်ပြေ၍ ရေရှည်ထိရောက်အောင်မြင်မည်ဟု ယုံကြည် သောကြောင့် တနင်္သာရီတိုင်းဒေသကြီး မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ဦးတင်ရှန် ရဲ့ တိုင်းရင်းသားရိုးရာယဉ်ကျေးမှု ဆို၊ က၊ ရေး ၊ တီး ပြိုင်ပွဲများကို သက်ဆိုင်ရာတိုင်းဒေသကြီးနှင့် ပြည်နယ်အစိုးရများက ကြီးမှူးကျင်းပစေနိုင်ရေး ပြည်ထောင်စု အစိုးရအား တိုက်တွန်းကြောင်း အဆိုကို လေးလေးနက်နက် ထောက်ခံအပ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">အဲဒီ ဒီကိစ္စ ကျွန်တော် နည်းနည်းလေး ဆွေးနွေးပါမယ်တိုင်းရင်းသား ရိုးရာယဉ်ကျေးမှု ဆို၊ က၊ ရေး၊ တီးပြိုင်ပွဲများကို သက်ဆိုင်ရာ တိုင်းဒေသကြီးနှင့် ပြည်နယ် ၊ အစိုးရများက ကြီးမှူးကျင်းပစေနိုင်ရေး ဆိုတာ နည်းနည်းလေး Generd အထွေထွေဆန်တဲ့ သဘောရှိနေတယ်။ အဲဒီတော့ ကျွန် တော်တို့က ဥပမာ -ဧရာဝတီတိုင်းမှာ ကရင် တိုင်းရင်းသား အကပြိုင်ချင်တယ်ဆိုရင် လည်း ပြိုင်လို့ ရမယ်။ ကချင်ပြည်နယ်မှာ ရှမ်းတိုင်းရင်းသား အက ပြိုင်မယ်ဆိုရင်လည်း ပြိုင်လို့ ရမ ယ်။ ရန်ကုန်တိုင်းမှာ ရခိုင်တိုင်းရင်းသားအကပြိုင်ပွဲ ကျင်းပမယ်ဆိုရင်လည်းကျင်းပလို့ရအောင် ဒီလို လေးထည့်ပြီးဆွေးနွေးမလားဆိုပြီး ကျွန်တော် လည်း စောင့်နေတဲ့သဘော ပေါ့နော်၊ ပြည်နယ် နာမည်အတိုင်းပဲ ဆိုလို့ရှိရင် အဲဒီ ပြည်နယ်ထဲ မှာရှိတဲ့ ကျန်တဲ့တိုင်းရင်းသားရေးရာဝန်ကြီးခန့်ထားတဲ့ လူမျိုးတွေအတွက် မပါဘူးဖြစ်မှာ စိုးရတဲ့ သဘော ရှိပါတယ်။ ဒီအဆိုမှာ တကယ်လို့ အ ဆိုရှင်က နည်းနည်းလေး နား ထောင်ပါနော်၊ ဒီအဆိုမှာ တိုင်းရင်းသားရိုးရာ ယဉ်ကျေးမှု ဆို၊ က၊ ရေး၊ တီးပြိုင်ပွဲ အသီးသီးကို များ မဟုတ်တော့ဘူး အသီးသီးပေါ့၊ အသီးသီးကို တိုင်းရင်းသားရေးရာဝန်ကြီးများ ခန့်အပ်ထားသည်နှင့်အညီ သက်ဆိုင်ရာ တိုင်းဒေသကြီးနှင့် ပြည်နယ်အစိုးရများ က ကြီးမှူးကျင်းပစေနိုင်ရေး ဆိုရင် ခုနက ကျွန်တော်တင်ပြတဲ့အချက်များ အကုန်ပါမလား ဒါစဉ်းစားဖို့လိုတာပေါ့။ အဆိုက နည်းနည်း ပိုပြီးတော့ အသေးစိတ်သွားမယ့် သဘောတော့ ရှိပါတယ်။ ဦးတင်ရန် နည်းနည်းလေး ပြောပါဦး</speech>
<speech><mp id="66">ဦးတင်ရှန်၊ တနင်္သာရီတိုင်းဒေသကြီး မဲဆန္ဒနယ်အမှတ် (၆)</mp>ကျွန်တော်တို့ အစကတည်းက ရည်ရွယ်တာလည်း ဒါပါပဲ ခင်ဗျာ။ အများကို မူတည်ပြီးတော့ ကျွန်တော်တို့ အဆိုပြု ရတယ် ဆိုတော့ လည်း အသေးစိတ် မရေးမိတာပါ။ တိုင်းဒေသကြီးရယ်၊ ပြည်နယ်ရယ် ဆိုတော့ ကျွန်တော်တို့ နှစ်ခုစလုံး ထည့်ထားတာပါ။ အဲဒီတော့ ခုနက ဥ က္ကဋ္ဌကြီး ပြောတဲ့အတိုင်း လျော်ကန်သင့်မြတ်ပါတယ် ခင်ဗျာ။</speech>
<speech type="speaker">တိုင်းဒေသကြီးနဲ့ ပြည်နယ်ကို ကျွန်တော် ခွဲတာမဟုတ်ဘူး။ တိုင်းတိုင်းမှာလည်း ကျန်တဲ့ တိုင်းရင်းသားတွေရှိမယ်၊ ပြည်နယ်တိုင်းမှာလည်း ကျန်တဲ့ တိုင်းရင်းသားတွေ ရှိမယ်၊ အဲဒီတော့ ဒီအခြေခံဥပဒေ က သတ်မှတ်တဲ့ (၀.၀၁)ရာခိုင်နှုန်းအရ တိုင်းရင်းသားရေးရာဝန်ကြီးများခန့်အပ်ထားတဲ့ အလျောက်ပေါ့နော်၊ ခန့်အပ်ထားတဲ့အလျောက် တိုင်းရင်းသားရေးရာဝန်ကြီးမှာ ရခိုင် ရှိတယ်ဆိုရင်၊ ရခိုင်၊ ရန်ကုန်မှာလည်း ပြိုင်ပွဲကျင်းပမယ်။ သဘောက၊ ဒီသဘောမျိုးဆိုရင် ခုန ကျွန်တော်ပြောတဲ့ အတိုင်း ခြုံမိ၊ ငုံ မိမလား၊ တိုင်းရင်းသား ရိုးရာယဉ်ကျေးမှု အဆို၊ အက၊ အရေး၊ အတီး ပြိုင်ပွဲအသီးသီးကို၊ များဆိုတဲ့အစား အသီးသီး ပေါ့၊ တိုင်းရင်းသားရေးရာဝန်ကြီးများ ခန့်အပ် ထားသည်နှင့်အညီ သက်ဆိုင်ရာတိုင်းဒေသကြီး ၊ နှင့် ပြည်နယ်အစိုးရများက ကြီးမှူးကျင်းပစေ နိုင်ရေးဆိုရင် တော့ အဲဒီလို အကုန်ပါသွားမယ် ထင်တယ်</speech>
<speech><mp id="66">ဦးတင်ရှန်)</mp>ဟုတ်ကဲ့၊ ပို အသေးစိတ် ကျပါတယ်။</speech>
<speech type="speaker">အဆိုနှင့် စပ်လျဉ်းပြီးတော့ ယဉ်ကျေးမှုဝန်ကြီးဌာန၊ ဒုတိယဝန်ကြီးက ပြန်လည် ဆွေးနွေးရန်ရှိပါက ဆွေးနွေးဖို့ ဖြစ်ပါတယ်</speech>
<speech><agency id="85">ဒေါ်စန္ဒာခင် (ဒုတိယဝန်ကြီး၊ ယဉ်ကျေးမှုဝန်ကြီးဌာန)</agency>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်တော်ကြီးများ အားလုံး ကိုယ်စိတ်နှစ်ဖြာ ကျန်းမာ၊ ချမ်းသာပြီး မင်္ဂလာအပေါင်းနှင့် ပြည့်စုံပါစေလို့ ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ် ရှင်။ ကျွန်မကတော့ ယဉ်ကျေးမှုဝန်ကြီးဌာန၊ ဒုတိယဝန်ကြီး ဒေါ်စန္ဒာခင် ဖြစ်ပါတယ် ရှင့်။ တနင်္သာရီတိုင်းဒေသကြီး အမှတ်(၆) မဲဆန္ဒနယ်၊ အမျိုးသားလွှတ်တော်ကိုယ်စားလှယ် ဦးတင်ရှန် တင်သွင်းသည့် အဆိုနှင့် ပတ်သက်၍ ဖြေကြားမှာ ဖြစ်ပါတယ်ရှင်။ လေးစားအပ်ပါသော ဥက္ကဋ္ဌကြီး ရှင့်။ ယခုအခါမှာ Globalization ဖြစ်စဉ်အရ ကမ္ဘာ့နိုင်ငံအသီးသီးမှ ယဉ်ကျေး မှုပုံစံတို့သည် မီဒီယာများမှ တစ်ဆင့် အရှိန်အဟုန်ဖြင့် ထိုးဖောက်ဝင်ရောက်လျက် ရှိပါတယ်။ သို့ကြောင့်မို့လို့ မြန်မာတို့ရဲ့ ရိုးရာယဉ်ကျေးမှု စရို က် လက္ခဏာများ ပျောက်ပျက်မှုအန္တရာယ်မှ ဟန့် တားကာကွယ်နိုင်ရေး၊ အနာဂတ်မျိုးဆက်သစ်လူငယ်များအကြားတွင် မြန်မာ့ယဉ်ကျေးမှု အဆို၊ အက၊ အရေး၊ အတီးဆိုင်ရာ အမျိုးသားရေး လက္ခဏာများ ရှင်သန်ဖြစ်ထွန်းစေရေး စသည့် ရည်မှန်းချက်များဖြင့် ယခင် တပ်မတော် အစိုးရလက်ထက်တွင် ၁၉၉၃ ခုနှစ်မှ စတင်၍ ၂၀၁၁ ခုနှစ်အထိ မြန်မာ့ရိုးရာယဉ်ကျေးမှု အဆို၊ အက၊ အရေး၊ အတီးပြိုင်ပွဲများကို တစ်နိုင်ငံလုံး အတိုင်းအတာဖြင့် ကျင်းပပေးခဲ့ရာ (၁၈)ကြိမ်မြောက် အထိ ကျင်းပပေးပြီး ဖြစ်ပါတယ်ရှင့်။ ယင်းကဲ့သို့ ကျင်းပဆောင်ရွက်ပေးခဲ့တဲ့ အကျိုးကျေးဇူးများကြောင့် မြန်မာ့ရိုးရာယဉ်ကျေးမှု အဆို၊ အက၊ အရေး၊ အတီး ကဏ္ဍများ အပေါ် တိုင်းတစ်ပါး ယဉ်ကျေးမှုများ ထိုးဖောက်ဝင်ရောက်သည့် အန္တရာယ်ကို အတိုင်း အတာ တစ်ခု အထိ ဟန့်တားကာကွယ်ပေးနိုင်ခဲ့တာကို တွေ့ရှိရပါတယ်။ အလားတူပဲ လက်ရှိ နိုင်ငံတော်အစိုးရ လက်ထက်တွင်လည်း မြန်မာနိုင်ငံအတွင်းရှိ တိုင်းရင်းသားလူမျိုးအသီးသီး၏ ရိုးရာယဉ်ကျေးမှု စရိုက်လက္ခဏာ ဓလေ့ထုံးစံများ ရှင်သန် ပြန့်ပွားစေရေးအတွက် ဆောင်ရွက်ပေးလျက်ရှိပါတယ်။ ဥပမာအားဖြင့် နိုင်ငံတော်အဆင့်ဧည့်ခံပွဲ အခမ်းအနားများ၊ ပြည်ထောင်စုနေ့အခမ်းအနားများ၊ ပြည်တွင်းဖျော်ဖြေတင်ဆက်မှုများ၊ ပြည်ပသို့ သွားရောက်သည့် ယဉ်ကျေးမှုဖလှယ်ရေး အစီအစဉ်များစသည့် အစီအစဉ်အသီးသီး တွင် တိုင်းရင်းသားတို့၏ ရိုးရာယဉ် ကျေးမှု အစီအစဉ်များကို ဖော် ထုတ်ပေးလျက် ရှိပါတယ်။ ဆက်လက်၍လည်း တိုးမြှင့်ဆောင်ရွက်သွားမှာ ဖြစ်ပါတယ်။ ၄င်းအပြင် နိုင်ငံတော်အစိုးရအသစ်အနေဖြင့် ဖွဲ့စည်း ပုံအခြေခံဥပဒေပါ ပြဋ္ဌာန်းချက် များနှင့်အညီ ယခု ၂၀၁၂ခုနှစ်၌ ကျင်းပမည့် (၁၉) ကြိမ်မြောက် နိုင်ငံတော်အဆင့် အဆို၊ အက၊ အရေး၊ အတီးပြိုင်ပွဲများတွင် တိုင်းရင်းသားတို့၏ ရိုးရာယဉ်ကျေးမှုများကို ပိုမိုမြှင့်တင်ဆောင်ရွက်နိုင်ရေးအတွက် ၂၈-၃-၂၀၁၂ ရက်နေ့နှင့် ၁၆-၅-၂၀၁၂ ရက်နေ့တို့တွင် သက်ဆိုင်ရာ တိုင်းဒေသကြီး၊ ပြည်နယ်အသီးသီးတို့မှ ဝန်ကြီးများနှင့် ယဉ်ကျေးမှုကိုယ်စားလှယ်များ ဖြင့် ညှိနှိုင်းအစည်းအဝေး ကျင်းပပြုလုပ်ခဲ့ပါတယ်။ ထို့အတူ ၂၀၁၂ ခုနှစ် (၁၉) ကြိမ်မြောက် မြန်မာတိုင်းရင်းသားတို့၏ ရိုးရာယဉ်ကျေးမှု အဆို၊ အက၊ အရေး၊ အတီး ပြိုင်ပွဲ ကျင်းပရေး ဦးစီးကော်မတီ နာယက၊ ပြည်ထောင်စုသမ္မတ မြန်မာနိုင်ငံတော် ဒုတိယသမ္မတ ဒေါက်တာစိုင်းမောက်ခမ်း ဦးစီး၍ ပြည်ထောင်စုဝန်ကြီးများ ၊ တိုင်းဒေသကြီးနှင့် ပြည်နယ် အသီးသီးက ဝန်ကြီးချုပ်များနှင့် သက်ဆိုင်ရာပညာရှင်များ ပါဝင်သည့် ညှိနှိုင်းအစည်းအဝေးကို ၂၀၁၂ ခုနှစ်၊ သြဂုတ်လ ရ ရက်နေ့တွင် ကျင်းပခဲ့ပြီး အောက်ပါ အစီအစဉ်များအတိုင်း ဆောင်ရွက်သွားရန် ညှိနှိုင်းဆုံးဖြတ်ခဲ့ကြပြီး ဖြစ်ပါတယ်။ (က) တိုင်းဒေသကြီးနှင့် ပြည်နယ်အစိုးရများက ကြီးမှူးပြီး ယခင်က ဆောင်ရွက်နေကျ အဆို၊ အက၊ အရေး၊ အတီး ပြိုင်ပွဲ အစီအစဉ်များ ကို ကျင်းပသွားရန်နှင့် ဆုများ ချီးမြှင့်သွားရန်၊ အဆိုပါ ပြိုင်ပွဲများမှ ရွေးချယ်ခံရသူများသည် နေပြည်တော်တွင် ဆက်လက် ယှဉ်ပြိုင်သွားရန်နှင့် ဆုများချီးမြှင့်သွားရန်၊ (ခ) ပြည်နယ်များတွင်မူ ၄င်းပြိုင်ပွဲအစီအစဉ်များအပြင် မိမိပြည်နယ်၏ သက်ဆိုင်ရာတိုင်းရင်းသား ရိုးရာယဉ်ကျေးမူ အဆို၊ အက၊ အရေး၊ အတီးများကိုပါ တိုးချဲ့ ထည့်သွင်း ယှဉ်ပြိုင်သွားရန်နှင့် ဆုများချီးမြှင့်ပေးသွားရန်၊ (ဂ) ပြည်နယ်များမှ တိုင်းရင်းသား ရိုးရာယဉ်ကျေးမှု အဆို၊ အက၊ အရေး၊ အတီး ပြို်ပွဲများတွင် ဆုရရှိသူများကို နေပြည်တော်သို့ ဖိတ်ကြားပြီး တိုင်းရင်း သားတို့၏ ရိုးရာ ယဉ်ကျေးမှုများ ပြန့်ပွားစေ ရေးနှင့် ယဉ်ကျေးမှုချင်း ဖလှယ်နိုင်ရေးတို့အတွက် စွမ်းရည်ပြ ဖျော်ဖြေမှုများ ဆောင်ရွက်ရန်နှင့် ၄င်းတို့အား ဂုဏ်ပြု ချီးမြှင့်ခြင်းများ ဆောင်ရွက်သွားရန်တို့ ဖြစ်ပါတယ်ရှင့်။ ထိုသို့ ဆောင်ရွက်သွားရန်အတွက် ဗဟိုက တိုင်းဒေသကြီးနှင့် ပြည်နယ်အသီးသီးသို့ ရန်ပုံငွေများ ခွဲဝေပေးသွားမှာ ဖြစ်ပါတယ်။ လာမည့်နှစ်များမှာလည်း ယခုထက် ပိုမိုပြီး တိုးမြှင့် ဆောင်ရွက်သွားမှာ ဖြစ်ပါတယ်ရှင်။ သို့ဖြစ်ပါ၍ တနင်္သာရီတိုင်းဒေသကြီး အမှတ် (၆)မဲဆန္ဒနယ်မှ အမျိုးသားလွှတ်တော် ကိုယ်စားလှယ်တော် ဦးတင်ရှန် ၏တိုင်းရင်းသားရိုးရာ ယဉ်ကျေးမှု အဆို၊ အက၊ အရေး၊ အတီးပြိုင်ပွဲများကို သက်ဆိုင်ရာ တိုင်းဒေသကြီးနှင့် ပြည်နယ် အစိုးရများက ကြီးမှူးကျင်းပ စေနိုင်ရေး အ ဆိုနှင့် စပ်လျဉ်း၍ အထက်ဖော်ပြပါ အစီအစဉ်များအတိုင်း လက်တွေ့ အကောင်အထည်ဖော် ဆောင်ရွက်လျက်ရှိ ပါကြောင်း ဖြေကြားအပ်ပါတယ်ရှင်။ ကျေးဇူးတင် ပါတယ်ရှင်။</speech>
<speech type="speaker">အဲဒီတော့ တိုင်းတွေမှာ တိုင်းဒေသကြီးတွေမှာကော တိုင်းရင်းသား ပြိုင်ပွဲတွေ လုပ်မှာလား</speech>
<speech><agency id="85">ဒေါ်စန္ဒာခင် (ဒုတိယဝန်ကြီး၊ ယဉ်ကျေးမှုဝန်ကြီးဌာန)</agency>ဥက္ကဋ္ဌကြီး ရှင်၊ ဒီနှစ် အစီအစဉ်မှာတော့ တိုင်းတွေမှာ တိုင်းရင်းသား အဆို၊ အက၊ အရေး၊ အတီးတွေ မပါသေး ပါ ဘူးရှင့်။ ကျွန်မတို့ ယခင်က အစီအစဉ်များပဲ ပါပါမယ်ရှင့်။ အခု ဒီနှစ် (၁၉)ကြိမ်မြောက်မှာ ဒီနှစ် အတွင်းမှာ စီစဉ် ဆောင်ရွက်နိုင်မှာကတော့ တိုင်းဒေသကြီးတွေကော ၊ ပြည်နယ် များမှာကော ၊ ယခင်က ဆောင်ရွက်နေကျ အဆို၊ အက၊ အရေး၊ အ တီး အစီအစဉ်တွေကိုတော့ ယှဉ်ပြိုင်နိုင် သလောက် ယှဉ်ပြိုင်ကြမှာ ဖြစ်ပါတယ်ရှင်။</speech>
<speech type="speaker">အဲဒီတော့ ဧရာဝတီတိုင်းမှာ ကရင်ပြိုင်ပွဲ မရှိဘူးပေါ့</speech>
<speech><agency id="85">ဒေါ်စန္ဒာခင် (ဒုတိယဝန်ကြီး၊ ယဉ်ကျေးမှုဝန်ကြီးဌာန)</agency>ဟုတ်ကဲ့ ဒီနှစ် အတွက်တော့ အဲဒီလို ဖြစ်နေပါတယ် ရှင့်။</speech>
<speech type="speaker">ကချင်ပြည်နယ်မှာကျတော့ရော ရှမ်းပြိုင်ပွဲ မရှိဘူးလား။</speech>
<speech><agency id="85">ဒေါ်စန္ဒာခင်(ဒုတိယဝန်ကြီး၊ ယဉ်ကျေးမှုဝန်ကြီးဌာနံ)</agency>ဟုတ်ကဲ့ ဒီနှစ်အတွက် တော့ အဲဒီလို မရှိသေးပါဘူး ရှင့်။</speech>
<speech type="speaker">ကောင်းပါပြီ။</speech>
<speech><agency id="85">ဒေါ်စန္ဒာခင် (ဒုတိယဝန်ကြီး၊ ယဉ်ကျေးမှုဝန်ကြီးဌာန)</agency>ကျွန်မတို့ ညှိနှိုင်း အစည်းအဝေး နှစ်ကြိမ် ပထမပိုင်း ၊ ဒု-သမ္မတကြီး နာယကကြီး မပါသေးခင်မှာ ညှိနှိုင်း အစည်းအဝေး နှစ်ကြိမ် ကျွန်မတို့ ခေါ်ယူပါတယ်ရှင့် ။ ၂၀၁၂ ခုနှစ်၊ မတ်လက တစ်ကြိမ်၊ မေလက တစ်ကြိမ် သက်ဆိုင်ရာ တိုင်းဒေသကြီးတွေနဲ့ ပြည်နယ် အသီးသီးက ယဉ်ကျေးမှုနဲ့ ပတ်သက်တဲ့ ဝန်ကြီးများ၊ ယဉ်ကျေးမှုကိုယ်စားလှယ်များနဲ့ ကျွန်မတို့ ညှိနှိုင်းအစည်းအဝေး ခေါ်ယူခဲ့ပါတယ်။ အဲဒီအချိန်မှာ ကျွန်မတို့ ဘယ်လိုပြိုင်ပွဲမျိုးတွေ ဒီနှစ်အတွင်းမှာ စတင်ပြီးတော့ဆောင်ရွက်သင့်သလဲဆိုပြီးတော့ ညှိနှိုင်းပြီးတော့ အဲဒီ ညှိနှိုင်း အစည်းအဝေးက ရရှိတဲ့ အချက်အလက် ပေါ်မှာ မူတည်ပြီးတော့ ဒီနှစ်ကို စတင်ဆောင်ရွက်ခြင်း ဖြစ်ပါတယ်ရှင့်။</speech>
<speech type="speaker">ဒီအဆိုက လာမယ့်နှစ်တွေကျ ရင်တော့ ခုနလို ဘတ်ဂျက်ခွဲတာ တိုင်းတစ်နဲ့တစ်ခု၊ ပြည်နယ်တစ်ခုနဲ့ တစ်ခု တူမှာ မဟုတ်ဘူး၊ ပြိုင်ပွဲအမျိုးအစားများတဲ့ တိုင်းတို့ ပြည်နယ်တို့ဆိုရင် များများခွဲပေးရမယ်။ ပြိုင်ပွဲအမျိုးအစားနည်းတဲ့ တိုင်းတွေနဲ့ ပြည်နယ်တွေ ဆိုရင် နည်းနည်းခွဲပေးရမယ် ဒီလို Rctioနဲ့ ဖြစ်မှာပေါ့နော်။ ကောင်းပါပြီ ထိုင်ပါ။ အဲဒီတော့ ဦးတင်ရှန် ရဲ့ အဆိုကို လွှတ်တော်ရဲ့ သဘောထားရယူပါမယ်</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင် ဗျား။ တနင်္သာရီတိုင်း ဒေသကြီး မဲဆန္ဒနယ်အမှတ်(၆)မှ ဦးတင်ရှန် တင်သွင်းတဲ့ တိုင်းရင်းသားရိုးရာ ယဉ်ကျေးမှု ဆို၊ က၊ ရေး၊ တီးပြိုင်ပွဲအသီးသီးကို တိုင်းရင်းသားရေးရာဝန်ကြီးများ ခန့်အပ်ထားသည်နှင့် အညီသက်ဆိုင်ရာ တိုင်းဒေသကြီးနှင့် ပြည်နယ်အစိုးရများက ကြီးမှူးကျင်းပစေနိုင်ရေး ပြည်ထောင်စု အစိုးရအား တိုက်တွန်းကြောင်း ဖြစ်ပါတယ်။ ဒါကို အတည်ပြုရန် သဘောတူ/မတူ လွှတ်တော်ရဲ့ အဆုံးအဖြတ် ရယူပါမယ်။ လွှတ်တော်ရဲ့ အဆုံးအဖြတ်ရယူရာမှာ အမျိုးသားလွှတ်တော်ဆိုင်ရာ နည်းဥပဒေ ၁၇၊ နည်းဥပဒေခွဲ(တ)၊ နည်းဥပဒေခွဲငယ် (၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုသည့် နည်းလမ်းဖြင့် ဆောင်ရွက်မှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။ ထောက်ခံမဲ (၁၈၇)မဲ၊ ကန့်ကွက်မဲ (၇) မဲ၊ ကြားနေမဲ (၁၀) မဲ ဖြစ်ပါတယ်။ ထောက်ခံမဲ များတဲ့အတွက် ဦးတင်ရှန် ရဲ့ အဆိုကို အတည်ပြုကြောင်း ကြေညာပါတယ်။(ဩဘာသံများ)</speech>
</motion>
<motion>
<title>အမျိုးသားလွှတ်တော် ပြည်သူတို့၏တိုင်ကြား စာနှင့်အသနားခံစာဆိုင်ရာကော်မတီ က ဒီမိုကရေစီနိုင်ငံထူထောင်ရာတွင် သန့်ရှင်းသောအစိုးရ၊ ကောင်းမွန်သော အုပ်ချုပ်မှု စနစ် တစ်ရပ်ဖြစ်ပေါ်ရေးအတွက် အုပ်ချုပ်ရေးအာဏာ ကိုင်တွယ် ကျင့်သုံးလျက်ရှိသည့် အဆင့်ဆင့်သော အုပ်ချုပ်ရေးပိုင်းတာဝန်ရှိသူများအနေဖြင့် ဥပဒေလုပ်ထုံးလုပ်နည်းနှင့်အညီ တိကျစွာ လိုက်နာအကောင်အထည်ဖော်ဆောင်ရွက်ရန်နှင့် ဥပဒေချိုးဖောက်ကာလုပ်ကိုင်ဆောင်ရွက်နေ သူများကိုလည်း ဥပဒေနှင့်အညီ ထိရောက်စွာအရေးယူ နိုင်ပါရန် ပြည်ထောင်စုအစိုးရအား တိုက်တွန်းကြောင်း အဆောင်သွင်းခြင်းနှင့် လက်ခံဆွေးနွေးရန်သင့်/မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ အမျိုးသားလွှတ်တော် ပြည်သူတို့၏တိုင်ကြားစာနှင့်အသနားခံစာဆိုင်ရာကော်မတီက ဒီမိုကရေစီနိုင်ငံထူထောင်ရာတွင် သန့်ရှင်းသောအစိုးရ၊ ကောင်းမွန်သောအုပ်ချုပ်မှု စနစ် တစ်ရပ်ဖြစ်ပေါ်ရေးအတွက် အုပ်ချုပ်ရေး အာဏာ ကိုင်တွယ်ကျင့်သုံးလျက်ရှိသည့် အဆင့်ဆင့်သော အုပ်ချုပ်ရေးပိုင်းတာဝန်ရှိသူများအနေဖြင့် ဥပဒေလုပ်ထုံးလုပ်နည်းနှင့်အညီ တိကျစွာ လိုက်နာအကောင်အထည်ဖော်ဆောင်ရွက်န်နှင့် ဥပဒေချိုးဖောက်ကာ လုပ်ကိုင်ဆောင်ရွက်နေ သူများကိုလည်း ဥပဒေနှင့်အညီ ထိရောက်စွာအရေးယူနိုင်ပါရန် နဲ့စပ်လျဉ်းတဲ့အဆိုတစ်ရပ် တင်သွင်းလိုကြောင်းအမျိုးသားလွှတ်တော်သို့ ပေးပို့ထားပါတယ်။ ယခု အမျိုးသားလွှတ်တော် ပြည်သူတို့၏တိုင်ကြားစာနှင့်အသနားခံစာဆိုင်ရာကော်မတီ က အဆိုတင်သွင်းဖို့ ဖြစ်ပါတယ်</speech>
<speech><mp id="86">ဦးအောင်ငြိမ်း(ဥက္ကဋ္ဌ၊ ပြည်သူတို့၏ တိုင်ကြားစာန့်အသနားခံစာဆိုင်ရာ ကော်မတီ)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော် ကိုယ်စားလှယ်များ အားလုံး မင်္ဂလာပါလို့ နှုတ်ခွန်း ဆက်သ ဂါရဝပြု အပ်ပါတယ်။ ကျွန်တော်က တော့ မကွေးတိုင်း ဒေသကြီး၊ မဲဆန္ဒနယ်အမှတ်(၂)မှ ဦးအောင်ငြိမ်း ဖြစ်ပါတယ်။ အမျိုးသားလွှတ်တော်၊ ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီရဲ့ ဥက္ကဋ္ဌ တာဝန်လည်း ထမ်းဆောင်နေသူ ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးမှတစ်ဆင့် ကျွန်တော်တင်သွင်းမယ့် အဆိုကတော့ ဒီမိုကရေစီနိုင်ငံထူထောင်ရာမှာ သန့်ရှင်းသောအစိုးရ၊ ကောင်းမွန်သော အုပ်ချုပ်မှုစနစ် တစ်ရပ် ဖြစ်ပေါ်ရေးအတွက် အုပ်ချုပ်ရေးအာဏာ ကိုင်တွယ်ကျင့်သုံးလျက်ရှိတဲ့ အဆင့်ဆင့်သော အုပ်ချုပ်ရေးပိုင်းတာဝန်ရှိသူများအနေဖြင့် ဥပဒေလုပ်ထုံးလုပ်နည်းနှင့် အညီ တိကျစွာ လိုက်နာ အကောင်အထည်ဖော်ဆောင်ရွက်ရန်နှင့် ဥပဒေချိုးဖောက်ကာ လုပ်ကိုင် ဆောင်ရွက်နေသူများ ကိုလည်း ဥပဒေနှင့်အညီ ထိရောက်စွာအရေးယူနိုင်ပါရန် ပြည် ထောင်စု အစိုးရအား တိုက်တွန်း ပါကြောင်းအဆို ဖြစ်ပါတယ်။ ဥက္ကဋ္ဌကြီးခင်ဗျား။ အမျိုးသားလွှတ်တော် ပြည်သူတို့၏ တိုင်ကြားစာနှင့်အသနားခံစာ ဆိုင်ရာကော်မတီဟာ အမျိုးသားလွှတ်တော်ဥက္ကဋ္ဌ၏လမ်းညွှန်ချက်နဲ့အညီ ပြည်သူများ က လွှတ်တော်သို့ အားကိုးကြီးစွာဖြင့် တင်ပြလာသော တိုင်ကြားစာနှင့်အသနားခံစာများကို ပြည်သူ့ အသံလွှတ်တော်အသံ၊ ပြည်သူ့ဆန္ဒ လွှတ်တော်ဆန္ဒ၊ ပြည်သူတို့၏ မျှော်လင့်ချက်၊ လွှတ်တော် က ဖော်ဆောင်ရွက် ဆောင်ပုဒ်နှင့်အညီ လက်ခံဖြေရှင်းဆောင်ရွက်ပေးလျက် ရှိပါတယ်။ ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီကို ပထမအကြိမ် အမျိုးသားလွှတ်တော် ဒုတိယ ပုံမှန်အစည်းအဝေး ကျင်းပသည့် ၉-၈-၂၀၁၁ ရက်နေ့တွင် စတင်ဖွဲ့စည်းခဲ့ပြီး ပထမအကြိမ် အမျိုးသားလွှတ်တော် တတိယပုံမှန်အစည်းအဝေး ကျင်းပပြီးဆုံးသည့် ၂-၅-၂၀၁၂ ရက်နေ့ အထိ(၉)လခန့်ကာလအတွင်း ပြည်သူတို့၏ တိုင်ကြားစာနှင့် အသနားခံစာ ပေါင်း (၁၆၉၃)စောင် လက်ခံရရှိခဲ့ပြီး အမျိုးသားလွှတ်တော် ဥက္ကဋ္ဌ ထံ တင်ပြ၍ ဖြေရှင်း ဆောင်ရွက်ပေးခဲ့သော တိုင်ကြားစာ၊ အသနားခံစာအမှုတွဲပေါင်း (၁၀၃၉)စောင်ကို ဖြေရှင်း ဆောင်ရွက်ပေးခဲ့ပါတယ်။ ဖြေရှင်းဆောင်ရွက်ပေးခဲ့သော တိုင်ကြားစာ၊ အသနား ခံစာအမှုတွဲပေါင်း (၁၀၃၉) စောင်ထဲမှ ဥပဒေလုပ်ထုံးလုပ်နည်းနဲ့အညီ ဆက်လက်ဖြေရှင်းဆောင်ရွက်ပေးနိုင်ရန်အတွက် ပြည်ထောင်စုအစိုးရအဖွဲ့ကို (၄၄၆) တွဲ၊ ပြည် ထောင်စုတရားလွှတ်တော် ချုပ်ရုံး ကို (၁၈) တွဲ၊ ပြည်ထောင်စုရှေ့နေချုပ်ရုံး(၁)တွဲ၊ ပြည်ထောင်စုကြံ့ခိုင်ရေးနှင့်ဖွံ့ဖြိုးရေးပါတီဌာနချုပ်ကို (၈)တွဲ၊ သက်ဆိုင် ရာ လွှတ်တော်ကိုယ်စားလှယ်ကို (၁)တွဲ တို့ဖြစ်ပါတယ်။အမျိုးသားလွှတ်တော်၊ ပြည်သူတို့၏ တိုင်ကြားစာနှင့်အသနားခံစာဆိုင်ရာကော်မတီထံ ရောက်ရှိလာသော တိုင်ကြားစာ၊ အသနားခံစာများကို အမျိုးအစားအလိုက် စိစစ်ရာမှာ ရပ်ကွက်/ကျေးရွာအုပ်ချုပ်ရေးမှူးကိစ္စ (၄၂)စောင်၊ ပုဂ္ဂိုလ်ရေးတင်ပြစာ(၃၈)စောင်၊ သာသနာရေးဆိုင်ရာကိစ္စ(၂၆)စောင်၊ လယ်ယာမြေ ကိစ္စ(၁၄၀) စောင်၊ အိမ်ခြံမြေကိစ္စ (၁၀၆)စောင်၊ တရားရုံးအမှုအခင်း များကိစ္စ (၂၂၁)စောင်၊ နိုင်ငံတော်အစိုးရနှင့် ပြည်သူပတ်သက်မှု (၃၄၈)စောင်၊ ပြည်ခိုင်ဖြိုးပါတီ ကိစ္စ(၈) စောင်၊ တပ်မတော်ဆိုင်ရာကိစ္စ (၆)စောင်၊ လွှတ်တော်ကိုယ်စားလှယ်များကိစ္စ (၁၉) စောင်၊ ဥပဒေရေးရာ ကိစ္စ(၃)စောင်၊ ဌာနဆိုင်ရာအကြံပြုစာ (၂၉) စောင်၊ အထွေထွေကိစ္စများ (၃၇) စောင်၊ နိုင်ငံရေး ပါတီကိစ္စရပ်များ (၃)စောင်၊ ပညာရေးဆိုင်ရာကိစ္စ (၁၂)စောင်နဲ့ နိုင်ငံတော်နှင့် ဝန်ထမ်း ပတ်သက်မှု (၁)စောင် တို့ ဖြစ်ပါတယ်။ ထိုသို့ပြည်သူများထံမှ ပေးပို့လာသော တိုင်ကြားစာ၊ အသနားခံစာများကို လေ့လာ စိစစ်ရာမှာ နိုင်ငံတော်နှင့် ပြည်သူပတ်သက်မှုကိစ္စရပ်များ၊ တရားရုံးအမှုအခင်းကိစ္စရပ်များ၊ လယ်ယာမြေကိစ္စရပ်များနှင့် အိမ်ခြံမြေကိစ္စရပ်များကို အများဆုံးတိုင်ကြားလာသည့်ကိစ္စရပ်များ ဖြစ်ကြောင်းကိုလည်း စိစစ်တွေ့ရှိရပါတယ်။ ပြည်သူတို့ ထံမှ တိုင်ကြားစာ၊ အသနားခံစာများ ဟာ ယခင်အစိုးရလက်ထက်က ဖြစ်ပေါ်ခဲ့သော အမှုကိစ္စရပ်များပါဝင်သလို လက်ရှိအစိုးက်ထက်တွင် ဖြစ်ပေါ်ခဲ့သော ဆက်စပ်အကြောင်းအရာအချို့ ပါဝင်နေသည်ကိုလည်း တွေ့ရှိရ ပါတယ်။ ယနေ့ မြန်မာနိုင်ငံတော်တွင် ခေတ်ပြောင်း၊စနစ်ပြောင်းကာ ဒီမိုကရေစီစနစ်ဖြင့် နိုင်ငံတော်ကို အေးချမ်းသာယာပြီး ခေတ်မီဖွံ့ဖြိုးတိုးတက်သော ဒီမိုကရေစီနိုင်ငံတော်ကို တည်ထောင်နေပြီ ဖြစ်ပါတယ်။ နိုင်ငံတော်သမ္မတကလည်း ၃၀-၃-၂၀၁၁ ရက်နေ့မှာ ပြည်ထောင်စု အဆင့်အဖွဲ့ အစည်းများမှ အကြီးအကဲများ၊ ပြည်ထောင်စုအစိုးရအဖွဲ့ဝင်များအား မိန့်ခွန်းပြောကြားရာမှာ အစိုးရအဖွဲ့သစ်၏ အရေးကြီးဆုံးလုပ်ငန်းမှာ ကောင်းမွန်သောအုပ်ချုပ်မှုစနစ်နှင့် သန့်ရှင်းသော အစိုးရ ပေါ်ပေါက်လာအောင် ဝိုင်းဝန်းကြိုးပမ်းဆောင် ရွက်ရန် ဖြစ်ကြောင်း၊ ထိုသို့ လုပ်ဆောင်ရန်အတွက် ပြည်ထောင်စုအစိုးရနှင့် တိုင်းဒေသကြီး၊ ပြည်နယ်အစိုးရအဖွဲ့ အသီးသီး တို့၏လုပ်ငန်းစဉ်များအား ပွင့်လင်းမှုရှိရန်နဲ့ တာဝန်ခံမှုရှိ ရန်၊ ဖွဲ့စည်းပုံအခြေခံဥပဒေများနှင့် ကိုက်ညီမှုရှိရန်၊ ပြည်သူလူထုသဘောထားကို အလေးထားရန် ၊ အားလုံးပါဝင်နိုင်မှုရှိရန်၊ အစိုးရအဖွဲ့၏ လုပ်ငန်းများ သည် သွက်လက်ပြီး ထိရောက်မှုရှိရန် လိုကြောင်း မိန့်ကြားထားတာ ကိုလည်း တွေ့ရှိရပါတယ်။ ဒါ့အပြင် နိုင်ငံတော်သမ္မတကြီးမှ အုပ်ချုပ်ရေးပိုင်းဆိုင်ရာအဖွဲ့အစည်းများ ဘက်က လည်း အုပ်ချုပ်ရေးဆိုင်ရာလုပ်ငန်းများ ဆောင်ရွက်ရာတွင်ဖြစ်စေ၊ ဥပဒေလုပ်ထုံးလုပ်နည်းများ ကို အကောင်အထည်ဖော် ဆောင်ရွက်ရာတွင်ဖြစ်စေ၊ နိုင်ငံသားများ၏ မူလအခွင့်အရေး နည်းမှန်လမ်းမှန်နှင့် ပြည်ထောင်စုရဲ့ အကျိုးစီးပွား၊ လူမှုအဖွဲ့အစည်းရဲ့ အကျိုးစီးပွားများကို မထိခိုက်စေဘဲ ကျင့်သုံးနိုင်အောင် ကူညီထိန်းကျောင်းပေးနိုင်ရန်အတွက်သာ ရည်ရွယ် လုပ်ဆောင်ရန် လိုအပ်ကြောင်း၊ အလားတူပင် မိမိတို့လုပ်ငန်းတာဝန်များကို အကောင်အထည် ဖော်ရာတွင် ပြည်သူများ၏ သဘောထားများ၊ တုံ့ပြန်မှုများကို အလေးထားရန်နှင့် ပြည်သူများက အုပ်ချုပ်ရေးဆိုင်ရာ အဖွဲ့အစည်းများနှင့် ပါ လွတ်လပ်မှုနှင်. တာဝန်သိမှု၊ လွတ်လပ်မှုနှင့် . စည်ကမ်း ရှိမှုများကို မှန်မှန် ကန်ကန် ကျင့်သုံးကြမည်ဆိုရင် မြန်မာ့လူ့အဖွဲ့အစည်းဟာ ဒီမိုကရေစီ ကျင့်စဉ်များ ထွန်းကားလာသော လူ့အဖွဲ့အစည်းဖြစ်လာမည်ဖြစ်ကြောင်း မိန့်ကြား ထားတာကိုလည်း တွေ့ရှိရပါတယ်။ ဒါ့အပြင် နိုင်ငံတော်သမ္မတက အစိုးရကောင်း တစ်ရပ်ဖြစ်ရန်အတွက် စီမံခန့်ခွဲမှု ကောင်းရန်နှင့် အုပ်ချုပ်မှုကောင်းရန် လိုအပ်ကြောင်း၊ ပြည်သူများအပေါ် စေတနာထားရန်နှင့် ပြည်သူ၏အကျိုးစီးပွားကို အကာအကွယ်ပေးကာ ပြည်သူကို အလုပ်အကျွေးပြုကြရမည် ဖြစ်ကြောင်း၊ သန့်ရှင်းသော အစိုးရဖြစ်ရန်အတွက် အ ဂတိတရား ကင်းရှင်းရန်လိုအပ်ကြောင်း၊ လာဘ်ပေးလာဘ်ယူခြင်းသည် တိုင်းပြည်နှင်. လူမျိုး၏ဂုဏ်သိက္ခာကို ထိခိုက်စေခြင်းကြောင့် မိမိကိုယ်တိုင်နှင့် မိမိတာဝန်ယူရသည့် အဖွဲ့ အစည်းများကိုလည်း ကင်းကင်းရှင်းရှင်း ရှိစေရန်၊ ထိန်းကျောင်းကြပ်မတ်သွားကြရန် လမ်းညွှန်မိန့်ကြားထားပြီး ဖြစ်သည့်အတွက် လိုက်နာ အကောင်အထည်ဖော် ဆောင်ရွက်မှု ရှိ/မရှိကို တာဝန်ရှိသူအဆင့်ဆင့် မှ ကြီးကြပ်စစ်ဆေး ဆောင်ရွက်သွားရန် လိုအပ်ကြောင်းအကြံပြု တင်ပြအပ်ပါတယ်။ နိုင်ငံတော်သမ္မတအနေနဲ့ ဒီမိုကရေစီ ထူထောင်ရာမှာ အစိုးရအဖွဲ့ သစ်ရဲ့ အရေးကြီးဆုံးလုပ်ငန်းစဉ်မှာ ကောင်းမွန်သောအုပ်ချုပ်မှုစနစ်၊ သန့်ရှင်းသောအစိုးရဖြစ်ပေါ် လာအောင် ဝိုင်းဝန်းကြိုးပမ်းလုပ်ဆောင်ရန် လမ်းညွှန်မိန့်ကြားထားသော်လည်း လက်အောက် တွင် အမှန်တကယ်ပင် အကောင်အထည်ဖော် ဆောင်ရွက်နေသည့် အဆင့်ဆင့်သော အုပ်ချုပ်ရေး ယန္တရားပိုင်းနှင့် ပြည်ထောင်စု အဆင့်၊ ဝန်ကြီးဌာနအဆင့်ဆင့်တို့အနေနဲ့ လိုက်နာ အကောင် အထည်ဖော် ဆောင်ရွက်ခြင်း ရှိ/မရှိ၊ သမ္မတကြီးရဲ့ မိန့်ခွန်းပါအတိုင်း ပြည်ထောင်စုအစိုးရအနေဖြင့် တိုင်းဒေသကြီး၊ ပြည်နယ်အစိုးရအဖွဲ့ အသီးသီး၏ လုပ်ငန်းစဉ် များသည် ပွင့်လင်းမှုနှင့် တာဝန်ခံမှုရှိ /မရှိ၊ ပြည်သူလူထုသဘောထားကို အလေးထား မထား၊ အားလုံးပါဝင်နိုင်မှု ရှိ /မရှိ၊ အစိုးရအဖွဲ့လုပ်ငန်းများ သွက်လက်ပြီး ထိရောက်မှု ရှိ /မရှိအောက်ခြေအဆင့်ဆင့်အထိ ဆင်းပြီး အဆင့်ဆင့်သော တာဝန်ရှိသူ၊ တာဝန်ယူထားသူ တို့မှ စိစစ်ကြပ်မတ်သင့်ကြောင်း တွေ့ရှိရပါ တယ်။ တကယ့်လက်တွေ့တွင်မူ အောက် ခြေအဆင့်ဆင့် တို့မှာ ပြောင်းလဲသင့်သလောက် မပြောင်းလဲသည်ကို စိစစ်တွေ့ရှိရပါတယ်။ သမ္မတကြီးရဲ့ အထက်ဖော်ပြပါ မိန့်ကြားချက်များအတိုင်းသာ တာဝန်ရှိသူ အဆင့်ဆင့် တို့က အမှန်တကယ် လိုက်နာအကောင်အထည် ဖော်ကြမယ်ဆိုရင် ကောင်းမွန်သော အုပ်ချုပ်ရေး စနစ်၊ သန့်ရှင်းသောအစိုးရ ဖြစ်ပေါ်လာမည်မှာ ဧကန်မုချ ဖြစ်ပါတယ်။ ခေတ်ပြောင်း၊ စနစ်ပြောင်းပြီး ဒီမိုကရေစီစနစ်ဖြင့် အေးချမ်းသာယာပြီး ခေတ်မီဖွံ့ဖြိုးတိုးတက်သော ဒီမိုကရေစီနိုင်ငံလည်း တည်ဆောက်နိုင်မည် ဖြစ်ပါတယ်။ ပြည် သူများအနေဖြင့်လည်း စိတ်ချမ်းသာပျော်ရွှင်စွာဖြင့် ဥပဒေနှင့်အညီ တရားဥပဒေစိုးမိုးမှုအောက်မှာ နေထိုင်သွားနိုင်ကြမည် ဖြစ်ပါတယ်။ အုပ်ချုပ်ရေးပိုင်းအဆင့်ဆင့် တာဝန်ယူ/ တာဝန်ရှိသူများအနေဖြင့် သမ္မတကြီးရဲ့ လမ်းညွှန်ချက်၊ မိန့်ကြားချက်များကို လိုက်နာအကောင်အထည်ဖော် ဆောင်ရွက်မှုအားနည်း နေလို့သာ ယခုကဲ့သို့ ပြည်သူများအနေဖြင့် ၎င်းတို့၏ ခံစားချက်၊ နစ်နာချက်များကို ပြည်သူ့ လွှတ်တော်နှင့်အမျိုးသားလွှတ်တော်တို့မှာ ဖွဲ့စည်းထားသောကော်မတီများထံသို့ စဉ်ဆက်မပြတ် တိုင်ကြားစာ၊ အသနားခံစာများ၊ တင်ပြစာများ ပေးပို့ နေခြင်း ဖြစ်ပါတယ်။ ပြည်သူတို့ရဲ့ တိုင်ကြားစာနှင့် အသနားခံဆိုင်ရာကော်မတီသို့ တင်ပြမှုများရှိသကဲ့သို့ နိုင်ငံတော်သမ္မတ၊ ပြည်ထောင်စုဝန်ကြီးများ၊ တိုင်းဒေသကြီး/ ပြည်နယ်အစိုးရအဖွဲ့များထံသို့လည်း ပြည်သူများမှ ၎င်းတို့၏ ခံစားချက်၊ နစ်နာချက်များကို တင်ပြတိုင်ကြား အသနားခံစာများ မြောက်များစွာ ပေးပို့ နေသည်ကိုလည်း လေ့လာတွေ့ရှိရပါတယ်။ ထိုသို့ ပြည်သူများမှ ပေးပို့လာသော တိုင်ကြားစာ၊ အသနားခံစာ များကိုလည်း ကာယကံရှင်များ နစ်နာ မှု မရှိစေရေး၊ ဥပဒေလုပ်ထုံးလုပ်နည်းနှင့်အညီ တရားမျှတစွာ အမြန် ဖြေရှင်းဆောင်ရွက်ပေးရန် လိုအပ်ကြောင်းကိုလည်း တွေ့ရှိရပါတယ်။ သို့မှသာ ပြည်သူမှ ယုံကြည် အားကိုးလေးစားသော ပြည်သူ ချစ်သော အစိုးရတစ်ရပ် ဖြစ်ပေါ်လာမှာ ဖြစ်ပါတယ်။ ယနေ့ ခေတ်မီ ဖွံ့ဖြိုးတိုးတက်သော ဒီမိုကရေစီ နိုင်ငံတော်တည်ထောင်ရာမှာ သန့်ရှင်း သော အစိုးရ၊ ကောင်းမွန် သော အုပ်ချုပ်ရေး တစ်ရပ် ဖြစ်ပေါ်ရေးအတွက် အုပ်ချုပ်ရေး အာဏာ ကိုင်တွယ်ကျင့်သုံးလျက်ရှိတဲ့ အဆင့်ဆင့်သော အုပ်ချုပ်ရေးပိုင်း တာဝန်ရှိသူများ၊ ပြည်ထောင်စု အစိုးရဝန်ကြီးဌာနများမှ ဝန်ထမ်းအဖွဲ့အစည်းများအနေဖြင့် ဥပဒေပြုရေးအာဏာ ကိုင်တွယ် ကျင့်သုံးနေသည့် လွှတ်တော်များမှ ဥပဒေပြု ပေးသည့် ဥပဒေများကို လေးစား လိုက်နာပြီး ဥပဒေနဲ့အညီ အကောင်အထည်ဖော် ဆောင်ရွက်သွားကြရန် လိုအပ်မည် ဖြစ်ပါတယ်။ ပြည်ထောင်စုအဆင့် အဖွဲ့အစည်းကဖြစ်စေ၊ လွှတ်တော်ကိုယ်စားလှယ် တစ်ဦးက ဖြစ်စေ နိုင်ငံတော်နှင့် နိုင်ငံသားများ၏အကျိုးနှင့် ဆက်စပ်သောကိစ္စ၊ အစိုးရဌာန၊ အစိုးရ အဖွဲ့အစည်း သို့မဟုတ် အခြား အဖွဲ့အစည်းများနှင့် စပ်လျဉ်းသောကိစ္စ၊ လွှတ်တော် ဥက္ကဋ္ဌက ခွင့်ပြု သည့် အခြားကိစ္စများကို အဆိုတင်သွင်း၍ လွှတ်တော် အဆုံးအဖြတ် ရယူပြီးသော အဆိုများကို ပြည်ထောင်စုအဆင့် အဖွဲ့အစည်းများက လေးစားလိုက်နာ ပြုပြင်ဆောင်ရွက် သွားရန် လိုအပ်မည် ဖြစ်ပါတယ်။ သို့မှသာ ပြည်သူများ အနေဖြင့် တရားဥပဒေ၏ အကာအကွယ်အောက်တွင် စိတ်အေးချမ်းစွာ သာယာစ���ာဖြင့် နေထိုင်ကြမည် ဖြစ်တဲ့အပြင် ဥပဒေပြု ပေးသော လွှတ်တော်များအပေါ် ပြည်သူများမှ အားကိုးလာကြမှာ လည်းဖြစ်ပါတယ်။ ဒါကြောင့် ဥ ပဒေကိုဆန့်ကျင်ပြီး ဥပဒေ လုပ်ထုံးလုပ်နည်းများကို တိကျစွာ လိုက်နာ အကောင်အထည်ဖော်ဆောင်ရွက်ခြင်း မရှိသူများဟာ ဥပဒေနဲ့အညီ ထိရောက်စွာ အရေးယူဆောင်ရွက်နိုင်ရန် လိုအပ်မည်ဖြစ်ပါတယ်။ ယနေ့အချိန်ကာလ သည် ခေတ်ပြောင်း၊ စနစ်ပြောင်းနေပြီဖြစ်တဲ့အတွက် ပြည်သူများ အပါအဝင် အုပ်ချုပ်ရေးအာဏာ၊ တရားစီရင်ရေး အာဏာများကို ကိုင်တွယ်ကျင့်သုံးနေကြသည့် အဆင့်ဆင့်တာဝန်ယူကြရသော တာဝန်ရှိသူ များသည် မှန်ကန်သောယုံကြည်ချက်၊ ခံယူချက်ဖြင့် စိတ်ဓာတ်ကောင်းမွန်ရေး၊ စိတ်ဓာတ်ကောင်းမွန်ရေးဆိုတာ စိတ်ဓာတ်များကို အားလုံးပြုပြင်ပြောင်းလဲပစ်ရန်မှာ လိုအပ်ပါတယ်။ လုပ်နည်းလုပ်ဟန် ကောင်းမွန် မှန်ကန်ရေး၊ လွဲမှားသောလုပ်ရပ်များ ရှောင် ရှားဖို့ အဂတိ လိုက်စားမှုတွေ ရှောင်ရှားဖို့တွေ ဖြစ်ပါတယ်။ တာဝန်သိမှု၊ တာဝန်ယူမှု အပြည့် ဖြင့် ဥပဒေလုပ်ထုံးလုပ်နည်းများနှင့်အညီ တာဝန် ကျေပွန်စွာ ထမ်းဆောင်ရေးတို့ကို ဆောင်ရွက်ရန် အရေးကြီးဆုံးကာလလည်း ဖြစ်ပါတယ်။ သို့မှသာ အထက်တွင် ဖော်ပြသကဲ့သို့ လွှတ်တော် များနှင့် ပြည်ထောင်စုအစိုးရ၊ တိုင်းဒေသကြီး နှင့် ပြည်နယ်အစိုးရတို့ထံ ပေးပို့တင်ပြတိုင်ကြား အသနားခံစာများ လျော့နည်း ပပျောက်သွားကာ ပြည်သူများအနေဖြင့် စိတ်အေးချမ်းသာယာစွာ နေထိုင်လာမည်ဖြစ်ပါတယ်။ ပြည်သူများ အနေဖြင့်လည်း ဘဝလုံခြုံစွာ ဥပဒေနဲ့အညီ နေထိုင် လာနိုင်မည်လည်း ဖြစ်ပါတယ်။ သို့ပါ၍ ဒီမိုကရေစီနိုင်ငံထူထောင်ရာမှာ သန့်ရှင်းသောအစိုးရ၊ ကောင်းမွန် သော အုပ်ချုပ်မှုစနစ် တစ်ရပ် ဖြစ်ပေါ်ရေးအတွက် အုပ်ချုပ်ရေးအာဏာ ကိုင်တွယ်ကျင့်သုံးလျက်ရှိတဲ့ အဆင့်ဆင့်သော အုပ်ချုပ်ရေးပိုင်း တာဝန်ရှိသူများအနေဖြင့် ဥပဒေ လုပ်ထုံးလုပ်နည်းနဲ့အညီ တိကျစွာ အကောင်အထည်ဖော်ဆောင်ရွက်ရန်နှင့် ဥပဒေချိုးဖောက်ကာ လုပ်ကိုင်ဆောင်ရွက် နေသူများကိုလည်း ဥပဒေနဲ့အညီ ထိရောက်စွာ အရေးယူနိုင်ပါရန် ပြည်ထောင်စုအစိုးဖွဲ့အား တိုက်တွန်းကြောင်း အဆိုကို အမျိုးသားလွှတ်တော် ဥက္ကဋ္ဌကြီး မှတစ်ဆင့် တင်သွင်း အပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့် ပုဂ္ဂိုလ်ရှိပါက ဆက်လက် ဆောင်ရွက်ဖို့ ဖြစ်ပါတယ်</speech>
<speech><mp id="12">ဦးဂျေယောဝူ၊ ကချင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ယခု တင်သွင်းသောအဆိုအား ကချင်ပြည်နယ် မဲဆန္ဒနယ်အမှတ်(၁၂)မှ ကျွန်တော် ဦးဂျေယောဝူ မှ လေးလေးနက်နက် ထောက်ခံအပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော် ပြည်သူတို့၏ တိုင်ကြားစာနှင့် အ သနားခံစာဆိုင်ရာ ကော်မတီ က တင်သွင်းတဲ့ အဆိုကို လွှတ်တော်ကိုယ်စားလှယ် တစ်ဦးက ထောက်ခံသွားပါတယ်။ အဆိုမှာ ဒီမိုကရေစီနိုင်ငံ ထူထောင်ရာတွင် သန့်ရှင်းသော အစိုးရ၊ ကောင်းမွန်သောအုပ်ချုပ်မှု စနစ်တစ်ရပ် ဖြစ်ပေါ်ရေး အတွက် အုပ်ချုပ်ရေးအာဏာ ကိုင်တွယ်ကျင့်သုံးလျက်ရှိသည့် အဆင့်ဆင့်သော အုပ်ချုပ်ရေးပိုင်း တာဝန်ရှိသူများအနေဖြင့် ဥပဒေလုပ်ထုံး လုပ်နည်းနှင့်အညီ တိကျစွာလိုက်နာ အကောင်အထည် ဖော် ဆောင်ရွက်ရန်နှင့် ဥပဒေချိုးဖောက်ကာ လုပ်ကိုင် ဆောင်ရွက်နေသူများကိုလည်း ဥပဒေနှင့်အညီ ထိရောက်စွာ အရေးယူ နိုင်ပါရန် ပြည်ထောင်စုအစိုးရအား တိုက်တွန်းကြောင်း ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒ ရယူပါမယ်။ အဆိုကို လက်ခံဆွေးနွေးဖို့ လွှတ်တော်ကိုယ်စားလှယ်တွေက သဘောတူပါသလား ခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">အဆိုကို လက်ခံဆွေးနွေး ဖို့ သဘောမတူတဲ့ လွှတ်တော်ကိုယ်စားလှယ်များ ရှိပါ သလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် အမျိုးသားလွှတ်တော် ပြည်သူတို့၏ တိုင်ကြားစာနှင့် အသနားခံစာ ဆိုင်ရာကော်မတီ ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">အမျိုးသားလွှတ်တော် ပြည်သူတို့၏တိုင်ကြားစာနှင့် အသနားခံစာဆိုင်ရာကော်မတီက တင်သွင်းတဲ့ အဆိုကို ဆွေးနွေးမယ့် လွှတ်တော် ကိုယ်စားလှယ်များရှိပါက အစည်းအဝေး ရပ်နား တဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ် ထံ အမည်စာရင်း ပေးပို့ကြဖို့ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော် ဥက္ကဋ္ဌ ကအမျိုးသားလွှတ်တော် (၃၂)ရက်မြောက်နေ့ အစည်းအဝေး ရပ်နားကြောင်းနှင့် (၃၃)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အမျိုးသား လွှတ်တော် စတုတ္ထပုံမှန်အစည်းအဝေး (၃၂)ရက်မြောက်နေ့ ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၃)ရက်မြောက်နေ့ကို ၂၀၁၂ ခုနှစ်၊ သြဂုတ်လ ၂၃ ရက် (ကြာသပတေးနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည် ထွက်ခွာပါပြီ ခင်ဗျား</speech>
<speech type="mc">အမျိုးသားလွှတ်တော် ကိုယ်စားလှယ်များ အားလုံး ပြန်လည် ထွက်ခွာနိုင်ပါပြီ ခင်ဗျား</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၂)ရက်မြောက်နေ့ အစည်းအဝေးကို ၁၅းဝဝ နာရီအချိန်တွင် ရပ်နားပါသည်။</p>
</postface>
</transcript>
</doc>
