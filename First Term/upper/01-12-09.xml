<doc>
<docinfo>
<docno>01-12-09.xml</docno>
<pdf>01-12-09.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် (၁၂)ကြိမ်မြောက်ပုံမှန်အစည်းအဝေး နဝမနေ့မှတ်တမ်း</title>
<date value='29-01-2015'>၁၃၇၆ ခုနှစ်၊ တပို့တွဲလဆန်း ၁၀ ရက် (၂၀၁၅ ခုနှစ်၊ ဇန်နဝါရီလ ၂၉ ရက်) (ကြာသပတေးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသား လွှတ်တော် (၁၂) ကြိမ်မြောက် ပုံမှန်အစည်းအဝေး နဝမနေ့ အစီအစဉ်ကို နံနက် ၁၀းဝဝ နာရီအချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူး အဖြစ် ဦးကြည်မင်း၊ ညွှန်ကြားရေးမှူးချုပ် အမျိုးသားလွှတ်တော်ရုံးက ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခုအချိန်က စပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် (၁၂)ကြိမ်မြောက် ပုံမှန် အစည်းအဝေးရဲ့ နဝမနေ့ အစီအစဉ် စတင်ပါတော့မယ်ခင်ဗျား။ အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့် စတင်ကျင်းပကြောင်းကြေညာခြင်း</title>
<speech type="speaker">။အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ ကျင်းပတဲ့ ပထမ အကြိမ် အမျိုးသားလွှတ်တော် (၁၂)ကြိမ်မြောက် ပုံမှန်အစည်းအဝေး နဝမနေ့မှာ လွှတ်တော်အခွင့်အရေး ကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း (၂၁၅)ဦးရှိပြီး ဒီကနေ့ အစည်းအဝေးကို (၁၇၈)ဦး တက်ရောက်ပါတယ်။</speech>
<speech type="speaker">အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၈၂.၇၉) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပု��်မ ၄၂ နဲ့ နည်းဥပဒေ ၂၀၊ နည်းဥပဒေခွဲ(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ(က)နဲ့(ဂ)တို့အရ အစည်းအဝေး စတင် ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ခ)အရ ပထမအကြိမ် အမျိုးသားလွှတ်တော် (၁၂)ကြိမ်မြောက် ပုံမှန် အစည်းအဝေးရဲ့ နဝမနေ့ အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင်ဖြန့်ဝေ ထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">ဒီကနေ့ ခွင့်ပန်ကြားတဲ့ လွှတ်တော်ကိုယ်စားလှယ်များ စာရင်းကို ဖတ်ကြား တင်ပြပါမယ်</speech>
<speech type="speaker">ဦးတင်ဝင်း၊ မကွေး(၈)၊ ဒေသဖွံ့ဖြိုးရေး။ ဦးလှဆွေ၊ မကွေး(၁၂)၊ မဟာမဲခေါင် ပတ်ဝန်းကျင် ထိန်းသိမ်းရေးအစည်းအဝေး။ ဦးသက်လင်း၊ ဧရာဝတီ(၈)၊ ဒေသဖွံ့ဖြိုးရေး။ ဦးမန်းအောင်တင့်မြင့်၊ ကရင်(၁၂)၊ ကော်မတီကိစ္စ။ ဦးဖေသောင်း၊ ကချင်(၆)၊ ကိုယ်တိုင်ဆောင်ရွက်ရန်။ ဦးစိုးဟန်လင်း၊ ဧရာဝတီ(၁)၊ ဒေသဖွံ့ဖြိုးရေး။ ဦးစိုးသက်၊ တနင်္သာရီ(၁)၊ ကျန်းမာရေး။ ဦးဝင်းတင့်၊ စစ်ကိုင်း(၁)၊ ဒေသဖွံ့ ဖြိုးရေး။ ဦးသိန်းခင်းပေါင်၊ ချင်း(၇)၊ ကိုယ်တိုင်ဆောင်ရွက်ရန်။ ဦးတင်ရှန်၊ တနင်္သာရီ(၆)၊ ကျန်းမာရေး။ ဒုတိယဗိုလ်မှူးကြီး ကျော်စံဦး၊ တပ်မတော်၊ တာဝန်။ ဦးကျားမောင်၊ တနင်္သာရီ(၈)၊ ကိုယ်တိုင်ဆောင်ရွက်ရန်။ ဦးခင်မောင်ရီ၊ ဧရာဝတီ(၆)၊ ကိုယ်တိုင်ဆောင်ရွက်ရန်။ ဦးဂမ်ဆိုင်း၊ ကချင်(၂)၊ ကိုယ်တိုင်ဆောင်ရွက်ရန်။ ဒေါ်ရီရီမြင့်၊ မွန်(၁)၊ ဖခင်ကျန်းမာရေး။ ဦးစိုင်းတင်အောင်၊ ကချင်(၅)၊ မိုးညှင်းမြို့နယ် လေ့လာရေးအဖွဲ့အား ကြီးကြပ်ရန် တို့ဖြစ်ပါတယ်။ ယခု တင်ပြခဲ့တဲ့ ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် (၁၂)ကြိမ်မြောက် ပုံမှန်အစည်းအဝေး နဝမနေ့ကို တက်ရောက်ခွင့်ရှိတဲ့ အမျိုးသား လွှတ်တော်ကိုယ်စားလှယ်ဦးရေမှာ (၂၁၅) ဦး၊ ယခင်က ခွင့်ပန်ကြားသဖြင့် ခွင့်ပြုထားသူ(၂၁)ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ (၁၆)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပြုထားသူ(၃၇)ဦး ဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၂)အရ ယခု လွှတ်တော်ကိုယ်စားလှယ်များ အစည်းအဝေးတက်ရောက်မှု အခြေအနေတင်ပြချက်ကို လွှတ်တော်ရဲ့ အတည်ပြုချက် ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်း အစီအစဉ် ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ်သုံးဦး မေးမြန်းမယ့် မေးခွန်းများဟာ ကျန်းမာရေးဝန်ကြီး ဌာန၊ ဒုတိယဝန်ကြီးတစ်ဦးတည်းက ဖြေကြားရမည့် မေးခွန်းများ ဖြစ်ပါတယ်။ လွှတ်တော်ကိုယ်စားလှယ် များက သက်ဆိုင်ရာမေးခွန်းတွေကို တစ်ဆက်တည်းမေးမြန်းပြီးမှ ဒုတိယဝန်ကြီးက တစ်ခုချင်းဖြေကြား ပေးဖို့ ဖြစ်ပါတယ်</speech>
<title>ကလေးမြို့ ခုတင်(၂၀၀)ဆေးရုံကို ခုတင်(၃၀၀) ဆေးရုံအဖြစ် အဆင့်တိုးမြှင့်ပေးရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးသိန်းလှိုင် က ကလေးမြို့ ခုတင်(၂၀၀)ဆေးရုံကို ခုတင်(၃၀၀) ဆေးရုံအဖြစ် အဆင့်တိုးမြှင့်ပေးရန် အစီအစဉ် ရှိ/ မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်</speech>
<speech><mp id="56">ဦးသိန်းလှိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဖိတ်ကြားထားသော ဧည့်သည်တော်များ၊ ပြည်ထောင်စုဒုတိယ ဝန်ကြီးနဲ့ အမျိုးသားလွှတ်တော် ကိုယ်စားလှယ်များ အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဦးစွာ ဆုမွန်ကောင်းတောင်းအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးသိန်းလှိုင် ဖြစ်ပါတယ်။ ကျွန်တော်တို့ စစ်ကိုင်းတိုင်းဒေသကြီး၊ ကလေးမြို့မှာ ကျွန်တော်တို့ ခုတင်(၂၀၀)ဆေးရုံတည်ရှိပါတယ်။ ဒီ ခုတင် (၂၀၀)ဆေးရုံဟာ ကျွန်တော်တို့ ကလေးမြို့နယ်အနေနဲ့လည်း လူဦးရေများပြားတဲ့အပြင် တမူးခရိုင်၊ ချင်းပြည်နယ်မြောက်ပိုင်း၊ မကွေးတိုင်း ဂန့်ဂေါ၊ ထီးလင်းမြို့နယ်များနဲ့ ချင်းတွင်းဒေသမြို့နယ်များရဲ့ အားထားရာ ဆေးရုံကြီးတစ်ရုံဖြစ်ပါတယ်။ လူနာအလွန်များပြားတဲ့ ဆေးရုံဖြစ်ပါတယ်။</speech>
<title>အထူးသဖြင့် မိုးတွင်းကာလများမှာဆိုရင် လူနာများပြည့်လျှံနေပြီး ကြားခုတင်များထိုး၍ ဆေးကုသနေရပါတယ်။ ကလေး (Child word) ကလေးဆောင်မှာဆိုရင် (၁) ခုတင်မှာ ကလေး(၁) ယောက်မှ (၃)ယောက်အထိ ထားရှိကုသနေရတာကို တွေ့မြင်နေရပါတယ်။ ကျွန်တော် ပြီးခဲ့တဲ့ကာလမှာ ဆေးရုံကို လူနာမေးရောက်ရှိစဉ်မှာ ကျွန်တော်တို့ ဖျားနာဆောင်မှာဆိုရင် လူနာစောင့်များဟာ ခုတင် အောက်မှာ ဖျာခင်းအိပ်ရတဲ့ အခြေအနေထိ ရောက်ရှိနေတာတွေ့ရပါတယ်။ ကျွန်တော်တို့ ဖျားနာ ဆောင်တွေ ဒါ ခုတင်(၄၀)ဖြစ်မယ်ထင်ပါတယ်။ သို့သော်လည်းပဲ ရှိတဲ့လူနာက (၁၅၀)လောက် ဖြစ်နေ ပါတယ်။ အဲဒီတော့ ဒါကြောင့်မို့လို့ ကျွန်တော်တို့ သမ္မတကြီး ပြီးခဲ့တဲ့ ဒီဇင်ဘာခရီးစဉ်မှာလည်း ကလေးမြို့ ခုတင်(၂၀၀)ဆေးရုံကို ခုတင်(၃၀၀)ဆေးရုံ တိုးပေးမယ်လို့လည်း ပြောသွားခဲ့ပါတယ်။ ဒါကြောင့်မို့ ကျွန်တော့်အနေနဲ့ မေးမြန်းလိုတာကတော့ ကလေးမြို့ ခုတင်(၂၀၀)ဆေးရုံအး ခုတင်(၃၀၀) ဆေးရုံအဖြစ် တိုးမြှင့်ပေးရန် အစီအစဉ်ရှိ/မရှိနဲ့ မည်သည့်ကာလတွင် တိုးမြှင့်ပေးမည်ကို သိရှိလိုပါ ကြောင်း ဥက္ကဋ္ဌကြီးမှတစ်ဆင့် မေးမြန်းအပ်ပါတယ်။ ကျေးဇူးတင်ပါတယ်။ မြန်မာနိုင်ငံ တစ်ဝန်းလုံးရှိ ဆေးရုံကြီးများတွင် ဆေးရုံတက်လူနာများ အသုံးပြုနေသည့် အောက်ဆီဂျင် အိုးများ လုံလောက်စွာ ဖြည့်ဆည်းပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ပဲခူးတိုင်းဒေသကြီး မဲဆန္ဒနယ်အမှတ်(၁၁)မှ ဦးအောင်ချိုဦး က မြန်မာနိုင်ငံတစ်ဝန်းလုံးရှိ ဆေးရုံကြီးများတွင် ဆေးရုံတက်လူနာများ အသုံးပြုနေသည့် အောက်ဆီဂျင် အိုးများ လုံလောက်စွာ ဖြည့်ဆည်းပေးရန် အစီအစဉ်ရှိ/မရှိနဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်</speech>
<speech><mp id="83">ဦးအောင်ချိုဦး၊ ပဲခူးတိုင်းဒေသကြီး မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် ပြည်ထောင်စုဒုတိယဝန်ကြီး၊ အမျိုးသားလွှတ်တော် ကိုယ်စားလှယ် များ၊ ကော်မရှင်အဖွဲ့ဝင် ပုဂ္ဂိုလ်ကြီးများခင်ဗျား၊ မင်္ဂလာပါလို့ နှုတ်ခွန်းဆက်သ ဂါရဝပြုပါတယ်။ ကျွန်တော်ကတော့ ပဲခူးတိုင်းဒေသကြီး မဲဆန္ဒနယ်အမှတ်(၁၁)က အမျိုးသားလွှတ်တော်ကိုယ်စားလှယ် ဦးအောင်ချိုဦး ဖြစ်ပါတယ်။ ကျွန်တော့်အနေနဲ့ မြန်မာနိုင်ငံတစ်ဝန်းလုံးရှိ ဆေးရုံကြီးများတွင် ဆေးရုံ တက်လူနာများ အသုံးပြုနေသည့် အောက်ဆီဂျင် လုံလောက်မှုရှိစေရေးနဲ့ စပ်လျဉ်းတဲ့ ကြယ်ပွင့်ပြ မေးခွန်းကို မေးမြန်းသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ မြန်မာနိုင်ငံတစ်ဝန်းလုံးရှိ ကျန်းမာရေးနဲ့ပတ်သက်တဲ့ ပြည်သူ့ကျန်းမာရေးစောင့်ရှောက်မှု လုပ်ငန်းတွေကို အရှိန်မြှင့်တင် ဖြည့်ဆည်းဆောင်ရွက်လျက်ရှိနေ တာကို တွေ့ရမှာဖြစ်ပါတယ်။ ဆေးရုံအသစ်များဆောက်လုပ်ပေးခြင်း၊ ဆေးရုံသုံးပစ္စည်းများ ဖြည့်ဆည်း ပေးခြင်း၊ ကျေးလက်ကျန်းမာရေးဌာန၊ ဌာနခွဲအဆောက်အအုံများ အသစ်တည်ဆောက် မွမ်းမံဖြည့်ဆည်း ပေးခြင်း၊ ဆရာဝန်၊ သူနာပြု ဆရာ/ဆရာမများ တိုးချဲ့ခန့်ထားရေး ကိစ္စများတွင် ဖြေလျှော့မှုများဖြင့် တိုးချဲ့ ခန့်ထားခြင်း အစရှိတဲ့ ပြည်သူ့ကျန်းမာရေးစောင့်ရှောက်မှု လုပ်ငန်းတွေကို ဆောင်ရွက်လျက်ရှိနေတာကို ပြည်သူများက ကျေးဇူးတင် ဝမ်းမြောက်လျက်ရှိနေပါတယ်။ သို့ရာတွင် မတော်တဆထိခိုက် ဒဏ်ရာရရှိမှုနဲ့ အခြားဆေးရုံဆေးခန်းကိစ္စများအတွက် ကျွန်တော့် အတွေ့အကြုံအရ ကူညီမှုများဆောင်ရွက်ခဲ့ရာတွင် ဥက္ကဋ္ဌကြီးခင်ဗျား။ ကျွန်တော်တို့ ဒသမ အကြိမ်အစည်းအဝေးပြီးလို့ ဒေသကို ပြန်ရောက်တဲ့အခါမှာ ပြည်မြို့မှာ ဆရာမများပါဝင်တဲ့ ယာဉ်မတော် တဆမှု၊ တိမ်းမှောက်မှုဖြစ်သွားခဲ့ပါတယ်။ အဲဒီလိုဖြစ်စဉ်မှာပဲ ဆရာ/ဆရာမအချို့ဟာ ကွယ်လွန်သွားခဲ့ပြီး၊ အချို့ဟာ ကျွန်တော်တို့ အမျိုးသားလွှတ်တော်ကိုယ်စားလှယ် ဆရာကြီး ဒေါက်တာခင်မောင်လေး ကျွန်တော် အပါအဝင် ဦးစီးတဲ့အဖွဲ့နဲ့ ဆေးရုံကို ရောက်ရှိအောင်ကြို တင် ပြုစုကုသရေးလုပ်ငန်းတွေ ဆောင်ရွက်ပေးခဲ့ပါတယ်။ ဒီနေရာမှာ ထပ်မံလိုအပ်ချက်အရ ဝိုင်းဝန်းကူညီခဲ့တဲ့နေရာမှာ ကျွန်တော်တို့ ပြည်က ခေတ္တရာလူငယ်များ သာရေး၊ နာရေးအသင်း ပီတိဆေးခန်းက သူငယ်ချင်းတွေ အပါအဝင် အောက်စီဂျင် လိုအပ်ချက်တွေကိုလည်း ကျွန်တော်တို့ ရှာဖွေဆောင်ရွက်ပေးနေခဲ့ရပါတယ်။ ဒီနေရာမှာ ကျွန်တော်တို့ ပြည်မှာရှိတဲ့ မြတ်သီဟ မော်တော်ယာဉ်အသင်းကလည်း အောင်စီဂျင်ကို ပရဟိတစိတ်နဲ့ဝိုင်းဝန်းကူညီလှူဒါန်းထားသည်အထိ ကျွန်တော်တို့ ရှာဖွေပေးခဲ့ရတဲ့ အခြေအနေလေးတွေ ရှိခဲ့ဖူးပါ တယ်။ အလားတူပဲ ကျွန်တော်တို့ မင်းလှမြို့နယ်မှာ ဒီအောက်စီဂျင်နဲ့ ပတ်သက်ပြီးတော့ ကူညီ ဆောင်ရွက်ပေးနေကြတဲ့ မေတ္တာဖြူစင် ပရဟိတအဖွဲ့ဆိုတာရှိပါတယ်။ ဒီအဖွဲ့လေးတွေနဲ့ ကျွန်တော်တို့ သူငယ်ချင်းတွေအနေနဲ့ တွေ့ဆုံကြတဲ့အခါမှာလည်းပဲ ဒီလိုအပ်ချက်ကလေးတွေကို ကျွန်တော်တို့ကို တွေ့ဆုံညှိနှိုင်းဆွေးနွေးခဲ့တဲ့အတွက် ကျွန်တော်တို့ ဒေသခံလွှတ်တော်ကိုယ်စားလှယ်များကတော့ အထိုက် အလျောက် ဒီအဖွဲ့လေးတွေနဲ့ပေါင်းပြီးတော့ ကူညီဖြည့်ဆည်းနိုင်ခဲ့တဲ့ အခြေအနေလေးလည်း ရှိခဲ့ပါ တယ်။ အလားတူ ကျွန်တော့်အနေနဲ့ ကျွန်တော့်ရဲ့ မဲဆန္ဒနယ်မြေဖြစ်တဲ့ အုတ်ဖိုမြို့နယ်က အိုးသည် ကုန်းဆေးရုံနဲ့ အေးမြသာယာဆေးရုံတို့ကို အောက်စီဂျင်အိုးများ လှူဒါန်းခဲ့ပါတယ်။ ဆက်လက်ပြီးတော့ လှူဒါန်းနိုင်ရေးအတွက်လည်း ကျွန်တော်စီစဉ်ဆောင်ရွက်လျက်ရှိပါတယ်။ ဒါကြောင့်မို့လို့ တင်ပြချင် တာက အတွေ့အကြုံတွေအရ အချို့ဆေးရုံကြီးတွေမှာ သာမန်အခြေအနေအရ မှန်သော်လည်းပဲ။ တကယ်တမ်း ကျွန်တော်တို့ မတော်တဆမှုနဲ့ပတ်သက်လို့ လူနာများပြားလာတဲ့အခါမှာ လုံလောက်မှု မရှိတဲ့ အခြေအနေတွေကို ကျွန်တော်တို့ တွေ့ကြုံရတာဖြစ်ပါတယ်။ ဒါကြောင့်မို့လို့ ဒေသခံ တင်ပြခဲ့တဲ့ လူမှုရေးအဖွဲ့အစည်းတွေ ကူညီပံ့ပိုးမှုတွေနဲ့ ဖြေရှင်းဆောင်ရွက်လျက်ရှိနေတာကို ကျွန်တော်တို့ လေးစားဖွယ်ရာတွေ့ရမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဲဒီလူနာတွေအတွက် လိုအပ်နေတဲ့ အောက်စီဂျင် အခက်အခဲကို ဖြေရှင်းရာတွင် ကျွန်တော်တို့ တွေ့ဆုံစဉ်က ဆွေးနွေးချက်တွေအရ ဖော်ပြပါနည်းလမ်း များဖြင့် ဖြေရှင်းဆောင်ရွက်နိုင်မည်ဆိုပါက ပြေလည်နိုင်လိမ့်မယ်လို့ ကျွန်တော်တို့အနေနဲ့ ထင်မြင်ယူဆ ပါတယ်။ အဲဒီ နည်းလမ်းလေးတွေကတော့ (၂)ချက်ဖြစ်ပါတယ်။ (က) လက်ရှိအခြေအနေအောက်စီဂျင်ပေးတဲ့ စက်တွေဟာ အရေးကြီးလူနာများအတွက် ဖြည့်ဆည်းပေးနေတဲ့ တစ်ဦးတည်းသုံး စက်ဖြစ်နေသည့်အတွက် အများသုံးရန်အတွက် အောက်စီဂျင်အိုးများ လုံလောက်စွာ ဖြည့်ဆည်းပေး သင့်ခြင်း၊ (ခ) သုံးစွဲနေတဲ့ အောက်စီဂျင်အိုး များကုန်သွားပါက နာရီပိုင်းအတွင်း အသစ်လဲလှယ် နိုင်ရေးအတွက် အောက်စီဂျင်ထုတ်လုပ်သည့် စက်ရုံ၊ အောက်စီဂျင် လဲလှယ်ရောင်းချသည့်ဆိုင်များနှင့် အလှမ်းကွာဝေးခြင်းကို ဖြည့်ဆည်းပေးနိုင်ရန်အတွက် အစိုးရဆေးရုံကြီးများတွင် ဖြစ်နိုင်ပါက အောက်စီဂျင်ထုတ်လုပ်သည့် စက်ရုံအသေးစားများ တည်ဆောက် တပ်ဆင်ပေးသင့်ခြင်းဆိုတဲ့ အချက် ကလေးတွေကို ကျွန်တော်တို့ လေ့လာတွေ့ရှိရပါတယ်။ သို့ဖြစ်ပါ၍ အထက်တွင် တင်ပြခဲ့သော အချက်များကို ကျန်းမာရေးဝန်ကြီးဌာနအနေဖြင့် အကောင်အထည်ဖော် ဆောင်ရွက်ပေးနိုင်ရန် အစီအစဉ် ရှိ/မရှိကို သိရှိလိုပါသဖြင့် ဥက္ကဋ္ဌကြီးထံမှ တစ်ဆင့် လေးစားစွာ မေးမြန်း တင်ပြအပ်ပါတယ်။ ကျေးဇူးတင်ပါတယ်ခင်ဗျား။</speech>
<title>ပုဏ္ဏားကျွန်းမြို့နယ်၊ ပြည်သူ့ဆေးရုံ၌ မြို့နယ်ကျန်းမာရေးဦးစီးဌာနမှူး ဆရာဝန်တစ်ဦးနှင့် ဖွဲ့စည်းပုံ အတိုင်း လက်ထောက်ဆရာဝန်များ ခန့်ထားပေးရန် အစီအစဉ် ရှိ/မရှိနှင့် ဓာတ်မှန်ရိုက်စက်ကို ပြန်လည် ထားရှိပေးရန် အစီအစဉ် ရှိ/မရှိတို့နှင့် စပ်လျဉ်းသည့်မေးခွန်း</title>
<speech type="speaker">ရခိုင်ပြည်နယ် မဲဆန္ဒနယ်အမှတ်(၆)မှ ဦးခင်မောင်လတ် က ပုဏ္ဏားကျွန်း မြို့နယ်၊ ပြည်သူ့ဆေးရုံ၌ မြို့နယ်ကျန်းမာရေးဦးစီးဌာနမှူး ဆရာဝန်တစ်ဦးနှင့် ဖွဲ့စည်းပုံအတိုင်း လက်ထောက်ဆရာဝန်များ ခန့်ထားပေးရန် အစီအစဉ် ရှိ/မရှိနဲ့ ဓာတ်မှန်ရိုက်စက်ကို ပြန်လည် ထားရှိပေးရန် အစီအစဉ် ရှိ/မရှိ တို့နဲ့ စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်</speech>
<speech><mp id="126">ဦးခင်မောင်လတ်၊ ရခိုင်ပြည်နယ် မဲဆန္ဒနယ်အမှတ်(၆)</mp>လေးစားအပ်တဲ့ အမျိုးသား လွှတ်တော်ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ ကော်မရှင်အဖွဲ့ဝင်များနဲ့ လွှတ်တော် ကိုယ်စားလှယ်တော်ကြီးများကို မင်္ဂလာပါလို့ နှုတ်ခွန်းဆက်ရင်း ဂါရဝပြု ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၆)မှ ဦးခင်မောင်လတ် ဖြစ်ပါတယ်။ ကျွန်တော် မေးထားတဲ့မေးခွန်းက ပုဏ္ဏားကျွန်းမြို့နယ်၊ ပြည်သူ့ဆေးရုံ၌ မြို့နယ်ကျန်းမာရေးဦးစီးဌာနမှူး ဆရာဝန်တစ်ဦးနှင့် ဖွဲ့စည်းပုံ အတိုင်း လက်ထောက်ဆရာဝန်များ ခန့်ထားပေးနိုင်ရန် အစီအစဉ် ရှိ/မရှိ နဲ့ ဓာတ်မှန်ရိုက်စက်ကို ပြန်လည် ထားရှိပေးရန် အစီအစဉ် ရှိ/မရှိ ဆိုတဲ့ မေးခွန်းတွေ ဖြစ်ပါတယ်။ ဥက္ကဋ္ဌကြီးခင်ဗျား။ ပုဏ္ဏားကျွန်းမြို့နယ်မှာ (၂၅) ခုတင်ဆံ့ မြို့နယ်ဆေးရုံတစ်ခုရှိပါတယ်။ ဖွဲ့စည်းပုံအရ သွားဆရာဝန်(၁)ဦးအပါအဝင် ဆရာဝန်(၅)ဦး ခန့်ထားပေးရမယ်လို့ သိရှိရပါတယ်။ လွန်ခဲ့တဲ့(၆)နှစ်ကာလအတွင်းမှာ ပုဏ္ဏားကျွန်းမြို့နယ် ပြည်သူ့ဆေးရုံမှာ ဆရာဝန်တစ်ဦးတည်းရှိသည့် အချိန်အပိုင်းတွေကများပါတယ်။ ဆရာဝန်တစ်ဦးတည်းဖြင့် မြို့နယ်ဆေးရုံကြီး၏ တာဝန်ကို နိုင်နင်းစွာ မထမ်းဆောင်နိုင်ပါ။ ရံဖန်ရံခါ လက်ထောက်ဆရာဝန်တစ်ဦး ရောက်လာတတ်သော်လည်းပဲ မတည်မြဲ ပါ။ ခဏယာယီနေပြီးတော့ ပြန်သွားပါတယ်။ အဲဒါကြောင့် လွှတ်တော်ကိုယ်စားလှယ်တစ်ဦးအနေနဲ့ ကျွန်တော် အစိုးရအဖွဲ့ဆီမှာလည်း တောင်းခံခဲ့ပါတယ်။ နောက်ပြီးတော့ မြို့မိ မြို့ဖတွေကလည်း ဒီပြည်ထောင်စုအဆင့် ပုဂ္ဂိုလ်များ ပုဏ္ဏားကျွန်းမြို့ကို ရောက်လာတဲ့အခါ လက်ထောက်ဆရာဝန်များရရှိရန် တောင်းဆိုခဲ့ပါတယ်။ အခု ကတော့ နောက်ထပ် လက်ထောက်ဆရာဝန်တစ်ဦး ရောက်လာပါတယ်။ သို့သော်လည်းပဲ ဒီမြို့နယ် ဆရာဝန်ဟာ အငြိမ်းစားယူသွားတဲ့အတွက် အဲဒီ ဆရာဝန်၊ မြို့နယ်ဆရာဝန်တစ်နေရာ လစ်လပ်လျက် ရှိနေပါတယ်ဆိုတော့ မြို့ လူထုအနေနဲ့ လုံလောက်တဲ့ ကျန်းမာရေးစောင့်ရှောက်မှုကို မရရှိပါဘူး။ နောက်ပြီးတော့ ဒီ ပုဏ္ဏားကျွန်းမြို့နယ်ဟာ ရေလမ်းကို အဓိကထားပြီးသွားလာနေရတဲ့ အတွက် ဒီ စစ်တွေမြို့ကို သွားပြီးတော့လည်း ဆေးကုသခံဖို့ အခက်အခဲတွေရှိပါတယ်။ အဲဒါကြောင့် ဒီမြို့နယ်ဆရာဝန်တစ်ဦးကို တောင်းဆိုရတာဖြစ်ပါတယ်။ နောက်တစ်ခုကလည်း ဒီမြို့နယ်မှာရှိတဲ့ ဓာတ်မှန်ရိုက်စက်ဟာ ၁၉၉၅ ခုနှစ်ကတည်းက ထားတဲ့ ဓာတ်မှန်ရိုက်စက်ဖြစ်တဲ့အတွက် ချို့ယွင်းချက် တွေရှိပါတယ်။ အဲဒါကြောင့်လည်း ဓာတ်မှန်ရိုက်စက် အသစ်တစ်လုံးကို မြို့နယ်လူထုက ရလိုတာဖြစ်ပါတယ်။ မြို့လူထုရဲ့ ကိုယ်စား ဥက္ကဋ္ဌကြီးမှတစ်ဆင့် ဒီမြို့နယ်ဆရာဝန်တစ်ဦးနဲ့ ဓာတ်မှန်ရိုက်စက်ကို တောင်းဆိုရခြင်းဖြစ်ပါတယ်။ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ကျန်းမာရေးဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="98">ဒေါက်တာဝင်းမြင့် (ဒုတိယဝန်ကြီး၊ ကျန်းမာရေးဝန်ကြီးဌာန)</agency>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ ခင်ဗျား။ မင်္ဂလာပါလို့ နှုတ်ခွန်း ဆက်သ ဂါရဝပြု အပ်ပါတယ်။ ကျွန်တော့်အနေနဲ့ လွှတ်တော်ကိုယ်စားလှယ်တော်ကြီးများ မေးသွားတဲ့ မေးခွန်း(၃)ခုကို တစ်ခုချင်းစီ တစ်ပေါင်းတည်း ဖြေဆိုခွင့်ပြုပါရန် တင်ပြအပ်ပါတယ်။ စစ်ကိုင်းတိုင်းဒေသကြီး အမှတ်(၈)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးသိန်းလှိုင် ရဲ့ ကြယ်ပွင့်ပြမေးခွန်းနဲ့ပတ်သက်၍ ကျန်းမာရေးဝန်ကြီးဌာန၊ ကျန်းမာရေးဦးစီးဌာန အနေဖြင့် ခရိုင်အဆင့်မှာ ခုတင်(၁၀၀)ဆံ့ဆေးရုံသာ ဖွင့်လှစ်ခွင့်ပြုခဲ့ပါတယ်။ သို့ရာတွင် စစ်ကိုင်းတိုင်း ဒေသကြီးအတွင်းမှာရှိတဲ့ ခရိုင်အဆင့်ရှိတဲ့ ကလေးမြို့မှာ ဒေသလိုအပ်ချက်နဲ့အညီ ခုတင်(၂၀၀)ဆံ့ စံကိုက်ဆေးရုံကြီးကို ၂၃-၃-၂၀၁၄ မှာဖွင့်လှစ်ခွင့်ပြုခဲ့ပြီး ဝန်ထမ်းအင်အား (၅၉၄)ဦးနဲ့ ပြင်ဆင်ခွင့်ပြုခဲ့ ပြီး ဖြစ်ပါတယ်။ ၎င်းအပြင် ပြည်ထောင်စုသမ္မတမြန်မာနိုင်ငံတော် နိုင်ငံတော်သမ္မတ ရဲ့ ဒီဇင်ဘာလအတွင်း ခရီးစဉ်မှာ စစ်ကိုင်းတိုင်းဒေသကြီး၊ ကလေးမြို့၊ ခုတင်(၂၀၀)ဆံ့ ပြည်သူ့ဆေးရုံကြီးရဲ့ ၂၀၁၄ ခုနှစ်၊ ဆေးရုံလုပ်ငန်းဆောင်ရွက်မှုမှာ တစ်ရက်ပျမ်းမျှ အတွင်းလူနာဦးရေ (၂၁၀)ဦးနဲ့ ခွင့်ပြု ခုတင် အသုံးချမှုမှာ (၁၀၅)ရာခိုင်နှုန်းရှိပါသဖြင့် ခုတင် (၃၀၀)သို့ တိုးမြှင့်ရန်အတွက် ၂၀၁၅-၂၀၁၆ ခုနှစ်၊ ဘဏ္ဍာရေးနှစ်မှာ ဖွဲ့စည်းပုံ ခွင့်ပြုမိန့်ရရှိရေးအတွက် စီစဉ်ဆောင်ရွက်ပေးသွားမည်ဖြစ်ပါကြောင်း ပြန်လည် ဖြေကြား တင်ပြအပ်ပါတယ်။ ဒုတိယမေးခွန်းအနေနဲ့ ပဲခူးတိုင်းဒေသကြီး၊ အမှတ်(၁၁)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးအောင်မျိုးဦး ရဲ့ မေးခွန်းနဲ့ပတ်သက်ပြီး ပြန်လည်ဖြေကြားခွင့်ပြုပါရန် တင်ပြအပ် ပါတယ်။ မြန်မာနိုင်ငံတစ်ဝန်းလုံးမှာရှိတဲ့ ဆေးရုံကြီးများမှာ ဆေးရုံတက်လူနာများ အသုံးပြုနေတဲ့ အောက်စီဂျင် လုံလောက်မှုရှိစေရေးနှင့် ပတ်သက်ပြီးတော့ ၂၀၁၂-၂၀၁၃ ဘဏ္ဍာရေးနှစ်နဲ့ ၂၀၁၃-၂၀၁၄ ဘဏ္ဍာရေးနှစ်များမှာ ခုနက ကိုယ်စားလှယ်တော်ကြီး အမိန့်ရှိတဲ့ Oxygen plant ခေါ်တဲ့ အောက်ဆီဂျင် ထုတ်တဲ့စက်တွေ ကျွန်တော်တို့ (၅၃)စုံ ဝယ်ယူခဲ့ပြီးဖြစ်ပါတယ်။ အခု (၁၀)စုံကို ကျွန်တော်တို့ ထောက်ပံ့ ပေးပြီး ဖြစ်ပါတယ်။ သို့သော် Oxygen စက်ရုံ ထားရှိဖို့ အဆောက်အဦ အသစ် ဆောက်လုပ်တဲ့နေရာမှာ ငွေလုံး ငွေရင်းနှင့် ဆောင်ရွက်ရတဲ့လုပ်ငန်းဖြစ်တဲ့အတွက် ၂၀၁၄-၂၀၁၅ ဘဏ္ဍာရေးနှစ် ပုံမှန်ငွေလုံးငွေရင်းမှာ ပါဝင်ခဲ့ခြင်း မရှိတာကို ကျွန်တော်တို့ အခုလောလောဆယ် ဒီ အဆောက်အဦတွေ ဆောက်လုပ်ဖို့အတွက်ခန့်မှန်း ကျပ်သိန်းပေါင်း (၆၅၅၀)ကို ကျွန်တော်တို့ရဲ့ ကျန်းမာရေးဦးစီးဌာနရဲ့ သာမန်ရန်ပုံငွေကနေ ပြီးတော့ ငွေလုံးငွေရင်းရန်ပုံငွေအဖြစ် တောင်းခံထားပါတယ်။ အဲဒါက ဒီနှစ် မကြာခင်ရတဲ့အခါမှာ ဒီ အဆောက်အဦတွေ ဆောက်ပြီးတဲ့အခါမှာ စုစုပေါင်း ဆေးရုံ (၅၃)ရုံမှာ အောက်ဆီဂျင်စက်များ တပ်ဆင် အသုံးပြုနိုင်မှာ ဖြစ်ပါတယ်။ ထို့အပြင် ကိုယ်စားလှယ်တော်ကြီး အမိန့်ရှိသွားတဲ့ ကျန်တဲ့ Oxygen plant မတတ်နိုင်တဲ့ ဆေးရုံတွေမှာတော့ အောက်ဆီဂျင် အခမဲ့ဆောင်ရွက်နိုင်ရေးအတွက် Budget မှာ လျာထားဆောင်ရွက် ပြီးဖြစ်သလို ခုနက Oxygen Cylinder များ အလုံအလောက် ရရှိရေးအတွက်လည်း စီမံဆောင်ရွက်ပေး သွားမည်ဖြစ်ပါကြောင်း ပြန်လည်ဖြေကြား တင်ပြအပ်ပါတယ်။ နောက်တတိယမေးခွန်းဖြစ်တဲ့ ရခိုင်ပြည်နယ် အမှတ်(၆)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးခင်မောင်လတ် ရဲ့ မေးခွန်းနဲ့ပတ်သက်ပြီး ပြန်လည် ဖြေကြားခွင့်ပြုပါ။ ရခိုင်ပြည်နယ်၊ ပုဏ္ဏားကျွန်းမြို့နယ်ဆေးရုံမှာ ကျွန်တော်တို့ ၂၀၁၄ ခုနှစ်၊ ဧပြီလောက်မှာ ဒေါက်တာကျော်စိုးထွန်း ကို မြို့နယ် ကျန်းမာရေးဌာနမှူးအဖြစ် ခန့်အပ်ခဲ့သော်လည်း အလုပ်ဝင်ရောက်ခြင်း မရှိတဲ့အတွက် ဒီဇင်ဘာလ (၁၇)ရက်နေ့မှာ အရေးယူဆောင်ရွက်ပြီး ဖြစ်ပါတယ်။ သူ့နေရာမှာ ဒေါက်တာဝင်းနိုင်ထွန်း ကို ထပ်မံခန့်အပ်ပေးပြီးတော့ ၃-၁၂-၂၀၁၄ ရက်နေ့ကနေစပြီး ယနေ့ အလုပ်တာဝန် ထမ်းဆောင်နေပြီ ဖြစ်ပါကြောင်း၊ ထို့ကြောင့် မြို့နယ်ကျန်းမာရေးဦးစီးဌာနမှူး လစ်လပ်မှုမရှိပါကြောင်း ပြန်လည်ဖြေကြား အပ်ပါတယ်။ နောက် ၎င်းဆေးရုံမှာ လက်ထောက်ဆရာဝန်အင်အား ခွင့်ပြု (၄)ဦးမှာ ကျွန်တော်တို့ ခန့်ထား (၃)ဦး၊ လစ်လပ်(၁)ဦးဖြစ်ပါတယ်။ ခန့်ထား(၃)ဦးထဲက တစ်ယောက်တော့ အလုပ်ကနေ ကင်းကွာသွား တဲ့အတွက် သူ့ကို ကျွန်တော်တို့ အရေးယူဆောင်ရွက်ပြီးတဲ့အတွက် လက်ရှိ လောလောဆယ် လက်ထောက်ဆရာဝန်(၂)ဦး တာဝန်ထမ်းဆောင်လျက်ရှိပါတယ်။ ဒါကြောင့်မို့လို့ မြို့နယ်ကျန်းမာရေး ဌာနမှူး(၁)ဦး နဲ့ လက်ထောက်ဆရာဝန်(၂)ဦး၊ စုစုပေါင်း(၃)ဦး တာဝန်ထမ်းဆောင်လျက်ရှိပြီးတော့ ကျန်တဲ့ လစ်လပ်တဲ့ လက်ထောက်ဆရာဝန်(၂)ဦးအတွက် ရခိုင်ပြည်နယ်အစိုးရအဖွဲ့ အစီအစဉ်နဲ့ လက်ထောက်ဆရာဝန်များ ရွေးချယ်ပြီး အခု ဖောင်ကြီးမှာ တက်နေပါတယ်။ သူတို့ဆင်းတာနဲ့ တစ်ပြိုင် တည်း ပုဏ္ဏားကျွန်းမြို့နယ်မှာ ထပ်မံလိုအပ်တဲ့ လက်ထောက်ဆရာဝန်(၂)ဦးကို ထပ်မံခန့်ထားပေးသွား မည်ဖြစ်ပါကြောင်း တင်ပြအပ်ပါတယ်။ နောက် ပုဏ္ဏားကျွန်းမြို့နယ်မှာ ဓာတ်မှန်စက်တစ်လုံးကို ၁၉၉၅ ခုနှစ်ကတည်းက 30 mA ရှိတဲ့ ဓာတ်မှန်စက် Hitachi Japan ကို ထောက်ပံ့ပေးပြီး ဖြစ်ပါတယ်။ ယခုလည်း အသုံးပြုနေပါတယ်။ ၂၀၁၄ ခုနှစ်၊ ဇန်နဝါရီလမှာ လူနာ (၂၁)ဦး၊ ဖေဖော်ဝါရီလမှာ လူနာ(၂၀) ဦး၊ သြဂုတ်လမှာ လူနာ(၂၃)ဦး၊ စက်တင်ဘာလမှာ (၁၇)ဦးစသည်ဖြင့် လစဉ်ဓာတ်မှန်များ ရိုက်ပေးလျက်ရှိပါတယ်။ သို့သော် မြို့နယ် အဆင့်ဆေးရုံဖြစ်တဲ့အတွက် ကျန်းမာရေးဦးစီးဌာနအနေနဲ့ ဓာတ်မှန်စက် အသစ်တစ်လုံး 200 mA ရှိတဲ့ ဓာတ်မှန်စက် တစ်လုံးကို ဓာတ်မှန်ဆောင် ဆောက်လုပ်ပြီးတာနဲ့ ထောက်ပံ့ပေးသွားမည် ဖြစ်ပါကြောင်းနဲ့ ဓာတ်မှန်စက်အသစ် ထောက်ပံ့ပေးပြီးပြီဆိုရင်တော့ ပုဏ္ဏားကျွန်းမြို့နယ်မှာ လက်ရှိ အသုံးပြုလျက်ရှိတဲ့ ဓာတ်မှန်စက်ကိုတော့ ရခိုင်ပြည်နယ် ကျန်းမာရေးဦးစီးဌာန အစီအစဉ်နဲ့ လုပ်ငန်းလိုအပ်ချက်ရှိတဲ့ အခြားဆေးရုံကို လွှဲပြောင်းထောက်ပံ့ သုံးစွဲသွားမည်ဖြစ်ပါကြောင်း ပြန်လည်ဖြေကြား တင်ပြအပ်ပါတယ်။ ကျေးဇူးတင်ပါတယ်ခင်ဗျား။</speech>
</section>
<section value="Bill">	
<bill>
<title>လူဦးရေတိုးပွားနှုန်း ထိန်းညှိခြင်းဆိုင်ရာ ကျန်းမာရေး စောင့်ရှောက်မှု ဥပဒေကြမ်းနှင့် စပ်လျဉ်း၍လွှတ်တော်ကိုယ်စားလှယ်များက ဆွေးနွေးခြင်း</title>
<speech type="speaker">အစီအစဉ်(၆)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လူဦးရေ တိုးပွားနှုန်း ထိန်းညှိခြင်းဆိုင်ရာ ကျန်းမာရေး စောင့်ရှောက်မှု ဥပဒေကြမ်းနှင့် စပ်လျဉ်း၍ ဆွေးနွေးရန် လွှတ်တော်ကိုယ်စားလှယ်(၇) ဦး အမည်စာရင်း တင်သွင်းထားပါတယ်။ ပထမဦးစွာ ရခိုင်ပြည်နယ် မဲဆန္ဒနယ်အမှတ်(၆)မှ ဦးခင်မောင်လတ် ဆွေးနွေးနိုင်ပါပြီ</speech>
<speech><mp id="126">ဦးခင်မောင်လတ်၊ ရခိုင်ပြည်နယ် မဲဆန္ဒနယ်အမှတ်(၆)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီးနှင့်တကွပြည်ထောင်စုဝန်ကြီးများ၊ကော်မရှင်အဖွဲ့ဝင်များနဲ့လွှတ်တော် ကိုယ်စားလှယ်တော်ကြီးများကို မင်္ဂလာပါလို့နှုတ်ဆက်ရင်းဂါရဝပြု အပ်ပါတယ်။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၆)က ဦးခင်မောင်လတ်ဖြစ်ပါတယ်။ ဥက္ကဋ္ဌကြီးခင်ဗျား။ ဒီဥပဒေဟာ ထူးခြားတဲ့အခြေအနေမှာ ကျင့်သုံးတဲ့ဥပဒေတစ်မျိုး ဖြစ်ပါတယ်။ ကျွန်တော့်အနေနဲ့ ဒီဥပဒေကို ထောက်ခံပြီး ဆွေးနွေးသွားမှာဖြစ်ပါတယ်။ နယ်မြေဒေသတစ်ခုမှာ ပုံမှန်အနေအထားရှိတဲ့အခါ ဒီဥပဒေကိုသုံးဖို့ မလိုပါဘူး။ သုံးလို့လည်းမရပါဘူး။ ဒီဥပဒေပုဒ်မ ၃ အရ လူဦးရေတိုးနှုန်း မြင့်တက် လာမှ၊ ကလေးမွေးနှုန်း မြင့်တက်လာပြီး မိခင်နှင့်ကလေး သေနှုန်းမြင့်မားပြီးတော့ ပြောင်းရွှေ့ ဝင်ရောက်နှုန်း မြင့်တက်လာမှ သုံးလို့ရတဲ့ ဥပဒေမျိုး ဖြစ်ပါတယ်။ ဒီလိုအခြေအနေမျိုး ရောက်လာ ပြီဆိုရင် အဲဒီဒေသဟာ စီးပွားရေးကျဆင်းလာတတ်ပါတယ်။ ရိက္ခာမလုံမလောက် ဖြစ်လာတတ်ပါတယ်။ ပညာရေးနှင့် ကျန်းမာရေး နိမ့်ဆင်းလာတတ်ပါတယ်။ အဲဒီအခါမှာ ဒီဥပဒေပုဒ်မ ၄ အရ ကျွန်တော်တို့ ဟာ အဲဒီဒေသကို ကျန်းမာရေးစောင့်ရှောက်မှုလုပ်ရမယ့် အထူးဒေသအဖြစ် သတ်မှတ်ပေးရပါတယ်။ သတ်မှတ်ပေးပြီး ပုဒ်မ ၆ အရ ကျန်းမာရေးစောင့်ရှောက်မှုအကူအညီပေးရေးလုပ်ငန်း များကို အကောင်အထည်ဖော် ဆောင်ရွက်ရပါတယ်။ ဒီဥပဒေကို အကူအညီပေးရေး အမျိုးအစား ဥပဒေဆိုရင်လည်းမမှားပါဘူး။ ဒီဥပဒေကြမ်းတစ်ခုလုံးမှာ ဆေးဝါးနဲ့ငွေကြေးပေးတာ၊ အထောက်အကူ ပြုပစ္စည်းတွေပေးတာနဲ့ ကျန်းမာရေး အသိပညာပေးတာတွေချည်းပဲ ပါနေတာကို တွေ့ရပါတယ်။ အိမ်နီးနားချင်းတရုတ်နိုင်ငံမှာလို ကလေးတစ်ယောက်ပဲ ယူရမယ်၊ ပိုရင်အရေးယူမယ်။ အဲဒီလို တားဆီးတဲ့ ဥပဒေမျိုး ဒီဥပဒေထဲမှာဘာတစ်ခုမှမတွေ့ရပါဘူး။ နောက်ပြီးတော့ ဒီဥပဒေဟာအပေါ်က အာဏာနဲ့ ချမှတ်တဲ့ဥပဒေမျိုးလည်း မဟုတ်ပါဘူး။ အောက်ခြေဒေသက ဒေသအခက်အခဲကို အဆင့်ဆင့်တင်ပြတောင်းဆိုပြီးမှ အပေါ်ကခွင့်ပြုပေးတဲ့ဥပဒေအမျိုးအစား ဖြစ်ပါတယ်။ ပုဒ်မ ၈ မှာ ဆိုရင် မလေးရှားနိုင်ငံကလူဦးရေနှင့် မိသားစုဖွံ့ဖြိုးတိုးတက်ရေးဥပဒေ၊ ပါကစ္စတန်နိုင်ငံရဲ့ လူဦးရေ မူဝါဒနဲ့ ဖိလစ်ပိုင်နိုင်ငံရဲ့ ဥပဒေတွေကို နမူနာယူပြီးတော့ရေးဆွဲထားတာကို တွေ့ရှိရပါတယ်။ နောက်ပြီး ကုလသမဂ္ဂအပြည်ပြည်ဆိုင်ရာ အဖွဲ့အစည်းများ၊ ပြင်ပနိုင်ငံများ၊ ပြည်တွင်းပြည်ပစေတနာရှင်များထံမှူဒါန်းခြင်း၊ အကူအညီရယူခြင်းတွေပါတဲ့အတွက် ပြင်ပကမ္ဘာနဲ့ ပူးပေါင်းလုပ်ဆောင်တာကိုလည်း တွေ့ရှိရပါတယ်။ ဥက္ကဋ္ဌကြီးခင်ဗျား။ ဒီဥပဒေကြမ်းကို ထောက်ခံပြီးဆွေးနွေးပေမယ့်လို့ ပြင်စရာတွေလည်း ရှိနေပါတယ်။ လူဦးရေထိန်းချုပ်ခြင်းလို့ဆိုထားတဲ့အတွက် စင်ကာပူကျွန်းနိုင်ငံမျိုးနဲ့ လူဦးရေ နည်းနည်းမှာ ထိန်းညှိခြင်းဥပဒေဟာ လုံလောက်ပေမယ့်လို့ ကျွန်တော်တို့မြန်မာနိုင်ငံဟာ လူဦးရေ ပေါက်ပွားနေတဲ့နိုင်ငံကြီးတွေကြားမှာ ရှိနေတာကို မေ့ထားလို့မရပါဘူး။ ဒါကြောင့် ဒီဥပဒေကို ဒီထက် ပြင်းထန်တင်းကြပ်ဖို့လိုအပ်ပါတယ်။ ကျွန်တော်တို့နိုင်ငံမှာထိန်းသိမ်းခြင်းအစား ထိန်းချုပ်ခြင်းအဆင့် အထိ ပြဋ္ဌာန်းဖို့လိုတယ်လို့ ကျွန်တော်ယူဆပါတယ်။ နောက်ပြီးတော့ ကျွန်တော်တို့နိုင်ငံပတ်ဝန်းကျင်က နိုင်ငံတွေရဲ့ လူဦးရေတိုးပွားမှုကိုလည်း ကျွန်တော်တို့ စောင့်ကြည့်ရပါမယ်။ စိုးရိမ်စရာရှိတဲ့ အနေအထားတွေ ရှိပါတယ်။ သင်ခန်းစာယူစရာတွေလည်းရှိပါတယ်။ အခုတရုတ်နိုင်ငံမှာဆိုရင် တစ် အိမ်ထောင်ကလေးတစ်ယောက်ကနေ နှစ်ယောက်အဆင့်ယူဖို့၊ တက်လှမ်းဖို့ ကြိုးစားနေတာကို တွေ့ရှိရပါတယ်။ အိန္ဒိယနိုင်ငံဆိုရင်လည်း တစ်ချိန်က ဇာတ်ခွဲခြားတဲ့စနစ်ကြောင့် လူဦးရေနည်းပါးပြီး သမိုင်းအဆင့်တစ်ခုမှာ အတော်ကလေးခံလိုက်ရပါတယ်။ နောက်ပိုင်းမှာ သူတို့ဟိန္ဒူလူမျိုးတွေ များပြားအောင် လုပ်လိုက်တဲ့အတွက် ကမ္ဘာမှာဆိုရင် အခုလူဦးရေ အများဆုံး အနေအထားကို ရောက်ရှိနေပါပြီ။ ဘင်္ဂလားဒေ့ရှ်နိုင်ငံဆိုလည်း ၁၉၆၀ ပြည့်လွန်ကာလတွေက အရှေ့ပါကစ္စတန်နိုင်ငံ မှာ ကတည်းကိုက လူဦးရေကန့်သတ်ဖို့ ကြိုးစားခဲ့ပါသေးတယ်။ မရခဲ့လို့ အခုဆိုရင် သန်း(၁၈၀) လောက် ရောက်ရှိနေပြီဖြစ်ပါတယ်။ ဒီဘက်ခေတ်ကျတော့ အစိုးရနဲ့နိုင်ငံတကာ ပူးပေါင်းပြီးတော့ ငွေပေးတယ်။ ပြည်သူလူထုကို စည်းရုံးပြီးတော့ ဒီပဋိသန္ဓေတားဆေးတွေ ပေးဝေပါတယ်။ ဒါပေမဲ့ မအောင်မြင်ပါဘူး။ အဲဒီအတားအဆီးတွေအားလုံးက ကျွန်တော်တို့ မြန်မာနိုင်ငံဘက်ကို ဝင်လာ ပါတယ်။ မြန်မာအမျိုးသမီးမိခင်တွေက အဲဒါတွေကို ရာခိုင်နှုန်းပြည့်နီးပါး စားကြပါတယ်။ ဥက္ကဋ္ဌကြီးခင်ဗျား။ လူဦးရေတိုးပွားနှုန်းဟာ လူဦးရေပေါ်လစီနဲ့ ကိုက်ညီရပါတယ်။ ကျွန်တော်တို့ နိုင်ငံမှာလည်း ကိုယ့်အခြေအနေနဲ့ ကိုက်ညီတဲ့ပေါ်လစီတွေ ချမှတ်ဖို့လိုပါတယ်။ အထူး သဖြင့်နယ်စပ်ဒေသတွေမှာပါ ဒီဥပဒေတွေဟာ ဥပဒေအရတည်ထောင်ထားတဲ့ ကျေးရွာတွေဟာ ဒီဒေသတွေမှာ နည်းပါတယ်။ အချိန်တိုအတွင်းမှာကြီးထွားလာတဲ့ အဲဒီတရားမဝင်တဲ့ကျေးရွာတွေ အများကြီး ရှိပါတယ်။ အစကတော့ ကျူးကျော်တဲ့ကျေးရွာ နောက်တော့ တရားဝင်ကျေးရွာတွေအဖြစ် တဖြည်းဖြည်း ရောက်ရှိလို့ လာနေပါတယ်။ နေထိုင်တဲ့သူများကလည်း သက်သေခံလက်မှတ် အခိုင်အမာ မရှိကြပါဘူး။ အိမ်ထောင်စုတစ်ခုမှာဆိုရင်လူ(၂၀)၊ (၃၀)၊ (၄၀)၊ (၅၀) အဲဒီလိုမျိုးရှိတာကို ကျွန်တော် တို့တွေ့ရှိရပါတယ်။ ကျွန်တော်တို့ဒေသခံတွေက မွေးဖွားနှုန်း ကျဆင်းနေတဲ့အခါသူတို့က မွေးဖွား နှုန်းမြင့်တက်နေပါတယ်။ အဲဒါကဒီကျွန်တော်တို့ နိုင်ငံမှာလို မဟုတ်ပါဘူး။ နယ်စပ်ဒေသ မှာရှိတဲ့ တခြားနိုင်ငံတွေမှာလည်း အဲဒီလိုဖြစ်နေပါတယ်။ လူဦးရေအချိုးအစားသိသာတဲ့ ပြောင်းလဲမှု ရှိလာပြီဆိုရင် ပြဿနာတွေ ရှိလာတတ်ပါတယ်။ အဲဒီဒေသတည်ငြိမ်မှု ပျက်ပြားလာပါတယ်။ အကြမ်းဖက်မှု တွေလည်း ပေါ်ပေါက်လာပါတယ်။ အဲဒါကြောင့်ကျွန်တော်တို့ဟာ လူဦးရေထိန်းချုပ်တဲ့ ဥပဒေကို ပြဋ္ဌာန်းဖို့လိုပါတယ်။ ကျွန်တော်တို့အိမ်နီးနားချင်းက တရုတ်၊ အိန္ဒိယ၊ ဘင်္ဂလားဒေ့ရှ် (၃)နိုင်ငံ ပေါင်း လိုက်လို့ရှိရင် ကမ္ဘာ့လူဦးရေရဲ့ (၄၀)ရာခိုင်နှုန်းလောက်ရှိပါတယ်။ အဲဒီလူဦးရေက ကျွန်တော်တို့မြန်မာနိုင်ငံရဲ့ အပြင်ဘက်မှာ ကျွန်တော်တို့ကိုဝိုင်းပတ်ထား ပါတယ်။ တစ်ချိန်တည်းမှာ ကမ္ဘာကြီးဟာ ရွာအသွင်ဆောင်လာတဲ့အတွက် အဲဒီလူတွေနဲ့ကျွန်တော်တို့ ဆက်ဆံလာရပါတယ်။ ဆက်ဆံမှလည်း ကျွန်တော်တို့ဖွံ့ဖြိုးတိုးတက်လာမှာ ဖြစ်ပါတယ်။ ဒါပေမဲ့ အဲဒီ ပြင်ပကလူတွေ ကျွန်တော်တို့နိုင်ငံအတွင်းမှာ ဝင်လာပြီးတော့ လူဦးရေပေါက်ဖွားဖို့ကို ကျွန်တော်တို့ ခွင့်မပြုနိုင်ပါဘူး။ အိန္ဒိယနိုင်ငံဟာ ကွန်ကရစ်နဲ့ သံဆူးကြိုးအရှည်မိုင်ပေါင်း (၂၅၀၀)ရှည်လျားတဲ့ နယ်စပ်ခြံစည်းရိုး ရှိပါတယ်။ အဲဒီလိုလုပ်ထားရင်တောင်မှ အဲဒီအထဲမှာ တရားမဝင်ရောက်လာတဲ့လူ ဦးရေ သန်း(၂၀) လောက်ပေါက်ဖွားနေပါတယ်။ အမေရိကန်နိုင်ငံမှာလည်း ဒီနယ်စပ်ခြံစည်းရိုးမှာ အရှည်မိုင်(၂၀၀၀) ရှိပါတယ်။ ဒါပေမဲ့အဲဒီထဲကို လူ(၄)သန်းက ဝင်ရောက်နေထိုင်ပါတယ်။ အခု လောလောဆယ်မှာ အဲဒီ(၄)သန်းကို ဖမ်းဆီးပြီးတော့ နေရပ်ပြန်ပို့ဖို့လုပ်တဲ့အခါမှာ သမ္မတအိုဘားမား က ယာယီကင်းလွတ်ခွင့်ပေးဖို့ အစီအစဉ်တွေ ချမှတ်ပြီးတော့ လုပ်ဆောင်နေပါတယ်။ ဒါပေမဲ့ အဲဒါကို ပြည်သူ လူထုနဲ့ လွှတ်တော်က လက်မခံသေးပါဘူး။ ဒါကြောင့် ဒီလိုပြဿနာတွေ ကျွန်တော်တို့နိုင်ငံကို မရောက်လာစေချင်ရင် လူဦးရေတိုးပွားမှုနှုန်း ထိန်းညှိခြင်းသာမက ထိန်းချုပ်ခြင်းဥပဒေတွေကိုပါ ပြဋ္ဌာန်းဖို့ လိုအပ်ပါကြောင်းကျွန်တော်ဆွေးနွေးတင်ပြလိုပါတယ်။ ကျေးဇူးတင်ပါတယ်။</speech>
<speech type="speaker">မွန်ပြည်နယ် မဲဆန္ဒနယ်အမှတ်(၇)မှ ဒေါက်တာဗညားအောင်မိုး ဆွေးနွေး နိုင်ပါပြီ</speech>
<speech><mp id="115">ဒေါက်တာဗညားအောင်မိုး၊ မွန်ပြည်နယ် မဲဆန္ဒနယ်အမှတ်(၇)</mp>ရိုသေလေးစား အပ်သော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ လွှတ်တော် ပညာရှင်များအားလုံး ရွှင်လန်းချမ်းမြေ့ကြပါစေလို့ မေတ္တာပို့ရင်း ဂါရဝပြု လိုက်ပါတယ်။ ကျွန်တော်က တော့ မွန်ပြည်နယ် မဲဆန္ဒနယ်အမှတ်(၇) ဖြစ်တဲ့ ရေးမြို့နယ်မှ အမျိုးသားလွှတ်တော်ကိုယ်စားလှယ် ဒေါက်တာဗညားအောင်မိုး ဖြစ်ပါတယ်။ အခု ကျွန်တော်က လူဦးရေတိုးပွားနှုန်း ထိန်းညှိခြင်းဆိုင်ရာ ကျန်းမာရေးစောင့်ရှောက်မှု ဥပဒေကြမ်းကို ကျွန်တော့်အနေနဲ့ ထောက်ခံဆွေးနွေးမယ့် အပြင်ကို အကြံပြု ဆွေးနွေးသွားပါမယ်။ ဥက္ကဋ္ဌကြီးခင်ဗျား။ ကျွန်တော်တို့ ဒီလူဦးရေတိုးပွားနှုန်း ထိန်းညှိခြင်းဆိုတာက ဘာလဲ ဆိုတော့ ဆေးပညာနဲ့ပတ်သက်ပြီးတော့ ဆေးလောကမှာ ဒါအထူးအဆန်းမဟုတ်ဘူး။ ကျွန်တော်တို့ တော်တော့်ကို တွင်တွင်ကျယ်ကျယ် အသုံးချနေရတဲ့လုပ်ငန်း၊ ဆေးပညာရပ်လုပ်ငန်းတစ်ခုဖြစ်ပါတယ်။ ကျန်းမာရေးနဲ့ ပတ်သက်လာရင်လည်းပဲ ဒီ အချို့မိခင်ဟာ ကိုယ်ဝန်ဆောင်ကလေးမွေးမယ်ဆိုရင် အန္တရာယ်ရှိတယ်ဆိုတဲ့ အခြေအနေမျိုး ဆိုပြီးတော့၊ ကြို တင်ပြီးတော့ အသက်အန္တရာယ်အတွက် ကြိုတင်ပြီးတော့ ဒါ ပဋိသန္ဓေကို တားရမှာပါ။ ကျွန်တော် ပြီးခဲ့တဲ့လွှတ်တော်ပြီးတော့ ပြန်သွားတာ စိတ်မကောင်းစရာ၊ လူနာတစ်ယောက် ကျွန်တော့်အနေနဲ့ သူ့ကိုပြောထားတယ်၊ သူ့ရဲ့ အလုပ်ရှင် ကိုလည်း ပြောထားတယ်။ ကိုယ်ဝန်မဆောင်ဖို့အတွက် တားလိုက်ပါဆိုတော့ အဲဒီ(၃)၊ (၄)၊ (၅)နှစ် အတွင်းမှာ ကျွန်တော် လွှတ်တော် လာတက်နေတဲ့အချိန်မှာ ကျွန်တော်ပြန်သွားတော့ အမျိုးသမီးက ဆုံးသွားတယ်။ ဘာကြောင့်သူ့မှာ တားဖို့လိုအပ်တာကို မတားဖြစ်တဲ့အတွက်ကြောင့် ဒါဖြစ်သွားပါတယ်။ နောက်ကလေးတစ်ယောက်အနေနဲ့လည်းပဲ ကျွန်တော်တွေ့ရတာရှိသေးတယ်။ အဲဒီတော့ ကျွန်တော်တို့ ဘာလဲဆိုတော့ စီးပွားရေးအရလည်းပဲ၊ အခုနက ကျန်းမာရေးအရလည်းပဲ ကျွန်တော်တို့ တားတယ်။ ပဋိသန္ဓေတားတယ်ဆိုတာ ကျွန်တော်တို့အတွေ့အကြုံ မှာ အများကြီးရှိတယ်။ ဥပဒေမရှိဘဲနဲ့ ဆရာဝန် က ပညာပေးသက်သက် အချို့ကိစ္စတွေမှာ သူတို့က လက်မခံတာ၊ ဂရုမစိုက်တာလည်း ရှိတယ်။ ဂရုမစိုက်တဲ့အခါကျတော့ ဒီလူနာကိုယ်တိုင် အသက်အန္တရာယ်ဖြစ်သွားတာ အဲဒီလိုအများကြီး ရှိခဲ့ဖူး တယ်။ ဖြစ်လည်းဖြစ်နေတယ်။ အဲဒီတော့ကျန်းမာရေးဘက်ကကြည့်မယ်ဆိုရင် ပဋိသန္ဓေတားရေးဟာအရေးကြီးပါတယ်။ နောက်ပြီးတော့ လူမှုရေး၊ စီးပွားရေအရကြည့်မယ်ဆိုရင် အခု လူတွေက၊ ခေတ်မီတဲ့လူတွေက ဥပဒေ မရှိလည်းပဲ သုံးနေကြတာ၊ ဆရာဝန်ကိုယ်တိုင်က အကြံပေးတယ်၊ ဆရာဝန်ကိုယ်တိုင်က စီစဉ်ပေးတာ ရှိတယ်။ အများကြီးရှိတယ်။ ပဋိသန္ဓေတားဖို့အတွက်။ ဘာလို့လဲဆိုတော့ ကလေး များလွန်းတဲ့အခါ ကျတော့ အလုပ်လုပ်ဖို့ မိခင်ရော၊ ဖခင်ရောနှစ်ဦးလုံး အလုပ်မလုပ်နိုင်ဘူး။ အနည်းဆုံး တစ်ဦးက သားသမီးအတွက် တာဝန်ယူကြည့်ရှု စောင့်ရှောက်ရတယ်။ နောက်တစ်ခုက စားသုံးမှု၊ သုံးစွဲမှု ပိုပြီးတော့ ကုန်ကျတဲ့အတွက်ကြောင့် စီးပွားရေးအပိုင်းမှာ အများကြီးတွက်ချေကိုက်တယ်၊ ပညာရေး၊ ကျန်းမာရေး က အစနော်၊ အချို့နိုင်ငံဆိုပါတော့၊ ခုနတုန်းက ရှေ့က ဆွေးနွေးသွားပြီးသလို ဥပမာ ထိုင်းနိုင်ငံ ဆိုပါတော့။ ကျွန်တော်တို့နဲ့ နီးစပ်တယ်။ ထိုင်းနိုင်ငံဆိုရင် အစိုးရဝန်ထမ်းတစ်ယောက်ရဲ့ သားသမီးဆို (၂)ယောက်ပေါ့။ ပညာရေး၊ ကျန်းမာရေး၊ အပြည့်အစုံအစိုးရက တာဝန်ယူပေးတယ်။ အဲဒီတော့ဝန်ထမ်းတွေဟာ ဒီသားသမီး(၂)ယောက်ပဲ ယူတဲ့အကျင့် ဘာလို့လဲဆိုတော့ တကယ်လို့ (၂)ယောက်ထက်ပိုသွားရင် ကြိုက်သလောက်ယူ။ ဒါပေမယ့် နှစ်ယောက်ထက် ပိုသွားရင် အစိုးရက တာဝန်မယူတဲ့အတွက်ကြောင့် နှစ်ယောက်ပြီးရင် သူတို့သားကြောဖြတ်မယ်။ ပဋိသန္ဓေ မရအောင် ကာကွယ်မယ်။ အဲဒီပုံစံမျိုးလုပ်ကြတာ။ အဲဒီတော့ အဲဒါကအကျင့်တစ်ခုလိုဖြစ်သွားပြီးတော့ တစ်နိုင်ငံလုံး လူတွေက အများအားဖြင့် အဲဒီနှစ်ယောက်ပြီးရင်တော့ တစ်မျိုးမဟုတ်တစ်မျိုး ပဋိသန္ဓေ တားကြတာရှိတယ်။ အဲဒီတော့ ဒီတိုးတက်တဲ့ နိုင်ငံမှာလည်းပဲ အဆင်သင့် မဖြစ်သေးတဲ့အချိန်မှာ ပဋိသန္ဓေ တားကြတယ်။ လူဦးရေထိန်းတဲ့သဘောလည်းပါတယ်။ နောက်ပြီးတော့ Family Planning လို့ခေါ်တဲ့ မိသားစုစီမံကိန်း အဆင်သင့်မဖြစ်သေးတဲ့အချိန်မှာ အိမ်ထောင်ပြုပြီးတာတောင်မှ ကလေး မယူဘဲနဲ့ ကလေးတားတယ်။ ခြားတယ်ဆိုတာ ရှိပါတယ်။ ဒါတွေဟာ အထူးအဆန်း မဟုတ်ဘူး။ ဒီကနေ့ ဒါပေမယ့် ကျွန်တော်တို့မှာဘာလဲဆိုတော့ ဒီဟာကဥပဒေအနေနဲ့ ဖြစ်လာတဲ့အခါ ကျတော့ ပိုပြီးတော့၊ ထိထိရောက်ရောက်၊ ပိုပြီးတော့ စနစ်တကျဆောင်ရွက်နိုင်အောင်ဆိုပြီးတော့ ဥပဒေလုပ်တာ ကျွန်တော်ထောက်ခံပါတယ်။ အခုနတုန်းက ကျွန်တော့်တို့အတွေ့အကြုံ အရ ကျွန်တော် တို့ ကိုယ်တိုင်လုပ်ခဲ့တာ မထိရောက်တဲ့ဟာတွေ၊ ချွတ်ချော်သွားတဲ့ဟာတွေ ဆုံးရှုံးသွားတဲ့ဟာတွေ ရှိတဲ့အတွက် ဒါဟာဥပဒေတစ်ရပ်အနေနဲ့ ရှိလာတယ်ဆိုရင် ပိုပြီးတော့အကျိုးရှိမယ်လို့ ကျွန်တော်မြင် တယ်၊ ဒါကြောင့်ပိုပြီးတော့ ထောက်ခံပါတယ်။ အဲဒီတော့ပုဒ်မအနေနဲ့ကို ကျွန်တော်ပြောရမယ်ဆိုရင် ပုဒ်မ ၂ မှာ ကျွန်တော်တို့ထပ်ဖြည့်ဖို့တော့ လိုမယ်။ ပုဒ်မ ၂(ဃ)ကိုပြောင်းသွားပြီးတော့ (ဃ)အသစ် ထည့်ဖို့ ကျွန်တော်အကြံပြုလိုပါတယ်။ သားဆက်ခြားရန် ပဋသန္ဓေတားခြင်းဆိုတဲ့ အဓိပ္ပာယ်ဖော်ပျက်တစ်ခု၊ ပဋိသန္ဓေမရရှိရန် ယောက်ျားတွင်ဖြစ်စေ၊ အမျိုးသမီးဖြစ်စေ ဆေးပညာနည်းလမ်းဖြင့် ကာကွယ်တားဆီးခြင်းကို ဆိုသည်။ နောက်ပြီးတော့(င)အနေနဲ့ ထပ်ဖြည့်ဖို့ ထာဝရပဋိသန္ဓေတားခြင်း၊ အမျိုးသမီးတွင် ဥပြွန်ကို လည်းကောင်း၊ အမျိုးသားတွင် မျိုးပွားပိုး သွားသောပြွန်ကို ခွဲစိတ်နည်းဖြင့်၊ ဖြတ်ခြင်း၊ ပိတ်ခြင်းကို ဆိုသည်။ အတိုချုပ်အားဖြင့် ကျွန်တော်တို့ပြောရင် သားကြောဖြတ်တာလို့ ပြောတာပါ။ နောက်(စ)ကို ထပ်ဖြည့်ဖို့ ကျွန်တော်အကြံပြုလိုပါတယ်။ တစ်လင်တစ်မယားစနစ်၊ အမျိုးသားတစ်ဦးတွင် ဇနီးတစ်ဦး တည်း၊ အမျိုးသမီးတစ်ဦးလျှင် လင်ယောက်ျားတစ်ဦးတည်း ထားရှိသောစနစ်ကိုဆိုသည်။ နောက်တစ်ပိုဒ် ကျွန်တော်ဖြည့်ဖို့ အကြံပြုလိုတာက အပိုဒ်(ဆ)အနေနဲ့ ရရှိခွင့်ရှိသော သားသမီးဦးရေ၊ အမျိုးသား တစ်ဦးက ရရှိခွင့်ရှိသော သားသမီးဦးရေ၊ အမျိုးသမီးတစ်ဦးက ရရှိခွင့်ရှိသော သားသမီးဦးရေကို ဆိုသည်။ ဘာလို့လဲဆိုတော့ ကျွန်တော်တို့ အမျိုးသမီးတစ်ဦးတည်းကို သတ်မှတ်ရင်တော့ မသင့်တော်ဘူးထင်တယ်။ ဘာလို့လဲဆိုတော့ အမျိုးသားတစ်ယောက်က ဇနီးသည်တွေ အများကြီး၊ တခြား ဇနီးသည်တွေမှာ ကလေးထပ်ရရင်တော့ ဒါဟာ ဒီအမျိုးသားရဲ့ ကလေး ဖြစ်တယ်။ အဲဒီတော့ အမျိုးသားမှာလည်း သတ်မှတ်ချက်ထားဖို့လိုတယ်လို့ ကျွန်တော်မြင်တဲ့အတွက်ကြောင့် ဒါကို အကြံပြု လိုပါတယ်။ အဲဒီတော့ မူရင်းပုဒ်မခွဲ(ဃ) ကို (ဇ) အဖြစ်လည်းကောင်း၊ မူရင်းပုဒ်မခွဲ(င)ကို (ဇ) အနေဖြင့် လည်းကောင်း၊ မူရင်း ပုဒ်မခွဲ(စ) ကို (ည) အဖြစ် လည်းကောင်း၊ မူရင်း ပုဒ်မခွဲ(ဆ) ကို (ဋ) အဖြစ် လည်းကောင်း ပြောင်းဖို့ ကျွန်တော် အကြံပြု လိုပါတယ်။ အကြံပြုလိုက်ပါတယ်။ နောက်ပြီးတော့ အမျိုးသားလွှတ်တော်က ပြင်ဆင်တဲ့ဥပဒေကြမ်းမှာ၊ ပုဒ်မ ၃ မှာ ကျွန်တော် အနည်းအကျဉ်း ထပ်ဖြည့်ထားပါတယ်။ ပုဒ်မ ၃ က ပြည်ထောင်စုနယ်မြေကောင်စီနဲ့ တိုင်းဒေသကြီး သို့မဟုတ် ပြည်နယ်အစိုးရအဖွဲ့ တို့သည် မိမိတို့ဒေသအတွင်း လူဦးရေသိပ်သည်းမှု များပြားခြင်း၊ လူဦးရေတိုးနှုန်း မြင့်တက်ခြင်း၊ ကလေးမွေးဖွားနှုန်း မြင့်မားခြင်း၊ မိခင်နှင့်ကလေးသေနှုန်း မြင့်မား လာခြင်း၊ ပြောင်းရွှေ့ဝင်ရောက်နှုန်း မြင့်မားခြင်းတို့ကြောင့် လူဦးရေနဲ့ သယံဇာတ အရင်းအမြစ် အချိုး ညီမျှမှုမရှိခြင်း၊ လူမှုရေး၊ စီးပွားရေး အညွှန်းကိန်းနိမ့်ကျခြင်း၊ အဲဒီမှာ (နှင့်) ဆိုတဲ့ စာလုံးကို ဖြုတ်ပြီးတော့ ဒေသတွင်း စားနပ်ရိက္ခာလုံလောက်မှုမရှိခြင်း၊ လူဦးရေ အချိုးအစားဖြင့် ဒေသတွင်း ယဉ်ကျေးမှု၊ စီးပွားရေး၊ လူမှုရေးနှင့် နိုင်ငံရေးတို့တွင် ထိခိုက်လာနိုင်ခြင်းတို့ ပေါ်ပေါက်ခြင်း ရှိ/မရှိ သိရှိသုံးသပ်နိုင်ရန် ကျွမ်းကျင်သူများ၏ အကူအညီရယူ၍ စစ်တမ်းကောက်ယူနိုင်သည် ဆိုပြီးတော့ ကျွန်တော်ထပ်ဖြည့်လိုပါတယ်။ နောက်တစ်ခုက အမျိုးသားလွှတ်တော် ပြင်ဆင်ချက် ပုဒ်မ ၆ မှာ ဘာလဲဆိုတော့ ခုနတုန်းက ကျွန်တော်ဖြည့်ထားတဲ့ အဓိပ္ပာယ်ဖော်ပြချက်တွေ၊ ပုဒ်မ ၆ မှာ ကျွန်တော်တို့ အသုံးချဖို့ လိုပါတယ်။ ပုဒ်မ ၆ မှာ လူဦးရေတိုးပွားနှုန်း ထိန်းညှိခြင်းဆိုင်ရာ ကျန်းမာရေးစောင့်ရှောက်မှု ဆောင်ရွက်ရမည့် သီးသန့်ဒေသအဖြစ် သတ်မှတ်လျှင် ပုဒ်မ ပြင်ပြီးတဲ့ ၂(ဂ)၊ ၂(ဃ)၊ ၂(စ)၊ ၂(ဆ) ကို သုံးစွဲ၍ ဆိုတာ ထပ်ဖြည့်ဖို့ ကျွန်တော် အကြံပြုလိုပါတယ်။ နောက်ပြီးတော့ ပုဒ်မ ၉ (က) (၁၀)ကို ကျွန်တော်ပြင်ဖို့ အကြံပြုလိုပါတယ်။ ပုဒ်မ ၉(က)၊ ပုဒ်မခွဲငယ်(၁၀) ဥက္ကဋ္ဌ၊ တိုင်းဒေသကြီး သို့မဟုတ် ပြည်နယ် အမျိုးသမီးရေးရာအဖွဲ့ ဆိုတာ ကျွန်တော့် အနေနဲ့ ပယ်ဖျက်သင့်တယ်လို့ အကြံပြုလိုပါတယ်။ အဖွဲ့အစည်းအနေနဲ့ ဆိုရင် အဖွဲ့အစည်းတွေ အများကြီးရှိတယ်။ အဲဒီတော့ အဖွဲ့အစည်းတစ်ခုတည်း မပါသင့်ဘူးလို့ ကျွန်တော် မြင်တဲ့အတွက်ကြောင့် ဒါကို ကျွန်တော်တို့ မပါသင့်ဘူးလို့ အကြံပြုလိုပါတယ်။ နောက်ပြီးတော့ အမျိုးသမီးရေးရာ အဖွဲ့အစည်းဟာ တကယ်မှာဆို ဝန်ထမ်းရဲ့ ဇနီးပဲ။ တကယ်တမ်း နိုင်ငံရေးအဖွဲ့အစည်းလည်း ထိထိရောက်ရောက် မဟုတ်ဘူး။ လူမှုရေးအဖွဲ့အစည်းလည်း ထိထိရောက်ရောက် မဟုတ်ဘူး။ ဥပမာ မြို့နယ်က အမျိုးသမီး ရေးရာ ဥက္ကဋ္ဌဆိုရင် မြို့နယ်ထွေ/အုပ်ရဲ့ ဇနီး၊ အဲဒီပုံစံမျိုး။ Formula နဲ့ လာတယ်။ အဲဒီတော့ ကျွန်တော့် အနေနဲ့ ဒါ လေးနက်မှုလည်း မရှိတဲ့အပြင်ကို နောက် အခြားအဖွဲ့အစည်းတွေလည်း တောင်းဆိုလာရင် တစ်မျိုး မြင်မယ်။ နောက်ပြီးတော့ နောက်ပုဒ်မတစ်ခုက ဘာလဲဆိုတော့ ပုဒ်မ ၉(က)၊ ပုဒ်မ ၁၂(င)မှာ ဥက္ကဋ္ဌ၊ မြို့နယ်အမျိုးသမီးရေးရာအဖွဲ့ ဆိုတာကို မြို့နယ်အဆင့်မှာ အဲဒါကို ပယ်ဖျက်ဖို့ ကျွန်တော် အကြံပြု လိုပါတယ်။ လေးစားရသော အမျိုးသားလွှတ်တော် ဥက္ကဋ္ဌကြီးခင်ဗျား။ အခုလို ကျွန်တော်တို့ ဒီ ဥပဒေနဲ့ ပတ်သက်ပြီးတော့ လေးလေးနက်နက် ဆွေးနွေးအကြံပြုခွင့်ရတာကို အထူးကျေးဇူးတင်ကြောင်း ပြော ကြားရင်း နိဂုံးချုပ်ပါတယ်။</speech>
<speech type="speaker">ချင်းပြည်နယ် မဲဆန္ဒနယ်အမှတ်(၂)မှ ဦးဇုန်လှယ်ထန်း ဆွေးနွေးနိုင်ပါပြီ</speech>
<speech><mp id="38">ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၂)</mp>လေးစားအပ်တဲ့ ဥက္ကဋ္ဌကြီးနဲ့ အမျိုးသားလွှတ်တော်ကိုယ်စားလှယ်များ၊ ပြည်ထောင်စုရှေ့နေချုပ်နဲ့ ကော်မရှင် အားလုံး မင်္ဂလာပါလို့ ဦးစွာနှုတ်ခွန်းဆက်သလိုပါတယ်။ ကျွန်တော် ဒီ လူဦးရေတိုးပွားနှုန်း ထိန်းညှိခြင်းဆိုင်ရာ ကျန်းမာရေး စောင့်ရှောက်မှု ဥပဒေကြမ်းနဲ့ စပ်လျဉ်းပြီးတော့ ကျွန်တော် အကြံပြုဆွေးနွေးလိုပါတယ်။ ပထမဆုံးအနေနဲ့ ဆွေးနွေးချင်တာကတော့ ခေါင်းစဉ်နဲ့ ဒီအထဲက ဥပဒေတွေကို ဖတ်လိုက် တဲ့ အချိန်မှာ အထဲကရေးတဲ့��ချိန်မှာတော့ ကျဉ်းကျဉ်းကလေး ဖြစ်ပေမယ့် အထက်ခေါင်းစဉ်မှာတော့ တစ်နိုင်ငံလုံးလွှမ်းခြုံ သလိုလို ဖြစ်နေတဲ့အတွက်ကြောင့် ဒီရေးတဲ့ဟာနဲ့ သူ့ရဲ့ခေါင်းစဉ်ရဲ့ Scope က မကိုက်ညီဘူးလို့ ထင်ပါတယ်။ ပထမ လူဦးရေတိုးပွားနှုန်းထိန်းညှိခြင်းဆိုင်ရာ ကျန်းမာရေးစောင့်ရှောက်မှု ဥပဒေကြမ်းဆိုပြီး ကျွန်တော်ဖတ်လိုက်တဲ့ အချိန်မှာ ကျွန်တော်တို့ တစ်နိုင်ငံလုံးမှာ လုပ်ရတော့မှာလားလို့ စိုးရိမ်ခဲ့တယ်။ သို့သော် အထဲကို တစ်ကယ်ဖတ်လိုက်တဲ့ အချိန်မှာတော့ ဒီ ကွက်ကွက်ကလေး နေရာမှာ ကျင့်သုံးရမယ့် ပုံစံမျိုးပြန်ဖြစ်သွားပြန်တယ်။ အဲဒါ ခေါင်းစဉ်နဲ့ အထဲထဲကရေးတာ သိပ်မကိုက်ညီတဲ့ အကြောင်းကို ပထမဆုံး တင်ပြလိုပါတယ်။ ပြီးတော့ ဒုတိယအချက်မှာတော့ ဒီ အဲဒီလိုဖြစ်နေတဲ့ အချိန်ကျတော့ ကျွန်တော်တို့ လူဦးရေ တိုးပွားနှုန်း ထိန်းညှိခြင်းဆိုတဲ့ နေရာမှာ ကျွန်တော်တို့နိုင်ငံ ကြည့်လိုက်တဲ့အချိန်မှာတော့ ကျွန်တော်တို့ နိုင်ငံမှာကျတော့ လူဦးရေ တိုးတက်သင့်သလောက် မတိုးတက်တဲ့နိုင်ငံလို့ ကျွန်တော်ယူဆပါတယ်။ ဘာကြောင့်လည်းဆိုတော့ ကျွန်တော်တို့ အရင်တုန်းက စမ်းသပ် သန်းခေါင်စာရင်းကောက်ခဲ့ဘူးပါ တယ်။ အဲဒီကနေ အခု ဒီအချိန်လောက်မှာ ဘယ်လောက်တိုးသင့်သလဲဆိုတဲ့ နေရာမှာ ကျွန်တော်တို့ အားလုံးန်း(၆၀)လောက်ဖြစ်ဖို့ ခန့်မှန်းကြပေမယ့် တကယ်ကောက်လိုက်တဲ့ အချိန်မှာ (၅၁)သန်း လောက်ပဲ ရှိတယ်။ ဘာကြောင့်လည်းဆိုတော့ ကျွန်တော်တို့နိုင်ငံမှာ လူဦးရေတိုးပွားနှုန်းက တိုးတက်သင့် သလောက် မတိုးတက်ဘူးပေါ့နော်၊ ဘာဖြစ်လို့လဲဆိုတော့ ဒီကနေ ထွက်ခွာသွားတာတွေလည်းများတယ်။ ပြီးတော့ ကျွန်တော်တို့နိုင်ငံမှာ အပျိုကြီး၊ လူပျိုကြီးတွေလည်း များတယ်။ အိမ်ထောင်မပြု ဘဲနဲ့ ဟိုဟာလုပ်တာတွေလည်း ရှိတယ်။ အိမ်ထောင်ပြုတဲ့ သူတွေကလည်း သိပ်ပြီးတော့ ကလေးမမွေးတာကို တွေ့ရပါတယ်။ ဒါ ယေဘုယျအားဖြင့် ကြည့်မယ်ဆိုရင်ပေါ့။ ဆိုတဲ့အချိန်ကျတော့ ဒါ ကျွန်တော်တို့နိုင်ငံ တစ်နိုင်ငံလုံးမှာ ကျင့်သုံးရမယ့် ဥပဒေမဟုတ်တဲ့အတွက်ကြောင့် ပုဒ်မ ၆ မှာ ရေးသလိုမျိုးပေါ့၊ လူဦးရေ တိုးပွားနှုန်း ထိန်းညှိခြင်းဆိုင်ရာ ကျန်းမာရေးစောင့်ရှောက်မှု ဆောင်ရွက်မည့် သီးသန့်ဒေသဆိုင်ရာ ဥပဒေ၊ အဲဒီလို မျိုးပေါ့။ တစ်ခုခု ကျွန်တော်လည်း ဘယ်လိုကိုက်ညီမှာလည်း ဆိုတာတော့ သိပ်မပြောတတ်ပါဘူး။ ပြီးတော့ ဒုတိယမှာ ဆွေးနွေးချင်တာကတော့ သားဆက်ခြားခြင်း။ ဒီ ပုဒ်မ ၂ (ဂ)မှာ သားဆက် ခြားခြင်းဆိုင်ရာ ဆိုသည်မှာ အိမ်ထောင်ရှင်မိခင်တစ်ဦး ကလေးမွေးဖွားပြီးနောက် အနည်းဆုံး (၃၆)လ၊ ခြားပြီးမှ နောက်ထပ် ကလေးမွေးဖွားခြင်းကိုဆိုသည်လို့ ဆိုထားပါတယ်။ ဒါကတော့ ကျွန်တော်တို့ ဒီ လူ့အခွင့်အရေး ကြေညာစာတမ်း အပိုဒ် (၂)နဲ့ သိပ်မကိုက်ညီတဲ့ အကြောင်းကို ကျွန်တော်တွေ့ရှိရပါ တယ်။ ဒီမှာကျတော့ အိမ်ထောင်ရှင်တိုင်း၊ စုံတွဲတိုင်းတွင် မိမိကိုယ်ပိုင်စိတ်ကြိုက် ကလေးယူခွင့်၊ ဦးရေ မည်မျှ၊ မိမိ မိသားစုကလေးနှင့် ပတ်သက်သည့် မည်သည့် ကိစ္စကိုမဆို ကိုယ်ပိုင်လွတ်လွတ်လပ်လပ် ဆုံးဖြတ်ခွင့်ရှိပါသည်ဆိုပြီးတော့ ပြဌာန်းထားပါတယ်။ ဒီဟာနဲ့ ကိုက်ညီမှု မရှိကြောင်းကို တွေ့ရပါတယ်။ ကျွန်တော့်ရှေ့မှာ ဆွေးနွေးသွားတာ လွှတ်တော်ကိုယ်စားလှယ်(၂)ဦး ရှိပါတယ်။ ဒီ ဦးခင်မောင်လတ် ဆွေးနွေးတဲ့ ပုံစံပေါ့နော်၊ ဒီ တချို့ နိုင်ငံတွေမှာ ကျင့်သုံးပါတယ်။ သို့သော် ကျွန်တော်တို့ နိုင်ငံကတော့ အခု ဒီမိုကရေစီနိုင်ငံလို့ ကျွန်တော်တို့ ပြောပါတယ်။ ကျွန်တော်တို့ ဒီမိုကရေစီနိုင်ငံလို့ပြောတဲ့ အချိန်ကျတော့ ကျွန်တော်တို့ ဒါမျိုးကို တင်းတင်းကြပ်ကြပ်ကြီး သွားလုပ်လိုက်လို့ရှိရင် သင့်တော် မှာလား။ ဒီ ကျန်းမာရေးကိစ္စနဲ့ပေါ့နော်၊ ဒေါက်တာဗညားအောင်မိုး ပြောသလို သူတို့ မလုပ်ခဲ့လို့၊ သူ့ မိခင်ရဲ့ ကျန်းမာရေး ထိခိုက်သွားတယ်။ အသက်ဆုံးရှုံးသွားတာတွေလည်း ရှိကောင်းရှိနိုင်ပါတယ်။ သို့သော် ဒါမျိုးမှာလည်း သူတို့ရဲ့ ကိုယ်ပိုင်ဆုံးဖြတ်ချက်အရ သူတို့ရဲ့ အခွင့်အရေးအရပဲ၊ သူတို့ လုပ်သင့်လုပ်ထိုက်တာ တွေကို သူတို့ကပဲ ဆုံးဖြတ်ပြီးတော့ လုပ်သင့်ပါတယ်။ သူတို့ မလုပ်လိုက်လို့ သူတို့ ခံတာပဲ ဖြစ်ပါတယ်။ အတင်းအကြပ် လူ့အခွင့်အရေးကို ချိုးဖောက်ပြီးတော့ သူက ဆောင်ရွက်ခြင်းကို မပြု သင့်ဘူးလို့ ကျွန်တော် မြင်ပါတယ်။ ပြီးတော့ ပုဒ်မ ၃ မှာတော့ ပြောင်းရွှေ့ဝင်ရောက်နှုန်းမြင့်မားခြင်း။ ပြောင်းရွှေ့ ဝင် ရောက်နှုန်းမြင့်ခြင်းကိုတော့ ကျွန်တော်ဒီလိုမျိုး ဥပဒေနဲ့ မသက်ဆိုင်ဘူးလို့ ယူဆပါတယ်။ ဒါကတော့ Immigration Law နဲ့ သက်ဆိုင်မယ်လို့ ကျွန်တော် ယူဆပါတယ်။ ပြီးတော့ နောက်တစ်ခုပြောချင်တာက ဘာလဲဆိုတော့ ဒီဟာကို ကျွန်တော်ခြုံငုံပြီးတော့ ကြည့် လိုက်တဲ့အချိန်မှာ လက်တွေ့မှာ အကောင်အထည်ဖော်လို့မှ ရပါမလားလို့ ကျွန်တော်စဉ်းစားမိပါတယ်။ ဘာကြောင့်လဲဆိုတော့ ဒီမှာ ကြည့်လိုက်တဲ့အချိန်မှာ ဥပဒေမှာ ဒါကို ရေးပေမယ့် ဒီလိုမျိုး မလုပ်လို့ ရှိရင် ဘယ်လိုအရေးယူမယ်ဆိုတာမျိုးလည်း မပါဘူး။ ပြီးတော့ ဘယ်လိုဆောင်ရွက်ရမလဲ၊ ဘယသူက ဆောင်ရွက်ရမယ်ဆိုတာမျိုးလည်း မပါတဲ့အချိန်ကျတော့ ဒါ လုပ်လိုက်လို့ လက်တွေ့မှာ အသုံးမဝင်တဲ့အသုံးပြုလို့ ခက်တဲ့ ဥပဒေမျိုးကို ကျွန်တော်တို့ ပြုလိုက်လို့ရှိရင် ကျွန်တော်တို့နိုင်ငံ အခုတစ်လော ဒါ ဒီဥပဒေတွေက လူ့အခွင့်အရေးကို ချိုးဖောက်ပါတယ်ဆိုတာ စွပ်စွဲချက်တွေလည်း များနေတဲ့ အချိန်မှာ ကျွန်တော်တို့ နိုင်ငံ အတွက် ကောင်းကျိုးပေးပါ့မလားဆိုတာကို စဉ်းစားမိပါတယ်။ ဘာကြောင့်လဲဆိုတော့ ဒါ လက်တွေ့မှာ တကယ်ပဲ ဒီ ပြစ်မှု ပြစ်ဒဏ်တွေနဲ့ ပြဋ္ဌာန်းတယ်ဆိုရင်တောင်မှ သွားကျင့်သုံးအချိန်မှာ 31o Look and Feminism 339 3log ospo$u2q0o$cod:60psaopodomo por Doufowbos အထိ လွယ်ပါ့မလဲပေါ့နော်၊ သူတို့ရဲ့ စိတ်ဓာတ်ရေးရာမှာလည်း ဘယ်လောက်အထိ ခက်ခဲသွားမလဲ အဲဒါတွေလည်း ကျွန်တော်စဉ်းစားကြည့်ပါတယ် ဆိုတဲ့အချိန်ကျတော့ ဘယ်လိုလုပ်မလဲ၊ ဘယ်သူက လုပ်ရမလဲ။ ဒီ အသုံးပြုလို့ကော ရပါ့မလားဆိုတာမျိုးကို ကျွန်တော်ချင့်ချိန်ပြီးတော့ စဉ်းစားလိုက်တဲ့ အချိန်မှာ နောက်ဆုံးမှာတော့ ဒီဥပဒေက လောလောဆယ် ပြဋ္ဌာန်းရန် မသင့်တော်သေးကြောင်း တင်ပြ ရင်းနဲ့ နိဂုံးချုပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">အစည်းအဝေးကို (၁၅)မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော်ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီ ခင်ဗျား။</speech>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌ ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">စစ်ကိုင်းတိုင်းဒေသကြီး မဲဆန္ဒနယ်အမှတ်(၃)မှ ဒေါက်တာမြင့်နိုင် ဆွေးနွေး နိုင်ပါပြီ</speech>
<speech><mp id="1155">ဒေါက်တာမြင့်နိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ်ပါ သော ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်အားလုံး၊ ဧည့်သည်တော်အားလုံး စိတ်၏ ချမ်းသာ ခြင်း၊ ကိုယ်၏ကျန်းမာခြင်းနဲ့ ပြည့်စုံနိုင်ကြပါစေကြောင်း ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ်ဒေါက်တာမြင့်နိုင် ဖြစ်ပါတယ်။ ကျွန်တော် ဆွေးနွေးသွားမှာကတော့ လူဦးရေတိုးပွားနှုန်း ထိန်းညှိခြင်း ဆိုင်ရာ ကျန်းမာရေးစောင့်ရှောက်မှု ဥပဒေကြမ်း ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ မြန်မာနိုင်ငံဟာ နိုင်ငံတကာနဲ့ ချစ်ကြည်ရင်းနှီးစွာ ဆက်ဆံ ဆောင်ရွက်လျက်ရှိပြီး၊ နိုင်ငံတကာ စာချုပ်စာတမ်းများကိုလည်း သဘောတူပါဝင် လက်မှတ်ရေး ထိုးထားပြီး ဖြစ်ပါတယ်။ ၎င်းစာချုပ်များနှင့် ညီညွတ်မှုမရှိဘဲ ကွဲလွဲမှုများရှိနေပါက အဆင်မပြေ၊ မချော မွေ့မှုများ ထပ်မံပေါ်ပေါက်နိုင်ပါသဖြင့် ညှိနှိုင်းသော နည်းကို ကျင့်သုံးပြီး ကောင်းမွန်သော အဖြေတစ် ရပ်ကို ရှာဖွေသင့်ပါတယ်။ ကျွန်တော်တို့ နိုင်ငံဟာ ကုလသမဂ္ဂအဖွဲ့ဝင် နိုင်ငံတစ်ခုဖြစ်တာနဲ့ အညီ ကမ္ဘာ့လူ့အခွင့်အရေး ကြေညာစာတမ်းပါ ပြဋ္ဌာန်းချက်များကိုလည်း လိုက်နာရန် တာဝန်ရှိသကဲ့သို့ မြန်မာ နိုင်ငံမှ ချုပ်ဆိုထားသော အမျိုးသမီးများအား နည်းမျိုးစုံဖြင့် ခွဲခြားမှု ပပျောက်ရေး CEDAW နှင့် ကလေးသူငယ်များ အခွင့်အရေးဆိုင်ရာ သဘောတူညီစာချုပ်တို့ပါ ပြဋ္ဌာန်းချက်နှင့်လည်း ကိုက်ညီ ဆီလျော်သော ဥပဒေများကိုသာ အတည်ပြု သင့်ပါတယ်။ ကမ္ဘာ့လူ့အခွင့်အရေးကြေညာစာတမ်း အပိုဒ်(၁၆)၊ (၁)တွင် အရွယ်ရောက်ပြီးသော ယောက်ျား နှင့် မိန်းမတို့တွင် လူမျိုး၊ နိုင်ငံသား သို့မဟုတ် ကိုးကွယ်သည့် ဘာသာကို အကြောင်းပြု၍ ကန့်သတ်ချက် တစ်စုံတစ်ရာမရှိစေဘဲ ထိမ်းမြားလက်ထပ်ပိုင်ခွင့်နှင့် မိသားစုထူထောင်ပိုင်ခွင့်ရှိသည်ဟု ဆိုထားပါ တယ်။ အမျိုးသမီးများအား နည်းမျိုးစုံဖြင့် ခွဲခြားမှုပပျောက်ရေး CEDAW အပိုဒ်(၁၆)၊ အပိုဒ် ခွဲ(၁)၊ အပိုဒ်ခွဲငယ်(င)အရ ကလေးရဲ့ အသက်ကို ဆုံးဖြတ်ရာတွင် လည်းကောင်း၊ ကလေးတစ်ဦးနှင့် တစ်ဦး အကြားခြားသည့် အချိန်ကာလကို ဆုံးဖြတ်ရာတွင်လည်းကောင်း၊ လွတ်လပ်မှုနှင့် တာဝန်ရှိမှုတို့တွင် တူညီစွာရှိပြီး သတင်းရယူပိုင်ခွင့်၊ ပညာရေးနှင့် ဖော်ပြပါ အခွင့်အရေးတို့ကို ကျင့်သုံးနိုင်သည့် နည်းလမ်း များတို့လည်း တူညီသော အခွင့်အရေးရှိရမည်ဟု ဆိုထားပါတယ်။ ကလေးသူငယ်များ အခွင့်အရေးဆိုင်ရာ သဘောတူစာချုပ် CRC အပိုဒ်(၆) တွင် ကလေး ငယ်များ၏ အသက်ရှင်ရပ်တည်ခွင့်နှင့် ဖွံ့ဖြိုးတိုးတက်ခွင့်တို့အတွက် နိုင်ငံတော်မှ ကာကွယ်စောင့်ရှောက် ရမည်။ အလားတူ အပိုဒ်(၇)၊ အပိုဒ်ခွဲ(၂)တွင် အဖွဲ့ဝင် နိုင်ငံတိုင်းအနေဖြင့် မိမိတို့၏ အမျိုးသားဥပဒေများ အပြင် နိုင်ငံတကာ စာချုပ်စာတမ်းပါ မိမိတို့၏ ဝတ္တရားများနှင့်လည်း ကိုက်ညီစေရမည် စသည်ဖြင့် ပြဋ္ဌာန်းချက်များ ရှိနေပါသဖြင့် ယင်းအချက်အလက်များနှင့်ပါ ညီညွှတ်စေရေး အလေးထားဂရုပြုရန် လိုအပ်မည်ဖြစ်ပါတယ်။ ယခုဥပဒေကြမ်းတွင် လူဦးရေတိုးပွားနှုန်း ထိန်းညှိရေးဆိုင်ရာ ကျန်းမာရေးစောင့်ရှောက်မည့် အထူးဒေသသတ်မှတ်ခြင်း ပါရှိနေပါတယ်။ သီးခြားသတ်မှတ်ခြင်းသည် ခွဲခြားဆက်ဆံရာ ရောက်ပါတယ်။ ဖွဲ့စည်းပုံအခြေခံဥပဒေ အခန်း(၈) နိုင်ငံသား၊ နိုင်ငံသားများ၏ မူလအခွင့်အရေးနှင့် တာဝန်များတွင် ပုဒ်မ ၃၄၈ ၌ နိုင်ငံတော်သည် ပြည်ထောင်စုသမ္မတ မြန်မာနိုင်ငံ၏ မည်သည့်နိုင်ငံသားကိုမျှ လူမျိုး၊ ဇာတိ၊ ကိုးကွယ်ရာဘာသာ၊ ရာထူးဌာနန္တရ၊ အဆင့်အတန်း၊ ယဉ်ကျေးမှု၊ အမျိုးသား၊ အမျိုး သမီး၊ ဆင်းရဲချမ်းသာ တို့ကို အကြောင်းပြု၍ ခွဲခြားမှု မရှိစေရ။ ပုဒ်မ ၃၅၁ ၌ မိခင်များ၊ ကလေးသူငယ်များနှင့် ကိုယ်ဝန်ဆောင် အမျိုးသမီးများသည် ဥပဒေအရ သတ်မှတ်ထားသော သက်ဆိုင်ရာ အခွင့်အရေးများကို အညီအမျှ ခံစားခွင့် ရှိစေရမည် စသည်ဖြင့် အတိအလင်း ပြဋ္ဌာန်းထားချက်များလည်း ရှိနေပါတယ်။ ထို့အပြင် ပုဒ်မ ၃၆ရ ၌ နိုင်ငံသားတိုင်းသည် နိုင်ငံတော်က ချမှတ်ထားသော ကျန်းမာရေးဆိုင်ရာ မူဝါဒများနှင့်အညီကျန်းမာရေးစောင့်ရှောက်မှုကို ခံယူခွင့်ရှိသည်ဟု ပြဋ္ဌာန်းထားရာ နိုင်ငံတော်အနေဖြင့် ဖွဲ့စည်းပုံ အခြေခံ ဥပဒေပါ ပြဋ္ဌာန်းချက်များနှင့်အညီ ဖြည့်ဆည်းဆောင်ရွက်မှုများ လိုအပ်လျက်ရှိနေပါသေးတယ်။ ယခုအခြေအနေတွင် ဤကဲ့သို့ ဥပဒေတစ်ရပ်ကို ပြဋ္ဌာန်းလိုက်ရုံမျှဖြင့် ပြဿနာရပ်တစ်ခုကို ဖြေရှင်းနိုင်ခြင်းထက် မြောက်များစွာသော ပြဿနာရပ်များ၊ အငြင်းပွားဖွယ်သော ကိစ္စရပ်များကို မွေး ထုတ်ပေးရာ ရောက်မည်ကိုလည်း နိုင်ငံတော်နှင့် နိုင်ငံသားတို့ အကျိုးအလို့ငှာ အလေးအနက် သုံးသပ် ဆောင်ရွက်ရမှာ ဖြစ်ပါတယ်။ ဥပဒေကြမ်းတွင် သားဆက်ခြားခြင်း အဓိပ္ပာယ်ဖွင့်ဆိုသည်မှာ အိမ်ထောင်ရှင်မိခင်တစ်ဦး ကလေးမီးဖွားပြီးနောက် အနည်းဆုံး (၃၆)လ ခြားပြီးမှ နောက်ထပ် ကလေးမွေးဖွားခြင်းကို ဆိုသည်ဟု ဖွင့်ဆိုထားပါတယ်။ ယင်းဖော်ပြပါ သားဆက်ခြား (၃၆)လသည် နိုင်ငံတကာ စံသတ်မှတ်ချက်ဖြစ်ပြီး မိခင် နှင့် ကလေး ကျန်းမာရေးအတွက်သာ ဖြစ်ပါတယ်။ ထို့အပြင် ဥပဒေကြမ်းတွင် သားဆက်ခြားခြင်းကိုဆောင်ရွက်မည့် နည်းလမ်းများ တိကျစွာ ညွှန်းဆိုဖော်ပြထားခြင်း မရှိပါ။ အကြမ်းအားဖြင့် ပြောရမယ်ဆို ရင် အကာအကွယ်ပစ္စည်းသုံးခြင်း၊ သားဆက်ခြား ဆေးထိုးနှံခြင်း၊ သားဆက်ခြား ဆေးသောက်ခြင်း၊ အရေ ပြားအောက်တွင် သားဆက်ခြား လှုံ့ဆော်ပစ္စည်းများ မြှုပ်နှံခြင်း၊ သားအိမ်အတွင်း သားဆက်ခြား ပစ္စည်းများ ထည့်သွင်းခြင်းတို့ ဖြစ်ပါတယ်။ အစရှိသည့် နည်းလမ်းများသည် ကောင်းကျိုး၊ ဆိုးကျိုးများ ရှိပါတယ်။ သို့အတွက် အမျိုးသမီးများ အပါအဝင် လူထုပညာပေးလုပ်ငန်းများကို ထိုသို့ဆောင်ရွက်ရန် လိုအပ်သော ဘတ်ဂျက်စီမံခန့်ခွဲမှုများ ထည့်သွင်းစဉ်းစားရမှာဖြစ်ပါတယ်။ ဝေးလံသော ကျေးလက်ဒေသ များတွင် သားဆက်ခြားခြင်း အလို့ငှာ အပြောလွယ်သလောက် အကောင်အထည်ဖော်ရန် ခက်ခဲလှ ပါတယ်။ ဥပဒေတစ်ရပ်သည် လက်တွေ့အကောင်အထည် ဖော်နိုင်ပါမှ ရှင်သန်ထိရောက်နိုင်မည် ဖြစ်ပါတယ်။ သို့မဟုတ်ပါက ပြဋ္ဌာန်းလိုက်သော ဥပဒေကြောင့်ပင် တရားမဝင်သော ကိုယ်ဝန်ဖျက်ချမှုများ၊ အခြား ကျန်းမာရေးနှင့် မကိုက်ညီသော အန္တရာယ် ကြီးမားသော ဆောင်ရွက်မှုများ ပေါ်ပေါက်လာ စေရန် အားပေးရာရောက်ပြီး ခုတ်ရာတစ်ခြား၊ ရှရာတစ်လွဲ ဖြစ်စေမည့် ဘေးထွက်ဆိုးကျိုးများကိုလည်း အလေးအနက် သတိပြု သင့်ပါတယ်။ ဥက္ကဋ္ဌကြီးခင်ဗျား။ ဥပဒေကြမ်းတွင် ကုလသမဂ္ဂ အပြည်ပြည်ဆိုင်ရာ အဖွဲ့အစည်း များ၊ ပြည်ပနိုင်ငံများ၊ အစိုးရမဟုတ်သော အဖွဲ့အစည်းများနှင့် ပြည်တွင်း ပြည်ပ စေတနာရှင်များထံမှ အကူအညီများ ရယူခြင်းနှင့် ပူးပေါင်းဆောင်ရွက်မည်ဟု ဖော်ပြထားပါတယ်။ သို့ဖြစ်ပါ၍ နိုင်ငံတကာမှ စေတနာရှင်များ စိတ်အားထက်သန် ကူညီမှုများ ရရှိစေရန် အလေးပေးဆောင်ရွက် လုပ်ဆောင်သင့်ပါ တယ်။ လက်ရှိတွင်လည်း ကျန်းမာရေးဝန်ကြီးဌာနမှ ပူးပေါင်းဆောင်ရွက်လျက် ရှိပါတယ်။ သားဆက်ခြား ခြင်းဆိုင်ရာ စီမံချက်များ၊ ကျန်းမာရေးအသိပညာပေးခြင်းများကို မြို့နယ်တိုင်းတွင် ဆောင်ရွက်နေပါ တယ်။ ကျန်းမာရေးဝန်ကြီးဌာန၊ ကျန်းမာရေးဦးစီးဌာနလက်အောက်ရှိ မိခင်နှင့်ကလေးကျန်းမာရေးဌာနခွဲ များ ထူထောင်ထားရှိပြီး နိုင်ငံတစ်ဝှမ်းတွင် ဆောင်ရွက်နေပါသည် ဟု သိရှိရပါတယ်။ သို့ဖြစ်ရာ ဥပဒေကြမ်းတစ်ခုသည် အသက်ဝင်ရှင်သန်ရန်လည်းကောင်း၊ ထိရောက်စွာဖြေရှင်း နိုင်သော ဥပဒေတစ်ရပ်ဖြစ်ရန် လည်းကောင်း၊ နိုင်ငံတကာ အသိုင်းအဝိုင်းတွင် တက်ကြွစွာ ပူးပေါင်း ဆောင်ရွက်လျက်ရှိသည် နိုင်ငံတို့၏ ဂုဏ်သိက္ခာ အဆင့်အတန်းနှင့် လိုက်လျောညီထွေမှုများ ရှိစေရေး၊ ဘေးထွက်ဆိုးကျိုးများ နည်းနိုင်သမျှ နည်းစေရေးတို့အတွက် ကျယ်ပြန့်စွာ ညှိနှိုင်းလေ့လာသုံးသပ်ပြီး မှသာ ပြဋ္ဌာန်းသင့်က အတည်ပြုပြဋ္ဌာန်းသင့်ပါသည်။ ထို့အပြင် မြန်မာနိုင်ငံအတွင်း လက်ရှိတရားဝင် လိုက်နာကျင့်သုံးခွင့် ရှိနေသော ဓလေ့ထုံးတမ်း ဥပဒေများ အကွဲကွဲအပြားပြား ရှိကြရာ တချို့ ဓလေ့ ထုံးတမ်းများသည် သားဆက်ခြားခြင်းကို လက်မခံသော တည်ဆဲဓလေ့ထုံးတမ်းများလည်း ရှိနေပါသဖြင့် တချို့သော လူမှုအဖွဲ့အစည်းများ အပေါ် အကျိုးသက်ရောက်မှု ရှိသော်လည်း၊ အခြားသော လူမှုအဖွဲ့ အစည်းများ အပေါ်တွင် အကျိုးသက်ရောက်မှု မရှိနိုင်ပါ။ ဥပဒေပြဋ္ဌာန်းချက်၏ အနှစ်သာရ၊ သြဇာ သက်ရောက်မှု ညီမျှစွာ ရှိနိုင်မည် မဟုတ်ပါ။ ဥပဒေ အရည်အသွေးကိုလည်း အလွန်ထိခိုက်သွားစေမည် ဖြစ်ပါကြောင်း လေ့လာသုံးသပ်ရပါတယ်။ ထို့အပြင် ဥပဒေပြဋ္ဌာန်းချက်များကို အောင်အောင်မြင်မြင် အကောင်အထည်ဖော် ဆောင်ရွက်မည့် မည်ကဲ့သို့ စီမံဆောင်ရွက်မည်ဆိုသည်လည်း ထင်ရှားစွာ ထည့်သွင်းထားခြင်း မရှိသည်ကို သတိပြုမိပါတယ်။ ထို့ကြောင့် ပြဿနာများကို ဖြေရှင်းရာမကျဘဲ မွေးထုတ်လိုက်သလို ဖြစ်လာနိုင်သည်ကို လည်း အထူးသတိပြုသင့်ပါတယ်။ သို့ဖြစ်ပါ၍ လူဦးရေတိုးပွားနှုန်း ထိန်းညှိခြင်းဆိုင်ရာ ကျန်းမာရေး စောင့်ရှောက်မှု ဥပဒေကြမ်းကို လုံလောက်သော အချိန်ရယူပြီး အဖက်ဖက်မှ သေချာစွာ လေ့လာ သုံးသပ်ပြီးမှသာလျှင် ပြဋ္ဌာန်းသင့်၊ မပြဋ္ဌာန်းသင့်ကို ဆုံးဖြတ်သင့်ပါကြောင်း နိဂုံးချုပ်အနေနဲ့ အကြံပြု တင် ပြအပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">တပ်မတော်သားကိုယ်စားလှယ် ဗိုလ်မှူးရဲဝင့်စိုး ဆွေးနွေးနိုင်ပါပြီ</speech>
<speech><mp id="000">ဗိုလ်မှူးရဲဝင့်စိုး (တပ်မတော်သား ကိုယ်စားလှယ်)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့် တကွ ယနေ့ အစည်းအဝေးကို တက်ရောက်လာသော ပြည်ထောင်စု အဖွဲ့ အစည်းဝင်ပုဂ္ဂိုလ်နှင့် ကော်မရှင်အဖွဲ့ဝင်များ၊ လွှတ်တော်ကိုယ်စားလှယ်များအားလုံး မင်္ဂလာပါလို့ ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ တပ်မတော်သား အမျိုးသားလွှတ်တော်ကိုယ်စားလှယ် ပြန်တမ်းဝင်အမှတ် ကြည်း ၃၃၅၀၉ ဗိုလ်မှူးရဲဝင့်စိုး ပဲဖြစ်ပါတယ်။ ကျွန်တော့်အနေနဲ့ လူဦးရေတိုးပွားနှုန်း ထိန်းညှိခြင်းဆိုင်ရာ ကျန်းမာရေးစောင့်ရှောက်မှု ဥပဒေကြမ်းအား ခြုံငုံသုံးသပ်ဆွေးနွေးခြင်းနှင့် ပြင်ဆင် ဖြည့်စွက်လိုသည့်အချက်များကို တင်ပြဆွေးနွေးသွားမှာ ဖြစ်ပါတယ်။ ပြည်ထောင်စုသမ္မတ မြန်မာနိုင်ငံတော် ဖွဲ့စည်းပုံအခြေခံဥပဒေ ၂၀၀၈ ပုဒ်မ ၂၈ (က)တွင် နိုင်ငံတော်သည် ပြည်သူများ၏ ပညာရေးနှင့် ကျန်းမာရေးတိုးတက်စေရေးတို့အတွက် အလေးထားဆောင်ရွက်ရမည်ဟု လည်းကောင်း၊ ပုဒ်မ ၂၈ (ခ)တွင် ပြည်သူများ၏ ကျန်းမာရေးနှင့် ပညာရေးတို့တွင် တိုင်းရင်းသားပြည်သူများက ပါဝင်ဆောင်ရွက်နိုင်ရန် လိုအပ်မည့် ဥပဒေပြဋ္ဌာန်း ဆောင်ရွက်ရမည်ဟု လည်းကောင်း၊ ပုဒ်မ ၃၅၁ တွင် မိခင်များ၊ ကလေးများနှင့် ကိုယ်ဝန်ဆောင် အမျိုးသမီးများသည် ဥပဒေ အရ သတ်မှတ်ထားသော သက်ဆိုင်ရာ အခွင့်အရေးများကို အညီအမျှ ခံစားခွင့်ရှိစေရမည်ဟု လည်း ကောင်း၊ ပုဒ်မ ၃၆ရ တွင် နိုင်ငံသားတိုင်းသည် နိုင်ငံတော်က ချမှတ်ထားသော ကျန်းမာရေးဆိုင်ရာ မူဝါဒ များနှင့်အညီ ကျန်းမာရေးစောင့်ရှောက်မှုကို ခံယူခွင့်ရှိသည်ဟုလည်းကောင်း ပြဋ္ဌာန်းပါရှိရာ ယခုပြဋ္ဌာန်း မည့် လူဦးရေတိုးပွားနှုန်းထိန်းညှိခြင်းဆိုင်ရာ ကျန်းမာရေးစောင့်ရှောက်မှု ဥပဒေသည် ဖွဲ့စည်းပုံအခြေခပဒေပါ ပြည်သူ့ကျန်းမာရေးလုပ်ငန်းများနှင့် အမျိုးသမီးများ ကျန်းမာရေးစောင့်ရှောက်မှု အပြည့်အဝ ရရှိနိုင်ရန် ဥပဒေတစ်ရပ် ပြဋ္ဌာန်းဆောင်ရွက်ခြင်းဖြစ်သဖြင့် အလေးအနက်ထောက်ခံကြောင်း တင်ပြ အပ်ပါတယ်။ ကုလသမဂ္ဂဦးဆောင်သော ဖွံ့ဖြိုးရေးလုပ်ငန်းစဉ်များတွင် ဆင်းရဲနွမ်းပါးမှုနှင့် လူဦးရေတိုးပွား မှုကို ချိတ်ဆက်ဆောင်ရွက်လျက်ရှိရာ လူဦးရေထိန်းချုပ်ရေးကို ကျန်းမာရေးအသိပညာပေးမှုနှင့် ဆက်စပ်ဆောင်ရွက်သင့်တယ်လို့ ဆိုကြသူများလည်း ရှိပါတယ်။ ဆင်းရဲနွမ်းပါးမှု ထောင်ချောက်မှ ရုန်းထွက် လွတ်မြောက်နိုင်ရန် လူဦးရေထိန်းချုပ်ရေးကို မဖြစ်မနေဆောင်ရွက်သင့်သည်ဟု ဘောဂဗေဒ ပညာရှင်များက တင်ပြကြပါတယ်။ ပညာရှင်များက နိုင်ငံများ၏ ကြီးပွားချမ်းသာမှုနှင့် ဆင်းရဲနွမ်းပါးမှု တို့ကို လူဦးရေတိုးပွားမှုနဲ့ ဆက်စပ်မှုရှိကြောင်းကို ရှင်းလင်းခဲ့ပြီးတော့ ရေရှည်တည်တံ့သော ဖွံ့ဖြိုးရေးသို့ ချီတက်ရာလမ်းတွင် နိုင်ငံများတွေ့ကြုံရနိုင်သော အတားအဆီး(၃)ရပ်ရှိပြီး ယင်းတို့မှာ (၁) ဖွား၊ သေခြင်း နှင့် လူဦးရေ၊ (၂) ပညာရေး၊ (၃) ကျား၊ မ လိင် ဖြစ်သည် ဟု ဖွင့်ဆိုထားပါတယ်။ ယနေ့ ကမ္ဘာကြီးမှာ နိုင်ငံအလိုက် ပျမ်းမျှ လူဦးရေတိုးနှုန်းမှာ အချိုးအစား အမျိုးမျိုးကွဲပြား နေကြောင်း တွေ့ရှိနိုင်ပြီးတော့ ကမ္ဘာ့နိုင်ငံအတော်များများ၊ အထူးသဖြင့် ဝင်ငွေနှုန်းမြင့်မားသည့် နိုင်ငံ များမှာ ကလေးငယ်မွေးဖွားနှုန်း သို့မဟုတ် လူဦးရေတိုးနှုန်းမှာ (၂) ဦးအောက်တွင်သာရှိကြောင်း တွေ့ရှိ နိုင်ပါတယ်။ အဆိုပါ နှုန်းထားအရ ဝင်ငွေမြင့်မားသည့် နိုင်ငံများရှိ အမျိုးသမီး(၁)ဦးလျှင် ရင်သွေး(၂)ဦးသာ အလွန်ဆုံးရှိကြောင်း တွေ့ရှိနိုင်ပါတယ်။ ပညာရှင်များ၏ လေ့လာချက်အရ ချမ်းသာကြွယ်ဝသော နိုင်ငံများတွင် ပျမ်းမျှလူဦးရေ တိုးနှုန်းမှာ (၂) ဦးအောက်တွင်သာရှိပြီး၊ ကမ္ဘာ့အဆင်းရဲဆုံးဟုဆိုနိုင်သော နိုင်ငံများဖြစ်သည့် ဥပမာ အာဖရိကနှင့် တောင်အာရှနိုင်ငံများတွင် ပျမ်းမျှလူဦးရေတိုးနှုန်းမှာ (၄)ဦး အထက်တွင် ရှိနေပြီး ဝင်ငွေများစွာ နိမ့်ကျသော အပူပိုင်းအာဖရိက နိုင်ငံများတွင် ပျမ်းမျှ လူဦးရေတိုးနှုန်း မှာ (၆)ဦး အထက်တွင်ရှိကြောင်း တွေ့ရှိရတယ်လို့ ပညာရှင်များက ဆိုကြပါတယ်။ ဒီ လူဦးရေ ကိန်း ဂဏန်းက စီးပွားရေး တိုးတက်မှုအပေါ် ကြီးမားသော သက်ရောက်မှု ရှိနေကြောင်းကို ပြဆိုနေခြင်း ဖြစ်ပါသည်။ ဆင်းရဲနွမ်းပါးသော မိသားစုများတွင် အရွယ်မရောက်သေးသော ကလေးသူငယ် အရေ အတွက် များပြားနေခြင်းကြောင့် ယင်းကလေးသူငယ်များအတွက် အခြေခံလိုအပ်ချက်များ ဖြည့်ဆည်း ပေးရန် များစွာ အခက်အခဲရှိမှာ ဖြစ်ပါတယ်။ ယင်းသို့သော အိမ်ထောင်စုမျိုးတွင် သားသမီးတို့ကို ပညာရေး ဆုံးခန်းတိုင်အောင် သင်ကြားပေးနိုင်ခြင်းမရှိဘဲ အလုပ်ဝင်ရခြင်း၊ ငယ်ငယ်ရွယ်ရွယ်နဲ့ အိမ်ထောင်ကျခြင်း၊ ပညာရေးဆုံးခန်းမ တိုင်သည့်အတွက် ထိုက်သင့်သည့် ကျွမ်းကျင်မှုမရရှိပဲ ကြီးပြင်း လာရတဲ့အခြေအနေမှာ ရှိပါတယ်။ ယင်းသို့ ဆင်းရဲနွမ်းပါးသောရင်သွေးများကို ကူညီပံ့ပိုးနိုင်ရန်အတွက် နိုင်ငံတော်စီးပွားရေးမှာ ကုန်ထုတ်စွမ်းအား မြင့်မားရန် အထူးလိုအပ်မည် ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကမ္ဘာပေါ်ရှိ ခေတ်မီဖွံ့ဖြိုး တိုးတက်သော နိုင်ငံများသည် ဆင်းရဲနွမ်းပါးမှုလျော့ချပြီး လူနေမှုဘဝမြင့်မားရေးနှင့် လူသားတိုင်း ကျန်းမာရေးစောင့်ရှောက်မှု လုံလောက်စွာရရှိစေရေးတို့အတွက် ကိုယ့်နည်းကိုယ့်ဟန်ဖြင့် ဆောင်ရွက် နေသည်ကို တွေ့ရှိရမှာဖြစ်ပါတယ်။ ကမ္ဘာ့ကျန်းမာရေးအဖွဲ့မှ ကျန်းမာရေးစောင့်ရှောက်မှု လုပ်ငန်းများ ကို စီမံချက်များဖြင့် ဆောင်ရွက်လျက်ရှိရာ ဆင်းရဲနွမ်းပါးသည့် နိုင်ငံများ၌ ဖွားသေမှု မြင့်မားမှုလျော့ချရေး၊ မိခင်နှင့်ကလေးများ ကျန်းမားရေး ဖွံ့ဖြိုးတိုးတက်စေရေးတို့အတွက် ဦးတည်ဆောင်ရွက်နေ သည်ကို တွေ့ရှိရမှာဖြစ်ပါတယ်။ ဆင်းရဲနွမ်းပါးမှုနှင့်အတူ လူဦးရေတိုးပွားနှုန်းများ ဆက်စပ်နေသည့် အတွက် လူဦးရေနဲ့သံယံဇာတ အရင်းအမြစ် အချိုးညီမျှမှုရှိစေရန်အတွက် သင့်မြတ်ရာနည်းလမ်း များဖြင့် ကြိုးပမ်းအားထုတ်မှုများ ပြုလုပ်လျက်ရှိကြပါတယ်။ ကျွန်တော်တို့မြန်မာနိုင်ငံတွင်လည်း ဆင်းရဲနွမ်းပါးမှုလျော့ချနိုင်ရန်အတွက် လူဦးရေတိုးပွား နှုန်း ထိန်းညှိမှုကို ထိုက်သင့်သလောက် ဆောင်ရွက်ရန် လိုအပ်တယ်လို့ ထင်မြင်ယူဆမိပါတယ်။ သို့ရာတွင် မည်သည့်နည်းလမ်းဖြင့် ထိန်းညှိမည်နည်းဆိုတာကို စဉ်းစားသုံးသပ်ဆောင်ရွက်ရန် ဖြစ်ပါတယ်။ မိမိတို့အိမ်နီးချင်း တရုတ်နိုင်ငံမှာဆိုရင် ၁၉၇၉ ခုနှစ်ကစတင်ပြီးတော့ တစ်အိမ်ထောင် လျှင် ကလေးတစ်ယောက် မူဝါဒ One Child Policy ကိုချမှတ်ပြီးတော့ ဆောင်ရွက်ခဲ့တာကို အားလုံး သိရှိကြပြီးဖြစ်ပါတယ်။ ၎င်းနည်းလမ်းဖြင့် ထိန်းညှိမည်ဆိုပါက ဥပဒေများဖြင့် လူ့အဖွဲ့အစည်းကို ကန့်သတ်ရမှာ ဖြစ်ပါတယ်။ နောက်တစ်နည်းကတော့ ပညာပေးစည်းရုံးခြင်း၊ ကျန်းမာရေးအသိမြှင့်တင်ပေးခြင်းဖြင့် မိမိဆန္ဒအလျောက် လူဦးရေ ထိန်းညှိလာစေသော ဂျပန်နိုင်ငံရဲ့ နည်းလမ်းဖြစ်ကြောင်း လေ့လာတွေ့ရှိ ရပါတယ်။ လက်ရှိမိမိနိုင်ငံ လူ့အဖွဲ့အစည်းရဲ့ ပကတိအခြေအနေကို အခြေခံပြီးတော့ သုံးသပ်တင်ပြျှင် တရုတ်နိုင်ငံရဲ့နည်းလမ်း One Child Policy လောက် မပြင်းထန်စေဘဲ ဂျပန်နိုင်ငံ ရဲ့နည်းလမ်း၊ ပညာပေးစည်းရုံးမှုလောက် မပျော့ပြောင်းစေဘဲ အလယ်အလတ်မူဝါဒကို ချမှတ်နိုင်မည်ဆိုလျှင် ဆင်းရဲ မွဲတေမှု လျော့ချနိုင်ရေးအတွက် အထောက်အကူပြု အောင်မြင်နိုင်မည်ဟု ထင်မြင်ယူဆမိပါတယ်။ ဒါကြောင့် ယခု ပြဋ္ဌာန်းမည့် လူဦးရေတိုးပွားနှုန်း ထိန်းညှိခြင်းဆိုင်ရာ ကျန်းမာရေး စောင့်ရှောက်မှုဥပဒေကြမ်းဟာ အထက်ဖော်ပြခဲ့တဲ့ အလယ်အလတ်မူဝါဒနဲ့ ကိုက်ညီမှုရှိတယ်လို့ ထင် မြင်ယူဆမိကြောင်း တင်ပြအပ်ပါတယ်။ ဒါ့အပြင် ဒီဥပဒေရဲ့ ရည်ရွယ်ချက်မှာ နိုင်ငံတော်အတွင်း ဆင်းရဲ နွမ်းပါးမှုလျော့ချပြီး လူနေမှုဘဝမြင့်မားရေး၊ အရည်အသွေးပြည့်မီသော ကျန်းမာရေးစောင့်ရှောက်မှ လုံလောက်စွာရရှိစေရေး၊ မိခင်နှင့်ကလေးများ၏ကျန်းမာရေးဖွံ့ဖြိုးတိုးတက်စေရေးတို့ကို ဦးတည်၍ လူဦးရေ တိုးပွားနှုန်းထိန်းညှိခြင်းဆိုင်ရာ ကျန်းမာရေး စောင့်ရှောက်မှုလုပ်ငန်းများကို ထိရောက်စွာဆောင်ရွက်နိုင်ရန်ဟု တိကျရှင်းလင်းစွာ ဖော်ပြထားရာ အထက်တွင် တင်ပြဆွေးနွေးချက်များအရ ပြဌာန်းဆောင်ရွက်သင့်သော ဥပဒေဖြစ်ကြောင်း ထောက်ခံတင်ပြအပ်ပါတယ်။ လေးစားအပ်ပါသောဥက္ကဋ္ဌကြီးခင်ဗျား။ ဆက်လက်ပြီးတော့ ကျွန်တော့်အနေနဲ့ ပြင်ဆင် ဖြည့်စွက်လိုသည့်အချက်များကို Power Point ဖြင့် တင်ပြခွင့်ပြုပါရန် ခွင့်တောင်းခံအပ်ပါတယ်။ ဥပဒေရဲ့ အခန်း(၃)၊ ပုဒ်မ ၈ မှာပါရှိတဲ့ လူဦးရေတိုးပွားနှုန်း ထိန်းညှိခြင်းဆိုင်ရာ ကျန်းမာရေး စောင့်ရှောက်မှုနှင့်စပ်လျဉ်း၍ ဝန်ကြီးဌာန၏ ကျွန်တော်တို့ လုပ်ငန်းစဉ်များအနက်မှ အချက် တစ်ချက်ကို ထပ်မံဖြည့်စွက်လိုခြင်း ဖြစ်ပါတယ်။ ဖြည့်စွက်လိုခြင်း အချက်အနေနဲ့ကတော့(ဇ)အနေနဲ့ လူဦးရေ တိုးပွားနှုန်းထိန်းညှိခြင်းဆိုင်ရာ ကျန်းမာရေးစောင့်ရှောက်မှုအတွက် သက်ဆိုင်ရာ တိုင်းဒေသကြီး၊ ပြည်နယ်တွင် ပညာပေးခြင်းလုပ်ငန်းများ၊ စည်းရုံးရေးလုပ်ငန်းများ ဆောင်ရွက်နိုင်ရန် ကြပ်မတ်ခြင်း ဆိုပြီးတော့ ဖြည့်စွက်လိုပါတယ်။ ဖြည့်စွက်လိုရတဲ့ အကြောင်းရင်းကတော့ လူဦးရေ တိုးပွားနှုန်းထိန်းညှိခြင်းဆိုင်ရာ ကျန်းမာရေးစောင့်ရှောက်မှုလုပ်ငန်းအတွက် ပိုမိုအထောက်အကူပြု စေရန် လုပ်ငန်းစဉ်တစ်ရပ် ထပ်မံ ထည့်သွင်းလိုခြင်း ဖြစ်ပါတယ်။ ဥပဒေကြမ်းရဲ့ အခန်း(၄)၊ ပုဒ်မ ၉ (က) မှာ အသစ်ဖြည့်စွက်ချက် တစ်ချက်ဖြည့်စွက်လိုပါတယ်။ ဒီဥပဒေအရ လူဦးရေတိုးပွားနှုန်းထိန်းညှိခြင်းဆိုင်ရာ ကျန်းမာရေးစောင့် ရှောက်ရမည့် သီးသန့်ဒေသနဲ့သက်ဆိုင်သော တိုင်းဒေသကြီး (သို့မဟုတ်)ပြည်နယ်အစိုးရအဖွဲ့သည် အောက်ဖော်ပြပါ ပုဂ္ဂိုလ်များပါဝင်သော တိုင်းဒေသကြီး(သို့မဟုတ်) ပြည်နယ် လူဦးရေတိုးပွားနှုန်း ထိန်းညှိခြင်းဆိုင်ရာ ကျန်းမာရေးစောင့်ရှောင့်မှုအဖွဲ့ကို ဖွဲ့စည်းရမည်ဆိုတဲ့ အဖွဲ့ဝင်နေရာမှာ အဖွဲ့ဝင် (၃)နဲ့(၄)နေရာမှာ အဖွဲ့ဝင်(၄)အနေနဲ့ တပ်ဖွဲ့မှူး၊ တိုင်းဒေသကြီး(သို့မဟုတ်) ပြည်နယ်ရဲတပ်ဖွဲ့ကို အဖွဲ့ဝင်အနေနဲ့ ထပ်မံထည့်သွင်းလိုပါတယ်။ ထည့်သွင်းလိုရတဲ့ အကြောင်းရင်းကတော့ လူဦးရေတိုးပွားနှုန်း ထိန်းညှိခြင်းဆိုင်ရာ ကျန်းမာရေးစောင့်ရှောက်မှု လုပ်ငန်းများဆောင်ရွက်ရာတွင် လုံခြုံရေးနဲ့သက်ဆိုင်သော ကိစ္စရပ်များဆောင်ရွက်ရန် လိုအပ်မှုရှိလာပါက အစီအမံများရေးဆွဲဆောင်ရွက်နိုင်ရန် ထည့်သွင်းလိုခြင်းဖြစ်ပါတယ်။ ဥပဒေကြမ်းမှာပါရှိတဲ့ အခန်း(၅)၊ ပုဒ်မ ၁၂ မှာလည်း ယခင်ဖော်ပြခဲ့တဲ့ Slide အတိုင်း အသစ် ဖြည့်စွက်ချက်တစ်ခု ဖြည့်စွက်လိုပါတယ်။ မြို့နယ်လူဦးရေတိုးပွားမှုထိန်းညှိခြင်းဆိုင်ရာ ကျန်းမာရေး စောင့်ရှောက်မှုအဖွဲ့နေရာမှာ (ခ)နဲ့(ဂ)နေရာမှာ (ဂ)အနေနဲ့ တပ်ဖွဲ့မှူး၊ မြို့နယ်ရဲတပ်ဖွဲ့ကို အဖွဲ့ဝင်တစ်ဦးအနေနဲ့ ထပ်မံ ထည့်သွင်း လိုပါတယ်။ ထည့်သွင်းလိုရတဲ့အကြောင်းရင်းကတော့ ယခင်ဖော်ပြခဲ့တဲ့ Slide အတိုင်း လုံခြုံရေးနဲ့ သက်ဆိုင်သော ကိစ္စရပ်များဆောင်ရွက်နိုင်ရန်၊ လိုအပ်မှုရှိလာပါက အစီအမံများ ရေးဆွဲဆောင်ရွက် နိုင်ရန် ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ နိဂုံးချုပ်အနေနဲ့ အကြုံပြု တင်ပြရရင် လူဦးရေတိုးပွားနှုန်းထိန်းညှိခြင်းဆိုင်ရာ ကျန်းမာရေး စောင့်ရှောက်မှုဥပဒေအရ ဆောင်ရွက်မည့် ကျန်းမာရေးစောင့်ရှောက်ပေးသူများနဲ့ ၎င်းတို့ရဲ့ လုပ်ငန်းစဉ်များကို တားဆီးခြင်း၊ နှောက်ယှက်ခြင်း၊ လိုက်ပါပူးပေါင်းဆောင်ရွက်လိုခြင်း မရှိသူများပေါ်ပေါက်လာပါက စည်းနှောင်မည့် ဥပဒေပုဒ်မများ မပါရှိကြောင်း တွေ့ရှိရတဲ့အတွက် ပြစ်မှုပြစ်ဒဏ်သတ်မှတ်ချက်များ လိုအပ်ပါက ထည့်သွင်းရန်သင့်/မသင့် စဉ်းစားသင့်ပါကြောင်း အကြုံပြု တင်ပြရင်း ကျွန်တော်ရဲ့ တင်ပြမှုကို နိဂုံး ချုပ်အပ်ပါတယ်။ အားလုံးကို ကျေးဇူးတင်ပါတယ်။</speech>
<speech type="speaker">ကချင်ပြည်နယ် မဲဆန္ဒနယ်အမှတ်(၁၂)မှ ဦးဂျေယော ဆွေးနွေးနိုင်ပါပြီ</speech>
<speech><mp id="12">ဦးယော ၊ ကချင်ပြည်နယ် မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီး၊ ကော်မရှင်အဖွဲ့ဝင်များ၊ ဧည့်သည်တော်များ၊ အမျိုးသားလွှတ်တော်ကိုယ်စားလှယ်တော်ကြီးများအားလုံးကို မင်္ဂလာအပေါင်းနဲ့ ခညောင်းကြပါစေလို့ ဂါရဝပြု ရင်း နှုတ်ခွန်းဆက်သအပ်ပါတယ် ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်ဟာ English လို အနည်းအကျဉ်းနဲ့ ဖတ်ကြားတင်ပြခွင့်ပြုပါရန် မေတ္တာရပ်ခံအပ်ပါတယ်ခင်ဗျား။ ကျေးဇူးတင်ပါတယ် ခင်ဗျား။ ဒီဥပဒေကြမ်းသည် လက်တွေ့ အကောင်အထည်ဖော်ရန် ရှုပ်ထွေးပွေလီ ခက်ခဲစေပြီး သဘာဝကို ဆန့်ကျင်စေလာနိုင်မယ့် အခြေအနေရှိတယ်လို့ ယူဆလို့ ကျွန်တော့်အနေနဲ့ ကန့်ကွက် ဆွေးနွေးခွင့်ပြုပါခင်ဗျား။ အခန်း(၁)၊ ပုဒ်မ ၂၊ ပုဒ်မခွဲငယ်(ဂ)မှာ သားဆက်ခြားခြင်း ဆိုသည်မှာ အိမ်ထောင်ရှင် မိခင်တစ်ဦး ကလေးမွေးဖွားပြီးနောက် အနည်းဆုံး(၃၆)လခြားပြီးမှ နောက်ထပ် ကလေး မွေးဖွားခြင်းကို ဆိုလိုသည်လို့ ဒါကို ကြည့်ခြင်းဖြင့် ဒီပုဒ်မခွဲငယ်အရ ပြောမယ်ဆိုရင် သားဆက်ခြားတာက (၃)နှစ်လို့ သတ်မှတ်လိုက်တယ်လို့ ကျွန်တော်ဒီလိုယူဆပါတယ်။ ဒါဆိုရင် (၁)နှစ်ခွဲတို့၊ (၂)နှစ်တို့ (၂)နှစ်ခွဲတို့မှာ (၃)နှစ်မပြည့်ခင်မှာ မွေးဖွားလာကြတော့မယ့် ကလေးတွေဆိုရင် ဒီဥပဒေပြဋ္ဌာန်းလိုက်တာနဲ့ ဒီဥပဒေကို ကျော်လွန်သွားမယ်၊ ဒီဥပဒေကို ကျူးလွန်သွား မယ်၊ ပြစ်ဒဏ်မရှိသော်ငြားလည်း နောက်တစ်နည်းပြောမယ်ဆိုရင် မှောင်ခိုကလေးတွေလိုပေါ��၊ အဲလိုဖြစ် သွားမယ်လို့ ကျွန်တော်ဒီလိုယူဆပါတယ်။ တကယ်လို့များ အချိန်ကို နောက်ပြန်ဆွဲပြီးမှ နှစ်ပေါင်း(၇၅)နှစ် လောက်မှာ ဒီဥပဒေ အတည်ပြု ပြဋ္ဌာန်းခဲ့မယ်ဆိုရင် ကျွန်တော်တို့ အခုလွှတ်တော်ကိုယ်စားလှယ်တွေ၊ တစ်ဝက်လောက်ကတော့ ဒီလောကမှာ အသက်ရှင်နေကြမယ်လို့ ကျွန်တော်မထင်ဘူး။ ဘာကြောင့်လဲ၊ ကျွန်တော်တို့ မိဘများဟာဆိုရင် ခဲရာခဲဆစ်နဲ့ တစ်နှစ်မှာလည်း ကျွန်တော်တို့ကို မွေးဖွားပေးခဲ့တယ်၊ တစ်နှစ်ခွဲမှာလည်း ကျွန်တော်တို့ကို မွေးဖွားပြီးမှ လူ့အလယ်မှာ ဒီလို အခုဆိုရင် လွှတ်တော်ကိုယ်စားလှယ်တွေဖြစ်ပြီးမှ တိုင်းကျိုး၊ ပြည်ကျိုးတွေ ပြု နေကြတဲ့အချိန် ရောက်နေကြပါပြီ။ အခုလို မိမိပြောသလို (၃)နှစ်မှ (၁)ယောက်ယူမယ်ဆိုရင် ကျွန်တော်တို့ ဇနီးမောင်နှံက IFP 329 sep:08:Moup: Physicallyi Psychologically Mentally Mentality. Sociallyi Economicdly Mathematically ကျွန်တော်တို့က (၆)ဦးယူဖို့ စဉ်းစားထားပါတယ်။ ဆွေးနွေးတိုင်ပင် ထားပါတယ်။ ကျွန်တော်တို့ ဇနီးမောင်နှံက သို့သော် (၃)နှစ်မှ (၁)ယောက်ဆိုရင် (၁၈)နှစ်ကြာသွားမှာ ဖြစ်ပါတယ်။ ကလေးမွေးဖွားအသက်က သူတို့ကို ပြုစုပျိုးထောင်ပေးမယ်ဆိုရင် ကျွန်တော်တို့က နောက်ထပ် (၁၅)နှစ် ဆိုရင် စုစုပေါင်း (၃၃)နှစ်ကြာသွားမှာ၊ အရည်အချင်း ပြည့်ဝတဲ့၊ ဘက်စုံဖွံ့ဖြိုး တိုးတက်တဲ့ သားသမီးရတနာတွေကို ကျွန်တော်တို့က တိုင်းပြည်အတွက် ပြုစုပျိုးထောင်နိုင်မှာ ဖြစ်ပါတယ်။ ဒါကြောင့် အခန်း(၂)၊ ပုဒ်မ ၃ မှာလည်း ဆင်းရဲမှု၊ လူဦးရေသိပ်သည်းမှု၊ တိုးမြင့်လာမှု၊ မွေးဖွားမှုမြင့်မားလာခြင်း၊ မိခင်နဲ့ကလေး သေနှုန်းမြင့်မားမှု၊ ပြောင်းရွှေ့ဝင်ရောက်နှုန်း မြင့်မားမှု၊ လူဦးရေနှင့် သယံဇာတအရင်းအမြစ် အချိုးညီညီ ညီမျှမှုမရှိခြင်း၊ လူမှုစီးပွားရေးအညွှန်းကိန်းများ နိမ့်ကျ ခြင်းနှင့် ဒေသတွင်းစားနပ်ရိက္ခာလုံလောက်မှု မရှိခြင်းတို့အပေါ် ကျွန်တော့်အနေနဲ့ ဒီလို သီးသန့်ခွဲခြား ဆက်ဆံစေမယ့် အပိုဒ်ဖြစ်တယ်လို့ ဒါကို ကျွန်တော်ထင်ပါတယ်။ ကလေးမွေးဖွားမှုကို ထိန်းညှိနိုင်မည်ဆိုတာနဲ့ ဒီလိုအခက်အခဲတွေ ပျောက်ကင်းသွားတော့ မလား။ နိုင်ငံတော်က တကယ်ပဲ Independent ဖြစ်တော့မလား။ Devloped ဖြစ်နေတော့မလား။ ကျွန်တော်ဒီလို ထောက်ရှု့ စဉ်းစားကြည့်တဲ့အချိန်မှာ သဘာဝကို သူက အိမ်ထောင်ပြုလိုက်တာနဲ့ အnomcdlို့ ဇနီးမောင်က သူတို့ကို သားသမီးရတနာပေါက်ဖွားလာကြမှာ၊ ထွန်းကားလာကြတော့မှာ ဖြစ်ပါတယ်။ ကျွန်တော် ဗုဒ္ဓဘာသာ အရဆိုရင် ရှေးကုသိုလ်ကကောင်းလို့၊ ကံကောင်းလို့ လူဖြစ်လာရတယ်။ ကျွန်တော်တို့ ခရစ်ယာန်တွေ ဆိုရင် ဘုရားသခင်အလိုတော်ရှိလို့ သားသမီးတွေ ထွန်းကားကြတယ်လို့ ပြောပါတယ်။ နောက်ပြီးတော့ သားသမီးရတနာတွေ မထွန်းကားတဲ့လူတွေလည်း အများကြီးရှိပါတယ်။ အိမ်ထောင်တွေ ကွဲကြပါတယ်။ မွေးစားကြပါတယ်။ ဒါဆိုရင် (၃)နှစ်မတိုင်ခင်မှာ ကပ်လာမယ့် ရင်သွေးငယ်တွေကို သဘာဝအရရော၊ သဘာဝနဲ့ဆန့်ကျင်တဲ့ နည်းလမ်းတွေနဲ့ ခုန၊ အစောက ကိုယ်စားလှယ်တော်ကြီးများ ဆွေးနွေးသွားတဲ့နည်းလမ်းတွေနဲ့ ကျွန်တော်တို့လုပ်မယ်ဆိုရင် သဘာဝကို ဆန့်ကျင်သွားတော့မယ်၊ ကိုယ်ဝန်ပျက်ကျတယ်၊ ကိုယ်ဝန်ဖျက်ချတယ်၊ သန္ဓေတားတယ်၊ ဒါကတော့ အဲလို ရိုးရိုးပဲ စဉ်းစားမယ်ဆိုရင် လွယ်ကူပါတယ်။ ပြောလိုက်တာ နှုတ်အားဖြင့်တော့၊ ဒါပေမဲ့ ဘယ်ဆေးခန်း မှာမဆို ကျွန်တော်တို့ မဖျက်ပါဘူး။ ဒီလိုဖျက်ဖို့လာတဲ့လူတွေဆိုရင် ဟောက်ငန်း လွှတ်လိုက်ပါတယ်။ ဒါဆိုရင် ဖျက်ချတယ်ဆိုတာက လူ့သတ္တဝါကို ကျွန်တော်တို့က သတ်လိုက်တာပဲ။ ရှင်းရှင်းလေးပြော မယ်ဆိုရင် ဒါအပြစ်ကြီးကို ကျူးလွန်စေတာပဲ ဖြစ်ပါတယ်။ ဥက္ကဋ္ဌကြီးခင်ဗျား။ ဒါကြောင့် ကျွန်တော်တို့ ဒီဖွံ့ဖြိုးတိုးတက်ချင်ရင် အကုန်လုံးကို ချိန်ထိုး ကြည့်ရမှာ ဖြစ်ပါတယ်။ စောစောက ပြောသလို ရေ၊ မြေ၊ သဘာဝရင်းမြစ်သယံဇာတကို ခွဲဝေမှု၊ တန်းတူညီမျှမှု ရှိရမှာဖြစ်ပါတယ်။ ကျွန်တော်တို့ရဲ့ ဆင်းရဲတဲ့ မိဘပြည်သူတွေဟာဆိုရင် မြေလွတ်၊ မြေလတ်၊ မြေရိုင်း၊ ဥပဒေအရ (၅၀)ဧကကို လျှောက်ထားလုပ်နိုင်တယ်လို့ ပြောပေမယ့်(၅)ဧကကို တောင်မှ အဆင့်ဆင့် ပြည်နယ်၊ ဝန်ကြီးချုပ်အထိ ဒါ သွားရတာ Procedure က ခက်ခဲလို့တော့ မလုပ်နိုင်ကြပါဘူး။ တချို့တော့ ကုမ္ပဏီကြီးတွေကတော့ မိသားစုဝင်တစ်ဦး၊ နှစ်ဦးနဲ့ ဒါရိုက်တာတွေ ဖွဲ့ပြီးမှ ဧကသန်းနဲ့ချီပြီးမှ သိန်းနဲ့ချီပြီးမှ သောင်းနဲ့ချီပြီးမှ တစ်နိုင်ငံလုံးမှာ ဖြန့်ကျက်ပြီးမှ ပိုင်ဆိုင် ထားလို့ပဲဖြစ်ပါတယ်။ ဒါကြောင့် တန်းတူညီမျှမှု လောကပါလတရားမထွန်းကားနိုင်သေးဘူးလို့ ကျွန်တော်ကလည်း ဒီလိုယူဆပါတယ်။ ကလေးမွေးဖွားမှု များလာလို့မဟုတ်ပါဘူး။ သက်ဆိုင်ရာတွေက စီမံခန့်ခွဲမှု အားနည်း ခဲ့လို့ပဲ ကျွန်တော်ဒီလိုယူဆပါတယ်။ ငွေကြေး၊ လာဘ်လာဘတွေကြောင့်ပဲ ဆင်းရဲသား ကွာဟနေမှု ဖြစ်နေတာပါ။ ဒါတွေကို ပြန်လည်စိစစ်သင့်ပါတယ်။ HR လူသားရင်းမြစ်ကို ဖွံ့ဖြိုးတိုးတက်အောင် စောင့်ရှောက်ပေးရမှာဖြစ်ပါတယ်။ ပညာရေးတွေကို မြှင့်တင်ပေးရမှာဖြစ်တယ်။ လူတိုင်းစာတတ်မြောက် ရေး၊ စီးပွားရေးတံခါးတွေကို ဖွင့်ပေးလိုက်ရမှာဖြစ်ပါတယ်။ အလုပ်အကိုင်ရှာဖွေပေးရမှာဖြစ်ပါတယ်။ အခန်း(၅)၊ ပုဒ်မ ၁၃ မှာ ကောင်းပါတယ်၊ ဇနီးမောင်နှံတွေကို ကျန်းမာရေးစောင့်ရှောက်မှု အသိပညာပေး၊ နှစ်သိမ့်ပေးရမယ်။ အခမဲ့ ဆေးကုသပေးရမယ်ဆိုတဲ့စာတွေ ကောင်းပါတယ်။ အားလုံးက မကောင်းတာတော့ မဟုတ်ပါဘူး။ ကောင်းပါတယ်။ Counselling တွေ လုပ်ပေးရမယ်။ များများ အသိပညာ၊ ကျန်းမာရေးပညာ တိုးတက်ရန် ဖြစ်ပါတယ်။ ကျွန်တော့်အနေနဲ့ ဒါ သက်လည်းသက်ဆိုင် တယ်၊ ကိုယ့်ဘာသာမှာ ကျင့်သုံးတဲ့နည်းကို ကျွန်တော်အနေနဲ့၊ ဒါကျင့်သုံးဖို့ပြောတာမဟုတ်ဘူး။ ကျွန်တော်တို့ ရှာဖွေသိရှိထားတဲ့ဥစ္စာကို တင်ပြခြင်းသာ ဖြစ်ပါတယ်။ NFP Natural Family Planning ဆိုတဲ့ သဘာဝမိသားစုစီမံကိန်းကို ဒေါက်တာဗီလိမ်မက် ဇနီးမောင်နှံ နှစ်ဦးစလုံးကတော့ Physical òi olaqòi zo zoz:m Innovation de nossosolosušu sözlm 8 GemEssajosည်းပညာ ဖြစ်ပါတယ်။ အဲဒီနည်းပညာနဲ့ သူတို့သားသမီး(၇)ဦးစီ၊ သား(၇) ဦး၊ သမီး(၇)ဦး၊ ဒီလို ထွန်းကားပါတယ်။ ဒီလိုနဲ့ သဘာဝကိုလည်း မဆန့်ကျင်ပါဘူး၊ သားသမီးမယူချင်တဲ့ အချိန်လည်းရတယ်။ ယူချင်လည်းရတယ်။ သမီးလေးလည်း ရွေးချယ်လို့ရတယ်၊ သားလေးလည်း ရွေးချယ်လို့ ရတဲ့နည်း ဖြစ်ပါတယ်။ ဒါကြောင့် ကျွန်တော်တို့ ဒုတိယမြောက်ဖြစ်တဲ့ ပုပ်ရဟန်းမင်းကြီး ဂျွန်ပေါစကမ်းက ကျွန်တော်တို့ ၁၉၈၂ ခုနှစ်မှာ တစ်ကမ္ဘာလုံးမှာ သာသနာတော်မှာ ကျင့်သုံးဖို့ ဒါအပြစ်လည်း လွတ်သွားတာဖြစ်တာပေါ့၊ နောင်အခုလည်း ဒီနေ့ထိမှာလည်း အများကြီးအောင်မြင်နေပါတယ်။ သူရဲ့ သားသမီးတွေကပဲ ဒါကို ဆက်လက်လုပ်တော့ နိုင်ငံ၊ ကမ္ဘာကိုဖြန့်ပြီးမှ အသင်းတော်မှာ ဒါကို လုပ်နေတာဖြစ်ပါတယ်။ တစ်ယောက်တစ်ဦးပဲ ယူရင်လည်းရတယ်။ (၃)ဦးလည်းယူရင်လည်း ရပါတယ်။ ဆိုလိုချင်တာကတော့ ကျွန်တော်တို့ ဒီထက်ကောင်းတဲ့ နည်းပညာတွေကို နိုင်ငံတော်က ရှာဖွေ ပေးရမှာ၊ Specid ကျွန်တော်တို့ ဒါစုံစမ်းရေးအဖွဲ့သည် ဒါသုတေသနအဖွဲ့လုပ်ပြီးမှ ဒီဟာကို ကောင်းတယ်၊ ပိုကောင်းတဲ့ နည်းလမ်းတွေရှိတယ်ဆိုရင် ပိုကောင်းတဲ့ အာပတ်လည်းလွတ်တဲ့ ဥစ္စာ၊ လူသတ်မှုတွေလည်း မကျူးလွန်စေတဲ့ဥစ္စာတွေကို ကျွန်တော်တို့က ရှာဖွေပြီးမှ အဲဒါကိုပဲ ပြဋ္ဌာန်းသင့် တယ်လို့ ယူဆပါတယ်။ ဒါမှမဟုတ်ရင်တော့ ကျွန်တော်တို့သီးသန့်လေးဖြစ်စေတယ်၊ ခွဲခြားမှုတွေဖြစ်စေလာတယ်၊ ချုပ်ထိန်းမှုတွေဖြစ်စေလာနိုင်တယ်။ သဘာဝကိုလည်း ဆန့်ကျင်စေမယ့် ဥပဒေ၊ လူသတ်မှုတွေကိုလည်း အခါခါအလီလီကျူးလွန်စေနိုင်တဲ့ဥပဒေကို ကျွန်တော့်အနေနဲ့တော့ ဥဿဘစိတ်လည်း ရှင်းချင်တယ်။ ဒါကြောင့်သမိုင်းရဲ့ ဓားစားခံလည်း ကျွန်တော်က မဖြစ်ချင်ဘူး။ ဒါကြောင့် ကျွန်တော်က ဒါကို ကန့်ကွက် ဆွေးနွေးရင်းနဲ့ နိဂုံးချုပ်အပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">ရန်ကုန်တိုင်းဒေသကြီး မဲဆန္ဒနယ်အမှတ်(၁)မှ ဒေါ်ခင်ဝိုင်းကြည် ဆွေးနွေး နိုင်ပါပြီ</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁)</mp>အားလုံး မင်္ဂလာ အပေါင်းနဲ့ ပြည့်စုံကြပါစေ။ ရိုသေလေးစားအပ်ပါသော အမျိုးသားလွှတ်တော် ဥက္ကဋ္ဌကြီးရှင့်။ ကျွန်မ တစ်ကိုယ်တည်းရယ် ဦးနှောက်သေးသေးလေးနဲ့တွေးမိတာ၊ ဒီလူဦးရေ တိုးပွားနှုန်း ထိန်းညှိခြင်းဆိုင်ရာ ကျန်းမာရေးစောင့်ရှောက်မှု ဥပဒေကြမ်းနဲ့ပတ်သက်လို့ကတော့ ကန့်ကွက်မဲ့ လူ မရှိလောက်ဘူးလို့ ကျွန်မ အဲလိုပဲ စဉ်းစားခဲ့မိတာ၊ ကျွန်မလည်း ဒါနဲ့ပတ်သက်ပြီးတော့ အများကြီး ကြို တင်ပြီးတော့ ပြင်ဆင်ထားတာတွေ၊ ဘာတွေမရှိဘူး။ နည်းနည်းပါးပါးပဲ ကျွန်မက ဒီတိုင်းလေးပဲ ပြောလိုက်မယ်ပေါ့။ အဲလိုပဲ စဉ်းစားထားတာပါ။ အခုကျတော့မှ ဒါခွဲခြားဆက်ဆံမှုတွေရော၊ လူသတ်မှုတွေရော၊ စသည်ဖြင့် ပါလာတဲ့အခါကျ တော့ ကျွန်မတော်တော်လေး တစ်ဖက်ကလည်း ကန့်ကွက်မယ့်ဘက်ကလည်း အလေးအနက် ထားပြီးတော့ သူတို့စကားလုံးအသုံးအနှုန်းတွေနဲ့ အယူအဆတွေနဲ့ ပြင်ဆင်လာတာပဲလို့ အခုကျမှ ကျွန်မက သိလိုက်တာ။ အဲဒီတော့ ကျွန်မကတော့ အမြဲတမ်းပဲ သစ္စာဆိုထားသလို ကျွန်မတို့က နိုင်ငံတော်နဲ့ နိုင်ငံသားများအပေါ် သစ္စာစောင့်သိရိုသေပါမည်တို့၊ မိမိထမ်းဆောင်တဲ့ တာဝန်ဝတ္တရား များကို ရိုးသားဖြောင့်မတ် မှန်ကန်စွာ ဆောင်ရွက်ပါမည်လို့ ကျွန်မတို့က သစ္စာဆိုထားပြီးသားပါ။ အဲဒီတော့ အချိန်တိုင်းမှာပဲ ကျွန်မတို့က ရိုးရိုးသားသားနဲ့ ဖြောင့်ဖြောင့်မတ်မတ်နဲ့ အဲလိုပဲ တွေးပြီးတော့ ကျန်တဲ့အမှောင့်ပယောဂတွေ၊ ဘာတွေ၊ ညာတွေ မပါဘဲနဲ့ ရိုးရိုးလေးပဲ ကျွန်မတို့အမြဲတမ်း ပြည်သူလူထုရဲ့ ဖွံ့ဖြိုးတိုးတက်ရေးအတွက် နိုင်ငံတော်အစိုးရအတွက် စသည်ဖြင့် နောက်အပြန်အလှန် အညမည ဆက်စပ်တဲ့ဟာတွေ သက်တောင့်သက်သာရှိဖို့အတွက် အမြဲတမ်းအဲလိုပဲ စဉ်းစားပြီးတော့ ဆွေးနွေးခဲ့တာ၊ ပြီးခဲ့တဲ့ ဥပဒေကြမ်းတုန်းကတော့ တော်တော်လေး နည်းနည်းလည်း နူးညံ့သိမ်မွေ့တယ်။ အလေးအနက်လည်းရှိတယ်ဆိုပြီးတော့ တော်တော်လေးကို အဲဒီဟာကတော့ ပြင်ဆင်ခဲ့တာတွေ ရှိပါ တယ်။ အခုဒီမှာ ကျွန်မ နားလည်တာကတော့ လူဦးရေတိုးပွားနှုန်းထိန်းညှိခြင်းဆိုင်ရာ ကျန်းမာရေး စောင့်ရှောက်မှုဥပဒေကြမ်းလို့ ဆိုတဲ့အတွက် ဒီနာမည်ထဲမှာတင်ပဲ အဓိပ္ပာယ်တွေ အပြည့်အဝရှိတယ်လို့ ကျွန်မ အဲလိုယုံကြည်ပါတယ်။ ဘာလဲဆိုတော့ လူဦးရေတိုးပွားနှုန်းထိန်းညှိခြင်းဆိုင်ရာ ကျန်းမာရေးဆိုတဲ့ အတွက်ကြောင့်မို့ ဒါနိုင်ငံတော်အတွက် အဆိပ်အတောက်ဖြစ်စေဖို့မဟုတ်ပဲနဲ့ နိုင်ငံတော်အတွက်၊ နိုင်ငံတော်အစိုးရအတွက်၊ အားလုံး၊ အကုန်လုံးအတွက် ပံ့ပိုးပေးနိုင်တဲ့ ဥပဒေကြမ်းလို့ အဲလို ရိုးသားစွာနဲ့ အဲဒီအတိုင်းပဲ ယုံကြည်ခဲ့တာ၊ ဘာလို့လဲဆိုတော့ ကျွန်မတို့မြန်မာနိုင်ငံဟာ အခုဆိုလို့ရှိရင် ပွင့်လင်းလာတဲ့ အခြေအနေ ရောက်လာတဲ့အခါမှာ ကုလသမဂ္ဂအဖွဲ့ဝင်လည်းဟုတ်တယ်။ အာဆီယံအဖွဲ့ဝင်လည်း ဟုတ်တယ်။ အခြားသော ပဋိညာဉ်တွေလည်း လက်မှတ်ထိုးထားတာတွေလည်း ရှိထားပြီးပြီဆိုတဲ့အခါ ကျတော့ နိုင်ငံတကာဆက်ဆံရေးတွေလည်း ကျယ်ပြန့်ပြီး လာပြီဆိုတဲ့အခါကျတော့ ဒီထောင်စုနှစ် ရည်မှန်းချက် ပန်းတိုင်တွေအောင်မြင်ဖို့၊ နောက်တစ်ခါ အာဆီယံရည်မှန်းချက်ပန်းတိုင်တွေအောင်မြင်ဖို့၊ ကျွန်မတို့ နိုင်ငံရဲ့ ရည်မှန်းချက်ပန်းတိုင်တွေ အောင်မြင်ဖို့ကို ကျွန်မတို့က အားလုံး အစောကပြောတဲ့ ပဋိညာဉ်တွေပေါ့နော်။ အဲဒါတွေနဲ့အတူ သဘောတူညီချက်တွေနဲ့ လက်တွဲပြီးတော့ ဆောင်ရွက်နေတဲ့ အခါမှာ အခုဒီဥပဒေကြမ်းသည် ထောင်စုနှစ် ရည်မှန်းချက်ဥပဒေပန်းတိုင်ကိုလည်း ကျွန်မတို့က ပံ့ပိုးပေးရာ ရောက်တဲ့အပြင် အာဆီယံရဲ့ ရည်မှန်းချက်ပန်းတိုင်တွေကိုလည်း ပံ့ပိုးပေးရာရောက်တဲ့ အပြင် ကျွန်မတို့မြန်မာနိုင်ငံရဲ့ ဆင်းရဲနွမ်းပါးမှုလျော့ချရေး၊ နောက်လူငယ်ရဲ့ ပြောတယ်လေ၊ ကျွန်မတို့ လူ့စွမ်းအားအရင်းအမြစ်ဖွံ့ဖြိုးတိုးတက်ရေး စသည်ဖြင့် အဲဒါတွေ အားလုံးကို ဒီဟာက တစ်ထောင့် တစ်နေရာကနေပြီးတော့ ဘက်စုံ၊ အကုန်လုံးမဟုတ်တောင်မှ တစ်ထောင့်တစ်နေရာကနေပြီးတော့မှ ဒီဟာက ပံ့ပိုးပေးနိုင်တဲ့ ဥပဒေလို့ အဲလိုယုံကြည်တာ၊ နောက်ပြီးတော့ ကျန်တဲ့ အခြားသောဒီဥပဒေကို ပြဋ္ဌာန်းလိုက် ခြင်းအားဖြင့် သူ့ရလာမယ့်အကျိုးဆက်နဲ့ အခုပြစ်တင်နေကြတဲ့ဆိုတာထက် အခုပြနေတဲ့ Reason 60260leşši mmodosos Reason Guleșši sò3160poons ocmposio sanit: ရလာဒ်တွေရှိလာမယ်လို့ အဲလိုယုံကြည်ပြီးတော့ ဒါကိုသိပ်ပြီးတော့ အခါကျတော့မှ ဒါကတော့ လူသား ဖွံ့ဖြိုးတိုးတက်ရေးကိုလည်း ပါတယ်၊ နိုင်ငံတော်ဖွံ့ဖြိုးတိုးတက်ရေးကိုလည်းပါတယ်၊ နောက်ကျန်တဲ့ အဲဒီ ကမ္ဘာနဲ့ပတ်သက်တဲ့ ရည်မှန်းချက်ပန်းတိုင်တွေ၊ အာဆီယံနဲ့ပတ်သက်တဲ့ ရည်မှန်းချက်ပန်းတိုင်တွေလည်း ပါတယ်ဆိုတော့ ကန့်ကွက်မဲ့လူ မရှိလောက်ဘူးဆိုပြီး အေးအေးလေးပဲ ကျွန်မ သိပ်ပြီးတော့မကြည့်ခဲ့ဘူး။ သို့သော်ငြားလည်းပဲ အခုအဲဒါဆိုလို့ရှိရင် ကျွန်မတို့နိုင်ငံမှာ ဟိုးပြီးခဲ့တဲ့ ဘီစီ (၅၀၀)လောက်ကတည်းက လူဦးရေ၊ သန်းခေါင်စာရင်း ကောက်ဖူးတယ်လို့ အထောက်အထားတွေအရ ကျွန်မတို့ ဒါလေ့လာ သိရှိရတယ်။ သို့သော်လည်း ကျွန်မတို့ ကိုလိုနီဖြစ်ပြီးတဲ့အခါကျတော့(၁၈၂၄) တစ်ကြိမ် စစ်ဖြစ်တယ်၊ (၁၈၅၂)ခုနှစ်မှာ တစ်ကြိမ် စစ်ဖြစ်ပြီးတဲ့အခါကျတော့၊ ၁၈၇၂ ခုနှစ်မှာ ကျွန်မတို့ သန်းခေါင်စာရင်း စပြီးတော့ ကောက်တယ်လို့ အဲဒီလို လေ့လာလို့ ရတယ်၊ ဒီမှာ အထောက်အထားတွေအရ အဲဒီအခါမှာ ကျွန်မတို့က ၁၈၇၂ ခုနှစ်ဆိုတဲ့အခါကျတော့ ကျွန်မတို့နိုင်ငံက မြန်မာပြည် အောက်ပိုင်းက ကိုလိုနီ လက်ထဲ ပါသွားတယ်၊ နယ်ချဲ့ လက်ထဲပါသွားပြီဆိုတော့ အဲဒီသန်းခေါင်းစာရင်းရတဲ့ လူဦးရေသည် ကျွန်မတို့ မြန်မာနိုင်ငံရဲ့ တစ်ဝက်ပဲ ပါတာ အဲဒီတုန်းကတော့ (၂.၇)သန်းလို့ အဲဒီလို ကျွန်မတို့ လေ့လာလို့ ရတယ်။ နောက်တစ်ခါကျတော့ အခု ဒါ နောက်ဆုံးကောက်တာကတော့ ၂၀၁၄ ခုနှစ် ၊ ၂၀၁၄ ခုနှစ် နောက်ဆုံး ကောက်တဲ့ ဂဏန်းတွေအရတော့ (၅၁)သန်း ကျော်တာပေါ့။ ကျော်တယ်ဆိုတဲ့အခါကျ တော့ကာ နိုင်ငံတော်အစိုးရနဲ့ နိုင်ငံသားဆိုတာ ကျွန်မ နားလည်တာက ဥက္ကဋ္ဌကြီး ကျွန်မကို နည်းနည်း ခွင့်ပြုပါရှင်။ နည်းနည်း စကားရှည်သွားမှာစိုးလို့ နိုင်ငံတော်နဲ့နိုင်ငံသားဆိုတာက သူက အပြန်အလှန် အညမည တာဝန်ကိုယ်စီနဲ့ ဆောင်ရွက်နေကြတာ ဖြစ်တဲ့အခါကျတော့ နိုင်ငံသားကလည်း နိုင်ငံတော် အပေါ်မှာ တာဝန်ကျေပွန်ရမှာ ဖြစ်တဲ့အတွက် နိုင်ငံတော်နဲ့ နိုင်ငံတော်အစိုးရကလည်း ပြည်သူလူထု အပေါ်မှာ တာဝန် ကျေပွန်ရတာတွေ ရှိပါတယ်။ ဒီအစိုးရဆိုတာ လူဦးရေ နည်းနိုင်သမျှ နည်းနေသည် ဖြစ်စေ၊ များနေသည်ဖြစ်စေ သူ့တာဝန်ဖြစ်တဲ့ ပြည်သူလူထုရဲ့ စားဝတ်နေရေးကိုတော့ အဆင်မပြေ ပြေအောင် သူက ဆောင်ရွက်ပေးနေရမှာ ဖြစ်ပါတယ်။ အဲဒီတော့ လူဦးရေ သိပ်များလာလို့ ဆောင်ရွက်ပေးဖို့အတွက် အခက်အခဲတွေ ရှိလာတဲ့ အခါမှာ မနိုင်မနင်းတွေ ရှိလာတဲ့အခါမှာ ဒါ ဘယ်လိုနည်းတွေနဲ့ ဒီပြောင်းလဲလာတဲ့ အပြောင်းအလဲကို စီမံခန့်ခွဲရမလဲ၊ ကိုင်တွယ်ရမလဲ၊ ဖြေရှင်းရမလဲဆိုတာ ဒါ စဉ်းစားဖို့ လိုအပ်လာပါတယ်။ သိပ်အခက်အခဲ တွေ့တဲ့အခါမှာ အဲဒီအခက်အခဲကို ဘယ်လိုဖြေရှင်းမလဲဆိုတာ ပိတ်မိနေတဲ့အခါ ထွက်ပေါက်ရှာတာ ထုံးစံပါပဲ အဲဒီတော့ ကျွန်မတို့နိုင်ငံရဲ့ အခု လက်ရှိဖြစ်နေတဲ့ အခြေအနေ ဥပေက္ခာပြု ထားလို့ မရပါဘူး။ လူတွေ တော်တော်များများ စားရေး၊ ဝတ်ရေး၊ နေရေး တော်တော်လေး အခက်အခဲ အကြပ်အတည်းတွေ ဖြစ်ပြီးတဲ့ အခါကျမှ လူတွေ လမ်းပေါ်ထွက်လာတဲ့ အဆင့်တောင်မှ ရှိတာကို ကျွန်မတို့က ဒါတွေကို အကြင်နာကင်းမဲ့စွာနဲ့ ဥပေက္ခာပြုထားလို့ မရပါဘူး။ အဲဒီတော့ ကျွန်မတို့ ဘာလုပ်ရမလဲ တစ်ထောင့် တစ်နေရာကနေပြီးတော့ အတိုင်းအတာ တစ်ခုအထိ ပံ့ပိုးနိုင်တဲ့ ဖြေလျော့နိုင်တဲ့ဟာ တစ်ခုခုတော့ တစ်ခုပြီးတစ်ခု လုပ်ဖို့ စဉ်းစားတဲ့အခါမှာ ဒီဥပဒေကြမ်းသည် အဲဒီထဲကနေပြီးတော့ တစ်ခုပဲလို့ ကျွန်မ အဲဒီလိုပဲ ယုံကြည်ပါတယ်။ အဲဒီတော့ အခုဆိုရင် ကျွန်မတို့နိုင်ငံရဲ့ လူဦးရေ၊ ကျွန်မတို့နိုင်ငံရဲ့ အခြေအနေ ၊ စီးပွားရေး အခြေအနေ အားလုံးကို အသိပဲ ဖြစ်ပါတယ်။ ကျွန်မတို့ အခု ပြည်ထောင်စုလွှတ်တော်မှာ ဆိုလို့ရှိရင် ဘတ်ဂျက်နဲ့ပတ်သက်လို့ နိုင်ငံတကာ အကူအညီအပံ့အပိုးတွေ ကျွန်မတို့နိုင်ငံရဲ့ Swindle ချတာတွေ ပျော်တာတွေ လျှော်ပစ်လိုက်တာတွေ နောက်ထပ် ကူညီကြတာတွေနဲ့ပတ်သက်လို့ အားလုံးအသိ ပါပဲ။ အဲဒီတော့ ကျွန်မတို့က ပြည်တွင်းပြည်ပ အဲဒီလို ကူညီနေတဲ့အချိန် ကျွန်မတို့လည်း ဘာတွေ လုပ်ရမလဲ ဆိုတာ ကျွန်မတို့မှာလည်း တာဝန်ရှိပါတယ်။ နောက် ကျွန်မ အရင်တစ်ခါ ပြောခဲ့သလိုပါပဲ ကျွန်မတို့ရဲ့ သက်တမ်းပေါ့နော် အခု ပထမအကြိမ် လွှတ်တော်သက်တမ်းဟာဆိုလို့ရှိရင် ငါးနှစ် ပြည့်တော့မှာ၊ ငါးနှစ် ပြည့်တော့မှာဆိုတော့ လွှတ်တော်ကို ယုံကြည်လို့၊ ဒီအစိုးရကို ယုံကြည်လို့ တကယ်တောင်းဆိုထားတဲ့ ဥပဒေတွေထဲကနေပြီးတော့ လုပ်လို့ရတဲ့ ဥပဒေ မှန်သမျှကို တကယ်တမ်း ဖြစ်သင့်တယ်ဆိုလို့ရှိရင် ကျွန်မတို့က ကြိုးစားပမ်းစားနဲ့ ကိုယ်စွမ်းဉာဏ်စွမ်းရှိသ၍ ဆောင်ရွက် ပြီးတော့မှ ပြည်သူလူထုအပေါ်မှာ ကျွန်မတို့ကနေပြီး တာဝန်ကျေခဲ့ရမှာလို့ အဲဒီလိုပဲ ကျွန်မကတော့ ယုံကြည်တယ်။ အဲဒါကြောင့်မို့လို့ ဒီဟာကို ကျွန်မကတော့ ရာနှုန်းပြည့် ထောက်ခံသင့်တယ်လို့ပဲ အဲဒီလိုပဲ တင်ပြချင်ပါတယ်။ သို့သော်လည်း ဒီထဲမှာ အစောက ကိုယ်စားလှယ်တော်ကြီးများ ပြောသွားသလိုပဲ ဝိဝါဒ ဖြစ်စရာတွေ နည်းနည်း ဖြည့်စွက်စရာတွေ ပီပြင်အောင် လုပ်စရာတွေ အဲဒါတွေကတော့ ရှိပါတယ်။ အဲဒီတော့ ကိုယ်စားလှယ်တော်ကြီး တစ်ပါးက တင်ပြသွားတယ်။ အမျိုးသမီးအဖွဲ့ မလိုဘူးဆိုတဲ့ ကိစ္စမှာ ကျွန်မကတော့ လိုတယ်လို့ပဲ အဲဒီလို တင်ပြပါရစေ။ ဘာဖြစ်လို့လဲ ဆိုတဲ့အခါမှာ အခုချိန်မှာ Gender Equality Gopi Woman Empowerment coşi Woman Leadership Go? Decision Maker 603 စသဖြင့် ပြောနေကြတဲ့အချိန်မှာ အမျိုးသမီးတွေလည်း အခုလို ဘယ်လိုကိစ္စမှာပဲဖြစ်ဖြစ် ပါဝင်သင့်တယ်၊ ဆွေးနွေးသင့်တယ်၊ သိထားသင့်တယ်၊ ဆုံးဖြတ်သင့်တယ်၊ ဆုံးဖြတ်ပိုင်ခွင့်လည်း ရှိတယ်။ ဘာဖြစ်လို့လဲ ဆိုတော့ ဒီလူဦးရေ တိုးပွားနှုန်း ထိန်းညှိခြင်းမှာ အမျိုးသမီးတွေက အင်မတန် အဓိကကျတဲ့နေရာ ရှိတယ်လို့ ကျွန်မ အဲဒီလိုယုံကြည်��ါတယ်။ အမျိုးသားလည်း ဆိုင်တယ်ဆိုသော်ငြားလည်းပဲ အမျိုးသမီးနဲ့ ပတ်သက်တဲ့ ကျန်းမာရေးကို ဆောင်ရွက်တဲ့အခါမှာ အမျိုးသမီးတွေက ပိုပြီးတော့ အကြံဉာဏ်ပေးနိုင် မယ်လို့ ကျွန်မ အဲဒီလို ယုံကြည်တဲ့အတွက်ကြောင့်မို့ အမျိုးသမီးနဲ့ ပတ်သက်တာကိုတော့ မကန့်ကွက် သင့်ဘူးလို့ ကျွန်မ အဲဒီလို ယူဆပါတယ်။ နောက်တစ်ခါကျတော့ ဒီမှာ ကျန်းမာရေး စောင့်ရှောက်မှုလို့ ပြောတဲ့အတွက် ကျွန်မတို့က ကလေးမွေးသေနှုန်းတွေ၊ ကလေးသေနှုန်းတွေ၊ ဟိုတလောကဆိုရင် (၅)နှစ်အောက် ကလေး သေနှုန်း မြင့်လာလို့ ဘယ်လိုလုပ်ရင်ကောင်းမလဲ မိခင်ရဲ့ နို့ကို (၆)လ ရတော့မှ မိခင်ရဲ့ ရင်သွေးကို (၆)လ အပြည့်အဝ ပေးနိုင်မှသာလျှင် အဲဒီကလေးရဲ့ ရှင်သန်ဖွံ့ထွားမှု အဲဒီကလေးရဲ့ ဖွံ့ဖြိုးတိုးတက်မှုနဲ့ ဉာဏ်ရည်ဉာဏ်သွေး ကိုယ်ရည်ကိုယ်သွေး ကောင်းမယ်ဆိုလို့ ကျွန်မတို့ အမျိုးသမီးတွေ မီးဖွားခွင့် တိုးပေးဖို့တွေ ဘာတွေ ညာတွေလည်း အဲဒီလို တောင်းဆိုခဲ့တာ သို့သော်လည်း ခုကျတဲ့အခါကျတော့ကာ ဒီဥပဒေထွက်လာတဲ့အခါမှာ တစ်နည်းအားဖြင့်တော့လည်း နိုင်ငံတော်အတွက် အခုလို လုပ်လိုက်တဲ့ အတွက်ကြောင့်မို့လို့ တစ်ဖက်ကနေပြီးတော့ လုပ်အားနဲ့ပတ်သက်ပြီးတော့ မီးဖွားခွင့်နဲ့ပတ်သက်ပြီးတော့ အဲဒီ ဝန်ထမ်းအမျိုးသမီးကိစ္စကို ကျွန်မ ချန်ထားပြီးတော့ ကျန်တဲ့ဟာကို ကျွန်မ ဆွေးနွေးပါရစေ။ ဘာလို့လဲဆိုတော့ အချိန်မလောက်မှာစိုးလို့ ဒီထဲမှာ အခန်း(၄) ပုဒ်မ ၁၀ ဖြစ်ပါတယ်။ ပြည်ထောင်စုနယ်မြေ အုပ်ချုပ်မှုအဖွဲ့သည် သက်ဆိုင်ရာ ပြည်ထောင်စုနယ်မြေအတွက် ပြည်ထောင်စုနယ်မြေ လူဦးရေ တိုးပွားနှုန်း ထိန်းညှိခြင်းဆိုင်ရာ ကျန်းမာရေးစောင့်ရှောက်မှုအဖွဲ့ကို သင့်လျော်သလို ဖွဲ့စည်း ဆောင်ရွက် နိုင်သည်လို့ ဒါက မူလပြဋ္ဌာန်းချက်မှာ အဲဒီလို ပါ ပါတယ်။ သို့သော်လည်း အမျိုးသားလွှတ်တော် ဥပဒေကြမ်းကော်မတီရဲ့ ပြင်ဆင်ချက်မှာကျတော့ ပြည်ထောင်စုနယ်မြေ ကောင်စီသည် သက်ဆိုင်ရာ ပြည်ထောင်စုနယ်မြေအတွက် ပြည်ထောင်စုနယ်မြေ လူဦးရေ တိုးပွားနှုန်း ထိန်းညှိခြင်းဆိုင်ရာ ကျန်းမာရေးစောင့်ရှောက်မှုအဖွဲ့ ကို သင့်လျော်သလို ဖွဲ့စည်းဆောင်ရွက်နိုင်သည်လို့ အဲဒီလို ပါ ပါတယ်။ နောက်တစ်ခုကျတော့ သူက ဘာလဲဆိုတော့ ဒီပုဒ်မ ၉(ခ)မှာကျတော့ ပုဒ်မခွဲ (က)ပါ ပြဋ္ဌာန်းချက်သည် ပြည်ထောင်စုနယ်မြေအတွက် လူဦးရေ တိုးပွားနှုန်း ထိန်းညှိခြင်းဆိုင်ရာ ကျန်းမာရေးစောင့်ရှောက်မှုအဖွဲ့ ဖွဲ့စည်းခြင်းနှင့် သက်ဆိုင်ခြင်း မရှိစေရလို့ အဲဒီလိုပါတယ်။ ပါပြီးတော့ သူက သပ်သပ် အဖွဲ့တစ်ခု ဖွဲ့ရမယ်ဆိုပြီးတော့ ဒီမှာ ပြဋ္ဌာန်းထားပါတယ်။ အဲဒီပြဋ္ဌာန်းပြီးတဲ့ နောက်မှာကျတော့မှ သူက ဘာပြောလဲ ဆိုတဲ့အခါကျတော့ တာဝန်တွေကို ဆောင်ရွက်တဲ့အခါမှာ အထက်က ချမှတ်တဲ့တာဝန်တွေကို ဆောင်ရွက် တဲ့အခါမှာ ပြည်ထောင်စုနယ်မြေကောင်စီရဲ့ ညွှန်ကြားချက်တွေကိုလည်း လိုက်နာရမယ်လို့ သူက အဲဒီလို ပါထားတာ ရှိပါတယ်။ အဲဒီတော့ မဆိုင်တဲ့ အဖွဲ့တစ်ခုကို သွားပြီးတော့မှ အဲဒီအဖွဲ့က ပြန်ပြီးတော့ အထက်က ညွှန်ကြားလို့ရှိရင် သက်ဆိုင်နိုင်ပါမလားဆိုတာ ကျွန်မ အဲဒါ စဉ်းစားပါတယ်။ အဲဒီဟာလေး နည်းနည်းပြောချင်ပါတယ်။ နောက်တစ်ခုကတော့ တပ်မတော်သား ကိုယ်စားလှယ်ကြီး ပြောသွားသလို သူ့ကဏ္ဍနဲ့သူ ပြည့်ပြည့်စုံစုံ ပါသင့်တာ ဖြစ်တဲ့အတွက်ကြောင့်မို့လို့ ပါသင့်တဲ့ဟာကို တောင်းဆိုထားတာကို ကျွန်မ အဲဒါကိုလည်း သဘောတူပါတယ်။ အချုပ်ကို ပြောရမယ်ဆိုလို့ရှိရင်တော့ ဒီဥပဒေတွေထဲကနေ ဒီဥပဒေ ပြဋ္ဌာန်းဖို့အတွက်ကို ညှိနှိုင်းတိုင်ပင်ပြီးတဲ့အခါကျတော့ လိုတာကို တိုးပြီး ပိုတာကို လျော့ပြီးတော့ ဖြစ်သင့်တဲ့ဟာတွေကို ထည့်ပြီးတော့မှ ဒီဥပဒေကို ကျွန်မနိုင်ငံရဲ့ လက်ရှိ တကယ်ရင်ဆိုင်ကြုံတွေ့နေရတဲ့ အခက်အခဲတွေ၊ စိန်ခေါ်ချက်တွေ အားလုံး ဖြေလျော့နိုင်ဖို့အတွက် မဖြစ်မနေ ပြဋ္ဌာန်းသင့်တဲ့ ဥပဒေ တစ်ခုလို့ ကျွန်မ အဲဒီလိုပဲ တင်ပြချင်ပါတယ်။ နောက်တစ်ခုကတော့ ဘာလဲဆိုတော့ အစောက ပြောတဲ့ နည်းနည်းမပြတ်သားတဲ့ သီးသန့်နယ်မြေတို့ ဘာတို့ ဆိုတဲ့ဟာတွေ ကိစ္စကို နည်းနည်းပါးပါးများ ညှိနှိုင်းလို့ ရမလား ဒီဟာကို ဦးဂျေယောဝူ ပြောသလိုပဲ တစ်နိုင်ငံလုံးအတွက်လို့ ထင်တာ တစ်နိုင်ငံလုံးအတွက် မဟုတ်ဘူး လို့ ဆိုတဲ့အခါကျတော့ ဒါကတော့ ခွဲခြားတာ မကောင်းဘူးဆိုတဲ့အပေါ်မှာ အဲဒီလို မဟုတ်တဲ့ဟာကို ကျွန်မတို့က ဒါ သိသာအောင် ပြရပါမယ်။ ဥပဒေကတော့ တစ်နိုင်ငံလုံးအတွက် ထုတ်တဲ့ ဥပဒေပဲ သို့သော်လည်း အဲဒီထဲမှာမှ ဥပဒေရဲ့ ပြဋ္ဌာန်းချက်က ဒီလိုဆိုတာကို အမှန်တကယ်ကတော့ ဥပဒေနဲ့ နည်းဥပဒေမှာ နည်းနည်းလေး ပြတ်ပြတ်သားသား ရှင်းရှင်းလင်းလင်းလေး လုပ်လိုက်ရင်တော့ ပိုပြီးတော့ အဆင်ပြေ မယ်လို့ ကျွန်မ အဲဒီလိုပဲ ယူဆပါတယ်။ နောက်ဆုံးအနေနဲ့ ကျွန်မပြောရမယ်ဆိုရင် ဖွဲ့စည်းပုံအခြေခံ ဘောင်ဝင်အောင် လုပ်ဖို့လိုတယ် ဆိုတဲ့အခါမှာ ကျွန်မ နည်းနည်း ဒါကို ဖွဲ့စည်းပုံအခြေခံဥပဒေလေး ပြောချင်ပါတယ်။ အဲဒါကတော့ ဘာလဲဆိုတော့ ၂၁ (ဃ)ကတော့ ကျွန်မ အမြဲတမ်း ပြောနေကျမို့ လိုအပ်ရင် လိုအပ်တဲ့ ဥပဒေတွေကို ထိထိရောက်ရောက် ခိုင်ခိုင်မာမာ ပြတ်ပြတ်သားသား ဆောင်ရွက်ပေးရမယ်ဆိုတာကို အဲဒါကတော့ ကျွန်မ အမြဲတမ်း ရည်ညွှန်းကိုးကားတဲ့ ပုဒ်မတစ်ခုအနေနဲ့ ဒါက ရိုးနေပါပြီ။ နောက် ပုဒ်မ ၃၆ရ မှာတော့ မိခင်များ၊ ကလေးသူငယ်များနှင့် နိုင်ငံသားတိုင်းသည် နိုင်ငံတော်က ချမှတ်ထားသော ကျန်းမာရေး ဆိုင်ရာ မူဝါဒများနှင့်အညီ ကျန်းမာရေးစောင့်ရှောက်မှုကို ခံယူခွင့် ရှိသည်လို့ အဲဒီလို ပြဋ္ဌာန်းထား ပါတယ်။ ဒါဟာ ကျန်းမာရေးနဲ့ပတ်သက်တဲ့ ကျန်းမာရေးစောင့်ရှောက်မှု ဥပဒေကြမ်း ဖြစ်တဲ့အတွက် ဒါနဲ့ပတ်သက်တယ်။ ဒါဟာ ဖွဲ့စည်းပုံအခြေခံဥပဒေအရ ဒါဟာ ဘောင်ဝင်တယ်လို့ ကျွန်မ ပြောချင် ပါတယ်။ နောက်တစ်ခုက ပုဒ်မ ၃၈၈ ပါ။ အဲဒါကတော့ ခေတ်မီဖွံ့ဖြိုးတိုးတက်သော နိုင်ငံတော်ကြီး ပေါ်ထွန်းစေရေးသည် နိုင်ငံသားတိုင်း၏ တာဝန်ဖြစ်သည်လို့ ဆိုထားပါတယ်။ အဲဒီတော့ နိုင်ငံတော်က ဆောင်ရွက်မယ့်အခါမှာ နိုင်ငံသားတွေကလည်း ကိုယ့်တာဝန်ကိုယ် ကျေပွန်ဖို့ လိုပါတယ်။ ဘာဖြစ်လို့လဲ ဆိုတော့ ကျွန်မတို့နိုင်ငံကို ဖွံ့ဖြိုးချင်တယ်၊ တိုးတက်ချင်တယ်ဆိုရင် အခု ဖြစ်နေတဲ့ စိန်ခေါ်မှုတွေ၊ စားဝတ်နေရေး မပြေလည်တာတွေ ထောင်စုနှစ်မှာတောင်မှ စားနပ်ရိက္ခာကို အဆင်ပြေဖို့၊ အာဆီယံ တောင်မှပဲ စားနပ်ရိက္ခာ အဆင်ပြေဖို့ အော်နေတဲ့အချိန်မှာ ကျွန်မတို့နိုင်ငံမှာလည်း ကျွန်မတို့နိုင်ငံရဲ့လက်ရှိအခြေအနေနဲ့ လူဦးရေ အတိုအလျော့နဲ့ Adjust လုပ်ပြီးတော့ ဆောင်ရွက်နေတဲ့အချိန်မှာ ကျွန်မတို့က ဘာလုပ်ပေးရမလဲဆိုတာကို လေးလေးနက်နက် စဉ်းစားသင့်ပြီးတော့ ကျွန်မ ဒီဥပဒေကို ထောက်ခံပါတယ်။ နောက် ၃၉၀ (ဂ) ပါ။ အဲဒါကတော့ နိုင်ငံသားတိုင်းသည် လူ့စွမ်းအား အရင်းအမြစ် ဖွံ့ဖြိုး တိုးတက်ရေး မြင့်မားလာစေရန် ကြိုးပမ်းဆောင်ရွက်ရာတွင် နိုင်ငံတော်အား ကူညီရန် တာဝန်ရှိသည်လို့ ပြောပါတယ်။ အဲဒီတော့ နိုင်ငံတော်ကနေပြီးတော့ တစ်စုံတစ်ရာ ချမှတ်တဲ့အခါမှာ ဒါတွေဟာ သင့်တင့်တယ်၊ မသင့်တင့်ဘူးဆိုတာ ကျွန်မတို့က ဥပဒေပြု မဏ္ဍိုင်က လူတွေဖြစ်တဲ့အတွက် အကြံဉာဏ် ပေးတာ၊ ဆွေးနွေးတာ၊ တင်ပြတာ၊ ကန့်ကွက်တာ၊ ထောက်ခံတာဟာ သဘာဝကျပါတယ်။ သို့သော်ငြား လည်းပဲ အခု ကျွန်မတို့ ဖွဲ့စည်းပုံအခြေခံဥပဒေနဲ့ ညီ/မညီ ဆိုတဲ့အခါမှာ ပုဒ်မ ၃၉၀ အရ ကျွန်မတို့ဟာ လူ့စွမ်းအားအရင်းအမြစ် ဖွံ့ဖြိုးတိုးတက်ရေး ဒီဥပဒေကြမ်းဟာ လူ့စွမ်းအားအရင်းအမြစ် ဖွံ့ဖြိုး တိုးတက်ရေးနဲ့ တိုက်ရိုက်ပတ်သက်ပါတယ်။ အဲဒါကြောင့်မို့လို့ ကျွန်မတို့က ဒီဟာနဲ့ ပတ်သက်လို့ရှိရင် ကျွန်မတို့က ကူညီပံ့ပိုးဖို့ နိုင်ငံတော်ကို ကူညီဖို့ တာဝန်ရှိတယ်ဆိုတာ ဖွဲ့စည်းပုံကကိုက ပါထားပြီးသားပါ။ အဲဒီတော့ ကျွန်မ အစောက ပြောတဲ့အတိုင်းပဲ ကျွန်မတို့က လွှတ်တော်ထဲကို ဝင်စဉ်ကတည်းက ကျွန်မတို့ သစ္စာ ဆိုခဲ့တာ ဖြစ်ပါတယ်။ ကျွန်မတို့ ဆိုထားတဲ့ သစ္စာတွေအတိုင်း ကျွန်မတို့က နိုင်ငံတော်နဲ့ နိုင်ငံသား အပေါ်မှာ သစ္စာစောင့်သိရိုသေပြီးတဲ့အခါကျတော့မှ ကျွန်မတို့ နိုင်ငံတော်ဖွံ့ဖြိုးတိုးတက်ရေးအတွက် အခု စပြီးတော့မှ ကျွန်မတို့ ဆောင်ရွက်နေတဲ့အချိန်မှာ ပြောင်းလဲထားတဲ့ အပြောင်းအလဲတွေ အပြောင်းအလဲ တွေအပေါ်မှာ စီမံခန့်ခွဲရမယ့်အခါမှာ စီမံခန့်ခွဲရေး ကောင်းလို့ရှိရင် လူ့စွမ်းအားအရင်းအမြစ်က ကောင်းလို့ စီမံခန့်ခွဲရေး ကောင်းလို့ရှိရင် ဘာမှမရှိတဲ့ နိုင်ငံတောင်မှ ချမ်းသာတယ်။ စီမံခန့်ခွဲရေး ညံ့လို့ရှိရင် လူ့စွမ်းအားအရင်းအမြစ် ညံ့လို့ရှိရင် ချမ်းသာတဲ့နိုင်ငံတောင်မှ ဆင်းရဲတယ်ဆိုတယ်ဆိုတာ ဒါ အားလုံး အသိပါပဲ။ အဲဒီတော့ ကျွန်မကတော့ အကုန်လုံး အခြေအနေ အရပ်ရပ်ကို ကျွန်မ ကြည့်ပြီးတဲ့ အခါကျမှ ကျွန်မက ဒီဥပဒေကြမ်းကို ရာနှုန်းပြည့်ထောက်ခံပါတယ်ဆိုတာကို ကျွန်မ တင်ပြရင်းနဲ့ နိဂုံးချုပ် ပါတယ်ရှင်။ အားလုံးကို ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသားလွှတ်တော် ကိုယ်စားလှယ်များရဲ့ ဆွေးနွေးချက်များနဲ့ ပတ်သက်ပြီး အမျိုးသားလွှတ်တော် ဥပဒေကြမ်းကော်မတီက ပြန်လည်ကြားနာ ဆောင်ရွက်ဖို့ ဆုံးဖြတ်ပါတယ်။ (ဩဘာသံများ)</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော် နဝမနေ့ အစည်းအဝေး ရပ်နားကြောင်းနှင့် ဒသမနေ့ အစည်းအဝေး ဆက်လက်ကျင်းပမည့် နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသားလွှတ်တော် (၁၂) ကြိမ်မြောက် ပုံမှန်အစည်းအဝေး နဝမနေ့ကို ရပ်နားပါမယ်။ ပထမအကြိမ် အမျိုးသားလွှတ်တော် (၁၂) ကြိမ်မြောက် ပုံမှန်အစည်းအဝေး ဒသမနေ့ကို ၂၀၁၅ ခုနှစ်၊ ဖေဖော်ဝါရီလ ၂ ရက် (တနင်္လာနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမည် ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌ ပြန်လည်ထွက်ခွာပါပြီခင်ဗျား။</speech>
<speech type="mc">အားလုံး ထွက်ခွာနိုင်ကြပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် (၁၂)ကြိမ်မြောက် ပုံမှန်အစည်းအဝေး နဝမနေ့ကို ၁၂၀၃ နာရီအချိန်တွင် ရပ်နားပါသည်။</p>
</postface>
</transcript>
</doc>
