<doc>
<docinfo>
<docno>01-04-33.xml</docno>
<pdf>01-04-33.pdf</pdf>
<term value='01'>ပထမအကြိမ်</term>
<session value='04' />
<sittingday value='33' />

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး (၃၄)ရက်မြောက်နေ့မှတ်တမ်း</title>
<date value='28-08-2012'>၁၃၇၄ ခုနှစ်၊ ဝါခေါင်လဆန်း ၁၁ ရက် (၂၀၁၂ ခုနှစ်၊ သြဂုတ်လ ၂၈ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၃၄)ရက်မြောက်နေ့ အစီအစဉ် ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတ မြန် မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ (၃၄)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၃၄)ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေး ကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့် ရှိတဲ့ကိုယ်စားလှယ်ဦးရေ စုစုပေါင်း (၂၂၃)ဦးရှိပြီး ဒီကနေ့အစည်းအဝေး ကို (၂၁၆)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၆.၈၆) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ကိုယ်စားလှယ်ဦးရေသုံးပုံတစ်ပုံထက်ကျော်လွန်တဲ့အတွက် အမျိုးသား လွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော် ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ (၃၄)ရက်မြောက်နေ့ အစီအစဉ်ကို အမျိုးသားလွှတ်တော် ကိုယ်စားလှယ်များ ထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြား တဲ့ လွှတ်တော် ကိုယ်စားလှယ်များအတွက် အချိန်ကို ငဲ့ညှာတဲ့အနေနဲ့ ဖတ်ပြပါမယ်။ ဦးစောတော်ပလဲ၊ ကရင် (၇)နံနက်ပိုင်းပဲ ဖြစ်ပါတယ်။ ဦးစောအောင်ကျော်နိုင်၊ကရင်(၁)၊နံနက်ပိုင်း၊ ဦးကျားမောင်၊ တနင်္သာရီ (၈)၊ ဦးကျော်ထွန်းအောင်၊ ရခိုင်(၅)တို့ ဖြစ်ပါတယ်</speech>
<speech type="speaker">ယခု ခွင့်ပန်ကြားချက်များနဲ့ ပတ်သက်လို့ ခွင့်ပြုဖို့ လွှတ်တော်က သဘောတူပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့် ပန်ကြားချက်များကို လွှတ်တော်က ခွင့်ပြုကြောင်းကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော်စတုတ္ထပုံမှန် အစည်းအဝေး (၃၄)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကို ယ်စားလှယ်ဦးရေမှာ (၂၂၃)ဦး၊ယခင်က ခွင့်ပန်ကြားသဖြင့် ခွင့်ပြု ထားသူ (၃) ဦး၊ ယနေ့ ခွင့်ပန်ကြားသဖြင့် ခွင့်ပြု ထားသူ (၄)ဦး ဖြစ်၍ လွှတ်တော်က စုစုပေါင်း ခွင့်ပြု ထားသူ (၇)ဦး ဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေ ခွဲငယ်(၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစဉ်အစဉ်(၅) ဖြစ်ပါတယ်။ အမျိုးသားလွှတ်တော် ကိုယ်စားလှယ် များ ခင်ဗျား။ လွှတ်တော် သို့ အမျိုးသားလွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာ ဖြစ်ပါတယ်။</speech>
<title>ချင်းပြည်နယ်အတွင်း နေအိမ်တိုက်တာအဆောက်အဦ ဆောက်လုပ်ခြင်းနှင့် ရင်းနှီးမြှုပ်နှံမှု လုပ်ကိုင်ခြင်းအတွက် မတည်ရင်းနှီးငွေများအပေါ် ဝင်ငွေခွန် စည်းကြပ်မှုမှ ကင်းလွတ်ခွင့်ပြုပါရန် နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ချင်းပြည်နယ် မဲဆန္ဒနယ်အမှတ် (၂)မှ ဦးဇုန်လှယ်ထန်း က ချင်းပြည်နယ်အတွင်း နေအိမ်တိုက်တာအဆောက် အဦ ဆောက်လုပ်ခြင်းနှင့် ရင်းနှီးမြှုပ်နှံမှု လုပ်ကိုင်ခြင်းအတွက် မတည်ရင်းနှီးငွေများအပေါ် ဝင်ငွေခွန် စည်းကြပ်မှုမှ ကင်းလွတ်ခွင့် ပြုပါရန် နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="38">ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၂)</mp>လေးစားအပ်တဲ့ ဥက္ကဋ္ဌကြီးနဲ့ ပြည်ထောင်စုဝန်ကြီးများ၊ အမျိုးသား လွှတ်တော် ကိုယ်စားလှယ်တော် အားလုံး နဲ့ ဧည့်သည်တော်များအားလုံး မင်္ဂလာပါလို့ ဦးစွာနှုတ်ခွန်းဆက်သလိုပါတယ်။ ဥက္ကဋ္ဌကြီးခင်ဗျား အခုလို မေးမြန်းခွင့်ပြုတဲ့အတွက်ကြောင့် အများကြီးကျေးဇူးတင်ရှိကြောင်း ပြော လိုပါတယ်။ ကျွန်တော်တို့ ချင်းပြည်နယ်ကတော့ အင်မ တန်အေးတဲ့ ဒေသဖြစ်ပြီးတော့ တိုက်တာအဆောက် အဦနဲ့ တော်တော်သင့်လျှော်တဲ့ နေရာဖြစ်ပါတယ်။ သို့သော်လည်း ကျွန်တော်တို့ ချင်းပြည်နယ် မှာ ဒီဘိလပ်မြေဈေးတို့၊ ဒီသဲဈေးဟာဆိုရင် ပြည်မထက် ဆယ်ဆလောက်ကွာ ပါတယ်။ အဲဒါကြောင့် ကျွန် တော်တို့အနေနဲ့ တိုက်တာအဆောက်အဦတွေ၊ နေအိမ်တိုက်တာ အဆောက်အဦတွေ ဆောက်ဖို့ အင်မတန်ခက်ခဲပါတယ်။ ပြီးတော့လည်း ဒီ ကျွန်တော်တို့ဟာ ဝင်ငွေရတဲ့ နည်းလမ်းတွေဟာလည်း အများအားဖြင့် နိုင်ငံခြားမှာ သူတို့သားသမီးတွေ အလုပ်သွားလုပ်ပြီးတော့ ရရှိတဲ့ ဝင်ငွေနဲ့ပဲ ရပ်တည်ပြီးတော့ ဆောက်ကြတာ ဖြစ်ပါတယ်။ ကျွန်တော်တို့ ပြည်တွင်းမှာလုပ်တဲ့လုပ်ငန်းနဲ့ ဆောက်ဖို့က လည်း ကျွန်တော်တို့ အနေနဲ့ အခက်အခဲတွေအများကြီးရှိပါတယ်။ နောက် ဒီ ကျွန်တော်တို့ ချင်းပြည်နယ်မှာ ရင်းနှီးမြှုပ်နှံမှု သိပ်မရှိတဲ့အတွက်ကြောင့် ၊ မရှိတဲ့အတွက်ကြောင့် ကျွန်တော်တို့အလုပ်အကိုင် အခွင့်အလမ်းတွေလည်း အင်မတန်မှ ရှားပါးပါတယ်။ ကျွန်တော်တို့ ချင်းပြည်နယ် မှာလည်း ဒီ ရင်းနှီးမြှုပ်နှံမှုတွေ ရှိလာပြီးတော့ ဒီလုပ်ငန်းတွေတည်ထောင် လာနိုင်အောင် Incentive တစ်ခု အနေနဲ့ပေါ့၊ မက်လုံးတစ်ခုအနေနဲ့ ဒီ ဝင်ငွေစ ည်းကြပ်ခွန်တွေလည်း ကင်းလွတ်နိုင်မယ်ဆိုရင် ကျွန်တော်တို့ ချင်းပြည်နယ်မှာလည်း အလုပ်အကိုင်အခွင့်အလမ်းတွေလည်း ပေါ်ပေါက်လာမှာ ဖြစ်ပါတယ်။ အဲဒါကြောင့် အခု ဒီမေးခွန်းကို မေးမြန်းရခြင်း ဖြစ်ပါတယ်။ ချင်းပြည်နယ်အတွင်း နေအိမ်တိုက်တာအဆောက်အဦဆောက်လုပ်ခြင်းနှင့် ရင်းနှီး မြှုပ်နှံမှု လုပ်ကိုင် ခြင်းအတွက် မတည်ရင်းနှီးငွေများအပေါ် ဝင်ငွေခွန်စည်းကြပ်မှုမှ ကင်းလွတ် ခွင့်ပြုနိုင်ခြင်း ရှိ /မရှိ မေးမြန်းခြင်းဖြစ်ပါတယ်။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ပတ်သက်ပြီး ဘဏ္ဍာရေးနှင့် အခွန်ဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="87">ဒေါက်တာလင်းအောင်(ဒုတိယဝန်ကြီး၊ ဘဏ္ဍာရေးနှင့်အခွန်ဝန်ကြီးဌာန)</agency>လေးစားအပ်ပါသောအမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စားလှယ်များ အားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနှင့် ပြည့်စုံပါစေကြောင်း ဆုမွန်ကောင်း တောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ ဘဏ္ဍာရေးနှင့် အခွန်ဝန်ကြီးဌာန၊ ဒုတိယဝန်ကြီး ဒေါက်တာလင်းအောင်ဖြစ်ပါတယ်။ ချင်းပြည်နယ် အမှတ်(၂) မဲဆန္ဒနယ် အမျိုးသားလွှတ်တော်ကိုယ်စားလှယ် ဦးဇုန်လှယ်ထန်းရဲ့ ချင်းပြည်နယ်သည် အဆင်းရဲဆုံးပြည်နယ်ဖြစ်ပါသည်။ သို့ပါ၍ အခြား တိုင်းဒေသကြီး/ ပြည်နယ်များနှင့် သတ်မှတ်ထားသော ရာခိုင်နှုန်းတစ်ပြေးညီသည်အထိ ချင်းပြည်နယ်အတွင်း နေအိမ် ၊ တိုက်တာအဆောက်အဦဆောက်လုပ်ခြင်းနှင့် ရင်းနှီးမြှုပ်နှံမှု လုပ်ကိုင်ခြင်းအတွက် မတည်ရင်းနှီးငွေများအပေ ဝင်ငွေခွန်စည်းကြပ်မှုမှ ကင်းလွတ်ခွင့် ပြုပါရန် မေးမြန်းလာခြင်းအား ပြန်လည်ရှင်းလင်းဖြေကြားမှာ ဖြစ်ပါတယ်။ နေအိမ် တိုက်တာအဆောက်အဦဆောက်လုပ်ခြင်းနဲ့ ရင်းနှီးမြှုပ်နှံမှု လုပ်ကိုင်ခြင်း အတွက် မတည်ရင်းနှီးငွေများအပေါ် ဝင်ငွေခွန်စည်းကြပ်ခြင်းမှာ အဆိုပါ ဆောက်လုပ်ခြင်းနှင့် ရင်းနှီးမြှုပ်နှံမှု လုပ်ကိုင်ခြင်းအတွက် ကျခံသုံးစွဲခဲ့တဲ့ ငွေကြေးဟာ မည်သည့် ဝင်ငွေရလမ်းမှ ရရှိသော ဝင်ငွေဖြစ်သည်ကို စိစစ်ခြင်းဖြစ်ပြီး ဝင်ငွေ ရလမ်းဖော်ပြနိုင်ပါက ဝင်ငွေပေးဆောင် ရန် မလိုအပ်ဘဲ ဝင်ငွေရလမ်းမဖော်ပြနိုင်မှသာ ဝင်ငွေခွန်ပေးဆောင်ရမှာ ဖြစ်ပါတယ်။ ဝင်ငွေခွန် ဥပဒေပုဒ်မ ၂ မှာ ဤဥပဒေသည် ပြည်ထောင်စုသမ္မတမြန်မာနိုင်ငံတော် တစ်ဝန်းလုံးတွင် အာဏာတည်ရမည်။ ထို့ပြင် ပြည်ထောင်စုသမ္မတမြန်မာနိုင်ငံတော် ပြင်ပနေ ပြည်ထောင်စုသမ္မတမြန်မာနိုင်ငံတော်၏ နိုင်ငံသားများပေါ်တွင်လည်း အာဏာတည်ရမည် ဟု ပြဋ္ဌာန်းထားပါတယ်။ ဒါကြောင့် ပြည်ထောင်စုသမ္မတမြန်မာနိုင်ငံတော် တစ်ဝန်းလုံးမှာ အခွန်ဆိုင်ရာ ဥပဒေနှင့် အခွန်နှုန်းထားများပါ တူညီစွာ ပြဋ္ဌာန်းထားပါသဖြင့် တစ်နိုင်ငံလုံးတစ်ပြေးညီ အခွန် တာဝန်ထမ်းဆောင်ရမှာဖြစ်ကြောင်း ရှင်းလင်းဖြေကြားအပ်ပါတယ် ခင်ဗျား။ အားလုံးကို ကျေးဇူးတင် ပါတယ်။</speech>
<title>ဝိုင်းမော်မြို့အတွက် ခေတ်မီ မီးသတ်ယာဉ်တစ်စီး ခွဲတမ်းချမှတ်ပေးရန် အစီအစဉ် ရှိ /မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၂)မှ ဦးဂမ်ဆိုင်း က ဝိုင်းမော်မြို့အတွက် ခေတ်မီ မီးသတ်ယာဉ်တစ်စီး ခွဲတမ်းချမှတ်ပေးရန် အစီ အစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="2">ဦးဂမ်ဆိုင်း၊ ကချင်ပြည်နယ် မဲဆန္ဒနယ်အမှတ်(၂)</mp>လေးစား ရပါသော အမျိုးသားလွှတ်တော်ဥက္ကဋ္ဌကြီးနှင့်တကွ ဒုတိယဥက္ကဋ္ဌ၊ ပြည်ထောင်စုအဆင် ဝန်ကြီးများနှင့် စတုတ္ထပုံမှန်အစည်းအဝေးသို့ တက်ရောက်လာကြတဲ့ အမျိုးသားလွှတ်တော်ကိုယ်စားလှယ်၊ တပ်မတော်သားကိုယ်စားလှယ်အားလုံး မင်္ဂလာပါလို့ ပထမဦးဆုံး ဂါရဝပြု နှုတ်ခွန်းဆက်သ အပ်ပါတယ်။ ကျွန်တော်ဟာ ကချင်ပြည်နယ် မဲဆန္ဒနယ်အမှတ်(၂)မှ အမျိုးသားလွှတ်တော် ကိုယ်စားလှယ် ဦးဂမ်ဆိုင်းပဲဖြစ်ပါတယ်။ အခုလိုမေးမြန်းရခြင်းမှာလည်းပဲ ဝိုင်းမော်မြို့နယ်ရဲ့ ပြည်သူပြည်သားများလိုလားတောင့်တနေတဲ့၊ ပြည်သူများရဲ့ လိုအပ်ချက်ဖြစ်တဲ့ ဆန္ဒနဲ့ ကျွန်တော် တို့ပြည်သူများရဲ့ အလွန်မှလိုလားတောင့်တနေသောအရာဖြစ်တဲ့ မေးခွန်းတစ်ခုဖြစ်တဲ့ အတွက်ကြောင့်မို့လို့ အခုလို ဥက္ကဋ္ဌကြီးအနေနဲ့ခွင့်ပြုချက်အရမေးမြန်းခွင့်ရရှိတဲ့ အတွက်ကြောင့်လည်း ပဲ ဥက္ကဋ္ဌကြီးကို အထူးပဲကျေးဇူးဥပကာရတင်ရှိကြောင်း ပြောကြားလိုပါတယ်။ ကချင်ပြည်နယ်၊ ဝိုင်းမော်မြို့ နယ်တွင် ကျွန်တော်တို့ ဖွံ့ဖြိုးစမြို့နယ်ဖြစ်တာနဲ့အညီ ပြည်သူများလိုလားတောင့်တနေသော မီးသတ်ယာဉ် တစ်စီးကို နိုင်ငံတော်မှ စီမံကိန်း ခွဲတမ်း ချပေးရန်အစီအစဉ် ရှိ /မရှိ ေးခွန်းပဲဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ကချင်ပြည်နယ်၊ ဝိုင်းမော်မြို့ ရဲ့ အနေအထားကို အကျိုးနဲ့အကြောင်း အနည်းငယ်ရှင်းပြလိုပါ တယ်။ ကျွန်တော်တို့ကချင်ပြည်နယ်၊ ဝိုင်းမော်မြို့နယ်ရဲ့ အနေအထားဟာ ၁၉၄၄ ခုနှစ်ကနေပြီး ၂၀၁၁ ကြားမှာ ကျွန်တော်တို့ မီးလောင်ပြာကျဖို့ နဲ့ ပတ်သက်ပြီးတော့မှ ကျွန်တော်တို့ မကြာခဏဖြစ်ပွားတဲ့အတွက်ကြောင့်မို့လို့ အခုလိုဒီဟာကို ကျွန်တော်တို့လွှတ်တော်ကို တင်ပြ ထားတဲ့ကြားမှာတောင်မှ ရပ်မိရပ်ဖများအနေနဲ့လည်းပဲ ဆက်လက်ဖို့ ဆက်သွယ်ပြီး ထပ်ဆင့် တင်ပြပြီးဖုန်းနဲ့သော် လည်းကောင်း၊ စာနဲ့လည်းကောင်း လွှတ်တော်ကိုတင်ပြဖို့ အကြောင်းကြား တာလည်း မနေ့ တစ်နေ့က လက်ခံရရှိပါတယ်။ ဒီကိစ္စ ဟာ ကြုံကြိုက်လို့ပြော ရပြီဆိုရင် ကျွန်တော်တို့ ၁၉၄၄ခုနှစ်မှာ မေလပိုင်း ၁၂ ရက်နေ့မှာ ကချင် စုမြောက်မှာ အိမ်ခြေ (၁၂) အိမ်ခြေမီးလောင်ပြာကျပြီး မေလ (၂၈)ရက်နေ့မှာ ခုကိုရပ်ကွက် အိမ်ခြေ (၂၀) မီးလောင်သွား ပါတယ်။ အလားတူကျွန်တော်တို့ ဧပြီလပိုင်းမှာ ကျွန်တော်တို့ သာဂရရပ်ကွက် အိမ်ခြေ (၄၀) တစ်ဆက်တစ်စပ်တည်းမှာပဲ ကျွန်တော်တို့ မီးလောင်ပြာကျသွားပါတယ်။ အလားတူ ပဲ ကျွန်တော်တို့ ၄င်းနှစ်မှာပါပဲ ၁၉၉၈ ခုနှစ် မှာ ကျွန်တော်တို့ မြို့မရပ်ကွက်အိမ်ခြေ (၂၀)၊ သာဂရရပ်ကွက်နဲ့ နောက်တစ်ခါကျွန်တော်တို့ မန်တောင်ရပ်ကွက် အိမ်ခြေ(၄)အိမ်ခြေ တစ်ဆက် တစ်စပ် ပေါင်းလိုက်မယ်ဆိုရင် အိမ်ခြေ တစ်ရာကျော်ကျော်ဟာ ကျွန်တော်တို့ တစ်ဆက်တစ်စပ် တည်းမှာပဲ မီးလောင်ပြာကျသွားတဲ့အခါကျရင် ဝိုင်းမော်မြို့နယ်ဟာ တော်တော်လေးကို စိတ်မကောင်းဘဲ ဖြစ်မိရပါတယ်။ မီး သတ်ဌာနကနေပြီးတော့ သတ်မှတ်ထားတဲ့ မီးချိတ်၊ မီးကပ်များကိုလည်းပဲ လုပ်သားပြည်သူများအနေနဲ့ ဆောင်ရွက်ထားရှိသော်လည်းပဲ မနိုင်မနင်း ဖြစ်တဲ့အတွက် ဒီ မီးချိတ်၊ မီးကပ်နဲ့ပဲ မထိန်းသိမ်းနိုင်တဲ့အနေအထားရှိပါတယ်။ ကျွန်တော်တို့ ပြည်နယ်အဆင့်ကနေပြီးတော့ နိုင်ငံတော်ကနေကျပ် သိန်းတစ်ရာတန် မီးသတ်ကား ပေးသော်လည်းပဲ ကျွန် တော်တို့ ဘောက်ဆာ၊ ရေ ဘောက်ဆာပဲ ဖြစ်တဲ့ အတွက်ကြောင့်မို့လို့ ခေတ်မီတဲ့မီးသတ်ကိရိယာနဲ့ မပြည့်စုံတဲ့အတွက်ကြောင့်မို့လို့ မီးလောင်နေ သော်လည်းပဲ လုပ်သား ပြည်သူများဟာ မတတ်နိုင်ဘဲ၊ လက်ပိုက် ပဲကြည့်နေရတဲ့အနေအထားနဲ့ ခံစားနေရပါတယ်။ ဒါကြောင့် မို့လို့ ကျွန်တော်တို့ ဝိုင်းမော်မြို့နယ်ဟာ အင်မတန်မှခုလိုဖြစ်ရတဲ့ အခြေအနေကို ပြန်လေ့လာကြည့် တဲ့အခါမှာ ဝိုင်းမော်မြို့နယ်ဖွံ့ဖြိုးခါစမြို့နယ်တစ်ခုဖြစ်တာနဲ့ အညီ ကျွန်တော် တို့ တောင်သူလယ်သမားများပြားတဲ့ အတွက်ကြောင့်မို့လို့ မိုးထားတဲ့ အိမ်အနေအထားကလည်း သ က်ကယ်နဲ့မိုးထားတဲ့အတွက်ကြောင့်မို့လို့ လောင်စာများဟာ လည်းပဲ၊ လောင်စာဖြစ်တဲ့အတွက်ကြောင့်မို့လို့တားမရ၊ ဆီးမရတဲ့အနေအထားလည်းရှိ ပါတယ်။ တစ်ဖက်ကနယ်မြေလုံခြုံမှုမရှိတဲ့အတွက်ကြောင့်လည်းပဲ သောင်းကျန်းသူများရဲ့ ရှို့မီး လည်းပဲ ကျွန်တော်တို့ခံစားနေရပါတယ်။ အဲဒီလိုလော င်လာတဲ့ အခါကျရင် ကျွန်တော်တို့ မြစ်ကြီးနားမြို့ပေါ်ကနေပြီး လာရောက်ပြီးတော့ ကူညီ၊ လာရော က်ကူညီပေးတဲ့အနေအထားရှိ ပါတယ်။ ဒါကြောင့်လည်းပဲ ကျွန်တော်တို့နည်းနည်းသက်သာရာ၊ သက်သာကြောင်း ရရှိပါတယ်။ ဒါ့ကြောင့် အခု မကြာမီမှာ လည်းကျွန်တော်တို့ဝိုင်းမော်မြို့နယ်မှာ နိုင်ငံ တော်အနေနဲ့ စက်မှုဇုန်၊ နောက်တစ်ခါ စီးပွားရေးဇုန်၊ကျွန်တော်တို့နယ်ခြားကုန်သွယ်ရေနေရာလုပ်ဖို့ရာ အဆောက်အဦတွေ တော်တော်များများ ဆောက်လုပ်ဖို့ လည်း စီမံကိန်းတွေထားရှိပြီးသားဆိုတာလည်း လေ့လာပြီး သိရှိရပါတယ်။ နောင်ဆိုလို့ရှိရင် အဆောက် အဦများပြားလာတဲ့အပြင် မြို့၊ ရွာ တိုးပွားလာတဲ့ အခါမှာ၊ အဆောက်အဦများ လာတဲ့အခါမှာ ပိုပြီးတော့မှ ဒီမီးဘေးနဲ့ပတ်သက်ပြီးတော့ ကြို တင် ပြင်ဆင်ထားရှိဖို့ လိုအပ်လာတဲ့အတွက်ကြောင့်မို့လို့ ခုလိုလုပ်သား ပြည်သူများအားလုံးကိုယ်စား အောက်ပါမေးခွန်းများကို ကျွန်တော်မေးမြန်းရခြင်းဖြစ်ပါတယ်။ သို့ဖြစ်ပါ၍ ဥက္ကဋ္ဌကြီးမှတစ်ဆင့် ကျွန်တော်တို့အောက်ပါမေးခွန်းများကို မေးမြန်းရ ခြင်းဖြစ်ပါတယ်။ (က) ကချင်ပြည်နယ်၊ ဝိုင်းမော်မြို့နယ်အတွက် အလွန်အရေးကြီး လိုအပ်တောင့်တနေသော ခေတ်မီမီးသတ်ယာဉ်တစ်စီး နိုင်ငံတော်မှစီမံကိန်းခွဲတမ်း ချမှတ်ပေးရန် အစီအစဉ် ရှိ /မရှိ နဲ့ (ခ) ခွဲတမ်းချမှတ်ပေးမည်ဆိုပါကလည်းပဲ မည်သည့်စီမံကိန်းနှစ်တွင် ချမှတ်ပေးနိုင်မည်ကိုသိလိုပါသဖြင့် လွှတ်တော်ဥက္ကဋ္ဌကြီးမှတစ်ဆင့် မေးမြန်းပေးပါရန် လေးစားစွာ တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ပတ်သက်ပြီး လူမှုဝန်ထမ်း၊ ကယ်ဆယ်ရေးနှင့် ပြန်လည် နေရာချထားရေးဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="82">ဦးဘုန်းဆွေ (ဒုတိယဝန်ကြီး၊ လူမှုဝန်ထမ်း၊ ကယ်ဆယ်ရေးနှင့် ပြန်လည် နေရာချထားရေး ဝန်ကြီးဌာန)</agency>လေးစားအပ် ပါသော အမျိုးသားလွှတ်တော်ဥက္ကဋ္ဌကြီး နှင့် လွှတ်တော်ကိုယ်စားလှယ်များခင်ဗျား။ ကျွန်တော်ကတော့ လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာန ဒုတိယဝန်ကြီး ဦးဘုန်းဆွေ ဖြစ်ပါတယ်။ ကချင်ပြည်နယ် မဲဆန္ဒနယ်အမှတ်(၁၂)မှ အမျိုးသား လွှတ်တော်ကိုယ်စားလှယ် ဦးဂမ်ဆိုင်းမေးမြန်းတဲ့ ကချင်ပြည်နယ်၊ ဝိုင်းမော်မြို့သည် ဖွံ့ဖြိုးစမြို့တစ်မြို့ဖြစ်၍ အလွန်အရေးကြီးလိုလား တောင့်တ နေသော ခေတ်မီမီးသတ်ယာဉ်၊ ရေဝင်ဆံ့မှုဂါလန် ၈၀၀မှ ၁၂၀၀ ဆံ့ တစ်စီး နိုင်ငံတော်မှ ချမှတ်ထားသော စီမံကိန်းခွဲတမ်းချပေးရန် အစီအစဉ် ရှိ/မရှိနှင့် ခွဲတမ်းချပေးမည် ဆိုပါကလည်း မည်သည့်စီမံကိန်းနှစ်တွင် ချပေးနိုင်သည်ကို သိလိုသည့်မေးခွန်းနှင့်စပ်လျဉ်း ပြီးတော့ ပြန်လည် ရှင်းလင်း ဖြေကြားသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကချင်ပြည်နယ်၊ ဝိုင်းမော်မြို့နယ်၊ မီးသတ်တပ်ဖွဲ့စခန်းသည် (၂) ယူနစ် အဆင့်ဖွဲ့စည်းပုံခွင့်ပြု ထားရှိပြီး လက်ရှိတွင် အရန်မီးသတ်တပ်ဖွဲ့မှ တာဝန်ယူပြီး အေအိုလပ် မီးသတ်ယာဉ် (၁)စီး၊ ဟီးနိုးရေသယ်ယာဉ် (၁)စီးနှင့် တိုက်ဂါးအပေါ့စား မီးသတ်စက် (၁)လုံးတို့ဖြင့် မြို့နယ်ရဲ့ မီးဘေးကြိုတင်ကာကွယ်ရေးနှင့် မီးငြိမ်းသတ်ရေးလုပ်ငန်းများကိုဆောင်ရွက်လျက် ရှိပါတယ်။ ဖွဲ့စည်းပုံအရ မီးသတ်တပ်စုမှူး(၁)ဦး၊ မီးသတ်တပ်ကြပ်ကြီး(၂)ဦးနဲ့ မီးသတ်တပ်ကြပ်(၁)ဦး၊ မီးသတ်ဒုတပ်ကြပ် (၁) ဦး၊ မီးသတ်တပ်သား (၆)ဦး၊ စုစုပေါင်း တပ်ဖွဲ့ဝင် အင်အား (၁၁)ဦးဖြစ်ပြီး၊ ဖွဲ့စည်းပုံ၏ (၃)ပုံ(၂)ပုံ ကန့်သတ်အင်အား အရ တပ်ဖွဲ့ဝင် (၇)ဦး ခန့်ထားနိုင်ရေးအတွက် ၂၀၁၂-၂၀၁၃ ခုနှစ် ဘဏ္ဍာရေးနှစ်မှစ၍ ဒေသခံ အရန်မီးသတ် တပ်ဖွဲ့ဝင်များမှ စိတ်ပါဝင်စားသူများကို ဦးစားပေးခန့်ထားနိုင်ရေး စီမံဆောင်ရွက်လျက် အမြန်ဆုံး ခန့်ထားသွားမှာ ဖြစ်ပါတယ်။ (၂)ယူနစ်အဆင့် မီးသတ်စခန်းဖွဲ့စည်းပုံတွင် မီးသတ်ယာဉ် (၂)စီးပါဝင်သဖြင့် လက်ရှိ အခြေအနေအရ အေအိုလပ် မီးသတ်ယာဦ၁)စီး၊ ဟီးနိုးရေသယ်ယာ၌၁)စီးနှင့် တိုက်ဂါးအပေါ့စား မီးသတ်စက်(၁)လုံးတို့ရှိသည့်အတွက် ဖွဲ့စည်းပုံခွင့်ပြုချက်ပါ မီးသတ်ယာဉ် စက်အင်အား ပြည့်မီစွာ ရှိနေသည့်အပြင် ဝိုင်းမော်မြို့နယ်သည် မြစ်ကြီးနားမြို့နယ်နှင့် (၁၀)မိုင်ခန့်သာ ကွာဝေးသဖြင့် မီးလောင်မှု ဖြစ်ပွားပါက အချိန်တိုအတွင်း မီးသတ်ယာဉ်များ ရော က်ရှိနိုင်သည့် အတွက် မီးငြိမ်းသတ်ရေးလုပ်ငန်းများကို ထိရောက်လျင်မြန်စွာ ဆောင်ရွက်နိုင်ပါတယ်။ ဒါကြောင့် ကချင်ပြည်နယ်၊ ဝိုင်းမော်မြို့နယ်အတွက် လက်ရှိအခြေအနေတွင် ခေတ်မီ မီးသတ်ယာဉ်(၁)စီး ထပ်မံဖြည့်တင်းပေးနိုင်မည့် အခြေအနေ မရှိပါကြောင်းနှင့် ပဉ္စမကာလတို (၅) နှစ်စီမံကိန်း ကာလဖြစ်သော ၂၀၁၄-၂၀၁၅ ခု ဘဏ္ဍာရေးနှစ်တွင် (၂)ယူနစ် မီးသတ်စခန်း အဆောက်အဦ(၁)လုံး၊ (၆)ခန်းတွဲဝန်ထမ်းနေအိမ်၊ (၂)ခန်းတွဲ ဝန်ထမ်းနေအိမ်၊ အရာရှိ ဝန်ထမ်းနေအိမ်များကို ဆောက်လုပ်ပေးရန် စီမံကိန်းရေးဆွဲ တင်ပြထားသည့်အပြင် နှစ် (၃၀) စီမံကိန်းအရ ၂၀၁၆-၂၀၁ရခုနှစ် ဘဏ္ဍာရေးနှစ်တွင် (၂)ယူနစ် စခန်းအဆင့်မှ (၃)ယူနစ်စခန်း အဆင့်သို့ တိုးမြှင့် ဖွဲ့စည်းပုံအရ ယူနစ်သတ်မှတ်ချက် ပြည့်မီစေရန် မီးသတ်ယာဉ် (၁)စီးနှင့် အပေါ့စား မီးသတ်စက် (၁)လုံး ဖြည့်တင်းပေးရန် စီမံကိန်းရေးဆွဲ တင်ပြထားပြီး ဖြစ်ပါကြောင်း ရှင်းလင်းဖြေကြားအပ်ပါတယ်ခင်ဗျား။ ကျေးဇူးတင်ပါတယ်။</speech>
</section>
<section value="Bill">	
<bill>
<title>အမျိုးသားလွှတ်တော်ဥပဒေကြမ်းကော်မတီဥက္ကဋ္ဌ သို့မဟုတ် ယင်းက တာဝန်ပေးအပ်သည့် ပုဂ္ဂိုလ်က ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသောစ၁၂ ခုနှစ်၊ အခြေခံပညာရေး ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ပြန်လည် ဖတ်ကြားရှင်းလင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အစီအစဉ်(၆) ဖြစ်ပါတယ်။ ပြည်သူ့ လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၂ ခုနှစ်၊ အခြေခံပညာရေး ဥပဒေကြမ်းနှင့်စပ်လျဉ်း၍ ဥပဒေကြမ်း ကော်မတီရဲ့ အစီရင်ခံစာကို ဥပဒေကြမ်းကော်မတီက ပြန်လည်ဖတ်ကြား ရှင်းလင်းမှာ ဖြစ်ပါတယ်</speech>
<speech><mp id="136">ဒေါက်တာမြတ်ဉာဏစိုး (ဥပဒေကြမ်းကော်မတီဝင်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့် တကွသောအမျိုးသားလွှတ်တော် ကိုယ်စားလှယ်တော် အားလုံး၊ ကော်မရှင်အဖွဲ့ဝင်ပညာရှင်ကြီးများအားလုံးကို မင်္ဂလာပါလို့ နှုတ်ခွန်းဆက်သ အပ်ပါတယ် ခင်ဗျား။ ၂၀၁၂ ခုနှစ်၊ အခြေခံပညာရေး ဥပဒေကြမ်းနဲ့ စပ်လျဉ်းပြီးတော့ အမျိုးသားလွှတ်တော် ဥပဒေကြမ်းကော်မတီရဲ့ အစီရင်ခံစာကို ကော်မတီရဲ့ တာဝန်ပေးချက် အရ အမျိုးသားလွှတ်တော် ဥပဒေကြမ်းကော်မတီဝင် ကျွန်တော် ဒေါက်တာမြတ်ဉာဏစိုး မှ ဖတ်ကြားရှင်းလင်းတင်ပြသွားမှာဖြစ်ပါတယ်ခင်ဗျား။ ၂၀၁၂ခုနှစ်၊ အခြေခံပညာရေးဥပဒေကြမ်း နဲ့ စပ်လျဉ်း၍ အမျိုးသားလွှတ်တော်ကိုယ်စားလှယ်များ၏ အကြံပြုချက်အပေါ် အမျိုးသား လွှတ်တော် ဥပဒေကြမ်းကော်မတီ၏ ပြန်လည်စိစစ်တင်ပြဘ်အစီရင်ခံစာ နိဒါန်းအမျိုးသားလွှတ်တော်၊ ဥပဒေကြမ်းကော်မတီသည် ၂၀၁၂ ခုနှစ်၊ အခြေခံပညာရေး ဥပဒေကြမ်းနှင့်စပ်လျဉ်း၍ ကော်မတီ၏လေ့လာတွေ့ရှိချက်နှင့် သဘောထားမှတ်ချက်များကို ၉-၈-၂၀၁၂ ရက်နေ့တွင် ကျင်းပပြုလုပ်သော ပထမအကြိမ်အမျိုးသားလွှတ်တော် စတုတ္ထပုံမှန်အစည်းအဝေး (၂၃)ရက်မြောက်နေ့တွင် အစီရင်ခံစာ ဖတ်ကြားခဲ့ပါသည်။ ၁၅-၈-၂၀၁၂ ရက်နေ့တွင် အမျိုးသားလွှတ်တော် ကိုယ်စားလှယ်(၄)ဦးက ဤဥပဒေကြမ်းအပေါ် အကြံပြု ဆွေးနွေး ခဲ့ကြပါတယ်။ ယင်းအကြံပြု ဆွေးနွေးချက်များကို လွှတ်တော်က တာဝန်ပေးချက်အရ ထပ်မံ ကြားနာလေ့လာစိစစ်၍ ဥပဒေကြမ်းကော်မတီ၏ ထပ်မံဖြည့်စွက်ပြင်ဆင်ချက်များနှင့် တကွ ဤအစီရင်ခံကို တင်ပြခြင်း ဖြစ်ပါတယ်ခင်ဗျား။ လေ့လာတွေ့ရှိချက်များ၂၀၁၂ ခုနှစ်၊ အခြေခံပညာရေး ဥပဒေကြမ်းနှင့်စပ်လျဉ်း၍ အမျိုးသားလွှတ်တော်၊ ဥပဒေကြမ်းကော်မတီနှင့် ပညာရေးဝန်ကြီးဌာနမှတာဝန်ရှိသူများ၊ အကြံပြု ဆွေးနွေးခဲ့သည့် အမျိုးသားလွှတ်တော်ကိုယ်စားလှယ်များ၏ ညှိနှိုင်းသဘောတူညီချက်များမှာ အောက်ပါအတိုင်း ဖြစ်ပါတယ်ခင်ဗျား။ ရှေးဦးစွာ ဧရာဝတီတိုင်းဒေသကြီး၊ မဲဆန္ဒနယ်အမှတ် (၆)မှ အမျိုးသား လွှတ်တော် ကိုယ်စားလှယ်ကြီး ဦးခင်မောင်ရီ ရဲ့ ဆွေးနွေးချက်နဲ့စပ်လျဉ်းပြီးတော့ဤဥပဒေကြမ်း ပုဒ်မ ၁၂၊ ပုဒ်မ ခွဲ(က)၊ ပုဒ်မခွဲငယ် (၃)တွင် သင်ကြားသင်ယူမှု အထောက်အကူပစ္စည်းများထုတ်လုပ်ခြင်း စာသားအစား သင်ကြားမှု အထောက်အကူပစ္စည်းများ ထုတ်လုပ်ခြင်းဟု ပြင်ဆင်ရန် သဘောတူညီခဲ့ပါတယ်။ပုဒ်မ ၃၊ ပုဒ်မခွဲ(ခ)မှာလည်း မျိုးချစ် စိတ်ဓာတ် ရှင်သန်ထက်မြက်ရေးအတွက် အ ခြေခံကောင်းများ ရရှိလာစေ ရန်နှင့် ဟူသော စကားရပ်ကို တိုင်းရင်းသားအချင်းချင်း စည်းလုံးညီညွတ်မှု စာသား ရဲ့ ရှေ့တွင် ဖြည့်စွက်ရန် ညှိနှိုင်းသဘောတူညီ ခဲ့ပါတယ်။ အဲဒီတော့ ကျွန်တော်တို့ ပြင်ဆင်ပြီးတဲ့ ပုဒ်မ ၃၊ ပုဒ်မခွဲ (ခ)ဟာ မျိုးချစ်စိတ်ဓာတ် ရှင်သန်ထက်မြက်ရေးအတွက် အခြေခံကောင်းများ ရရှိလာစေရန်နှင့် တိုင်းရင်းသားအချင်းချင်း စည်းလုံးညီညွတ်မှု ချစ်ကြည် လေးစားမှု၊ ရိုင်းပင်းကူညီမှုများ တိုးတက်ဖြစ်ထွန်းလာစေရန်ဆိုပြီးတော့ ပြင်ဆင်ဖြည့်စွက်ဖို့ သဘောတူညီခဲ့ကြပါတယ်။ ဒုတိယအနေနဲ့ ရန်ကုန်တိုင်းဒေသကြီး၊မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ်ကြီးဦးနု ရဲ့ ဆွေးနွေးချက်တွေနဲ့ စပ်လျဉ်းပြီးတော့ တင်ပြပါမယ်။ ဤဥပဒေကြမ်း ပုဒ်မ ၁၊ ပုဒ်မခွဲ (ခ)တွင် ပညာရေးတက္ကသိုလ်များနှင့်သင်ကြားရေး ဆိုင်ရာ ပေါင်းစည်းထားတဲ့ ပညာရေးကောလိပ်များ စာသားအစား ပညာရေးတက္ကသိုလ်များနှင့် သင်ကြားရေးဆိုင်ရာ ပေါင်းကူးထားသည့် ပညာရေး ကောလိပ်များ ဟုလည်းကောင်း၊ ပုဒ်မ ၂၊ ပုဒ်မခွဲ(ဈ)မှာ ပညာရေး ကောလိပ်များသည် ပညာရေးတက္ကသိုလ်များနှင့် သင်ကြားရေးဆိုင်ရာ ပေါင်းစည်းထားသည့် ကောလိပ်များ ဖြစ်ရမည်ဆိုတဲ့ စကားရပ်အစား ပညာရေးကောလိပ်များ သည် ပညာရေးတက္ကသိုလ်များနှင့် သင်ကြားရေးဆိုင်ရာ ပေါင်းကူးထား သည့် ကောလိပ်များ ဖြစ်ရမည် ဟု ပေါင်းစည်းဆိုတဲ့ စကားရပ်ရဲ့ နေရာမှာ ပိုမိုပြီးတော့ အဓိပ္ပာယ်တိကျစေရန်အတွက် ပေါင်းကူးဆိုတဲ့ စကားရပ်များကို ပြင်ဆင်ဖြည့်စွက်ဖို့ သဘောတူညီခဲ့ကြပါတယ်။ ပုဒ်မ ၁ပုဒ်မခွဲ(ခ)တွင်သင့်တော်သောအချိန်တွင်သင့်တော်သော ပညာအဆင့်အတန်း ဟူသော စာ သားအစား သင့်လျော်သောအချိန်တွင် သင့်လျော်သည့် ပညာအဆင့်အတန်း ဟု ပြင်ဆင်ရန် သဘောတူညီခဲ့ကြပါတယ်။ ထို့ပြင် ပုဒ်မ ၈၊ ပုဒ်မခွဲ(ခ) နှင့် (ဂ) ပါ အခြေခံပညာရေး ကောင်စီ ဖွဲ့စည်းခြင်းတွင် ပညာရေးဝန်ကြီးဌာန၊ဒုတိယဝန်ကြီးများအား ဒုတိယဥက္ကဋ္ဌများ အဖြစ် ဖော်ပြရန် သဘောတူညီခဲ့ ကြပါတယ်။ မူလဥပဒေကြမ်းမှာတော့ ဒုတိယဝန်ကြီး (၂)ဦးကို ဒုတိယဥက္ကဋ္ဌ (၁)၊ ဒုတိယဥက္ကဋ္ဌ(၂)အဖြစ် ဖော်ပြထားပါတယ်။ အမှန်စင်စစ်မှာတော့ ပညာရေးဝန်ကြီးဌာနမှာတော့ ဒုတိယဝန်ကြီး(၃)ဦး တာဝန်ထမ်း ဆောင်နေတဲ့ အတွက်ကြောင့်မို့လို့ ပညာရေးဝန်ကြီးဌာန၊ ဒုတိယဝန် ကြီးများတစ်ဖက်မှာ ဒုတိယ ဥက္ကဋ္ဌများလို့ပြည့်စုံအောင်လို့ ဖြည့်စွက်ခဲ့တာ ဖြစ်ပါတယ်။ တစ်ဖန် ပု ဒ်မ ၉၊ ပုဒ်မခွဲ (က)၊ ပုဒ်မခွဲငယ်(၁၂) အား ပုဒ်မခွဲငယ် (၁၃)အဖြစ် ပြောင်းလဲ အမှတ်စဉ်ပြီး အ ခြေခံပညာအဆင့် အလိုက် သင့်တော်မည့်အချိန်တွင် မသင်မနေရ ဥပဒေပြဋ္ဌာန်း ဆောင်ရွက်ရေးဟူသော စကားရပ်အား အရေးအသား ရှေ့နောက် ညီညွတ်မှုရှိစေရန်အတွက် သင့်လျော်မည့် အချိန်တွင် အခြေခံပညာအဆင့်အလိုက် မသင်မနေရ ဥပဒေပြဋ္ဌာန်းနိုင်ရန် စီစဉ်ဆောင်ရွက်ရေးဟု ပြင်ဆင်ရန်လည်း သဘောတူညီခဲ့ပါတယ်။ တတိယမြောက်အနေနဲ့ မွန်ပြည်နယ်၊ မဲဆန္ဒနယ်အမှတ် (၇)မှ အမျိုးသားလွှတ်တော် ကိုယ်စားလှယ်ကြီး ဒေါက်တာဗညားအောင်မိုး ရဲ့ ဆွေးနွေးချက်များနဲ့စပ်လျဉ်းပြီးတော့ ပြင်ဆင် ဖြည့်စွက်စရာများကိုတင်ပြသွားမှာ ဖြစ်ပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေ ပုဒ်မ ၂၂၊ ပုဒ်မခွဲ(က)တွင် နိုင်ငံတော်သည် တိုင်းရင်းသားများ၏ စကား၊ စာပေ၊ အနုပညာ၊ ယဉ်ကျေးမှုတို့ကို ဖွံ့ဖြိုးတိုးတက်စေရန် ကူညီဆောင်ရွက်မည်ဟု ပြဋ္ဌာန်းထား ပါတယ်။ ဒါကြောင့်မို့လို့ အခြေခံပညာရေးရဲ့ အဓိကရည်မှန်းချက်များ ပုဒ်မ ၃ မှာ၊ ပုဒ်မ ၃ က အဓိက ရည်မှန်းချက်တွေပါ။ အဲဒီမှာ ပုဒ်မခွဲ (ဂ)အဖြစ် တိုင်းရင်းသားများ၏စကား၊ စာပေဖွံ့ဖြိုးတိုးတက်ရေးအတွက် ဖြည့်ဆည်းဆောင်ရွက်နိုင်ရန်ဟု အသစ်ဖြည့်စွက်ရန် သဘောတူညီ ခဲ့ကြ ပါတယ်။ ထို့ပြင် အခြေခံပညာရေးကောင်စီ ဖွဲ့စည်းခြင်း၊ အခြေခံပညာ သင်ရိုးညွှန်းတမ်း၊ သင်ရိုးမာတိကာနှင့်ကျောင်းသုံးစာအုပ်ကော်မတီ ဖွဲ့စည်းခြင်း၊ ဆရာအတတ်ပညာ ကြီးကြပ်ရေး ကော်မတီ ဖွဲ့စည်းခြင်းတို့ မှာလည်း တိုင်းရင်းသားစာပေ သင်ကြားရေးပညာရှင်များကိ��� အဖွဲ့ဝင် အဖြစ် ပါဝင်ဖွဲ့စည်းနိုင်ရန်အတွက် ခုန တင်ပြသွားတဲ့ ကော်မတီ (၃)ရပ် ဖွဲ့စည်းခြင်း ပုဒ်မတွေ ဖြစ်တဲ့ ပုဒ်မ ၈ မှာ ပုဒ်မခွဲ(ဏ) အနေဖြင့်လည်းကောင်း ပုဒ်မ ၁၁မှာပုဒ်မခွဲ(တ)အနေဖြင့် လည်းကောင်း၊ ပုဒ်မ ၁၃ မှာ ပုဒ်မခွဲ(ည)အနေဖြင့်လည်းကောင်း ပညာရေးဆိုင်ရာ တိုင်းရင်းသား ပညာရှင်များဟု ဖြည့်စွက်ဖို့ သဘောတူညီခဲ့ကြပါတယ်။ တစ်ခါ ပုဒ်မ ၉၊ ပုဒ်မခွဲ (က) ဖြစ်တဲ့ အခြေခံပညာရေးကောင်စီရဲ့ လုပ်ငန်းတာဝန်များမှာလည်း ပုဒ်မခွဲငယ်(၁၁)အဖြစ် တိုင်းရင်းသား လူမျိုးတိုင်း မိမိတို့၏ စကား ၊ စာ ပေကို သင်ယူခွင့်ရရေးဆိုတဲ့ လုပ်ငန်း တာဝန်အသစ်တစ်ခု ထပ်မံဖြည့်စွက်ဖို့သဘောတူညီခဲ့ကြပါတယ်။ အခြေခံပညာ သင်ရိုးညွှန်းတမ်း၊ သင်ရိုးမာတိကာ နှင့် ကျောင်းသုံးစာအုပ်ကော် မတီ၏ရဲ့ လုပ်ငန်း တာဝန်ဖြစ်တဲ့ ပုဒ်မ၁၂၊ ပုဒ်မခွဲ (ခ) မှာ ဒေသဆိုင်ရာ သင်ရိုးမာတိကာ အဖွဲ့များ စာသားရဲ့အ ရှေ့မှာ တိုင်းရင်းသားများ၏ စကား၊ စာပေဆိုင်ရာ သင်ရိုးမာတိကာ အဖွဲ့များနှင့် လို့ ပြည့်စုံအောင် ဖြည့်စွက်ဖို့ သဘောတူညီခဲ့ ကြပါတယ်။ ဆက်လက်ပြီးတော့ နောက်ဆုံးအနေနဲ့ ရခိုင်ပြည်နယ်၊ မဲဆန္ဒနယ်အမှတ် (၁၀)မှ အမျိုးသားလွှတ်တော်ကိုယ်စားလှယ်ကြီး ဦးအုန်းတင် ရဲ့ ဆွေးနွေး ချက်တွေနဲ့ စပ်လျဉ်းပြီးတော့ ရှင်းလင်းတင်ပြသွားမှာ ဖြစ်ပါတယ်ခင်ဗျား။ ကိုယ်စားလှယ်ကြီး ဦးအုန်းတင် တင်ပြချက် ကတော့ (၂)ချက် ရှိပါတယ်။ တစ်ချက်ကတော့ အခြေခံပညာအထက်တန်းတွင် ဝိဇ္ဇာဘာသာတွဲ၊ သိပ္ပံ ဘာသာတွဲ ဟု ခွဲခြားခြင်းမပြုဘဲ အားလုံးကို တစ်ပြေးညီ သင်ကြားပေးဖို့ဆို တဲ့အချက် ဖြစ်ပါတယ်။ နောက်တစ်ချက်ကကျတော့ အလယ်တန်းအဆင့်တွင် တစ်တန်းလျှင် တစ်နှစ် သင်ကြားရသည့် အတန်းလေးတန်း ရှိစေရမည်အစား အတန်းသုံးတ န်း ဟု ပြင်ဆင်ရန်နှင့် အထက်တန်းအဆင့်တွင် တစ်တန်းလျှင် ပညာသင်နှစ် တစ်နှစ်သင်ကြားရသည့် အတန်းသုံးတန်း ရှိစေရမည် ဟု သတ်မှတ်ဖြည့်စွက်ဖို့အတွက် ဆွေးနွေးခဲ့တာဖြစ်ပါတယ်။ အဲဒီတော့ ပထမအချက်အနေနဲ့ကတော့ အခြေခံပညာအထက်တန်းမှာ ဝိဇ္ဇာ၊ သိပ္ပံ မခွဲ ဘဲနဲ့ အားလုံးကို သင်ကြားပေးဖို့ ဆိုတဲ့အချက် ဖြစ်ပါတယ်။ ဒီအချက်အပေါ်မှာ ပညာရေး ဝန်ကြီးဌာနမှ တာဝန်ရှိပုဂ္ဂိုလ်တွေနဲ့ ဥပဒေကြမ်းကော်မတီတို့ကနေပြီးတော့ ပူးပေါင်းပြီးတော့ ဆွေးနွေးတဲ့အခါမှာ ကျွန်တော်တို့ နိုင်ငံရဲ့ ပညာရေးစနစ်မှာ ရှေးယခင်တုန်းကလည်း ဒါ (၆)ဘာသာမှာ ဓာတုနဲ့ ရူပနဲ့ တွဲတယ်။ ပထဝီ၊ ဘောဂတွဲတယ်။ ဒီလိုမျိုးတစ်ခါ ကျွန်တော်တို့ ကျင့်သုံးခဲ့ပြီးဖြစ်ပါတယ်။ နောက်များ မကြာမီသော ကာလများကလည်း ဘာသာရပ် ကြီး အနေနဲ့ကတော့ (၅) ဘာသာ အဲဒီမှာမှ လူမှုရေးဘာသာအနေနဲ့ ပထဝီ၊ သမိုင်း၊ ဘောဂ၊ သိပ္ပံ ဘာသာရပ်အနေနဲ့ ဓာတု၊ ရူပ၊ ဇီဝ ဆိုပြီးတော့ ကျွန်တော်တို့ ဘာသာတွဲတွေ တွဲဖက်ပြီးတော့ သင်ကြားပေးခဲ့ပါတယ်။ အခုအချိန်မှာတော့ ကျွန်တော်တို့က ပညာရေးစနစ်တွေ ပြောင်းလဲ လာတဲ့အခါမှာ နိုင်ငံတကာအဆင့်မီ သင်ကြားပေး နိုင်ဖို့ရာ ကျွန်တော်တို့ ဘာသာရပ်တစ်ခု ထဲမှာပဲ ဒီလိုဘာသာခွဲတွေ စုပြီးတော့ ထည့်လိုက်မယ်ဆိုရင် in depth သင်ကြားဖို့ အခွင့်အရေးတွေလည်း အင်မတန်နည်းသွားပါတယ်။ နောက်ပြီးတဲ့ အခါကျတော့လည်း ကျွန်တော်တို့ ဝိဇ္ဇာဘာသာတွေရော၊ သိပ္ပံဘာသာ တွေရော အားလုံး ပေါင်းပြီးတော့ (၉)ဘာသာလောက်ထိ သင်ကြားရတယ်။ သင်ယူရတယ်။ ကျက်မှတ်ရတယ် ဆိုတဲ့အခါမှာ ဒါဟာ ခေတ်စနစ်နဲ့ လျော်ညီခြင်းမရှိတာကို ကျွန် တော်တို့ ဒီအချက်ကို တွေ့ရှိခဲ့ရ ပါတယ်။ နောက် ကိုယ်စားလှယ်ကြီး ဦးအုန်းတင် ဆွေးနွေးခဲ့တဲ့ နောက်တစ်ချက်ကကျတော့ လက်ရှိ အခြေခံပညာအလယ်တန်းအဆင့်ကို ပဉ္စမတန်း၊ ဆဋ္ဌမတန်း၊ သတ္တမတန်းနဲ့ အဌမတန်း၊ (၄)တန်း သတ်မှတ်ထားတာကို (၃)တန်းပဲ သတ်မှတ်ပါ။ ပြီးရင် နဝမတန်းနဲ့ ဒသမတန်းနဲ့ အတူတူ အဋ္ဌမတန်းကို တွဲပြီးတော့ အထက်တန်းအဆင့်မှာလည်း (၃)တန်း သတ်မှတ်ဖို့ ဆိုပြီးတော့ တင်ပြခဲ့တာဖြစ်ပါတယ်။ လက်ရှိ ကျွန်တော်တို့ မြ န်မာနိုင်ငံရဲ့ အခြေခံပညာသင်ကြားတဲ့ ကာလဟာ (၁၁)နှစ် ဖြစ်နေပါတယ်။ ဒါဟာ ကျွန်တော်တို့ မူလတန်း ပညာကို အခြေခံပညာ သူငယ်တန်းကနေစပြီးတော့ ဒသမတန်းအထိ (၁၁)နှစ်ပါ။ ဒါပေမဲ့ပြောင်းလဲလာတဲ့ နိုင်ငံတကာခေတ်စနစ်များနဲ့အညီ (၁၂)နှစ်တာ သင်ကြားရေးဖြစ်ဖို့ အတွက် ပညာရေးဝန်ကြီးဌာနမှ အစီအမံတွေရှိပါတယ်။ ဆောင်ရွက်ဖွယ်ရာ လုပ်ငန်းစဉ်တွေ ရှိပါတယ် လို့ ပညာရေးဝန်ကြီးဌာနကလည်း တင်ပြခဲ့ပါတယ်။ အဲဒီအခါကျရင် ကျွန်တော်တို့ အထက်တန်း အဆင့်မှာ အတန်း (၁)တန်း ထပ်တိုးလာမှာဖြစ်တဲ့အတွက်ကြောင့်မို့လို့ ဒီ ကိုယ်စားလှယ်ကြီးဦးအုန်းတင် တင်ပြတဲ့အချက်ဟာ လက်တွေ့ အားဖြင့် ဆောင်ရွက်ရန် မလိုအပ်သေးပါဘူးဆိုတာ မလိုအပ်ပါဘူး။ နောက်ထပ် ပညာသင်နှစ် (၁၂)နှစ်အတွက် အတန်း (၁)တန်း ထပ်တိုးလိုက်တဲ့ အခါကျရင် ကိုယ်စားလှယ်တော်ကြီး ဦးအုန်းတင်ရဲ့ ဆွေးနွေး ခဲ့တဲ့အတိုင်း ဖြစ်သွားမှာ ပါဆိုတာကို ညှိနှိုင်းဆွေးနွေးပြီးတော့ သဘောတူခဲ့ကြပါတယ်။ သို့သော်ငြားလည်း ကိုယ်စားလှယ်တော်ကြီး ဦးအုန်းတင်ကဒီအချက်(၂)ချက်အပေါ်မှာလွှတ်တော်ရဲ့ အဆုံးအဖြတ်ကို ခံယူလိုပါကြောင်း တင်ပြခဲ့ပါတယ်။ ကော်မတီရဲ့ သဘောထားမှတ်ချက်ကို တင်ပြပါ့မယ်ခင်ဗျား။ ၂၀၁၂ ခုနှစ်၊ အခြေခံ ပညာရေးဥပဒေကြမ်းနှင့် စပ်လျဉ်း၍ ဥပဒေကြမ်းကော်မတီ၏ ၉-၈-၂၀၁၂ ရက်နေ့က လွှတ်တော်သို့ တင်ပြခဲ့သည့် မူလအစီရင်ခံစာတွင် ပါဝင်သည့် ဖော်ပြထားချက်များနှင့်အတူ ထပ်မံအကြံပြုဆွေးနွေးခဲ့ကြတဲ့ အမျိုးသားလွှတ်တော် ကိုယ်စားလှယ်ကြီး (၄)ဦးတို့ရဲ့ ညှိနှိုင်း သဘောတူညီချက်များအား ဖြည့်စွက်ပြင်ဆင်ခြင်းများကို အမျိုးသားလွှတ်တော်က အတည် ပြု နိုင်ပါရန်နှင့် ကိုယ်စားလှယ်တော်ကြီး ဦးအုန်းတင် ၏ ဆွေးနွေးချက်အပေါ် လွှတ်တော်မှ ဆုံးဖြတ်ပေးနိုင်ပါရန် တင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၂ ခုနှစ်၊ အခြေခံပညာရေး ဥပဒေကြမ်းအား အတည်ပြုရန် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့ လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ၂၀၁၂ ခုနှစ်၊ အခြေခံပညာရေး ဥပဒေကြမ်းကို အမျိုးသားလွှတ်တော် ဥပဒေကြမ်း ကော်မတီက ပြင်ဆင်ထားသည့်အတိုင်း တစ်ပိုဒ်ချင်းစီအလိုက် အတည်ပြုရန် လွှတ်တော်၏ အဆုံးအဖြတ် ရယူမှာ ဖြစ်ပါတယ်</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ အခန်း (၁)၊အခန်း ခေါင်းစဉ် ပြင်ဆင်ချက် -အခန်း(၁)၊ အခန်းခေါင်းစဉ် အခန်း(၁)၊ အမည်၊ အကျုံးဝင်ခြင်းနှင့် အဓိပ္ပာယ် ဖော်ပြချက်ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၁)၊ အခန်းခေါင်းစဉ် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၁)၊ အခန်းခေါင်းစဉ်သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင် ဖြည့်စွက်ချက် - အခန်း(၁)၊ အပိုဒ် ၁(ခ)၊ ၂(င)(စ)(ဈ) ၁။ (ခ) ဤဥပဒေသည်ပညာရေးတက္ကသိုလ်များနှင့်သင်ကြားရေးဆိုင်ရာ ပေါင်းကူးထား သည့်ပညာရေးကောလိပ်များမှအခြေခံပညာကိုသင်ကြားပေးရမည့် လုပ်ငန်းခွင် အကြိုနှင့်လုပ်ငန်းခွင်ဆရာအတတ်သင်တန်းများလေ့ကျင့်ပေးရေး၊ အခြေခံပညာ ကို သင်ကြားပေးသောဆရာများ၏ပညာအရည်အချင်းသတ်မှတ်ရေးမှတ်ပုံထက်၊ ဆရာအလုပ်ဂုဏ်နှကျင့်ဝတ်သိက္ခာကိုထိန်းသိမ်းကြပ်မတ်ညွှန်ပြရေး၊နိုင်ားတိုင်း အခြေခံပညာကိုသင်ယူခွင့် ရရှိစေရန် ပြည်ထောင်စုအစိုးရအဖွဲ့၊ တိုင်းဒေသကြီး သို့မဟုတ် ပြည်နယ်အစိုးရအဖွဲ့နှင့် ပြည်သူလူထုပါပူးပေါင်း ဆောင်ရွက်နိုင်မည့် နည်းလမ်းများ စီစဉ်သတ်မှတ်ရေး၊ သင့်လျော်သော အချိန်တွင် သင့်လျော်သည့် ပညာအဆင့်အတန်းအထိ အခြေခံပညာကို မသင်မနေရ ပြဌာန်းရေး တို့နှင့် အကျုံးဝင်စေရမည်။ ၂။ ဤဥပဒေတွင်ပါရှိသော အောက်ပါ စကားရပ်များသည် ဖော်ပြပါအတိုင်း အဓိပ္ပာယ် သက်ရောက်စေရမည်(င) ကျောင်းဆိုသည်မှာ ပြည်ထောင်စုအစိုးရအဖွဲ့ကလည်းကောင်း၊ ပြည်ထောင်စု အစိုးရ အဖွဲ့၏ခွင့်ပြုချက်အရဒေသဆိုင်ရာအဖွဲ့အစည်းတစ်ခုခုကလည်းကောင်း ဖွင့်လှစ်၍ အခြေခံပညာအဆင့်ကို ပြည်ထောင်စုအစိုးရ အဖွဲ့က ပြဋ္ဌာန်းသော သင်ရိုးညွှန်းတမ်းနှင့် သင်ရိုးမာတိကာများအတိုင်းဖြစ်စေ၊ အဆိုပါသင်ရိုးညွှန်း တမ်းနှင့် သင်ရိုးမာတိကာများအပြင် ပညာရေးဝန်ကြီးဌာနက ထပ်ဆောင်းခွင့်ပြု ထားသောဘာသာရပ်နှင့် သင်ခန်းစာများကိုဖြစ်စေ အခြေခံပညာ သင်ကြားပေး ရာဌာနကို ဆိုသည်။ (စ) အခြေခံပညာ ဆိုသည်မှာ မူလတန်းအဆင့်မှစ၍ အသက်မွေးဝမ်းကျောင်းပညာတစ်ရပ်ရပ်ကို သင်ယူရန်အတွက်သော်လည်းကောင်း၊ တက္ကသိုလ်ပညာ နှင့် အဆင့်မြင့်ပညာ သင်ကြားရေးဌာနများ၌ ဆက်လက် ဆည်းပူးရန်အတွက်သော်လည်းကောင်း၊ နိုင်ငံသားတိုင်း တတ်မြောက်ရန် လိုအပ်သည့် ပညာအခြေခံအဖြစ် ပြည်ထောင်စုအစိုးရအဖွဲ့က အခါအားလျော်စွာ သတ်မှတ်သောပညာကို ဆိုသည်။ (ဈ) ပညာရေးကောလိပ် ဆိုသည်မှာ လုပ်ငန်းခွင်အကြို သို့မဟုတ် လုပ်ငန်းခွင်ဆရာအတတ်ပညာဒီပလိုမာ နှင့် လက်မှတ်ရသင်တန်းများကို ဖွင့်လှစ်သင်ကြား ပေးသည့် ပြည်ထောင်စုအစိုးရအဖွဲ့က ဖွင့်လှစ်ခွင့်ပြုထားသော ကောလိပ်ကို ဆိုသည်။ ပညာရေးကောလိပ်များသည် ပညာရေးတက္ကသိုလ်များနှင့် သင်ကြားရေးဆိုင်ရာ ပေါင်းကူးထားသည့် ကောလိပ်များဖြစ်ရမည်။ (၎) ပညာရေးဝန်ကြီးဌာန ဆိုသည်မှာ ပြည်ထောင်စုအစိုးရဝန်ကြီးဌာနကို ဆိုသည်။ (ဌ) ကော်မတီများဆိုသည်မှာ အခြေခံပညာ သင်ရိုးညွှန်းတမ်း၊ သင်ရိုး မာတိကာနှင့် ကျောင်းသုံးစာအုပ်ကော်မတီ၊ ဆရာအတတ်ပညာကြီးကြပ်ရေးကော်မတီကို ဆိုသည်။ ဟု ပြင်ဆင်ဖြည့်စွက်ထားပါတယ်။ ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၁)၊ အပိုဒ် ၁(ခ)၊ ၂(င)(စ) (ဈ)ပြင်ဆင် ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည် ဖြစ်တဲ့အတွက် အခန်း (၁)၊ အပိုဒ် ၁(ခ)၊ ၂(င) (စ) (ဈ) (ဋ) (ဌ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင် ဖြည့်စွက်ချက် -အခန်း(၂)၊ အပိုဒ် ၃(ခ)(ဂ) (ဃ)(င)(စ) ၃။ အခြေခံပညာရေး၏ အဓိက ရည်မှန်းချက်များမှာ အောက်ပါအတိုင်း ဖြစ်စေရမည်(ခ)မျိုးချစ်စိတ်ဓာတ်ရှင်သန်ထက်မြက်ရေးအတွက်အခြေခံကောင်းများရရှိလာစေရန် နှင့် တိုင်းရင်းသားအချင်းချင်း စည်းလုံးညီညွတ်မှု၊ ချစ်ကြည်လေးစားမှု၊ ရိုင်းပင်းကူညီမှုများ တိုးတက်ဖြစ်ထွန်းလာစေရန်၊ (ဂ) တိုင်းရင်းသားများ၏စကား၊ စာပေဖွံ့ဖြိုးတိုးတက်ရေးအတွက် ဖြည့်ဆည်းဆောင်ရွက်နိုင်ရန်၊ (ဃ) လူမှုစီးပွားဘဝ ဖွံ့ဖြိုးတိုးတက်စေရေးအတွက် အသက်မွေးဝမ်းကျောင်း ပညာ | အခြေခံများ သင်ကြားပေးရန်၊ (င) ကုန်ထုတ်လုပ်မှုစွမ်းအားတိုးတက်မြင့်မားရေးအတွက်လက်တွေ့အထောက်အကူ ပြုစေမည့် သိပ္ပံပညာကို သင်ကြားပေးရန်၊ (စ) နိုင်ငံတော်၏ ယဉ်ကျေးမှုအနုပညာ၊ စာပေထိန်းသိမ်းရေးနှင့် စိတ်ဓာတ်ပိုင်းဆိုင်ရာ တိုးတက်ရေးအတွက် ဝိဇ္ဇာပညာကိုလည်း သင်ကြားပေးရန်၊ (ဆ) တက္ကသိုလ်ပညာနှင့် အဆင့်မြင့်ပညာကို ဆက်လက်သင်ယူနိုင်ရေးအတွက်ခိုင်မြဲသော ပညာအခြေခံ တည်ဆောက်ပေးရန်ဟု ပြင်ဆင်ဖြည့်စွက်ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၂)၊ အပိုဒ် ၃(ခ) (ဂ)(ဃ) (င)(စ) ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း (၂)၊ အပိုဒ် ၃(ခ)(ဂ) (ဃ) (င)(စ)(ဆ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၃)၊ အပိုဒ် ၅(က) ၅။ အခြေခံပညာအဆင့်အလိုက် အတန်းများကို အောက်ပါအတိုင်း သတ်မှတ်ရမည်(က) မူလတန်းအဆင့်တွင် တစ်တန်းလျှင် ပညာသင်နှစ်တစ်နှစ် သင်ကြားရသည့်အတန်းငါးတန်းရှိစေရမည်။မူလတန်းအဆင့်ကျောင်းဝင်ခွင့်အသက်ကန့်သတ်ချက် ကို ပြည်ထောင်စုအစိုးရအဖွဲ့က အခါအားလျော်စွာ သတ်မှတ် ပေးရမည ပြင်ဆင်ထားပါတယ်။ ဒီ ပြင်ဆင်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၃)၊ အပိုဒ် ၅(က) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၃)၊ အပိုဒ် ၅(က) သည် ဤဥပဒေကြမ်း ၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ အခန်း ၃၊ အပိုဒ် ၅(ခ)နှင့် စပ်လျဉ်း၍ ဥပဒေကြမ်းကော်မတီက အလယ်တန်းအဆင့်တွင် တစ်တန်းလျှင် ပညာသင်နှစ် တစ်နှစ် သင်ကြားရသည့် အတန်းလေးတန်း ရှိစေရမည် ဟုပြင်ဆင်ပြီး ဦးအုန်းတင် က အလယ်တန်းအဆင့်တွင် တစ်တန်းလျှင် တစ်နှစ် သင်ကြားရသည့် အတန်း သုံးတန်း ရှိစေရမည် ဟုပြင်ဆင်လိုပါတယ်။ ဒီပြင်ဆင်ချက်နှင့်စပ်လျဉ်း၍ လွှတ်တော်ရဲ့ အတည်ပြုချက် ရယူမှာ ဖြစ်ပါတယ်</speech>
<speech type="speaker">ထောက်ခံဆန္ဒမဲများရင် ဥပဒေကြမ်းကော်မတီရဲ့ ပြင်ဆင်ချက် အတည်ဖြစ်မှာဖြစ်ပြီး ကန့်ကွက်မဲများရင် ဦးအုန်းတင် ရဲ့ ပြင်ဆင်ချက် အတည်ဖြစ်မှာ ဖြစ်ပါတယ်။ ဒီအဆိုကို သဘောတူမတူ လွှတ်တော်ရဲ့ဆန္ဒ ရယူပါမယ်။ စက်ခလုတ်ကို အသုံးပြုပြီး ဆောင်ရွက်မှာဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ။</speech>
<speech type="speaker">ထောက်ခံမဲ (၁၉၃)၊ ကန့်ကွက်မဲ (၁၅)၊ ကြားနေမဲ (၃)မဲဖြစ်ပါတယ် ထောက်ခံမဲများတဲ့အတွက် အခန်း ၃၊ အပိုဒ် ၅(ခ)သည် ဥပဒေကြမ်းကော်မတီ ရဲ့ ပြင်ဆင်ချက်အတိုင်း အတည်ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။အခန်း ၃၊ အပိုဒ် ၅(ဂ)နှင့် စပ်လျဉ်း၍ ဥပဒေကြမ်းကော်မတီက -“အထက်တန်းအဆင့်တွင် အခြေခံပညာပြီးမြောက်ပြီဟု ပြည်ထောင်စုအစိုးရအဖွဲ့က သတ်မှတ်သောအတန်းအထိ ပညာသင်နှစ် သင်ကြားရသည့်အတန်းများ ရှိစေရမည်” ဟု ပြင်ဆင်ပြီး ဦးအုန်းတင်က အထက်တန်းအဆင့်တွင် တစ်တန်းလျှင် ပညာသင်နှစ် တစ်နှစ် သင်ကြားရသည့် အတန်းသုံးတန်း ရှိစေရမည် ဟုပြင်ဆင်လိုပါတယ်။ ဒီပြင်ဆင်ချက်နှင့်စပ်လျဉ်း၍ လွှတ်တော်ရဲ့ အတည်ပြုချက် ရယူမှာ ဖြစ်ပါတယ်။ ထောက်ခံဆန္ဒမဲများရင် ဥပဒေကြမ်းကော်မတီရဲ့ ပြင်ဆင်ချက် အတည်ဖြ စ်မှာဖြစ်ပြီး ကန့်ကွက်မဲများရင် ဦးအုန်းတင် ရဲ့ ပြင်ဆင်ချက် အတည်ဖြစ်မှာ ဖြစ်ပါတယ်။ ဒီအဆိုကို သဘောတူ မတူ လွှတ်တော်ရဲ့ ဆန္ဒ ရယူမှာ ဖြစ်ပါတယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲပေးနိုင်ကြပါပြီ</speech>
<speech type="speaker">ထောက်ခံမဲ (၁၉၈)၊ ကန့်ကွက်မဲ (၈)၊ ကြားနေမဲ (၃)မဲ ဖြစ်ပါတယ် ောက်ခံမဲများတဲ့အတွက် အခန်း ၃ ၊ အပိုဒ် ၅(ဂ)သည် ဥပဒေကြမ်း ကော်မတီ ရဲ့ ပြင်ဆင်ချက်အတိုင်း အတည်ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ဦးအုန်းတင် ၏ ဖြည့်စွက်ချက်-အခန်း ၃၊ အပိုဒ် းအုန်းတင်က အခြေခံပညာအထက်တန်းတွင် ဝိဇ္ဇာဘာသာတွဲ၊ သိပ္ပံဘာသာတွဲ ဟု ခွဲခြားခြင်းမပြုဘဲ အားလုံးကို တစ်ပြေးညီ သင်ကြားပေးရန် ” ဟု ဖြည့်စွက်လိုကြောင်း တင်ပြ ထားပါတယ်။ ဒီ ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<speech type="speaker">သဘောမတူသူ ရှိပါသည်။ သဘောမတူသူ ရှိတဲ့အတွက် စက်ခလုတ်ကို အသုံးပြု၍ လွှတ်တော်ရဲ့ ဆန္ဒကို ရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ဆန္ဒမဲပေးနိုင်ကြပါပြီ။</speech>
<speech type="speaker">ထောက်ခံမဲ (၁၈) မဲ၊ ကန့်ကွက်မဲ (၁၈၅) မဲ၊ ကြားနေမဲ (၈)မဲ ဖြစ်ပါတယ်ကန့်ကွက်မဲ များတဲ့အတွက် ဦးအုန်းတင် ၏ ဖြည့်စွက်ချက် အတည် မဖြစ်ပါ။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း ၃၊ အပိုဒ် ၆ (က)(ခ)(ဂ)၊ ရ ၆။ ပြည်ထောင်စုအစိုးရအဖွဲ့ က ကျောင်းအုပ်၊ ဆရာနှင့်ဝန်ထမ်းဖွဲ့စည်းပုံ ဇယားဖြင့် သတ်မှတ်၍ ဖွင့်လှစ်ခွင့်ပြုထားသည့် ကျောင်းများ၏ အဆင့်ကို အောက်ပါအတိုင်း ခေါ်တွင်စေရမည် -(က) မူလတန်းအဆင့်အတန်းများ ပါဝင်ဖွဲ့စည်းထားသည့် ကျောင်းကို အခြေခံပညာမူလတန်းကျောင်း၊ (ခ) မူလတန်းအဆင့်ပါသည် ဖြစ်စေ၊ မပါသည်ဖြစ်စေ၊ အလယ်တန်း အဆင့်အတန်းအားလုံးပါဝင်ဖွဲ့စည်းထားသည့် ကျောင်းကို အခြေခံပညာအလယ်တန်းကျောင်း၊ (ဂ) မူလတန်းအဆင့်ပါသည် ဖြစ်စေ၊ မပါသည်ဖြစ်စေ၊ အလယ်တန်းအဆင့် နှင့် အထက်တန်းအဆင့်အတန်းများပါဝင်ဖွဲ့စည်းထားသည့်ကျောင်းကို အခြေခံပညာ အထက်တန်းကျောင်း။ ၇။ ဒေသခက်ခဲမှုနှင့် လမ်းပန်းဆက်သွယ်မှု အခြေအနေအရ အခြေခံပညာ မူလတန်း ကျောင်း သို့မဟုတ် အခြေခံပညာအလယ်တန်းကျောင်းတွင် အခြေခံပညာအဆင့် တစ်ဆင့်မြင့် ကျောင်း အဆင့် အတန်းများ ပါဝင်ဖွဲ့စည်းထားသည့် ကျောင်းခွဲ၊ တွဲဖက်ကျောင်းနှင့် မူလတန်းလွန်ကျောင်းများကို ကျောင်းဖွဲ့စည်းပုံအင်အားထက် မကျော်လွန်စေဘဲ ထပ်ဆောင်း ဖွင့်လှစ်နိုင်သည်။ ထပ်ဆောင်းဖွင့်လှစ်ထားသည့် အတန်းများ၏ သင်ကြားရေး လုပ်ငန်းများကို ပညာရေးဝန်ကြီးဌာနက သတ်မှတ်ပေးသ ည့် နီးစပ်ရာ အခြေခံပညာအဆင့် တစ်ဆင့်မြင့် သို့မဟုတ် နှစ်ဆင့်မြင့်ကျောင်းက ကြပ်မတ်ဆောင်ရွက်ရမည်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၃)၊ အပိုဒ် ၆(က)(ခ)(ဂ)၊ ရ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၃)၊ အပိုဒ် ၆(က) (ခ)(ဂ)၊ ရ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ဖြည့်စွက်ချက် အခန်း(၄)၊ အခန်းခေါင်းစဉ်၊ အပိုဒ် ၈(က)(ခ)(ဏ)(တ)၊ ၉(က) (၁) (၂) (၃) (၄) (၅) (၆) (၇) (၈) (၉) (၁၀)(၁၁)(၁၂)၊ ၁၁(တ)၊ ၁၂(က) (၂) (၃)(ခ)၊ ၁၃(ည) (ဋ)၊ ၁၄(က)အခန်း(၄) အခြေခံပညာရေး ကောင်စီ၊ ကော်မတီများဖွဲ့စည်းခြင်းနှင့် လုပ်ငန်းတာဝန်များ၈။ ပြည်ထောင်စုအစိုးရအဖွဲ့ သည် အောက်ပါပုဂ္ဂိုလ်များ ပါဝင်သည့် အ ပညာရေးကောင်စီ ကို ဖွဲ့စည်းရမည် -(က) ပြည်ထောင်စုဝန်ကြီး - ဥက္ကဋ္ညာရေးဝန်ကြီးဌာန (ခ) ဒုတိယဝန်ကြီးများ - ဒုတိယဥက္ကဋ္ဌများပညာရေးဝန်ကြီးဌာန (ဏ) ပညာရေးဆိုင်ရာ - အဖွဲ့ဝင်တိုင်းရင်းသားပညာရှင်များ (တ) ညွှန်ကြားရေးမှူးချုပ် - အတွင်းရေးမှူး ပညာရေးစီမံကိန်းနှင့် လေ့ကျင့်ရေးဦးစီးဌာန ၉။ အခြေခံပညာရေးကောင်စီ၏ လုပ်ငန်းတာဝန်များမှာ အောက်ပါ အတိုင်းဖြစ်သည်။ (က) အောက်ပါလုပ်ငန်းများတွင် နိုင်ငံတော်၏ ပညာရေးမူဝါဒနှင့် ကိုက်ညီသည့်လမ်းညွှန်မှုများ ချမှတ်ပေးရန် - (၁) မြန်မာနိုင်ငံသားတိုင်း အခြေခံပညာကို သင်ယူခွင့်ရရေး၊ (၂) အရည်အသွေး ပြည့်ဝသော အခေခံပညာသင်ကြားရေး၊ အကြို သက်မွေး ဝမ်းကျောင်းပညာသင်ကြားရေး၊ အခြေခံပညာရေးနှင့် အဆင့်မြင့်ပညာရေး တို့ကို ချိတ်ဆက်ပေးရေး၊ (၃) လုပ်ငန်းခွင်အကြိုနှင့် လုပ်ငန်းခွင်ဆရာအတတ်ပညာ သင်တန်းများဖွင့်လှစ်ရေး၊ (၄) လုပ်ငန်းခွင်ရှိ ဆရာများ ၏ အရည်အချင်းမြှင့်တင်ရေး၊ (၅) ဆရာများ၏ပညာအရည်အချင်းသတ်မှတ်ရေး၊ မှတ်ပုံတင်ရေး၊ ဆရာ့အလုပ်ဂုဏ်နှင့် ကျင့်ဝတ်သိက္ခာ ထိန်းသိမ်းကြပ်မတ်ရေး၊ (၆) နိုင်ငံတကာ ဖြစ်ပေါ်တိုးတက်မှုများနှင့်အညီ သင်ရိုးညွှန်းတမ်းနှင့် သင်ရိုးမာတိကာများ အဆင့်မြှင့်တင်ရေး၊ (၇) ကျောင်းသုံးစာအုပ်များရေးသားပြုစုခြင်း၊ သတ်မှတ်ပြဌာန်းခြင်း ထုတ်ဝေခြင်း၊ (၈) အခြေခံပညာအဆင့်မှစ၍ ကွန်ပျူတာပညာရပ်ကို လေ့ကျင့်သင်ကြားရေး၊ (၉) သတင်းအချက်အလက်နှင့် ဆက်သွယ်မှုနည်းပညာကို သင်ကြား၊ သင်ယူမှု လုပ်ငန်းများတွင် ထိရောက်စွာ အသုံးပြု သင်ကြားရေး၊ (၁၀) ကျောင်းစာကြည့်တိုက်နှင့် ပြခန်းများဖွံ့ဖြိုးရေး၊ (၁၁) တိုင်းရင်းသား လူမျိုးတိုင်း မိမိတို့၏ စကား၊ စာပေကိုသင်ယူခွင့် ရရေး၊ (၁၂) အခြေခံပညာကျောင်းများ ဖွင့်ခြင်း၊ ပိတ်ခြင်း၊ အဆင့်တိုးမြှင့်ခြင်း၊ စီမံခန့်ခွဲခြင်း၊ စစ်ဆေးခြင်း လုပ်ငန်းများကို လေ့လာ ကြပ်မတ်ရေး၊ (၁၃) သင့်လျော်မည့်အချိန်တွင် အခြေခံပညာအဆင့်အလိုက် မသင်မနေပဒေပြဋ္ဌာန်းနိုင်ရန် စီစဉ်ဆောင်ရွက်ရေး။ ၁၁။ အခြေခံပညာသင်ရိုးညွှန်းတမ်း၊ သင်ရိုးမာတိကာနှင့်ကျောင်းသုံးစာအုပ်ကော်မတီတွင် အောက်ပါ ပုဂ္ဂိုလ်များ ပါဝင်စေရမည် -(တ) ပညာရေးဆိုင်ရာတိုင်းရင်းသား - အဖွဲ့ဝင်ပညာရှင်များ (ထ) ပြည်ထောင်စုအစိုးရ အဖွဲ့ က - အဖွဲ့ဝင်တာဝန်ပေးအပ်သည့် ပုဂ္ဂိုလ်များ ၁၂။ အခြေခံပညာသင်ရိုးညွှန်းတမ်း၊ သင်ရိုးမာတိကာနှင့် ကျောင်းသုံးစာအုပ် ကော်မတီ၏ လုပ်ငန်းတာဝန်များမှာ အောက်ပါအတိုင်း ဖြစ်သည်(က) ဤဥပဒေအရ ထုတ်ပြန်သည့် နည်းဥပဒေ၊ စည်းမျဉ်းနှင့် စည်းကမ်းများ အခြေခံ ပညာရေးကောင်စီကချမှတ်ပေးသည့် လမ်းညွှန်ချက်များနှင့် အညီအောက်ပါ လုပ်ငန်းများကို ဆောင်ရွက်ရမည်(၂) ကျောင်းသုံးစာအုပ်များ ရေးသား ပြုစုပြဋ္ဌာန်းခြင်း၊ ထုတ်ဝေခြင်း၊ (၃) သင်ကြားမှု အထောက် အကူပစ္စည်းများ ထုတ်လုပ်ခြင်း၊ (ခ) သင်ရိုးညွှန်းတမ်း၊ သင်ရိုးမာတိကာဆိုင်ရာ ဘာသာရပ်အလိုက် သို့မဟုတ်ဘာသာရပ်အုပ်စုအလိုက်ဘာသာရပ်အဖွဲ့ငယ်များဖွဲ့စည်း၍ဆောင်ရွက်နိုင်သည်။ လိုအပ်ပါက တိုင်းရင်းသားများ၏စကား၊ စာပေဆိုင်ရာသင်ရိုးမာတိကာအဖွဲ့များနှင့် ဒေသဆိုင်ရာ သင်ရိုးမာတိကာအဖွဲ့များ ဖွဲ့စည်း၍ ဆောင်ရွက်နိုင်သည်။ ၁၃။ ဆရာအတတ်ပညာကြီးကြပ်ရေးကော်မတီတွင်အောက်ပါပုဂ္ဂိုလ်များပါဝင်စေရမည် - (ည) ပညာရေးဆိုင်ရာ - အဖွဲ့ဝင်များတိုင်းရင်းသားပညာရှင်များ၊ (၎) ညွှန်ကြားရေးမှူး - အတွင်းရေးမှူး(ပြည်တွင်းသင်တန်း) ပညာရေးစီမံကိန်းနှင့်လေ့ကျင့်ရေးဦးစီးဌာန ၁၄။ ဆရာအတတ်ပညာ ကြီးကြပ်ရေးကော်မတီ၏ လုပ်ငန်းတာဝန်များမှာ အောက်ပါ အတိုင်း ဖြစ်သည်(က)ဤဥပဒေအရ ထုတ်ပြန်သည့်နည်းဥပဒေ၊ စည်းမျဉ်းနှင့်စည်းကမ်းများ အခြေခံ ပညာရေးကောင်စီက ချမှတ်ပေးသည့် လမ်းညွှန်ချက်များနှင့်အညီအောက်ပါ လုပ်ငန်းများကို ဆောင်ရွက်ရမည် ဟု ပြင်ဆင်ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၄)၊ အခန်းခေါင်းစဉ်၊ အပိုဒ် ၈(က) (ခ) (ဏ) (တ)၊ ၉(က) (၁)(၂)(၃)(၄)(၅) (၆) (၇) (၈) (၉)(၁၀)(၁၁)(၁၂)၊ ၁၁(တ)၊ ၁၂(က) (၂) (၃) (ခ)၊ ၁၃(ည) ()၊ ၁၄(က) ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၄)၊ အခန်းခေါင်းစဉ်၊ ၈(က) (ခ) (ဏ) (တ)၊ ၉(က)(၁) (၂) (၃) (၄) (၅) (၆) (၇) (၈) (၉) (၁၀) (၁၁)(၁၂) (၁၃)၊ ၁၁(တ) (ထ)၊ ၁၂(က)(၂)(၃)(ခ)၊ ၁၃(ည) (ဋ) (ဌ)၊၁၄(က) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">အမျိုးသားလွှတ်တော် ဥပဒေကြမ်းကော်မတီ၏ ပြင်ဆင်ချက် - အခန်း(၅)၊ အပိုဒ် ၁၇(က) (ခ) ၁၇။ ဤဥပဒေပါ ပြဋ္ဌာန်းချက်များကို ဆောင်ရွက်ရာတွင် -(က)ပညာရေးဝန်ကြီးဌာနသည် ပြည်ထောင်စုအစိုးရအဖွဲ့၏ သဘောတူညီချက်ဖြင့်လိုအပ်သော နည်းဥပဒေ၊ စည်းမျဉ်းနှင့် စည်းကမ်းများကို ထုတ်ပြန် နိုင်သည်။ (ခ) အခြေခံပညာရေးကောင်စီနှင့် ပညာရေးဝန်ကြီးဌာနတို့သည် အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများကိုထုတ်ပြန်နိုင်သည် ဟု ပြင်ဆင်ထား ပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူ ရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၅)၊ အပိုဒ် ၁၇(က)(ခ)ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း (၅)၊ အပိုဒ် ၁၇(က) (ခ) သည် ဤဥပဒေကြမ်း ၏ အစိတ်အပိုင်း ဖြစ်သည်။ (ဩဘာသံများ)</speech>
</bill>
<bill>
<title>အမျိုးသားလွှတ်တော်ဥပဒေကြမ်းကော်မှက္ကဌသို့မဟုတ်ယင်းကတာဝန်ပေး အပ်သည့် ပုဂ္ဂိုလ်ကပြည်သူ့လွှတ်တော်ကပြင်ဆင်ချက်ဖြင့် အတည်ပြုပြီးပေးပို့လာသော ပြည်ထောင်စု စာရင်းစစ်ချုပ်ဥပဒေကို ပြင်ဆင်သည့် ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် ဥပဒေကြမ်းကော်မတီ၏ အစီရင်ခံစာနှင့်အတူ အဆိုတင်သွင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်ထောင်စု စာရင်းစစ်ချုပ် ဥပဒေကို ပြင်ဆင်သည့် ဥပဒေကြမ်းကို ပြည်သူ့လွှတ်တော်တွင် စတင် ဆွေးနွေးပြီး ပြင်ဆင်ချက်ဖြင့် အတည်ပြု၍ အမျိုးသားလွှတ်တော်သို့ ပေးပို့လာပါတယ်။ အဆိုပါ ပြင်ဆင်ချက်များကို အမျိုးသားလွှတ်တော် ကိုယ်စားလှယ်များထံ ဖြန့်ဝေထားပြီး ဖြစ်ပါတယ် ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ပြည်ထောင်စု စာရင်းစစ်ချုပ် ဥပဒေကို ပြင်ဆင်သည့် ဥပဒေကြမ်းကို အမျိုးသား လွှတ်တော်က ဆွေးနွေး စဉ်းစားရန် ဥပဒေကြမ်းကော်မတီ က ဥပဒေကြမ်း ကော်မတီ၏ အစီရင်ခံစာကို တင်သွင်းရန် ဖြစ်ပါတယ်။</speech>
<speech><mp id="42">ဦးဆွန်ဒုတ်ကျင့် (ဥပဒေကြမ်းကော်မတီဝင်)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌ ကြီးနှင့်တကွ လွှတ်တော်ကိုယ်စားလှယ်များခင်ဗျား။ ကျွန်တော် ကတော့ ချင်းပြည်နယ် မဲဆန္ဒနယ်အမှတ် (၆)မှ အမျိုးသားလွှတ်တော် ကိုယ်စားလှယ် ဦးဆွန်ဒုတ်ကျင့် ဖြစ်ပါတယ်။ အမျိုးသားလွှတ်တော် ဥပဒေကြမ်းကော်မတီ၏ ပြည်ထောင်စု စာရင်းစစ်ချုပ်ဥပဒေကို ပြင်ဆင်သည့်ဥပဒေကြမ်း အပေါ် စိစစ်တင်ပြတဲ့ အစီရင်ခံစာ ကို ကော်မတီဥက္ကဋ္ဌ၏ တာဝန်ပေးချက်အရ ကော်မတီကိုယ်စား ဖတ်ကြားရှင်းလင်းသွားမှာ ဖြစ်ပါတယ်။ အမျိုးသားလွှတ်တော်၊ ဥပဒေကြမ်းကော်မတီ၏ ပြည်ထောင်စုစာရင်းစစ်ချုပ်ဥပဒေကို ပြင်ဆင်သည့် ဥပဒေကြမ်းအပေါ်စိစစ်တင်ပြသည့်အစီရင်ခံစာရက်စွဲ၊ ၂၀၁၂ခုနှစ်၊ သြဂုတ်လ ရက် နိဒါန်း၁။ ပဲခူးတိုင်းဒေသကြီး၊ မင်းလှမဲဆန္ဒနယ်၊ ပြည်သူ့လွှတ်တော်ကိုယ်စားလှယ် ဦးမောင်တိုး တင်သွင်းသည့် ပြည်ထောင်စုစာရင်းစစ်ချုပ်ဥပဒေကို ပြင်ဆင်သည့် ဥပဒေကြမ်းကို ပြည်သူ့လွှတ်တော် အစည်း အဝေး၌ စတင်ဆွေးနွေး၍ ၁၅-၈-၂၀၁၂ ရက်နေ့တွင် ပြင်ဆင်ချက်များဖြင့် သဘောတူပြီး ၁၇-၈-၂၀၁၂ ရက်စွဲပါစာအမှတ်၊ ၀၅/ပသ(ကမတ) ၁/၂၀၁၂-၂၄၂ ဖြင့် အမျိုးသားလွှတ်တော်သို့ ပေးပို့လာပါသည်။ လေ့လာတွေ့ရှိချက် ၂။ အမျိုးသားလွှတ်တော်၊ ဥပ ဒေကြမ်းကော်မတီသည် ပြည်ထောင်စုစာရင်းစစ်ချုပ် ဥပဒေကို ပြင်ဆင်သည့် ဥပဒေကြမ်းအား လေ့လာစိစစ်ရာတွင် ပြည်ထောင်စုစာရင်းစစ်ချုပ် ဥပဒေပုဒ်မ ၁၁(က) တွင်ပါရှိသော ပြည်ထောင်စုလွှတ်တော်အစည်းအဝေးတွင်ဖြစ်စေ၊ ပြည်သူ့ လွှတ်တော် သို့ မဟုတ် အမျိုးသားလွှတ်တော် အစည်းအဝေးတွင်ဖြစ်စေ၊ နိုင်ငံတော်၏ အရ/အသုံး စာရင်းများစစ်ဆေးခြင်းနှင့်စပ်လျဉ်း၍ ထူးခြားသော အခြေအနေကို အခါအား လျော်စွာ တင်ပြခြင်း ဆိုသည့်စကားရပ်ကို ပြည်ထောင်စုလွှတ်တော်အစည်းအဝေးတွင်ဖြစ်စေ၊ ပြည်သူ့လွှတ်တော် သို့မဟုတ် အမျိုးသားလွှတ်တော် အစည်းအဝေးတွင်ဖြစ်စေ၊ နိုင်ငံတော်၏ အရအသုံးဆိုင်ရာ အသုံးစာရင်းများ စစ်ဆေးခြင်းနှင့် စပ်လျဉ်း၍ တစ်နှစ်လျှင် အနည်းဆုံး တစ်ကြိမ်တင်ပြခြင်း၊ ထူးခြားသော အခြေအနေကို အခါအားလျော်စွာ တင်ပြခြင်း ဆိုသည့် စကားရပ်ဖြင့် အစားထိုးထားကြောင်း တွေ့ရှိရပါသည်။ ၃။ ပြည်ထောင်စုစာရင်းစစ်ချုပ်ဥပဒေ ပုဒ်မ ၁၁ (ည) တွင်ပါရှိသော မိမိ၏ဆောင်ရွက် ချက်ကို နိုင်ငံတော်သမ္မတမှတစ်ဆင့် ပြည်ထောင်စုလွှတ်တော်သို့ အစီရင်ခံတင်ပြခြင်း ဆိုသည့် စကားရပ်ကို မိမိ၏ဆောင်ရွက်ချက်များနှင့် စစ်ဆေးတွေ့ရှိချက်များကို နိုင်ငံတော်သမ္မတထံသို့တင်ပြသည်နှင့်တစ်ပြိုင်တည်း ပြည်ထောင်စုလွှတ်တော်သို့ အစီရင်ခံတင်ပြခြင်း ဆိုသည့် စကားရပ်ဖြင့် အစားထိုးထားကြောင်း တွေ့ရှိရပါသည်။ ၄။ ပြည်ထောင်စုစာရင်းစစ်ချုပ် ဥပဒေပုဒ်မ ၁၁(ဌ)၏ နောက်တွင် (၃) ကို ပြည်ထောင်စု အဆင့်အဖွဲ့အစည်းများ၊ ပြည်ထောင်စုဝန်ကြီးဌာနများအစိုးရဌာနများအစိုးရဌာန အဖွဲ့အစည်းများ နှင့် နေပြည်တော်ကောင်စီတို့၏ လုပ်ငန်းအကောင်အထည်ဖော်ဆောင်ရွက်မှု ကို စစ်ဆေးရန် ပြည်ထောင်စုလွှတ်တော်က တာဝန်ပေးအပ်လာလျှင် စစ်ဆေး၍ ပြည်ထောင်စု လွှတ်တော်သို့ အစီရင်ခံတင်ပြခြင်း ဟူ၍ ဖြည့်စွက်ထားကြောင်း တွေ့ရှိရပါသည်။ ၅။ ပြင်ဆင်ဖြည့်စွက်ချက်များသည် ပြည်ထောင်စုလွှတ်တော်က ခွင့်ပြုခဲ့သည့် ဘဏ္ဍာငွေ အရအသုံးဆိုင်ရာနှင့် လုပ်ငန်းဆိုင်ရာဆောင်ရွက်မှုများအပေါ် ပြည်ထောင်စု လွှတ်တော်က ပြန်လည် စိစစ် သုံးသပ်နိုင်ပါရန်အတွက် ပိုမိုပြည့်စုံအောင် ပြင်ဆင်ဖြည့်စွက်ထားခြင်း ဖြစ်ပါကြောင်း လေ့လာတွေ့ရှိ ရပါသည်။ ကော်မတီ၏သဘောထားမှတ်ချက် ၆။ အမျိုးသားလွှတ်တော် ဥပဒေကြမ်းကော်မတီအနေဖြင့် ပြည်သူ့လွှတ်တော်က ပြင်ဆင်ချက်ဖြင့် အတည်ပြု ပေးပို့လာသည့် ပြည်ထောင်စုစာရင်းစစ်ချုပ်ဥပဒေကြမ်းကို အတည်ပြု သင့်ပါကြောင်း လေ့လာတွေ့ရှိရပါသည်။ ၇။ သို့ပါ၍ အမျိုးသားလွှတ်တော် ဥပဒေကြမ်းကော်မတီ၏ လေ့လာတွေ့ရှိချက်ကို အမျိုးသားလွှတ်တော်က အတည်ပြုနိုင်ပါရန် ထောက်ခံတင်ပြအပ်ပါသည်။ အမျိုးသား လွှတ်တော် ဥပဒေကြမ်းကော်မတီ၊ကျေးဇူးတင်ပါတယ်။</speech>
<title>အမျိုးသားလွှတ်တော်ဥက္ကဋ္ဌက ပြည်သူ့လွှတ်တော်က ပြင်ဆင်ချက်ဖြင့်အတည်ပြုပြီးပေးပို့ လာသော ပြည်ထောင်စုစာရင်းစစ်ချုပ် ဥပဒ���ကို ပြင်ဆင်သည့် ဥပဒေကြမ်းကို ဆွေးနွေး | လိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့လွှတ်တော်က ပြင်ဆင်ချက်ဖြင့် အတည်ပြုပြီး ပေးပို့လာသော ပြည်ထောင်စုစာရင်းစစ်ချုပ် ဥပဒေကို ပြင်ဆင်သည့်ဥပဒေကြမ်းကို ဆွေးနွေးမယ့် လွှတ်တော်ကိုယ်စားလှယ်များရှိလျှင် ဆွေးနွေးလိုတဲ့ အကြောင်းအရာအကျဉ်းချုပ်ကို ဖော်ပြလက်မှတ်ရေးထိုးပြီး ၃၁-၈-၂၀၁၂ ရက်(သောကြာနေ့) ထက် နောက်မကျဘဲ ၃၀-၈-၂၀၁၂ (ကြာသပတေးနေ့)ထက် နောက်မကျဘဲ အမျိုးသား လွှတ်တော်ဌာန၊ ဒုတိယညွှန်ကြားရေးမှူးချုပ် ထံ အမည်စာရင်း တင်သွင်းနိုင်ပါတယ် (၃၁) ရက်နေ့ဆိုရင် တော်တော်နဲ့ကို စာရင်းက ပိတ်နိုင်မှာ မဟုတ်ဘူး။ (၃၀) ရက်နေ့ အမည်စာရင်းသွင်းလို့ရှိရင် (၃၁)ရက်နေ့မှာ အားလုံးဆွေးနွေးပြီးတော့ ချုပ်လိုက်လို့ရမယ့် သဘော ရှိ ပါတယ်။ ကျွန်တော်တို့က သြဂုတ်လ (၃၁)ရက်နေ့မှာ လွှတ်တော်နားဖို့အတွက် ကြိုးစားနေပါတယ်။ လုပ်ငန်းတွေ စောစောစီးစီး ပြီးအောင်။</speech>
</bill>
</section>
<section value="Report">	
<report>
<title>အမျိုးသားလွှတ်တော် အာဆီယံနိုင်ငံရေးနှင့် လုံခြုံရေးအသိုက်အဝန်းဆိုင်ရာကော်မတီက ကော်မတီ၏ အစီရင်ခံစာကို အမျိုးသားလွှတ်တော်သို့ ဖတ်ကြားတင်သွင်းခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသားလွှတ်တော် အာဆီယံနိုင်ငံရေးနှင့် လုံခြုံ ရေးအသိုက်အဝန်းဆိုင်ရာကော်မတီက ကော်မတီရဲ့ အစီရင်ခံစာကို အမျိုးသားလွှတ်တော်သို့ ဖတ်ကြား တင်သွင်းဖို့ ဖြစ်ပါတယ်။ တ်ကြားတင်သွင်းတဲ့အခါမှာ အဖွဲ့ဝင်အမည်စာရင်းတွေ၊ ဖတ်ဖို့ မလိုကြောင်း ပြောကြားလိုပါတယ်။</speech>
<speech><mp id="138">ဒေါက်တာတင်ရွှေ (အာဆီယံနိုင်ငံရေးနှင့် လုံခြုံရေးအသိုက်အဝန်း ဆိုင်ရာ ကော်မတီဝင်)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး အား ဦးစွာ ဂါရဝပြု အပ်ပါတယ်။ လေစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသား လွှတ်တော် ကိုယ်စားလှယ်တော်ကြီးများအားလုံး ကာယသုခ၊ စိတ္တသုခ၊ မိတ္တသုခ၊ ဗလသုခ၊ ပညာသုခ သုခ(၅)ဖြာနဲ့ ပြီးပြည့်စုံပါစေကြောင်း ဦးစွာဆုမွန် ဂါရဝပြုအပ်ပါတယ်။ ကျွန်တော်တို့ ASEAN Political and Security Community Committee SG$ococos sabbia နိုင်ငံရေးနှင့် လုံခြုံရေးဆိုင်ရာ အသိုက်အဝန်းကော်မတီရဲ့ အစီရင်ခံစာကို တင်ပြသွားမှာဖြစ်ပါတယ်။ ကျွန်တော်တို့ရဲ့ အစီရင်ခံစာမှာ အပိုင်း (၂)ပိုင်းအားဖြင့် ရှိပါတယ်။ ပထမအပိုင်းကတော့ အမျိုးသားလွှတ်တော် ကိုယ်စားလှယ်ကြီးများရဲ့ သားမြေးများထံမှနေပြီးတော့ သိရှိထားပြီး ဖြစ်တဲ့ အာဆီယံအကြောင်း အချက်အလက်များကို Knowledge shares အနေနဲ့ ဗဟုသုတ မျှဝေခံစားယူဖို့အတွက် တင်ပြထားတဲ့ အပိုင်းဖြစ်ပါတယ်။ ဒုတိယအပိုင်း ကတော့ ဒီကနေ့တောင်အာရှဒေသမှာ စိတ်ဝင်စားစရာကောင်းတဲ့ အချက်အလက်များကို ကျွန်တော်တို့ရဲ့ ကော်မတီ ဥက္ကဋ္ဌကြီးမှ နေပြီးတော့ Power Point များနဲ့ ရှင်းလင်းတင်ပြသွားမှာ ဖြစ်ပါတယ်။ ဦးစွာအစီရင်ခံစာ မဖတ်ခင်မှာ ကျွန်တော်အနေနဲ့ Lotest News ဖြစ်တဲ့ တစ်နည်း အားဖြင့် Brecking News ဖြစ်တဲ့ အကြောင်းအရာများကို အမှာစကားအဖြစ် ထည့်သွင်း ပြောကြားခွင့်ပြုပါရန် အမျိုးသားလွှတ်တော် ဥက္ကဋ္ဌကြီး အား လေးစားစွာ ပန်ကြားအပ်ပါတယ်။ ကျွန်တော်တို့ အာဆီယံအသင်းကြီး၊ အရှေ့တောင်အာရှဒေသဆိုင်ရာရဲ့ အသင်းကြီး South East Asia က ဆိုလို့ရှိရင် ၁၉��ရ ခုနှစ်၊ ယခုလို သြဂုတ်လ ၈ ရက်နေ့ကနေ စပြီးတော့ ဖွဲ့စည်းခဲ့တဲ့ အာဆီယံဒေသ အသင်းကြီးဖြစ်ပါတယ်။ ကျွန်တော်တို့ ဒီအတွက်ကြောင့် လွန်ခဲ့တဲ့ ၈ ရက်နေ့မှာ ကျွန်တော်တို့ မြန်မာနိုင်ငံအနေနဲ့ အာဆီယံအသင်းဝင် နိုင်ငံဖြစ်တဲ့အတွက် အာဆီယံ (၄၅)နှစ်မြောက် နှစ်ပတ်လည်နေ့ကို ခမ်းခမ်း နားနားနဲ့ နေပြည်တော်မှာ ကျင်းပခဲ့ပါ တယ်။ ဒါမှတ်တမ်းတစ်ခုပါ။ နောက်ကျွန်တော်တို့ မြန်မာနိုင်ငံအနေနှင့်ဆိုရင်တော့ ၁၉၉ရ ခုနှစ်၊ ဇူလိုင်လ ၂၃ ရက်နေ့မှာ မြန်မာနိုင်ငံဟာ အာဆီယံဒေသအတွင်း နိုင်ငံအဖြစ် ဝင်ရောက် အသိအမှတ်ပြုခဲ့တဲ့ အတွက်ပြီးခဲ့တဲ့ ဇူလိုင် ၂၃ ရက်နေ့မှာ မြန်မာနိုင်ငံအနေနဲ့ အာဆီယံဒေသရဲ့ အာဆီယအသင်းကြီးရဲ့ (၁၅) နှစ်မြောက် အသင်းဝင်ဖြစ်ခဲ့ပါတယ်။ နောက် ထူးခြားချက်တွေ ကတော့ ၂၀၁၄ ခုနှစ်မှာ ကျွန်တော်တို့ မြန်မာနိုင်ငံဟာ အာဆီယံအသင်းကြီးရဲ့ အလှည့်ကျ ဥက္ကဋ္ဌအဖြစ် တာဝန်ထမ်းဆောင်ရမှာ ဖြစ်ပါတယ်။ လွန်ခဲ့တဲ့ အချိန်တုန်း ကလည်း အမျိုးသား လွှတ်တော် ကိုယ်စားလှယ်ကြီးများ အားလုံးကြားသိခဲ့တဲ့အတိုင်းပါ။ ကျွန်တော်တို့ နိုင်ငံတော် အေးချမ်း သာယာရေးနဲ့ ဖွံ့ဖြိုးရေးကောင်စီလက်ထက်မှာလည်း ဥက္ကဋ္ဌကြီးဟာ လက်ခံဖို့ကို စွန့်လွှတ်ခဲ့ ပြီးတော့ ယခုအချိန်မှာ ပြန်လည်အလှည့်ကျတဲ့အတွက် ၂၀၁၄ ခုနှစ်မှာ အလှည့်ကျ ဥက္ကဋ္ဌအဖြစ် ထမ်းဆောင်ရမှာ ဖြစ်ပါတယ်။ ထိုနှစ်မှာ ယနေ့သိရှိနေကြတဲ့အတိုင်း Challenge အမျိုးမျိုး၊ စိန် ခေါ်မှုတွေ အမျိုးမျိုး ကြုံနေရပေမယ့် ကျွန်တော်တို့ မြန်မာနိုင်ငံ ပြည်သူဗဟိုပြုဖို့ ရည်ရွယ်ထားတဲ့ ဒီ အာဆီယံအသင်းကြီးရဲ့ ထားရှိတဲ့ မွန်မြတ်တဲ့ စေတနာတွေကြောင့် ကျွန်တော်တို့ ပြည်သူ လူထုကလည်း ဗဟိုပြုပြီး နိုင်ငံတော်အစိုးရနဲ့ ပူးပေါင်းပြီး ဆောင်ရွက်မယ်ဆိုရင် မည်သည့် စိန်ခေါ်မှုမျိုးကိုမှ ကျွန်တော်တို့ ကြောက်ရွံ့ စရာ မလိုပါ ဘူး။ ဒါကြောင့် စိန် ခေါ်မှုနဲ့အတူ ရရှိလာမယ့် အရပ်ရပ်အခွင့်အရေးတွေကို ကျွန်တော်တို့ မြန်မာနိုင်ငံ အနေနဲ့ ကမ္ဘာ့ အလယ်မှာ မြန်မာ့စိတ်ရင်း၊ မြန်မာ့ ရှုခင်း၊ တစ်နည်းအားဖြင့် မြန်မာ့အလှ၊ မြန်မာ့ ကျက်သရေကို ကမ္ဘာကို ဖော်ထုတ်ပြနိုင်အောင် ဝိုင်းဝန်းပြီး ဆောင်ရွက်သွားနိုင်ကြပါစေလို့ အမှာစကားအဖြစ် ဦးစွာ ပထမ ပြောကြားအပ်ပါတယ်ခင်ဗျား။ ကျွန်တော်ဥက္ကဋ္ဌကြီးရဲ့ ခွင့်ပြုချက်အရ အစီရင်ခံစာကို တင်ပြသွားမှာ ဖြစ်ပါတယ်။ ကျွန်တော်တို့ ဦးစွာတော့ အရှေ့တောင်အာရှနိုင်ငံများအသင်း အာဆီယံနဲ့ မြန်မာနိုင်ငံဆိုတဲ့ အကြောင်းပါ။ထိုင်းနိုင်ငံ၊ မလေးရှားနိုင်ငံ၊ စင်ကာပူနိုင်ငံ၊ ဖိလစ်ပိုင်နိုင်ငံနှင့် အင်ဒိုနီးရှားနိုင်ငံတို့ ဟာ ၁၉၆ရ ခုနှစ်၊ သြဂုတ်လ ၈ ရက်နေ့မှာ ထိုင်းနိုင်ငံရဲ့ မြို့တော် ဗန်ကောက်မှာ စတင်ဖွဲ့စည်း ခဲ့ပါတယ်။ စတင်ဖွဲ့စည်းတဲ့အချိန်မှာ အဖွဲ့ဝင် (၅) နိုင်ငံအနေဖြင့် လူမျိုးရေး၊ ဘာသာရေး၊ စီးပွားရေးနှင့် အုပ်ချုပ်မှုနည်းစနစ်များ ကွဲပြားခြားနားမှုများ ရှိကြသော်လည်းပဲ ကျွန် တော်တို့ ပထဝီဝင်အနေအထားအရ တစ်နိုင်ငံနှင့်တစ်နိုင်ငံနီးစပ်မှုများရှိတဲ့အပြင် တူညီတဲ့ ရည်ရွယ်ချက်၊ မျှော်မှန်းချက်တို့ဖြင့် ပေါင်းစပ်ဖွဲ့စည်းထားတဲ့ အဖွဲ့ကြီးဖြစ်ပါတယ်။ ဖွဲ့စည်းထားတဲ့ အဓိက အကြောင်းအရင်းကတော့ စီးပွားရေးဖွံ့ဖြိုးတိုးတက်ဖို့အတွက် ဆောင်ရွက်လာတဲ့ အသင်းကြီး ဖြစ်ပါတယ်။ နောက် ၁၉၉ရ ခုနှစ်၊ ဇူလိုင်လ ၂၃ ရက်နေ့မှာ မြန်မာနိုင်ငံဟာ အာဆီယံ အသင်းကြီးရဲ့ သတ္တမမြောက် အသင်းဝင်ဖြစ်ခဲ့ပါတယ်။ မြန်မာနိုင်ငံသည် အာဆီယံ အသင်းဝင် မဖြစ်မီကတည်းကပင်- (က) ၁၉၉၅ ခုနှစ်၊ ဇူလိုင်လမှာ အာဆီယံရဲ့ အရေးပါဆုံး ဖြစ်တဲ့ 9258bwalo mascqişệ q:60lê:6205qnoq:obald (TREATY OF AMITY AND COOPERATION IN SOUTHEAST ASIA) wrzosca:oộiąclosuši 28.goozos မြန်မာနိုင်ငံဟာ အာဆီယံလေ့လာသူအဖြစ် အာဆီ ယံအစည်းအဝေး များကို တက်ရောက်ခွင့် ရခဲ့ပါတယ်။(ခ) ၁၉၉၅ ခုနှစ်၊ ဒီဇင်ဘာလ ၁၅ ရက်နေ့မှာတော့ ထိုင်းနိုင်ငံ၊ ဗန်ကောက် မြို့တော်တွင် အရှေ့တောင်အာရှ နျူကလီးယားလက်နက်ကင်းမဲ့ရေးဇုန် စာချုပ် (TREATY ON THE SOUTHEAST ASIA NUCLEAR WEAPON FREE ZONE) m ps: composeq:00: ခဲ့ပါတယ်။ နျူကလီးယားမပြန့်ပွားရေးစာချုပ် အပိုဒ် (၇)နှင့်အညီ ဆောင်ရွက်ခဲ့ခြင်း ဖြစ်ပါတယ်။ ယင်းစာချုပ်ကို ပဉ္စမအကြိမ် အာဆီယံထိပ်သီး အစည်းအဝေးကျင်းပချိန်နှင့် တိုက်ဆိုင်တဲ့ အတွက် ကျွန်တော်တို့ အသင်းဝင် (၁၀)နိုင်ငံတို့ရဲ့ နိုင်ငံ့အကြီးအကဲများ ကိုယ်တိုင် လက်မှတ် ရေးထိုးခဲ့ကြတဲ့ စာချုပ်ဖြစ်ပါတယ်။ ၁၉၉ရ ခုနှစ်၊ မတ်လ ၂၈ ရက်နေ့ မှာ ဒီစာချုပ်ဟာ အာဏာ အသက်ဝင်ခဲ့ပါသည်။ ကျွန်တော်တို့ ဆက်လက်ပြီးတော့ ငြိမ်းချမ်းရေး၊ လွတ်လပ်ရေးနဲ့ ကြားနေရေးဇုန် obalL8 (ZONE OF PEACE , FREEDOM AND NEUTRALITY DECLARATION) 630 ငြိမ်းချမ်းရေး၊ လွတ်လပ်ရေးနှင့် ကြားနေဇုန်စာချုပ်သည် အာဆီယံရဲ့ ဒေသလုံခြုံ ရေး၊ ငြိမ်းချမ်းရေးဆိုင်ရာစာချုပ်များအနက် တစ်ခုအပါအဝင်ဖြစ်ပါတယ်။ ၁၉၇၁ ခုနှစ်၊ နိုဝင်ဘာလ ၂ရ ရက်နေ့မှာ ကွာလာလမ်ပူ Declaration ထုတ်ပြန်ခဲ့ပါသည်။ ပြင်ပစွက်ဖက်မှုများ ကင်းရှင်းရေး၊ ဒေသအတွင်း အင်အားစုစည်း၍ စည်းလုံးညီညွတ်စွာ ရပ်တည်နိုင်ရေး၊ နီးကပ်စွာ ပူးပေါင်း ဆောင်ရွက်ရေးများအတွက် ရည်ရွယ်ခဲ့ခြင်း ဖြစ်ပါတယ်။ ဘာလီကွန်ကော့ဒ်-၂ (DECLARATION OF ASEAN CONCORD II) အာဆီယံအနေဖြင့် ပူးပေါင်းဆောင်ရွက်မှုကို လွန်ခဲ့သောနှစ်ပေါင်း (၄၀)အတွင်း ဦးတည်ခဲ့ပြီး ၂၀၀၃ ခုနှစ်တွင်မူ အာဆီယံရဲ့ ပူးပေါင်းဆောင်ရွက်မှုတွင် အလှည့်အပြောင်း တစ်ခုဖြစ်ပေါ်ခဲ့ပါသည်။ ယင်းအလှည့်အပြောင်းမှာ အာဆီယံသည် လူ့အဖွဲ့အသိုက်အဝန်းတစ်ခုအဖြစ် ပေါင်းစည်းရန် ဖြစ်ပါတယ်။ ယင်းသို့ပေါင်းစည်းမှုဖြစ်မြောက်ရန် ရည်မှန်းပြီး အင်ဒိုနီးရှားနိုင်ငံ ဘာလီမြို့မှာ ကျင်းပပြုလုပ်ခဲ့တဲ့ (၉)ကြိမ်မြောက် အာဆီယံထိပ်သီး အစည်းအဝေးမှ အာဆီယံကွန်ကော့ဒ်-၂ ဆိုင်ရာကြေညာစာတမ်းကို ကြေညာ၍ အာဆီယံ အသိုက်အဝန်းကို အာဆီယံနိုင်ငံရေးနှင့်လုံခြုံ ရေးအသိုက်အဝန်း (ASEAN POUTICAL AND SECURITY COMMUNITY)1 5356w8:93:69: soaps soo$(ASEAN ECONOMIC COMMUNITY)၊ အာဆီယံ လူမှုရေးနှင့်ယဉ်ကျေးမှု အသိုက်အဝန်း (ASEAN SOCIAL AND CULTURE COMMUNITY)တို့ဖြင့် ထူထောင်ရန် မျှော်မှန်းခဲ့ပါတယ်။ အာဆီယံပဋိညာဉ်စာတမ်း (ASEAN CHARTER) မှာတော့ အာဆီယံအသင်းကြီး စတင်တည်ထောင်စဉ်က အသင်းအဖွဲ့စည်းမျဉ်း၊ စည်းကမ်းများ လုံးဝမ ရေးဆွဲခဲ့ရပါ။ ၂၀၀၅ ခုနှစ်၊ ဒီဇင်ဘာလမှာ ကွာလာလမ်ပူမြို့တော်၌ ကျင်းပခဲ့တဲ့ (၁၁)ကြိမ်မြောက် အာဆီယံ ထိပ်သီးအစည်းအဝေးသို့ တက်ရောက်ခဲ့တဲ့ နိုင်ငံအကြီးအကဲများက အာဆီယံ ပဋိညာဉ် စာတမ်းမူကြမ်းကို ရေးဆွဲရန် အာဆီယံအသင်းဝင် (၁၀) နိုင်ငံတို့မှ ပညာရှင်ပုဂ္ဂိုလ်များ အဖွဲ့ (EMINENT PERSONS GROUP) နှင့်အဆင့်မြင့်လုပ်ငန်းအဖွဲ့ (HIGH LEVEL TASK FORCE HLT)osaqopf:qe moswayemposajos (KUALALUMPUR DECLARATION) GO တာဝန်ပေးအပ်ခဲ့ရာ မြန်မာနိုင်ငံမှလည်း ပါဝင်ဆောင်ရွက်ခဲ့ပါတယ်။ ကျွန်တော်တို့ အာဆီယံ Charter မှာ အနည်းငယ်မျှ ကျွန်တော်တို့ နောက်ထပ်ရရှိတဲ့ အချက်အလက်ကလေးတွေကို တင်ပြအပ်ပါတယ်ခင်ဗျား။ အဲဒီမှာတော့ ကျွန်တော်တို့ (၁) ဒေသအတွင်းမှာရှိနေကြတဲ့ ဥပဒေပြု အဖွဲ့များအကြား ဆက်သွယ်ဆောင်ရွက်နိုင်မှု အစီအစဉ်။ နံပါတ်(၂) ပုဂ္ဂလိက ကဏ္ဍနဲ့ စီးပွားရေး လုပ်ငန်းများ အချင်းချင်း ကွန်ရက်ထူထောင် ချိတ်ဆက် နိုင်မယ့် အစီအစဉ်။ (၃) ဒေသအတွင်းရှိ လူမှုရေးအဖွဲ့အစည်းများအကြား ပူးပေါင်းဆောင်ရွက် နိုင်မယ့် အစီအစဉ်။ (၄) အာဆီယံဒေသအတွင်း လူငယ်များအကြား အပြန်အလှန် ပူးပေါင်းဆောင်ရွက်နိုင်မယ့် အစီအစဉ်များမှတစ်ဆင့် အာဆီယံ ပြည်သူများ အကြား ကျယ်ပြန့်စွာ ပေါင်းစည်းဆက်သွယ်နိုင်ရေးဆိုတဲ့ အဓိကအချက် (၄)ချက်ကို ဒါ နောက်ဆုံးရရှိတဲ့ အနေအထား ပါခင်ဗျား။ ဒါလေးကို တစ်ဆက်တည်း ကျွန်တော် အာဆီယံ Charter ကို ဖြည့်စွက်တင်ပြ အပ်ပါတယ်။ ကျွန်တော်ရဲ့ ကော်မတီဥက္ကဋ္ဌကြီး ဆီမှာလည်း ခွင့်တောင်းပြီးပါပြီ။ ဒါကြောင့်ကျွန်တော်တို့ ဒီ ၂၀၀ရ ခုနှစ်၊ နိုဝင်ဘာလ ၂၀ ရက်နေ့မှာတော့ စင်ကာပူနိုင်ငံမှာ ကျင်းပခဲ့တဲ့ (၁၃) ကြိမ်မြောက် အာဆီယံထိပ်သီးအစည်းအဝေး၌ အာဆီယံ ပဋိညာဉ်စာတမ်း ကို နိုင်ငံ တော် အကြီးအကဲများက လက်မှတ်ရေးထိုး အတည်ပြုခဲ့ကြပါတယ်။ ၂၀၀၈ ခုနှစ်၊ ဇူလိုင်လ ၂၁ ရက်နေ့မှာ စင်ကာပူနိုင်ငံမှာ ကျင်းပတဲ့ (၁၄) ကြိမ်မြောက် အာဆီယံထိပ်သီးအစည်းအဝေးမှာ အာဆီယံပဋိညာဉ်စာတမ်း ကို သတ္တမမြောက်အဖွဲ့ဝင် နိုင်ငံ အဖြစ် လက်မှတ်ရေးထိုးခဲ့ပါတယ်။ အာဆီယံအသင်းဝင်(၁၀)နိုင်ငံတို့မှ နိုင်ငံအကြီးအကဲများ လက်မှတ်ရေးထိုးပြီးတဲ့ အတွက် ၂၀၀၈ ခုနှစ်၊ ဒီဇင်ဘာလ ၁၅ ရက်နေ့မှာ အာဆီယံပဋိညာဉ်စာတမ်းဟာ အာဏာ သက်ဝင်ခဲ့ပါတယ်။ အာဆီယံပဋိညာဉ်စာတမ်းမှာ ပါရှိသည့်အတိုင်း ၂၀၁၅ ခုနှစ်တွင် တစ်ခုတည်းသော အာဆီယံအသိုက်အဝန်းအဖြစ် ပေါင်းစည်းထူထောင်ရန် ရည်မှန်းလျက် မဏ္ဍိုင်ကြီး (၃)ခုဖြစ်တဲ့ အာဆီယံနိုင်ငံရေးနှင့်လုံခြုံ ရေးအသိုက်အဝန်း၊ အာဆီယံစီးပွားရေးအသိုက်အဝန်းနှင့် အာဆီယံ လူမှုယဉ်ကျေးမှုအသိုက်အဝန်းတို့ကို အာဆီယံပဋိညာဉ်စာတမ်းနှင့်အညီ အကောင်အထည်ဖော် ဆောင်ရွက်လျက်ရှိရာ မြန်မာနိုင်ငံသည်လည်း အခြားအာဆီယံမိသားစုဝင်နိုင်ငံများနှင့်အတူ ရည်မှန်းချက် အောင်မြင်အောင် ကြိုးပမ်းဆောင်ရွက်လျက်ရှိပါတယ်။ မြန်မာနိုင်ငံအနေဖြင့် အာဆီယံရဲ့ ရည်မှန်းချက်များကို အကောင်အထည်ဖေါ်ရာမှာ လွှတ်တော်များအနေဖြင့် ရေးရာကော်မတီများဖွဲ့၍အာဆီယံအသင်းကြီးရဲ့ ရည်မှန်းချက်များ ကိုအကောင်အထည်ဖေါ်ဆောင်ရွက်လျက်ရှိရာ ဤအာဆီယံနိုင်ငံရေးနှင့် လုံခြုံရေး အရာ အသိုက်အဝန်း ဆိုင်ရာကော်မတီလည်းပါဝင်ပါတယ်။ ထိုကော်မတီရဲ့ လုပ်ငန်းတစ်ရပ်ဖြစ်သော ဒေသတွင်းရှိ အရေးကြီး ထူးခြားဖြစ်စဉ်တစ်ခုဖြစ်တဲ့ တောင်တရုတ်ပင်လယ်အတွင်းရှိ ကျွန်းစု များနှင့် ပတ်သက်၍ပဋိပက္ခ ဖြစ်ပွားမှုများကို ဆက်လက်ပြီးတော့ ကျွန်တော်တို့ ကော်မတီရဲ့ ဥက္ကဋ္ဌကြီး ဦးညွန့်တင် မှ ဆက်လက်ပြီး တင်ပြပေးသွားပါရန် လေးစားစွာ ပန်ကြားအပ် ပါတယ်။ အားလုံးကို ကျေးဇူးတင်ပါတယ်။</speech>
<speech><mp id="134">ဦးညွန့်တင် (ဥက္ကဋ္ဌ၊ အာဆီယံနိုင်ငံရေးနှင့် လုံခြုံရေးအသိုက်အဝန်းဆိုင်ရာကော်မတီ)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ကြွရောက်လာကြတဲ့ ဧည့်သည်တော်များ၊ အမျိုးသားလွှတ်တော် ကိုယ်စားလှယ် များခင်ဗျား။ ဂါရဝပြုအပ်ပါတယ်။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၂)က အမျိုးသားလွှတ်တော် ကိုယ်စားလှယ် ဦးညွန့်တင် ဖြစ်ပါတယ်။ အာဆီယံ နိုင်ငံရေးနှင့် လုံခြုံ ရေး အသိုက်အဝန်းကော်မတီရဲ့ ဥက္ကဋ္ဌအဖြစ်လည်း တာဝန်ထမ်းဆောင်လျက်ရှိပါတယ်ခင်ဗျား။ ကျွန်တော့် အနေနဲ့ အာဆီယံနိုင်ငံရေးနဲ့ လုံခြုံရေးဆိုင်ရာ အစီရင်ခံစာရဲ့ ဒုတိယပိုင်းနဲ့ နိဂုံးပိုင်းကို ဆက်လက် ဆွေးနွေးသွားမှာ ဖြစ်ပါတယ်။ ကျွန်တော်တို့ ကော်မတီကို တာဝန်ပေးအပ်ထားတဲ့ အာဆီယံ နိုင်ငံရေးနဲ့ လုံခြုံ ရေးဆိုင်ရာ ဒေသအတွင်း အရေးကြီး ဖြစ်ပေါ်မှုများကို ဥက္ကဋ္ဌကြီး ထံ တင်ပြပြီး ဥက္ကဋ္ဌကြီးရဲ့ ခွင့်ပြုချက်နဲ့ လွှတ်တော်ကိုယ်စားလှယ်များကိုလည်း အခါအားလျော်စွာ အသိပေး တင်ပြသွားမှာ ဖြစ်ပါတယ်။ ဒီ တောင်တရုတ်ပင်လယ်ပြင် အငြင်းပွားမှု အရေးအခင်းဟာ ဆိုလို့ရှိရင် အာဆီယံ နိုင်ငံများအတွက် အင်မတန်မှ အရေးပါတဲ့ ကျွန်တော်တို့ အငြင်းပွား မှု တစ်ရပ် ဖြစ်ပါတယ်။ ဒီအငြင်းပွားမှုမှာ အာဆီယံအသင်းဝင် နိုင်ငံအချို့နဲ့ တရုတ်ပြည်သူ့သမ္မတ နိုင်ငံတို့ အငြင်းပွား နေတာ ဖြစ်ပါတယ်။ ကျွန်တော်တို့ လွှတ်တော်ကိုယ်စားလှယ်ကြီးများဟာ နိုင်ငံတကာ အစည်းအဝေးများ၊ အာဆီယံအစည်းအဝေးများကို သွားတက်တဲ့အခါမှာ မလွဲမသွေ ဒီ ကိစ္စကို ကြုံကြိုက်လာမှာ ဖြစ်ပါတယ်။ အဲဒီမှာ ဒီကိစ္စကို အထူးသဖြင့် နိုင်ငံရေးဟာ Agenda မှာ ထည့်သွင်းဆွေးနွေးပြီးတော့ ကျွန်တော်တို့ လွှတ်တော်ကိုယ်စားလှယ်ကြီးများကလည်း ပါဝင် ဆွေးနွေးရမှာ ဖြစ်ပါတယ်။ နောက် မြန်မာနိုင်ငံရဲ့ သဘောထားရပ်တည်ချက် (Stand)ပေါ့လေ၊ အဲဒါလေးတွေကို လည်း ကျွန်တော်တို့ သိထားဖို့ လိုပါတယ်။ ဒါမှလည်း ကျွန်တော်တို့ အမှားအယွင်းမရှိဘဲနဲ့ ဆွေးနွေးနိုင်မှာ ဖြစ်ပါတယ်။ အထူးသဖြင့် အာဆီယံ နိုင်ငံတချို့ဖြစ်တဲ့ ဖိလစ်ပိုင်တို့၊ ဗီယက်နမ်တို့ဆိုရင် အတင်းအကျပ် သူတို့ တွန်းတွန်းတိုက်တိုက်နဲ့ လုပ်တဲ့အပိုင်း တွေ ရှိပါတယ်။ ဒါကြောင့်မို့ ကျွန်တော်တို့ရဲ့ FindiCommunicd ပေါ့၊ ဆုံးဖြတ်ချက်တွေမှာ ကျွန်တော်တို့ရဲ့ မြန်မာနိုင်ငံရဲ့ stand ကိုတော့ မားမားမတ်မတ် ရပ်တည်ထားဖို့ ကျွန်တော်တို့ လိုပါတယ်။ ဒီ တောင်တရုတ်ပင်လယ် အရေးအခင်းဟာ ဆိုလို့ ရှိရင် ဒေသအတွင်းမှာ အရေးကြီး တဲ့ ကျွန်တော်တို့၊ ကျွန်တော်တစ်ခါ တင်ပြသလို Hot Spot ပေါ့၊ ဒီ ဥစ္စာဟာ Pass Point ပေါ့။ အဲဒီကနေပြီး မီးပွားပြီးတော့ ယမ်းအိုးနားမှာ မီးကျသလို မီးတောက်လောင်နိုင်တဲ့ အပိုင်း ဖြစ်ပါတယ်။ ဒါကြောင့်မို့လို့ ကျွန်တော်တို့က မျက်ခြေမပြတ် အမြဲ ကြည့်နေဖို့ လိုပါတယ်။ ကျွန်တော်တို့ တောင်တရုတ်ပင်လယ်အငြင်းပွားမှုမှာ စပါတလေကျွန်းစုများ အကြောင်းကို ရှေးဦးစွာ ကျွန်တော်တို့ တင်ပြသွားမှာ ဖြစ်ပါတယ်။ စပါတလေကျွန်းစုများဆိုတာ တောင်တရုတ်ပင်လယ်အတွင်းမှာရှိတဲ့ လူမနေတဲ့ ကျွန်းစုတွေ ဖြစ်တယ်။ စုစုပေါင်းကျွန်းငယ်လေး (၅၁)ကျွန်း ရှိပါတယ်။ ရေပြင်ဧရိယာအားဖြင့် စတုရန်းကီလိုမီတာ သိန်းပေါင်း (၄၁၀)ရှိတဲ့ ဒေသဖြစ်ပါတယ်။ ဒီ ကျွန်းစုတွေရဲ့ Land ဧရိယာပေါ့လေ။ ဒီ စုစုပေါင်းဟာ အားလုံးမှာ (၅၁)စတုရန်းကီလိုမီတာခန့်သာရှိသော်လည်း ကျွန်းစုများရဲ့ ပထဝီမဟာဗျူဟာအရ အရေးပါမှု၊ စီးပွားရေးအရ အရေးပါမှုတို့ကြောင့် တရုတ်၊ ထိုင်ဝမ်၊ ဗီယက်နမ်၊ မလေးရှား၊ ဘရူနိုင်းနဲ့ ဖိလစ်ပိုင်တို့က ယင်းကျွန်းစုများအားလုံးကို လည်းကောင်း၊ တစ်စိတ်တစ်ပိုင်းကိုသော်လည်း ကောင်း ပိုင်ဆိုင်ကြကြောင်း အရေးဆိုလျက် ရှိကြပါတယ်။ အိန္ဒိယသမုဒ္ဒရာနဲ့ ပစိဖိတ်သမုဒ္ဒရာ များကို ဆက်သွယ်ထားတဲ့ ဒေသဖြစ်တာ ကြောင့် ဤ ကျွန်းစုများဒေသကို ကမ္ဘာ့ကုန်သွယ်ရေကြောင်းသင်္ဘောများရဲ့ (၅၀)ရာခိုင်နှုန်းနှင့် ဂျပန်၊ တောင်ကိုရီယားနဲ့ ထိုင်ဝမ် တို့ကို ရေနံစိမ်းတင်ပို့မှုရဲ့ (၈၀)ရာခိုင်နှုန်း သယ်ဆောင်ရာ ကျွန်တော်တို့ Marine ရေလမ်းကြောင်း Route ဖြစ်ပါတယ်။ လမ်းကြောင်းဖြစ်ပါတယ်။ ဒါကြောင့်မို့လို့ အရေးပါနေတာ ဖြစ်ပါတယ်။ ဤကျွန်းစုများကို ထိန်းချုပ်နိုင်ခြင်းဖြင့် ကမ္ဘာ့ အရေးကြီးဆုံး ပင်လယ်ရေကြောင်းလမ်းတစ်ခုကို ထိန်း ချုပ်ရာလည်း ရောက်ပါတယ်။ ယင်း ဒေသဟာ အဲဒီအပြင်မှာ ကျွန်တော်တို့ ငါးသယံဇာတ အလွန်ပေါများကြွယ်ဝတယ်လို့ လေ့လာ ချက်အရ ကျွန်တော်တို့ သိရှိရပါတယ်။ ထို့အပြင် ရေနံနဲ့ သဘာဝဓာတ်ငွေ့ သယံဇာတဟာ လည်း အလွန်ကြွယ်ဝတယ်လို့ ခန့်မှန်းလျက်ရှိပါတယ်။ တရုတ်ဘူမိဗေဒ၊ ဓာတ်သတ္တုသယံဇာတ ဝန်ကြီးဌာနရဲ့ ခန့်မှန်းချက်အရ ရေနံနှင့် သဘာဝဓာတ်ငွေ့ သန်းထောင်ပေါင်း (၁၇.၇)တန်ခန့် ရှိတယ်လို့ ကျွန်တော်တို့ကို သူတို့ ခန့်မှန်းထားပါတယ်။ ဒီကိန်းဂဏန်းသာ မှန် ကန်ခဲ့ လို့ရှိရင် ဒီရေနံ Reserve ပေါ့လေ၊ ဒီရေနံနဲ့ သဘာဝဓာတ်ငွေ့ဟာ Reserve ဆိုလို့ရှိရင် အရန် ဟာဆိုလို့ရှိရင် ကျွန်တော်တို့ ကူဝိတ်နိုင်ငံရဲ့ ရှိတဲ့ အရန်ထက်တောင်များတယ်။ ကူဝိတ်နိုင်ငံဟာ အရန်ဘယ်လောက်ရှိလည်းဆိုရင် စုစုပေါင်း သန်းထောင်ပေါင်း ၁၃ တန်ရှိပါတယ်။ ဒါကြောင့်မို့လို့ ဒီဒေသဟာ ကမ္ဘာမှာ စတုတ္တအကြီးဆုံး ကမ်းလွန်ရေနံလုပ်ကွက်ကြီး ဖြစ်လာနိုင် ပါတယ်။ အဲတော့ ဒီ ဒေသကိုပိုင်ဆိုင်ကြောင်း အရေးဆိုတဲ့ နိုင်ငံတွေကတော့ အဲဒီ မြေပုံမှာလည်း တွေ့ပါလိမ့် မယ်။ ကျွန်တော်တို့ ဒီဒေသဟာ ဆိုလို့ရှိရင် ဗီယက်နမ်၊ ဖိလစ်ပိုင်၊ ဘရူနိုင်း၊ မလေးရှား၊ တရုတ်ပေါ့လေ။အားလုံးရဲ့ ခလယ်လောက်မှာ ရှိပါတယ်။ အရင်တုန်းကတော့ စိတ်မဝင်စားပေ မဲ့ ခုတော့ ရေန ၊ အထူးသဖြင့် ရေနံပေါ့၊ရေနံ Reserveတွေရှိတယ်ဆိုတော့ အားလုံးက အင်မတန်မှ စိတ်ဝင်စား နေကြပါတယ်။ ဒါကြောင့်မို့ ပိုင်ဆိုင်တဲ့နိုင်ငံတွေ၊ ပိုင်ဆိုင်ကြောင်းအရေးဆိုတဲ့ နိုင်ငံတွေဟာ ဆိုလို့ရှိရင် တရုတ်နိုင်ငံ၊ ၁၉၅၀ ခုနှစ်ကစပြီးတော့ တရုတ်နိုင်ငံက စပါတလေ ကျွန်းများကို ၎င်းတို့ပိုင်ဆိုင် ကြောင်းကြေညာခဲ့တယ်။ ၁၉၇၄ခုနှစ်တွင် ဗီယက်နမ်နှင့်တရုတ်တို့ စပါတလေ ကျွန်းများနှင့် ပတ်သက်၍ အချင်းများခဲ့သည်။ ၁၉၈၈ ခုနှစ်၊ မတ်လ (၁၄)ရက် နေ့မှာ တရုတ်နှင့် ဗီယက်နမ်တပ်တွေဟာ ကျွန်တော်တို့ အနည်းငယ် ထိခိုက်မှု ဖြစ်ကြပါတယ်။ တရုတ်က သမိုင်းကြောင်းအရ ၎င်းတို့သည် ဘီစီ ၂ ရာစုနှစ် ဟန်မင်းဆက်များ လက်ထက်မှ စပြီးတော့ ပိုင်ဆိုင်မှုအထောက် အထားရှိတယ်ဆိုပြီးတော့ အရေးဆိုပါသည်။ နောက် ကျွန်တော်တို့ အာဆီယံနိုင်ငံထဲက ဖိလစ်ပိုင်နိုင်ငံ၊ ဖိလစ်ပိုင်နိုင်ငံက စပါတလေကျွန်းများအနက် ကျွန်းအချို့ကို ၎င်းတို့ပိုင်ဆိုင် ကြောင်းဆိုပါသည်။ ROYAL DUTCH/SHEL ကုမ္ပဏီနှင့် ဖိလစ်ပိုင်တို့ ပါလာဝမ်ကျွန်းအနီးမှာ ပူးတွဲ ရေနံရှာဖွေရေး လုပ်ငန်းတွေကို ဆောင်ရွက်လျက်ရှိကြပါတယ်။နောက်တစ်နိုင်ငံက ဗီယက်နမ်နိုင်ငံ၊ ဗီယက်နမ် နိုင်ငံအနေဖြင့် စပါတလေကျွန်းစု တစ်စိတ်တစ်ဒေသကို ပိုင်ဆိုင် ကြောင်းအရေးဆိုလျက် ရှိကြ ပါတယ်။ ၁၉၉၁ ခုနှစ် ဗီယက်နမ်နိုင်ငံအနေဖြင့် ခရစ်စတုန်းဒေသ (CRESTONE BLOCK)လို့ ခေါ်တဲ့ ခရစ်စတုန်းဒေသရဲ့ အနောက်ဘက်ကီလိုမီတာ (၄၀၀) အကွာမှာ ရှိတဲ့ ကျားဖြူ (WHITE TIGER) ရေနံလုပ်ကွက်မှာ ရေနံတူးဖော်ခြင်း လုပ်ငန်းတွေကို ဆောင်ရွက်လျက်ရှိပါတယ်။ နောက် ထိုင်ဝမ်နိုင်ငံ၊ထိုင်ဝမ်နိုင်ငံအနေနဲ့ စပါတလေကျွန်းစုရှိ ကျွန်းအားလုံးကို ၎င်းတို့ပိုင်ဆိုင် ကြောင်း ပြောဆိုလျက်ရှိပါ တယ်။ စပါတလေကျွန်းစုများ ဟာ ထိုင်ဝမ်အတွက်အရေးပါ ပါတယ်။ အရေးကြီးသောရေကြောင်းသွားလာမှုနှင့် ငါးသယံဇာတ ပေါများသည့် ဒေသဖြစ်တဲ့အတွက်ကြောင့် ထိုင်ဝမ်အတွက် မဟာဗျူဟာမြောက် အရေးပါတဲ့ဒေသဖြစ်ပါတယ်။ မလေးရှားနိုင်ငံ၊ မလေးရှားနိုင်ငံအနေနဲ့ ဤဒေသမှာ အစောဆုံးရေနံရှာဖွေရေးလုပ်ခဲ့တဲ့ နိုင်ငံ ဖြစ်ပါသည်။ ကျွန်း (၃)ကျွန်းနှင့် ကျောက်အစု (၄)စုကို ပိုင်ဆိုင်ကြောင်း တောင်းဆိုလျက် ရှိပါ တယ်။၁၉၉၂ ခုနှစ်မှစ၍ မလေးရှားနိုင်ငံအနေဖြင့် ရေနံတွင်းပေါင်း(၉၀)တူးဖော်ခဲ့ပြီး၊ နောက်ထပ် အမေရိကန်ဒေါ်လာ ၂၁၀ သန်း တန်ဖိုးရှိ ရေနံနှင့်ပတ်သက်တဲ့ ရင်းနှီးမြှုပ်နှံမှုတွေ ဆောင်ရွက် ထားရှိတာ တွေ့ရပါတယ်။ ဘရူနိုင်းနိုင်ငံ၊ဘရူနိုင်းနိုင်ငံက ၎င်းနိုင်ငံနဲ့ အနီးဆုံးကျွန်းစုဖြစ်တဲ့ LOUISA REEF ကို ပိုင်ဆိုင်ကြောင်းပြောဆိုလျက်ရှိပါတယ်။ ဘရူနိုင်းနိုင်ငံဟာ အားလုံးထဲမှာနောက်ဆုံးမှ ဝင်ရောက် ပြီးတော့လာတဲ့ နိုင်ငံဖြစ်ပါတယ်။ တောင်တရုတ်ပင်လယ်အတွင်းရှိ ဘရူနိုင်းနိုင်ငံ၏ ရေနံတွင်း (၉) တွင်းမှတစ်နေ့ ရေနံစည်ပေါင်း ၁၄၃.၀၀၀ ထွက်ရှိကြောင်း ခန့်မှန်း လျက်ရှိကြပါတယ်။ အခြားပါဝင်ပတ်သက်သည့်နိုင်ငံများအာဆီယံနှင့် တရုတ်အပြင် တခြား ကျွန်တော်တို့ ကမ္ဘာ့နိုင်ငံကြီးတွေဟာလည်း အာရှ နဲ့ ကမ္ဘာ့ နိုင်ငံကြီးတစ်ချို့ဟာလည်း စိတ်ဝင်စားပြီးတော့ ပါဝင်လာတာ တွေ့ရပါတယ်။ အဲဒီမှာ အရေးအကြီးဆုံးကတော့ အမေရိကန် နိုင်ငံပေါ့။ အမေရိကန်နိုင်ငံအနေနဲ့ ကမ်းလွန်ပင်လယ် ရေနံတူးကွက်များ စပါတလေ ကျွန်းတစ်ဝိုက်တွင် တူးဖော်ဆောင်ရွက်လျက်ရှိသော နိုင်ငံများနှင့် ပူးပေါင်း ဆောင်ရွက် မှုများရှိပါတယ်။ အမေရိကန်နိုင်ငံ သို့မဟုတ် ၄င်းရဲ့ ကုမ္ပဏီပေ လေ၊ အမေရိကန်ကုမ္ပဏီတွေပေါ့လေ၊ အခြားတစ်ဖက်တွင်လည်း အမေရိကန်နိုင်ငံသည် ဖိလစ်ပိုင် နိုင်ငံနှင့် ပူးတွဲကာကွယ်ရေး သဘောတူ ညီချက်ရှိပြီး ဤဒေသတွင် နိုင်ငံ တကာ ရေကြောင်း သွားလာမှုကို ပိတ်ဆို့ဟန့်တားမှုများ ဖြစ်လာ မည်ကို စိုးရိမ် လျက်ရှိပါသဖြင့် ဤဒေသကို အမေရိကန်က စိတ်ဝင်စားပါတယ်။ ဂျပန်နိုင်ငံ၊ ဂျပန်နိုင်ငံအနေနှင့်လည်း ဤဒေသဟာ ယင်းနိုင်ငံသို့ ရေနံတင်ပို့သည့် ရေနံတင်သင်္ဘောကြီးများ သွားလာရာလမ်း ကြောင်းတွင် တည်ရှိနေခြင်းနှင့် ဂျပန်ရေနံ ကုမ္ပဏီများသည်ဟာလည်း ပါဝင်ပတ်သက်နေပြီး နိုင်ငံအချို့နဲ့ အာဆီယံနိုင်ငံတချို့နဲ့ ပူးတွဲ ရေနံရှာဖွေ ထုတ်လုပ်မှုများ ဆောင်ရွက်လျက်ရှိတဲ့အတွက်ကြောင့် စိတ်ဝင်စားပါတယ်။ အာဆီယံအဖွဲ့ဝင်နိုင်ငံများ၊ ဟုတ်လား၊ ဖိလစ်ပိုင်တို့၊ ဗီယက်နိုင်ငံတို့၊ မလေးရှားတို့၊ ဘရူနိုင်းတို့အပြင် အခြားအာဆီယံ(၁၀) နိုင်ငံအတွင်းမှာ ကျန်တဲ့ နိုင်ငံတွေဟာလည်း ကျွန်တော်တို့ဒီနေရာကို ကျွန်တော်ပြောတဲ့ Hot spot ဖြစ်နေတဲ့အတွက်ကြောင့် ကျွန်တော်တို့က စိတ်မဝင်စားလို့မရပါဘူး။ နောက်တစ်ခါ ကျွန်တော်တို့ အာဆီယံအသင်းဝင် နိုင်ငံများကလည်း ပါဝင်ပတ်သက်နေတယ်။ တစ်ဖက်ကလည်း ကျွန်တော်တို့နဲ့ ရင်းနှီးတဲ့ တရုတ်ပြည်သူ့သမ္မတ နိုင်ငံဟာလည်း ပါဝင်ပတ်သက်နေတဲ့အတွက်ကြောင့် ကျွန်တော်တို့ ကလည်း စိတ်ဝင်စား ပါတယ်။ အာဆီယံ နိုင်ငံများအနေဖြင့် ဤစပါတလေကျွန်းစု အရေးကိစ္စကို ငြိမ်းချမ်းစွာ ဖြေရှင်းကြစေလိုကြပါတယ်။ အချို့ အာဆီယံနိုင်ငံများကမူ တရုတ်၏စစ်ရေးကြီးထွား လာမှုနှင့် အမေရိကန်တို့ ဤဒေသကို စိတ်ဝင်စားမှုနည်းပါးလာခြင်း၊ ဆိုဗီယက် ပြည်ထောင်စုပြို ကွဲသွားခြင်းတို့ကြောင့် တရုတ်ဩဇာလွှမ်းမိုးလာမည်ကို စိုးရိမ်လျက် ရှိပါတယ်။ ဒါကတော့ ကိုယ်စားလှယ်ကြီးများ သိတဲ့အတိုင်း တချို့နိုင် ငံတွေဖြစ်တဲ့ ဖိလစ်ပိုင် တို့လို ၊ ကျွန်တော်တို့ ဗီယက်နမ်တို့လို အဲဒီလို စိုးရိမ်တဲ့အပိုင်းရှိကြပါတယ်။ ဒီမှာ အဓိက အငြင်းပွားမှုဖြစ်ပွားနေတဲ့၊ ဟုတ်လား၊ နည်းနည်းလေး ပြင်းထန်တာပေါ့လေ၊ တပ်ချင်းလည်း တစ်ခါတစ်ရံ ထိတွေ့တဲ့ နိုင်ငံ တွေရဲ့ (၃)နိုင်ငံရဲ့ အခြေအနေကိုကြည့်ရရင် ကျွန်တော်တို့ စစ်ရေးအခြေအနေကိုကြည့်ရင် တရုတ်၊ ဗီယက်နမ်ရယ် အားလုံးတော့ မဖော်ပြတော့ဘူး (၃)နိုင်ငံလောက်ကို နှိုင်းယှဉ်ကြည့်မယ်ဆိုရင် တင့်ကားအနေနဲ့ တရုတ်က (၉၂၀၀)၊ ဗီယက်နမ် (၂၀၀၀)၊ ဖိလစ်ပိုင်က (၁၂၆)၊ ရေငုပ် သင်္ဘော (၅၁)၊ သုည၊ သုည၊ ဖရီးဂိတ်နှင့် ဖျက်သင်္ဘော (၅၅)၊(၇)၊(၁)၊ကမ်းရိုးတန်းကင်းလှည့်ရေယာဉ် (၈၇၀)၊(၅၅)၊ (၄၄)၊တိုက်လေယာဉ် ၊ တိုက်လေယာဉ်က တရုတ်မှာ (၅၀၀၀)ကျော်၊ ဗီယက် နမ်(၁၉၀)၊ ဖိလစ်ပိုင်(၄၃)၊ စစ်သည် အင်အားကတော့ (၂၉၃၀၀၀၀)တရုတ်က၊ ဟိုက (၁၇၂၀၀၀)၊ ဖိလစ်ပိုင်က (၁၀၀၀၀၀)ကျော် ရှိပါတယ်။အဲဒါကြောင့်မို့လို့ ကျွန်တော်တို့ အာဆီယံနိုင်ငံအနေနဲ့ ကတော့ စစ်ရေးအရ ဘယ်လိုမှ ပြဿနာမဖြစ်စေချင်တဲ့ သဘောရှိပါတယ်။ စပါတလေကျွန်းစုများ၏ ပိုင်ဆိုင်မှုနှင့်ပတ်သက်သည့် အငြင်းပွားမှုဖြစ်စဉ်များ ဒါကတော့ ဖြစ်စဉ်တွေပါ။ ကျွန်တော်တို့ ဘီစီ၊ ဒီဥစ္စာကြာပါပြီ ။ ဘီစီ ၂၀၀-၃၀၀ အတွင်းက တရုတ်တို့က ဤဒေသကို နန်ရှားလို့ ခေါ်သော ကျွန်းစုများကို ပိုင်ဆိုင်ခဲ့ တယ်လို့အထောက်အထားတွေကို ပြနေကြပါတယ်။ ၁၉၃၀ ခုနှစ် အတွင်းမှာတော့ ပြင်သစ်တို့က စပါတလေကျွန်းများကို သူတို့ သွားတွေ့ရှိပြီးတော့ ပိုင်ဆိုင်တယ်လို့ သိရှိရပါတယ်။ ၁၉၃၄ကနေ ၁၉၄၄ အတွင်း ဒုတိယကမ္ဘာစစ်အတွင်းမှာတော့ ဂျပန်တို့က ကျွန်းစုများကို ဝင်ရောက်သိမ်းပိုက်ပြီးတော့ ၎င်းတို့ရဲ့ ရေငုပ်သင်္ဘောစခန်းအဖြစ် အသုံးပြု ခဲ့ကြပါတယ်။ စစ်ကြီးပြီးသောအခါ ပြင်သစ်နှင့်ဂျပန်တို့ ဒီ ကျွန်းကိုပြန်မလာဘူး။ အဲဒီတုန်းက ရေနံတွေဘာတွေ သိပ်သူတို့ စိတ်မဝင်စားသေးဘူး။ ၁၉၄၆ ခုနှစ်မှာ တရုတ်တပ်များ စပါတလေကျွန်းစုများရဲ့ အကြီးဆုံးကျွန်းဖြစ်တဲ့ အိုင်တူအာဘာ (ITU Abd)ကျွန်းကို သိမ်းပိုက်ခဲ့ပါ တယ်။ နန်ရှားကျွန်း များဟာ တရုတ်ပြည် ရဲ့ ကွမ်တုံပြည်နယ် ပိုင်တယ်လို့လည်း တရုတ်က ပြောပါတယ်။ ၁၉၄ရ ခုနှစ်မှာတော့ ဖိလစ်ပိုင်နိုင်ငံက စပါတလေကျွန်းစုရှိ တဲ့ နန်ရှား အရှေ့ပိုင်း ကျွန်းစုနဲ့ Scorberough Reef စကာဘာရိုကျွန်းစွယ်တို့ကို ၎င်းတို့ပိုင်ဆိုင်ကြောင်း အဲဒီမှာ ဖိလစ်ပိုင်စပြီးတော့ ဝင်လာတယ်။ ၁၉၅၁ ခုနှစ်မှာတော့ ဂျပန်နိုင်ငံကပါဝင်လည်းတယ်။ နန်ရှား ကျွန်းစုများကို ၎င်းတို့ပိုင်ဆိုင်ကြောင်း ကြေညာပါတယ်။ ၁၉၇၄ ခုနှစ်မှာ တရုတ်နဲ့က ဗီယက်နမ်တို့ ယခင်သိမ်းပိုက်ထားသည့် စပါတလေ ကျွန်းစု မြောက်ဘက်ရှိတဲ့(PARACEL ISLANDS) ပါရာဆဲလ်ကျွန်းစုကို ဝင်ရောက်သိမ်းပိုက်ခဲ့ရာ တရုတ်နှင့် ဗီယက်နမ်တပ်တွေ အနည်းငယ် ထိတွေ့မှုရှိခဲ့ပါတယ်။ ၁၉၇၈ ခုနှစ်မှာ ဖိလစ်ပိုင် သမ္မတမာကို့စ်က စပါတလေကျွန်းစုများကို ဖိလစ်ပိုင်မှပိုင်ဆိုင် ကြောင်းကြေညာ၍ ဖိလစ်ပိုင် မြေပုံကို ပြင်ဆင်ရေးဆွဲခဲ့ပါတယ်။ ၁၉၇၉ ခုနှစ်မှာတော့ မလေးရှားနိုင်ငံက စပါတလေကျွန်းစုများမှာ ၎င်းတို့ပိုင်ဆိုင် ကြောင်း ပထမ ဦးဆုံးအကြိမ် မလေးရှားက ဝင်ရောက်လာတာ ဖြစ်ပါတယ်။ တစ်ခါ တရုတ်နှင့်ဗီယက်နမ်၊ အဲဒီခုနှစ်မှာပဲ တရုတ်နှင့် ဗီယက်နမ်ရေတပ်တွေ နန်ရှားကျွန်းစုများ အနီးမှာ ရေတပ်ချင်း ရင်ဆိုင်ပြီးတော့ အနည်းငယ် ပစ်ခတ် မှုတွေ ဖြစ်ခဲ့ ပါတယ်။ ၁၉၉၂ ခုနှစ်မှာ စပါတလေကျွန်းစုများအရေးကိစ္စကို ငြိ မ်းချမ်းစွာဖြေရှင်းရေး သဘောတူညီချက်၊ မနီလာ ကြေညာချက် (MANILA DECLARATION)ကို အငြင်းပွားနေသော နိုင်ငံများက သဘောတူညီ ခဲ့ပါတယ်။ အဲဒါပထမဦးဆုံးအကြိမ် ကျွန်တော်တို့ စပြီးတော့ငြိမ်းချမ်းရေးအတွက် ကျွန်တော်တို့ စတင်ဆောင်ရွက်ခဲ့ခြင်း ဖြစ်ပါတယ်။ ၁၉၉၁ ခုနှစ်၊ ဖေဖော်ဝါရီလ ၂၅ ရက်နေ့မှာ တရုတ်နိုင်ငံ က Territoridl sed and contiguous Zone law ဥပဒေကိုထုတ်ပြန်၍ စပါတလေကျွန်းစု အားလုံးကို ၎င်းတို့ပိုင်ဆိုင် ကြောင်းကြေညာပါတယ်။ ၁၉၉၂ ခုနှစ်၊ မေလမှာ တရုတ်ကမ်းလွန်ရေနံကုမ္ပဏီ Crestone Energy Corp ကုမ္ပဏီနှင့် ရေနံပူးပေါင်းရှာဖွေရေးစာချုပ်ချုပ်ဆို၍ စပါတလေကျွန်းရှိ Wanhon- 21 Block မှာရေနံပူးပေါင်းရှာဖွေရေးကို ဆက်လက်လုပ်ပါတယ်။ ဤကိစ္စကို ဗီယက်နမ်နိုင်ငံက ကန့်ကွက် ခဲ့ပါတယ်။ ၁၉၉၂ ခုနှစ်၊ ဇူလိုင် လမှာ တရုတ်တို့က Delac Reef ကို ၎င်းတို့ပိုင်ဆိုင်ကြောင်း ကြေညာပါတယ်။၁၉၉၂ခုနှစ်၊ စက်တင်ဘာလတွင် တရုတ်တို့က Tonkin Medidn une တစ်လျှောက်မှာ ရေနံတွင်းတွေတူးဖော်ခဲ့ပါတယ်။ ၁၉၉၄ ခုနှစ်၊ နိုဝင်ဘာလမှာ ဗီယက်နမ်က Mobil ရေနံကုမ္ပဏီနှင့် ဗီယက်နမ်ရဲ့ စီးပွားရေးဇုန် ရေပိုင်နက်အတွင်း ရေနံတူးဖော်ရှာဖွေရေး စာချုပ် ချုပ်ဆိုခဲ့ပါတယ်။ ဤဒေသကို တရုတ်တို့ကလည်းပိုင်ဆိုင်တယ် ၊ ၎င်းတို့ပိုင်ဆိုင်တယ်ဟု သတ်မှတ်ထားသော ဒေသလည်းဖြစ်ပါသည်။ ၁၉၉၅ ခုနှစ်၊ ဖေဖော်ဝါရီလမှာ တရုတ်တို့က ဖိလစ်ပိုင်မှ ပိုင်ဆိုင်တယ်လို့ကြေညာထားတဲ့စပါတလေကျွန်းအချို့ကို သိမ်းပိုက်လိုက်ပြန် ပါတယ်။ ၁၉၉၅ ခုနှစ်၊ မတ်လမှာ ဖိလစ်ပိုင်တို့က Mischief Reef ဒေသအတွင်းရှိ တရုတ်ငါးဖမ်း သင်္ဘောများကိုဖမ်းဆီးလိုက်ပြီး၎င်းဒေသရှိ တရုတ်အမှတ်အသားများကို ဖျက်ဆီးလိုက်ပါ တယ်။အဲဒီလိုပဲတရုတ်က ဒီကျွန်းလေးတွေပေါ့လေ၊ အသေးလေးတွေ ပေါ့လေ၊ သူတို့က ဝင်ပြီးတော့ အလံစိုက်၊ ဖိလစ်ပိုင်ကဝင်ဖျက်လိုက်၊ အဲဒီလိုဖြစ်နေပါတယ်။ အဲဒီမှာ လူလည်းနေတာမဟုတ်ဘူး။ ၁၉၉၆ ခုနှစ်မှာ ဗီယက်နမ်တို့က အမေရိကန်ရေနံကုမ္ပဏီ Conoco Oil Company နှင့်ဟိုချီမင်းမြို့တော်၏ အရှေ့တောင်ဘက် ကီလိုမီတာ ၄၀၀ အကွာမှာရှိတဲ့ ကျွန်းတစ်ကျွန်းမှာ ရေနံရှာဖွေရေးအတွက် သဘောတူလက်မှတ်ရေးထိုးခဲ့ ပါတယ်။ ၁၉၉ရ ခုနှစ်၊ မတ်လမှာ တရုတ်တို့ကစပါတလေကျွန်းစုရဲ့ မြောက်ဘက်ရှိ Kun Tun ။ ရေနံတူးဖော်ရေးလုပ်ငန်းအား စတင်လုပ်ဆောင်ပါတယ်။ ထိုဒေသမှာ ဗီယက်နမ်တို့ရဲ့ ပင်လယ် ပြင်စီးပွားရေးဇုန်အတွင်းကျရောက်လျက်ရှိပါတယ်။ အဲဒီတော့ပင်လယ်ပြင်စီးပွားရေးဇုန်ကလည်း မိုင် (၂၀၀)အထိသတ်မှတ်တဲ့ အပိုင်း လည်းရှိတော့ အဲဒီမှာကျွန်တော်တို့ Overlap တွေဖြစ်တော့ ဒီလိုပြဿနာတွေဖြစ်တာပါ။ ၂၀၀၀ ပြည့်နှစ်မှာတော့ တရုတ်နှင့် ဖိလစ်ပိုင် နိုင်ငံခြားရေးဝန်ကြီးများဟာ တောင်တရုတ် ပင်လယ်ပြင် အတွင်း အငြင်းပွားမှုများကို ငြိ မ်းချမ်းစွာ ဖြေရှင်းရေး သဘောတူညီမှုရရှိ ခဲ့ပါတယ်။ ယင်းနှစ် ဒီဇင်ဘာလမှာ တရုတ်နှင့် ဗီယက်နမ်တို့ တုံကင်ပင်လယ်ကွေ့ (Gulf of Tonkin) ဒေသအတွင်း နယ်မြေအငြင်းပွားမှုများကို ဖြေရှင်းရန် သဘောတူညီချက်နှစ်ခုကို လက်မှတ် ရေးထိုး နိုင်ခဲ့ ပါတယ်။ ၂၀၀၂ ခုနှစ်၊ နိုဝင်ဘာလမှာတော့ တရုတ်နှင့် အာဆီယံတို့ဟာ တောင်တရုတ် ပင်လယ် အငြင်းပွားမှုနှင့်ပတ်သက်၍ ငြိမ်းချမ်းစွာဖြေရှင်းရေးနှင့် ထိုဒေသတွင်း စီးပွားရေး ပူးပေါင်းဆောင်ရွက်မှုအတွက် သဘော တူညီ လက်မှတ်ရေးထိုး ကြေညာချက် ထုတ်ပြန်ခဲ့ကြပါ တယ်။ အဲဒီအချက် မှာအရေးကြီးပါတယ်။ ၂၀၀၂ခုနှစ်မှာဖြစ်တယ်။ အဲဒီမှာ အာဆီယံအနေနဲ့ ဝင်လာပြီးတော့ ဒီဥစ္စာဟာ ပြဿနာမဖြစ်အောင်ဆိုပြီးတော့ တရုတ်နဲ့အာဆီ ယံတို့ဟာ ဒီငြိမ်းချမ်းစွာ ဖြေရှင်းရေးနဲ့ ကျွန်တော်တို့တပ်တွေမသုံးဘူးပေါ့လေ။ လက်နက်နဲ့ မဖြေရှင်းဘဲနဲ့၊ ငြိမ်းချမ်းစွာဖြေရှင်းရေးနဲ့ ဒီဒေသတွင်းမှာ စီးပွားရေးပူးပေါင်းရေး ဆောင်ရွက်ကြမယ်ဆိုတဲ့ ကြေညာချက်ကို ကျွန်တော်တို့ သဘောတူလက်မှတ်ရေးထိုးခဲ့ကြပါတယ်။ ၂၀၀၃ခုနှစ်၊မေလတွင်ဗီယက်နမ်တို့က တရုတ်တို့၏ တောင်တရုတ်ပင်လယ်အတွင်း ငါးဖမ်းမှုကန့်သတ်ချက်ကို ပယ်ဖျက်ပြီး ပါရဆဲလ်နှင့် နန်ရှား ကျွန်းများကို ၎င်းတို့ ပိုင်ဆိုင် ကြောင်း ကြေညာပြန်ပါတယ်။ ၂၀၁၁ ခုနှစ်၊ ဇွန်လ ၁၃ ရက်နေ့မှာ ဗီယက်နမ်တို့က တောင်တရုတ် ပင်လယ်ပြင် အတွင်း စစ်ရေးလေ့ကျင့်မှုပြုလုပ်ခဲ့ပါတယ်။အဲဒီလို ငြိမ်းချမ်းစွာ ဖြေရှင်းမယ်လို့၊ စီးပွားရေး ဇုန်တွေ ဆောင်ရွက်မယ်လို့ ၂၀၀၂ ခုနှစ်က သဘောတူပေမဲ့ နောက်ပိုင်း ၂၀၁၁ ခုနှစ်လောက် ကျတော့ အဲဒီလိုစစ်ရေးလေ့ကျင့်မှု၊ တစ်ယောက်နဲ့တစ်ယောက် ရန်စလာတဲ့အပိုင်းတွေ ဖြစ်လာ ပါတယ်။ ၂၀၁၁ ခုနှစ်၊ ဇွန်လ ၂၈ ရက်နေ့မှာ ဖိလစ်ပိုင်နှင့် အမေရိကန်တပ်များ တောင်တရုတ် ပင်လယ်အနီး ရေတပ် ပူးတွဲလေ့ကျင့်မှုများ ပြုလုပ်ခဲ့ပါတယ်။ ၂၀၁၁ ခုနှစ်၊ ဇူလိုင်လ ၆ ရက်နေ့မှာ ဖိလစ်ပိုင်နိုင်ငံခြားရေးဝန်ကြီးက တရုတ်ကိုသွားရောက်ပြီးတော့ ဖြေရှင်းဖို့ ကြိုးစား ပါတယ်။ ၂၀၁၁ ခုနှစ်၊ ဇူလိုင်လ ၉ ရက်နေ့တွင် အမေရိကန်၊ ဂျပန်နှင့်ဩစတြေးလျရေတပ်များဟာ တောင်တရုတ်ပင်လယ်ပြင်အတွင်း စစ်ရေးလေ့ကျင့်မှုများ ပြုလုပ်ခဲ့ပါတယ်။ အဲဒီမှာ သြစတြေးလျပါ ပါပါတယ်။ ၂၀၁၁ ခုနှစ်၊ ဇူလိုင်လ ၁၅ ရက်နေ့မှာတော့ ဗီယက်နမ်နှင့် အမေရိကန်ရေတပ်များ ပူးတွဲလေ့ကျင့်မှုများကို ဆောင်ရွက်ခဲ့ပါတယ်။ ၂၀၁၁ ခုနှစ်၊ ဇူလိုင်လ ၁၉ ရက်နေ့မှာ ဘာလီကျွန်းမှာ အာဆီယံဒေသတွင်း ဆွေးနွေးပွဲ (Asean Regional Forum) မှာ တောင်တရုတ်ပင်လယ် အငြင်းပွားမှုကိစ္စ ရပ်များ ဖြေရှင်းနိုင်ရေးအတွက် ဆွေးနွေးခဲ့ကြပါတယ်။ အဲဒီတော့ အာဆီယံကတော့ ကျွန်တော်တို့ Regional Forum copodi Asean-Chaina Forum Gozos sofDeco sababu အနေနဲ့တော့ ဒီဥစ္စာငြိမ်း ငြိမ်းချမ်းချမ်းဖြစ်ဖို့အတွက် တစိုက်မတ်မတ် ကြိုးပမ်းလာကြမှာ တွေ့ရ ပါတယ်။ ၂၀၁၁ ခုနှစ်၊ ဇူလိုင်လ ၂၅ ရက်နေ့မှာ တရုတ်နှင့် အာဆီယံတို့ တောင်တရုတ်ပင်လယ် အငြင်းပွားမှုနှင့်ပတ်သ��်၍ ငြိမ်းချမ်းစွာဖြေရှင်းနိုင်ရေးအတွက် သဘောတူညီချက်များရရှိ ခဲ့ပါတယ်။ ယင်းဆွေးနွေးပွဲမှာ တရုတ်နိုင်ငံခြားရေးဝန်ကြီး က တောင်တရုတ် ပင်လယ်ပြင်အတွင်း သင်္ဘောများလွတ် လပ်စွာ ခုတ်မောင်းသွားလာနိုင်ရေးကို အာမခံကြောင်းပြောဆိုခဲ့ပါတယ်။ တရုတ်တို့က တောင်တရုတ်ပင်လယ်ပြင်ကိစ္စရပ်များ ညှိနှိုင်းရာတွင် အမေရိကန်တို့ မပါဝင်လိုသော သဘောထားပြသ ၊ အားလုံးလည်းသိမှာပါ။ တရုတ်တို့ကတော့ တစ်နိုင်ငံချင်းနဲ့ပဲဆွေးနွေးချင်တယ်။ အာဆီယံနဲ့တော့ မဆွေးနွေးချင်ဘူး။အာဆီယံနိုင်ငံတွေ အားလုံးမပါဝင်တဲ့အတွက်ကြောင့်။ နောက်ပြီးတော့အမေရိကန်လည်းမပါဝင်စေချင်ဘူး။ ဒါပေမဲ့ အမေရိကန်လည်းဝင်ချင်တယ် သူက။ ဘယ်ကနေတစ်ဆင့်ဝင်လည်းဆိုတော့ ခုန ဖိလစ်ပိုင်တို့၊ ဘာတို့က တစ်ဆင့်ဝင်တာပေါ့။ ၂၀၁၁ ခုနှစ်၊ အောက်တိုဘာလ ၁၈ ရက်နေ့မှာတော့ ဒီဘက်အပိုင်းမှာကြည့်ရင် အဖြစ်အပျက်တွေက ကြည် ရင် စိပ်သထက်စိပ်လာတာကို တွေ့ရပါတယ်။ အောက်တိုဘာ ၁၈ ရက်နေ့မှာ အင်ဒိုနီးရှားနှင့် အခြားအာဆီယံနိုင်ငံများ ကို အလည်အပတ်ရောက်ရှိနေသော ဂျပန်နိုင်ငံခြားရေးဝန်ကြီးက တောင်တရုတ်ပင်လယ် အငြင်းပွားမှုနှင့်ပတ်သက်၍ ပါဝင်သော နိုင်ငံများအားလုံး စုပေါင်းဆွေးနွေး အဖြေရှာကြရန် သူကအဆိုပြု တယ်။ ဒီအဆိုကို တရုတ်တို့က လက်မခံဘဲ ပယ်ချလိုက်ပါတယ်။ ၂၀၁၁ ခုနှစ်၊ အောက်တိုဘာလ ၂၀ ရက်နေ့မှာ ဖိလစ်ပိုင်နှင့်အမေရိကန်တပ်များ နန်ရှားကျွန်းအနီးတွင် စစ်ရေးလေ့ကျင့်မှုများ ပူးတွဲပြုလုပ်ခဲ့ပါတယ်။ ဖိလစ်ပိုင်ရေတပ် သင်္ဘော တစ်စီးက တရုတ်တံငါလှေကို တိုက်မိသဖြင့် ဖိလစ်ပိုင်ရေတပ်မှ တောင်းပန်ခဲ့ရပါတယ်။ ၂၀၁၁ ခုနှစ်၊ နိုဝင်ဘာလ ၂၁ ရက်နေ့မှာ ကျင်းပတဲ့ အရှေ့အာရှ ထိပ်သီးညီလာခံမှာ အာဆီယံနိုင်ငံ များနှင့် အမေရိကန်တို့က တောင်တရုတ်ပင်လယ်ပြင်ကို တရုတ်တို့က ၎င်းတို့ အကြွင်းမဲ့ ပိုင်ဆိုင်ကြောင်း ကြေညာခြင်းမပြုသင့်ကြောင်း တရုတ်တို့ကို ဖိအားပေး တောင်းဆိုလာပါတယ်။ East Asia Forum မှာ အမေရိကန်တို့က ဦးဆောင်ပြီး တရုတ်ကို Pressure ပေးလာတဲ့အပိုင်းတွေ။ ၂၀၁၂ ခုနှစ်၊ ဇွန်လမှာ စင်ကာပူနိုင်ငံ၌ ကျင်းပပြုလုပ်တဲ့ Shangrila Dialogue တွင် အမေရိကန်ရေတပ်အင်အား ၆၀ ရာခိုင်နှုန်းကို ၂၀၂၀ ခုနှစ် မတိုင်မီ အာရှပစိဖိတ်ဒေသအတွင်း ထားရှိသွားမည်ဖြစ်ကြောင်း အမေရိကန် ကာကွယ်ရေးဝန်ကြီး Leon Panetta ကထုတ်ဖော် ပြောဆိုလိုက်ပါတယ်။ လေယာဉ်တင် သင်္ဘော(၆)စီးနှင့် အခြားသင်္ဘောများအပါအဝင် ရေတပ် အင်အား (၃၀၀) ထိ တိုးချဲ့ ထား ရှိသွားမည်ဖြစ်ကြောင်း ပြောဆိုပါတယ်။ ဒီတောင်းဆိုချက်ဟာ တရုတ်တို့ကို တော်တော်လေးတုန်လှုပ်သွားစေပါတယ်။ ဒီဥစ္စာ Shangrila Dialogue ဆိုတာ နှစ်တိုင်း ကျွန်တော်တို့စင် ကာပူမှာလုပ်ပါတယ်။ မြန်မာနိုင်ငံကလည်း တက်ပါတယ်။ အခု နောက်ပိုင်း ကာကွယ်ရေးဝန်ကြီးဌာနက တက်တာ တွေ့ရပါတယ်။ စောစောပိုင်းကတော့ နိုင်ငံခြားရေးဝန်ကြီးဌာန ဦးမောင်မြင့်တို့၊ ကျွန်တော်လည်း နှစ်ခါ သုံးခါ တက်ဖူးပါတယ်။ အဲဒီတော့ ဒီဥစ္စာက အမေရိကန်က Asia-Pacific ကို ပြန်ပြီးတော့ စိတ်ဝင်စားတာပြတဲ့အနေနဲ့ (၆၀) ရာခိုင်နှုန်းသော ရေတပ်အင်အားနဲ့ လေယာဉ် သင်္ဘော (၆)စီး၊ သင်္ဘော ရေတပ် အင်အား (၃၀၀)ဆိုတာ နည်း တဲ့အင်အားမဟုတ်ဘူး။ အဲဒါကို အဲဒီဘက် ရွှေ့မယ်ဆိုတာကို ၂၀၂၀ မတိုင်ခင်မှာ အပြီးသတ်ရွှေ့မယ်ဆိုတာကို သူကကြေညာလိုက်ပါတယ်။ ၂၀၁၂ ခုနှစ်၊ဇွန်လမှာတော့ အဲဒီလိုကြေညာပြီးတဲ့ အခါမှာတော့ တရုတ်နိုင်ငံတော် ကောင်စီက ဘာပြောလဲဆိုတော့ ပါ ရဆဲလ်ကျွန်းစုအတွင်းမှာရှိတဲ့ ဆန်ရှား ကျွန်းစုများကို သူတို့ရဲ့ မြို့နယ်ဖြစ်တယ်တဲ့ အဲဒါက။ မြို့နယ်အဆင့်သို့ တိုးမြှင့်လိုက်တယ်။ သတ်မှတ်လိုက် ပါတယ်။ အဲဒီ ၂၀၁၂ ခုနှစ်၊ ဇူလိုင်လမှာပဲ တရုတ်ပြည်သူ့တပ်မတော် ဗဟိုစစ်ကော်မရှင်က ဆန်ရှားကျွန်းစုမှာ စခန်းချထားရန် ဆုံး ဖြတ်ပြီးတော့ အခုနောက်ဆုံးကျွန်တော်တွေ့တာကတော့ ကွန်မန်ဒါတွေ၊ ဘာတွေတောင် သူတို့ခန့်တာ၊ အမေရိကန်ကဒီလိုဝင်လာမယ်လို့ ပေးလိုက်တာနဲ့ တရုတ်ကဒီဥစ္စာ သူတို့ရဲ့ မြို့လို့ သတ်မှတ်ပြီးတော့ မြို့ ကိုကာကွယ်ဖို့ ကျွန်တော်တို့ စခန်းချဖို့၊ စစ်တပ်စခန်းချဖို့အထိကျွန်တော်တို့ ပြောဆိုလာတာကိုတွေ့ရပါတယ်။ဒီနောက်ဆုံးရရှိတဲ့ ဖြစ်စဉ် အားလုံးရဲ့ အကျဉ်းပဲဖြစ်ပါတယ်။ အဲဒီတော့ စပါတလေကျွန်းစု အငြင်းပွားမှုကို ဖြေရှင်းဖို့အတွက် ကြိုးစားကြတဲ့ အခါမှာ အာဆီယံနိုင်ငံများရဲ့ ကြိုးစားမှုအဖြစ် ၁၉၉၂ ခုနှစ်၊ အာဆီယံကြေညာစာတမ်း (1992 Asean Declaration) တွင် စပါတလေကျွန်းစုပိုင်ဆိုင်ခြင်းအငြင်းပွားမှုနှင့်ပတ်သက်၍ ငြိမ်းချမ်းသောနည်းဖြင့် ဖြေရှင်းကြရေးကို အားလုံးသဘောတူခဲ့ပါတယ်။ ဤကြေညာစာ တမ်းကို တရုတ်တို့ကလည်း သဘောတူကြောင်း အဲဒီတုန်းကလည်း ထောက်ခံခဲ့ကြပါတယ်။ သို့သော် နောက်ပိုင်းမှာ တရုတ်နှင့်ဖိလစ်ပိုင်တို့ ၁၉၉၄ နှင့် ၁၉၉၅ ခုနှစ်များတွင် စပါတလေကျွန်း အချို့ကို သူပိုင်သည် ငါပိုင်သည် အငြင်းပွားပြီးတော့ တစ်ဦးက မှတ်သားထားသည့် အမှတ်အသားများကို အခြားတစ်ဦးက ဝင်ဖျက်တယ်။ ဒါကြောင့် ဒီဖြစ်ရပ်များကြောင့် ဒီသဘော တူညီချက်ဟာအမှန်အတိုင်းပြောရင်တော့ သိပ်ပြီးတော့ ထိရောက်မှု မရှိတာတွေ့ရပါတယ်။ နောက်တစ်ချက်ကတော့ UN အနေနဲ့ ကျွန်တော်တို့ ဘာရှိလဲဆိုတော့ ကမ္ဘာ့ကုလသမဂ္ဂ ပင်လယ်ပြင်ဆိုင်ရာ ဥပဒေ (The United Nation Convention on the Law of the Sed) ကမ္ဘာ့နိုင်ငံများသည် ပင်လယ်ပြင်ရှိ ရေနံနှင့် ဓာတ်ငွေ့ သယံဇာတတို့ကြောင့် ပင်လယ်ပြင်ဥပဒေများ၊ သဘောတူညီချက်များ ထားရှိလာရပါတယ်။ ၁၉၆၀ ခုနှစ်များတွင် ဆိုဗီယက်ယူနီယံ က ၎င်းတို့ ပင်လယ်ပြင်ပိုင်နက် (၁၂)မိုင်ထိ တိုးချဲ့လာပါတယ်။ အခြား နိုင်ငံများ ကလည်း မိုင် (၂၀၀)ထိကမ်းလွန်ပင်လယ်ပိုင်နက် တိုးချဲ့ ပါတယ်။ ၁၉၈၂ ခုနှစ် မှာ ကုလသမဂ္ဂကပင်လယ်ပြင်ဥပဒေ The UN Law of the Sea Convention ကို စတင်ရေးဆွဲခဲ့ ပါတယ်။ ပင်လယ်ပြင်ဥပဒေရဲ့ Article 56 မှာ ဘာပြောလဲ ဆိုတော့ ပင်လယ်ပြင် စီးပွားရေးပိုင်နက်ဇုန် Exclusive Economic Zone (EEZ)ကို နိုင်ငံကမ်းခြေမှ ပင်လယ်ရေမိုင် (၂၀၀)ထိ သတ်မှတ် ထားပါတယ်။ ဤကိစ္စကို အဆိုပါ ပိုင်ဆိုင်ကြောင်း ကြေ ညာထားကြတဲ့ နိုင်ငံအချင်းချင်း ပြေလည်စွာ ဖြေရှင်းနိုင်ခြင်း မပြုနိုင်ပါက ကမ္ဘာ့ကုလသမဂ္ဂ ပင်လယ်ပြင် ဆိုင်ရာ ဥပဒေကို ကိုးကား၍ နိုင်ငံအချို့ အာဆီယံနိုင်ငံများက ဖြေရှင်းရန် ကြိုးပမ်းလာ နိုင်ပါတယ်။ တရုတ်တို့ ကတော့ သဘောမတူကြောင်း ပြောဆိုလျက်ရှိပါတယ်။ အဲဒီမှာ ကျွန်တော်တို့ ပြောသလို မြန်မာနိုင်ငံရဲ့ သဘောထားရပ်တည်ချက် အရေးကြီး ပါတယ်။ ကျွန်တော်တို့ နိုင်ငံတကာအစည်းအဝေးတွေ၊ အာဆီယံအစည်းအဝေးတွေ တက်တဲ့ အခါမှာ ကျွန်တော်တို့ မလွှဲမသွေ ရင်ဆိုင်ရမှာ ဖြစ်ပါတယ်။ တောင်တရုတ်ပင်လယ်ပြင် အငြင်းပွားမှုနှင့်ပတ်သက်၍ မြန်မာနိုင် ငံအနေဖြင့် ၂၀၀၂ ခုနှစ်တွင် အာဆီယံနိုင်ငံများနှင့် တရုတ်တို့သဘောတူညီထားသည့် တောင်တရုတ်ပင်လယ်ပြင် အငြင်းပွားမှုကို ငြိမ်းချမ်းစွာ ဖြေရှင်းကြရေးနှင့် ထိုဒေသအတွင်း စီးပွားရေး ပူးပေါင်းဆောင်ရွက်ရေး မူဝါဒများ (Code of Conduct)ကအတိုင်း ဖြေရှင်းခြင်းကို ထောက်ခံသည့် သဘောထားရပ်တည်ချက် ရှိပါတယ်။ အဲဒါကတော့ နိုင်ငံခြားရေးရုံးကို မေးပြီးတော့ ပြောထားတာပါ။ အဲဒီတော့ ကျွန်တော်တို့ မြန်မာနိုင်ငံကတော့ အေးအေးချမ်းချမ်း ဖြေရှင်းစေလိုတဲ့ သဘောထားရှိတယ်၊ Peace Force Resolution ပေါ့၊ Peace Force Resolution ကိုပဲ အားပေးတယ်။ ၂၀၀၂ က သ ဘော တူညီချက်ကိုပဲ ဆက်ပြီးတော့ ကျွန်တော်တို့ ဆောင်ရွက်ကြမယ်ဆိုရင် ကျွန်တော်တို့က မြန်မာနိုင်ငံရဲ့ Stand က အဲဒါပဲ ဖြစ်ပါတယ်။ ကျွန်တော်တို့ နိဂုံးချုပ်အနေနဲ့ စပါတလေကျွန်းစုများအား ပိုင်ဆိုင်ကြောင်း ကြေညာ တောင်းဆိုသည့် နိုင်ငံများမှာ လူမှုရေးအမြင်နဲ့ ကိုး ကွယ်ရာဘာသာရေး အခြေအမြစ် မတူသော နိုင်ငံများ ဖြစ်ကြကြောင်း တွေ့ရှိရပါတယ်။ ထို့ပြင် စီးပွားရေးအရ စိတ်ဝင်စားမှုနှင့် ပါဝင် ပတ်သက်မှုများကြောင့်လည်း အလွယ်တကူ စိစစ်ဖြေရှင်းနိုင်ရန် ခက်ခဲမည်ဖြစ်ကြောင်း တွေ့ရ ပါတယ်။ စပါတလေကျွန်းစု အရေးသည် ၁၉၅၀ ခုနှစ်ခန့်ကစ၍ တရုတ်နိုင်ငံက သမိုင်းကြောင်း အရ ဘီစီ ၂ ရာစုမှ စတင်ပိုင်ဆိုင်ခဲ့ကြောင်း ထုတ်ဖော်ပြီး ဖိလစ်ပိုင်ကလည်း ၎င်းတို့ ပိုင်ဆိုင်ကြောင်းကို ပြောဆိုလျက်ရှိပါတယ်။ Royal Dutch ကုမ္ပဏီနဲ့လည်း သူတို့ ပူးပေါင်း ပြီးတော့ ဆောင်ရွက်လျက်ရှိပါတယ်။ အဆိုပါ နိုင်ငံများအကြား စီးပွားရေး ဆက်ဆံမှုနှင့် စစ်ရေးဆက်ဆံမှုများကို ဆန်းစစ်မည်ဆိုရင် ဂျပန်နိုင်ငံကဲ့သို့ ဒေသတွင်းစီးပွားရေး အင်အားကြီး နိုင်ငံတစ်နိုင်ငံသည် အာရှဒေသကို စိတ်ဝင်စားလာသည့် ကမ္ဘာ့ထိပ်တန်း အင်အားကြီး အမေရိကန်နှင့် စီးပွားရေးအရရော၊ စစ်ရေးအရရော ပူးပေါင်းဆောင်ရွက်နေကြောင်းတွေ့ရပါတယ်။ ဗီယက်နမ်နိုင်ငံကဲ့သို့ စီးပွားရေးအင်အားနဲ့ စစ်အင်အား သေးငယ် သော်လည်း မိမိနိုင်ငံရဲ့ အကျိုးအတွက် တစ်ချိန်က မိမိနိုင်ငံအပေါ်ကို ဖိနှိပ်ခဲ့တဲ့ အမေရိကန်နဲ့ ရင်းနှီးတဲ့ ဆက်ဆံရေးများ ထူထောင်လာတာကို တွေ့ရပါတယ်။ အမေရိကန်နိုင်ငံကလည်း မိမိနဲ့ ပခုံးချင်း ယှဉ်လာပြီဖြစ်တဲ့ အာရှရဲ့ နဂါးကြီးကို ဝိုင်းပတ်ထားရန်အတွက် ထိုင်ဝမ်၊ ဂျပန်၊ ဗီယက်နမ်၊ တောင်ကိုရီးယား၊ ဖိလစ်ပိုင် စတဲ့ မဟာမိတ်နိုင်ငံများနဲ့ နှစ်ပေါင်းများစွာ မိတ်ဖက် ဆက်ဆံ ထူထောင်ထားခြင်း ဖြစ်ပါတယ်။ တရုတ်က အင်အား သေးငယ်သော ဖိလစ်ပိုင်၊ ဗီယက်နမ် စတဲ့ နိုင်ငံငယ်လေးများကို အင်အားသုံး ဖိနှိပ်လာပါက အမေရိကန်က ကြားဝင်ဟန့် တားလာမည် ဖြစ်ပါတယ်။ စပါတလေကျွန်းစုဟာ လူမနေတဲ့ ကျွန်းစုများကြောင့် ဦးရာလူ ပိုင်ဆိုင်ကြောင်း ကြေညာကာ နေရာယူကြခြင်း ဖြစ်ပါတယ်။ အကျယ်အဝန်းအားဖြင့် (၄၁၀) စတုရန်းကီလိုမီတာ ရှိပြီး၊ ကျွန်းငယ်ပေါင်း (၅၁)ကျွန်းမျှသာ ရှိသဖြင့် သူပိုင်ဟု သတ်မှတ် ထားသောကျွန်းနှင့် ကိုယ်ပိုင်ဟု သတ်မှတ်ထားသော ကျွန်းစု များလည်း နီးနီးကပ်ကပ် ဆက်စပ်လျက်ရှိရာ ရေပိုင်နက်အငြင်းပွားမှုများလည်း မလွဲမသွေဖြစ်လာမှာ ဖြစ်ပါတယ်။ ထို့ပြင် မဟာပထဝီ မဟာဗျူဟာအရ အရေးပါမှုနှင့် ကမ္ဘာ့ကုန်သွယ်ရေးလမ်းကြောင်း အချက်အချာဒေသဖြစ်ခြင်းက အန္တရာယ်မျိုးစုံကို ဖိတ်ခေါ်နေသယောင် ရှိပါတယ်။ တရုတ်နိုင်ငံက စပါတလေ ကျွန်းစုအားလုံးကို သူပိုင်သည်ဟု ပြောပြီး၊ ပါရဆဲလ် ကျွန်းများကို ဆန်ရှားကျွန်းများကို မြို့အဖြစ် သတ်မှတ်ကာ တပ်စွဲချ ဆုံးဖြတ်ရန် ချ ထားခြင်းသည် ယမ်းအိုးအနီး မီးမွှေးနေသည်နှင့် တူပါသည်။ အချုပ်အားဖြင့် ဆိုရလျှင် အာဆီယံ နိုင်ငံများ သာမက အမေရိကန်၊ ဂျပန်၊ တရုတ် စသည့် အင်အားကြီး နိုင်ငံများပါ ပါဝင်ပတ်သက်လာ နိုင်သော ဒေသဖြစ်သဖြင့် သံတမန်နည်းအရ ခိုင်မာသော စည်း မျဉ်းချမှတ်၍ ထိန်းသိမ်း ရေး မပြု နိုင်ပါက ဒေသတွင်း အင်အားကြီး နိုင်ငံဖြစ်သော တရုတ်နိုင်ငံနှင့် ကမ္ဘာ့ အင်အားကြီး နိုင်ငံဖြစ်သော အမေရိကန်နိုင်ငံတို့ ထိပ်တိုက်တွေ့နိုင်လာသည့် အလားအလာရှိကြောင်း သုံးသပ် တင်ပြလိုက်ရပါသည်။ အားလုံးကို ကျေးဇူးတင် ပါတယ်။</speech>
<title>အမျိုးသားလွှတ်တော် အာဆီယံနိုင်ငံရေးနှင့် လုံခြုံရေးအသိုက်အဝန်းဆိုင်ရာ ကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးလိုသည့် လွှတ်တော် ကိုယ်စားလှယ်များရှိလျှင်အမည်စာရင်း တင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင် ဗျား။ အမျိုးသား လွှတ်တော် အာဆီယံနိုင်ငံရေးနှင့် လုံခြုံရေးအသိုက်အဝန်း ဆိုင်ရာ ကော်မတီ၏ အစီရင်ခံစာကို ဆွေးနွေးမယ့် လွှတ်တော်ကိုယ်စားလှယ်များ ရှိပါက ၃၀-၈-၂၀၁၂ (၁၆၀၀) နာရီ နောက်ဆုံးထား၍ အမျိုးသားလွှတ်တော် ဌာန၊ ဒုတိယ ညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်</speech>
<speech type="speaker">နေ့လယ်ပိုင်းမှာ ဦးဇော်မြင့်ဖေ ရဲ့ အရေးကြီးအဆိုနဲ့ ပတ်သက်လို့ ဆွေးနွေးမယ့် ပုဂ္ဂိုလ် (၁၆) ဦး ရှိပါတယ်။ ဒီ (၁၆)ဦးကို တစ်ဦးလျှင် (၁၀)မိနစ် ခွင့်ပြုပေးမှာ ဖြစ်ပါတယ်။ ဒါကြောင့် ဆွေးနွေးမယ့် ပုဂ္ဂိုလ်များ (၁၀)မိနစ်အတွင်း ဆွေးနွေးနိုင်အောင် ပြင်ဆင်ထားကြဖို့ တိုက်တွန်းလိုပါတယ်</speech>
<speech type="speaker">ယခု နေ့လယ်စာ သုံးဆောင်ဖို့ အစည်းအဝေးကို (၁)နာရီ ရပ်နားပါမယ်။ (၁၂:၄၅) အချိန်မှာ အစည်းအဝေးကို ပြန်လည်စတင်ကျင်းပမှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို(၁၁း၄၅) နာရီအချိန်တွင် ခေတ္တရပ်နားပြီး(၁၂၄၅) နာရီအချိန်တွင်ပြန်လည်ကျင်းပပါသည်။</p>
</report>
<report>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် နိုင်ငံတကာဆက်ဆံရေးရာကော်မတီက ကော်မတီ၏ အစီရင်ခံစာကိုအမျိုးသားလွှတ်တော်သို့ ဖတ်ကြား တင်သွင်းခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား ။ အမျိုးသား လွှတ်တော် နိုင်ငံတကာဆက်ဆံရေးရာကော်မတီက ကော်မတီ၏အစီရင်ခံစာကို လွှတ်တော်သို့ ဖတ်ကြားတင်သွင်းမှာ ဖြစ်ပါတယ်။ ဖတ်ကြားတင်သွင်းတဲ့အခါမှာ စာမျက်နှာ (၄) ကော်မတီ လုပ်ငန်းများ ဆောင်ရွက်မှုအခြေအနေ အပိုဒ်(၆) ကစပြီး ဖတ်ကြားဖို့ ဖြစ်ပါတယ်</speech>
<speech><mp id="000">ဗိုလ်မှူးကြီးမောင်မောင်ထူး(ဥက္ကဋ္ဌ၊ နိုင်ငံတကာဆက်ဆံရေးရာ ကော်မတီ)</mp>ရိုသေလေးစားပါသော အမျိုးသားလွှတ်တော်ဥက္ကဋ္ဌကြီးနှင့် တကွ တက်ရောက်လာကြတဲ့ လွှတ်တော် ကိုယ်စားလှယ်များ၊ ဖိတ်ကြားထားသော ဧည့်သည်တော်များ ခင်ဗျား။ မင်္ဂလာပါလို့ ရိုသေစွာ ဂါရဝပြု နှုတ်ခွန်းဆက်သ အပ်ပါတယ်။ ကျွန်တော်ကတော့ တပ်မတော်သားလွှတ်တော် ကိုယ်စားလှယ် ပြန်တမ်းဝင်အမှတ် ကြည်း ၁၈၉၇ရ ဗိုလ်မှူးကြီးမောင်မောင်ထူး ဖြစ်ပါတယ်။ ကျွန်တော် တင်ပြမှာကတော့ အမျိုးသားလွှတ်တော် နိုင်ငံတကာဆက်ဆံရေးရာကော်မတီရဲ့ လုပ်ငန်းဆောင်ရွက်မှု အစီရင်ခံစာကို တင်ပြမှာ ဖြစ်ပါတယ်။ ကော်မတီရဲ့ လုပ်ငန်းဆောင်ရွက်မှု အခြေအနေကို ကျွန်တော် တင်ပြပါမယ်။ ကော်မတီဟာ နေ့စဉ် Internet ကနေပြီးတော့မှ နိုင်ငံတကာသတင်းနှင့် ပြည်တွင်း သတင်းများကို စုစည်းပြီးတဲ့အခါမှ ကျွန်တော်တို့ နိုင်ငံတကာဆက်ဆံရေးရာကော်မတီရဲ့ သတင်းလွှာကို ထုတ်ဝေလျက် ရှိပါတယ်။ နောက်ဆုံးအခြေအနေ သတင်းများရရှိရေးအတွက်လည်း ကျွန်တော်တို့ ပြန်ကြားရေးဝန်ကြီးဌာန၊ နိုင်ငံခြားရေးရာဝန်ကြီးဌာနနဲ့ ဆက်သွယ်ပြီးတဲ့ အခါကျမှ ဆောင်ရွက်လျက်ရှိပါတယ်။ ဒါအပြင် ကျွန်တော်တို့ ဒီ အမျိုးသားလွှတ်တော်အတွက် အကျိုးရှိစေမယ့် အကြောင်းအရာများကိုလည်း ကျွန်တော်တို့ ဘာသာပြန်ဆိုပြီးတော့မှ စာတမ်းပေါင်း (၁၁)စောင်ကို အမျိုးသားလွှတ်တော် ဥက္ကဋ္ဌ ကြီးထံကို တင်ပြဆောင်ရွက် ခဲ့ပါတယ်။ အဲဒီထဲ ကနေပြီးမှ ဒီအမျိုးသားလွှတ်တော်ရဲ့ အဓိကတာဝန်ဖြစ်တဲ့ ဥပဒေပြုရေးကို အထောက်အပံ့ ဖြစ်စေတဲ့အချက်(၂)ကို ကျွန်တော် တင်ပြမှာ ဖြစ်ပါတယ်။ ဒါတော့ ကျွန်တော်တို့ (Parliamentary Procedure) စာစောင်ကနေပြီးတော့မှ အိန္ဒိယပါလီမန်အဖွဲ့ဝင်များရဲ့ လစာ၊ ထောက်ပံ့ကြေးနဲ့ အငြိမ်းစားဥပဒေကို ကျွန်တော်တို့ ဘာသာပြန်ဆိုခြင်းပဲ ဖြစ်ပါတယ်။ နောက် ဥက္ကဋ္ဌကြီးရဲ့ ညွှန်ကြားချက်အရ Anti-Corruption Law နဲ့ ပတ်သက်တဲ့ ဟာကိုလည်း ကျွန်တော်တို့ အာဆီယံနိုင်ငံတွေ၊ အိမ်နီးချင်းနိုင်ငံတွေနဲ့ ကျွန်တော်တို့ နိုင်ငံတကာမှာကျင့်သုံးနေတဲ့ နိုင်ငံရေးစနစ် သုံးမျိုးကနေပြီးတော့ နိုင်ငံရဲ့ Anti-Corruption Law တွေကို အင်တာနက်ကနေ ထုတ်ယူပြီးတော့ တင်ပြနိုင်တာ ဖြစ်ပါတယ်။ နောက်ကော်မတီဝင်များ လေ့လာရန် အတွက်ကိုလည်း ကျွန်တော်တို့ အနာဂတ်ကို ကြို တင်မျှော်မှန်း ပြီးတဲ့အခါကျမှ နိုင်ငံပေါင်း (၆၈)နိုင်ငံရဲ့ နိုင်ငံတကာဖွဲ့စည်းပုံအခြေခံဥပဒေ စာအုပ်ကိုလည်း ကျွန်တော်တို့ တင်ပြနိုင်ခဲ့ခြင်း ဖြစ်ပါတယ်။ နောက် ကျွန်တော်တို့ ဒီကော်မတီအနေနဲ့ နိုင်ငံတကာအဖွဲ့အစည်းများနဲ့ လက်တွေ့ဆုံခြင်းအပိုင်းမှာလည်း မြန်မာနိုင်ငံကို အခါအားလျော်စွာ လာရောက်တဲ့ ကျွန်တော်တို့ အဖွဲ့အစည်းတွေဖြစ်တဲ့ UNDPနဲ့ (၃) ကြိမ်၊ နောက် ထိုင်းနိုင်ငံအထက်လွှတ်တော် နိုင်ငံခြားရေးရာဥက္ကဋ္ဌနဲ့ (၁)ကြိမ်၊ ပေါင်း (၄)ကြိမ် ကျွန်တော်တို့ တွေ့ဆုံခဲ့ပါတယ်။ ဒီလိုတွေ့ဆုံတဲ့အခါမှာလည်း တွေ့ဆုံဆွေးနွေးမှု အစီရင်ခံစာတွေကို အချိန်နှင့် တစ်ပြေးညီ တင်ပြနိုင်ခဲ့ပါတယ်။ တွေ့ဆုံတဲ့အခါမှာ လည်း ကျွန်တော်တို့ အဓိကအချက်တွေကို (၅)ချက်လောက် တင်ပြလိုပါတယ်။ ဒါကတော့ ကျွန်တော်တို့ လွှတ်တော်ကိုယ်စားလှယ်များ ပြည်သူများမှ ရွေးချယ် တင်မြှောက်ထားတဲ့ ကိုယ်စားလှယ်များဖြစ်သည်နှင့်အညီ ပြည်သူများရဲ့ အသံ၊ ပြည်သူများရဲ့ လိုအပ်ချက်၊ ပြည်သူများရဲ့ မျှော်လင့်ချက်အားလုံးကို နားလည်ခံစားမှု အသိရှိဆုံးဖြစ်ပြီး ပြည်သူများရဲ့ မျှော်လင့်ချက်ကို ကိုယ်စားပြု အကောင်အထည်ဖော်နေတဲ့ ကိုယ်စားလှယ်များ ဖြစ်ပါကြောင်း မြန်မာနိုင်ငံ ရဲ့ ပြုပြင်ပြောင်းလဲမှုလုပ်ငန်းစဉ်အဆင့်တိုင်းမှာ လွှတ်တော် ကိုယ်စားလှယ်များဟာ အဓိကအခန်းကဏ္ဍက ပါဝင်နေပါကြောင်း လွှတ်တော်မှာ ဆွေးနွေးတဲ့ အခါမှာ ဒေ သစွဲ၊ ပါတီစွဲ၊ လူမျိုးစွဲမထား ဘဲနဲ့ အမျိုးသားအကျိုးစီးပွားကိုသာ ကျွန်တော်တို့ ဦးတည်ဆွေးနွေးနေပါကြောင်း၊ နိုင်ငံ တော်ဖွံ့ဖြိုးရေးအတွက် အဆက်အစပ်မိ၍ ရှေ့၊ နောက် ညီညွှတ်သော ဖွံ့ဖြိုးရေးမဟာဗျူဟာများ ချပြီး မြို့ပြနှင့်ကျေးလက်ဒေသအကြား လူမှုစီးပွား ဖွံ့ဖြိုးမှု ကွာဟခြင်းမရှိစေရန် ရည်ရွယ်ချက်နဲ့ လွှတ်တော်၊ အစိုးရ၊ ပြည်သူနှင့် အခြားသောအဖွဲ့ အစည်းများဟာ အတူတကွပူးပေါင်းလုပ်ဆောင် သွားရမှာဖြစ်ပါကြောင်း၊ UNDP မှ Project များ၊ Program များ ရေးဆွဲတဲ့အခါ လွှတ်တော်မှာရှိတဲ့ ကော်မတီများနှင့် တိုင်ပင်ရေးဆွဲပါက ပိုမိုထိရောက်အောင်မြင်မှာဖြစ်ပါကြောင်းကို ကျွန်တော် ဆွေးနွေး နိုင်ခဲ့ပါတယ်။ ကော်မတီများ အစည်းအဝေးကျင်းပခြင်းနဲ့ ပတ်သက်ပြီးတော့ ကျွန်တော် အနည်းငယ် တင်ပြလို ပါတယ်။ အစည်းအဝေးများကို ကျွန်တော်တို့ (၉) ကြိမ် ဆောင်ရွက်နိုင်ခဲ့ ပါတယ်။ အဲဒီလိုဆောင်ရွက်တဲ့အခါမှာလည်း ကျွန်တော်တို့ အစည်းအဝေးမှာ ကျွန်တော်တို့ Issue တစ်ခုခု ချပြပြီးတော့မှ ကော်မတီဝင်များနဲ့ ကျွန်တော်တို့ ဝိုင်းဝန်း ဆွေးနွေးတာ ဖြစ်ပါတယ်။ အဲဒီအချိန်ကလည်း ကျွန်တော်တို့ ဥက္ကဋ္ဌကြီးအနေနဲ့ Anti-Coruption Law နဲ့ပတ်သက်တဲ့ ကျွန်တော်တို့ ဆောင်ရွက်တဲ့အပိုင်းမှာ ကျွန်တော်တို့ Call တွေ့ပြီးတဲ့ spoossęE:go mięsossoị saop:5260:9) Gag:cg:odszales Anti-Corruption Law နဲ့ပတ်သက်ပြီးတော့ ကျွန်တော်တို့ရဲ့ မျှော်မှန်းချက်၊ ကျွန်တော်တို့ရဲ့ ယူဆချက်လေးတွေ ကျွန်တော်တို့ ရရှိတာ ဖြစ်ပါတယ်။ အဲဒါလေးလည်း တင်ပြလိုပါတယ်။ ကျွန်တော်တို့ နိုင်ငံမှာ Corruption ပပျောက်ရေးအား အမျိုးသားရေးအသွင်ဖြင့်တိုက်ဖျက်ပြီး လာဘ်ပေးလာဘ်ယူမှု ကင်းစင်သော နိုင်ငံရေးစနစ် (Uncorrupt Political System) ဖြစ်ရန် ဖော်ဆောင်သင့်ကြောင်းဆိုတဲ့ ယူဆချက်တစ်ခုကို ကျွန်တော်တို့ တွေ့ရှိပါတယ်။ ဒါလည်း ကျွန်တော်တို့ လွှတ်တော်ကိုယ်စားလှယ်များကို တင်ပြခြင်းဖြစ်ပါတယ်။ နောက် ကော်မတီဝင်များရဲ့ အရည်အသွေးမြှင့်တင်ခြင်းအပိုင်းကို ကျွန်တော် ဆက်လက်ပြီးတော့ တင်ပြမှာဖြစ်ပါတယ်။ ကော်မတီဝင်များရဲ့ အရည်အသွေးမြှင့်တင်ရေး အတွက် ကျွန်တော်တို့ ကိုယ်တိုင်လေ့လာခြင်းတွေ၊ အဖွဲ့ (၁၂)နဲ့ တာဝန်ပေးဆွေးနွေးခြင်းတွေ၊ ကော်မတီအစည်းအဝေးမှာ Issue များချပြပြီးတော့ ဆွေးနွေးခြင်း၊ နောက် ကျွန်တော်တို့ နိုင်ငံခြားရေးဝန်ကြီးဌာနနဲ့ ကျွန်တော်တို့ ဆက်သွယ်ပြီးတဲ့အခါမှာ ကျွမ်းကျင်ပညာရှင်များ လာရောက်ပြီးတဲ့အခါကျမှ ကျွန်တော်တို့ ဖိတ်ခေါ်ပြီးတော့မှ ဆွေးနွေးခြင်းများကို ဆောင်ရွက် ခဲ့ပါတယ်။ ဒါ့အပြင် ကော်မတီရဲ့ အထောက်အကူပြု ရုံးဝန်ထမ်းများကိုလည်း အင်္ဂလိပ်စာ အရည်အသွေးမြင့်စေရန်အတွက် အင်္ဂလိပ်စာဆ ရာများကို ခေါ်ယူပြီးတော့ ဆွေးနွေးမှုများကိုဆောင်ရွက်ခဲ့ပါတယ်။ ဒီလို ကျွန်တော်တို့ အရည်အသွေးမြှင့်တင်ခြင်းနဲ့ လေ့လာတွေ့ရှိချက်မှ တင်ပြချက်များကို ကျွန်တော် အကျဉ်းချုပ် တင်ပြသွားပါမယ်။ ကော်မတီဝင်များဟာ ကမ္ဘာ့နိုင်ငံများကို လေ့လာတဲ့အခါမှာ အတွေးအမြင်၊ အယူအဆ မှန်ကန်စေရန်အတွက် နိုင်ငံများရဲ့ လက်ရှိဖြစ်ပေါ်နေတဲ့အခြေအနေများနဲ့ သမိုင်းကြောင်း နောက်ခံနိုင်ငံရေး၊ စီးပွားရေး၊ လူမှုရေး ၊ စစ်ရေး စသည်တို့ကို ထဲထဲဝင်ဝင် ကျယ်ကျယ်ပြန့်ပြန့် ဖတ်ရှုလေ့လာ မှတ်သားစေတဲ့အပြင် ကမ္ဘာပေါ်ရှိ ထင်ရှားတဲ့ဖြစ်ရပ်များကို ကျွန်တော်တို့ လေ့လာစေပါတယ်။ ဥပမာအားဖြင့် တင်ပြရမယ်ဆိုရင်တော့ ကျွန်တော်တို့ နိုင်ငံရေးစွမ်းအား (Political Power) ယှဉ်ပြိုင်မှု၊ အရင်းရှင်စနစ်နဲ့ ကွန်မြူနစ်စနစ်ဟူသော ဝါဒရေးရာ ယှဉ်ပြိုင်မှုစတဲ့ အမျိုးသားရေးတည်ဆောက်မှု (Nation Building)ကို အလေးပေးခဲ့ပြီးတော့မှ နိုင်ငံတည်ဆောက်မှုဖြစ်တဲ့ (State Building) အပိုင်းမှာ တိုင်းပြည် စီးပွားရေးမှာ စားစရာပေါင်မုန့်ကိုပင် ရှားပါးခက်ခဲတဲ့အဆင့်ထိ စီးပွားရေးကျဆင်း ခဲ့ပြီးတော့မှ (Strong State , meşricone (Collapse State local cossos, acBlogos ဖြစ်စဉ်တွေကို လေ့လာစေပြီးတော့မှ သင်ခန်းစာဖော်ထုတ်မှုများ ဆောင်ရွက်ခဲ့ပါတယ်။ ဒါ့အပြင် ကျွန်တော်တို့ ကမ္ဘာ့ဖြစ်စဉ်ဖြစ်ရပ်များအရ (၂၁)ရာစုမှာ ယခင် အတိတ်သမိုင်းကဲ့သို့ နယ်မြေသိမ်းပိုက်ပြီးတော့မှ ကိုလိုနီကျွန်ပြုခြင်းမျိုး မပြု လုပ်တော့ဘဲနဲ့ ယဉ်ကျေးမှုအရလွှမ်းမိုးခြင်း (Culturdl Influence)၊ စီးပွားရေးအရ အမြတ်ထုတ်ခြင်း (Economic Exploitation)ą sacop:səcəTęE: y8::88: (Ideological Influence) op: Glacusmorsaozos malecosso Nation State Building ခိုင်မာအောင် မတည်ဆောက်နိုင်ပါက အန္တရာယ်များစွာ ရှိလာနိုင်ကြောင်းကို လေ့လာခြင်း အားဖြင့် ကော်မတီဝင်များရဲ့ အသိဉာဏ်ဗဟုသုတနှင့် အရည်အသွေးများဟာ ဘက်စုံထောင့်စုံအားကောင်းမောင်းသန် အသင့်ဖြစ်နေဖို့အတွက် ကျွန်တော်တို့ ကြိုးစားဆောင်ရွက်လျက် ရှိပါတယ်။ ဒီအပိုင်းမှာလည်း ကျွန်တော်တို့အထက်ပါတင်ပြခဲ့တဲ့ အပိုင်း (၂)ပိုင်းမှာ ကျွန်တော်တို့ လေ့လာတဲ့အခါမှာ ကျွန်တော်တို့ကော်မတီရဲ့ ကော်မတီဝင်များရဲ့ အယူအဆလေး (၂) ခုကို တင်ပြလိုပါတယ်။ ဒါကတော့ ကျွန်တော်တို့ ဒီနိုင်ငံတည်ဆောက်တဲ့ အခါမှာ Nation Building နဲ့ State Building ကို မျှတဟန်ချက်ညီစွာ ကျွန်တော်တို့ ပေါင်း စပ်တည်ဆောက်ရမယ်ဆိုတဲ့ Concert တစ်ခုပါ။ နောက် Concert တစ်ခုကတော့ (၂၁)ရာစု ကိုလိုနီလက်သစ် သဘောအရ Nation State Building a şêwesabê oppģcasquusamos saapsaao obdą ကျွန်တော်တို့ ရရှိခဲ့ပါတယ်။ နောက်ကမ္ဘာ့နိုင်ငံများနဲ့ ကျွန်တော်တို့နိုင်ငံများကို လေ့လာတဲ့အခါမှာ ဆက်ဆံရေး ကောင်းမွန်သောကြောင့် စစ်ရေး၊ စီးပွားရေး၊ လူမှုရေးအထောက်အပံ့များ ရရှိကာ နိုင်ငံဖွံ့ဖြိုး တိုးတက်မှုကို တွေ့ရှိရပြီးတော့ အမျိုးသားအကျိုးစီးပွားကို ရှေးရှုရမယ့်အစား ဝါဒတစ်ခုအပေါ် မှာ လွန်ကဲစွာ အလေးထားမှုကြောင့် ကမ္ဘာ့အင်အားကြီးနိုင်ငံများနဲ့ ဆက်စပ်မှု ဝေးကွာ ကာ တံခါးပိတ်ဝါဒကျင့်သုံးသကဲ့သို့ဖြစ်ခဲ့ပြီး နိုင်ငံဖွံ့ဖြိုးတိုးတက်မှုအတွက် အထောက်အပံ့ဖြစ် စေမယ့် နိုင်ငံတကာဆက်ဆံရေး အခွင့်အလမ်းများ လက်လွတ်ဆုံးရှုံးခဲ့ ရတာကို ကျွန်တော်တို့ လေ့လာတွေ့ရှိရမှာ ဖြစ်ပါတယ်။ ဒါကြောင့်မို့လို့ စည်းကမ်းပြည့်ဝသော ဒီမိုကရေစီနိုင်ငံတော် အဖြစ် ရပ်တည်နိုင်ရေးဆောင်ရွက်ရာမှာ နိုင်ငံတကာဆက်ဆံရေးဟာ အခြေခံကျ၍ အရေးပါသော အခန်းကဏ္ဍ အနေနဲ့ ပါဝင်နေတာကိုတွေ့ရမှာ ဖြစ်ပါတယ်။ ဒါကြောင်.မို့လို့ မိမိနိုင်ငံအနေနဲ့ အိမ်နီးချင်းနိုင်ငံများ၊ ဒေသတွင်းနိုင်ငံများ၊ နိုင်ငံတကာအစိုးရ အဖွဲ့အစည်းများ၊ ဒေသဆိုင်ရာအဖွဲ့အစည်းများနဲ့ အမျိုးသားအကျိုးစီးပွားကို စဉ်ဆက်မပြတ် ဦးတည်ဖော်ဆောင် တဲ့ ရင်းနှီးချစ်ခင်သောဆက်ဆံမှု (Friendly Relationship)ကို ကျွန်တော်တို့ အကောင် အထည်ဖော် ထူထောင်ဆောင်ရွက်သွားမှာဖြစ်ကြောင်း တင်ပြလို ပါတယ်။ ကော်မတီဝင်ရဲ့ ကျွန်တော်တို့ အရည်အသွေးမြှင့်တင်ဖို့လည်း ကျွန်တော် တို့ ဒီ အထောက်အကူစာတမ်းများကို ကျွန်တော်တို့ စာစောင်(၁၅)ခုနဲ့ CD ခွေများကိုလည်း ကျွန်တော်တို့ ဖြန့်ဝေထားပြီး ဖြစ်ပါတယ်။ ကော်မတီနဲ့ ကော်မတီရဲ့ အကြံပြုချက်များကို ကျွန်တော် ဆက်လက်ပြီးတော့ တင်ပြပါ့မယ်။ နိုင်ငံတကာဆက်ဆံရေးကော်မတီဟာ အပြည်ပြည်ဆိုင်ရာမှ အစိုးရအဖွဲ့အစည်းများ၊ အစိုးရမဟုတ်သော အဖွဲ့အစည်းများ ပါလီမန်ဆိုင်ရာ အဖွဲ့အစည်းများနဲ့ အများဆုံးထိတွေ့ဆက်ဆံရတဲ့ ကော်မတီဖြစ်ပြီး လွှတ်တော်ရဲ့ သံတမန်ဆက်ဆံရေးမှတစ်ဆင့် နိုင်ငံတော်အား နိုင်ငံတကာဆက်ဆံရေးနယ်ပယ်မှာ ပိုမိုဝင်ဆံ့အောင် အဓိက စည်းရုံးဆက်ဆံသွားနိုင်တဲ့ ကော် မတီဖြစ်တဲ့အပြင် နိုင်ငံတကာအဖွဲ့အစည်း အသိုင်းအဝိုင်းနဲ့ ပိုမိုပူးပေါင်းဆောင်ရွက်ခြင်းဖြင့် နိုင်ငံရဲ့ ဖွံ့ဖြိုးတိုးတက်ရေးလုပ်ငန်းများ၊ ဆင်းရဲနွမ်းပါးမှုလျှော့ချမှု လုပ်ငန်းများ နှင့် ဒီမိုကရေစီဖော်ဆောင်ရေး လုပ်ငန်းများအတွက် အပြန်အလှန် ကူညီဆောင်ရွက်သည့် အကျိုးကျေးဇူးများ ရရှိနိုင်မှာ ဖြစ်ပါတယ်။ မြန်မာနိုင်ငံရဲ့ ဒီမိုကရေစီ ပြုပြင်ပြောင်းလဲမှု လုပ်ငန်းအဆင့်တိုင်းမှာ လွှတ်တော် ကော်မတီများဟာ အဓိကအခန်းမှ ပါဝင်နေတဲ့အပြင် မြန်မာနိုင်ငံဟာ ASEAN ၊ AIPA နှင့် IPU အမြဲတမ်းအဖွဲ့ဝင် နိုင်ငံတစ်နိုင်ငံ ဖြစ်သည်နှင့်အညီ နောင်အနာဂတ်ကာလမှာတွင် နိုင်ငံတကာ အစည်းအဝေးများကို အိမ်ရှင်နိုင်ငံအနေနဲ့ လက်ခံကျင်းပလာရမှာ ဖြစ်ပါတယ်။ ဒါ့ကြောင့်မို့လို့ ကြိုတင်ပြင်ဆင်သည့်အနေနဲ့ ကော်မတီဝင်များကို နိုင်ငံတကာဗဟုသုတများ၊ အပြည်ပြည် ဆိုင်ရာ လွှတ်တော်များရဲ့ လုပ်ကိုင်ဆောင်ရွက်ပုံ နည်းလမ်းများ အား ကျယ်ကျယ် ပြန့်ပြန့်wojs Ecsa? Debate op: Seminar op: Workshop op:00. Capacity building အစီအစဉ်များကို စဉ်ဆက်မပြတ် ပြုလုပ်ပေးရန် လိုအပ်လျက် ရှိပါတယ်။ ဒါ့အပြင် ကျွန်တော်တို့ နိုင်ငံတကာအဖွဲ့အစည်းများနဲ့ ထိတွေ့ဆက်ဆံရာမှာ အထောက်အကူဖြစ်စေရ န်ကော်မတီဝင်များအား အားလပ်တဲ့အချိန်မှာ ကော်မတီဝင်ရုံးခန်းမှာ English စကားပြောခွေများ နားထောင်ခြင်း၊ အင်္ဂလိပ်စာသင်တန်းများ ပို့ချခြင်းဖြင့် လည်းကောင်း နိုင်ငံတကာအဖွဲ့ အစည်းများ၊ နိုင်ငံတကာလွှတ်တော် ကိုယ်စားလှယ် များအား ဖိတ်ခေါ်၍ မကြာခဏထိတွေ့ ဆက်ဆံ ဆွေးနွေးစေခြင်းဖြင့် အတွေ့အကြုံကောင်းများ ရရှိကာ ပိုမိုထက်မြက် အကျိုးရှိလာမှာ ဖြစ်ပါတယ်။ ကော်မတီဝင်များကလည်း နိုင်ငံတကာနဲ့ပတ်သက်တဲ့ နိုင်ငံရေး၊ စီးပွားရေး၊ လူမှုရေး၊ စစ်ရေး အစရှိတဲ့ အတွေ့အကြုံ ဗဟုသုတများအား (Sustainable Study) စဉ်ဆက်မပြတ် ရှာဖွေလေ့လာဆည်းပူး ဖလှယ်ခြင်းအားဖြင့် ဒီမိုကရေစီနည်းလမ်းနဲ့အညီ နိုင်ငံတော် ဖွံ့ဖြိုးတိုးတက်ရေးနဲ့ အမျိုးသားအကျိုးစီးပွားအတွက် ကော်မတီအနေဖြင့် တစ်ထောင့် တစ်နေရာမှ လက်တွေ့ အကောင်အထည်ဖော်ခြင်း၊ အကြံဉာဏ်များပေးခြင်းများ ပံ့ပိုးကူညီဆောင်ရွက်သွားနိုင်မှာ ဖြစ်ပါတယ်။ ဒါကြောင့်မို့လို့ ကော်မတီဝင်များနဲ့ ရုံး (Staff) များဟာ နိုင်ငံတ��ာဆက်ဆံရေးနယ်ပယ်မှာ အဆင့်အတန်းမြင့်စွာ နေထိုင်ဆက်ဆံပြောဆိုရန် အသင့် ဖြစ်နေစေရေးအတွက် ကော်မတီနဲ့ ကော်မတီဝင်များရဲ့ ရုံးအဖွဲ့များကို အင်္ဂလိပ်စာ ကြိုတင် လေ့လာခြင်း၊ နိုင်ငံတကာ ဗဟုသုတရရှိရန် စာအုပ်များဖတ်ရှုခြင်း ၊ ဆွေးနွေးခြင်းများ ကို တတ်နိုင်သမျှ ဆောင်ရွက်နေတဲ့ အပြင် ကော်မတီဝင်များ Internet လေ့လာဖတ်ရှုနိုင်ရန် အတွက် ကော်မတီရုံးခန်းမှာ Laptop တပ်ဆင်ထားပြီးဖြစ်ပြီးတော့မှာ အသုံးပြုလျက် ရှိပါတယ်။ ဒါအပြင် နိုင်ငံတကာမှဗဟုသုတများ ကျယ်ကျယ်ပြန့်ပြန့်လေ့လာနိုင်ရေး၊ နိုငံတကာ နှင့် Internet များ ကျွမ်းကျင်စွာအသုံးပြုနိုင်ရေးအတွက် ရုံးအဖွဲ့များကို ကွန်ပျူတာ ကျွမ်း ကျင် စေရေး လေ့ကျင့်သင်ကြားပေးလျက်ရှိပြီး တင်ပြပါလုပ်ငန်းစဉ်များအား ယခုထက် ပိုမိုလေ့ကျင့်ဆောင်ရွက်ရန် လိုအပ်လျက်ရှိကြောင်းနဲ့ ကြိုးစားဆောင်ရွက်လျက် ရှိပါကြောင်း တ င်ပြ အပ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ နိဂုံးချုပ်အနေနဲ့ တင်ပြလိုတာကတော့ ကျွန်တော်တို့ ယနေ့ Globdlization ခေတ်မှာ ကမ္ဘာ့နိုင်ငံများဟာ IT နည်းပညာများကို အသုံးပြုပြီးတော့မှ စဉ်ဆက်မပြတ် ဖွံ့ဖြိုးတိုးတက်ရန်နဲ့ ကမ္ဘာ့အလယ်မှာ ဝင့်ထည်စွာ ရပ်တည် နိုင်အောင် နည်းမျိုးစုံနဲ့ ကြိုးစားဆောင်ရွက်နေပါတယ်။ အချို့မှာ နိုင်ငံတစ်ခုရပ်တည် နိုင်မှုမှာ လည်း ယခင်က အစိုးရ ၊ ပြည်သူ၊ နယ်နိမိတ်၊ အချုပ်အခြာအာဏာစတဲ့ အချက် (၄)ချက် ပြီးပြည့်စုံမှသာ နိုင်ငံတစ်ခုအဖြစ်သို့ သတ်မှတ်သော်လည်းပဲ ယနေ့ (၂၁)ရာစုမှာ အသိအမှတ် ပြုခြင်းဟူသောသတ်မှတ်ချက်တစ်ခုတိုး၍ သတ်မှတ်ခြင်းသည် နိုင်ငံတစ်နိုင်ငံအဖြစ် ကမ္ဘာပေါ် မှာ ရပ်တည်ရှင်သန်နိုင်ဖို့အတွက် လိုအပ်ချက်သည် အခြားကမ္ဘာ့နိုင်ငံများမှ အသိအမှတ်ပြုခြင်း၊ တစ်နည်း၊ နိုင်ငံတကာဆက်ဆံရေး၊ သံတမန်ဆက်ဆံရေးပဲ ဖြစ်ပါတယ်။ သို့ဖြစ်ပါ၍ နိုင်ငံတကာ ဆက်ဆံရေးသည် အရေးကြီးသော အဓိကအခန်းကဏ္ဍ ဖြစ်သည့် အားလျော်စွာ နိုင်ငံတကာ ဆက်ဆံရေးရာ ကော်မတီသည် ကမ္ဘာ့နိုင်ငံများရှိ လွှတ်တော်များ၊ နိုင်ငံတကာအဖွဲ့အစည်းများနဲ့ ထိတွေ့ဆက်ဆံ၍ နိုင်ငံတော်နဲ့ ပြည်သူတို့၏ အမျိုးသား အကျိုးစီးပွားအတွက် ဖွံ့ဖြိုးတိုးတက်မှု လုပ်ငန်းများကို ကူညီဖော်ဆောင်ပေးသည့် ကော်မတီ တစ်ရပ်ဖြစ်စေ ရန် အမျိုးသားလွှတ်တော် ဥက္ကဋ္ဌကြီး ၏ လမ်းညွှန်မှုကိုခံယူ၍ နိုင်ငံတကာ ဆက်ဆံရေးရာကော်မတီ၏ လုပ်ငန်းတာဝန်တွင် ပါရှိသော တာဝန်ဝတ္တရားများအား ကျေပွန်စွာ ကြိုးစားထမ်းဆောင်သွားမည်ဖြစ်ကြောင်း နိဂုံးချုပ် တင်ပြ အစီရင်ခံအပ်ပါတယ်။ ကျေးဇူးတင် ပါတယ်။</speech>
<speech type="speaker">အမျိုးသားလွှတ်တော် ဥက္ကဋ္ဌ ရဲ့ လာအို၊ ဗီယက်နမ် ခရီးစဉ်မှာ လာအိုလွှတ်တော်၊ ဗီယက်နမ်လွှတ်တော်တို့က မြန်မာလွှတ်တော်နဲ့ လွှတ်တော်ချင်းအကြားမှာ ရင်းနှီးတဲ့ဆက်ဆံရေး ထူထောင်လိုတယ်လို့ အဆိုပြုထားတာ ရှိပါတယ်။ ဒီ နိုင်ငံတကာ ဆက်ဆံရေးရာကော်မတီအနေနဲ့ လာအို နဲ့ ဗီယက်နမ်လွှတ်တော်တွေကို ဆက်သွယ်ပြီးတော့ အဲဒီကိစ္စကို ထိထိရောက်ရောက် ပီပီပြင်ပြင် စတင်ဆောင်ရွက်ဖို့ ညွှန်ကြားပါတယ်</speech>
<title>အမျိုးသားလွှတ်တော် နိုင်ငံတကာ ဆက်ဆံရေးရာ ကော်မတီ၏ အစီရင်ခံစာနှင့် စပ်လျဉ်း၍ ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင် ဗျား။ အမျိုးသား လွှတ်တော် နို���်ငံတကာဆက်ဆံရေးရာကော်မတီရဲ့ အစီရင်ခံစာကို ဆွေးနွေးမယ့် လွှတ်တော် ကိုယ်စားလှယ်များရှိပါက ယနေ့အစည်းအဝေး ပြီးဆုံးချိန်မှာ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်</speech>
</report>
</section>
<section value="Motion">	
<motion>
<title>ဦးဇော်မြင့်ဖေ၊ မန္တလေးတိုင်းဒေသကြီး မဲဆန္ဒနယ်အမှ၅)၏ ဖွဲ့စည်းပုံအခြေခံ ဥပဒေဆိုင်ရာ ခုံရုံးဥက္ကဋ္ဌနှင့် အဖွဲ့ဝင်များအား ဖွဲ့စည်းပုံအခြေခံဥပဒေပြဋ္ဌာန်းချက်များကို ဖောက်ဖျက် ကျူးလွန်ခြင်း၊ ဥပဒေအရ ပေးအပ်သော တာဝန်များကို ကျေပွန်စွာ မထမ်းဆောင်ခြင်း တို့အရ စွပ် စွဲပြစ်တင်သည့် အဆို ကို လွှတ်တော် ကိုယ်စားလှယ်များက ဆွေးနွေးခြင်း၊ ပြည်ထောင်စုအဆင့် အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ် (၁၄) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ မန္တလေးတိုင်းဒေသကြီး မဲဆန္ဒနယ်အမှတ်(၅)မှ ဦးဇော်မြင့်ဖေ တင်သွင်းထားတဲ့ ဖွဲ့စည်းပုံအခြေဍပဒေဆိုင်ရာ ခုံရုံးဥက္ကဋ္ဌနဲ့ အဖွဲ့ဝင်များအား ဖွဲ့စည်းပုံအခြေခံဥပဒေပြဋ္ဌာန်းချက် များကို ဖောက်ဖျက်ကျူးလွန်ခြင်း၊ ဥပဒေအရ ပေးအပ်သောတာဝန်များကို ကျေပွန်စွာ မထမ်းဆောင်ခြင်းတို့အရ စွပ်စွဲပြစ်တင်တဲ့အဆိုကိုဆွေးနွေးဖို့ လွှတ်တော်ကိုယ်စားလှယ် (၁၆)ဦး အမည်စာရင်း တင်သွင်းထားပါတယ် စ်ဦးကို (၁၀)မိနစ်စီ ခွင် ပြုမှာ ဖြစ်ပါတယ်။ (၉)မိနစ်ရောက်တဲ့အချိန်မှာ နိဂုံးချုပ်ဖို့ ဥက္ကဋ္ဌအနေနဲ့ သတိပေးပါမယ်။ (၁၀)မိနစ်ပြည့်တဲ့အခါမှာမှာ မိုက်က Auto Power Off သူ့ဟာသူ ရပ်သွားမှာ ဖြစ်ပါတယ်။ ရပ်သွားမယ်ဆိုရင် နောက်တစ်ယောက်ကို ဆက်ခေါ်မှာ ဖြစ်တဲ့အတွက် (၁၀)မိနစ်အတွင်းမှာ တိတိကျကျ နိဂုံးချုပ်ဖို့ ကြိုတင်သတိပေး လိုပါတယ်။ Time Setting (၁၀)မိနစ်လုပ်ထားဖို့ပါ။ ပထမဦးစွာ ရခိုင်ပြည်နယ် မဲဆန္ဒနယ်အမှတ် (၁)မှ ဒေါက်တာအေးမောင် ဆွေးနွေး နိုင်ပါပြီ။</speech>
<speech><mp id="121">ဒေါက်တာအေးမောင်၊ ရခိုင်ပြည်နယ် မဲဆန္ဒနယ်အမှတ် (၁)</mp>နာယကကြီး ခင်ဗျား။ ကျွန်တော့်အနေနဲ့ ဦးဇော်မြင် ဖေ ရဲ့ အဆိုကို ကျွန်တော် ဆွေးနွေးမှာ ဖြစ်ပါတယ်။ ကျွန်တော် ရခိုင် (၁)က ဦးအေးမောင် ဖြစ်ပါတယ်။ အဲဒီတော့ ပုဒ်မ ၃၃၄ နဲ့ ကျွန်တော် ဖွဲ့စည်းပုံအခြေခံ ဥပဒေပြဋ္ဌာန်းချက်များကို ဖောက်ဖျက်ကျူးလွန်တယ်လို့ ၃၃၄(၂)နဲ့ ဦးဇော်မြင့်ဖေက စွပ်စွဲပါတယ်။ ၃၃၄ (၅)နဲ့ ဥပဒေအရ ပေးအပ်ထားတဲ့ တာဝန်များကို ကျေပွန်စွာ မထမ်းဆောင်ခြင်းဆိုပြီးတော့ စွဲချက်တင်ထားတာ ဖြစ်ပါတယ်။ အဲဒီတော့ ဒီအဆိုနဲ့ ပတ်သက်လို့ ကျွန်တော်တို့ ကြည့်တဲ့အခါမှာ အင်မတန်မှ Agenda မှာ စနစ် တကျ တွေ့ပါ တယ်။ ပြည်သူ့ကိုယ်စားလှယ် နှစ်ဦး၊ နောက် ဒီ ကာကွယ်ရေးဦးစီးချုပ်က ခန့်အပ်ထားတဲ့ ပုဂ္ဂိုလ်နှစ်ဦး ဆိုတဲ့ တန်းစီဇယားလေး တွေ့တဲ့အခါမှာ အင်မတန်လှပတဲ့ အခင်းအကျင်းလေး လို့ ကျွန်တော်တို့ သုံးသပ်ပါတယ်။ အဲဒါကြောင့်မို့လို့ ကျွန်တော်ဒီဟာနဲ့ပတ်သက်လို့ ကဏ္ဍ (၂)ခုနဲ့ အချိန်ချုံ့ပြီးကာမှ ဆွေးနွေးပါမယ်။ အဲဒီတော့ ကျွန်တော်တို့ရဲ့ ဒီကိစ္စလေးဖြစ်တဲ့ကာလလေးမှာ ကျွန်တော် (၈၈)မျိုးဆက်ကျောင်းသားတို့ရဲ့ ဒီကြားဖြတ်ရွေးကောက်ပွဲ အစီရင်ခံစာလေးကို ဖတ်ရပါတယ်။ သုံးရောင်ခြယ်အလံလေးနဲ့ပါ။ အဲဒီတော့ ဒီသုံးရောင်ခြယ်အလံလေးဟာ မြန်မာ့နိုင်ငံရေးမှာ ဘယ်လောက်ထိ ထဲထဲဝင်ဝင် ပါခဲ့သလဲဆိုတာ ကျွန်တော်တို့ တွေးကြည့်ပါတယ်။ အဲဒီတော့ သူတို့ရဲ့ ဒီရွေးကောက်ပွဲ၊ ပြီးခဲ့တဲ့ ဧပြီလ၊ သန့်ရှင်းတဲ့ကဏ္ဍလေး ပေါ်အောင် ကြိုးစားတဲ့ကဏ္ဍမှာ သူတို့ ဘာကိုညွှန်းသလဲဆိုရင် ရွေးကောက်ပွဲသည် ဒီမိုကရေစီစနစ်ရဲ့ သင်္ကေတဖြစ်တယ်။ ဒီမိုကရေစီရှင်သန်ဖို့ ရွေးကောက်ပွဲ သန့်ရှင်းရမယ်လို့ သူတို့ ညွှန်းပါတယ်။ အဲဒီတော့ လွှတ်တော်ဆိုတာ ကျွန်တော်တို့ရဲ့ ပြည်သူတို့ရဲ့ အသံ၊ ပြည်သူတို့ရဲ့ဆန္ဒကို ထုတ်ဖော်ရာ နေရာဖြစ်ပါတယ်။ အဲဒီတော့ လွှတ်တော်ရဲ့ အခန်းကဏ္ဍရှင်သန်ဖို့လိုတယ်ဆိုတာကို ပထမဦးစွာ ကျွန်တော်တင်ပြချင်ပါတယ်။ အဲဒါကြောင့် ဒီ (၈၈)မျိုးဆက်ကျောင်းသားတို့ရဲ့ သုံးရောင်ခြယ်အလံနဲ့ ယှဉ်ပြီးကာမှ ကျွန်တော်တို့ရဲ့ မြန်မာနိုင်ငံရေးသမိုင်းမှာ ဘာကြောင့် ဒီသုံးရောင်ခြယ်အလံ လွှမ်းမိုးခဲ့သလဲ ဆိုတာကို ပြန်သုံးသပ်ဖို့ လိုပါတယ်။ အဲဒီတော့ ပြီးခဲ့တဲ့အတိတ်ကို ခြေရာကော က်ရင်တော့ဖြင့် ကျွန်တော်တို့ လက်ရှိအခြေအနေဟာ အင်မတန်ကိုမှ ကျွန်တော်တို့ဟာ အပြောင်းအလဲ၊ အတိမ်း အစောင်းမခံတဲ့ ကာလလေးတစ်ခုကို ရောက်နေပြီလို့ ကျွန်တော်တို့ဟာ သုံးသပ်ပါတယ်။ အဲဒါကြောင့်မို့လို့ ကျွန်တော့်ရဲ့ ဒီနေ့ ဖွဲ့စည်းပုံအခြေခံဥပဒေမှာပါတဲ့ ကျွန်တော်တို့ရဲ့ ၊ သုံးရောင်ခြယ်အောင်လံဟာ ကျွန်တော်တို့ရဲ့ ပြီးခဲ့တဲ့ မြန်မာနိုင်ငံရဲ့ လှုပ်ရှားမှုသမိုင်း အကုန်လုံးကို ပြန်ပြောင်းပြီးကာမှ ကျွန်တော်တို့ရဲ့ လက်ရှိအခြေအနေကို ပြန်သုံးသပ်ဖို့ လိုပြီလို့ ညွှန်းတယ်လို့ ကျွန်တော် ထင်ပါတယ်။ အဲဒီတော့ ၁၉၈၈ ခုနှစ်မှာ မြန်မာတစ်နိုင်ငံလုံးဖြစ်ခဲ့တဲ့ ဒီ အရေးတော်ပုံကြီးရဲ့ နောက်ကြောင်း ကျွန်တော် တို့ရဲ့ တစ်ပါတီအာဏာရှင်စနစ် ပြန်သုံးသပ်မယ်ဆိုလို့ရှိရင် ၁၉၆၉ ခုနှစ်၊ နိုဝင်ဘာလ ၆ ရက်နေ့မှာ ကျွန်တော်တို့ရဲ့ ဦးနေဝင်း ဟာ ကျွန်တော်တို့တွေဟာ ဒီ ဖွဲ့စည်းပုံအခြေခံဥပဒေကို ရေးပါတော့မယ်။ တစ်ပါတီအာ ဏာရှင်စနစ် ဖြစ်မလာဖို့အတွက် တားဆီးမယ်ဆိုတဲ့ ကြွေးကြော်ချက်နဲ့ ကျွန်တော်တို့ဟာ ဖွဲ့စည်းပုံအခြေခံဥပဒေ ၇၄ ကို ရေးခဲ့ တာ ဖြစ်ပါတယ်။ အဲဒီတော့ ပါတီတွေ များခဲ့သလောက် လူထုအစိတ်စိတ်အမွှာမွှာ ကွဲခဲ့လို့ ကျွန်တော်တို့ရဲ့ ၇၄ ခုနှစ်၊ ဖွဲ့စည်းပုံအခြေခံဥပဒေကို ရေးခဲ့ပါတယ်။ အဲဒါကြောင့်မို့လို့ ၈၈ခုနှစ်၊ တစ်ပါတီပုံစံ၊ အာဏာရှင်ပုံစံ ဖြစ်လာတဲ့အခါမှာ ကျွန်တော်တို့ရဲ့ ပြည်သူလူထုရဲ့ လှုပ်ရှား ဆန္ဒပြုမှုကြောင့် ဒီကနေ့ ၂၀၀၈ ဖွဲ့စည်းပုံကြီးကို ကျွန်တော်တို့ ပိုင်ပိုင်နိုင်နိုင် ရနိုင်ပြီး ပါပြီလို့ သုံးသပ်ချင်ပါတယ်။ အဲဒါကြောင့် ၂၀၀၈ ဖွဲ့စည်းပုံရဲ့ အားနည်းချက် အားသာချက်တွေကို ပြန်လှန်သုံးသပ် တဲ့အခါမှာ ကျွန်တော်တို့ ဒီနေ့ရဲ့ အရေးအခင်းလေးကို ဒီနေ့လက်ရှိ ပဋိပက္ခအခြေအနေလေးကိုတွေ့ရပါတယ်။ အင်မတန် စိတ်မကောင်းပါဘူးခင်ဗျ။ အဲဒီတော့ ကျွန်တော်တို့ရဲ့ ဒီအဆိုရှင်ရဲ့ ဦးတည်ချက်ဖြစ်တဲ့ ကျွန်တော် ရည်ညွှန်းပါတင်ပြခဲ့ချက်ကို ပြန်သုံးသပ်တဲ့အခါမှာ ဇာတ်လမ်းစခဲ့ တာကတော့ဖြင့် ကျွန်တော်တို့ရဲ့ ဒီကော်မတီ၊ ကော်မရှင်၊ အဖွဲ့အစည်းတို့ဟာ ပြည်ထောင်စု အဆင့် အဖွဲ့အစည်းများဖြစ်လာပါက လျော်ညီသည့် ငွေကြေးကိစ္စ၊ အုပ်ချုပ်ရေးဆိုင်ရာကိစ္စ စီမံ ဆောင်ရွက်ပေး၍ ဥပဒေ၊ စည်းမျဉ်း၊ စည်းကမ်းများနှင့် ညီညွတ်ရန် လိုအပ်ကြောင်း၊ ဒါကြောင့် ပြည်ထောင်စုအဆင့် အဖွဲ့အစည်းများမှာ အကျုံးဝင်ခြင်း ရှိ/မရှိ စကားရပ်ကို အနက်အဓိပ္ပာယ် ဖွင့်ပေးပါ ဆိုပြီးကာမှ ခုံရုံးကို တောင်းဆိုခဲ့တာဖြစ်ပါတယ်။ အဲဒီတော့ ကျွန်တော်တို့ ဒီ ဦးဇော်မြင့်ဖေ ရဲ့ စွပ်စွဲချက် ၃၃၄(၂) ကို ပြန်ကြည့်တဲ့ အခါမှာ ကျွန်တော်တို့က ပုဒ်မ ၃၂၅ ကို ကျွန်တော်တို့ ညွှန်းရမှာဖြစ်ပါတယ်။ အဲဒီတော့ ပုဒ်မ ၃၂၅(က)အရ ကျွန်တော်တို့ ခုနပုဂ္ဂိုလ် (၆) ဦးဟာ ခုံရုံးကို ဒီကိစ္စကိုမေးမယ်ဆိုရင် တိုက်ရိုက် တင်သွင်းခွင့်ရှိတယ်ဆိုတဲ့ ကျွန်တော်တို့ရဲ့ ဒီပြဋ္ဌာန်းချက် ကို ဖောက်ဖျက်ကျူးလွန်ခဲ့ကြသလား ဆိုတာ ကျွန်တော်တို့ ပြန်သုံးသပ်ရမှာ ဖြစ်သလို ဒီ ၃၂၅(က)ကို ဖောက်ဖျက်ကျူးလွန်ပြီးကာမှ တင်သွင်းခဲ့တဲ့ ခုနလို တင်သွင်းလွှာကို ဘာကြောင့်လက်ခံခဲ့သလဲဆိုတာဟာ ကျွန်တော်တို့ ခုနက ပြောတဲ့ ၃၃၄(၂)နဲ့ အကျုံးဝင်မယ်လို့ ယူဆပါတယ်။ အဲဒါကြောင့် ဒီအဆိုဟာ ဦးဇော်မြင့်ဖေ ရဲ့ အဆိုကို ကျွန်တော်ထောက်ခံပါတယ်။ ဥက္ဋ္ဌကြီးခင်ဗျား။ ကျွန်တော်တို့ ဒီ ဖွဲ့စည်းပုံအခြေခံဥပဒေ ၂၀၀၈ ကို ပြန်ကြည့်တဲ့ အခါမှာ ပုဒ်မပေါင်း(၄၅၇)ခု ရှိပါတယ်။အဲဒီတော့ပုဒ်မပေါင်း (၄၅၇)ခုကိုအခြေခံတဲ့ ကျွန်တော်တို့ အခြေခံမူများဆိုတာ (၄၈)ခုတိတိ ရှိပါတယ်။ အဲဒီတော့ အခြေခံမူများဆိုတာ ကျွန်တော် ထင်ပါတယ် ၁၉၉၃ ကစတဲ့ အမျိုးသားညီလာခံရဲ့ အခြေခံမူ (၁၀၆)ချက်ကို အခြေခံပြီးကာမှ ဒီ (၄၀၉)ခုသော ကျန်တဲ့ပုဒ်မတွေ အကုန်လုံးကို လွှမ်းမိုးနိုင်အောင် (၄၈)ခုဟာ ဒီဖွဲ့စည်းပုံ တစ်ခုလုံးရဲ့ အနှစ်သာရလို့ ကျွန်တော် ယူဆပါတယ်။ အဲဒါကြောင့် ကျွန်တော် ဒီဖွဲ့စည်းပုံ အခြေခံဥပဒေကို တစ်ခုချင်း ကျွန်တော်ပြန်လှန်ပြီး ခြေရာကောက်ကြည့်ပါတယ်။ ကျွန်တော်ဟာ ဥပဒေ ပညာရှင် မဟုတ်ပါဘူး။ ဒါပေမဲ့လို့ ဒီနိုင်ငံရေးနဲ့ နှီးနွယ်တဲ့ ပုဒ်မတစ်ခု ချင်းဟာ ကျွန်တော်တို့ရဲ့ နိုင်ငံကို ဘယ်လောက်အထိ ဒီမိုကရေစီလမ်း ကြောင်းကို ဦးတည်နေ သလဲဆိုတဲ့ ကဏ္ဍလေးနဲ့ ကျွန်တော် ချဉ်းကပ်ပါတယ်။ အဲဒါကြောင့် ကျွန်တော်တင်ပြတဲ့အခါမှာ ပုဒ်မ တစ်ခုချင်းကို ကျွန်တော်ပြောပြချင်ပါတယ်။ အဲဒီတော့ဦးစွာနိုင်ငံတော်အခြေခံမူများကိုပြန်ကြည့်ကြရအောင်ပါ။ (၄၈)ခု ရှိပါတယ်။ အခြေခံဥပဒေပုဒ်မ ရ ကို ကြည့်ပါ။ ပါတီစုံဒီမိုကရေစီစနစ်ကို သွားမယ်လို့ ကြွေးကြော်ပါတယ်။ ပြဋ္ဌာန်းပါတယ်။ ပုဒ်မ ၄ နဲ့ နိုင်ငံတော်ရဲ့ အချုပ်အခြာအာဏာကို ဘယ်သူ့ကို အပ်သလဲ။ နိုင်ငံသားတွေကို အပ်ပါတယ်။ နိုင်ငံသားမှ ဆင်းသက်ပြီး နိုင်ငံတစ်ဝန်း တည်တယ်လို့ ပြဋ္ဌာန်းခဲ့ပါတယ်။ အဲဒီတော့ ပုဒ်မ ၈ က ဘာသွားသလဲ။ နိုင်ငံဖွဲ့စည်းတည်ဆောက်ပုံကို ပြည်ထောင်စုစနစ်နဲ့ သွားမယ်လို့ ပြဋ္ဌာန်းပါတယ်။ အဲဒီတော့ ပုဒ်မ ၉ မှာ ပြည်ထောင်စုဆိုတာ ဘယ်လိုလဲ၊ Structure ကို ဖွဲ့စည်း ပါတယ်။ ပြည်နယ်၊ ပြည်မလို့ ခွဲပါတယ်။ ပြည်နယ် (၇)ခု၊ တိုင်း(၇)ခု ခွဲပါတယ်။ ပြည်ထောင်စုဆိုတဲ့ စကားလုံးကို ပြဋ္ဌာန်းကတည်းက ပြည်ထောင်စုအဆင့် ဆိုတဲ့ ဗဟိုအဆင့်ရယ်၊ သူ့ထက် တစ်ဆင့်နိမ့်တဲ့ တိုင်းဒေသကြီး ပြည်နယ်အဆင့် ဆိုတာကို သူ့ရဲ့ Structure မှာ ကျွန်တော်တို့က ပြဋ္ဌ ာန်းထားပြီး ဖြစ်တယ်ဆိုတာကို ကြွရောက်လာကြတဲ့ ပုဂ္ဂိုလ်အကုန်လုံး ရင်ထဲမှာ ရှိပြီးသားဖြစ်မယ်လို့ သုံးသပ်ပါတယ်။ အဲဒီတော့ နိုင်ငံတော်ရဲ့ အချုပ်အခြာအာဏာဆိုတာ လူထုဆီက လာတယ်။ လူထု ဆီကလာတဲ့ နိုင်ငံ့အာဏာကို အခုလို ပါလီမန်မှာ ဆွေးနွေးဟောပြောပြီးကာမှ လူထုအသံကို ချပြနိုင်မှသာလျှင် ပါလီမန်ဒီမိုကရေစီ စနစ်ဟာ ရှင်သန်မှာဆိုတာကိုသိလို့ ကျွန်တော်တို့ရဲ့အခြေခံဥပဒေပုဒ်မ ၁၁(က)မှာ ဒီအာဏာဟာ ကျွန်တော်တို့ပြောခဲ့တဲ့ တစ်ပါတီအာဏာရှင်စနစ် အုပ်ချုပ်ရေးအာဏာက ဖွဲ့စည်းပုံအခြေခံ ဥပဒေအရဖြစ်ဖြစ် ခုန ပါလီမန်ရဲ့ ဥပဒေပြုမှု အာဏာကို လွှမ်းမိုး ခဲ့လို့ရှိရင်ဆိုတဲ့ စိုးရိမ်ကြောင့်ကြမှုနဲ့ ဥပဒေပညာရှင်တွေဟာ နှစ်ပေါင်း များစွာ ၉၃ ခုနှစ်ကစပြီးလို့ ဒီဖွဲ့စည်းပုံ ၂၀၀၈ ကို ရေးဆွဲလာခဲ့တယ်လို့ ကျွန်တော် မှတ်ထား ပါတယ်။ အဲဒီမှာ ပုဒ်မ ၁၁(က)နဲ့ ဘာကို Bdlance ပေးထားသလဲဆိုရင် အုပ်ချုပ်မှုအာဏာ၊ ဥပဒေပြုမှုအာဏာ၊ တ ရားစီရင်မှုအာဏာကို အတတ်နိုင်ဆုံး ပိုင်းခြားသုံးစွဲခြင်းနဲ့ အချင်းချင်း အပြန်အလှန် ထိန်းကျောင်းပြုပြင်သွားမယ်။ ထိန်းကျောင်းခြင်းတို့ပြုရန် ဆိုပြီးကာမှ ပြဋ္ဌာန်း ထားတာ ဖြစ်ပါတယ်။ အဲဒါကြောင့်မို့လို့ ၁၁(က)ဟာ ဒီဖွဲ့စည်းပုံ တစ်ခုလုံးရဲ့ အသက်ပဲဖြစ်တယ် လို့ ကျွန်တော် ယူဆပါတယ်။ အဲဒီတော့ ကျွန်တော်တို့ရဲ့ ဖွဲ့စည်းပုံအခြေခံဥပဒေ ပထမဆုံးပြဋ္ဌာန်းတာက တစ်ခုချင်း ပြဋ္ဌာန်းပါတယ်။ အဲဒီတော့ ဘာကို တည်ဆောက်သလဲ။ နိုင်ငံတည်ဆောက်ပုံ ဥပဒေပြုမှု အာဏာကို တည်ဆောက်ပါတယ်။ ပြီးမှ အုပ်ချုပ်မှုအာဏာကို တည်ဆောက်တယ်။ ပြီးမှ တရား စီရင်မှုအာဏာကို တည်ဆောက်ပါတယ်။ အဲဒီတော့ ဖွဲ့စည်းပုံအခြေခံဥပဒေမှာ ကျွန်တော်တို့ ဥပဒေပြုမှုအာဏာကို ဘယ်လိုတည်ဆောက်သလဲ။ ၁၂(က)နဲ့ တည်ဆောက်ပါတယ်။ လွှတ်တော် (၂)ရပ်ကို သူက အာဏာအပ်ပါတယ်။ ပြည်ထောင်စုလွှတ်တော်က အမြင့်ဆုံးသော ခုန ကျွန်တော်ပြောတဲ့ ဥပဒေပြုမှုရဲ့ အာဏာကို ခွဲဝေအပ်နှင်းခြင်းကို ခံရပါတယ်။ ပြည်ထောင်စု လွှတ်တော်ရဲ့ အထဲမှာ ပြည်သူ့လွှတ်တော်နဲ့ အမျိုးသားလွှတ်တော်ကို ဖွဲ့စည်းပေးပါတယ်။ အဲဒီလိုပဲ ပုဒ်မ ၁၆ နဲ့ နိုင်ငံတော်ရဲ့ အမြင့်ဆုံးသော အုပ်ချုပ်မှုအာဏာကို နိုင်ငံတော် သမ္မတကြီးကို အပ်ပါတယ်။ အဲဒီလိုပဲ ပုဒ်မ ၁ရ နဲ့ အုပ်ချုပ်ရေး အာဏာ အဆက်ဆက်ကို ပြည်ထောင်စုကနေ တိုင်း/ပြည်နယ်အထိကို ခွဲဝေအပ်နှင်းပါတယ်။ ဒါဟာ ပုဒ်မ ၁၂(က) မှာ ပြည်ထောင်စုလွှတ်တော် သို့မဟုတ် လွှတ်တော် (၂)ရပ်ရဲ့ လုပ်ပိုင်ခွင့် အာဏာကို အပ်နှင်းတာ ဖြစ်ပါတယ်။ အဲဒီလိုပဲ ပုဒ်မ ၁၆၊ ၁ရ နဲ့ အုပ်ချုပ်ရေး အာဏာကို အပ်နှင်းတာဖြစ်ပါတယ်။ မိမိရဲ့ ဖွဲ့စည်းတည်ဆောက်ပုံ၊ မိမိရဲ့ Structure ကို မိမိတို့ ဘာသာတည်ဆောက်နိုင်အောင်ဆိုတဲ့ ဦးတည်ချက်နဲ့ ဒီပုဒ်မ (၂)ခုဟာ အာဏာအပ်နှင်းထားပြီး ဖြစ်ပါတယ်။ အဲဒါကို သဘောပေါက်ဖို့ လိုပါတယ်။ အဲဒီလိုပဲ ၁၈ နဲ့ နိုင်ငံတော်ရဲ့ ခုနက တရားစီရင်ရေးအာဏာကို အပ်သလို ၁၉ နဲ့တစ်ခါ တရားစီရင်ရေးမူ တွေကို တစ်ခါ ပြဋ္ဌာန်းသတ်မှတ်ပေးပါတယ်။ အဲဒီလိုနဲ့ ပုဒ်မ ၂၀ မှာ တပ်မတော်ရဲ့ ကဏ္ဍ၊ ပုဒ်မ ၂၂ မှာ တိုင်းရင်းသား ကဏ္ဍ၊ ၂၃ မှာ တောင်သူလယ်သမားကဏ္ဍ၊ ၂၄ မှာ အလုပ်သမား၊ ၂၅ မှာ တတ်သိပညာရှင်၊ ၂၆ မှာ နိုင်ငံ့ဝန်ထမ်း၊ ၄၆ မှာ အခြေခံဥပဒေ ဆိုင် ရာခုံရုံးကို အာဏာအပ်နှင်းပါတယ်။ အဲဒီအခါမှာ အခြေခံဥပဒေဆိုင်ရာခုံရုံးဖြစ်ဖြစ်၊ ကျွန်တော်တို့ လွှတ်တော်အမတ်တွေကဖြစ်ဖြစ် သတိထားရမယ့် ပုဒ်မက ပုဒ်မ ၄၈ ဖြစ်ပါတယ်။ ပုဒ်မ ၄၈ မှာ ဘာညွှန်းသလဲဆိုလို့ရှိရင် အခြေခံမူရဲ့ ပြဋ္ဌာန်းချက်တွေဟာ ဖွဲ့စည်းပုံအခြေခံ ဥပဒေနှင့် အခြား ဥပဒေများပါ ပြဋ္ဌာန်းချက် များကို သက်ဆိုင်ရာက အဓိပ္ပာယ်ဖွင့်ဆိုရာမှာ လိုက်နာရမယ့် လမ်းညွှန်ချက်ဖြစ်တယ်လို့ပြောပါတယ်။ အဲဒါ ဘာကိုညွှန်းသလဲဆိုရင် ဒီ အခြေခံဥပဒေနှင့် အခြားဥပဒေများပါ ပြဋ္ဌာန်းချက်များကိုသာလျင် ---</speech>
<speech type="speaker">နိဂုံးချုပ်ပါ</speech>
<speech><mp id="121">ဒေါက်ာအေးမောင်၊ ရခိုင်ပြည်နယ် မဲဆန္ဒနယ်အမှတ် (၁)</mp>ကျေးဇူးတင် ပါတယ်။ ကျွန်တော်က လိုရင်းကတော့ အချိန်အရမလောက်လိုက်ပါဘူး။ ဒါပေမဲ့ ကျွန်တော် ဆိုလိုတာကတော့ဖြင့် လက်ရှိ ကျွန်တော်တို့ရဲ့ အာဏာ (၃)ရပ်ဟာ အင်မတန်အရေးကြီးပါတယ်။ အာဏာ(၃)ရပ်ကို မျှဝေထားအောင် ကျွန်တော်တို့ ဖွဲ့စည်းပုံကပေးထားပါတယ်။ အဲဒီလိုပဲ ၁၁၄ ခုနက ကျွန်တော်တို့က ၁၁၅(ဃ)တို့၊ ၁၄၇(ဃ)တို့ဟာ ပြည်သူ့လွှတ်တော်၊ အမျိုးသားလွှတ်တော် တို့ရဲ့ မိမိတို့ဘာသာ Structure တည်ဆောက်မှုကို အပ်နှင်းထားပြီးသား ဖြစ်ပါတယ်။ အဲဒါကြောင့်မို့လို့ ဒီ လွှတ်တော်တွေက တည်ဆောက်ထားတဲ့ ကျွန်တော် တို့ရဲ့ Body တွေ၊ ကော်မရှင်၊ကော်မတီ၊ အဖွဲ့အစည်းအကုန်လုံးဟာ မိမိတို့ဘာသာဖွဲ့စည်းတည်ဆောက်နိုင်အောင် ဖွဲ့စည်းပုံအခြေခံဥပဒေက အာဏာအပ်နှင်းထားပြီးသား ဖြစ်တာမို့လို့ ခုနလို ပြည်ထောင်စု အဆင့်အဖြစ် ကျွန်တော်တို့က သတ်မှတ်လို့ရပါတယ်ဆိုတာ တင်ပြရင်းနဲ့ ခုနကလို မဟုတ်ဘူးလို့ သတ်မှတ်တဲ့ ဥစ္စာတွေအကုန်လုံးဟာ ကျွန်တော်တို့ကတော့ ဒါ ဖွဲ့စည်းပုံအခြေခံ ဥပဒေကို ---</speech>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ် (၃)မှ ဦးဘရန်ရှောင် ဆွေးနွေးနိုင်ပါပြီ</speech>
<speech><mp id="3">ဦးဘရန်ရှောင်၊ ကချင်ပြည်နယ် မဲဆန္ဒနယ်အမှတ်(၃)</mp>လေးစားအပ် ပါသော ဥက္ကဋ္ဌကြီးနှင့်တကွ ကိုယ်စားလှယ်တော်ကြီးများ၊ ဧည့်သည်တော်များနှင့် ကြွရောက် လာတဲ့ ဧည့်သည်တော်များအားလုံး မင်္ဂလာပါခင်ဗျား။ ကျွန်တော်ကတော့ ကချင်ပြည်နယ် မဲဆန္ဒနယ် အမှတ်(၃)မှ အမျိုးသားလွှတ်တော် ကိုယ်စားလှယ် ဦးဘရန်ရှောင် ဖြစ်ပါတယ်။ ဦးဇော်မြင့်ဖေ တင်သွင်းထားတဲ့ နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးအဖွဲ့ကို စွပ်စွဲ ပြစ်တင်ခြင်း အဆိုအပေါ် ထောက်ခံဆွေးနွေးသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးသည် ၂၀၁၂ ခုနှစ်၊ မတ်လ ၂၈ ရက်နေ့ နံနက် ၁၀းဝဝ နာရီမှာ လွှတ်တော်အသီးသီးမှာ ဖွဲ့စည်းထားတဲ့ ကော်မတီ၊ ကော်မရှင်နဲ့ အဖွဲ့တို့ဟာ ပြည်ထောင်စုအဖွဲ့အစည်းအဆင့်အဖြစ် ထည့်သွင်းအဓိပ္ပာယ် ဖွင့်ဆိုခြင်းသည် ဖွဲ့စည်းပုံအခြေခံဥပဒေပါ ပြဋ္ဌာန်းချက်များနဲ့ ညီညွတ်ခြင်း မရှိကြောင်း အပြီးသတ် ဆုံးဖြတ်ချက်ချခဲ့တာကို တွေ့ရပါတယ်။ ၂၀၀၈ ခုနှစ်၊ ပြည်ထောင်စုသမ္မတမြန်မာ နိုင်ငံတော် ဖွဲ့စည်းပုံအခြေခံဥပဒေမှာ လွှတ်တော်အသီးသီးမှာ ဖွဲ့စည်းထားတဲ့ ကော်မတီ၊ ကော်မရှင်နဲ့ အဖွဲ့တို့ဟာ ပြည်ထောင်စုအဆင့် အဖွဲ့အစည်းဝင်အဖြစ် မသတ်မှတ်နိုင်ကြောင်း အဓိပ္ပာယ်ဖွင့်ဆိုလာပါတယ်။ အထက်ပါ ပြဿနာနဲ့ စပ် လျဉ်းပြီးမှ ဒီပြည်ထောင်စု လွှတ်တော် ဆိုင်ရာ ဥပဒေ ပုဒ်မ ၂၊ ပုဒ်မခွဲ (ခ) နောက်ပြီးမှ ပြည်သူ့လွှတ်တော်ဆိုင်ရာဥပဒေ ပုဒ်မ ၂၊ ပုဒ်မခွဲ(ဇ)တွင်လည်းကောင်း၊ အမျိုးသားလွှတ်တော်ဆိုင်ရာ ဥပဒေပုဒ်မ ၂၊ ပုဒ်မခွဲ (ဇ)တွင် လည်းကောင်း၊ ဒီ စာရင်းစစ်ချုပ်ဥပဒေနဲ့ ရှေ့နေချုပ်ဥပဒေမှာ ရော ပြည်ထောင်စုအဆင့် အဖွဲ့အစည်းကို အောက်ပါအတိုင်း အသီးသီး အဓိပ္ပာယ်ဖွင့်ဆိုထားတာ တွေ့ရပါတယ်။ ပြည်ထောင်စုအဆင့် အဖွဲ့အစည်းဆိုသည်မှာ ဖွဲ့စည်းပုံအခြေခံဥပဒေအရ ဖွဲ့စည်း သော ပြည်ထောင်စုအစိုးရအဖွဲ့၊ အမျိုးသားကာကွယ်ရေးနှင့် လုံခြုံရေးကောင်စီ၊ ဘဏ္ဍာရေး ကော်မရှင်၊ ပြည်ထောင်စုတရားလွှတ်တော်ချုပ်၊ နိုင်ငံတော် ဖွဲ့စည်းပုံအခြေခံ ဥပဒေခုံရုံး၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စုစာရင်းစစ်ချုပ်နှင့် ပြည်ထောင်စုရာထူးဝန် အဖွဲ့တို့ကိုလည်းကောင်း၊ ပြည်ထောင်စုလွှတ်တော်၊ ပြည်သူ့လွှတ်တော်နှင့် အမျိုးသားလွှတ်တော် တို့က ဖွဲ့စည်းသည့် ကော်မတီ၊ ကော်မရှင်နှင့် အဖွဲ့တို့ကိုလည်းကောင်းဆိုသည်ဟု ပြည်ထောင်စု အဆင့်အဖွဲ့အစည်းကို အနက်အဓိပ္ပာယ် ဖွင့်ဆိုထားတာတွေ့ရပါတယ်။ ဒီဥပဒေတွေမှာ ကြည့်တဲ့ အခါ ရှင်းရှင်းလင်းလင်း ကျွန်တော်တို့ တွေ့မြင်ရမှာ ဖြစ်ပါတယ်။ နောက်ပြီးမှ ဖွဲ့စည်းပုံအခြေခံဥပဒေ ပုဒ်မ ၄၄၃ ကို ကျွန်တော်တို့ ဆက်ပြီးမှ လေ့လာတဲ့အခါ ဖွဲ့စည်းပုံအခြေခံဥပဒေ တည်သည့်နေ့မတိုင်မီ နိုင်ငံတော်အေးချမ်းသာယာ ရေးနှင့် ဖွံ့ဖြိုးရေးကောင်စီက ဖွဲ့စည်းပုံအခြေခံဥပဒေ အကောင်အထည်ဖော်ရေးအတွက် ကြို တင်ဆောင်ရွက်သည့် လုပ်ငန်းရပ်များသည် ဤဖွဲ့စည်းပုံအခြေခံဥပဒေအရ ဆောင် ရွက် သည်ဟု မှတ်ယူရမည်ဆိုပြီးတော့မှ အတိအလင်းဖော်ပြထားတာ ရှိပါတယ်။ အခုလို အခက်အခဲ ပြဿနာမပေါ်ပေါက်အောင် တပ်မတော်ခေါင်းဆောင်ကြီးများနဲ့ ဦးဆောင်တဲ့ နိုင်ငံတော် အေးချမ်းသာယာရေးနှင့် ဖွံ့ဖြိုးရေးကောင်စီက အဆင်သင့် ဥပဒေများကို ရေးဆွဲ ပြဋ္ဌာန်းခဲ့ တာတွေ့ရပါတယ်။ ဒါ့အပြင် ဖွဲ့စည်းပုံအခြေခံဥပဒေ ပုဒ်မ ၄၄၅ မှာလည်း ပြည်ထောင်စု သမ္မတ မြန်မာနိုင်ငံတော်သည် နိုင်ငံတော်ငြိမ်ဝပ်ပိပြားမှု တည်ဆောက်ရေးအဖွဲ့နှင့် နိုင်ငံတော် အေးချမ်းသာယာရေးနှင့် ဖွံ့ဖြိုးရေးကောင်စီတို့၏ မူဝါဒ၊ လမ်းညွှန်မှုများ၊ ဥပဒေများ၊ နည်းဥပဒေများ၊ စည်းမျဉ်းများ ၊ အမိန့်ပြန်တမ်းများ၊ ကြေညာချက်များကိုလည်းကောင်း၊ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီတို့၏ ဆောင်ရွက်ချက်များ၊ တာဝန် များနှင့် ရပိုင်ခွင့်များကိုလည်းကောင်း ဆက်ခံသည်ဟု ပြဋ္ဌာန်းထားပါတယ်။ အဲဒီဥပဒေများဟာ အားလုံးတည်ဆဲဥပဒေများ ဖြစ်ပါတယ်။ နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံးသည် အထက်ပါပုဒ်မများကိုလည်း မျက်ကွယ်ပြုထားကြောင်း တွေ့ရ ပါတယ်။ ဒါပေမဲ့ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီမှ ရေးဆွဲပြဌာန်းထားတဲ့ အခြားဥပဒေ၊ နည်းဥပဒေအချို့ ဥပမာအားဖြင့် အဆောင်အယောင်များဆိုင်တဲ့ဥပဒေ အဲ ဒါတွေ ကို ကျင့်သုံးနေတာကိုတော့ ကျွန်တော်တို့ တွေ့ရမှာဖြစ်ပါတယ်။ ဖွဲ့စည်းထားတဲ့ ကော်မရှင်အဖွဲ့ အချို့ ကတော့ အဆောင်အယောင်များကိုလည်း ခံစားရတာမတွေ့ရပါဘူး။ ဥက္ကဋ္ဌကြီးခင်ဗျား။ သမ္မတကြီးရဲ့ သဝဏ်လွှာမှာ ပြည်ထောင်စုအဆင့် အဖွဲ့အစည်းဝင် ဖြစ်လာတဲ့အခါ အဆင့်နဲ့ လျော် ညီတဲ့ ခံစားခွင့်များ စီမံပေးရမယ်။ ဖွဲ့စည်းပုံအခြေခံဥပဒေနဲ့ ကိုက်ညီမှု ရှိ /မရှိ ကို စိစစ်ပေးရန် အနက်အဓိပ္ပာယ် ဖွင့်ဆိုစေကြောင်း တွေ့ရမှာဖြစ်ပါတယ်။ ဖွဲ့စည်းပုံအခြေခံဥပဒေပါ ပုဒ်မများအားလုံးနဲ့ ထည့်သွင်းစဉ်းစား ဆုံးဖြတ်ခြင်းမရှိကြောင်း ထင်ရှားနေပါတယ်။ ပြည်ထောင်စုလွှတ်တော်၊ ပြည်သူ့လွှတ်တော်၊ အမျိုးသားလွှတ်တော်နဲ့ အလားတူ အခြားသော ဥပဒေများ၊ နည်းဥပဒေများအားလုံးကို ကိုးကားဖော်ပြခြင်းမရှိဘဲ မှားယွင်းစွာ အဓိပ္ပာယ်ဖွင့်ဆိုပေးခဲ့တာကို ကျွန်တော်တို့ တွေ့ရမှာ ဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်တို့ ခေတ်မီဖွံ့ဖြိုး တဲ့ ဒီမိုကရေစီနိုင်ငံတော်ကို ချီတက် နေတဲ့ ယခုလို အချိန်အခါကာလမှာ ဥပဒေပြုရေး၊ အုပ်ချုပ်ရေး၊ တရားစီရင်ရေးဆိုင်ရာ အဖွဲ့အစည်းများဟာ ပြည်ထောင်စုအဆင့် တိုင်းဒေသ ပြည်နယ်၊ တိုင်းဒေသကြီးနဲ့ ပြည်နယ် အဆင့် စသည်ဖြင့် ဖွဲ့စည်းပုံအခြေခံဥပဒေအရ ကျွန်တော်တို့ တိတိကျကျရှိပြီး ဖြစ်၍ အပြန်အလှန် ဟန်ချက်ညီညီ ထိန်းကျောင်းသွားမှ အကျိုးရှိမှာဖြစ်ပါတယ်။ ဒီအချက်ကတော့ ကျွန်တော်တို့ အဓိက အချက်ဖြစ်မှာ ဖြစ်ပါတယ်။ အခုလို ပြည်ထောင်စုအဆင့် ဟုတ် မဟုတ် စိစစ်အဓိပ္ပာယ် ဖွင့်ဆိုရာတွင် မှားယွင်းအဓိပ္ပာယ်ဖွင့်ဆိုခဲ့သဖြင့် မဖြစ်သင့်တဲ့ ပြဿနာများ ပွားများစေပါတယ်။ ဒါကြောင့် ပြည်ထောင်စုလွှတ်တော်၊ ပြည်သူ့လွှတ်တော်၊ အမျိုးသား လွှတ်တော်များတွင် ဖွဲ့စည်းပုံ အခြေခံဥပဒေအရ ဖွဲ့စည်းတဲ့ ကော်မတီ၊ ကော်မရှင်နဲ့ အဖွဲ့ များဟာ ပြည်ထောင်စုအဆင့် အဖွဲ့အစည်းဝင်များမှာ အကျုံးဝင်ပါတယ်။ လေးစားအပ်တဲ့ ဥက္ကဋ္ဌကြီးခင်ဗျား။ နိဂုံးချုပ်အနေနဲ့ ပြည်သူ့ဆန္ဒနဲ့ အတည်ပြုထားတဲ့ ဖွဲ့စည်းပုံအခြေခံဥပဒေနဲ့ ဆက်စပ်ဥပဒေများပါ ပြဋ္ဌာန်းချက်များအရ ပြည်သူ့ရွေးချယ်ခံ ကိုယ်စားလှယ်များဖြစ်ကြတဲ့ လွှတ်တော်ကိုယ်စားလှယ်များတွင်လည်းကောင်း၊ လွှတ်တော် ကိုယ်စားလှယ်များဖြင့် ဖွဲ့စည်းထားတဲ့ လွှတ်တော် ကော်မတီ၊ ကော်မရှင် အဖွဲ့များတွင် လည်းကောင်း ပြည်ထောင်စုအဆင့် အဖွဲ့အစည်းများဖြစ်ကြောင်း ပြတ်ပြတ်သားသား ရှင်းရှင်း လင်းလင်း ကျွန်တော်တို့ တွေ့ရပါတယ်။ သို့ပါလျက် အဲဒီပြဋ္ဌာန်းချက်များကို မျက်ကွယ်ပြုပြီး ကော်မတီ၊ ကော်မရှင်များကို ပြည်ထောင်စုအဆင့် သတ်မှတ်မယ်ဆိုရင် နိုင် ငံတော် ဖွဲ့စည်းပုံ အခြေခံဥပဒေနှင့် မညီပါဘူးဆိုတဲ့ အခြေခံဥပဒေဆိုင်ရာခုံရုံးရဲ့ သုံးသပ်ချက်များဟာ မှားယွင်း နေကြောင်း၊ အဲဒီလို မှားယွင်းဆုံးဖြတ်ခဲ့ခြင်းပင် အခြေခံဥပဒေနဲ့ မကိုက်ညီကြောင်း၊ သို့ဖြစ်ပါ၍ အခြေခံဥပဒေဆိုင်ရာခုံရုံးသည် ဥပဒေအရ ပေးအပ်ထားတဲ့ တာဝန်ကို ကျေပွန်အောင် မထမ်းဆောင် နိုင်ခဲ့ကြောင်း ပေါ်လွင်ထင်ရှားနေပါတယ်။ ဒါကြောင့် ဦးဇော်မြင့်ဖေ တင်သွင်းသွားတဲ့ အခြေခံဥပဒေဆိုင်ရာခုံရုံးကို စွပ်စွဲပြစ်တင် ကြောင်းအဆိုဟာ မှန်ကန်တဲ့အတွက် အလေးအနက် ထောက်ခံအပ်ပါတယ်ခင်ဗျား။</speech>
<speech type="speaker">ဆက်လက်ပြီး တပ်မတော်သားကိုယ်စားလှယ် ဒုတိယဗိုလ်မှူးကြီး ဇော်မိုး ဆွေးနွေးနိုင်ပါပြီ။</speech>
<speech type="speaker">မိုက်တောင်းပါ။ ရှိသလား</speech>
<speech><mp id="000">ဒုတိယဗိုလ်မှူးကြီး ဇော်မိုး (တပ်မတော်သား ကိုယ်စားလှယ်)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များခင်ဗျား။ ကျွန်တော်ကတော့ တပ်မတော်သား အမျိုးသားလွှတ်တော် ကိုယ်စားလှယ် ပြန်တမ်းဝင်အမှတ် ကြည်း ၂၁၅၀၃ ဒုတိယဗိုလ်မှူးကြီး ဇော်မိုး ဖြစ်ပါတယ်။ ဖွဲ့စည်းပုံအခြေခံဥပဒေ ပုဒ်မ ၂၀၊ ပုဒ်မခွဲ(စ)တွင် တပ်မတော်သည် နိုင်ငံတော်ဖွဲ့စည်းပုံအခြေခံဥပဒေကို ကာကွယ်စောင့်ရှောက်ရန် အဓိကတာဝန်ရှိတယ်လို့ ပြဋ္ဌာန်းထားတဲ့အတွက် နိုင်ငံတော်ဖွဲ့စည်းပုံအခြေခံဥပဒေကို ကာကွယ် စောင့်ရှောက်ရမယ့် တာဝန်အရ ပါတီစွဲ၊ လူမျိုးစွဲ၊ အဖွဲ့အစည်းစွဲ၊ ဘာသာစွဲမပါရှိပဲ မန္တလေး တိုင်းဒေသကြီး မဲဆန္ဒနယ်အမှတ် (၅)မှ အမျိုးသားလွှတ် တော် ကိုယ်စားလှယ် ဦးဇော်မြင့်ဖေ တင်သွင်းသော ဖွဲ့စည်းပုံအခြေခံဥပဒေ ဆိုင်ရာခုံရုံးဥက္ကဋ္ဌနှင့် အဖွဲ့ဝင်များအား ဖွဲ့စည်းပုံအခြေခံ ဥပဒေ ပြဋ္ဌာန်းချက်များကို ဖောက်ဖျက် ကျူးလွန်ခြင်း၊ ဥပဒေအရ ပေးအပ်သော တာဝန် များကို ကျေပွန်စွာမထမ်းဆောင်ခြင်းတို့အရ စွပ်စွဲပြစ်တင်သည့်အဆိုအား အကြံပြု ဆွေးနွေးသွားမှာ ဖြစ်ပါတယ်။ ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌနှင့် အဖွဲ့ဝင်များကို စွပ်စွဲပြစ်တင်တဲ့ အချက်ဖြစ်တဲ့ ဖွဲ့စည်းပုံအခြေခံဥပဒေ ပုဒ်မ ၃၃၄၊ ပုဒ်မခွဲ (က)၊ ပုဒ်မခွဲငယ် (၂)မှာ ဖွဲ့စည်းပုံ အခြေခံဥပဒေပါ အချက်တစ်ရပ်ရပ်ကို ဖောက်ဖျက်ကျူးလွန်ခြင်း၊ ပုဒ်မခွဲငယ် (၅)မှာ ဥပဒေအရ ပေးအပ်သော တာဝန်များကို ကျေပွန်စွာ မဆောင်ရွက်ခြင်းဟု ပြဋ္ဌာန်းထားပါတယ်။ ဖွဲ့စည်းပုံ အခြေခံဥပဒေဆိုင်ရာခုံရုံး ဥက္ကဋ္ဌနှင့် အဖွဲ့ဝင်တွေဟာ ယခု ဆုံးဖြတ်ချက်သည် အ ထက်ဖော်ပြပါ ပုဒ်မများနှင့် ငြိစွန်းခြင်း မရှိပါဘူး။ အဘယ်ကြောင့်ဆိုသော် ယခုကိစ္စသည် ပြည်ထောင်စုအဆင့် အဖွဲ့အစည်းဆိုသည့် စကားရပ်နှင့် စပ်လျဉ်းပြီး ဖွဲ့စည်းပုံအခြေခံဥပဒေတွင် သီးခြားအဓိပ္ပာယ် ဖွင့်ဆိုထားခြင်း မရှိသဖြင့် ဖွဲ့စည်းပုံအခြေခံဥပဒေပါ ဥပဒေအကိုးအကားများ အမျိုးသား ညီလာခံကျင်းပရေး လုပ်ငန်းကော်မတီ ဥက္ကဋ္ဌရဲ့ ရှင်းလင်းချက်များမှ ကိုးကား၍ အဓိပ္ပာယ် ဖွင့်ဆိုပေးခဲ့ခြင်းသာဖြစ်ကြောင်း တွေ့ရပါတယ်။ ပါတယ်။ ပြည်ထောင်စုရဲကာလဟာ နိုင်ငံတော်ငန်းစဉ်က ရည်ရွယ်ခ၀၁၂ ခုနှစ်၊ မတ်လ ၂၈ ရက်နေ့မှာ ထုတ်ပြန်ခဲ့တဲ့ ဖွဲ့စည်းပုံအခြေခံဥပဒေဆိုင်ရာ ခုံရုံးရဲ့ ဆုံးဖြတ်ချက်မှာ ပါရှိတဲ့အတိုင်း ၁၉၇၃ ခုနှစ်၊ စကားရပ်များ အနက်အဓိပ္ပာယ် ဖွင့်ဆိုရေး ဥပဒေ ပုဒ်မ ၃၊ ပုဒ်မခွဲ (ခ)တွင် ပြဋ္ဌာန်းထားတဲ့ ပြဋ္ဌာန်းချက်တစ်ရပ်ရပ်၏ အနက်အဓိပ္ပာယ်ကို ယင်းဥပဒေကိုပြုတဲ့ အာဏာပိုင်အဖွဲ့အစည်းရဲ့ ရည်ရွယ်ချက်နဲ့ ကိုက်ညီအောင် ဖွင့်ဆိုရမယ်လို့ ပါရှိပါတယ်။ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေ ၂၀၀၈ နဲ့ လွှတ်တော် များရဲ့ ဥပဒေ၊ နည်းဥပဒေများ ပြုစုတဲ့ကာလဟာ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီ လက်ထက်ဖြစ်သဖြင့် ထိုကောင်စီရဲ့ ဥပဒေပြဋ္ဌာန်းစဉ်က ရည်ရွယ်ချက် သဘောထားကို ပြန်လည်တောင်းခံရမယ့်သဘော သက်ရောက်နေ တာကို တွေ့ရပါတယ်။ ဖွဲ့စည်းပုံအခြေခံဥပဒေဆိုင်ရာခုံရုံး အနေနဲ့ ယင်းသို့ မတောင်းခံနိုင်ခဲ့သဖြင့် ဖွဲ့စည်းပုံအခြေခံ ဥပဒေ ရေးဆွဲရေးအတွက် အခြေခံမူများ ချမှတ်ခဲ့တဲ့ အမျိုးသားညီလာခံ ကျင်းပရေးကော်မတီ ဥက္ကဋ္ဌ ဦးအောင်တိုး ရဲ့ ရှင်းလင်းပြောကြားချက်များကိုပါ ကိုးကားဆော င်ရွက်ခဲ့တာကို တွေ့ရ ပါတယ်။ ဖွဲ့စည်းပုံအခြေခံဥပဒေခုံရုံးနဲ့ လွှတ်တော်အကြား အငြင်းပွားတဲ့ကိစ္စမှာ ဖွဲ့စည်းပုံ အခြေခံဥပဒေဆိုင်ရာခုံရုံးမှာ လွှတ်တော်ဘက်က တင်ပြခဲ့တဲ့အတိုင်း ယခုဥပဒေပြု အာဏာပိုင် အဖွဲ့အစည်းဖြစ်တဲ့ ပြည်ထောင်စုလွှတ်တော်ရဲ့ ရည်ရွယ်ချက်နဲ့ ကိုက် ညီအောင် ဖွင့်ဆိုရမယ် ဆိုပါက တရားမျှတမှု မရှိနိုင်ဘူးလို့ သုံးသပ်ရရှိပါတယ်။ ဒီမိုကရေစီစနစ်ရဲ့ သဘောတရားဟာ အများစုရဲ့ ဆန္ဒကို လိုက်လျောရမှာ ဖြစ်သလို၊ အနည်းစုရဲ့ သဘောထားကိုလည်း လေးစားရ မှာပဲ ဖြစ်ပါတယ်။ သို့ပါ၍ ဥပဒေပြု အဖွဲ့အစည်းဖြစ်တဲ့ လွှတ်တော်အနေနဲ့ လူအများစု ဖြစ်သောကြောင့် ဖွဲ့စည်းပုံအခြေခံဥပဒေဆိုင်ရာခုံရုံးရဲ့ ဆုံးဖြတ်ချက်ကို လက်မခံနိုင်ရုံမျှနဲ့ စွပ်စွဲပြစ်တင်ခြင်းဟာ ဒီမိုကရေစီကျင့်စဉ်နဲ့ မညီသော လုပ်ဆောင်မှုဖြစ်သွားနိုင်တာ သတိပြု သင့်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပြည်ထောင်စုအဆင့်ဆိုတဲ့ အခေါ် အဝေါ်နဲ့ စပ်လျဉ်းပြီး အုပ်ချုပ်ရေးမဏ္ဍိုင်မှာ ပြည်ထောင်စုအဆင့် တာဝန်ရှိသူတစ်ယောက်ဟာ မိမိ တာဝန်ယူရတဲ့ ဌာနနယ်မြေကို သတ်မှတ်ပြဋ္ဌာန်းထားတဲ့ ဥပဒေ၊ နည်းဥပဒေများအတိုင်း တာဝန်ယူအုပ်ချုပ်ရမှာ ဖြစ်ပါတယ်။ သတ်မှတ်ထားတဲ့ ဥပဒေ၊ နည်းဥပဒေတွေကို ကျော်လွန်ပြီး လုပ်ဆောင်ခြင်း မရှိရအောင်လို့ ဥပဒေပြု မဏ္ဍိုင်ဖြစ်တဲ့ လွှတ်တော်များက ဥပဒေများ၊ နည်းဥပဒေများ ပြဋ္ဌာန်းလို့ လိုအပ်သလို ထိန်းကျောင်းပေးရမှာပဲ ဖြစ်ပါတယ်။ ဒါကြောင့်မို့လို့ ဖွဲ့စည်းပုံ အခြေခံဥပဒေ ပုဒ်မ ၁၆၀၊ ပုဒ်မခွဲ (ခ)မှာ ဖွဲ့စည်းပုံ အခြေခံ ဥပဒေအရ ဖွဲ့စည်းထားတဲ့ ပြည်ထောင် စုအဆင့်အဖွဲ့အစည်း တစ်ရပ်ရပ်ကို ကိုယ်စားပြုသော အဖွဲ့အစည်းဝင်များသည် အမျိုးသားလွှတ်တော် ကော်မတီ၊ ကော်မရှင်နဲ့ အဖွဲ့များရဲ့ အစည်းအဝေးများသို့ ယင်းကော်မတီ၊ ကော်မရှင် သို့မဟုတ် အဖွဲ့အကြီးအမှူးရဲ့ ခွင့်ပြုချက်ဖြင့် တက်ရောက်တဲ့အခါမှာ မိမိအဖွဲ့အစည်းနဲ့သက်ဆိုင်သောဥပဒေကြမ်းများသို့မဟုတ် ကိစ္စရပ်များ နှင့်စပ်လျဉ်း၍ ရှင်းလင်းပြောဆိုဆွေးနွေးခွင့်ရှိတယ်လို့ အမျိုးသားလွှတ်တော်ကော်မတီ၊ ကော်မရှင် အဖွဲ့များနှင့် ပတ်သက်ပြီး ပြဋ္ဌာန်းပြီး ဖြစ်တာကို တွေ့ရပါတယ်။ ဤဥပဒေပုဒ်မ၅ တွင် ဖော်ပြထားတဲ့ ပြည်ထောင်စုအဆင့်အဖွဲ့အစည်းဝင်ဆိုသည်မှာ အုပ်ချုပ်ရေးမဏ္ဍိုင်မှာရှိတဲ့ ပြည်ထောင်စုအဆင့် အဖွဲ့အစည်းဝင်များကို ရည်ညွှန်းခြင်း ဖြစ်တယ်လို့ သုံးသပ်ရပါတယ်။ အမျိုးသားလွှတ်တော်ဆိုင်ရာဥပဒေ အခန်း (၅) ၊ ပုဒ်မ ၁ရ မှာ ဥက္ကဋ္ဌ သို့မဟုတ် ဒုတိယဥက္ကဋ္ဌသည် ပြည်ထောင်စုအဆင့် အဖွဲ့အစည်းတစ်ရပ်ရပ်တွင် တာဝန် ပေးအပ်ခြင်းခံရပါက ဥက္ကဋ္ဌ သို့မဟုတ် ဒုတိယဥက္ကဋ္ဌအဖြစ်မှ နုတ်ထွက်ပြီး ဖြစ်သည်ဟု မှတ်ယူရမည်လို့ ဖော်ပြထားသည်မှာလည်း သတိပြုသင့်တဲ့အချက်ပဲ ဖြစ်ပါတယ်။ အထက်ပါ အချက်များအရ လွှတ်တော်အသီးသီးမှာရှိတဲ့ကော်မတီ၊ ကော်မရှင်နဲ့အဖွဲ့များသည် ပြည်ထောင်စု အဆင့်အဖွဲ့အစည်းများမဟုတ်ကြောင်း လေ့လာသုံးသပ်သိရှိနိုင်ပါတယ်။ ဥပဒေပြုရေး မဏ္ဍိုင်နဲ့ ပတ်သက်ပြီး အုပ်ချုပ်ရေးမဏ္ဍိုင်ကဲ့သို့ အဆင့်များသတ်မှတ်ရန် မလိုဘဲနဲ့ ဥပဒေပြု ရေး မဏ္ဍိုင်ရဲ့ အဖွဲ့အစည်းဝင်များဖြစ်သည်မှာအငြင်းပွားရန်မရှိလို့သုံးသပ်ရရှိပါတယ်။ ဥပဒေပြုရေး မဏ္ဍိုင်မှာတာဝန်ထမ်းဆောင်ရတဲ့ ပြည်ထောင်စုလွှတ်တော်ကိုယ်စားလှယ်တွေဟာ အုပ်ချုပ်ရေး မဏ္ဍိုင်မှာရှိတဲ့ ပြည်ထောင်စုအဆင့်အဖွဲ့အစည်းဝင် တာဝန်ထမ်းဆောင်နေသူတွေလို တစ်ယောက်တည်း၊ တစ်ဦးတည်း၊ တာဝန်ယူဆုံးဖြတ် လုပ်ကိုင်ရတဲ့ သဘာဝရှိသူများ မဟုတ်ပဲနဲ့ အများဆန္ဒဖြင့် ညှိနှိုင်းဆောင်ရွက်ရတဲ့ ဥပဒေပြုရေး ပုဂ္ဂိုလ်များသာဖြစ်သည်ကို သတိချပ်သင့် ပါတယ်။ လုပ်ငန်းသဘာဝချင်းမတူတာကို���ည်း သတိထားရန် လိုအပ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နိုင်ငံတော်အကြီးအကဲ ဖြစ် တဲ့ နိုင်ငံတော် သမ္မတသည်ပင်လျှင် ပြည်ထောင်စုလွှတ်တော်ရဲ့ သဘောတူညီမှုကိုရယူပြီးမှသာ ပြည်ထောင်စုအဆင့် အုပ်ချုပ်ရေးအဖွဲ့အစည်းများဖြစ်တဲ့ ဝန်ကြီးဌာနများ သတ်မှတ်ခြင်း၊ ဝန်ကြီးများ ခန့်အပ်ခြင်းတို့ကို ဆောင်ရွက်စေရန် ပြဋ္ဌာန်းထားသော်လည်း ပြည်သူ့လွှတ်တော်ကော်မတီများ၊ ကော်မရှင်များနဲ့ အဖွဲ့အစည်းများ ဖွဲ့စည်းခြင်းအတွက် ဖွဲ့စည်းပုံ အခြေခံဥပဒေ ပုဒ်မ ၁၁၅ မှ ၁၁၈ အထိ လည်းကောင်း၊ အမျိုးသားလွှတ်တော်ကော်မတီ၊ ကော်မရှင်နှင့် အဖွဲ့များ ဖွဲ့စည်းခြင်းတို့အတွက် ဖွဲ့စည်းပုံအခြေခံဥပဒေ ပုဒ်မ ၁၄ရ မှ ၁၅၀ အထိ လည်းကောင်း ပြဋ္ဌာန်း သတ်မှတ်ထားပြီး၊ ကော်မတီ၊ ကော်မရှင်နှင့်အဖွဲ့တို့ကို လွှတ်တော်ကိုယ်စားလှယ်များ သင့်လျော်သော နိုင်ငံသားများထည့်သွင်း၍ ဖွဲ့စည်းနိုင်တယ်လို့ ပြဋ္ဌာန်းထားပါတယ်။ ဒါအပြင် ဖွဲ့စည်းပုံ အခြေခံဥပဒေ ပုဒ်မ ၇၇၊ ပုဒ်မခွဲ (ဂ)မှာ ပြည်ထောင်စုလွှတ်တော် အစည်းအဝေး၌ ဆွေးနွေးဆောင်ရွက်ဆဲ အကြောင်းအရာ တစ်ရပ်ရပ်နဲ့ စပ်လျဉ်း၍ လိုအပ်လျှင် ဖွဲ့စည်းပုံအခြေခံ ဥပဒေ အရဖွဲ့စည်းထားတဲ့ ပြည်ထောင်စုအဆင့်အဖွဲ့အစည်းတစ်ရပ်ရပ်ကို ကိုယ်စားပြုတဲ့အဖွဲ့အစည်းများ သို့မဟုတ် ပုဂ္ဂိုလ်များကို ပြည်ထောင်စုလွှတ်တော်သို့ တက်ရောက်ရှင်းလင်းတင်ပြစေရန် ဖိတ်ကြားခွင့်ရှိတယ်လို့ ပြည်ထောင်စုလွှတ်တော် နာယကရဲ့ လုပ်ငန်းတာဝန်တွင်လည်းကောင်း၊ ဖွဲ့စည်းပုံ အခြေခံဥပဒေ ပုဒ်မ ၁၁၂၊ ပုဒ်မခွဲ (ဂ)မှာ ပြည်သူ့ လွှတ်တော်အစည်းအဝေး၌ ဆွေးနွေးဆောင်ရွက်ဆဲ အကြောင်းအရာ တ စ်ရပ်ရပ်နဲ့ စပ်လျဉ်း၍ လိုအပ်လျှင် ဖွဲ့စည်းပုံအခြေခံဥပဒေအရ ဖွဲ့စည်းထားသည့် ပြည်ထောင်စုအဆင့် အဖွဲ့အစည်းတစ်ရပ်ရပ်ကို ကိုယ်စားပြုသော အဖွဲ့အစည်းများ သို့မဟုတ် ပုဂ္ဂိုလ်များကို ပြည်သူ့လွှတ်တော် အစည်းအဝေးသို့တက်ရောက် ရှင်းလင်းတင်ပြစေရန် ဖိတ်ကြားခွင့်ရှိ သည်ဟု လည်းကောင်း၊ ပုဒ်မ ၁၄၄ မှာ အမျိုးသားလွှတ်တော် ဥက္ကဋ္ဌ၏ လုပ်ငန်းတာဝန်သည် ပုဒ်မ ၁၂၂ ပါ ပြည်သူ့လွှတ်တော် ဥက္ကဋ္ဌရဲ့ လုပ်ငန်းတာဝန်ဆိုင်ရာ ပြဋ္ဌာန်းချက်များအတို င်း ဖြစ်သည်ဟုလည်းကောင်း ပြဋ္ဌာန်းထားပြီး ဖြစ်ပါတယ်။ ဥပဒေပြုရေးမဏ္ဍိုင်မှာရှိတဲ့ လွှတ်တော် ကိုယ်စားလှယ်များဟာ ဥပဒေပြု ရေး တာဝန်သာရှိပြီး အုပ်ချုပ်ရေးအာဏာကို အပြန်အလှန် ထိန်းကျောင်းတဲ့ သဘောသာ ဖြစ်သင့်ပါတယ်။ အုပ်ချုပ်ရေးမဏ္ဍိုင်မှာရှိတဲ့ ပုဂ္ဂိုလ်များရဲ့ သတ်မှတ်ထားတဲ့ပြဋ္ဌာန်းချက်ဥပဒေနည်းဥပဒေများကိုကျော်လွန်ဖောက်ဖျက်ပြီး ဆောင်ရွက်ခြင်း မပြုနိုင်ရန်အတွက် ဥပဒေများလိုအပ်သလို ပြဋ္ဌာန်းပြီး နိုင်ငံတော်နှင့် နိုင်ငံသားများ အကျိုး အတွက် လိုအပ်တဲ့ မေးခွန်းများ၊ အဆိုများကို မေးမြန်းဆွေးနွေးတင်ပြရမှာ ဖြစ်ပါတယ်။ လေးစားရပါသော ဥက္ကဋ္ဌကြီးခင်ဗျား။ ဖွဲ့စည်းပုံ အခြေခံဥပဒေဆိုင်ရာ ခုံရုံးရဲ့ ဆုံးဖြတ်ချက်သည်လည်း ကျိုးကြောင်းဖော်ပြချက်များအရ မှန်ကန်မှုရှိနေသည်လို့ သုံးသပ်ရရှိ ပါကြောင်းနှင့် ဖွဲ့စည်းပုံ အခြေခံဥပဒေပုဒ်မ ၃၂၄ အရ အတည်ပြုပြီး ဖြစ်တာကိုလည်း တွေ့ရှိ ပါတယ်။ ဒါကြောင့် မို့လို့ အဆိုရှင် ဦးဇော်မြင့်ဖေရဲ့ အဆိုကို ပြန်လည်ရုပ်သိမ်းပေးနိုင်ပါရန်နှင့် ထပ်မံ၍ နှစ်ဦးနှစ်ဖက်အချိန်ယူကာ ပြန်လည်ညှိနှိုင်းအဖြေရှာ ဆောင်ရွက်သင့်ပါကြောင်း အကြံပြုရင်း ကျွန်တော့်ရဲ့ ဆွေးနွေးမှုကို နိဂုံးချုပ်ပါတယ်။ ကျေးဇူးတင်ပါတယ် ခင်ဗျား။</speech>
<speech type="speaker">ဆက်လက်ပြီး တပ်မတော်သားကိုယ်စားလှယ် ဒုတိယဗိုလ်မှူးကြီး ဇော်သန်းထိုက် ဆွေးနွေးနိုင်ပါပြီ</speech>
<speech><mp id="000">ဒုတိယဗိုလ်မှူးကြီးဇော်သန်းထိုက် (တပ်မတော်သားကိုယ်စားလှယ်)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် လွှတ်တော်ကိုယ်စား လှယ်တော်များ ခင်ဗျား။ ကျွန်တော်ကတော့ တပ်မတော်သားအမျိုးသားလွှတ်တော်ကိုယ်စားလှယ် ပြန်တမ်းဝင်အမှတ်၊ ကြည်း၂၄၁၉၂ ဒုတိယဗိုလ်မှူးကြီးဇော်သန်းထိုက် ဖြစ်ပါတယ်။ကျွန်တော့်အနေနဲ့ မန္တလေးတိုင်း ဒေသကြီး မဲဆန္ဒနယ်အမှတ် (၅)မှ အမျိုးသားလွှတ်တော်ကိုယ်စားလှယ် ဦးဇော်မြင့်ဖေ က တင်သွင်းခဲ့တဲ့ နိုင်ငံတော် ဖွဲ့စည်းပုံခြေခံဥပဒေဆိုင်ရာ ခုံရုံးဥက္ကဋ္ဌနှင့် အဖွဲ့ဝင်များအား စွပ်စွဲပြစ်တင်ကြောင်း အဆိုနှင့် ပတ်သက်၍ တင်ပြဆွေးနွေးသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ယခုအဆိုကို ဆွေးနွေးရာမှာ ကျွန်တော်အနေဖြင့် နိုင်ငံတော်အကျိုးအတွက်သာ ဦးတည် ဆွေးနွေးရခြင်းဖြစ်ပါ ကြောင်း ဦးစွာတင်ပြလိုပါတယ်။ ကျွန်တော်တို့ တပ်မတော်သားများဟာ ပါတီနိုင်ငံရေး ဆောင်ရွက်သူများမဟုတ်ဘဲ အမျိုးသားနိုင်ငံရေးတာဝန်များကိုသာ ဦးလည်မသုန် ထမ်းဆောင် နေကြသူများ ဖြစ်ကြတဲ့အတွက် နိုင်ငံတော်ရဲ့ အကျိုးကို ထိခိုက်လာနိုင်တဲ့ အခြေအနေများကနေ ကာကွယ် စောင့်ရှောက်ရမှာ ဖြစ်ပါတယ်။ ဒါအပြင် နိုင်ငံတော်ဖွဲ့စည်းပုံအခြေခံဥပဒေပုဒ်မ ၂၀ ပုဒ်မခွဲ(စ) အရ တပ်မတော်သည် နိုင်ငံတော်ဖွဲ့စည်းပုံအခြေခံဥပဒေကို ကာကွယ်စောင့်ရှောက် ရန် အဓိက တာဝန်ရှိသည်လို့ ပြဋ္ဌာန်းထားတဲ့ အတွက်လည်း ကောင်း၊ လွှတ်တော်ကိုယ်စားလှယ် တစ်ဦးအနေဖြင့် ဖွဲ့စည်းပုံအခြေခံဥပဒေပုဒ်မ ၁၂၅ အရ ကတိသစ္စာပြုရာမှာ ကျွန်ုပ်သည်အမျိုးသားလွှတ်တော်ကိုယ်စားလှယ်အဖြစ် ရွေးချယ်ခံရပြီးဖြစ်သဖြင့် နိုင်ငံတော်ဖွဲ့စည်းပုံ အခြေခံဥပဒေကို ထိန်းသိမ်းကာကွယ်စောင့်ရှောက်ပြီး နိုင်ငံတော်၏ ဥပဒေများကိုလည်း လိုက်နာပါမည်။ ပြည်ထောင်စုသမ္မတမြန်မာနိုင်ငံတော်နှင့် နိုင်ငံသားများအပေါ် သစ္စာစောင့်သိ ရိုသေပါမည်လို့ လေးနက်တည်ကြည်စွာ ကတိသစ္စာပြု ထားသူများ ဖြစ်တဲ့အတွက် နိုင်ငံတော်နှင့် နိုင်ငံသားများရဲ့ အကျိုးကို လိုလား၍ အကြံပြုဆွေးနွေးရခြင်း ဖြစ်ကြောင်း ထပ်လောင်း တင်ပြလိုပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ တင်ပြခဲ့တဲ့အတိုင်း ကျွန်တော်တို့လွှတ်တော်ကိုယ်စားလှယ်များဟာ နိုင်ငံတော်ဖွဲ့စည်းပုံအခြေခံ ဥပဒေကို ထိန်းသိမ်း စောင့်ရှောက်ဖို့ ကတိသစ္စာပြု ထားသူများ ဖြစ်ကြပါတယ်။ ဒါအပြင် နိုင်ငံတော် ဖွဲ့စည်းပုံ အခြေခံဥပဒေ ပုဒ်မ ၁၂၊ ပုဒ်မခွဲ (က)မှာ နိုင်ငံတော်၏ ဥပဒေပြုရေးအာဏာကို ပြည်ထောင်စု လွှတ်တော်၊ တိုင်းဒေသကြီးလွှတ်တော်နှင့် ပြည်နယ်လွှတ်တော်များအား ခွဲဝေအပ်နှင်းသည်လို့ ပြဋ္ဌာန်းထားတဲ့အတွက် ဥပဒေပြုဖို့ တာဝန်ရှိသူများဖြစ်ပြီး ဖွဲ့စည်းပုံအခြေခံဥပဒေကို ကာကွယ်စောင့်ရှောက်ရမှာ ဖြစ်ပါတယ်။ ဒီလို ဥပဒေနှင့် ပတ်သက်ပြီး တာဝန်ယူရသူများက နိုင်ငံတော် ဖွဲ့စည်းပုံအခြေခံ ဥပဒေကို လျစ်လျူရှုတာဟာ မဖြစ်သင့်၊ မဖြစ်ထိုက်တဲ့ အချက်ပဲ ဖြစ်ပါတယ်။ နိုင်ငံတော်ဖွဲ့စည်းပုံအခြေခံ ဥပဒေပုဒ်မ ၃၂၄ မှာ နိုင်ငံတော်ဖွဲ့စည်းပုံအခြေခံ ဥပဒေဆိုင်ရာခုံရုံး ၏ ဆုံးဖြတ်ချက်သည် အပြီးအပြတ်အတည်ဖြစ်သည်လို့ အတိအလင်း တိကျစွာ ပြဋ္ဌာန်းထားတဲ အတွက် နိုင်ငံတော်ဖွဲ့စည်းပုံအခြေခံ ဥပဒေဆိုင်ရာခုံရုံးရဲ့ ဆုံးဖြတ်ချက်မှားယွင်းကြောင်း ပြောဆိုနေခြင်းဖြင့် ဖွဲ့စည်းပုံအခြေခံ ဥပဒေကို မလိုက်နာရာရောက်သည့် အပြင် ဖွဲ့ စည်းပုံ အခြေခံဥပဒေကို ချိုးဖောက်ရာရောက်နေကြောင်း သတိပြုကြစေလိုပါတယ်။ နိုင်ငံတော်ဖွဲ့စည်းပုံအခြေခံ ဥပဒေဆိုင်ရာခုံရုံးအနေနဲ့ ၄င်းရဲ့ လုပ်ငန်းတာဝန်ကို လွတ်လပ်စွာ ဆောင်ရွက်ရာမှာ မိမိတို့ရဲ့အယူအဆ အတွေးအခေါ်နဲ့ မကိုက်ညီရုံမျှဖြင့် ဥပဒေအရ ပေးအပ်သော တာဝန်ကို ကျေပွန်စွာဆောင်ရွက်ခြင်းမရှိဘူးလို့ စွပ်စွဲဖို့ မသင့်ပါခင်ဗျား။ အဲဒီလို စွပ်စွဲမယ်ဆိုရင် မိမိတို့လွှတ်တော်အနေနဲ့ ဖွဲ့စည်းပုံအခြေခံ ဥပဒေဆိုင်ရာခုံရုံးရဲ့ ဆောင်ရွက်မှု ကို ဝင်ရောက်စွက်ဖက်ရာရောက်တဲ့အပြင်မိမိတို့လွှတ်တော်ကိုယ်စားလှယ်များဟာ အုပ်ချုပ်ရေး အာဏာ၊ တရား စီရင်ရေးအာဏာရဲ့ အထက်မှာရှိနေတယ်ဆိုတဲ့ သဘောသက်ရောက်သွားမှာ ဖြစ်ပါတယ်။ ယနေ့ ဒီမိုကရေစီစနစ်ကို ကျင့်သုံးတဲ့နိုင်ငံအသီးသီးမှာ တရားရုံးဆုံးဖြတ်ချက်သို့မဟုတ် ဖွဲ့စည်းပုံအခြေခံ ဥပဒေဆိုင်ရာခုံရုံးဆုံးဖြတ်ချက်တွေကို လွှတ်တော်အသီးသီးနဲ့ အစိုးရ အဖွဲ့အသီးသီးတို့က လိုက်နာဆောင်ရွက်နေတာကိုလည်း တွေ့ရမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ နိုင်ငံတော်ဖွဲ့စည်းပုံ အခြေခံ ဥပဒေအခန်း (၁၄)ကူးပြောင်းရေးကာလ ပြဋ္ဌာန်းချက်များ အခန်း၊ ပုဒ်မ ၄၄၆ မှာ တည်ဆဲ ဥပဒေများသည် ပြည်ထောင်စု လွှတ်တော်က ပယ်ဖျက်ခြင်း၊ ပြင်ဆင်ခြင်းမပြု သေးမီ ဖွဲ့စည်းပုံအခြေခံဥပဒေနှင့် မဆန့်ကျင်သမျှ အတည်ဖြစ်သည် လို့ ပြဋ္ဌာန်းထားတဲ့အတွက် နိုင်ငံတော်ဖွဲ့စည်းပုံအခြေခံ ဥပဒေမှာ ထည့်သွင်းပြဋ္ဌာန်းထားခြင်းမရှိတဲ့ အချက်ကို ထည့်သွင်း ပြဋ္ဌာန်းထားတဲ့ ဥပဒေ သို့မဟုတ် အဆိုပါ ဥပဒေပါ ပြဋ္ဌာန်းချက်ဟာ နိုင်ငံ တော်ဖွဲ့စည်းပုံအခြေခံ ဥပဒေကို ဆန့်ကျင်ရာရောက်တဲ့ အတွက် ပျက်ပြယ်တယ်လို့ပဲ မှတ်ယူရမှာ ဖြစ်ပါတယ်။ ဒါအပြင် နိုင်ငံတော်ဖွဲ့စည်းပုံအခြေခံ ဥပဒေအခန်း (၁၅)၊ အထွေထွေပြဋ္ဌာန်းချက်များ အခန်း၊ ပုဒ်မ ၄၄၉ မှာ ဤဖွဲ့စည်းပုံအခြေခံ ဥပဒေသည် နိုင်ငံတော်အတွင်းရှိ ဥပဒေများအားလုံး၏ အခြေခံဥပဒေ ဖြစ်သည်ဟု ပြဋ္ဌာန်းထားပါတယ်။ ဒါကြောင့် မူလ Mother Law ဖြစ်တဲ့ ဖွဲ့စည်းပုံအခြေခံဥပဒေကို ဆန့်ကျင်တဲ့ By Law များဖြစ်ကြတဲ့ ပြည်ထောင်စုလွှတ်တော်ဥပဒေ အခန်း(၁)၊ ပုဒ်မ၂၊ ပုဒ်မခွဲ (စ) ၊ ပြည်သူ့လွှတ်တော် ဆိုင်ရာဥပဒေ၊ အခန်း (၈)၊ ပုဒ်မ၂၊ ပုဒ်မခွဲ(ဇ)၊ ပြည်သူ့လွှတ်တော်ဆိုင်ရာဥပဒေ၊ အခန်း (၁)၊ ပုဒ်မ ၂၊ ပုဒ်မခွဲ (ဇ) ပြည်ထောင်စု စာရင်းစစ်ချုပ် ဥပဒေ၊ အခန်း (၁)၊ ပုဒ်မ ၂၊ ပုဒ်မခွဲ (ဃ) ၊ ပြည်ထောင်စုရှေ့နေချုပ်ဥပဒေ၊ အခန်း (၁)၊ ပုဒ်မခွဲ (ဂ) တို့ဟာ ဖွဲ့စည်းပုံအခြေခံဥပဒေမှာ ပြဋ္ဌာန်းထားခြင်းမရှိတဲ့ ပြည်ထောင်စုအဆင့် အဖွဲ့အစည်း ဆိုသည်မှာ ဖွဲ့စည်းပုံအခြေခံ ဥပဒေအရဖွဲ့စည်းသော ပြည်ထောင်စုအစိုးရအဖွဲ့၊ အမျိုးသား ကာကွယ်ရေးနှင့် လုံခြုံရေးကောင်စီ၊ ဘဏ္ဍာရေးကော်မရှင်၊ ပြည်ထောင်စုတရားလွှတ်တော်ချုပ်၊ နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံး၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စုစာရင်းစစ်ချုပ်နှင့် ပြည်ထောင်စုရာထူးခန့်ချုပ်တို့ကိုလည်းကောင်း၊ ပြည်ထောင်စု လွှတ်တော်၊ ပြည်သူ့လွှတ်တော်နှင့် အမျိုးသားလွှတ်တော်တို့က ဖွဲ့စည်းသည့် ကော်မတီ၊ ကော်မရှင်နှင့်အဖွဲ့တို့ကိုလည်းကောင်းဆိုလိုသည်လို့ ထည့်သွင်း ပြဋ္ဌာန်းထားတဲ့အတွက် ဆန့်ကျင်ရာ ရောက်ပြီး ပျက်ပြယ်တဲ့အချက်များ ဖြစ်ကြောင်း တင်ပြအပ်ပါတယ်။ လေးစားအပ်ပါသောအမျိုးသားလွှတ်တော် ဥက္ကဋ္ဌကြီးခင်ဗျား။ ရှေ့ပိုင်းမှာ တင်ပြခဲ့တဲ့ အချက်များအရ နိုင်ငံတော်ဖွဲ့စည်းပုံအခြေခံ ဥပဒေဆိုင်ရာခုံရုံးက လွှတ်တော် အသီးသီးက ဖွဲ့စည်းထားသည့်ကော်မတီ၊ ကော်မရှင်နှင့် အဖွဲ့တို့အား ပြည်ထောင်စုအဆင့် အဖွဲ့အစည်း အဖြစ် ထည့်သွင်းအဓိပ္ပာယ်ဖွင့်ဆိုခြင်းသည် ဖွဲ့စည်းပုံအခြေခံ ဥပဒေပါ ပြဋ္ဌာန်းချက်များ နှင့် ညီညွတ်ခြင်းမရှိကြောင်း အဓိပ္ပာယ်ဖွင့်ဆိုခြင်းသည် မှန်ကန်သော ဆုံးဖြတ်ချက်တစ်ရပ်လို့ သုံးသပ်ရတဲ့အတွက် မန္တလေးတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စားလှယ် ဦးဇော်မြင့်ဖေတင်သွင်းတဲ့ နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးဥက္ကဋ္ဌ နှင့် အဖွဲ့ဝင်များအား စွပ်စွဲပြစ်တင်ကြောင်း အရေးကြီးအဆိုဟာ နိုင်ငံတော် ဖွဲ့စည်းပုံအခြေခံ ဥပဒေကိုကျော်လွန်ပြီး တင်ပြသင့်သောအဆို တစ်ရပ်မဟုတ်တဲ့ အတွက် ဖွဲ့စည်းပုံအခြေခံ ဥပဒေကို ကာကွယ်စောင့်ရှောက်ရန် အဓိကတာဝန်ရှိသော တပ်မတော်သားတစ်ဦး အနေဖြင့် လည်းကောင်း၊ ထိန်းသိမ်း စောင့်ရှောက်ရန် ကတိသစ္စာပြု ထားသော လွှတ်တော်ကိုယ်စားလှယ် တစ်ဦးအနေဖြင့် လည်းကောင်း ဒီအဆိုကို ပြန်လည် ရုပ်သိမ်းသင့်ကြောင်း လေး စားစွာ တင်ပြ အပ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်တို့ရဲ့ ပြည်ထောင်စုသမ္မတမြန်မာနိုင်ငံတော်ဟာ ဒီမိုကရေစီသက်တမ်းနုနယ်သေးတဲ့ နိုင်ငံဖြစ်ပါတယ်။ အလားတူနိုင်ငံတော်မှာ ဘက်ပေါင်းစုံစိန်ခေါ်မှုများကို ရင်ဆိုင်ဖြေရှင်းနေရတာ ဖြစ်ပါတယ်။ စီးပွားရေးဘက်မှာလည်း ဘတ်ဂျက်လိုငွေပြနေပြီး ဖွံ့ဖြိုးမှုနည်းပါးတဲ့ အဆင့်ကနေ ယခုကာလမှာ နိုင်ငံအချို့ရဲ့ ပိတ်ဆို့မှုတွေ ဖယ်ရှားပေးခြင်းအပေါ် အားယူပြီး ရုန်းထဖို့ကြိုးစားနေရတဲ့ နိုင်ငံ တစ်နိုင်ငံဖြစ်ပါတယ်။ ဒါ့အပြင် လတ်တလောနေရာဒေသအများအပြားမှာ ရေလွှမ်းမိုးနစ်မြုပ်ခြင်း၊ ရခိုင်ပြည်နယ်မှာ ဖြစ်ပွားခဲ့တဲ့ ပဋိပက္ခကြောင့် ဒေသတွင်းတည်ငြိမ်ရေး၊ ပြန်လည်ထူထောင်ရေး စတဲ့ လုပ်ငန်းများ၊ ပြည်တွင်းငြိမ်းချမ်းရေးဖော်ဆောင်ရေးစတဲ့ အရေးကြီးတဲ့လုပ်ငန်းများစွာ ရှိပါတယ်။ နိုင်ငံတော်တာဝန်ယူထားသူများနဲ့ နိုင်ငံတော်တာဝန်သိသူများ အားလုံးက ဝိုင်းဝန်း ပြီးတော့ မနားမနေကြိုးစားနေရတဲ့ အခြေအနေဖြစ်ပါတယ်။ ကျွန်တော်တို့ အမျိုးသား လွှတ်တော်မှာလည်း အလားတူ လွှတ်တော်ဥက္ကဋ္ဌကြီးအမှူးပြု တဲ့ လွှတ်တော်ကိုယ်စားလှယ်များ ဟာ မိမိတို့ရဲ့ ဥပဒေပြုရေးတာဝန်အပြင် နိုင်ငံတော်နဲ့ ပြည်သူများအတွက် ပြည်သူ့အသံများ ကို နားထောင်ပြီး ပြည်သူ့ဆန္ဒကို အကောင်အထည်ဖော်ဆောင်ရွက်နေကြတာ အားလုံးအသိပဲ ဖြစ်ပါတယ်။ ဒီလို နိုင်ငံတော်အနေနဲ့ နုနယ်တဲ့ ဒီမိုကရေစီသက်တမ်းကာလအတွင်း နိုင်ငံတော် စီးပွားရေးဖွံ့ဖြိုးတိုးတက်ရန် ကြိုးစားဆောင်ရွက်နေရသော ကာလအတွင်း ဘက်ပေါင်းစုံမှ စိန်ခေါ်မှုများအား ဖြေရှင်းဆောင်ရွက်နေရဆဲ ကာလအတွင်း နိုင်ငံတော်၏ ဒီမိုကရေစီလမ်းကြောင်း မတိမ်းစောင်းသွားစေရန် ယခုကဲ့သို့သော အငြင်းပွားမှု၊ အပြန်အလှန် ဥပဒေများ ကိုးကား၍စွပ်စွဲပြစ်တင်မှုများအား ရပ်တန့်သင့်ပြီလို့ ရိုးသားစွာထင်မြင်ယူဆပါတယ်။ သို့ဖြစ်ပါ၍ မန္တလေးတိုင်းဒေသကြီး မဲဆန္ဒနယ်အမှတ်(၅)မှ ဦးဇော်မြင့်ဖေ တင်သွင်းသည့် နိုင်ငံတော် ဖွဲ့စည်းပုံအခြေခံ ဥပဒေဆိုင်ရာခုံရုံးဥက္ကဋ္ဌနှင့် အဖွဲ့ဝင်များအား စွပ်စွဲပြစ်တင် ကြောင်း အဆိုအား ပြည်သူများ၏ အကျိုးကိုရှေးရှုလျက် ပြန်လည်ရုပ်သိမ်းသင့်ပါကြောင်းနှင့် နှစ်ဦးနှစ်ဖက် ပြန်လည်ညှိနှိုင်းအဖြေရှာသင့်ပါကြောင်း အကြံပြု ဆွေးနွေးအပ်ပါတယ် ခင်ဗျား။ ကျေးဇူးတင် ပါတယ်။</speech>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ် (၄)မှ ဦးစိုင်းသန့်ဇင် ဆွေးနွေးနိုင်ပါပြီ</speech>
<speech><mp id="148">ဦးစိုင်းသန့်ဇင် ရှမ်းပြည်နယ် မဲဆန္ဒနယ်အမှတ်(၄)</mp>။လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ် (၄) မှ အမျိုးသားလွှတ်တော်ကိုယ်စားလှယ် ဦးစိုင်းသန့်ဇင် ဖြစ်ပါတယ်။ ဒီကနေ့ ကျွန်တော် ဆွေးနွေး မယ့် အဆိုကတော့ မန္တလေးတိုင်းဒေသကြီး မဲဆန္ဒနယ်အမှတ်(၅)မှ ဦးဇော်မြင့်ဖေ တင်သွင်း ထားတဲ့ ဖွဲ့စည်းပုံအခြေခံ ဥပဒေဆိုင်ရာ ခုံရုံးဥက္ကဋ္ဌနှင့် အဖွဲ့ဝင်များအား ဖွဲ့စည်းပုံအခြေခံဥပဒေ ပြဋ္ဌာန်းချက်များကို ဖောက်ဖျက် ကျူးလွန်ခြင်း၊ ဥပဒေအရပေးအပ်သော တာဝန်များကို ကျေပွန်စွာ မထမ်းဆောင်နိုင်ခြင်းတို့အရ စွပ်စွဲပြစ်တင်သည့်အဆိုကို ထောက်ခံဆွေးနွေးမှာ ဖြစ်ပါတယ်။ ဒီအဆိုကို ထောက်ခံ ဆွေးနွေးရခြင်း အကြောင်းအရင်းက နှစ်ချက်ရှိပါတယ်။ ဘာဖြစ်လို့လည်းဆိုလို့ရှိရင် ဒီ ဖွဲ့စည်းပုံအခြေခံ ဥပဒေဆိုင်ရာ ခုံရုံးဥက္ကဋ္ဌနှင့် အဖွဲ့ဝင်များကို အဆိုရှင်ကနေပြီးတော့ ဖွဲ့စည်းပုံအခြေခံ ဥပဒေ ပုဒ်စဝ၂ (က) အပိုဒ်ခွဲငယ် (၂)နဲ့ (၅)တို့အရ စွပ်စွဲအပြစ်တင်ထားတာတွေ့ရပါတယ်။ ဒါကလည်း ဘယ်အပေါ်မှာ အခြေတည်ပြီးတော့ ဖြစ်လာသလဲဆိုလို့ရှိရင် ဒီဆုံးဖြတ်လိုက်တဲ့ အဆုံးအဖြတ်တစ်ခုဟာ ကျွန်တော်တို့ နိုင်ငံတော်ဖွဲ့စည်းပုံအခြေခံ ဥပဒေရဲ့ မူလမူရင်း ပြဋ္ဌာန်းချက်တွေဖြစ်တဲ့ အခန်း(၁) အခြေခံမူများ မှာပါတဲ့ ဆိုလိုချက်တွေနဲ့ မကွဲပြားဘူး။ ကိုက်ညီတယ်ဆိုလို့ရှိရင် ဒါ ကျွန်တော်တို့က ဖွဲ့စည်းပုံ အခြေခံ ဥပဒေကို ကာကွယ်စောင့်ရှောက်ရမယ့် ကိုယ်စားလှယ်များဖြစ်တာနဲ့အညီ ကျွန်တော်တို့က ဒါကို လက်ခံပြီးတော့ ခုနတုန်းက ကိုယ်စားလှယ်တွေ တင်ပြသွားတဲ့ ခုံရုံးရဲ့ အဆုံး အဖြတ်ဟာ အပြီးအပြတ်ဖြစ်သည်ဆိုတာ မှန်ကန်ပါတယ်။ ဒါပေမဲ့ အခြေခံဥပဒေကို ပြန်လေ့ လာတဲ့ အခါမှာ တကယ်လို့များ ခုံ ရုံးရဲ့ ဆုံးဖြတ်ချက်ဟာ အခြေခံဥပဒေနဲ့ မညီခဲ့ဘူးဆိုရင် ဘယ်လို လုပ်ကြမလဲ၊ကျွန်တော်တို့ ဖွဲ့စည်းပုံအခြေခံ ဥပဒေကို ကာကွယ်စောင့်ရှောက်ရမယ့် ကိုယ်စားလှယ် များအနေနဲ့ ဘယ်လို တာဝန်ကို လုပ်ရမလဲဆိုတဲ့ ကြည့်လိုက်တဲ့အခါကတော့ ဒီတာဝန်ကို မန္တလေးတိုင်းဒေသကြီး မဲဆန္ဒနယ်အမှတ်(၅)မှ ဦးဇော်မြင့်ဖေအနေနဲ့ ထမ်းဆောင်ပြီးတော့ ဒါကို စွပ်စွဲပြစ်တင်တဲ့အဆိုကို တင်တယ်လို့ ကျွန်တော်မြင်ပါတယ်။ ဒါကလည်း အခြေခံဥပဒေ က ပေးထားတဲ့ အခွင့်အရေးကို ကျင့်သုံးပြီး လုပ်ဆောင်တာဖြစ်တဲ့အတွက်ကြောင့်မို့လို့ အခြေခံ ဥပဒေကို ဖောက်ဖျက် ကျူးလွန်ရာ ကျတယ်ဆိုတဲ့ အမြင်ဟာမှားကြောင်း ပြောလိုပါတယ်။ နောက်တစ်ခါ ဒီခုံရုံးရဲ့ ဆုံးဖြတ်ချက် ကို ပြန်ကြည့်မယ်ဆိုလို့ရှိရင် ကျွန်တော်အမှားနှစ်ခု တွေ့ရပါမယ်။ နံပါတ်(၁)က လက်ခံ ကျင့်သုံးတဲ့နေရာမှာ မှားတာဖြစ်ပါတယ်။ လုပ်ထုံးလုပ်နည်း အရ မှားတာဖြစ်ပါတယ်။ အဲဒီလို လုပ်ထုံးလုပ်နည်း အရ မှားတယ်ဆိုတဲ့နေရာမှာ အခြေခံဥပဒေ ပုဒ်မ ၃၂၅ (က) အရ တင်သွင်းပြီးတော့ အခြေခံဥပဒေ ပုဒ်မ ၃၂၂ (က)အရ ဖွဲ့စည်းပုံအခြေခံ ဥပဒေပါ ပြဋ္ဌာန်းချက်ကို အနက်အဓိပ္ပာယ်ဖွင့်ဆိုခိုင်းတာကို တွေ့ရပါတယ်။ ဒါပေမဲ့ တကယ်တမ်း ဆုံးဖြတ်ချက်ချတဲ့နေရာမှာရယ် နောက်တစ်ခါ စတင်ကျင့်သုံးတဲ့နေရာမှာရယ် ကိုက်ညီမှုမရှိတာကို တွေ့ရပါတယ်။ ပုဒ်မ ၃၂၅ (က) မှာ နိုင်ငံတော်သမ္မတကနေပြီးတော့ တိုက်ရိုက် တင်သွင်းရမှာ ဖြစ်ပါတယ်။ ဒါကို တိုက်ရိုက်မတင်သွင်းခဲ့တာကလည်း ဒါက အမှားတစ်ခု ဖြစ်ပါတယ်။ ဒါပေမဲ့ အချို့အမြင်ကတော့ရှိပါတယ်။ ဒါဟာ တိုက်ရိုက်ဖြစ်ပါတယ်လို့ ပြောတာ လည်းရှိပါတယ်။ တိုက်ရိုက်ဆိုတဲ့စကားကို ကြည့်လိုက်မယ်ဆိုရင် ကြားမှာ အခုအခံမရှိတာကို ပြောတာဖြစ်ပါတယ်။ ကြားမှာ အခုအခံရှိနေမယ်ဆိုရင် တိုက်ရိုက်ဆိုတဲ့ အဓိပ္ပာယ်မပေါ်ဘူးဆိုတဲ့ အကြောင်းကိုလည်း တင်ပြချင်ပါတယ်။ ဒါကြောင့် ဒီနေရာမှာလည်းလွဲမှား ပါတယ်။ နောက်တစ်ခါ ဆုံးဖြတ်ချက် ချတဲ့အချိန်မှာ ဖွဲ့စည်းပုံအခြေခံ ဥပဒေပါ ပြဋ္ဌာန်းချက်ကို အနက် အဓိပ္ပာယ်ဖော်တဲ့နေရာမှာ နိုင်ငံသားတိုင်း၊ သိလွယ်၊ မြင်လွယ်နိုင်တဲ့ အဓိပ္ပာယ်မျိုးကို ဖော်ပေးရမှာ ဖြစ်ပါတယ်။ ဒါပေမဲ့ သူကဘာနဲ့ သွားတူလဲ ဆိုလို့ရှိရင် ကျွန်တော်တို့ ဆရာနဲ့ ကျောင်းသား မေးသလို ဖြစ်နေတယ်။ ကျောင်းသား တစ်ယောက်ကနော် သင်္ချာတစ်ပုဒ်ရဲ့ တွက်နည်း အဓိပ္ပာယ်ကို နားမလည်လို့ ဆရာရယ် ဒါဘယ်လိုတွက်သလဲ မေးတဲ့အခါမှာ မင်းပေးတဲ့ အဖြေက ငါ့အဖြေနဲ့မကိုက်ဘူးလို့ ပြောတဲ့ပုံစံနဲ့ တူနေပါတယ်။ ဒါကြောင့်မို့လို့ ဒီဆုံးဖြတ်ချက်လည်း မှားကြောင်း ပြောကြားလိုပါတယ်။ နောက် အမှားတစ်ခုက ဘာတွေ့လဲဆိုလို့ရှိရင် အဓိပ္ပာယ်ဖွင့်ဆိုတဲ့ အခါမှာ မှားတာ ဖြစ်ပါတယ်။ အဓိပ္ပာယ်ဖွင့်ဆိုတဲ့ နေရာမှာ မှားတဲ့အကြောင်းကို ကျွန်တော် က အချက် (၂) ချက်နဲ့ တင်ပြချင်ပါတယ်။ ဒီအချက်ကိုလည်း နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးကလည်း ဒါကို မှီငြမ်းပြီးတော့ ပြောပါတယ်။ အခြေခံဥပဒေရဲ့ အဓိပ္ပာယ်သဘောကို ကျဉ်းမြောင်းအောင် မကောက်ယူဘဲ ကျယ်ပြန့်အောင် ရက်ရက်ရောရော ကောက်ယူရမယ် ဆိုတဲ့ အချက်တစ်ချက်၊ ဒါကိုကြည့်မယ်ဆိုလို့ရှိရင် ဒါမကိုက်ညီဘူး ဆိုတာကို တွေ့ရပါတယ်။ ကျွန်တော်တို့ အခြေခံ ဖွဲ့စည်းပုံရဲ့ အာဏာ (၃)ရပ် ပိုင်းခြားပုံကိုကြည့်မယ်ဆိုလို့ရှိရင် သူကဘာနဲ့ တူလဲဆိုလို့ရှိရင် ဖိုခုံ လောက်သုံးခုနဲ့ တူပါတယ်။ ဖိုခုံလောက်သုံးခုမှာ တစ်ဖက်ဖက်က လျော့နည်းမယ် ၊ အားနည်းသွားမယ်ဆိုလို့ရှိရင် သူရဲ့ ရပ်တည်ထားတဲ့ ခိုင်မာမှုဟာ မရှိတော့ဘဲနဲ့ ယိုင်လဲတဲ့သဘောမျိုးဖြစ်လာပါတယ်။ ဒါကြောင့်မို့လို့ အခြေခံဥပဒေ ကောက်ယူတဲ့နေရာမှာ အခန်း(၁)မှာ ဖော်ပြထားတဲ့ အခြေခံဥပဒေ နဲ့ ပတ်သက်ပြီးတော့လည်း ဒေါက်တာဦးအေးမောင်ကလည်း ကျယ်ကျယ်ပြန့်ပြန့်ဆွေးနွေးသွားတဲ့ အတွက်ကြောင့်လည်း ကျေးဇူးတင်ပါတယ်။အားလုံးကလည်း သဘောပေါက်ပြီးသားလို့လည်း ယူဆပါတယ်။ နောက်ပြီးတော့ ဒီမှာ နောက်တစ်ခါ ကိုယ်စားလှယ်တစ်ယောက်က ပြောသွား ပါတယ်။ လွှတ်တော်ရဲ့ ဖြစ်ချင်တဲ့ ဆန္ဒအရ အဓိပ္ပာယ်ကောက်ယူတာကလည်း ဒါကလည်း မသင့်ပါဘူးလို့ ပြောပါတယ်။ ဒါပေမဲ့ ဒီ ဖွဲ့စည်းပုံအခြေခံဥပဒေဆိုင်ရာခုံရုံးကနေပြီးတော့ ကျင့်သုံးရမယ့် ထုံးတမ်းအစဉ်အလာထဲမှာ ဒါပါနေပါတယ်။ တိုင်းပြည်ပြု လွှတ်တော်ရဲ့ ရည်ရွယ်ချက်နဲ့ အကြံအစည်အတိုင်း ဖြစ်စေရန် အခြေခံ ဥပဒေတစ်စောင်လုံးကို ခြုံ၍ ကောက်ယူရန်၊ နောက်တစ်ခါ ကျွန်တော်တို့ လွှတ်တော် ရဲ့ လုပ်ထုံးလုပ်နည်းလေးတွေ ဒီမှာလည်း ဒီအခြေခံဥပဒေ ပုဒ်မ ၁၄၀၊ ၁၆၀ မှာလည်း ပြပါတယ်။ ကျွန်တော်တို့ ဒီကော်မတီကနေပြီးတော့ ဒီ ပြည်ထောင်စုအဆင့် အဖွဲ့အစည်းတွေကနေပြီးတော့လာပြီးတော့ တိုင်ပင်ဆွေးနွေးကြတဲ့အခါမှာ ပါတဲ့ အချက်လေးတွေကို ဒီမှာ အခြေခံဥပဒေမှာ ပြထားပါတယ်။အဲဒီမှာ သူ့ရဲ့အဓိပ္ပာယ်က ကျယ်ပြန့်တဲ့အတွက်ကြောင့်မို့လို့ ပြည်ထောင်စုအဆင့် အဖွဲ့အစည်းများဆိုတဲ့ နေရာမှာ ကော်မရှင်တွေ၊ ကော်မတီတွေ ပါနေတယ်ဆိုတာကိုလည်း ကျွန်တော်တို့ မြင်ရမှာ ဖြစ်ပါတယ်။ ဘာဖြစ်လို့လဲဆိုရင် ကျွန်တော်တို့ လွှတ်တော်မှာ ကော်မတီတွေရဲ့ အား၊ ကော်မရှင် တွေရဲ့ အားတွေကလည်း လွှတ်တော်မှာ ကျွန်တော်တို့ အဆိုပိုင်းတွေမှာ ဥပဒေကြမ်းပြု တဲ့နေရာမှာ ဒါ အားတစ်ခုပါပဲ၊ နောက်တစ်ခါ ကျွန်တော်တို့ လွှတ်တော်ရဲ့ လုပ်ထုံးလုပ်နည်းနဲ့ ပတ်သက်တဲ့ နည်းဥပဒေတွေ ပြဋ္ဌာန်းတဲ့ နေရာမှာ ဒီနည်းဥပဒေက ဘယ်အဖွဲ့အစည်းတွေက ပြဋ္ဌာန်းမှာလဲ၊ ဒါတွေ ကိုလည်း ကျွန်တော်တို့ သိဖို့ လိုပါတယ်။ တစ်ခါ ခုံရုံးကနေ ပြောတဲ့ အချက် တွေထဲမှာလည်း ပါပါတယ်။ ကျွန်တော်တို့ အမျိုးသားညီလာခံကနေပြတဲ့နေရာမှာ ဒီနည်းဥပဒေတွေ၊ ဘာတွေကို ပြဋ္ဌာန်းနိုင်ခွင့်က ပြည်ထောင်စု အဆင့်အဖွဲ့အစည်းတွေကို ပေးအပ်ဖို့သင့်တယ်ဆိုတာ ဒါက စဉ်းစားရမယ့်အချက် တစ်ချက် ဖြစ်ပါတယ်။ ဒီထဲတွေမှာလည်း ကျွန်တော်တို့ လွှတ်တော်ရဲ့ အဖွဲ့အစည်းတွေကလည်း တအံ့တအား ဖြစ်တယ်ဆိုတဲ့ အကြောင်း နောက်ပြီးတော့ ကျွန်တော်တို့ ဒီလွှတ်တော်အပိုင်းရဲ့ ကျွန်တော်တို့ အဓိကလုပ်ရမယ့်လုပ်ငန်းက ဥပဒေပြု ရေးပဲ ဖြစ်ပါတယ်။ အဲဒီတော့ ဥပဒေပြု ရေး မှာ အဓိကဖြစ်တဲ့ အတွက်ကြောင့်မို့လို့ ဒီဥပဒေပြုရေးဆိုင်ရာမှာ ရှိနေတဲ့ အဖွဲ့အစည်းအားလုံး ဟာ ဒီအခြေခံ ဥပဒေမှာ အားလုံး အကျုံးဝင်တယ်ဆိုတာကို သိသာပါတယ်။ နောက်တစ်ခု ရှိပါသေးတယ်။ တည်ဆဲဥပဒေနဲ့ ပတ်သက်တဲ့ကိစ္စ၊ တည်ဆဲဥပဒေမှာ ကျွန်တော် မြင်တာကတော့ နှစ်ပိုင်း မြင်တယ်။ တည်ဆဲ ဥပဒေက ကျွန်တော်တို့ ဒီလွှတ်တော်ကနေ မဖျက်သိမ်းသမျှဒါ အတည် ဖြစ်တယ်လို့ ပုဒ်မ ၄၄၆ က ပြောပါတယ်။ မှန်ပါတယ်။ ဒါပေမဲ့ ဒီတည်ဆဲဥပဒေမှာ သူက နှစ်ခုရှိနေတာက ကျွန်တော်တို့ ဒီ အခြေခံဥပဒေအရ ပေါ်ပေါက်လာမယ့် အစိုးရအသစ်ကို အပြောင်းအလဲ မဖြစ်ခင်မှာ ဒါ အရင်အစိုးရရဲ့ ပေးထားတဲ့ ယူဆချက်လေးပေါ့။ အဲဒီမှာ ပေးထားတာ ရှိပါတယ်။ ၄၄၃ အရ ကျွန်တော်တို့ ရေးဆွဲလာတဲ့ ဥပဒေတွေက အားလုံးပေါင်း (၂၂)ခု ရှိပါတယ်။ ဒါက တခြားတည်ဆဲဥပဒေနဲ့ မတူတဲ့ ကိစ္စပါ။ ဒီ ဥပဒေကို ပြဋ္ဌာန်းတဲ့ဥစ္စာဟာ ဒီ နိုင်ငံတော်ဖွဲ့စည်းပုံအခြေခံဥပဒေအရ ဖြစ်ပေါ်လာတယ်လို့ ယူဆပြီးတော့ ဒါ ကျင့်သုံးရမယ့် အဓိပ္ပာယ်တွေ ပါဝင်နေတယ်ဆိုတာကို ကျွန်တော်တို့က မြင်ရမှာဖြစ်ပါတယ်။ ဒါကြောင့်မို့လို့ကျွန်တော် တင်ပြလာတဲ့ အချက်အလက် တွေအရ နိုင်ငံတော် ဖွဲ့စည်းပုံဥပဒေပုဒ်မ ၃၀၂(က) (၂) အရ ဖွဲ့စည်းပုံအခြေခံဥပဒေပါ ပြဋ္ဌာန်းချက် တစ်ရပ်ရပ်ကို ဖောက်ဖျက်ကျူးလွန်ခြင်း၊ ဖွဲ့စည်းပုံအခြေခံဥပဒေပုဒ်မ ၃၀၂(က) (၅) အရ ဥပဒေအရ ပေးအပ်သော တာဝန်ကို မဆောင်ရွက်ခြင်း စတဲ့ အကြောင်းနှစ်ရပ်နဲ့ ဒါ ကိုက်ညီနေပါတယ်။ ဘာဖြစ်လို့လဲဆိုလို့ရှိရင် ဒီ အခြေခံဥပဒေရဲ့ သဘောတရားအရ ထိန်းကျောင်းရမယ် . အာဏာသုံးရပ်ရဲ့ ယိုင်လဲမှု ဖြစ်လာပြီဆိုရင် ဒါ ဥပဒေအရ မကာကွယ် မစောင့်ရှောက်နိုင်တဲ့ အခြေအနေဖြစ်လာပြီးတော့ တာဝန် --------</speech>
<speech type="speaker">နိဂုံးချုပ်ပါ</speech>
<speech><mp id="148">ဦးစိုင်းသန့်ဇင်၊ရှမ်းပြည်နယ် မဲဆန္ဒနယ်အမှတ်(၄)</mp>အဲဒါကြောင့်မို့လို့ ဦးဇော်မြင့်ဖေရဲ့ နိုင်ငံတော်ရဲ့ ဖွဲ့စည်းပုံအခြေခံဥပဒေအရ သိသာရှင်းလင်းပြီးသော အာဏာသုံးရပ် အသီးသီး၏ အပြန်အလှန်ထိန်းကျောင်းနိုင်မှုကို ပျက်ပြားအောင် လွဲမှားသော ဆုံးဖြတ်ချက်ကိုချခဲ့တဲ့ နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးဥက္ကဋ္ဌနဲ့ အဖွဲ့ဝင်များ အားလုံးကို စွပ်စွဲပြစ်တင်တဲ့အဆိုကို ထောက်ခံပါကြောင်း ဆွေးနွေးရင်း နိဂုံးချုပ်အပေါ်တယ်။</speech>
<speech type="speaker">ဆက်လက်ပြီး ချင်းပြည်နယ် မဲဆန္ဒနယ်အမှတ်(၂)မှ ဦးဇုန်လှယ်ထန်း ဆွေးနွေးနိုင်ပါပြီ</speech>
<speech><mp id="38">ဦးဇုန်လှယ်ထန်း၊ ချင်းပြည်နယ် မဲဆန္ဒနယ်အမှတ်(၂)</mp>လေးစားအပ်တဲ့ ဥက္ကဋ္ဌကြီးခင်ဗျား၊ အခုလို ကျွန်တော် ဆွေးနွေးတဲ့ အချိန်မှာ ဝမ်းနည်းစွာ ဆွေးနွေးတာ ဖြစ်ပါတယ်။ ကျွန်တော် တစ်ပါးသူကို ထိခိုက်စေလိုတဲ့ ဆန္ဒမရှိပါဘူး။ သို့သော် ကျွန်တော် ကျမ်းကျိန်ထားတဲ့ အခြေခံဥပဒေကို ထိန်းသိမ်းကာကွယ် စောင့်ရှောက်ပါမယ်ဆိုပြီးတော့ ကျမ်းကျိန်ထားတဲ့အတွက်ကြောင့် ကျွန်တော်တို့ အခြေခံဥပဒေ ဖောက်ဖျက်လာတဲ့ဟာကို ကျွန်တော် မြင်တဲ့အတွက်ကြောင့် အခုလို ဝမ်းနည်းစွာ ပြောရခြင်း ဖြစ်ပါတယ်။ ကျွန်တော်တို့ တပ်မတော်သားကိုယ်စားလှယ်တွေကလည်း သဘောပေါက်မှားနေတာတစ်ခုမြင်ပါတယ်။ ဥက္ကဋ္ဌကြီးခင်ဗျား။အခြေခံဥပဒေ ပုဒ်မ၂၀(စ)မှာ တပ်မတော်သား ကိုယ်စားလှယ်များ သည် ခုံရုံးကို ကာကွယ်စောင့်ရှောက်ရမယ့် အဓိကတာဝန်ရှိတယ်လို့ မရေးထားပါဘူး။ အခြေခပဒေကို ကာကွယ်စောင့်ရှောက်ရန် အဓိကတာဝန်ရှိတယ်လို့ ရေးထားပါတယ်။ အခု ကျွန်တော်တို့ လုပ်နေတာ အားလုံးဟာ အခြေခံဥပဒေအရ လုပ်နေတာပဲ ဖြစ်ပါတယ်။ ကျွန်တော်တို့ နိုင်ငံတော်ကို ကြည့်မယ်ဆိုရင် အချုပ်အခြာ အာဏာကို ခက်မသုံးဖြာနဲ့ ခွဲထား ပါတယ်။ အခု တရားစီရင်ရေးအာဏာမှာ ခုံရုံးတို့၊ တရားလွှတ်တော်ချုပ်တို့ ရှိပါတယ်။ အခု ကျွန်တော်တို့ တစ်ယောက် ပြောလာတိုင်း၊ ပြောလာတိုင်း ခုံရုံး၏ အဆုံးအဖြတ်သည် အပြီးအပြတ် ဖြစ်သည်ဆိုတာပဲ ပြောပြောလာကြတယ်။ ဒါဆို ကျွန်တော်တို့ ခုံရုံး ကိုပဲ အကုန်လုံး အားကိုး ကိုးကွယ်ရတော့မလား ဆိုတာ ဖြစ်နေတယ်။ အရာရာ အားလုံးရဲ့ ဆုံးဖြတ်ပြီး အတည်လား။ မဟုတ်ဘူး။ အခု ကျွန်တော်တို့ အခြေခံဥပဒေမှာလည်း ဒါတွေ ဘယ်လိုဖြစ်လာရင်၊ ဘယ်လိုဖြစ်လာမလဲ၊ ဘယ်လိုလုပ်ရမလဲ ဆိုတာ အတိအလင်း အကုန်လုံး ဖော်ပြထားတာ ရှိပါတယ်။ ခုံရုံးရဲ့ ဥပဒေမှာလည်း ခုံရုံးရဲ့ ဆုံးဖြတ်ချက်သည် အပြီးအပြတ်ဖြစ်သည်၊ အတည်ဖြစ်သည်လို့ ဆိုတယ်။ သို့သော် ပုဒ်မ ၂၅ မှာ ဆက်ကြည့်ပါ။ ခုံရုံးရဲ့ ဆုံးဖြတ်ချက်သည် သက်ဆိုင်ရာအစိုးရဌာန၊ အဖွဲ့အစည်းနဲ့ ပုဂ္ဂိုလ်များ သို့ လည်းကောင်း၊ သက်ဆိုင်ရာ နေရာဒေသအသီးသီးသို့ လည်းကောင်း အာဏာ သက်ရောက် စေရမည်လို့ ရေးထားပါတယ်။ လွှတ်တော်လို့ မရေးထားဘူး။ ဥပဒေရဲ့ လှပမှုဖြစ်ပါတယ်။ ဒါကို Check and Balance လုပ်နိုင်ရန်အတွက် ဟ ပေးထားတာ ဖြစ်ပါတယ်။ ဒါကို ကျွန်တော်တို့ အားလုံးက သဘောပေါက် နားလည်ဖို့ လိုပါတယ်။ အခု ကျွန်တော် ရေးတဲ့အချိန်မှာ ဥပဒေကို လက်ကျွံသွားတာတို့၊ ချော်သွားတာတို့ မရှိပါဘူး။ ဒါ ကျွန်တော်တို့ အတိအကောင်းကောင်းလေး လုပ်ထားတာ ဖြစ်ပါတယ်ဆိုတာကို ကျွန်တော် တင်ပြလိုပါတယ်။ ပြီးတော့ ကျွန်တော်တို့ အခု ဒီစွပ်စွဲရတော့မယ်ဆိုရင် ကျွန်တော်တို့ အခြေခံဥပဒေမှာ ပြဋ္ဌာန်းထားတဲ့ အတိုင်းပဲ လုပ်တာဖြစ်ပါတယ်ဆိုတာကို ကျွန်တော်တို့ အားလုံးက သဘောပေါက်စေချင်ပါတယ်။ စွပ်စွဲတဲ့အချိန်မှာ ပုဒ်မ ၃၃၄ မှာ ဒီလို ခုံရုံးကို စွပ်စွဲလို့ရတယ်လို့ အခြေခံဥပဒေမှာ ရေးထားပါတယ်။ ၃၃၄ (က)(၂)မှာ ဖွဲ့စည်းပုံ အခြေခံဥပဒေပြဋ္ဌာန်းချက် တစ်ရပ်ရပ်ကို ဖောက်ဖျက်ကျူးလွန်ခြင်း၊ ပြီးတော့ (၅) မှာ ဥပဒေအရ ပေးအပ်သော တာဝန်ကို ကျေပွန်စွာ မထမ်းဆောင်ခြင်း၊ အခု ကျွန်တော်တို့ ခုံရုံးရဲ့ ဆုံးဖြတ်ချက်သည် လက်ခံတဲ့ ပုံစံတွေကို လုပ်တဲ့ အချိန်မှာ ကျွန်တော်တို့ ဥပဒေက ခုံရုံးကို တာဝန်ပေးထားတာ အခု ကျွန်တော်တို့ တင်ပြတဲ့ အချိန်မှာ အဖွဲ့နှစ်ဖွဲ့ ရှိပါတယ်။ အစိုးရအဖွဲ့၊ အစိုးရအဖွဲ့ ကိုယ်စား ပြည်ထောင်စုရှေ့နေချုပ်ပြီးတော့ ခုံရုံးဆိုပြီးတော့ နှစ်ဖွဲ့ Two Party ရှိပါတယ်။ ဥပဒေအရပဲ လုပ်ရမှာ ဖြစ်ပါတယ်။ သူတို့က ဥပဒေကို ကျော်လွန်ပြီးတော့ လုပ်လို့မရပါဘူး။ တင်လာတဲ့ အချိန်မှာလည်း ဥပဒေအရ မလုပ်ဘူး။ နိုင်ငံတော်သမ္မတက နိုင်ငံတော်အကြီးအ ကဲ တာဝန်လည်း ထမ်းဆောင်တယ်။ ပြီးတော့ အစိုးရအဖွဲ့ရဲ့ အကြီးအကဲတာဝန်လည်း ထမ်းဆောင်တယ်။ နိုင်ငံတော်သမ္မတကပဲ တိုက်ရိုက်တင်သွင်းခွင့်ရှိတာကို သူက ရှေ့နေချုပ်ရုံးရဲ့ တစ်ယောက်က လာသွင်းတာဆိုတာဟာ ဥပဒေအတွက် လွဲမှားနေပြီ။ ဒါကြောင့် ဥပဒေရဲ့ ဒီလိုဖြစ်ကတည်းကနေ သူက ပလပ် ရမှာ ဖြစ်ပါတယ်။ အဲဒါကြောင့် ဥပဒေအရ ပေးအပ်ထားတဲ့ တာဝန်ကို ကျေပွန်စွာ မထမ်းဆောင်တာ ဖြစ်ပါတယ်။ ပြီးတော့ ပြည်ထောင်စုရှေ့နေချုပ် ဥပဒေနဲ့ ဖွဲ့စည်းပုံအခြေခံဥပဒေ ဒီနှစ်မျိုးမှာ အကုန်လုံး ပေါ်လွင်ပါတယ်။ ပြီးတော့ နောက်တစ်ခုက ဘာလဲဆိုရင် (၅) မှာ ဒီဥပဒေပုဒ်မ တစ်ခုမှ သူက ဖောက်ဖျက်ကျူးလွန်လို့ မရဘူး။ ၄၃၃ မှာ အခြေခံဥပဒေမှာ ဘယ်လိုရေးထားသလဲဆိုရင် ဤဖွဲ့စည်းပုံ အခြေခံဥပဒေအရ အာဏာ မတိုင်ခင်ကတော့ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီက ဖွဲ့စည်းပုံ အခြေခံဥပဒေ အကောင်အထည်ဖော်ရေးအတွက် ကြို တင်ဆောင်ရွက်သည့်လုပ်ငန်းများသည် ဖွဲ့စည်းပုံအခြေခံဥပဒေအရ ဆောင်ရွက်တာ ဖြစ်တယ်လို့ ရေးထားပါတယ်။ ဒါ တိတိလင်းလင်း ရှင်းရှင်းလင်းလင်းပဲ ကျွန်တော်တို့ ဥပဒေ မသင်တဲ့ လူတွေတောင် နားလည်နိုင်တယ်။ အင်္ဂလိပ်လို In accord with ရေးထားပါတယ်။ ကိုက်ညီတယ်။ ကျွန်တော်တို့ နိုင်ငံတကာ အခြေခံဥပဒေကို လေ့လာမယ်ဆိုရင် ကျွန်တော်တို့ နိုင်ငံကပဲ ဒီလိုမျိုးဥပဒေကို ကိုးကားရည်ညွှန်းတာ မဟုတ်ဘူး။ အိန္ဒိယအခြေခံဥပဒေကိုလည်း ကြည့်ပါ။ ကျွန်တော်တို့ ဒီလိုပဲ ဒီမှာ သူ့ရဲ့ အခြေခံဥပဒေရဲ့ အစိတ်အပိုင်းတွေကို ဒီလို ကိုးကားပြီးတော့ ရည်ညွှန်းထားတာ၊ ဒါက နိုင်ငံတကာရဲ့ အခြေခံဥပဒေတွေမှာ ရေးထားတဲ့ ရေးထုံးတွေပဲ ဖြစ်ပါတယ်။ ဒါ a part of အခြေခံဥပဒေပဲ ဖြစ်ပါတယ်။ ဒါ အစိတ်အပိုင်း ဖြစ်ပါတယ်။ ကျွန်တော် ပြောပြီးတဲ့ အတိုင်းပဲ ကျွန်တော်တို့ အခြေခံဥပဒေကို အဓိပ္ပာယ်ဖွင့် ဆိုမယ် ဆိုရင်လည်း ပုဒ်မတစ်ခုမှ ချန်လှပ်လို့မရပါဘူး ဆိုတော့ သူ့ရဲ့ ဆုံးဖြတ်ချက်ကို ထုတ်ဖော်တဲ့ အချိန်မှာ ဘယ်လို ရေးထားလဲဆိုရင် ဖွဲ့စည်းပုံအခြေခံဥပဒေ ပုဒ်မ ၄၄၃ နဲ့ ပုဒ်မ ၄၅၅ ပါ ပြဋ္ဌာန်းချက်များအပေါ် သုံးသပ် ရန် အကြောင်းမပေါ်ပေါက်ရင်လို့ ပြောတဲ့အတွက်ကြောင့် အခြေခံဥပဒေ ပုဒ်မတွေကို သူက မျက်ကွယ်ပြု တယ်။ ဖောက်ဖျက်ကျူးလွန်တယ်ဆိုတာ ထင်ရှားပါတယ်။ ပြီးတော့ နောက်တစ်ခုမှာ ကျွန်တော်တို့ နိုင်ငံတော် အခြေခံဥပဒေမှာ ၊ ကြည့်မယ်ဆိုရင် သူက စောစောတုန်းကလည်း ပြောတဲ့အတိုင်းပဲ အခြေခံမူတွေ ရှိပါတယ်။အခြေခံမူတွေကိုလည်း အကုန်လုံး သုံးရမှာ ဖြစ်ပါတယ်။ ပုဒ်မ ၄ရ မှာ ဒီလို ရေးထားပါတယ်။ ဤအခြေခံမူများပါပေါ့နော်၊ အခန်း (၂) မူလအခွင့်အရေးနှင့် တာဝန်များ၊ နိုင်ငံတော် ရှေ့နောက် စကားရပ်တို့ရဲ့ အနက်အဓိပ္ပာယ်ကို ထောက်၍ ဤဖွဲ့စည်းပုံအခြေခံဥပဒေရဲ့ ဥပဒေပြုမှု အခွင့်အာဏာကိုသော်လည်းကောင်း၊ ကျွန်တော်တို့ လွှတ်တော်၊ ပြီးတော့ အုပ်ချုပ်မှုအာဏာကို သော်လည်းကောင်း အစိုးရ၊ ဒါ ယှဉ်တွဲပြီးတော့ အခြေခံမူမှာ ဖော်ပြ ထားပါတယ် ဆိုတော့ ဒီမှာ နောက်ထပ်ဘယ်လို ထပ်ပြောသေးလဲ။ အဖွဲ့အစည်းလို့ သေသေချာချာ ရေးထားတယ်။ ပြီးတော့ နောက်ထပ်ဘယ်လို ရေးခဲ့လဲ၊ ပုဂ္ဂိုလ်လို့ ရေးထားတယ်။ ကျွန်တော်တို့ ဒီလွှတ်တော်က ဖွဲ့စည်းတဲ့ အဖွဲ့အစည်းအပြင် လွှတ်တော်ကိုယ်စားလှယ်တိုင်း ဟာလည်း အမှန်ဆိုရင် ပြည်ထောင်စုအဆင့်ပုဂ္ဂိုလ်တွေ ဖြစ်တယ်။ ဖွဲ့စည်းတဲ့ဟာတွေလည်း ပြည်ထောင်စုအဆင့် အဖွဲ့အစည်း ဖြစ်တယ်။ ဒီမှာ နိုင်ငံတော်ဆိုတာကို ကျွန်တော် ဒီမှာ အနည်းအကျဉ်း ရှင်းပြချင်ပါတယ်။ အင်္ဂလိပ်စကားနဲ့ တစ်ဖက်မှာ သူတို့ အခြေခံဥပဒေအရပဲပြန်ထားတာ ဖြစ်ပါတယ်။ The Union လို့ ပြန်ထား ပါတယ်။ပြီးတော့ ပြည်ထောင်စုအဆင့်ဆိုရင်လည်းပဲ The Union လို့ပဲ ရေးထားပါတယ်။ နိုင်ငံတော်ဆိုတာက ကျွန်တော်တို့ နာမည် နှစ်မျိုးနဲ့ ဖော်ပြလို့ ရပါတယ်။ ပြည်ထောင်စုလို့လည်း ဖော်ပြလို့ရတယ်၊ နိုင်ငံတော်လို့လည်း ဖော်ပြလို့ရတယ်။ သူက နာမည်နှစ်မျိုးရှိတယ်လို့ ပေါ်လွင်ပါတယ်။ အခု ဦးထွန်းဇော် (ခ)ကိုပေါက်လို့ ကျွန်တော် ပြောလိုက်လို့ရှိရင် ဦးထွန်းဇော်လည်း ဒီပုဂ္ဂိုလ်ပဲ ကိုပေါက်ဆိုရင်လည်း ဒီပုဂ္ဂိုလ်ပဲ၊ အဲဒီလိုပါပဲ ကျွန်တော်တို့ နိုင်ငံတော်လို့ ပြောရင်လည်း အတူတူပါပဲ၊ ပြည်ထောင်စုလို့ ကျွန်တော်တို့က ပြောရင်လည်း အတူတူပဲ ဖြစ်ပါတယ်။ ဒါကြောင့် ဒီမှာလည်း အခြေခံမူမှာလည်း ဒါ အဖွဲ့အစည်းကိုလည်း ရည်ညွှန်းထားတယ်၊ ပုဂ္ဂိုလ်ကိုလည်း ရည်ညွှန်းထားတယ်။ ဒါတိတိလင်းလင်း အသိပဲ ဖြစ်ပါတယ်။ ဒါကို မျက်ကွယ်ပြုတယ်။ ဥက္ကဋ္ဌကြီးခင်ဗျား၊ ကျွန်တော် ဝမ်းနည်းစရာ အင်မတန် ကောင်းပါတယ်။ ဒါကြောင့် ကျွန်တော် ဒီအချိန်ကို ငဲ့ညှာသောအားဖြင့် အများကြီးလည်း မပြောလိုတော့ပါဘူး။ ဒီလောက် ဆိုရင် တော်တော် ရှင်းနေပါပြီ။ ဆိုတော့ ဦးဇော်မြင့်ဖေ ရဲ့ အဆိုဖြစ်တဲ့ ဖွဲ့စည်းပုံအခြေခံ ဥပဒေဆိုင်ရာ ခုံရုံးဥက္ကဋ္ဌနဲ့ အဖွဲ့ဝင်များအား ဖွဲ့စည်းပုံအခြေခံဥပဒေ ပြဋ္ဌာန်းချက်များကို ဖောက်ဖျက်ကျူးလွန်ခြင်း၊ ၃၃၀၊ ၄(က)(၅) ဥပဒေအရ ပေးအပ်ထားသော တာဝန်များကို ကျေပွန်စွာ မထမ်းဆောင်ခြင်း၊ ၃၃၄(က) (၂) တို့အရ စွပ်စွဲပြစ်တင်တဲ့ အဆိုကို အလေးအနက် ထောက်ခံပါကြောင်း တင်ပြလိုပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး တပ်မတော်သားကိုယ်စားလှယ် ဗိုလ်မှူးကြီးခင်စိုး ဆွေးနွေးနိုင်ပါပြီ</speech>
<speech><mp id="000">ဗိုလ်မှူးကြီးခင်စိုး (တပ်မတော်သားကိုယ်စားလှယ်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား၊ အဆိုရှင် မန္တလေးတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးဇော်မြင့်ဖေ က အရေးကြီး အဆိုဖြစ်တဲ့ နိုင်ငံတော် ဖွဲ့စည်းပုံအခြေခံဥပဒေဆိုင်ရာ ခုံရုံးဥက္ကဋ္ဌနှင့် အဖွဲ့ဝင်များအား ဖွဲ့စည်းပုံအခြေခံဥပဒေပြဋ္ဌာန်းချက် တစ်ရပ်ရပ်အား ဖောက်ဖျက်ကျူးလွန်ခြင်း၊ ဥပဒေအရပေးအပ်ထားသောတာဝန်များကို ကျေပွန်စွာ မဆောင်ရွက်နိုင်ခြင်းတို့အတွက် စွပ်စွဲပြစ်တင်ခြင်းနဲ့ ပတ်သက်ပြီးတော့ ကျွန်တော် တပ်မတော်သား အမျိုးသားလွှတ်တော်ကိုယ်စားလှယ် ပြန်တမ်းဝင်အမှတ် ကြည်း ၁၆၆၀၁ ဗိုလ်မှူးကြီး ခင်စိုးမှ အကြံပြု ဆွေးနွေးတင်ပြသွားမှာ ဖြစ်ပါတယ်ခင်ဗျား။ ဥက္ကဋ္ဌကြီးခင်ဗျား၊ ကျွန်တော်တို့ဟာ တပ်မတော်သားများ ဖြစ်တဲ့အတွက်ကြောင့်မို့လို့ အဆိုရှင် အမျိုးသား လွှတ်တော်ကိုယ်စားလှယ် ဦးဇော်မြင့်ဖေ ရဲ့ ဖွဲ့စည်းပုံအခြေခံဥပဒေ ပုဒ်မ ၃၃၄ (က) ပုဒ်မခွဲငယ် (၂) နဲ့ (၅) တို့ကို ဖောက်ဖျက်ကြောင်း စွပ်စွဲပြစ်တင်ခြင်းနဲ့ ပတ်သက်ပြီးတော့ ဆွေးနွေးသွားမှာ ဖြစ်ပါတယ်။ ကျွန်တော်တို့ဟာ တပ်မတော်သားဖြစ်တာနဲ့အညီ မည်သည့် နိုင်ငံရေး ပါတီအဖွဲ့အစည်းကိုမှ ကိုယ်စားပြုခြင်း၊ ဘက်လိုက်ခြင်းမရှိဘဲနဲ့ အမျိုးသားနိုင်ငံရေးကိုပဲ အလေးထား ဆောင်ရွက်တာ ဖြစ်ပါတယ်။ ကျွန်တော်တို့က ဖွဲ့စည်းပုံအခြေခံပုဒ်မ ၁၄၁ အရ ပုဒ်မခွဲ (ခ)အရ တပ်မတော် ကာကွယ်ရေးဦးစီးချုပ်က ဥပဒေနဲ့အညီ အမည်စာရင်းတင်သွင်း တာဝန်ပေးအပ်ထားတဲ့ တပ်မတော်သားများ ဖြစ်ပါတယ်။ ကျွန်တော်တို့ တပ်မတော်သားလွှတ်တော် ကိုယ်စားလှယ်တွေဟာ လွှတ်တော်အတွင်းမှာ တပ်မတော်ရဲ့ အစဉ်အလာများနဲ့အညီ အလေးထား သွားလာနေထိုင် ပြောဆိုဆက်ဆံပြီးတော့လွှတ်တော်အစည်းအဝေး ကျင်တဲ့အချိန်များမှာလည်း ကိုယ်စားလှယ်များ နှင့်အတူ ဝိုင်းဝန်းပူးပေါင်းအကြံပြု ဆွေးနွေးခြင်းများ ဆောင်ရွက်ခဲ့ပါတယ်။ ဥက္ကဋ္ဌကြီးခင်ဗျား။ ကျွန်တော်တို့က တပ်မတော်သားများ ဖြစ်တဲ့အားလျော်စွာ တပ်မတော်ရဲ့ အမျိုးသားရေးကို ဦးတည်ပြီးတော့ပဲ ကျွန်တော်တို့ ဥပဒေနဲ့အညီ ဖွဲ့စည်းပုံအခြေခံ ဥပဒေပါ ပြဋ္ဌာန်းချက်များကိုသာ ကိုးကားပြီးတော့မှ ဆွေးွေးသွားမှာ ဖြစ်ပါတယ်။ ဖွဲ့စည်းပုံ အခြေခံဥပဒေ ပုဒ်မ ၂၀(စ)မှာ တပ်မတော်သည် နိုင်ငံတော်ဖွဲ့စည်းပုံအခြေခံဥပဒေကို ကာကွယ်စောင့်ရှောက်ရန် အဓိက တာဝန်ရှိသည်လို့ ပါရှိပါတယ်။ ဖွဲ့စည်းပုံအခြေခံဥပဒေကို လေးစားလိုက်နာရမှာ ဖြစ်ပါတယ်။ အခြေခံဥပဒေနဲ့ မညီတဲ့ကိစ္စတွေ၊ အခြေခံဥပဒေကို ပျက်ယွင်းမယ့်ကိစ္စတွေ၊ အခြေခံဥပဒေကို ဆန့်ကျင်တဲ့ကိစ္စတွေဆိုလို့ရှိရင်တော့ ကျွန်တော်တို့က ထိန်းသိမ်းကာကွယ်စောင့်ရှောက်သွားရမှာ တာဝန်ရှိပါတယ်။ ဖွဲ့စည်းပုံအခြေခံဥပဒေ ၄၄၉ မှာ လည်း ဤဖွဲ့စည်းပုံအခြေခံဥပဒေသည် နိုင်ငံအတွင်းရှိ ဥပဒေအားလုံးရဲ့ အခြေခံဥပဒေ ဖြစ်တယ် လို့ ပြဋ္ဌာန်းထားတဲ့ အတွက်ကြောင့်မို့လို့ တည်ဆဲဥပဒေများနဲ့ ယှဉ်လာလို့ရှိရင် ဖွဲ့စည်းပုံအခြေခံ ဥပဒေကပဲ ဥပဒေအားလုံးရဲ့ အခြေခံဖြစ်တယ်လို့ နားလည်သဘောပေါက် ပါတယ်။ ဥက္ကဋ္ဌကြီးခင်ဗျား။ ဖွဲ့စည်းပုံအခြေခံဥပဒေ ပုဒ်မ ၁၂၅ မှာ တပ်မတော်သား ကိုယ်စားလှယ်တွေကဲ့သို့ပဲ လွှတ်တော်ကိုယ်စားလှယ်များ ဟာလည်း လွှတ်တော်ဥက္ကဋ္ဌရဲ့ ရှေ့မှောက်မှာ နိုင်ငံတော်ဖွဲ့စည်းပုံအခြေခံဥပဒေကို ထိန်းသိမ်းကာကွယ် စောင့်ရှောက်ပြီးတော့ နိုင်ငံတော်ရဲ့ ဥပဒေများကို လိုက်နာပါမယ်လို့ ဏိသစ္စာ ပြု ထားကြသူများ ဖြစ်ပါတယ်။ ဒါကြောင့် ဖွဲ့စည်းပုံအခြေခံဥပဒေကို ထိန်းသိမ်းကာကွယ်စောင့်ရှောက်ရမှာ ကိုယ်စားလှယ်အားလုံးရဲ့ တာဝန်လို့ ယူဆမိပါတယ်။ ဖွဲ့စည်းပုံအခြေခံဥပဒေ ပုဒ်မ ၃၂၄ မှာလည်း နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးရဲ့ အဆုံးအဖြတ်သည် အပြီးအပြတ်ဖြစ်သည်ဟု ပါရှိတဲ့အတွက်ကြောင့် မို့လို့ ခုံရုံးရဲ့ အဆုံးအဖြတ်ကို လိုက်နာဖို့ တာဝန်ရှိပါတယ်။ လိုက်နာမှု မရှိခြင်းကပဲ ဖွဲ့စည်းပုံအခြေခံ ဥပဒေကို ဖောက်ဖျက်တာ ရောက်နေတယ်လို့ ထင်မြင်ယူဆပါတယ်။ ဥက္ကဋ္ဌကြီးခင်ဗျား။ ဖွဲ့စည်းပုံအခြေခံဥပဒေဆိုင်ရာခုံရုံးဟာ တရား စီရင်ရေး တာဝန် ထမ်းရွက်တဲ့ တရားရုံးတစ်ရုံးလည်း ဖြစ်ပါတယ်။ တရားစီရင်ရာမှာ ဥပဒေနဲ့အညီ လွတ်လပ်စွာ တရားစီရင်ရေးဆိုတဲ့ အခြေခံမူလည်း ရှိပါတယ်။ ယနေ့ ဒီမိုကရေစီကျင့်သုံးနေတဲ့ နိုင်ငံအသီးသီးမှာ တရားရုံးရဲ့ ဆုံးဖြတ်ချက်၊ ဖွဲ့စည်းပုံအခြေခံဥပဒေဆိုင်ရာ ခုံရုံးရဲ့ ဖြတ်ချက်တွေကို လွှတ်တော် အသီးသီးနဲ့ အစိုးရအဖွဲ့အသီးသီးက လိုက်နာ ဆောင်ရွက်ကြကြောင်း လေ့လာတွေ့ရှိရပါတယ်။ ဒါကြောင့် အဆိုရှင် ဦးဇော်မြင့်ဖေ ရဲ့ ဖွဲ့စည်းပုံအခြေခံဥပဒေဆိုင်ရာခုံရုံးကို စွပ်စွဲပြစ်တင်ခြင်းကို ပြန်လည်စဉ်းစားသင့်ပါကြောင်း ဆွေးနွေးတင်ပြလိုပါတယ်။ လွှတ်တော်ဥက္ကဋ္ဌကြီးနဲ့ လွှတ်တော်ကိုယ်စားလှယ်တော်များခင်ဗျား၊ ဖွဲ့စည်းပုံအခြေခံ ဥပဒေပုဒ်မ ၃၂၁ အရ နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးကို နိုင်ငံတော်သမ္မတ က အဖွဲ့ဝင် (၃)ဦး ၊ ပြည်သူ့လွှတ်တော်ဥက္ကဋ္ဌက (၃)ဦး၊ အမျိုးသား လွှတ်တော်ဥက္ကဋ္ဌက (၃)ဦး၊ စုစုပေါင်း(၉)ဦး ရွေးချယ်ပြီးတော့မှ ဒီထဲကနေ တစ်ဦးကို ဥက္ကဋ္ဌအဖြစ် ဖွဲ့စည်းခန့်အပ်တာဝန်ပေးပြီးတော့မှ ခုံရုံးရဲ့ အဖွဲ့ဝင်တွေကို ကျွန်တော်တို့ ပြည်ထောင်စု လွှတ်တော်မှာ အတည်ပြုပြီးတော့မှ တာဝန်ပေးအပ်ထားတာ ဖြစ်ပါတယ်။ တစ်နည်းအားဖြင့်ကျွန်တော်တို့ လွှတ်တော်ကနေမှ ဒီခုံရုံးကို တာဝန်ပေးအပ်ထားတယ်လို့ ဆိုရမှာ ဖြစ်ပါတယ်။ ဒါကြောင့် ခုံရုံးဥက္ကဋ္ဌနဲ့ အဖွဲ့ဝင်တွေက ကျွန်တော်တို့ သဘောတူထားတဲ့ ပုဂ္ဂိုလ်တွေ ဖြစ်တာကတစ်ကြောင်း၊ နိုင်ငံတော်ဖွဲ့စည်းပုံအခြေခံ ဥပဒေဆိုင်ရာခုံရုံးရဲ့ ဆုံးဖြတ်ချက်နဲ့ ပတ်သက်ပြီးတော့လည်း ၂၀-၈-၂၀၁၂ ရက်နေ့ သတင်းစာ ရှင်းလင်းပွဲမှာ နိုင်ငံတော်သို့ အသိပေးရှင်းလင်းတင်ပြပြီး ဖြစ်တာကတစ်ကြောင်း၊ ၂၇-၈-၂၀၁၂ ရက်နေ့မှာ ဥက္ကဋ္ဌကိုယ်တိုင် ပြည်ထောင်စုလွှတ်တော်မှာ တက်ရောက်ရှင်းလင်းပြီးဖြစ်တာက တစ်ကြောင်း၊ ဒါ့အပြင် ယခုကဲ့သို့ စွပ်စွဲပြစ်တင်ခြင်းဟာ လွှတ်တော်နဲ့ အစိုးရအပေါ်မှာ ပြည်သူလူထုမှ လေးစားကြည်ညိုမှု အားကိုးယုံကြည်မှု လျော့နည်းလာနိုင်တာကတစ်ကြောင်း၊ အဆိုရှင်ကလည်း အခုလို ပြစ်တင်စွပ်စွဲခြင်းဟာ ဝမ်းနည်းစရာဖြစ်ကြောင်း၊ သောကဖြစ်ရကြောင်း၊ အမှန်တကယ် စိတ်မချမ်းမြေ့ဖြစ်ရကြောင်း၊ ပူဆွေးနေတဲ့ပုံစံ ပြောကြားသွားတာ တွေ့ရှိရတဲ့အတွက်ကြောင့်စတဲ့ အကြောင်းတွေကြောင့် ဖွဲ့စည်းပုံအခြေခံဥပဒေဆိုင်ရာခုံရုံးအဖွဲ့ကို စွပ်စွဲပြစ်တင် နေခြင်းထက် အခြားနည်းလမ်း ရှာပြီးတော့မှ အဖြေတစ်ခုရအောင် ပေါင်းစပ်ညှိနှိုင်း အဖြေရှာသင့် ပါကြောင်းကိုလည်း လေးလေးနက်နက် တိုက်တွန်းအကြံပြု လိုပါတယ်။ ဥက္ကဋ္ဌကြီးခင်ဗျား။ ဖွဲ့စည်းပုံအခြေခံဥပဒေ ပြည်ထောင်စုအဆင့်အဖွဲ့အစည်းဟူသော စကားရပ် တိတိကျကျ အဓိပ္ပာယ်ဖွင့်ဆိုထားခြင်း မရှိတဲ့အတွက်ကြောင့်မို့လို့ လွှတ်တော်အသီးသီး က ဖွဲ့စည်းတဲ့ ကော်မတီ၊ ကော်မရှင်နဲ့ အဖွဲ့တွေဟာ ပြည်ထောင်စုအဆင့်အဖွဲ့အစည်းအဖြစ် သတ်မှတ်ခြင်းဟာအခြေခံဥပဒေပါ ပြဋ္ဌာန်းချက်များနဲ့ညီမညီ ခုံရုံးအနေနဲ့ ဖွဲ့စည်းပုံအခြေခံဥပဒပါ ပြဋ္ဌာန်းချက်ကို အထောက်အထားပြုပြီးတော့ ဆုံးဖြတ်ခဲ့တယ်လို့ ယူဆပါတယ်၊ တွေ့ရှိရပါတယ်။ ဖွဲ့စည်းပုံ အခြေခံဥပဒေပုဒ်မ ၃၂၂ အရ ခုံရုံးရဲ့ ဆုံးဖြတ်ချက်ကလည်း အပြီးအပြတ်အတည် ဖြစ်တယ်လို့ ၃၂၂ အရ ခုံရုံးရဲ့ ဆုံးဖြတ်ချက် ချမှတ်ခြင်းဟာလည်း ၎င်းရဲ့ လုပ်ငန်းတာဝန်ကို ထမ်းဆောင်ခြင်းပဲ ဖြစ်ပါတယ်။ ပုဒ်မ ၃၂၄ အရ ခုံရုံးဆုံးဖြတ်ချက်ကလည်း အပြီးအပြတ်ဖြစ် တယ်လို့ ပါရှိတဲ့အတွက်ကြောင့်မို့လို့ ပုဒ်မ ၁၂၅(က) ကို လိုက်နာပြီးတော့မှ ကတိသစ္စာ ပြုထားတဲ့ ကျွန်တော်တို့ လွှတ်တော်ကိုယ်စားလှယ်တွေအားလုံးအနေနဲ့ လက်ခံရမှာဖြစ်ပါတယ်။ ဒါအပြင် ဖွဲ့စည်းပုံအခြေခံဥပဒေဆိုင်ရာခုံရုံးဥက္ကဋ္ဌကိုယ်တိုင် ပြည်ထောင်စုလွှတ်တော် မှာ ထပ်မံရှင်းလင်း တင်ပြခဲ့တာကို ကိုယ်စားလှယ်တော်ကြီးများအားလုံး သိရှိပြီးဖြစ်တဲ့အတွက် ကြောင့်မို့လို့ ခုံရုံးရဲ့ ဆုံးဖြတ်ချက်ဟာ မှားယွင်းမှုမရှိဘူးလို့ ထင်မြင်ယူဆပါတယ် ခင်ဗျား။ အမျိုးသားလွှတ်တော် ဥက္ကဋ္ဌကြီးနဲ့ လွှတ်တော်ကိုယ်စားလှယ်တော်ကြီးများခင်ဗျား။ အဆိုရှင် ဦးဇော်မြင့်ဖေ က တင်ပြရာမှာ ဒီမိုကရေစီ မရင့်ကျက်သေးဘူး။ အကြောင်းမပြသင့်ကြောင်း၊ အခြေခံဥပဒေကို ပြင်ဆင်ဖြည့်စွက်ရုံဖြင့် မပြီးကြောင်း၊ ဖွဲ့စည်းပုံ အခြေခံဥပဒေ ပုဒ်မ ၃၄၄ အရ ခုံရုံးဥက္ကဋ္ဌနဲ့ အဖွဲ့ဝင်တွေကို စွပ်စွဲပြစ်တင်သွားမည်ဖြစ်ကြောင်း ရှင်းလင်းတင်ပြ သွားကြောင်း တွေ့ရမှာ ဖြစ်ပါတယ်။ ဒါ့အပြင် အဆိုရှင်အနေနဲ့ ဖွဲ့စည်းပုံအခြေခံဥပဒေဆိုင်ရာ ခုံရုံးနဲ့ အဖွဲ့ဝင်များ အား ယခုလို စွပ်စွဲပြစ်တင်ခြင်းအတွက်ဝမ်းနည်းကြောင်း၊ စိတ်မကောင်းကြောင်း၊ ခုံရုံးအဖွဲ့ဝင်တွေကလည်း တစ်ချိန်ကလုပ်ဖော်ကိုင်ဖက်များ ဖြစ်ခဲ့တဲ့အကြောင်း၊ မှန်ပါတယ်၊ လုပ်ဖော်ကိုင်ဖက်များ ကျွန်တော်တို့ အနေနဲ့လည်း အဆိုရှင်နဲ့ တပ်မတော်အစိုးရ လက်ထက်မှာ ကြိမ်ဖန်များစွာ တွေ့ရှိခဲ့ဘူးပြီး ဖြစ်ပါတယ်။ ဒါ့အပြင် ဒီမိုကရေစီနိုင်ငံ တည်ဆောက်ချိန်မှာ နိုင်ငံရဲ့ အရေးကြီးတဲ့ အလုပ်တွေလုပ်ရမယ့်အချိန်မှာ ခုံရုံးကို စွပ်စွဲပြစ်တင်ခြင်းအတွက်လည်း အထူးစိတ်မကောင်း ဖြစ်ရကြောင်း ကိုလည်း တင်ပြသွား ပါတယ်။ ဥက္ကဋ္ဌကြီးနဲ့ လွှတ်တော်ကိုယ်စားလှယ် တော်ကြီးများ ခင်ဗျား။ လွှတ်တော်ကို ပြည်သူတွေက လွှတ်တော်ရဲ့ အသံတွေကို နားထောင်နေတယ်။ ပြည်သူတွေရဲ့ လိုအပ်ချက်တွေကို ကျွန်တော်တို့ လွှတ်တော်ကနေ ဆောင်ရွက်ပေးနေတဲ့အတွက်ကြောင့်မို့လို့ ပြည်သူတွေကလည်း များစွာ နှစ်ထောင်းအားရ ရှိနေပါတယ်။ ထို့နည်းတူစွာပဲ လွှတ်တော်ကလ ည်း ပြည်သူ့အသံကို နားထောင်နေသလို ပြည်သူတွေကလည်း လွှတ်တော်ရဲ့ အတွင်းက အသံတွေကို နားစွင့်နေကြပါတယ်။ လွှတ်တော်ကိုယ်စားလှယ် အသီးသီးတွေက ဘာတွေ မေးမလဲ၊ ဌာနဆိုင်ရာတွေက ဘာတွေပြန်ဖြေသလဲ၊ ဘာအဆိုတွေ တင်သွင်းမလဲ၊ ဘယ်လို ဥပဒေတွေ ပြဋ္ဌာန်းဆောင်ရွက် နေကြသလဲ ဆိုတာတွေကို လဲ၊ လဲပေါင်းများစွာနဲ့ လွှတ်တော် သတင်းကို အပြင်မှာလည်း မပြတ်နားထောင်ကြည့်ရှုနေတာကို ကြားသိနေရပါတယ်။ လူထုက လည်း အရင်လိုမဟုတ်တော့ ပါဘူး။ အရာရာကို ကျွန်တော်တို့ လွတ်လွတ်လပ်လပ်နဲ့ စူးစမ်းပြီးတော့ ဝေဖန်ပိုင်းခြား ပြောရဲ၊ ဆိုရဲ ရှိလာပါပြီ။ နိုင်ငံတော်ရဲ့ အချုပ်အခြာကို အပြန်အလှန် ထိန်းကျောင်းနေ၊ စောင့်ကြည့်နေ အကဲခတ်နေတဲ့ သဘောတွေ့ရမှာ ဖြစ်ပါတယ်။ ဒါကြောင့်မို့လို့ ကျွန်တော်တို့ လွှတ်တော်အတွင်း မှာ စွပ်စွဲပြစ်တင်မှုများ၊ အငြင်းပွားမှုများအပေါ် ပြည်သူတို့ရဲ့ အားကိုးယုံကြည်မှု လျော့နည်း ပြီးတော့ အဆိုရှင်ကဲ့သို့ စိတ်မချမ်းမြေ့မှုများလည်း ဖြစ်စေနိုင်ပါတဲ့ အတွက်ကြောင့်မို့လို့ အဆိုရှင် စွပ်စွဲပြစ်တင်ခြင်းအား ပြန်လည်စဉ်းစား သုံးသပ်ပေးဖို့ လေးစားစွာ ဆွေးနွေး တင်ပြ လိုပါတယ်။ဥက္ကဋ္ဌကြီးနဲ့ ကိုယ်စားလှယ်တော်ကြီးများခင်ဗျား။ ပြည်သူများအနေနဲ့ လွှတ်တော်မှာ -</speech>
<speech type="speaker">နိဂုံးချုပ်ပါ</speech>
<speech><mp id="000">ဗိုလ်မှူးကြီးခင်စိုး (တပ်မတော်သားကိုယ်စားလှယ်)</mp>နိဂုံးချုပ်အနေနဲ့ တင်ပြရပါရင် နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးရဲ့ ဆုံးဖြတ်ချက်ဟာ ဖွဲ့စည်းပုံ အခြေခံဥပဒေအပေါ် အခိုင်အမာရပ်တည်ကြောင်း တွေ့ရပါတယ်။ ဖွဲ့စည်းပုံအခြေခံဥပဒေ ပုဒ်မ ၃၂၄ နဲ့ ဖွဲ့စည်းပုံအခြေခံဥပဒေဆိုင်ရာ ခုံရုံးဥပဒေ ပုဒ်မ ၂၃ တို့အရခုံရုံးရဲ့ အဆုံးအဖြတ်ဟာ အတည်ဖြစ်တယ်လို့ ပါရှိတဲ့အတွက်ကြောင့်မို့လို့ ကျွန်တော်တို့က ဖွဲ့စည်းပုံအခြေခံ ဥပဒေအရ ခုံရုံးရဲ့ ဆုံးဖြတ်ချက်သည် မှန်ကန်သည်ဟု ယူဆရမည်ဖြစ်ပါတယ်။ ဒါ့ကြောင့် ကျွန်တော့်အနေနဲ့ ပြစ်တင်စွပ်စွဲခြင်းအစား နှစ်ဦးနှစ်ဖက် အကျိုးရှိမယ့်နည်းလမ်းကို ဖြေရှင်းဖို့ အကြံပြုလိုပါတယ်။ ဒါကြောင့် လွှတ်တော်အတွင်းမှာ အငြင်းပွားမှုကနေ စွပ်စွဲပြစ်တင်ခြင်းအဆင့် ရောက်ရှိနေရာကနေမှ အငြင်းပွားမှုအတွက် အဖြေတစ်ခုရှိမှာ ဖြစ်ပြီးတော့ စွပ်စွဲပြစ် တင်ခြင်း အတွက် လွှတ်တော်နဲ့အစိုးရနဲ့ ပြည်သူတွေအကြားရလဒ်ကောင်းတွေ မရနိုင်ဘူးလို့ ယူဆပါ တယ်။ ဒါကြောင့် အချို့ ကိုယ်စားလှယ်များအနေနဲ့ လွှတ်တော်မှာ ညှိနှိုင်းဖြေရှင်းတဲ့ နည်းလမ်း ကို ဆွေးနွေး---</speech>
<speech type="speaker">ဆက်လက်ပြီး တပ်မတော်သားကိုယ်စား လှယ် ဗိုလ်မှူးနေမျိုးကျော် ဆွေးနွေးနိုင်ပါပြီ</speech>
<speech><mp id="000">ဗိုလ်မှူးနေမျိုးကျော်(တပ်မတော်သားကိုယ်စားလှယ်)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီး ခင်ဗျား။ ကျွန်တော်ကတော့ တပ်မတော်သား အမျိုးသား လွှတ်တော်ကိုယ်စားလှယ် ပြန်တမ်းဝင်အမှတ်၊ ကြည်း ၃၀၅၆၆ ဗိုလ်မှူးနေမျိုးကျော် ဖြစ်ပါတယ်။ ကျွန်တော့်အနေနဲ့ မန္တလေးတိုင်းဒေသကြီး မဲဆန္ဒနယ်အမှတ် (၅)မှ အမျိုးသားလွှတ်တော် ကိုယ်စားလှယ် ဦးဇော်မြင့်ဖေ က အရေးကြီး အဆိုအဖြစ် တင်သွင်းခဲ့တဲ့ နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးဥက္ကဋ္ဌနှင့် အဖွဲ့ဝင်များအား ဖွဲ့စည်းပုံအခြေခံဥပဒေပြဋ္ဌာန်းချက်များအား ဖောက်ဖျက်ကျူးလွန်ခြင်း၊ ဥပဒေအရ ပေးအပ်သော တာဝန်များကို ကျေပွန်စွာ မထမ်းဆောင်ခြင်းတို့ အရ စွပ်စွဲပြစ်တင်ကြောင်း အဆိုကို အကြံပြု ဆွေးနွေးသွားမှာ ဖြစ်ပါတယ်။ ကျွန်တော့်အနေနဲ့ တင်ပြလိုတာက ကျွန်တော့်ရဲ့ ဆွေးနွေးချက်သည် ပါဏီ ပုဂ္ဂိုလ်စွဲ၊ ဆန္ဒစွဲများဖြင့် တင်ပြဆွေးနွေးခြင်းမဟုတ်ကြောင်းနှင့် ဖွဲ့စည်းပုံအခြေခံဥပဒေ ပုဒ်မ ၂၀(စ)တွင် ပြဋ္ဌာန်းထားသည့် တပ်မတော်သည် နိုင်ငံတော်ဖွဲ့စည်းပုံအခြေခံဥပဒေကို ကာကွယ်စောင့်ရှောက်ရန် အဓိက တာဝန်ရှိသည်ဆိုတဲ့ ပြဋ္ဌာန်းချက်နဲ့အညီ ကျွန်တော်ဟာ တပ်မတော်သား လွှတ်တော်ကိုယ်စားလှယ်တစ်ဦးအနေဖြင့် ဆွေးနွေးရခြင်း ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးသည်၊ နိုင်ငံတော်ဖွဲ့စည်းပုံအခြေခံဥပဒေ ပုဒ်မ၄၆ အရ ဖွဲ့စည်းခဲ့ခြင်း ဖြစ်ပါတယ်။ ဖွဲ့စည်းပုံအခြေခံဥပဒေ ပုဒ်မ ၃၂၁ နဲ့အညီ ဖွဲ့စည်းခဲ့တဲ့ နိုင်ငံတော်ဖွဲ့စည်းပုံ အခြေခံ ဥပဒေဆိုင်ရာ ခုံရုံးဟာ တစ်ဦးတစ်ယောက်ရဲ့ သဘောဆန္ဒနဲ့ ဖွဲ့စည်းခဲ့ခြင်း မဟုတ်ဘဲ လွှတ်တော် ကိုယ်စားလှယ်အားလုံး၏ သဘောဆန္ဒနဲ့ ဖွဲ့စည်းခဲ့တယ်လို့ မှတ်ယူရမှာ ဖြစ်ပါတယ်။ ဖွဲ့စည်းပုံ အခြေခံဥပဒေ ပုဒ်မ ၃၂၅ တွင် ဖွဲ့စည်းပုံအခြေခံဥပဒေဆိုင်ရာခုံရုံး၏ အဓိပ္ပာယ်ဖွင့်ဆိုချက်၊ ဆုံးဖြတ်ချက် သဘောထားရယူရန် ကိစ္စများကို အောက်ဖော်ပြပါ ပုဂ္ဂိုလ်များသည် နိုင်ငံတော် ဖွဲ့စည်းပုံ အခြေခံဥပဒေဆိုင်ရာ ခုံရုံးသို့ တိုက်ရိုက်တင်သွင်းခွင့်ရှိသည်။ တင်သွင်းခွင့် ပုဂ္ဂိုလ်တွေကတော့ (က)နိုင်ငံတော်သမ္မတ၊ (ခ)ပြည်ထောင်စုလွှတ်တော်နာယက၊ (ဂ)ပြည်သူ့လွှတ်တော်ဥက္ကဋ္ဌ၊ (ဃ) အမျိုးသားလွှတ်တော်ဥက္ကဋ္ဌ၊ (င) ပြည်ထောင်စုတရားသူကြီးချုပ်(စ) ပြည်ထောင်စုရွေးကောက်ပွဲကော်မရှင်ဥက္ကဋ္ဌ လို့ပြဋ္ဌာန်းထားပါတယ်။ နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးသို့ တင်သွင်းခွင့်ရှိသူတွေ အနေဖြင့် တိုက်ရိုက်တင်သွင်းရမည်ဟု ဖော်ပြထားခြင်း မဟုတ်သည့်အတွက် နိုင်ငံတော်သမ္မတကိုယ်စား ပြည်ထောင်စုရှေ့နေချုပ်မှ တင်သွင်းခြင်းသည် နိုင်ငံတော်ဖွဲ့စည်းပုံအခြေခံ ဥပဒေနှင့် ညီညွတ်ခြင်း မရှိပါဟုမဆိုနိုင်ပါ။ လွှ တ်တော် အသီးသီးမှ ဖွဲ့စည်းသည့် ကော်မတီ၊ ကော်မရှင်နှင့် အဖွဲ့အစည်းအသီးသီးအား ပြည်ထောင်စုအဆင့် အဖွဲ့အစည်းအဖြစ် သတ်မှတ်မည် ဆိုပါက အမျိုးသားလွှတ်တော် နည်းဥပဒေ၆ နှင့် နည်းဥပဒေ ၅၄ တို့မှာ ရှေ့နောက်ညီညွတ်မှုမရှိ သည့် နည်းဥပဒေများ တစ်နည်းအားဖြင့် လိုက်နာဆောင်ရွက်၍ မရသည့် နည်းဥပဒေများအဖြစ် ရောက်ရှိသွားမည်ကို လွှတ်တော်ကိုယ်စားလှယ်ကြီးများ လေ့လာပါက တွေ့ရှိရမှာ ဖြစ်ပါတယ်။ နည်းဥပဒေ ၁၆ မှာ ဥက္ကဋ္ဌ သို့မဟုတ် ဒုတိယဥက္ကဋ္ဌ သည် ပြည်ထောင်စုအဆင့် အဖွဲ့အစည်း တစ်ရပ်ရပ်တွင် တာဝန်ပေးအပ်ခြင်းခံရပါက ဥက္ကဋ္ဌ သို့မဟုတ် ဒုတိယဥက္ကဋ္ဌ အဖြစ်မှ နုတ်ထွက်ပြီးဖြစ်သည်ဟု မှတ်ယူရမည်။ ယင်းသို့တာဝန်ပေးအပ်ခြင်းခံရသဖြင့် ဥက္ကဋ္ဌ သို့မဟုတ် ဒုတိယဥက္ကဋ္ဌ နေရာ လစ်လပ်ပါက နည်းဥပဒေ ၁၀ မှ ၁၂ အထိ ပြဋ္ဌာန်းချက်များနဲ့အညီ ရွေးကောက်တင်မြှောက် ရမည်ဟု ပြဋ္ဌာန်းထားပါတယ်။ နည်းဥပဒေ၄ မှာ လွှတ်တော်အခွင့်အရေး ကော်ဘီကို ၁၅ ဦး ထက်မပိုသော လွှတ်တော်ကိုယ်စားလှယ်များဖြင့် ဖွဲ့စည်းရမည်။ ယင်းသို့ ဖွဲ့စည်းရာတွင် လွှတ်တော် ဒုတိယဥက္ကဋ္ဌ သည် ရာထူးအလျောက် ကော်မတီ၏ ဥက္ကဋ္ဌအဖြစ်ဆောင်ရွက်ရမည်ဟု ပြဋ္ဌာန်းထားပါတယ်။ ဒါကြောင့် အမျိုးသားလွှတ်တော်ဆိုင်ရာဥပဒေ ပုဒ်နေဇ) အရ၊ ပြည်ထောင်စုအဆင့် အဖွဲ့အစည်းဖြစ်သွားသည့်အတွက် နည်းဥပဒ် နှင့် နည်းဥပဒေ၅၄တို့ အရ နုတ်ထွက် ကြရမည် ဖြစ်ပါတယ်။ ထို့ကြောင့် အမျိုးသားလွှတ်တော်ဆိုင်ရာ ဥပဒေ ပုဒ်မ ၂ ပုဒ်မခွဲ(ဇ) အရ လက်ကိုင်ထား၍ဆောင်ရွက်ရန်မဖြစ်တော့သည်ကို ဒီလိုတွေ့ရမှာဖြစ်ပါတယ်။ ဖွဲ့စည်းပုံအခြေခံ ဥပဒေ ပုဒ်မ ၄၄၉ မှာ ဖွဲ့စည်းပုံအခြေခံဥပဒေသည် နိုင်ငံတော်အတွင်းရှိ ဥပဒေအားလုံး၏ အခြေခံဥပဒေဖြစ်သည်လို့ ပြဋ္ဌာန်းထားတဲ့အတွက် ဖွဲ့စည်းပုံအခြေခံဥပဒေ တစ်ခုတည်းအပေါ် ခုံရုံးမှ အနက်အဓိပ္ပာယ်ဖွင့်ဆိုမှုသည် မှန်ကန်သည့် လုပ်ဆောင်ချက်ဖြစ်ပါသည်။ ဒါကြောင့် လွှတ်တော်များက ဖွဲ့စည်း ထားတဲ့ ကော်မတီ၊ ကော်မရှင်နှင့် အဖွဲ့များသည် ပြည်ထောင်စုအဖွဲ့အစည်းများအဖြစ် သတ်မှတ်ခြင်းသည် ဖွဲ့စည်းပုံအခြေခံဥပဒေနှင့် ညီညွတ်ခြင်း မရှိဟု ခုံရုံးမှ ဆုံးဖြတ်ခြင်းအား မှန်ကန်သည့် ဆုံးဖြတ်ချက် ဖြစ်ပါသည်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီး ခင်ဗျား ။ ဖွဲ့စည်းပုံအခြေခံ ဥပဒေ ပုဒ်မ၃၂၅နှင့်အညီ နိုင်ငံတော်သမ္မတကိုယ်စား ပြည်ထောင်စု ရှေ့နေချုပ်မှ တင်သွင်းလာသည့် အပေါ် ဖွဲ့စည်းပုံအခြေခံဥပဒေဆိုင်ရာ ခုံရုံးက ဆောင်ရွက်ခြင်း ဖြစ်ပါတယ်။ နိုင်ငံတော်ဖွဲ့စည်းပုံ အခြေခံဥပဒေပါ ပြဋ္ဌာန်းချက်များကို အနက်အဓိပ္ပာယ်ဖွင့်ဆိုမှာ နိုင်ငံတော်ဖွဲ့စည်းပုံ အခြေခံဥပဒေ ဆိုင်ရာခုံရုံး၏ လုပ်ငန်းတာဝန်သာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ နိုင်ငံတော်ဖွဲ့စည်းပုံ အခြေခံ ဥပဒေပုဒ်မ ၁၁(က)တွင် နိုင်ငံတော်အချုပ်အခြာအာဏာ၏ ခက်မသုံးဖြာဖြစ်သည့် ဥပဒေ ပြု ရေးအာဏာအုပ်ချုပ်ရေးအာဏာနှင့်တရားစီရင်ရေး အာဏာတို့ကို တတ်နိုင်သမျှပိုင်းခြားသုံးစွဲခြင်း နှင့် အချင်းချင်းအပြန်အလှန် ထိန်းကျောင်းခြင်းတို့ကို ပြု သည်လို့ ပြဋ္ဌာန်းထားပါတယ်။ ဒါကြောင့် ဖွဲ့စည်းပုံ အခြေခံဥပဒေနှင့်အညီ လိုက်နာဆောင်ရွက်ခဲ့တဲ့ နိုင်ငံတော်ဖွဲ့စည်းပုံ အခြေပဒေဆိုင်ရာ ခုံရုံး၏ ဆုံးဖြတ်ချက်အပေါ် လက်မခံ၍ စွပ်စွဲပြစ်တင်ခြင်းမှာ အချင်းချင်း အပြန်အလှန် ထိန်းကျောင်းမှု Check and Bdlance မပြု သည့်သဘော၊ တရားစီရင်ရေး အာဏာအပေါ် စွက်ဖက်သည့် သဘောဆောင်နေ၍ နိုင်ငံတော် ဖွဲ့စည်းပုံအခြေခံဥပဒေပုဒ်မ(က)နှင့်လည်း ညီညွတ်ခြင်းမရှိပါဘူး ခင်ဗျား။ ဥပဒေပြုရေးမဏ္ဍိုင်၊ အုပ်ချုပ်ရေးမဏ္ဍိုင်၊ တရားစီရင်ရေးမဏ္ဍိုင်ဆိုတဲ့ မဏ္ဍိ ုအလုပ်ဟာ အပြန်အလှန်ထိန်းကျောင်းမှု ပုံသဏ္ဍာန်ပေါ်လွင်ရမှာ ဖြစ်ပါတယ်ခင်ဗျား။ အပြန်အလှန်ဆိုတဲ့ စကားရပ်ကို သေချာစွာ ဂရုပြုဖို့ လိုပါတယ်။ မဏ္ဍိုင်တစ်ရပ်ရပ်က ကျန် မဏ္ဍိုင်(၂)ရပ်အပေါ် လွှမ်းမိုးခြင်းမှာ အပြန်အလှန် ထိန်းကျောင်းမှု မဖြစ်တာကိုလည်း သတိပြုရမှာ ဖြစ်သလို အပြန်အလှန် ထိန်းကျောင်းမှုမဖြစ်က ဒီမိုကရေစီရဲ့ အနှစ်သာရကိုလည်း ပုံဖော်နိုင်မှာ မဟုတ်ပါဘူး ခင်ဗျား။ လွှတ်တော်အသီးသီးက ဖွဲ့စည်းထားတဲ့ ကော်မတီ၊ ကော်မရှင်နှင့် အဖွဲ့အစည်းအသီးသီး အနေနဲ့ ၎င်းတို့ရဲ့ လုပ်ငန်းတာဝန်အရ ပြည်ထောင်စုအဆင့် အဖွဲ့အစည်းများနဲ့ ဆက်သွယ် ဆောင်ရွက်ရာမှာ အခက်အခဲများရှိကြောင်း အဆိုရှင်ရဲ့ ဆွေးနွေးချက်အရ သိရပါတယ်။ ဒီ အခက်အခဲတွေကို ကျွန်တော်တို့ လွှတ်တော် ကိုယ်စားလှယ်များ စုပေါင်းဖြေရှင်းရင် ရနို်ယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ နိုင်ငံတော်နဲ့ နိုင်ငံသားတွေအတွက် ဥပဒေပြုရေး တာဝန်ထမ်းဆောင်ဖို့ လွှတ်တော်ထဲမှာရောက်နေတဲ့ လွှတ်တော်ကိုယ်စားလှယ်တွေရဲ့ တန်ဖိုးရှိတဲ့အချိန်တွေကို အကျိုးရှိရှိအသုံးချဖို့ လိုပါမယ်။ ရွေးချယ်ပေးလိုက်တဲ့ ပြည်သူတွေရဲ့ မျက်နှာကို ပြန်ကြည့်ရမှာ ဖြစ်ပါတယ်။ ဒီနေ့ ကျွန်တော်တို့ နိုင်ငံရဲ့ ပြည်တွင်းရေးတည်ငြိမ်အေးချမ်းမှုဟာ ဘယ်ခေတ်ဘယ်ကာလနှင့်မတူတာကို လွှတ်တော်ကိုယ်စားလှယ်များ မျက်မြင်ကိုယ်တွေ့ပဲ ဖြစ်ပါတယ်။ ဒီအချိန်မှာ ကျွန်တော်တို့ နိုင်ငံရဲ့ နိုင်ငံရေးဖွံ့ဖြိုး တိုးတက်ရေးအတွက် အားသွန်ခွန်စိုက်လုပ်ရမယ့် အချိန်ဖြစ်ပါတယ်။ ကျွန်တော်တို့မှာ လုပ်စရာတွေများစွာ ကျန်နေပါတယ်။ ဒါတွေဟာ လွှတ်တော်ကိုယ်စားလှယ်များ အပါအဝင် နိုင်ငံတော်အစိုးရနှင့် နိုင်ငံသားတွေရဲ့ ကြိုးစားအားထုတ်မှုကြောင့်ပဲ ဖြစ်ပါတယ်။ ရခိုင်ပြည်နယ်မှာဖြစ်ခဲ့တဲ့ပြဿနာအပေါ် ကမ္ဘာ့မူဆလင်နိုင်ငံအများစုရဲ့ အမြင်မကြည်လင်မှုတွေ၊ လက်နက်ကိုင်အဖွဲ့အစည်းတွေနဲ့ ငြိမ်းချမ်းရေးဖော်ဆောင်ရမယ့် လုပ်ငန်းတွေ၊ ဆင်းရဲမွဲတေမှုတွေ လျှော့ချရမယ့်လုပ်ငန်းတွေ၊ ပြည်တွင်းမှာအလုပ်အကိုင်ရှားပါးလို့ ပြည်ပ ထွက်ပြီး အလုပ်လုပ်နေကြရတဲ့ ပြည် သူ(၅)သန်းကျော်ရဲ့ အလုပ်အကိုင်ရရှိရေးတွေ၊ ပြည်ပမှာ ထွက်ပြီး အလုပ်လုပ်နေကြလို့ ဒီနေ့ လယ်ယာကဏ္ဍမှာ စက်မှုလယ်ယာခေတ် မရောက်မီ လယ်ယာလုပ်သား ရှားပါးနေတာတွေ၊ နိုင်ငံရေးပြုပြင်ပြောင်းလဲမှုနဲ့အတူ စီးပွားရေး ဖွံ့ဖြိုး တိုးတက်အောင် ဆောင်ရွက်ရမှာတွေစသည့်တာဝန်တွေ များစွာ များစွာရှိနေတယ် ဆိုတာ သတိရစေလိုပါတယ်။ လေးစားအပ်ပါသော အမျိုးသား လွှတ်တော်ဥက္ကဋ္ဌကြီး ခင်ဗျား။ နိဂုံးချုပ်အနေဖြင့် တင်ပြရလျှင် ကျွန်တော်တို့နိုင်ငံရဲ့ ဒီမိုကရေစီအသွင်ကူးပြောင်းရေး လုပ်ငန်းစဉ်အပေါ် ကမ္ဘာ့နိုင်ငံများက လေးစားချီးကျူးနေချိန်မှာအမျိုးသားလွှတ်တော်ကိုယ်စားလှယ် ဦးဇော်မြင့်ဖေ ရဲ့ အဆိုဟာ မြန်မာနိုင်ငံနှင့် မြန်မာနိုင်ငံသားများရဲ့ ဂုဏ်သိက္ခာကို ထိခိုက်စေနိုင်တဲ့အတွက် ဦးဇော်မြင့်ဖေ ရဲ့ အဆိုကို ပြန်လည်သုံးသပ်နိုင်ပါရန် တင်ပြအပ်ပါတယ်။</speech>
<speech type="speaker">အစည်းအဝေးကို (၁၅)မိနစ် ခေတ္တရပ်နားမှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>အစည်းအဝေးကို (၁၄၁၇)နာရီအချိန်တွင် ခေတ္တရပ်နားပြ���း (၁၄၃၅) နာရီအချိန်တွင် ပြန်လည်ကျင်းပပါသည်။</p>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေးပြန်လည် စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ် (၇)မှ ဒေါက်တာ ဗညားအောင်မိုး ဆွေးနွေးနိုင်ပါပြီ</speech>
<speech><mp id="115">ဒေါက်တာ ဗညားအောင်မိုး၊ မွန်ပြည်နယ် မဲဆန္ဒနယ်အမှတ်(၇)</mp>လေးစားရ ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ မန္တလေးတိုင်းမဲဆန္ဒနယ်မှ အမျိုးသား လွှတ်တော် ကိုယ်စားလှယ် ဦးဇော်မြင့်ဖေ ဟာ အမျိုးသားလွှတ်တော် ကိုယ်စားလှယ် (၁၆၂)ဦးရဲ့ ကိုယ်စား အရေးပေါ် အရေးတကြီးအဆိုကို တင်ပြထားပါတယ်။ အဲဒီအဆိုဟာ ဖွဲ့စည်းပုံအခြေခံ ဥပဒေ ခုံရုံးဥက္ကဋ္ဌနှင့် အဖွဲ့ဝင်များကို စွပ်စွဲအပြစ်တင်တဲ့ အဆိုဖြစ်ပါတယ်။ အဲဒီအဆိုဟာ ကျွန်တော်တို့ အားလုံးရဲ့ ကိုယ်စား တင်ထားပေးတဲ့အတွက်ကြောင့်လည်း ကျေးဇူးတင်ပါတယ်။ ဒါကို ကျွန်တော် ထောက်ခံပြီးတော့ ဆွေးနွေးသွားပါမယ်။ ဥက္ကဋ္ဌကြီးခင်ဗျား။ (၁)အချက်အနေနဲ့ ခုံရုံး ရဲ့ အမှားကြောင့် ပြည်သူ့ကိုယ်စားလှယ် များနဲ့ ဖွဲ့စည်းထားတဲ့ ဥပဒေပြု အဖွဲ့ဖြစ်တဲ့ လွှတ်တော်နဲ့ လွှတ်တော်မှ ဖွဲ့စည်းပေးတဲ့ အုပ်ချုပ်ရေးအဖွဲ့ဖြစ်တဲ့ အစိုးရတို့အကြားမှာ အငြင်းပွားမှု ဖြစ်စေပါတယ်။ အချင်းချင်း အငြင်းပွားဖြစ်ပြီး အချိန်အလဟဿ ကုန်စေတယ်။ ကျွန်တော်တို့ တိုင်းပြည်ဟာ တစ်ချိန်က အရှေ့တောင်အာရှမှာ အဆင့်အမြင့်ဆုံးကနေ ယနေ့ အနိမ့်ဆုံးအခြေအနေမှာ ရှိနေပါတယ်။ ဒါကို မကုစားနိုင်ရင် ယခင်ကလို လက်အောက်ခံ ကိုလိုနီမျိုး မဖြစ်ဘူးဆိုပေမယ့် စီးပွားရေးအွှမ်းမိုးမှုခံရမယ်။ ဆိုလိုတာက လက်သစ်ကိုလိုနီစနစ်မျိုးကို ရောက်သွား နိုင်ပါတယ်။ ဒီကနေ့မှာ ကျွန်တော်တို့အချင်းချင်း ညီညွတ်ပြီး တိုင်းပြည်တွင်းမှာရှိတဲ့ ကြီးမားတဲ့ ပြဿနာ၊ အခက်အခဲ အားလုံးကို ညီညီညွတ်ညွတ် ဖြေရှင်းကြရမယ့်အချိန် ဖြစ်ပါတယ်။ တိုင်းပြည် မြန်မြန်တိုးတက်အောင် လုပ်ရမယ့်အချိန်ဖြစ်တယ်။ အဲဒီလိုမဟုတ်ဘဲ ပြဿနာမီးကို မွှေးပေး တယ်ဆိုရင်တော့ နိုင်ငံရေးအရ ကြည့်ရင်လည်း အလွန်ကြီးမားတဲ့ အမှားဖြစ်ပါတယ်။ (၂)အချက်အနေနဲ့ ကျွန်တော်ပြောလိုတာကတော့ ဖွဲ့စည်းပုံအခြေခံဥပဒေပုဒ်မ ၁၁(က)မှာ နိုင်ငံတော်အချုပ်အခြာအာဏာရဲ့ အခက်သုံးဖြာဖြစ်သည့် ဥပဒေပြုရေးအာဏာ၊ အုပ်ချုပ်ရေးအာဏာနဲ့ တရားစီရင်ရေး အာဏာတို့ကို တတ်နိုင်သမျှ ပိုင်းခြား သုံးစွဲခြင်းနှင့် အချင်းချင်းအပြန်အလှန် ထိန်းကျောင်းခြင်းတို့ ပြုသည်ဟု ဖော်ပြထားပါတယ်။ လွှတ်တော်အနေ နဲ့ အစိုးရအတွက် လိုအပ်တဲ့ ဥပဒေ ကို ပြု ပေးတယ်။ အစိုးရလုပ်ငန်း စီမံကိန်းတွေ လိုအပ်သမျှ အတည်ပြု ပေးတယ်။ အစိုးရအတွက် ဘတ်ဂျက် နဲ့ ဘတ်ဂျက်ဥပဒေကို အတည်ပြု ပေးတယ်။ လွှတ်တော်မှ ပြဋ္ဌာန်းပေးတဲ့ ဥပဒေ၊ အတည်ပြု ပေးတဲ့ လုပ်ငန်းတွေ၊ စီမံကိန်းတွေ၊ ဘတ်ဂျက်တွေ ကို အစိုးရက ကျင့်သုံး အကောင်အထည်ဖော်တာ မှန် မမှန်၊ ထိရောက်မှု ရှိ မရှိ ဆိုတာကို လွှတ်တော်က ဖွဲ့စည်းပေးထားတဲ့ ကော်မတီတွေ၊ ကော်မရှင်တွေက စိစစ်လေ့လာပြီး လွှတ်တော် ကို ပြန်လည်တင်ပြရမယ့် တာဝန်ရှိပါတယ်။ ဒီမိုကရေစီ နိုင်ငံတွေမှာ အစိုးရအဖွဲ့ခေါင်းဆောင်က (၆)လ တစ်ကြိမ်၊ (၁)နှစ် တစ်ကြိမ် အစိုးရအဖွဲ့ လုပ်ငန်းအခြေအ���ကေို လွှတ်တော်မှာ အစီရင်ခံ ပေးရပါတယ်။ လွှတ်တော်က အစိုးရတစ်ဖွဲ့လုံးကို ဖြစ်စေ၊ ဝန်ကြီးဌာ န တစ်ခုချင်းကို ဖြစ်စေ အယုံအကြည်မရှိ အဆိုတင်သွင်းပြီး စစ်ဆေးနိုင်ပါတယ်။ အစိုးရတစ်ဖွဲ့လုံး သို့မဟုတ် ဝန်ကြီး ဌာနတစ်ခုချင်းတို့က ရှင်းပြနိုင်ပြီး၊ လွှတ်တော်မှာ မဲနိုင်လျှင် ဆက်ပြီး တာဝန်ထမ်းဆောင်ကြ တယ်။ မဲရှုံးလျှင် နုတ်ထွက်ကြပြီး၊ အစိုးရသစ် ပြန်လည် ဖွဲ့စည်း ပေးရတယ်။ ဒါဟာ အစိုးရကို ဖြုတ်ချချင်လို့ မဟုတ်ပါဘူး။ အရည်အချင်းမရှိတဲ့ အစိုးရနဲ့ ဝန်ကြီးကို ဆက်ပြီးတော့ တာဝန်ပေး အပ်လျှင် နိုင်ငံနှင့် ပြည်သူနာမယ်။ ကောင်းတဲ့အရည်အချင်းရှိတဲ့ အစိုးရအဖွဲ့ကို အချိန်မနှောင်းဘဲ မြန်မြန် ပြောင်းလဲပေးနိုင်တဲ့ သဘောပဲ။ လွှတ်တော်မှာ အဲဒီလို အာဏာရှိတာ ဟာ ပြည်သူတွေ အာဏာရှိတဲ့သဘောပဲ။လွှတ်တော်ကလည်းပဲ တိုင်းပြည် ကိုဦးမဆောင်နိုင်၊ ပြဿနာကို မဖြေရှင်းနိုင်ဘူးဆိုလျှင် လွှတ်တော်ကို ဖျက်သိမ်းပြီး ဒီနေရာမှာ အခြေခံဥပဒေကို ဖျက်သိမ်းတယ်လို့ မဆိုလိုဘူး။ အခြေခံဥပဒေ၊ သူတို့နိုင်ငံမှာရှိတဲ့ အခြေခံဥပဒေအတိုင်း လွှတ်တော်ကို ဖျက်သိမ်းပြီး ပြည်သူကို အာဏာပြန်အပ်နှင်းတဲ့သဘောနဲ့ ရွေး ကောက်ပွဲအသစ်ကို ပြန်လုပ်ပေးရတယ်။ ဒါကျွန်တော်တို့ နိုင်ငံမှာ ဒီ ဥပဒေ မရှိသေးဘူး။ လိုအပ်ရင်နောင် စဉ်းစားဖို့တော့လိုပါတယ်။ မကောင်းတဲ့လွှတ်တော်လည်းပဲ၊ အရည်အချင်းမရှိတဲ့ လွှတ်တော်လည်းပဲ ဒီအတိုင်းလွှတ်ထားလို့ မရပါဘူး။ အစိုးရဝန်ကြီးတွေလည်း၊ ခုနတုန်း ကပြည်ထောင်စု အဆင့် အဖွဲ့အစည်းတွေလည်း ဒီအတိုင်းထား ထားလို့ မရဘူး။ ဒါဟာ တိုင်းပြည် နာတယ်ဆိုတာ ဒါအားလုံးက ရှင်းနေပါတယ်။ ဒီမိုကရေစီ နိုင်ငံတွေမှာ အဲဒီလိုလုပ်တာ အမှားကို အမြန်ပြင် တယ်။ မှန်တာကို မြန် မြန် အစားထိုးနိုင်တဲ့အတွက်ကြောင့် တိုးတက်မှု မြန်ပါ တယ်။ ဥက္ကဋ္ဌကြီးခင်ဗျား။ တရားရေးနဲ့ ဆိုင်တဲ့ ကိစ္စတွေနဲ့ အနည်းအကျဉ်း ကျွန်တော် ဆွေးနွေးလိုပါတယ်။ တရားစီရင်ရေးအာဏာကို ကျင့်သုံးတဲ့ တရားလွှတ်တော်၊ တရားရုံးတို့ အတွက်လည်း လိုအပ်သလို လွှတ်တော်က ဥပဒေပြု ပေးပါတယ်။ လွှတ်တော်ရဲ့ ဆောင်ရွက်ချက်တွေ၊ ပြုလိုက်တဲ့ ဥပဒေတွေ ကိုက်ညီမှု ရှိ /မရှိ၊ ဥပဒေလမ်းကြောင်းအတိုင်း ဖြစ်/မဖြစ်၊ ဖွဲ့စည်းပုံ အခြေခံဥပဒေနဲ့ ကိုက်ညီမှု ရှိ မရှိဆိုတာကို စိစစ် ပေးရပါတယ်။ ပြီးတော့ လွှတ်တော်ကို ပြန်လည်တင်ပြရပါတယ်။ ပြည်ထောင်စုတရားသူကြီးချုပ်က ပြည်ထောင်စုလွှတ်တော် သို့မဟုတ် ပြည်သူ့လွှတ်တော်သို့မဟုတ် အမျိုးသားလွှတ်တော်အစည်းအဝေးမှာ တရားစီရင်ရေး ဆိုင်ရာအခြေအနေကို ဖွဲ့စည်းပုံအခြေခံဥပဒေအတိုင်းဆိုလျှင် အခါအားလျော်စွာ တင်ပြရတယ်။ တရားစီရင်ရေးအခြေအနေကို အခါအားလျော်စွာ လွှတ်တော်မှာတင်ပြရတယ်။ ဖွဲ့စည်းပုံအခြေခံ ဥပဒေအတိုင်းဆိုလျှင် အဲဒီလို ဆောင်ရွက် ရတယ်။ ယခုအချိန်ထိ တော့ ကျွန်တော် တို့ မမြင်တွေ့ရ သေးပါဘူး။ တ ချို့နေရာမှာ လွှတ်တော်၊ အစိုးရ၊ တရားစီရင်ရေးတို့ (၃)ဖွဲ့စလုံး ပူးပေါင်း ဆောင်ရွက်ရန် သို့မဟုတ် အတိုင်အဖောက်ညီညီ လုပ်ဆောင်ရန်လိုအပ်ပါတယ်။ဥပမာယနေ့ ကျွန်တော် တို့နိုင်ငံမှာကျွန်တော်တို့နိုင်ငံတိုးတက်ရေး အတွက် အင်မတန်အရေးကြီးတဲ့ အချက်တစ်ခုဖြစ်တဲ့ အကျင့်ပျက်ခြစားမှုတိုက်ဖျက်ရေး လုပ်ငန်း၊ ကောင်းသောအုပ်ချုပ်မှုနဲ့ သန့်ရှင်းသောအစိုးရဖြစ်ရေး လုပ်မယ့်လုပ်ငန်းမှာ ဒီအဖွဲ့အစည်း(၃)ခုက အတိုင်အဖောက်ညီညီလုပ်သွားဖို့လိုပါတယ်။ အခုမှာတော့ ခုံရုံးရဲ့ဆုံးဖြတ်ချက်ကြောင့် လွှတ်တော်မှာ ဘယ်လောက် အခက်အခဲ၊ အနှောင့်အယှက် ဖြစ်သွား သလဲဆိုတာ လွှတ်တော် ကော်မတီများ၊ လွှတ်တော်ကိုတင်တဲ့ အစီရင်ခံစာမှာ တွေ့ရပါတယ်။ (၃)အချက်အနေနဲ့ ကျွန်တော် တင်ပြချင်တာက ဒီမိုကရေစီစနစ်မှာ အာဏာဟာ ပြည်သူကလာရမှာ၊ ပြည်သူတွေက လွှတ်တော်ကိုယ်စားလှယ်တွေကို ရွေးပြီး သူတို့ရဲ့ အာဏာကို အပ်နှင်းထားတယ်။ ကျွန်တော်တို့ရဲ့ လွှတ်တော်ကလည်းပဲ ပြည်သူတွေလိုလားတဲ့ ဒီမိုကရေစီ နိုင်ငံထူထောင်ရေး၊ ငြိမ်းချမ်းပြီး ခေတ်မီတိုးတက်ဖွံ့ဖြိုးတဲ့ နိုင်ငံတော်တည်ဆောက်ရေး အတွက် ပြည်သူတွေရဲ့ ကိုယ်စား အနေနဲ့ ဥပဒေပြုရတယ်။ ထိန်းကျောင်းရတယ်။ ယနေ့ အခြေအနေမှာ အခြေခံဥပဒေရဲ့ လုပ်ဆောင်မှုဟာအတားအဆီးအနှောင့်အယှက်ဖြစ်နေပါတယ်။ တိုးတက်နေတဲ့ ဒီမိုကရေစီနိုင်ငံတိုင်းမှာ လွှတ်တော်ရဲ့ ထိန်းကျောင်းမှု အားကောင်း တယ်။ ဒါကြောင့် တိုင်းပြည် တိုးတက် ငြိမ်းချမ်းကြတာတွေ့ရပါတယ်။ လွှတ်တော်ထိန်းကျောင်းမှု အားနည်းလျှင်၊ မရှိလျှင် ကျွန်တော်တို့ နိုင်ငံမှာ ယခုလို ပြုပြင်ပြောင်းလဲမှု မရှိသလို ယခင်အတိုင်း ပြန်ဖြစ်နေလိမ့်မယ်။ ဖွဲ့စည်းပုံအခြေခံဥပဒေပုဒ်မ ရ မှာ နိုင်ငံတော်သည် စစ်မှန်၍ စည်းကမ်းပြည့်ဝသော ပါတီစုံ ဒီမိုကရေစီစနစ်ကို ကျင့်သုံးသည်ဟု ပါရှိတယ်။ လွှတ်တော်ကို အစိုးရအောက် ရောက်သွားတာပဲ ဖြစ်ဖြစ်၊ လွှတ်တော်က အစိုးရထက် နိမ့်တာပဲ ဖြစ်ဖြစ် ထိန်းကျောင်းခြင်း၊ စိစစ်ခြင်း မရှိလျှင် စည်းကမ်းပြည့်ဝသော ဒီမိုကရေစီနိုင်ငံကို တည်ဆောက် နိုင်မှာမဟုတ်ဘူး။</speech>
<speech type="speaker">နိဂုံးချုပ်ပါ</speech>
<speech><mp id="115">ဒေါက်တာ ဗညားအောင်မိုး၊ မွန်ပြည်နယ် မဲဆန္ဒနယ်အမှတ်(၇)</mp>ကူးပြောင်း ရေး ကာလမှာ Trgnsitional Process အားလုံးကို ပြီးဆုံးအောင် ကျွန်တော်တို့ လုပ်ဖို့အထူး အရေးကြီးနေပါတယ်။ ဥက္ကဋ္ဌကြီးခင်ဗျား။ ၁၉၆၂ ခုနှစ်က စပြီးတော့ ယနေ့အထိ တရားရုံးဟာ ခေါက်ရိုးကျိုးနေပါပြီ။ အဲဒီလို အဖြစ်ကနေပြီး တေ့ ကျွန်တော်တို့ ပြောင်းလဲဖို့ လိုပါတယ်။ တိုင်းပြည်ရဲ့ အရေး၊ ပြည်သူရဲ့ အရေး၊ လွှတ်တော်ရဲ့ အရေးကို ကြည့်ပြီးတော့ မလွဲမရှောင်သာ ဦးဇော်မြင့်ဖေ ရဲ့ အခြေခံဥပဒေခုံရုံး ဥက္ကဋ္ဌနှင့် အဖွဲ့ဝင်များကို စွပ်စွဲ ပြစ်တင် သည့် အဆိုကို လေးလေးနက်နက်ထောက်ခံပါတယ်လို့ ပြောကြားရင်းနိဂုံးချုပ်လိုက်ပါတယ်။ ကျေးဇူးတင်တယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၁)မှ ဒေါ်ခင်ဝိုင်းကြည် ဆွေးနွေးနိုင်ပါပြီ</speech>
<speech><mp id="133">ဒေါ်ခင်ဝိုင်းကြည် ရန်ကုန်တိုင်းဒေသကြီး မဲဆန္ဒနယ်အမှတ်(၁)</mp>အားလုံးပဲ မင်္ဂလာအပေါင်းနဲ့ ပြည့်စုံကြပါစေလို့ နှုတ်ခွန်းဆက်သ ဂါရဝပြုအပ်ပါတယ်ရှင်။ ကျွန်မတို့ ဥပဒေပြုအာဏာကို ကျင့်သုံး ဆောင်ရွက်နေကြတဲ့ လူပုဂ္ဂိုလ် သို့မဟုတ် အဖွဲ့အစည်းများဟာ နိုင်ငံတော်အဆင့်ပါလို့ ဖွဲ့စည်းပုံအခြေခံဥပဒေပုဒ်မ ၄ရ မှာ ပြဋ္ဌာန်းထားပေမယ့် ကျွန်မတို့အခု ဒီအဆင့်ကို မရရှိတဲ့အတွက်ကြောင့်မို့လို့ ဒါကို ကျွန်မတို့က ဖွဲ့စည်းပုံက ပေးတာပေမယ့် အခု အပြင်မှာ ကျွန်မတို့ တောင်းဆိုနေရတဲ့ သဘောဖြစ်နေတယ်။ အဲဒါကျတော့ ကျွန်မတို့ဟာ Facility မလိုဘူး။ ကျွန်မတို့မှာ ပြည်သူလူထုအတွက် အပြည့်အဝဆောင်ရွက်ပေးနိုင်ဖို့၊ ကျွန်မတို့ Authority လေးပဲ ကျွန်မတို့ကို ပေးဖို့၊ အဲဒီဟာ ဘာလဲဆိုတော့ ဟိုတစ်နေ့ကတော့ ကြားလိုက်တယ်။ ကြားလိုက်သလိုပဲ အခေါ်အဝေါ်က ဒီလောက်အရေးမကြီးပါဘူးဆိုတာ၊ ဒါပေမယ့်လို့ အဲဒီအခေါ်အဝေါ်နဲ့ပတ်သက်လို့လည်း ကျွန်မက နည်းနည်းတော့ ရှင်းပြချင် ပါတယ်။ ဘာလဲဆိုတော့ ကျောင်း ဆရာဆိုတဲ့ နေရာမှာ စာသင်တယ်ဆိုတာ သိပေမယ့် မူလတန်း ဆရာ၊ အလယ်တန်းဆရာ၊ အထက်တန်းဆရာဆိုတဲ့ အပေါ်မှာတော့ သူ့ရဲ့ တာဝန်နဲ့ လုပ်ပိုင်ခွင့် တွေဟာ ကွဲပြားသွားမှာ သေချာပါတယ်။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးရှင်။ ၂၀၁၂ ခုနှစ်၊ မတ်လ (၁) ရက်နေ့က ကျင်းပခဲ့တဲ့ ပထမအကြိမ် ပြည်ထောင်စုလွှတ်တော် တတိယပုံမှန်အစည်းအဝေးမှာ လာရောက်ပြီးတော့ နိုင်ငံတော်သမ္မတကြီး ပြောကြားခဲ့တဲ့ မိန့်ခွန်းထဲက တစ်ချို့ကို ကျွန်ောက်နုတ်တင်ပြပါရစေ။ ဒါကတော့ ဒီမိုကရေစီကူးပြောင်းစ ကျွန်တော်တို့နိုင်ငံ နောက်ပြန် လန်ကျမသွားစေဖို့ အခြေအနေမှန်များကို နက်နက်ရှိုင်းရှိုင်း သိမြင်နားလည်ပြီး ကူညီဆောင်ရွက်ပေးကြဖို့ ပြောကြားလိုပါတယ်လို့ ဒါမိန့်ကြားခဲ့ပါတယ်။ နောက်တစ်ခုကတော့ လွတ်လပ်ပြီး လူသားဂုဏ်ရည်မြင့်မားတဲ့ ဒီမိုကရေစီလူ့ဘောင်ကြီး ဖြစ်ပေါ်လာရေးအတွက် အခြေခံအကျဆုံးကတော့ ဥပဒေစိုးမိုးရေးပဲ ဖြစ်ပါတယ်။ ကျွန်တော် တို့ရဲ့ လွှတ်တော် အရပ်ရပ်က ဥပဒေတွေရေးဆွဲပြဋ္ဌာန်း၊ ဒီ ဥပဒေတွေနဲ့အညီ ကျွန်တော်တို့ အစိုးရက အုပ်ချုပ်၊ ဒီ ဥပဒေတွေနဲ့အညီ တရားစီရင်ရေးမဏ္ဍိုင်က လိုက်နာဆောင်ရွက်သွားရမှာ ဖြစ်ပါတယ်လို့ မိန့်ကြားသွားတာ မကြာသေးပါဘူး။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ရှင်။ တကယ်ဆိုရင်တော့ ကျွန်မကတော့ ဒီလို နေရာမှာ ဒီလိုစကားမျိုး၊ ဒီလိုအဆိုမျိုး၊ ဒီလိုဆွေးနွေးချက်မျိုးကို ဆွေးနွေးရလိမ့်မယ်လို့ ဘယ်တုန်းကမှလည်း ကျွန်မ မထင်ထားခဲ့ပါဘူး။ အခုဒါက အမှန်တကယ်တော့စောစောက ပြောသွားသလိုပဲ၊ ကျွန်မကလည်း စိတ်မကောင်းစွာနဲ့ပဲ ပြောရမှာ၊ ဘာဖြစ်လို့လဲ ဆိုတော့ ဒီအချိန်မှာတော့ ကျွန်မတို့က လုပ်ချင်တာနဲ့ လုပ်သင့်တာနဲ့ ဆိုလို့ရှိရင် ပြောချင်တာနဲ့ ပြောသင့်တာနဲ့ဆိုရင် ကျွန်မတို့က လုပ်သင့်တာ၊ ပြောသင့်တာကို ပြောရမှာ ပြည်သူ့အတွက် ကျွန်မတို့ ပြောသင့်တာကို ပြောရမယ်။ လုပ်သင့်တာတွေလုပ်ရမယ်။ အဲဒီအတွက်ကြောင့် ကျွန်မ ဒီဆွေးနွေးချက်ကို ဆွေးနွေးရတာ ဖြစ်ပါတယ်။ သန်း(၆၀)ကျော် ပြည်သူတွေအတွက်ပါ။ နိုင်ငံတစ်နိုင်ငံရဲ့ ပြောင်းလဲတိုးတက်မှုကို လေ့လာရင် အဲဒီဥပဒေပြု အဖွဲ့အစည်းဟာ ပြည်သူတွေကို ဘယ်လောက် ကိုယ်စားပြုနိုင်တဲ့ အခွင့်အာဏာရှိသလဲ ဆိုတဲ့အချက်နဲ့ ပတ်သက် နေလို့ပါ။ အစိုးရတို့အပေါ် ကြီးကြပ်ခြင်းနဲ့ အစိုးရတစ်ရပ် ဆောင်ရွက်မှုသည် ဥပဒေနှင့် ညီညွတ်ခြင်းရှိနေသော ပြည်သူများအတွက် ကောင်းကျိုးဖြစ်တဲ့အပြင် မှန်ကန်လွတ်လပ်စွာ တည်ရှိနေပြီး အစိုးရတို့အပေါ် ဖြောင့်မတ်မှန်ကန်စွာ ဝေဖန်မှု ပြုနိုင်သော အဖွဲ့လည်း ဖြစ်ရ ပါမယ်ဆိုတာ ဒါက ကျွန် မတို့ ဥပဒေပြု အဖွဲ့ရဲ့ ဖြစ်သင့် ဖြစ်ထိုက်တဲ့ အခြေအနေကို ပြောပြ တာပါ။ အင်အား ပြည့်ဝစွာဖြင့် အုပ်ချုပ်ရေးအာဏာ ကျင့်သုံးနိုင်သူတို့ကိုပင် ပြန်လည်ထိန်း ကျောင်းခွင့်ရှိသော နိုင်ငံတော်၏ အရေးအပါဆုံး မဏ္ဍိုင်ကြီး တစ်ခုဖြစ်ပါသည်။ ယခု ကျွန်မ တင်ပြသမျှတို့နဲ့ ပတ်သက်တဲ့ သဘောတရားတွေပါတဲ့ ပြဋ္ဌာန်းချက် အားလုံးကိုလည်း ဖွဲ့စည်းပုံ အခြေခံဥပဒေမှာ ပုဒ်မတွေမှာ ရှာဖွေပြီးတော့ ကြည့်လို့ရှိရင် ဒါတွေ့ရမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးရှင်။ အသိမှန်မှ အလုပ်မှန်တယ်။ သဘောတရားနဲ့ နောက်ဆက်တွဲအလုပ်တို့ဟာ ဆက်စပ်လျက်ရှိတယ်ဆိုတာ အားလုံးအသိပဲ ဖြစ်ပါတယ်။ ဖွဲ့စည်းပုံ အခြေခံဥပဒေရဲ့ အဓိပ္ပာယ်ဖွင့်ဆိုပြဌာန်းချက်များ ၄၇၊ ၄၈၊ ၂၂၀ ကနေ ၂၂၈၊ ၃၂၂၊ ၃၂၅ အားလုံးလည်း ဒါတွေကို ဆွေးနွေးသွားပြီးသား ဖြစ်လို့ ကျွန်မ ဒီ ပုဒ်မတွေကိုပဲ ပြောပြီးတော့ အဲဒီ အထဲမှာပါဝင်တဲ့ နားလည်လက်ခံတဲ့၊ နားလည်လက်ခံပုံခြင်း၊ ဥပဒေအားလုံးရဲ့ အသွားအလာ ယုတ္တိတန်တဲ့ အကျိုးတရားကို အဖြေထုတ်တာခြင်း၊ အဆုံးသတ်ပုံခြင်း မတူညီတာ ဖြစ်နိုင် တယ်လို့ ကျွန်မကတော့ အဲဒီလိုပဲ ယူဆပါတယ်။ ဘာပဲဖြစ်ဖြစ် ကျွန်မတို့ အားလုံးရဲ့ ဦးတည်ချက်ဟာ နိုင်ငံတော်နဲ့ နိုင်ငံသား အကျိုးအတွက် ကိုယ်စီတာဝန်ကျေပွန်စွာ ဆောင် ရွက် နိုင်ကြဖို့၊ အစွမ်းကုန် ဆောင်ရွက်ကြဖို့ပါပဲ။ ဒီလိုဆောင်ရွက်နိုင်ဖို့ တာဝန်နဲ့ လုပ်ပိုင်ခွင့် လိုအပ် ပါတယ်။ ဒီအခါမှာ စောစောကပြောတဲ့ အခေါ်အဝေါ်ကလည်း တာဝန်နဲ့ လုပ်ပိုင်ခွင့်ကို ကန့်သတ်ခြားနားထားနေတဲ့အတွက်ကြောင့်မို့လို့ ကျွန်မတို့ ဒီ ပြည်ထောင်စုအဆင့်ဆိုတဲ့ ဟာကို ဒါတကယ်တမ်းကျတော ကျွန်မတို့ရဲ့ အဆင့်ဟာ အချုပ်အခြာအာဏာကို ထိန်းသိမ်းနေတဲ့ ပြည်ထောင်စုအဆင့် အမှန်ဖြစ်တယ် ဆိုတာ၊ ဒါနေရင်းလည်း ယုတ္တိကျစွာနဲ့ ယုတ္တိတန်စွာနဲ့ ကျွန်မတို့ တွေးလို့ရပါတယ်။ ဒါသိနိုင်ပါတယ်။ ပြည်ထောင်စုအဆင့်ဆိုတဲ့ အခေါ်အဝေါ် သတ်မှတ်တာ၊ မသတ်မှတ်တာ အရေးမကြီး ဘူးလို့ဆိုပေမယ့် အင်မတန်အရေးကြီးတယ်ဆိုတာ ဒါကျွန်မတို့ ဒီကနေပြီးတော့ ကျွန်မ ပြောကြားချင်ပါတယ်။ အဲဒီအခါကျတော့ ကျွန်မတိုတိုပဲ ဖွဲ့စည်းပုံအခြေခံဥပဒေပုဒ်မ အခန်း (၁) က ပြဋ္ဌာန်း ထားတဲ့ ပုဒ်မ ၄ရ နဲ့ ၄၈ အရ အဲဒီ ၄ရ က နိုင်ငံတော်ဆိုတာကို ပြဋ္ဌာန်းထားပြီးတော့ နိုင်ငံတော် ရဲ့ Definition ကို ဖွင့်ထားပြီးတော့ ၄၈ ကတော့ မည်သည့် ဥပဒေကိုပဲ ပြဋ္ဌာန်း၊ ပြဋ္ဌာန်း မည်သို့ပဲ ဖွင့်ဆိုသည့်အရာ ရှိသည်ဖြစ်စေ၊ ဒီအခြေခံမူများကိုတော့ ဥ ပေက္ခာမပြုဖို့၊ အခြေခံမူများနဲ့အညီ ညွှန်းကြဖို့ဆိုပြီးတော့ ပြဋ္ဌာန်း ထားတာဖြစ်ပါတယ်။ အဲဒီနောက်ပိုင်း ကျတော့လည်း အစောက ပြောသလိုပဲ ၃၂၂ ၊ နော် ၃၂၅ အဲဒါတွေမှာ မှားယွင်းနေတာတွေ ရှိပါတယ်။ အမှန်တော့ ကျွန်မအရင် လွှတ်တော်ကိုယ်စားလှယ် တစ်ယောက်ကတော့ ပြောသွား ပါတယ်။ ဒီ ဖွဲ့စည်းပုံအခြေခံဥပဒေခုံရုံးရဲ့ အခု ဆောင်ရွက်ချက် တွေဟာ အစကနေ အဆုံး အထိ တစ်ခုချင်း သေသေချာချာ မှားသွားတယ်ဆိုတာ သူပြော ထားတာရှိပါတယ်။ အဲဒီတော့ ကျွန်မလည်း အဲဒီ နီးပါးမဟုတ်တောင်မှ အဲဒီလိုတော့ ကျွန်မလည်း ပြောချင်ပါတယ်။ စပြီးတော့ လက်သင့်ခံတဲ့ အချိန်ကတည်းက နောက်ဆုံး ဆုံးဖြတ်လိုက်တဲ့ အချိန်အထိ ဒါ ဖြစ်သင့် ဖြစ်ထိုက်တဲ့ ဒါ Reasonable ကျတဲ့ မဟုတ်တဲ့အဖြေ တစ်ခု ထွက်လာတာဖြစ်တဲ့အတွက် ဒါဟာ မှားယွင်းပြီးတော့ ကျွန်မ ပုဒ်မတွေကို မရွတ်တော့ ပါဘူး။ မှားယွင်းပြီးတော့ ဆုံးဖြတ်ခဲ့တယ်လို့ ကျွန်မတို့ကလည်း အဲဒီလိုပဲ ယူဆပါတယ်။ အဲဒီလိုပဲ ယုံပါတယ်။ အဲဒါကြောင့်မို့လို့ ကျွန်မတို့ မန္တလေးတိုင်းဒေသကြီး မဲဆန္ဒနယ်မြေအမှ တ်(၅) ဦးဇော်မြင့်ဖေရဲ့ အဆိုကို ကျွန်မကလည်း လေးလေးနက်နက်ထောက်ခံပါတယ်လို့ ပြောကြားရင်း နဲ့ နိဂုံးချုပ်ပါတယ်။ အားလုံးကို ကျေးဇူး တင်ပါတယ်။</speech>
<speech type="speaker">ဆက်လက်ပြီးတပ်မတော်သားကိုယ်စားလှယ် ဗိုလ်မှူးမျိုးထွန်းအောင် ဆွေးနွေးနိုင်ပါပြီ</speech>
<speech><mp id="000">ဗိုလ်မှူးမျိုးထွန်းအောင် (တပ်မတော်သားကိုယ်စားလှယ်)</mp>လေးစားအပ်ပါ သော ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်အပေါင်းတို့ကို ကျန်းမာ၊ ချမ်းသာ စေကြောင်း ဦးစွာပထမ ဂါရဝပြု နှုတ်ခွန်းဆက်သအပ်ပါတယ်။ ဥက္ကဋ္ဌကြီး ခင်ဗျား။ ကျွန်တော် ကတော့ တပ်မတော်သားအမျိုးသားလွှတ်တော် ကိုယ်စားလှယ် ပြန်တမ်းဝင်အမှတ်၊ ကြည်း ၃၁၃၁၄ ဗိုလ်မှူးမျိုးထွန်းအောင် ဖြစ်ပါတယ်။ ကျွန်တော့်အနေနဲ့ မန္တလေးတိုင်းဒေသကြီး မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးဇော်မြင့်ဖေ တင်သွင်းထားသော ဖွဲ့စည်းပုံ အခြေခံဥပဒေဆိုင်ရာခုံရုံး ဥက္ကဋ္ဌနှင့်အဖွဲ့ဝင်များအား ဖွဲ့စည်းပုံအခြေခံဥပဒေ ပြဋ္ဌာန်းချက်များကိုဖောက်ဖျက်ကျူးလွန်ခြင်း၊ ဥပဒေအရပေးအပ်သောတာဝန်များကို ကျေပွန်စွာ မထမ်းဆောင်နိုင်ခြင်းတို့အရ စွပ်စွဲပြစ်တင်သည့် အရေးကြီးအဆိုနှင့်စပ်လျဉ်း၍ အကြံပြု ဆွေးနွေးတင်ပြသွားမှာ ဖြစ်ပါတယ်။ ပထမဦးစွာ ခုံရုံးဥက္ကဋ္ဌနှင့် အဖွဲ့ဝင်များသည် ဖွဲ့စည်းပုံအခြေခံဥပဒေပါ ပြဋ္ဌာန်းချက် များကို ဖောက်ဖျက်ကျူးလွန်ခြင်း ရှိ /မရှိ လေ့လာစိစစ်ဖို့ လိုအပ်ပါတယ်။ နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံးက လွှတ်တော်အသီးသီးမှာ ဖွဲ့စည်းထားသည့် ကော်မတီ၊ ကော်မရှင်နှင့် အဖွဲ့တို့အား ပြည်ထောင်စုအဆင့် အဖွဲ့အစည်းအဖြစ် ထည့်သွင်းအဓိပ္ပာယ် ဖွင့်ဆိုခြင်းသည် ဖွဲ့စည်းပုံအခြေခံဥပဒေပါ ပြဋ္ဌာန်းချက်များနှင့် ညီညွတ်ခြင်းမရှိကြောင်း ဆုံးဖြတ်ခဲ့ပါသည်။ ထိုသို့ ဆုံးဖြတ်ခဲ့ရာတွင် လွှတ်တော်ဆိုင်ရာဥပဒေများကို အဓိက စိစစ်သုံးသပ်ခြင်းမဟုတ်ဘဲ ဖွဲ့စည်းပုံအခြေခံဥပဒေမှာ ဖော်ပြပါရှိသည့် ပြည်ထောင်စုအဆင့်အဖွဲ့အစည်းဆိုသည့် စကားရပ် ကိုသာ အခြေပြုပြီး အနက်အဓိပ္ပာယ်ဖွင့်ဆိုထားခြင်းဖြစ်သည့်အတွက် ခုံရုံး၏လုပ်ငန်း တာဝန်များကို ဖွဲ့စည်းပုံအခြေခံဥပဒေနှင့်အညီသာ ဆုံးဖြတ်ဆောင်ရွက်ခြင်းဖြစ်ကြောင်း ဖွဲ့စည်းပုံအခြေခံ ဥပဒေဆိုင်ရာခုံရုံးအဖွဲ့က ဖွဲ့စည်းပုံအခြေခံဥပဒေကို ဖောက်ဖျက်ကျူးလွန်ခြင်း မရှိကြောင်း လေ့လာတွေ့ရှိရပါတယ်။ ဖွဲ့စည်းပုံအခြေခံဥပဒေပုဒ်မ ၃၂၄ နှင့် ဖွဲ့စည်းပုံအခြေခံ ဥပဒေဆိုင်ရာခုံရုံး ဥပဒေ ပုဒ်မ ၂၃ အရ ခုံရုံးဆုံးဖြတ်ချက်သည် အပြီးအပြတ်အတည်ဖြစ်ပါသည်။ ခုံ ရုံးဥပဒေပုဒ်မ ၂၅ အရ ခုံရုံး၏ ဆုံးဖြတ်ချက်များသည် သက်ဆိုင်ရာ အစိုးရဌာနအဖွဲ့အစည်းနှင့် ပုဂ္ဂိုလ်များသို့ လည်းကောင်း၊ သက်ဆိုင်ရာတိုင်း ဒေသအသီးသီးသို့လည်းကောင်း အာဏာသက်ရောက်စေ ပါသည်။ ဖွဲ့စည်းပုံအခြေခံဥပဒေကို အနက်အဓိပ္ပာယ်ဖွင့်ဆိုခြင်းတာဝန်ကို နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံးကိုသာ အာဏာအပ်နှင်းထားပါသည်။ ခုံရုံး၏ အနက်အဓိပ္ပာယ် ဖွင့်ဆိုချက်ကို လိုက်နာခြင်းမရှိဘဲ လွှတ်တော်က မိမိသဘောအလျောက် ဖွဲ့စည်းပုံအခြေခံ ဥပဒေကို အနက်အဓိပ္ပာယ်ဖွင်.ဆိုပြီး ခုံရုံးဆုံးဖြတ်ချက်ကို လိုက်နာရန်မလိုကြောင်း ဆွေးနွေးနေကြခြင်းဟာလည်း ဖွဲ့စည်းပုံအခြေခံဥပဒေကို ဖောက်ဖျက်ရာရောက်ကြောင်း သုံးသပ်တွေ့ရှိရပါသည်။ ဖွဲ့စည်းပုံအခြေခံဥပဒေဆိုင်ရာခုံရုံးဥက္ကဋ္ဌနှင့် အဖွဲ့ဝင်များအား ဖွဲ့စည်းပုံအခြေခံ ဥပဒေပုဒ်မ ၃၃၄၊ ပုဒ်မခွဲ (က) ၊ ပုဒ်မခွဲငယ် (၅)အရ ဥပဒေအရပေးအပ်သောတာဝန်များကို ကျေပွန်စွာမဆောင်ရွက်ခြင်း ပြဋ္ဌာန်းချက်နှင့်ငြိစွန်းခြင်းရှိ မရှိ ဆက်လက်ဆွေးနွေး တင်ပြ သွားမှာ ဖြစ်ပါတယ်။ ဖွဲ့စည်းပုံအခြေခံဥပဒေပုဒ်မ ၄၆ အရ နိုင်ငံတော်ဖွဲ့စည်းပုံအခြေခံဥပဒေ ဆိုင်ရာခုံရုံးကို ဖွဲ့စည်းရခြင်းဖြစ်ပါသည်။ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးကို ပုဒ်မ ၃၂၀ အရ ဖွဲ့စည်းပြီး ပုဒ်မ ၃၂၂ အရ လုပ်ငန်း တာဝန်များကို အပ်နှင်းထားခြင်းဖြစ်ပါ သည်။ ဖွဲ့စည်းပုံအခြေခံဥပဒေဆိုင်ရာခုံရုံးအနေနှင့် ခုံရုံးကိုတင်သွင်းလာသည့် တင်သွင်းလွှာ (၅)ခုကို ဆုံးဖြတ်ခဲ့ကြောင်း ပြည်ထောင်စုလွှတ်တော်၌ ခုံရုံးဥက္ကဋ္ဌ၏ ရှင်းလင်းတင်ပြမှု အရ သိရှိရ ပါသည်။ အဆိုပါ တင်သွင်းလွှာ (၅)ခုကို ခုံရုံးအနေနှင့် ဖွဲ့စည်းပုံအခြေခံ ဥပဒေနှင့်အညီ ဆုံးဖြတ်ခဲ့ကြောင်း တွေ့ရှိရပါသည်။ နိုင်ငံတော်သမ္မတက တင်သွင်းသည့် အမှုများကိုလည်း ဘက်လိုက်မှုမရှိ၊ တည်ကြည်မှန်ကန် စွာ ဆုံးဖြတ်ခဲ့တာကို တွေ့ရှိရပါသည်။ ဥက္ကဋ္ဌကြီးခင်ဗျား။ အဆိုရှင်၏ တင်ပြချက်တွင်ပါဝင်သော ယနေ့အခြေခံဥပဒေ ဆိုင်ရာခုံရုံး၏ ဆုံးဖြတ်ချက်သည် ဖွဲ့စည်းပုံအခြေခံဥပဒေတွင် တိတိကျကျအဓိပ္ပာယ် ရှင်းလင်းချက်မရှိသည့်၊ ရှင်းလင်းချက်ပေးမထားသည့် ပြည်ထောင်စုအဆင့်အဖွဲ့အစည်းကို အဓိပ္ပာယ်ဖွင့်ဆိုလိုက်ခြင်းကြောင့် ဝိရောဓိဖြစ်ရခြင်းကို ကြိုးစားဖြေရှင်းနေရတယ်ဟူ၍ တင်ပြထားပါတယ်။ အဆိုပါတင်ပြချက်နှင့်ပတ်သက်ပြီး ဖွဲ့စည်းပုံအခြေခံဥပဒေသည် ဖွဲ့စည်းပုအခြေခံဥပဒေပုဒ်မ ၄၄၉ အရတည်ဆဲဥပဒေအားလုံး၏အခြေခံ ဥပဒေဖြစ်ပါသည်။ ထို့ကြောင့် တည်ဆဲဥပဒေများသည် ဖွဲ့စည်းပုံအခြေခံဥပဒေနှင့် မဆန့်ကျင် သမျှ အတည်ဖြစ်ပါသည်။ ဆန့်ကျင်ပါက ပျက်ပြယ်မည်သာဖြစ်ကြောင်း ပုဒ်မ ၄၄၆ မှာ အတိအလင်း ပြဋ္ဌာန်းထားပြီး ဖြစ်ပါသည်နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီက ပြဋ္ဌာန်းခဲ့သည့် လွှတ်တော်ဆိုင်ရာဥပဒေများသည် ဖွဲ့စည်းပုံအခြေခံဥပဒေ အာဏာတည်သည်နေ့မတိုင်မီ ကြို တင် ဆောင်ရွက်ခဲ့သည့် လုပ်ရပ်များအတွက် ဖွဲ့စည်းပုံအခြေခံဥပဒေပုဒ်မ ၄၄၃ အရ ပြဋ္ဌာန်းခြင်း ဖြစ်ပါကြောင်း ဖွဲ့စည်းပုံအခြေခံ ဥပဒေအရ ၃၁-၁-၂၀၁၁ ရက်နေ့၌ စတင်အာဏာ သက်ရောက်ပါကြောင်း နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီက ပြဋ္ဌာန်း ခဲ့သည့် ဥပဒေများသည် ပုဒ်မ ၄၄၆ အရ ဖွဲ့စည်းပုံ အခြေခံဥပဒေနှင့်မဆန့်ကျင်သမျှ အတည်ဖြစ်ပါကြောင်း၊ ဆန့်ကျင်သမျှ ပျက်ပြယ်မည်ဖြစ်ကြောင်း သိရှိရပါသည်။ ထို့ကြောင့် ဆန့်ကျင်သည့် စကားရပ်မှတစ်ပါး ကျန်ဥပဒေပါပြဋ္ဌာန်းချက်များမှာ အတည်ဖြစ်ပါကြောင်း ဆွေးနွေးတင်ပြအပ်ပါသည်။ ဒီနေ့ ဒီမိုကရေစီ ကျင့် သုံးသည့်နိုင်ငံအသီးသီးမှာ တရားရုံး၊ ခုံရုံးများမှ ဆုံးဖြတ်ချက်များကို လွှတ်တော်အသီးသီးနှင့် သက်ဆိုင်ရာအစိုးရ အဖွဲ့အသီးသီးတို့က လိုက်နာဆောင်ရွက်နေကြောင်းလည်း တွေ့နိုင်ပါသည်။ ထို့ကြောင့် ခုံရုံးအနေနှင့် ဖွဲ့စည်းပုံအခြေခံဥပဒေနှင့် အညီ အနက်အဓိပ္ပာယ်ဖွင့်ဆို ဆုံးဖြတ်ခြင်းသည် ယင်းတို့၏တာဝန်ကို ကျေပွန်စွာထမ်းဆောင်ခြင်းသာဖြစ်ကြောင်း ထင်ရှား ပေါ်လွင်လျက်ရှိသည့်အတွက် စွပ်စွဲပြစ်တင်မှုပြုလုပ်ရန်မသင့်ကြောင်း ဆွေးနွေးတင်ပြ အပ်ပါ သည်။ ခုံရုံးအနေနှင့် ဖွဲ့စည်းပုံအခြေခံဥပဒေပုဒ်မ ၄၆ နှင့် ပုဒ်မ ၃၂၂ ပုဒ်မခွဲ (က)တို့အရ ဖွဲ့စည်းပုံအခြေခံဥပဒေပါ ပြဋ္ဌာန်းချက်များကို အနက်အဓိပ္ပာယ်ဖွင့်ဆိုရန် တာဝန်အပ်နှင်းထား သဖြင့် ဖွဲ့စည်းပုံအခြေခံဥပဒေမှာဖော်ပြထားသည့် ပြည်ထောင်စုအဆင့်အဖွဲ့အစည်းဟူသော စကားရပ်ကို ခုံရုံးကအနက်အဓိပ္ပာယ်ဖွင့်ဆိုပေးခြင်းသာ ဖြစ်ပါသည်။ ထိုသို့ အနက်အဓိပ္ပာယ် ဖွင့်ဆိုရာတွင်ဖွဲ့စည်းပုံအခြေခံဥပဒေပါပြဋ္ဌာန်းချက်များနှင့် ယှဉ်တွဲသုံးသပ်ပြီး ဆုံးဖြတ်ခဲ့ခြင်းသာ ဖြစ်ကြောင်း တွေ့ရှိရပါသည်။ အဆိုရှင်မှ ဆွေးနွေးရာတွင် နိုင်ငံတော်အေးချမ်းသာယာရေး နှင့်ဖွံ့ဖြိုးရေးကောင်စီက အခြေခံဥပဒေနှင့် ညီညွတ်စွာပြဋ္ဌာန်းခဲ့သည့် ပြဋ္ဌာန်းချက်များကို မျက်ကွယ်ပြုခြင်းဟာ အခြေခံဥပဒေပုဒ်မ ၄၄၃ ပါ ပြဋ္ဌာန်းချက်များကို လက်တွေ့လိုက်နာရန် ပျက်ကွက်ခြင်းဖြစ်သည်ဟု ခုံရုံးတစ်ဖွဲ့လုံးကို စွပ်စွဲထားကြောင်း၊ အခြေခံဥပဒေပုဒ်မ ၃၂၂ ပုဒ်မခွဲ(ခ)အရ ပြည်ထောင်စုလွှတ်တော်က ပြဋ္ဌာန်းခြင်းမရှိသော ဥပဒေများကို ဖွဲ့စည်းပုံ အခြေခံ ဥပဒေနဲ့ညီ/မညီ စိစစ်ခွင့်မရှိကြောင်း၊ တာဝန်အပ်နှင်းခြင်းမရှိသော လုပ်ပိုင်ခွင့်ကိုဆောင်ရွက်ခြင်းမှာ ဖွဲ့စည်းပုံအခြေခံဥပဒေကို ဖောက်ဖျက်ခြင်းဖြစ်ကြောင်း ဆွေးနွေးတင်ပြ ထားပါသည်။ အဆိုရှင်ကဆက်လက်အဆိုတင်သွင်းရာမှာ ခုံရုံး၏ဆုံးဖြတ်ချက်အရ လွှတ်တော် အဖွဲ့အစည်းများသည် ပြည်ထောင်စုအဆင့် အဖွဲ့အစည်းမဟုတ်သည့်အတွက် ပြည်ထောင်စု အဆင့်ဖြစ်သည့် အခြားအဖွဲ့အစည်းများကို တန်းတူရည်တူ ဖိတ်ခေါ်ခြင်း၊ ဆက်သွယ်ခြင်းများ ပြုလုပ်ရန် အခက်အခဲဖြစ်နေခြင်းသည် ဖွဲ့စည်းပုံအခြေခံဥပဒေပုဒ်မ ၁၁၊ ပုဒ်မခွဲ (က)အရ အချင်းချင်းအပြန်အလှန် ထိန်းကျောင်းခြင်း အခြေခံမူကို လက်တွေ့ထိခိုက်နေပြီဆိုသည့် ဒီပြစ်မှုကို ခုံရုံးကကျူးလွန်နေကြောင်း ထင်ရှားတယ်လို့ တင်ပြထားပါတယ်။ ဥက္ကဋ္ဌကြီးခင်ဗျား။ ပြည်ထောင်စုအဆင့်အဖွဲ့အစည်းတစ်ရပ်ရပ်ကို ကိုယ်စားပြုသော အဖွဲ့အစည်းဝင်များသည် မိမိတို့နှင့်သက်ဆိုင်သောဥပဒေကြမ်းများသို့မဟုတ် ကိ စ္စရပ်များနှင့် စပ်လျဉ်း၍ ရှင်းလင်းဆွေးနွေးရာတွင် ပြည် ထောင်စုလွှတ်တော်နာယက၊ ပြည်သူ့လွှတ်တော် ဥက္ကဋ္ဌ၊ အမျိုးသားလွှတ်တော်ဥက္ကဋ္ဌ၊ လွှတ်တော်ကော်မတီ၊ ကော်မရှင် သို့မဟုတ်အဖွဲ့အကြီးအမှူး ၏ ခွင့်ပြုချက်ဖြင့် ရှင်းလင်းပြောဆို ဆွေးနွေးခွင့်ရှိကြောင်း ဖွဲ့စည်းပုံအခြေ ခံဥပဒေပုဒ်မ ၉၀၊ ၁၄၀ နှင့် ၁၆၀ တို့တွင် အတိအလင်း ပြဋ္ဌာန်းထားပြီးဖြစ်ပါသည်။ ထို့ကြောင့် လွှတ်တော် ကော်မတီ၊ ကော်မရှင်နှင့်အဖွဲ့များသည် မိမိတို့နှင့်သက်ဆိုင်သည့် ဥပဒေကြမ်းများ၊ ကိစ္စရပ်များ နှင့်စပ်လျဉ်းပြီးလာရောက်ရှင်းလင်းဆွေးနွေးရန် ပြည်ထောင်စုအဆင့်အဖွဲ့ အစည်းတစ်ရပ်ရပ်ကို ကိုယ်စားပြု သော အဖွဲ့အစည်းဝင်များကို ခေါ်ယူတင်ပြစေနိုင်သည့် အခွင့်အရေးရရှိပြီး ဖြစ်သည့်အတွက် လွှတ်တော်ရေးရာကိစ္စရပ်များ ဆောင်ရွက်ရာမှာ တစ်စုံတစ်ရာအခက်အခဲ မရှိနိုင်ပါ။ လွှတ်တော်အဖွဲ့အစည်းအနေဖြင့် ဆက်သွယ်ဆောင်ရွက်ခြင်းဖြစ်၍ တစ်စုံတစ်ရာ ဂုဏ်သိက္ခာနိမ့်ကျသွားရန်လည်း အကြောင်းမရှိပါ။ ဖွဲ့စည်းပုံအခြေခံဥပဒေပုဒ်မ ၁၁၊ ပုဒ်မခွဲ (က)ပါ ပြဋ္ဌာန်းချက်အတိုင်း အချင်းချင်း အပြန်အလှန်ထိန်းကျောင်းခြင်းကိုလည်း ထိခိုက်နိုင်ခြင်းမရှိပါကြောင်းဆွေးနွေးတင်ပြအပ်ပါသည်။ ဥပဒေပြဋ္ဌာန်းခွင့်ကို လွှတ်တော်အသီးသီးသို့ အပ်နှင်းထားသည့်နည်းတူ တရားစီရင်ရေး အာဏာကိုလည်း တရားရုံးအသီးသီးသို့ ဥပဒေပါ တာဝန်အပ်နှင်းချက်အရ အပ်နှင်းထား ပါသည်။ ခုံရုံးက ဖွဲ့စည်းပုံအခြေခံပါ တာဝန်အရဆုံးဖြတ်သည့် ဆုံးဖြတ်ချက်ကို လွှတ်တော်မှ ဝင်ရောက်စွက်ဖက်ခြင်းသည် ဖွဲ့စည်းပုံအခြေခံကို ချိုးဖောက်---</speech>
<speech type="speaker">နိဂုံးချုပ်ပါ</speech>
<speech><mp id="000">ဗိုလ်မှူးမျိုးထွန်းအောင် (တပ်မတော်သားကိုယ်စားလှယ်)</mp>နိဂုံးချုပ်အနေဖြင့် အထက်ပါဆွေးနွေးချက်များအရ ဖွဲ့စည်းပုံအခြေခံဥပဒေဆိုင်ရာခုံရုံးဥက္ကဋ္ဌနှင့် အဖွဲ့ဝင်များသည် ခုံရုံးကိုတင်သွင်းလာသည့် တင်သွင်းလွှာများကို အခြေခံဥပဒေနှင့် အညီ ဆုံးဖြတ်ဆောင်ရွက်ခဲ့ ခြင်းသာဖြစ်သဖြင့် ဖွဲ့စည်းပုံအခြေခံဥပဒေပုဒ်မ ၃၃၄၊ အပိုဒ်ခွဲ (က) အပိုဒ်ခွဲငယ် ၂ နှင့် ၅ ပါး ပြဋ္ဌာန်းချက်များကို ဖောက်ဖျက်ကျူးလွန်ခြင်း မရှိသည့်အတွက် ခုံရုံးဥက္ကဋ္ဌနှင့် အဖွဲ့ဝင်များကို စွပ်စွဲပြစ်တင်သည့် အဆိုကို ပြန်လည်စဉ်းစား သုံး သပ်သင့်ပါကြောင်း ဆွေးနွေးတင်ပြအပ် ပါသည်။</speech>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ် (၇)မှ ဦးတင်မြ ဆွေးနွေးနိုင်ပါပြီ</speech>
<speech><mp id="1156">ဦးတင်မြ၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်တဲ့ အမျိုးသားလွှတ်တော်ဥက္ကဋ္ဌကြီး နှင့်တကွ တက်ရောက်လာတဲ့ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါလို့ဂါရဝပြု နှုတ်ခွန်းဆက်ပါတယ်။ ဒီနေ့ အဆိုရှင်ရဲ့ စွပ်စွဲပြစ်တင် အဆိုတင်သွင်းချက်ကိုကျွန်တော်ထောက်ခံ ဆွေးနွေးသွားမှာ ဖြစ်ပါတယ်။ အချိန် ကိုငဲ့သောအားဖြင့် ကျွန်တော် ဥပဒေကိုပဲ အနည်းငယ် ထောက်ပြပြီးတော့ ဆွေးနွေးသွားမှာ ဖြစ်ပါတယ်။ အဲဒီတော့ ကျွန်တော်တို့ ဒီနေရာမှာ ပြည်ထောင်စုအဆင့်အဖွဲ့အစည်းဆိုတာနဲ့ ပတ်သက်ပြီးတော့ ၂၀၀၈ ခုနှစ်၊ ဖွဲ့စည်းပုံအခြေခံဥပဒေမှာ မပါရှိပါဘူး။ အဲဒီတော့ ပါရှိတဲ့ အပိုင်းနဲ့ ပတ်သက်တဲ့အပိုဒ်ကို ကျွန်တော် အတိအကျဖတ်ပြပါ့မယ်။ အဲဒီတော့ ပြည်ထောင်စုအဆင့်အဖွဲ့အစည်းဆိုသည်မှာ ဖွဲ့စည်းပုံအခြေခံဥပဒေ အရဖွဲ့စည်းသော ပြည်ထောင်စုအစိုးရအဖွဲ့၊ အမျိုးသားကာကွယ်ရေးနှင့်လုံခြုံရေးကောင်စီ၊ ဘဏ္ဍာရေးကော်မရှင်၊ ပြည်ထောင်စုတရားလွှတ်တော်ချုပ်၊ နိုင်ငံတော်ဖွဲ့စည်းပုံအခြေခံဥပဒိုင်ရာခုံရုံး၊ ပြည်ထောင်စုရွေးကောက်ပွဲကော်မရှင်၊ ပြည်ထောင်စုစာရင်းစစ်ချုပ်နှင့် ပြည်ထောင်စုရာထူးဝန်အဖွဲ့တို့ကိုသော်လည်းကောင်း၊ ပြည်ထောင်စုလွှတ်တော်၊ ပြည်သူ့လွှတ်တော် နှင့် အမျိုးသားလွှတ်တော်တို့က ဖွဲ့စည်းသည့်ကော်မတီ၊ ကော်မရှင်နှင့် အဖွဲ့တို့ကိုလည်းကောင်း ဆိုသည်ဆိုပြီးတော့ ကျွန်တော်တို့ ဒီဥစ္စာနဲ့ပတ်သက်ပြီးတော့ ပြည်ထောင်စု လွှတ်တော်ဆိုင်ရာ ဥပဒေပုဒ်မ ၂(စ)၊ ပြည်သူ့လွှတ်တော်ဆိုင်ရာဥပဒေနှင့် အမျိုးသားလွှတ်တော်ဆိုင်ရာဥပဒေပုဒ်မ ၂(ဇ) တွေမှာ ပြဋ္ဌာန်းထားသလို ရှေ့နေချုပ်ဥပဒေမှာလည်းပဲ ကျွန်တော်တို့ ၂(ဂ) နဲ့ စာရင်းစစ်ချုပ်ဥပဒေ ၂(ဃ)မှာ အတိအကျ ပြဋ္ဌာန်းထားတဲ့ အဓိပ္ပာယ်ဖွင့်ဆိုချက်ဖြစ်ပါတယ်။ အဲဒီတော့ ဒီအဓိပ္ပာယ်ဖွင့်ဆိုချက်မှာ ကျွန်တော်ထောက်ပြချင်တာကတော့ အဖွဲ့တို့ကို သော်လည်းကောင်း၊ နောက်ထပ်သုံးလိုက်တာရှိတယ်။ အဖွဲ့တို့ကို သော်လည်းကောင်း၊ အဖွဲ့တို့ကိုလည်းကောင်းဆိုတဲ့ စကားအသုံးအနှုန်း အဲဒီအပိုဒ်ထဲမှာ နှစ်ကျော့ပါနေတဲ့ဥစ္စာ အင်မတန်လေးနက်တဲ့စကားအသုံးအနှုန်းပါ။ ဘာကြောင့်လဲဆိုရင် ဒီဥစ္စာဟာပထမအပိုဒ်တွေကို ပြောပြီးမှ အဖွဲ့တို့ကိုသော်လည်းကောင်း ဆိုခြင်းသည် ဖွဲ့စည်းပုံအခြေခံဥပဒေအရ ဖွဲ့စည်း လိုက်တဲ့ ပြည်ထောင်စုအဆင့်အဖွဲ့အစည်းတို့ကို ရည်ညွှန်းလိုက်တာ ဖြစ်ပါတယ်။ အကယ်၍များ အဲဒီမှာတင်ရပ်တော့မယ်ဆိုရင် အဖွဲ့တို့ကို သော်လည်းကောင်းလို့ သုံးစရာမလိုပါဘူး။ အဖွဲ့တို့ကိုဆိုသည်ဆိုပြီးတော့မှ ဖြတ်လိုက်ရုံပဲ ရှိပါတယ်။ အကယ်၍များ အဲဒီလိုဖြတ်လိုက်မယ် ဆိုရင် ဖွဲ့စည်းပုံအခြေခံဥပဒေပုဒ်မ ၁၁၅ ပြည်သူ့လွှတ်တော်ဆိုင်ရာနဲ့ ပတ်သက်တဲ့ အဖွဲ့အစည်းတွေနဲ့ ပတ်သက်တဲ့အဖွဲ့တွေ ဖွဲ့ထား တယ်။ နောက်တစ်ခါကျွန်တော်တို့က ၁၄ရ မှာအမျိုးသားလွှတ်တော်နဲ့ပတ်သက်လို့ ဖွဲ့ထား တာတွေရှိတယ်။ အဲဒီလို ရှိလိုက်တဲ့အခါကျတော့ အဲဒီမှာတင်အဖွဲ့တို့ကိုသော်လည်းကောင်းလို့ မဖြတ်ဘဲနဲ့ဆိုသည်ဆိုရင် ကျွန်တော်တို့က ဖွဲ့စည်းပုံအခြေခံဥပဒေအရ ပြည်ထောင်စုလွှတ်တော်၊ ပြည်သူ့လွှတ်တော်၊ အမျိုးသားလွှတ်တော်က ဖွဲ့စည်းလိုက်တဲ့ ၁၁၅ နဲ့ ၁၄ရ က အဖွဲ့တွေ ကျန်ရစ်ကုန်တော့မှာဖြစ်ပါတယ်။ ဒါကြောင့်မို့ထပ်ဆင့်ပြီးတော့မှ အဖွဲ့တို့ကိုသော်လည်းကောင်း ဆိုပြီးတော့ ပြည်ထောင်စုလွှတ်တော်၊ ပြည်သူ့လွှတ်တော်၊ အမျိုးသားလွှတ်တော်တို့က ဖွဲ့စည်းတဲ့ ကော်မတီနဲ့ကော်မရှင်နဲ့ အဖွဲ့တို့ကိုလည်းကောင်း ဆိုသည် ဆိုပြီးတော့ ကျွန်တော် တို့ ရေးထားတာပါ။ အင်မတန်ပီပြင်တဲ့ရေး သားဖော်ပြချက်ဖြစ်ပါတယ်။ ဒါနဲ့ပတ်သက်ပြီး တော့မှ ကျွန်တော်တို့ ဖွဲ့စည်းပုံအခြေခံဥပဒေဆိုင်ရာခုံရုံးက မျက်ကွယ်ပြုထားပါတယ်၊ သုံးသပ်စရာမလိုဆက်ပြီးဖွဲ့စည်းတော့ ပြဌာန်းခဲ့တာကောင်း ၊ န်ပြည့်စုံ ပါတကောင်းနဲ့၊ အဖွဲ့တို့ဖြစ်တယ်။ ဒါကြောင့်ဆိုပြီးတော့။ အဲသလိုမျိုးရှိလိုက်တဲ့အပိုင်းမှာကိုပဲ ဖွဲ့စည်းပုံအခြေခံဥပဒေပုဒ်မ ၄၄၁၊ ၄၄၁ မှာဘာဆိုထားလဲဆိုလို့ရှိရင် ကျွန်တော် တို့က ဒီဖွဲ့စည်းပုံအခြေခံဥပဒေအာဏာ စတင်တည်တဲ့ နေ့မှာ ဆောင်ရွက်နိုင်ရမယ့်ကိစ္စလေးတွေကို ဖော်ပြထားတာ၊ ဖွဲ့စည်းပုံအခြေခံဥပဒေဟာ ၂၉-၅-၂၀၀၈ မှာ ပြည်လုံးကျွတ် အများစုဆန္ဒခံယူပြီးတော့မှ ကျွန်တော်တို့က ပြဌာန်းခဲ့တယ်။ သို့သော်လည်း အာဏာကမသက်ရောက်ခဲ့သေးဘူး။ ပြည် ထောင်စုလွှတ်တော် စတင်တဲ့ ၃၁-၁-၂၀၁၁မှာမှ အာဏာက စတင်အသက်ဝင်ခဲ့တယ်။ အဲဒီကြားလေး ၂၀၁၀ မှာ ကျွန်တော်တို့ ပြဋ္ဌာန်းခဲ့တဲ့ဥပဒေ အဲဒီတော့ ၄၄၃ အရကျွန်တော်တို့က ဒီဥစ္စာဟာ ခုနကကျွန်တော်ရွတ်ပြတဲ့ ဥပဒေ(၄)မျိုးဟာ ဒီမှာ ကျွန်တော်တို့ ပြဋ္ဌာန်းခဲ့တာဖြစ်တယ်။ ၂၂ မျိုးထဲက အပါအဝင်ဖြစ်တဲ့ ဥပဒေတွေဖြစ်တယ်။ အဲဒါ ရှေ့ဆက်ပြီးဖွဲ့စည်းပုံအခြေခံဥပဒေကို အကောင်အထည်ဖော်မယ့် အခါမှာ တွေ့ကြုံရမယ့် အခက်အခဲကိုမျှော်မှန်းပြီးတော့ ပြဋ္ဌာန်းခဲ့တာ ဖြစ်တယ်။ ဒါကြောင့်မို့ အဲဒီအပိုင်းလေးမှာ အဖွဲ့တို့ကိုသော်လည်းကောင်းနဲ့၊ အဖွဲ့တို့ကို လည်းကောင်း ဆိုတဲ့ ဥစ္စာလေးက အင်မတန်ပြည့်စုံ ပါတယ်။ နောက်ဆုံးသုံးလိုက်တဲ့ အဖွဲ့တို့ကိ�� လည်းကောင်းဆိုခြင်း သည် ဖွဲ့စည်းပုံအခြေခံဥပဒေ ပုဒ်မ ၁၁၅၊ ၁၄ရ တွင် ပြဋ္ဌာန်းထားတဲ့ ကော်မတီ၊ ကော်မရှင်နဲ့ အဖွဲ့တို့ကို ရည်ညွှန်းသုံးနှုန်းထားခြင်းဖြစ်တယ်လို့ ကျွန်တော် တင်ပြ ဆွေးနွေးခြင်းဖြစ်ပါတယ်။ အဲဒါကြောင့်မို့ အဲဒါကိုမျက်ကွယ်ပြုခြင်းသည် ဖွဲ့စည်းပုံအခြေခံဥပဒေပုဒ်မ ၄၄၁၊ ၄၄၃၊ ၄၄၆ ကို မျက်ကွယ်ပြုရာ၊ မလိုက်နာရာ ရောက်တဲ့အတွက် အဲဒါသည်ပျက်ကွက်တာ ဖြစ်ပါတယ်။ ပျက်ကွက်ခြင်းကြောင့် ဥပဒေတစ်ရပ်ရပ်၊ ဥပဒေအရပေးအပ်တဲ့တာဝန်ကို ကျွန်တော်တို့ မကျေပွန် တာဖြစ်ပါတယ်။ တစ်နည်းအားဖြင့် ကျွန်တော်တို့ ၃၃၄ (က) (၂) အရ ဖွဲ့စည်းပုံအခြေခံဥပဒေပါ ပြဋ္ဌာန်းချက်တစ်ရပ်ရပ်ကို ဖောက်ဖျက်ကျူးလွန်တာဖြစ်ပါတယ်။ အဲဒီတော့ ၃၃၄(က) (၅) အရလည်းပဲ ကျွန်တော်တို့က ဘာဖြစ်လဲ ဥပဒေအရ ပေးအပ်တဲ့တာဝန် တစ်ရပ်ရပ်ကို ဖောက်ဖျက်တာဖြစ်ပါတယ်။ ကောင်းပြီ ၊ အဲဒီလိုဆိုလို့ရှိရင် နောက်တစ်ချက် ကျွန်တော်တို့ စဆွဲကတည်းကကိုပဲ ဒီဟာနဲ့ပတ်သက်လို့ တင်သွင်းလွှာကို လက်ခံရမယ့်အဆင့် မရှိပါဘူး။ ဘာကြောင့်လဲဆိုရင် ဖွဲ့စည်းပုံအခြေခံပုဒ်မ ၂၃၅(က)မှာ သမ္မတကိုယ်တိုင် တင်ရမယ့်အပိုင်းမှာ ပုဒ်မ ၂၁၈ မှာ ရှိပါတယ်။ ပုဒ်မ ၂၁၈ (က)မှာ၊ အဲဒီတော့ ပြည်ထောင်စုသည် သမ္မတဟာဆိုလို့ရှိရင် အစိုးရရဲ့ အုပ်ချုပ်ရေးဆိုင်ရာကိစ္စရပ်များကို ဆောင်ရွက်ရမယ့်အခါမှာ သမ္မတရဲ့ အမည်ဖြင့် ဆိုပြီးတော့ကို ရေးထားပါတယ်။ သူ့အမည်နဲ့ ကျွန်တော်တို့က ရေးသားဆောင်ရွက်ရမယ့်ကိစ္စဖြစ်ပါတယ်။ရှေ့နေချုပ်ကိုတစ်ဆင့်ခံ တင်သွင်းစေခဲ့ခြင်းဟာ ကျွန်တော်တို့ ဟာ ၂၃၅(က)နဲ့ မညီပါဘူး။ ၂၁၈(က)နဲ့လည်း မညီပါဘူး။ မူလကတည်းကကို ပလပ်ရမယ့် တင်သွင်းလွှာလည်းဖြစ်ပါတယ်။ အဲဒါကို လက်ခံခဲ့ခြင်းသည်ပင်လျှင် တာဝန်ကိုဆောင်ရွက်ရာမှာ ပျက်ကွက်တာဖြစ်ပါတယ်။ အဲဒီပျက်ကွက်တာဟာ ၃၄၄(က) (၅) ကိုလည်းပဲ ကျူးလွန်ရာရောက်ပါတယ်။ အဲဒီတော့ ဒီဥစ္စာနဲ့ပတ်သက်လို့ အများဆွေးနွေးသွားတာက ဖွဲ့စည်းပုံအခြေခံ ဥပဒေ ပုဒ်မ ၂၃၄ ခုံရုံးရဲ့ အဆုံးအဖြတ်သည် အပြီးသတ်ဖြစ်သည်တစ်ခါခုံရုံးဆိုင်ရာဥပဒေ ပုဒ်မ ၂၃ ခုံရုံးရဲ့အဆုံးအဖြတ်သည် အပြီးသတ်ဖြစ်သည်။ အပြီးသတ်ဖြစ်သည်ဆိုတဲ့ စကားကို တွင်တွင်သုံးနေပါတယ်။ ၂၃၄ မှာကြည့်၊ ၂၃၄ ရဲ့ အထက်က ၂၃၃ ကို ဆက်စပ်လို့ကြည့်လိုက်ရင် ဖွဲ့စည်းပုံအခြေခံဥပဒေဆိုင်ရာခုံရုံးရဲ့ အဆုံးအဖြတ်ရဲ့ အကျိုး သက်ရောက်မှုလေး ကို၊ သူက ဘာကိုဆိုထားလဲဆိုရင် ၂၃၃မှာ တရားရုံးတစ်ရုံးရုံးမှာ ဆုံးဖြတ်ရမယ့်ကိစ္စ၊ အဲဒီဆုံးဖြတ်ရမယ့်ကိစ္စရပ်ထဲမှာ ဖွဲ့စည်းပုံအခြေခံဥပဒေကိစ္စရပ်နဲ့ နှီးနွယ် ပတ်သက်သလိုမရှင်းမလင်းဖြစ်နေခဲ့လို့ရှိရင်ရောက်ရှိတဲ့အဆင့်မှာ တရားရုံးဟာ ဒါကို ရပ်ထား ပြီးတော့မှ ဖွဲ့စည်း ပုံအခြေခံဥပဒေဆိုင်ရာခုံရုံးကို သတ်မှတ်ထားတဲ့နည်းလမ်းအတိုင်း လွှဲပေး အဆုံးအဖြတ်ခံယူရမှာဖြစ်ပါတယ်။ အဲဒီလို လွှဲပေးအဆုံးအဖြတ်ခံယူလိုက်တဲ့အခါမှာ ဖွဲ့စည်းပုံ အခြေခံဥပဒေခုံရုံးဟာ ဒါကိုသူတို့ကြားနာစစ်ဆေးဆုံးဖြတ်ရပါတယ်။ သူ့ရဲ့ဆုံးဖြတ်ချက်ဟာ အမှုအားလုံးနဲ့ ပတ်သက်တဲ့အဆုံးအဖြတ်ဖြစ်သွားပါတယ်။ အဲဒီလိုဖြစ်နေတဲ့ ပုဒ်မ ၂၃၃ ကို ၂၃၄ က ဘာပိတ်ရေးလိုက်လဲဆိုတော့ ဖွဲ့စည်းပုံ အခြေခံဥပဒေခုံရုံး၏ အဆုံးအဖြတ်သည် အပြီးသတ်ဖြစ်သည် ဆိုတာ၊ အဲဒီ ၂၃၃ လောက် ကိုဆိုတယ်ဆိုတဲ့ အဓိပ္ပာယ်ရော မသက်ရောက်ဘူးလားဆိုတော့ ကျွန်တော်တို့စဉ်းစားရမှာ ဖြစ်ပါတယ်။ ဒါကြောင့်မို့လို့ ပြန်ချုပ်လိုက်မယ်ဆိုရင် အဆိုရှင်တင်သွင်းထားတဲ့အတိုင်း ပုဒ်မ ၃၃၄(က) (၂) ကိုရော၊ (၅) ကိုပါ ပျက်ကွက်ခဲ့တဲ့အတွက် အဲဒီပျက်ကွက်ခြင်းသည်လည်းပဲ ဒါ ကျွန်တော်တို့က တာဝန်မကျေတာ ဖြစ်ပါတယ်။ ဒါကြောင့်မို့ မှားခဲ့တာတစ်ပိုင်း၊ မှားခြင်းသည် တာဝန်မကျေပျက်ကွက်မှုတွေပါ ယှဉ်တွဲနေတဲ့ အတွက် အဆိုရှင်ရဲ့ တင်သွင်းတဲ့အဆိုပြုချက်ဟာ ဥပဒေပါပြဋ္ဌာန်းချက်များ အရ ခိုင်လုံမှန်ကန် ကြောင်းထောက်ခံရင်း နိဂုံးချုပ်ပါတယ်။</speech>
<speech type="speaker">ဆက်လက်ပြီး ရှမ်းပြည်နယ် မဲဆန္ဒနယ်အမှတ် (၉)မှ ဦးနေဝင်းထွန်း ဆွေးနွေးနိုင်ပါပြီ</speech>
<speech><mp id="153">ဦးနေဝင်းထွန်း၊ ရှမ်းပြည်နယ် မဲဆန္ဒနယ်အမှတ်(၉)</mp>ဥက္ကဋ္ဌကြီးခင်ဗျား။ ကျွန်တော့်အနေဖြင့် ပြည်သူကရွေးချယ်တင်မြှောက်လိုက်လို့ ပြည်သူ့ကိုယ်စားဆောင်ရွက်ဖို့ ဒီနေရာကို ရောက်နေရတဲ့ ပြည်သူ့ကိုယ်စားလှယ်တစ်ဦး အနေဖြင့် ပြည်သူ့အကျိုးဆောင်ရွက်နိုင်ခွင့်ကို စံပေတံနှင် .သာ တိုင်းထွာဆုံးဖြတ်ပြီးယခုလို အမျိုးသားလွှတ်တော် ကိုယ်စားလှယ်များ(၁၆၂)ဦး၏ ကိုယ်စားတင်သွင်းသော ဦးဇော်မြင့်ဖေ၏ အဆိုကိုထောက်ခံ ဆွေးနွေးသွားမှာဖြစ်ပါတယ်။ ကျွန်တော်တို့နိုင်ငံကို ဖွဲ့စည်းပုံအခြေခံဥပဒေသစ်နဲ့ ခေတ်မီ ဖွံ့ဖြိုးတိုးတက်သော ဒီမိုကရေစီ နိုင်ငံတော်တည်ထောင်ဖို့ အုပ်ချုပ်ရေး၊ ဥပဒေပြုရေး၊ တရားစီရင်ရေး ပုံစံသစ်များနဲ့ ဖွဲ့စည်းပြီး ခေတ်စနစ်တွေပြောင်းပြီး စည်းလုံးညီညီလျှောက်လှမ်း နေကြတာ တစ်ကမ္ဘာလုံးက အားကျအသိအမှတ်ပြုရတဲ့အခြေအနေလည်း ဖြစ်ပါတယ်။ နိုင်ငံတော်အကြီးအကဲများကလည်း ပြည် သူတို့က ရွေးချယ်တင်မြှောက်လိုက်တဲ့ ပြည်သူ့ ကိုယ်စားလှယ်ကြီးများနဲ့ လွှတ်တော်ထဲမှာဆွေးနွေးကြ၊ ပြည်သူ့အသံတွေနားထောင် ကြပြီး ကြိုးပမ်းဆောင်ရွက်နေတဲ့ အချိန်ဖြစ်ပါတယ်။ ကျွန်တော်တို့ပြည်သူ့ကိုယ်စားလှယ်တွေဟာလည်း မိမိတို့ရဲ့ ကိုယ်ပိုင်ဘဝတွေ၊ စီးပွား ရေးလုပ်ငန်းတွေ၊ အသက်မွေးဝမ်းကြောင်းလုပ်ငန်းတွေကိုစွန့်ခွာပြီး တိုင်းရင်းသားပြည်သူများရဲ့ အရေးကိုရှေ့တန်းတင်ပြီး အားကြိုးမာန်တက်ထမ်းရွက်နေကြတာ ဖြစ်ပါတယ်။ နိုင်ငံတော် ဖွဲ့စည်းပုံအခြေခံဥပဒေခုံရုံး ၂၀၁၂ ခုနှစ်၊ တင်သွင်းလွှာအမှတ် (၁)၌ ၂၈-၃-၂၀၁၂ ရက်နေ့တွင် လွှတ်တော်အသီးသီးက ဖွဲ့စည်းသည့်ကော်မတီ၊ ကော်မရှင်နှင့်အဖွဲ့တို့အား ပြည်ထောင်စု အဖွဲ့အစည်းအဖြစ် ထည့်သွင်းအဓိပ္ပာယ်ဖွင့်ဆိုခြင်းသည် ဖွဲ့စည်းပုံအခြေခံ ဥပဒေပါပြဋ္ဌာန်းချက် များနှင့် ညီညွတ်ခြင်းမရှိကြောင်းကို ဆုံးဖြတ်ခဲ့ပါတယ်။ ဖွဲ့စည်းပုံအခြေခံ ပုဒ်မ ၃၂၂ (က) နှင့် နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥပဒေ ပုဒ်မ ၁၂(က)တို့တွင် ဖွဲ့စည်းပုံအခြေခံ ဥပဒေပါ ပြဋ္ဌာန်းချက်များကို အနက်အဓိပ္ပာယ်ဖွင့်ဆိုခြင်းဟူသော တာဝန်ဖော်ပြထားပါတယ်။ ထိုသို့တာဝန်ရှိပါလျက် ဖွဲ့စည်းပုံအခြေခံဥပဒေကို တစ်ဖက်သတ်လိုရာဆွဲ၍ အောက်ပါဖွဲ့စည်းပုခြေခံဥပဒေနှင့် လွှတ်တော်ဆိုင်ရာဥပဒေများ၏ အဓိပ္ပာယ်ကို ကောက်ယူခြင်းမပြုဘဲ လျစ်လျူရှုခဲ့ပါတယ်။ ဖွဲ့စည်းပုံအခြေခံ ဥပဒေ ၃၂၅ တွင် ဖွဲ့စည်းပုံအခြေခံဥပဒေဆိုင်ရာခုံရုံး၏ အနက်အဓိပ္ပာယ်ဖွင့်ဆိုချက်၊ ဆုံးဖြတ်ချက် သဘောထား ရယူရန်ကိစ္စများကို အောက်ဖော်ပြပါ ပုဂ္ဂိုလ်များသည် နိုင်ငံတော် ဖွဲ့စည်းပုံ အခြေခံဥပဒေဆိုင်ရာခုံရုံးသို့ တိုက်ရိုက် တင်သွင်းခွင့် ရှိသည်။ (၁) နိုင်ငံတော်သမ္မတ၊ (၂) ပြည်ထောင်စု လွှတ်တော်နာယက၊ (၃) ပြည်သူ့လွှတ်တော် ဥက္ကဋ္ဌ၊ (၄) အမျိုးသားလွှတ်တော်ဥက္ကဋ္ဌ၊ (၅) ပြည်ထောင်စုတရားသူကြီးချုပ်၊ (၆) ပြည်ထောင်စု ရွေးကောက်ပွဲကော်မရှင်ဥက္ကဋ္ဌ ဟုပြဋ္ဌာန်း ထားပါတယ်။ နိုင်ငံတော်သမ္မတကိုယ်စား ပြည်ထောင်စု ရှေ့နေချုပ်က အမိန့်အရဟု ဆိုကာ တင်သွင်းခြင်းသည် ၎င်းအနေဖြင့် ဖွဲ့စည်းပုံအခြေခံဥပဒေ အခန်း (၅) ဥပဒေပုဒ်မ ၂၁၈ (က) ပြဋ္ဌာန်းချက်ကို ဆန့်ကျင်ရာရောက်ပါတယ်။ ဖွဲ့စည်းပုံအခြေခံဥပဒေ အခန်း (၅) ဥပဒေပုဒ်မ ၂၁၈ (က)တွင် ပြည်ထောင်စု အစိုးရ၏ အုပ်ချုပ်ရေးဆိုင်ရာ အရေးယူ ဆောင်ရွက်ချက် အားလုံးကို နိုင်ငံတော်သမ္မတ၏ အမည်ဖြင့် အရေးယူဆောင်ရွက်ရမည်ဟု ဖော်ပြပါရှိပါတယ်။ ဖွဲ့စည်းပုံ အခြေခံ ဥပဒေပုဒ်မ ၄၄၃ တွင် ဤဖွဲ့စည်းပုံအခြေခံ ဥပဒေအာဏာ တည်သည့်နေ့မတိုင်မီ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီကဖွဲ့စည်းပုံ အခြေခံဥပဒေ အကောင် အထည်ဖော်ရေးအတွက် ကြို တင်ဆောင်ရွက်သည့် လုပ်ငန်းရပ်များသည် ဤဖွဲ့စည်းပုံအခြေခံ ဥပဒေအရ ဆောင်ရွက်သည်ဟု မှတ်ယူရမည်ဆိုသော ပြဋ္ဌာန်းချက်ကို လိုက်နာမှုမရှိခြင်း၊ ဖွဲ့စည်းပုံအခြေခံဥပဒေပုဒ်မ ၄၄၅ တွင် ပြည်ထောင်စုသမ္မမြန်မာနိုင်ငံတော်သည် နိုင်ငံတော် ငြိမ်ဝပ်ပိပြားမှု တည်ဆောက်ရေးအဖွဲ့နှင့် နိုင်ငံတော်အေးချမ်း သာယာရေးနှင့် ဖွံ့ဖြိုးရေး ကောင်စီတို့၏ မူဝါဒလမ်းညွှန်မှုများ၊ ဥပဒေများ၊ နည်းဥပဒေများ၊ စည်းမျဉ်းများ၊ အမိန့် ပြန်တမ်းများ၊ ကြေညာချက်များကိုလည်းကောင်း၊ နိုင်ငံတော်ငြိမ်ဝပ်ပိပြားမှု တည်ဆောက်ရေး အဖွဲ့နှင့် နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီတို့၏ ဆောင်ရွက်ချက်များ၊ တာဝန်များနှင့် ရပိုင်ခွင့်များကို ဆက်ခံသည်ဟူသော ပြဋ္ဌာန်းချက်ကို မလိုက်နာခြင်း၊ ဖွဲ့စည်းပုံ အခြေခံဥပဒေပုဒ်မ ၄၄၃ အရ ၂၁-၁၀-၂၀၁၀ ရက်နေ့တွင် နိုင်ငံတော် အေးချမ်းသာယာရေး နှင့် ဖွံ့ဖြိုးရေးကောင်စီမှ ထုတ်ပြန်ထားသော ပြည်ထောင်စုလွှတ်တော် ဆိုင်ရာဥပဒေ၊ ပြည်သူ့ လွှတ်တော်ဆိုင်ရာ ဥပဒေ၊ အမျိုးသားလွှတ်တော်ဆိုင်ရာဥပဒေ၊ ၂၈-၁၀-၂၀၁၀ ရက်နေ့ထုတ် ပြည်ထောင်စုရှေ့နေချုပ်ဥပဒေ၊ ပြည်ထောင်စုစာရင်းစစ်ချုပ် ဥပဒေများတွင် ဖော်ပြထားသော ပြည်ထောင်စုအဆင့်အဖွဲ့အစည်းများနှင့် ပတ်သက်၍ အဓိပ္ပာယ်ဖွင့်ဆိုထားမှုကို ကောက်ယူမှု မရှိခြင်း၊ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံ အခြေခံဥပဒေ ပုဒ်မ ၄၅၃ ၌ ဖွဲ့စည်းပုံ အခြေခံဥပဒေပါ စ ကားရပ်များကို အနက်အဓိပ္ပာယ် ဖွင့်ဆိုရာတွင် အနက်အဓိပ္ပာယ်ဖွင့်ဆိုရေး ဥပဒေကို ကိုးကားရမည်ဟူ၍လည်းကောင်း၊ ၁၉၇၃ ခုနှစ် စကားရပ်များ အနက် အဓိပ္ပာယ် ဖွင့်ဆိုရေး ဥပဒေပုဒ်မ ၃ (ခ)တွင် ဥပဒေပြဋ္ဌာန်းချက် တစ်ရပ်ရပ်၏ အနက်အဓိပ္ပာယ်ကို ယင်းဥပဒေကိုပြု သည့်အာဏာပိုင်အဖွဲ့ အစည်း ရည်ရွယ်ချက် နှင့် ကိုက်ညီအောင်ဖွင့်ဆိုရမည် ဟူသော ပြဋ္ဌာန်းချက်ကို မျက်ကွယ်ပြုခြင်း၊ အပိုဒ် (ဃ)ပါ အခြေခံဥပဒေပုဒ်မ ၄၄၃ အရ ၂၈-၁၀၂၀၁၂ ရက်နေ့တွင် ထုတ်ပြန်ခဲ့သော နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံး၊ ဥပဒေပုဒ်မ ၂၃ ကို ကိုးကား၍ ခုံရုံး၏ ဆုံးဖြတ်ချက်သည် အပြီးအပြတ် ဖြစ်သည်ဟု ၎င်း၏ ၂၅-၄-၂၀၁၂ ရက်စွဲပါ စာအမှတ် ၇၇/၄၁ ရုံးအဖွဲ့၊ ခုံရုံး ၂၀၁၂ တွင် ဖော်ပြခြင်းဖြင့် မလိုလျှင် မလိုသလို၊ လိုလျှင်လိုသလို လိုရာဆွဲ အသုံးပြုနေခြင်း၊ လိုက်နာကျင့်သုံးသင့်သည့် ထုံးတမ်းစဉ်လာ နည်းဥပဒေများအဖြစ် ၁၉၅၈ တရားလွှတ်တော်ချုပ် လွှဲအပ်မှုအမှတ်(၂)နှင့် ၁၉၅၃ BLR ST 30 တွင် ဖော်ပြထားသော စီရင်ထုံးပါ အခြေခံစဉ်းစား ရမည့် အချက် (၇)ချက် ကိုလည်း ဖွဲ့စည်းပုံအခြေခံဥပဒေပုဒ်မ ၆ ပါ အခြေခံမူများကို လည်းကောင်း လိုက်နာမှုမရှိခြင်း၊ ငါ့လှေ ငါထိုး ပဲခူးရောက်ရောက်ဆိုတာမျိုး ဆောင်ရွက်လျက် ရှိနေကြောင်း တွေ့ မြင်နေရ ပါသည်။ ထုတ်ပြန်ထားသော လွှတ်တော်ဆိုင်ရာဥပဒေများတွင် ပြည်ထောင်စုအဆင့်ဟုပြဋ္ဌာန်းသတ်မှတ် ထားတဲ့အတွက် ပြည်ထောင်စုအဆင့်ဖြစ်တာကြောင့် ဖွဲ့စည်းပုံအခြေခံဥပဒေ၊ လွှတ်တော်ဆိုင်ရာ ဥပဒေများကို၊ ဥပဒေကျင့်ထုံးများကို ပြည်ထောင်စု လွှတ်တော် ကိုယ်စားလှယ်များအနေဖြင့် လိုက်နာကျင့်သုံးကာ ထိန်းသိမ်းစောင့်ရှောက်ပြီး ပြည်သူများ၏ ဘက်စုံအကျိုးစီးပွား ဖွံ့ဖြိုး တိုးတက်မှုများကို အကျိုးပြု ရန် ကိုယ်စားလှယ်များက စွန့်လွှတ်စွန့်စားအနစ်နာခံပြီး လုပ်ငန်း တာဝန်များကို ထမ်းဆောင်အကျိုးပြုလျက်ရှိပြီး ၎င်းဥပဒေများကို ထိန်းသိမ်း စောင့်ရှောက်လျက် ရှိကြပါတယ်။ ထို့ကြောင့် ၂၀၀၈ ခုနှစ် ပြည်ထောင်စုသမ္မတ မြန်မာနိုင်ငံတော်ဖွဲ့စည်းပုံအခြေခံ ဥပဒေသည်လည်းကောင်း၊ ဖွဲ့စည်းပုံအခြေခံဥပဒေပုဒ်မ ၄၄၃ အရရေးဆွဲထားသော ဆင့်ပွား ဥပဒေများ (၂၂)မျိုးသည် လည်းကောင်း ပြင်ရန်လည်း မလို၊ ဖျက်ရန်လည်း မလို၊ ပကတိ တည်ငြိမ်ရှိနေသည်ကို ပိုမိုရှုပ်ထွေးစေရန် ရည်ရွယ်ချက်ဖြင့် ပြုလုပ်သော နိုင်ငံတော်ဖွဲ့စည်းပုခြေခံဥပဒေဆိုင်ရာခုံရုံး၏ ၂၈-၃-၂၀၁၂ ရက်စွဲပါ ၂၀၁၂ ခုနှစ် တင်သွင်းလွှာ (၁) ဆုံးဖြတ်ချက်သည် ဆင်ခြင်တုံတရားဖြင့် ဆုံးဖြတ်ခြင်း မဟုတ်ဘဲ အဂတိတရား (၄)ပါး ဘက်လိုက် ဆုံးဖြတ်ချက်ပြုထားသည်ကို တွေ့ရှိရသဖြင့် နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး ဥက္ကဋ္ဌနှင့် အဖွဲ့ဝင်များအား ဖွဲ့စည်းပုံအခြေခံ ဥပဒေပုဒ်မ ၃၃၄ (က)၊ အပိုဒ်ခွဲ (၂) နှင့် အပိုဒ်ခွဲ (၅) တို့အရ စွပ်စွဲပြစ်တင်ခြင်း ပြုလုပ်သင့်ပါကြောင်း အမျိုးသားလွှတ်တော်ကိုယ်စားလှယ် (၁၆၂)ဦး ကိုယ်စား တင်သွင်းသော မန္တလေးတိုင်းဒေသကြီး မဲဆန္ဒနယ်အမှတ် (၅)မှ အမျိုးသား လွှတ်တော်ကိုယ်စားလှယ် ဦးဇော်မြင့်ဖေ ရဲ့ အဆိုကို လေးလေးနက်နက် ထောက်ခံပါကြောင်း တင်ပြအပ်ပါတယ် ခင်ဗျား။ အားလုံးကို ကျေးဇူးတင် ပါတယ်။</speech>
<speech type="speaker">တပ်မတော်သားကိုယ်စားလှယ် ဗိုလ်မှူးကျော်နိုင်ဌေး ဆွေးနွေးနိုင်ပါပြီ</speech>
<speech><mp id="000">ဗိုလ်မှူးကျော်နိုင်ဌေး (တပ်မတော်သားကိုယ်စားလှယ်)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ အားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းတို့နှင့် ပြည့်စုံကြပါစေလို့ ဦးစွာ ဂါရဝပြု နှုတ်ခွန်း ဆက်သအပ်ပါတယ် ခင်ဗျား။ ကျွန်တော်ကတော့ တပ်မတော်သား အမျိုးသားလွှတ်တော် ကိုယ်စားလှယ် ပြန်တမ်းဝင်အမှတ်၊ ကြည်း ၂၉၂၀၉ ဗိုလ်မှူးကျော်နိုင်ဌေး ဖြစ်ပါတယ်။ မန္တလေးတိုင်းဒေသကြီး မဲဆန္ဒနယ်အမှတ်၅)မှ အမျိုးသားလွှတ်တော်ကိုယ်စားလှယ် ဦးဇော်မြင့်ဖေ တင်သွင်းသော အဆိုနှင့် ပတ်သက်ပြီး ကျွန်တော့်အနေဖြင့် တင်ပြ ဆွေးနွေးသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပြည်ထောင်စုသမ္မတ မြန်မာနိုင်ငံတော် ၂၀၀၈ ခုနှစ် ဖွဲ့စည်းပုံအခြေခံဥပဒေပုဒ်မ ၄၆ တွင် ဤဖွဲ့စည်းပုံ အခြေခံ ဥပဒေပါ ပြဋ္ဌာန်းချက်များကို အနက်အဓိပ္ပာယ် ဖွင့်ဆိုခြင်း၊ ပြည်ထောင်စုလွှတ်တော်များနှင့် ပြည်နယ်လွှတ်တော်များက ပြဋ္ဌာန်းသည့် ဥပဒေများသည် လည်းကောင်း၊ ပြည်ထောင်စု တိုင်းဒေသကြီးများ၊ ပြည်နယ်များနှင့် ကိုယ်ပိုင်အုပ်ချုပ်ခွင့်ရ စီရင်စုများ၏ အုပ်ချုပ်မှုဆိုင်ရာ အာဏာပိုင်များ၏ ဆောင်ရွက်ချက်များသည် လည်းကောင်း၊ နိုင်ငံတော် ဖွဲ့စည်းပုံအခြေခံဥပဒေ နှင့် ညီညွတ်မှု ရှိ /မရှိ စိစစ်ခြင်း၊ ပြည်ထောင်စုနှင့် တိုင်းဒေသကြီးအကြား ပြည်ထောင်စုနှင့် ပြည်နယ်အကြား၊ တိုင်းဒေသကြီးအချင်းချင်း၊ ပြည်နယ်အချင်းချင်း၊ တိုင်းဒေသကြီး သို့မဟုတ် ပြည်နယ်နှင့် ကိုယ်ပိုင်အုပ်ချုပ်ခွင့်ရ စီရင်စုအကြား၊ ကိုယ်ပိုင်အုပ်ချုပ်ခွင့်ရ စီရင်စု အချင်းချင်း ဖြစ်ပေါ်သည့်နိုင်ငံတော်ဖွဲ့စည်းပုံ အခြေခံဥပဒေဆိုင်ရာအငြင်းပွားမှုများကို ကြားနာဆုံးဖြတ်ခြင်း နှင့် ဤဖွဲ့စည်းပုံအခြေခံဥပဒေက အပ်နှင်းသည့် အခြားတာဝန်များဆောင်ရွက်ခြင်းတို့ကို ပြု နိုင်ရန် နိုင်ငံတော်ဖွဲ့စည်းပုံ အခြေခံဥပဒေဆိုင်ရာ ခုံရုံးတစ်ရုံးကို ဖွဲ့စည်းရမည်ဟု ပြဋ္ဌာန်းချက် နှင့် အညီ ဖွဲ့စည်းထားရှိခဲ့ခြင်း ဖြစ်ပါတယ်။ ဒါ့အပြင် နိုင်ငံတော်ဖွဲ့စည်းပုံ အခြေခံဥပဒေပုဒ်မ ၃၂၄ တွင် နိုင်ငံတော်ဖွဲ့စည်းပုံ အခြေခံဥပဒေဆိုင်ရာခုံရုံး၏ ဆုံးဖြတ်ချက်သည် အပြီးအပြတ်အတည်ဖြစ်သည်ဟု ပြဋ္ဌာန်း ပါရှိ ပါတယ်။ ဒါကြောင့် ဖွဲ့စည်းပုံအခြေခံဥပ ဒေ ခုံရုံးရဲ့ ဆုံးဖြတ်ချက်ကို လိုက်နာရမှာ ဖြစ်ပါတယ်။ ပြန်ပြီး စောဒက မတက်သင့်ပါ။ ဖွဲ့စည်းပုံအခြေခံဥပဒေ ပုဒ်မ ၁၁၊ ပုဒ်မခွဲ (က)အရ နိုင်ငံတော်၏ အချုပ်အခြာအာဏာ၏ခက်မသုံးဖြာဖြစ်သည့် ဥပဒေပြုရေးအာဏာ၊ အုပ်ချုပ်ရေးအာဏာနှင့် တရားစီရင်ရေးအာဏာတို့ကို တတ်နိုင်သမျှ ပိုင်းခြား သုံးစွဲခြင်းနှင့် အချင်းချင်း အပြန်အလှန် ထိန်းကျောင်းခြင်းတို့ပြုသည်ဟု ပါရှိရာ နိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံးသည် ၎င်းအား အပ်နှင်းထားသော လုပ်ငန်းတာဝန်များကို ဥပဒေပြဋ္ဌာန်းချက်များနှင့်အညီ အထောက် အထားပြုပြီး လွတ်လပ်စွာ တရားစီရင်ရေးအခြေခံမူ အရ တာဝန်ကို ကျေပွန်စွာ ထမ်းဆောင် ခဲ့ခြင်းဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ နိုင်ငံတော် ဖွဲ့စည်းပုံ အခြေခံဥပဒေဆိုင်ရာခုံရုံး၏ ဆုံးဖြတ်ချက်ကို မကျေနပ်သဖြင့် နိုင်ငံတော်ဖွဲ့စည်းပုံအခြေခံဥပဒေ ဆိုင်ရာ ခုံရုံးဥက္ကဋ္ဌနှင့် အဖွဲ့ဝင်များအား ဖွဲ့စည်းပုံအခြေခံဥပဒေပြဋ္ဌာန်းချက်များအား ဖောက်ဖျက် ကျူးလွန်ခြင်း၊ ဥပဒေအရပေးအပ်သော တာဝန်များကို ကျေပွန်စွာ မထမ်းဆောင်ခြင်း တို့အရ စွပ်စွဲပြစ်တင်ခြင်းမှာ နောင်တွင် ခုံရုံး၏ လုပ်ငန်းဆောင်ရွက်ခြင်းများအပေါ် သက်ရောက်မှုများ ရှိလာနိုင်မည်ဖြစ်ပြီး ဥပဒေ နှင့်အညီ တရားစီရင်မှုအပေါ် လွှမ်းမိုးမှုသဘော သက်ရောက်နေပါတယ်။ အလားတူ အခြားအဖွဲ့အစည်းများကလည်း မိမိတို့၏ဆန္ဒနှင့် မကိုက်ညီပါက ဥပဒေနှင့်အညီ လိုက်နာဆောင်ရွက်ခြင်းမရှိလျှင် တရားဥပဒေစိုးမိုးရေး လုပ်ငန်းစဉ် ပျက်ယွင်းပြီး မလိုလားအပ်သော သက်ရောက်မှု ဆိုးကျိုးများ ဖြစ်ပွားလာနိုင်ပါတယ်။ ထို့အပြင် အဖွဲ့အစည်းတစ်ခုနှင့်တစ်ခုအကြား သံသယများ ဖြစ်ပေါ်လာမည်ဖြစ်ပြီး စည်းလုံးညီညွတ်မှုကို ထိခိုက်လာ နိုင်ပါတယ်။ တရားရုံးတစ်ရုံး၏ ဆုံးဖြတ်ချက်ကို အခွင့်အာဏာ ပေးအပ်ထားတဲ့ အာဏာပိုင် တစ်ရပ်ရပ်က မပယ်ဖျက်သရွေ့ အဆိုပါဆုံးဖြတ်ချက်သည် အတည်ဖြစ်လျက် ရှိပါတယ်။ ထိုမူကို နိုင်ငံတကာက ကျင့်သုံးဆောင်ရွက်လျက်ရှိပါတယ်။ ကျင့်သုံးဆဲ မူဘောင်တို့ကို ကျော်လွန်၍ဆောင်ရွက်ကြမည်ဆိုပါက တရား ဥပဒေစိုးမိုးရေး (Rule of Law) ကို ဆန့်ကျင်ရာ ရောက်မည် ဖြစ်ပါတယ်။ ကမ္ဘာ့နိုင်ငံများတွင် ဖွဲ့စည်းပုံအခြေခံဥပဒေကို ကာ ကွယ်စောင့်ရှောက်လျက် ရှိပါတယ်။ ဖွဲ့စည်းပုံအခြေခံဥပဒေဆိုင်ရာတရားရုံးများ၏ ဆုံးဖြတ်ချက်များကို သက်ဆိုင်ရာ ပုဂ္ဂိုလ်၊ အဖွဲ့အစည်းများက လိုက်နာကြရပါတယ်။ ဆုံးဖြတ်တဲ့ တရားသူကြီးများကို စောဒက တက်ခြင်း၊ စွပ်စွဲပြစ်တင်ခြင်းမျိုး မရှိပါ။ ယင်းသို့ ဆောင်ရွက်မှုမျိုးသည် ကောင်းသော အစဉ်အလာ မဖြစ်နိုင်ပါဘူး။ ဖွဲ့စည်းပုံအခြေခံဥပဒေက ပေးအပ်မထားသော လုပ်ပိုင်ခွင့်ကို ကျင့်သုံးမည်ဆိုလျှင် တရားဥပဒေစိုးမိုးရေးကို မျက်ကွယ်ပြုရာရောက်မည် ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကမ္ဘာပေါ်ရှိ နိုင်ငံအသီးသီးတွင် တရားရုံးရဲ့ ဆုံးဖြတ်ချက်များကို နိုင်ငံတိုင်းက လေးစားလိုက်နာလျက်ရှိ ပါတယ်။ လွှတ်တော်သည်လည်း ဖွဲ့စည်းပုံအခြေခံဥပဒေအရ ပေါ်ပေါက်လာခြင်းဖြစ်ပြီး ဖွဲ့စည်းပုံအခြေခံဥပဒေအရ ခုံရုံးရဲ့ ဆုံးဖြတ်ချက်ကို လိုက်နာရန် တာဝန်ရှိပါတယ်။ လွှတ်တော် ကိုယ်စားလှယ်များ အားလုံးသည်လည်း ဖွဲ့စည်းပုံအခြေခံဥပဒေကို ထိန်းသိမ်းကာကွယ်စောင့်ရှောက်ပြီး နိုင်ငံတော်၏ ဥပဒေများကို လိုက်နာပါမည်ဟု ကတိသစ္စာပြု ထားကြသူများ ဖြစ်ပါတယ်။ ပြည်ထောင်စုမြန်မာနိုင်ငံတော် ဖွဲ့စည်းပုံအခြေခံဥပဒေ အခန်း (၁) အခြေခံမူများ ပုဒ်မ ၂၀၊ ပုဒ်မခွဲ (စ) တွင်လည်း တပ်မတော်သည် နိုင်ငံတော်ဖွဲ့စည်းပုံအခြေခံဥပဒေကို ကာကွယ်စောင့်ရှောက်ရန် အဓိကတာဝန်ရှိသည်ဟု ပြဋ္ဌာန်းပါရှိပါတယ်။ ထိုသို့ လွှတ်တော် ကိုယ်စားလှယ်များအားလုံးသည်လည်း ကတိသစ္စာပြု ထားကြသူများဖြစ်ရာ ခုံရုံး၏ ဆုံးဖြတ်ချက် အတိုင်း လိုက်နာဆောင်ရွက်သင့်ပါတယ်။ တရားရုံးရဲ့ ဆုံးဖြတ်ချက် ကို လေးစား လိုက်နာခြင်းမှာ ဖွဲ့စည်းပုံအခြေခံဥပဒေကို လေးစားလိုက်နာခြင်းဖြစ်ပြီး လွှတ်တော်၏ ဂုဏ်သိက္ခာကို မြင့်မားစေ မှာ ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးခင်ဗျား။ နိုင်ငံတော်ဖွဲ့စည်းပုံအခြေခံဥပဒေခုံရုံးသည် ဖွဲ့စည်းပုံအခြေခံဥပဒေပုဒ်မ ၃၂၂ ပုဒ်မခွဲ(က)ပါ အရ ဆောင်ရွက်ခြင်းဖြစ်ပြီး ပုဒ်မ ၄၄၉ အရ ဤဖွဲ့စည်းပုံအခြေခံဥပဒေသည် နိုင်ငံတော်အတွင်းရှိ ဥပဒေအားလုံး၏ အခြေခံဥပဒေ ဖြစ်သည်ဟု ပြဋ္ဌာန်းပါရှိပါသဖြင့် အခြေခံဥပဒေကို လျစ်လျူရှုခြင်း၊ ဖောက်ဖျက်ခြင်း၊ ဆန့်ကျင်ခြင်း အလားတူကိစ္စရပ်ကို ဆောင်ရွက်ရာ ရောက်စေသော လုပ် ဆောင်ချက် တစ်ခုခုကို လုပ်ဆောင်ခြင်းပြုခဲ့ပါလျှင်များစွာအန္တရာယ် ကြီးမားနိုင်ပါသဖြင့် ခုံရုံးရဲ့ ဆုံးဖြတ်ချက်ကိုလိုက်နာ ခြင်းဟာ တရားဥပဒေစိုးမိုးရေး (Rule of Law) ပဲ ဖြစ်ပါသဖြင့် လွှတ်တော် အနေဖြင့် စံနမူနာပြ လိုက်နာသင့်ပါတယ် ခင်ဗျား။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပြည်သူ့လွှတ်တော် ဆိုင်ရာ ဥပဒေပုဒ်မ ၂ (ဇ)၊ အမျိုးသားလွှတ်တော်ဆိုင်ရာ ဥပဒေပုဒ်မ ၂ (ဇ)များကိုသာ ရည်ညွှန်းပြီး လွှတ်တော်က ဖွဲ့စည်းထားတဲ့ ကော်မတီ၊ ကော်မရှင်နှင့်အဖွဲ့များသည် ပြည်ထောင်စု အဆင့် အဖွဲ့အစည်းဖြစ်တယ် လို့ ပြဋ္ဌာန်းထားသော်လည်း ပြည်သူ့လွှတ်တော်ဆိုင်ရာဥပဒေ ပုဒ်မ ၁၇၊ အမျိုးသားလွှတ်တော်ဆိုင်ရာ ဥပဒေပုဒ်မ ၁ရ တို့နှင့် ပြည်သူ့လွှတ်တော် ဆိုင်ရာ နည်းပဒေများမှ နည်းဥပဒေ ၁၆၊ အမျိုးသားလွှတ်တော်ဆိုင်ရာ နည်းပဒေများမှ နည်းဥပဒေ ၁၆ တို့မှ ဥက္ကဋ္ဌ သို့မဟုတ် ဒုတိယ ဥက္ကဋ္ဌသည် ပြည်ထောင်စုအဆင့် အဖွဲ့အစည်း တစ်ရပ်ရပ်တွင် တာဝန်ပေးအပ်ခြင်းခံရပါက ဥက္ကဋ္ဌ သို့မဟုတ် ဒုတိယ ဥက္ကဋ္ဌအဖြစ်မှ နုတ်ထွက်ပြီးဖြစ်သည်ဟု မှတ်ယူရမည်လို့ ဖော်ပြထားတာကိုလည်း တွေ့ရပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော် ဆိုလိုချင်တာက ဒီ ပြည်ထောင်စုအဆင့် သတ်မှတ်တဲ့ကိစ္စရပ်ဟာ ဖွဲ့စည်းပုံအခြေခံဥပဒေနဲ့ တည်ဆဲဥပဒေ၊ နည်းဥပဒေများကို အပြန်အလှန် ကိုးကားငြင်းခုံနေကြရုံသာမက ယခုလို ပြင်းထန်တဲ့အဆိုများ တင်သွင်းခြင်းဖြင့် အဖြေရရှိနိုင်မည်မဟုတ်ပါ။ အငြင်းပွားမှု ပိုမိုပြင်းထန် လာရန် အဆိုများ ထပ်ကာထပ်ကာ တင်မည့်အစား နှစ်ဖက်အချိန်ယူကာ ညှိနှိုင်း တိုင်ပင် ဆွေးနွေး အဖြေရှာသင့်သော ကိစ္စရပ်သာ ဖြစ်တယ်လို့ ကျွန်တော်ခံယူပါတယ်။ အမျိုးသား လွှတ်တော် ဥက္ကဋ္ဌကြီးခင်ဗျား။ နိဂုံးချုပ်အနေဖြင့် တင်ပြရပါလျှင် လက်ရှိ အခြေအနေအရ မိမိတို့နိုင်ငံသည် အစိုးရသစ်ဖွဲ့စည်းပြီး ဒီမိုကရေစီစနစ်ကို လျှောက်လှမ်းလျက် ရှိကာ အချိန်ကာလအားဖြင့် (၁)နှစ် (၇)လ သာ ရှိသေးသဖြင့် ဒီမိုကရေစီသက်တမ်း နုနယ်သော ကာလတွင် ယခုကဲ့သို့ အငြင်းပွားမှုများသည် ပြည်သူ၊ လွှတ်တော်များ၊ အစိုးရ၊ ပါတီများ၊ အဖွဲ့အစည်းများနှင့် တပ်မတော်ကြား စည်းလုံးညီညွတ်မှု ပြိုကွဲသွားနိုင်ပြီး နိုင်ငံတော်အတွက် အန္တရာယ်ရှိနိုင်သည့်အတွက် လွှတ်တော်ကိုယ်စားလှယ်များအနေဖြင့် အထူးအလေးထား သတိပြုရမည့်အချက်ဖြစ်ပါ၍ ဖွဲ့စည်းပုံအခြေခံဥပဒေနှင့်အညီ ဆောင်ရွက်မှုအား လက်ခံ လိုက်နာသင့်ပါတယ်။ ထိုသို့ အငြင်းပွားမှုများအားလုံးကို အဆင်ပြေချောမွေ့ ကောင်းမွန် စေရေး ဖြေရှင်း ဆောင်ရွက်မှုအနေဖြင့် နှစ်ဖက်လုံးမှ တိုင်ပင်ညှိနှိုင်း၍ ဆောင်ရွက်ရာတွင် သင့်တင့် ကောင်းမွန်သော နည်းလမ်းဖြစ်အောင် win - win situation ကိုသာ ကျင့်သုံးသင့် ပါတယ်။ သို့ဖြစ်ပါ၍ မန္တလေးတိုင်းဒေသကြီး မဲဆန္ဒနယ်အမှတ် (၅)မှ အမျိုးသားလွှတ် တော် ကိုယ်စားလှယ် ဦးဇော်မြင့်ဖေ တင်သွင်းသော အဆိုကို ပြန်လည်စဉ်းစား သုံးသပ်သင့်ပါကြောင်း အကြံပြု တင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">အစည်းအဝေးကို (၁၅)မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား ။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီ ခင်ဗျား။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ယခုအစီအစဉ်ဟာ ညနေ (၄းဝဝ) နာရီ ကျော်နိုင်တဲ့အတွက် အစီအစဉ် ပြီးစီးအောင် ဆောင်ရွက်ခွင့်ပြုဖို့ ကြို တင်ခွင့် တောင်းအပ်ပါတယ်</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၃)မှ ဦးဖုန်းမြင့်အောင် ဆွေးနွေးနိုင်ပါပြီ။</speech>
<speech><mp id="135">ဦးဖုန်းမြင့်အောင် ရန်ကုန်တိုင်းဒေသကြီး မဲဆန္ဒနယ်အမှတ်(၃)</mp>လေးစားအပ် ပါသော ဥက္ကဋ္ဌကြီး ခင်ဗျာ။ လွန်ခဲ့တဲ့ နှစ်ပေါင်း (၅၀)၊ မြန်မာနိုင်ငံရဲ့ သမိုင်းကို ပြန်ကြည့်မယ်ဆိုရင် Institution (၃)ခု ပေါ်ခဲ့တာ တွေ့ရပါမယ်။ လမ်းစဉ်ပါတီနဲ့ တပ်မတော် Institution တွေဟာ နှစ်ပေါင်း (၂၀)ကျော်ကြာခဲ့ပြီး လက်ရှိ ၂၀၀၈ Institution ကတော့ (၂)နှစ်တောင် မပြည့်သေးပါဘူး။ ဒီ Institution တွေမှာ တူညီတဲ့အချက် (၃)ချက်ရှိပြီး၊ ကွဲပြားတဲ့အချက်(၁)ချက် ရှိပါတယ်။ တူညီချက်အချက် (၃)ချက်ကတော့ တို့တာဝန်အရေး (၃) ပါးပဲ ဖြစ်ပါတယ်။ ကွဲပြားတဲ့အချက် (၁)ချက်ကတော့ Check and Balance ပါပဲ ဖြစ်ပါတယ်။ ကျန်ခဲ့တဲ့ Institution (၂)ခုမှာ ဒီ အချက် မပါပါဘူး။ လက်ရှိ ၂၀၀၈ မှာတော့ ဒီအချက်ပါ ပါတယ်။ ဒါဟာ ၂၀၀၈ Institution ရဲ့ ထူးခြားချက်နဲ့ အလှပါပဲ။ ကျွန်တော်ကိုယ်တိုင်လည်း ဒီအလှကြောင့် ကိုယ်စားလှယ်အဖြစ် ပါဝင်လာခဲ့ခြင်း ဖြစ်ပါတယ်။ ဥက္ကဋ္ဌကြီးခင်ဗျား။ စစ်တုရင် ကစားပွဲတွေမှာ ဘက်နှစ်ဘက်ဟာ Power တူ၊ Level တူ ကစားကြလျှင် တစ်ဖက်ရဲ့ အမှားကို ကျန်တစ်ဖက်က တွေ့ရင် Check လို့ သတိပေးရ ပါတယ်။ကျန်တစ်ဖက်ကလည်း လိုအပ်တဲ့ပြင်ဆင်မှုတွေ လုပ်ရပါတယ်။ ဒီလို တစ်ဖက်နဲ့တစ်ဖက် အလေးထားတာ၊ လေးစားတာ အားကစားစိတ်ဓာတ်ပါပဲ။ ၂၀၀၈ ဖွဲ့စည်းပုံအခြေခံဥပဒေဟာ မဏ္ဍိုင်ကြီး(၃)ရပ်ကို ခွဲခြမ်းစိတ်ဖြာလိုက်တဲ့အတွက် တစ်ဖက်နဲ့တစ်ဖက် လေးစားတဲ့ အားကစား စိတ်ဓာတ်ဟာ အရေးကြီး လိုအပ်ပါတယ်။ Check and Balance လုပ်ငန်းကို အစိုးရနဲ့ လွှတ်တော်ကြား ဆောင်ရွက်တဲ့အခါမှာ အသေးစိတ်လုပ်ငန်းများအတွက် နည်းဥပဒေ လိုအပ် ပါတယ်။ ဒါကြောင့် လွှတ်တော်ဆိုင်ရာနည်းဥပဒေမှာ ကော်မတီ၊ ကော်မရှင်များဟာပြည်ထောင်စုအဆင့်ဖြစ်ကြောင်း အတိအလင်း ပြဋ္ဌာန်းထားပါတယ်။ ဒီအချက်ကို လျစ်လျူရှုခဲ့ မယ်ဆိုရင် Check and Balance လုပ်ဖို့ အဆင်မပြေတော့ပါဘူး။ ဒါဟာ ၂၀၀၈ ဖွဲ့စည်းပုံရဲ့ အဓိက အနှစ်သာရနဲ့အလှ ဖြစ်ပါတယ်။ မနေ့က ပြည်ထောင်စုလွှတ်တော်မှာ တင်ပြသွားတဲ့ ခုံရုံးဥက္ကဋ္ဌ ရဲ့ စကားမှာ ကော်မတီ၊ ကော်မရှင်များနဲ့ ပြည်ထောင်စုဝန်ကြီးများ မည်သူက အဆင် နိမ့်ပြီး၊ မည်သူက အဆင့်မြင့်သည်ဟုဆိုတာ မသိပါဘူးလို့ ပြောကြားသွားပါတယ်။ ဒီအပြောဟာ လွယ်ကူ သလောက် လက်တွေ့မှာ ပြည်ထောင်စုဝန်ကြီးနဲ့ ကော်မတီများကြား ဖြေရှင်းနိုင်တဲ့ အခြေအနေ မရှိပါဘူး။ နောက်ထပ်တင်ပြချင်တဲ့ ဥပမာ တစ်ခုကတော့ ခေတ်ပေါ်နည်းပညာနဲ့ ပတ်သက်တဲ့ ဥပမာတစ်ခု ပါပဲ။ ဒီနေ့ခေတ်မှာ ကွန်ပျူတာအခြေပြု ထိန်းချုပ်မောင်းနှင်တဲ့ စနစ်အားလုံးမှာ အဓိက အလုပ်လုပ်နေတဲ့ အစိတ်အပိုင်းက Micro Procesor ဖြစ်ပါတယ်။ ဒီ Micro Processor ဟာ Program ရဲ့ လမ်းညွှန်မှုကို ခံယူပြီး အလုပ်လုပ်နေခြင်း ဖြစ်ပါတယ်။ ဒီလုပ်ဆောင်မှုမှ ���ွက်ပေါ်လာတဲ့ Output များကို Sensor များက အာရုံခံပြီး ရည်မှန်းထားတဲ့ Output ဟုတ်/မဟုတ်၊ တွက်ချက်ရပါတယ်။ မှန်ကန်တဲ့ Output ကိုလက်ခံပြီး မမှန်ကန်ခဲ့ရင် Sensor က မူလ Program ကို Feedback လုပ်ပေးပြီး လိုအပ်တဲ့ ထိန်းချုပ်မှုကို လုပ်ရပါတယ်။ ဒါမှ မှန်ကန်တဲ့ Output ကို ရမှာပါ။ ဒါဟာ Model Control တစ်ခုရဲ့ Close- loop oodą olon One way ouposo sagsəcys Two way oso olòn ဒီဥပမာအတိုင်းပါပဲ။ Micro Processor ဆိုတဲ့ အစိုးရအလုပ်လုပ်နိုင်ဖို့ Program ဆိုတဲ့ ဥပဒေ လိုအပ်ပါတယ်။ ထွက်ပေါ်လာတဲ့ လုပ်ရပ် output များဟာ မှန်ကန်မှု ရှိ မရှိ။ ကော်မတီ၊ ကော်မရှင်များက Check လုပ်ဖို့ လိုအပ်ပါတယ်။ ဒီလို Check လုပ်ရန်အတွက် အဓိက အချက်ကတော့ Level တူ Bdance ဖြစ်ရပါမယ်။ မမှန်မကန်တဲ့ Output များဟာ ဖြစ်နိုင်ချေ (၂)မျိုးရှိပါတယ်။ ပထမကတော့ အုပ်ချုပ်လုပ်ကိုင်သူတို့ကိုယ်တိုင် ဥပဒေကို မလိုက်နာခြင်းနဲ့ ဒုတိယအချက်ဟာ ဥပဒေကိုယ်တိုင်က အားနည်းချက် ရှိလို့ပါပဲ။ ဒီ (၂)ချက်အနက် ဘယ်အချက် ဖြစ်မယ်ဆိုတာကို ကော်မတီ၊ ကော်မရှင်များက Check လုပ်ရင် သိနိုင်ပါတယ်။ ဒီလိုသိမှ သာ လိုအပ်တဲ့ပြုပြင်ပြောင်းလဲခြင်းများ Feedback လုပ်နိုင်မည် ဖြစ်ကြောင်း တင်ပြ လိုက်ရ ပါတယ်။ ဥက္ကဋ္ဌကြီး ခင်ဗျား။ ဥပဒေစမ်းချောင်းလေးဟာ ဒီလွှတ်တော်ကြီးက မြစ်ဖျားခံပြီး မြန်မာပြည်အနှံ့စီးဆင်းသွားပါပြီ။ ဒီစမ်းချောင်းလေးမှ ရေကြည်ကို သောက်သုံးဖို့ လူတိုင်း တန်းတူအခွင့်အရေး ရှိပါတယ်။ ဒီစမ်းရေကြည်လေး ညစ်နွမ်းအောင်၊ ဘယ်ရေဆိုးမြောင်းတွေက လုပ်နေသလဲ၊ ဒီရေဆိုးမြောင်းတွေကို ဘယ်အာဏာပိုင်လူက မသိကျိုးကျွံပြု နေလဲ၊ ဘယ်အတ္ျောက်ဆောင်ကျောက်ခဲတွေက ရေစီးရေလာ မကောင်းအောင် ပိတ်ဆို့ထားပါသလဲ။ ဒါတွေကို ကျွန်တော်တို့ အမြဲတမ်းစစ် ဆေး Check လုပ်ရပါမယ်။ နှစ်ပေါင်းများစွာ ကျင် သုံးခဲ့တဲ့ ဗဟို ဦးစီးစနစ်ဟာ ဒီနေ့ ၂၀၀၈ မှာ ဖိုခုံလောက်ဆိုင် (၃)ခုအဖြစ် ကွဲပြားသွားပါပြီ။ ဒီ ဖိုခုံလောက်ဆိုင် (၃)ခုဟာ Balance ဖြစ်နေမှသာ အမိမြန်မာပြည်ရဲ့ အိုးကြီးကို တည်ငြိမ်အောင် ထိန်းချုပ်နိုင်မှာ ဖြစ်ပါတယ်။ ဒါကြောင့် ကျွန်တော်တို့ဟာ Balance နဲ့ပတ်သက်တဲ့ လုပ်ငန်း၊ လေ့ကျင့် ခန်းများ ကို ကြိမ်ဖန်များစွာ လေ့ကျင် ရမှာပါ။ ၂၀၀၈ ဖွဲ့စည်းပုံရဲ့ အဓိကအနှစ်သာရ ပုံစံဟာ ယခုအခါ မှာတော့ ကော်မတီနဲ့ဝန်ကြီး၊ ဘယ်သူက မြင် သည်။ ဘယ်သူက နိမ့်သည်၊ မသိပါဘူး လို့ ပြောကြားခဲ့တဲ့ ခုံရုံးရဲ့ ဆုံးဖြတ်ချက်ကြောင့် ပုံစံပျက်ပြီး ထိခိုက်နေပါပြီ။ ဒါကြောင့် ကျွန်တော်တို့ ကိုယ်စားလှယ်အားလုံး ဖွဲ့စည်းထားတဲ့ ကိုယ်စားလှယ် အားလုံး ဖွဲ့စည်းပုံအခြေခံဥပဒေကို ထိန်းသိမ်းကာကွယ်စောင့်ရှောက်ရမည် ဆိုသော ကတိသစ္စာ ပြုချက်အရ စွပ်စွဲပြစ်တင်သည်ကို မလွဲမရှောင်သာ ပြုလုပ်ရမည် ဖြစ်ပါတယ်။</speech>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ် (၆)မှ ဦးခင်မောင်ရီ ဆွေးနွေးနိုင်ပါပြီ</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ် ပါသော အမျိုးသားလွှတ် တော်ဥက္ကဋ္ဌကြီး ခင်ဗျား။ ကျွန်တော့်အနေနဲ့ အကြိမ်ကြိမ်ညှိနှိုင်းခဲ့ ပြီးတော့ လက်ခံခြင်းမရှိ၍ မလွဲသာ မရှောင်သာ အခြေခံဥပဒေပါပြဋ္ဌာန်းချက်နဲ့ ခွင့်ပြုချက်အရ Constitutiond Rights အရ ၊ ပုဒ်မ ၃၃၄ ပါ စွပ်စွဲပြစ်တင်ခြင်းဆိုင်ရာ အခွင့် အရေးကို သုံးလျက် စွပ်စွဲပြစ်တင်သွားသော လွှတ်တော်ကိုယ်စားလှယ် (၁၆၂)ဦး၏ ကိုယ်စား တင်သွင်း သွားတဲ့ ဦးဇော်မြင့်ဖေ ရဲ့ အဆိုကို ထောက်ခံဆွေးနွေးမှာ ဖြစ်ပါတယ်။ ပထမဆုံး ပြောရမယ့်အချက်ကတော့ ဒီ ဆုံးဖြတ်ချက်၊ ခုံရုံ��ဆုံးဖြတ်ချက်ရဲ့ မှားယွင်းမှု တစ်ချက်ကို ကျွန်တော် ထောက်ပြချင်ပါတယ်။ ခုံရုံး ဆုံးဖြတ်ချက်နဲ့ ပတ်သက်လို့ နိုင်ငံတော် သမ္မတက ပုဒ်မ ၃၂၅(က)အရ ခုံရုံးသို့ အဓိပ္ပာယ်ဖွင့်ဆိုပေးရန် တင်သွင်းခဲ့တယ် ဆိုတာ သိရပါ တယ်။ နိုင်ငံတော်သမ္မတဟာ အဲဒီလို တိုက်ရိုက်တင်သွင်းခွင့်ရှိတဲ့ ပုဂ္ဂိုလ် (၆)ဦးထဲမှာ ပါပါတယ်။ အဲဒီမှာလည်း စောစောက ပြောသွားတဲ့ ဆွေးနွေး ချက်တစ်ခု ကြားလိုက်ပါတယ်။ နိုင်ငံတော် သမ္မတ က တိုက်ရိုက်တင်သွင်းခွင့် ရှိသည်လို့သာ ပြဋ္ဌာန်းပြီး၊ တင်သွင်းရမည်လို့ မပါတဲ့အတွက်ကြောင့် ရှေ့နေချုပ်လည်း ကိုယ်စားတင်နိုင်တယ်လို့ သုံးသပ်ချက်တစ်ခု ထွက်ပါတယ်။ အဲဒီလိုဆိုလို့ရှိရင် ဦးခင်မောင်ရီ လုပ်ခွင့်ရှိတယ် လို့ ကြေညာလိုက်ရင် ဦးဖုန်းမြင် အောင် လုပ်ခွင့်မရှိတာ သေချာပါတယ်။ လုပ်ခွင့်ရှိသည်လို့ ပြဋ္ဌာန်းထားတဲ့ ပုဂ္ဂိုလ် (၆)ယောက်ထဲမှာ မပါရင် ကျန်တဲ့ပုဂ္ဂိုလ်ဟာ လုပ်ခွင့် မရှိဘူးဆိုတာ သေချာကြောင်း ကျွန်တော် တင်ပြလိုပါတယ်။ ဒါကြောင့် ရှေ့နေချုပ်ဟာ သမ္မတရဲ့ ကိုယ်စား တ င်သွင်းသွားခြင်း ဖြစ်တယ်ဆိုတာ တစ်ချက် ပေါ်လွင်ပါတယ်။ အဲဒါကို ခုံရုံးက လက်ခံပါတယ်။ နောက်တစ်ချက်က ပုဒ်မ ၂၁၈(က)အရ နိုင်ငံတော်သမ္မတဟာ ဒီလိုအုပ်ချုပ်ရေး ဆိုင်ရာကိစ္စများကို တင်သွင်းရင် နိုင်ငံတော်သမ္မတ၏ အမည်ဖြင့် သာ တင်သွင်းရမှာ ဖြစ်ပါတယ်။ (In the name of the President) ဖြစ်ပါတယ်။ အမိန့်အရ ပုံ၊ ဒေါက်တာထွန်းရှင် ဆိုပြီး လုပ်လို့မရပါဘူး။ ဒါကြောင့် အဲဒါဟာ ဒါတွေဟာ စတင် တင်သွင်းစဉ်က မှားလာတဲ့ Procedure ပေါ်မှာ မူတည်ပြီး ဆုံးဖြတ်တဲ့အတွက်ကြောင့် ဥပဒေပိုင်းဆိုင်ရာ စကားအရတော့၊ Voidet initio လို့ ခေါ်တဲ့ အစကနဦးကပင် ပျက်ပြယ်နေတာ ဖြစ်တဲ့အတွက်ကြောင့် ဒီဆုံးဖြတ်ချက်ကလည်း ကျွန်တော်တို့က အတည်မဖြစ်နိုင်ကြောင်း ကျွန်တော် တင်ပြလိုပါတယ်။ နောက်တစ်ချက်ကတော့ ကျွန်တော်တို့ နိုင်ငံတော်ကို တည်ငြိမ်ညင်သာချောမွေ့စွာ လွှဲပြောင်းပေးနိုင်တာ ကမ္ဘာပေါ်မှာ ဒါ စံပြနိုင်ငံဖြစ်တယ်ဆိုတဲ့ ဆွေးနွေးချက်တွေ ကျွန်တော် အတန်တန်ကြားပါတယ်။ အင်မတန် ဂုဏ်ယူဖို့ ကောင်းပါတယ်။ Ardb Spring နဲ့ ဘာမှ မဆိုင်တဲ့ ဂုဏ်ထူးဝိသေသ တစ်ခုဖြစ်ပါတယ်။ ဘာကြောင့်လဲဆိုတော့ စိတ်ရင်း စေတနာ မှန်ကန်စွာနဲ့ လွှဲပြောင်းပေးခဲ့သော တပ်မတော် အကြီးအကဲ ဦးဆောင်တဲ့ တပ်မတော်အစိုးရနဲ့ တည်တည်ငြိမ်ငြိမ် ဖြစ်အောင် လွှဲပြောင်းလက်ခံပြီးတော့ ယနေ့တိုင်ဦးဆောင်ပြီးတော့ နိုင်ငံကို ကမ္ဘာက ချီးကျူးလောက်အောင် ဦးဆောင်နေတဲ့ နိုင်ငံတော်သမ္မတကြီး ဦးဆောင်တဲ့ အုပ်ချုပ်ရေးပိုင်းဆိုင်ရာ၊ တရားဥပဒေပိုင်းဆိုင်ရာ၊ ဥပဒေပြုရေးဆိုင်ရာ၊ တရားစီရင်ရေးပိုင်း ဆိုင်ရာ ပုဂ္ဂိုလ်များရဲ့ စွမ်းဆောင်မှုကြောင့် ဖြစ်တယ်ဆိုတာ ဒါပေါ်လွင်ပါတယ်။ ဒါကြောင့် လွှဲပြောင်းပေးအပ်တဲ့ ဒီတပ်မတော်အစိုးရရဲ့ စေတနာဟာ ပေါ်လွင် ပါကြောင်းနဲ့ ဒီဂုဏ်ကိုလည်း ကျွန်တော်တို့တွေဟာ တပ်မတော်က ခံယူခွင့် ရှိပါကြောင်း၊ လွှဲပြောင်းယူတဲ့ သမ္မတကြီးရဲ့ ဂုဏ်ကိုလည်း ကျွန်တော်တို့ ဒီဘက်က ပုဂ္ဂိုလ်များကလည်း ခံယူခွင့်ရှိပါကြောင်း ကျွန်တော် ဂုဏ်ယူစွာ ပြောလိုပါတယ်။ ဒါဖြစ်တာ ဘာကြောင့်လဲဆိုတော့ ဒီအခြေခံဥပဒေကို လမ်းစဉ်(၇)ရပ်ပါတဲ့ လမ်းပြမြေပုံနဲ့ လုပ်ခဲ့လို့ ဖြစ်ပါတယ်။ ဒါကို ပြဋ္ဌာန်းစဉ် ကတော့ ရွှေပြည်တော်မျှော်တိုင်းဝေးလို့ သုံးသပ်ခဲ့ပေမယ့် အခုအခါမှာ အံ့ဩလောက်အောင် လွတ်လွတ်လပ်လပ် လွှဲပြောင်းပေးခဲ့တာ ဖြစ်ပါတယ်။ လွှဲပြောင်းတာမှ ဘယ်အထိအောင် လွတ်လပ်လဲဆိုရင် နှောင်ကြိုးတစ်စုံတစ်ရာ မပါဘဲနဲ့ လွှဲပြောင်းပေးခဲ့တာ ဖြစ်တဲ့အတွက်ကြောင့် ဒါပြောလိုခြင်း ဖြစ်ပါတယ်။ ဒါကြောင့် ဒီတပ်မတော်အစိုးရဟာ လွှဲပြောင်းပေးတဲ့နေရာမှာ အခြေခံဥပဒေကတော့ ပြည်သူက ပြဋ္ဌာန်းလိုက်ပြီ။ ဒီအတိုင်း လွှဲလုပ်ရင်တော့ ဘယ်ကိစ္စ၊ ဘယ်ကိစ္စတွေမှာ ခက်ခဲနိုင် တယ်ဆိုတာ ဥပဒေပညာရှင်များနဲ့ ဘက်စုံထောင့်စုံ ကြည့်ရှုလေ့လာသုံးသပ်ဆုံးဖြတ်ပြီး ကာမှ Constitution နဲ့ တွဲဖက်သုံးရမယ့် ကျွန်တော် မနေ့က ဟိုဘက်လွှတ်တော်မှာ ပြောခဲ့သလို Part of the Constitution အဖြစ် သုံးရမယ့် ဥပဒေပေါင်း (၂၂)ရပ်ကို ချမှတ်ပေးခဲ့ခြင်း ဖြစ်ပါတယ်။ အဲဒီမှာ ပါတဲ့အချက်တွေအားလုံးဟာ ကျွန်တော်တို့ရဲ့ ဒီအ ခြေခံဥပဒေပါ ပြဋ္ဌာန်းချက်အရ လွှတ်တော်က ပြင်ဆင်ဖျက်သိမ်းခြင်း မပြု သေးတဲ့အတွက်ကြောင့် အကုန်လုံး အတည် ဖြစ်နေတဲ့ ဥပဒေများဖြစ်ပါတယ်။ ဒါကြောင့် အဲဒီမှာပါတဲ့ ပြည်ထောင်စုလွှတ်တော်၊ ပြည်သူ့လွှတ်တော်၊ အမျိုးသား လွှတ်တော်တွေက ဖွဲ့စည်းတဲ့ ကော်မတီ၊ ကော်မရှင် များဟာ ပြည်ထောင်စုအဆင့် မဟုတ်ဘူးလို့ ဆုံးဖြတ်ခြင်းဟာ အဲဒီပုဒ်မ ၄ရ နဲ့ မညီ ကြောင်း တွေ့ရမှာ ဖြစ်ပါတယ်။ အဲဒီ ၄ရ ပြဋ္ဌာန်းပြီး၊ အဲဒီအောက်မှာ ၄၈ ပြဋ္ဌာန်းထားတာ ရှိပါတယ်။ ဒီအခြေခံမူများဟာ အ ခြေခံဥပဒေဆိုင်ရာ ကိစ္စများကို အဓိပ္ပာယ်ဖွင့်ဆိုရာ၌ အသုံးပြုရမယ် ဆိုတဲ့ လမ်းညွှန်ဖြစ်တယ် လို့ ပြဋ္ဌာန်းပြီး ဖြစ်ပါတယ်။ ဒါကြောင့်မို့လို့ အ ခြေခံဥပဒေဆိုင်ရာခုံရုံးအနေနဲ့ ဒီကိစ္စတင်သွင်းလွှာပေါ်မှာ ဆုံးဖြတ်ရမယ့်ကိစ္စ၊ အဓိက စဉ်းစားရမှာက လမ်းညွှန်ဖြစ်တဲ့ အခြေခံမူ ပုဒ်မများ ဖြစ်ပါကြောင်း ကျွန်တော် နံပါတ် (၁) တင်ပြလိုပါတယ်။ နောက်တစ်ချက်က ကျွန်တော်တို့ အခုဒီလိုတင်ပြနေ တာတွေ အားလုံးဟာ ဘာလဲဆိုတော့ Reciprocdl control လို့ခေါ်တဲ့ အပြန်အလှန် ထိန်းကျောင်းဖို့နဲ့ Check and Balance လုပ်ဖို့အတွက် ရည်ရွယ်ပြဋ္ဌာန်းခဲ့တဲ့ တပ်မတော် အစိုးရရဲ့ စေတနာနဲ့ ပြဌာန်းထားတဲ့ဥပဒေများကို ကျင့်သုံးခွင့်ကိုသာ တောင်းနေခြင်းဖြစ်ပြီးတော့ တခြားဘာတစ်စုံတစ်ရာမှ တောင်းဆိုနေခြင်း မရှိဘူး ဆိုတာ အားလုံး သိသာနိုင်မှာ ဖြစ်ပါတယ်။ အခုတော့ ဥပဒေပြဌာန်းရခြင်း ရည်ရွယ်ချက်များ ပျက်ပါပြီ။ တပ်မတော်အစိုးရ ပေးခဲ့တဲ့ စေတနာလည်း ပျက်သွားတာ ကျွန်တော်တို့ တွေ့ပါတယ်။ ပြည်သူတွေလည်း အားကိုးအားထား မဲ့နိုင်ပါတယ်။ ဒါ့ကြောင့် ကျွန်တော် ဒါလေး တစ်ချက်ကိုတော့ သတိထား စေချင်ကြောင်း ကျွန်တော် ပြောချင်ပါတယ်။ မနေ့ကလည်းပဲ ဒါ ဥပဒေတစ်ခုပြု တယ်ဆိုရင် ဥပဒေပြုရခြင်းရဲ့ ရည်ရွယ်ချက်တွေက အရေးကြီးပါတယ်။ ဒါကြောင့်မို့လို့ ဥပဒေကို သာမန်ရှုထောင့်နဲ့ မကြည့်ဘဲနဲ့ ဒီဥပဒေပေါ် လာရအောင် ဖြစ်ပေါ်လာတဲ့ နိုင်ငံရေးအခြေအနေများအရ နိုင်ငံရေးရှုထောင့်က ကြည့်ဖို့လည်း လိုမှာ ဖြစ်ပါကြောင်း တွေ့ရပါတယ်။ ဟိုဘက် လွှတ်တော်မှာတုန်းက၊ ပြည်သူ့လွှတ်တော်မှာ တုန်းကလည်း ကိုယ်စားလှယ်တစ်ယောက် ဆွေးနွေးသွားပါတယ်။ ဒီကိစ္စ ကတော့ ဥပဒေ ရှုထောင့်ကရော နိုင်ငံရေးရှုထောင့်ကပါ သုံးသပ်ဖို့ လိုတယ်ဆိုတာ ကျွန်တော် ကြားလိုက် ပါတယ်။ ခုံရုံးရဲ့ သုံးသပ်ချက်မှာ ကျွန်တော်တို့ အခြေခံဥပဒေ အခန်း (၄)မှာပါတဲ့ ပုဒ်မများကို ကိုးကားသွားတာ တွေ့ပါတယ်။ ၉၀၊ ၉၁၊ ၉၂(ခ)၊ ၉၇၊ ၁၀၀၊ နောက်ပိုင်းမှာလည်း ရှိပါတယ်။ အမျိုးသားလွှတ်တော်၊ ပြည်သူ့လွှတ်တော်၊ အဲဒီမှာ ဘာလဲဆိုတော့ သမ္မတက အမည်စာရင်း တင်သွင်းပြီးတော့ ပြည်ထောင်စုလွှတ်တော်က အတည်ပြု ထားတဲ့ အဖွဲ့အစည်းတွေကိုသာ ပြည်ထောင်စုအဖွဲ့အစည်းဆိုတဲ့ သဘောနဲ့ သုံးသပ်သွားတာ ရှိပါတယ်။ အဲဒီမှာ ဘာတွေ့လဲ ဆိုတော့ ဖွဲ့စည်းပုံအခြေခံဥပဒေအရ ဖွဲ့စည်းသည့် ပြည်ထောင်စု အဖွဲ့အစည်းများသည် လို့ ပါပါတယ်။ ဒါကြောင့် အဲဒီလိုပါတဲ့ အတွက်ကြောင့် ဖွဲ့စည်းပုံအခြေခံ ဥပဒေနဲ့ ဖွဲ့စည်းတဲ့ဟာမှ ပြည်ထောင်စုအဖွဲ့အစည်း ဖြစ်တယ်။ ဒီထုတ်ပြန်ခဲ့တဲ့ နယက ဥပဒေ ၁၁/၂၀၁၀၊ ၁၂/၂၀၁၀၊ ၁၃/၂၀၁၀ အရ ဖွဲ့စည်းခဲ့တဲ့ လွှတ်တော်အသီးသီးက ဖွဲ့စည်းခဲ့တဲ့ ကော်မရှင်ပါ ပြဋ္ဌာန်းချက် ဥပဒေနဲ့ ဖြစ်နေတဲ့ ပြည်ထောင်စု အဖွဲ့အစည်းတွေ မပါဘူးလို့ သုံးသပ်ရင် မှားပါတယ်။ ဘာဖြစ်လို့ ဒါဖြစ်ရင် ဖွဲ့စည်းပုံအခြေခံ ဥပဒေအရ ဖွဲ့စည်းသည့် ပြည်ထောင်စုအဖွဲ့အစည်းများလို့ ဘာလို့ ခေါ်သလဲ၊ ဘာလို့ ဒီရှေ့က၊ ဒီရှေ့က ဒီဝိသေသ ထည့်လိုက်သလဲ၊ ဖွဲ့စည်းပုံအခြေခံဥပဒေအရ ဖွဲ့စည်းသည့် ဆိုတဲ့ နာမဝိသေသန ဘာလို့ထည့်လဲဆိုတော့ လွှတ်တော်ထဲမှာ ဥပဒေအရ ဖြစ်နေတဲ့ ပြည်ထောင်စု အဆင့် အဖွဲ့အစည်းတွေ ရှိနေတယ်ဆို တာလည်း ကွဲပြားစေချင်လို့ ဖြစ်ပါတယ်။ ဥပမာအား ဖြင့် ခေါင်းပေါင်းပေါင်းထားသောအမျိုးသားများသည်လို့ ပြောလိုက်တဲ့အခါမှာ ခေါင်းပေါင်း မပေါင်းတဲ့ အမျိုးသားများရှိကြောင်းလည်း သိသာပါတယ်။ ဒီအမျိုးသားတွေဟာအမျိုးသားတွေချည်းပါပဲ။ တပ်မတော်သား ကိုယ်စားလှယ်များသည်လို့ ပြောတာဟာ တပ်မတော်သား မဟုတ်တဲ့ ကိုယ်စားလှယ်တွေရှိနေတဲ့ သဘောပါ ဒါကြောင့်မို့လို့ ကျွန်တော် ဒီသုံးတာဟာ အဲဒီလိုသုံးမှ ပြည်ထောင်စုအဖွဲ့အစည်း ဖြစ်တယ်ဆိုတာ မှားပါတယ်။ ပြည်ထောင်စုဝန်ကြီး လို့ ဘာလို့ ခေါ်လဲဆိုတော့ ဟိုတုန်းကတော့ ဝန်ကြီးလို့ ခေါ်လာပြီး၊ ဘာလို့ ခုမှပြည်ထောင်စုဝန်ကြီးလို့ ခေါ်လဲဆိုရင် ပြည်ထောင်စုအဆင့် မဟုတ်တဲ့ တိုင်းဒေသကြီးနဲ့ပြည်နယ်မှာ ဝန်ကြီးတွေရှိလာပြီ။ အစိုးရအဖွဲ့မှာလည်း ပြည်ထောင်စု အစိုးရအဖွဲ့လို့ခေါ်တာ၊ တိုင်းနဲ့ပြည်နယ် မှာလည်း အစိုးရအဖွဲ့တွေ ရှိနေပြီ။ ဒါကြောင့် အဲဒါကို ကွဲပြားနိုင်အောင်ခေါ်တာ ဖြစ်တဲ့အတွက်ကြောင့် ပြည်ထောင်စုလို့ ရှေ့က နာမဝိသေသန တပ်ထားတာ ဖြစ်ပါတယ်။ ရှေ့က နာမဝိသေသန ပြည်ထောင်စုပါမှ ဖြစ်မယ်ဆိုရင် နိုင်ငံတော် သမ္မတ ကို ပြည်ထောင်စုသမ္မတ လို့ မခေါ်ပါဘူး။ နိုင်ငံတော်ဆိုရင် ရှင်းပါတယ်။ နိုင်ငံတော်ဟာ The State အမြင့်ဆုံးပါ။ ဒါကြောင့်မို့လို့ ပုဒ်မ ၄ရ အရ ဒီကော်မတီများကို နိုင်ငံတော်အဆင် ဖြစ်တယ်လို့ သုံးသပ်ပြဋ္ဌာန်းထားတဲ့ ပြဋ္ဌာန်းချက်နဲ့ ကျွန်တော်တို့ ပြောထားတဲ့ ဥပဒေအမှတ် ၁၁၊ ၁၂၊ ၁၃ မှာ ပါတဲ့ ပြည်ထောင်စုအဆင့် ဖြစ်သည်ဆိုတဲ့ ဥပဒေပါ ပြဋ္ဌာန်းချက်များဟာ ဆန့်ကျင်နေတာ ဘာများရှိပါသလဲ။ In-line ဖြစ်နေလို့ ဆန့်ကျင်တာ မရှိပါဘူး။ တစ်ဖက်ကပြောတာ နိုင်ငံတော် အဆင့်ဖြစ်သည်လို့ ပြောတယ်။ ဒီဖက်က ပြည်ထောင်စု အဆင့် ဖြစ်သည်လို့ သတ်မှတ်ပေးတယ်။ ဒီ(၂)ခုမှာ ဆန့်ကျင်ဘက် မှိပါဘူး။ နိုင်ငံတော်နဲ့ ပြည်ထောင်စု ဆန့်ကျင်တယ်ဆိုရင်တော့တော်တော်မှားသွားပါလိမ့်မယ်။ ဒီအခြေခံဥပဒေနဲ့ မဆန့်ကျင်သ၍ အတည်ဖြစ်တဲ့ အတွက်ကြောင့် ကျွန်တော်တို့ဟာ နိုင်ငံတော် က သတ်မှတ်ထားတဲ့ အခြေခံဥပဒေနဲ့ လိုက်လျောညီထွေ ဖြစ်ပြီး ဆန့်ကျင်ခြင်း မရှိတဲ့ ပြည်ထောင်စုအဆင် သတ်မှတ်ထားတဲ့ ပြည်ထောင်စုလွှတ်တော် ဥပဒေ၊ ပြည်သူ့လွှတ်တော် ဥပဒေနဲ့ အမျိုးသား လွှတ်တော်ဥပဒေတွေ ဟာ ဒါ အတည် ပါပဲ။ မပျက်ပြယ်ပါဘူးခင်ဗျာ။ နောက်တစ်ခုဟာ ကျွန်တော့်အနေနဲ့ ဥပဒေကိုးကားတာ သိပ်မပြောချင်ပါဘူး။ အရေးကြီးတာ ကတော့ ဥပဒေကို သုံးသပ်တဲ့အခါမှာ ဥပဒေပြုခဲ့တဲ့အဖွဲ့အစည်းကို ပြန်လည် ခေါ်ယူဆွေးနွေးဖို့ မရနိုင်တော့ဘူး၊ အခြေအနေအရ၊ နယက က ဆွဲခဲ့တယ်။ နယက က မရှိတော့ဘူး။ ဖျက်သိမ်းပြီးပြီ။ ဒါကြောင့်မို့လို့ အမျိုးသားညီလာခံကျင်းပရေး ကော်မရှင်မှာ ဦးအောင်တိုး သုံးသပ်သွားတဲ့ဟာတွေကို ပြန်ပြီးထောက်ပါတယ်လို့ ပြောပါတယ်။ သိပ်ကို ဝေးပါတယ်။ အဲဒီလောက် ဝေးဝေးလံလံ ကြည့်စရာမလိုပါဘူး။ အမျိုးသားညီလာခံမှာ ကျွန်တော်လည်း တက်ခဲ့ပါတယ်။ တရားသူကြီးချုပ် ဦးအောင်တိုး ရှင်းတာ၊ ရှင်းပြီးတော့မှ အခြေခံမူ (၁၀၄) ချက် ဆွဲတာ၊ ပြီးတော့မှ အသေးစိတ်အ ခြေခံမူများ ထွက် လာတယ်။ ပြီးတော့မှ အ `ဒီအခြေခံမူတွေ မူတည်ပြီးမှ ကော်မရှင်ကနေ ဥပဒေကြမ်းဆွဲပါတယ်။ ဆွဲပြီးမှ ပြည်သူ့ဆန္ဒခံယူပါတယ်။ ခံယူပြီးမှ နိုင်ငံတော်ဖွဲ့စည်းပုံအခြေခံ ဖြစ်ပါတယ်။ ဒီအ ခြေခံဥပဒေပါ ပုဒ်မ (၁) က (၄၈)ထိအောင် နိုင်ငံတော်၏အခြေခံမူများ ရှိနေပါလျက် ဒါကိုမှ ကျော်ပြီး ရှည်ရှည်ဝေးဝေး၊ ဝေးဝေးလံလံ ကျွန်တော်တို့ ဟိုဘဝကို ပြန်ကြည့်တာတော့ မှားမယ်လို့ ကျွန်တော် ထင်ပါတယ်။ ဒါကြောင့် ကျွန်တော် ပြောချင်တဲ့အချက်ကတော့ ဥပဒေပိုင်းဆိုင်ရာကတော့ ဒီလောက် ပါပဲ။ ပြောချင်တဲ့ အဓိကအချက်က ဘာလဲဆိုတော့ ကျွန် တော်တို့ကို ယုံကြည်စွာ ရွေးချယ်တင်မြှောက်ထားတဲ့ မဲဆန္ဒရှင်များဟာ ဒီမှာပြောဆိုဆွေးနွေးနေကြတာထက် ကျွန်တော်တို့ကို ဒီလိုဆွေးနွေးချက်မတိုင်ခင်မှာ ပြောဆိုရေးသားပြောတာတွေဟာ ပို ပြီး ကျွန်တော်တို့ကို ထိခိုက် ပါတယ်။ ထိခိုက်တဲ့အတွက်ကြောင့် ကျွန်တော် ဒါနဲ့ပတ်သက်လို့ ပြည်သူကို အထင်မလွဲအောင် ပြန်လည် ရှင်းလင်းတင်ပြ၊ ပြည်သူသို့ အစီရင်ခံဖို့ တာဝန်ရှိတဲ့ အတွက်ကြောင့် ကျွန်တော်ဒီမှာ ဆွေးနွေးရင်းနဲ့ တစ်ပါတည်း တင်ပြခြင်း ဖြစ်ပါတယ်။ ဒီလွှတ်တော်ထဲက ဖွဲ့တဲ့ ကော်မတီ၊ ကော်မရှင်တွေဟာ ----</speech>
<speech type="speaker">နိဂုံးချုပ်ပါ။ နိဂုံးချုပ်ပါ</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်(၆)</mp>ပြည်ထောင်စု အဆင့်ရအောင် ကျွန်တော်တို့ ပြောခြင်းဟာ တခြားကြောင့် မဟုတ်ဘူးဆိုတာ ပြောခြင်း ဖြစ်ပါတယ်။ နိဂုံးချုပ်လိုက်ရရင် ကျွန်တော်တို့အနေနဲ့ ညှိနှိုင်းတဲ့နည်းလမ်းနဲ့ မရတဲ့အတွက်ကြောင့် မှတစ်ပါး အခြားမရှိ၊ နောက်ဆုံး နည်းလမ်းအဖြစ် အခြေခံဥပဒေက အသုံးပြုထားသော အခွင့်အရေးကို အသုံးပြုလျက် မှန်ကန်စွာ ဆုံးဖြတ်ခဲ့ခြင်းမရှိသော ခုံရုံးကို စွပ်စွဲပြစ်တင်တဲ့ ဦးဇော်မြင့်ဖေ ရဲ့ အဆိုကို ထောက်ခံဆွေးနွေးပါကြောင်း လေးစားစွာ တင်ပြအပ်ပါတယ်။ ကျေးဇူးတင်ပါတယ်။(ဩဘာသံများ)</speech>
<speech type="speaker">အဆိုနဲ့ စပ်လျဉ်းပြီး နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံး၊ ဥက္ကဋ္ဌ က ပြန်လည်ဆွေးနွေးရန်ရှိပါက ဆွေးနွေးဖို့ ဖြစ်ပါတယ်</speech>
<speech><agency id="57">ဦးသိန်းစိုး(ဥက္ကဋ္ဌ၊ နိုင်ငံတော်ဖွဲ့စည်းပုံအခြေခံ့ပဒေဆိုင်ရာခုံရုံး)</agency>လေးစားအပ် သော အမျိုးသားလွှတ်တော်ဥက္ကဋ္ဌကြီး ခင်ဗျား။ ဖွဲ့စည်းပုံအခြေခံဥပဒေ အခန်း (၁)၊ နိုင်ငံတော် အခြေခံမူများပုဒ်မ ၁၁ မှာ နိုင်ငံတော်အချုပ်အခြာအာဏာ၏ ခက်မသုံးဖြာ ဖြစ်သည့် ဥပဒေပြုရေးအာဏာ၊ အုပ်ချုပ်ရေးအာဏာနဲ့ တရားစီရင်ရေးအာဏာတို့ကို ပိုင်းခြား ကျင့်သုံးစွဲရန် အတိအလင်း ပြဋ္ဌာန်းထားပါတယ်။ နိုင်ငံတော်ဖွဲ့စည်းပုံအခြေခံဥပဒေဆိုင်ရာ ခုံရုံးဟာ တရားစီရင်ရေးကဏ္ဍမှာ ပါဝင်ပြီးတော့ တရားရုံး တစ်ရုံး ဖြစ်တာနဲ့အညီ တင်သွင်းလွှာများကို ဥပဒေနဲ့အညီ စီရင်ဆုံးဖြတ်ခဲ့တာ ဖြစ်ပါတယ်။ ဆုံးဖြတ်ချက်ဟာ အပြီးအပြတ် အတည်ဖြစ်ကြောင်း ဖွဲ့စည်းပုံအခြေခံဥပဒေ ပုဒ်မ ၃၂၄ နဲ့ ခုံရုံးဥပဒေ ပုဒ်မ ၂၃ မှာ အတိအလင်း ပြဋ္ဌာန်းထားပြီး ဖြစ်ပါတယ်။ ခုံရုံးရဲ့ ဆုံးဖြတ်ချက်များဟာ သက်ဆိုင်ရာအစိုးရဌာန၊ အဖွဲ့အစည်းနဲ့ ပုဂ္ဂိုလ်များသို့လည်းကောင်း၊ သက်ဆိုင်ရာနေရာဒေသ အသီးသီးသို့ လည်းကောင်း အာဏာသက်ရောက်စေရမယ်လို့ ခုံ ရုံးဥပဒေ ပုဒ်မ ၂၅ မှာ ပြဋ္ဌာန်းထားပါတယ်။ နိုင်ငံတော်သမ္မတသည် ခုံရုံးရဲ့ အဆုံးအဖြတ်ကို ကိုယ်တိုင်လိုက်နာပြီး အဖွဲ့အစည်းအားလုံး ကလည်း လိုက်နာဆောင်ရွက်ရမယ်ဖြစ်ကြောင်း ပြည်သူ့လွှတ်တော်သို့ သဝဏ်လွှာ ပေးပို့ခြင်း က သမိုင်းမှတ်တမ်း တစ်ခု ဖြစ်ခဲ့ပါတယ်။ ယခုကိစ္စမှာ ဥပဒေပြုရေးကဏ္ဍက တရားစီရင်ရေးကို လွှမ်းမိုးစွက်ဖက်ခြင်း ဖြစ်ကြောင်း ထင်ရှားပေါ်လွင်နေပါတယ်။ ဒါဟာ Rule of Law ကို ပျက်စီးစေခြင်း အကြောင်းအရင်းတစ်ရပ် ဖြစ်ပါတယ်။ တရားစီရင်ရေးရဲ့ ဆုံးဖြတ်ချက်ကို ဥပဒေပြု အမတ်များ က အမှန်/အမှား မဲခွဲဆုံးဖြတ်ခြင်းဟာ ကမ္ဘာမှာ အစဉ်အလာ မရှိပါဘူး။ တရားရုံးရဲ့ စီရင်ခွင် ကို ပြင်ပမှ မဲခွဲ၍ ဆုံးဖြတ်ခြင်းဟာ အ ခြေခံဥပဒေနဲ့ တည်ဆဲဥပဒေများကို မျက်ကွယ်ပြုခြင်း ဖြစ်ပါတယ်။ ဖွဲ့စည်းပုံအခြေခံဥပဒေကို မလိုက်နာဘဲ အတိအလင်း ချိုးဖောက်ခြင်း ဖြစ်ကြောင်း ပြောကြားလိုပါတယ်။ Constitutional Institution ကို ပျက်စီးအောင် ဖျက်ဆီးခြင်းလည်း ဖြစ်ပါတယ်။ဖွဲ့စည်းပုံအခြေခံဥပဒေကို ပစ်ပယ်ပြီးတော့ လွှတ်တော်ကိုယ်စားလှယ်များရဲ့ လိုအင် ဆန္ဒကို ဆောင်ရွက်နေခြင်း ဖြစ်ပါတယ်။ ပြည်လုံးကျွတ် ဆန္ဒခံယူပွဲဖြင့် ပြည်သူလူထု ၉၂.၄၈ ရာခိုင်နှုန်း နဲ့ ထောက်ခံမှုနဲ့ အတည်ပြုထားတဲ့ ဖွဲ့စည်း ပုံအခြေခံဥပဒေကို တန်ဖိုးမဲ့အောင် ဆောင်ရွက်နေခြင်း ဖြစ်ပါတယ်။ ယခုလွှတ်တော်ရဲ့ ဆောင်ရွက်ချက်များဟာ သမိုင်းမှတ်တမ်း အဖြစ် တည်ရှိနေမှာ ဖြစ်ပါတယ်။ ဖွဲ့စည်းပုံအခြေခံဥပဒေနဲ့ မညီတဲ့ အဆိုရှင်ရဲ့ အဆိုကို ကန့်ကွက်ကြောင်း တင်ပြအပ်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ မန္တလေးတိုင်း ဒေသကြီး မဲဆန္ဒနယ်အမှတ် (၅)မှ ဦးဇော်မြင့်ဖေ တင်သွင်းတဲ့ ဖွဲ့စည်းပုံအခြေခံ ဥပဒေဆိုင်ရာ ခုံရုံးဥက္ကဋ္ဌနှင့် အဖွဲ့ဝင်များအား ဖွဲ့စည်းပုံအခြေခံဥပဒေ ပြဋ္ဌာန်းချက်များကို ဖောက်ဖျက် ကျူးလွန်ခြင်း၊ ဥပဒေအရ ပေးအပ်သော တာဝန်များကို ကျေပွန်စွာ မထမ်းဆောင်ခြင်းတို့အရ စွပ်စွဲပြစ်တင်သည့် အဆိုကို အတည်ပြုရန် သဘောတူ မတူ လွှတ်တော်ရဲ့ အဆုံးအဖြတ် ရယူပါ့မယ်</speech>
<speech type="speaker">လွှတ်တော်ရဲ့ အဆုံးအဖြတ်ရယူရာမှာ အမျိုးသားလွှတ်တော်ဆိုင်ရာ နည်းဥပဒေ ၁၇၊ နည်းဥပဒေခွဲ(တ)၊ နည်းဥပဒေခွဲငယ် (၃) အရ မတ်တတ်ရပ်၍ ဆန္ဒပြု တဲ့နည်းလမ်းနဲ့ လွှတ်တော်ရဲ့ ဆန္ဒရယူပါ့မယ်။ ဒီလိုဆန္ဒရယူရာမှာ အမျိုးသားလွှတ်တော်မှာရှိတဲ့ လွှတ်တော်ကိုယ်စားလှယ်ဦးရေ စုစုပေါင်းရဲ့ သုံးပုံနှစ်ပုံက ထောက်ခံမှ အတည်ဖြစ်မှာ ဖြစ်ပါတယ်။ ၂၂၃ ဦးရဲ့ သုံးပုံနှစ်ပုံဟာ ၁၄၈.၆၆ ဖြစ်တဲ့အတွက် ၁၄၉ ဦး ပြည့်မှ အတည်ဖြစ်မှာ ဖြစ်ပါတယ်။ ဒါကြောင့် ယခု ဆန္ဒရယူပါမယ်။</speech>
<speech><mp id="1160">ဦးသိမ်းဆွေ၊ ဧရာဝတီတိုင်းဒေသကြီး မဲဆန္ဒနယ်အမှတ် (၁၀)</mp>လေးစားအပ်ပါ သော လွှတ်တော်ဥက္ကဋ္ဌကြီး ခင်ဗျား။ ဒီမဲခွဲတဲ့စနစ်နဲ့ ပတ်သက်ပြီးတော့ ကျွန်တော့်ကို (၂)မိနစ်လောက် တင်ပြခွင် ပြု ပါ ခင်ဗျား။ လွှတ်တော်ကြီးရဲ့ အကျိုး၊ တိုင်းပြည်ရဲ့ အကျိုးအတွက် တစ်ခုတင်ပြပါရစေခင်ဗျား။ မဲခွဲတဲ့စနစ်အတွက်ကို လျှို့ဝှက် မဲပေးတဲ့ စနစ်ကို အသုံးပြုစေလိုပါတယ်ခင်ဗျား။ ပြီးခဲ့တဲ့ သောကြာနေ့က အမျိုးသားလွှတ်တော်မှာ မဲခွဲတဲ့အခါမှာ တပ်မတော်သားတွေ အားလုံးက ထိုင်နေတယ်။ ကျန်တဲ့ လွှတ်တော်ကိုယ်စားလှယ်တွေက ရပ်နေတဲ့ပုံရိပ်ဟာ အမြင်မလှပါဘူးခင်ဗျား။ လွှတ်တော် အတွင်းမှာ ကိုယ်စားလှယ်အသီးသီးရဲ့ တင်ပြဆွေးနွေး ဆောင်ရွက်ချက်တွေကို စောင့်ကြည့်လေ့ လာနေကြတဲ့ မိဘပြည်သူတွေ အနေနဲ့ လည်း လွှတ်တော်ရဲ့ ပုံရိပ်ကို ကြည့်ပြီးတော့ နှလုံးစိတ်ဝမ်း မအေးချမ်းစရာ၊ စိတ်ပျက်အား လျော့စရာ ဖြစ်လာနိုင်မလားလို့လည်း စိုးရိမ်နေကြပါတယ်။ တိုင်းပြည်ရဲ့ အနာဂတ် ချောမွေ့စေပြီး၊ ဒီမိုကရေစီ နိုင်ငံတော်ခရီးအတွက် ဖြောင့်ဖြူးစေလိုတဲ့ ဆန္ဒအမှန်နဲ့ တင်ပြတာ ပါခင်ဗျား။ ဒါကြောင့် မိမိတို့ရဲ့ ဆန္ဒကို လွှတ်တော်ကိုယ်စားလှယ်တွေဟာ လွတ်လပ်စွာ ထုတ်ဖော်ခွင့်ပြုနိုင်ဖို့ အရေးကြီးပါတယ် ခင်ဗျား။ မတ်တတ်ရပ်မယ်၊ ထိုင်မယ်ဆိုတဲ့ စနစ်မှာ ကြားနေ အတွက်လည်း အခွင့်အရေးမရှိပါဘူး။ အပြန်အလှန် မြင်သာတဲ့ နည်းတွေကို သုံးစေလို ပါတယ်ခင်ဗျား။ ဒါကြောင့် လုပ်ထုံးလုပ်နည်းအရ လုပ်ပိုင်ခွင့်မှာတော့ လွှတ်တော် ဥက္ကဋ္ဌကြီး မှာပဲ ရှိတဲ့အတွက် လွှတ်တော်ဥက္ကဋ္ဌကြီးမှ စိတ်နှလုံး လုံခြုံစွာနဲ့ မဲပေးနိုင်တဲ့ စက်ခလုတ်နှိပ် လျှို့ဝှက်မဲပေးမှုစနစ်ကို ရွေးချယ်ပေးပါလို့ တိုင်းပြည်ရဲ့ အကျိုးအတွက် ရိုးသားစွာနဲ့ တင်ပြလိုပါတယ် ခင်ဗျား။ ကျေးဇူးတင်ပါတယ်ခင်ဗျား။</speech>
<speech type="speaker">မဲပေးရွေးချယ်တဲ့ နည်းလမ်းက လွှတ်တော်ဥက္ကဋ္ဌရဲ့ လုပ်ပိုင်ခွင့် ဖြစ်တဲ့အတွက် ဦးသိမ်းဆွေ ရဲ့ တင်ပြချက်ကို ပယ်တယ်။ (ဩဘာသံများ)</speech>
<speech type="speaker">ဒါကြောင့် ယခုလွှတ်တော်ရဲ့ ဆန္ဒကို ရယူပါ့မယ်။ သဘောတူတဲ့ လွှတ်တော်ကိုယ်စားလှယ်များ ယခုမိမိတို့ နေရာမှာ ယခု မတ်တတ်ရပ်ပြပါ</speech>
<p>လွှတ်တော်ကိုယ်စားလှယ်များက မတ်တတ်ရပ်ပြပါသည်။</p>
<speech type="speaker">အားလုံး ထိုင်နိုင်ပါပြီ။ ထောက်ခံတဲ့ လွှတ်တော်ကိုယ်စားလှယ် ဦးရေဟာ လွှတ်တော်ကိုယ်စားလှယ် စုစုပေါင်းဦးရေရဲ့ သုံးပုံ နှစ်ပုံ(၁၄၉)ဦးထက်များတဲ့ (၁၆၃)ဦး ဖြစ်တဲ့အတွက် ဦးဇော်မြင့်ဖေ ရဲ့ အဆိုကို အတည်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">အစီအစဉ် (၁၅)ကို ရွှေ့ဆိုင်းမှာ ဖြစ်ပါတယ်</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်(၃၄)ရက်မြောက်နေ့ အစည်းအဝေး ရပ်နားကြောင်းနှင့် (၃၅)ရက်မြောက်နေ့ အစည်းအဝေး ဆက်လက်ကျင်းပမည့် နေ့ရက်နှင့် အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော် စတုတ္ထပုံမှန်အစည်းအဝေး (၃၄)ရက်မြောက်နေ့ ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၅)ရက်မြောက်နေ့ကို ၂၀၁၂ ခုနှစ်၊ သြဂုတ်လ ၂၉ ရက် ဗုဒ္ဓဟူးနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည် ထွက်ခွာနိုင်ပါပြီ ခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၃၄)ရက်မြောက်နေ့ အစည်းအဝေးကို ၁၆၀ရ နာရီအချိန်တွင် ရပ်နားပါသည်။</p>
</postface>
</transcript>
</doc>
