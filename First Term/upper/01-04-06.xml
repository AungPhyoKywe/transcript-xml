<doc>
<docinfo>
<docno>01-04-06.xml</docno>
<pdf>01-04-06.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး ဆဌမနေ့မှတ်တမ်း</title>
<date value='11-07-2012'>၁၃၇၄ ခုနှစ်၊ ပထမဝါဆိုလပြည့်ကျော် ၈ ရက် (၂၀၁၂ ခုနှစ်၊ ဇူလိုင်လ ၁၁ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ဆဋ္ဌမနေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဒုတိယဥက္ကဋ္ဌအဖြစ် ဦး မြညိမ်း က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဒုတိယဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ ဆဋ္ဌမနေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော်ဒုတိယဥက္ကဋ္ဌကြွရောက်ပါပြီခင်ဗျား။</speech>
<p>အမျိုးသားလွှတ်တော် ဒုတိယဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ်အမျိုးသားလွှတ်တော် စတုတ္ထပုံမှန်အစည်းအဝေး ဆဋ္ဌမနေ့မှာ အမျိုးသားလွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း(၂၂၃)ဦးရှိပြီး ဒီကနေ့ အစည်းအဝေးကို (၂၀၃)ဦး တက်ရောက်ပါတယ် အစည်းအဝေး တက်ရောက်ခွင့်ရှိတဲ့ အမျိုးသားလွှတ်တော် ကို ယ်စားလှယ်ဦးရေ စုစုပေါင်း၏ (၉၁.၀၃) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေးရဲ့ ဆဋ္ဌမနေ့အစီအစဉ်ကို အမျိုးသားလွှတ်တော် ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="vicespeaker">အမျိုးသားလွှတ်���ော် ကိုယ်စားလှယ်များခင်ဗျား။ အမျိုးသား လွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက်အခြားလွှတ်တော် ကိုယ်စားလှယ်တစ်ဦးကသော်လည်းကောင်း ခွင့်ပနကြား ရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech type="vicespeaker">ရန်ကုန်တိုင်းဒေသကြီး အမှတ် (၈) ၊ ဒေါက်တာမြင့်ကြည် က ဒေါက်တာခင်ရွှေ၊ ရန်ကုန်တိုင်း (၉) ရဲ့ ခွင့်ကို ကိုယ်စား တင်ပြဖို့ ဖြစ်ပါတယ်</speech>
<speech><mp id="140">ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတို၈)</mp>အမျိုးသား လွှတ်တော်ဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၉)မှ ဒေါက်တာခင်ရွှေ သည် ယနေ့ ၁၁-၇-၂၀၁၂ ရက်နေ့တွင် ကိုယ်တိုင်ဆောင်ရွက်ရန် ကိစ္စများရှိနေပါသဖြင့် ခွင့်(၁)ရက်ပေးပါရန် ဒေါက်တာခင်ရွှေ ကိုယ်စား ကျွန်တော် ရန်ကုန်တိုင်းဒေသကြီး မဲဆန္ဒနယ် အမှတ်(၈)မှ ဒေါက်တာမြင့်ကြည် က ခွင့်ပန်ကြားအပ်ပါတယ်။</speech>
<speech type="vicespeaker">ယခုခွင့် ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဦးတင်ယု၊ ရန်ကုန်တိုင်းဒေသကြီး အမှတ် (၁၁) က ဒေါက်တာ မြတ်ဉာဏစိုး ရန်ကုန်တိုင်း(၄)၏ ခွင့်လျှောက်ထားမှုကို ကိုယ်စားတင်ပြဖို့ ဖြစ်ပါတယ်</speech>
<speech><mp id="143">ဦးတင��ယု၊ ရန်ကုန်တိုင်းဒေသကြီး မဲဆန္ဒနယ်အမှတ်၁၁)</mp>လေးစားအပ်ပါ သော အမျိုးသားလွှတ်တော် ဒုတိယဥက္ကဋ္ဌကြီး ခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ် (၄)မှ အမျိုးသားလွှတ်တော်ကိုယ်စားလှယ် ဒေါက်တာမြတ်ဉာဏစိုး သည် နေမကောင်ဖြစ်နေပါ၍ ယနေ့ ၁၁-၇-၂၀၁၂ ရက်မှ ၁၃-၇-၂၀၁၂ ရက်ထိ (၃)ရက်အား အမျိုးသားလွှတ်တော် အစည်းအဝေး တက်ရောက်ခြင်းမှ ခွင့်အဖြစ်သတ်မှတ်ပေးပါရန် ဒေါက်တာမြတ်ဉာဏစိုး ကိုယ်စား ရန်ကုန်တိုင်းဒေသကြီး မဲဆန္ဒနယ်အမှတ် (၁၁)မှ ကျွန်တော် ဦးတင်ယု က ခွင့်ပန်ကြား အပ်ပါတယ် ခင်ဗျား။</speech>
<speech type="vicespeaker">ယခု ခွင့်ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဆက်လက်ပြီး ဦးတင်မောင်ဝင်း ၊မန္တလေးတိုင်းဒေသကြီး (၃)က ဦးဝင်းမောင်၊ မန္တလေး(၄)၏ ခွင့်လျှောက်ထားမှုကို ကိုယ်စားလျှောက်ထားဖို့ ဖြစ်ပါတယ်</speech>
<speech><mp id="99">ဦးတင်မောင်ဝင်း၊ မန္တလေးတိုင်းဒေသကြီး မဲဆန္ဒနယ်အမှတ်၃)</mp>လေးစား အပ်ပါသော အမျိုးသားလွှတ်တော် ဒုတိယဥက္ကဋ္ဌကြီး ခင်ဗျား။ ကျွန်တော်ဟာ မန္တလေးတိုင်း ဒေသကြီး မဲဆန္ဒနယ်အမှတ် (၃)က အမျိုးသားလွှတ်တော်ကိုယ်စား လှယ် ဦးတင်မောင်ဝင်း ဖြစ်ပါတယ်။ယခုကျွန်တော် ခွင့်ပန်ကြားမှာကတော့ မန္တလေးတိုင်းဒေသကြီး မဲဆန္ဒနယ်အမှတ်(၄) အမျိုးသားလွှတ်တော်ကိုယ်စားလှယ်ဦးဝင်းမောင်ကိုယ်စား ပန်ကြားမှာဖြစ်ပါတယ်။ ဦးဝင်းမောင် ဟာ မျက်စိရောဂါ၊ ချောင်းဆိုးရောဂါနဲ့ ဝေဒနာခံစား နေရတဲ့ အတွက် မိသားစု ဆရာဝန်နှင့် ကုသနိုင်ရန် ၁၁-၇-၂၀၁၂ ရက် ယနေ့မှ ၁၃-၇-၂၀၁၂ ရက်နေ့ အထိ (၃)ရက်ကို ခွင့်အဖြစ် သတ်မှတ်ပေးပါရန် တင်ပြအပ်ပါတယ်။ ကျေးဇူးတင်ပါတယ်။</speech>
<speech type="vicespeaker">ယခုခွင့် ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဦးမှတ်ကြီး ၊ မန္တလေးတိုင်းဒေသကြီး (၉)က ဦးအောင်ငြိမ်း ၊ မကွေး(၂)၏ ကိုယ်စား ခွင့်ပန်ကြားဖို့ ဖြစ်ပါတယ်</speech>
<speech><mp id="105">ဦးမှတ်ကြီး၊ မန္တလေးတိုင်းဒေသကြီး မဲဆန္ဒနယ်အမှတ်၉)</mp>မကွေးတိုင်း ဒေသကြီး မဲဆန္ဒနယ်အမှတ် (၂)မှ အမျိုးသားလွှတ်တော်ကိုယ်စားလှယ် ဦးအောင်ငြိမ်း သည် ကိုယ်တိုင်ဆောင်ရွက်ရန် ကိစ္စရှိပါသဖြင့် ၁၁-၇-၂၀၁၂ ရက်နေ့ ဒီကနေ့ တစ်ရက် အား လွှတ်တော်တက်ရောက်ခြင်းမှ ခွင့်ပြုပေးနိုင်ပါရန် မန္တလေးတိုင်းဒေသကြီး မဲဆန္ဒနယ်အမှတ် (၉)မှ ကျွန်တော် ဦးမှတ်ကြီး က ခွင့်ပန်ကြားအပ်ပါသည် ခင်ဗျား။</speech>
<speech type="vicespeaker">ယခုခွင့် ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဆက်လက်ပြီး ဦးစိုင်းဝင်းမောင်၊ ရှမ်း (၅)က ဦးမြင့်ထွန်း၊ ပဲခူး(၁၀)၏ ခွင့် လျှောက်ထားမှုကို ကိုယ်စားတင်ပြဖို့ ဖြစ်ပါတယ်</speech>
<speech><mp id="149">ဦးစိုင်းဝင်းမောင်၊ ရှမ်းပြည်နယ်မဲဆန္ဒနယ်အမှတ်၅)</mp>လေးစားအပ်ပါ သော အမျိုးသားလွှတ်တော် ဒုတိယဥက္ကဋ္ဌကြီး ခင်ဗျား။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စားလှယ် ဦးစိုင်းဝင်းမောင် ဖြစ်ပါတယ်။ ကျွန်တော့်အနေနဲ့ ပဲခူး တိုင်းဒေသကြီး မဲဆန္ဒနယ်အမှတ်(၁၀)မှ အမျိုးသားလွှတ်တော် ကိုယ်စားလှယ် ဦးမြင့်ထွန်း ၏ ကိုယ်စား ခွင့်ပန်ကြားမှာ ဖြစ်ပါတယ်။ ဦးမြင့်ထွန်း ဟာ ကိုယ်တိုင်ဆောင်ရွက်ရန် ကိစ္စများ ရှိပါသဖြင့် ဒီကနေ့ ၁၁-၇-၂၀၁၂ မှ ၁၃-၇-၂၀၁၂ ရက်နေ့ထိ ခွင့် (၃) ရက်ပေးပါရန် လေးစားစွာ ခွင့်ပန်ကြားအပ်ပါတယ် ခင်ဗျား။</speech>
<speech type="vicespeaker">ယခုခွင့် ပန်ကြားချက်ကို ခွင့်ပြုဖို့ လွှတ်တော်က သဘောတူပါ သလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူတဲ့အတွက် ခွင် ပန်ကြားချက်ကို ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဦးအောင်ကြည်ညွှန့်၊ မကွေးတိုင်းအမှတ် (၄) က ဒေါက်တာမြင့်နိုင်၊ စစ်ကိုင်း(၃)၏ ခွင့်ပန်ကြားချက်ကို ကိုယ်စား ခွင့်လျှောက်ထားဖို့ ဖြစ်ပါတယ်</speech>
<speech><mp id="1158">ဦးအောင်ကြည်ညွန့်၊ မကွေးတိုင်းဒေသကြီး မဲဆန္ဒနယ်အမှတ်(၄)</mp>လေးစား အပ်ပါသော အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ စစ်ကိုင်းတိုင်း မဲဆန္ဒနယ် အမှတ်(၃)မှ အမျိုးသားလွှတ်တော် ကိုယ်စားလှယ် ဒေါက်တာမြင့်နိုင် ဟာ ဒီကနေ့ ဝမ်းလျှောသွားတဲ့အတွက် ဆေးဝါးကုသမှု ခံယူနေရလို့ ခွင့်တစ်ရက် သတ်မှတ်ပေးဖို့ သူ့ကိုယ်စား မကွေးတိုင်းဒေသကြီး မဲဆန္ဒနယ် အမှတ်(၄)မှ ကျွန်တော် အောင်ကြည်ညွန့် က ခွင့်ပန်ကြားအပ် ပါတယ်ခင်ဗျား။ ခွင့်တစ်ရက်ပဲ ပန်ကြားအပ်ပါတယ်ခင်ဗျား။</speech>
<speech type="vicespeaker">ယခုခွင့် ပန်ကြားချက်ကို ခွင်.ပြုဖို့ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">သဘောတူတဲ့အတွက် ခွင် ပန်ကြားချက်ကို လွှတ်တော် က ခွင့်ပြုကြောင်းကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် စတုတ္တပုံမှန်အစည်းအဝေး ဆဋ္ဌမနေ့ကို တက်ရောက်ခွင့် ရှိတဲ့ အမျိုးသား လွှတ်တော်ကိုယ်စားလှယ်ဦးရေဟာ (၂၂၃)ဦး၊ ယခင်က ခွင့်ပြုထားသူ (၁၂)ဦး၊ ယနေ့ ခွင့်ပ န်ကြားသဖြင့် ခွင့်ပြုထားသူ (၈)ဦးဖြစ်၍ အမျိုးသားလွှတ်တော်က စုစုပေါင်း ခွင့်ပန်ကြား၍ ခွင့်ပြု ထားသူ (၂၀)ဦးဖြစ်ပြီး ခွင့်မဲ့ပျက်ကွက်သူမရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေ ခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စား လှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="vicespeaker">လွှတ်တော်ကအတည်ပြုတဲ့အတွက် လွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို လွှတ်တော်ကအတည်ပြု မှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်သို့ အမျိုးသားလွှတ်တော် ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်သွားမှာဖြစ်ပါတယ်။</speech>
<title>ရှမ်းပြည်နယ်တောင်ပိုင်) အထက်ကျိုင်းတောင်း ရေအားလျှပ်စစ်စီမံကိန်း ဆက်လက် တည်ဆောက်သွားရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ပထမဦးစွာ ရှမ်းပြည်နယ် မဲဆန္ဒနယ်အမှတ်(၁)မှ ဦးဉာဏ်လင်း က ရှမ်းပြည်နယ်(တောင်ပိုင်း) အထက်ကျိုင်းတောင်းရေအားလျှပ်စစ်စီမံကိန်း ဆက်လက် တည်ဆောက်သွားရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="145">ဦးဉာဏ်လင်း၊ ရှမ်းပြည်နယ် မဲဆန္ဒနယ်အမှတ်(၁)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် ပြည်ထောင်စုဝန်ကြီးများ၊ ဧည့်သည်တော်များ ခင်ဗျား။ ကျွန်တော်ကတော့ ရှမ်းပြည်နယ် မဲဆန္ဒနယ်အမှတ် (၁)မှ ဦးဉာဏ်လင်း ဖြစ်ပါတယ်။ ကျွန်တော့်အနေနဲ့ ရှမ်းပြည်နယ် (တောင်ပိုင်း) အတွင်းမှာရှိတဲ့ အထက် ကျိုင်းတောင်း ရေအားလျှပ်စစ်စီမံကိန်း ဆက်လက်တည်ဆောက်နိုင်ရေးနှင့် ပတ်သက်ပြီးတော့ မေးမြန်းသွားမှာ ဖြစ်ပါတယ်။ ဤ မေးမြန်းချက်အား ဖတ်ကြားမေးမြန်းခွင့် ပြုပါရန် လွှတ်တော် ဒုတိယဥက္ကဋ္ဌကြီး အား ပန်ကြားအပ်ပါတယ်ခင်ဗျား။ လေးစားအပ်ပါသောဒုတိယဥက္ကဋ္ဌကြီးခင်ဗျား။ အထက်ကျိုင်းတောင်းရေအားလျှပ်စစ် စီမံကိန်းဟာ ရှမ်းပြည်နယ်(တောင်ပိုင်း)၊လင်းခေးခရိုင်၊ ကျိုင်းတောင်းမြို့နယ်ရဲ့ အနောက်တောင် ဘက်(၁၄)မိုင်ခန့်အကွာ နန့် တိမ်ချောင်း ပေါ်မှာတည် ရှိပြီး လင်းခေးခရိုင်နှင့် လွိုင်လင်ခရိုင် အတွင်း လူမှုရေးနှင့် စီးပွားရေးဖွံ့ဖြိုးရေးအတွက် ရေအားလျှပ်စစ်ထုတ်လုပ် ဖြန့်ဖြူး ရန်နှင့် ပိုလျှံသော ဓာတ်အား များကို နိုင်ငံတော်ဓာတ်အားကွန်ရက်မှ တစ်ဆင့် ဖြန့်ဖြူးနိုင်ရန် စီမံကိန်း ဖြစ်ပြီး လက်ရှိ ကျိုင်းတောင်းဓာတ်အားပေးစက်ရုံအား ရေကူပေးနိုင်သဖြင့် လျှပ်စစ်ဓာတ်အား ပိုမိုထုတ်လုပ်နိုင်ခြင်း၊ အထက်ကျိုင်းတောင်း ရေအားလျှပ်စစ်ဓာတ်အားပေးစက်ရုံမှ ထုတ်လွှတ် လိုက်တဲ့ ရေအနေဖြင့်ဒေသအတွင်းလယ်မြေဧက (၅၀၀၀)ခန့်ကို နွေရာသီတွင် ရေပေးဝေ စိုက်ပျိုးနိုင်ခြင်းတို့ကြောင့် ဒေသနေပြည်သူများရဲ့ စီးပွားရေးဖွံ့ဖြိုးတိုးတက်ရန်ရည်ရွယ်၍ အကောင်အထည်ဖော် ဆောင်ရွက်ရခြင်း ဖြစ်ကြောင်း သိရှိရပါတယ်။ အထက်ကျိုင်းတောင်း ရေအားလျှပ်စစ်စီမံကိန်းအား အကောင်အထည်ဖော် ဆောင်ရွက်နိုင်ရန်အတွက် ရေအားလျှပ်စစ် အကောင်အထည်ဖော်ရေးဦးစီးဌာနမှ အင်ဂျင်နီယာများနှင့် ဂျပန်နိုင်ငံက The Kansdi Electric Power Company တို့မှ အတိုင်ပင်ခံ အင်ဂျင်နီယာများဟာ ၂၀၀၆ ခုနှစ်၊ ဇန်နဝါရီလမှာ စတင်ပြီးရုံးတွင်းမြေပုံလေ့လာမှုများ၊ မြေပြင်တိုင်းတာရေးလုပ်ငန်းများကို ဆောင်ရွက်ခဲ့ ပါတယ်။ လက်ရှိ ကျိုင်းတောင်း စက်ရုံရဲ့ ရေသွယ်မှုစနစ်ဟာ ရေလွှဲဆည်အမျိုးအစား သဘာဝအတိုင်း စီးဆင်းလာသောရေအား နှင့် အမြင့်ကိုယူ၍ အသုံးပြု သဖြင့် မိုးရာသီမှာ ဓာတ်အားအပြည့်အဝ ရရှိမည် ဖြစ်သော်လည်း မိုးနည်းသောအချိန်မှာ နွေရာသီမှာ ဓာတ်အားအပြည့်အဝ ထုတ်လုပ် နိုင်ရန်လိုအပ်လျက်ရှိ ပါတယ်။ ဒါကြောင့် လက်ရှိစက်ရုံအထက်ဘက်မှာ ရေလှောင်တမံတစ်ခုတည်ဆောက် ပြီး ရေသိုလှောင်ရေးကို ထပ်ဆင့် စက်အင်အား (၆၀)မဂ္ဂါဝပ် ခန့်နှင့် ဓာတ်အားထုတ်လုပ်ပါက လျှပ်စစ်ဓာတ်အား အပြင် ပိုလျှံထုတ်လွှတ်လိုက်တဲ့ ရေအားဖြင့် လက်ရှိကျိုင်းတောင်းစက်ရုံအား ရေကူပေးနိုင်ပြီး ဒေသမှာရှိတဲ့ လယ်မြေဧက(၅၀၀၀)ခန့်ကိုလည်း ရေပေးဝေ စိုက်ပျိုးနိုင်တဲ့ ဒေသဖွံ့ဖြိုးရေးနှင့် စီမံကိန်းအား ရေလှောင်တမံအမျိုးအစားအဖြစ် ဆောင်ရွက်ခဲ့ကြောင်း သိရှိရ ပါတယ်။ဒါ့အပြင် မြေပြင်တိုင်း တာလုပ်ငန်းများ၊ မိုးလေဝသနှင့် ဇလဗေဒတိုင်းတာလုပ်ငန်းများ၊ ဘူမိဗေဒစူးစမ်းလေ့လာမှုများအရ ကျောက်ဖြည့် တမံ ဇုန် အမျိုးအစားနှင့် ဆက်နွယ်ရေအားအဆောက်အအုံများကို တည်ဆောက်ပြီး တပ်ဆင်အင်အား(၅၁)မဂ္ဂါဝပ်ထိ ဓာတ်အားပေး စက်ရုံနဲ့ နှစ်စဉ် ကီလိုဝပ် နာရီသန်းပေါင်း (၂၆၇)သန်း ထွက်ရှိမယ့် စီမံကိန်းဖြစ် ကြောင်းလည်း သိရှိရပါတယ်။ စီမံကိန်းဧရိယာအတွင်း စီမံကိန်းဆောင်ရွက်မှု ကြောင့် ခံစားရမယ့် လူမှုရေး၊ စီးပွားရေး၊ သဘာဝပတ်ဝန်းကျင်ဆိုင်ရာကိစ္စရပ်များနှင့် ဒေသဆိုင်ရာအာဏာပိုင်များရဲ့ ပေါင်းစပ် စူးစမ်းလေ့လာခြင်း၊ ပညာပေးခြင်း၊ အကြံပြုခြင်းများဆောင်ရွက်ခဲ့ပြီး သဘာဝဆိုင်ရာ အကျိုးသက်ရောက်မှုE..A)၊ လူမှုဆိုင်ရာအကျိုးသက်ရောက်မှု(S.A)၊အစီရင်ခံစာများကိုလည်း ပြုစုပြီးဖြစ်ကြောင်းသိရှိရပါတယ်။ ယခုအခါ ကျိုင်းတောင်းစီမံကိန်းသွားရောက်တဲ့ ဝဲဖက်ကမ်း၊ ယာဖက်ကမ်း ချဉ်းကပ်လမ်းများဖောက်လုပ်ခြင်း၊ လုပ်ငန်းခွင်စခန်းများ တည်ဆောက်ခြင်း၊ နန့်တိမ်ချောင်းကူးတံတားတည်ဆောက်ခြင်း၊ ကျောက်ထုတ်စခန်းများဖွင့်လှစ်ခြင်းစသည့်လုပ်ငန်း အများစုကို ပြီးစီးနေပြီး ရေလှောင်တမံ တည်ဆောက်နိုင်ရန် နန့် တိမ်ချောင်းအား ရေလွှဲပြောင်း စီးဆင်းနိုင်စေရေးအတွက် ကွန်ကရ စ်ရေလွှဲ၊ ရေထုတ်ပြွန်တည်ဆောက်နိုင်ရန် မြေကြီးနှင့် ကျောက်သားတူးဖော်ခြင်းလုပ်န်းများနှင့် တမံအပေါ်ယံမြေလွှဖယ်ရှားခြင်းစတဲ့ တည်ဆောက်ရေး လုပ်ငန်းများကိုလည်း စီမံကိန်းဒီဇိုင်းပုံစံအတိုင်း ဆောင်ရွက်နေပြီ ဖြစ်ပါတယ်။ အထက် ကျိုင်းတောင်းရေအားလျှပ်စစ်စီမံကိန်းမှာ တရုတ်ပြည်သူ့သမ္မတနိုင်ငံမှ ရရှိတဲ့ချေးငွေနဲ့ လိုအပ်တဲ့ စက်မှုနဲ့လျှပ်စစ်တပ်ဆင်အား ပစ္စည်းများ၊ ယာဉ်နှင့် စက်ယန္တရားများ၊ ဝယ်ယူခဲ့ရာ ကွန်ကရစ် ဖျော်စက်၊ အချို့ စက်ယန္တရားများ စတင်ရောက်ရှိနေပြီ ဖြစ်ကြောင်းနှင့် ၂၀၁၃-၂၀၁၅ ခုနှစ်အတွင်း အသုတ်လိုက် ဆက်လက် ရောက်ရှိလာမည် ဖြစ်ကြောင်း သိရှိ ရပါ တယ်။ သို့သော်လည်း ယခုအချိန်မှာ နိုင်ငံတော်အနေနဲ့ အထက်ကျိုင်းတောင်း စီမံကိန်းအား ရပ်ဆိုင်းထားမည်ဟုသတင်းများကြားသိနေရပါသောကြောင့် နိုင်ငံတော်အနေဖြင့် အဘက်ဘက် မှ ဆုံး ရှုံးနစ်နာသွားမည် ဖြစ်သဖြင့် စီမံကိန်းအား ဆက်လက်အကောင် အထည်ဖော်နိုင်ရန် အခြေအနေရှိ/မရှိ ဖြေကြားပေးနိုင်ပါရန် ပြည်သူများရဲ့ ကိုယ်စား မေးမြန်း အပ်ပါတယ် ခင်ဗျား။ ကျေးဇူးတင်ပါတယ်။</speech>
<speech type="vicespeaker">မေးခွန်းနဲ့ ပတ်သက်ပြီး အမှတ် (၁)လျှပ်စစ်စွမ်းအားဝန်ကြီး ဌာန၊ ဒုတိယဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id="72">ဦးမြင့်ဇော်(ဒုတိယဝန်ကြီး၊အမှတ်(၁)လျှပ်စစ်စွမ်းအားဝန်ကြီးဌာန</agency> လေးစားအပ် ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော်ကြီးများအား မင်္ဂလာအပေါင်းနှင့် ပြည့်စုံ ပါစေကြောင်း ဆုမွန် ကောင်း တောင်းလျက် ပဏာမနှုတ်ခွန်းဆက်သ အပ်ပါတယ်။ ကျွန်တော်ကတော့ အမှတ် (၁)လျှပ်စစ်စွမ်းအားဝန်ကြီးဌာနဒုတိယဝန်ကြီး ဦးမြင့်ဇော် ဖြစ်ပါတယ်။ ရှမ်းပြည်နယ် မဲဆန္ဒနယ်အမှတ်(၁)မှ အမျိုးသားလွှတ်တော်ကိုယ်စားလှယ် ဦးဉာဏ်လင်း၏ ကြယ်ပွင့်ပြ မေးခွန်းဖြစ်သော အထက်ကျိုင်းတောင်း ရေအားလျှပ်စစ်စီမံကိန်း ဆက်လက်တည်ဆောက် အကောင်အထည်ဖော်ရန်အစီအစဉ်ရှိ/မရှိနှင့်စပ်လျဉ်း၍ မေးမြန်းချက် အား ဖြေကြားရှင်းလင်းသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနှင့် တကွ လွှတ်တော် ကိုယ်စားလှယ်တော်ကြီးများခင်ဗျား။ အထက်ကျိုင်းတော်ရေအားလျှပ်စစ်စီမံကိန်း စက်တပ်ဆင် အင်အား(၅၁)မဂ္ဂါဝပ်ကို ရှမ်းပြည်နယ်တောင်ပိုင်း၊ လွိုင်လင်ခရိုင်နှင့်လင်းခေးခရိုင်အတွင်းရှိ ဒေသခံပြည်သူများ၏ လူမှုရေး၊ စီးပွားရေးဖွံ့ဖြိုးတိုးတက်မှုအတွက် ဓာတ်အားထုတ်လုပ် ဖြန့်ဖြူးပေးရန်နှင့် ပို လျှံသောဓာတ်အားများကို နိုင်ငံ တော် ဓာတ်အား စနစ်သို့ ချိတ်ဆက် ဖြန့်ဖြူးပေးရန် ရည်ရွယ်ချက်ဖြင့် ၂၀၀၈-၂၀၀၉ဘဏ္ဍာရေးနှစ်မှာ စတင်တည်ဆောက် အကောင်အထည်ဖော်ဆောင်ရွက်ခဲ့ပါတယ်။ အထက်ကျိုင်းတောင်းစီမံကိန်းရဲ့ စူးစမ်း လေ့လာမှု လုပ်ငန်းများ၊ အကြို တည်ဆောက်ရေးလုပ်ငန်းများနှင့် အဓိကမြို့ပြဆိုင်ရာ လုပ်ငန်းများကို နိုင်ငံတော်က နှစ်စဉ်ခွဲဝေချထားပေး တဲ့ ရန်ပုံငွေနဲ့ ဆောင်ရွက်လျက် ရှိတဲ့အပြင် စက်မှုနှင့် လျှပ်စစ်ဆိုင်ရာစက်ပစ္စည်းများ၊ တည်ဆောက်ရေးစက်ယန္တရားများ ဝယ်ယူတင်သွင်းနိုင်ရန် အတွက် တရုတ်ပြည်သူ့သမ္မတနိုင်ငံက ချေးငွေနှင့် ကန်ထရိုက်စာချုပ်များချုပ်ဆို လုပ်ကိုင်လျက် ရှိပါတယ်။ ၂၀၁၂ ခုနှစ်၊ ဇွန်လကုန်ထိ စီမံကိန်းလုပ်ငန်း ပြီးစီးမှုမှာ (၁၁.၃၃) ရာခိုင်နှုန်း ဖြစ်ပါတယ်။ ၂၀၁၂-၂၀၁၃ဘဏ္ဍာရေးနှစ် ရင်းနှီးမြှုပ်နှံမှု အသုံးစရိတ်ခန့်မှန်းခြေစာရင်း ရေးဆွဲရာ တွင်လည်း အထက်ကျိုင်းတောင်း ရေအားလျှပ်စစ်စီမံကိန်းအတွက် ဘဏ္ဍာငွေကျပ်သန်း (၉,၉၉၇.၂၇၁)လျာထားရေးဆွဲထားရှိပြီးဖြစ်ပါတယ်။ အဆိုပါ လျာထားငွေနဲ့ အသေး စိတ်စူးစမ်းလေ့လာတိုင်းတာမှုလုပ်ငန်းများဆောင်ရွက်ခြင်း၊ အကြို တည်ဆောက်မှု ဆိုင်ရာစီမံကိန်းရုံး၊ ဝန်ထမ်းနေအိမ်နဲ့ ပစ္စည်းသိုလှောင် ရုံများ ဆောက်လုပ်ခြင်း၊ ခံနိုင်ဝန် တန် (၄၀) ရှိတဲ့ သံမဏိသံပေါင်တပ် သံကူကွန်ကရစ် နန့်တိမ် ချောင်းကူးတံတား တည်ဆောက်ခြင်း၊ Quarry Borrow အတွက်အပေါ်ယံမြေနေရာ ဖယ်ရှားရှင်းလင်းခြင်းများ၊ မြို့ပြဆိုင်ရာ အဓိက လုပ်ငန်းများဖြစ်တဲ့ ပင်မတမံ၊ ရေယူအဆောက်အအုံ၊ ရေထိန်းတံခါး၊ ရေလွှဲရေထု တ်ပြွန်များ စတင်တည်ဆောက်ခြင်း၊ တည်ဆောက်ရေးသုံး စက်ယန္တရားကြီးများ၊ ဘူမိဗေဒသုံး စက်ကိရိယာများ ပြင်ဆင်ထိန်းသိမ်းခြင်း၊ တည်ဆောက်ရေး လုပ်ငန်းသုံး လျှပ်စစ်ဓာတ်အား အတွက် တည်ဆောက်ပြီး ကျိုင်းတောင်းရေအားလျှပ်စစ်စက်ရုံနဲ့ စီမံကိန်း စခန်းအကြား 33 KV Transmission Line $ 33/0.4 Sub Station Qc$:op:oë wošpossa:003:09 လုပ်ငန်းအစီအစဉ်ဇယားနဲ့အညီ ဆောင်ရွက်သွားမှာ ဖြစ်ပါတယ်။ အထက်ကျိုင်းတောင်း ရေအားလျှပ်စစ်စီမံကိန်းမှာ တရုတ်ပြည်သူ့သမ္မတနိုင်ငံ ချေးငွေနဲ့ ဆောင်ရွက်မည့် ကန်ထရိုက် obajl Slo8600The supply of Hydraulic Steel Structure, Electrical and Mechanical Equipment and Construction Machinery စာချုပ်ကို ၈-၄-၂၀၁၀ ရက်နေ့မှာ ချုပ်ဆိုခဲ့ပြီး Construction Machinery များကို စတင် တင်သွင်းခဲ့ရာ ၂၀၁၂ ခုနှစ်၊ ဇွန်လကုန်အထိ တင်သွင်းရမယ့် စက်ယန္တရား အမျိုးအစား (၁၂)မျိုး၊ အရေအတွက် (၂၆)စီး အနက် အမျိုးအစား (၁၁)မျိုး၊ အရေအတွက် (၁၈)စီး ရောက်ရှိခဲ့ပြီးလည်း ဖြစ်ပါတယ်။ ကျန်ရှိတဲ့ စက်ယန္တရားများ၊ စက်မှုနဲ့လျှပ်စစ်ဆိုင်ရာ ပစ္စည်းကိရိယာများမှာ သွင်း ကုန်လိုင်စင်များရရှိပြီး ဖြစ်တဲ့အတွက် နှစ်ဖက်ညှိနှိုင်းသတ်မှတ်ထားတဲ့ Delivery Schedule နဲ့အညီ ဆက်လက် တင်သွင်းရေး ဆောင်ရွက်လျက် ရှိပါတယ်။ အမျိုးသားလွှတ်တော် ဒုတိယဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော်ကြီးများခင်ဗျား။ သို့ဖြစ်ပါ၍ အမှတ် (၁) လျှပ်စစ်စွမ်းအားဝန်ကြီးဌာန၊ ရေအား လျှပ်စစ်အကောင်အထည်ဖော်ရေးဦးစီးဌာန၊ အမှတ် (၇)တည်ဆောက်ရေးက တာဝန်ယူဆောင်ရွက်လျက်ရှိတဲ့ အထက်ကျိုင်းတောင်းရေအားလျှပ်စစ်စီမံကိန်းကို နှစ်အလိုက် စီမံကိန်း အကောင်အထည်ဖော်ဆောင်ရွက်မယ့် အစီအစဉ်အရလည်းကောင်း၊၂၀၁၂-၂၀၁၃ခု ဘဏ္ဍာရေး နှစ်အတွင်း စီမံကိန်းအကောင်အထည်ဖော်ဆောင်ရွက်မည့် အစီအစဉ်အရ လည်းကောင်းဆက်လက် တည်ဆောက် အကောင်အထည်ဖော်ဆောင်ရွက်သွားမှာ ဖြစ်ပါကြောင်း ရှင်းလင်း ဖြေကြားအပ်ပါတယ်။ ကျေးဇူးတင်ပါတယ်။</speech>
<title>လျှပ်စစ်စွမ်းအင်လုံလောက်စွာ ဖြန့်ဖြူးမှုအတွက် စီမံချက်ရေးဆွဲ ထားမှု အစီအစဉ် ရှိ /မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဒေါက်တာမြင့်ကြည် က လျှပ်စစ်စွမ်းအင်လုံလောက်စွာ ဖြန့်ဖြူးမှုအတွက် စီမံချက်ရေးဆွဲထားမှု အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="140">ဒေါက်တာမြင့်ကြည် ရန်ကုန်တိုင်းဒေသကြီး မဲဆန္ဒနယ်အမှတ်(၈)</mp>လေးစား အပ်ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့်တကွ ကြွရောက်လာသော ပြည်ထောင်စု ဝန်ကြီးများ၊ အမျိုးသားလွှတ်တော် ကိုယ်စားလှယ်တော်ကြီးများခင်ဗျား။ ကျွန်တော် ကတော့ ရန်ကုန်တိုင်းဒေသကြီး မဲဆန္ဒနယ်အမှတ် (၈)မှ ဒေါက်တာမြင့်ကြည် ဖြစ်ပါတယ်။ ကျွန်တော် အခု မေးမြန်းမယ့် ကိစ္စကတော့ လျှပ်စစ်စွမ်းအင်နဲ့ပတ်သက်တဲ့ကိစ္စ ဖြစ်ပါတယ်။ လျှပ်စစ်စွမ်းအင် လုံလောက်စွာ ဖြန့်ဖြူးမှုအတွက် စီမံချက်ရေးဆွဲထားမှု ရှိ /မရှိ ကို ကျွန်တော်တို့ ဖြေကြားပေးဖို့ သက်ဆိုင်ရာပြည်ထောင်စုဝန်ကြီးဌာနကို မေးမြန်းလိုပါတယ်။ ကျွန်တော် မေးမြန်းရတဲ့ အကြောင်းအရင်းကတော့ ကျွန်တော်တို့ လွှတ်တော်ကိုယ်စားလှယ်တော်ကြီးများလည်းပဲ သိပါတယ်။ ကျွန်တော်တို့မြန်မာနိုင်ငံ တစ်နံတစ်လျားလည်း သိပါတယ်။ လျှပ်စစ်က အင်မတန်မှ အရေးကြီးပါတယ်။ ဒီကနေ့ ကျွန်တော်တို့အစိုးရသစ်လက်ထက်မှာ နိုင်ငံခြားရင်းနှီးမြှုပ်နှံမှုတွေ အလုံးအရင်းနဲ့ ဝင်လာဖို့၊ စီးပွားရေးတွေ တိုးတက်ဖို့ စီမံကိန်းတွေ ရေးဆွဲနေကြ ပါတယ်။ ဆွေးနွေးပွဲတွေလည်းပဲ နေ့စဉ်နဲ့အမျှ ကျင်းပနေကြပါတယ်။ အဲဒီတော့ နိုင်ငံခြား ရင်းနှီး မြှုပ်နှံမှုတစ်ခုဆိုတာ သူတို့လာပြီးတော့ ရင်းနှီးတဲ့အခါမှာ နံပါတ် (၁) ဒီမှာရှိနေတဲ့ လျှပ်စစ် စွမ်းအင်၊ လျှပ်စစ်ဘယ်လောက်လောက် ပံ့ပိုးမှုပေးနိုင်လဲ နောက် ကျွန်တော်တို့ ရေ ၊ ရေအနေနဲ့ သူတို့ ရေရရှိမှု အနေအထား ဒါ ဘယ်လောက်လောက်ရှိလဲ ၊ ပြီးတဲ့အခါကျတော့မှ Labour နဲ့ အလုပ်သမားတွေနဲ့ဆိုင်တဲ့ ကျွမ်းကျင်လုပ်သား ၊ နောက် သာမန် အလုပ်သမား စသည်အားဖြင့်ဒီဟာတွေကို တွက်ချက်ပြီး တော့ ဆောင်ရွက်လေ့ရှိပါတယ်။ အဲဒီတော့ လျှပ်စစ်က လုံလောက်မှု မရှိဘူးဆိုရင် ကျွန်တော်တို့ ဒီစီးပွားရေးလုပ်ငန်းတွေကအစ နိုင်ငံတော်ရဲ့ ဖွံ့ဖြိုးတိုးတက်မှုမှာ သွားပြီးတော့ အများကြီး ထိခိုက်ပါတယ်။ ဒါ ကျွန်တော်တို့ အနေနဲ့ လေ့လာတွေ့ရှိသလောက် ဒီတော့ တွေ့ကြုံခဲ့တဲ့အတွေ့အကြုံတွေအရ တင်ပြဆွေးနွေးခြင်းဖြစ်ပါတယ်။ ဒီနေ့ ကျွန်တော်တို့ မြန်မာနိုင်ငံမှာ Hydro Power ရေအားလျှပ်စစ်တွေလည်းပဲ အများကြီး ဆောက်နေပါတယ်။ အဲဒီတော့ ကျွန်တော်တို့ ဒီမှာ လေ့လာကြည့်တဲ့အခါကျတော့ Hydro Power အတွက် ဆောက်နိုင်တဲ့ Hydro Power လုပ်နိုင်တဲ့ နေရာဟာ မြန် မာနိုင်ငံမှာ (၂၀၀) လောက်ရှိတယ်လို့ လေ့လာတွေ့ရှိရပါတယ်။ ကျွန်တော်တို့ အခု ဆောက်နေတဲ့ Hydro Power တွေက အဲဒီလောက် အပြည့်အဝ တည်ဆောက်ထားနိုင်ခြင်းလည်းပဲ မရှိသေးပါဘူး။ နောက်တစ်ချက်က အခု ကျွန်တော်တို့ အခုဖြန့်ဖြူးနေတဲ့လျှပ်စစ်၊ တစ်ပြည်လုံးကို ဖြန့်ဖြူးနေတဲ့ လျှပ်စစ်ကို ကြည့်ရင် Hydro Power ရေအားလျှပ်စစ်က (၇၀)ရာခိုင်နှုန်း၊ နောက် Gds ကျွန်တော်တို့ ဓာတ်ငွေ့နဲ့မောင်းတဲ့တာဘိုင်တွေ အဲဒီဟာက (၂၂)ရာခိုင်နှုန်း၊ နောက်ကျောက်မီးသွေးနဲ့ အဲဒါက (၈)ရာခိုင်နှုန်း ဒါ ကျွန်တော် မှတ်မိသလောက် လေ့လာတွေ့ရှိရ သလောက် ကျွန်တော် တင်ပြ ဆွေးနွေးခြင်းဖြစ်ပါတယ်။ အဲဒီတော့ ဒီ Hydro Power ကို ကျွန်တော်တို့က ကြည် တဲ့အခါမှာ ခုန နေရာ (၂၀၀)တော့ ရှိတယ်။ သို့သော် ဒီနေ့လက်ရှိ အနေအထားမှာ ခုနတုန်းက ကျွန်တော်တို့ဒုတိယဝန်ကြီးလည်း တင်ပြသွားတဲ့အတိုင်း ပေါ့ ပတ်ဝန်းကျင်ရဲ့ ကိစ္စရပ်တွေ၊ နောက် နိုင်ငံရေး အနေအထားတွေ၊ ဒီဟာတွေဟာ အများကြီးလည်း ပါဝင်ပါတယ်။ နောက်ပြီးတော့ တည်ဆောက်တဲ့ အခါမှာလည်းပဲ အင်မတန်မှ ဈေးလည်းပဲ ကြီးတဲ့သဘောမျိုး ရှိပါတယ်။ ဒါကြောင့် ကျွန်တော့်အနေနဲ့ ဒီမှာ သိရှိလိုတဲ့ အချက်တစ်ချက်က လည်းပဲ ကျွန်တော်တို့မှာ ရေတိုနဲ့ရေရှည် စီမံကိန်း၊ ရေတိုမှာ ဘယ်လိုဟာမျိုး တွေ ကျွန်တော်တို့ ဆောင်ရွက်မလဲ၊ ရေရှည်မှာ ဘယ်လိုဟာမျိုးတွေ ဆောင်ရွက်မလဲ ။ ဥပမာအားဖြင့် ကျွန်တော် ဒီမှာ မေးမြန်းလိုတာက Gas နဲ့ပတ်သက်တာပါ။ ကျွန်တော်တို့ကတော့ ဓာတ်ငွေ့က အလုံအလောက် ထွက်တယ်၊ အများကြီးထွက်တယ် ဆိုတာလည်းပဲ ဒါနို င်ငံတကာကလည်းပဲ အသိအမှတ်ပြုပါတယ်၊ ကျွန်တော်တို့လည်းပဲ သိရှိတဲ့သဘော ဖြစ်ပါတယ်။ ဒါကြောင့် Gas Turbine တွေ ဆောက်ပြီးတော့ ရေတိုမှာ ဆောင်ရွက်လို့ရှိရင် ပိုပြီးတော့ သင့်တော်မလား။ သို့သော်လည်းပဲ ကျွန်တော်တို့က နိုင်ငံခြားကို ထုတ်ရောင်းထားတဲ့ကိစ္စတွေ Export လုပ်တဲ့ကိစ္စတွေလည်းပဲ ရှိတယ်ဆိုတာ လေ့လာ တွေ့ရှိရပါတယ်။ ဒါလေးက တစ်ချက်ပါ။ အဲဒီတော့ နောက်တစ်ချက်က ကျွန်တော်တို့ အခု ဒီ Hydro Power တွေကို၊ ရေအားလျှပ်စစ် တွေကို သုံးတဲ့အခါမှာ ရေအားလျှပ်စစ်ဆိုတာ ဟိုဘက် တောင် ဘက်ပိုင်းကနေပြီးတော့ ဒီဘက် မြောက်ဘက်ပိုင်းပေါ့။ မြောက်ဘက်ပိုင်းကို ကျွန်တော်တို့ ပို့လွှတ်တာ ပါ။ ဒါအားလုံးလည်း ကျွန်တော်တို့ ဒီမှာ အရင်တုန်းက ဆွေးနွေးခဲ့တဲ့အထဲမှာလည်း ပါပါတယ်။ ဆုံးရှုံးမှုတွေ ၊ ဒါ လျှပ်စစ်စွမ်းအင်ဆုံးရှုံးမှု Losses အများကြီး ရှိပါတယ်။ (၂၅) ရာခိုင်နှုန်းလောက် ဆုံးရှုံးတယ် ဆိုတာလည်းပဲ ဒါလေ့လာတွေ့ရှိရပါတယ်။ အဲဒီတော့ အဲဒီ ဆုံးရှုံးမှုတွေကိုလည်းပဲ ဘယ်လို ကျွန်တော်တို့ဆောင်ရွက်ကြမှာလဲ။ ဒါ ကျွန်တော်တို့ ဆုံးရှုံးမှု (၂၅) ရာခိုင်နှုန်းဆိုတာ မနည်း ပါဘူး။ အဲဒီတော့ ဒီဟာ Power ကို လွှတ်တဲ့ Transmission Lines တွေ၊ သူ့ရဲ့ Network တွေပေါ့။ Electricd Network လျှပ်စစ်ကွန်ရက် အဲဒီကနေ Grid ထဲကို ကျွန်တော်တို့ သွင်းတယ်။ သွင်းပြီး ကျွန်တော်တို့ ပြန်ထုတ်တယ်။ ဒီကျွန်တော်တို့နဲ့နီးတဲ့ နိုင်ငံမှာဆိုလို့ရှိရင် esas:God High Voltage i DC Current solu eso:con Direct Current Network တွေကို သုံးကြတယ်။ ပြောင်းလဲပြီးတော့ သူတို့ တဖြည်းဖြည်း သုံးနေကြတယ်။ သို့သော် ဒီဟာက ကျွန်တော်တို့က နည်းပညာပိုင်းဆိုင်ရာ နောက်ပြီးတော့ Investment ရင်းနှီးမြှုပ်နှံရမယ့် အပိုင်း ကတော့ ကြီးတယ်ဆိုတာကလည်း ရှိပါတယ်။ ဒါကို ဒီစီမံချက်တွေမှာ ကျွန်တော့်အနေနဲ့ တော့ ဒီဟာတွေလည်းပဲ ထည့်သွင်းစဉ်းစားထားတဲ့ သဘောမျိုးတွေ အဲဒါ ရှိ /မရှိဆိုတာလည်းပဲ သိရှိလိုပါတယ်။ နောက်တစ်ချက်က ပြီးခဲ့တဲ့ နှစ်တုန်းက ၂၀၁၁ မှာ ကျွန်တော်တို့နိုင်ငံက ထုတ်တဲ့ ခုနတုန်းက ရေအားလျှပ်စစ်ပေါ့ ၊ အကုန်လုံး ကြည့်လိုက်လို့ရှိရင် မဂ္ဂါဝပ်က (၂၅၀၀)ကျော်လောက်ပဲ လေ့လာတွေ့ရှိရပါတယ်။ ကျွန်တော်တို့ အနီးမှာရှိတဲ့ နိုင်ငံပေါ့။ ထိုင်းနိုင်ငံပေါ့။ အဲဒီကောင်က မဂ္ဂါဝပ်(၃၀၀၀၀) ကျော်လောက်၊ (၃၀၀၀၀)လောက် ထွက်တယ်လို့ လေ့လာတွေ့ ရှိရတယ်။ ကျွန်တော်တို့နိုင်ငံနှစ်ခုကို နှိုင်းယှဉ်ကြည့်ရင် Population လူဦးရေ အနေအထား၊ သယံဇာတအနေအထား နှိုင်းယှဉ်ကြည့်လို့ရှိရင် လွှတ်တော်ကိုယ်စားလှယ်ကြီး များရော အားလုံး ဒါ လေ့လာသိရှိနိုင်ပါတယ်။ ကျွန်တော်တို့က အင်မတန်မှ နည်းပါတယ်။ ဒါ ကျွန်တော်တို့ ထုတ်ထားတဲ့ဟာ၊ အဲဒီတော့ ဒီဟာ ရနိုင်တဲ့ ကျွန်တော်တို့ အခု လောလောဆယ် Hydro Power ကနေ ရတဲ့ဟာက ကျွန်တော်တို့နိုင်ငံမှာ ထုတ်ယူသုံးစွဲနိုင်တဲ့ Power ရဲ့ (၄၊ ၅) ရာခိုင်နှုန်းလောက်ပဲ ဒီနေ့အချိန်အခါမှာ သုံးစွဲထားနိုင်တဲ့ သဘောရှိတယ်လို့ လေ့လာတွေ့ရှိ ရတယ်။ ဒါကြောင့်မို့လို့ပိုပြီးတော့ သုံးစွဲနိုင်အောင်ဆောင်ရွက်ချက်ကျွန်တော်တို့စီမံချက်၊ နောက်တစ်ချက်က ခုန ကျွန်တော်ပတ်ဝန်းကျင်နဲ့ ပတ်သက်ပြီးတော့ ပြောလာတဲ့ အတွက်ကြောင့် ကျွန်တော်တို့ဆီမှာ Solar Energy နေစွမ်းအင်ပေါ့။ နောက် Wind Energy လေစွမ်းအင်၊ Geothermd ကျွန်တော်တို့ ဘူမိအပူစွမ်းအင်လို့ ခေါ်ပါတယ်။ ဒီစွမ်းအင်တွေ ကလည်း နိုင်ငံတကာကတော့ မြန်မာနိုင်ငံမှာ အများကြီးရှိတယ်ဆိုတာ သူတို့လေ့လာပြီးတော့ တင်ပြ ဆွေးနွေးထားတာတွေ ရှိပါတယ်။ ကျွန်တော်တို့ဆီမှာလည်းပဲ လွန်ခဲ့တဲ့ ၁၉၈၀ လောက် ကတည်းက ဒါတွေ ကျွန်တော်တို့ လေ့လာပါတယ်။ နောက်ပိုင်းမှာ လည်းပဲ ဒါ လေ့လာတာတွေ ရှိပါတယ်။သို့သော် နောက်ကျတော့ လေ့တော့လေ့လာတယ်။ ကျွန်တော်တို့ အဆက်ပြတ်သွားတဲ့ သဘောမျိုးများ ရှိသလား။ såsoon asozkim Solar Energyi Solar Energy M Goms oo salos တစ်နှစ်ကို (၅၂၀၀၀)Tera Wat Hour ဆိုတာက Tera ဆိုတာက (၁)နောက်က သုည(၁၂)လုံး ပါမှာပါ။ (၁)သန်းမှာ (၆)လုံးရှိပါတယ်။ (၁)သန်းမှာဆိုရင် (၁)နောက်က သုည (၆)လုံး၊ Terd ဆိုတာက (၁)နောက်က သုည(၁၂)လုံး ရှိမှာပါ။ အဲဒီတော့ (၅၂၀၀၀) Terd Wutt Hour တစ်နှစ်မှာ Solar ကနေ ရနိုင်တယ်ဆိုတဲ့ လေ့လာထားတဲ့ ကိစ္စရပ်တွေ ရှိပါတယ်။ ဒါ ကျွန်တော်တို့ မြန် မာနိုင်ငံရဲ့အလယ်ပိုင်းမှာပါ။ Wind Energy လေစွမ်းအင်နဲ့ ပတ်သက်လို့ ကတော့ သူက (၃၅၀)ကျော်လောက် Terd Wutt Hour Per Year တစ်နှစ်မှာ ဒီလောက် လောက် ထုတ်နိုင်စွမ်းရှိတယ်လို့ လေ့လာထားတာတွေ ရှိပါတယ်။ အဲဒီတော့ အဲဒီဟာတွေ ကတော့ ကျွန်တော်တို့ Costal Area တွေ ကျွန်တော်တို့ ရခိုင်ကမ်းရိုးတန်းတို့လိုပေါ့။ ကမ်းရိုးတန်းဒေသတွေ နောက် ရှမ်းပြည်နယ်၊ နောက် ချင်းပြည်နယ် ၊ နောက် မြန်မာနိုင်ငံရဲ့ အလယ်ပိုင်းမှာလည်းပဲ ဒီဟာရနိုင်ပါတယ်။ ဒီစွမ်းအင် တွေလည်းပဲ ရှိပါတယ်။ နောက် Geothermd၊ အဲဒီဟာကတော့ နေရာပေါင်း (၉၀)ကျော်လောက် ရှိတယ်လို့ အဲဒါ သိရှိရ ပါတယ်။ ဥပမာ ရေပူ စမ်းတွေပေါ့၊ စသည်အားဖြင့် အဲဒီ ကတချို့ဟာတွေလည်းပဲ အရင်တုန်းက လေ့လာထားတာတွေ ရှိပါတယ်။ ဒီထဲမှာ Sulphur ဓာတ် ဘယ်လောက်လောက် ပါလဲ၊ ဘယ်လို ကျွန်တော်တို့ ဆောင်ရွက်နိုင်မလဲ၊ ဒါကြောင့်မို့လို့ ကျွန်တော်တို့ဆီမှာ စွမ်းအင်တွေက အမြောက်အမြားလည်းပဲ ရှိပါတယ်။ ဒီဟာတွေ ကျွန်တော်တို့က စီမံချက်တွေနဲ့ လူအင် အားPopulation meozoong 200:m Population m Growth olu opges:: fop: လာတယ်။ ဒီကမ္ဘာမှာ Population ဘယ်လောက် ဘယ်နှစ်ကျရင် ရှိမယ် ဆိုတာလည်းပဲ စာတမ်းကြီး ပြုစုပြီးတော့ ထုတ်ထားတာလည်းပဲ ကျွန်တော် ထင်ပါတယ်။ စာမျက်နှာ (၂၀၀) လောက် ရှိပါတယ်။ (၂၀၀)တောင် ကျော် ဦးမယ်လို့ ထင်ပါတယ်။ အထူကြီးပါ။ နောက် ဒီအတိုင်းပပဲ ကျွန်တော်တို့ရဲ့ ဖွံ့ဖြိုးမှုတွေကြောင့် အဆောက်အဦ တိုက်တာ၊ ခုနတုန်းက စက်ရုံတွေ ဒါ နိုင်ငံတကာမှာ ရှိလာတာပါ။ ဒါတွေနဲ့ ကျွန်တော်တို့ နှိုင်းယှဉ်ပြီး စွမ်းအင် စီမံချက်တွေ၊ စီမံကိန်းတွေကို ရေးဆွဲထားခြင်း စသည်အား ဖြင့် အဲဒီမူဝါဒတွေနဲ့ ပတ်သက်တဲ့ ဟာတွေ ချထားခြင်းကို ဆောင်ရွက်ထားတဲ့ အနေအထား ကျွန်တော့်အနေနဲ့ သိရှိလိုတဲ့ အတွက်ကြောင့် အမျိုးသားလွှတ်တော် ဒုတိယဥက္ကဋ္ဌကြီးမှတစ်ဆင့် မေးမြန်းရခြင်း ဖြစ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="vicespeaker">မေးခွန်းနဲ့ ပတ်သက်ပြီး အမှတ် (၂)လျှပ်စစ်စွမ်းအားဝန်ကြီး ဌာန၊ ဒုတိယဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id="72">ဦးအောင်သန်းဦး (ဒုတိယဝန်ကြီး၊ အမှတ်)လျှပ်စစ်စွမ်းအားဝန်ကြီးဌာန</agency> လေးစားအပ်ပါသော အမျိုးသားလွှတ်တော်ဒုတိယဥက္ကဋ္ဌကြီးနှင့်တကွ အစည်းအဝေးသို့ တက်ရောက်လာကြသော အမျိုးသားလွှတ်တော် ကိုယ်စားလှယ်များအားလုံး မင်္ဂလာအပေါင်းနှင့် ပြည့်စုံကြပါစေလို့ ဆုမွန်ကောင်းတောင်း နှုတ်ခွန်းဆက်သအပ်ပါတယ်ခင်ဗျား။ ကျွန်တော်ကတော့ အမှတ်(၂)လျှပ်စစ်စွမ်းအားဝန်ကြီးဌာနမှ ဒုတိယဝန်ကြီး ဦးအောင်သန်းဦး ဖြစ်ပါတယ် ခင်ဗျား။ ကျွန်တော့်အနေနဲ့ ရန်ကုန်တိုင်းဒေသကြီး၊ အမှတ် (၈) မဲဆန္ဒနယ် အမျိုးသားလွှတ်တော် ကိုယ်စားလှယ် ဒေါက်တာမြင့်ကြည်၏ အမေးနှင့် ပတ်သက်ပြီး ပြန်လည်ဖြေကြားသွားမှာ ဖြစ်ပါ တယ်ခင်ဗျား။ အမျိုးသားလွှတ်တော်ဒုတိယဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီးများ ခင်ဗျား။ နိုင်ငံတော်ဖွံ့ ဖြိုးတိုးတက်ရေးအတွက် ပြုပြင်ပြောင်းလဲ ဆောင်ရွက်သွားမည့် လုပ်ငန်း စဉ်များနှင့် ပတ်သက်ပြီး နိုင်ငံတော်သမ္မတမှ ပြည်ထောင်စုအဆင့် အဖွဲ့အစည်းဝင် ပုဂ္ဂိုလ်များ၊ တိုင်းဒေသကြီး/ပြည်နယ်အစိုးရအဖွဲ့ဝန်ကြီးချုပ်များ၊ ကိုယ်ပိုင်အုပ်ချုပ်ခွင့်တိုင်း/ဒေသဥက္ကဋ္ဌများ၊ ဒုတိယဝန်ကြီးများနှင့် ဌာနဆိုင်ရာအကြီးအကဲများကို တွေ့ဆုံရှင်းလင်းခဲ့ရာမှာ လျှပ်စစ်ကဏ္ဍ ဖွံ့ဖြိုးတိုးတက်ရေးအတွက် လတ်တလောလိုအပ်ချက်၊ ရေတို ရေရှည်လိုအပ်ချက်များအတွက် စီမံကိန်းရေးဆွဲဆောင်ရွက်ရမည့်ကိစ္စများနှင့် စပ်လျဉ်းပြီး လမ်းညွှန်မှာကြာထားတာ ရှိပါတယ်။ ထိုသို့မှာကြားခဲ့ရာမှာ ယခင်အစိုးရအနေနှင့် လျှပ်စစ်ကဏ္ဍဖွံ့ဖြိုးတိုးတက်ရေးကို အထူးအာရုံစိုက် ဆောင်ရွက်နိုင်စေရန် အမှတ် (၁)နှင့် အမှတ် (၂)လျှပ်စစ်စွမ်းအားဝန်ကြီးဌာနများ အဖြစ် ဖွဲ့စည်းတာဝန်ပေး အပ်စေခဲ့ကြောင်း၊ ထိုသို့ဆောင်ရွက်နိုင်ခဲ့ခြင်းကြောင့်လည်း ၁၉၈၈ ခုနှစ်မှာ လျှပ်စစ်ဓာတ်အားထုတ်လုပ်မှု စုစုပေါင်း ကီလိုဝပ်နာရီ သန်းပေါင်း (၂၂၂၆)သာ ထုတ်လုပ်နိုင်ခဲ့ရာမှ ၂၀၁၁-၂၀၁၂ ခုနှစ်အတွင်းမှာ လျှပ်စစ်ဓာတ်အားထုတ်လုပ်မှု စုစုပေါင်း ကီလိုဝပ်နာရီ သန်းပေါင်း (၉၇၁၁)အထိ တိုးတက်ထုတ်လုပ်နိုင်ခဲ့ကြောင်း၊ သို့သော်လည်း တိုးတက်လာသော လူဦးရေနှင့်အညီ လျှပ်စစ်ဓာတ်အား ပိုမိုတိုးတက်သုံးစွဲ လာမှုကြောင့် လျှပ်စစ်ဓာတ်အားမှာ လိုအပ်နေဆဲပဲ ဖြစ်ပါကြောင်း၊ ထို့ကြောင့် နိုင်ငံတော်အစိုးရ အနေနဲ့ ပြည်တွင်း/ပြည်ပနှင့် ဆက်သွယ်ပြီး လျှပ်စစ်ဓာတ်အားဖြည့်ဆည်းပေးမည့် လတ်တလော အစီအစဉ်များကို အမြန်ဆောင်ရွက်ခဲ့ကြောင်း၊ ထို့ပြင် ရေတို/ရေရှည်အတွက် ပြည်သူတို့ရဲ့ လိုအပ်ချက်နဲ့ တိုင်းပြည်ဖွံ့ဖြိုးတိုးတက်မှုအတွက် စွမ်းအင်နှင့်လျှပ်စစ်ကဏ္ဍကို ချိတ်ဆက်ပြီး စနစ်တကျ စီမံဆောင်ရွက်ရန်လိုကြောင်း၊ ထို့ကြောင့် နိုင်ငံတော်၏စွမ်းအင်ကိစ္စအရပ်ရပ်အတွက် 308:003:08:53amboo National Energy Management Committee on do 23:0: 690/69923 saoszooposaozos sagit:300:9odrónş: (National Electricity Plan) အမျိုးသားစွမ်းအင်မူဝါဒ (Nctiond Energy Policy) နှင့်အညီ ရေးဆွဲဆောင်ရွက် သွားမည် ဖြစ်ကြောင်းဖော်ပြခဲ့ပါတယ်။ အမျိုးသားလွှတ်တော်ဒုတိယဥက္ကဋ္ဌကြီးနှင့်တကွ လွှတ်တော်ကိုယ်စားလှယ်ကြီးများ ခင်ဗျား။ ဓာတ်အားလိုအပ်ချက်ကို ဖြည့်ဆည်းဆောင်ရွက်ရာမှာ ရေတိုကာလအတွက် လျှပ်စစ် ဓာတ်အားလိုအပ်ချက်ကို ဖြည့်ဆည်းနိုင်ရန် လ က်ရှိအကောင်အထည်ဖော် ဆောင်ရွက်နေ ဆဲ ဖြစ်သော ရေအားလျှပ်စစ်စီမံကိန်းများအနက် ရေတိုကာလအတွင်း ပြီးစီးနိုင်မည့် ရေအား လျှပ်စစ်စီမံကိန်းများအပြင် ထပ်မံလိုအပ်သော လျှပ်စစ်ပမာဏကို အချိန်တိုအတွင်းမှာ ဖြည့်ဆည်းပေးနိုင်မည့် သဘာဝဓာတ်ငွေ့သုံး ဓာတ်အားပေးစက်များ တည်ဆောက်သွားရန်လောလောဆယ် စီစဉ်ဆောင်ရွက်လျက်ရှိပါတယ်။ ရေရှည်ကာလအတွက် လျှပ်စစ်ဓာတ်အားလိုအပ်ချက်ကို ဖြည့်ဆည်းနိုင်ဖို့အတွက်တော့ ရေအား လျှပ်စစ်စီမံကိန်းများ၊ သဘာဝဓာတ်ငွေ့သုံး ဓာတ်အားပေး စက်ရုံများ၊ ကျောက်မီးသွေးသုံး ဓာတ်အားပေး စက်ရုံများအပြင် ပြန်လည်ပြည့်ဖြိုးမြဲဖြစ်သော နေစွမ်းအင်နှင့်လေစွမ်းအင်သုံး ဓာတ်အားပေးစက်ရုံများကိုပါ ထည့်သွင်းဆောင်ရွက်ရန် စီစဉ် ထားပါတယ်။ လေစွမ်းအင်သုံး လျှပ်စစ်ဓာတ်အားပေးစက်ရုံများ တည်ဆောက်ပြီး ဓာတ်အား ထုတ်လုပ်ခြင်းနှင့် ပတ်သက်၍ ထိုင်းနိုင်ငံအခြေစိုက် Gunkul Engineering Public Co.Ltd အနေနဲ့ တနင်္သာ ရီတိုင်းဒေသကြီး၊ ကယားပြည်နယ်၊ ကရင်ပြည်နယ်၊ မွန်ပြည်နယ်နှင့် ရှမ်းပြည်နယ်တို့မှာ စုစုပေါင်း ဓာတ်အားထုတ်လုပ်နိုင်မှု ပမာဏု၂၉၀၀) မဂ္ဂါဝပ် ထုတ်လုပ်နိုင်ရေး အတွက် ဖြစ်မြောက်နိုင်စွမ်း လေ့ လာမှု (Feasibility Study)ကို ဆောင်ရွက်လျက်ရှိသည့်အပြင် တရုတ်နိုင်ငံ အခြေစိုက် Chind Three Gorges Co .,Ltd အနေဖြင့် ဧရာဝတီတိုင်းဒေသကြီး၊ ရန်ကုန်တိုင်းဒေသကြီးနှင့် ချင်းပြည်နယ်၊ ရခိုင်ပြည်နယ်တို့မှာ စုစုပေါင်း ဓာတ်အားထုတ်လုပ်နိုင်မှု ပမာဏ (၁၁၀၀) မဂ္ဂါဝပ် ထုတ်လုပ်နိုင်ရေးအတွက် ဖြစ်မြောက်နိုင်စွမ်း လေ့လာမှု (Feasibility Study)များကိုလည်း ဆောင်ရွက်နေပါတယ်။ အဆိုပါ ကုမ္ပဏီများမှ တင်ပြလာမယ့် ဖြစ်မြောက် နိုင်စွမ်း လေ့လာမှုအစီရင်ခံစာ (Feasibility Study Report)များမှ လျှပ်စစ်ဓာတ်အား ထုတ်လုပ်နိုင်မှု အခြေအနေများ၊ ဓာတ်အားစနစ်သို့ ပို့လွှတ်နိုင်မှု အခြေအနေများ၊ သက်ဆိုင်ရာ ဒေသအတွင်း ဖြန့်ဖြူးပေး နိုင်မည့်အခြေအနေများ၊ ကုန်ကျစရိတ်နှင့် အကျိုးဖြစ်ထွန်း နိုင်မှု အခြေအနေများ၊ ဓာတ်အားခကုန်ကျစရိတ် အခြေအနေများကို လေ့လာဆန်းစစ်ပြီး ဖြစ်မြောက် နိုင်စွမ်းအပေါ် မူတည်၍ ဆက်လက်ဆောင်ရွက်သွားမှာ ဖြစ်ပါတယ်။ဒါ့အပြင် နေစွမ်းအင်သုံးဓာတ်အားပေးစက်ရုံများ တည်ဆောက်ပြီး ဓာတ်အား ထုတ်လုပ်ခြင်းနှင့် ပတ်သက်၍ ကိုရီးယားနိုင်ငံ T Solar Co.,Ltd မှ မဂ္ဂါဝပ် (၁၀၀)ပမာဏရှိ နေစွမ်းအင်သုံးဓာတ်အားပေးစက်ရုံ တည်ဆောက်ရန်အတွက်လည်းကောင်း၊ ဂျပန်နိုင်ငံ Asdhi Shokuhin Co .,Ltd မှ မဂ္ဂါဝပ် (၁၀၀)ပမာဏရှိ နေစွမ်းအင်သုံးဓာတ်အားပေးစက်ရုံ တည်ဆောက်ရန်အတွက်လည်းကောင်း လာရောက်ညှိနှိုင်းလျက်ရှိရာမှာ အဆိုပါ ကုမ္ပဏီများကို ဖြစ်မြောက်နိုင်စွမ်းလေ့လာမှု (Feasibility Study)များ ဆောင်ရွက် ရန် ညှိနှိုင်းထား ရှိပါတယ်။ ဘူမိအပူစွမ်းအင် (Geothermdi Energy) မှ လျှပ်စစ်ဓာတ်အားထုတ်လုပ်နိုင်မှုမှာ နည်းပညာ လိုအပ်ပြီးတော့ အရင်းအနှီးများသော လုပ်ငန်း ဖြစ်၍ လက်ရှိလာရောက် ဆွေးနွေးညှိနှိုင်းသော အဖွဲ့အစည်းများ မရှိသေးပါကြောင်းနှင့် ၎င်းနည်းပညာဖြင့် လာရောက်ရင်းနှီးမြှုပ်နှံမည့် အဖွဲ့အစည်းများအား ဖိတ်ခေါ်ပြီး ဖြစ်မြောက်နိုင်စွမ်းအပေါ် မူတည်၍ ဆောင်ရွက်သွားမှာ ဖြစ်ပါကြောင်း ဖြေကြားအပ်ပါတယ်ခင်ဗျား။ ကျေးဇူးတင်ပါတယ်။</speech>
<title>ပြည်ထောင်စုရာထူးဝန်အဖွဲ့မှ ခေါ်ယူသည့် စာမေးပွဲများအတွက် စာမေးပွဲဖြေဆိုသည့် နေရာကို နေပြည်တော် တစ်ခုတည်းတွင်သာမက သင့်တော်သည့်နေရာ (၃)နေရာ သတ်မှတ် ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၅)မှ ဦးနိုင်ထွန်းအုံ က ပြည်ထောင်စုရာထူးဝန်အဖွဲ့မှ ခေါ်ယူသည့် စာမေးပွဲများအတွက် စာမေးပွဲဖြေဆိုသည့် နေရာကို နေပြည်တော်တစ်ခုတည်းတွင်သာမက သင့်တော်သည့်နေရာ (၃)နေရာ သတ်မှတ် ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="113">ဦးနိုင်ထွန်းအုံ၊ မွန်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာသော ပြည်ထောင်စု ဝန်ကြီးများ၊ လွှတ်တော်ကိုယ်စားလှယ်တော်များအားလုံး မင်္ဂလာပါလို့ ဦးစွာ နှုတ်ခွန်းဆက်သ အပ်ပါတယ် ခင်ဗျား။ ကျွန်တော်ကတော့ မွန်ပြည်နယ်၊ သံဖြူဇရပ်မြို့နယ်၊ မဲဆန္ဒနယ်အမှတ် (၅)မှ အမျိုးသား လွှတ်တော်ကိုယ်စားလှယ် ဦးနိုင်ထွန်းအုံ ဖြစ်ပါတယ်။ ဥက္ကဋ္ဌကြီးခင်ဗျား။ အောက်ပါမေးခွန်းနှင့် ပတ်သက်သော စာပိုဒ်များကို ဖတ်ကြားခွင့်ပြုပါရန် တောင်းခံအပ်ပါတယ်။ ယခု ကျွန်တော် မေးလိုတဲ့ မေးခွန်းကတော့ ပြည်ထောင်စုရာထူးဝန်အဖွဲ့ စာမေးပွဲ ကိစ္စပဲဖြစ်ပါတယ်။ ဥက္ကဋ္ဌကြီးခင်ဗျား။ ပြည်ထောင်စုရာထူးဝန်ကခေါ်တဲ့ စာမေးပွဲကို မြန်မာနိုင်ငံ တစ်ခုလုံးမှာ နေပြည်တော်တစ်နေရာတည်းမှာသာ သတ်မှတ်ထားပါတယ်။ ကျွန်တော်တို့ နိုင်ငံဟာ တ စ်နံတစ်လျားရှည်လျားပါတယ်။ စာမေးပွဲဖြေချင်တဲ့လူတွေ သွားလာဖို့အတွက်ကုန်ကျစရိတ်များခြင်း အချိန်ကြန့်ကြာခြင်းစတဲ့ အခက်အခဲများစွာရှိပါတယ်။ ဒါကြောင့် ပြည်ထောင်စုရာထူးဝန်အဖွဲ့ စာမေးပွဲဖြေတဲ့နေရာကို နေပြည်တော်အပြင် အထက်မြန်မာနိုင်ငံ အတွက် သင့်တော်တဲ့ တိုင်းဒေသကြီး/ ပြည်နယ်တစ်နေရာ၊ အောက်မြန်မာနိုင်ငံအတွက် သင့်တော်တဲ့ တိုင်းဒေသကြီး/ ပြည်နယ်တစ်နေရာ စသဖြင့် (၃)နေရာခွဲပြီး ထားပေးသင့်ပါတယ်။ ထို့ကြောင့် ပြည်ထောင်စု ရာထူးဝန်အဖွဲ့အတွက် စာမေးပွဲဖြေဆိုသည့်နေရာ(၃)နေရာ သတ်မှတ် ပေးရန် အစီအစဉ် ရှိ /မရှိ။ အစီအစဉ်ရှိပါက မည်သည့်အချိန်တွင် သတ်မှတ်ပေးမည် ကို ဖြေကြားပေးပါရန် မေတ္တာရပ်ခံ အပ်ပါသည်ခင်ဗျား။ ကျေးဇူးတင်ပါတယ်။</speech>
<speech type="vicespeaker">မေးခွန်းနဲ့ ပတ်သက်ပြီး ပြည်ထောင်စုရာထူးဝန်အဖွဲ့၊ အဖွဲ့ဝင်က ဖြေကြားပေးဖို့ ဖြစ်ပါတယ်။ ေါက်တာကျော်ထူး (အဖွဲ့ဝင်၊ ပြည်ထောင်စုရာထူးဝန်အုံဖွဲ့ ။လေးစားအပ် ပါသော အမျိုးသားလွှတ်တော် ဒုတိယဥက္ကဋ္ဌကြီးနဲ့တကွ အမျိုးသားလွှတ်တော်ကိုယ်စားလှယ်များ အားလုံး ကိုယ်စိတ်နှစ်ဖြာ ကျန်းမာချမ်းသာပြီး မင်္ဂလာအပေါင်းနဲ့ ပြည့်ဝပါစေကြောင်း ဆုမွန်ကောင်းတောင်းရင်း ဂါရဝပြု နှုတ်ခွန်းဆက်သအပ်ပါတယ် ခင်ဗျား။ မွန်ပြည်နယ် မဲဆန္ဒနယ် အမှတ် (၅)မှ အမျိုးသားလွှတ်တော်ကိုယ်စားလှယ် ဦးနိုင်ထွန်းအုံ က ပြည်ထောင်စု ရာထူးဝန်အဖွဲ့ကိစ္စနှင့် ပတ်သက်သော မေးခွန်းကို တင်သွင်းခဲ့ပါတယ်။ ဒီမေးခွန်းမှာ ပြည်ထောင်စုရာထူးဝန်အဖွဲ့ရဲ့ စာမေးပွဲဖြေဆိုတဲ့နေရာကို နေပြည်တော်အပြင် အထက်မြန်မာနိုင်ငံ အတွက် သင့်တော်တဲ့ တိုင်းဒေသကြီး/ ပြည်နယ်တစ်နေရာ၊ အောက်မြန်မာနိုင်ငံအတွက် သင့်တော်တဲ့ တိုင်းဒေသကြီး/ ပြည်နယ်တစ်နေရာ၊ စသည်ဖြင့် (၃)နေရာ ခွဲခြားသတ်မှတ်ပြီး သတ်မှတ်ပေးရန်အစီအစဉ် ရှိ /မရှိနဲ့ အစီအစဉ်ရှိပါက မည်သည့်အချိန်တွင် သတ်မှတ်ပေး မည်ကို ဖြေကြားရန် မေတ္တာရပ်ခံခဲ့ပါတယ်။ လေးစားအပ်တဲ့ သဘာပတိကြီးနှင့်အမျိုးသားလွှတ်တော်ကိုယ်စားလှယ်များ ခင်ဗျား။ ဒီမေးခွန်းနှင့် ပတ်သက်ပြီးတော့ ပြည်ထောင်စုရာထူးဝန်အဖွဲ့ ၊ အဖွဲ့ ဝင် ကျွန်တော် ဒေါက်တာကျော်ကျော်ဌေးကနေ ဖြေကြားခွင် ပြုပါခင်ဗျား။ ယခင်က နိုင်ငံတော်အစိုးရအဖွဲ့ရန်ကုန်မြို့တွင် ရုံးစိုက်ခဲ့စဉ် ရေး /ဖြေ စာ မေးပွဲများကို ရန်ကုန်မြို့နှင့် မန္တလေးမြို့တို့တွင် စာစစ်ဌာန(၂)ခုခွဲပြီး တစ်ပြိုင်တည်း ကျင်းပပေးခဲ့ပါတယ်။ သို့ရာတွင် ၂၀၀၆ ခုနှစ်၌ နိုင်ငံတော် အစိုးရအဖွဲ့နှင့် ရုံး/ဌာနများနေပြည်တော်သို့ ပြောင်းရွှေ့အခြေပြုပြီးသည့် နောက်ပိုင်း ပြည်ထောင်စုရာထူးဝန်အဖွဲ့ရဲ့ ရေး/ဖြေ စာမေးပွဲများကို နေပြည်တော် တစ် နေရာတည်း၌သာ ကျင်းပပေးခဲ့ပါတယ်။သို့အတွက်လည်း ပြည်ထောင်စုရာထူးဝန်အဖွဲ့မှ လျှောက်လွှာခေါ်ယူသော လစ်လပ်ရာထူးများ နေရာအတွက် အနယ်နယ်အရပ်ရပ်မှ ပါဝင်ဖြေဆိုလိုသူများ အနေဖြင့် ခရီးဝေးလျှင် ဝေးသလို သွားလာရေးခက်ခဲမှု၊ ခရီးစရိတ် /တည်းခိုစရိတ် ကုန်ကျမှုများ အနည်း နဲ့ အများ ဆိုသလို ရှိလိမ့်မည်ဆိုတာကို နားလည်လက်ခံသင့်ပါတယ်။ သို့အတွက်လည်း အမျိုးသား လွှတ်တော် ကိုယ်စားလှယ် ဦးနိုင်ထွန်းအုံ ရဲ့ မေးခွန်းကို ဖြေကြားရလျှင် ပြည်ထောင်စုရာထူးဝန် အဖွဲ့အနေဖြင့်ရေးဖြေစာမေးပွဲဖြေဆိုရမည့်နေရာကို (၃)နေရာခွဲပြီးသတ်မှတ်ပေးခြင်း မပြု ဘဲ၊ တိုင်းဒေသကြီးနှင့်ပြည်နယ်(၁၄)ခု တို့၏ မြို့တော်ကြီး များနှင့် နေပြည်တော်တို့တွင် စုစုပေါင်း စာစစ်ဌာန(၁၅)နေရာ ဖွင့်လှစ်စစ်ဆေးပေးရန် စီစဉ်ပေးသွားမည် ဖြစ်ပါကြောင်း ပထမအချက် အနေနဲ့ ဖြေကြားလိုပါတယ်။ ဒုတိယအချက်အနေဖြင့် အခုလို နေပြည်တော်အပြင် တိုင်းဒေသကြီးနှင့် ပြည်နယ် (၁၄)ခုတို့ရဲ့ မြို့တော်များတွင် စာစစ်ဌာနများဖွင့်လှစ်ပြီး စာမေးပွဲများ ကျင်းပပေး နိုင်ရန် အသေးစိတ်စီမံချက်များရေးဆွဲကာ နိုင်ငံတော်သမ္မတရုံးနှင့် ပြည်ထောင်စုအစိုးရ အဖွဲ့တို့ရဲ့ လမ်းညွှန်ခွင့်ပြုချက်ကိုရယူလျက်၊ သက်ဆိုင်ရာဒေသကြီးနှင့် တိုင်းနှင့်ပြည်နယ်ဝန်ကြီးချုပ်တို့၏ ညှိနှိုင်းစီစဉ်ပေးမှုလို ဆောင်ရွက်ရမှာဖြစ်တဲ့အတွက် အတတ်နိုင်ဆုံး ယခု ၂၀၁၂-၂၀၁၃ လေ့ကျင့်ရေးနှစ်အတွင်း အကောင်အထည်ဖော်အောင် ကြိုးပမ်းဆောင်ရွက် ပေးမှာဖြစ်ပါ ကြောင်း ဖြေကြားအပ်ပါတယ် ခင်ဗျား။ အခုလို မွန်ပြည်နယ် မဲဆန္ဒနယ်အမှတ် (၅)၊ အမျိုးသားလွှတ်တော် ကိုယ်စားလှယ် ဦးနိုင်ထွန်းအုံ က မေးမြန်းခဲ့တဲ့ ပြည်ထောင်စုရာထူးဝန်စာမေးပွဲကိစ္စ နှင့်ပတ်သက်ပြီး ရှင်းလင်း ဖြေကြားခွင့်ရတဲ့အတွက် အမျိုးသားဒုတိယလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များအားလုံးကို ပြည်ထောင်စုရာထူးဝန် အဖွဲ့ ကိုယ်စား ကျွန်တော်မှ ကျေးဇူး အထူးတင်ရှိပါကြောင်း လေးစားစွာ တင်ပြအစီရင်ခံအပ်လိုပါတယ်။</speech>
<title>သံဖြူဇရပ်မြို့၊ ယခင် ခလရ (၃၁)နေရာတွင် မြို့၊ ရပ်ကွက် တည်ရန် အစီအစဉ် ရှိ /မရှိနှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး မွန်ပြည်နယ် မဲဆန္ဒနယ်အမှတ်(၅)မှ ဦးနိုင်ထွန်းအုံ က သံဖြူဇရပ်မြို့၊ ယခင် ခလရ (၃၁)နေရာတွင် မြို့၊ ရပ်ကွက် တည်ရန် အစီအစဉ် ရှိ /မရှိနှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="113">ဦးနိုင်ထွန်းအုံ၊ မွန်ပြည်နယ် မဲဆန္ဒနယ်အမှတ်(၅)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာကြသော ပြည်ထောင်စု ဝန်ကြီးများ၊ လွှတ်တော်ကိုယ်စားလှယ်တော်များအားလုံး မင်္ဂလာပါလို့ ဦးစွာ နှုတ်ခွန်းဆက်သ အပ်ပါတယ် ခင်ဗျား။ ကျွန်တော်ကတော့ မွန်ပြည်နယ်၊ သံဖြူဇရပ်မြို့ နယ်၊ မဲဆန္ဒနယ်အမှတ် (၅)မှ အမျိုးသား လွှတ်တော် ကိုယ်စားလှယ် ဦးနိုင်ထွန်းအုံ ဖြစ်ပါတယ်။ ဥက္ကဋ္ဌကြီးခင်ဗျား။ အောက်ပါမေးခွန်းနှင့် ပတ်သက်သောစာပိုဒ်ကို ဖတ်ကြားခွင့်ပေးပါရန် တောင်းခံအပ်ပါတယ်။ ကျွန်တော်မေးလိုတဲ့ မေးခွန်းကတော့ သံဖြူဇရပ်မြို့ ၊ ယခင် အမှတ် (၃၁)ခြေလျင်တပ်ရင်းတည်ရာ မြေကိစ္စပဲ ဖြစ်ပါ ဥက္ကဋ္ဌကြီးခင်ဗျား။ ၂၀၀၄ ခုနှစ်မှာ သံဖြူဇရပ်မြို့၊ အမှတ်(၃၁)ခြေလျင်တပ်ရင်းဟာ ရေးမြို့နယ်၊ ခေါဇာကျေးရွာသို့ ပြောင်းရွှေ့ သွားပါတယ်။ အမှတ် (၃၁)ခြေလျင်တပ်ရင်း တည်ရာမြေဟာ မော်လမြိုင် -သံဖြူဇရပ် ကားလမ်းဘေး၊ အမှတ် (၆၂)ခြေလျင်တပ်ရင်း၏ အနောက်ဘက်၊ သံဖြူဇရပ်မြို့ အဝင်မှာ တည်ရှိပါတယ်။ ၁၉၉၁ ခုနှစ်တွင် အမှတ် (၆၂) ခြေလျင်တပ်ရင်း စတင်တည်ဆောက်ပြီး ၂၀၀၄ ခုနှစ်မှာ အမှတ် (၃၁)ခြေလျင် တပ်ရင်းသည် ရေးမြို့နယ်၊ ခေါဇာကျေးရွာသို့ ပြောင်းရွှေ့သွားပါတယ်။ အမှတ် (၃၁)ခြေလျင်တပ်ရင်း တည်နေရာမြေကို အမှတ် (၆၂)ခြေလျင်တပ်ရင်းအား လွှဲပြောင်းပေးထားပါတယ်။ အမှတ် (၃၁) ခြေလျင်တပ်ရင်းတည်နေရာမြေသည် ဧရိယာအားဖြင့် ဧက (၁၀၀)နီးပါးရှိပြီး ယခုအခါ အဆောက်အဦဟောင်းများ၊ ရော်ဘာပင်အိုများ ပေါများထူထပ်လျက် ရှိပါသည်။ အခုအခါ အိမ်ထောင်စုဦးရေများ တိုးပွားလာသည်နှင့်အမျှ မြို့၊ ရပ်ကွက်လည်း တိုးပွားလာသည်ကို တွေ့ရှိရပါတယ်။ အမှတ် (၃၁)ခြေလျင်တပ်ရင်း တည်နေရာကိုမြို့၊ ရပ်ကွက် တည်ဆောက် မည်ဆိုပါက ကာကွယ်ရေးဝန်ကြီးဌာနအနေဖြင့် ရန်ပုံ ငွေများ များ စွာရရှိပြီး အိမ်ရာ မရှိသေးသော ဝန်ထမ်းများ၊အငြိမ်းစားယူမည့် တပ်မတော်ဝန်ထမ်းများ၊ ဌာနဆိုင်ရာဝန်ထမ်းများ နှင့် အိမ်ရာမရှိသေးသော လုပ်သားပြည်သူများလည်း အိမ်ပိုင်ရာပိုင် ဖြစ်လာမည်။ ထို့ကြောင့် အမှတ်(၃၁)ခြေလျင်တပ်ရင်း တည်ရာ မြေကို မြို့၊ ရပ်ကွက်တည်ရန် အစီအစဉ် ရှိ/မရှိ။ အစီအစဉ် ရှိပါက မည့်သည့်ကာလတွင် တည်ဆောက်ပေးမည်ကို ဖြေကြားပေးရန် မေတ္တာရပ်ခံ အပ်ပါသည်ခင်ဗျား။ ကျေးဇူးတင်ပါတယ်။</speech>
<speech type="vicespeaker">မေးခွန်းနဲ့ပတ်သက်ပြီး ကာကွယ်ရေးဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="99">ဗိုလ်မှူးချုပ်အောင်သော်(ဒုတိယန်ကြီးကာကွယ်ရေးဝန်ကြီးဌာန်)</agency>လေးစားအပ် ပါသော သဘာပတိ အမျိုးသားလွှတ်တော် ဥက္ကဋ္ဌကြီးနှင့် လွှတ်တော်ကိုယ်စားလှယ်များ ခင်ဗျား။ မွန်ပြည်နယ် မဲဆန္ဒနယ်အမှတ် (၅) အမျိုးသားလွှတ်တော် ကိုယ်စားလှယ် ဦးနိုင် ထွန်းအုံ ၏ ကြယ်ပွင့်ပြမေးခွန်းနှင့် ပတ်သက်၍ အောက်ပါအတိုင်း ဖြေကြားအပ်ပါတယ်။ အမှတ် (၃၁) ခြေလျင်တပ်ရင်းကို ရေးမြို့နယ်၊ ခေါဇာမြို့သို့ ပြောင်းရွှေ့ဖွင့်လှစ်ခဲ့သဖြင့် တပ်ပိုင်မြေ ၂၁၆.၄၄ ဧက၊ အဝီစိတွင်းမြေ ၀.၆၉ ဧက စုစုပေါင်း ၂၁၇.၁၃ ဧကကို အမှတ် (၄) တပ်မတော် တန်းမြင့်လေ့ကျင့်ရေးကျောင်းသို့ စနစ်တကျ လွှဲ ပြောင်းပေးခဲ့ပါတယ်။ လစ်လပ်နေသော တပ်ပိုင်မြေနှင့် အဆောက်အဦများ ပျက်စီးဆုံးရှုံးမှု မရှိစေရန်နှင့် တပ်မြေနှင့် တစ်ဆက် တစ်စပ်တည်းရှိသော တပ်တစ်ခုခုသို့ စနစ်တကျ လွှဲပြောင်းပေးရန် ညွှန်ကြားချက်အရ အမှတ် (၄) တပ်မတော် တန်းမြင့်လေ့ကျင့်ရေးကျောင်းမှ အမှတ် (၆၂)ခြေလျင်တပ်ရင်းသို့ စနစ်တကျ လွှဲပြောင်းပေး ခဲ့ပါတယ်။ သို့သော်လည်း အမှတ် (၄)တပ်မတော်တန်းမြင့် လေ့ကျင့်ရေးကျောင်း၌ သင်တန်းများ ဖွင့်လှစ်စဉ် နေရာ၊ အဆောက်အဦ မလုံလော က်သောကြောင့် အမှတ် (၃၁)ခြေလျင်တပ်ရင်း (နေရာဟောင်း)တွင် သင်တန်းများဖွင့်လှစ်ပြီး အသုံးပြုလျက်ရှိပါသဖြင့် မြို့၊ ရပ်ကွက် တည်ရန် အစီအစဉ် မရှိပါကြောင်းနှင့် ၁၉၉၁ ခုနှစ်၌ မြို့၊ ရပ်ကွက်သစ် တိုးချဲ့ဖော် ထုတ်ခဲ့သော</speech>
<title>အောင်သာယာရပ်ကွက်နှင့် ကြာကန်ရပ်ကွက်တွင် မြေကွက်ပေါင်း (၁၅၅၄)ကွက် ဖော်ထုတ် ချထားပေးခဲ့ပြီး နေအိမ်ဆောက်လုပ်ရန် (၄၇၈) ကွက် ကျန်ရှိနေပါကြောင်း၊ သံဖြူဇရပ်မြို့တွင် မြို့ပေါ်ရပ်ကွက်(၉)ခုရှိပြီး မြို့အနီး ကျေးရွာ(၄)ရွာ ရှိပါကြောင်း၊ အိမ်ခြေ၊ လူဦးရေ တည်ရှိမှုအရ ကျယ်ဝန်းသပ်ရပ်သဖြင့် လူဦးရေထူထပ်မှု မရှိသေးဘဲ၊ နောင် (၁၀)နှစ်အထိ သင့်တင့်မျှတစွာ နေထိုင်နိုင်ပါကြောင်း ဖြေကြားရင်း နိဂုံးချုပ်အပ်ပါတယ် ခင်ဗျား။ ဂန့်ဂေါမြို့နယ်၊ လာပို့ရွာ အလယ်တန်းကျောင်းခွဲနှင့် ကြက်ရိုးရွာ တွဲဖက်အလယ်တန်းကျောင်း တို့အား အလယ်တန်းကျောင်းအဖြစ် အဆင့်မြှင့်တင်ပေးရန်အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="vicespeaker">ဆက်လက်ပြီး မကွေးတိုင်းဒေသကြီး မဲဆန္ဒနယ်အမှတ် (၁၂)မှ ဦးလှဆွေ က ဂန့်ဂေါမြို့နယ်၊ လာပို့ရွာ အလယ်တန်းကျောင်းခွဲနှင့် ကြက်ရိုးရွာ တွဲဖက် အလယ်တန်းကျောင်းတို့အား အလယ်တန်းကျောင်းအဖြစ် အဆင့်မြှင့်တင်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="96">ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော အမျိုးသားလွှတ်တော် ဒုတိယဥက္ကဋ္ဌကြီးနဲ့ ကြွရောက်လာသော ပြည်ထောင်စုဝန်ကြီးများ၊ တက်ရောက်လာသော ဧည်သည်တော်များနှင့် အမျိုးသားလွှတ်တော်ကိုယ်စားလှယ်များအားလုံး ကျက်သရေမင်္ဂလာအပေါင်းနဲ့ ပြည့်စုံကြပါစေလို့ ဦးစွာပထမ နှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ် (၁၂)မှ အမျိုးသား လွှတ်တော်ကိုယ်စားလှယ် ဦးလှဆွေ ဖြစ်ပါတယ်။ ကျွန်တော် တင်ပြလိုတဲ့အကြောင်းအရာ ကတော့ ဂန့်ဂေါမြို့နယ်၊ လာပို့ရွာ အလယ်တန်းကျောင်းခွဲနှင့် ကြက်ရိုးရွာ တွဲဖက်အလယ်တန်းကျောင်းတို့ကို အလယ်တန်းကျောင်းအဆင် အဖြစ် မြှင့်တင်ပေးရန် အစီအစဉ်ရှိ မရှိ ဆိုတဲ့ မေးခွန်းပဲ ဖြစ်ပါတယ်။ ကျွန်တော်တို့ ဂန့်ဂေါမြို့နယ်ဆိုတာ ဒုတိယဥက္ကဋ္ဌကြီး သိပြီးဖြစ်တဲ့ အတိုင်း အင်မတန် ဝေးလံခေါင်သီတဲ့ နေ ရာမှာရှိပြီးတော့ ပုံတောင်ပုံညာနဲ့ ချင်းတောင်တန်း ကြားမှာတည်ရှိတဲ့ Isolated Ared လို့ ပြောလို့ရပါတယ်။ ဒီမှာရှိတဲ့ လာ ပို့ရွာဆိုတာဟာလည်း၁၉၁၉ ခုနှစ်ကတည်းက စတင်တည်ထောင်ခဲ့ပြီးတော့ အလယ်တန်းကျောင်းခွဲ ရရှိတဲ့နှစ်ကတော့ ၁၉၈၂ ခုနှစ်က ဖြစ်တဲ့အတွက် ကျောင်းခွဲသက်တမ်း ဟာ နှစ် (၃၀)အထိ ကြာမြင့်နေပြီ ဖြစ်ပါတယ်။ ၂၀၁၁-၁၂ ပညာသင်နှစ်မှာတော့ ကျောင်းသားဦးရေ (၆၆၂) ဦးရှိပြီးတော့ ဆရာ/ဆရာမ (၁၈)ဦးရှိပါတယ်။ အထက်တန်းကျောင်းရှိတဲ့ ဂန့်ဂေါမြို့နဲ့ (၆)မိုင်ဝေးကွာပြီးတော့ လမ်းမှာ ကွမ်းဇံချောင်းနဲ့ မဖေးချောင်း၊ အခုလိုမိုးရာသီမှာဆိုရင် ဒီ ချောင်းနှစ်ချောင်းဟာ ဖြတ်သွားလို့ မရပါဘူး။ ဒီလိုအခြေအနေဖြစ်တဲ့အတွက် သွားလာရခက်ခဲတဲ့ ကျောင်းခွဲကို အလယ်တန်း အဆင့်ကို တိုးမြှင့် ပေးလိုက်မယ်ဆိုရင် ဒေသမှာရှိတဲ့ ကျောင်းသူ ကျောင်းသားများရဲ့ ပညာရေး အဆင့်အတန်းဟာ ဒီထက်ပိုမိုမြင့် မားလာမယ်လို့ ကျွန်တော့်အနေနဲ့ ယုံကြည်ပါတယ်။ ဒီအပြင် အခန်း(၃၀)ပါတဲ့ အဆင့်မီနှစ်ထပ်ကျောင်းဆောင်(၁)ဆောင်၊ တစ်ထပ်ကျောင်းဆောင်(၂)ဆောင်၊ ဒါတွေလည်းရှိတဲ့အတွက်ကြောင့် ကျောင်းရဲ့ ဥပဓိရုပ်ဟာ ကောင်းမွန်ပြီးသား ဖြစ်ကြောင်း တင်ပြ အပ်ပါတယ်။ ဆက်လက်ပြီးတော့ ဂန့်ဂေါမြို့နယ် ကြက်ရိုးရွာ တွဲဖက်အလယ်တန်းကျောင်းဟာ ၁၉၆၂ ခုနှစ်ကတည်းက စတင်တည်ထောင်ခဲ့တဲ့ ကျောင်းဖြစ်ပါတယ်။ ကြက်ရိုးရွာ ဆိုတာတော့ ဘယ်မှာရှိသလဲဆိုတော့ ကျောဆိုတဲ့ရွာနဲ့ (၅)မိုင်လောက်ဝေးတဲ့နေရာမှာ ရှိပါတယ်။ ကျောဆိုတာကတော့ ပုံတောင်နဲ့ပုံညာကြားမှာရှိတဲ့ သီးခြားရပ်တည်နေတဲ့ ဒေသတစ်ခု ဖြစ်ပါတယ်။ အင်မတန်လမ်းပန်းဆက်သွယ်ရေး ခက်ခဲပါတယ်။ အခုအချိန်မှာဆိုလို့ရှိရင် ရထားလမ်းဟာလည်း တောင်ပြိုလို့ ပိတ်သွားပါပြီ။ ဒါကြောင့်မို့လို့ တော်တော်ခက်ခဲတဲ့နေရာမှာ ရှိနေတဲ့ အလကတွဲဖက်ဖြစ်တာကိုက နှစ်ပေါင်း(၂၅)နှစ်ကြာမြင့်နေပြီ ဖြစ်ပါတယ်။ ၁-၆-၁၉၈ရ ခုနှစ် ကတည်းက သူဟာ တွဲဖက်ကျောင်းအဖြစ် ရရှိခဲ့ပြီးတော့ အခုထိ အဆင့်တိုးမြှင့်ခြင်း မခံရတဲ့ကျောင်းဖြစ်ပါတယ်။ ၂၀၁၁-၁၂ ပညာသင်နှစ်မှာ ကျောင်းသားဦးရေ အလယ်တန်းကျောင်းသား (၈၄)ဦးရှိပြီးတော့ ဆရာ ဆရာမ(၃)ဦးရှိပါတယ်။ ရွာမှ (၄)ဦး ပုံမှန်ငှားနေရတာ နှစ်(၂၅) နှစ် လောက် ကြာပြီဖြစ်ပါတယ်။ အဲဒီလို ငှားပြီးသင်ရတဲ့ အတွက် ရွာမှာ လည်း တော်တော်လေး အကြပ်အတည်း တွေ့ပါတယ်။ အထက်တန်းကျောင်းရှိတဲ့ ကျောကို သူဟာ (၅)မိုင်လောက် ဝေးပြီးတော့ သွားရတာဖြစ်ပြီးတော့ အဲဒီမှာ ကျောချောင်းတစ်ခုခြားနေပါတယ်။ ဒီချောင်းဟာ ပြီးခဲ့တဲ့မိုးမှာ ရထားလမ်းက တံတားကြီးလည်းပါသွားတာဖြစ်တဲ့ အတွက်ကြောင့် တော်တော်လေး ခဲရာခဲဆစ် သွားရတဲ့ အတွက်ကြောင့် ဒီနေရာမှာရှိတဲ့ ကျောင်းသားတွေဟာအထက်တန်းပညာကို သင်ဖို့ရာ တော်တော်လေး အခက် အခဲ ရှိပါတယ်။ သူ့မှာလည်း နှစ်ထပ်ကျောင်းဆောင်ကြီး(၁) ဆောင်အပါအဝင်၊ စာသင်ဆောင် (၃)ဆောင်ရှိတဲ့အတွက်ကြောင့် ကျောင်း ဥပဓိရုပ်လည်း ကောင်းပြီးသား ဖြစ်ပါတယ်။ အဲဒီ ဝေးလံခေါင်သီတဲ့အရပ် ဖြစ်ပြီးတော့ ဒီကျောင်းတွေကို တွဲဖက်ကျောင်းအဖြစ်ကနေ အလယ်တန်းကျောင်းအဖြစ် အဆင် တိုးမြှင့်ပေး သင့်ပါတယ်။ ဒါကြောင့်မို့လို့ ကျွန်တော်တင်ပြလိုတာကတော့ ဂန့်ဂေါမြို့နယ် လာပို့ကျေးရွာနဲ့ ကြက်ရိုး ကျေးရွာများမှာရှိတဲ့ အဲဒီ အလယ်တန်းကျောင်းခွဲများကို အလယ်တန်းကျောင်းအဖြစ် အဆင့် တိုးမြှင့်ပေးရန် အစီအစဉ် ရှိ /မရှိ အမျိုးသားလွှတ်တော် ဒုတိယဥက္ကဋ္ဌကြီးမှတစ်ဆင့် လေးစားစွာ မေးမြန်းတင်ပြအပ်ပါတယ်ခင်ဗျား။</speech>
<speech type="vicespeaker">မေးခွန်နဲ့ပတ်သက်ပြီးပညာရေးဝန်ကြီးဌာန၊ ဒုတိယဝန်ကြီးက ဖြေကြားပေးဖို့ ဖြစ်ပါတယ်။</speech>
<speech><agency id="91">ဦးအေးကြူ (ဒုတိယဝန်ကြီး၊ ပညာရေးဝန်ကြီးဌာန)</agency>မင်္ဂလာပါခင်ဗျား။ လေးစားအပ်ပါသော အမျိုးသားလွှတ်တော်ဥက္ကဋ္ဌကြီးနဲ့တကွလွှတ်တော်ကိုယ်စားလှယ်ကြီးများ၊ ဧည့်သည်တော်များအားလုံး ကိုယ်စိတ်နှစ်ဖြာ ကျန်းမာချမ်းသာပါစေကြောင်း ဦးစွာဆုတောင်း မေတ္တာပို့သ အပ်ပါတယ်။ မကွေးတိုင်းဒေသကြီး ၊ အမှတ်(၂) မဲဆန္ဒနယ်၊ အမျိုးသားလွတ်တော် ကိုယ်စားလှယ် ဦးလှဆွေ ရဲ့ ပညာရေးကဏ္ဍနဲ့ဆိုင်တဲ့မေးခွန်းကို ကျွန်တော် ပညာရေးဝန်ကြီးဌာန၊ ဝန်ကြီးရဲ့ ကိုယ်စား ဒုတိယဝန်ကြီး ဦး အေးကြူက ပြန်လည်တင်ပြ ဖြေကြားမှာ ဖြစ်ပါတယ်။ ကျောင်းအဆင့်တိုးခြင်းနဲ့ပတ်သက်လို့ အမျိုးသားလွှတ်တော်မှာပဲ လေးနှစ်စီမံကိန်းကိစ္စကို၊ ကျွန်တော် အကျယ်၊ လွှတ်တော်ဥက္ကဋ္ဌကြီးရဲ့ ခွင့်ပြုချက်နဲ့ ကျွန်တော် တင်ပြပြီးဖြစ်ပါတယ်။ ကျွန်တော်တို့ လေးနှစ်တာကာလအတွက် နည်း လမ်းနှစ်သွယ်နဲ့ ကျောင်းအဆင် . တိုးဖို့အတွက် ပညာသင်ကြားမှုအခွင့် အလမ်း အားလုံးပြည်ထောင်စုချုပ် တပြေးညီရရှိဖို့၊ အထူးသဖြင့် ဝေးလံခေါင်သီတဲ့ဒေသကလေးများပါ ဦးစားပေးရဖို့အတွက် အစီအမံနဲ့ဆောင်ရွက်ပြီး ဖြစ်ပါတယ်။ အားလုံးကျောင်း (၄၃၀၀)၊ (၄၃၀၀)ထဲမှာ သတ်မှတ်ကျောင်းသား အရေအတွက်ပြည့်တဲ့ကျောင်းက (၈၀)ရာခိုင်နှုန်းဖြစ်ပြီးတော့ ကျောင်းသားအရေအတွက် မပြည့်သော်လည်း ဒီနေ့ လွှတ်တော်ကိုယ်စားလှယ်ကြီးတင်ပြတဲ့ ဂန့်ဂေါမြို့ နယ်ရဲ့ လာပို့ရွာနဲ့ ကြက်ရိုးရွာကျောင်း(၂)ကျောင်းဟာ ခက်ခဲဝေးလံဒေသဖြစ်ကြောင်း ပေါ်ပေါက်ပါတယ်။ သတ်မှတ်အရေအတွက်တော့ မပြည့်ပါဘူး။ အဲဒီအတွက် ကျွန်တော်တို့ရဲ့ အစီ အစဉ်မှာ လက်ရှိ ပညာသင်နှစ်မှာတော့လာပို့ရွာနဲ့ ကြက်ရိုးရွာကို အလယ်တန်းကျောင်းအဖြစ် မပေးနိုင်သေးသော်လည်း ၂၀၁၃-၂၀၁၄ မှာ လမ်းပန်းဆက်သွယ်မှု ဝေးလံခက်ခဲတဲ့ ဦးစားပေးအစီအစဉ် စဉ်းစားတဲ့အထဲမှာ၊ ဦးစားပေးစဉ်းစားပြီးတော့ ဖြည့်ဆည်းပေးပါ့မယ်။ အထူးသဖြင့်တော့ မိဘများအားကိုးပြီးတော့ ကိုယ့်အားကိုယ့်ကိုးနဲ့ နှစ်ရှည်လများ၊ လာပို့ကြက်ရိုး၊ ဂန့်ဂေါမြို့နယ် တစ်ခုလုံးကို ကျွန်တော် စာရင်းဇယားပြန်ပြီးတော့ သုံးသပ် ပြန်ကြည့်တဲ့အခါမှာ တွဲဖက် အလယ်တန်းကျောင်းက ကြက်ရိုးရွာတစ်ကျောင်းပဲ ကျန်ပါတော့ တယ်။ မိဘရဲ့အားနဲ့ ပါ။ ကျောင်းသားဟာ (၁၇၅) ယောက်၊ ဆရာ အစိုးရခန့် (၄)ယောက် ပဲရှိပါတယ်။ ၄၄ အချိုး ၁ ဖြစ်တဲ့အတွက် လက်တွေ့မြေပြင်မှာ ကလေးတွေကို တတ်မြောက်အောင် သင်ဖို့ အခက်အခဲရှိပါတယ်။ ပထမအဆင့်နဲ့ အနီးဆုံး ကျွန်တော်တို့ ဒီစာသင်နှစ်မှာ ဆရာ ၊ နှစ်ယောက်၊ သင်တန်းဆင်းတဲ့ အခါမှာ ဦးစားပေး ဖြည့်ဆည်းပေးပါမယ်။ ပြီးရင်တော့ ကျွန်တော် တင်ပြခဲ့သလိုပဲ ဒီကျောင်း(၂)ကျောင်းကို ဝေးလံခက်ခဲတဲ့ သဘာဝအတားအဆီးရှိတဲ့ ကျောင်းများ၊ ပေးရမယ့် ကြီး/ငယ်ဇယားမှာ ကျွန်တော်တို့ ပြန်ဆွဲပြီးတော့ (၂၅) ရာခိုင်နှုန်း လျာထားချက်ကနေ ဦးစားပေး စဉ်း စားဆောင်ရွက်ပေးပါ့မယ်။ ကျွန်တော်တို့ အလက (ခွဲ)လာပို့၊ အလက Parker Section ဖြစ်ဖို့က ကျောင်းမှာ ကျွန်တော့်စာရင်းအရတော့ ထက် /လယ်/မူ (၄၂၆) ယောက် ရှိပါတယ်။ ဆရာ (၁၅) ယောက်၊ သင်ကြားရေးအတွက် ၂၅ အချိုး ၁ ဖြစ်တဲ့အတွက်၊ ဆရာနဲ့ ကျောင်းသားသင်ကြားမှုက ပြည့်စုံလုံလောက်တဲ့ အနေအထား ရှိပါတယ်။ မြို့နယ် တစ်ခုလုံးကို ကျွန်တော်တို့ လွှမ်းခြုံ ကြည် တဲ့အခါမှာ လာပို့နဲ့ အလက (ခွဲ)နှမ်းခါးက ကျောင်းသား အားလုံး (၆၄၃) ယောက် ရှိပါတယ်။ လာပို့ ပေးမယ်ဆို နှမ်းခါးကိုပေးမှ ကျွန်တော်တို့ မြို့နယ် အတွင်းမှာ အားလုံး မျှမျှတတဖြစ်မှာပါ။ အဲဒီတော့ ကျွန်တော်တို့ နည်းလမ်း (၂)ခုနဲ့လုပ်တဲ့ နေရာမှာ သတ်မှတ်ကျောင်းသား အပြည့်ရှိတဲ့ အရေအတွက်ကိုလည်း ပေးပါမယ်။ သတ်မှ တ်ကျောင်းသားအရေအတွက် မပြည့် သော်လည်း၊ ယခုလို ချောင်းနှစ်ချောင်းခြားတာ၊ သဘာဝအတားအဆီးရှိတာ၊ ဝေးလံခက်ခဲတဲ့ဥစ္စာလည်း ကျွန်တော်တို့ သီးခြား (၂၀) ရာခိုင်နှုန်းပေးပါတယ်။ အဲဒီတော့ အချုပ်ဖြေရရင်တော့ လက်ရှိနှစ်မှာ ဒီ (၂)ကျောင်းကို အလယ်တန်းကျောင်း မပေးနိုင်သော်လည်း လာမယ့်စာသင်နှစ် မှာ ဦးစားပေး စဉ်းစားပေးပါမယ်။ ဒုတိယကတော့ ဆရာ (၂) ယောက်ကို ကြက်ရိုးကို အမြန်ဆုံး ဖြည့်ဆည်းပေးဖို့အတွက် ကျွန်တော်တို့ စီစဉ်ပေးမည်ဖြစ်ပါကြောင်း တင်ပြရင်း ကျွန်တော် နိဂုံးချုပ်အပ်ပါတယ်။ အားလုံး ကျေးဇူးတင်ပါတယ်။</speech>
</section>
<section value="Motion">	
<motion>
<title>ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်၈)၏ ဖွံ့ဖြိုးမှု နည်းသော တိုင်းရင်းသားများအတွက် တိုးတက်ဖွံ့ဖြိုးရေးစီမံချက်ချ၍ စတင် ဆောင်ရွက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန် သင့်/မသင့် အဆုံးအဖြတ်ရယူခြင်း</title>
<speech type="vicespeaker">အမျိုးသားလွှတ်တော်ကိုယ်စားလှယ်များခင်ဗျား။ ရန်ကုန်တိုင်း ဒေသကြီး မဲဆန္ဒနယ်အမှတ် (၈)မှ ဒေါက်တာမြင့်ကြည်က ဖွံ့ဖြိုးမှုနည်းသော တိုင်းရင်းသားများ အတွက် တိုးတက်ဖွံ့ဖြိုးရေးစီမံချက်ချ၍စတင်ဆောင်ရွက်ပေးရန်နှင့် စပ်လျဉ်းသည့်အဆိုတစ်ရပ် တင်သွင်းလိုကြောင်း အမျိုးသားလွှတ်တော်သို့ ပေးပို့ထားပါတယ်</speech>
<speech type="vicespeaker">ဒေါက်တာမြင့်ကြည် အဆိုတင်သွင်းဖို့ ဖြစ်ပါတယ်။</speech>
<speech><mp id="140">ဒေါက်တာမြင့်ကြည် ရန်ကုန်တိုင်းဒေသကြီး မဲဆန္ဒနယ်အမှတ်(၈)</mp>အမျိုးသား လွှတ်တော် ဒုတိယဥက္ကဋ္ဌကြီးနှင့် တကွ အမျိုးသားလွှတ်တော် ကိုယ်စားလှယ်တော်ကြီးများ ခင်ဗျား။ ကျွန်တော် အခုတင်သွင်းမယ့်အဆိုကတော့ ဖွံ့ဖြိုးမှုနည်းသော တိုင်းရင်းသားများ အတွက် တိုးတက်ဖွံ့ဖြိုးရေးစီမံချက်ချ၍ စ တင်ဆောင်ရွက်ပေးရန် ဖြစ်ပါတယ်။ အဲဒီတော့ ကျွန်တော်တို့ ပြည်ထောင်စုသမ္မတမြန်မာနိုင်ငံတော် ဖွဲ့စည်းပုံအခြေခံဥပဒေပုဒ်မ ၂၂ (ဂ)မှာ တိုးတက်ဖွံ့ဖြိုးမှုနည်းပါးနေသည့် တိုင်းရ်းသားများ၏ ပညာရေး၊ ကျန်း မာရေး၊ စီးပွားရေး၊ လမ်းပန်းဆက်သွယ်ရေး စသည်တို့တွင် ပါဝင်သော လူမှုစီး ပွားရေးတိုးတက်ဖွံ့ဖြိုးရေးအတွက် ကူညီဆောင်ရွက်မည်ဟုဖော်ပြထားပါတယ်။ဒါကြောင့်မို့လို့ ကျွန်တော်ဒီအဆိုကို တင်သွင်းရခြင်းဖြစ်ပါတယ်ခင်ဗျား။ တချို့ ကျွန်တော်သုံးနှုန်းမယ့်ဟာတွေက အင်္ဂလိပ်လို သုံးနှုန်းမယ်ဖြစ်တဲ့ အတွက်ကြောင့် ဒုတိယဥက္ကဋ္ဌကြီးထံ ကြို တင်ပြီးတော့ ခွင့်ပန်ကြားထား ပါတယ်။</speech>
<speech type="vicespeaker">ခွင့်ပြုပါတယ်။</speech>
<speech><mp id="140">ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်၈)</mp>အဲဒီတော့ ဒီလိုဆောင်ရွက်တဲ့အခါမှာ နံပါတ်(၁) ကျွန်တော်တို့ ဒီ ဆင်းရဲနွမ်းပါးတဲ့ဒေသ တွေဟာ အင်မတန်မှ များပြားပါတယ်။ အဲဒီတော့ အဲဒီအထဲက Pilot Project လိုပေါ့။ ကျွန်တော်တို့က ရွေးချယ်ပြီးတော့ ဆောင်ရွက်ဖို့လိုမှာပါ။ အကုန်လုံးတစ်ပြိုင်နက်တည်း လုပ်နိုင်ရင်တော့လည်းပဲ အကောင်းဆုံးပါပဲ။ သို့သော်လည်းပဲ ဒါ လုပ်ဖို့ဟာ လက်တွေ့မှာ မလွယ်ကူတဲ့အတွက်ကြောင့် ကျွန်တော့် အဆိုမှာတော့ ဒေသတစ်နေရာကို ရွေးချယ်ပြီး တော့ အရင်စတင်ဆောင်ရွက်ဖို့ အဆိုပြုထားခြင်း ဖြစ်ပါတယ်။ အဲဒီတော့ အဲဒီဒေသမှာ ကျေးရွာအုပ်စု၊ အဲဒီဒေသရဲ့ နံပါတ် (၁)ကတော့ ဝင်ငွေပေါ့။ Income generation ပေါ့။ ဒီဟာကို စပြီးတော့ လုပ်ပေးဖို့ လိုပါတယ်။ ဆိုလိုတာက အဲဒီဒေသမှာ ရှိနေတဲ့လူတွေရဲ့ ဝင်ငွေ တိုးတက်လာအောင် စိုက် ပျိုးရေးကဏ္ဍ၊ နောက် ကျန်တဲ့ ဒီ တချို့ဆိုလို့ရှိရင်လည်းပဲ၊ တချို့ နိုင်ငံတွေမှာလည်းပဲ ဆောင်ရွက်ပါတယ်။ အဲဒီ ဖွံ့ဖြိုးမှုနည်းတဲ့ နေရာမှာသွားပြီး သူတို့ ဒီနေရာမှာ ကြိမ်လုပ်ငန်းတွေ ရှိတယ်ဆိုရင် ကြိမ်ထည်ပစ္စည်းတွောင်းကောင်းမွန်မွန် ထွက်လာအောင် သူနဲ့ပတ်သက်တဲ့ ခြင်းတောင်းတို့လို စသည်အားဖြင့် ဒါတွေရဲ့ အတတ် ပညာကို သွားပြီးတော့ သင်ကြားပေး၊ သင်ကြားပေးပြီးတော့မှ ဒီဟာတွေကို ရောင်းဝယ်ဖောက်ကား တတ်အောင်၊ အကျိုးအမြတ်ရအောင် ဆောင်ရွက်ပေးပါ တယ်။ နောက် အချုပ်အလုပ် ဒီလိုကိစ္စမျိုးတွေ၊ နောက် သစ်သီးဝလံ စိုက်တာတွေ လက်တွေ့ကျကျသွားပြီး တော့ ကျွန်တော့်အနေနဲ့ အကြမ်းဖျဉ်း ပြောရရင် တော်တော်များများ တစ်ကမ္ဘာလုံး၊ ကမ္ဘာမှာဆောင်ရွက်နေတာ အာဖရိကတိုက်မှာ ဆိုရင် အာဖရိကနိုင်ငံတွေမှာသွားပြီးတော့ ဒီပြင် နိုင်ငံတကာကနေ သွားဆောင်ရွက်ပေးနေတာတွေ ရှိပါတယ်။ ဒါက ကျွန်တော်တို့ ဒီက နိုင်ငံကလည်းပဲ သိရှိကြမှာ ပါ။ အဲဒီလို အနေအထားနဲ့ ဆောင်ရွက်ပေးဖို့လိုမယ်လို့ ကျွန်တော့်အနေနဲ့ အဆို တင်သွင်းလိုပါတယ်။ မဟုတ်ဘဲနဲ့ ဝင်ငွေတိုးအောင် ဟာ ဒီမှာ ဆန်စပါးရှိတာပဲ။ ကျွန်တော်တို့က ငွေချေးလိုက်မယ်။ ပြီးတဲ့အခါကျတော့ ဒါတွေကို ဆန်တွေ၊ စပါးတွေ စိုက်။ ကိုယ်မစိုက်လို့ရှိရင်တော့ သူ ဆုံး ရှုံးမယ်ဆိုရင် ဒီကနေပြီးတော့ ဒီဆင်းရဲမွဲတေတဲ့အထဲကနေပြီးတော့ ထွက်လာ မှာ မဟုတ်ပါဘူး။ ပထမတော့ Drive က လုပ်ရမှာပါ။ သွားပြီးတော့ ဇောင်းပေးပြီး၊ ထိုင်ပြီးတော့ ဟိုတစ်နေ့တုန်းက “ဝ”ဥ၊ “ဝ”ဥ ဆိုလို့ရှိရင် တရုတ်က၊ ဂျပန်က သိပ်ပြီးတော့ ဒါ အင်မတန်မှ သဘောကျပါတယ်။ အင်မတန် မှ အဆင့်မြင့် ပါတယ်။ သူက Crystal လေးတွေပါ။ ဒါ Crystal လေးတွေ အထဲမှာပါပါတယ်။ ဈေးကောင်းကောင်း ရပါတယ်။ ဒါပေမဲ့ အဲဒီမှာ စက်ရုံတွေ၊ ဘာတွေရှိမှ ဒီလိုနေရာမျိုး ဆိုရင်လည်း သူက ဒီနေရာကို သွားပြီးတော့ “ဝ”ဥ စိုက်ပျိုးတဲ့နည်းကို သေသေချာချာ သူတို့ သင်ပေးမယ်။ Production လေး တွေ သေသေချာချာရအောင် လုပ်ပေးမယ်။ စက်ရုံလေးတွေ ဆောက်ပေးမယ်။ ဒါ တဖြည်းဖြည်းပေါ့။ ဒါဆိုရင် ဒီဒေသဟာ ဖွံ့ဖြိုးတိုးတက်လာမှာပါ။ ဒီလို ကျွန်တော့်အနေနဲ့တော့ ဒါ အဆိုတင်သွင်းခြင်းဖြစ်ပါတယ်။ နောက်တစ်ခုကတော့ Infrastructure ပေါ့။ ဒါကတော့ သူတို့ရဲ့ လမ်းပန်း ဆက်သွယ်ရေး။ အခုလည်းပဲ ကျေးရွာချင်းဆက် စသည်အားဖြင့် ဆောင်ရွက်နေပါတယ်။ သို့သော် အဲဒီ ဒေသထဲမှာရှိတဲ့ လမ်း (၁၀၀)လောက် ရှိတယ်ဆိုလို့ရှိရင်တော့ (၇၅)ရာခိုင်နှုန်းလောက် ပထမကောင်းအောင်၊ ဆက်သွယ်ရေးကောင်းအောင် စသည်အားဖြင့် ဒီလမ်းလုပ်တာနဲ့ တစ်ပြိုင်နက်တည်း ကျန် တဲ့ကျန်းမာရေးကိစ္စတွေလည်း ကျွန်တော်တို့ ပါလာမှာပါပဲ။ ကျန်တဲ့ လူမှုရေးကိစ္စတွေလည်း ပါလာမှာပါပဲ။ နောက်ဆက်သွယ်ရေးအနေနဲ့ တယ်လီဖုန်းလိုင်းတွေ ဒါတွေကို ကျွန်တော်တို့က ဆင်ပေးမယ် စသည်အားဖြင့် ဒီလို လမ်းပန်းဆက်သွယ်ရေး၊ လူမှုကွန်ရက်ဆက်သွယ်ရေး ဒီအနေအထားတွေကို လက်တွေ့ကျကျ ဆောင်ရွက်ပေးဖို့ လိုမယ်လို့ အဆိုပြု ပါတယ်။ နောက် ကျွန်တော်တို့ စာသင်ကျောင်း၊ စာသင်ကျောင်းကလည်းပဲ ခုနတုန်းကတော့ တချို့ဒေသတွေမှာ တော်တော်များများ ရှိပါတယ်။ ဒါလည်းပဲ စာရင်း၊ ဇယား ရှိပါတယ်။ ကျေးရွာ (၅)ရွာ၊ ဥပမာဆိုလို့ရှိရင် စာသင်ကျောင်း (၁)ကျောင်း ရှိရမယ်လို့ စသည် အားဖြင့်။ အဲဒီတော့ ဒါထက် ကိုယ့် ဒီအုပ်စုထဲမှာ လိုအပ်တဲ့ စာသင်ကျောင်းနဲ့ လို အပ်တဲ့ ဆရာ၊ ဆရာမတွေကို ပြုစုပျိုးထောင် ပြီးတော့ ဒါသွားပြီးတော့ တစိုက်မတ်မတ် ကျွန်တော်တို့ ဒီလို ဖွံ့ဖြိုးမှုတွေဆောင်ရွက်တဲ့နေရာမှာ ကျွန်တော်လေ့လာတွေ့ရှိရသလောက်က အဲဒီ ဖွံ့ဖြိုးမှုကို ဆောင်ရွက်တဲ့ အဖွဲ့အစည်း၊ ပုဂ္ဂိုလ်က အဲဒီမှာကို သွားထိုင်ပြီးတော့ တစ်ခါတည်း နှစ်အလိုက်ပေါ့။ ဒီ တစ်နှစ်ောက်တစ်နှစ် လေး၊ ငါးနှစ်ထဲမှာ ဒီဟာ တိုးတက်ရမယ်ဆိုပြီး ဒီလိုဆောင်ရွက်လေ့ ရှိပါတယ်။ ဒီကျွန်တော်တို့ Project ကို ချလိုက်တယ်၊ ဒါတွေတော့ကျွန်တော်တို့က ပံ့ပိုးမှုတွေပေးလိုက်တယ်၊ အဲဒီမှာလုပ်ကြမယ်၊ ကိုင်ကြမယ်ဆိုရင် ကျွန်တော်တို့ ဒီဟာ တိုးတက်မှုလမ်းစဟာ အင်မတန် နည်းပါးပါတယ်။ဒီမှာသွားပြီးတော့ ခုနတုန်းကစိုက်ပျိုးရေးကို လုပ်တဲ့သူကလည်း စိုက်ပျိုးရေးကို ထိုင်။ ဒီမှာ ဒီပုဂ္ဂိုလ်က မထိုင်ဘဲနဲ့ ဒီပုဂ္ဂိုလ်က ဒီကနေ ဟို နေရာကို ရောက်သွားမယ်၊ ဟိုရောက် သွားမယ်၊ ဒီရောက်သွားမယ်ဆိုရင် ဆောင်ရွက်ပေးတဲ့ပုဂ္ဂိုလ်ကလည်း ပဲ စိတ်ဝင်စားမှုဟာ အင်မတန်မှ နည်းမှာပါ။ အဲဒီတော့ ဟိုက ခံယူရတဲ့ သူတွေကလည်း နည်းမှာပါ။ ဒါကြောင့်မို့လို့ ဒီလို ကျွန်တော်တို့ ဆောင်ရွက်တဲ့အခါမှာ စီမံချက်၊ ဒီ စတင်ဆောင်ရွက်တဲ့ စီမံချက်ကို အသေအချာ ရေးဆွဲပြီးတော့ ဆောင်ရွက်ဖို့လိုမယ် ဆိုတာ ကျွန်တော့်အနေနဲ့ တင်ပြဆွေးနွေးရင်း နိဂုံးချုပ်ပါတယ်။ ကျေးဇူးတင်ပါတယ်။</speech>
<speech type="vicespeaker">အဆိုကို ထောက်ခံမယ့်သူရှိပါက ဆက်လက်ဆောင်ရွက်ပါ</speech>
<speech><mp id="45">ဦးပေါ်လျှံလွင်၊ ချင်းပြည်နယ် မဲဆန္ဒနယ်အမှတ်(၉)</mp>အမျိုးသားလွှတ်တော် ဒုတိယဥက္ကဋ္ဌကြီးခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ် (၈) အမျိုးသားလွှတ်တော် ကိုယ်စားလှယ် ဒေါက်တာမြင့်ကြည် ရဲ့ ဖွံ့ဖြိုးမှုအားနည်းသော တိုင်းရင်းသားများအတွက် တိုးတက်ဖွံ့ဖြိုးရေးစီမံချက်ချ၍ စတင်ဆောင်ရွက်ပေးရန် ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်တွင် ဆွေးနွေးသင့်ပါကြောင်း ကျွန်တော် ဦးပေါ်လျှံလွင်၊ ချင်းပြည်နယ် မဲဆန္ဒနယ် အမှတ်(၉) အမျိုးသားလွှတ်တော် ကိုယ်စားလှယ်က ထောက်ခံပါတယ်။</speech>
<speech type="vicespeaker">အမျိုးသားလွှတ်တော် ကိုယ်စားလှယ်များခင်ဗျား။ ဒေါက်တာမြင့်ကြည် တင်သွင်းတဲ့ အဆိုကို လွှတ်တော်ကိုယ်စားလှယ် တစ်ဦးက ထောက်ခံသွား ပါတယ်။ အဆိုမှာ ဖွံ့ဖြိုးမှုနည်းသော တိုင်းရင်းသားများ အတွက် တိုးတက်ဖွံ့ဖြိုးရေးစီမံချက်ချ၍ စတင်ဆောင်ရွက်ပေးရန် ပြည်ထောင်စု အစိုးရအား တိုက်တွန်းကြောင်း အဆို ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့် /မသင့် လွှတ်တော်ရဲ့ ဆန္ဒရယူပါမယ်</speech>
<speech type="vicespeaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="vicespeaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။</speech>
<speech type="vicespeaker">အဆိုကို လက်ခံဆွေးနွေးဖို့ သဘောမတူတဲ့ လွှတ်တော် ကိုယ်စားလှယ် မရှိတဲ့အတွက် ဒေါက်တာမြင့်ကြည်ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="vicespeaker">ဒေါက်တာမြင့်ကြည် တင်သွင်းတဲ့ အဆိုကို ဆွေးနွေးမယ့် လွှတ်တော် ကိုယ်စားလှယ်များ ရှိပါက အစည်းအဝေးရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော် ဆဋ္ဌမနေ့ အစည်းအဝေး | ရပ်နားကြောင်းနှင့် သတ္တမနေ့အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="vicespeaker">အမျိုးသားလွှတ်တော် ကိုယ်စားလှယ်များခင် ဗျား။ ယခု အမျိုးသားလွှတ်တော် စတုတ္ထ ပုံမှန်အစည်းအဝေး ဆဋ္ဌမနေ့ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေးသတ္တမနေ့ကို ၂၀၁၂ခုနှစ်၊ ဇူလိုင်လ ၁၂ ရက် (ကြာသပတေး နေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော်ဒုတိယဥက္ကဋ္ဌကြီး ပြန်လည်ထွက်ခွာ ပါပြီ ခင်ဗျား</speech>
<speech type="mc">အမျိုးသားလွှတ်တော်ကိုယ်စားလှယ်များအားလုံးပြန်လည် ထွက်ခွာနိုင်ပါပြီ ခင်ဗျား</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ဆဋ္ဌမနေ့ အစည်းအဝေးကို ၁၁၀၄ နာရီအချိန်တွင် ရပ်နားပါသည်။</p>
</postface>
</transcript>
</doc>
