<doc>
<docinfo>
<docno>01-06-18.xml</docno>
<pdf>01-06-18.pdf</pdf>

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး (၁၈)ရက်မြောက်နေ့မှတ်တမ်း</title>
<date value='21-02-2013'>၁၃၇၄ ခုနှစ်၊ ပြာသိုလပြည့်ကျော် ၁၁ ရက် (၂၀၁၃ ခုနှစ်၊ ဖေဖေါ်ဝါရီလ ၂၁ ရက်) (ကြာသပတေးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး (၁၈)ရက်မြောက်နေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေးရဲ့ (၁၈)ရက်မြောက်နေ့ အစီအစဉ် စတင်ပါတော့မယ်</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေး အထမြောက်ကြောင်းနှင့်စတင်ကျင်းပကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး (၁၈)ရက်မြောက်နေ့မှာ လွှတ်တော် အခွင့်အရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ် ဦးရေ စုစုပေါင်း(၂၂၁)ဦးရှိပြီး ဒီကနေ့ အစည်းအဝေးကို (၁၈၈)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၈၅.၀၇)ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသား လွှတ်တော်ဆိုင်ရာ ဥပဒေပုဒ်မ ၄၂ နဲ့ နည်းဥပဒေ ၂၀၊ နည်းဥပဒေခွဲ(ခ)တို့အရ အစည်းအဝေး အထမြောက်ကြောင်းနှင့် အမျိုးသားလွှတ်တော်ဆိုင်ရာ နည်းဥပဒေ၂၁၊ နည်းဥပဒေခွဲ(က)နဲ့(ဂ) တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော် ဆိုင်ရာ နည်းဥပဒေ ၄ ၊ နည်းဥပဒေခွဲ(ခ)အရ ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေးရဲ့ (၁၈)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">ယနေ့ အစည်းအဝေး မတက်ရောက်နိုင်လို့ ခွင့်ပန်ကြားတဲ့ ပုဂ္ဂိုလ်များရဲ့ စာရင်းကို ဖတ်ကြားတင်ပြပါ့မယ်</speech>
<speech type="speaker">ဦးကြည်ထွန်း၊ မကွေး(၁)၊ ကိုယ်တိုင်ဆောင်ရွက်ရန်၊ ဦးအောင်သန်း၊ မကွေး(၁၀)၊ ကိုယ်တိုင်ဆောင်ရွက်ရန်၊ ဦးညီညီထွန်း၊ မွန်(၁၁)၊ မိသားစုကိစ္စ၊ ဦးစံပြည့်၊ ကချင်(၇)၊ ကိုယ်တိုင် ဆောင်ရွက်ရန်၊ ဦးလှစိုး၊ တနင်္သာရီ(၉)၊ ဒေသဖွံ့ဖြိုးရေး၊ ဦးအောင်ချိုဦး၊ ပဲခူး(၁၁)၊ ကိုယ်တိုင် ဆောင်ရွက်ရန်၊ ဦးသက်လင်း၊ ဧရာဝတီ(၈)၊ ဒေသဖွံ့ဖြိုးရေး၊ ဦးမင်းလွန်းအောင်၊ မွန်(၃)၊ ဒေသ ဖွံ့ဖြိုးရေး၊ ဦးမောင်အေးထွန်း၊ ရခိုင်(၉)၊ ဆေးစစ်ခံရန်၊ ဦးဟာရှိန်းဆွေ၊ ချင်း(၈)၊ ကိုယ်တိုင်ဆောင်ရွက်ရန်၊ ဦးအောင်မြင့်သိန်း၊ ကရင်(၉)၊ ကျန်းမာရေး၊ ဦးခင်မောင်ဌေး၊ မန္တလေး (၁၀)၊ ကိုယ်တိုင်ဆောင်ရွက်ရန်၊ ���းဉာဏ်လင်း၊ ရှမ်း(၁)၊ ကိုယ်တိုင်ဆောင်ရွက်ရန်၊ ဦးဝင်းတင့်၊ စစ်ကိုင်း(၁)၊ ကိုယ်တိုင်ဆောင်ရွက်ရန်၊ ဒေါက်တာဝင်းမြင့်အောင်၊ စစ်ကိုင်း(၄)၊ ကိုယ်တိုင်ဆောင် ရွက်ရန်၊ ဦးမန်းကံညွန့်၊ ကရင်(၂)၊ မိသားစုကျန်းမာရေး၊ ဦးစောမော်ထွန်း၊ ပဲခူး(၁)၊ ကိုယ်တိုင် ဆောင်ရွက်ရန်တို့ ဖြစ်ပါတယ်။ ယခု တင်ပြခဲ့တဲ့ ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး (၁၈)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ(၂၂၁)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ (၁၆)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ(၁၇)ဦးဖြစ်၍ လွှတ်တော်က ခွင့်ပြု ထားသူ စုစုပေါင်း(၃၃) ဦးဖြစ်ပြီး ခွင့်မဲ့ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေခွဲငယ်(၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို လွှတ်တော်ရဲ့ အတည်ပြုချက်ရယူပါမယ်။ အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြုပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ် များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြု မှတ်တမ်း တင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅)ကို ဆောင်ရွက်မှာ ဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့် ပြထားတဲ့ မေးခွန်းတွေကို မေးမြန်းခြင်းနဲ့ ဖြေကြားခြင်းအစီအစဉ် ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ်နှစ်ဦး မေးမြန်းတဲ့ မေးခွန်းတွေဟာ လျှပ်စစ်စွမ်းအား ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမယ့် မေးခွန်းများ ဖြစ်ပါတယ်။ လွှတ်တော် ကိုယ်စားလှယ်များက သက်ဆိုင်ရာမေးခွန်းတွေကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>သောက်ရေခပ်(၁) ရေအားလျှပ်စစ်စီမံကိန်း နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ကရင်ပြည်နယ် မဲဆန္ဒနယ်အမှတ်(၇)မှ ဦးစောတော်ပလဲ က သောက်ရေခပ်(၁) ရေအားလျှပ်စစ်စီမံကိန်းနှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="31">ဦးစောတော်ပလဲ၊ ကရင်ပြည်နယ် မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး၊ ပြည်ထောင်စုဝန်ကြီး၊ ဒုတိယဝန်ကြီးနှင့် အမျိုးသားလွှတ်တော် ကိုယ်စားလှယ်တော်ကြီးများခင်ဗျား။ အားလုံးကို မင်္ဂလာပါလို့ နှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၇)မှ ဦးစောတော်ပလဲ ဖြစ်ပါတယ်။ ကျွန်တော်မေးမြန်းမယ့် မေးခွန်းက သောက်ရေခပ်(၁) ရေအားလျှပ်စစ်စီမံကိန်းနှင့် ပတ်သက်တဲ့ မေးခွန်းဖြစ်ပါတယ်။ လေးစားအပ်ပါသောဥက္ကဋ္ဌကြီးခင်ဗျား။ ကျွန်တော်တို့ လျှပ်စစ်ဝန်ကြီးဌာနမှ နိုင်ငံအတွင်း လျှပ်စစ်ဓာတ်အား အပြည့်အဝ ဖြည့်ဆည်းနိုင်ဖို့အတွက် ရေအားလျှပ်စစ်စီမံကိန်းကြီးတွေကို အကောင်အထည်ဖော်ဆောင်ရွက်လျက်ရှိတယ်။ အဲဒီအထဲမှာ ကျွန်တော်တို့ သံတောင်ကြီးမြို့နယ် ထဲမှာ သောက်ရေခပ်(၂) ရေအားလျှပ်စစ်စီမံကိန်းကြီးကို ရွှေစွမ်းအင်ကုမ္ပဏီနဲ့ B.O.T စနစ်ဖြင့် အကောင်အထည်ဖော် ဆောင်ရွက်ခဲ့ပြီး ဖြစ်ပါတယ်။ အဲဒီ သောက်ရေခပ်(၂) စီမံကိန်းကြီးနဲ့ ပတ်သက်ပြီးတော့ ကျွန်တော်သိချင်တဲ့ အချက်တွေ ပြည်သူတွေရဲ့ ကိုယ်စား ပြီးခဲ့တဲ့ ပဉ္စမအကြိမ် အစည်းအဝေးတုန်းက ကြယ်ပွင့်မပြ မေးခွန်းနဲ့ မေးမြန်းတဲ့အချိန်မှာ လျှပ်စစ်စွမ်းအားဝန်ကြီး ဌာနမှ ပြည်ထောင်စုဝန်ကြီးက ဘောဂလိဒေသကို လာမယ့် သောက်ရေခပ်(၁) ရေအားလျှပ်စစ် စီမံကိန်းကြီးကျမှပဲ လျှပ်စစ်မီး သွယ်ပေးနိုင်မယ်လို့ ပြန်လည်ဖြေကြားပါတယ်။ နဂိုကတည်းက ပဉ္စမ(၅)နှစ်စီမံကိန်းကြီးမှာလည်း သောက်ရေခပ်(၁)စီမံကိန်း ဆိုတာလည်း ကျွန်တော်တွေ့ခဲ့တယ်။ အဲဒါကြောင့်မို့လို့ ကျွန်တော်တို့မြို့နယ်မှာ သောက်ရေခပ်(၂) ရေအား လျှပ်စစ်စီမံကိန်း ဆောင်ရွက်ပြီးပြီ။ အခုတစ်ဖန် သောက်ရေခပ်(၁) ရေအားလျှပ်စစ် စီမံကိန်းကြီး အကောင်အထည်ဖော်မယ်ဆိုတာ သေချာစွာသိရှိရတာ ဖြစ်ပါတယ်။ အဲဒီလိုသိရှိရလို့လည်း ကျွန်တော်တို့ ဝမ်းမြောက်ဝမ်းသာ ကြိုဆိုလျက်ရှိပါတယ်။ ဒါပေမဲ့ ယခင် သောက်ရေခပ်(၂) စီမံကိန်းကဲ့သို့ မလိုလားအပ်သော ပြဿနာများ မဖြစ်လာဖို့၊ နောက် ပြည်သူတွေရဲ့ ရှေ့မှာ ပွင့်လင်း မြင်သာမှုရှိဖို့အတွက် ပြည်သူတွေရဲ့ ကိုယ်စား အခု အမျိုးသားလွှတ်တော် ဥက္ကဋ္ဌကြီးမှတစ်ဆင့် မေးမြန်းရခြင်းဖြစ်ပါတယ်။ မလိုလားအပ်သော ပြဿနာများဆိုတဲ့နေရာမှာ ကျွန်တော့်ကို နည်းနည်းတင်ပြခွင့် ပြုပါ။ သောက်ရေခပ်(၂) စီမံကိန်းကြီး စတင်တုန်းက ဘယ်ခုနှစ်မှာစလဲဆိုတာ ကျွန်တော်တို့ တော့ မသိလိုက်ပါဘူး။ နယ်မြေက ဒေသခံလူတွေ သိလိုက်တာနဲ့ ဘယ်ရွာကတော့ ရှောင်ပါ။ ဘယ်ကိုရှောင်ပါ ဆိုတာလည်း နေရာချထားပေးခြင်း မရှိခဲ့ဘူး။ တော်တော်လေး ဒုက္ခရောက် ပါတယ် ရွာရှောင်တဲ့ ရွာသားတွေ၊ တစ်ဖန် ဘယ်ခြံဥယျာဉ်တွေ ရေမြုပ်မယ်ဆိုတာလည်း ကြို တင် မသိရပါဘူး။ ရေစတင်သိုလှောင်မှပဲ ရေက တဖြည်းဖြည်း တဖြည်းဖြည်း တက်လာရင်းနဲ့ ခြံတွေ တစ်ခြံပြီးတစ်ခြံ၊ တစ်ခြံပြီးတစ်ခြံ ပါသွားတာဖြစ်တယ်။ အဲဒီအချိန်ကျမှ ပြည်သူတွေက တင်ပြ ပြီးတော့ စာရင်းပြန်ကောက်ပါ၊ စာရင်း ပြန်တင်ပြပါ၊ အဲဒီလို ဖြစ်နေပါတယ်။ အဲဒီတော့ဒီလိုကိစ္စမျိုးဖြစ်တဲ့ အတွက်ကြောင့် အဲဒီတုန်းက အခု ခေတ်ကာလနဲ့အညီပေါ့၊ တချို့ လူတွေရဲ့ တွန်းအားပေးမှုကြောင့် ဆန္ဒဖော်ထုတ်ဖို့ စီစဉ်ကြတာလည်း ရှိခဲ့တယ်။ အဲဒါကို ကျွန်တော်တို့ ဝိုင်းပြီးတော့၊ ပြန်ပြီးတော့ ဖြေရှင်းပေးခဲ့ရတာပေါ့။ အဲဒီလိုပြဿနာမျိုး မဖြစ်ဖို့အတွက်၊ ပွင့်လင်းမြင်သာမှုရှိဖို့အတွက်၊ နောက်တစ်ချက်က အခုရေလှောင်ပြီးတော့ ပြီးခဲ့တဲ့ ဖေဖော်ဝါရီလ (အင်္ဂါနေ့)က လျှပ်စစ်စွမ်းအားဝန်ကြီးဌာနက ဖြေကြားတဲ့အထဲမှာလည်း ပါတယ်။ လာမယ့်နွေကျရင် ရန်ကုန်မြို့တော်မှာ မီး ဒီလောက်မပြတ်တော့ဘူး။ ဘာဖြစ်လို့လဲဆိုတော့ သောက်ရေခပ်(၂) က မဂ္ဂါဝပ်(၁၂၀)လည်း ထုတ်သုံးလို့ရပြီ ဆိုတဲ့အကြောင်းပေါ့။ အဲဒီတော့ ဒီရေမလောင်ခင်မှာ အဲဒီက ကျွန်တော် သတ္တုနဲ့ သယံဇာတ ရေးရာကော်မတီ ကနေတစ်ဆင့် တင်ပြတာလည်းရှိတယ်။ ရေလှောင်မှာ သိရတဲ့ အတွက်ကြောင့် ရေမလောင်ခင်မှာ ရေမြုပ်မယ့် ဧရိယာတွေမှာ ဓာတ်သတ္တု လည်း အများကြီးထွက်ပါတယ်။ ကျွန်တော်တို့ဒေသမှာ အားလုံးလိုလိုလည်း သိကြပါတယ်။ ရွှေ တော်တော်ထွက်တယ်။ အဲဒါကို ပြည်သူတွေကို တရားဝင် ဥပဒေဘောင်အတွင်းမှ ထုတ်လုပ်ခွင့် မရှိဘူးလား။ ရေမြုပ်သွားမယ့် သစ်တွေ၊ ကားလမ်းနဲ့နီးတဲ့ သစ်တွေ ထင်းအဖြစ်သော်လည်းကောင်း၊ မီးသွေးအဖြစ်သော် လည်းကောင်း ထုတ်ယူသုံးစွဲခွင့် မရှိဘူးလားဆိုတာ မေးမြန်းခဲ့ဖူးပါတယ်။ အဲဒီတော့ ခုနက တင်ပြခဲ့တဲ့ ဒီလိုမလိုလားတဲ့ပြဿနာတွေ မရှိဖို့အတွက်၊ ပြည်သူတွေလည်း ပွင့်လင်းမြင်သာမှု ရှိဖို့အတွက်၊ ပြည်သူတွေလည်းကျေနပ်ဖို့အတွက် သောက်ရေခပ်(၁) နဲ့ ပတ်သက်ပြီးတော့ အခု ပြည်သူတွေရဲ့ ကိုယ်စား အမျိုးသားလွှတ်တော် ဥက္ကဋ္ဌကြီးမှတစ်ဆင့် တင်ပြရခြင်းဖြစ်ပါတယ်။ ဥက္ကဋ္ဌကြီးခင်ဗျား။ ကျွန်တော်ကို စာဖြင့်ဖတ်ကြား တင်ပြခွင့်ပြုပါ။ သောက်ရေခပ်(၁) ရေအား လျှပ်စစ်စီမံကိန်းကြီးကို (က) ဆောင်ရွက်မည့် နေရာဒေသ၊ ပါဝင်မည့် ကျေးရွာအုပ်စု များ၊ ရေနစ်မြုပ်သွားမည့် လယ်ယာ၊ ခြံမြေဥယျာဉ် ဧရိယာအကျယ်အဝန်းကို သိချင်ပါတယ်။ (ခ) လယ်ယာ၊ ခြံမြေဧရိယာများ၊ ဥယျာဉ်ခြံများ ရေနစ်မြုပ်ပျက်စီးမှုကြောင့် နစ်နာသွားမည့်တောင်သူများ၏ ဆုံးရှုံးမှုတန်ဖိုးများ ပြန်လည်ပေးလျော်ပေးမည့် အစီအစဉ်နှင့် ထိုတောင်သူ များ၏ ရှေ့ဆက်လက် အသက်မွေးဝမ်းကျောင်းပြုလုပ်ရန် ဆောင်ရွက်ပေးမည့် အစီအစဉ်ကို သိချင်ပါတယ်။ (ဂ) ဤစီမံကိန်းကြီးကို မည်သည့်စနစ်ဖြင့် အကောင်အထည်ဖော် ဆောင်ရွက် မည်၊ အကယ်၍ B.O.T စနစ်ဖြင့် ဆောင်ရွက်မည်ဆိုပါက မည်သည့်စီးပွားရေး အဖွဲ့အစည်းနှင့်ဆောင်ရွက်မည် ဆိုတဲ့အကြောင်းကို သိချင်ပါတယ်။ (ဃ) ထွက်ရှိမည့် ခန့်မှန်းလျှပ်စစ်ဓာတ်အား မဂ္ဂါဝပ်၊ လျှပ်စစ်ဓာတ်အားများကို မည်သည့်ဒေသများအတွက် ဦးစားပေးသုံးစွဲမည် ဆိုသည့် အချက်ကိုလည်း သိချင်ပါတယ်။ (င) ဤစီမံကိန်းကြီး ဆောင်ရွက်ရန် နယ်မြေဒေသခံ ပြည်သူ များနှင့် ကြိုတင်တွေ့ဆုံ ညှိနှိုင်းဆွေးနွေးမည့် အစီအစဉ်ရှိ/မရှိ ဆိုတာကို သိချင်ပါတယ်။ (စ) စီမံကိန်းလုပ်ငန်း အကောင်အထည်ဖော်ချိန်၊ ရေသိုလှောင်ခြင်းမပြုမီ ရေမြုပ်သွားမည့် ဧရိယာများ၌ ဒေသခံပြည်သူများအား ဥပဒေဘောင်အတွင်းမှ သစ်ထုတ်လုပ်ခွင့်၊ သတ္တု တူးဖော်ခွင့် ခွင့်ပြုနိုင်မည့် အစီအစဉ် ရှိ/မရှိ၊ (ဆ) စီမံကိန်းကြီးသည် နိုင်ငံတော်ကို မည်၍မည်မျှ အကျိုးပြုမည်၊ ရေနစ်မြုပ်ဆုံးရှုံးခံရသည့် ဒေသခံပြည်သူများအတွက် မည်၍မည်မျှ အကျိုးပြု မည့်အကြောင်း၊ (ဇ) ဤစီမံကိန်းကြီးကို မည်သည့် အချိန်ကာလတွင် စတင်အကောင်အထည် ဖော်မည် စသည်တို့ကို သိရှိလိုပါကြောင်း ပြည်သူများ၏ကိုယ်စား အမျိုးသားလွှတ်တော် ဥက္ကဋ္ဌကြီးမှတစ်ဆင့် လေးစားစွာ တင်ပြမေးမြန်းအပ်ပါတယ်။ တင်ပြခွင့်ပြုတဲ့ ဥက္ကဋ္ဌကြီးကို လည်းကောင်း၊ ကျွန်တော့်ကို ဖြေကြားပေးမယ့် ဝန်ကြီးကိုသော်လည်းကောင်း၊ ကိုယ်စားလှယ်တော် အားလုံးကို ကျေးဇူးတင်ကြောင်း ပြောကြားရင်း နိဂုံးချုပ်ပါတယ်။ (ဩဘာသံများ)</speech>
<title>အမ်းချောင်းရေအားလျှပ်စစ်စီမံကိန်း နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ်(၁၁)မှ ဦးညို ထွန်း က အမ်းချောင်းရေအားလျှပ်စစ်စီမံကိန်း နှင့် စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်</speech>
<speech><mp id="131">ဦးညို ထွန်း၊ ရခိုင်ပြည်နယ် မဲဆန္ဒနယ်အမှတ်(၁၁)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုအဆင့်ဝန်ကြီးများ၊ ဒုတိယဝန်ကြီးများ၊ ဧည့်သည်တော်များနှင့် အမျိုးသားလွှတ်တော် ကိုယ်စားလှယ်တော်ကြီးများကို မင်္ဂလာအပေါင်းနှင့် ပြည့်စုံပါစေလို့ ဂါရဝပြု နှုတ်ခွန်းဆက်သ အပ်ပါတယ်ခင်ဗျား။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ်(၁၁) အမ်း၊ ရမ်းဗြဲမြို့နယ်မှ အမျိုးသားလွှတ်တော် ကိုယ်စားလှယ် ဖြစ်ပါတယ်။ ဥက္ကဋ္ဌကြီး၏ ခွင့်ပြုချက်အရ ကျွန်တော် မေးမြန်းလိုတာကတော့ ရခိုင်ပြည်နယ် အမ်းမြို့အထက်ပိုင်းည်ဆောက်နေသော အမ်းချောင်းရေအား လျှပ်စစ်စီမံကိန်းနှင့် စပ်လျဉ်းသည့်မေးခွန်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ပြည်ထောင်စုလွှတ်တော်၏ ၂၀၁၂-၂၀၁၃ ဘဏ္ဍာရေးနှစ် စီမံကိန်းနှင့် ဘတ်ဂျက်ဥပဒေတွင် အမှတ်(၁)လျှပ်စစ်စွမ်းအားဝန်ကြီးဌာန၊ ရေအား လျှပ်စစ်ဓာတ်အားထုတ်လုပ်ရေးလုပ်ငန်း၊ ၂၀၁၂-၂၀၁၃ ခု ဘဏ္ဍာရေးနှစ် ငွေလုံးငွေရင်း အသုံးစရိတ် တစ်နှစ်လုံးလျာထားချက်တွင် ရခိုင်ပြည်နယ်၊ အမ်းမြို့နယ်၊ ရေအားလျှပ်စစ်စီမံကိန်း အတွက် ကျပ်သန်းပေါင်း(၈၈၈၀.၇၄၄)နှင့် ပထမ(၅)လအတွက် သုံးစွဲရန် လျာထားငွေကျပ် သန်းပေါင်း(၂၁၉၆.၀၂၄) သတ်မှတ်အတည်ပြုခဲ့ပါသည်။ သို့ရာတွင် ၂၀၁၂-၂၀၁၃ ဘဏ္ဍာရေးနှစ် အစမှ ယခုအချိန်အထိ အမ်းချောင်းရေအား လျှပ်စစ်စီမံကိန်းအား အကောင်အထည်ဖော် လုပ်ဆောင်ခြင်း မရှိသည်ကို တွေ့ရပါသည်။ ပထမ(၅)လအတွက် သုံးစွဲရန်လျာထားငွေ ကျပ် သန်းပေါင်း(၂၁၉၆.၀၂၄) သတ်မှတ်အတည်ပြုခဲ့သော်လည်း ပြည်ထောင်စုဥပဒေကို ဆန့်ကျင် လျက် သုံးစွဲခြင်းမရှိဘဲ လုပ်ငန်းများ ရပ်တံ့နေကြောင်း တွေ့ရပါသည်။ အဆိုပါ စီမံကိန်းသည် ဒေသခံပြည်သူများအတွက် အလုပ်အကိုင်ရရှိရေး၊ ဒေသ၏ စီးပွားရေး၊ လူမှုရေး၊ ပညာရေး၊ ကျန်းမာရေး ဘက်စုံဖွံ့ဖြိုးတိုးတက်လာစေမည့် ဒေသခံပြည်သူ များ၏ ဂုဏ်ယူစရာ စီမံကိန်းတစ်ခု ဖြစ်ပါသည်။ စီမံကိန်းကို ၂၀၀၆-၂၀၀ရ ဘဏ္ဍာရေးနှစ်မှ စတင်တည်ဆောက်ခဲ့ခြင်းဖြစ်ပြီး ယခုအချိန်အထိ ကျပ်သန်းပေါင်း (၇၄၇၈.၆၈၂) သုံးစွဲပြီးကြောင်း လည်း သိရှိရပါသည်။ အမ်းမြို့နယ်သည် ရခိုင်ပြည်နယ်သို့ ပြည်မမှ အဓိကဝင်ပေါက်တွင် တည်ရှိပြီး တည်ငြိမ်အေးချမ်းလုံခြုံမှုအပြည့်ရှိသည့် မြို့နယ်ဖြစ်ပါသည်။ ရေအားလျှပ်စစ် ဓာတ်အား ဆက်လက်တည်ဆောက်ရန် အခြေအနေပေးပါလျက် စီမံကိန်းအား ရပ်ဆိုင်းခြင်း သို့မဟုတ် စီမံကိန်းကာလကို တိုးမြှင့်ဆောင်ရွက်ပါက စီမံကိန်းတန်ဖိုးငွေ လျော့ကျမှု ပိုမိုများပြား သွားမည်ဖြစ်ပါသည်။ သို့ပါ၍ အောက်ပါမေးခွန်းများအား ဖြေကြားပေးပါရန် အမျိုးသားလွှတ်တော် ဥက္ကဋ္ဌကြီးမှတစ်ဆင့် မေးမြန်းအပ်ပါတယ်ခင်ဗျား။ (၁) ပြည်ထောင်စုလွှတ်တော်မှ ၂၀၁၂-၂၀၁၃ ခု စီမံကိန်းနှင့် ဘတ်ဂျက် ဥပဒေတွင် အမ်းချောင်းရေအား လျှပ်စစ်စီမံကိန်းအတွက် အမှတ်(၁) လျှပ်စစ်စွမ်းအားဝန်ကြီးဌာန၊ ရေအားလျှပ်စစ်ဓာတ်အားထုတ်လုပ်ရေးလုပ်ငန်း၊ ၂၀၁၂-၂၀၁၃ ခု ဘဏ္ဍာရေးနှစ် ငွေလုံးငွေရင်း အသုံးစရိတ် တစ်နှစ်လုံးလျာထားချက်တွင် ကျပ်သန်းပေါင်း (၈၈၈၀.၇၄၄)နှင့် ပထမ(၅)လအတွက် သုံးစွဲရန်လျာထားငွေ ကျပ်သန်းပေါင်း (၂၁၉၆.၀၂၄) သတ်မှတ်အတည်ပြုခဲ့သော်လည်း ပြည်ထောင်စုဥပဒေကို ဆန့်ကျင်လျက် မည်သည့်အတွက် ပထမ(၅)လအတွင်း အမ်းချောင်းရေအားလျှပ်စစ်စီမံကိန်းအား လုပ်ငန်းများ ဆောင်ရွက်ခြင်း မရှိခဲ့ရပါသနည်း။ (၂) ကျန်ရှိသည့် ၂၀၁၂-၂၀၁၃ခု စီမံကိန်းကာလတွင် အဆိုပါ တစ်နှစ်လုံး လျာထားငွေဖြင့် စီမံကိန်းအား ဆက်လက်တည်ဆောက်ရန် အစီအစဉ် ရှိ/မရှိ၊ မရှိပါက မည်သည့် အတွက် မရှိရသည်ကို ဖြေကြားပေးပါရန် လေးစားစွာ မေးမြန်းအပ်ပါသည်ခင်ဗျား။ အားလုံးကိုကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး လျှပ်စစ်စွမ်းအားဝန်ကြီးဌာန၊ ဒုတိယ ဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="72">ဦးမြင့်ဇော် (ဒုတိယဝန်ကြီး၊ လျှပ်စစ်စွမ်းအားဝန်ကြီးဌာန)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ တက်ရောက်လာကြသော အမျိုးသားလွှတ်တော် ကိုယ်စားလှယ်တော်ကြီးများအားလုံး မင်္ဂလာအပေါင်းနှင့် ပြည့်စုံပါစေလို့ ဆုမွန်ကောင်းတောင်းရင်း နှုတ်ခွန်းဆက်သအပ်ပါတယ်။ ကျွန်တော်ကတော့ လျှပ်စစ်စွမ်းအားဝန်ကြီးဌာနမှ ဒုတိယဝန်ကြီး ဦးမြင့်ဇော် ဖြစ်ပါတယ်။ ကျွန်တော့်အနေနဲ့ ကရင်ပြည်နယ် မဲဆန္ဒနယ်အမှတ်(၇) အမျိုးသား လွှတ်တော် ကိုယ်စားလှယ် ဦးစောတော်ပလဲ မှ မေးမြန်းတဲ့ ကြယ်ပွင့်ပြ မေးခွန်းအပေါ်မှာ ဦးစွာ ရှင်းလင်းဖြေကြားသွားမှာ ဖြစ်ပါတယ်။ သောက်ရေခပ်(၁)ရေအားလျှပ်စစ်စီမံကိန်းဟာ တောင်ငူမြို့ အရှေ့ဘက်(၂၆)မိုင် ခန့်အကွာ သောက်ရေခပ်ချောင်းပေါ်မှာ တည်ရှိပြီးတော့ အဆိုပါ သောက်ရေခပ်ချောင်းမှ ရေအားလျှပ်စစ်ဓာတ်အား ထုတ်လုပ်နိုင်မှု အလားအလာများကို ကုလသမဂ္ဂ ဖွံ့ဖြိုးမှုအစီအစဉ် (UNDP) မှ ၁၉၆၄ ခုနှစ်မှာ ရှေးဦးလေ့လာရန် စစ်တောင်းမြစ်ဝှမ်း ရေအရင်းအမြစ်ဖွံ့ဖြိုးရေး (Sittaung Valley Water Resources Development) səqsough copgge:eosgပါတယ်။ မြန်မာ့လျှပ်စစ်ဓာတ်အားထုတ်လုပ်ရေးလုပ်ငန်းမှ သောက်ရေခပ် ရေအားလျှပ်စစ် စီမံကိန်း ဖြစ်မြောက်နိုင်စွမ်း လေ့လာမှုကို ၁၉၇၃ ခုနှစ်မှာ အမေရိကန်နိုင်ငံ၊ Engineering Consultant Inc.(ECI) ကုမ္ပဏီကို တာဝန်ပေးအပ်ဆောင်ရွက်ခဲ့ရာမှာ EC မှ ပဏာမဒီဇိုင်း အစီရင်ခံစာကို ၁၉၇ရ ခုနှစ်မှာ ပြုစုတင်ပြခဲ့ပါတယ်။ EC ရဲ့ ပဏာမဒီဇိုင်း အစီရင်ခံစာအရ စီမံကိန်းရဲ့ စက်တပ်ဆင်အင်အားဟာ (၁၅၀)မဂ္ဂါဝပ်ဖြစ်ပြီး၊ နှစ်စဉ်ပျမ်းမျှ ထုတ်လုပ်မယ့် ဓာတ်အားဟာ (၇၈၀)သန်းကီလိုဝပ်နာရီ ဖြစ်ပါတယ်။ မိမိတို့ လျှပ်စစ်စွမ်းအားဝန်ကြီးဌာနဟာ လျှပ်စစ်စီမံကိန်းများကို ဝန်ကြီးဌာန အစီအစဉ် ဖြင့်လည်းကောင်း၊ တိုင်းရင်းသားလုပ်ငန်းရှင်ကုမ္ပဏီများရဲ့ B.O.T စနစ် အခြေခံဖြင့်လည်းကောင်း၊ နိုင်ငံခြားကုမ္ပဏီများ၏ ရင်းနှီးမြှုပ်နှံမှုဖြင့် JV/B.O.T စနစ် အခြေခံဖြင့်လည်းကောင်း အကောင်အထည်ဖော် ဆောင်ရွက်လျက်ရှိပါတယ်။ အကယ်၍ သောက်ရေခပ်(၁) ရေအား လျှပ်စစ်စီမံကိန်းကို ဖော်ပြပါ နည်းလမ်း(၃)ခုအနက် နည်းလမ်းတစ်ခုခုဖြင့် အကောင်အထည် ဖော်ဆောင်ရွက်မည်ဆိုပါက အကောင်အထည်ဖော် ဆောင်ရွက်မည့် ဌာန၊ ကုမ္ပဏီအနေဖြင့် ရှေးဦးစွာ စီမံကိန်းဆိုင်ရာ ဖြစ်မြောက်နိုင်စွမ်းလေ့လာမှု အစီရင်ခံစာ (Feasibility Study Report) ကို လေ့လာပြုစုတင်ပြရမှာ ဖြစ်ပြီးတော့ အဆိုပါ Feasibility Study Report ကို ဝန်ကြီးဌာနရဲ့ Feasibility Study Report စိစစ်ရေးကော်မတီမှ အသေးစိတ် စိစစ်လေ့လာ သုံးသပ်သွားမှာ ဖြစ်ပါတယ်။ စီမံကိန်း အကောင်အထည်ဖော်မည့် ကုမ္ပဏီအနေနဲ့ Feasibility Study Report ကို တင်ပြရသည့်နည်းတူ ရေနစ်မြုပ်သွားတဲ့ လယ်ယာခြံမြေ ဥယျာဉ်များကြောင့် နစ်နာတဲ့ တောင်သူများအတွက် ဆုံးရှုံးမှုတန်ဖိုး ပေးလျော်ရမယ့် အစီအစဉ်နဲ့ ရေဝပ်ဧရိယာ အတွင်းမှာ ကျရောက်တဲ့ ကျေးရွာအုပ်စုများမှာ နေထိုင်လျက်ရှိတဲ့ ကျေးရွာလူထုများအတွက် မူလလူနေမှု အဆင့်အတန်းထက် နိမ့်ကျခြင်းမရှိတဲ့ ရွှေ့ပြောင်းမယ့် အစီအစဉ် (Resettlement Plan) ကိုလည်း ရေးဆွဲတင်ပြရမှာဖြစ်ပါတယ်။ ရေအားလျှပ်စစ်စီမံကိန်းများဆိုင်ရာ လုပ်ထုံးလုပ်နည်း များအရ Feasibility Study Report အတည်ပြုပြီးပါက စီးပွားရေးနဲ့ ဘဏ္ဍာရေးဆိုင်ရာ Sodajos (Financial Analysis) MopS: Səcə:60% bosques 88:60s? Financial Andlysis စိစစ်အတည်ပြုပြီးမှသာ နိုင်ငံတော်အတွက် ရရှိနိုင်မည့် အကျိုးအမြတ် ပမာဏကို လည်း သိရှိနိုင်မှာ ဖြစ်ပါတယ်။ ၎င်းအပြင် စီမံကိန်းအကောင်အထည်ဖော်မည့် ကုမ္ပဏီအနေနဲ့ သဘာဝပတ်ဝန်းကျင်နဲ့ လူမှုပတ်ဝန်းကျင်ဆိုင်ရာ သက်ရောက်မှုဆန်းစစ်ချက် အစီအရင်ခံစာများ EIA, SIA Report များကို လျှပ်စစ်စွမ်းအားဝန်ကြီးဌာနကို တင်ပြသွားရမှာဖြစ်ပြီးတော့ အဲဒီအစီရင်ခံစာများကို မိမိတို့ ဝန်ကြီးဌာနမှတစ်ဆင့် ပတ်ဝန်းကျင်ထိန်းသိမ်းရေးနှင့် သစ်တောရေးရာဝန်ကြီးဌာနကို လိုအပ်တဲ့ အတည်ပြုချက်နဲ့ အကြံပြုချက်များ ရရှိနိုင်ရေး ဆက်လက်တင်ပြသွားရမှာ ဖြစ်ပါတယ်။ ပတ်ဝန်းကျင်ထိန်းသိမ်းရေးနဲ့ သစ်တောရေးရာဝန်ကြီးဌာနရဲ့ အတည်ပြုချက်ရရှိပါက လူမှု ပတ်ဝန်းကျင်နဲ့ သဘာဝပတ်ဝန်းကျင်ထိခိုက်မှု အနည်းဆုံးဖြစ်စေမယ့် နည်းလမ်းများဖြင့် စီမံကိန်းအား အကောင်အထည်ဖော် ဆက်လက်ဆောင်ရွက်သွားရမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ နိဂုံးချုပ်အနေဖြင့် လျှပ်စစ်စွမ်းအားဝန်ကြီးဌာနအနေဖြင့် ကရင်ပြည်နယ် မဲဆန္ဒနယ်အမှတ်(၇) အမျိုးသားလွှတ်တော် ကိုယ်စားလှယ်တော်ကြီး ဦးစောတော်ပလဲ မေးမြန်းလာတဲ့ သောက်ရေခပ်(၁) ရေအားလျှပ်စစ် စီမံကိန်းနှင့် ပတ်သက်၍ အကောင်အထည်ဖော် ဆောင်ရွက်ရန် လောလောဆယ် အစီအစဉ် မရှိသေးပါကြောင်း ရှင်းလင်းဖြေကြားအပ်ပါတယ်ခင်ဗျား။ ဆက်လက်၍ ဒုတိယမေးခွန်းဖြစ်တဲ့ ရခိုင်ပြည်နယ် မဲဆန္ဒနယ်အမှတ်(၁၁) အမျိုးသား လွှတ်တော် ကိုယ်စားလှယ် ဦးညိုထွန်း မှ မေးမြန်းတဲ့ ကြယ်ပွင့်ပြ မေးခွန်းအပေါ်မှာ ရှင်းလင်း ဖြေကြားသွားမှာ ဖြစ်ပါတယ်ခင်ဗျား။ အမ်းချောင်းရေအားလျှပ်စစ်စီမံကိန်းဟာ တပ်ဆင် စက်အင်အား(၁၀)မဂ္ဂါဝပ်ဖြင့် နှစ်စဉ် ပျမ်းမျှထုတ်လုပ်မယ့် ဓာတ်အား (၄၄)ကီလိုဝပ်နာရီ သန်းပေါင်း ဒီဇိုင်းရေးဆွဲပြီးတော့ အကောင်အထည်ဖော် ဆောင်ရွက်သော စီမံကိန်း ဖြစ်ပါတယ်။ဆောင်ရွက်ရမယ့် အဓိကလုပ်ငန်းများအနက် တမံလုပ်ငန်း၊ ကုန်းကြောတမံလုပ်ငန်း၊ ရေလွှဲ ရေထုတ်ပြွန်၊ စိမ့်ရေတား ကွန်ကရစ်နံရံလုပ်ငန်းများ ဆောင်ရွက်ခဲ့ရာမှာ စီမံကိန်းတစ်ခုလုံးအနေနဲ့ (၁၈.၆)ရာခိုင်နှုန်း ပြီးစီးထားပါတယ်။ ၂၀၁၂-၂၀၁၃ ဘဏ္ဍာရေးနှစ်အတွင်း အမ်းချောင်းစီမံကိန်း လုပ်ငန်းများဆောင်ရွက်ရန် ငွေလုံးငွေရင်း အသုံးစရိတ်ရန်ပုံငွေ ကျပ်သန်းပေါင်း(၈၈၈၀.၇၄)သန်း တင်ပြခဲ့ပါတယ်။ သို့ရာတွင် ၂၀၁၂-၂၀၁၃ ဘဏ္ဍာရေးနှစ် အမျိုးသားစီမံကိန်း ဥပဒေကြမ်းအား ပြည်သူ့လွှတ်တော်သို့ တင်သွင်းခဲ့ရာမှာ အချို့စီမံကိန်းများကို လောလောဆယ် ဆိုင်းငံ့ထားသင့်ကြောင်းနှင့် အချို့စီမံကိန်းများကို ရာခိုင်နှုန်း အချိုးအစားတစ်ခု လျှော့ပေါ့ခွင့်ပြုသင့်ကြောင်း လွှတ်တော်ကိုယ်စားလှယ်အချို့မှ ဆွေးနွေးခဲ့ ပါတယ်။ သို့ဖြစ်၍ ဆိုင်းငံ့လျှော့ပေါ့ရန် အဆိုပြုခဲ့သော စီမံကိန်းများအား စိစစ်နိုင်ရန် သိပ္ပံနှင့် နည်းပညာဝန်ကြီး ဦးဆောင်သော စိစစ်ရေးအဖွဲ့ ဖွဲ့စည်းစစ်ဆေးရန်နှင့် နိုင်ငံတော်သမ္မတရုံးသို့ တင်ပြရန် ညွှန်ကြားခဲ့ပါတယ်။ လွှတ်တော်တွင် ဆွေးနွေးတင်ပြချက်အရ အမ်းချောင်းစီမံကိန်း အကောင်အထည်ဖော်မှုနှင့် ပတ်သက်၍လည်းကောင်း၊ ပြန်လည်စိစစ် သုံးသပ်ရန် လိုအပ်သဖြင့် ၂၃-၆-၂၀၁၂ ရက်နေ့မှာ ပြင်ပပညာရှင်များ၊ မြန်မာနိုင်ငံ အင်ဂျင်နီယာအသင်းမှ အင်ဂျင်နီယာ များ အပါအဝင် စစ်ဆေးရေးအဖွဲ့များ အမ်းချောင်းသို့ သွားရောက်စစ်ဆေးခဲ့ပြီး ဖြစ်ပါတယ်။ စစ်ဆေးရေးအဖွဲ့ ဆောင်ရွက်ခဲ့မှု အခြေအနေနှင့် စပ်လျဉ်းပြီး နိုင်ငံတော်သမ္မတရုံးကိုလည်း ၂၂-၁၀-၂၀၁၂ ရက်နေ့မှာ တင်ပြခဲ့ပါတယ်။ ထို့ကြောင့် စီမံကိန်းအား စိစစ်ဆောင်ရွက်ကာလ ဖြစ်၍ စီမံကိန်းလုပ်ငန်း ဆောင်ရွက်ရခြင်း မရှိခြင်းဖြစ်ပါကြောင်း ပထမမေးခွန်းအား ဖြေကြား အပ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ရေအားလျှပ်စစ် ဓာတ်အားပေးစက်ရုံစီမံကိန်းများ အကောင်အထည်ဖော် ဆောင်ရွက်ရာမှာ တည်ဆောက်ရေး ကာလဟာ အနည်းဆုံး (၄)နှစ်ခန့်ကြာမြင့်မှာဖြစ်ပြီးတော့ စီမံကိန်းပြီးစီးပြီး ဓာတ်အား စတင်ထွက်ရှိ လာတဲ့အချိန်တွင် အဆိုပါ ဓာတ်အားကို သယ်ပို့ဖြန့်ဖြူးနိုင်ရန်အတွက် ဓာတ်အားလိုင်းများ အဆင်သင့်ရှိနေရန် လိုအပ်ပါတယ်။ နိုင်ငံတော်ရဲ့ ဘဏ္ဍာငွေကြေးကို ချွေတာတဲ့အနေနဲ့ နိုင်ငံတော်မှ စီမံကိန်းလုပ်ငန်းများအား အဆင့်ဆင့် စီစဉ်လျာထား ဆောင်ရွက်လျက်ရှိရာမှာ ပထမဦးစားပေးအနေနဲ့ လျှပ်စစ်စွမ်းအားဝန်ကြီးဌာန၊ မြန်မာ့လျှပ်စစ်ဓာတ်အားလုပ်ငန်းဟာ နိုင်ငံတော် ဓာတ်အားစနစ်မှ ဓာတ်အားနဲ့ အမ်းမြို့ အပါအဝင် ရခိုင်ပြည်နယ်အတွင်းရှိ မြို့ရွာများ ဓာတ်အား အလျင်အမြန် ရရှိနိုင်ရေးအတွက် အမ်း-မန်း ၂၃၀ KV ဓာတ်အားလိုင်း မိုင်(၈၀)နဲ့ အမ်းမြို့မှာ ၆၀ MVA ခွဲအား ဘဏ္ဍာငွေကြေးများ သုံးစွဲ၍ အင်တိုက်အားတိုက် အရှိန်အဟုန် ဖြင့် စတင်ဆောင်ရွက်လျက်ရှိပါတယ်။ အဆိုပါ စီမံကိန်းလုပ်ငန်းများကို ၂၀၁၄ ခုနှစ်အတွင်း ပြီးစီးရေးလည်း လျာထား ဆောင်ရွက်လျက်ရှိပါတယ်။ ရေအားလျှပ်စစ်အကောင်အထည်ဖော်ရေးဦးစီးဌာန၊ အမ်းချောင်း ရေအားလျှပ်စစ်စီမံကိန်းမှ အင်ဂျင်နီယာ ဝန်ထမ်းများမှလည်းပဲ ၎င်း အမ်း-မန်း ၂၃၀ KVA ဓာတ်အားလိုင်း တည်ဆောက်ရေးလုပ်ငန်းမျး လျင်မြန်စွာ ပြီးစီးရေးအတွက် တာဝါတိုင်ဖောင်ဒေးရှင်း လုပ်ငန်းတွေမှာ ပါဝင်ကူညီဆောင်ရွက်သွားမှာလည်း ဖြစ်ပါတယ်။ နောက်ဆုံး ရရှိတဲ့ ဆောင်ရွက်ချက်များအရ မတ်လဆန်းမှာ တာဝါတိုင်များရဲ့ Sturt Member များပါတဲ့ သင်္ဘောဟာ စတင်ပြီးတော့ ရောက်ရှိလာတော့မှာလည်း ဖြစ်ပါတယ်။ လတ်တလော အစီအစဉ် အနေနဲ့ ဂျပန်နိုင်ငံအစိုးရရဲ့ အကူအညီနဲ့ မကြာမီကာလအတွင်း ရန်ကုန်မြို့ကို ရောက်ရှိလာမယ့် Mitsubishi ကုမ္ပဏီ ထုတ် မီးစက်များအနက် (၁)မဂ္ဂါဝပ် မီးစက်(၁)လုံးအား အမ်းမြို့နဲ့ အနီးပတ်ဝန်းကျင်ဒေသများကို ဓာတ်အားပိုမိုဖြန့်ဖြူးနိုင်ရေးအတွက် အမ်းမြို့ ကို ပို့ဆောင်ရန် စီစဉ်ထားရှိပြီးလည်း ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ သို့ဖြစ်ပါ၍ ၂၀၁၂၂၀၁၃ စီမံကိန်းနှင့် ဘတ်ဂျက်ဥပဒေကို ဆန့်ကျင်ဆောင်ရွက်ခြင်းမရှိဘဲ ရခိုင်ပြည်နယ်၊ အမ်းမြို့နယ်ဒေသ မီးအမြန်ရရှိရေး လျှပ်စစ်စွမ်းအားဝန်ကြီးဌာနအနေဖြင့် ကြိုးပမ်းဆောင်ရွက် နေပြီးတော့ အမ်းချောင်းရေအားလျှပ်စစ်စီမံကိန်းကိုလည်း တဖြည်းဖြည်းချင်း ဆက်လက်ဆောင်ရွက် သွားမည်ဖြစ်ပါကြောင်း ရှင်းလင်းဖြေကြားအပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">ဆက်လက်ပြီး လွှတ်တော်ကိုယ်စားလှယ် သုံးဦး မေးမြန်းတဲ့ မေးခွန်း တွေဟာ ဆက်သွယ်ရေးနှင့် သတင်းအချက်အလက် နည်းပညာဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမယ့် မေးခွန်းတွေ ဖြစ်ပါတယ်။ လွှတ်တော်ကိုယ်စားလှယ်များက သက်ဆိုင်ရာ မေးခွန်းတွေကို တစ်ဆက်တည်းမေးမြန်းပြီးမှ ဒုတိယဝန်ကြီးက တစ်ခုချင်း ဖြေကြား ပေးဖို့ ဖြစ်ပါတယ်</speech>
<title>မိုးညှင်းမြို့နယ်၊ နမ္မားဒေသအတွက် GSM မိုဘိုင်းဖုန်းများ ဆောင်ရွက်ပေးမည့် အစီအစဉ်ကို သိရှိလိုခြင်း နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ကချင်ပြည်နယ် မဲဆန္ဒနယ်အမှတ်(၅)မှ ဦးစိုင်းတင်အောင် က မိုးညှင်းမြို့နယ်၊ နမ္မာဒေသအတွက် GSM မိုဘိုင်းဖုန်းများ ဆောင်ရွက်ပေးမယ့် အစီအစဉ်ကို သိရှိလိုခြင်းနှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="5">ဦးစိုင်းတင်အောင်၊ ကချင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် ပြည်ထောင်စုဒုတိယဝန်ကြီးများ၊ အမျိုးသားလွှတ်တော် ကိုယ်စားလှယ်များအားလုံး မင်္ဂလာပါလို့ လေးစားစွာ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော် ကိုယ်စားလှယ် ဦးစိုင်းတင်အောင် ပဲ ဖြစ်ပါတယ်။ အခု ကျွန်တော်မေးမယ့် မေးခွန်းကတော့ ဆက်သွယ်ရေးနဲ့ သတင်းအချက်အလက်နည်းပညာဝန်ကြီးဌာနနဲ့ သက်ဆိုင်တဲ့ မေးခွန်းပဲဖြစ်ပါတယ်။ ဥက္ကဋ္ဌကြီးခင်ဗျား။ အခုအခါမှာ နိုင်ငံတော်အစိုးရအနေနဲ့ ကျေးလက်ဒေသ ဖွံ့ဖြိုးရေးနဲ့ ဆင်းရဲနွမ်းပါးမှုလျှော့ချရေးလုပ်ငန်းစဉ်တွေ ချမှတ်ပြီးတော့ ဆက်သွယ်ရေးကဏ္ဍမှာနိုင်ငံသားတိုင်း လွယ်ကူစွာ အသုံးပြုနိုင်ရေးအတွက် GSM မိုဘိုင်းဖုန်းများကို အရစ်ကျစနစ်နဲ့ ရောင်းချပေး လျက်ရှိပါတယ်။ ကျွန်တော်တို့ ကချင်ပြည်နယ်၊ မိုးညှင်းမြို့နယ်၊ နမ္မားဒေသမှာရှိတဲ့ ပြည်သူလူထု များလည်း GSM မိုဘိုင်းဖုန်းများ အရစ်ကျရောင်းချခြင်းမှ ဝယ်ယူအသုံးပြုလျက် ရှိပါတယ်။ ဒါပေမယ့်လည်း နမ္မားဒေသဟာ မိုးညှင်းမြို့နယ်နဲ့ ဟိုပင်မြို့နယ်ခွဲကြားမှာ ရှိတဲ့အတွက် မိုးညှင်း မြို့ပေါ်နဲ့ ဟိုပင်မြို့နယ်ခွဲမှာ GSM ဆက်သွယ်ရေး မိုဘိုင်းတာဝါတိုင်များ ရှိပေမယ့်လည်း နမ္မား ဒေသမှာ တိုင်ထူခြင်းမရှိသေးတဲ့အတွက် ဆက်သွယ်ရေး အခြေအနေများ၊ ဆက်သွယ်ရေးလိုင်းများ အဆင်မပြေဘူးလို့ ဒေသခံပြည်သူများရဲ့ တင်ပြချက်အရ သိရပါတယ်။ ဒါကြောင့်မို့လို့ နမ္မား ဒေသမှာရှိတဲ့ GSM မိုဘိုင်းဖုန်းများ အဆင်ပြေချောမွေ့စွာ အသုံးပြုနိုင်ရေး အတွက် မည်သို့ စီစဉ်ဆောင်ရွက်ပေးမည်ကို ဆက်သွယ်ရေးနဲ့ သတင်းအချက်အလက်နည်းပညာ ဝန်ကြီးဌာန မှတစ်ဆင့် မည်သို့စီစဉ်ဆောင်ရွက်ပေးမည်ကို အမျိုးသားလွှတ်တော် ဥက္ကဋ္ဌကြီးမှတစ်ဆင့် လေးစားစွာ မေးမြန်းတင်ပြအပ်ပါတယ်ခင်ဗျား။ ကျေးဇူးတင်ပါတယ်။</speech>
<title>မိုးညှင်းမြို့နယ်၊ အင်းတော်ကြီးဒေသအတွက် GSM မိုဘိုင်းဖုန်းများ ဆောင်ရွက်ပေးမည့် အစီအစဉ်ကို သိရှိလိုခြင်းနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၆)က ဦးဖေသောင်း က မိုးညှင်းမြို့နယ်၊ အင်းတော်ကြီးဒေသအတွက် GSM မိုဘိုင်းဖုန်းများ ဆောင်ရွက်ပေးမယ့် အစီအစဉ်ကို သိရှိလိုခြင်းနှင့် စပ်လျဉ်းတဲ့ မေးခွန်း မေးမြန်းဖို့ ဖြစ်ပါတယ်</speech>
<speech><mp id="6">ဦးဖေသောင်း၊ ကချင်ပြည်နယ် မဲဆန္ဒနယ်အမှတ်(၆)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် ပြည်ထောင်စုဒုတိယဝန်ကြီးများ၊ အမျိုးသားလွှတ်တော် ကိုယ်စားလှယ်များနဲ့ ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံကြပါစေလို့ ပဏာမ ဆုမွန်ကောင်း တောင်းလိုက်ပါတယ်။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဦးဖေသောင်း ပဲ ဖြစ်ပါတယ်။ ကျွန်တော့်အနေနဲ့ ဥက္ကဋ္ဌကြီးရဲ့ ခွင့်ပြုချက်အရ ကချင်ပြည်နယ်၊ မိုးညှင်းမြို့နယ်၊ အင်းတော်ကြီးဒေသအတွက် GSM မိုဘိုင်းဖုန်း ဆက်သွယ်အသုံးပြု နိုင်ရန် အစီအစဉ် ဆောင်ရွက်ပေးနိုင်မှု ရှိ/မရှိကို မေးမြန်းသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ဒီမေးခွန်းနဲ့ ပတ်သက် ပြီးတော့မှ မေးရခြင်းအကြောင်းရင်းက ပြည်သူများ တောင်းဆိုတာကလည်း ပါပါတယ်။ နောက် တစ်ဆင့်က ကျွန်တော်တို့ အင်းတော်ကြီးဒေသဟာ လမ်းပန်းဆက်သွယ်ရေး ခက်ခဲပြီးတော့မှ အင်းတော်ကြီးဒေသ၊ အင်းအနေအထားအရနဲ့ရော၊ အင်းလယ်မှာ ရှိတဲ့ ရွှေမဉ္ဇူ စေတီတော်ကြီး ရှိတဲ့အတွက်ကြောင့်ရော၊ နိုင်ငံအတွင်းကရော၊ ကမ္ဘာအရပ်ရပ်ကပါ စိတ်ဝင်စားပြီး သွားလာမှု ရှိနေတဲ့ ဒေသလေးတစ်ခု ဖြစ်ပါတယ်။ အဲဒီဒေသမှာ ကျွန်တော်တို့ လမ်းပန်းဆက်သွယ်ရေး ခက်ခဲတဲ့အတွက်ကြောင့်မို့လို့ ဒီဆက်သွယ်ရေးလမ်းကြောင်းရှိဖို့တော့ အင်မတန်မှ လိုအပ်ပါတယ်။ ဒါကြောင့်မို့လည်းပဲ ကျွန်တော့်အနေနဲ့ ဒီနေ့ အင်းတော်ကြီးဒေသကို GSM မိုဘိုင်းဖုန်း ဆက်သွယ် အသုံးပြုနိုင်ဖို့ အစီအစဉ် ရှိ/မရှိကို မေးမြန်းသွားမှာ ဖြစ်ပါတယ်။ အဲဒီ မမေးမြန်းခင် ကျွန်တော့်အနေနဲ့ ဒီဖုန်းနဲ့ ပတ်သက်ပြီးတော့မှ ဒါ ကျွန်တော့်ရဲ့ အတွေးအမြင်နဲ့ တင်ပြပါရစေ။ ဥက္ကဋ္ဌကြီးမှတစ်ဆင့် ပြည်ထောင်စုဝန်ကြီးကို။ ကျွန်တော်တို့ ဒီဖုန်းတွေဟာ ၁၉၈၈ ခုနှစ် အစိုးရတက်လာပြီးကတည်းက စပြီးတော့မှ လက်လှည့်ဖုန်းလေးတွေ လုပ်ပေးခဲ့တယ်။ ရွာချင်းဆက်၊ နောက်တစ်ခါ IP star, ပြီးရင် GSM (၁၅)သိန်းတန်၊ ပြီးတဲ့ အခါကျတော့ CDMA 450 တို့ ပေါ်လာတယ်။ ပြီးတော့ WCDMA 800 တို့ ပေါ်လာတယ်။ အခု နောက်ပိုင်းမှာကတော့ ကျွန်တော်တို့ ကမ္ဘာနဲ့ သုံးတဲ့ G 4 ဆိုတာ၊ အဲဒါလေးတွေ ပေါ်လာ တယ်။ ကျွန်တော် ဆိုလိုချင်တာက ကျွန်တော်တို့ ဒီလိုပေါ်လာတဲ့ ဖုန်းတွေဟာ ဒီနေ့ ကျွန်တော်တို့ CDMA 450 နဲ့ WCDMA အခု လက်ရှိသုံးနေတဲ့ GSM တွေဟာ နိုင်ငံတစ်ခုလုံးတောင်မှ လွှမ်းခြုံမှုမပေးနိုင်တာ ကျွန်တော်တို့ အဲဒါလေးကို နည်းနည်း ကျွန်တော်တို့ ဥက္ကဋ္ဌကြီး မှတစ်ဆင့် ပြည်ထောင်စုဝန်ကြီးကို အလေးထားပြီးတော့မှ ဆောင်ရွက်ပေးစေချင်ပါတယ်။ ဆိုလိုတာက ကျွန်တော်တို့ အခု ၅၀၀၀ိ/- နဲ့ ချတော့ မလိုလို၊ ၅၀၀၀၀ိ/- နဲ့ ချတော့ မလိုလို ဒါတွေကတော့ ထားပါ။ ကျွန်တော်တို့ ဆိုလိုတာက ဒီဈေးနှုန်းအတိုင်းအရ ဘယ်လိုပဲ ချခဲ့ ချခဲ့၊ ချလာတဲ့ ကျွန်တော်တို့ ဖုန်းတွေဟာ နိုင်ငံအတွင်းမှာ သုံးနိုင်တဲ့အနေအထားကို အားလုံး သုံးနိုင်ဖို့ကတော့ ဒါဟာ ကျွန်တော်တို့ ဒီနေ့ ဆောင်ရွက်သင့်ပြီလို့ ကျွန်တော်တို့ ယူဆပါတယ်။ ဘာကြောင့်လဲဆိုတော့ မနေ့ ၁၈ ရက်ကနေ ၂၀ အတွင်း ကျွန်တော်တို့ ဒီ အမြန် လမ်းမပေါ်မှာ တောင်သူလယ်သမားများ ဖြတ်သန်းဖို့ ကျွန်တော်တို့ တောင်သူလယ်သမား ရေးရာကော်မတီတွေ Under Pass ကို သွားကြည့်တဲ့အခါမှာ ကျွန်တော်တို့ အလယ်လောက် ရောက်တဲ့အခါမှာ ကျွန်တော်တို့ဆီမှာ ပါတဲ့ ဖုန်းတွေက ဘယ်မှဆက်လို့မရဘူး ဖြစ်နေတယ်။ အဲဒီလို အနေအထားတောင်မှ မရဘူးဆိုတဲ့အခါကျတော့ နောင်တစ်ချိန် ဖုန်းတစ်မျိုးမျိုးသာ ပေါ်လာရင် ဒါ တိုင်းပြည်မှာ ကြေညာပြီးတော့မှ ဒါ ဘာဖုန်းက ဘယ်လောက်၊ ဘာဖုန်းက ဘယ်လောက်ဆိုတာ လာပြန်ဦးမှာ။ ကျွန်တော်တို့ ဆိုလိုချင်တာက အခု လ်ရှိ CDMA 450 သုံးနေကြတယ်။ WCDMA သုံးနေကြတယ်။ GSM အခု လောလောဆယ်သုံးနေကြတယ်။ အဲဒီဖုန်းလေးတွေကို ကျွန်တော်တို့ ပြည်ထောင်စုဝန်ကြီးများက နေပြီးတော့မှ တစ်နိုင်ငံလုံးလွှမ်းခြုံအောင် လုပ်ပေးဖို့ အစီအစဉ်များ မရှိဘူးလား။ ကျွန်တော် ဒါ သိချင်ပါတယ်။ အဲဒါကြောင့်မို့ ဒီဟာလေးတွေကို ကျွန်တော်တို့ အသစ် အသစ်တွေကို ပေါ်လာမယ့် နောက်ကွယ်မှာ အသာထားပြီးတော့ အခု လက်ရှိဥစ္စာကို နိုင်ငံအတွင်းလွှမ်းခြုံမှု ပေးနိုင်တယ်ဆိုရင် ကျွန်တော်တို့ ပြည်သူတွေဟာ ဒါ အသုံးတည့်သွားတယ်လို့ပဲ ဆိုရမှာ ဖြစ်ပါတယ်။ ဒါကြောင့်မို့လို့ ကျွန်တော်တို့ လက်ရှိ ရှိနေတဲ့ ဖုန်းတွေကို အသုံးတည့်အောင်၊ ဒီတော့ ကျွန်တော်တို့ ပြည်ထောင်စုဝန်ကြီးကနေပြီးတော့မှ အလေးတယူ ထားပြီးတော့မှ ဆောင်ရွက်ပေး စေချင်တယ်လို့ ဥက္ကဋ္ဌကြီးမှတစ်ဆင့် တင်ပြရခြင်းဖြစ်ပါတယ်။ ခုနတုန်းက ကျွန်တော့်ရှေ့က လွှတ်တော်ကိုယ်စားလှယ်ကြီးလည်း တင်ပြသွားပါတယ်။ ကျွန်တော်တို့ ဒီမီးရထားလမ်းကလေးမှာ တောင်မှ မိုင်(၂၀)အတွင်းမှာရှိတဲ့ ဖုန်းတွေတောင်မှ တစ်နေရာနဲ့ တစ်နေရာ တစ်ခါတလေ ကျရင် ခေါ်ရခက်၊ ပြုရခက် ဖြစ်နေပါတယ်။ ဒါကြောင့်မို့ ဒီဟာလေးတွေကိုလည်း အလေးတယူ ပြည်ထောင်စုဝန်ကြီးကနေပြီး တော့မှ စဉ်းစားဆောင်ရွက်ပေးဖို့ ဥက္ကဋ္ဌကြီးမှတစ်ဆင့် တင်ပြရင်း အင်းတော်ကြီးဒေသ GSM မိုဘိုင်းဖုန်းများကို ဆက်သွယ်အသုံးပြုနိုင်ရန်အတွက် စီစဉ်ဆောင်ရွက်ပေးနိုင်မှု ရှိ/မရှိ မေးမြန်း ရခြင်းဖြစ်ပါတယ်။ အားလုံးကို လေးစားပါတယ်။</speech>
<title>လောင်းလုံမြို့နယ်၏ တောင်ဘက်ပိုင်းဒေသများတွင် တန်ဖိုးနည်း GSM မိုဘိုင်းဖုန်းများ ဆောင်ရွက် ပေးမည့် အစီအစဉ်ကို သိရှိလိုခြင်း နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး တနင်္သာရီတိုင်းဒေသကြီး မဲဆန္ဒနယ်အမှတ်(၃)မှ ဦးတင်မောင်မြင့် က လောင်းလုံမြို့နယ်၏ တောင်ဘက်ပိုင်းဒေသများတွင် တန်ဖိုးနည်း GSM မိုဘိုင်းဖုန်းများ ဆောင်ရွက်ပေးမည့် အစီအစဉ်ကို သိရှိလိုခြင်းနှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="63">ဦးတင်မောင်မြင့်၊ တနင်္သာရီတိုင်းဒေသကြီး မဲဆန္ဒနယ်အမှတ်(၃)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်တော်ကြီးများအားလုံး မင်္ဂလာပါလို့ နှုတ်ခွန်းဆက် ဂါရဝပြုအပ်ပါတယ်။ ကျွန်တော် ကတော့ တနင်္သာရီတိုင်းဒေသကြီး၊ လောင်းလုံမြို့နယ်၊ မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် ဦးတင်မောင်မြင့် ဖြစ်ပါတယ်။ ကျွန်တော့်အနေနဲ့ လောင်းလုံမြို့နယ်ရဲ့ အောက်တောင်ဘက်ပိုင်းဒေသတွေမှာ တန်ဖိုးနည်း GSM ဖုန်းများကို သုံးစွဲနိုင်ဖို့ ဆောင်ရွက်ပေးနိုင်မယ့် အခြေအနေကို သိရှိလိုတဲ့အတွက် မေးမြန်းသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်တို့ လောင်းလုံ မြို့နယ်ဟာ CDMA မိုဘိုင်းဖုန်းများကို နေရာမရွေး အသုံးပြုနိုင်တဲ့ မြို့နယ်ဖြစ်ပါတယ်။ အသုံးပြုနိုင်အောင်လည်း မြန်မာ့ဆက်သွယ်ရေးလုပ်ငန်းကနေပြီးတော့ လောင်းလုံ၊ ကျောက်နီမော်၊ မောင်းမကန် စတဲ့ကျေးရွာတွေမှာ Micro Wave တိုင်တွေ ထောင်ထားပြီး ၎င်းတိုင်ဆက်ကြောင်း တွေကနေတစ်ဆင့် အသုံးပြု နေကြတာ ဖြစ်ပါတယ်။ သို့သော်လည်း ဒီနေ့ ဒီအချိန်မှာ တန်ဖိုးနည်း GSM ဖုန်းများကို ချပေးလာတဲ့အတွက် လူတိုင်းဝယ်ယူ အသုံးပြု လာနိုင်မှာ ဖြစ်ပါတယ်။ သို့သော်လည်း လောင်းလုံမြို့နယ် GSM ဖုန်း အသုံးပြုနိုင်ဖို့အတွက် ဆက်ကြောင်းလိုင်းများဟာလောင်းလုံ၊ မင်းရပ်နဲ့ မောင်းမကန်တို့မှာသာ တပ်ဆင်ထားတဲ့အတွက် လောင်းလုံမြို့ရဲ့ မြောက်ပိုင်းဒေသတွေအဖို့ GSM ဖုန်းများကို တွင်တွင်ကျယ်ကျယ် အသုံးပြုနေနိုင်ကြသော် လည်း လောင်းလုံမြို့ရဲ့ တောင်ဘက် (၆)မိုင်အကွာ ရေဖြူကျေးရွာမှစပြီး အောက်ပိုင်း ရှင်မော်ငူ အထိ ကျေးရွာများဟာ GSM ဖုန်းများကို အသုံးမပြုနိုင်သေးတာကို တွေ့နေရပါတယ်။ ၎င်းဒေသ များမှ ဒေသခံများကလည်း GSM မိုဘိုင်းဖုန်းများ အသုံးပြု လို နေကြပါတယ်။ လွှတ်တော်မှာ တင်ပြပေးဖို့ကိုလည်း ဆန္ဒထုတ်ဖော်တောင်းခံကြပါတယ်။ သို့ပါ၍ ကျောက်နီမော် ဧရိယာ တိုင်မှာ တပ်ဆင်ပေးမယ်ဆိုပါက အောက်ဘက်ဒေသတစ်ခုလုံး အသုံးပြု နိုင်မယ်လို့ ကျွန်တော့် အနေနဲ့ ထင်မြင်မိပါတယ်။ သို့ပါ၍ လောင်းလုံမြို့နယ်၊ တောင်ဘက်ဒေသတစ်ခုလုံး GSM ဖုန်းများ အသုံးပြု နိုင်ရန် ဆောင်ရွက်ပေးနိုင်မယ့်အစီအစဉ် ရှိ/မရှိ၊ ရှိပါက မည်သည့်အချိန်တွင်ဆောင်ရွက်ပေးမည်ကို သိရှိလိုပါကြောင်း ဥက္ကဋ္ဌကြီးမှတစ်ဆင့် မေးမြန်းတင်ပြအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး ဆက်သွယ်ရေးနှင့် သတင်းအချက်အလက် နည်းပညာဝန်ကြီးဌာန၊ ဒုတိယဝန်ကြီးက တစ်ခုချင်း ဖြေကြားဖို့ ဖြစ်ပါတယ်</speech>
<speech><agency id="95">ဦးဝင်းသန်း (ဒုတိယဝန်ကြီး၊ ဆက်သွယ်ရေးနှင့် သတင်းအချက်အလက် နည်းပညာ ဝန်ကြီးဌာန)</agency>လေးစားအပ်ပါတဲ့ အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော် ကိုယ်စားလှယ်တော်ကြီးများအားလုံး ကိုယ်စိတ်နှစ်ဖြာ ကျန်းမာချမ်းသာကြစေကြောင်း ဦးစွာ ပထမ ဆုမွန်ကောင်းတောင်းအပ်ပါတယ်ခင်ဗျာ။ ကျွန်တော်ကတော့ ဆက်သွယ်ရေးနှင့် သတင်း အချက်အလက်နည်းပညာဝန်ကြီးဌာန၊ ဒုတိယဝန်ကြီး ဖြစ်ပါတယ်။ ကျွန်တော်တို့ ကချင်ပြည်နယ် မဲဆန္ဒနယ်အမှတ်(၅) အမျိုးသားလွှတ်တော် ကိုယ်စားလှယ် ဦးစိုင်းတင်အောင်၊ ကချင်ပြည်နယ် မဲဆန္ဒနယ်အမှတ်(၆) အမျိုးသားလွှတ်တော် ကိုယ်စားလှယ် ဦးဖေသောင်း နှင့် တနင်္သာရီတိုင်း ဒေသကြီး မဲဆန္ဒယ်အမှတ်(၃) အမျိုးသားလွှတ်တော် ကိုယ်စားလှယ် ဦးတင်မောင်မြင့် တို့ရဲ့ မေးခွန်းများကို ကျွန်တော့်အနေနဲ့ တစ်စုတစ်စည်းတည်း ရှင်းလင်းဖြေကြားပေးသွားမှာ ဖြစ်ပါတယ်။ ကျွန်တော်တို့ ဝန်ကြီးဌာနအနေနဲ့ ဒီတန်ဖိုးနည်း GSM မိုဘိုင်းဖုန်းများကို အသုံးပြုနိုင် ဖို့အတွက် ကျေးလက်ဒေသ မိုဘိုင်းဖုန်းတိုးချဲ့တပ်ဆင်ရေး စီမံကိန်းများကို ချမှတ်ပြီး ဆောင်ရွက် လျက်ရှိပါတယ်။ ဒီစီမံချက်များနဲ့ စီမံကိန်းလုပ်ငန်းများကိုလည်း ကျွန်တော်တို့ မကြာခင်ကာလ မှာပဲ အကောင်အထည်ဖော်ပေးသွားမှာ ဖြစ်ပါတယ်။ ဒါကြောင့်မို့လို့ ဒီလုပ်ငန်းများကို လုပ်ဆောင် တဲ့အခါမှာ လွှတ်တော်ကိုယ်စားလှယ်ကြီးများ တင်ပြတဲ့ လုပ်ငန်းရပ်များကို တစ်ပါတည်းထည့်သွင်း ဆောင်ရွက်ပေးသွားမှာဖြစ်ကြောင်း ဖြေကြားအပ်ပါတယ်။ ထို့အတူပဲ ပြည်သူလူထု လက်ဝယ်မှာ တိုင်းနဲ့ပြည်နယ်ဒေသအသီးသီးမှာ သုံးစွဲနေတဲ့ တယ်လီဖုန်းများ ဆက်သွယ်ရေး မပြတ်တောက်ဖို့၊ ဆက်သွယ်ရေး အဆင်ပြေဖို့၊ ပြည်သူလူထု စိတ်ချမ်းမြေ့စွာနဲ့ သုံးစွဲနိုင်ဖို့အတွက် ကျွန်တော်တို့ ဝန်ကြီးဌာနအနေနဲ့ လူအင်အား၊ စက်အင်အား၊ ငွေကြေးအင်အား ဘက်ပေါင်းစုံကနေ ဖြည့်ဆည်းပြီးတော့ အစွမ်းကုန် ကျေနပ်နှစ်သိမ့်မှု ရရှိသည် အထိ ဆောင်ရွက်ပေးသွားမှာ ဖြစ်ပါကြောင်း လေးစားစွာဖြင့် ပြန်လည်ရှင်းလင်း ဖြေကြားအပ် ပါတယ်။ အားလုံးကျေးဇူးတင်ပါတယ်ခင်ဗျား။ (ဩဘာသံများ)</speech>
</section>
<section value="Bill">	
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီးပေးပို့ထားသော သဘာဝဘေးအန္တရာယ်ဆိုင်ရာ စီမံခန့်ခွဲမှုဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့်ပြန်လည်ပေးပို့လာခြင်းကို အသိပေးတင်ပြခြင်း</title>
<speech type="speaker">အစီအစဉ်(၆)ကို ဆက်လက်ဆောင်ရွက်မှာ ဖြစ်ပါတယ်။ အမျိုးသား လွှတ်တော် ကိုယ်စားလှယ်များခင်ဗျား။ ပြည်ထောင်စုလွှတ်တော်က အမျိုးသားလွှတ်တော်တွင် စတင်ဆွေးနွေးနိုင်ရန် ပေးပို့လာသော သဘာဝဘေးအန္တရာယ်ဆိုင်ရာစီမံခန့်ခွဲမှု ဥပဒေကြမ်းကို ၂၄-၇-၂၀၁၂ ရက်နေ့တွင် လူမှုဝန်ထမ်းကယ်ဆယ်ရေးနှင့် ပြန်လည်နေရာချထားရေးဝန်ကြီးဌာန၊ ဒုတိယဝန်ကြီး က အဆို တင်သွင်းပြီး ၆-၈-၂၀၁၂ ရက် နေ့တွင် ပြင်ဆင်ချက်ဖြင့် အတည်ပြုပြီး ၇-၈-၂၀၁၂ ရက်နေ့တွင် ပြည်သူ့လွှတ်တော်သို့ ပေးပို့ခဲ့ပါတယ်။ ယခု အမျိုးသားလွှတ်တော်က အတည်ပြုပြီး ပေးပို့ထားတဲ့ သဘာဝဘေးအန္တရာယ် ဆိုင်ရာစီမံခန့်ခွဲမှု ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာ ပါတယ်။ ပြည်သူ့လွှတ်တော်က ပေးပို့လာသော ပြင်ဆင်ချက်ကို အမျိုးသားလွှတ်တော်ကိုယ်စားလှယ် များထံ ကြိုတင်ဖြန့်ဝေထားပြီး ဖြစ်ပါတယ်။</speech>
<title>အမျိုးသားလွှတ်တော်က အတည်ပြုပြီး ပေးပို့ထားသော သဘာဝဘေးအန္တရာယ်ဆိုင်ရာ စီမံခန့်ခွဲမှု ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်း တင်သွင်းနိုင်ကြောင်းဥက္ကဋ္ဌက ကြေညာခြင်း</title>
<speech type="speaker">ပြည်သူ့လွှတ်တော်က ပေးပို့လာတဲ့ ပြင်ဆင်ချက်ကို ဆွေးနွေးမယ့် လွှတ်တော်ကိုယ်စားလှယ်များ ဆွေးနွေးလိုတဲ့ အကြောင်းအရာအကျဉ်းချုပ်ကို ဖော်ပြလက်မှတ် ရေးထိုးပြီး ၂၆-၂-၂၀၁၃ (အင်္ဂါနေ့)ထက် နောက်မကျဘဲ အမျိုးသားလွှတ်တော်ဌာန၊ ဒုတိယ ညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်</speech>
</bill>
<bill>
<title>အမျိုးသားလွှတ်တော် ဥက္ကဋ္ဌက အမျိုးသားလွှတ်တော်က အတည်ပြုပြီးပေးပို့ထားသော ငွေချေးသက်သေခံလက်မှတ်များ လဲလှယ်ရောင်းဝယ်ရေး ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာခြင်းကို အသိပေးတင်ပြခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ ပြည်ထောင်စုလွှတ်တော်က အမျိုးသားလွှတ်တော်တွင် စတင်ဆွေးနွေးနိုင်ရန် ပေးပို့လာသော ငွေချေးသက်သေခံလက်မှတ်များ လဲလှယ်ရောင်းဝယ်ရေး ဥပဒေကြမ်းကို ၇-၈-၂၀၁၂ ရက်နေ့တွင် ဘဏ္ဍာရေးနှင့် အခွန်ဝန်ကြီးဌာန၊ ပြည်ထောင်စုဝန်ကြီး က အဆို တင်သွင်းပြီး ၂၂-၈-၂၀၁၂ ရက်နေ့တွင် ပြင်ဆင်ချက်ဖြင့် အတည်ပြုပြီး ၂၈-၈-၂၀၁၂ ရက်နေ့ တွင် ပြည်သူ့လွှတ်တော်သို့ ပေးပို့ခဲ့ပါတယ်။ ယခု အမျိုးသားလွှတ်တော်က အတည်ပြုပြီး ပေးပို့ထားတဲ့ ငွေချေး သက်သေခံ လက်မှတ်များ လဲလှယ်ရောင်းဝယ်ရေး ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပြန်လည်ပေးပို့လာပါတယ်။ ပြည်သူ့လွှတ်တော်က ပေးပို့လာတဲ့ ပြင်ဆင်ချက်ကို အမျိုးသား လွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။</speech>
<title>အမျိုးသားလွှတ်တော်က အတည်ပြုပြီး ပေးပို့ထားသော ငွေချေးသက်သေခံ လက်မှတ်များ လဲလှယ်ရောင်းဝယ်ရေး ဥပဒေကြမ်းအား ပြည်သူ့လွှတ်တော်က ပြင်ဆင်ချက်ဖြင့် ပြန်လည် ပေးပို့လာခြင်းကို ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ဥက္ကဋ္ဌက ကြေညာခြင်း</title>
<speech type="speaker">ပြည်သူ့လွှတ်တော်က ပေးပို့လာတဲ့ ပြင်ဆင်ချက်ကို ဆွေးနွေးမယ့် လွှတ်တော်ကိုယ်စားလှယ်များ ဆွေးနွေးလိုသည့် အကြောင်းအရာ အကျဉ်းချုပ်ကို ဖော်ပြ လက်မှတ် ရေးထိုးပြီး ၂၆-၂-၂၀၁၃ (အင်္ဂါနေ့)ထက် နောက်မကျဘဲ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်</speech>
</bill>
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော တိုင်းဒေသကြီး သို့မဟုတ် ပြည်နယ်အဆင့်ပုဂ္ဂိုလ်များ၏ ချီးမြှင့်ငွေ၊ စရိတ်နှင့် အဆောင်အယောင် များဆိုင်ရာ ဥပဒေကို ပြင်ဆင်သည့် ဥပဒေကြမ်းကို ပြည်သူ့လွှတ်တော်က ပြင်ဆင်ချက်များမပြုဘဲ သဘောတူကြောင်း ဆုံးဖြတ်ချက် ပေးပို့လာခြင်းကို အသိပေးတင်ပြခြင်း</title>
<speech type="speaker">အစီအစဉ်(၁၀) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ ပြည်ထောင်စုလွှတ်တော်က အမျိုးသားလွှတ်တော်တွင် စတင်ဆွေးနွေးနိုင်ရန် ပေးပို့လာသော တိုင်းဒေသကြီး သို့မဟုတ် ပြည်နယ်အဆင့် ပုဂ္ဂိုလ်များ၏ ချီးမြှင့်ငွေ၊ စရိတ်နှင့် အဆောင်အယောင်များဆိုင်ရာ ဥပဒေကို ပြင်ဆင်တဲ့ ဥပဒေကြမ်းကို ၁၉-၁၀-၂၀၁၂ ရက်နေ့ တွင် ပြည်ထောင်စုအစိုးရအဖွဲ့ကိုယ်စား သမ္မတရုံးဝန်ကြီးဌာန(၂)၊ ပြည်ထောင်စုဝန်ကြီးက အဆို တင်သွင်းပြီး ၅-၁၁-၂၀၁၂ ရက်နေ့တွင် ပြင်ဆင်ချက်များဖြင့် အတည်ပြုပြီး ၆-၁၁-၂၀၁၂ ရက် နေ့တွင် ပြည်သူ့လွှတ်တော်သို့ ပေးပို့ခဲ့ပါတယ်။ ယခုအမျိုးသားလွှတ်တော်က အတည်ပြုပြီး ပေးပို့ထားတဲ့ တိုင်းဒေသကြီး သို့မဟုတ် ပြည်နယ်အဆင့် ပုဂ္ဂိုလ်များ၏ ချီးမြှင့်ငွေ၊ စရိတ်နှင့် အဆောင်အယောင်များဆိုင်ရာ ဥပဒေကို ပြင်ဆင်တဲ့ ဥပဒေကြမ်းကို ပြည်သူ့လွှတ်တော်က ပြင်ဆင်ချက်များ မပြုဘဲ ပြည်သူ့လွှတ်တော် ဆိုင်ရာ နည်းဥပဒေ ၁၆၈ အရ အကြောင်းပြန်ကြားလာပါတယ်။ သို့ဖြစ်၍ အမျိုးသားလွှတ်တော်က အတည်ပြုပြီး ပေးပို့ထားတဲ့ တိုင်းဒေသကြီး သို့မဟုတ် ပြည်နယ်အဆင့် ပုဂ္ဂိုလ်များ၏ ချီးမြှင့်ငွေ၊ စရိတ်နှင့် အဆောင်အယောင်များဆိုင်ရာ ဥပဒေကို ပြင်ဆင်တဲ့ ဥပဒေကြမ်းကို ပြည်သူ့လွှတ်တော်က ပြင်ဆင်ချက်မပြု ဘဲ သဘောတူကြောင်း ဆုံးဖြတ်ချက် ပေးပို့လာခြင်းကို အမျိုးသားလွှတ်တော်ဆိုင်ရာ နည်းဥပဒေ ၁၆၁၊ နည်းဥပဒေခွဲ (က)အရ အမျိုးသားလွှတ်တော်သို့ အသိပေး တင်ပြအပ်ပါတယ်</speech>
</bill>
<bill>
<title>အမျိုးသားလွှတ်တော်ဥက္ကဋ္ဌက အမျိုးသားလွှတ်တော်က အတည်ပြုပြီး ပေးပို့ထားသော နိုင်ငံ့ဝန်ထမ်းဆိုင်ရာ ဥပဒေကြမ်းကို ပြည်သူ့လွှတ်တော်က ပြင်ဆင်ချက်ဖြင့် ပေးပို့လာခြင်းနှင့် စပ်လျဉ်း၍ပြည်သူ့လွှတ်တော်၏ ပြင်ဆင်ချက်ကို အတည်ပြုရန် လွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၁)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသားလွှတ်တော်က အတည်ပြုပြီး ပေးပို့ထားသော နိုင်ငံ့ဝန်ထမ်းဆိုင်ရာ ဥပဒေကြမ်း ကို ပြည်သူ့လွှတ်တော်က ၂၁-၁-၂၀၁၃ ရက်နေ့တွင် ပြင်ဆင်ချက်များဖြင့် အတည်ပြုပြီး အမျိုးသားလွှတ်တော်သို့ ပြန်လည်ပေးပို့လာပါတယ် ပြည်သူ့လွှတ်တော်က ပြင်ဆင်ချက်များဖြင့် အတည်ပြုပြီး ပြန်လည်ပေးပို့လာခြင်းကို ၅-၂-၂၀၁၃ ရက်နေ့တွင် ကျင်းပသည့် ပထမအကြိမ် အမျိုးသားလွှတ်တော် ဆဋ္ဌမပုံမှန် အစည်းအဝေး (၁၄)ရက်မြောက်နေ့မှာ အမျိုးသားလွှတ်တော်သို့ အသိပေးတင်ပြခဲ့ပြီး ပြင်ဆင် ချက်ကို ဆွေးနွေးလိုသော လွှတ်တော်ကိုယ်စားလှယ်ရှိပါက အမည်စာရင်း တင်သွင်းနိုင်ကြောင်း ကြေညာခဲ့ပါတယ်။ ပြည်သူ့လွှတ်တော်ရဲ့ ပြင်ဆင်ချက်ကို ဆွေးနွေးရန် အမည်စာရင်း တင်သွင်းနိုင်ကြောင်း ကြေညာခဲ့သော်လည်း ဆွေးနွေးရန် အမည်စာရင်း တင်သွင်းတဲ့ လွှတ်တော်ကိုယ်စားလှယ် မရှိတဲ့အတွက် ပြည်သူ့လွှတ်တော်ရဲ့ ပြင်ဆင်ချက်ကို အတည်ပြုရန် လွှတ်တော်ရဲ့ သဘောထား ရယူပါမယ်။ ပြည်သူ့လွှတ်တော်၏ ခေါင်းစဉ် ပြင်ဆင်ချက် - နိုင်ငံ့ဝန်ထမ်းဥပဒေ (၂၀၁၃ ခုနှစ်၊ ပြည်ထောင်စုလွှတ်တော် ဥပဒေအမှတ်၊ ၁၃၇၄ ခုနှစ်၊ လ ရက် (၂၀၁၃ ခုနှစ်၊ လ ရက်) ပြည်ထောင်စုလွှတ်တော်သည် ဤဥပဒေကို ပြဋ္ဌာန်းလိုက်သည် ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် ခေါင်းစဉ်ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် ခေါင်းစဉ်သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ဖြည့်စွက်ချက် - အခန်း ၁၊ အပိုဒ် ၂(ခ)(ဃ)(င)(ဆ) - (ခ) ဝန်ထမ်းဖွဲ့စည်းပုံ ဆိုသည်မှာ ဖွဲ့စည်းပုံအခြေခံဥပဒေနှင့် ဤဥပဒေပါ ပြဋ္ဌာန်း ချက်များနှင့်အညီ ပြည်ထောင်စုအစိုးရအဖွဲ့က အတည်ပြု ထားသော ဝန်ထမ်းအဖွဲ့အစည်း၏ ဖွဲ့စည်းပုံ ကိုလည်းကောင်း၊ တိုင်းဒေသကြီး သို့မဟုတ် ပြည်နယ်အစိုးရက ပြည်ထောင်စုအစိုးရ အဖွဲ့ နှင့် ကြို တင်ညှိနှိုင်း၍ ဖွဲ့စည်းသော ဝန်ထမ်းအဖွဲ့အစည်း၏ ဖွဲ့စည်းပုံ ကိုလည်းကောင်း ဆိုသည် ဟုပြင်ဆင်ထားပါတယ်။ (ဃ) ဝန်ထမ်းအဖွဲ့အစည်း အကြီးအမှူး ဆိုသည်မှာ နိုင်ငံတော်သမ္မတက ဝန်ထမ်း အဖွဲ့အစည်း တစ်ခုခုတွင် ဝန်ထမ်းအဖွဲ့အစည်းအကြီးအမှူးအဖြစ် တာဝန်ပေးခန့်အပ်ခြင်းခံ ရသူကို ဆိုသည်ဟု ဖြည့်စွက်ထားပါတယ်။ (င) ဝန်ထမ်းဆိုသည်မှာ ဝန်ထမ်းအဖွဲ့အစည်း တစ်ရပ်ရပ်၏ဖွဲ့စည်းပုံပါ ရာထူး တစ်ခုခုတွင် ခန့်အပ်ခြင်းခံရသည့် နိုင်ငံ့ဝန်ထမ်းကို ဆိုသည်။ ယင်းစကားရပ်တွင် ဤဥပဒေပါ ကိစ္စအလို့ငှာ တပ်မတော်သားများနှင့် မြန်မာနိုင်ငံရဲတပ်ဖွဲ့ဝင်များ မပါဝင်ဟု ပြင်ဆင်ထား ပါတယ်။ (ဆ) ရာထူးအနွယ် ပိုင်ဆိုင်ခွင့်ဆိုသည်မှာ ဖွဲ့စည်းပုံပါ လစ်လပ်သော အမြဲတမ်း ရာထူး၌ အတည်ပြု ခန့်အပ်ပိုင်ဆိုင်ခွင့် ရရှိခြင်းကိုဆိုသည် ဟု ဖြည့်စွက်ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့ သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၁၊ အပိုဒ် ၂(ခ) (ဃ) (င)(ဆ) ပြင်ဆင် ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း ၁၊ အပိုဒ် ၂(ခ) (ဃ)(င)(ဆ) သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် - အခန်း ၂၊ အပိုဒ် ၃၊ ၄၊ ၅ ၃။ ပြည်ထောင်စုအစိုးရအဖွဲ့သည် ဝန်ထမ်းအဖွဲ့အစည်းများကို လိုအပ်သလို ဖွဲ့စည်းနိုင် သည်။ ယင်းသို့ ဖွဲ့စည်းရာတွင် လုပ်ငန်းတာဝန်နှင့် လုပ်ပိုင်ခွင့်များကို သတ်မှတ်ပေးရမည်။ လိုအပ်သော ဝန်ထမ်းများကိုလည်း ခန့်အပ်နိုင်သည်။ ၄။ တိုင်းဒေသကြီး သို့မဟုတ် ပြည်နယ်အစိုးရသည် မိမိတာဝန်ယူ အကောင်အထည်ဖော် ရသည့် လုပ်ငန်းများကို ဆောင်ရွက်နိုင်ရန် ဖွဲ့စည်းပုံအခြေခံဥပဒေနှင့် ဤဥပဒေပါ ပြဋ္ဌာန်းချက် များနှင့်အညီ လည်းကောင်း၊ ပြည်ထောင်စုအစိုးရနှင့် ကြိုတင်ညှိနှိုင်း၍ လည်းကောင်း တိုင်းဒေသကြီး သို့မဟုတ် ပြည်နယ်ဆိုင်ရာ ဝန်ထမ်းအဖွဲ့အစည်းများကို လိုအပ်သလို ဖွဲ့စည်း နိုင်သည်။ လိုအပ်သော ဝန်ထမ်းများကို ခန့်အပ်နိုင်သည်</speech>
<speech type="speaker">၂ရ ၅။ ပြည်ထောင်စုအစိုးရအဖွဲ့သည် ဝန်ထမ်းအဖွဲ့အစည်းများ ဖွဲ့စည်းရေးနှင့် စပ်လျဉ်း၍ လိုအပ်သော မူဝါဒများချမှတ်ခြင်း၊ ဖွဲ့စည်းပုံအတည်ပြုခြင်း၊ ရာထူးဝန်အဖွဲ့၏ ထောက်ခံ အကြံပြုချက်ကိုရယူပြီး ဝန်ထမ်းများ၏ ရာထူးအဆင့်များနှင့် ချိန်နှုန်းလစာများကို သတ်မှတ်ခြင်း၊ ဝန်ထမ်းများကို ကျွမ်းကျင်မှု၊ အတတ်ပညာနှင့် လုပ်ငန်းသဘာဝတို့အရ ဝန်ထမ်းအမျိုးအစား စုစည်းဖွဲ့စည်းခြင်းနှင့် ယင်းလုပ်ငန်းများကို အခါအားလျော်စွာ ပြန်လည်စိ���စ်သုံးသပ်၍ ပြင်ဆင် ခြင်းတို့ ပြုလုပ်နိုင်သည်ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၂၊ အပိုဒ် ၃၊ ၄၊ ၅ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၂၊ အပိုဒ် ၃၊ ၄၊ ၅ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် - အခန်း ၃၊ အပိုဒ် ၇(က)၊ ၈(က) (ခ)၊ ၉ ၇။ (က) သက်ဆိုင်ရာ ဝန်ကြီးဌာနနှင့် အဖွဲ့အစည်း အကြီးအမှူးသည် ဝန်ထမ်းအဖွဲ့အစည်း အသီးသီးရှိ ဝန်ထမ်းအမျိုးအစားအလိုက် သတ်မှတ်သည့် စတင်ခန့်ရာထူးအဆင့်အတွက် ရာထူးဝန် အဖွဲ့က ရွေးချယ်ပေးသော ဝန်ထမ်းများကို ခန့်ထားရမည်။ ၈။ (က) ဝန်ကြီးဌာနနှင့် ဝန်ထမ်းအဖွဲ့အစည်းတစ်ခုခုမှ ပြန်တမ်းဝင်အရာရှိ တစ်ဦးကို အခြားဝန်ကြီးဌာနနှင့် ဝန်ထမ်းအဖွဲ့အစည်းတစ်ခုသို့ ပြောင်းရွှေ့ခန့်ထားလိုပါက သတ်မှတ်ထား သည့် အရည်အချင်းနှင့် ပြည့်စုံလျှင် သက်ဆိုင်ရာ ဝန်ထမ်းအဖွဲ့အစည်းသည် ရာထူးဝန်အဖွဲ့နှင့် ညှိနှိုင်းရမည် (ခ) ရာထူးဝန်အဖွဲ့သည် ပုဒ်မခွဲ(က)အရ ညှိနှိုင်းလာသည့်အပေါ် စိစစ်ပြီး ပြည်ထောင်စု အစိုးရအဖွဲ့သို့ တင်ပြရမည်။ ၉။ ဝန်ထမ်းအဖွဲ့အစည်းများသည် ဝန်ထမ်းအမျိုးအစားအလိုက် အစမ်းခန့်ကာလနှင့် စည်းကမ်းချက်များကို ပြည်ထောင်စုအစိုးရအဖွဲ့၏ သဘောတူညီချက်ဖြင့် လိုအပ်သလို သတ်မှတ် နိုင်သည်ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။ သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။ သဘောမတူတဲ့ သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၃၊ အပိုဒ် ၇(က)၊ ၈(က) (ခ)၊ ၉ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၃၊ အပိုဒ် ၇(က)၊ ၈(က) (ခ)၊ ၉ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ဖြည့်စွက်ချက် - အခန်း ၄၊ အပိုဒ် ၁၀(ခ) (င)(စ)(ဌ)၊ ၁၁(ဂ)(ဋ) (ဌ) ၁၀။ (ခ)ဖွဲ့စည်းပုံအခြေခံဥပဒေနှင့် တည်ဆဲဥပဒေများပါ ပြဋ္ဌာန်းချက်များကို လိုက်နာခြင်း (င) မိမိအားပေးအပ်ထားသော တာဝန်နှင့်ဝတ္တရားများကို ကျေပွန်စွာထမ်းဆောင်ခြင်း။ (စ) ဤဥပဒေအရပြုလုပ်သော နည်းဥပဒေ၊ စည်းမျဉ်း၊ စည်းကမ်းများ၊ အမိန့် ညွှန်ကြားချက်များ၊ ဝန်ထမ်းအဖွဲ့အစည်းအလိုက် သီးခြားသတ်မှတ်ထားသော လုပ်ငန်းခွင် စည်းကမ်းများ၊ အမိန့်နှင့် ညွှန်ကြားချက်များကို လိုက်နာခြင်းဟု ပြင်ဆင်ထားပါတယ်။ (ဌ) ပြည်သူကို ရိုသေလေးစားခြင်း ဟု ဖြည့်စွက်ထားပါတယ်။ ၁၁။ (ဂ) လုပ်အား၊ အတတ်ပညာ၊ တာဝန်ထမ်းဆောင်မှုနှင့် လျော်ညီသည့် လစာ၊ ထောက်ပံ့ကြေး၊ ခရီးစရိတ်နှင့် အခြားစရိတ် ခံစားခွင့်၊ (ဋ) အမျိုးသမီးဝန်ထမ်းဖြစ်ပါက တူညီသော အလုပ်အတွက် အမျိုးသာဝန်ထမ်းများ နည်းတူ အကျိုးခံစားခွင့်အပြင် မီးဖွားခြင်းဆိုင်ရာ အကျိုးခံစားခွင့်ဟုပြင်ဆင်ထားပါတယ်။ (ဌ) ပါတီနိုင်ငံရေးနှင့် ကင်းရှင်းသော အသင်းအဖွဲ့များတွင် ပါဝင်ခွင့်ဟု မူလ ပြဌာန်းချက်အတိုင်း ထားရှိရန် ပြင်ဆင်ထားပါတယ်။ ဒီပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့ သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၄၊ အပိုဒ် ၁၀(ခ)(င) (စ) (ဌ)၊ ၁၁(ဂ) (ဋ) (ဌ) ပြင်ဆင်ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း ၄၊ အပိုဒ် ၁၀(ခ)(င) (စ)(ဌ)၊ ၁၁(ဂ) (ဋ) (ဌ)သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် - အခန်း ၅၊ အပိုဒ် ၁၂ ၁၂။ ဝန်ထမ်းသည် တူညီသောအလုပ်အတွက် တူညီသည့် လစာ၊ ထောက်ပံ့ကြေး၊ ခရီးစရိတ်နှင့် အခြားစရိတ်များကို သက်ဆိုင်ရာ နည်းဥပဒေများ၊ စည်းမျဉ်း၊ စည်းကမ်းများနှင့် အညီ ခံစားခွင့်ရှိသည်ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ</speech>
<speech type="speaker">လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် အခန်း ၅၊ အပိုဒ် ၁၂ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၅၊ အပိုဒ် ၁၂သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် - အခန်း ၆၊ အပိုဒ် ၁၄၊ ၁၅၊ ၁၆၊ ၁၇၊ ၁၉၊ ၂၁၊ ၂၂ ၁၄။ ဝန်ထမ်းသည် တည်ဆဲနည်းဥပဒေများ၊ စည်းမျဉ်း၊ စည်းကမ်းများနှင့်အညီ အောက်ပါ ခွင့်များကို ခံစားခွင့်ရှိသည် - ၁၅။ ဝန်ထမ်းသည် ခွင့်အမျိုးအစားအလိုက် သတ်မှတ်ထားသော နည်းဥပဒေ၊ စည်းမျဉ်း၊ စည်းကမ်းများနှင့်အညီ ဝန်ကြီးဌာနက လုပ်ပိုင်ခွင့် အပ်နှင်းခြင်းခံရသူ၏ ခွင့်ပြုချက်ဖြင့် ခွင့် ခံစားနိုင်သည်။ ၁၆။ အစမ်းခန့်ဝန်ထမ်းသည် ရာထူးတွင် အတည်ပြု ခန့်ထားပြီးဖြစ်သည့် ဝန်ထမ်းတစ်ဦး ကဲ့သို့ ခွင့်ခံစားခွင့်ရှိသည်ဟု မူလပြဋ္ဌာန်းချက်အတိုင်း ထားရှိရန် ပြင်ဆင်ထားပါတယ်။ ၁၇။ ဝန်ထမ်းသည် ခွင့်ကို အခွင့်အရေးတစ်ရပ်အဖြစ် တောင်းခံပိုင်ခွင့် မရှိစေရဟု မူလ ပြဋ္ဌာန်းချက်အတိုင်း ထားရှိရန် ပြင်ဆင်ထားပါတယ်။ ၁၉။ ခွင့်ခံစားနေသည့် ဝန်ထမ်းသည် ခွင့်ကာလအတွင်း၌ ဝင်ငွေရရှိသည့် အလုပ်တစ်ခုခု တွင် ဝင်ရောက်တာဝန်ထမ်းဆောင်ခြင်း မပြုရ။ အငြိမ်းစားယူရန် ကြိုတင်ပြင်ဆင်ခွင့်ခံစား နေသည့် ဝန်ထမ်းသည် ဝင်ငွေရရှိသည့် လုပ်ငန်းတစ်ခုခုတွင် ဝင်ရောက်လုပ်ကိုင်ခွင့် ရရှိခဲ့ စေကာမူ ယင်း၏ အငြိမ်းစားယူခွင့် လျှောက်ထားခြင်းကို ပြန်လည်ရုပ်သိမ်းခွင့် မရှိစေရ။ ၂၁။ ဝန်ထမ်းသည် ခွင့်ကာလ ကုန်ဆုံးသော်လည်း အလုပ်ခွင်သို့ ပြန်လည်ဝင်ရောက် လုပ်ကိုင်ခြင်း မရှိပါက ကျော်လွန်သည့် ကာလအတွက် ခွင့်လစာ ခံစားခွင့်မရှိ၊ ခိုင်လုံသော အကြောင်းပြချက်မရှိဘဲ ခွင့်ရက်ကျော်လွန်ခြင်းဖြစ်ပါက ယင်းဝန်ထမ်းအား စည်းကမ်းဖောက်ဖျက်မှုဖြင့် အရေးယူနိုင်သည် ဟု ပြင်ဆင်ထားပါတယ်။ ၂၂။ ဝန်ထမ်းသည် တရားဝင်ခံစားပိုင်ခွင့်ရှိသော လုပ်သက်ခွင့်ကို အငြိမ်းစား ယူရမည့် အသက်ပြည့်သည့်နေ့ရက်မတိုင်မီ အငြိမ်းစားယူရန် ကြိုတင်ပြင်ဆင်ခွင့်အဖြစ် ခံစားနိုင်သည်။ အငြိမ်းစားယူရန် ကြိုတင်ပြင်ဆင်ခွင့်ကို အချိန်မီ တောင်းခံခဲ့ရာတွင် ခွင့်ပေးပိုင်ခွင့်ရှိသူက တောင်းခံသည့် ခွင့်ကာလတစ်ခုလုံးကိုဖြစ်စေ၊ တစ်စိတ်တစ်ဒေသကိုဖြစ်စေ အများပြည်သူ အကျိုးငှာ ငြင်းပယ်နိုင်သည်။ ထိုသို့ ငြင်းပယ်ခဲ့လျှင် ထိုငြင်းပယ်သည့် ခွင့်ကာလကို အငြိမ်းစား ယူရမည့် နေ့ရက်မှစ၍ စတင်ခံစားခွင့် ရှိသည်ဟု မူလပြဋ္ဌာန်းချက်အတိုင်း ထားရှိရန် ပြင်ဆင် ထားပါတယ်။ ဒီပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့ သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၆၊ အပိုဒ် ၁၄၊ ၁၅၊ ၁၆၊ ၁၇၊ ၁၉၊ ၂၁၊ ၂၂ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၆၊ အပိုဒ် ၁၄၊ ၁၅၊ ၁၆၊ ၁၇၊ ၁၉၊ ၂၁၊ ၂၂ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ဖြည့်စွက်ချက် - အခန်း ၇၊ အပိုဒ် ၂၆၊ ၂၉ ၂၆။ အရည်အချင်းစစ်ဆေးရေးအဖွဲ့က စစ်ဆေးအကဲဖြတ်ချက်အရ သက်ဆိုင်ရာ ဝန်ထမ်း အဖွဲ့အစည်းက ရေးဆွဲအတည်ပြုထားသည့် တန်းစီဇယားတွင် ပါဝင်သော ဝန်ထမ်းများသည် သတ်မှတ်ချက်များနှင့် ညီညွတ်ပါက ရာထူးတိုးမြှင့်ခြင်း ခံစားပိုင်ခွင့်ရှိသည်ဟု ပြင်ဆင်ထား ပါတယ် ၂၉။ ရာထူးဝန်အဖွဲ့က သတ်မှတ်ထားသော သင်တန်းတက်ရောက်ပြီးသူများကို ရာထူး တိုးမြှင့်ပေးရာတွင် ဦးစားပေး စဉ်းစားရမည်ဟု ဖြည့်စွက်ထားပါတယ်။ ဒီ ပြင်ဆင်ဖြည့်စွက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၇၊ အပိုဒ် ၂၆၊ ၂၉ ပြင်ဆင် ဖြည့်စွက်ချက် အတည်ဖြစ်သည်။ ပြင်ဆင်ဖြည့်စွက်ချက် အတည်ဖြစ်တဲ့အတွက် အခန်း ၇၊ အပိုဒ် ၂၆၊ ၂၉ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် - အခန်း ၈၊ အပိုဒ် ၃၂၊ ၃၄ ၃၂။ သက်ဆိုင်ရာ ဝန်ထမ်းအဖွဲ့အစည်းသည် ပုဒ်မ ၃၁ ပါ အကြောင်းများအရ ဝန်ထမ်းအား နိုင်ငံတော်က ဂုဏ်ထူးဆောင်ဘွဲ့၊ ဂုဏ်ထူးဆောင်တံဆိပ် ချီးမြှင့်နိုင်ရေးအတွက်ထောက်ခံတင်ပြနိုင်သည်။ ၃၄။ သက်ဆိုင်ရာ ဝန်ထမ်းအဖွဲ့အစည်းသည် အောက်ပါအချက်များကို အခြေခံပြီး ကိစ္စ တစ်ခုချင်းအလိုက် စိစစ်၍ ပြန်တမ်းဝင်အရာရှိများအား ကြိုတင်နှစ်တိုး ခွင့်ပြု ရန်ကိစ္စနှင့် စပ်လျဉ်း၍ ရာထူးဝန်အဖွဲ့သို့လည်းကောင်း၊ ပြန်တမ်းဝင်အရာရှိ အောက်အဆင့် ဝန်ထမ်းများ အား သက်ဆိုင်ရာဝန်ကြီးဌာနနှင့် ဝန်ထမ်းအဖွဲ့အစည်း အကြီးအမှူးထံသို့လည်းကောင်း အဆိုပြု တင်ပြ၍ သဘောတူခွင့်ပြုချက် ရယူဆောင်ရွက်ရမည်ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်က သဘောတူပါသည်။</p>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၈၊ အပိုဒ် ၃၂၊ ၃၄ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၈၊ အပိုဒ် ၃၂၊ ၃၄ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် - အခန်း ၁၀၊ အပိုဒ် ၃၇၊ ၄၀၊ ၄၂၊ ၄၃(ဂ)၊ ၄၈(ခ)(ဂ)၊ ၅၀၊ ၅၂ ၃၇။ ဝန်ထမ်းသည် ဤဥပဒေအရပြုလုပ်သော နည်းဥပဒေ၊ စည်းမျဉ်း စည်းကမ်းများကို စောင့်ထိန်းလိုက်နာရမည့်အပြင် ဝန်ထမ်းအဖွဲ့အစည်း၏ လုပ်ငန်းသဘာဝနှင့် ဝန်ထမ်းအမျိုးအစား အလိုက် သီးခြားသတ်မှတ်ထားသည့် ကျင့်ဝတ်နှင့် လု���်ငန်းခွင်စည်းကမ်းများကိုလည်း စောင့်ထိန်း လိုက်နာရမည်။ ၄၀။ ဝန်ထမ်းအား တရားစွဲဆိုသော အမှုနှင့်စပ်လျဉ်း၍ တရားရုံးကစွဲချက်မတင်မီ လွှတ်ခြင်း သို့မဟုတ် အပြီးပြတ်လွှတ်ခြင်း အမိန့်တစ်စုံတစ်ရာ ချမှတ်စေကာမူ ယင်း တရားစွဲ ဆိုသော အမှုသည် ဝန်ထမ်းကျင့်ဝတ်ပျက်ယွင်းခြင်း သို့မဟုတ် စည်းကမ်းဖောက်ဖျက် ခြင်း သို့မဟုတ် တာဝန်ပျက်ကွက်ခြင်း သို့မဟုတ် ကိုယ်ကျင့်တရား ပျက်ပြားခြင်းနှင့် အကျုံးဝင်သည့် ကိစ္စဖြစ်ပါက သက်ဆိုင်ရာ ဝန်ထမ်းအဖွဲ့အစည်း အကြီးအမှူးသည် ယင်းဝန်ထမ်းကို ဌာနဆိုင်ရာ နည်းလမ်းအရ အရေးယူနိုင်သည်။ ၄၂။ ဝန်ထမ်းကို ဌာနဆိုင်ရာ အရေးယူရာတွင် ရှေးဦးစုံစမ်းမှုပြုလုပ်ခြင်း သို့မဟုတ် ဌာနဆိုင်ရာ စစ်ဆေးမှုဖွင့်၍ စစ်ဆေးကြားနာခြင်းတို့ ဆောင်ရွက်နေစဉ် ယင်းဝန်ထမ်းအား တာဝန်မှ ယာယီရပ်ဆိုင်းထားနိုင်သည်။ တာဝန်မှ ယာယီရပ်ဆိုင်းထားသည့် ဝန်ထမ်းအား သတ်မှတ်ချက်များနှင့်အညီ စားစရိတ်ထောက်ပံ့ကြေးနှင့် အခြားရခွင့်ရှိသည့် စရိတ်ကြေးငွေ များကို ခံစားခွင့်ပြုရမည်။ ၄၃။ (ဂ) ရှေးဦးစုံစမ်းရေးအဖွဲ့သည် စုံစမ်းတွေ့ရှိချက်၊ သုံးသပ်ချက်နှင့် သဘောထား ဖော်ပြချက်များပါရှိသည့် အစီရင်ခံစာကို ယင်းအဖွဲ့အား ဖွဲ့စည်းပေးသော သက်ဆိုင်ရာ အကြီးအမှူးထံ တင်ပြရမည်။ ။၄၈။ (ခ) ဌာနဆိုင်ရာ စစ်ဆေးခြင်းခံရသည့် ဝန်ထမ်းကို ရှေးဦးစွာ စွဲချက်တင်၍ စွဲချက်လွှာကု ဝန်ထမ်းထံပေးပို့ပြီး အချိန်လုံလောက်စွာပေး၍ ချေပလွှာ တင်ပြခွင့်ပေးရမည် (ဂ) ဝန်ထမ်း၏ ချေပလွှာကို လက်ခံရရှိသည့်အခါ သက်သေများကို စစ်ဆေး၍ သက်သေထွက်ဆိုချက်များအား စနစ်တကျမှတ်တမ်းတင်ရမည်။ ဌာနဆိုင်ရာ စစ်ဆေးခြင်း ခံရသည့် ဝန်ထမ်းကိုယ်တိုင် လာရောက်၍ ထုချေဖြေရှင်း ထွက်ဆိုလိုပါက ခွင့်ပြုရမည်။ ယင်းသို့ ဝန်ထမ်းကိုယ်တိုင်လာရောက်၍ ထုချေဖြေရှင်းသည့်အခါ ဝန်ထမ်းက တောင်းဆိုလျှင် ယင်းကိုကူညီရန် ရှေ့နေ သို့မဟုတ် ပုဂ္ဂိုလ် တစ်ဦးဦးအား ခွင့်ပြုနိုင်သည်။ ၅၀။ ပုဒ်မ ၄ အရ တိုင်းဒေသကြီး သို့မဟုတ် ပြည်နယ်ဆိုင်ရာ ဝန်ထမ်းအဖွဲ့အစည်း များတွင် ခန့်ထားခြင်းခံရသော ဝန်ထမ်းများအား ဌာနဆိုင်ရာ စစ်ဆေးမှုနှင့် စပ်လျဉ်း၍ ချမှတ် သည့် အမိန့်ကိုသက်ဆိုင်ရာ ဝန်ထမ်းအဖွဲ့အစည်း အကြီးအမှူးက အမိန့်စာထုတ်ပြန်၍ သက်ဆိုင်ရာဝန်ကြီးဌာနနှင့် ဝန်ထမ်းထံသို့ပေးပို့ရမည်။ ထိုအမိန့်ကို မကျေနပ်ပါက အမိန့်စာကို လက်ခံရရှိသည့် နေ့ရက်မှစ၍ ခြောက်လအတွင်း သက်ဆိုင်ရာဝန်ကြီးဌာန အကြီးအမှူးထံ အယူခံလွှာတင်သွင်းနိုင်ကြောင်း အမိန့်စာတွင် ဖော်ပြရမည်။ ၅၂။ ဌာနဆိုင်ရာ စစ်ဆေးမှု ပြီးဆုံးသည့်အခါ ဝန်ထမ်းတွင် အပြစ်မရှိကြောင်း တွေ့ရှိ ပါက စစ်ဆေးမှုခံခဲ့ရခြင်းကြောင့် ယင်းဝန်ထမ်း၏ ဝန်ထမ်းရေးရာ အခွင့်အရေးများ ဆုံးရှုံး နစ်နာမှု မရှိစေရန် ဆောင်ရွက်ပေးရမည်ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၁၀၊ အပိုဒ် ၃၇၊ ၄၀၊ ၄၂၊ ၄၃(ဂ)၊ ၄၈(ခ) (ဂ)၊ ၅၀၊ ၅၂ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၁၀၊ အပိုဒ် ၃၇၊ ၄၀၊ ၄၂၊ ၄၃(ဂ)၊ ၄၈(ခ)(ဂ)၊ ၅၀၊ ၅၂ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် အခန်း (၁၁) အခန်းခေါင်းစဉ် -အခန်း (၁၁) ဝန်ထမ်းစည်းကမ်းဆိုင်ရာ ပြစ်ဒဏ် ချမှတ်ခြင်းနှင့် အယူခံခြင်း ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့ သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း (၁၁) အခန်းခေါင်းစဉ် ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း(၁၁) အခန်းခေါင်းစဉ်သည် ဤဥပဒေ ကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် - အခန်း ၁၁၊ အပိုဒ် ၅၃၊ ၅၅ ၅၃။ ဌာနဆိုင်ရာ အရေးယူမှုများတွင် အောက်ဖော်ပြပါ ပြစ်ဒဏ်တစ်ရပ်ကို ဖြစ်စေ၊ ပြစ်ဒဏ်တစ်ရပ်ထက်ပို၍ဖြစ်စေ၊ နည်းဥပဒေ၊ စည်းမျဉ်းစည်းကမ်းများနှင့်အညီ ချမှတ်နိုင်သည်။ ၅၅။ ဝန်ထမ်းသည် ဌာနဆိုင်ရာ အရေးယူမှုတွင် ချမှတ်သည့် ပြစ်ဒဏ်နှင့် စပ်လျဉ်း၍ အယူခံခွင့် ရှိစေရမည်ဟုပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့ သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၁၁၊ အပိုဒ် ၅၃၊ ၅၅ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၁၁၊ အပိုဒ် ၅၃၊ ၅၅ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပြင်ဆင်ချက် - အခန်း ၁၂၊ အပိုဒ် ၆၅၊ ၆၉ ၆၅။ လျော်ကြေးပင်စင် သို့မဟုတ် နာမကျန်းပင်စင်ယူပြီးနောက် ဝန်ထမ်းအဖြစ် ပြန်လည် ခန့်ထားခြင်းခံရသူသည် လုပ်သက်ဆုငွေကို ပြန်လည်အမ်းလျှင် သို့မဟုတ် ပင်စင်လစာကို ပြန်ခန့်ချိန်၌ ရပ်ဆိုင်းထားလျှင် ထိုဝန်ထမ်း ယခင် ထမ်းဆောင်ခဲ့သည့် လုပ်သက်ကာလကို လည်းကောင်း ရာထူးမှထုတ်ပယ်ခြင်း သို့မဟုတ် ဝန်ထမ်းအဖြစ်မှ ထုတ်ပစ်ခြင်းခံရပြီးနောက် ပြစ်ဒဏ် ပြန်လည်သုံးသပ်ခြင်းကြောင့် ဖြစ်စေ၊ ဝန်ထမ်းကအယူခံ၍ ဖြစ်စေ ပြန်လည်ခန့်ထား ခြင်းခံရပါက ထိုဝန်ထမ်း၏ ယခင်ထမ်းဆောင်ခဲ့သည့် လုပ်သက်ကာလကိုလည်းကောင်း ပင်စင် ကိစ္စအလို့ငှာ ထည့်သွင်းရေတွက်ခွင့်ပြုနိုင်သည် ၆၉။ ဝန်ထမ်းကဆန္ဒပြု ပါက နည်းဥပဒေများ၊ စည်းမျဉ်း သို့မဟုတ် စည်းကမ်းများနှင့်အညီ တစ်လုံးတည်းပင်စင် လဲလှယ်ခွင့်ရှိသည် ဟု ပြင်ဆင်ထားပါတယ်။ ဒီ ပြင်ဆင်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က သဘောတူပါသည်။</p>
<speech type="speaker">သဘောမတူတဲ့ သူရှိပါသလားခင်ဗျား။</speech>
<p>သဘောမတူသူ မရှိပါ။</p>
<speech type="speaker">သဘောမတူသူ မရှိတဲ့အတွက် အခန်း ၁၂၊ အပိုဒ် ၆၅၊ ၆၉ ပြင်ဆင်ချက် အတည်ဖြစ်သည်။ ပြင်ဆင်ချက် အတည်ဖြစ်တဲ့အတွက် အခန်း ၁၂၊ အပိုဒ် ၆၅၊ ၆၉ သည် ဤဥပဒေကြမ်း၏ အစိတ်အပိုင်း ဖြစ်သည်။ (ဩဘာသံများ)</speech>
<speech type="speaker">ပြည်သူ့လွှတ်တော်၏ ပယ်ဖျက်ချက် - အခန်း ၆၊ မူလပုဒ်မ ၂၂၊ အမျိုးသားလွှတ်တော်၏ ပြင်ဆင်ချက် ပုဒ်မ ၁၅၊ ၂၂၊ အခန်း ၇၊ အမျိုးသားလွှတ်တော်၏ ပြင်ဆင်ချက် ပုဒ်မ ၃၁ တို့အား ပယ်ဖျက်ထားပါတယ်။ ဒီ ပယ်ဖျက်ချက်ကို သဘောတူလျှင် တူတယ်လို့ပြောပါ။ သဘောမတူလျှင် မတူဘူးလို့ ပြောပါ။ လွှတ်တော်က သဘောတူပါသလားခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောမတူတဲ့သူရှိပါသလားခင်ဗျား။</speech>
<speech type="speaker">သဘောမတူသူ မရှိပါ။ သဘောမတူသူ မရှိတဲ့အတွက် ပယ်ဖျက်ချက် အတည်ဖြစ်သည်။ (ဩဘာသံများ)</speech>
<speech type="speaker">အစည်းအဝေးကို (၁၅) မိနစ် ခေတ္တရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးထွက်ခွာနိုင်ပါပြီခင်ဗျား။</speech>
<p>အစည်းအဝေးကို (၁၁၀၅) နာရီအချိန်တွင် ခေတ္တရပ်နားပြီး (၁၁၂၀) နာရီအချိန်တွင်ပြန်လည်ကျင်းပပါသည်။</p>
</bill>
</section>
<section value="Motion">	
<motion>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။ အမျိုးသားလွှတ်တော် ဥက္ကဋ္ဌ သည် ဥက္ကဋ္ဌအတွက် သတ်မှတ်ထားသည့် စင်မြင့်ပေါ်သို့ ကြွရောက် နေရာယူပါသည်</speech>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>ဒေါက်တာမြင့်ကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်(၈)၏ မြန်မာနိုင်ငံသည် ASEAN အဖွဲ့ဝင် နိုင်ငံတစ်နိုင်ငံဖြစ်ပြီး IAEA အဖွဲ့ဝင်နိုင်ငံလည်းဖြစ်၍ မြန်မာနိုင်ငံတွင် အဏုမြူ စွမ်းအင်မှ လျှပ်စစ်ထုတ်ယူမှုကို ဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်းကြောင်း အဆိုကို လွှတ်တော်ကိုယ်စားလှယ်များက ဆွေးနွေးခြင်း၊ ပြည်ထောင်စုအဆင့် အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့် အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၂)ကို ဆောင်ရွက်မှာ ဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဒေါက်တာမြင့်ကြည် တင်သွင်းထားတဲ့ မြန်မာနိုင်ငံသည် ASEAN အဖွဲ့ဝင်နိုင်ငံတစ်နိုင်ငံဖြစ်ပြီး IAEA အဖွဲ့ဝင် နိုင်ငံလည်းဖြစ်၍ မြန်မာနိုင်ငံတွင် အဏုမြူစွမ်းအင်မှ လျှပ်စစ်ထုတ်ယူမှုကို ဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်းကြောင်းအဆိုကို ဆွေးနွေးဖို့ လွှတ်တော်ကိုယ်စားလှယ် (၇)ဦး အမည်စာရင်း တင်သွင်းထားပါတယ်။ ပထမဦးစွာ ကရင်ပြည်နယ် မဲဆန္ဒနယ်အမှတ်(၅)မှ ဦးစောထွန်းမြအောင် ဆွေးနွေး နိုင်ပါပြီ။</speech>
<speech><mp id="29">ဦးစောထွန်းမြအောင်၊ ကရင်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါ သော အမျိုးသားလွှတ်တော်ဥက္ကဋ္ဌ၊ ဒုတိယဥက္ကဋ္ဌနှင့် ဝန်ကြီးများ၊ အမျိုးသားလွှတ်တော် ကိုယ်စားလှယ်များကို မင်္ဂလာပါလို့ ဦးစွာနှုတ်ခွန်းဆက်သအပ်ပါတယ်။ ကျွန်တော်ကတော့ ကရင်ပြည်နယ် မဲဆန္ဒနယ်အမှတ်(၅)မှ အမျိုးသားလွှတ်တော်ကိုယ်စားလှယ် ဦးစောထွန်းမြအောင် ဖြစ်ပါတယ်။ ကျွန်တော်ဆွေးနွေးမယ့် ခေါင်းစဉ်ကတော့ ရန်ကုန်တိုင်းဒေသကြီး မဲဆန္ဒနယ် အမှတ်(၈)မှ အမျိုးသားလွှတ်တော်ကိုယ်စားလှယ် ဒေါက်တာမြင့်ကြည် တင်သွင်းခဲ့တဲ့ အဏုမြူ စွမ်းအင်ဖြင့် လျှပ်စစ်ဓာတ်အား ထုတ်လုပ်တဲ့ အစီအစဉ်ကို ထောက်ခံဆွေးနွေးသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ နျူကလီးယား စွမ်းအင်ဖြင့် လျှပ်စစ်ဓာတ် ထုတ်လုပ်ရေးဟာ နိုင်ငံတကာမှာ IAEA အဖွဲ့ဝင်တွေလုပ်တဲ့ လုပ်ငန်းဖြစ်ပါတယ်။ အဲဒီ လုပ်တဲ့ လုပ်ငန်းတွေထဲမှာ လျှပ်စစ်စွမ်းအားတွေ၊ ဆေးသုတေသနတွေ၊ လူမှုရေးကိစ္စတွေမှာ ဆောင်ရွက် တာ ဖြစ်ပါတယ်။ ကျွန်တော်တို့တွေ အဲဒီ အဏုမြူစွမ်းအင်ဟာလည်း ခုနလိုပေါ့ သူဟာသူတော့ ပေါ်ပေါက်လာတာ မဟုတ်ပါဘူး။ ဒီကျွန်တော်တို့ ယူရေနီယမ်ကနေပြီးတော့ ခုနလိုပေါ့ သတ္တု တွေကို စမ်းသပ်ပြီးမှ ဒါကို ဆင့်ကဲဆင့်ကဲ အဏုမြူစွမ်းအင်အဖြစ် ပေါ်လာတာ ဖြစ်ပါတယ်။ အဲဒီကနေပြီးတော့မှ လျှပ်စစ်ဓာတ်အား ထုတ်ယူခြင်း ဖြစ်ပါတယ်။ အဲဒီမှာ သုတေသန ဖော်ထုတ် ချက်အရ ကျွန်တော်တို့ ပထမဦးဆုံး စတင်တွေ့ရှိတဲ့ သူကတော့ (၂၀)ရာစု Nuclear. Physics ပညာရှင် Ernest Rather ford က တွေ့ရှိပြီး၊ ၁၉၃၀ ခုနှစ်မှာ Nuclear Fission သတ္တိကြွ ဓာတ်ပေါင်းကို ဖော်ထုတ်နိုင်ခဲ့ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ၁၉၃၂ ခုနှစ်မှာ Nutron ဓာတ်ပေါင်းစုကို ကျွန်တော်တို့ Jane Chadwick က စတင်တွေ့ရှိခဲ့ပါတယ်။ အဲဒီမှာ ၁၉၃၈ ခုနှစ်ကျတော့ ဂျာမန်ပညာရှင် Ottoldtdin ကနေပြီးတော့ သုတေသနပြုချက်အရ Neutron Bomb ထုတ်လုပ် နိုင်တဲ့စနစ်ကို ဖော်ထုတ်နိုင်ခဲ့ပါတယ်။ ၁၉၃၉ ခုနှစ်မှာတော့ ကျွန်တော်တို့ အမေရိကန်နိုင်ငံရယ်, UK ရယ်၊ နောက်တစ်ခါ ပြင်သစ်ရယ်၊ ဂျာမဏီရယ်၊ ဆိုဗီယက်ရယ်၊ အရင်တုန်းက ဆိုဗီယက်ပေါ့။ səą 99:60. Nuclear wonosorog 2260) $_09qe: Nuclear Weapon səó ဖော်ထုတ်နိုင်ခဲ့ပါတယ်။လေးစားအပ်ပါသော ဥက္ကဋ္ဌကြီးခင်ဗျား။ ၁၉၄၂ ခုနှစ်၊ ဒီဇင်ဘာလ ၂ ရက်နေ့မှာ တော့ အမေရိကန်ပညာရှင် Fermi နှင့် Zildrd တို့ဟာ လူသိများတဲ့ လူလုပ်ဗုံးကို ထုတ်လုပ် နိုင်ခဲ့ပါတယ်။ ဒီလုပ်ငန်းတွေဟာဆိုရင် Manharton Project, နောက် Chicago Pile ဆိုပြီးတော့ လူသိများခဲ့ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ သက္ကရာဇ် ၁၉၄၀ နဲ့ ၁၉၅၀ ကြားမှာ Nuclear စွမ်းအင်သုံး လျှပ်စစ်ဓာတ်အား ထုထ်လုပ်တဲ့ စနစ်ကို USA, UK, Canada, USSR တို့က စတင် စမ်းသပ်ဖော်ထုတ်နိုင်ခဲ့ပြီးတော့၊ ၁၉၅၀ ခုနှစ်၊ ဒီဇင်ဘာလ ၂၀ ရက်နေ့မှာတော့ ဒါခုနလိုပေါ့ မဂ္ဂါဝပ်(၁၀၀)ရှိတဲ့ အဏုမြူစွမ်းအင်သုံး ရေငုပ်သင်္ဘောကို စတင် သုံးစွဲခဲ့ပြီး၊ ၎င်းရဲ့ သင်္ဘောကတော့ US Nautilus ဖြစ်ပါတယ်။ အဲဒီတော့ ဒါနဲ့ပတ်သက်ပြီးတော့ Nuclear ကနေပြီးတော့ စွမ်းအင်ကို ခုနလိုပေါ့ သုံးဖို့အတွက်ကို ကျွန်တော်တို့ ၁၉၅၃ ခုနှစ်မှာ အမေရိကန်သမ္မတ Dwight Eisenhower က UN မှာသူက (ကုလသမဂ္ဂ)မှာ ကျွန်တော်တို့ Atom for peace Nucleus to development for peaceful uses of Nuclears Power quicky 31 aşccoli Nuclear Power ခုနလိုပေါ့ ငြိမ်းချမ်းတဲ့နေရာမှာ၊ စွမ်းအင်သုံးတဲ့နေရာတွေမှာကျတော့ အဓိကအချက်ဟာ လျှပ်စစ်နဲ့ ပတ်သက်ပြီးတော့ ဒါ လုပ်သင့်ပါတယ် ထိုတင်ပြချက်အရ ၁၉၅၄ ခုနှစ်မှာ ပုဂ္ဂလိကကဏ္ဍ အနေနဲ့ရော၊ ဒါခုနလိုပေါ့ လုပ်နိုင်ဖို့အတွက် Atomic Energy Act ကို ၁၉၅၄ ခုနှစ်မှာ ဒါ ချုပ်ဆိုခဲ့ကြပါတယ်။ အဲဒီချုပ်ဆိုခဲ့တဲ့အတွက်ကြောင့် ကျွန်တော်တို့ ဒီကနေပြီးတော့ ဟို USSR နဲ့ ဇွန် ၂ရ ရက်မှာ (၅)မဂ္ဂါဝပ် ရှိမယ့် Nuclear Power Grid ရှိတဲ့ စက်ရုံကို တည်ဆောက်နိုင်ခဲ့ ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ၁၉၅၅ ခုနှစ်မှာ ကျွန်တော်တို့ United Nations, The Geneva Conference s obongsoriesgos equaqesozoi qops: ပြီးတော့ Nuclear ကို ငြိမ်းချမ်းရေး၊ လူမှုရေး၊ စက်မှုဆိုင်ရာတွေမှာ သုံးစွဲဖို့အတွက် ဆွေးနွေးခဲ့ တာကို European Economic Community ကနေ အတည်ပြုခဲ့တယ်။ နောက်ဆုံးမှာဆိုလို့ ရှိရင် ကမ္ဘာအရပ်ရပ်ထောက်ခံမှုကြောင့် Nuclear ကို စက်မှုဖွံ့ဖြိုးရေး၊ လူမှုရေးတွေမှာ သုံးစွဲနိုင်ရန် ၁၉၅ရ ခုနှစ်မှာ International Atomic Energy Agency (IAEA) ကို ဖွဲ့စည်းနိုင်ခဲ့တယ်။ အဲဒီလို ဖွဲ့စည်းနိုင်ခဲ့တဲ့အတွက်ကြောင့် အဲဒီအဖွဲ့ဝင်ထဲမှာ မြန်မာနိုင်ငံလည်း တစ်နိုင်ငံ အပါအဝင် ဖြစ်ခဲ့ပါတယ်။ အဲဒီလို လုပ်ဆောင်ခဲ့သည့် အတွက်ကြောင့် ကျွန်တော်တို့ လျှပ်စစ်လုပ်ငန်းနဲ့ ပတ်သက်တဲ့ကိစ္စတွေ၊ အဏုမြူလုပ်ငန်းနဲ့ အဏုမြူရောင်ခြည်နဲ့ ပတ်သက်ပြီးတော့ ကင်ဆာ လုပ်ငန်းတွေ၊ ကင်ဆာရောဂါ ရှာဖွေရေးလုပ်ငန်းတို့၊ နောက်တစ်ခါ ဓာတ်မှန်လုပ်ငန်းတို့၊ နောက်တစ်ခါ သစ်သီးဝလံတို့၊ သားငါးတွေကို နိုင်ငံခြားပို့တဲ့နေရာမှာ ကျွန်တော်တို့ Gdrmgr Ray စနစ်ကို ဒါအသုံးပြုတဲ့အတွက်ကြောင့် သန့်ရှင်းလတ်ဆပ်တဲ့ ဒါ ခုနလိုပေါ့ ဒီ အသား၊ ငါး၊ သစ်သီးတွေ ရနိုင်ခဲ့ပါတယ်။ အဲဒီတော့ ၂၀၀၁ ခုနှစ်ကျတော့ ပြင်သစ်က ဘာပြောသလဲဆိုတော့ ငါတို့မှာတဲ့ နံပတ်(၁) ရေနံလည်း မရှိဘူးတဲ့၊ ဓာတ်ငွေ့လည်း မရှိဘူး၊ ကျောက်မီးသွေးလည်း မရှိဘူး၊ အဲဒီတော့ ငါတို့ကတော့ ဘာဘဲပြောပြော Nuclear ကို သန့်စင်အောင် လုပ်ထာကလွဲပြီးတော့ ငါတို့မှာ နည်းလမ်း မရှိဘူးတဲ့ ဒါမှ လျှပ်စစ်ရမယ်။ ဒါကြောင့်မို့လို့ သူက ၂၀၀၁ ခုနှစ်က စပြီးတော့ သူက ခုနလိုပေါ့ Nuclear နဲ့ လျှပ်စစ်စွမ်းအင်ကို ဖော်ထုတ်နိုင်တယ်။ ဒါပေမဲ့ တစ်ခါတလေကျတော့ Accident တွေ ဖြစ်တတ်ပါတယ်တဲ့။ ပြင်သစ်က သူတို့ပိုင်တဲ့ တောင်ပစိဖိတ်မှာ ကျွန်တော်တို့ Meki 151 အဲဒီမှာ ကျွန်း(၃)ကျွန်း ရှိပါတယ်။ ကျွန်း(၃)ကျွန်းဟာ ကျွန်တော်တို့ အဏုမြူစွမ်းအင် ယိုစိမ့်မှု ကြောင့် ဒါ ခုနလို့ပေါ့ ခေတ္တပိတ်ခဲ့ရတယ်။ ထို့အတူပဲ အဲဒီမှာ ကျွန်တော်တို့ ဘာပြဿနာ ဖြစ်ပြန်လဲဆိုတော့ ၁၉၇၀ မှာထင်တယ်၊ Chernobyl နော် ဒါခုန လျှပ်စစ်ဓာတ်အား၊ Nuclear စွမ်းအင်များ ယိုဖိတ်မှု၊ နောက်တစ်ခု Chernobyl က ၁၉၈၆၊ နောက်တစ်ခါ ၂၀၁၁ကျတော့ ဖူကူရှီးမားရဲ့ မြေငလျင်ကြောင့် ဒါ ယိုစိမ့်မှုတွေ၊ ဒါတွေဟာတဲ့ ခုနလိုပေါ့ ကျွန်တော်တို့ အဲဒီတော့ အဏုမြူစွမ်းအင်နဲ့ ပတ်သက် ပြီးတော့ စစ်ဆေးစုံစမ်းရေးကော်မရှင် UBS ကနေပြီးတော့ ဘာတင်ပြသလဲ ဆိုတော့ Mr. Peter ဆိုတဲ့သူက ဒီ Nuclear ယိုစိမ့်မှုအတွက်ကြောင့် စက်ရုံ(၃၀)ခန့် ပိတ်သင့် တယ်လို့ အကြံပြုထားတယ်။ အဲဒီလိုလုပ်တဲ့ အခါကျတော့ ဘာပြောလဲဆိုတော့ ပြင်သစ်က ဒါဟာသူတို့ မပိတ်နိုင်ဘူးတဲ့။ ဘာဖြစ်လဲဆိုတော့ အဲဒီအချိန်မှာ ပြင်သစ်က မပိတ်နိုင်တဲ့အတွက် ကြောင့် လူထုဆန္ဒပြပွဲတွေ လုပ်ကြတယ်။ လုပ်တဲ့အခါကျတော့ သူက ဘာပြောသလဲဆိုတော့ မဟုတ်ဘူးတဲ့။ ဒါသေချာစိစစ်ပြီး လို့ရှိရင်တဲ့ ဒါအာမခံချက်ရှိရင် ဒါကတော့ ဆက်လက်ပြီးတော့ အဏုမြူ စွမ်းအင်နဲ့ ပတ်သက်ပြီးတော့ လည်ပတ်နိုင်ပါတယ်တဲ့ ဒါကို အစီရင်ခံလိုက်တယ်။ ဒါကြောင့်မို့လို့ နောက်ပိုင်းမှာကျတော့ ဘာဖြစ်သလဲဆိုတော့ ကျွန်တော်တို့ ဒီ China ဆိုလို့ရှိရင်၊ တရုတ်ပြည်သူ့သမ္မတနိုင်ငံ ဆိုရင် 25 Reactor Nuclear စက်ရုံကို တည်ဆောက် ပြီးတယ်။ ထို့အတူပဲ အိမ်နီးချင်းနိုင်ငံများဖြစ်တဲ့ ကျန်တဲ့ နိုင်ငံများကလည်း ခုလိုပေါ့ (၁၀)မဂ္ဂါဝပ် ရှိတဲ့ Nuclear စက်ရုံတွေ တည်ဆောက်ဖို့ လုပ်နေကြတယ်။ ၂၀၂၀ မှာဆိုလို့ရှိရင် Nuclear စွမ်းအင်နဲ့ လျှပ်စစ်ဓာတ်အား ဖော်ထုတ်ရေးကို ကျွန်တော်တို့ အရှေ့တောင် အာရှနိုင်ငံများက ကြိုးပမ်းနေကြပြီ။ ယခု လောလောလတ်လတ်ပဲ ကျွန်တော်တို့ ပြန်တွက်ကြည့်မယ် ဆိုလို့ရှိရင် ကျွန်တော်တို့ အိမ်နီးချင်း ဒါက ဟိုဥစ္စာ မကြာသေးပါဘူး။ ကျွန်တော်တို့ ဘင်္ဂလားဒေ့ရှ် ဆိုလို့ရှိရင် မဂ္ဂါဝပ်(၁၀၀၀)ကျော်ရှိတဲ့ ဒါ အဏုမြူစွမ်းအင်သုံး လျှပ်စစ်ဓာတ်အားကို ဖော်ထုတ်နိုင်ဖို့အတွက် ဒါ ခုနလို အုတ်မြစ်တောင် ချထားပြီးပြီလို့ ဒါဖော်ထုတ်သိရှိရပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်တို့မြန်မာနိုင်ငံမှာဆိုရင် နံပါတ်(၁) အချက်အနေနဲ့ ပြောရမယ်ဆိုလို့ရှိရင် ကျွန်တော်တို့ မြေအောက် ရေနံစွမ်းအင်၊ လေစွမ်းအင်၊ နောက်တစ်ခါ နေရောင်ခြည်စွမ်းအင်၊ ကျောက်မီးသွေးစွမ်းအင် ဒါ ရှိကြပါတယ်။ သို့သော်လည်း ဒါက နိုင်ငံနဲ့ သုံးစွဲမှုအနေနဲ့ ကျွန်တော်တို့ နည်းပညာပိုင်းမှာ အားနည်းတဲ့အတွက်ကြောင့် ဒါကျွန်တော်တို့ တချို့တွေဟာ မဖော်ထုတ်နိုင်ခဲ့ပါဘူး။ အနည်းငယ်ပဲ ဖော်ထုတ်နိုင်ခဲ့ပါတယ်။ အဲဒီတော့ ကျွန်တော်တို့အနေနဲ့က အဏုမြူစွမ်းအင်က ဘာဖြစ်လို့ ထုတ်သင့်သလဲဆိုတော့ ဘာပဲပြောပြော နံပါတ်(၁)က နိုင်ငံတော်အတွက် စက်မှုလက်မှု ဖွံ့ဖြိုးဖို့အတွက်က စွမ်းအင် တကယ်လိုပါတယ်။ စွမ်းအင်လိုတာမှ တကယ့်ကို လိုပါတယ်။ စွမ်းအင်မရှိဘဲနဲ့တော့ ဘယ်တော့မှ စက်မှုလက်မှု ဖွံ့ဖြိုးတဲ့နိုင်ငံ မဖြစ်နိုင်ပါဘူး။ ထို့အတူပဲ စွမ်းအင်ရှိမှ ဖွံ့ဖြိုးတိုးတက်မှာ ဖြစ်သည့်အတွက်ကြောင့် ကျွန်တော်တို့အနေနဲ့ ကတော့ နံပါတ်(၁) ဒီ Nuclear စွမ်းအင်နဲ့ ပတ်သက်ပြီးတော့ စွမ်းအင်ကို လျှပ်စစ်စွမ်းအား ထုတ်ဖို့အတွက်ရော။ နံပါတ်(၁)က နိုင်ငံတော်ကလည်း ခုနလိုပေါ့ စွမ်းအင်ကော်မတီတွေ ဘာတွေ စတင်ဖွဲ့စည်းလာခဲ့ပါတယ်။ ထုတ်လုပ်ဖို့အတွက် အရင်းအမြစ်တွေ တွေ့ရှိရပါတယ်။ အဲဒီတော့ Nuclear, Nuclear ပြောလိုက်တာနဲ့ လူတွေက ဘာဖြစ်သလဲဆိုတော့ ပြောဆိုချင် ကြတယ်။ ဒါပေမဲ့ Nuclear မှာ ကျွန်တော်တို့ ပြောရမယ်ဆိုရင် ကျွန်တော်တို့ မြန်မာနိုင်ငံမှာ Nucleur ပညာရှင် အများကြီးရှိပါတယ်။ တချို့ကလည်း ပြည်ပသွားသလို၊ တချို့ကလည်း ခုနလိုပေါ့ မြန်မာနိုင်ငံ မှာရှိပါတယ်။ အဲဒီလူ၊ အဲဒီပုဂ္ဂိုလ်များကို ဖော်ထုတ်စုစည်းပြီးတော့ ခုနလိုပေါ့ လုပ်မယ်ဆိုလို့ ရှိရင် မြန်မာနိုင်ငံဟာ ဖြစ်နိုင်သလို၊ ကျွန်တော်တို့ IAEA အဖွဲ့ဝင်နိုင်ငံ တစ်နိုင်ငံဖြစ်သည့်အတွက်ကြောင့် ဒါထဲထဲဝင်ဝင် ကမ္ဘာ့ဖွံ့ဖြိုးတဲ့ နိုင်ငံများနဲ့ ခုနလိုပေါ့ စုပေါင်း လုပ်ကြမယ်ဆိုရင် တိုင်ပင်ကြမယ်ဆိုရင် ဒါကိုလည်း လက်မခံနိုင်စရာ အကြောင်းမရှိပါဘူး။ တစ်ခုရှိတာက သူတို့က ဘာတစ်ခုပဲ လိုသလဲဆိုတော့ ဒီ Nuclear စွမ်းအင် ကော်မရှင်နဲ့က နံပါတ်(၁)က လူပုဂ္ဂိုလ်ပေါ့ ခုနလို Security First လူ၊ ပုဂ္ဂိုလ်ကို ဒါ ယုံကြည်မှု ရှိတဲ့သူကိုသာ ယူဖို့ လိုပါတယ်။ ထို့အတူ မြေနေရာ Security ရွေးဖို့လိုပါတယ်။ ဒုတိယက နောက်တစ်ခါ ဖြစ်လာမယ့် ပြဿနာကို ကြိုတင်ပြီးတော့၊ တွက်ဆပြီးတော့ ခုနလိုပေါ့ ကြိုတင်စီမံထားဖို့ လိုပါတယ်။ ဒါ သိပ်အရေးကြီးပါတယ်။ ဘာဖြစ်သလဲဆိုတော့ ဒီ Nuclear ဟာ သာမန်အားဖြင့် တွက်ရမယ်ဆိုလို့ရှိရင် သူက Cold Power System၊ သူက ရေငုပ်သင်္ဘော တွေမှာ သုံးပြီးတဲ့ အခါကျတော့ ဒါက ခုနလိုပေါ့ ဟို အား အနေနဲ့က ရေနဲ့ထိလို့ရှိရင် ဒီကောင်က ပြယ်သွားတဲ့ သဘောရှိပါတယ်။ နောက်တစ်ခါ ကာဗွန်ဒိုင်အောက်ဆိုဒ်ဓာတ်က မထွက်ဘူး။ အဲဒါက အားသာချက်ပဲ ဖြစ်ပါတယ်။ ဒါကြောင့်မို့လို့ ရေငုပ်သင်္ဘောတွေမှာ သုံးနေပါတယ်။ ဒါကြောင့်မို့လို့ နိဂုံးချုပ် အနေနဲ့ ကျွန်တော်တင်ပြချင်တာကတော့ Nuclear ဓာတ်အားပေးစက်ရုံ ဆောက်ဖို့အတွက်၊ ကျွန်တော်တို့ သုတေသနပြုဖို့အတွက် စိတ်ကူးမယ်ဆိုရင် နံပါတ်(၁)က IAEA ခွင့်ပြုချက် လိုအပ် ပါတယ်။ အတတ်ပညာရှင်၊ အသိပညာရှင် စုဆောင်းဖို့ လိုပါတယ်။ ထို့အတူပဲ ကျွန်တော်တို့တွေ ဆွေးနွေးပွဲလည်း လိုပါတယ်။ မကြောက်အောင်၊ နို့မို့ဆိုရင် Nuclear ဆို အကုန်လုံးကြောက်ကြောက်နေတယ်။ ခုနလိုပေါ့ ကျွန်တော်တို့ Nuclear ကနေပြီးတော့ ဓာတ်ထုတ်တဲ့ ခုနလို ဆွေးနွေးပွဲလည်း လိုပါတယ်။ နောက်တစ်ခုရှိတာ နိုင်ငံတော်ကလည်း အားပေးဖို့ လိုပါ တယ်။ သို့မှသာ ကျွန်တော်တို့ စနစ်တကျ လာမယ့် နောင် ၂၀၂၀ မှာ ဆိုလို့ရှိရင် သူများနည်းတူ အဏုမြူစွမ်းအင်ကနေပြီးတော့ လျှပ်စစ်ဓာတ်အား ဖော်ထုတ်နိုင်လိမ့်မယ်လို့ ယုံကြည်ရင်း ဆရာဒေါက်တာမြင့်ကြည် ရဲ့ အဆိုကို ကျွန်တော် လေးလေးနက်နက် ထောက်ခံပါတယ်။ ကျေးဇူး တင်ပါတယ်။ (ဩဘာသံများ)</speech>
<speech type="speaker">ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ ဦးဆွေအောင် ဆွေးနွေးနိုင်ပါပြီ</speech>
<speech><mp id="144">ဦးဆွေအောင် ရန်ကုန်တိုင်းဒေသကြီး မဲဆန္ဒနယ်အမှတ်(၁၂)</mp>လေးစားရပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုအဆင့် ဒုတိယဝန်ကြီး၊ အမျိုးသား လွှတ်တော် ကိုယ်စားလှယ်တော်ကြီးများအားလုံး စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံပါစေလို့ ဦးစွာပထမ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ ရန်ကုန် တိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးဆွေအောင် ဖြစ်ပါတယ်။ ကျွန်တော့်အနေနဲ့ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဒေါက်တာမြင့်ကြည် တင်သွင်းသွားတဲ့ မြန်မာနိုင်ငံတွင် အဏုမြူစွမ်းအင်မှ လျှပ်စစ်ထုတ်ယူမှုကို ဆောင်ရွက်သင့် ကြောင်း အဆိုကို ထောက်ခံဆွေးနွေး တင်ပြသွားမှာ ဖြစ်ပါတယ်။ အဆိုရှင်တင်ပြသွားတဲ့အတိုင်း မြန်မာနိုင်ငံဟာ အာဆီယံ အဖွဲ့ဝင်နိုင်ငံဖြစ်ပြီး IAEA အဖွဲ့ဝင် နိုင်ငံလည်းဖြစ်ကြောင်း၊ အဖွဲ့ဝင်နိုင်ငံတွေများထဲမှာ ရှိနေတဲ့အတွက် နိုင်ငံတွေကို ပြန်လည်ပြီးတော့ လေ့လာရင် အဏုမြူစွမ်းအင်ကနေ လျှပ်စစ်စွမ်းအင် ထုတ်ယူမှုများ ရှိနေကြောင်း လေ့လာတွေ့ရှိရပါတယ်။ နိုင်ငံတော်တော်များများဟာ သက္ကရာဇ် ၂၀၂၀-၂၀၃၀ မှာ သူတို့ရဲ့ တိုးတက်လာမယ့် စီးပွားရေး၊ ကမ္ဘာ့စီးပွားရေး စသည့် သက်ဆိုင်ရာ နိုင်ငံတွေရဲ့ စီးပွားရေး ပေါ်မှာ လိုအပ်ချက်တွေ ဖြည့်ဆည်းပေးနိုင်ဖို့အတွက် Power Reactor တွေ၊ လျှပ်စစ် ထုတ်ဖို့ အတွက် အဏုမြူစွမ်းအင်ကို သုံးပြီးတော့ ဆောင်ရွက်လျက်ရှိကြောင်း လေ့လာတွေ့ရှိရပါတယ်။ ကျွန်တော်တို့ နိုင်ငံအနေနဲ့လည်း စီးပွားရေး ဖွံ့ဖြိုးတိုးတက်မှု အရှိန်အဟုန်မြှင့် ဆောင်ရွက်နေချိန်မှာ အခြား အာဆီယံနိုင်ငံများနည်းတူ လျှပ်စစ်ထုတ်ဖို့ အဏုမြူစွမ်းအင်ကို သုံးပြီး ဆောင်ရွက်ရန်အတွက် စတင်အကောင်အထည်ဖော် ဆောင်ရွက်ဖို့အချိန်တန်ပြီဖြစ်ကြောင်းထောက်ခံတင်ပြအပ်ပါတယ်။ အာဆီယံ အဖွဲ့ဝင်နိုင်ငံများအနေနဲ့ Power Reactor များကို တည်ဆောက်လျက်ရှိရာ၊ ဗီယက်နမ်နိုင်ငံမှာ Power Reactor (၈)လုံး တည်ဆောက်ဖို့ ဆောင်ရွက် နေကြောင်း၊ ထိုင်းနိုင်ငံမှာလည်း Power Reactor (၂)လုံး၊ အင်ဒိုနီးရှားနိုင်ငံမှာ (၄)လုံး၊ ဘင်္ဂလားဒေ့ရှ်နိုင်ငမှာလည်း Power Reactor (၂)လုံးနဲ့ အိမ်နီးနားချင်းနိုင်ငံဖြစ်တဲ့ တရုတ်နိုင်ငံ မှာလည်း Power Reactor အလုံး(၃၀) တည်ဆောက်ဖို့ ဆောင်ရွက်နေကြောင်း လေ့လာတွေ့ရှိနေရပါတယ်။ ကျွန်တော်တို့ နိုင်ငံနဲ့ လာအိုနိုင်ငံမှာ အားနည်းနေတယ်ဆိုတာကို မှတ်ချက်ပြု ထား ကြောင်းကိုလည်း လေ့လာတွေ့ရှိရပါတယ်။ ဒါကြောင့် ကျွန်တော်တို့အနေနဲ့ အဲဒီနိုင်ငံတွေဖြစ်တဲ့ မလေးရှား၊ စင်ကာပူ၊ ဖိလစ်ပိုင်၊ ထိုင်း၊ ဘင်္ဂလားဒေ့ရှ်နိုင်ငံများ အားလုံးကို လေ့လာပြီး စတင်ဆောင်ရွက်ဖို့ လိုအပ်နေပြီဖြစ်ကြောင်း တွေ့ရှိရပါတယ်။ အဲဒီနိုင်ငံတွေအားလုံးဟာ Research Power Reactor သုတေသနသုံး Power Reactor တွေ ရှိကြောင်းလည်း လေ့လာသိရှိရပါတယ်။ ဒါကြောင့် အာဆီယံနိုင်ငံ တွေမှာ ဆောင်ရွက်နေကြပြီဖြစ်လို့ ကျွန်တော်တို့ နိုင်ငံကလည်း အရင့်အရင် ကတည်းက လေ့လာ ထားတာတွေ၊ ဆွေးနွေးထားတာတွေ၊ သင်ကြားထားတာတွေ ရှိတဲ့အတွက်ကြောင့် ကျွန်တော်တို့ အနေနဲ့ နောက်မကျဘဲ ဆောင်ရွက်သင့်ကြောင်း အဆိုရှင် တင်ပြချက်အပေါ်ကို ထောက်ခံတင်ပြ အပ်ပါတယ်။ ကျွန်တော်တို့ IAEA အဖွဲ့ဝင်နိုင်ငံလည်း ဖြစ်တဲ့အတွက် အမြဲတမ်း အဆက်အစပ် jsșolosafn samlet sg£yo:69:3OD NNPT - Nucleus Non-Proliferation Treaty ဆိုသည့် မပြန့်ပွားရေးစာချုပ်ဟာ ဒီလို လျှပ်စစ်ပါဝါတွေ ကျွန်တော်တို့ အသုံးချတဲ့ လူမှုရေး၊ ကျန်းမာရေး၊ စီးပွားရေးစတဲ့ လုပ်ငန်းတွေအတွက် အဟန့်အတား မရှိပါ။ အဏုမြူဆိုတာနဲ့ ကျွန်တော်တို့ ကြောက်စရာလည်း မရှိပါ။ ဒါကြောင့် ယခုအစိုးရခေတ်မှာ စီးပွားရေးတွေလည်း ပွင့်လင်းလာတော့မယ်။ လူမှုရေး၊ ပညာရေး၊ ကျန်းမာရေး စတဲ့ ကဏ္ဍများလည်း တိုးတက်လာတော့မှာ ဖြစ်တဲ့အတွက် စွမ်းအင်လိုအပ်ချက်ဟာ အင်မတန်အရေးကြီးလာပါတယ်။ စွမ်းအင်ကြောင့် ကိုရီးယားနိုင်ငံဟာ တစ်ဟုန်ထိုး တိုးတက်သွားပါတယ်။ သူတို့နိုင်ငံမှာရှိတဲ့ အဏုမြူစွမ်းအင် (၃)ခုဟာ ဂျပန်နိုင်ငံထက်များပါတယ်။ ကိုရီးယားနိုင်ငံမှာဆိုရင် Power Reactor (၂၃)လုံး ကျော်လောက်ရှိကြောင်း လေ့လာတွေ့ရှိရပါတယ်။ ဒါကြောင့် ကျွန်တော်တို့ နိုင်ငံဟာ ဝင်လာမယ့် နိုင်ငံခြားရင်းနှီးမြှုပ်နှံမှုတွေ၊ စက်ရုံ၊ အလုပ်ရုံတွေအတွက် Power Reactor တွေ လိုအပ်တဲ့အတွက် လိုအပ်ချက်အတိုင်း ရရှိလာမှာ ဖြစ်ပါတယ်။ လူမှုရေးမှာလည်း အထောက်အကူပြုတဲ့အတွက် အဲဒီနိုင်ငံတွေ တိုးတက်သွားတယ် ဆိုတာ ကျွန်တော်တို့ မျက်ဝါးထင်ထင် မြင်နေရပါတယ်။ Power ကို လျှပ်စစ်စွမ်းအင်ထုတ်တဲ့ အခါမှာ Hydro Power ကနေ ကျွန်တော်တို့ ထုတ်ယူပါတယ်။ နောက် အဏုမြူစွမ်းအင်ကနေထုတ်ပါတယ်။ နောက် Codl ကျောက်မီးသွေးကနေ ထုတ်ပါတယ်။ Wind Engnery လေ ကနေ ထုတ်ပါတယ်။ Gas ကနေ ထုတ်ပါတယ်။ နောက် Solor ကနေ ထုတ်ပါတယ်။ အခုလို ထုတ်တဲ့ အခါမှာ Hydro Power ကတော့ ကုန်ကျစရိတ် အနည်းဆုံး ဖြစ်ပါတယ်။ တစ်ယူနစ်ကို ကုန်ကျ စရိတ် Dollar (0.032)လောက် ကုန်ကျကြောင်း လေ့လာတွေ့ရှိရပါတယ်။ နောက်ဆုံး Solar က (0.07)၊ (0.08)လောက် ကုန်ကျမှာ ဖြစ်ပါတယ်။ Gas ကလည်း (0.05)လောက်ကုန်ကျမှာ ဖြစ်ပါတယ်။ အဲဒီတော့ ကြည့်လိုက်တဲ့အခါမှာ ကုန်ကျစရိတ်များတယ် ထင်ရပေမယ့် ရေရှည်သုံးစွဲ ရမယ့် အကျိုးအမြတ်ကို ပြန်တွက်ကြည့်မယ်ဆိုရင် ကျွန်တော်တို့အနေနဲ့ အဏုမြူစွမ်းအင်ကနေ လျှပ်စစ်ထုတ်ယူမှုကို ဆောင်ရွက်သင့်ကြောင်း အဆိုကို လေးလေးနက်နက် ထောက်ခံတင်ပြခြင်း ဖြစ်ပါတယ်။ ဒုတိယပိုင်းအနေနဲ့ အကြံပြု တင်ပြ ဆွေးနွေးချင်တာကတော့ စွမ်းအင်ချွေတာသုံးစွဲ ခြင်းနဲ့ ထိန်းသိမ်းခြင်းဆိုင်ရာကိစ္စနှင့် စပ်လျဉ်းပြီး အခုခေတ်လူအများ စွမ်းအင် သုံးစွဲနည်းဟာ ထိရောက်မှု နည်းတယ်။ လောင်စာအမျိုးမျိုးမှ ရရှိသော စွမ်းအင်သည် အပူဓာတ်အဖြစ် ဆုံးရှုံးမှုက များနေတယ်။ ထိုအပူဓာတ်သည် သဘာဝပတ်ဝန်းကျင်ကို ညစ်ညမ်းစေပြန်ပါတယ်။ လူတစ်ဦးချင်းသည် ကျွန်တော်တို့ နေ့စဉ်အသုံးပြုနေတဲ့ စွမ်းအင်ကို ချွေတာလျှင် ထိရောက်မှု အရှိဆုံးဖြစ်သည်ကိုလည်း တွေ့ရှိရမှာ ဖြစ်ပါတယ်။ စွမ်းအင်ချွေတာ သုံးစွဲခြင်းသည် လျှပ်စစ် ဓာတ်အား တိုးထုတ်လုပ်မှုကို လျော့ကျစေနိုင်သည့်အပြင် ပတ်ဝန်းကျင် ညစ်ညမ်းမှုကိုလည်း လျှော့ချနိုင်မည်ဖြစ်ပါတယ်။ အထူးသဖြင့် ကမ္ဘာရာသီဥတု ပြောင်းလဲစေသော ဖန်လုံအိမ်အာနိသင် ဖြစ်ပေါ်စေ သော ကာဗွန်ဒိုင်အောက်ဆိုဒ်ဓာတ်ငွေ့ ထုတ်လုပ်မှုကို လျှော့ချနိုင်မယ် ဖြစ်ပါတယ်။ ဥပမာအားဖြင့် ဘရာဇီးနိုင်ငံသည် လျှပ်စစ်စွမ်းအင်သုံးစွဲမှုကို (၃၀)ရာခိုင်နှုန်းလျော့အောင် ဆောင်ရွက်နိုင်ရန် အတွက် ကုန်ကျစရိတ်ဒေါ်လာ (10)Bilion ကုန်ကျခဲ့သည်။ ထို့သို့ (၃၀)ရာခိုင်နှုန်း လျှော့ချနိုင်မှု သည် Dollar (44) Bilion ကုန်ကျမည့် လျှပ်စစ်ဓာတ်အားပေး စက်ရုံသစ်တည်ဆောက်မှုကို သက်သာစေပါတယ်။ တောင်ကိုရီးယားနိုင်ငံမှာလည်း စွမ်းအင်ချွေတာရေး အစီအစဉ်ကို ချမှတ်ဆောင်ရွက်ခဲ့ပါတယ်။ စွမ်းအင်ချွေတာသော အဆောက်အအုံ စံ (Energy Saving Building Standards) များ ချမှတ်ပြီး အဆောက်အအုံသစ်များ ဆောက်လုပ်စေခြင်းရှိပြီး၊ အဆောက်အအုံများကို ပြုပြင်စေခြင်း၊ နေအိမ်နှင့် စီးပွားရေး အဆောက်အအုံများကို စွမ်းအင်ချွေတာရေး၊ ပြုပြင်ရေးအတွက် ငွေချေးခြင်း၊ နေအိမ်နှင့် စီးပွားရေး အဆောက်အအုံများတွင် ဓာတ်လှေကားကို (၃)ထပ်အထက်မှစ၍ တပ်ဆင်စေရန် ဥပဒေထုတ်ပြန်ခြင်းဖြစ်၍ စွမ်းအင်ချွေတာရေး အစီအမံ ချမှတ်ဆောင်ရွက်လျက်ရှိကြောင်းလည်း လေ့လာတွေ့ရှိရပါတယ်။ ထိုသို့ နိုင်ငံအလိုက် လျှပ်စစ်ဓာတ်အား သုံးစွဲမှုနှင့် ထုတ်လုပ်မှုကို အထိရောက်ဆုံး နည်းစနစ်များဖြင့် ဆောင်ရွက်ခဲ့လျက် စွမ်းအင် ချွေတာရေးနှင့် ထိန်းသိမ်းရေးကို စနစ်တကျဆောင်ရွက်နေသည် ဖြစ်ပါသည့်အပြင် လက်ရှိလူနေမှု အဆင့်အတန်းကိုလည်း ထိန်းသိမ်းထား နိုင်မည် ဖြစ်ပါတယ်။ ထို့အပြင် လူတစ်ဦးစီအနေဖြင့် စွမ်းအင်ချွေတာ သုံးစွဲလျှင် ပို၍ပင် အကျိုး ဖြစ်မှာ ဖြစ်ပါတယ်။ လူတစ်ဦးချင်းစီအတွက် စွမ်းအင်ချွေတာသုံးစွဲရေး အစီအစဉ်များကတော့ စွမ်းအင်ချွေတာရေးအတွက် လူတစ်ဦးချင်းစီ လုပ်နိုင်သည့် လုပ်ငန်းများမှာ ကားအနည်းဆုံးမောင်းပါ။ ခရီးထွက်မှု အနည်းဆုံးဖြစ်ရန် ကြိုးစားပါ။ တစ်ဦးနှင့် တစ်ဦး တွေ့ဆုံမှုအတွက် တယ်လီဖုန်းဆက်သွယ်ခြင်းနဲ့ စာပို့ခြင်းကို ဦးစားပေးဆောင်ရွက်ပါ။ အများသုံး ဘတ်(စ်)ကား စီးပါ၊ လမ်းလျှောက်ပါ။ စက်ဘီးစီးပါ။ ဓာတ်လှေကား သုံးမည့်အစား ခြေထောက်ဖြင့် ဆင်းပါ။ တက်ပါ။ ခရီးတူသူချင်း အတူ ပူးတွဲကား သုံးပါ။ ဆီစားသက်သာသော ကားငယ်များကိုသာ စီးပါ။ မောင်းပါ။ အရှိန်ပြင်းစွာ မမောင်းပါနဲ့ ဆီကုန်သက်သာစေပါတယ်။ သင့်အိမ်ကို လေဝင်လေထွက်ကောင်းအောင် ပြုလုပ်ပါ။ လေအေးပေးစက် သို့မဟုတ် အပူပေးစက် မသုံးရအောင် အပူအအေး ထိန်းနိုင်စွမ်း မြှင့်တင်ပါ။ လေပူလေအေးပေးစက်များအတွက် အလိုအလျောက် အပူအအေး ချိန်ညှိကိရိယာများဖြင့် ထိန်းညှိပေးပါ။ အေးသောဒေသရှိ နေအိမ်များတွင် လေဝင် လေထွက်လုံ ပြတင်းပေါက်များ တပ်ဆင်ထားပါ သို့မဟုတ် ပလတ်စတစ် အကာများဖြင့် အုပ်ထားပါ။ ပြတင်းပေါက်များ၊ တံခါးများနှင့် Weatherstrip များ တပ်ဆင်၍ လေလုံအောင် ပြုလုပ်ထားပါ။ အိမ်၏မြောက်ဘက်မှာ လေကာ (Wind Break) ထားရှိပြီး အိမ်၏ တောင်ဘက်မှာ ရွက်ကြွေပင်များ စိုက်ပျိုးပါ။ ဆောင်းရာသီတွင် ပြတင်းပေါက်များ ပိတ်၍ ခန်းစီးတပ်ထားပါ။ အသုံးမပြုသည့်အခါ မီးလုံးမီးချောင်းများ၊ ရုပ်မြင်သံကြားစက်များ၊ ကွန်ပျူတာများကို ပိတ်ထားပါ။ ရေပူသုံး ရေပိုက်ခေါင်းများကို အသုံးပြုပြီး ပိတ်ထားပါ။ ရေချိုးခန်းသုံး ရေပန်း များကို အချိန်တိုတို သုံးပါ။ ရေသုံးချွေတာသော ရေပိုက်ခေါင်းနှင့် ရေပန်းခေါင်းကို သုံးပါ။ စက္ကူ၊ မှန်၊ ဖန်၊ သတ္တု တို့ဖြင့် တစ်ဖန် ပြန်လည်သုံးပါ။ ဒေသအလိုက် ယာယီစာများ စိုက်ပျိုး စားသုံးပါ။ ပြည်တွင်းဖြစ် ဒေသဖြစ် ရေရှည်ခံပစ္စည်းများကိုသာ ဝယ်ယူသုံးစွဲပါ။ အထက်ဖော်ပြပါ လူတစ်ဦးစီ၏ စွမ်းအင်ချွေတာရေးအစီအစဉ်ကို အကောင်အထည် ဖော်နိုင်ပါက လျှပ်စစ်ဓာတ်အားကို တိုး၍ ထုတ်နိုင်ရန် လိုအပ်မည် မဟုတ်ပါ။ စွမ်းအင်ချွေတာ ထိန်းသိမ်းရေးအတွက် လူထုကို ပညာပေးခြင်း၊ နေအိမ်များ ပြုပြင်ရေး၊ ငွေချေးခြင်းနှင့် အခြား ထိရောက်သော လုပ်ဆောင်မှုများအတွက် ကုန်ကျစရိတ်မှာ (၁)ကီလိုဝပ် လျှော့ချနိုင်ရန်အတွက် ဒေါ်လာ(၃၅၀)သာရှိမည်ဟု ခန့်မှန်းတွက်ချက်ထားပါတယ်။ ထိုသို့လျှပ်စစ်ဓာတ်အား ထုတ်လုပ်ရန် အဏုမြူလျှပ်စစ်ဓာတ်အားပေးစက်ရုံ တည်ဆောက်ပါက လျှပ်စစ်ဓာတ်အား (၁)ကီလိုဝပ်လျှင် ဒေါ်လာ(၃၀၀၀)ကနေ (၈၀၀၀)အထိ ကုန်ကျမည် ဖြစ်ပါတယ်။ ဒါ လေထုညစ်ညမ်းမှု လျှော့ချရေး ကိရိယာပါ တပ်ဆင်မှုအပါအဝင် ဖြစ်ပါတယ်။ ကျောက်မီးသွေးသုံး လျှပ်စစ်ဓာတ်အားပေး စက်ရုံတည်ဆောက်ခဲ့လျှင် လျှပ်စစ်ဓာတ်အား (၁)ကီလိုဝပ်အတွက် ဒေါ်လာ(၁၀၀၀)ကုန်ကျမှာ ဖြစ်ပါတယ်။ စွမ်းအင်ထိရောက်စွာ အသုံးပြုခြင်းနှင့် ချွေတာထိန်းသိမ်းခြင်း ဆောင်ရွက်ရာတွင်ရေရှည်တည်တံ့ခိုင်မြဲသော စွမ်းအင်အရင်းအမြစ်များကို အသုံးပြုခြင်းနှင့် အဏုမြူစွမ်းအင်နှင့် emposky asmes qgsg:sa€ (Nuclear Energy and Fossil Fuel Energy) အပေါ် မှီခိုရခြင်းကို ဖယ်ရှားရန် အလေးထားဆောင်ရွက်ခြင်းသည် မဖြစ်မနေလုပ်ရမည့် လုပ်ငန်းဖြစ်ပါတယ်။ ရေနံနှင့် ကျောက်မီးသွေးကို ကျယ်ပြန့်စွာ အသုံးပြုခြင်း စတင်သည့် အချိန်မှစ၍ ယခုအချိန်ထိ အခြားသော စွမ်းအင်အရင်းအမြစ်များ (Energy Resources) များကို လျစ်လျူရှုခဲ့ကြသည်။ လူ့သမိုင်းတွင် နေစွမ်းအင်၊ လေစွမ်းအင်၊ လေရဟတ်စွမ်းအင် Wind Mil, နှင့် ရေစွမ်းအားသုံး ရေဘီးစက် (Wind Wheels) များကို အသုံးပြုခဲ့သည်။ မြန်မာနိုင်ငံတွင် ယခုအချိန်ထိ စံ မဟုတ်သော ယာဉ်ဟောင်းများကို သုံးစွဲခဲ့ ကြသည်။ ထိုကြောင့်ပင် ပတ်ဝန်းကျင်ကို ထိခိုက်ပျက်စေသည့် ရေနံ၊ ကျောက်မီးသွေးနှင့် အဏုမြူစွမ်းအင်များနဲ့ ရှေးရှေးက အသုံးပြုခဲ့သော အရင်းအမြစ်များကို ပြန်လည်ဖော်ထုတ်ပြီး ခေတ်မီတိုးတက်သော နည်းစနစ်များနဲ့ ပေါင်းစပ်တီထွင်ကြံဆလျက် လူသားအားလုံးအတွက် ရေရှည်တည်တံ့ခိုင်မြဲသော အနာဂတ်ကို တည်ဆောက်ကြဖို့ လိုအပ်နေပြီ ဖြစ်ပါတယ်။ ပြန်လည် ပြည့်ဖြိုးနိုင်သော အရင်းအမြစ်များဖြစ်သော နေစွမ်းအင်၊ လေစွမ်းအင်နှင့် ရေစွမ်းအင်တို့ကိုအသုံးပြုသော ပိုမိုတိုးတက်သည့် နည်းပညာများ တီထွင်ပြီး အသုံးပြုခြင်းဖြင့် သဘာဝ ပတ်ဝန်းကျင်ကို ထိခိုက်မှု လျော့နည်းသက်သာမည် ဖြစ်ပါတယ်။ Energy Conservation ကို လူထုအတွင်း ကျယ်ကျယ်ပြန့်ပြန့် ပညာပေးခြင်း၊ လေ့ကျင့်ခြင်း၊ အပြုအမူ ပြောင်းလဲခြင်းများကို ပြုလုပ်စေခြင်းဖြင့် ဆောင်ရွက်မှုသည် ကုန်ကျစရိတ် သက်သာသည့်အပြင် သဘာဝပတ်ဝန်းကျင် ထိခိုက်မှုကိုလည်း လျော့ပါးသက်သာစေမည် ဖြစ်ပါတယ်။ လူသားတို့၏ လိုအပ်ချက် အားလုံးကို သဘာဝပတ်ဝန်းကျင်မှ ရရှိမှာ ဖြစ်ပါတယ်။ သို့သော် ပတ်ဝန်းကျင်ရှိ အရင်းအမြစ်အားလုံးသည် အကန့်အသတ်မဲ့ ထုတ်ယူနိုင်သည် မဟုတ်ပါ။ အကန့်အသတ် ရှိပါသည်။ ကျွန်တော်တို့ လက်ထက်တွင် အလွန်အကျွံ ထုတ်ယူသုံးစွဲလျှင် အနာဂတ် မျိုးဆက်များအတွက် အခက်အခဲများ ဖြစ်ပေါ်လာမည် ဖြစ်ပါတယ်။ ထိရောက်စွာ သုံးစွဲခြင်းနှင့် ချွေတာထိန်းသိမ်းရေးသည် မဖြစ်မနေ လုပ်ဆောင်ရမည့်လုပ်ငန်း ဖြစ်ပါတယ်။ ရေရှည်ဖွံ့ ဖြိုးရေးအတွက် ရေရှည်တည်တံ့ခိုင်မြဲသော ပတ်ဝန်းကျင်ကိုလည်း တည်ဆောက်နိုင်မည် ဖြစ်ပါကြောင်း တင်ပြရင်းနဲ့ ရန်ကုန်တိုင်းဒေသကြီး မဲဆန္ဒနယ်အမှတ်(၈)မှ ဒေါက်တာမြင့်ကြည် တင်သွင်းတဲ့ မြန်မာနိုင်ငံတွင် အဏုမြူစွမ်းအင်မှ လျှပ်စစ်ထုတ်ယူမှုကို ဆောင်ရွက်သင့်ကြောင်း အဆိုကို အလေးအနက် ထောက်ခံတင်ပြရင်း နိဂုံးချုပ်အပ်ပါတယ်ခင်ဗျား။ ကျေးဇူးတင်ပါတယ်။(ဩဘာသံများ)</speech>
<speech type="speaker">ရန်ကုန်တိုင်းဒေသကြီး မဲဆန္ဒနယ်အမှတ်(၅)မှ ဦးဝင်းနောင် ဆွေးနွေး နိုင်ပါပြီ</speech>
<speech><mp id="137">ဦဝင်းနောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၅)</mp>ရိုသေလေးစားရ ပါသော လွှတ်တော်ဥက္ကဋ္ဌကြီးနှင့်တကွ လွှတ်တော်ဒုတိယဥက္ကဋ္ဌ၊ လွှတ်တော်ကိုယ်စားလှယ်များနဲ့ အထူး ဧည့်သည်တော်များခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်(၅)မှ အမျိုးသားလွှတ်တော် ကိုယ်စားလှယ် ဦးဝင်းနောင် ဖြစ်ပါတယ်။ အားလုံးကို မင်္ဂလာအပေါင်းနဲ့ ပြည့်စုံကြပါစေကြောင်း ဆုမွန်ကောင်းတောင်းရင်း ဂါရဝပြုနှုတ်ခွန်းဆက်သအပ်ပါတယ်။ လွှတ်တော်ဥက္ကဋ္ဌကြီးခင်ဗျား။ ကျွန်တော်တို့ လွှတ်တော်ကိုယ်စားလှယ်ကြီး ဒေါက်တာမြင့်ကြည် တင်သွင်းသွားတဲ့ အဏုမြူစွမ်းအင်မှ လျှပ်စစ်ထုတ်ယူမှုကို မြန်မာနိုင်ငံမှာဆောင်ရွက်သင့်ကြောင်း အဆိုဟာ ဒါ ကျွန်တော်တို့ နိုင်ငံသာမက ဒီအဏုမြူစွမ်းအင်ကနေ ပြီးတော့ လျှပ်စစ်ဓာတ်အား မထုတ်နိုင်သေးတဲ့ နိုင်ငံတွေ အားလုံးအနေနဲ့ ဒါ ဆောင်ရွက်သင့်တာကြာပြီဆိုတဲ့ ကိစ္စရပ်သာ ဖြစ်ပါတယ်။ ဒါကတော့ နိုင်ငံတော်အနေနဲ့လည်း ဒါ ဆောင်ရွက်ရန် သင့်တယ်ဆိုတာ သိရှိကြပြီးဖြစ်မယ်လို့ ဒါ ယူဆပါတယ်။ အဲဒီလိုဆောင်ရွက်သင့်တဲ့ ကိစ္စရပ် ဖြစ်ပေမယ့်လည်း ဒါ အခြေအနေ မပေးသေးလို့ မလုပ်ကိုင်နိုင်ခဲ့ခြင်းဖြစ်မယ်လို့ ဒါ ယူဆပါ တယ်။ ဒီအခြေအနေမပေးတဲ့ အကြောင်းတွေကလည်း (၃)ချက်ခန့် ရှိပါတယ်။ ပထမတစ်ချက်က နိုင်ငံတကာအဖွဲ့အစည်းများရဲ့ ဖိအားပေးမှု ခံရနိုင်တာရယ်၊ နံပါတ်(၂)က စိတ်ချကောင်းမွန်မှုရှိတဲ့ နည်းပညာနဲ့ ပညာရှင်တွေ လိုအပ်မှု ရှိနေတာရယ်၊ နံပါတ်(၃)အချက်ကတော့ ဘဏ္ဍာငွေ မလုံလောက်ခြင်းကြောင့် ဒါ အဓိက ဖြစ်မယ်လို့ ယူဆ ပါတယ်။ ကျွန်တော်တို့နိုင်ငံမှာ နေရာအားဖြင့်ဆိုလို့ရှိရင်တော့ အခက်အခဲ မရှိနိုင်ကြောင်း ဒါ တွေ့ရှိနိုင်မှာ ဖြစ်ပါတယ်။ ပြီးခဲ့တဲ့ ကျွန်တော်တို့ ဂျပန်-မြန်မာ ချစ်ကြည်ရေး အသင်းကနေပြီးတော့ ကျွန်တော်တို့ ပြသတဲ့ သွေးရုပ်ရှင်ဇာတ်ကားကို ကြည့်တဲ့အခါ ဂျပန်လူမျိုး ဒါ မြန်မာ နိုင်ငံကို ရောက်ဖူးခဲ့တဲ့ ဂျပန်လူမျိုးက သူ့သမီးကို မှာပါတယ်။ မြန်မာနိုင်ငံကို သွားပါတဲ့။ မြန်မာနိုင်ငံဟာတို့ ဂျပန်နိုင်ငံထက် နှစ်ဆလောက် ကျယ်ဝန်းပါတယ်ဆိုပြီးတော့ မိတ်ဆက်ပြောပြ လိုက်ပါတယ်။ ကျွန်တော်တို့နိုင်ငံက ဂျပန်နိုင်ငံထက် ဧရိယာအားဖြင့် နှစ်ဆကျယ်ဝန်းသော်လည်း လူဦးရေအားဖြင့် ဆိုလို့ရှိရင် ဂျပန်နိုင်ငံက ကျွန်တော်တို့ မြန်မာနိုင်ငံထက် နှစ်ဆခန့်များပြားတာ ဖြစ်ပါတယ်။ ဒါကြောင့်မို့လို့ နေရာအားဖြင့်ရော၊ လူဦးရေ သိပ်သည်းမှုအရရော ကျွန်တော်တို့ နိုင်ငံမှာ မဆောင်ရွက်နိုင်စရာ မရှိပါဘူး။ အဲဒီဂျပန်နိုင်ငံမှာဆိုရင်ကို ဒါ ခုနက ပြောတဲ့ အဏုမြူ စွမ်းအင် ကနေပြီးတော့ ထုတ်လုပ်တဲ့ စက်ရုံပေါင်းက (၃၀)ခန့် တည်ဆောက်နိုင်တဲ့ အတွက်ကြောင့် လျှပ်စစ်ဓာတ်အား အလုံအလောက် ရရှိတဲ့အလျောက်ပေါ့လေ။ ကျွန်တော်တို့နိုင်ငံ ဖွံ့ဖြိုး တိုးတက်အောင် လျင်လျင်မြန်မြန် ဖွံ့ဖြိုးတိုးတက်အောင် ဆောင်ရွက်နိုင်ခဲ့တဲ့ သာဓကတွေလည်း အားလုံးသိရှိပြီး ဖြစ်ပါတယ်။ ဒါကြောင့်မို့လို့ ကျွန်တော် ပြန်ပြီးတော့ ရှင်းလင်းတင်ပြရလို့ရှိရင် ပထမအချက်ဖြစ်တဲ့ နိုင်ငံတကာအဖွဲ့အစည်းတွေရဲ့ ဖိအားပေးမှု၊ ခံရနိုင်မှုဟာ အခုဆိုရင် ကျွန်တော်တို့နိုင်ငံက IAEA အပါအဝင် နိုင်ငံတကာ အဖွဲ့အစည်းတွေနဲ့ ဒါ ဆက်ဆံရေးတွေ အားလုံး ကောင်းမွန်လာပြီးတော့ ဒီအဖွဲ့အစည်းတွေက ဒါ ဖိအားပေးဖို့ထက်ကို ဝိုင်းဝန်းကူညီပေးကြမယ့် အခြေအနေတွေ ရရှိ နေပြီ ဖြစ်ပါတယ်။ ဒီအခြေအနေကောင်းတွေကိုလည်း ဖန်တီးယူလို့ ရနေပြီ ဖြစ်ပါတယ်။ ဒီနိုင်ငံတကာရဲ့ ကူညီမှု ရရှိနိုင်မယ့် အဓိကလိုအပ်ချက်ဖြစ်တဲ့ ပွင့်လင်းမြင်သာမှုရှိစွာ ဆောင်ရွက် လာတာရယ်၊ ပြည်သူလူထုကို ကျယ်ကျယ်ပြန့်ပြန့် ချပြရှင်းပြပြီးတော့ ပြည်သူလူထုရဲ့ ဆန္ဒတွေကို ရယူပြီးတော့ ဆောင်ရွက်နိုင်တာရယ်၊ ပြည်သူတွေမှာ ကျေနပ်မှုရှိလောက်အောင် ရှိအောင် ကောင်းစွာ ညှိနှိုင်းဖြည့်ဆည်း စီမံဆောင်ရွက်ပေးနိုင်တာရယ်၊ ပြည်တွင်းပြည်ပ အဖွဲ့အစည်း ပေါင်းစုံနဲ့ ညှိနှိုင်းတိုင်ပင်ပြီးတော့ ကောင်းစွာ ပေါင်းစပ်ဆောင်ရွက်နိုင်တာတွေ ရှိမယ်ဆိုရင် ဒီနိုင်ငံတကာ အဖွဲ့အစည်းတွေရဲ့ ဖိအားပေးမှု မခံရတဲ့အပြင် ဝိုင်းဝန်းကူညီ ပံ့ပိုးမှုတွေကိုလည်း ရရှိနိုင်မယ့် အခြေအနေတွေ ဖြစ်ပေါ်နေတာ တွေ့မြင်နေရပါတယ်။ သဘာဝပတ်ဝန်းကျင် သက်ရောက်မှု EIA, လူမှုရေး အကျိုးသက်ရောက်မှု SIA, ကျန်းမာရေးသက်ရောက်မှု HIA စတဲ့ ဒီသက်ရောက်မှုတွေကိုလည်း စနစ်တကျ စစ်တမ်းထုတ်ပြီးတော့ အကြံဉာဏ်ပေး ပံ့ပိုးဆောင်ရွက် သွားမယ့် အဖွဲ့ အစည်းတွေလည်း အလုံအလောက် ဖြစ်ထွန်းပေါ်ပေါက်နေတာ ဖြစ်တဲ့အတွက် ကြောင့် အများပြည်သူအနေနဲ့လည်း စိတ်ပူစရာမလိုတဲ့ အနေအထားမှာ ရှိပါတယ်။ ဒါ သင့်တော် ကောင်းမွန်တဲ့နေရာကိုသာ ကောင်းစွာရွေးချယ်ပြီးတော့ ဆောင်ရွက်သွားလို့ရနိုင်တဲ့ အနေအထား ရှိပါတယ်။ ဒုတိယအချက်ဖြစ်တဲ့ ဒီစိတ်ချကောင်းမွန်တဲ့ နည်းပညာနဲ့ တိုက်တွန်းတဲ့ ပညာရှင်တွေ ဒီဟာတွေ ရှိဖို့လည်း ခုနကလည်း လွှတ်တော်ကိုယ်စားလှယ်တော်ကြီးတစ်ဦး ကျွန်တော်တို့ နိုင်ငံမှာ ပြည်တွင်းက ပညာရှင်တွေတောင်မှ အများအပြား ရှိပါတယ်ဆိုပြီးတော့ ဆွေးနွေးတင်ပြ သွားပါတယ်။ စိတ်ချကောင်းမွန်တဲ့ နည်းပညာတွေကိုလည်း ကျွန်တော်တို့က IAEA လို သူတို့ ထောက်ခံတဲ့ ကုမ္ပဏီတွေ၊ နည်းပညာတွေ ဒါတွေကို ကျွန်တော်တို့ ရွေးချယ်ပြီးတော့တောင် ကျွန်တော်တို့က အသုံးပြုနိုင်မှာ ဖြစ်ပါတယ်။ ဥပမာ - ပြီးခဲ့တဲ့နှစ် ဂျပန်နိုင်ငံမှာ ဖြစ်ပွားခဲ့တဲ့ ဖူကူရှီးမား အဏုမြူဓာတ်ပေါင်းဖို ထိခိုက်မှုဆိုရင် ပင်လယ်ပြင်က ဆူနာမီလှိုင်း ရိုက်ခတ်မှုကြောင့် ဖြစ်ခဲ့တာ သိပြီးဖြစ်ပါတယ်။ ဒါကြောင့်မို့လို့ ကျွန်တော်တို့နေရာ ရွေးချယ်တဲ့အခါ ဒီအန္တရာယ်တွေကနေ လွတ်ကင်း စိတ်ချအောင် ရွေးချယ်ဖို့သာ လိုအပ်မှာ ဖြစ်ပါတယ်။ နောက်တစ်ခုက ဒီနည်းပညာပိုင်းတွာမကဘဲနဲ့ ကျွန်တော်တို့ ပညာရှင်ပိုင်းတွေအနေနဲ့လည်း ကျွန်တော်တို့ နိုင်ငံကသာ ဆောင်ရွက် မယ်ဆိုရင် ပြည်ပရောက်နေတဲ့ အကြောင်းအမျိုးမျိုးနဲ့ ရောက်နေတဲ့ ကျွန်တော်တို့ ပညာရှင်တွေ၊ ပညာရပ်ဆိုင်ရာ ကျွမ်းကျင်တဲ့ ကျွန်တော်တို့ရဲ့ တိုင်းရင်းသား နိုင်ငံသားပညာရှင်တွေဟာ ဒါ ပြန်လာနိုင်တဲ့ သတင်းကောင်း ဖြစ်ပါတယ်။ ဒီလို အကြောင်းအမျိုးမျိုးနဲ့ ရောက်ရှိနေကြတဲ့ အထဲမှာ ကျွန်တော်ဆိုလို့ရှိရင် လွန်ခဲ့တဲ့ နှစ်ပေါင်း(၄၀)က ကျွန်တော်တို့ကို သင်ကြားပြသခဲ့တဲ့ ဆရာတစ်ဦးပေါ့၊ ကျွန်တော်တို့က ၁၉၆ရ ခုနှစ်ကနေ ၁၉၇၀ ခုနှစ်အထိ မန္တလေးဝိဇ္ဇာ/သိပ္ပံ တက္ကသိုလ်မှာ ရူပဗေဒ အဓိကနဲ့ သင်တဲ့အခါမှာ ကျွန်တော်တို့ ကထိက ဆရာတစ်ဦးက ဒါ သြောပြပါတယ်။ ဒေါက်တာဘွဲ့ကို သူ ရရှိခဲ့ပါတယ်။ ဒီ Nuclear Physics ဒီဘာသာရပ်ဟာ အင်မတန် ဖွံ့ဖြိုးတိုးတက်တဲ့ နိုင်ငံတွေက အင်မတန်အလိုရှိပြီးတော့ လစာကောင်းကောင်း အင်မတန်ကို ပေးပြီးတော့မှ ခေါ်ပါတယ်။ ဒါပေမဲ့ သူက နိုင်ငံကို အကျိုးပြုချင်တဲ့အတွက်ကြောင့် ပြန်လာတာ ဖြစ်ပါတယ်။ နောက် ဒါကတော့ တစ်မျိုး၊ ဒါ ဘယ်လိုမှလဲ မဟုတ်ပါဘူး။ ဒါက အဖြစ်မှန်ပါ။ အဲဒီအခါမှာ ဝန်ကြီးအဆင့်ပေါ့လေ။ ဒါကနေပြီးတော့ မေးပါတယ်။ ဒါ အကြမ်းဖျဉ်းတော့ အဏုမြူစွမ်းအင်ပေါ့။ အဲဒီကနေပြီးတော့ Reactor ပေါ့လေ၊ ဒီလိုမျိုးကနေ ထုတ်ယူ နိုင်တဲ့ အနေအထားကို မေးတဲ့အခါ ဒါကတော့ ခုနပြောသလိုပါပဲ အသေးစားသုတေသန၊ ဒီကနေ စပြီးတော့ ကျွန်တော်တို့ ဆောင်ရွက်သင့်တယ်ဆိုပြီးတော့ တင်ပြခဲ့ကြောင်း သိရပါတယ်။ နောက်တော့ ကျွန်တော်တို့ ဆရာ ဖြစ်လာခဲ့ပါတယ်။ အဲဒီတော့ ကျွန်တော်က ဘာကို ပြောချင် တာလဲဆိုတော့ အဲဒီတုန်းက အင်မတန်ဖွံ့ဖြိုးတိုးတက်ပြီး နိုင်ငံကနေ ကျွန်တော်မှတ်မိတာ တစ်လ လစာ ဒေါ်လာ(၅၀၀၀)ပေးတယ်လို့ ခေါင်းထဲမှာ မှတ်မိနေတယ်။ အဲဒါကို ငြင်းပယ်ပြီးတော့ ပြန်လာခဲ့တာဖြစ်ပါတယ်။ နောက် အဲဒီ ဆရာတွေက၊ ဒီပညာရှင်တွေက သူတို့ ပညာရှင် အချင်းချင်းလည်း တိုင်ပင်ကြတယ်။ နှီးနှောကြတယ်။ နောက် ဘယ်လိုဆောင်ရွက်မယ်။ စိတ်ကူး စိတ်သန်းတွေနဲ့ သူတို့ ဆွေးနွေးကြတယ်ဆိုတာလည်း ကျွန်တော်ကြားသိပါတယ်။ ကျွန်တော်ပြောရမယ် ဆိုလို့ရှိရင်တော့ ဒါကတော့ နိုင်ငံမှာ အကျိုးပြုမယ့် အနေအထား မဖြစ်ပေါ်တဲ့အခါကျတော့ ပြည်ပကို ပြန်ပြီးတော့ ထွက်ခွာသွားတာဆိုတာကို ကျွန်တော်တို့ သိရ ပါတယ်။ ဒီဟာကတော့ ကျွန်တော် လေးစားပါတယ်။ ဒါကတော့ အဓိကကတော့ ကျွန်တော်တို့ နိုင်ငံတော်ကနေပြီးတော့ ပြည်တွင်းကနေပြီးတော့ ကျွန်တော်တို့ရဲ့ ပညာရှင်တွေကို ဒီမူဝါဒချမှတ် ထားပြီးတော့ ထိထိရောက်ရောက် ဒါ မွေးမြူ၊ ဒါမှမဟုတ်ရင်လည်း အားပေးပြီးတော့မှ အသုံးချ နိုင်အောင် ဒါကို ဆောင်ရွက်သွားဖို့ တင်ပြလိုတာ ဖြစ်ပါတယ်။ အဲဒီတော့ ဒီဆရာတွေ၊ ပညာရှင် တွေဟာ သူတို့ရဲ့ တတ်ကျွမ်းတဲ့ ပညာရပ်တွေ၊ အတွေ့အကြုံတွေကို ကျွန်တော်တို့ နိုင်ငံတော် ကသာ တန်ဖိုးထားပြီး လေးလေးစားစား အသုံးချမယ်ဆိုရင် ဒါ ကိုယ့်နိုင်ငံမှာ အခွင့်အရေးနဲ့ လစာ နည်းပါးသွားစေကာမူ ကျွန်တော်တို့ နိုင်ငံကို ပြန်လည်ပြီးတော့ အလုပ်အကျွေး ပြုချင်တဲ့ ဒီတိုင်းရင်းသားပညာရှင်တွေ အများကြီး ရှိတယ်လို့၊ ရှိမယ်လို့၊ ခုန ဆရာကို သာဓကပြုပြီးတော့ တင်ပြလိုပါတယ်။ အဓိကကတော့ ခေတ်မီဖွံ့ဖြိုးတိုးတက်ပြီး နိုင်ငံတွေကတောင် ဒီလို လစာကောင်းကောင်း ပေးပြီးတော့ အသုံးချ အလိုရှိနေတဲ့ ကျွန်တော်တို့ ပြည်တွင်းကပညာရှင်တွေ လက်လွတ်ဆုံးရှုံး မသွားရအောင် နိုင်ငံတော်က မူဝါဒချမှတ် ထားပြီးတော့ ဒါ သင့်တော်တဲ့ အစီအမံတွေ ချမှတ် ထားဖို့လိုကြောင်း တင်ပြလိုပါတယ်။ အင်မတန်ကြီးမားတဲ့ စက်ရုံစီမံကိန်းကြီးတွေဆိုရင် ဒီပညာရပ်တစ်မျိုးတည်းက ပညာရှင်တွေနဲ့ မလုံလောက်ပါဘူး။ ပညာရပ်မျိုးစုံက ပညာရှင်တွေ အများကြီး ပူးပေါင်းပြီးတော့ ကဏ္ဍအလိုက် တာဝန်ယူပြီးတော့ အကောင်အထည်ဖော် ဆောင်ရွက် ကြရတာ ဖြစ်ပါတယ်။ နောက် အဲဒီပညာရှင်တွေမှာလည်း အတွေ့အကြုံ တွေ များပြားခဲ့ပြီးတော့ ဒါ နယ်ပယ်စုံခဲ့တဲ့ အသက်ကြီးတဲ့ ပညာရှင်တွေ ရှိသလို ထက်မြက်ပြီးတော့ ရည်ရွယ်ချက် ကြီးမားတဲ့ ငယ်ရွယ်တဲ့ပညာရှင်တွေလည်း ရှိကြပါတယ်။ ငယ်ရွယ်တဲ့ ပညာရှင်တွေကလည်း ပညာနဲ့ သမ္ဘာကို လေးစားပြီးတော့၊ နောက် ကြီးတဲ့လူတွေကလည်း သွက်လက်ထက်မြက် ပြီးတော့ အလုပ်ကို ပိုလုပ်နိုင်တဲ့ မျိုးဆက်သစ်တွေကို အပြန်အလှန်လေးစားအားထားပြီးတော့ဆောင်ရွက်သွားကြလို့ရှိရင် ကျွန်တော်တို့ ပြည်တွင်း နည်းပညာအပိုင်း၊ ပညာရှင်အပိုင်း အနေနဲ့ ပြည်ပကိုချည်း အားကိုးရတာမျိုး မဟုတ်ဘဲနဲ့ ကိုယ့်ပြည်တွင်းက ပညာရှင်၊ ပညာရပ်တွေ ကိုလည်း အားကိုးဆောင်ရွက်နိုင်မှာဖြစ်ကြောင်း တင်ပြလိုပါတယ်။ နောက် တတိယအချက်အနေနဲ့ ဘဏ္ဍာငွေ လိုအပ်ချက်အပိုင်းပေါ့။ ဒါကလည်း ခုနကလည်း လွှတ်တော်ကိုယ်စားလှယ်များလည်း ဆွေးနွေးတင်ပြသွားတာကို ကြားရရင် အားလုံးပဲ အင်မတန်အားတက်စရာ ကောင်းပါတယ်။ ဒီ လျှပ်စစ်စွမ်းအင်ကို ထုတ်ယူတဲ့အခါမှာ ဒီ ရေအား လျှပ်စစ် တည်ဆောက်တာက ကုန်ကျမှု အသက်သာဆုံး ဆိုပေမယ့် ဒီအဏုမြူစွမ်းအင်က ထုတ်ယူတာ နည်းနည်းပဲ ပိုပြီးတော့ ကုန်ကျတာဖြစ်ကြောင်း တွေ့ရှိရတာ။ ဒါကြောင့်မို့လို့ ဒီအဏုမြူစွမ်းအင်က ထုတ်ယူဖို့ဆိုတာ အနည်းဆုံး ကျွန်တော်တို့နိုင်ငံကတော့ တစ်ရုံတော့ တည်ဆောက်သင့်တယ်လို့ ယူဆပါတယ်။ နောက်တစ်ခုကလည်း လျှပ်စစ်ဓာတ်အားဆိုတာ လက်ရှိ ရှိနေတဲ့ ပမာဏနဲ့ ရှေ့ကို မျှော်မှန်းတွက်ချက်လို့ မရပါဘူး။ ဒီပြည်ပရင်းနှီး မြှုပ်နှံမှုတွေ၊ ဥပဒေတွေ၊ နည်းဥပဒေတွေအရ အောတိုက်ပြီးတော့ ရင်းနှီးမြှုပ်နှံမှု များလာတာနဲ့အမျှ (၂)ဆ၊ (၃)ဆကနေ (၄) (၅) (၁၀)ဆလည်း လိုအပ်ချက် မြင့်မားလာနိုင်တဲ့ ဓာတ်အားလိုအပ်ချက် ဖြစ်ပါတယ်။ ဒါကြောင့်မို့လို့ ခုန ပြောတဲ့ အနုမြူစွမ်းအင်ကနေပြီးတော့ လျှပ်စစ်ထုတ်လုပ်ရေးဟာ ဒါ အင်မတန်ဆောင်ရွက်ဖို့ကောင်းတဲ့ အကြောင်းအရာ ဖြစ်တယ်ဆိုတာကို ကျွန်တော် ထောက်ခံပြီးတော့ တင်ပြလိုပါတယ်။ လွှတ်တော်ဥက္ကဋ္ဌကြီးခင်ဗျား။ ကျွန်တော်တို့နိုင်ငံ ကိုယ့်ဒေသနဲ့ ကိုက်ညီပြီးတော့ စိတ်အချရဆုံးနဲ့ အကောင်းဆုံးဖြစ်မယ့် စက်ရုံ မော်ဒယ်၊ နောက် အာမခံနိုင်စွမ်းရှိတဲ့ ကုမ္ပဏီတွေ စိတ်ကြိုက်သာ ရွေးချယ်ပြီးတော့ လေ့လာတည်ဆောက်သွားနိုင်မှာ ဖြစ်ပါတယ်။ ဒါ အကြံတူရင် နောက်လူ သာစမြဲဆိုတဲ့အတိုင်း ဒါ ကျွန်တော်တို့က စိတ်ကြိုက် အကောင်းဆုံးစက်ရုံတစ်ရုံ ကိုတော့ တည်ဆောက်ဖို့ ဒါ ချမှတ်ပြီးတော့ ကြိုးစားသင့်ကြောင်း တင်ပြလိုပါတယ်။ အဲဒီတော့ နိဂုံးချုပ်အားဖြင့် ကျွန်တော်ဆွေးနွေးလိုတာကတော့ ခုန လွှတ်တော်ကိုယ်စားလှယ်ကြီး တင်ပြတဲ့၊ ဒေါက်တာမြင့်ကြည် တင်သွင်းတဲ့ အဏုမြူစွမ်းအင်ကနေ လျှပ်စစ်ထုတ်ယူသင့်ကြောင်း အဆိုဟာ ဘယ်ခုနှစ်၊ ဘယ်နေရာ၊ ဘယ်ကာလ ဆိုပြီးတော့ ဒီလို တိုက်တွန်းတာ မဟုတ်ပါဘူး။ မူအားဖြင့်ဆောင်ရွက်သင့်ကြောင်း ပြည်ထောင်စုအစိုးရကို တိုက်တွန်းထားခြင်းသာ ဖြစ်ပါတယ်။ ဒီမူအားဖြင့် လက်ခံပြီးလို့ရှိရင် ဒါ နေရာစိတ်ကြိုက်ရွေးချယ်တာတွေ၊ ဒါ ခုန ပြောတဲ့၊ လိုအပ်တဲ့ ကိစ္စရပ်တွေအကုန်လုံးကို လေ့လာပြီးတော့မှ ဆောင်ရွက်သွားပြီးတော့ အမျိုးသားစီမံကိန်းမှာ ထည့်သွင်းသွားနိုင်မှာ ဖြစ်ပါတယ်။ ပထမဦးဆုံးက မူအားဖြင့် လက်ခံနိုင်ဖို့၊ လက်ခံဖို့ လိုပါတယ်။ ဒါကြောင့်မို့လို့ နိဂုံးချုပ်အားဖြင့် ပြည်ထောင်စုအစိုးရကို သဘောတူ လက်ခံလိမ့်မယ် လို့လည်း ယုံကြည်ကြောင်းနဲ့ ဒေါက်တာမြင့်ကြည် တင်သွင်းတဲ့ ဒီအဆိုကို လေးလေးနက်နက်ထောက်ခံကြောင်း တင်ပြရင်းနဲ့ နိဂုံးချုပ်အပ်ပါတယ်။ အားလုံးပဲ ကျေးဇူးတင်ပါတယ်။(ဩဘာသံများ)</speech>
<speech type="speaker">စစ်ကိုင်းတိုင်းဒေသကြီး မဲဆန္ဒနယ်အမှတ်(၈)မှ ဦးသိန်းလှိုင် ဆွေးနွေးနိုင်ပါပြီ</speech>
<speech><mp id="56">ဦသိန်းလှိုင်၊ စစ်ကိုင်းတိုင်းဒေသကြီး မဲဆန္ဒနယ်အမှတ်(၈)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စုဒုတိယဝန်ကြီး၊ အမျိုးသားလွှတ်တော် ကိုယ်စားလှယ်တော်အားလုံး ကိုယ်စိတ်နှစ်ဖြာ ကျန်းမာချမ်းသာကြပါစေကြောင်း ဦးစွာဆုမွန်ကောင်းတောင်းအပ်ပါတယ်။ ကျွန်တော့်အနေနဲ့ ဒေါက်တာမြင့်ကြည် တင်သွင်းခဲ့တဲ့ အဆိုကို သုံးသပ်ဆွေးနွေးသွားမှာ ဖြစ်ပါတယ်။ မထောက်ခံဆွေးနွေးမှာတော့ မဟုတ်ပါဘူး။ ဘာကြောင့်လဲ ဆိုရင် ကျွန်တော်လေ့လာချက်တွေအရ ကျွန်တော်ဟာ ဒီဟာနဲ့ ပတ်သက်ပြီး အလွယ်တကူဆောင်ရွက်ဖို့ မဟုတ်ဘဲနဲ့ သေသေချာချာလေ့လာပြီး ဆောင်ရွက်ရမယ့်ကိစ္စ ဖြစ်ပါတယ်။ ဘာကြောင့်လဲဆိုရင် ကျွန်တော်တို့က စွမ်းအင်နဲ့ပတ်သက်ပြီး လိုအပ်နေသော်လည်းပဲ Nuclear စွမ်းအင်ရဲ့ သဘောတရားလေးကို သေသေချာချာ လေ့လာစဉ်းစားဖို့တော့ သင့်ပါတယ်။ ကျွန်တော့် အနေနဲ့လည်း လျှပ်စစ်စွမ်းအားနဲ့ ပတ်သက်ရင် အဏုမြူစွမ်းအင်ဟာ ထုထည်ကြီးကြီးနဲ့ နိုင်ငံတော်ကို အကျိုးပြုနိုင်တယ်ဆိုတာ သိပါတယ်။ သို့သော်လည်းပဲ ကျွန်တော်တို့က Nuclear စွမ်းအင်နဲ့ ပတ်သက်ပြီး ကျွန်တော် သိသင့်သိထိုက်တာလေးကို လေ့လာပြီး တင်ပြမှာ ဖြစ်ပါတယ်။ Nuclear စွမ်းအင်ရဲ့ အခြေခံကတေ��့ဒြပ်ထုပြို ကွဲခြင်းမှ ရတဲ့ စွမ်းအင်ဖြစ်ပါတယ်။ ကြီးမားတဲ့ စည်းနှောင်စွမ်းအင်ရှိတဲ့ Uranium Atom ရဲ့ Nucleus ကို ဖြိုခွဲခြင်းမှ အပူစွမ်းအင် ထွက်ရှိပါတယ်။ မူလဖြို ခွဲခြင်းမှ ကွင်းဆက်တုန့်ပြန်မှုများဖြစ်ပေါ်ပြီး ကြီးမားတဲ့ အပူစွမ်းအင် ရရှိလာပြီး အပူစွမ်းအင်မှ လိုအပ်တဲ့ စွမ်းအင်များကို ပြောင်းလဲအသုံးချတာ ဖြစ်ပါတယ်။ ကမ္ဘာတစ်ဝန်းလုံးရဲ့ စွမ်းအင်ခွဲဝေမှုမှာ Nuclear စွမ်းအင်ဟာ အရေးပါတဲ့ အစိတ်အပိုင်း တစ်ခုဖြစ်ပါတယ်။ ကမ္ဘာပေါ်မှာ အသုံးပြု နေတဲ့ စွမ်းအင်ရဲ့ (၁၀)ရာခိုင်နှုန်းဟာ Nucleaစွမ်းအင် ဖြစ်ပါတယ်။ အမေရိကန်မှာတော့ (၁၄)ရာခိုင်နှုန်းအထိ ပါဝင်တာကို တွေ့ရမှာ ဖြစ်ပါတယ်။ အမေရိကန်ရဲ့ လျှပ်စစ်ဓာတ်အား (၁၉)ရာခိုင်နှုန်းဟာ Nuclear စွမ်းအင်မှ ထုတ်လုပ်တာ ဖြစ်ပါတယ်။ ပြင်သစ်မှာဆိုရင် (၈၀)ရာခိုင်နှုန်းအထိ ကြီးမားစွာ နေရာယူထားတာကို တွေ့ရှိရမှာ ဖြစ်ပါတယ်။ ကျွန်တော်တို့အနေနဲ့ ဒါ Nuclear စွမ်းအင်ကို ကျွန်တော်တို့ ဆောင်ရွက်တော့မယ် ဆိုရင် သိရှိသင့်တဲ့အချက်တွေကို ကျွန်တော့်အနေနဲ့ တင်ပြမှာ ဖြစ်ပါတယ်။ Nuclear gd:sażonso Reactor 60m Reactor oppscaɔsze:un sas:ops မြင့်မားပြီး ကုန်ကျစရိတ်လည်း ကြီးမားလှပါတယ်။ အမေရိကန်ဒေါ်လာ Bilion နဲ့ချီပြီး ကုန်ကျ နိုင်ပါတယ်။ ဒါပေမဲ့ တည်ထောင်ပြီးပြီဆိုရင်တော့ လောင်စာစရိတ် အလွန်နည်းပါးစွာဖြင့် လည်ပတ်သွားနိုင်မှာဖြစ်လို့ ကုန်ကျစရိတ်အလွန်သက်သာပါတယ်။ Uranium (၁)ပေါင်ကရတဲ့ စွမ်းအင်ဟာ လောင်စာဆီ ဂါလန်(၂)သန်းခန့်ကရတဲ့ စွမ်းအင်နဲ့ ညီမျှတယ်လို့ ဆိုထားပါတယ်။ လက်တွေ့မြင်သာအောင် တင်ပြချင်တာကတော့ ဒါ အမေရိကန်နိုင်ငံက Nuclear စွမ်းအင်သုံး Nimitz လို လေယာဉ်တင်သင်္ဘောအုပ်စုကြီးတွေမှာ တန်ချိန် တစ်သိန်းကျော် ရှိပါတယ်။ သင်္ဘောတစ်စင်းတည်းနဲ့ တန်ချိန် တစ်သိန်းကျော် ရှိပါတယ်။ ဒီသင်္ဘောကြီးတွေဟာ ကမ္ဘာတစ်လွှားမှာ လှုပ်ရှားသွားလာနေကြပြီး အသုံးပြု တဲ့လောင်စာဟာ တစ်ကြိမ်ထည့်ထားရုံနဲ့ နောင်နှစ်ပေါင်း(၂၀)တိုင် နောက်ထပ်ဖြည့်တင်းစရာမလိုဘဲ အသုံးပြု နိုင်ပါတယ်။ ဒီလိုအားသာချက် တွေရှိသလို Nuclear စွမ်းအင်စက်ရုံရဲ့ အထူးဂရုပြု ရမဲ့ ပြဿနာ(၃)ရပ် ရှိပါတယ်။ ဆိုးကျိုး တော့ မဟုတ်ပါဘူး။ ပြဿနာ(၃)ရပ်ပါ။ နံပါတ်(က)ကတော့ ရေဒီယိုသတ္တိကြွမှု အန္တရာယ်ဖြစ်ပါတယ်။ ကျွန်တော်တို့ စက်ရုံများ တည်ဆောက်ရာမှာ ဟောင်းနွမ်းလာရင် ဒီဟာတွေဟာ ဖြစ်ပေါ်လာတဲ့ကိစ္စတွေပါ။ နောက် စွန့်ပစ်ပစ္စည်းများ ဖြစ်ပါတယ်။ စွန့်ပစ်ပစ္စည်းကိစ္စတွေဟာ တော်တော့်ကို ကျွန်တော်တို့ အလေးတယူ ပြုရမယ့်ကိစ္စ ဖြစ်ပါတယ်။ နောက်တစ်ခါ ကျွန်တော်တို့ အဲဒီကနေရလာမယ့် ဘေးထွက်ပစ္စည်း ဖြစ်ပါတယ်။ အဲဒီ ဘေးထွက်ပစ္စည်းဆိုတာ ဘာတွေလဲဆိုရင် Plutonium လို အဏုမြူဗုံး ထုတ်လုပ်နိုင်တဲ့ ဒြပ်စင်တွေရတာဖြစ်တဲ့အတွက် ဒါဟာလည်း သေသေချာချာ ဒါ ကျွန်တော်တို့ မလိုအပ်တဲ့လူရဲ့ လက်ထဲ ရောက်မသွားအောင် ထိန်းသိမ်းထားရမယ့်ကိစ္စ ဖြစ်ပါတယ်။ အဲဒီတော့ (က)အတွက် ကျွန်တော်တို့က ရေဒီယိုသတ္တိကြွမှုအန္တရာယ်အတွက် ဘာနဲ့ ကြိုတင်ကာကွယ်မလဲဆိုရင် တည်ဆောက်စဉ်က အဖက်ဖက်က ကြိုတင်တွက်ဆပြီး သေချာ စိတ်ချရတဲ့ ဒီဇိုင်းနဲ့တည်ဆောက်ရပါမယ်။ စိတ်ချရတဲ့ စောစောက ကျွန်တော်တို့ အစ်ကိုကြီးတွေ ဆွေးနွေးသလို ကုမ္ပဏီတွေနဲ့ သေချာဆောင်ရွက်ရမှာ ဖြစ်ပါတယ်။ နောက် ကျွန်တော်တို့ စွန့်ပစ် ပစ္စည်းဆိုတဲ့ ဒါသူ့ရဲ့ ဒီလုပ်ငန်းတွေ၊ လုပ်ငန်းစဉ်က ထွက်လာတဲ့ ဒီစွန့်ပစ်ပစ္စည်းတွေဟာတော်တော်ကို များပြားပါတယ်။ အခုအချိန်အထိ ဒီဟာနဲ့ပတ်သက်ပြီး အကောင်းဆုံး အစီအမံတွေ မရှိသေးပါဘူး။ ဘယ်လိုလုပ်ရသလဲဆိုတော့ ဒီစွန့်ပစ်ပစ္စည်းအားလုံးကို ကျွန်တော်တို့က သတ္တု စည်ကြီးတွေ ထည့်ရပါတယ်။ သတ္တုစည်ကြီးတွေ မထည့်ခင်မှာ အနက်ပေ(၂၀၀၀)အထိ တူး၊ တူးပြီးတော့ မီတာရာနဲ့ချီထူတဲ့ သိန္ဓောဆားကျောက်လွှာတွေ ဘေးခံ၊ ပြီးရင် (၁၀)လက်မ ထူတဲ့ (၁၂၂)တန် လေးတဲ့ သံမဏိစည်ပိုင်းကြီးတွေမှာ ဒီပစ္စည်းတွေထည့်ပြီး သိုလှောင်ရတာ ဖြစ်ပါတယ်။ အဲဒီလို သိုလှောင်ထားခြင်းဟာ ကျွန်တော်တို့ဟာ နောက်ထပ်စိတ်ချရတဲ့ အစီအမံ မရှိမချင်း ဒါ သိုလှောင်ထားရမှာ ဖြစ်ပါတယ်။ ဘယ်ကိုမှ စွန့်ပစ်လို့မရပါဘူး။ အဲဒီတော့ ကျွန်တော်တို့ သိုလှောင်တဲ့နေရာမှာ ကျွန်တော်တို့ ဂရုစိုက်ရပါမယ်။ ဘာလဲဆိုရင် သိုလှောင်တဲ့နေရာဟာ ဘူမိတည်ငြိမ်တဲ့နေရာ၊ ဥပမာအားဖြင့် မီးတောင်တွေ၊ ဘာတွေ မရှိတဲ့နေရာ၊ နောက်တစ်ခါ ငလျင်ဒဏ် ကင်းဝေးတဲ့နေရာ၊ နောက်တစ်ခါ နံပါတ်(၃) ကတော့ မြေအောက်ရေစီးဆင်းမှု နှေးကွေးတဲ့နေရာ၊ တစ်နည်းအားဖြင့် မြေအောက်ရေစီးဆင်းမှု မရှိတဲ့နေရာတွေမှာ တည်ဆောက်ရမှာ ဖြစ်ပါတယ်။ ဒါမှသာလျှင် ပတ်ဝန်းကျင် ပျက်စီးမှုကို ကျွန်တော်တို့က ကာကွယ်နိုင်မှာ ဖြစ်ပါတယ်။ အဲဒီတော့ နောင်နှစ်ပေါင်း(၃၀)နဲ့ (၅၀) ကြားမှာ ကျွန်တော်တို့က စောစောက ကျွန်တော့်တို့ အစ်ကိုကြီးတွေရဲ့ စကားကို ပြောရရင်တော့ Biomass Energy ခေါ်တဲ့ ရေနံတို့၊ ကျောက်မီးသွေးတို့ဟာ ကုန်ဆုံးတော့မှာ ဖြစ်ပါတယ်။ ကုန်သွားတော့မှာ ဖြစ်ပါတယ်။ အဲဒီမှာ အစားထိုးစရာ စွမ်းအင်ကို ကြို တင်ရှာဖွေထားရမှာ ဖြစ်ပါတယ်။ အဲဒီတော့ ကျွန်တော်တို့ ဒါ အနာဂတ်စွမ်းအင်နဲ့ ပတ်သက်လို့ စောစောက ကျွန်တော်တို့ အစ်ကိုကြီး ပြောတဲ့အထဲမှာ lulosofu We have no Coal, We have no Oil, We have no Gas, We have no Choice အဲဒီအချိန်မှာ ကျွန်တော်တို့မှာ ကျောက်မီးသွေးတွေ၊ လောင်စာဆီတွေ၊ ဓာတ်ငွေ့တွေ မရှိတော့ဘူးဆိုရင် ကျွန်တော်တို့မှာ ရွေးချယ်စရာ မရှိတော့ပါဘူး။ ဘာကို ရွေးချယ်ရမလဲဆိုရင် ကျွန်တော်တို့က ဘာပဲဖြစ်ဖြစ် ဒါ ကျွန်တော်တို့ဟာ Nuclear Energy ပဲ ရွေးချယ်စရာ ရှိပါတယ်။ ဒါကြောင့်မို့လို့ ကျွန်တော်ဟာ ထောက်ခံတင်ပြတာ ဖြစ်သော်လည်းပဲ သုံးသပ် ဆွေးနွေးတယ်ဆိုတာ အဲဒီနေရာမှာ ကျွန်တော် ပြောချင်တာက ကျွန်တော်တို့ဟာ တော်တော်ကို ဒါနဲ့ပတ်သက်ပြီး ကျွန်တော်တို့က သတိထားရမယ့်ကိစ္စ ဖြစ်ပါတယ်။ ကျွန်တော်ပြောချင်တာ ကတော့ ဒီ Nuclear စွမ်းအင်ကို တည်ဆောက်ပြီဆိုရင် ကျွန်တော်တို့ သတ္တုမိုင်း၊ Uranium ထုတ်တဲ့ သတ္တုမိုင်းကနေ နောက်ဆုံး ဒီသက်တမ်းကုန်လို့ Reactor တွေဟာ သက်တမ်း ကုန်မယ်။ နှစ်ပေါင်း(၃၀)၊ နှစ်ပေါင်း(၅၀)ဆိုရင် ဒါတွေဟာ ဆက်သုံးလို့ မကောင်းပါဘူး။ အကြီးစားပြင်ဆင်မယ် သို့မဟုတ် ဖျက်သိမ်းရမှာ ဖြစ်ပါတယ်။ သူ့ရဲ့ ကျွန်တော်တို့ ဆိုးကျိုးကတော့ ဖျက်သိမ်းတဲ့နေရာမှာ သိပ်ကုန်ကျစရိတ် ကြီးပါတယ်။ ဖျက်သိမ်းလိုက်တဲ့ Nuclear လောင်စာ Reactor ကြီးရဲ့ စက်ရုံတွေထဲက သံမဏိ ပစ္စည်းတွေ၊ နောက်တစ်ခါ ကျွန်တော်တို့ အဲဒီမှာတည်ဆောက်ထားတဲ့ အုတ်တစ်ချပ်ကအစ လွှင့်ပစ်လို့ မရပါဘူး။ အားလုံးဟာ စောစောက ကျွန်တော်ပြောတဲ့ သံမဏိစည်တွေထဲမှာ ထည့်ပြီး အနက်ပေ(၂၀၀၀)မှာ ဖျက်သိမ်းရမှာ ဖြစ်ပါတယ်။ ဒီအဆောက်အဦကြီးတွေကို ဖျက်တဲ့ နေရာမှာလည်း လူအားနဲ့ ဖျက်လို့ မရပါဘူး။ ကျွန်တော်တို့ ဒါ Control တွေနဲ့ ထိန်းတဲ့ စက်ကြီးတွေနဲ့ ဖျက်သိမ်းရတာ ဖြစ်ပါတယ်။ အင်မတန် ကုန်ကျစရိတ် များပါတယ်။ ကျွန်တော်တို့ ဒါ ခန့်မှန်းချက်အရတော့ ဒေါ်လာသန်း(၂၀၀)မှ (၅၀၀)အထိ ကုန်ကျတယ်လို့ ပြောပါတယ်။ ဒါကြောင့်မို့လို့ ကျွန်တော်တို့ဟာ Nuclear စွမ်းအင်စက်ရုံ တည်ဆောက်မယ်ဆိုရင် ငွေကြေးကုန်ကျမှုဟာ အင်မတန်များပါတယ်။ စောစောက ကျွန်တော်ပြောသလိုပဲ မိုင်းအဆင့် ကနေပြီးမှ နောက်ဆုံး ဖျက်သိမ်းတဲ့အထိ ကုန်ကျစရိတ်ဟာ တောက်လျှောက်ရှိပါတယ်။ ဘာကြောင့်လဲဆိုရင် ကျွန်တော်တို့ ဒီ Reactor ကြီးဟာ ကျွန်တော်တို့ အထူးကိစ္စရပ်ပါ။ ကျွန်တော်တို့ စကားတစ်ခွန်း ရှိပါတယ်။ ရိုင်းစိုင်းခက်ထန်တဲ့ စွမ်းအားအလွန်ကြီးမားတဲ့ ဘီလူးကြီးတစ်ကောင်ကို မွေးမြူထားရသလို ဒီ Reactor တစ်ခုဟာ၊ အင်မတန်မှ အစ၊ အဆုံး အသေးစိတ် ဂရုစိုက်ရပါတယ်။ ဒါ ကျွန်တော်တို့ စောစောက အစ်ကိုကြီးပြောသလိုပဲ Fukushima Nuclear Reactor Accident ဖြစ်ပါတယ်။ ဒါကတော့ ဒါ ၂၀၁၁ ခုနှစ်၊ ဂျပန်မှာ ဆူနာမီ ဖြစ်ပြီးတော့ ဆူနာမီရိုက်ခတ်လို့ မဟုတ်ပါဘူး။ ဆူနာမီဒဏ်ကြောင့် အအေးပေးစနစ် ပျက်သွားလို့ ဖြစ်ပါတယ်။ ဒါ အအေးပေးစနစ် ပျက်သွားရင်လည်း ဒီစက်ရုံဟာ ဒါ ပတ်ဝန်းကျင်ကို ဖျက်ဆီးတာ ပါပဲ။ ကျွန်တော်တို့ဟာ အဆင့်ဆင့်ဂရုစိုက်ရတဲ့ လုပ်ငန်းဖြစ်ပါတယ်။ အင်မတန်မှ ကျွန်တော်တို့ ဒီကိစ္စဟာ Nuclear စွမ်းအင် စက်ရုံတည်ထောင်မယ်ဆိုရင် အသေးစိတ်ဆောင်ရွက်ရမှာ ဖြစ်ပါတယ်။ နောက်ပြီးတော့ ဒီ Nuclear စွမ်းအင် ထုတ်လုပ်ရာမှာ ထုတ်လုပ်ဖို့အတွက်တောင်မှ ကျွန်တော်တို့ ဒီနေ့ဆောက် ဒီနေ့ ထုတ်လို့မရပါဘူး။ ကျွန်တော်တို့ဟာ (၁၀)နှစ်မှ (၂၀)နှစ်ထိ ကျွန်တော်တို့ဟာ ကြိုတင်ပြင်ဆင်ပြီး စောစောကပြောသလို အစ်ကိုကြီးတို့ ပြောသလို ပညာရှင် တွေ မွေးထုတ်ရမယ်။ နောက်တစ်ခါ နေရာတွေ ရှာရပါမယ်။ နေရာရှာတဲ့ နေရာမှာလည်း ကျွန်တော်တို့ ဖြတ်ကျော်ရမဲ့ ကိစ္စတွေရှိပါတယ်။ ကျွန်တော်တို့ နိုင်ငံဟာ ဒီမိုကရေစီနိုင်ငံ ဖြစ်တဲ့ အတွက် နေရာရွေးချယ်တဲ့နေရာမှာ အင်မတန်မှ ကျွန်တော်တို့ စဉ်းစားရမှာ ဖြစ်ပါတယ်။ ကျွန်တော်တို့နိုင်ငံမှာ စောစောက ကျွန်တော်ပြောသလို နေရာရွေးမယ်ဆိုရင် စစ်ကိုင်းပြတ်ရွေ့ လွတ်တဲ့နေရာ၊ နောက်တစ်ခါ လူနေကျဲပြီး တတ်နိုင်သမျှ လူမရှိတဲ့နေရာကို ရွေးရမှာ ဖြစ်ပါတယ်။ ကျွန်တော်တို့နိုင်ငံမှာ အမေရိကန်နိုင်ငံတို့ ဘာတို့ဆိုရင်တော့ ကျွန်တော်တို့ သူတို့ရဲ့ သဲကန္တာရ တွေ ရှိပါတယ်။ ဒီသဲကန္တာရတွေမှာ တည်ဆောက်တာ ဖြစ်ပါတယ်။ ကျွန်တော်တို့နိုင်ငံမှာတော့ သဲကန္တာရတွေ မရှိပါဘူး။ လူနေကျဲတဲ့နေရာ ရွေးရမှာဖြစ်ပါတယ်။ နောက်တစ်ခါ တည်ဆောက်စရိတ် မြင့်မားတဲ့ကိစ္စ၊ နောက်တစ်ခါ ဒီစက်ရုံကို ပြန်လည်ဖျက်သိမ်းတဲ့အခါမှာ ကုန်ကျမဲ့ကိစ္စ၊ စွန့်ပစ်ပစ္စည်းကိစ္စ စတာတွေကို ကျွန်တော်တို့ဟာ ကြိုတင်တွက်ဆပြီး ဒါတွေကို ကျွန်တော်တို့ ဘယ်လိုကျော်ဖြတ်မလဲလို့ စဉ်းစားတွေးခေါ်ပြီး ဒါတွေကို ကျွန်တော်တို့ Nuclear စွမ်းအင်စက်ရုံ တည်ဆောက်ဖို့ ဆောင်ရွက်ရမှာ ဖြစ်ပါတယ်။ သို့သော်လည်းပဲ စောစောက အစ်ကိုကြီးတို့ ဆွေးနွေးသလို ကျွန်တော်တို့က Nuclear စွမ်းအင်နဲ့ ပတ်သက်လို့ ဘယ်လိုမှ ရှောင်လွဲလို့ မရပါဘူး။ ကျွန်တော်တို့ရဲ့ အနာဂတ်မှာ Nuclear စွမ်းအင် မရှိရင် မဖြစ်သလောက် ကျွန်တော်တို့က ပြောလို့ရပါတယ်။ ဒါကြောင့်မို့ ကျွန်တော်တို့အနေနဲ့ ဒါ ဒီနေ့ တင်သွင်းတဲ့ ဒေါက်တာမြင့်ကြည် ရဲ့ အဆိုကို ကျွန်တော့်အနေနဲ့ အဖက်ဖက်က သုံးသပ်စဉ်းစားပြီး လျှပ်စစ်ထုတ်ယူမှုကို ဆောင်ရွက် သင့်ပါကြောင်း ကျွန်တော့်အနေနဲ့ ဒေါက်တာမြင့်ကြည် ရဲ့ အဆိုကို ထောက်ခံရင်း နိဂုံးချုပ် ပါတယ်။ (ဩဘာသံများ)</speech>
<speech type="speaker">ရန်ကုန်တိုင်းဒေသကြီး မဲဆန္ဒနယ်အမှတ်(၃)မှ ဦးဖုန်းမြင့်အောင် ဆွေးနွေးနိုင်ပါပြီ</speech>
<speech><mp id="135">ဦးဖုန်းမြင့်အောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)</mp>လေးစားအပ် ပါသော ဥက္ကဋ္ဌကြီးနှင့် ကိုယ်စားလှယ်တော်များခင်ဗျား။ ဆရာကြီး ဦးမြင့်ကြည် ရဲ့ အဆိုဟာ Nuclear နဲ့ ပတ်သက်ပြီးတော့ လျှပ်စစ်ဓာတ်အားထုတ်ဖို့ပါ။ Nuclear ဆိုတာ စွမ်းအင်တစ်မျိုး ဖြစ်သလို လျှပ်စစ်ဓာတ်အားဟာလည်း စွမ်းအင်ဖြစ်ပါတယ်။ ဒါကြောင့် စွမ်းအင်နဲ့ ပတ်သက်တဲ့ ကျွန်တော်တို့ ရေနံနဲ့ ပတ်သက်တဲ့ဟာလေးကို ကျွန်တော် အနည်းငယ် တင်ပြချင်ပါတယ်။ မြန်မာနိုင်ငံဟာ ကိုလိုနီခေတ်ကနေပြီးတော့ တောက်လျှောက် ရေနံ ထွက်ခဲ့ပါတယ်။ ကျွန်တော်တို့ ၁၉၆၀ ခုနှစ်ဝန်းကျင်တစ်ဝိုက်မှာ ရေနံအထွက်ဟာ တော်တော်လေးကို မြင့်ပါတယ်။ အဲဒီအချိန် တုန်းက ၁၉၆၀ တစ်ဝိုက်မှာ နိုင်ငံတော်အာဏာကို ယူခဲ့တဲ့ တပ်မတော်ခေါင်းဆောင် ဗိုလ်ချုပ်ကြီး နေဝင်း ဟာ ဒီတိုင်းပြည်တည်ထောင်ရေးအတွက် မြန်မာ့ရေနံအပေါ် တော်တော်အားကိုးခဲ့ ပါတယ်။ ဒါကြောင့် သူဟာ မြန်မာရေနံရဲ့ ဖွဲ့စည်းပုံကို တော်တော်လေး တိုးချဲ့ခဲ့ပါတယ်။ ကျွန်တော့် ဖခင်ကလည်း နဂိုက မီးရထားက ဝန်ထမ်းပါ။ မြန်မာ့ရေနံမှာ ဝန်ထမ်း အင်အားတွေ တိုးချဲ့တဲ့အခါမှာ မြန်မာ့ရေနံကို ပြောင်းပြီးတာဝန်ထမ်းဆောင်ခဲ့ပါတယ်။ ဒါပေမဲ့ ကျွန်တော်တို့ မြန်မာ့ရေနံက ၁၉၇၀ နောက်ပိုင်းကစပြီး အချိန်တန့်လာပြီးတော့ ၁၉၈၀ နောက်ပိုင်းကစပြီး တဖြည်းဖြည်း ထုတ်လုပ်မှုအား ကျသွားပါတယ်။ ဒါပေမဲ့ ၁၉၈၀ ခုနှစ် တစ်ဝိုက်မှာ မြန်မာနိုင်ငံမှာရှိတဲ့ Geologist ပညာရှင်တွေဟာ မြန်မာနိုင်ငံမှာ ရေနံသိုက်ကြီး တွေ့ပါပြီ။ စည်ပေါင်း ဘယ်လောက်၊ သန်းပေါင်းဘယ်နှစ်ထောင် ရှိပါတယ်၊ ကျွန်တော်တို့ တိုင်းပြည်ဟာ ချမ်းသာပါပြီ ဆိုပြီးတော့ ကျွန်တော်တို့ ဲဒီတုန်းက နိုင်ငံအကြီးအကဲကို တင်ပြတဲ့ အတွက် နိုင်ငံအကြီးအကဲကလည်း ကျွန်တော်တို့တိုင်းပြည်ကို လူသိရှင်ကြား ကြေညာခဲ့ပါတယ်။ မြန်မာနိုင်ငံမှာ ရေနံသိုက်ကြီးတွေ့ပြီ၊ တိုင်းပြည်ချမ်းသာပြီဆိုပြီးတော့ အဲဒီခေတ်က ဝန်ထမ်းတွေ ကိုတောင် လစာတိုးပေးခဲ့ပါတယ်။ ဒါပေမဲ့ တကယ်တော့ မြန်မာနိုင်ငံမှာ ရှိတဲ့ Geologist တွေရဲ့ တွေ့ရှိမှု အမှားပါ။ ရေနံဟာ တကယ်မတွေ့ခဲ့ပါဘူး။ အဲဒီတုန်းက ဥက္ကဋ္ဌကြီးက ဒီ ၁၉၈၈ အာဏာလွှဲပြောင်းပြီး နောက်ပိုင်းမှာ မြန်မာနိုင်ငံမှာ ရေနံ မထွက်တော့တဲ့အတွက် သူတော်တော်စိတ်ဓာတ်ကျသွားတယ်လို့ သိရပါတယ်။ ဒီ ၁၉၈၈ နောက်ပိုင်း တပ်မတော်အစိုးရသိမ်းလာတဲ့အခါ မြန်မာ့ရေနံလုပ်ငန်းကို အားစိုက်ခွန်စိုက်လုပ်ဖို့ အတွက် သူ အားပြင်ပါတယ်။ အဲဒီအခါမှာ မြန်မာ့ရေနံစွမ်းအင်၊ နိုင်ငံပိုင်အဖွဲ့အစည်းနဲ့ မဟုတ်တော့ဘဲနဲ့ နိုင်ငံတကာအဖွဲ့အစည်းတွေကို လာပြီးတော့ ဖိတ်ခေါ်ပါတယ်။ ကမ်းလွန်ရော၊ ကမ်းနီးတွေရော ရေနံရှာကြပါတော့၊ စွမ်းအင်ဟာ မြန်မာနိုင်ငံအတွက် အရေးကြီးနေပါပြီ။ အဲဒီ လုပ်တဲ့အတွက် နိုင်ငံခြား Seismic ကုမ္ပဏီတော်တော်များများ နိုင်ငံခြားကုမ္ပဏီကြီးတွေ တော်တော်များများ၊ ကုမ္ပဏီတွေတော်တော်များများ မြန်မာနိုင်ငံတစ်နံတစ်လျားကို Seismic လုပ်ခဲ့ပါတယ်။ အဲဒီ Seismic လုပ်တဲ့ ကုမ္ပဏီတစ်ခုမှာ ကျွန်တော် နှစ်နဲ့ချီပြီး တာဝန်ထမ်းဆောင် ခဲ့ပါတယ်။ အဲဒီအခါမှာ နိုင်ငံတကာ Electronic ကွန်ပျူတာနည်းတွေနဲ့ Seismic လုပ်တဲ့အခါမှာ လုပ်တဲ့ Geo-seismic ပညာရှင်တစ်ယောက်နဲ့ ကျွန်တော် ရင်းနှီးကျွမ်းဝင်မှုရပါတယ်။ အဲဒီဆရာကို မေးပါတယ်။ ဆရာ မြန်မာနိုင်ငံမှာ ရေနံထွက်ရှိမှု ဘယ်လိုအလားအလာ ရှိသလဲဆိုတော့ သက်ပြင်းရှည် မှုတ်ထုတ်ပြီး ရေနံရှိတော့ရှိတယ်ဗျာတဲ့၊ ဒါပေမဲ့ တို့လို နိုင်ငံခြားကုမ္ပဏီတွေ ထုတ်နိုင်လောက်အောင် စီးပွားဖြစ်ပမာဏ မရှိတော့ဘူးလို့ သူက အဲဒီအခါတုန်းက ၁၉၉၉ ခုနှစ်လောက်က ပြောပါတယ်။ ဒါလက်တွေ့လည်း မှန်ပါတယ်။ ယခု သက္ကရာဇ် ၂၀၁၀ နောက်ပိုင်းမှာ ပြည်တွင်းမှာ ဒီစွမ်းအင်နဲ့ပတ်သက်တဲ့ ရေနံ ကြီးကြီးမားမား မတွေ့တော့တဲ့ အပြင် လက်ရှိ တွေ့ထားတဲ့ ရေနံတွေ၊ ကျွန်တော်တို့ ၁၉၇၀ တစ်ဝိုက်က အလကား လေထဲမှာ မီးရှို့ နေတဲ့ သဘာဝဓာတ်ငွေ့ တွေကြောင့် ကုန်ခမ်းပြီးတော့ အခု ဒီမှာ ရေနံရော၊ သဘာဝဓာတ်ငွေ့ တွေရော အကြီးအကျယ် အကြပ်အတည်း တွေ့နေပါပြီ။ ထုတ်လုပ်မှုက မရှိသလောက် ဖြစ်နေ ပါပြီ။ မနေ့က ကျွန်တော်တို့ ဒီတိုင်းပြည်မှာ ရေနံ ကို ပြည်သူလူထုတွေ တစ်လကို မိသားစု တစ်စုကို တစ်လကို ရေနံဆီတစ်ဂါလံ ပေးဖို့ကိစ္စကို လွှတ်တော်မှာ ဆွေးနွေးတာ တစ်နာရီကျော် ကြာပါတယ်။ နောက်ဆုံး ကျွန်တော်တို့ စွမ်းအင်ဝန်ကြီးက ခင်ဗျားတို့ ပေးချင်ရင် နိုင်ငံခြားက ဝယ်ပေးတော့ဆိုပြီး ထွက်သွားပါပြီ။ တကယ်တော့ ဒါကြောင့် ဒါဟာ ကျွန်တော်တို့ နိုင်ငံမှာ ရေနံ မရှိတော့ဘူးဆိုတဲ့ သဘောကို ပြတာပါ။ ကျွန်တော်တို့ နိုင်ငံဟာ တစ်ချိန်တုန်းက ရေနံ သယံဇာတ ပစ္စည်း၊ ရေနံစွမ်းအင်ပေါခဲ့တယ်ဆိုတာ ရာဇဝင်ထဲမှာ ရောက်သွားပါပြီ။ ကျွန်တော်တို့နိုင်ငံဟာ ရေနံ မရှိတော့ပါဘူး။ လက်ရှိ ကုန်းတွင်းသဘာဝ ဓာတ်ငွေ့ဟာလည်း အထွက်နှုန်းကျနေပါပြီ။ အဲဒီတော့ ကျွန်တော်တို့ အခု ကမ်းလွန်မှာရှိတဲ့ သဘာဝဓာတ်ငွေ့ဟာလည်း သူတို့ ခန့်မှန်းတာ လက်ရှိတွေ့တာတွေထက် လက်ရှိ အသစ် ထပ်မတွေ့ဘူး ဆိုလို့ရှိရင် လက်ရှိတွေ့ရှိချက်တွေ ဟာလည်း နောင်နှစ်ပေါင်း(၃၀)လောက်မှာ ကုန်ခမ်းသွားမှာလို့ ဆိုပါတယ်။ ဒါဟာ ကျွန်တော်တို့ နိုင်ငံရဲ့ ရေနံနဲ့ သဘာဝဓာတ်ငွေ့စွမ်းအင် အခြေအနေပါ။ ကုန်ခမ်းသွားတာ မျက်ဝါးထင်ထင် တွေ့ရပါတယ်။ အဲဒီတော့ ကမ္ဘာပေါ်မှာရှိတဲ့ ရေနံ အခြေအနေက ဘယ်လိုဖြစ်လဲလို့ ပြောတဲ့အခါမှာ အခု ကမ္ဘာ့ရေနံဟာ နောင်နှစ်ပေါင်း(၅၀)လောက်မှာ ကမ္ဘာ့ရေနံဟာ ကုန်ခမ်းတဲ့အဆင့်၊ ထပ်ပြီး မတွေ့တော့ဘူးဆိုရင်၊ လျော့နည်းတဲ့ အဆင့်ရောက်ပြီ။ လျော့နည်းတဲ့အဆင့်၊ လုံးလုံးမရှိတဲ့ အဆင့် ရောက်ရင်တောင်မှ ထုတ်လုပ်မှုကုန်ကျစရိတ်မြင့်ပြီး ရေနံဈေးတွေ မြင့်မယ်ဆိုတာတော့ ကြိုတင်ပြီး ကျွန်တော်တို့ ကမ္ဘာ့စွမ်းအင်သမားတွေက ကြိုတင်ခန့်မှန်း Focus လုပ်နေကြပါပြီ။ ဒါကြောင့်လည်း ဒီနှစ်ပိုင်းမှာ ကမ္ဘာပေါ်မှာ စွမ်းအင်အများဆုံးသုံးစွဲတဲ့ ဂျပန်နဲ့ ဒီ ရေနံကို အများဆုံးတင်ပို့တဲ့ ဆော်ဒီအာရေးဗီးယား တို့က လက်ဝါးချင်းရိုက်ပြီးတော့ သူတို့နားလည်မှု တစ်ခု ယူပါပြီ။ ဒါဟာ ဘာလဲဆိုလို့ရှိရင် နောင်နှစ်(၂၀) ယနေ့ ကမ္ဘာပေါ်မှာ ရေနံအများဆုံး တင်ပို့တဲ့ နောင်အနှစ်(၂၀) ဆော်ဒီအာရေးဗီးယားမှာရှိတဲ့ ရေနံနဲ့ထုတ်နေတဲ့ လျှပ်စစ်ဓာတ်အားပေး စက်ရုံတွေကို ကျွန်တော်တို့ Nuclear နဲ့ ထုတ်ဖို့အတွက် ဂျပန်နဲ့ နားလည်မှုယူတာပါ။ ဘာလို့လဲ ဆိုတော့ ဆော်ဒီအာရေးဗီးယားက သူတို့ကိုယ်တိုင်ကို သိတယ်။ နောင်နှစ်(၂၀)မှာ ရေနံ ရှားတော့မယ်။ ရေနံ ဈေးကြီးတော့မယ်။ ဒါကြောင့် ဆော်ဒီအာရေးဗီးယားမှာ ထုတ်နေတဲ့ လျှပ်စစ်ဓာတ်အားတွေကို တို့နိုင်ငံက ရေနံနဲ့ မထုတ်နိုင်တော့ဘူး။ ဒီ Nuclear နဲ့ တို့ ထုတ်မှ ရမယ်လို့ သိတဲ့အတွက် ကျွန်တော်တို့ Nuclear နဲ့ လျှပ်စစ်ဓာတ်အား ထုတ်တဲ့လုပ်ငန်းကို ထိပ်တန်းရောက်နေတဲ့ ဂျပန်ဆီကနေ ပြီးတော့ အကူအညီတောင်းပါတယ်။ ဂျပန်ကလည်း သူ့အတွက် ထိန်းတာ။ နောင်အနှစ်(၂၀)မှာ ရေနံတွေ ရှားတော့မယ်။ ဒီရှားတဲ့အခါမှာ သူနိုင်ငံက ရေနံလိုအပ်ချက်ကို သေချာပေါက် ရနိုင်တဲ့ ဆော်ဒီအာရေးဗီးယားဆီက လိုချင်တယ်။ ဒါကြောင့် သူတို့နှစ်ခု အပေးအယူ နောင်နှစ်(၂၀) ရေနံရှားတဲ့အချိန်မှာ ရေနံကို ဂျပန်ကရဖို့၊ နောင်နှစ်(၂၀)မှာ ဒီ ရေနံရှားပါးတဲ့အခါမှာ နိုင်ငံမှာ မောင်းနေတဲ့၊ ရေနံနဲ့ထုတ်တဲ့ လျှပ်စစ် ဓာတ်အားပေးစက်ရုံတွေကို Nuclear နဲ့ ထုတ်ဖို့အတွက် ဂျပန်နဲ့ ဆော်ဒီအာရေးဗီးယား အခု လက်ဝါးချင်း ရိုက်နေပါပြီ။ နောင်နှစ်(၂၀)မှာ ကျွန်တော်တို့ ဒီနေ့ သတင်းစာထဲမှာ (၁၇)ဒဂ္ဂါဝပ်လို့ ပြောပါတယ်။ ကျွန်တော်တို့ မဂ္ဂါဝပ်ပေါင်း ခုနှစ်ထောင်လောက် ကျွန်တော်တို့ ဆော်ဒီအာရေးဗီးယားမှာ Nuclear လျှပ်စစ်ဓာတ်အားပေးစက်ရုံတွေက ထုတ်ဖို့ပါ။ ဒီလိုပဲ ကျွန်တော်တို့ အနောက်နိုင်ငံ မှာရှိတဲ့ အိန္ဒိယဟာလည်း Nuclear နဲ့ ပတ်သက်လို့ လျှပ်စစ်ဓာတ်အား လိုအပ်ချက်အရ ဓာတ်အားမြှင့်တင်တာတွေ၊ Nuclear လျှပ်စစ်ဓာတ်အားပေး စက်ရုံတွေ တည်ဆောက်ဖို့အတွက် ပြင်သစ်နဲ့ နားလည်မှုတွေ ယူနေပါပြီ။ ကျွန်တော်တို့ ကမ္ဘာကြီးဟာ နောင်အနာဂတ်ကာလမှာ ရေနံရှားပါးတာကို အကြီးအကျယ် အစားထိုးနိုင်မဲ့ စွမ်းအင်အဖြစ် Nuclear နဲ့ စွမ်းအင်ကို မဖြစ်မနေ သုံးရမယ့် အခြေအနေ ရောက်နေပါပြီ။ ဒီအတွက်လည်း နိုင်ငံတွေက ကြို တင်ပြီး စီစဉ်စရာရှိတာတွေ စီစဉ်နေကြပါပြီ။ အဲဒီတော့ ကျွန်တော်တို့ Nuclear စွမ်းအင်ဟာ တကယ်သုံးသင့်လားဆိုတဲ့ Nuclear နဲ့ ပတ်သက်တဲ့ စွမ်းအင်ကို Andlyse လုပ်ဖို့ ခုနက လွှတ်တော်ကိုယ်စားလှယ် တင်ပြတဲ့အချက်တွေကို ကျွန်တော်လက်ခံပါတယ်။ ကျွန်တော်တို့ Nuclear စွမ်းအင်ဆိုတာက Nuclear မီးဖိုကြီး ပါပဲ။ ကျွန်တော်တို့ ဒီမီးဖိုနဲ့ ပတ်သက်လို့ရှိရင် အနီးဆုံးဥပမာ ပြောလို့ရှိရင် ကျွန်တော်တို့ မီးသွေးမီးဖိုတစ်ခုလို ဥပမာတင်ပြလို့ရပါတယ်။ မီးသွေးမီးဖိုတစ်ခုကို မွှေးမယ်ဆိုလို့ရှိရင် မီးသွေးလောင်စာတောင့် ထည့်ရပါတယ်။ မီးသွေးလောင်စာတောင့် ထည့်ပြီး ကျွန်တော်တို့ မီးမွှေးလို့ ရှိရင် မီးသွေးမီးဖိုက ရဲပြီဆိုတဲ့အချိန်မှာ ကျွန်တော်တို့ လိုအပ်တဲ့ စွမ်းအင်ကို ရပါတယ်။ မီးသွေးမီးဖိုက အဲဒီလောင်စာတောင့်က ကုန်ခမ်းသွားတဲ့အခါမှာ ကျွန်တော်တို့က ထုံးစံအတိုင်း အဲဒီ ကုန်ခမ်းသွားတဲ့ လောင်စာတောင့်လေးကို အသာပြာထုတ်ပြီးတော့ နောက်ထပ် လောင်စာတောင့် အသစ်ထည့် ထည့်ပြီးတော့ မီးထပ်မွှေးရမယ့် သဘောပါ။ Nuclear Goo360mēmcops: Spolòm Nuclear 8:003:08 Uranium ဖြစ်တဲ့ Nuclear လောင်စာတောင့်ကိုထည့်ပြီးတော့ မီးမွှေးရတာပါ။ ဒါပေမဲ့ Nuclear မီးဖိုဟာ လက်ရှိကမ္ဘာပေါ်မှာ တစ်ခါမီးမွှေးပြီးလို့ရှိရင် နှစ်(၃၀)ကနေ အများဆုံးနှစ်(၅၀)လောက်အထိ မမွှေးလို့ရပါတယ်။ အဲဒီတော့ ဒီမီးဖိုကြီး ကျွန်တော်တို့က Nuclear လောင်စာတောင့်ကို မွှေးလို့ ပြီးရင်တော့ နှစ်(၃၀)နှစ်နှင့်(၅၀)ကြားလောက်ကတော့ ပျော်ပျော်ကြီး သုံးလို့ရပါပြီ။ အဲဒီ Nuclear မီးဖိုကြီးသက်တမ်းက နှစ်(၅၀)ဟိုဘက်ရောက်သွားပြီ။ များသောအားဖြင့် နှစ်(၃၀) ကျော်ပါပဲ။ အဲဒီလိုရောက်လို့ရှိရင် ဒီမီးဖိုမှာရှိတဲ့ သုံးစွဲပြီးတဲ့ Nuclear လောင်စာတောင့်ကို အသာဖယ်ထုတ်ပြီး နောက်ထပ် လောင်စာတောင့်ထည့်လို့ ရမလားဆိုတော့ မရပါဘူးခင်ဗျာ။ ကျွန်တော်တို့ဟာ ဒီပြဿနာဟာ ဒီကမ္ဘာပေါ်မှာ Nuclear နဲ့ ပတ်သက်လို့ အဓိကစိန်ခေါ်မှု ပြဿနာပါ။ အဓိကကတော့ ကျွန်တော်တို့ သုံးစွဲပြီးတဲ့ Nuclear လောင်စာတောင့်တွေဟာ Rediation coplysesosolu Rediation ons qu oogzolsozi womovošoširzjesozz အကြီးအကျယ် ထိခိုက်တာပါ။ ကျွန်တော်တို့ Nuclear လောင်စာတောင့်ရဲ့ မီးဖိုတွေ သက်တမ်းဟာ နှစ်ပေါင်း (၃၀)နှင့်(၅၀)ကြားဟာ ကျွန်တော်တို့ ပျော်ပျော်ကြီး သုံးနိုင်ပေမယ့် ဒီသုံးစွဲပြီးတဲ့ လောင်စာတောင့်တွေနဲ့ Nuclear Rediction သက်တမ်းကကျတော့ နှစ်ပေါင်း ခုနပြောတဲ့ (၃၀)၊ (၅၀) မကပါဘူး။ ရာ၊ ထောင် လည်း မကပါဘူး။ သောင်းဂဏန်း ပြောမယ်၊ သိန်းဂဏန်း၊ သန်းဂဏန်းထိအောင် ရှိတယ်လို့ ပြောပါတယ်။ အဲဒီတော့ ကျွန်တော်တို့ သုံးစွဲပြီးတဲ့ Nuclear လောင်စာတောင့်တွေ နှစ်ပေါင်း သိန်း၊ သန်းနဲ့ ချီနေတဲ့ဟာကို ဘယ်သူ ထိန်းသိမ်းမလဲ။ ဒီတာဝန်တွေကို ကျွန်တော်တို့ ဒီနေ့သုံးတဲ့ ပထမမျိုးဆက်နဲ့ ဒုတိယမျိုးဆက်ကတော့ Nuclear ရဲ့အရသာကို ခံစားပြီးတော့ နောက်ထပ် မျိုးဆက် ထောင်သောင်းချီပြီး သူတို့က ဒီတာဝန်ကို ထမ်းဆောင်ရမှာပါ။ ပထမ မျိုးဆက် (၂)ဆက် သုံးထားတဲ့ ကျွန်တော်တို့ Nuclear အမှိုက်ကို သူတို့ ပိုက်ထားရမှာပါ။ ဒီနေ့ ကမ္ဘာကြီးမှာ Nuclear သုံးစွဲပြီးတဲ့ Nuclear လောင်စာတောင့်နဲ့ ပတ်သက်တဲ့ ဖြေရှင်းတဲ့ပြဿနာကြီးကြီးမားမား မရှိပါဘူး။ ဒီနေ့ ပိုက်ဆံပေးလိုက်လို့ရှိရင် ဂျပန်ကရော၊ ပြင်သစ်ကရော Nuclear မီးဖို၊ ဓာတ်ပေါင်းဖိုတွေကို ဝုန်းဒိုင်းနဲ့ သူ လာဆောက်ပေးနိုင်ပါတယ်။ ဒါပေမဲ့ သုံးစွဲပြီးတဲ့ Nuclear ဓာတ်ပေါင်းဖိုတွေရဲ့ လောင်စာတောင့်ကို ဖြေရှင်းပေးမယ့် ကုမ္ပဏီ ဘယ်သူရှိလဲ၊ ဘယ်သူမှ မရှိပါဘူး။ ဒီလောင်စာတောင့်ဟာ ကျွန်တော်တို့ ကိုယ့်နိုင်ငံမှာပဲ ထားရမှာပါ။ သူတို့ လက်ထဲကို ထားခဲ့ရမှာပါ။ ကျွန်တော်တို့ မျိုးဆက်သစ်ပေါင်းများစွာရဲ့ လက်ထဲကို ထားခဲ့ရမှာပါ။ ဒါပေမဲ့ ကျွန်တော်တို့ အခုပြဿနာ အခု၊ နောက်ပြဿနာ နောက်ဆို တချို့နိုင်ငံတွေမှာ စွမ်းအင်နဲ့ ယနေ့ကမ္ဘာကြီးဟာ လုံးဝစွမ်းအင်ပေါ်ကို မှီခိုနေရပါတယ်။ စွမ်းအင်မရှိတဲ့နိုင်ငံ စွမ်းအင်မသုံးစွဲတဲ့နိုင်ငံ လုံးဝအောက်တန်းရောက်သွားမှာပါ။ စွမ်းအင်က မရှိမဖြစ်ကို အသက်လိုလိုနေတဲ့အခါမှာ ကျွန်တော်တို့ Nuclear နဲ့ ပတ်သက်လို့ ခုနပြောတဲ့ ဘေးထွက်ပြဿနာတွေ ရရှိသော်ငြားလည်း ကျွန်တော်တို့က မရှိမဖြစ်၊ မသုံးမဖြစ် သုံးနေရတဲ့ သဘောပါ။ အဲဒီတော့ ဆရာကြီး ဦးမြင့်ကြည် ပြောသလို ကျွန်တော်တို့နိုင်ငံမှာလည်း Nuclear နဲ့ ပတ်သက်လို့ လျှပ်စစ်ဓာတ်အား ထုတ်ယူသင့်သလား ဆိုတဲ့အချက်ကို ကျွန်တော်တို့ စဉ်းစားရ ပါတယ်။ ဆရာကြီးက Nuclear မီးဖို ဘာကြောင့်သုံးချင်သလဲဆိုရင် လျှပ်စစ်ဓာတ်အား ထုတ်ဖို့ပါ။ ကျွန်တော်တို့နိုင်ငံက လျှပ်စစ်ဓာတ်အား ထုတ်ဖို့ဟာ Nuclear ပဲ ရှိသလား။ ကျန်တဲ့ ပညာ၊ ကျန်တဲ့ အခြေခံအချက်အလက် မရှိတော့ဘူးဆိုတာ ပြောပါတယ်။ ကျွန်တော်တို့ လွှတ်တော်မှာ တစ်ခါကလည်း လယ်ယာစိုက်ပျိုးရေးဝန်ကြီးဌာနက ရှင်းပါတယ်။ မြန်မာနိုင်ငံမှာ မုတ်သုံမိုးဟာပေါ့နော်၊ မြန်မာနိုင်ငံ တစ်နိုင်ငံလုံးကို ပျံ့နှံ့နေပါတယ်။ မုတ်သုံမိုးဟာ မြန်မာနိုင်ငံ တစ်ဝန်းလုံးမှာ မြန်မာနိုင်ငံ ဧရိယာတစ်ခုလုံးရဲ့ (၈)ပေလောက်ထိ မုတ်သုံမိုးက ရွာတယ်လို့ ပြောပါတယ်။ အရှေ့တောင်အာရှမှာ မုတ်သုံမိုး အကောင်းဆုံးနိုင်ငံလို့ ပြောပါတယ်။ ကျွန်တော်တို့ အိမ်နီးနားချင်း ထိုင်း၊ လာအိုတို့ထက်တောင်များတယ် ပြောပါတယ်။ ဒီ မုတ်သုံမိုးများတာကတစ်ခု၊ နောက်တစ်ခု မြန်မာနိုင်ငံမှာ ကျွန်တော်တို့ High Lond ပေါ့။ ကျွန်တော်တို့ ရှမ်းကုန်းမြေမြင့်၊ အလယ်ပိုင်းကုန်းမြေမြင့်၊ ရခိုင်ကုန်းမြေမြင့်၊ ကုန်းမြေမြင့်တွေ အများကြီး ရှိပါတယ်။ ဒီမုတ်သုံမိုးဟာ ဒီကုန်းမြေမြင့်ပေါ် တင်ပြီးလို့ရှိရင် Gravity Flow နဲ့ အောက်ကို ဆင်းရတာပါ။ အဲဒီတော့ ဒီအနိမ့်အမြင့် ကွာခြားချက်ကနေပြီးတော့ လျှပ်စစ်ဓာတ်အား ထုတ်လို့ရပါတယ်။ အဲဒီတော့ မြန်မာနိုင်ငံမှာ ယခုအချိန်မှာ လျှပ်စစ်ဓာတ်အား ထုတ်နေတာ စုစုပေါင်း မဂ္ဂါဝပ်(၄၀၀၀)လောက် ရှိပါတယ်။ ဒီ(၄၀၀၀)ဟာ သဘာဝဓာတ်ငွေ့လည်း ပါတယ်။ ကျွန်တော်တို့ ရေအားလျှပ်စစ်လည်း ပါပါတယ်။ ရေအားလျှပ်စစ်က ကျွန်တော် ခန့်မှန်းကြည့်တာ (၂၀၀၀)ကျော်ကျော်လောက်ပဲ ရှိပါတယ်။ အဲဒီတော့ ကျွန်တော်တို့နိုင်ငံမှာ ရေအားလျှပ်စစ်နဲ့ထုတ်တဲ့ မဂ္ဂါဝပ်က စုစုပေါင်း လောလောဆယ်က (၂၀၀၀)ကျော်ပဲ ရှိပါတယ်။ ဒါပေမဲ့ ကျွန်တော်တို့ မြန်မာနိုင်ငံ လျှပ်စစ် ဓာတ်အားပေးအဖွဲ့က မြန်မာနိုင်ငံမှာ ရေအားလျှပ်စစ်ဓာတ် ထုတ်ပေးလိုက်တဲ့ မဂ္ဂါဝပ် စုစုပေါင်း နေရာပေါင်း (၄၀၀၀၀)လောက်ရှိတယ်လို့ သူတို့ တွေ့ရှိထားတယ်လို့ ပြောပါတယ်။ ကမ္ဘာမှာ ရှိတဲ့ ပညာရှင်တွေကတော့ မြန်မာနိုင်ငံရဲ့ မုတ်သုံမိုးဟာ အလွန်များပြားစွာ ရွာတယ်။ ဒီလို အခြေခံအချက်အလက်တွေအရ မြန်မာနိုင်ငံမှာ ကျွန်တော်တို့ ရေအားလျှပ်စစ်ဓာတ် ထုတ်လုပ် မယ်ဆိုရင် မဂ္ဂါဝပ်စုစုပေါင်း တစ်သိန်းလောက်ထိအောင် ထုတ်လို့ရတယ်လို့ ပြောပါတယ်။ တစ်သိန်းလောက် ထုတ်လို့ရတယ်။ ကျွန်တော်တို့ ကမ္ဘာမှာ အခုထိပ်တန်း အရောက်ဆုံးဖြစ်နေတဲ့ နော်ဝေနိုင်ငံမှာ လျှပ်စစ် ဓာတ်အားထုတ်တဲ့ မဂ္ဂါဝပ်စုစုပေါင်း သူတို့မှာ (၃၀၀၀၀)ကျော်ပဲ ရှိပါတယ်။ အဲဒီ (၃၀၀၀၀) ကျော်ရဲ့ 99 Percent အားလုံးနီးပါးက ရေအားလျှပ်စစ်နဲ့ ထုတ်နေတာပါ။ သူတို့နိုင်ငံမှာဆိုလို့ ရှိရင် ကျွန်တော်တို့နိုင်ငံလို ကုန်းမြေမြင့်ကြီးတွေတောင် မရှိပါဘူး။ သူတို့နိုင်ငံမှာဆိုရင် မြစ်ကြောင်း ကိုတောင်မှ Low Head Dom လေးတွေ ဆောက်ပြီးတော့ ရေအားလျှပ်စစ်ဓာတ် ထုတ်နေရ ပါတယ်။ ဒါကြောင့် နော်ဝေနိုင်ငံကို ရောက်ခဲ့တဲ့ ကျွန်တော်တို့ ကိုယ်စားလှယ်ကြီး ဦးစိုးမြင့် ရဲ့ မျက်မြင်ကိုယ်တွေ့ ပြောသွားတာပေါ့။ သူတို့ရဲ့ မြစ်ကလေးကို နေရာပေါင်း Low Head Doေး (၁၂)ခုလောက်ဆောက်ပြီးတော့ အဲဒီနိုင်ငံ အဲဒီလိုပေါ့ လျှပ်စစ်ဓာတ်အား ထုတ်နေတာတောင် ပါတယ်ပြောပါတယ်။ သူတို့ဆီမှာ Low Head Dam နဲ့ လျှပ်စစ်ဓာတ်အား ထုတ်နေတာဟာ လွန်ခဲ့တဲ့နှစ်ပေါင်း၊ ဆရာကြီးဦးစိုးမြင့် တို့ ရောက်ခဲ့တဲ့ နှစ်ပေါင်း(၃၀) အရင် မတိုင်ခင် နှစ်ပေါင်း (၅၀)ကျော်လောက် ရှိနေပါပြီ။ ဒါနဲ့ အလုပ်ဖြစ်နေတာ မဂ္ဂါဝပ်(၃၀၀၀၀) ရှိပါတယ်။ ဒီနေ့ကမ္ဘာမှာ ကျွန်တော်တို့ပေါ့နော်၊ ကျွန်တော်တို့ကမ္ဘာမှာ စွမ်းအင်အကြပ်အတည်းနဲ့ လျှပ်စစ်ဓာတ်အားရဲ့ ယူနစ်ကလည်း တက်လာပါတယ်။ ကျွန်တော်တို့ မြစ်၊ ချောင်းကတစ်ဆင့် လာအိုနိုင်ငံမှာ လာအိုနိုင်ငံထဲကို ဖြတ်စီးတာ မဲခေါင်မြစ်တစ်ခုပဲ ရှိပါတယ်။ ဒီမဲခေါင်မြစ်မှာ ထိုင်းကလာပြီး သူ့နိုင်ငံအတွက်လိုချင်တဲ့ လျှပ်စစ်ဓာတ်အားထုတ်ယူဖို့ Dam လေးတွောက်တယ်။ လျှပ်စစ်ဓါတ်အား ထုတ်တယ်။ သူ့နိုင်ငံကို သယ်တယ်။ လာအိုနိုင်ငံကိုလည်း ပေးတယ်။ ဒီစက်ရုံကို လာအိုနိုင်ငံမှာ ဆောက်ခဲ့တဲ့အတွက် လာအို ကို ပိုက်ဆံပေးရပါတယ်။ အဲဒီပေးတဲ့ စရိတ်အပေါ် လာအိုကလည်း ကျွန်တော်တို့ထက်ဆင်းရဲတဲ့ ဘဝကနေပြီးတော့ အဲဒီ လျှပ်စစ်ဓာတ်အားကရတဲ့ ဝင်ငွေနဲ့ လာအိုဟာ ကျွန်တော်တို့ထက် ချမ်းသာသွားပါပြီ။ ကျွန်တော်တို့ ဒီမဲခေါင်မြစ်ရဲ့ တရုတ်ပြည်ရဲ့ အပိုင်း Lancang ဆိုတဲ့အပိုင်းမှာလည်း ဒီကျွန်တော်တို့ မြစ်ကို တားတားပြီးတော့ တာတမံပေါင်း(၁၂)ခု၊ (၁၃)ခု လောက်ဆောက်ပြီးတော့ လျှပ်စစ်ဓာတ်အား ထုတ်လုပ်ရေးရော၊ စိုက်ပျိုးရေးအတွက်ရော ထင်သလို စိတ်တိုင်းကျသုံးစွဲနေတဲ့ နေရာပေါင်း (၁၂)ခုလောက် ရှိတယ်လို့ ပြောပါတယ်။ အဲဒီတော့ ကျွန်တော်တို့ တရုတ်ပြည်မှာဆိုလို့ရှိရင် တရုတ်ပြည် ဟာလည်း Nuclear နည်းနဲ့ လျှပ်စစ်ဓာတ်အား ထုတ်နေပါတယ်။ ဒါပေမဲ့ သူတို့က ဒီနည်းကို နောက်ဆုံးနည်းမှ ရွေးပါတယ်။ ကျွန်တော်တို့နိုင်ငံမှာ ရေအားလျှပ်စစ်ဓာတ်ထုတ်ဖို့နည်းကို ပထမကြိုးစားပါတယ်။ ဒါကို အားလုံးသိတဲ့အတိုင်း မြစ်ဆုံစီမံကိန်းဟာ ပျက်သွားတဲ့မြစ်ဆုံစီမံကိန်းအပြင် တခြား မြစ်ဆုံ စီမံကိန်းမှာလည်း တရုတ်နိုင်ငံက ရေအားနဲ့ လျှပ်စစ်ဓာတ် ထုတ်နေတာပါ။ ထုတ်ပြီးတော့ ကျွန်တော်တို့ နိုင်ငံကလည်း အချိုးကျပေး၊ သူတို့နိုင်ငံမှာလည်း အဓိကယူ၊ သူတို့ ထုတ်တဲ့ အတွက် ကိုယ်တိုင်ယူနေတာပါ။ ဒါကြောင့် ဆရာကြီးဦးမြင့်ကြည် ရဲ့ အဆိုကို ကျွန်တော် Nuclear နဲ့ လျှပ်စစ်ဓာတ်အားထုတ်ယူပေးရေး အခြေအနေဟာ ကျွန်တော်တို့နိုင်ငံ ရေခံ၊ မြေခံ၊ သဘာဝကပေးတဲ့ လက်ဆောင်တရားအရ ကျွန်တော်တို့ ရေအားလျှပ်စစ်ဓာတ် ထုတ်လုပ်ရေး စနစ်ကို ဒီအနေအထားကို ကျွန်တော်တို့ Nuclear ထက် ပိုပြီး စဉ်းစားသင့်ပါတယ်။ နောက်ပြီးတော့ ကျွန်တော်တို့ အခုလက်ရှိအချိန်မှာ ပြီးခဲ့တဲ့ ရက်ပိုင်းမှာပဲ ပြည်ထောင်စု လွှတ်တော်မှာ လျှပ်စစ်ဌာနက ကျွန်တော်တို့ကို ရှင်းသွားပါတယ်။ ဧရာဝတီမြစ်မှာ ကျွန်တော်တို့ Low Head Dom တစ်ခု ဆောက်ပြီးတော့ ရေအားလျှပ်စစ်ဓာတ်ထုတ်ဖို့ စီမံကိန်းရှိတယ်။ ဒီစီမံကိန်းကြောင့် ရေအားလျှပ်စစ်ဓာတ် ရမယ်။ စိုက်ပျိုးရေးအတွက် ရေ ရမယ်။ နောက် မြစ်ကြောင်း သွားလာရေး၊ မြစ်ရေအမြင့်ဟာ ပေ(၂၀)၊ (၃၀) ဖြစ်တဲ့အတွက်လည်း မြစ်ကြောင်း သွားလာရေးအတွက် အကျိုးကျေးဇူး ရမယ်။ ဒီဟာအတွက် သူတို့ Survey တွေ လုပ်နေပါပြီ။ ဒီစီမံကိန်းတွေ အောင်မြင်လို့ရှိရင် ဧရာဝတီမြစ်တစ်လျှောက်လုံးဟာ ကျွန်တော်တို့ ဧရာဝတီ မြစ်ရဲ့ အစကနေ အဆုံးဟာ ပေ(၅၀၀)လောက် ရှိတယ်ပေါ့။ ပေ(၃၀)လောက် Low Head Dam တစ်ခု ဆောက်မယ်ဆိုရင် ကျွန်တော်တို့ (၁၅)ခုလောက် ဆောက်လို့ရပါတယ်ပေါ့။ ဒီဟာနဲ့ ပတ်သက်လို့ စီမံကိန်းကို ကျွန်တော်တို့ ဖြစ်မြောက်နိုင်စွမ်းဖြစ်မယ်လို့ဆိုလို့ရှိရင် ကျွန်တော်တို့ လွှတ်တော်ကို တင်ပြမယ်လို့ ပြောပါတယ်။ ဒါဟာဖြစ်မှာပါ။ ကျွန်တော်တို့ နိုင်ငံတကာမှာ၊ နော်ဝေအပါအဝင် နိုင်ငံတကာမှာ ဒီနည်းကို ကျွန်တော်တို့ လာအိုဆိုရင်၊ Lancang တွေမှာ သုံးနေတာ နှစ်ပေါင်း(၃၀)၊ (၄၀)လောက် ရှိနေပါပြီ။ အဲဒီတော့ ဒီနည်းနဲ့ပဲ ကျွန်တော်တို့က လျှပ်စစ်ဓာတ်အား ထုတ်လို့ရပါတယ်။ ဒီနည်းနဲ့ထုတ်မယ်ဆိုလို့ရှိရင် ခုနကပြောတဲ့ ကျွန်တော်တို့နိုင်ငံ စိုက်ပျိုးရေးအတွက်ရော၊ ရေကြောင်းပို့ဆောင်ရေးအတွက်ရော အကျိုးရှိမှာပါ။ နောက်တစ်ခု ဒီရက်ပိုင်းမှာပဲ ကျွန်တော်တို့ ဘာပြန်တွေ့ရလဲဆိုလို့ရှိရင် ကျွန်တော်တို့ အခု မြင်းခြံမြို့မှာ အမေရိကန် ကုမ္ပဏီတစ်ခုက နေပြီးတော့ နေရောင်ခြည်နဲ့ လျှပ်စစ်မဂ္ဂါဝပ်(၁၀၀၀)ရှိတဲ့ စီမံကိန်းတစ်ခုကို စနေပါပြီ။ ပထမ ဦးစွာအနေနဲ့ (၂၅၀)မဂ္ဂါဝပ်ရှိတဲ့ လျှပ်စစ်စီမံကိန်းတစ်ခုကို ဆောက်နေပါတယ်။ သူတို့နိုင်ငံမှာ ရှိတဲ့ Instruments တွေနဲ့ လာပြီးဆောက်တာပါ။ ဘာလို့လဲဆိုတော့ မြန်မာနိုင်ငံအလယ်ပိုင်းက ပူပြင်းခြောက်သွေ့တဲ့ဒေသဖြစ်တဲ့အတွက် တစ်နှစ်လုံးမှာ (၁၀)လလောက်က နေရောင်ခြည် ပြင်းပြင်းထန်ထန် ရနေတာပါ။ ဒီအားသာချက်ကို ယူပြီးတော့ နေရောင်ခြည်နဲ့ လျှပ်စစ်ဓာတ်အား ထုတ်ဖို့ စီမံကိန်းမဂ္ဂါဝပ် (၁၀၀၀)မဂ္ဂါဝပ်နဲ့ စနေပါပြီ။ (၂၅၀)မဂ္ဂါဝပ်က စတင်တပ်ဆင်နေပါပြီ။ အဲဒီတော့ ကျွန်တော်တို့နိုင်ငံမှာ သဘာဝကပေးတဲ့လက်ဆောင် မုတ်သုံမိုးတွေ၊ နေရောင်ခြည်တွေ အလျှံအပယ် ရှိပါတယ်။ ဒီနည်းနဲ့ လျှပ်စစ်ဓာတ်အားတွေ ထုတ်မယ်ဆိုလို့ ရှိရင် ကျွန်တော်တို့ အခု Nuclear ဓာတ်ပေါင်းဖိုတစ်ခု ဆောက်မယ်ဆိုလို့ရှိရင် ကျွန်တော်တို့ မျိုးဆက်(၂)ဆက်ပဲ သုံးလို့ရမှာပါ။ ကျွန်တော်တို့ အခုနကပြောတဲ့ ရေအားလျှပ်စစ်တွေ၊ ဒီ နေရောင်ခြည်တွေ ဆိုလို့ရှိရင် ကျွန်တော်တို့ မျိုးဆက်ပေါင်းများစွာအတွက် ကျွန်တော်တို့က ကောင်းမွေပေးခဲ့မှာပါ။ Nuclear ဆိုလို့ရှိရင် ကျွန်တော်တို့က ကျွန်တော်တို့ ကိုယ်တိုင် တတိယ မျိုးဆက်ကစပြီး ကျွန်တော်တို့က သူတို့ကို ဆိုးမွေပေးရမှာပါ။ အဲဒီတော့ ဒီကိစ္စဟာလည်း ထည့်သွင်းစဉ်းစားရန်အချက်ပါ။ ဒါပေမဲ့ လက်ရှိကမ္ဘာမှာ Nuclear ဓာတ်ပေါင်းဖိုနဲ့ လျှပ်စစ်ဓာတ်အား ထုတ်တယ်ဆိုတာ ဆော်ဒီအာရေးဗီးယားမှာ ရေကာတာ မရှိပါဘူး။ ဒါကျွန်တော်တို့ ရေအားလျှပ်စစ်ဓာတ် မထုတ်နိုင်ပါဘူး။ အဲဒီတော့ သူတို့နိုင်ငံမှာ လူသူမနီးတဲ့ ကန္တာရကြီးတွေ ရှိတယ်။ Nuclear စွန့်ပစ်ပစ္စည်းကို စွန့်ပစ်နိုင်တဲ့ နေရာတွေ ရှိတယ်။ နည်းပညာရှိတယ်။ အရင်းအနှီးရှိတယ်။ ငွေကြေးရှိတယ်။ Nuclear ဓာတ်ပေါင်းဖိုတစ်ခုကို စွန့်ထုတ်ပေးဖို့ ပစ္စည်းက ဒေါ်လာသန်းပေါင်း ရာနဲ့ချီကုန်မယ့် ပိုက်ဆံ သူတို့မှာ ရှိပါတယ်။ သူတို့က ကျွန်တော်တို့ ဟုတ်လား ရှိတဲ့အတိုင်းအတာနဲ့ ချွေတာလုပ်ရမှာပါ။ နောက်တစ်ခုက ကျွန်တော်တို့ အခု ကျွန်တော်တို့နိုင်ငံမှာ လက်ရှိ သဘာဝဓာတ်ငွေ့နဲ့ ကျွန်တော်တို့ ဒီနိုင်ငံခြားကို ရောင်းနေတာ (၂)ဘီလီယံကျော် (၃)ဘီလီယံကျော်လောက် ရပါတယ်။ ရေအားလျှပ်စစ်ဓာတ် ထုတ်ဖို့ရာအတွက်ကို ကျွန်တော်တို့နိုင်ငံရဲ့ Potentid အတိုင်း မဂ္ဂါဝပ်(၄)၊ (၅)သောင်းအထိအောင် ထုတ်နိုင်ပြီးတော့ နိုင်ငံခြားတိုင်းပြည်ကို ရောင်းမယ်ဆိုလို့ရှိရင် ဘီလီယံပေါင်း ရာနဲ့ချီရပါတယ်။ ဒီရာနဲ့ချီဟာ Nuclear ဓာတ်ပေါင်းဖိုဟာ အနှစ်(၃၀)၊ (၄၀)၊ (၅၀)ဆိုရင် ပြီးသွားပါပြီ။ ကျွန်တော်တို့ လောပိတ ဓာတ်အားပေးစက်ရုံကြီးကို Nuclear နဲ့သာ တည်ဆောက်ရင် ဒီဓာတ်အားပေးစက်ရုံကြီးဟာ အခုအချိန်မှာဆိုရင် သုံးလို့မရတော့ပါဘူး။ ကျွန်တော်တို့ ဒါကြီးကို၊ အပျက်ကြီးကို ထိန်းသိမ်း စောင့်ရှောက်ရတဲ့ အလုပ်ပဲ ရှိပါတော့မယ်။ ရေအားလျှပ်စစ်ဓာတ် ထုတ်တဲ့အတွက် ကျွန်တော်တို့ မျိုးဆက်တင် မကပါဘူး၊ နောက်မျိုးဆက်တွေအတွက် ကောင်းမွေပေးနိုင်ပါတယ်။ ဒါကြောင့် ကျွန်တော်တို့ နိုင်ငံရဲ့အခြေအနေအရတော့ Nuclear နဲ့ ဆရာကြီးဦးမြင့်ကြည် ရဲ့ အဆိုသည် Nuclear နဲ့ လျှပ်စစ်ဓာတ်အား ထုတ်ပေးရေးထက် ကျွန်တော်တို့ရဲ့ ရေခံ၊ မြေခံ ဖြစ်တဲ့ ကျွန်တော်တို့ ရေအားလျှပ်စစ်တွေ၊ နေအားလျှပ်စစ်တွေ ထုတ်လုပ်ရေးဟာ Nuclear ကို ထုတ်လုပ်ရေးအဆင့်ထက် အလားအလာ ကောင်းနေတယ်ဆိုတဲ့အကြောင်းကို တင်ပြပါတယ်။ ဒါပေမဲ့ သို့သော်ငြားလည်း ကမ္ဘာပေါ်မှာ နည်းပညာ တအားမြင့်နေပါတယ်။ Nuclear ပညာရှင်တွေက အိပ်မက်မက်နေတာတစ်ခုရှိပါတယ်။ Nuclear ပြိုကွဲရေးနဲ့ စွမ်းအင်ထုတ် ကိစ္စရယ်၊ နေကြီးလို Nuclear ပေါင်းစည်းရေးနဲ့ စွမ်းအင်ထုတ်နေချိန် ကမ္ဘာကြီးဟာ တကယ့် နိဗ္ဗာန်ကြီးလိုဖြစ်မယ်။ စွမ်းအင်ဟာလိုသလောက် ကျွန်တော်တို့ Nuclear ဓာတ်ရောင်ခြည် မရှိတဲ့ ပြဿနာမျိုးဖြစ်မယ်လို့ ယူဆပါတယ်။ ဒီအိပ်မက်နဲ့ Nuclear သုတေသနတွေကို သဲကြီးမဲကြီး လုပ်နေတာပါ။ ဒါကြောင့် ကျွန်တော်တို့က ဒီလုပ်ငန်းစဉ်နဲ့ ပါဖို့လိုပါတယ်။ Nuclear နည်းနဲ့ တခြားဆေးပညာ အပါအဝင် တခြားနယ်ပယ်တွေမှာ သုံးလို့ရပါတယ်။ ဒါကြောင့် Nuclear လုပ်ငန်းကို သုတေသနလုပ်ငန်းကို အခုကတည်းက မနှေးအမြန် စသင့်နေပါပြီ။ ဒီစတော့မှ ကျွန်တော်တို့က ကမ္ဘာကြီးမှာ Nuclear စွမ်းအင်၊ Nuclear နည်းပညာတွေ မြင့်လာတဲ့အပြင် ကျွန်တော်တို့လည်း အချိန်မီလိုက်နိုင်မှာပါ။ ကျေးဇူးတင် ပါတယ်။ (ဩဘာသံများ)</speech>
<speech type="speaker">မကွေးတိုင်းဒေသကြီး မဲဆန္ဒနယ်အမှတ်(၁၂)မှ ဦးလှဆွေ ဆွေးနွေး နိုင်ပါပြီ</speech>
<speech><mp id="96">ဦးလှဆွေ၊ မကွေးတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာသော ပြည်ထောင်စုဝန်ကြီး၊ ဖိတ်ကြားထားတဲ့ ဧည့်သည်များနှင့် အမျိုးသားလွှတ်တော် ကိုယ်စားလှယ်များအားလုံး ကျက်သရေ မင်္ဂလာအပေါင်းနှင့် ပြည့်စုံတော်မူကြပါစေလို့ ဦးစွာပထမ နှုတ်ခွန်းဆက်သ ဂါရဝပြုအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော် ကိုယ်စားလှယ် ဦးလှဆွေ ဖြစ်ပါတယ်။ ကျွန်တော်ဟာ ရန်ကုန်တိုင်း ဒေသကြီးမှ ဒေါက်တာမြင့်ကြည် ရဲ့ အဆိုကို ကျွန်တော်ဆွေးနွေးသွားမှာ ဖြစ်ပါတယ်။ ကျွန်တော်တို့ နိုင်ငံတစ်ခု ဖွံ့ဖြိုးတိုးတက်ဖို့က လမ်းနဲ့လျှပ်စစ်ဟာ အရေးအကြီးဆုံးပဲ ဖြစ်ပါတယ်။ ကျွန်တော်တို့ လူတစ်ယောက် နေမကောင်းရင် နိုင်ငံခြားမှာ ဆေးသွားကုလို့ ရတယ်။ မြန်မာပြည်မှာ ကျောင်းမတက်ချင်ဘူးဆိုရင် အင်္ဂလန်မှာကျောင်းသွားလို့ရတယ်။ ဒါလောက်ကတော့ တတ်နိုင်တယ်။ ဒါပေမဲ့ လမ်းနဲ့ လျှပ်စစ်ကျတော့ အစိုးရက လုပ်ပေးမှ ဖြစ်တဲ့ ကိစ္စဖြစ်တယ်။ ဘာကြောင့်လဲဆိုတော့ သန်းထောင်ပေါင်းများစွာ ကုန်ကျရတဲ့ကိစ္စ ဖြစ်ပါတယ်။ မြန်မာပြည်ရဲ့ လျှပ်စစ်ဓာတ်အား အခြေအနေကို ကျွန်တော့်အနေနဲ့ Slide Show (၇)ခုနဲ့ အနည်းငယ်တင်ပြလိုပါတယ်။ ပထမဦးဆုံး တင်ပြပါ မြန်မာပြည်မှာ ရေအား လျှပ်စစ်စက်ရုံ (၁၉)ခုရှိပါတယ်။ အဲဒီမှာ ဘီလူးချောင်း၊ ဘီလူးချောင်း(၁)၊ (၂)၊ ရဲရွာ၊ ကင်းတား၊ ဆည်တော်ကြီး၊ ဇော်ဂျီ(၁)၊ (၂)၊ သဖန်းဆိပ် စသည်ဖြင့် အဲဒီ(၁၉)ခုမှာ မဂ္ဂါဝပ်(၂၁၃၉) ထွက်ပါတယ်။ သဘာဝ ဓာတ်ငွေ့စက်ရုံက (၁၀)ခုရှိပါတယ်။ ကျွန်းချောင်း၊ မန်း၊ ရွှေတောင်၊ မော်လမြိုင်၊ မြန်အောင်၊ လှော်ကား၊ ရွာမ၊ အလုံ၊ သာကေတ၊ သထုံ စုစုပေါင်း (၇၁၄.၉)မဂ္ဂါဝပ် ထွက်ပါတယ်။ ကျောက်မီးသွေးသုံး စက်ရုံကတော့ (၁)ခုပဲ ရှိပါတယ်။ အဲဒါကတော့ တီကျစ်မှာ ဖြစ်ပါတယ်။ (၁၂၀)မဂ္ဂါဝပ် ရှိပါတယ်။ ဒုတိယ Slide နဲ့ ပြပါမယ်။ ကျွန်တော်တို့နိုင်ငံရဲ့ Generation Mix ပေါ့။ အဲဒီ အခြေအနေကို ဒီဟာကိုကြည့်ခြင်းအားဖြင့် ကျွန်တော်တို့က ရေအားက(၇၂)ရာခိုင်နှုန်း သုံးနေ ပြီးတော့ သဘာဝဓာတ်ငွေ့က (၂၄)ရာခိုင်နှုန်းသုံးနေတယ်။ ကျောက်မီးသွေးကတော့ (၄) ရာခိုင်နှုန်း သုံးနေတယ်။ ဒါကြောင့်မို့လို့ ဟန်ချက်မညီသော Generation Mix ဖြစ်နေတယ်။ ဒါကြောင့် မို့လို့ နွေရာသီမှာ Power Shortage တွေ ဖြစ်နေတယ်။ ရေနည်းသွားတဲ့အခါမှာ ဒါကို ကျွန်တော်တို့ တွေ့ရမှာဖြစ်ပါတယ်။ တတိယ Slide လေး ပြပါမယ်။ ဒီဟာကို ကြည့်ခြင်းအားဖြင့် မိုးရာသီမှာ ကျွန်တော်တို့ နိုင်ငံရဲ့ လျှပ်စစ်ဓာတ်အားဟာ (၇၁၅)မဂ္ဂါဝပ် ပိုနေတာကို တွေ့ရမှာဖြစ်ပါတယ်။ ဒါကြောင့်မို့ ဝန်ကြီး ဦးဇော်မင်း က အရင်တုန်းက ပြောဖူးတယ်။ ကျွန်တော်တို့ နိုင်ငံဟာတဲ့ မိုးတွင်းမှာ ပိုနေ တယ်။ လျှပ်စစ်တွေ ပိုနေတယ်၊ ပိုနေတယ်။ တချို့က မယုံဘူး။ တကယ်တမ်းကျတော့ မိုးတွင်းမှာ ကျွန်တော်တို့က ရဲရွာတို့ ဘာတို့ဆို လျှံပြီးတော့ကို ဘေးကနေကို Divertion ကနေ ထုတ်နေရတဲ့ သဘောရှိတယ်။ အဲဒီတော့ ကျွန်တော်တို့က မိုးရာသီမှာ (၇၁၅)မဂ္ဂါဝပ်ကြီးတောင် ပိုလျှံနေတယ်။ ဒါ လက်တွေ့အနေအထား ဖြစ်ပါတယ်။ ဒါဟာ နွေရာသီမှာကျတော့ ကျွန်တော် တို့က (၆၂၄) မဂ္ဂါဝပ် လိုသွားပြီ။ နွေရာသီမှာ ရေ မရှိတော့ဘူး။ ဒါပေမဲ့ အဲဒီအချိန်မှာ ကျွန်တော်တို့ ကြည့်လိုက် လို့ရှိရင် Gds နဲ့ Codနဲ့ ကတော့ မှန်မှန်သွားနေတယ်။ သူကတော့ မိုးရွာတာနဲ့ မဆိုင်ဘူး။ ဒါကြောင့်မို့လို့ ကျွန်တော်တို့က Generation Mix ဟာ အချိုးညီမျှမှု မရှိဘူးလို့ မြန်မာနိုင်ငံရဲ့ ဓာတ်အားအခြေအနေကို ကျွန်တော်တို့ လေ့လာတွေ့ရှိရပါတယ်။ ဒီမှာ ကျွန်တော်တို့ နိုင်ငံမှာ လက်ရှိ မီးရရှိတဲ့ အနေအထားပေါ့။ မီတာတပ်ဆင်တဲ့ အနေအထားကို ကြည့်မယ်ဆိုရင် မြို့ (၃၉၆)မြို့မှာတော့ မီတာအားလုံး တပ်ဆင်နိုင်တယ်။ (၁၀၀)ရာခိုင်နှုန်း တပ်ဆင်နိုင်တယ်လို့ ဒီမှာဖော်ပြထားသော်လည်းပဲ တစ်နေ့ကို (၂)နာရီပဲလာတဲ့ မြို့တွေက အများကြီးပါ။ ဒီမှာတော့အိမ်ထောင်စု ကျွန်တော်တို့ မြန်မာနိုင်ငံမှာ (၈.၉၂)သန်း ရှိတယ်လို့ တွက်ချက်ထားပါတယ်။ ဒီမှာ မီတာတပ်ဆင်တာ (၂.၅၅) သန်း ဖြစ်တဲ့အတွက်ကြောင့် ရာခိုင်နှုန်း အားဖြင့် (၂၈.၅၉)ရာခိုင်နှုန်း ကျွန်တော်တို့ မီတာတပ်ဆင်ထားပါတယ်။ ရွာတွေမှာ ကျွန်တော်တို့ (၆၄၃၀၈)ရွာရှိတဲ့အနက် (၁၇၇၀၄)ရွာပဲ မီးရပါတယ်။ ဒါကြောင့်မို့လို့ ကျွန်တော်တို့ဟာ (၅၀၀၀၀)လောက် ကျေးရွာတွေ မီးမရတာဖြစ်တဲ့အတွက် (၂၇.၅၃)ရာခိုင်နှုန်းပဲ ကျေးရွာများဟာ မီးရရှိနေတယ်ဆိုတာကို ကျွန်တော်တို့ လေ့လာတွေ့ရှိရပါတယ်။ အဲဒီမှာ ကျွန်တော်တို့ အိမ်နီးချင်း ထိုင်းနိုင်ငံနဲ့ ကျွန်တော် နှိုင်းယှဉ်ပြပါမယ်။ ကျွန်တော်တို့မှာ လူဦးရေက (၅၉.၇၈)သန်းရှိတယ်လို့ ကျွန်တော်တို့ သတ်မှတ်ထားပါတယ်။ ထိုင်းနိုင်ငံမှာ (၆၃,၃၀)သန်း သူတို့ ရှိပါတယ်။ သူတို့မှာ တပ်ဆင်တဲ့ မဂ္ဂါဝပ်အင်အားက ကျွန်တော်တို့ မြန်မာနိုင်ငံ(၂၉၇၃.၉) ဒါ စက်တပ်ဆင်အင်အားပါ။ သူတို့မှာတော့ (၃၀၀၀၀) ကျော် ရှိတဲ့အတွက်ကြောင့် ကျွန်တော်တို့က (၂၀၀၀)၊ သူတို့က (၃၀၀၀၀) ဆိုတော့ အဲဒီမှာ တော်တော်လေး ကွာခြားတယ်။ ပြီးရင် အရန်ဝန်အားလည်း ကျွန်တော်တို့နိုင်ငံမှာ မရှိဘူး။ တစ်နေ့ထုတ်လုပ်မှု ယူနစ်သန်းပေါင်းဟာ ကျွန်တော်တို့မှာ (၁၀၄၅၀.၁၇)သာလျှင်ရှိပြီးတော့ သူတို့က (၁၆၀၁၉၀)မဂ္ဂါ ရှိတဲ့အတွက် ကျွန်တော်တို့ထက် အဆ(၁၅၀)ကျော် သူတို့ သုံးစွဲနိုင် တာကို လေ့လာတွေ့ရှိနိုင်ပါတယ်။ အဲဒီတော့ သူတို့ရဲ့ နိုင်ငံက တစ်နိုင်ငံလုံးဟာ (၈၅.၂၀)ရာခိုင်နှုန်း အခု ထိုင်းနိုင်ငံက မီးပေးနိုင်တယ်။ ကျွန်တော်တို့ကတော့ (၂၈.၅၉)ရာခိုင်နှုန်းသာလျှင် မီးပေးနိုင်တဲ့အနေအထား ဖြစ်ပါတယ်။ ဒါကို ကျွန်တော်တို့က သူတို့ကို မီအောင်ဘယ်လိုလိုက်မလဲ။ သူတို့ကို မီအောင် လိုက်ဖို့ ကျွန်တော်တို့က ပုံမှန်အတိုင်း သွားမယ်ဆိုရင်တော့ တင်ပြပါအတိုင်း ၂၀၃၁ ခုနှစ်ကျမှ ကျွန်တော်တို့ မြန်မာနိုင်ငံရဲ့အိမ်ထောင်စုတွေကို (၈၀)ရာခိုင်နှုန်းပေးနိုင်မယ်ဆိုတဲ့ စာရင်းဇယား အရ၊ တွက်ချက်မှုအရ ဒီလိုမျိုးတွေ့ရှိရပါတယ်။ အဲဒီတော့ ကျွန်တော်တို့က ၂၀၃၁ ခုနှစ်အထိစောင့်မလား။ အဲဒီတော့ ၂၀၃၁ ခုနှစ်အထိ စောင့်မယ်ဆိုရင်တော့ ကျွန်တော်တို့ လာမယ့် နှစ်ပေါင်း (၂၀)ကျော်မှ ကျွန်တော်တို့က မီးရမယ့် အနေအထားဖြစ်ပါတယ်။ အဲဒီတော့ ကျွန်တော်တို့ နိုင်ငံမှာ မီးရရှိဖို့ဟာ ကျောက်မီးသွေးရှိမယ်။ ကျွန်တော်တို့ Gas ရှိမယ်။ ရေအား ရှိမယ်။ ရေအားမှာလည်း ပြီးခဲ့တဲ့ ပို့ဆောင်ရေးဝန်ကြီး ပြီးခဲ့တဲ့အပတ်က ကျွန်တော် ဖတ်လိုက်ရပါတယ်။ အဲဒီမှာ ကျွန်တော်တို့ သူ low Head Dum တွေ လုပ်မယ်ဆိုတာ သိရတဲ့အတွက် အင်မတန် ဝမ်းသာပါတယ်။ အဲဒီတော့ ကျွန်တော်တို့နိုင်ငံဟာ မီးမရဘူး ဆိုရင်လည်း မီးမရဘူး၊ မီးမရဘူးနဲ့ ပူညံ ပူညံပြောကြတယ်။ မြစ်ဆုံလို ဆည်မျိုး လုပ်ပြန်တော့လည်း ဟာလာမထိနဲ့လို့ ပြောကြတယ်။ အဲဒီတော့ သမ္မတကြီးကတော့ စကားနည်း ရန်စဲပေါ့၊ သူ့လက်ထက်မှာ မလုပ်ဘူး။ တစ်နေ့မှာတော့ လိုလာမှာလို့။ သေချာပါတယ်။ ဘာဖြစ်လို့တုန်းဆိုတော့ ကျွန်တော်တို့ ဒီ Gasတွေ၊ ရေနံတွေဟာ ခုနက၊ မနေ့က ဝန်ကြီး ရှင်းပြသွားသလို ကျွန်တော်တို့က Fossil တွေ ဖြစ်တဲ့ အတွက်ကြောင့် ဒါ နှစ်သန်းပေါင်းထောင်ချီကြာမှ ဖြစ်တဲ့အတွက်ကြောင့် ဒါတစ်နေ့မှာတော့ ရေအားသာလျှင် ကျွန်တော်တို့ရဲ့ အဓိကအား ဖြစ်လာမှာဖြစ်ပါတယ်။ သို့သော် ဒီ Atomic Energy ကို ကျွန်တော့်အနေနဲ့ တင်ပြလိုတာ အခုအချိန်မှာ ပြင်သစ်နိုင်ငံမှာ အခု Atomic Energy လုံးဝ Side Effect မရှိတဲ့၊ ကရိကထနည်းတဲ့၊ ခုနကလို ပြုပြင်ထိန်းသိမ်းရ မခက်ခဲတဲ့ နည်းလမ်းတစ်ခုကို ရှာတွေ့ပြီလို့ ကျွန်တော် ပြီးခဲ့တဲ့လလောက်က လေ့လာတွေ့ရှိထားပါတယ်။ အဲဒါဟာ သူတို့ အဲဒီနည်းနဲ့ Atomic Energy ကို သူတို့ သုံးတော့မယ်။ အခု လက်ရှိနည်းတွေနဲ့ တခြားစီပေါ့လေ။ အင်မတန် အဆင့်မြင့်တဲ့နည်း ဖြစ်ပါတယ်။ ဒါတောင်မှ အခုမှရှာဖွေတွေ့ရှိတာ ဖြစ်တဲ့အတွက် နောင်နှစ်ပေါင်း (၃၀)လောက်မှ တကယ်စီးပွားဖြစ် အဲဒီစက်ရုံတွေကို ထုတ်လုပ်နိုင်မယ်လို့ ကျွန်တော်လေ့လာတွေ့ရှိရပါတယ်။ အဲဒီတော့ ဆိုလိုတာကတော့ အခုအချိန်မှာတော့ ကျွန်တော်တို့က Low Head Dam တွေ ဧရာဝတီမြစ်ထဲမှာ လုပ်သင့်ပါတယ်။ နောက်တစ်ခုကတော့ သစ်မရောက်ခင်က ဝါးနဲ့ကူ ဆိုသလို ကျွန်တော်တို့ အခုန လိုအပ်နေတဲ့ ဒီပုံစံအတိုင်းသွားရင် ၂၀၃၁ ခုနှစ်မှ ဒါ (၈၀)ရာခိုင်နှုန်းပဲ လူတွေက ရဦးမယ်ဆိုတော့ အခုအချိန်မှာ ကျွန်တော်တို့က ကျောက်မီးသွေးနဲ့ထုတ်တဲ့ လျှပ်စစ် စွမ်းအားကိုလည်း ဦးစားပေးသင့်တယ်။ ဘာကြောင့်လဲဆိုတော့ ကျောက်မီးသွေးလို့ ပြောလိုက် တာနဲ့ လူတွေဟာ ရှေးတုန်းက မီးရထားစက်ခေါင်းကြီးကို သွားသွားမြင်တယ်။ ကျွန်တော်တို့ ဂျပန်နိုင်ငံမှာရှိတဲ့ ကျောက်မီးသွေးစက်ရုံတွေ၊ အမေရိကန်မှာရှိတဲ့ ကျောက်မီးသွေးနဲ့ထုတ်တဲ့ လျှပ်စစ်စက်ရုံတွေဟာ ဒီကနေ့ အဲဒီကထွက်လာတဲ့ ရေကိုတောင်မှသောက်ရေသန့်အဖြစ် အသုံးပြု နိုင်တဲ့ အနေအထား အင်မတန် သန့်စင်ပါတယ်။ Emviroment Impact, Air Pollution, Water Pollution တွေကို လုံးဝသန့်စင်နိုင်အောင် ဆောင်ရွက်နိုင်တဲ့ အနေအထား ဖြစ်ပါတယ်။ ဟိုနေ့ကလည်း ကျွန်တော်တို့ ဂျပန်က သတ္တုနှင့် သယံဇာတနဲ့ ပတ်သက်လို့ Seminar တစ်ခု ကျွန်တော် သွားတက်တဲ့အခါ သူတို့ဆီမှာ ဒါတွေကို ဘေးအန္တရာယ် ကင်းရှင်းအောင်လုပ်နိုင်တဲ့ နည်းပညာတွေ၊ အမေရိကန် ထက်တောင် ပိုပြီးသာတဲ့ နည်းပညာတွေ ရှိနေပြီလို့ သူတို့ တင်ပြသွား ပါတယ်။ ဒါကြောင့်မို့လို့ ကျွန်တော်တို့က ကျောက်မီးသွေးက ထုတ်တဲ့ စက်ရုံများ ကိုလည်း အားပေးသင့်ပါတယ်။ မြန်မာနိုင်ငံမှာ ကျောက်မီးသွေးဟာ အင်မတန်ပေါများစွာ ထွက်ရှိတဲ့အတွက်ကြောင့် ဒီ ကျောက်မီးသွေးကနေ ထွက်လာတဲ့ လျှပ်စစ်ဓာတ်အားကို လတ်တလော လိုအပ်နေတဲ့ ဥပမာဆည်ဆောက်ပြီးတော့ လုပ်တယ်ဆိုတာလည်း အချိန်ကြာမယ်။ အလွယ်ကူဆုံးကတော့ Gas Turbine solu Sausas Turbine blu slmcos saquemaooswfn somaloosa တည်တာကလည်း ဒါထိန်းသိမ်းဖို့ တော်တော်ခက်မယ်။ ကျွန်တော်တို့ နိုင်ငံအနေနဲ့ ဒါ နိုင်ငံ တကာ ပံ့ပိုးကူညီမှု၊ နောက်တစ်ခါ အရင်းအနှီး ဒါတွေလိုအပ်မယ်လို့ ကျွန်တော့်အနေနဲ့ ယူဆ ပါတယ်။ ဒါကြောင့်မို့ ကျွန်တော်တို့ လတ်တလောလိုအပ်နေတဲ့ လျှပ်စစ်ဓာတ်အားကို ဖြည့်ဆည်း ဖို့ရာအတွက် ဒီဇယ်တွေ၊ Gds တွေကလည်း အခက်အခဲရှိတော့ ကျောက်မီးသွေးကို ထုတ်တဲ့ လျှပ်စစ်ဓာတ်အားကို ပတ်ဝန်းကျင် ညစ်ညမ်းမှုမဖြစ်အောင် Enveromentd Impact ကို Effect တွေ အနည်းဆုံးဖြစ်အောင် စီစဉ်နိုင်တဲ့ ကုမ္ပဏီတွေနဲ့ ပေါင်းစပ်ပြီးတော့ ဆောင်ရွက် မယ်ဆိုရင် မြန်မာနိုင်ငံရဲ့ လျှပ်စစ်ဓာတ်အား လိုအပ်ချက်ဟာ အချိန်တိုအတွင်းမှာ ပြည့်မီလာပြီး ၂၀၃၁ ခုနှစ်အထိ စောင့်စရာမလိုဘူး။ ဒါကြောင့်မို့လို့ ဆရာဦးမြင့်ကြည် ရဲ့ တင်ပြ ချက်ဟာကောင်းပါသော်လည်း နိုင်ငံတော်အခြေအနေနဲ့ ဒီအချိန်မှာ ခက်ခဲမယ်လို့ ကျွန်တော့်အနေနဲ့ ယူဆတယ်။ ဒါကြောင့်မို့လို့ ဒီအဆိုဟာ မှတ်တမ်းတင်အဖြစ်သာ ထားရှိသင့်တယ်လို့ ကျွန်တော့် အနေနဲ့ ဆွေးနွေးရင်း နိဂုံးချုပ်ပါတယ်ခင်ဗျား။ (ဩဘာသံများ)</speech>
<speech type="speaker">မန္တလေးတိုင်းဒေသကြီး မဲဆန္ဒနယ်အမှတ်(၆)မှ ဦးမျိုးမြင့် ဆွေးနွေး နိုင်ပါပြီ</speech>
<speech><mp id="102">ဦးမျိုးမြင့်၊ မန္တလေးတိုင်းဒေသကြီး မဲဆန္ဒနယ်အမှတ်(၆)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး၊ ပြည်ထောင်စု ဒုတိယဝန်ကြီးနဲ့ အမျိုးသားလွှတ်တော် ကိုယ်စားလှယ်တော်ကြီးများအားလုံး ကိုယ်စိတ်နှစ်ဖြာ ကျန်းမာရွှင်လန်း ချမ်းမြေ့ကြပါစေလို့ နှုတ်ခွန်းဆက်သအပ်ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဦးမျိုးမြင့် ဖြစ်ပါတယ်။ ကျွန်တော့်အနေနဲ့ ရန်ကုန်တိုင်း ဒေသကြီး မဲဆန္ဒနယ်အမှတ်(၈)မှ ဒေါက်တာမြင့်ကြည် တင်သွင်းသွားတဲ့ မြန်မာနိုင်ငံသည် ASEAN အဖွဲ့ဝင် နိုင်ငံတစ်နိုင်ငံဖြစ်ပြီး၊ IAEA အဖွဲ့ဝင်နိုင်ငံလည်း ဖြစ်၍ မြန်မာနိုင်ငံတွင် အဏုမြူစွမ်းအင်မှ လျှပ်စစ်ထုတ်ယူမှုကို ဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်းသည့် အဆိုအပေါ် ဆွေးနွေးသွားမှာ ဖြစ်ပါတယ်။ ဒီလိုဆွေးနွေးရာမှာ ကျွန်တော်ဟာ အဆိုပါ ဘာသာရပ်ပိုင်းနဲ့ ဆက်စပ်ပြီး ကျွမ်းကျင် Došegodeweglos suposolu se spoze gd:93€ (Energy) g:93: (Power) ဆက်စပ်ပြီး လက်လှမ်းမီသမျှ အချက်အလက်များကို မှီငြမ်းဆွေးနွေးသွားမှာ ဖြစ်ပါတယ်။ ဖတ်ကြားခွင့်နဲ့ အင်္ဂလိပ်ဝေါဟာရ အသုံးအနှုန်းများကိုလည်း သုံးစွဲခွင့်ပြုပါရန်လည်း ဥက္ကဋ္ဌကြီးကို ကြို တင်ပန်ကြားအပ်ပါတယ်ခင်ဗျား။ လေးစားအပ်ပါသော ဥက္ကဋ္ဌကြီးခင်ဗျား။ ဒေါက်တာမြင့်ကြည် ဟာ ၎င်းအနေနဲ့ အားမလို အားမရ ဖြစ်နေတဲ့ မြန်မာနိုင်ငံရဲ့ စွမ်းအင် (Energy)၊ လျှပ်စစ်စွမ်းအား (Electrical Power) sp:, aondo8: Nuclear gd:sači Nuclear Energy Gasaz samil: သက်သက်အတွက် တင်သွင်းတဲ့ အဆို ဖြစ်လို့ အဆိုကောင်းတစ်ခု ဖြစ်ပါတယ်။ ဦးစွာ မြန်မာ နိုင်ငံနဲ့ ဆက်စပ်စဉ်းစားလျှင် အရှေ့အာရှဒေသနဲ့ စွမ်းအင်ရေရှည် ရှင်သန်ရေး ဆောင်ရွက် လျက်ရှိနေမှုများကို အကျဉ်းချုပ်တင်ပြလိုပါတယ်။ ကမ္ဘာ့နိုင်ငံများအနေနဲ့ ဖွံ့ဖြိုး တိုးတက်မှု၊ စွမ်းအင်သုံးစွဲမှု၊ ပတ်ဝန်းကျင်ထိခိုက်မှုများကို ရင်ဆိုင်ဖြေရှင်းနေကြရပါတယ်။ကျွန်တော့်အနေနဲ့ လျှပ်စစ်ဖွံ့ဖြိုးမှုအတွက် ထုတ်ယူရရှိတဲ့ နည်းလမ်းများကို Slide(1) နဲ့ ကျွန်တော် တင်ပြထားပါတယ်။ Side(1)မှာ ကြည့်လို့ရှိရင် ကျွန်တော်တို့ (၁) ကျွန်တော်တို့ ဒါ oboseg. (Bio Fuel) (J) Biomass cougas: (p) Fuel Cell, (g) Geothermal ဘူမိအပူရှိန်သုံး၊ (၅) သဘာဝဓာတ်ငွေ့၊ (၆) ရေအားလျှပ်စစ်၊ (၇) Multi-unit (၈) Nuclear စွမ်းအင်၊ (၉) နေရောင်ခြည်စွမ်းအင်၊ (၁၀) Tiddl ဒီရေ၊ (၁၁) Wave ရေလှိုင်း၊ (၁၂) Winေစွမ်းအင်တို့ဖြစ်ကြောင်းကို တွေ့ရှိရပါမယ်။ သူ့ရဲ့ Break Down တွေကိုတော့ ကျွန်တော် တင်ပြခြင်း မပြုတော့ပါဘူး။ တရုတ်နိုင်ငံဟာ စက်တပ်ဆင်အင်အား (၉၂၀၀၀၀)မဂ္ဂါဝပ်ရှိရာ ယခင်က ကျောက်မီးသွေး သုံးစွဲရာမှ အများဆုံးဖြစ်ခဲ့သော်လည်း ယခုအခါမှာ ပြည်တွင်းသုံးစွဲမှုရဲ့ (၈)ရာခိုင်နှုန်းကို ပြန်လည် ပြည့်ဖြိုးမြဲစွမ်းအင်ဖြင့် အစားထိုးသုံးစွဲလာနေပြီ ဖြစ်ပါတယ်။ ကမ္ဘာပေါ်မှာ လေစွမ်းအင် အများဆုံး ထုတ်လုပ်သုံးစွဲရန်နဲ့ ၂၀၂၀ ပြည့်နှစ်ရောက်ချိန်မှာ (၁၀၀)ဂါဝပ် ကနေပြီးတော့ (၁၅၀)ဂါဝပ်အထိ ထုတ်လုပ်နိုင်ဖို့ စီမံထားကြောင်းလည်း လေ့လာတွေ့ရှိရပါတယ်။ အင်ဒိုနီးရှား နိုင်ငံမှာ စက်တပ်ဆင်အင်အား (၂၂၅၁၅)မဂ္ဂါဝပ်ရှိရာ ၂၀၂၅ ခုနှစ်မှာ ပြန်လည်ပြည့်ဖြိုးမြဲ စွမ်းအင် (၁၇)ရာခိုင်နှုန်းရရှိရေး ဆောင်ရွက်သွားမှာ သိရှိရပါတယ်။ Nuclear ဓာတ်အားပေး စက်ရုံ တည်ဆောက်ပြီးတော့ လျှပ်စစ်ထုတ်လုပ်ရေး နည်းလမ်းကို ရွေးချယ်ထားတဲ့ နိုင်ငံလည်း ဖြစ်ပါတယ်။ မလေးရှားနိုင်ငံအနေနဲ့ စက်တပ်ဆင်အင်အား (၂၇၃၇၀)မဂ္ဂါဝပ်ရှိရာ နေရောင်ခြည် စွမ်းအင်၊ ဇီဝစွမ်းအင်၊ ဇီဝလောင်စာ၊ အသေးစား ရေအားလျှပ်စစ်၊ စွန့်ပစ်ပစ္စည်းများမှ ထုတ်လုပ် စွမ်းအင်၊ လေစွမ်းအင် ထုတ်လုပ်ခြင်း တို့ကို အားပေးလျက်ရှိပါတယ်။ Nuclear ဓာတ်အားပေး စက်ရုံ တည်ဆောက်ရန် အားမပေးပါ။ ဖိလစ်ပိုင်နိုင်ငံဟာ စက်တပ်ဆင်အင်အား (၃၂၉၁)မဂ္ဂါဝပ်ရှိရာ မြေအောက်ဘူမိ အပူစွမ်းအင်ကို ထုတ်လုပ်တဲ့နိုင်ငံ ဖြစ်ပါတယ်။ နေစွမ်းအင် ထုတ်ယူနိုင်စွမ်းမှာ (၂၆၀၀) မဂ္ဂါဝပ်နဲ့ ပြန်လည်ပြည့်ဖြိုးမြဲစွမ်းအင် (၄၅၀၀)မဂ္ဂါဝပ် ထုတ်လုပ်လျက်ရှိပြီးတော့ လျာထား စီမံကိန်းများ ပြီးစီးပါက (၉၀၀၀)မဂ္ဂါဝပ်အထိ တိုးတက်မည်ဖြစ်ကြောင်း သိရှိရပါတယ်။ မလေးရှား နိုင်ငံကဲ့သို့ပင် Nuclear ဓာတ်အားပေးစက်ရုံ တည်ဆောက်ရန် အားမပေးပါ။ ထိုင်းနိုင်ငံဟာ စက်တပ်ဆင်အင်အား (၃၁၃၆၀)မဂ္ဂါဝပ်ရှိရာ လာမယ့်(၁၅)နှစ်မှာ စွမ်းအင် လိုအပ်ချက်ရဲ့ (၂၀)ရာခိုင်နှုန်းကို ဇီဝဓာတ်ငွေ့၊ ဇီဝလောင်စာများမှ ရရှိမယ်လို့ သိရှိရပါတယ်။ နေရောင်ခြည် စွမ်းအင်ထုတ်လုပ်မှု စီမံကိန်း(၅)ခုက (၂)နှစ်အတွင်း (၃၅၀)မဂ္ဂါဝပ် ထုတ်လုပ်နိုင်မယ်လို့ သိရှိရပါတယ်။ ၂၀၀ရ ခုနှစ်မှာ (၄၀၀၀)မဂ္ဂါဝပ် Nuclear ဓာတ်အားပေးစက်ရုံ တည်ဆောက်ရေး ကြိုးပမ်းခဲ့သော်လည်းပဲ ဆောင်ရွက်နိုင်ခြင်း မရှိခဲ့လို့ ၂၀၁၄ ခုနှစ်က ၂၀၁၉ ခုနှစ်အတွင်း ပြင်ဆင်ရန်လျာထားကြောင်း သိရှိရပါတယ်။ ဒီနောက်တော့ ဗီယက်နမ်နိုင်ငံမှာ စက်တပ်ဆင်အား (၂၃၀၀၀)မဂ္ဂါဝပ် ရှိပြီးတော့၊ ၂၀၁၆ ခုနှစ်မှာ စွမ်းအင်သုံးစွဲမှုရဲ့ (၂၆)ရာခိုင်နှုန်းကို ရေအား လျှပ်စစ်မှ ထုတ်လုပ်သုံးစွဲနိုင်မည် ဖြစ်ပါတယ်။ Nuclear ဓာတ်အားပေးစက်ရုံ တည်ဆောက် ရန်ကိုလည်း စိတ်ဝင်စားလျက်ရှိကြောင်း သိရှိရပါတယ်။ ဥက္ကဋ္ဌကြီးခင်ဗျား။ အဏုမြူလောင်စာနဲ့ လျှပ်စစ်ဓာတ်အား ထုတ်လုပ်ခြင်းကို ဒုတိယ ကမ္ဘာစစ်ပြီးတဲ့နောက် ၁၉၅၀ ပြည့်နှစ်ဝန်းကျင်မှ စတင်စမ်းသပ်ခဲ့ကြပြီး လူသားများအတွက် အကျိုးပြု သန့်ရှင်းသော လျှပ်စစ်စွမ်းအင်အဖြစ် ထုတ်ယူသုံးစွဲလာခဲ့ကြပါတယ်။ ၂၀၁၀ ပြည့်နှစ် လေ့လာမှုစစ်တမ်း Professor Dined Borkin ရဲ့ Power the Furcture မှာ စွမ်းအင် အမျိုးအစားလိုက် ကမ္ဘာ့စွမ်းအင် ထုတ်လုပ်သုံးစွဲမှု အခြေအနေကို Slide 2 နဲ့ ကျွန်တော် တင်ပြထားပါတယ်။ Slide 2 ကြည့်လို့ရှိရင် လောင်စာစွမ်းအင်(၃၇)ရာခိုင်နှုန်း၊ သဘာဝ ဓာတ်ငွေ့ (၂၆)ရာခိုင်နှုန်း၊ ကျောက်မီးသွေး (၂၄)ရာခိုင်နှုန်း၊ ပြန်လည် ပြည့်ဖြိုးမြဲစွမ်းအင် Renewdble (၈)ရာခိုင်နှုန်း၊ အဏုမြူစွမ်းအင် Nuclear ဟာ (၅)ရာခိုင်နှုန်း တွေ့ရမှာ ဖြစ်ပါတယ်။ စွမ်းအင်ထုတ်ယူသုံးစွဲနိုင်တဲ့ အဓိကအရင်းအမြစ်များ အခြေအနေကိုလည်း အကျဉ်းချုပ် ဆွေးနွေးလိုပါတယ်။ ကမ္ဘာ့နိုင်ငံအသီးသီးမှာ ရေအားလျှပ်စစ်ကဏ္ဍမှ တစ်နှစ်လျှင် ဓာတ်အား (၂-၃)ထရီလီယံကီလိုဝပ်နာရီ ထုတ်လုပ်ပေးလျက်ရှိပြီးတော့ တစ်ကမ္ဘာလုံးစွမ်းအင် ထုတ်လုပ်မှုရဲ့ (၁၉)ရာခိုင်နှုန်းက (၂၄)ရာခိုင်နှုန်းအထိ ရှိတယ်လို့ သိရှိရပါတယ်။ ကနေဒါနဲ့ နော်ဝေနိုင်ငံများဟာ အများဆုံးထုတ်လုပ်တဲ့ နိုင်ငံများဖြစ်ပါတယ်။ ကမ္ဘာ့ဘဏ်စစ်တမ်းအရ အဓိကနိုင်ငံကြီးများမှ ရေအားလျှပ်စစ်ထုတ်လုပ်သုံးစွဲလျက်ရှိကြတဲ့ အခြေအနေများကိုလည်း Slide 3 ဖြင့် ကျွန်တော် တင်ပြထားပါတယ်။ Slide 3 မှာ ကြည့်လို့ရှိရင် တရုတ်နိုင်ငံဟာ Dom ပေါင်း၊ တမံပေါင်း(၂၂၀၀၀)ကနေပြီးတော့ (၄၆)ရာခိုင်နှုန်း ထုတ်ယူပါတယ်။ အမေရိကန်ဟာ (၆၅၇၅)ကနေ (၁၄)ရာခိုင်နှုန်း ထုတ်ယူပါတယ်။ အိန္ဒိယက (၄၂၉၁)ကနေပြီးတော့ (၉)ရာခိုင်နှုန်း ထုတ်ယူပါတယ်။ ဂျပန်နိုင်ငံ(၅၆၇၅) ကနေပြီးတော့ (၆)ရာခိုင်နှုန်း ထုတ်ယူပါတယ်။ စပိန်၊ ကနေဒါ၊ တောင်ကိုရီးယား၊ တူရကီ၊ ဘရာဇီး၊ ပြင်သစ် စတာတွေကိုတော့ ကျွန်တော်ဆက်လက်ဖတ်ကြားခြင်း မပြုတော့ပါဘူး။ လေးစားအပ်ပါသော ဥက္ကဋ္ဌကြီးခင်ဗျား။ လေစွမ်းအင် (Wind Power) မှာ ဈေးနှုန်း အချိုသာဆုံး စွမ်းအင်ဖြစ်ပါတယ်။ ကုန်ကျစရိတ်ကတော့ (၁)ကီလိုဝပ်နာရီမှာ အမေရိကန် Cent(9.9)meşë:com? (2.9)Cent saop:lysalęs: Fossil Fuel op: oqosuzcos သက်သာပါတယ်။ လေစွမ်းအင်အတွက် တည်ဆောက်တပ်ဆင် ကုန်ကျစရိတ်ဟာ ဆိုလို့ရှိရင် လည်းပဲ (၁)မဂ္ဂါဝပ်အတွက်ဆိုလို့ရှိရင် အမေရိကန်ဒေါ်လာ (၁.၅)သန်းကနေပြီးတော့ (၂)သန်း အတွင်းမှာ ဖြစ်ပါတယ်။ လက်ရှိနိုင်ငံပေါင်း(၁၂၀)ကျော်မှာ စီးပွားဖြစ် သုံးစွဲနေပြီ ဖြစ်ပါတယ်။ မြန်မာနိုင်ငံမှာဆိုရင် မွန်၊ ကရင်၊ ရှမ်း၊ ကယား၊ ချင်းနဲ့ ရခိုင်ပြည်နယ် ဒေသများ၊ တနင်္သာရီ၊ ရန်ကုန်နဲ့ ဧရာဝတီတိုင်းဒေသကြီးများမှာ လေစွမ်းအင် စုစုပေါင်း(၄၀၃၂)မဂ္ဂါဝပ် ရရှိရေး ဖြစ်နိုင်စွမ်း ရှိ/မရှိ စူးစမ်းလေ့လာမှုများ ဆောင်ရွက်လျက်ရှိပါတယ်။ ကမ္ဘာ့အတိုင်းအတာနဲ့ ၁၉၉ရ ခုနှစ်က ၂၀၁၀ ပြည့်နှစ်အထိ နှစ်အလိုက် လေစွမ်းအင်တပ်ဆင် တိုးတက်သုံးစွဲမှုများကို Slide - 4 နဲ့ ကျွန်တော်တင်ပြအပ်ပါတယ်။ ဒီ Slide 4 မှာ ကြည့်လို့ရှိရင် သွားတဲ့ Trump က ၁၉၉၉ ကနေ ၂၀၁၀ထိအောင် ကျွန်တော်တို့ တောက်လျှောက် တက်သွားတာကို တွေ့ရှိရမှာ ဖြစ်ပါတယ်။ ဒါကြောင့် လေစွမ်းအင်ထုတ်ယူသုံးစွဲတဲ့ ထိပ်ပိုင်း(၁၀)နိုင်ငံကို Slide 5 နဲ့ ကျွန်တော် တင်ပြပါတယ်။ Slide 5 (A) နဲ့ တင်ပြဖော်ပြအပ်ပါတယ်။ ဒီ Slide 5 မှာဆိုလို့ရှိရင် ဂျာမနီနိုင်ငံ ဟာ တပ်ဆင်စက်အင်အား(၂၂၂၄၇)ရှိပြီးတော့ (၂၃.၆)ရာခိုင်နှုန်း ထုတ်ယူပါတယ်။ အမေရိကန် နိုင်ငံဟာ (၁၆၈၁၈)မဂ္ဂါဝပ်ရှိပြီးတော့ (၁၇.၉)ရာခိုင်နှုန်း၊ စပိန်ဟာ (၁၅၁၄၅)နဲ့ (၁၆.၁) ရာခိုင်နှုန်း၊ အိန္ဒိယဟာ (၈၀၀၀)မဂ္ဂါဝပ်၊ (၈.၅)ရာခိုင်နှုန်း၊ တရုတ်က (၆၀၅၀)နဲ့ (၆.၄)ရာခိုင်နှုန်း အသီးသီးဖြစ်ပြီးတော့ ဒီ ထိပ်ပိုင်း(၁၀)နိုင်ငံရဲ့ စုစုပေါင်း စက်တပ်ဆင်အင်အားဟာ (၈၁၁၀၄) oplos gulosofi Seson.com mecossoe Power Point 5 (A) gai gloss New Energry ထုတ်လုပ်တဲ့ နိုင်ငံတွေကို အစဉ်လိုက် Top Ten ကို ကျွန်တော်တို့ ပြခြင်းဖြစ်ပါတယ်။ အမေရိကန်ဟာ (၅၂၄၄)မဂ္ဂါဝပ်နဲ့ (၂၆.၁)၊ စပိန်(၃၅၂၂)နဲ့ (၂၇.၅)၊ တရုတ်က (၃၄၄၉) မဂ္ဂါဝပ်နဲ့ (၁၇.၂)၊ အိန္ဒိယဟာ (၁၇၃၀)နဲ့ (၈.၅)၊ ဂျာမနီဟာ(၁၆၆၇)နဲ့ (၈.၃)စသည်ဖြင့် ထိပ်ပိုင်း(၁၀)နိုင်ငံရဲ့ စုစုပေါင်း တပ်ဆင်စက်အင်အားဟာ (၁၉၃၅၀)ရှိပြီးတော့ ရာခိုင်နှုန်း အားဖြင့် (၉၁.၄)ရာခိုင်နှုန်းရှိကြောင်း တွေ့ရှိရမှာ ဖြစ်ပါတယ်။ ဥက္ကဋ္ဌကြီးခင်ဗျား။ သဘာဝဓာတ်ငွေ့ (Ncturd Gas)နဲ့ပတ်သက်လို့လည်း အကျဉ်းချုပ် ဆွေးနွေးလိုပါတယ်။ လက်ရှိသုံးစွဲမှုနှုန်းနဲ့သွားပါက ကမ္ဘာ့သဘာဝဓာတ်ငွေ့သိုက်ဟာ နောင် (၆၀)နှစ်မှ (၆၅)နှစ်အတွင်းမှာ ဆုံးခန်းတိုင်ရောက်မယ်လို့ ပညာရှင်များက လေ့လာသုံးသပ်ကြ ပါတယ်။ သဘာဝဓာတ်ငွေ့သိုက်ကို Slide 6 နဲ့ ကျွန်တော်တို့ ဖော်ပြထားပါတယ်။ ဒီမှာ ကြည့်လို့ရှိရင် ကမ္ဘာ့ရှေ့အလယ်ပိုင်း (Middle East) မှာ (၄၀)ရာခိုင်နှုန်း၊ ဥရောပနိုင်ငံများ (၃၃)ရာခိုင်နှုန်း၊ အာဖရိကနိုင်ငံများ (၈)ရာခိုင်နှုန်း၊ အာရှနိုင်ငံများက (၇)ရာခိုင်နှုန်း အသီးသီး ရှိတာကို တွေ့ရှိရမှာ ဖြစ်ပါတယ်။ အသေးစိတ် ဆက်လက်ဖတ်ကြားခြင်း မပြုတော့ပါဘူး။ ssons empode:c3:4c$: (Coal Mining) 95 US EIA Coal Report 2008 အရ နိုင်ငံများရဲ့ ထုတ်လုပ်မှုအခြေအနေ Graph ကို Slide 7 နဲ့ ကျွန်တော် တင်ပြထားပါတယ်။ ဒီမှာကြည့်လို့ရှိရင် တရုတ်ပြည်သူ့သမ္မတနိုင်ငံက အများဆုံးဖြစ်ပြီးတော့ (၄၅)ရာခိုင်နှုန်းအထိ ထုတ်လုပ်ပါတယ်။ အမေရိကန်ဟာ (၁၈)ရာခိုင်နှုန်း၊ အိန္ဒိယဟာ(၈)ရာခိုင်နှုန်း၊ သြစတြေးလျဟာ (၇)ရာခိုင်နှုန်းနဲ့ ကျွန်တော်တို့ အရှေ့တောင်အာရှနိုင်ငံ အင်ဒိုနီးရှားဟာဆိုရင် (၃)ရာခိုင်နှုန်း ရှိကြောင်း တွေ့ရှိရပါတယ်။ ကျွန်တော် အသေးစိတ်ရှင်းလင်း တင်ပြခြင်း မပြုတော့ပါဘူး။ လေးစားအပ်ပါသော ဥက္ကဋ္ဌကြီးခင်ဗျား။ Nuclear စွမ်းအင်၊ Nuclear Energy နဲ့ ဆက်စပ်ပြီး ဆွေးနွေးသွားမှာ ဖြစ်ပါတယ်။ ကျွန်တော်တို့ ကယ်လီဖိုးနီးယားတက္ကသိုလ်၊ အမေရိကန်နိုင်ငံ၊ ကယ်လီဖိုးနီးယားတက္ကသိုလ်က Environmental Studies Program က Chairmagood Professor Dineal Workin oso miscosso d. Powering the Fucture မှာ ကမ္ဘာ့နိုင်ငံအသီးသီးက စွမ်းအင်ဆိုင်ရာ ဖြစ်ပြီး၊ ဖြစ်ဆဲ၊ ဖြစ်မယ့် နောက်ဆုံးလေ့လာသုတေသနပြုချက်များကို မှီငြမ်းဆွေးနွေးသွားလိုပါတယ်။ ယနေ့ကမ္ဘာမှာ စီးပွားရေး ပူးပေါင်းဆောင်ရွက်မှုနဲ့ ဖွံ့ဖြိုးမှုအဖွဲ့ဝင် ချမ်းသာတဲ့နိုင်ငံတွေ OECD နိုင်ငံများရဲ့ Nuclear စွမ်းအင်ထုတ်လုပ်သုံးစွဲမှုကို Slide 8 နဲ့ ဖော်ပြလိုပါတယ်။ ဒီ Slide 8 မှာ ကြည့်လို့ရှိရင် ဥရောပ OECD နိုင်ငံများ (၁၃၄)ဘီလီယံဝပ် ထုတ်ပါတယ်။ ဥရောပ Non - OECD နိုင်ငံများ (၄၂)ဘီလီယံဝပ်၊ မြောက်အမေရိကနိုင်ငံ OECD နိုင်ငံများကတော့ (၁၂၂)ဘီလီယံဝပ်နဲ့ အာရှ OECD နိုင်ငံများကတော့ (၆၁)ဘီလီယံဝပ် တွေ့ရှိရမှာ ဖြစ်ပါတယ်။ ဒါကြောင့် ကမ္ဘာမှာ Fossil Fuel Power ကနေပြီးတော့ ယနေ့ စွန့်ခွာပြီးတော့ အဏုမြူစွမ်းအင်ကို ကူးပြောင်းရင် NEA ရဲ့ အစီရင်ခံစာအရ စုစုပေါင်း ခန့်မှန်း ကမ္ဘာ့ Uranium သိုက် (၄.၇)သန်းတန်ဟာ မြင်သာတဲ့ ခန့်မှန်းချက်များ (Optimistic Estimate) အရ နောက်(၂၉)နှစ်အတွင်းမှာ တိမ်မြုပ်ပျောက်ကွယ်သွားမယ်လို့ ဆိုပါတယ်။ OECD, NEA, IAEA OR, 06018:619003:odyosod: Resources Production and Demand Uranium 2005 အရ Uranium သတ္တုသိုက်အများ အနည်းအလိုက် ပိုင်ဆိုင်မှုရှိကြတဲ့ နိုင်ငံကြီးများ စာရင်းကို Slide 9 နဲ့ Slide 9(A)တို့နဲ့ ကျွန်တော် ဖော်ပြထား ပါတယ်။ (၁) ဩစတြေးလျနိုင်ငံဟာ ကမ္ဘာပေါ်မှာ အများဆုံး Uranium သတ္တုသိုက်ရှိတဲ့ နိုင်ငံဖြစ်ပါတယ်။ (၂၂.၇၂)ရာခိုင်နှုန်းရှိပြီးတော့၊ ကာဇစ္စတန်နိုင်ငံဟာဆိုရင် (၁၄.၉) ရာခိုင်နှုန်း၊ ရုရှားဟာ (၁၀)ရာခိုင်နှုန်း၊ တောင်အာဖရိကနိုင်ငံဟာ (၈)ရာခိုင်နှုန်းနဲ့ ကျွန်တော်တို့ ဒီဘက် Slide 9(A)မှာ ဖော်ပြထားတဲ့ အိန္ဒိယနိုင်ငံကတော့ (၁.၃)ရာခိုင်နှုန်းနဲ့၊ တရုတ်ကတော့ (၁.၂) ရာခိုင်နှုန်းရှိကြောင်းကို တွေ့ရှိရမှာဖြစ်ပါတယ်။ အဏုမြူစွမ်းအင်က ထုတ်လုပ်လျှပ်စစ်ဟာ ကမ္ဘာ့လျှပ်စစ်စွမ်းအင်ရဲ့ (၆)ပုံ (၁)ပုံ ဒါမှမဟုတ်ရင် စုစုပေါင်းစွမ်းအင်ရဲ့ (၄၈)ရာခိုင်နှုန်း ရှိမယ်လို့ ဆိုပါတယ်။ တစ်ကမ္ဘာလုံး Nuclear ဓာတ်ပေါင်းဖို စုစုပေါင်း (၄၄၁)လုံး ရှိတဲ့အနက် အမေရိကန်နိုင်ငံမှာတင် ဓာတ်ပေါင်းဖို (၁၀၄)လုံးရှိပြီဟု ဖော်ပြထားပါတယ်။ Nuclear ဓာတ်ပေါင်းဖိုတစ်ခု တည်ဆောက်ခြင်းဟာ ကုန်ကျစရိတ် လွန်စွာကြီးမားပြီး သက်တမ်းအတွင်း ပျမ်းမျှ(၂၂.၅) ဘီလီယံကီလိုဝပ်နာရီ ထုတ်လုပ်နိုင်စွမ်းရှိတဲ့ Nuclear ဓာတ်အားပေးစက်ရုံ တစ်ခု တည်ဆောက်ကုန်ကျစရိတ်မှာ ကျွန်တော်တို့ (၁၀၀၀)မဂ္ဂါဝပ် Equd Balance အမေရိကန်ဒေါ်လာ (၆.၅)ဘီလီယံမှ (၁၄)ဘီလီယံအတွင်း ရှိတယ်လို့ ဖော်ပြထားပါတယ်။ အကြီးစား အဏုမြူဓာတ်ပေါင်းဖို စက်ရုံတစ်ခု အပြီးရပ်နား ဖြုတ်သိမ်းစရိတ်ဟာ လည်း လွန်စွာကြီးမားပြီးတော့ ခန့်မှန်း အမေရိကန်ဒေါ်လာ သန်း(၂၀၀)ကနေ သန်း(၅၀၀) အတွင်းမှာ ရှိပြီးတော့ သက်တမ်းဟာလည်းပဲ (၃၀)နှစ်ကနေပြီးတော့မှ (၄၀)နှစ်အတွင်းထိသာ အသုံးပြု နိုင်ပါမယ်။ ဒါထက်ဆိုးတာက စွန့်ပစ်ပစ္စည်းများ ပြဿနာပါ။ ဥပမာ - အမေရိကန် နိုင်ငံမှာ အဏုမြူစွန့်ပစ်ပစ္စည်း (Nuclear Waste) တန်(၇၀၀၀၀)မြေပြင်ပေါ်မှာ ယာယီ အစီအစဉ်ဖြင့် သိုလှောင်သိမ်းဆည်းထားရတာ ထာဝရသိမ်းဆည်း ဖျက်ဆ���းရမယ့် နီဗားဒါး ပြည်နယ်မှာရှိတဲ့ Yucco Mountain တောင်တန်းသို့ ပို့ဆောင်သိမ်းဆည်းရေးမှာလည်းပဲအန္တရာယ်လွန်စွာ ကြီးမားသဖြင့် နှောင့်နှေးကြန့်ကြာလျက်ရှိကြောင်းလည်း လေ့လာသိရှိရ ပါတယ်။ ကမ္ဘာ့နိုင်ငံကြီး အချို့ရဲ့ ၎င်းတို့နိုင်ငံအတွင်း စွမ်းအင်အားလုံးအနက် Nuclear စွမ်းအင် ထုတ်လုပ်မှုအခြေအနေကို ကျွန်တော်တို့ Power Point Slide 10 နဲ့ 10(A) တို့ဖြင့်လည်း ဖော်ပြ ထားပါတယ်။ ပြင်သစ်နိုင်ငံဟာ ဆိုလို့ရှိရင် ကမ္ဘာပေါ်မှာ (၇၈)ရာခိုင်နှုန်း Nuclear စွမ်းအင်က ထုတ်ပါတယ်။ ဘယ်လ်ဂျီယံ(၆၀)ရာခိုင်နှုန်း၊ ဆွီဒင်ဟာ(၄၃)ရာခိုင်နှုန်း၊ စပိန်ဟာ(၃၆)ရာခိုင်နှုန်း၊ တောင်ကိုရီးယားဟာ (၃၆)ရာခိုင်နှုန်းနဲ့ ကျွန်တော်တို့ Power Point 10(A) မှာဆိုရင် ဂျပန်ဟာ (၂၈)ရာခိုင်နှုန်း စုစုပေါင်း(၂၄၉၂၅၆)ကီလိုဝပ်ဘီလီယံသန်းနာရီကို ထုတ်ပါတယ်။ ဥက္ကဋ္ဌကြီးခင်ဗျား။ သတ်မှတ် ဆွေးနွေးချိန် အနည်းငယ်ကျော်သွားပါက ကျွန်တော့် ခွင့်ပြုပါရန် လေးစားစွာ ကြို တင်ပန်ကြားအပ်ပါတယ်ခင်ဗျား။ (၁)မိနစ်၊ (၂)မိနစ်ထက် ပို မကျော်ပါဘူး။ လက်ရှိ Fossil Fuel (၈၇)ရာခိုင်နှုန်းက ကမ္ဘာ့လျှပ်စစ်စွမ်းအားလိုအပ်ချက်ကို ထုတ်ယူအသုံးပြုနေကြပါတယ်။ ယနေ့ ကမ္ဘာ့နိုင်ငံများ အဏုမြူစွမ်းအင် ထုတ်လွှတ်မယ်ဆိုရင် Uranium သတ္တု (၃.၃)သန်းတန် လိုအပ်ပြီးတော့ ဈေးနှုန်းမှာ (၁)ကီလိုဂရမ်ကို အမေရိကန် ဒေါ်လာ(၁.၃)နဲ့အထက်မှာ ရှိနေပါတယ်။ ကမ္ဘာမှာ ထင်ရှားတဲ့ Nuclear ယိုစိမ့်မှုကြောင့် အသက်အိုးအိမ်အကြီးအကျယ် ထိခိုက်ပျက်စီးရတဲ့ နေရာ(၂)နေရာကတော့ ၁၉၈၆ ခုနှစ်၊ ဧပြီလအတွင်းမှာ ရုရှားနိုင်ငံ၊ ယူကရိန်းပြည်နယ်မှာ Chernobyl ဖြစ်ပါတယ်။ အသက်ဆုံးရှုံးမှု ပေါင်း(၄၀၀၀)ရှိတယ်လို့ ဆိုပေမယ်လို့ ကျွန်တော်တို့ ပတ်ဝန်းကျင်လေ့လာမှုများ၊ အဖွဲ့အစည်း များအရဆိုရင် (၃၀၀၀၀)မှ (၄၀၀၀၀)အတွင်း ခန့်မှန်းကြပါတယ်။ Chernobyl စက်ရုံ ပေါက်ကွဲမှုဟာ ဘယ်လောက်ကြီးမားလဲဆိုရင် ဒုတိယကမ္ဘာစစ်အတွင်းက အမေရိကန်နိုင်ငံက ဂျပန်နိုင်ငံ၊ ဟီရိုရှီးမားနဲ့ နာဂါစကီ မြို့များပေါ်ကို ကြဲချတဲ့ ဗုံးရဲ့ ပေါက်ကွဲမှုထက် အဆ (၂၀၀)ခန့် ရှိတယ်လို့ ပညာရှင်များက သုံးသပ်ခဲ့ကြပါတယ်။ နောက်တစ်နေရာကတော့ အမေရိကန်နိုင်ငံ၊ ပင်ဆယ်ဗေးနီးယားက Three Miles Island မှာ ၁၉၇၉ ခုနှစ်၊ မတ်လအတွင်းမှာ ပေါက်ကွဲမှုပါ။ နောက်ပိုင်းမှာတော့ ၂၀၁၀ ပြည့်နှစ်၊ မတ်လက ဂျပန်နိုင်ငံ အင်အားပြင်းငလျင် ဆူနာမီကြောင့် Fukushimd အဏုမြူဓာတ်အားပေး စက်ရုံ ပျက်စီးယိုယွင်းပြီးတော့ လူမှုပတ်ဝန်းကျင် ထိခိုက်ပျက်စီးမှုရှိလာတဲ့အတွက် Nuclear အစားထိုး လောင်စာစွမ်းအင်ကို စဉ်းစားလာရပါတယ်။ ၂၀၁၀ပြည့်နှစ်၊ မတ်လ ဂျပန်နိုင်ငံရဲ့ Power Industry မှတ်တမ်းများအရ ဂျပန်နိုင်ငံမှာ အဏုမြူဓာတ်အားပေးစက်ရုံ(၁၇)ခု ကနေ ပြီးတော့ ဓာတ်ပေါင်းဖို (၅၇)ခုရှိပါတယ်။ စုစုပေါင်းစက်တပ်ဆင်အားဟာ (၄၈၈၄၇)မဂ္ဂါဝပ်နဲ့ နှစ်စဉ် Annual Energy ဟာ(၂၇၉၇၅၀)ဂစ်ဂါဝပ် Hour ထုတ်ယူ အသုံးပြုလျက်ရှိနေပါတယ်။ သို့သော် လာမယ့် မဝေးတော့မယ့်ကာလမှာ Nuclear ဓာတ်အားပေးစက်ရုံ အားလုံးကို ပိတ်ပစ်ရန်စီစဉ်လျက်ရှိနေကြောင်းလည်း လေ့လာသိရှိရပါတယ်။ ဂျပန်နိုင်ငံဟာ ၂၀၁၅ ခုနှစ်မှာ စတင်ပြီးတော့ အဏုမြူစွမ်းအင် အသုံးချမှုကို ဂျာမနီနိုင်ငံဟာ ၂၀၁၅ ခုနှစ်က စတင်ပြီးတော့ အဏုမြူစွမ်းအင်အသုံးချမှုကို တစ်ဆင့်ချင်းလျှော့ချ ရပ်ဆိုင်းသွားမည်ဖြစ်ကြောင်းကြေညာထားပါတယ်။ ပြင်သစ်နိုင်ငံကို တင်ပြရရင် အဏုမြူဓာတ်ပေါင်းဖို (၅၈)ခုရှိရာ လျှပ်စစ် လိုအပ်ချက် အားလုံး၏ (၈၀)ရာခိုင်နှုန်းခန့် အဏုမြူစွမ်းအင်ကဏ္ဍမှ ဖြည့်ဆည်းပေးလျက် ရှိပါတယ်။ ပြင်သစ်နိုင်ငံဟာဆိုလို့ရှိရင် World Information Service on Energy wide ၏ ဖော်ပြချက်အရဆိုရင် တစ်နှစ်တစ်နှစ်မှာ Nuclear စွန့်ပစ်ပစ္စည်း (Nuclear Waste) တန် (၁၅၀၀၀) ထွက်ရှိပါတယ်။ ပြင်သစ်တစ်နိုင်ငံလုံးမှာ အခုချိန်မှာဆိုရင် အဆိုပါ စွန့်ပစ်ပစ္စည်း တန်(၂၂၀၀၀၀)ခန့် ရှိနေတယ်လို့သိရပါတယ်။ ၎င်းတို့ကို သူတို့ ပြင်သစ်နိုင်ငံအတွင်းမှာ သိမ်းဆည်းစွန့်ပစ်ခြင်း မလုပ်ပါဘူးခင်ဗျား။ ရုရှားနိုင်ငံ၊ ဆိုက်ဗေးရီးယားဒေသကို အခကြေးငွေ ပေးပြီးတော့ ပို့ဆောင်စွန့်ပစ်တယ်လို့ သိရှိရပါတယ်။ အခုချိန်မှာဆိုရင် Green Peace gagem sadoules309saqšao:qp:oo cafuwo meopaoagop: (Contamination) ဖြစ်ပေါ်နေကြောင်း ကမ္ဘာသိအောင် အော်နေကြပါတယ်။ ဒါကြောင့် အပြည်ပြည်ဆိုင်ရာအဏုမြူစွမ်းအင်အေဂျင်စီ (IAEA) မှ ၂၀၀၆ ခုနှစ် နိုင်ငံတကာအဏုမြူစွန့်ပစ် ပစ္စည်းဆိုင်ရာ ကွန်ဂရက်အစည်းအဝေးမှာ ကမ္ဘာပေါ်ရှိ အမျိုးသား၊ အမျိုးသမီးနဲ့ ကလေးသူငယ်တိုင်းဟာ ရေဒီယိုသတ္တု ကြွတဲ့ Highly Radio Active အဏုမြူ စွန့်ပစ်ပစ္စည်း (၃/၄) ပေါင်၊ ဒါမှမဟုတ်ရင် (၀.၇၅) ပေါင်စီ ထမ်းရွက်နေကြရတယ်လို့ တင်စား ပြောဆို ဆွေးနွေးသွားကြပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ အဆိုရှင် ဒေါက်တာမြင့်ကြည် သည် တက္ကသိုလ်များမှာ ၎င်း၏ Nuclear နဲ့ ဆက်စပ်နေတဲ့ physics အထူးပြု ဘာသာရပ်ဆိုင်ရာ ကျွမ်းကျင်မှုအတွေ့အကြုံများအရဖြစ်လို့ ၎င်းရဲ့ ဆိုဟာ နိုင်ငံတော်ရဲ့ စွမ်းအင်ကဏ္ဍ ဖွံ့ဖြိုးမှု အတွက် စေတနာမွန်ဖြင့် တင်သွင်းခဲ့တဲ့ အဆိုကောင်းဖြစ်တယ်ဆိုတာ အရှေ့ပိုင်းအစမှာ ဆွေးနွေးခဲ့ပြီး ဖြစ်ပါတယ်။ Nuclear ဓာတ်ပေါင်းဖိုတည်ဆောက်ပြီး လျှပ်စစ်စွမ်းအင် ထုတ်ယူ သုံးစွဲမှုနဲ့ ဆက်စပ်လျက် အောက်ပါအချက်အလက်များကို အကန့်အသတ် ချွင်းချက်ဖြင့် ထည့်သွင်းစဉ်းစားရန် လိုအပ်မယ်လို့ သုံးသပ်အကြုံပြုလိုပါတယ်။ ဒါတွေကတော့ (၁) အာဆီယံနိုင်ငံများအနက် အင်ဒိုနီးရှား၊ ဗီယက်နမ်၊ ထိုင်းနိုင်ငံတို့ သည်သာ Nuclear စွမ်းအင်ထူထောင်၍ လျှပ်စစ်ထုတ်လုပ်ရေးအတွက် တာဆူနေကြောင်း လေ့လာတွေ့ရှိရခြင်း။ (၂) အဏုမြူ ဓာတ်အားပေးစက်ရုံတစ်ရုံ (၁၀၀၀)မဂ္ဂါဝပ် တည်ဆောက်မှု ကာလ အနည်းဆုံး(၅)နှစ်ခန့်ကြာမှာ ဖြစ်ပြီးတော့ တည်ဆောက်မှု ကုန်ကျစရိတ်ဟာ အမေရိကန် ဒေါ်လာ(၆.၅)ဘီလီယံက (၁၄)ဘီလီယံအထိရှိတဲ့အတွက် စရိတ်လွန်စွာကြီးမားခြင်း။ စက်တပ်ဆင် အင်အားတူတဲ့ ရေအားလျှပ်စစ် စက်ရုံ(၁)ရုံထက် (၃)ဆမှ (၇)ဆခန့်အထိ ပိုမိုကုန်ကျမှု တွေ့ရှိ ရခြင်း။ နောက်လုံခြုံ စိတ်ချရမှု အာမခံချက်မပေးခြင်း။ ကမ္ဘာပေါ်မှာ မည်သည့် Insurance ကုမ္ပဏီမှ အဏုမြူဓာတ်အားပေး စက်ရုံကို အာမခံပေးတဲ့ ကုမ္ပဏီ မရှိဘူးဆိုတာလည်း တွေ့ရှိရ ပါတယ်။ (၃) အဏုမြူဓာတ် အားပေးစက်ရုံလည်ပတ်မှု ရပ်ဆိုင်းခြင်း၊ ဖြုတ်သိမ်းခြင်းကုန်ကျ စရိတ်မှာ အခြားဓာတ်အားပေး စက်ရုံများထက် လွန်စွာမြင့်မားပါတယ်။ ဥပမာ - အမေရိကန် ဒေါ်လာသန်း(၂၀၀)က (၅၀၀)ခန့်ကုန်ကျပါတယ်။ (၄) အဏုမြူဓာတ်ပေါင်းဖိုမှ ရေဒီယိုသတ္တုကြွ စွန့်ပစ်ပစ္စည်း Radio Active Wcste သိုလှောင်သိမ်းဆည်းရမည့်လုပ်ငန်းမှာ လွန်စွာအန္တရာယ် ကြီးမားလှပြီး နှစ်ကာလ လွန်ရှည်ကြာစွာ စွန့်စားထိန်းသိမ်းရခြင်း။ နှစ်တစ်သောင်းကြာမှ Deccy ပျက်စီးတယ်လို့ ခန့်မှန်း ရပါတယ်။ (၅) လူမှုပတ်ဝန်းကျင် (Socid Environmental) မှ လက်ခံနိုင်တဲ့ ပြင်ဆင်မှု ကိစ္စအဝဝရရှိအောင် ဖော်ဆောင်မှု မလွယ်ကူခြင်း။ ဒါကြောင့် ကျွန်တော်တို့ လျှပ်စစ်စွမ်းအား ဝန်ကြီးဌာနရဲ့ ဆောင်ရွက်ဆဲ၊ ဆောင်ရွက်မယ့် နှစ်တို၊ နှစ်ရှည် လျှပ်စစ် စီမံကိန်းများကိုလည်း Slide 11 နဲ့ တင်ပြထားပါတယ်။ နိုင်ငံတော်အနေနဲ့ ရင်နှီးမြုပ်နှံမှု အစဉ်(၃)ရပ်နဲ့ ရေအားလျှပ်စစ် ကဏ္ဍမှ (၄၄၂၈၅.၁)မဂ္ဂါဝပ်၊ ကျောက်မီးသွေးမှာ (၁၆၇၀) မဂ္ဂါဝပ်၊ ဓာတ်ငွေ့မှာ (၂၁၂၃)မဂ္ဂါဝပ်၊ လေစွမ်းအင်မှာ (၄၀၃၂)မဂ္ဂါဝပ်၊ နေရောင်ခြည်မှာ (၁၀၅၀)မဂ္ဂါဝပ် စုစုပေါင်း (၅၃၁၆၀.၁)မဂ္ဂါဝပ် ရှိတာကို တွေ့ရှိရမှာ ဖြစ်ပါတယ်။ ဒါကြောင့် မြန်မာနိုင်ငံရဲ့ ပေါကြွယ်ဝတဲ့ သဘာဝအရင်းအမြစ်များနဲ့ ဆက်စပ်ပြီး လက်ဝယ်တွင်ရင်းနှီးမြှုပ်နှံမှု အစီအစဉ်(၃)မျိုးနဲ့ ဆောင်ရွက်မယ့် နှစ်တို၊ နှစ်လတ်၊ နှစ်ရှည် လျှပ်စစ်ဖွံ့ဖြိုးမှု စီမံကိန်းများကိုသာ ဦးစားပေး ပုံအော၊ ပံ့ပိုးမှုအဖုံဖုံဖြင့် လက်တွေ့အကောင် အထည်ဖော်ဆောင်ရွက်ပါက ရရှိခံစားနိုင်တဲ့ အခွင့်အလမ်းများနဲ့ အသွင်သဏ္ဍာန်တူသော ငါး၊ ပုစွန်များ ပျော်မြူးရာ ချောင်းကို မပစ်ပယ်သေးဘဲ Nuclear စွမ်းအင်ထုတ်လုပ်မှုသို့ ဦးတည်တဲ့ မြစ်ကို ရှာသင့်၊ မရှာသင့် လက်ရှိနိုင်ငံတော်၏ အခြေအနေအရပ်ရပ်နဲ့ ယှဉ်လျက် ခြုံငုံစဉ်းစား သင့်ပါကြောင်း သို့မဟုတ် ဒေါက်တာမြင့်ကြည် ၏ အဆိုကို မှတ်တမ်းအဖြစ်သာ ထားရှိသင့် ပါကြောင်း သုံးသပ်ဆွေးနွေးရင်း နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင်ရှိ ပါတယ်။ (ဩဘာသံများ)</speech>
<speech type="speaker">ထမင်းသုံးဆောင်ဖို့ (၁)နာရီ ရပ်နားပါမယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။</speech>
<p>အစည်းအဝေးကို (၁၃၀၀) နာရီအချိန်တွင် ခေတ္တရပ်နားပြီး (၁၄၀၀) နာရီအချိန်တွင်ပြန်လည်ကျင်းပပါသည်။</p>
<speech type="mc">အမျိုးသားလွှတ်တော် ကိုယ်စားလှယ်များခင်ဗျား။ အစည်းအဝေး ပြန်လည်စတင်တော့မှာ ဖြစ်ပါတယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။ အမျိုးသားလွှတ်တော် ဥက္ကဋ္ဌသည် ဥက္ကဋ္ဌအတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်</speech>
<speech type="mc">အားလုံး ထိုင်နိုင်ကြပါပြီခင်ဗျား။</speech>
<speech type="speaker">အဆိုနဲ့စပ်လျဉ်းပြီး လျှပ်စစ်စွမ်းအားဝန်ကြီးဌာန၊ ဒုတိယဝန်ကြီး က ပြန်လည်ဆွေးနွေးရန်ရှိက ဆွေးနွေးဖို့ ဖြစ်ပါတယ်</speech>
<speech><agency id="72">ဦးအောင်သန်းဦး (ဒုတိယဝန်ကြီး၊ လျှပ်စစ်စွမ်းအားဝန်ကြီးဌာန)</agency>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော် ကြီးများအားလုံး မင်္ဂလာအပေါင်းနဲ့ ပြည့်စုံကြပါစေလို့ ဆုမွန်ကောင်းတောင်း နှုတ်ခွန်းဆက်သ အပ်ပါတယ်။ ကျွန်တော်ကတော့ လျှပ်စစ်စွမ်းအားဝန်ကြီးဌာနမှ ဒုတိယဝန်ကြီး ဦးအောင်သန်းဦး ဖြစ်ပါတယ်။ ကျွန်တော့်အနေနဲ့ ရန်ကုန်တိုင်းဒေသကြီး အမျိုးသားလွှတ်တော် ကိုယ်စားလှယ် ဒေါက်တာမြင့်ကြည် ၏ အဆိုနဲ့ ပတ်သက်ပြီး ပြန်လည်ဆွေးနွေးသွားမှာ ဖြစ်ပါတယ်။ ဒေါက်တာမြင့်ကြည် ရဲ့ အဆိုကို ကျွန်တော်တို့ လျှပ်စစ်စွမ်းအားဝန်ကြီးဌာနနဲ့ သိပ္ပံနဲ့ နည်းပညာ ဝန်ကြီးဌာနတို့ရဲ့ ပေါင်းစပ်ညှိနှိုင်းပြီး ဖြေကြားသွားမှာ ဖြစ်ပါတယ်။ မြန်မာနိုင်ငံမှာ ရေအားလျှပ်စစ်၊ လေအားလျှပ်စစ်နဲ့ အခြားပြန်လည် ပြည့်ဖြိုးမြဲ စွမ်းအင် (Renewable Energy) ပင်ရင်းများစွာ ရှိသော်လည်းပဲ ရေရှည်မှာ စက်မှုလက်မှု လုပ်ငန်းများ တိုးတက်ထွန်းကားပြီး စက်မှုနိုင်ငံ ထူထောင်တဲ့အခါမှာ လျှပ်စစ်စွမ်းအင် လိုအပ်မှု ကြီးမားတဲ့အတွက် လုံလောက်အောင် ဖြည့်ဆည်းပေးနိုင်ဖို့ ဆောင်ရွက်တဲ့အခါမှာ အခက်အခဲ အချို့ ကျော်လွှားဆောင်ရွက်ရမှာ ဖြစ်ပါတယ်။ အာဆီယံနိုင်ငံများမှာ ဘရူနိုင်းနိုင်ငံကလွဲပြီး ကျန်နိုင်ငံများတွေမှာတော့ Nuclear Power Reactor ကို (၂၀၂၀) ခုနှစ်မှာ တည်ဆောက် သုံးစွဲဖို့ ရေရှည်စီမံချက်များဖြင့် ဆောင်ရွက်နေကြတာကို လေ့လာတ���ေ့ရှိရပါတယ်။ မြန်မာနိုင်ငံ ဟာ IAEA နဲ့ ချိတ်ဆက်ထားတဲ့ အဖွဲ့ဝင်နိုင်ငံလည်းဖြစ်ပြီး မိမိနိုင်ငံအတွက် စီးပွားရေး၊ ကျန်းမာရေး၊ ပညာရေး၊ လူမှုရေးကဏ္ဍ အသီးသီး ဖွံ့ဖြိုးတိုးတက်ဖို့အတွက် အဏုမြူစွမ်းအင် အသုံးချပြီး လျှပ်စစ်ပါဝါကို ထုတ်ယူ သုံးစွဲမယ်ဆိုရင် ဆောင်ရွက်သင့်ပါတယ်။ သို့သော်လည်း ယခုအချိန်မှ စပြီးတော့မှ ရေရှည် လူသားအရင်းအမြစ်ဖွံ့ဖြိုးရေး၊ နည်းပညာ ရရှိရေးနဲ့ သင့်တော်သောနေရာ ရွေးချယ်မှုများကို လေ့လာသင့်ကြောင်း တင်ပြအပ်ပါတယ်။ ၂၀၁၃ ခုနှစ်၊ ဇန်နဝါရီလမှာ ကမ္ဘာတစ်ဝန်းလုံးမှာ စုစုပေါင်း Nuclear Power Reactor (၄၃၅)ခု လည်ပတ်လျက်ရှိပြီး တည်ဆောက်ဆဲ (၆၅)ခုရှိကြောင်း ထပ်မံတည်ဆောက် နိုင်ရေးအတွက် IAEA မှ တည်ဆောက်ခွင့်ရရှိရန် စောင့်ဆိုင်းဆဲ (၁၆၇)ခု ရှိကြောင်းလည်း သိရှိရပါတယ်။ Nuclear Power Reactor ကို လျှပ်စစ်စွမ်းအား ထုတ်လုပ်ခြင်း၊ ပင်လယ်ရေမှ ဆားနှင့် အခြားသော ဒြပ်စင်များကို ဖယ်ထုတ်ခြင်း၊ စက်မှုလုပ်ငန်းသုံး ရေနွေးငွေ့ထုတ်လုပ် ခြင်း၊ စွမ်းအင်နှစ်မျိုးသုံးယာဉ် (Hybrid Electric Vehicle) များတွင် အသုံးပြုမည့် စွမ်းအင် ထုတ်လုပ်ခြင်းနှင့် ဟိုက်ဒရိုဂျင်ဓာတ်ငွေ့ ထုတ်လုပ်ခြင်း အစရှိတဲ့ စွမ်းအင်ပမာဏ ကြီးမားစွာ လိုအပ်သော လုပ်ငန်းများမှာ အသုံးပြုနိုင်ကြောင်း သိရှိရပါတယ်။ ဓာတ်အားထုတ်လုပ်မှုပမာဏ Generation Capacity (၁)မှ (၁၀)မဂ္ဂါဝပ်အထိ ထုတ်လုပ်နိုင်တဲ့ Research Reactor ကို သုတေသနလုပ်ငန်းများအတွက် အဓိကထား တည်ဆောက်ပြီးတော့မှ (၅၀)မဂ္ဂါဝပ်န့အထက် ထုတ်လုပ်နိုင်တဲ့ Nuclear Reactor ကိုတော့ လျှပ်စစ်စွမ်းအင်ထုတ်လုပ်ဖို့ အဓိကထား တည်ဆောက်လေ့ရှိပါတယ်။ အာရှဒေသမှာ Nuclear Power ကို အသုံးပြုပြီး လျှပ်စစ်စွမ်းအင်ထုတ်လုပ်မှု အလျင်အမြန် တိုးတက်လျက်ရှိတဲ့ 69006988: 5369.9$ 60s288906039) cupsuoseşod Nuclear Power Reactor (၁၁၇)ခု ရှိပါတယ်။ ဆောက်လုပ်ဆဲ (၄၄)ခုနဲ့ ဆောက်လုပ်ရန်(၉၀)ခုရှိကြောင်း သိရှိရ ပါတယ်။ Nuclear Power ကို အသုံးပြုပြီး လျှပ်စစ်စွမ်းအင်ထုတ်လုပ်မှုမှာ တရုတ်ပြည်သူ့ သမ္မတနိုင်ငံ၊ ကိုရီးယားသမ္မတနိုင်ငံနဲ့ အိန္ဒိယသမ္မတနိုင်ငံတို့မှာ ကြီးမားစွာ တိုးတက်နေကြောင်း သိရှိပါတယ်။ အာဆီယံနိုင်ငံ(၁၀)နိုင်ငံများအနက် အင်ဒိုနီးရှားနိုင်ငံ၊ ဗီယက်နမ်နိုင်ငံ၊ ထိုင်းနိုင်ငံနှင့် ဖိလစ်ပိုင် နိုင်ငံတို့မှာ Nuclear Power Reactor တည်ဆောက်ရန် IAEA မှ အတည်ပြုချက် ရရှိပြီးတဲ့ စီမံကိန်းများနှင့် ထပ်မံတည်ဆောက်ရန် IAEA သို့ အဆိုပြု ထားဆဲ စီမံကိန်းများ ရှိပါတယ်။ အဲဒီစီမံကိန်းများမှာ အင်ဒိုနီးရှားနိုင်ငံမှာ IAEA အတည်ပြုချက်ရရှိပြီး စီမံကိန်း(၂)ခု၊ အဆိုပြု ထားတဲ့ စီမံကိန်း(၄)ခု၊ ဗီယက်နမ်မှာ IAEA အတည်ပြုချက် ရရှိပြီးတဲ့ စီမံကိန်း(၄)ခု၊ အဆိုပြု ထားဆဲ စီမံကိန်း(၆)ခုနဲ့ ထိုင်းနိုင်ငံမှာ အတည်ပြုချက် ရရှိပြီးတဲ့ စီမံကိန်း(၂)ခုနဲ့ အဆိုပြု ထားဆဲ စီမံကိန်း(၄)ခု၊ ဖိလစ်ပိုင်နိုင်ငံမှာ အတည်ပြုချက်ရရှိပြီးတဲ့ စီမံကိန်း(၁)ခုတို့ ဖြစ်ပါတယ်။ Nuclear စွမ်းအင်ကို ထုတ်လုပ်ရာမှာ စတင်ရင်းနှီးမြှုပ်နှံမှုကြီးမားသော်လည်းပဲ ရေရှည်မှာ တွက်ချေကိုက်ခြင်း၊ အခြားစွမ်းအင်ထုတ်ပင်ရင်းများထက်သဘာဝပတ်ဝန်းကျင်ကို သန့်ရှင်းစေပြီး ဈေးနှုန်းချိုသာသော ထုတ်လုပ်နိုင်မှု စွမ်းအင်အလွန်မြင့်မားသော စွမ်းအင် အရင်းအမြစ်တစ်ခု ဖြစ်တဲ့အလျောက် စနစ်တကျ ရယူသုံးစွဲသင့်သော စွမ်းအင်လည်း ဖြစ်ပါတယ်။ ဒါ့ပြင် အပြည်ပြည်ဆိုင်ရာ လေ့လာတွေ့ရှိချက်များအရ နိုင်ငံတိုင်းရဲ့ လျှပ်စစ်စွမ်းအား လိုအပ်ချက်မှာ နေ့တစ်နေ့ရဲ့ အချိန်ပိုင်းအလိုက်၊ ရက်သတ္တပတ်(၁)ခု၏ ရက်ပိုင်းအလိုက်၊ နှစ်တစ်နှစ်ရဲ့ လပိုင်းအလိုက် အပြောင်းအလဲများရှိနေပြီး တိုးတက်လိုအပ်လျက်ရှိပါတယ်။ တစ်နှစ်လုံးအတွက် အခြေခံလိုအပ်ချက်စွမ်းအင် (Based Lood) ကို အမြဲတမ်းထုတ်လုပ်ပေး ထားနိုင်ဖို့ လိုအပ်ပါတယ်။ အဲဒီလိုအပ်ချက်တွေကို ဖြည့်ဆည်းပေးနိုင်ရေးမှာ အပြည်ပြည် ဆိုင်ရာ လေ့လာတွေ့ရှိချက်များအရ စွမ်းအင်ထုတ် ဓာတ်ပေါင်းဖိုများဟာ နည်းပညာပိုင်းဆိုင်ရာ အကောင်းမွန်ဆုံးနှင့် အသင့်လျော်ဆုံးဖြစ်ကြောင်းလည်း သိရှိပါတယ်။ ဒါကြောင့်မို့လို့ မြန်မာနိုင်ငံ အနေနဲ့ လောလောဆယ်မှာ Nuclear Power Reactor တည်ဆောက်ရန် အစီအစဉ် မရှိသေးသော်လည်းပဲ နောင်တွင် သုံးစွဲရန် လိုအပ်ပါက လုပ်ငန်းဆောင်ရွက်နိုင်ရေးအတွက် လေ့လာ ထားရှိဖို့ လိုအပ်မှာဖြစ်ပါတယ်။ ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များခင်ဗျား။ Nuclear စွမ်းအင် ထုတ်လုပ်ပေးတဲ့ ဓာတ်ပေါင်းဖို လုံခြုံစွာလည်ပတ်နိုင်ရေး (Reactor Safety) နဲ့ပတ်သက်ပြီး အိမ်နီးချင်းနိုင်ငံများထဲမှာ Power Reactor များ လည်ပတ်သုံးစွဲလျက်ရှိတဲ့ နိုင်ငံများ ရှိနေခြင်း၊ တည်ဆောက်ရန် အစီအစဉ်ရှိတဲ့ နိုင်ငံများရှိခြင်းတို့ကြောင့် ကြိုတင်လေ့လာမှုကို ဆောင်ရွက်ရန် လိုအပ်လျက်ရှိပါကြောင်း ဖြေကြားရင်း နိဂုံးချုပ်အပ်ပါတယ်။ (ဩဘာသံများ)</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ရန်ကုန်တိုင်း ဒေသကြီး မဲဆန္ဒနယ်အမှတ်(၈)မှ ဒေါက်တာမြင့်ကြည် တင်သွင်းတဲ့ မြန်မာနိုင်ငံသည် ASEAN အဖွဲ့ဝင် နိုင်ငံတစ်နိုင်ငံဖြစ်ပြီး IAEA အဖွဲ့ဝင်နိုင်ငံလည်းဖြစ်၍ မြန်မာနိုင်ငံတွင် အဏုမြူ စွမ်းအင်မှ လျှပ်စစ်ထုတ်လုပ်မှုကို ဆောင်ရွက်သင့်ကြောင်း ပြည်ထောင်စုအစိုးရအား တိုက်တွန်းကြောင်း အဆိုကို အတည်ပြုရန် သဘောတူမတူ လွှတ်တော်ရဲ့ အဆုံးအဖြတ် ရယူပါမယ်။ လွှတ်တော်ရဲ့ အဆုံးအဖြတ် ရယူရာမှာ အမျိုးသားလွှတ်တော်ဆိုင်ရာ နည်းဥပဒေ ၁၇၊ နည်းဥပဒေခွဲ(တ)၊ နည်းဥပဒေခွဲငယ်(၁)အရ စက်ခလုတ် အသုံးပြု၍ လျှို့ဝှက်စွာ ဆန္ဒပြုတဲ့ နည်းလမ်းနဲ့ ဆောင်ရွက်မှာ ဖြစ်ပါတယ်။ ယခု လွှတ်တော်ရဲ့ ဆန္ဒရယူပါမယ်။ ဆန္ဒမဲပေးကြဖို့ အသင့်ရှိစေလိုပါတယ်။ ဆန္ဒမဲ ပေးနိုင်ကြပါပြီ။ ထောက်ခံ(၂၉)၊ ကန့်ကွက်(၁၁၀)၊ ကြားနေ(၁၁) ဖြစ်ပါတယ်။ ကန့်ကွက်မဲ များတဲ့အတွက် ဒေါက်တာမြင့်ကြည် ရဲ့ အဆိုကို အတည်မပြုကြောင်း ကြေညာပါတယ်။(ဩဘာသံများ)</speech>
</motion>
<motion>
<title>ဦးဖုန်းမြင့်အောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)၏ ဥပဒေနည်းလမ်းနှင့်အညီ ဆယ်အိမ်စုကိုယ်စားလှယ် ရွေးချယ်ပွဲများ ကျင်းပနိုင်ရန် လိုအပ်သလို စီစဉ်ဆောင်ရွက်ပေး ပါရန် ပြည်ထောင်စုအစိုးရအား တိုက်တွန်းကြောင်း အဆိုတင်သွင်းခြင်းနှင့် လက်ခံဆွေးနွေးရန်သင့်၊မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၁၃)ကို ဆောင်ရွက်မှာဖြစ်ပါတယ်။ အမျိုးသားလွှတ်တော် ကိုယ်စားလှယ်များခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၃)မှ ဦးဖုန်းမြင့်အောင် က ဥပဒေနည်းလမ်းနှင့်အညီ ဆယ်အိမ်စုကိုယ်စားလှယ် ရွေးချယ်ပွဲများ ကျင်းပနိုင်ရန် လိုအပ်သလို စီစဉ်ဆောင်ရွက်ပေးပါရန်နှင့် စပ်လျဉ်းတဲ့ အဆိုတစ်ရပ် တင်သွင်းလိုကြောင်း လွှတ်တော်သို့ ပေးပို့ထားပါတယ်</speech>
<speech type="speaker">ဦးဖုန်းမြင့်အောင် အဆိုတင်သွင်းဖို့ ဖြစ်ပါတယ်။</speech>
<speech><mp id="135">ဦးဖုန်းမြင့်အောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)</mp>လေးစားအပ် ပါသော ဥက္ကဋ္ဌကြီးနဲ့ ကိုယ်စားလှယ်တော်များခင်ဗျား။ ကျွန်တော်တို့ လွှတ်တော်သက်တမ်း (၂)နှစ် လောက်ရှိပါပြီ။ (၂)နှစ်လောက် လွှတ်တော်သက်တမ်းအတွင်းမှာ ပြဋ္ဌာန်းခဲ့တဲ့ ဥပဒေများ ဟာလည်း ပြည်သူလူထု စိတ်ဝင်စားဆုံး ဥပဒေဟာ ရပ်ကွက်အုပ်ချုပ်ရေးမှူးဥပဒေ ဖြစ်ပါတယ်။ ဘာလို့လဲဆိုလို့ရှိရင် တခြားဥပဒေတွေဟာ ကိုယ်နဲ့သက်ဆိုင်ရာ သက်ဆိုင်ရာ ရှိနေပေမယ့်၊ ပညာရေးဥပဒေဟာ ကျန်းမာရေးဥပဒေနဲ့ မသက်ဆိုင်သလို၊ ကျွန်တော်တို့ မသက်ဆိုင်သလို ရှိနေပေမယ့် ရပ်ကွက်အုပ်ချုပ်ရေးမှူး ဥပဒေဆိုတာ လူတိုင်းနဲ့ သက်ဆိုင်ပါတယ်။ ဒါကြောင့် ဒီဥပဒေမှာ ကျွန်တော်တို့ ပတ်သက်လို့ စတင်ရေးဆွဲစဉ်ကနေ ပြဋ္ဌာန်းတဲ့ အချိန်အထိအောင် ဆွေးနွေးသူ ကိုယ်စားလှယ်အများဆုံး၊ နောက် ဒီဥပဒေမှာ ပြည်ထောင်စု လွှတ်တော်က ပြဋ္ဌာန်းပြီးတော့လည်း ဆယ်အိမ်စုကိုယ်စားလှယ် ရွေးချယ်ရေးနဲ့ ပတ်သက်လို့ ပြည်ထောင်စုလွှတ်တော်က ပြဋ္ဌာန်းပြီးတော့ နိုင်ငံသမ္မတဆီကို ပို့တဲ့အခါမှာလည်း နိုင်ငံတော် သမ္မတက ဆယ်အိမ်ထောင်စု ကိုယ်စားလှယ် ရွေးချယ်ရေးနဲ့ပတ်သက်လို့ ပြည်ထောင်စု လွှတ်တော်ကို ပြန်ပို့ပါတယ်။ အဓိကကတော့ နိုင်ငံတော်သမ္မတက ဆယ်အိမ်ထောင်စုကိုယ်စားလှယ် ရွေးချယ်ရေးကို လျှို့ဝှက်မဲနဲ့ မလုပ်သင့်ပါဘူး။ကျွန်တော်တို့ ညှိနှိုင်းရွေးချယ်ရေးစနစ်ပဲ လုပ်သင့် ပါတယ်ဆိုတဲ့အချက်နဲ့ ကျွန်တော်တို့ ပြည်ထောင်စုလွှတ်တော်ကို ပြန်ပို့ပါတယ်။ ပြည်ထောင်စု လွှတ်တော်ကလည်း ဒီအချက်ကို ဆယ်အိမ်ထောင်စုကိုယ်စားလှယ် ရွေးချယ်ရေးက လျှို့ဝှက် အဆင့် ဆန္ဒမဲပေးဖို့နဲ့လုပ်သင့်/မလုပ်သင့်နဲ့ သမ္မတတင်ပြသလို ညှိနှိုင်းရွေးချယ်ရေးနဲ့ လုပ်သင့်/ မလုပ်သင့်ကို အကြိတ်အနယ် မဲခွဲဆုံးဖြတ်တဲ့အခါမှာ ကျွန်တော်တို့ မူလအတိုင်းလျှို့ဝှက်မဲနဲ့ ရွေးချယ်ရေးစနစ်က မဲအများဆုံး ရရှိခဲ့ပါတယ်။ ဒါကြောင့် ဒီဥပဒေဟာ ကျွန်တော်တို့ သမ္မတက နောက်ပိုင်းမှာ လက်မှတ်ရေးထိုးပြီး ဥပဒေပြဋ္ဌာန်းခဲ့ပါတယ်။ ဒီတော့ ဒီကျေးရွာ သို့မဟုတ် ရပ်ကွက်အုပ်ချုပ်ရေး ဥပဒေမှာ အပိုင်း (၂)ပိုင်း ရှိပါတယ်။ ပထမအပိုင်းက အိမ်ထောင်ဦးစီးတွေက ဆယ်အိမ်ထောင်စု ကိုယ်စားလှယ် တစ်ခုကို ရွေးချယ်ရမှာပါ။ ဒုတိယအဆင့်ကတော့ ဒီရရှိလာတဲ့ ဆယ်အိမ်ထောင်စု ကိုယ်စားလှယ် က တစ်ခါ ရပ်ကွက်အုပ်ချုပ်ရေးမှူးတစ်ခုကို ထပ်ရွေးရမှာပါ။ ဒီရွေးချယ်ပွဲတွေကို ဥပဒေ၊ နည်းဥပဒေတွေ ထုတ်ပြန်ထားတဲ့ ဥပဒေ၊ နည်းဥပဒေနဲ့အညီ ရွေးချယ်နိုင်ဖို့အတွက် ကြီးကြပ်ရေး အဖွဲ့ကို ဖွဲ့စည်းရပါတယ်။ ဒီ ကြီးကြပ်ရေး အဖွဲ့က ခုနပြောတဲ့ လျှို့ဝှက်ဆန္ဒမဲ ပေးနိုင်ဖို့ ဥပဒေ၊ နည်းဥပဒေနဲ့အညီ လုပ်ပေးဖို့ပါ။ ဒါကို ရပ်ကွက်အုပ်ချုပ်ရေးမှူးနဲ့ ပတ်သက်တဲ့ ဥပဒေမှာ ဖော်ပြပါအတိုင်း ပြဋ္ဌာန်းထားပါတယ်။ ကြီးကြပ်ရေးအဖွဲ့ သည် ဆယ်အိမ်စုတစ်စုတွင် ပါဝင်သော သက်ဆိုင်ရာ အိမ်ထောင်ဦးစီးများက မိမိတို့ ဆယ်အိမ်စုတွင် နေထိုင်သူများအနက်မှ သတ်မှတ် အရည်အချင်းနှင့် ပြည့်စုံသူပုဂ္ဂိုလ်တစ်ဦးအား လျှို့ဝှက်ဆန္ဒမဲပေး၍ ရွေးချယ်ခံရသူ၏ အမည်စာရင်း၊ ကိုယ်ရေးအချက်အလက်ကို တင်ပြစေရမည်ဆိုလို့ မူရင်းဥပဒေမှာ ပြဋ္ဌာန်းထားပါတယ်။ ဒါကြောင့် မူရင်းဥပဒေတွေမှာ ကျွန်တော်တို့ ဆယ်အိမ်စု ကိုယ်စားလှယ်ကို လျှို့ဝှက်ဆန္ဒမဲ ပေးမယ်ဆိုတဲ့အချက်ကို အဓိကထားပါတယ်။ ကျွန်တော်တို့ ဒီဥပဒေနဲ့ ပတ်သက်ပြီးတော့ ပြည်ထဲရေးဝန်ကြီးဌာနက ထုတ်ပြန်တဲ့ နည်းဥပဒေမှာလည်း ဆယ်အိမ်ထောင်စုကိုယ်စားလှယ်နဲ့ ပတ်သက်လို့ နည်းဥပဒေမှာ ပြဋ္ဌာန်း ထားပါတယ်။ နည်းဥပဒေမှာဆိုလို့ရှိရင် ကြီးကြပ်ရေးအဖွဲ့သည် ဆယ်အိမ်စု ကိုယ်စားလှယ်များ ရွေးချယ်နိုင်ရန် ဆယ်အိမ်စုတစ်စုတွင် နေထိုင်သော သက်ဆိုင်ရာ အိမ်ထောင်ဦးစီး သို့မဟုတ် အသက်(၁၈)နှစ်ပြည့်ပြီးသူ အိမ်ထောင်စုကိုယ်စားလှယ်တစ်ဦးစီအား စုစည်း၍ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးအတွက် ဥပဒေတွင် သတ်မှတ်ထားသော အရည်အချင်း များကို ရှင်းလင်းပြောကြားရပါမယ်။ ယင်းအိမ်ထောင်ဦးစီးနှင့် အိမ်ထောင်စု ကိုယ်စားလှယ် များက မိမိတို့ဆယ်အိမ်စုအတွင်း နေထိုင်သူများအနက် သတ်မှတ် အရည်အချင်းနှင့်ပြည့်စုံသည့် ပုဂ္ဂိုလ်တစ်ဦးကို ဆယ်အိမ်စုကိုယ်စားလှယ်အဖြစ် လျှို့ဝှက်ဆန္ဒမဲပေး၍ ရွေးချယ်စေရမည်။ ရွေးချယ်ရရှိသော ပုဂ္ဂိုလ်၏ အမည်စာရင်းနှင့် ကိုယ်ရေးအချက်အလက်တွေကို ကြီးကြပ်ရေး အဖွဲ့က မှတ်တမ်းတင်ထားရမည်လို့ ဆိုပါတယ်။ ဒါကြောင့် ဥပဒေမှာရော၊ နည်းဥပဒေမှာရော ဆယ်အိမ်စုကိုယ်စားလှယ် ပထမအဆင့် ဖြစ်တဲ့ ဆယ်အိမ်စု ကိုယ်စားလှယ် ရွေးချယ်ရေးမှာ လျှို့ဝှက်ဆန္ဒမဲ ပေးရန်ဆိုတဲ့အချက်က အတိအလင်း ပြဋ္ဌာန်းထားပါတယ်။ ဒါပေမဲ့ ကျွန်တော်တို့ လက်တွေ့မှာ ကျွန်တော်တို့ ပြန်ကြည့် တဲ့အခါမှာ တချို့ မြို့နယ်တွေမှာဆိုလို့ရှိရင် ဆယ်အိမ်ထောင်စု ကိုယ်စားလှယ်များကို ကျွန်တော်တို့ ရွေးချယ်တဲ့နေရာမှာ လျှို့ဝှက်ဆန္ဒမဲပေး ရွေးချယ်ရမည်မဟုတ်ဘဲနဲ့ ကြီးကြပ်ရေးအဖွဲ့ရဲ့ ရှေ့မှောက်မှာ အိမ်ထောင်ဦးစီးများက လက်မှတ်ရေးထိုးပြီး ရွေးချယ်နေကြပါတယ်။ ထိုရွေးချယ်မှုပုံစံဟာ ပွင့်လင်း မြင်သာသော ရွေးချယ်မှုပုံစံစနစ်သာ ဖြစ်ပါတယ်။ လက်မှတ်ရေးထိုးပြီး ရွေးချယ်တဲ့အတွက်နောင်တစ်ချိန်မှာ အရှုပ်အရှင်း ဖြစ်ပါက ဖြေရှင်းနိုင်တယ်လို့ သူတို့ ပြောပါတယ်။ ဒီစနစ်က လက်တွေ့မှာ အလုပ်ဖြစ်သော်လည်း ပြဋ္ဌာန်းထားသော ဥပဒေ၊ နည်းဥပဒေများနဲ့ ညီညွတ်မှု မရှိပါဘူး။ ဥပဒေမှာ အိမ်နီးနားချင်း၊ အိမ်ထောင်ဦးစီးတွေက မဲပေးမှုပေါ်မူတည်၍ စိတ်ဝမ်း မကွဲကြစေရန်နဲ့ ဩဇာရှိသူမှ မလျော်သြဇာသုံးရန် ရည်ရွယ်ပြီး လျှို့ဝှက်ဆန္ဒမဲပေးရမည်ဟူသော အတိအလင်း ပြဋ္ဌာန်းထားပါတယ်။ လျှို့ဝှက်ဆန္ဒမဲဆိုတာ မဲပေးသူကိုယ်တိုင်မှလွဲ၍ တခြားမည်သူ တစ်ဦးတစ်ယောက်မှ သိရှိခွင့်မရသော စနစ် ဖြစ်ပါတယ်။ သို့ဖြစ်ပါသဖြင့် ကျင်းပပြီးစီးခဲ့တဲ့ ရပ်ကွက် သို့မဟုတ် ကျေးရွာအုပ်ချုပ်ရေးမှူး ရွေးကောက်ပွဲများမှာ လျှို့ဝှက်ဆန္ဒမဲပေးခြင်း မဟုတ်သော ဆယ်အိမ်ထောင်စုကိုယ်စားလှယ် ရွေးချယ်ပွဲများကို ဥပဒေ၊ နည်းဥပဒေနဲ့အညီ လျှို့ဝှက်ဆန္ဒမဲပေးသည့်စနစ်ဖြင့် ပြန်လည် ကျင်းပ ပေးရန် လိုအပ်သော စီစဉ်ဆောင်ရွက်မှုများပြု လုပ်ပေးရန် ပြည်ထောင်စုအစိုးရအား တိုက်တွန်း ကြောင်း အဆို ဖြစ်ပါတယ်။ ဥက္ကဋ္ဌကြီးခင်ဗျား။ ရန်ကုန်တိုင်း၊ ကျွန်တော့်ရဲ့ မဲဆန္ဒနယ်မြေဖြစ်တဲ့ ရန်ကုန်တိုင်း၊ တောင်ဥက္ကလာ၊ သင်္ကန်းကျွန်း၊ ရန်ကင်းမြို့နယ်မှာ စုစုပေါင်း ရပ်ကွက်အုပ်ချုပ်ရေးမှူး (၇၀) လောက် ရွေးတာပါ။ ကျွန်တော်တို့ ဆယ်အိမ်ထောင်စုကိုယ်စားလှယ် ဆိုလို့ရှိရင် ရာချီပြီးတော့ တော်တော်များများ ရှိပါတယ်။ ဒါတွေနဲ့ ပတ်သက်လို့ နီးစပ်ရာလိုက်ပြီး မေးကြည့်တဲ့အခါမှာ ဒီဆယ်အိမ်ထောင်စုကိုယ်စားလှယ် ရွေးချယ်တဲ့နေရာမှာ အားလုံးဟာ ဒီ ကြီးကြပ်ရေးအဖွဲ့ ရှေ့မှောက်မှာ စာအိတ်ထဲမှာ ဆယ်အိမ်ထောင်စုကိုယ်စားလှယ်တွေက အချင်းချင်း လက်မှတ်ထိုး ပြီးတော့လည်းကောင်း၊ နောက်တစ်ခါ ရပ်ကွက်ဓမ္မာရုံမှာ သွားပြီးတော့ ကြီးကြပ်ရေးအဖွဲ့ရှေ့မှာ မင်းက ဘယ်သူ့ရွေးမှာလဲ၊ ငါက ဘယ်သူ့ရွေးရမှာလဲ၊ တစ်ဦးနဲ့တစ်ဦး ညှိနှိုင်းပြီးတော့ လက်မှတ် ထိုးပြီးတော့ အဲဒီထိုးတဲ့စာကို ပေးရပါတယ်။ အဲဒီပေးတဲ့စာကို ကြီးကြပ်ရေးမှူးအဖွဲ့က လူတွေ ကလည်း ကျွန်တော်တို့ မြို့နယ်အထွေထွေအုပ်ချုပ်ရေးဦးစီးဌာနကို ပို့ထားကြပါတယ်။ ဒါနဲ့ ပတ်သက်လို့ ကျွန်တော် မြို့နယ်အထွေထွေအုပ်ချုပ်ရေးဦးစီးဌာနက တာဝန်ရှိ ပုဂ္ဂိုလ်တစ်ဦးနဲ့ ကျွန်တော် မေးမြန်းကြည့်ပါတယ်။ သူက ဘာပြောသလဲဆိုရင် ဒါတွေက ကျွန်တော်တို့ ဒီလို မှတ်တမ်းတင်ထားတော့ နောင်တစ်ချိန်ကျတော့ အရှုပ်အရှင်းတွေရှိလို့ရှိရင် ဒါကြီးကို ကျွန်တော်တို့ ကိုင်ပြီး ရှင်းနိုင်တယ်ပေါ့ဗျာလို့ ပြောပါတယ်။ ကျွန်တော်က အဲဒီအခါမှာ ဥပဒေ၊ နည်းဥပဒေ စာအုပ်ကို ထုတ်ပြပြီး ဥပဒေ၊ နည်းဥပဒေမှာ ဒီလိုဆိုထားတယ်။ လျှို့ဝှက်ဆန္ဒမဲ ပေး၍ ဆိုထား တယ်ပြောတော့ သူတို့က ဘာပြောသလဲဆိုတော့ ဥပဒေကတော့ ဥပဒေပေါ့ဗျာတဲ့။ ဒါပေမဲ့ ကျွန်တော်တို့က ကိုယ်အလုပ်ဖြစ်တဲ့နည်းနဲ့ ကိုယ်လုပ်ရတယ် ပြောပါတယ်။ အဲဒီတော့ ဥက္ကဋ္ဌကြီးခင်ဗျား။ ကျွန်တော်တို့ ဥပဒေပြုအဖွဲ့ဆိုတာ အုပ်ချုပ်ရေးအဖွဲ့ကို ဝင်ရောက်စွက်ဖက် ပိုင်ခွင့်တော့ မရှိပါဘူး။ သို့သော်ငြားလည်း ကျွန်တော်တို့ ဥပဒေပြု အဖွဲ့က ဥပဒေနဲ့အညီ လုပ်ဖို့ကတော့ ကြီးကြပ်ရေးအဖွဲ့ကို ကျွန်တော်တို့ကတော့ ထောက်ပြရမှာပါ။ ဒီဥပဒေနဲ့ မညီတဲ့ကိစ္စ ဒီလို ဒီလို ရှိပါတယ်။ ဒါကြောင့် ခင်ဗျားတို့ ဥပဒေနဲ့အညီ လုပ်ပေးပါ ဆိုတဲ့ သဘောမျိုးနဲ့ ကျွန်တော်က ဒီအဆိုကို တင်တာပါ။ အဲဒီတော့ ကျွန်တော်က အဓိကကတော့ ဒီဟာနဲ့ ပတ်သက်လို့ အခု ကျွန်တော့်မြို့နယ်(၃)မြို့နယ်မှာဆိုရင် အုပ်ချုပ်ရေးမှူးတွေ၊ ရပ်ကွက် အုပ်ချုပ်ရေးမှူးတွေ အကုန်ရွေးပြီးပါပြီ။ ရုံးပိုင်းဆိုင်ရာ လွှဲဖို့စနစ်ပဲကျန်ပါတော့တယ်။ ဒါကြောင့် ဒီအဆိုကို အရေးတကြီး ဒီအပတ်မှာ တင်တာပါ။ အခု ဒီအဆိုကို တင်သွင်းခွင့်ရတဲ့ အတွက်လည်း ကျွန်တော် ကျေးဇူးတင်ပါတယ်။ ဒါကြောင့် ကျွန်တော် သိချင်တာက ဥပဒေ၊ ထုတ်ပြန်ထားတဲ့ ဥပဒေအတိုင်း အုပ်ချုပ်ရေးအာဏာပိုင်အဖွဲ့အစည်းက လုပ်မလား။ ဒါမှမဟုတ် အုပ်ချုပ်ရေးအာဏာပိုင် အဖွဲ့အစည်းက ဒီလိုလက်တွေ့လုပ်ဆောင်ရတဲ့အခါမှာ အခက်အခဲတွေ ရှိတဲ့အတွက် ဒီဥပဒေကို လိုအပ်သလို ပြင်ဆင်ကြမလားဆိုတဲ့အချက်ကို ကျွန်တော်တို့ စဉ်းစားရမယ့် အခြေအနေ ရောက်နေပါပြီ။ ပထမအဆင့်အနေနဲ့ကတော့ ဒီ ဥပဒေကတော့ ပြဋ္ဌာန်းပြီးသားဖြစ်တယ်။ လက်ရှိလည်း ကျွန်တော်တို့ လွှတ်တော်ကနေ ပြဋ္ဌာန်းထားတာလည်း ခုမှ ပြဋ္ဌာန်းပြီးတော့ အခုမှ ဒီဥပဒေကို အကောင်အထည်ဖော်တာပါ။ ဖော်တဲ့အခါမှာ ပထမဦးဆုံးအကြိမ်မှာကို ဥပဒေနဲ့ လက်တွေ့လုပ်ရပ်က ကွာခြားမှု ရှိနေပါပြီ။ ဒါကြောင့်မို့ ကျွန်တော်ကဒီဥပဒေဟာ ဥပဒေအတိုင်း လုပ်ပေးဖို့အတွက် အုပ်ချုပ်ရေးအဖွဲ့အစည်းကို ကျွန်တော်က တိုက်တွန်းတဲ့အဆိုကို တင်သွင်း တာပါ။ ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့်ပုဂ္ဂိုလ်ရှိပါက ဆောင်ရွက်ဖို့ ဖြစ်ပါတယ်</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁)</mp>ရန်ကုန်တိုင်း ဒေသကြီး၊ မဲဆန္ဒနယ်မြေအမှတ်(၃)မှ ဦးဖုန်းမြင့်အောင် ရဲ့ အဆိုကို ရန်ကုန်တိုင်းဒေသကြီး၊ မဲဆန္ဒနယ်မြေအမှတ်(၁)မှ ကျွန်မ အမျိုးသားလွှတ်တော်ကိုယ်စားလှယ် ဒေါ်ခင်ဝိုင်းကြည် မှ ထောက်ခံကြောင်း တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော်ကိုယ်စားလှယ်များခင်ဗျား။ ဦးဖုန်းမြင့်အောင် တင်သွင်းတဲ့ အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ ဥပဒေနည်းလမ်းနှင့်အညီ ဆယ်အိမ်စုကိုယ်စားလှယ် ရွေးချယ်ပွဲများ ကျင်းပနိုင်ရန် လိုအပ်သလို စီစဉ်ဆောင်ရွက်ပေးပါရန် ပြည်ထောင်စုအစိုးရအား တိုက်တွန်းကြောင်း ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလား ခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးဖုန်းမြင့်အောင် ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဖုန်းမြင့်အောင် တင်သွင်းတဲ့ အဆိုကို ဆွေးနွေးမယ့် လွှတ်တော် ကိုယ်စားလှယ်များ အစည်းအဝေးရပ်နားတဲ့အခါ အမျိုးသားလွှတ်တော်ဌာန၊ ဒုတိယ ညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်</speech>
</motion>
<motion>
<title>ဦးညွန့်တင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၂)၏ မြန်မာနိုင်ငံတွင် ခရီးသည် အများအပြား အသုံးပြုနေသည့် လေယာဉ်ကွင်းများနှင့် တောင်ထူထပ်သောဒေသရှိ လေယာဉ် ကွင်းအချို့တွင် လေယာဉ်များ အန္တရာယ်ကင်းစွာ အသုံးပြုနိုင်ရန်အတွက် ခေတ်မီလေကြောင်း ထိန်းအကူကိရိယာများ (Navigationd Aids) နှင့် အရေးပေါ် အသက်ကယ်နှင့် မီးသတ် ယာဉ်များ အဆင့်တိုးမြှင့် တပ်ဆင်ထားရှိပေးရန် ပြည်ထောင်စုအစိုးရအား တိုက်တွန်းကြောင်းအဆိုတင်သွင်းခြင်းနှင့် လက်ခံဆွေးနွေးရန် သင့်၊မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၁၅) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ်(၂)မှ ဦးညွန့်တင် က မြန်မာနိုင်ငံတွင် ခရီးသည် အများအပြား အသုံးပြု နေသည့် လေယာဉ်ကွင်းများနှင့် တောင်ထူထပ်သော ဒေသရှိ လေယာဉ်ကွင်းအချို့တွင် လေယာဉ်များ အန္တရာယ်ကင်းစွာ အသုံးပြု နိုင်ရန်အတွက် ခေတ်မီ လေကြောင်းထိန်း အကူကိရိယာများ (Navigationd Aids) နှင့် အရေးပေါ် အသက်ကယ်နှင့် မီးသတ်ယာဉ်များ အဆင့်တိုးမြှင့် တပ်ဆင်ထားရှိပေးရန်နှင့် စပ်လျဉ်းတဲ့ အဆိုတစ်ရပ် တင်သွင်း လိုကြောင်း အမျိုးသားလွှတ်တော်သို့ ပေးပို့ထားပါတယ်</speech>
<speech type="speaker">ဦးညွန့်တင် အဆိုတင်သွင်းဖို့ ဖြစ်ပါတယ်။</speech>
<speech><mp id="134">ဦးညွန့်တင် ရန်ကုန်တိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါ သော အမျိုးသားလွှတ်တော် ဥက္ကဋ္ဌကြီးနှင့်တကွ ဧည့်သည်တော်များ၊ အမျိုးသားလွှတ်တော် ကိုယ်စားလှယ်တော်များအားလုံး မင်္ဂလာပါလို့ ဂါရဝပြုနှုတ်ခွန်းဆက်သအပ်ပါတယ်။ ကျွန်တော် ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၂) အမျိုးသားလွှတ်တော် ကိုယ်စားလှယ် ဦးညွန့်တင် ဖြစ်ပါတယ်။ ဥက္ကဋ္ဌကြီးရဲ့ ခွင့်ပြုချက်အရ ကျွန်တော်တင်သွင်းမယ့် အဆိုကတော့ မြန်မာနိုင်ငံတွင် ခရီးသည် အများအပြား အသုံးပြု နေသည့် လေယာဉ်ကွင်းများနှင့် တောင်ထူ ထပ်သည့်ဒေသရှိ လေယာဉ်ကွင်းအချို့တွင် လေယာဉ်များ အန္တရာယ်ကင်းရှင်းစွာ အသုံးပြုနိုင် ရန်အတွက် ခေတ်မီလေကြောင်းထိန်း အကူကိရိယာများ (Navigational Aids)နှင့် အရေးပေါ်အသက်ကယ်နှင့် မီးသတ်ယာဉ်များ အဆင့်တိုးမြှင့်တပ်ဆင်ထားရှိပေးရန် ပြည်ထောင်စုအစိုးရအား တိုက်တွန်းကြောင်း အဆိုဖြစ်ပါတယ်။ ကျွန်တော့်အနေနဲ့ ဒီအဆိုကို တင်ရခြင်းဟာ ကျွန်တော်တို့ မြန်မာနိုင်ငံဟာ အခု အပြု သဘောဆောင်တဲ့ တိုးတက်မှု များကြောင့် အထူးသဖြင့် လေကြောင်းခရီး သွားလာမှုဟာ ပြည်တွင်းရော၊ ပြည်ပမှာရော အထူးများပြားလာတာ တွေ့ရပါတယ်။ ပြည်တွင်းခရီးသည် အများ အပြားဟာလည်း ယခင်ကထက်ပိုပြီးတော့ သုံးလာကြပါတယ်။ နောက်ပြည်ပက Tourist တွေက လည်း ခါတိုင်းနှစ်ထက် (၂၀)ရာခိုင်နှုန်း၊ (၃၀)ရာခိုင်နှုန်းလောက် တိုးမြင့်ပြီးတော့ ကျွန်တော်တို့ ဝင်ရောက်လာတာ တွေ့ရပါတယ်။ ဒီနှစ်မှာဆိုရင် (၁)သန်းကျော်မယ်လို့ ကျွန်တော်တို့ ခန့်မှန်းနေကြပါတယ်။ အဲဒီတော့ ဒီလိုတိုးတက်လာတဲ့ ခရီးသွားတွေဟာ လေယာဉ်ပျံကို ကျွန်တော်တို့ အများကြီး အသုံးပြု နေတာတွေ့ရပါတယ်။ အဲဒီတော့ ကျွန်တော်တို့ရဲ့ Tourist Destination တွေဟာ ဆိုလို့ရှိရင်လည်း ဥက္ကဋ္ဌကြီးခင်ဗျား။ ကျွန်တော်တို့ Technical Terms တွေ ပါတဲ့အတွက်ကြောင့် တချို့ အင်္ဂလိပ် အသုံးအနှုန်း ခွင့်ပြုပေးပါရန် ပန်ကြားပါတယ်။ အဲဒီတော့ Tourist Destination တွေဟာ ဆိုလို့ရှိရင်လည်း တောင်ပေါ်ဒေသတွေမှာလည်း ရှိတာများပါတယ်။ အထူးသဖြင့် အင်းလေးတို့၊ ကျွန်တော်တို့ မြစ်ကြီးနား၊ ပူတာအို စသည်ဖြင့် နောက် တာချီလိတ်၊ အဲဒီတော့ အဲဒီဟာတွေလည်း တောင်ထူထပ်တဲ့ဒေသတွေ ဖြစ်ပါတယ်။ အဲဒီတော့ ကျွန်တော်တို့ လေယာဉ်နဲ့ ခရီးသွားတဲ့ အခါမှာ ကျွန်တော်တို့ရဲ့ လေယာဉ်ကွင်းတွေမှာ ယခုထက် ပိုမိုပြီးတော့ အဆင့်မီတဲ့ Navigationd Aids တွေရှိဖို့ လိုအပ်လာပါတယ်။ ကျွန်တော့်အနေနဲ့ ယခုလက်ရှိ လုပ်နေတဲ့ ဝန်ကြီးဌာနတွေကို အပြစ်တင်တာမဟုတ်ပါဘူး။ သူတို့လည်း ကြိုးစားလုပ် နေပါတယ်။ သို့သော်လည်း ဒီလေယာဉ် ကွင်းတွေ တည်ဆောက်တုန်းကရှိတဲ့ Navigationd Aids တို့ဟာ ဆိုလို့ရှိရင် အရင်လေယာဉ်ပျံ တွေရဲ့ Speed နဲ့တည်ဆောက်ထားတာပါ။ အရင်တုန်းကFokker တို့၊ Fokker F -27 တို့လိုဟာမျိုး နောက် ATR ဟာမျိုးတွေအတွက် ဆောက်ထားတာ၊ သို့သော်လည်း ယခုအချိန်အခါမှာ ဆိုလို့ရှိရင် ကျွန်တော်တို့ လေယာဉ်ပျံရဲ့ Speed တွေဟာ ပိုပြီးတော့ မြန်လာတယ်။ Jet တွေ သုံးလာတယ်။ Embraer og Fokker F-100 og ODGcum qosimpopo:od sowogijęcope: Jet on ကျွန်တော်တို့ ဒီဇင်ဘာ ၂၅ မှာ Air Bagan က၊ အဲဒီတော့ ဒီလေယာဉ်ပျံတွေဟာ Speedများလာတဲ့အတွက်ကြောင့် ကျွန်တော်တို့ရဲ့ Navigqtional Aids ဟာလည်း တိုးတက်လာဖို့ လိုပါတယ်။ ဒါကြောင့်မို့လို့ ကျွန်တော့်အနေနဲ့ ဒီအဆိုကို တင်သွင်းရခြင်း ဖြစ်ပါတယ်။ Navigotional Aids o miscossiog sams:co:c [998 səémsa:(NDB səToo Non Directional Beacon - NDB ကတော့ အများသိအောင်ပောရရင် ရေဒီယိုအသံလွှင့်ဌာနလို ပါပဲ၊ သူက csopogosuf Direction ons Distance of, ogPn VOR - VHF Omnidirectional Range ဒါကတော့ Direction ကိုပြတယ်။ ဘယ် Direction ကလာတယ် ဆိုတာ၊ DME - Distance Measuring Equipment slmcom cows ojos cubim Duscousco:oas sponsor Golosušinu sögloons [:com SOƏo¢@@OD ILS - Instrument Landing System သူကတော့ လေယာဉ်ပျံကို တိမ်ထဲမှာ ဆင်းတဲ့အခါမှာ လေယာဉ်ပျံကွင်းထိရောက်အောင် ဆင်းလို့ ရတဲ့ဥစ္စာ ဒါ နိုင်ငံခြားသွားဖူးတဲ့ ကိုယ်စားလှယ် အများဆုံး တွေ့ဖူးမှာပါ။ အထူးသဖြင့် အနောက် နိုင်ငံမှာ ဆိုလို့ရှိရင် နှင်းတွေပိတ်နေတဲ့ ကြားက ဆင်းတယ်။ နောက်ဆုံး လေယာဉ်ပျံကွင်းကို မမြင်ရဘူး။ ဒါပေမဲ့ Touch Down ဖြစ်တော့မှ ကြည့်လိုက်တဲ့အခါမှာ လေယာဉ်ပျံကွင်းကို ရောက်နေပြီ။ အဲဒါ ILS နဲ့ဆင်းတာ၊ နောက်ပြီးတော့ အခု ဒါထက်မြင့်တာ GPS ပေါ့။ Globd Position system နဲ့ ကျွန်တော်တို့ ဆက်သွား နေကြပါတယ်။ ကျွန်တော်တို့ လေယာဉ်ပျံတွေရဲ့ Safety ons Aviation coz Navigational Aids saboros 33:09pSoşulosası အဲဒီအထဲမှာ ကျွန်တော် NDB/VOR/DME တွေကတော့ လေယာဉ်ပျံကွင်းတိုင်းမှာလို မရှိပါဘူး။ NDB သာ ရှိတယ်။ နောက် တကယ်ရှိသင့်တာက VOR, DME သို့မဟုတ် ILS ဆိုတာ ရှိသင့်တယ်။ အဲဒီတော့ ILS, လေယာဉ်တစ်စင်းဟာ ဆင်းတဲ့အခါမှာ ILS ကိုအသုံးပြုလို့ရှိရင် အင်မတန်မှ Sqfe ဖြစ်ပါတယ်။ ကျွန်တော်တို့ လေယာဉ်ပျံတွေမှာလည်း ILS Equipment က တပ်ပြီးသားဖြစ်တယ်။ သို့သော်လည်း လေယာဉ်ကွင်းတွေမှာ မရှိတာ IS က၊ အဲဒါကြောင့်မို့လို့ ILS system ရဲ့ အကြောင်းလေးကို ဒီမှာ Video နဲ့ ကျွန်တော် ပြချင်ပါတယ်။ အဲဒီတော့ ILS ဆိုတာကတော့ လေယာဉ်ပျံတစ်စင်းကို ခုနက ကျွန်တော်ပြောသလို တိမ်ထဲမှာ လာတဲ့အခါမှာ ကွင်းအထိ ရောက်အောင်ဆင်းတဲ့ System ဖြစ်ပါတယ်။ ဒီမှာဆိုလို့ရှိရင် ကျွန်တော်တို့ ဒါကတော့အမောင်းသင် လေယာဉ်ပျံလေးတစ်စင်းနဲ့ နမူနာပြတာပါ။ ကျွန်တော် လေယာဉ်ပျံ မောင်းသင် နေတာ မဟုတ်ပါဘူး။ ကျွန်တော် သရုပ်ပြနေတာပါ။ အဲဒီတော့ ညာဘက်က ဒိုင်ခွက်မှာ Crosလေး တွေ့လိမ့်မယ်။ နောက်တစ်ခါ လေယာဉ်ပျံလေးကတော့ ဒီအထဲကို လေယာဉ်ကွင်းကို သွားနေတာ။ Approach လုပ်နေတာ။ အဲဒီမှာ Glide Scope ကို ပြတယ်။ လေယာဉ်ပျံဟာ ဘယ်လောက်အစောင်းနဲ့ဆင်းလာတယ် ဆိုတာပြတယ်။ Horizontal လေးက၊ Verticd လေး ကတော့ ကျွန်တော်တို့ ဘယ်ရောက်လား၊ ညာရောက်လား ပြတယ်။ အဲဒီတော့ Pilot က သိပ်မမောင်းတတ်သေးတဲ့အတွက်ကြောင့် မငြိမ်တော့၊ ဘယ်ညာ သွားနေတယ်။ နောက် အပေါ်အောက်လည်း သွားနေတယ်။ သို့သော်လည်း ဘာကောင်းလဲဆိုတော့ ဒီ Glide Scope ပေါ်မှာနေရင် ဘယ်တောင်နဲ့မှ မတိုက်ဘူး။ နောက်တစ်ခါ ဘယ်သစ်ပင်နဲ့ မှလည်း မငြိနိုင်ဘူး။ ဘယ်ဓာတ်ကြိုးနဲ့မှလည်း မငြိနိုင်ဘူး သူက။ ဒါကြောင့်မို့လို့ ဒီ Cross လေးနှစ်ခုနဲ့ သွားနေရင် ကျွန်တော်တို့ ဒီအပေါ်မှာ Pilot က အပြင် ကြည့်စရာမလိုဘူး။ ဒီဥစ္စာနှစ်ခုနဲ့ မောင်းနေရင်ကို လေဆိပ်ကို သူ့ဟာသူ အလိုလို အန္တရာယ်ကင်းစွာ သွားနေ ပါတယ်။ အဲဒီမှာ သူက ဘာပြသလဲဆိုတော့ လာရင်း၊ လာရင်းနဲ့ Flight Locdlizer, Outer Marker (၄)မိုင်လောက်ရှိတယ်။ အဲဒီအပေါ်ရောက်ရင် တစ်ခါ ဟိုအပေါ်က မီးအပြာလေးက လင်းတယ်။ ငါ လေယာဉ်ကွင်းနဲ့ မမြင်ရပေမဲ့ (၄)မိုင်လောက်တော့ ရောက်နေပြီဆိုတာသိတယ်။ şoów Middle Marker, Middle Marker moos? sowodujmeie culpgoo)လောက်မှာ ရှိတယ်။ အဲဒီမှာ မီးလေး လင်းလာတယ်။ နောက် လေယာဉ်ပျံထဲမှာကျတော့ အသံ ပါတယ်။ အဲဒါဆိုရင် ငါလေယာဉ်ပျံကွင်းနဲ့ ပေ(၃၅၀၀) လောက်မှာ ရောက်ပြီ။ အဲဒီတော့ ငါ အမြင့် ဘယ်လောက်ရှိရမယ်ဆိုတာလဲ သူကသိတယ်။ ဟိုမှာ Glide Scope နဲ့ ကျွန်တော်တို့ Verticd Indicator ကလည်း သူက ထိန်းထားတယ်။ နိမ့်လာရင် အပေါ်ကို ဆွဲတင်လိုက်တယ်။ နောက်ဆုံး ပေ(၁၀၀၀)လောက် ရောက်တဲ့အခါမှာ အဲဒီ Inner marker အဖြူလေးက လင်း လာတယ်။ အဲဒါဆိုရင်တော့ ရှေ့ကို လှမ်းကြည့်လိုက်ရင် လေယာဉ်ပျံကွင်း တွေ့ပြီ။ လွယ်ပါ တယ်။ အဲဒါ ကောက်ဆင်းလိုက်ရုံပဲ။ လေယာဉ်ပျံ Lesson ပြီးသွားပြီ။ Londing ဖြစ်သွားပြီ။ ကျွန်တော် ဆိုလိုတာက ဒီလောက်ကောင်းပါတယ်။ Instrument တွေက၊ ဒါကြောင့်မို့လို့ ဟိုတလောက နော်ဝေတို့၊ ဆွီဒင်တို့ သွားတဲ့လူတွေလည်း တွေ့မယ်။ နှင်းတောထဲမှာလည်း ဆင်းလို့ရတယ်။ အဲဒီတော့ ဒီလို Equipment တွေ မြန်မာပြည်မှာ ဘယ်လောက်ရှိလဲ ကြည့်ရရင် NDB, VOR, DME, ILS cạši 00:0w%93 NDB gosufu asms cqbuzosoitz gosuši VOR ရှိတယ်။ DME ရှိတယ်။ VOE, DME ရှိရင် မဆိုးဘူး။ Direction နဲ့ Distance တော့ ပြတယ်။ ဒါပေမဲ့ ခုန ILS လောက်တော့ သူက မကောင်းဘူး။ သို့သော်လည်း ထားဝယ် လေဆိပ်က ဒါလေးတော်တော်လေး အဆင့်မြင့်တယ်။ နောက် ဟဲဟိုးမှာ ဟိုတစ်လောက ဖြစ်သွားတဲ့၊ ဟဲဟိုးမှာဆိုလို့ရှိရင် ကျွန်တော်တို့ NDB ပဲ ရှိတယ်။ Radio Beacon လေးတစ်ခုပဲ ရှိတယ်။သူက VOR direction ပြတဲ့ဥစ္စာလည်း မရှိဘူး။ DME distance ပြတာလည်းမရှိဘူး။ ILS ဆိုတာလည်းဝေလာဝေး မရှိဘူး။ အဲဒီတော့ ကျွန်တော်ဒါ အပြစ်တင်တာ မဟုတ်ဘူး။ သို့သော်လည်း အရင်တုန်းက Speed တွေနဲ့ အရင်တုန်းက လေယာဉ်ပျံတွေနဲ့အခု Jet speed နဲ့ မတူဘူး။ ဒါကြောင့်မို့လို့ အခုအချိန်မှာ တကယ်တမ်းကျရင် ဟဲဟိုးလိုဟာမျိုးက ဒါကြောင့် ကျွန်တော်တို့ တိုက်တွန်းချင်တာ ILS တပ်ပါတော့၊ တပ်ရတော့မယ်။ ဒါမှ ကျွန်တော်တို့ရဲ့ Jetတွေ ဆင်းတယ်။ နောက် အဲဒီမှာ ကျွန်တော်တို့ရဲ့ ခရီးသည်တွေပါတယ်။ အထူးသဖြင့် နိုင်ငံခြား ခရီးသည်တွေ ပါလာတဲ့အခါကျတော့ ကျွန်တော်တို့ နာမည်ပျက်နိုင်တယ်။ ဒါကြောင့်မို့လို့ ကျွန်တော် ကြုံတုန်းပြောရရင် Air Bagan ဖြစ်တဲ့ကိစ္စမှာ ကျွန်တော်လည်း မေးမြန်းကြည့်တာ ပေါ့လေ၊ နောက်ဟိုတစ်လောက အဲဒီ ခုံရုံးဥက္ကဋ္ဌကလည်း သတင်းစာရှင်းလင်းပွဲလုပ်တယ်။ သူက ဘာပြောလိုက်လဲဆိုတော့ Air Bagan လေယာဉ်မတော်တဆဖြစ်ပွားမှုဟာ လေယာဉ်မှူး၏ ဆုံးဖြတ်ချက်မှားယွင်းမှုကြောင့် ဖြစ်ကြောင်းနော်၊ အဲဒီတော့ ကျွန်တော်ကပြောချင်တာက sowqui soom60s? 6$posao: Operator goodsaoznempe 31 Car Driver လိုပါပဲ။ သူက နောက်ဆုံး မောင်းရတဲ့လူကိုး အခု ကျွန်တော်တို့ နေပြည်တော် - ရန်ကုန် ဟိုင်းဝေးမှာ ကားတစ်စီး မောင်းသွားတယ်။ နားက ဖြတ်ပြေးတယ်။ အဲဒီနွားကို ဝင်တိုက်ပြီးတော့ ကားက ဘေးထဲ ကျသွားတယ်ဆိုရင် နောက်ဆုံး ဘာပြောမလဲဆိုရင် Driver ညံ့တာ။ ဆိုတော့ ပြောမယ်။ ဒါပေမဲ့ တကယ်ကျတော့ နွားက မဖြတ်ရဘူး။ ကာထားရမယ် ဟိုင်းဝေးကို။ ဟိုင်းဝေး ကာမထားတော့ နွားဖြတ်တယ်။ အဲဒီသဘောပါပဲ။ ကျွန်တော်တို့လည်း ဟဲဟိုးမှာ ဖြစ်တဲ့ဥစ္စာ ကတော့ တကယ်တော့ နိမ့်သွားတယ်။နည်းနည်း Approach ပါ။ စစချင်း ဟဲဟိုးလေယာဉ်ပျံကွင်းကို တွေ့တယ် သူက တွေ့လို့ ဆင်းတာ။ ဆင်းတဲ့အခါမှာ သူက ဟဲဟိုးရဲ့ သဘောက Fog ကျတတ်တယ်။ ကျွန်တော်တို့ မောင်းတုန်းကလည်း အဲဒီလိုပဲ။ Fog ကျလို့ရှိရင် အဲဒါသတိထားပေတော့။ ဒါပေမဲ့ သူက သေချာတယ်ဆိုပြီး ဆက်ဆင်းလိုက်တယ်။ ဒါပေမဲ့ အဲဒီမှာခုန ကျွန်တော်ပြောတဲ့ ILS သာရှိရင်၊ ဒီ Pilot က သိတယ်။ ငါ Glide Scope ပေါ်မှာရှိတယ်။ ငါ လေယာဉ်ပျံကွင်းနဲ့ ဘယ်လောက်၊ ဘယ်နှစ်မိုင် ဝေးနေတယ်။ အဲဒီလောက် မိုင်ဝေးရင်တော့ ငါ Hight ဘယ်လောက်မှာ ရှိရမယ် ဆိုတာ သိနေတဲ့အတွက်ကြောင့် သူက နိမ့်တယ်ဆိုပြီး Power လေး တိုးပြီးတော့ အသာလေး ဆွဲလိုက် ရုံပဲ။ ခုန Indicator နှစ်ခုရှိရင် ဒါကို ဆွဲတင်လိုက်ရုံပဲ။ ဆိုတော့ ကျွန်တော်တို့ ILS မရှိဘူး။ ဒါကြောင့် ကျွန်တော်ပြောတာ။ အပြစ်ပြောတာ မဟုတ်ဘူး။ သို့သော်လည်း တကယ်လို့သာ ယခင်တုန်းက လေယာဉ်ပျံတွေ မဟုတ်���ူး။ လေယာဉ်ပျံ မြန်တဲ့အတွက်ကြောင့် ILS တပ်သင့်ပြီး VOR တပ်သင့်ပြီ။ DME တပ်သင့်ပြီ။ ဒါကျွန်တော် တိုက်တွန်းချင်တာပါ။ အဲဒီတော့ တကယ်လို့သာ အဲဒီ လေယာဉ်ပျံမှာ၊ အဲဒီ ဟဲဟိုးမှာ ILS တို့VOR တို့ DME တို့ရှိရင် ဒီ Accident ကို Avoid လုပ်မယ်။ ဒီ Accident က မဖြစ်နိုင်တော့ဘူး။ ဘာဖြစ်လို့လဲဆိုရင် Pilot က သိတယ်။ ငါ Glide Scope ထက်နိမ့်တယ်။ အခုက သူမသိဘူး နိမ့်မှန်း။ သူက လေယာဉ်ပျံကွင်း တွေ့လိုက်တယ်။ ပိတ်သွားတယ်။ ဒါပေမဲ့ ဆက်ဆင်းလိုက်တယ်။ အဲဒီတော့ 31empeonessuosao:co? Pilot mà Blame qfaqobafu mzięconsomosom Pilot ကတော့မှန်ပါတယ်။ နောက်ဆုံး Operator, သို့သော်လည်း ပံ့ပိုးတဲ့အချက်တွေက အများကြီး။ကျိုင်းတုံလည်း ဒါဆိုးတယ်။ ကျွန်တော်တို့လည်း ဆင်းရတယ်။ ကျိုင်းတုံ ဆင်းတဲ့အခါ ပတ်ဆင်းရတယ် ကျိုင်းတုံက။ အဲဒီတုန်းက အဲဒီမှာလည်း VOR, DME, ILS မရှိဘူး။ လားရှိုးမှာ VOR, DME ရှိတယ်။ ILS မရှိဘူး။ လွိုင်ကော်မှာ မရှိဘူး။ မန္တလေးမှာ ရှိတယ်။ ကျွန်တော်တို့ နေပြည်တော်မှာ ရှိတယ်။ မိုင်းဆတ်လည်း မရှိဘူး။ မြိတ်မရှိဘူး။ မြစ်ကြီးနား မရှိဘူး။ ဟို Beacon တော့ ရှိပါတယ်။ သို့သော်လည်း ခုန ကျွန်တော်ပြောတဲ့ အရေးအကြောင်း တိမ်ထဲ မြူထဲမှာ ဆင်းရမယ်ဆိုရင် တကယ်လိုတာက ILS တို့၊ VOR တို့၊ DME တို့လိုပါတယ်။ ဒါကြောင့် မို့လို့ ညောင်ဦးလည်း တကယ်တော့ အရေးကြီးတာပဲ။ အခုလောလောဆယ်မှာ ဒီ Touristတွေလည်း အများကြီးဆင်းနေတယ်။ ညောင်ဦးမှာလည်း တကယ်တော့ တပ်သင့်ပါတယ်။ ပခုက္ကူ ကတော့ နောင်ကျရင် အရေးကြီးတဲ့ လေဆိပ်တစ်ခု ဖြစ်လာမယ်။ ဘာကြောင့်လဲဆိုတော့ ပုဂံညောင်ဦးထက်စာရင် ပခုက္ကူကို သူတို့ အဲဒီဒေသအတက် ပခုက္ကူက Main ဖြစ်လာမယ်။ နောက် စစ်တွေ မရှိဘူး၊ တာချီလိတ်လည်း မရှိဘူး။ တာချီလိတ်လည်း အရေးကြီးပါတယ်ခင်ဗျ။Tourist တွေ ဆင်းနေတာ။ သံတွဲလည်း Tourist တွေဆင်းတာ သံတွဲမှာလည်း မရှိဘူး။ သံတွဲလည်း ပင်လယ်ထဲက ဆင်းရတာ။ အဲဒီတော့ ရန်ကုန်မှာ ရှိပါတယ်။ အဲဒီတော့ ကျွန်တော် ဆိုလိုတာက ကျွန်တော်တို့ဆီမှာ ဒီ vOR, DME လောက်တော့ ရှိသင့်တယ်။ VOR, DME တပ်ရင် 1 Milion လောက်ပဲကျမယ်။ 1,2 Milion လောက် ILS ကျတော့ ဈေးကြီးတယ်။ ILS တော့ ကျွန်တော်ထင်တယ်။ 4.5 Million လောက်တော့ ကျမယ်။ ကျွန်တော်တို့ နှိုင်းယှဉ် ကြည့်တာပေါ့လေ။ ကျွန်တော်တို့နဲ့ အနီးဆုံး နီးစပ်တဲ့ ထိုင်းနဲ့ နှိုင်းယှဉ်ကြည့်လို့ရှိရင် ကျွန်တော်တို့ ဆီမှာ မြန်မာမှာ NDB (၃၂)ကွင်း၊ ထိုင်းမှာ (၃၁)ကွင်း၊ သူတို့ဆီမှာ VOR, DME က (၃၇)ကွင်း ရှိတယ်။ ကျွန်တော်တို့ဆီမှာ (၈)ကွင်းမှာပဲ ရှိတယ်။ ILS ဆိုရင် ကျွန်တော်တို့နဲ့ အရမ်းကွာသွားပြီ။ သူတို့က ကွင်းပေါင်း (၂၄)ခုမှာ ရှိတယ်။ ကျွန်တော်တို့မှာ အဓိကကတော့ (၂)ကွင်းပေါ့လေ။ မန္တလေးနဲ့ ရန်ကုန်အတွက်၊ အခုတော့ နေပြည်တော် တပ်လိုက်တော့ (၃)ကွင်းဆိုပါတော့၊ အဲဒီတော့ ကျွန်တော်က Thailand လောက် မဟုတ်တောင်မှ ILS က နောက်ထပ် ကွင်းပေါင်း သူ့ရဲ့ တစ်ဝက်ပေါ့၊ (၁၂)ကွင်းလောက် တပ်သင့်တယ်။ VOR, DME ဆိုရင် (၁၆)ကွင်းလောက်၊ သူ့ရဲ့ တစ်ဝက်လောက် တပ်သင့်တယ်။ အဲဒါက ကျွန်တော်တို့ ဝန်ကြီးဌာနဘက်က ပြောမယ်။ ဟာ အဲဒါတွေတပ်တာ ကုန်ကျစရိတ် ရှိတယ်။ မင်းဘယ်က ပိုက်ဆံရမလဲဆိုတော့ ကျွန်တော် တွေ့တာကတော့ ဒီဟာတွေတပ်ဖို့ တာဝန်ရှိတာက Civil Aviction Department ပေါ့။ လေကြောင်းဦးစီးဌာန၊ ဗိုလ်မှူးကြီးတင်နိုင်ထွန်း တို့ အခု လုပ်နေတယ်။ အဲဒီတော့ သူတို့ဌာနက ဘာလုပ်ရသလဲဆိုတော့ လေယာဉ်ပျံတွေကို ဒီ Equipment တွေ၊ Air Field Vehicle တွေ တပ်ပေးရတယ်။ နောက်တစ်ခါ ဟိုဥစ္စာတွေ လုပ်ပေးရတယ်။ ကျွန်တော်တို့ Over Fly, ကျွန်တော်တို့ မြန်မာပြည်ပေါ်က တစ်နေ့ တစ်နေ့ ဖြတ်နေတာ လေယာဉ်ပျံအစီး (၄၀၀)လောက် ရှိပါတယ်။ ဥပမာ - ယိုးဒယား သွားမယ်ဆိုရင် ကျွန်တော်တို့ မင်္ဂလာဒုံ၊ သူက အပေါ်ကို လာရတယ်။ အဲဒါကို သူတို့ ဘာနဲ့ချိန်တာလဲဆိုတော့ ခုန VOR, DME နဲ့ ချိန်လာတယ်။ အဲဒီမြန်မာနိုင်ငံက VOR, DME ကို သုံးတဲ့အတွက်ကြောင့် ဒီဖြတ်သွားတဲ့ လေယာဉ်ပျံက အခကြေးငွေ ပေးရ ပါတယ်။ အဲဒီ အစီး(၄၀၀)က တစ်နေ့ကို အစီး(၄၀၀)က တစ်နှစ်ကို အစီးတစ်သိန်းကျော်က ဘယ်လောက်ရ သလဲဆိုတော့ ဖြတ်သွားခတင် (၆၅)သန်း၊ ဒေါ်လာ(၆၅)သန်း ရတယ်။ နှစ်တိုင်း ရတယ်။ အဲဒီတော့ အဲဒီဝင်ငွေက ဘယ်က Eurn လုပ်တာလဲဆိုရင် ဒီ Navigation Facility ကို သုံးတဲ့အတွက် ကြောင့် ရတဲ့ဝင်ငွေ၊ တကယ်က ရသင့်တာကတော့ ခုန Civil Aviction ပေါ့၊ လေကြောင်း ဦးစီးဌာနက ရသင့်တယ်။ ထုံးစံအတိုင်းပဲပေါ့ ကျွန်တော်တို့က စီမံဘဏ္ဍာသွင်းလိုက်ရတယ်။ လေကြောင်း ဦးစီးဌာန မရဘူး။ အဲဒီတော့ သူကဝယ်ဖို့ VOR, DME, ILS ဝယ်ဖို့ တင်တဲ့အခါမှာ မရတော့ဘူး။ မရတော့ သူက မတပ်နိုင်ဘူး။ ကျွန်တော်က ဆိုလိုတာကတော့ ဒီ Navigational Aids ကို သုံးပြီးတော့ ရတဲ့ဝင်ငွေသည် ဒီဟာတွေ ဝယ်သင့်တယ်။ ခုန (၆၅)သန်း တစ်နှစ်စာပဲ ဝယ်လိုက်ရင် ILS (၁၀)ကွင်းလောက် တပ်လို့ရတယ်။ အဲဒါဆိုရင် ကွင်း(၁၀)ခုက ကျွန်တော်တို့ Safe ဖြစ်သွားမယ်။ Safe ဖြစ်ခြင်းအားဖြင့် ကျွန်တော်တို့ လေယာဉ်ပျံ ILS တစ်ခုက ကျွန်တော်တို့ (၃)(၄)သန်း တန်တယ်ဆိုပါတော့၊ လေယာဉ်ပျံတစ်စီးရဲ့ တန်ဖိုးက ဟိုဥစ္စာလောက် ရှိပါတယ်။ ကျွန်တော်တို့ Embraer တောင်မှ အသစ်ဆိုယင် 40 Milion, သန်း(၃၀)၊ သန်း(၄၀) ရှိပါတယ်။ဟိုတစ်လောက ပျက်သွားတဲ့ Fokker F-100 တောင်မှ သန်း(၂၀)ကျော်ရှိတယ်။ အဲဒီ တော့ (၃) (၄)သန်း နှမြောရင် သန်း(၄၀)တန် လေယာဉ်ပျံပျက်မယ်။ ဒီထက်ပိုဆိုးတာက ခရီးသွား တွေရဲ့ အသက်၊ အဲဒီတုန်းကတော့ ကံကောင်းတယ်၊ အင်မတန်ကံကောင်းတယ်။ ကျွန်တော် လေယာဉ်ပျံပျက်ပြီဆိုတုန်းက ကျွန်တော်လန့်နေတာ။ အဲဒီတုန်းက ဂေါက်ကွင်းက ကြားလိုက်တယ်။ လိုက်စုံစမ်းလိုက်တော့ တော်သေးတယ်။ နှစ်ယောက်ပဲ သေတယ်။ Tourist Guide ကောင်မလေး တစ်ယောက်နဲ့ လမ်းပေါ်မှာ ဖြတ်သွားနေတဲ့ မော်တော်ဆိုင်ကယ်စီးတဲ့လူ၊ အဲဒီလူ တိုက်မိတယ်။ အဲဒီတော့ အများကြီး ကံကောင်းတယ်။ အဲဒီအပေါ်မှာ Tourist တွေလည်း အများကြီး ပါတယ်။ ခုန လေယာဉ်ပျံ တစ်စီးက သန်း(၂၀)၊ သန်း(၃၀) နောက်တစ်ခါ ခရီးသည်တွေရဲ့ အသက်တန်ဖိုး၊ နောက်တစ်ခါ Tourist တွေပါရင်၊ နိုင်ငံခြားသားပါရင် ပိုဆိုးတယ်။ ကျွန်တော်တို့ နိုင်ငံ နာမည် ပျက်မယ်။ Aviation လောကမှာ၊ နောက်ဆုံး သူတို့၊ ဒါ လူတိုင်းတော့ မသိဘူး။ ကျွန်တော်တို့ Aviation နဲ့ ဆက်စပ်တဲ့သူက ပိုသိတာပေါ့။ ဒါပေမဲ့ သူတို့တွေက သိတယ်။ လေယာဉ်ပျံကွင်း တွေမှာ ဒီ Facility တွေ ရှိရဲ့လားဆိုတာ သူတို့ ထောက်မယ်။ ဒီ Facility မရှိဘူးဆိုရင် ကျွန်တော်တို့ နိုင်ငံက နာမည်ပျက်ပြီ။ အထူးသဖြင့် အရေးကြီးတဲ့ကွင်းတွေပေါ့။ အဲဒါကြောင့် မို့လို့ ကျွန်တော့်အနေနဲ့ ဒီ အဆိုကို Andlyse လုပ်ပြီး တင်ရခြင်းဖြစ်ပါတယ်။ နောက်တစ်ခု ကတော့ အဲဒီလေယာဉ်ပျံကွင်းတွေမှာ ကျွန်တော်တို့ Navigational Aids, နောက် အဲဒီမှာခေတ်မီတဲ့ မီးသတ်ယာဉ်တွေလည်း လိုပါတယ်။ အရင်တုန်းက မီးသတ်နဲ့ ပက်လို့မရဘူး။ ဘာဖြစ် လို့လဲဆိုတော့ ဂျက်တွေက JP - 4 တွေ သုံးတဲ့အခါကျတော့ Foom, ဥက္ကဋ္ဌကြီးခင်ဗျား။ ကျွန်တော်တို့ Foam Gopar:qulosušu sòscov? Foam Gozops8 Foam 602 was con mi cossos မီးသတ်ယာဉ်တွေလည်း အပြည့်အစုံရှိမှ ဖြစ်မယ်။ နို့မို့ဆိုရင် ဒီမီးဟာ ငြိမ်းလို့ မရဘူး။ ရေနဲ့ ပက်လည်း ထပိုလောင်မှာ။ အဲဒီ ကိစ္စတွေတော့ ကျွန်တော့်ညီ ကိုမြင့်ထွန်း က နောင်များ ရှင်းပြ နိုင်မလားမသိဘူး။ သူကတော့ မီးသတ်ဆိုတော့။ အားရင်လည်း ဆွေးနွေးပေး ပါဦး။ အဲဒီတော့ သူက မီးသတ်ယာဉ်တွေလည်း အသက်ကယ်ယာဉ်တွေပေါ့။ Rescue Facility လည်း တိုးမြှင့် ပေးဖို့လိုပါတယ်။ csodobéal Ambulance soli s imfon Ambulance sleczeps: တိုးမြှင့်ပေးဖို့လိုပါတယ်။ အဲဒါတွေတော့ အသေးစိတ် မပြောတော့ပါဘူး။ သက်ဆိုင်ရာ ပုဂ္ဂိုလ် တွေက ပါဝင်ဆွေးနွေးပေးလိုက်ရင် ကျွန်တော်တို့ ဒါ အဆင်ပြေသွားမှာပါ။ ဒါကြောင့်မို့လို့ ကျွန်တော်ကတော့ အဓိကပြောချင်တဲ့အချက်ကတော့ သက်ဆိုင်ရာ ဝန်ကြီးဌာနတွေကို အပြစ် တင်နေတာ မဟုတ်ပါဘူး။ ကျွန်တော်တို့လည်း လွှတ်တော်ကနေပြီးတော့ Co-operdte လုပ်နေ တာပါ။ ပူးပေါင်းဆောင်ရွက်နေတာပါ။ ဘာအတွက်လဲ ခုန နိုင်ငံနာမည် မပျက်အောင်နော်၊ Tourism ကြီးတစ်ခုလုံး ကျမသွားအောင် တိုင်းပြည်ရဲ့ ဂုဏ်သိက္ခာ၊ Aviction ရဲ့ ဂုဏ်သိက္ခာ အတွက် ကျွန်တော်တို့က ဝန်ကြီးဌာနတွေကို ပံ့ပိုးပေးနေတာပါ။ ဒါကြောင့်မို့လို့ သူတို့လည်း လုပ်ပေးနေပါတယ်။ အခုလည်း သတင်းထဲမှာ တွေ့တယ်။ လေယာဉ် ဆင်းသက်မှုအများဆုံး လေယာဉ်ကွင်းများတွင် လေကြောင်းလမ်းညွှန်ကိရိယာများ စတင်ဆင်နေပြီဆိုတော့ ဒါတွေ့လိုက် တဲ့အတွက် ကျွန်တော်ဝမ်းသာပါတယ်။ ဒါပေမဲ့ ကျွန်တော်တို့က ပိုပြီးတော့မှ တွန်းအားပေး လိုက်မယ်ဆိုလို့ရှိရင် ပထမ(၅)ကွင်းတပ်မဲ့အစား (၁၀)ကွင်းများတပ်ခဲ့ရင် ကျွန်တော်တို့ရဲ့ လေယာဉ် ကွင်းတွေဟာ ပိုပြီးတော့ Safe ဖြစ်လာမယ်။ ဒါကြောင့်မို့လို့ ကျွန်တော့်အနေနဲ့ ဒီအဆိုကို တင်ရ ခြင်းဖြစ်ပါတယ်။ ဒါကြောင့် ကျွန်တော့်အနေနဲ့ မြန်မာနိုင်ငံမှာ ခရီးသည် အများအပြားသုံးတဲ့ လေယာဉ်ကွင်းများအနက် တောင်ထူထပ်တဲ့ဒေသရှိ လေယာဉ်ကွင်းအချို့မှာ လေယာဉ်များ အန္တရာယ်ကင်းရှင်းစွာ အသုံးပြု နိုင်ရေးအတွက် ခေတ်မီအသက်ကယ် မီးသတ်ယာဉ်များ တိုးမြှင့် ထားရှိပေးရန် ပြည်ထောင်စုအစိုးရအား တိုက်တွန်းကြောင်းအဆိုကို ဥက္ကဋ္ဌကြီး မှတစ်ဆင့် တင်ပြ အပ်ပါကြောင်း ပြောကြားရင်း နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျား။ (ဩဘာသံများ)</speech>
<speech type="speaker">အဆိုကို ထောက်ခံမယ့် ပုဂ္ဂိုလ်ရှိပါက ဆောင်ရွက်ဖို့ ဖြစ်ပါတယ်</speech>
<speech><mp id="63">ဦးတင်မောင်မြင့်၊ တနင်္သာရီတိုင်းဒေသကြီး မဲဆန္ဒနယ်အမှတ်(၃)</mp>ရန်ကုန်တိုင်း ဒေသကြီး မဲဆန္ဒနယ်အမှတ်(၂)မှ ဦးညွှန့်တင် ရဲ့ အဆိုကို တနင်္သာရီတိုင်းဒေသကြီး မဲဆန္ဒနယ် အမှတ်(၃)မှ ကျွန်တော် ဦးတင်မောင်မြင့် က ထောက်ခံပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဦးညွန့်တင် တင်သွင်းတဲ့ အဆိုကို လွှတ်တော်ကိုယ်စားလှယ်တစ်ဦးက ထောက်ခံသွားပါတယ်။ အဆိုမှာ မြန်မာနိုင်ငံတွင်ခရီးသည်အများအပြား အသုံးပြုနေသည့် လေယာဉ်ကွင်းများနှင့် တောင် ထူထပ်သော ဒေသရှိ လေယာဉ်ကွင်းအချို့တွင် လေယာဉ်များ အန္တရာယ်ကင်းစွာ အသုံးပြု နိုင်ရန်အတွက် ခေတ်မီလေကြောင်းထိန်း အကူကိရိယာများ (NAVIGATIONAL AIDS) နှင့် အရေးပေါ် အသက်ကယ်နှင့် မီးသတ်ယာဉ်များ အဆင့်တိုးမြှင့် တပ်ဆင်ထားရှိပေးရန် ပြည်ထောင်စုအစိုးရအား တိုက်တွန်းကြောင်း ဖြစ်ပါတယ်။ ဒါကြောင့် အဆိုကို လက်ခံဆွေးနွေးရန် သင့်၊မသင့် လွှတ်တော်ရဲ့ ဆန္ဒရယူပါမယ်</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။ အဆိုကို လက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ် မရှိတဲ့အတွက် ဦးညွန့်တင် ရဲ့ အဆိုကို လက်ခံဆွေးနွေးရန် လွှတ်တော်က သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဦးညွန့်တင် တင်သွင်းတဲ့ အဆိုကို ဆွေးနွေးမယ့် လွှတ်တော် ကိုယ်စားလှယ်များ အစည်းအဝေး ရပ်နားတဲ့အခါ အမျိုးသားလွှတ်တော်ဌာန၊ ဒုတိယ ညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်</speech>
</motion>
</section>
<section value="Report">	
<report>
<title>ပြည်သူတို့၏ တိုင်ကြားစာနှင့်အသနားခံစာဆိုင်ရာကော်မတီက စစ်ကိုင်းတိုင်းဒေသကြီး၊ ကောလင်းမြို့နယ်၊ ရေကန်သာအုပ်စု၊ လွယ်မောက်တောင်ဘုရားပွဲ လူသတ်မှုတွင် လူသတ်မှု မကျူးလွန်ဘဲ ပြစ်ဒဏ်ကျခံနေရသဖြင့် အသနားခံ လျှောက်ထားလာခြင်းနှင့် စပ်လျဉ်း၍အမျိုးသားလွှတ်တော်သို့ တင်သွင်းဖတ်ကြားခြင်း</title>
<speech type="speaker">အစီအစဉ်(၁၇)ကို ဆောင်ရွက်ပါမယ်။ ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီက စစ်ကိုင်းတိုင်းဒေသကြီး၊ ကောလင်းမြို့နယ်၊ ရေကန်သာ အုပ်စု၊ လွယ်မောက်တောင်ဘုရားပွဲ လူသတ်မှုတွင် လူသတ်မှုမကျူးလွန်ဘဲ ပြစ်ဒဏ် ကျခံနေရ သဖြင့် အသနားခံလျှောက်ထားလာခြင်းနှင့် စပ်လျဉ်း၍ အမျိုးသားလွှတ်တော်သို့ တင်သွင်း ဖတ်ကြားမှာ ဖြစ်ပါတယ်</speech>
<speech><mp id="54">ဦးထွန်းမြင့် အဖွဲ့ဝင်၊ ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီ)</mp>လေးစားရပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ် များ အားလုံး ဦးစွာနှုတ်ခွန်းဆက်သ ဂါရဝပြု အပ်ပါတယ်။ ကျွန်တော်ကတော့ စစ်ကိုင်းတိုင်း ဒေသကြီး မဲဆန္ဒနယ်အမှတ်(၆)မှ အမျိုးသားလွှတ်တော် ကိုယ်စားလှယ် ဦးထွန်းမြင့် ဖြစ်ပါတယ်။ ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီမှာ အဖွဲ့ဝင်အဖြစ် တာဝန်ယူ ဆောင်ရွက်နေသူလည်း ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယခု လွှတ်တော်သို့ ကော်မတီရဲ့ ကိုယ်စား ကျွန်တော် ဖတ်ကြားရှင်းလင်းတင်ပြမယ့်ကိစ္စက အမျိုးသားလွှတ်တော် ဥက္ကဋ္ဌထံကို လိပ်မူပြီး ဦးတင်ဝင်း၊ ပြည်သူ့လွှတ်တော်ကိုယ်စားလှယ် ကောလင်းမဲဆန္ဒနယ်က တင်သွင်းလာခဲ့တဲ့ ပြစ်ဒဏ် ကျခံနေဆဲဖြစ်သော မောင်ဝင်းအောင် အား အမှုမှန်ပေါ်ပေါက်ပြီး၊ ပြစ်ဒဏ်မှ ကင်းလွတ်ခွင့် ရရန်အတွက် ပြန်လည်စိစစ်ပေးပါရန် တင်ပြလာသည့်ကိစ္စနှင့် ပတ်သက်၍ ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီအနေဖြင့် ဖြေရှင်းဆောင်ရွက်ထားရှိမှု အခြေအနေကို လွှတ်တော်သို့ တင်သွင်းဖတ်ကြားရှင်းလင်းသွားမှာ ဖြစ်ပါတယ်။ ဥက္ကဋ္ဌကြီးခင်ဗျား။ ပထမဦးစွာ ကောလင်းမြို့နယ်၊ ပြည်သူ့လွှတ်တော်ကိုယ်စားလှယ် ဦးတင်ဝင်း ထံ ကာယံရှင်၏ ဇနီးက အကူအညီတောင်းခံတင်ပြလာတဲ့ တင်ပြစာကို ဖတ်ကြား တင်ပြပါမယ်။ သို့၊ ဦးတင်ဝင်း၊ ပြည်သူ့လွှတ်တော်ကိုယ်စားလှယ် ကောလင်းမြို့၊ အကြောင်းအရာ။ တရားခံအစစ်အမှန်အား ရှာဖွေဖော်ထုတ်နိုင်သော်လည်း တရားခံအစစ်အမှန် မဟုတ်သူများ ပြစ်ဒဏ်ကျခံ နေရဆဲဖြစ်ပါသဖြင့် လွတ်မြောက်ရေးအတွက် ကူညီဆောင်ရွက်ပေးပါရန် တင်ပြခြင်း။ အထက်အကြောင်းအရာပါ ကိစ္စနှင့်ပတ်သက်၍ တရားခံအစစ်အမှန် မဟုတ်ဘဲ ပြစ်ဒဏ်ကျခံနေရဆဲ ဖြစ်သဖြင့် ပြစ်ဒဏ်ကျခံနေရသူ၏ မိသားစုဝင်များမှ အသနားခံတင်ပြအပ် ပါသည်။ စစ်ကိုင်းတိုင်း၊ ကသာခရိုင်၊ ကောလင်းမြို့နယ်၊ ရေကန်သာအုပ်စုအတွင်းရှိ နှစ်စဉ် ဘုရားပွဲအဖြစ် သတ်မှတ်ကျင်းပမြဲဖြစ်သော လွယ်မောက်တောင် ဘုရားပွဲတော် ကျင်းပပြုလုပ် ခဲ့သည့် ၅-၄-၂၀၀၂ ရက်နေ့ညတွင် မောင်နိုင်ဝင်း ဆိုသူနှင့် မအေးအေးဆင့် ဆိုသူ မိန်းကလေး တို့သည် ပွဲခင်း၏ အပြင်ဘက်သို့သွားစဉ် အမည်မသိ သုံးဦးတို့က မောင်နိုင်ဝင်း အား သတ်ခဲ့သည့် အပြင် မအေးအေးဆင့် ကိုလည်း မုဒိမ်းပြုကျင့်ခဲ့သဖြင့် အမှုဖွင့်တိုင်ကြားခဲ့ရာမှ ဘုရားပွဲတော် သို့ သွားရောက်ခဲ့သူ ကောလင်းမြို့နယ်၊ နနွင်းတောအုပ်စု၊ မင်းကုန်းကျေးရွာနေ မောင်ဝင်းအောင်၊ မောင်အောင်ချမ်းဦးနှင့် မောင်စောဝေမိုး တို့အား ဖမ်းဆီးအရေးယူခဲ့သော အမှု ဖြစ်ပါတယ်။ (၂) ယင်းအမှုအား ကသာခရိုင်၊ တရားရုံးတော်တွင် ပြစ်မှုကြီးအမှုအမှတ်၊ ၁၂/၂၀၀၂ ပြစ်မှုဆိုင်ရာ ဥပဒေပုဒ်မ အမှတ် ပုဒ်မ ၃၀၂ ၊ ၁(ဂ)၊ ၃၇၆/ ၃၉၂ ဖြင့် အရေးယူဆောင်ရွက်ခဲ့ပြီး ၃-၁၀-၂၀၀၃ ရက်နေ့တွင် မောင်ဝင်းအောင် ကို သေဒဏ်အမိန့်နှင့် ကျန်(၂)ဦးအား အလုပ်နှင့် ထောင်ဒဏ်(၇)နှစ်ကျခံစေရန် အမိန့်ချမှတ်ခဲ့ပြီး ဖြစ်ပါတယ်။ ပြစ်ဒဏ်ကျခံနေရသူများ အနေ ဖြင့်လည်း ဥပဒေနှင့်အညီ အဆင့်ဆင့် အယူခံတင်သွင်းလျှောက်ထားခဲ့ပြီး ဖြစ်ပါသည်။ အမှုအား ကသာခရိုင်တရားရုံးတော်တွင် စတင်စစ်ဆေးပြီး (၄)လခန့်အကြာတွင် ဖမ်းဆီးစစ်ဆေး အရေး ယူခံရနေသူ (၃) ဦးတို့သည် တရားခံအစစ်အမှန်များ မဟုတ်ကြဘဲ အမှန်တကယ် ပြစ်မှုကျူးလွန် သူများသည် ကောလင်းမြို့နယ် အောက်သီတရာရွာနေ (၁) တရားခံ မောင်ဆန်းဦး၊ (၂) တရားခံ ဆားတောင်ရွာမှ မောင်ကြီး နှင့် (၃) တရားခံ မောင်းကော်ရွာမှ မောင်ဘိုလင်း တို့ ဖြစ်ကြောင်း စုံစမ်းသိရှိရသဖြင့် သတင်းအချက်အလက်များကို အထက်မြန်မာပြည်၊ မှုခင်းတပ်ဖွဲ့ရုံးသို့ သတင်း ပေးပို့ခဲ့ပါသည်။ သက်ဆိုင်ရာမှလည်း ဒုရဲမှူးစံသိန်း၊ ရဲအုပ်ဝင်းအောင် စသည်ဖြင့် တာဝန်ရှိသူ များ ကောလင်းမြို့သို့ ရောက်ရှိပြီး သတင်းပေးသူ အပါအဝင် လူသက်သေ အထောက်အထား၊ ပစ္စည်းသက်သေ အထောက်အထားတို့ဖြင့် စုံစမ်းဖော်ထုတ်ခဲ့ပါသည်။ တာဝန်ရှိသူများမှ လာရောက် စုံစမ်းဖော်ထုတ်ချက်များအရ သေသူနှင့်အတူ မအေးအေးဆင့် မှ သူမထံမှ လုယက်ယူသွားသော ရွှေဆွဲကြိုးအားလည်းကောင်း ဖော်ထုတ်ရရှိပြီး ဖြစ်သည့်အပြင် သေသူ မောင်နိုင်ဝင်း အား သတ်ခဲ့သူ မောင်ဆန်းဦး ကိုယ်တိုင်က နှုတ်ဖြင့် ဖွင့်ဟဝန်ခံပြောဆို ခဲ့သဖြင့် သေသူ နိုင်ဝင်း အား ဆန်းဦး သတ်ခဲ့ကြောင်းကို ကြားသိရသည့်သူများကိုယ်တိုင်က တရားရုံးတွင် ကြို တင်ထွက်ဆိုချက် များပေးခြင်း၊ ကသာခရိုင် တရားရုံးတွင် တရားခံများ၊ သက်သေများဖြင့် အစစ်ခံထွက်ဆိုချက်များ ပြုလုပ်ခဲ့ပြီး ဖြစ်ပါသည်။ သို့သော်လည်း တရားခံ အစစ်အမှန်များမှာ ထွက်ပြေးတိမ်းရှောင် နေကြ၍ ယခုအချိန်ထိအောင် ကြာသည့်တိုင်အောင် တရားခံအစစ်များ မဖမ်းဆီးနိုင်ဘဲ ဖြစ်နေ သည့်အတွက် အမှုနှင့် ဖမ်းဆီးခံထားရသည့် မောင်ဝင်းအောင်၊ မောင်အောင်ချမ်းဦး နှင့် မောင်စောဝေမိုး တို့ကို ကသာခရိုင်တရားရုံးတော်မှ ပြစ်ဒဏ်များ ချမှတ်ခဲ့ပါသည်။ တရားခံများ အနေဖြင့် ဥပဒေနှင့်အညီ အယူခံတင်သွင်း စဉ်ကာလအတွင်း အထက်မြန်မာပြည် မှုခင်းတပ်ဖွဲ့ မှလည်း တရားခံအစစ်အမှန်များ ဖမ်းဆီးရရှိနိုင်ရေးအတွက် ကောလင်းမြို့တွင်သာမက သတင်း ရရှိသည့် နေရာများသို့ အမြန်သွားရောက် ရှာဖွေဖမ်းဆီးသော်လည်း မမိဘဲ တရားခံအစစ် အမှန်များမှာ လွတ်မြောက်လျက်ရှိပါသည်။ အမှုအား စတင်စုံစမ်းဖော်ထုတ် တရားစွဲဆိုခဲ့သည့် စခန်းမှူးဦးခင်လင်း၊ ယာယီစခန်းမှူး ဦးမောင်မောင်လတ်နှင့် အခြားတာဝန်ရှိသူတို့ကိုလည်း ယင်းအမှုနှင့် ပတ်သက်၍ အရေးယူ ဆောင်ရွက်ပြီးဖြစ်ကြောင်း ကြားသိရပါသည်။ သို့ဖြစ်ပါ၍ အထက်ပါ အမှုနှင့် ပတ်သက်ပြီး တရားခံအစစ်အမှန်များသည် မည်သူ မည်ဝါများ ဖြစ်ကြောင်း တိတိကျကျ စုံစမ်းဖော်ထုတ်ပြီးဖြစ်ပါလျက် တရားခံအစစ်အမှန်များ မမိ သေး၍ တရားခံအစစ်အမှန်များ မဟုတ်သူ မောင်ဝင်းအောင်၊ မောင်အောင်ချမ်းဦးနှင့် မောင်စောဝေမိုး တို့ကို အပြစ်မှ လွတ်ကင်းပေးနိုင်ခြင်း မရှိသေးဘဲ ဆက်လက်ပြစ်ဒဏ်ကျခံ နေရခြင်းသည် များစွာဆုံးရှုံးနစ်နာမှု ဖြစ်ပေါ်လျက်ရှိပါသည်။ သို့ပါ၍ တရားခံ အစစ်အမှန် များသည် မောင်ဆန်းဦး၊ မောင်ကြီးနှင့် မောင်ဘိုလင်း တို့ ဖြစ်ကြောင်း လူသက်သေ၊ ပစ္စည်း သက်သေ အထောက်အထားများ ပြည့်စုံစွာ ဖော်ထုတ်ပြီးဖြစ်ပါလျက် တရားခံ အစစ်အမှန် မဟုတ်ဘဲ ပြစ်ဒဏ်ကျခံ နေရသူများ၏ မိသားစုဝင်များအနေဖြင့် စားဝတ်နေရေးဒုက္ခ၊ လူမှုရေး ဒုက္ခများ ရင်ဆိုင်နေရပါသောကြောင့် တရားခံအစစ်အမှန် မဟုတ်သူများအား ဥပဒေနှင့်အညီ အမြန်ဆုံး လွတ်လပ်ခွင့်ပေးနိုင်ပါရန် လေးစားစွာ တင်ပြအပ်ပါသည်။ မကြီး (ဝင်းအောင်၏ ဇနီး) ဆိုပြီးတော့ တင်ပြထားပါတယ်။ ဆက်လက်ပြီးတော့ ဦးတင်ဝင်း၊ ပြည်သူ့လွှတ်တော်ကိုယ်စားလှယ် က အမျိုးသား လွှတ်တော် ဥက္ကဋ္ဌထံ လိပ်မူ၍ အဆိုပါ ကာယကံရှင်၏ အကူအညီတောင်းခံလွှာကို တွဲပြီး ဆက်လက်တင်ပြလာပါတယ်။ ၎င်းစာကို ဖတ်ကြားပါ့မယ်။ သို့၊ ဥက္ကဋ္ဌ၊ အမျိုးသားလွှတ်တော်၊ လွှတ်တော်ရုံး၊ နေပြည်တော်။ အကြောင်းအရာ။ ပြစ်ဒဏ်ကျခံ နေဆဲဖြစ်သော မောင်ဝင်းအောင် အား အမှုမှန်ပေါ်ပေါက်ပြီး ပြစ်ဒဏ်မှ ကင်းလွတ်ခွင့်ရရှိရေးအတွက် ပြန်လည်စိစစ် စစ်ဆေးပေးပါရန် တင်ပြခြင်း။ (၁) ပြစ်ဒဏ်ကျခံ နေရသည့် ဖြစ်စဉ်မှာ စစ်ကိုင်းတိုင်းဒေသကြီး၊ ကောလင်းမြို့နယ်၊ ရေကန်သာအုပ်စု အတွင်းရှိ နှစ်စဉ်ကျင်းပမြဲဖြစ်၍ လွယ်မောက်တောင်ဘုရားပွဲတော်၌ ကန့်ဘလူမြို့နယ်၊ ပုဏ္ဏားကျွန်း ကျေးရွာနေ မအေးအေးဆင့် သည် အဖော်များနှင့်အတူ ပွဲကြည့်နေရာမှ နံနက်(၁)နာရီခန့်တွင် အစ်ကိုဝမ်းကွဲတော်သူ ကောလင်းမြို့နယ်၊ ညောင်းဝန်းရွာနေ မောင်နိုင်ဝင်း နှင့်အတူ ပွဲခင်း အရှေ့ဘက်သို့ထွက်၍ အပေါ့စွန့်ပြီး၊ ရေခပ်သွားစဉ် အမည်မသိသူ(၃)ဦးက မောင်နို���်ဝင်း အား တုတ်နှင့်ရိုက်၊ ဓားနှင့်ထိုးသတ်ပြီး မအေးအေးဆင့် အား မုဒိမ်းပြု ကျင့်ကာ ဆွဲကြိုး လုယူသွား သဖြင့် အမှုဖွင့်တိုင်ကြားရာမှ ကောလင်းမြို့နယ်၊ နနွင်းတောအုပ်စု၊ မင်းကုန်းရွာနေ ပွဲခင်း လုံခြုံ ရေး တာဝန်ထမ်းဆောင်နေခဲ့ကြသည့် အရန်မီးသတ်တပ်ဖွဲ့ဝင်များ ဖြစ်ကြသော မောင်ဝင်းအောင်၊ မောင်အောင်ချမ်းဦးနှင့် မောင်စောဝေမိုး တို့ကို တရားခံအဖြစ် သတ်မှတ်၍ ဖမ်းဆီးအရေးယူ အပြစ်ပေးခဲ့ခြင်း ဖြစ်ပါသည်။ အထက်ပါ ဖြစ်စဉ်နှင့်ပတ်သက်၍ စစ်ကိုင်းတိုင်းဒေသကြီး၊ ကောလင်းမြို့နယ်၊ နနွင်းတောအုပ်စု၊ မင်းကုန်းရွာနေ မကြီး(မောင်ဝင်းအောင်၏ ဇနီး)၊ ဦးသန်း(မောင်ဝင်းအောင်၏ အစ်ကို)၊ ဒေါ်အမာကြည် (မောင်အောင်ချမ်းဦး၏ အုပ်ထိန်းသူ)၊ ဦးမိုးထွန်း (မောင်စောဝေမိုး တို့၏ အစ်ကို) တို့က တရားခံအစစ်အမှန်များ ဖော်ထုတ်နိုင်သော်လည်း တရားခံ အစစ်အမှန် မဟုတ်သူများ ပြစ်ဒဏ်ကျခံနေရဆဲ ဖြစ်သဖြင့် လွတ်မြောက်ရေးအတွက် ဆောင်ရွက်ပေးပါရန် အကူအညီတောင်းခံလာပါသည်။ အကူအညီတောင်းခံလာသည့် စာနှင့်အတူ ပူးတွဲပါရှိသည့် စာများအရ ယင်းဖြစ်စဉ်တွင် ကျူးလွန်သူများဟု ယူဆရသည့် အဖွဲ့(၂)ဖွဲ့ရှိကြောင်း တွေ့ရှိရပါသည်။ (၁)ဖွဲ့မှာ မြန်မာနိုင်ငံရဲတပ်ဖွဲ့မှ ဖမ်းဆီး၍ ရုံးတွင် ပြစ်ဒဏ်ကျခံနေရသော မောင်ဝင်းအောင်၊ မောင်အောင်ချမ်းဦးနှင့် မောင်စောဝေမိုး တို့ ဖြစ်ပြီး၊ ကျန်(၁)ဖွဲ့မှာ အထက်မြန်မာပြည်၊ မှုခင်း တပ်ဖွဲ့ တပ်ဖွဲ့မှူးရုံး မန္တလေးမှ ဒုရဲမှူးစံသိန်း က စုံစမ်းတင်ပြသည့် မောင်ဆန်းဦး၊ မောင်ကြီးနှင့် မောင်ဘိုလင်း တို့ ဖြစ်ပါသည်။ ပြည်ထဲရေးဝန်ကြီးဌာနမှာ တာဝန်ရှိအဖွဲ့အစည်းများ ဖြစ်ကြပြီး၊ အမှန်တကယ် ကျူးလွန်သူများအား ဖော်ထုတ်တင်ပြရာတွင် တရားခံများ တူညီမှု မရှိနေသည်ကို တွေ့ရှိရ ပါသည်။ မြန်မာနိုင်ငံရဲတပ်ဖွဲ့မှ တရားခံပေါ်ပေါက်ရေးအတွက် မည်ကဲ့သို့ ဆောင်ရွက်ရမည်ကို မအေးအေးဆင့် ၏ တရားရုံးတွင် ထွက်ဆိုချက်သည် စဉ်းစားသင့်သည့် အချက်ဖြစ်ပြီး မောင်ဝင်းအောင်၊ မောင်အောင်ချမ်းဦးနှင့် မောင်စောဝေမိုးတို့ အား တရားခံများအဖြစ် မှားယွင်း စွာ တရားစွဲဆိုခဲ့ကြသည့် စခန်းမှူးနှင့်အဖွဲ့သည် စုံစမ်းစစ်ဆေးမှုများ ခံရပြီး၊ အလုပ်မှ ရပ်စဲ ခံရခြင်း၊ သတိပေးခံရခြင်း၊ နယ်ပြောင်းရွှေ့ခံရခြင်းစသည့် အရေးယူမှုများကိုလည်း ခံခဲ့ကြပြီး ဖြစ်ကြောင်း တွေ့ရှိရပါသည်။ မန္တလေးမြို့ အထက်မြန်မာပြည် မှုခင်းတပ်ဖွဲ့မှူးရုံး၊ ဒုရဲမှူးစံသိန်း က ပြစ်မှုကျူးလွန်သူများဟု တင်ပြသည့် မောင်ဆန်းဦး၊ မောင်ကြီးနှင့် မောင်ဘိုလင်း တို့သည် အမှုဖြစ်ပွားပြီး နောက်တစ်နေ့မှစ၍ တိမ်းရှောင်နေကြပြီး ယနေ့အထိ ဖမ်းဆီးရမိခြင်း မရှိသေး ပါ။ အခင်းဖြစ်ပွားသည့် ညက မအေးအေးဆင့် ထံမှ ဖြတ်ယူသွားခဲ့သော ဆွဲကြိုးအား ထွက်ပြေး တိမ်းရှောင်နေကြသည့် မောင်ဆန်းဦး မှ ပေါင်နှံရောင်းချခဲ့ပြီး၊ မောင်ဆန်းဦး ၏ ဦးလေးနှင့် အဒေါ်တို့ထံတွင် မူရင်းအတိုင်း ပြန်လည်ရရှိခဲ့ပါကြောင်း၊ မောင်ဆန်းဦးမှ မောင်ကြီး၊ မောင်ဘိုလင်း တို့နှင့်အတူ ပြစ်မှုများ ကျူးလွန်ခဲ့ကြောင်းကို ပြောသဖြင့် သိရှိခဲ့ကြရသည့် မောင်စိုး၊ ညွန့်အောင်၊ ဘိုနီ တို့ (၃)ဦးအားလည်း ကောလင်းမြို့နယ် တရားရုံးတွင် ကြို တင်ထွက်ဆိုချက်များ ယူထားပြီး ဖြစ်ကြောင်း၊ သို့ဖြစ်၍ အမှန်တကယ် ကျူးလွန်သူများ ထွက်ပြေးတိမ်းရှောင်နေသည့် မောင်ဆန်းဦး၊ မောင်ကြီးနှင့် မောင်ဘိုလင်း တို့ ဖြစ်ပါကြောင်း၊ ဒုရဲမှူးစံသိန်း က အမှုအား စီရင်ချက်မချမီ ၂၈-၄-၂၀၀၃ ရက်စွဲဖြင့် ကသာခရိုင် တရားရုံးသို့လည်း တင်ပြပြီး ဖြစ်ပါသည်။ အမှုအား စီရင်ချက်မချမီ ကာလကပင် ကသာခရိုင် တရားသူကြီးသည် နိုင်ငံတော်၏ တာဝန်ရှိ အဖွဲ့အစည်း (၂)ဖွဲ့၏ တရားဝင် တင်ပြချက်များအား သိရှိသော်လည်း အထက်မြန်မာပြည် မှုခင်းရဲတပ်ဖွဲ့မှူးရုံး မန္တလေးမှ ရဲမှူးစံသိန်း လ-၅၇၇၅၆ ၏ တင်ပြချက်အား လျစ်လျူရူ၍ မောင်ဝင်းအောင် အား သေဒ်နှင့် မောင်အောင်ချမ်းဦး၊ မောင်စောဝေမိုး တို့အား ထောင်ဒဏ်ချမှတ်ခဲ့ပါသည်။ မောင်အောင်ချမ်းဦးနှင့် မောင်စောဝေမိုး တို့မှာ ပြစ်ဒဏ်များမှ လွတ်မြောက်ပြီးဖြစ်သော်လည်း မောင်ဝင်းအောင် မှာ ထောင်ဒဏ် ဆက်လက်ကျခံနေရဆဲ ဖြစ်ပါသည်။ သို့ဖြစ်ပါ၍ ပြစ်ဒဏ်ကျခံနေရဆဲဖြစ်သော မောင်ဝင်းအောင် အား အမှုမှန်ပေါ်ပေါက် ပြီး ပြစ်ဒဏ်မှ ကင်းလွတ်ခွင့်ရရှိရေးအတွက် ပြန်လည်စစ်ဆေးပေးနိုင်ပါရန် တင်ပြအပ်ပါသည်။ အကူအညီ တောင်းခံစာများအား ပူးတွဲတင်ပြပါသည်။ ဦးတင်ဝင်း၊ ပြည်သူ့လွှတ်တော် ကိုယ်စားလှယ် ဆိုပြီး တင်ပြလာပါတယ်။ ဆက်လက်ပြီးတော့ ယခုကဲ့သို့သော ဖတ်ကြားတင်ပြခဲ့တဲ့ အမှုကိစ္စများနဲ့ ပတ်သက်ပြီး ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီအနေဖြင့် ပေးအပ်သော တာဝန် များနှင့်အညီ ကော်မတီ၏ စစ်ဆေးတွေ့ရှိချက်၊ သုံးသပ်ချက်၊ အကြံပြုချက်များဖြင့် အမျိုးသား လွှတ်တော် ဥက္ကဋ္ဌထံ တင်ပြခဲ့ပြီး၊ ဥက္ကဋ္ဌ၏ လမ်းညွှန်န်ချက်အရ ဝန်ကြီးချုပ်၊ စစ်ကိုင်းတိုင်း ဒေသကြီး အစိုးရအဖွဲ့ထံနှင့် တရားသူကြီးချုပ်၊ စစ်ကိုင်းတိုင်းဒေသကြီး တရားလွှတ်တော်သို့ လိပ်မူ၍ ၂၀၁၁ ခုနှစ်၊ အောက်တိုဘာလ ၁ရ ရက်နေ့တွင် စာအမှတ် ၃/ အမ၊ (ကော်မတီ-၂)၊ ၆/၂၀၁၁-၄၆ ဖြင့် အဆိုပါ ကိစ္စနှင့် ပတ်သက်၍ အမှုမှန်ပေါ်ပေါက်ရေးအတွက် ဆက်လက် ဆောင်ရွက်သွားနိုင်ရန်နှင့် ဆောင်ရွက်မှု အခြေအနေကို အမျိုးသားလွှတ်တော်သို့ ပြန်လည်တင်ပြ ပေးနိုင်ပါရန် ပြည်ထောင်စုအစိုးရအဖွဲ့သို့ မိတ္တူပေးဖို့ အကြောင်းကြားခဲ့ပါသည်။ ၎င်းစာကို ဖတ်ကြားတင်ပြပါ့မယ်။ ပြည်ထောင်စုသမ္မတမြန်မာနိုင်ငံ၊ လွှတ်တော်ရုံး၊ အမျိုးသားလွှတ်တော်၊ သို့၊ ဝန်ကြီးချုပ်၊ စစ်ကိုင်းတိုင်းဒေသကြီးအစိုးရအဖွဲ့၊ တရားသူကြီးချုပ်၊ စစ်ကိုင်းတိုင်းဒေသကြီး တရားလွှတ်တော်ရုံး။ အကြောင်းအရာ။ လူသတ်မှု မကျူးလွန်ဘဲ ပြစ်ဒဏ်ကျခံနေရသဖြင့် အသနားခံ လျှောက်ထားခြင်း ကိစ္စ။ ရည်ညွန်းချက်၊ ဦးတင်ဝင်း (ပြည်သူ့လွှတ်တော် ကိုယ်စားလှယ်) ကောလင်းမဲဆန္ဒနယ်၊ စစ်ကိုင်းတိုင်းဒေသကြီး၏ ၁၂-၉-၂၀၁၁ ရက်နေ့ ရက်စွဲပါ တင်ပြစာ။ အထက်ပါကိစ္စနှင့် ပတ်သက်၍ ၅-၄-၂၀၀၁ ရက်နေ့ ညနေ(၁၁)နာရီ၊ (၁၅) မိနစ်အချိန်တွင် ည (ဝ၁း၁၅)နာရီ အချိန်တွင် ကောလင်းမြို့နယ် လွယ်မောက်တောင် ဘုရားပွဲ၌ မအေးအေးဆင့် နှင့် အစ်ကို ဝမ်းကွဲတော်သူ မောင်နိုင်ဝင်း တို့ (၂)ဦး ပွဲခင်းအပြင်ဘက်၌ သွားနေစဉ် အမည်မသိသူ (၃)ဦးမှ မောင်နိုင်ဝင်း အား သတ်ပြီး၊ မအေးအေးဆင့် အား မုဒိမ်းကျင့် ပစ္စည်းယူခဲ့သည့် အမှုကို တိုင်ကြားခဲ့ရာ ကသာခရိုင် တရားရုံးတော်တွင် ပြစ်မှုကြီးအမှတ် ၁၂/၂၀၀၁၊ ပြစ်မှုဆိုင်ရာ ဥပဒေ ပုဒ်မ ၃၀၂၊ ၁(ဂ)၊ ၃၇၆/၃၉၂ ဖြင့် အရေးယူ ဆောင်ရွက်ခဲ့ပြီး၊ ၃-၁၀-၂၀၀၃ ရက်နေ့တွင်မောင်ဝင်းအောင် ကို သေဒဏ်နှင့် ကျန်(၂)ဦးကို အလုပ်ကြမ်းနှင့် ထောင်ဒဏ်(၇)နှစ် ကျခံစေရန် အမိန့်ချမှတ်ခဲ့ပါသည်။ မန္တလေးမြို့ အထက်မြန်မာပြည် မှုခင်းရဲတပ်ဖွဲ့မှူးရုံး ဒုရဲမှူးစံသိန်း က ကသာခရိုင် တရားရုံးသို့ ၂၈-၄-၂၀၀၃ ရက်စွဲဖြင့် ၎င်းအမှုသည် အမှန်တကယ် ကျူးလွန်ခဲ့သော မောင်ဆန်းဦး၊ မောင်ကြီးနှင့် မောင်ဘိုလင်း တို့ ကျူးလွန်ခဲ့ခြင်းဖြစ်ကြောင်း၊ သက်သေ အထောက်အထားများ ရရှိပြီးဖြစ်ကြောင်း၊ ကောလင်းမြို့နယ်တရားရုံးတွင် ကြို တင်ထွက်ဆိုချက်များ ရယူပြီးဖြစ်ကြောင်း။ သို့သော် မောင်ဆန်းဦး တို့(၃)ဦးမှာ ထွက်ပြေးတိမ်းရှောင်နေကြောင်း တင်ပြထားပါသည်။ တရားခံအစစ်အမှန်အား ရှာဖွေဖော်ထုတ်နိုင်သော်လည်း တရားခံ အစစ်အမှန် မဟုတ်သူများအား ပြစ်ဒဏ်ကျခံ နေရဆဲဖြစ်သဖြင့် လွတ်မြောက်ရေးအတွက် ကူညီဆောင်ရွက်ပေးပါရန် ပြည်သူ့လွှတ်တော် ကိုယ်စားလှယ်ထံ အကူအညီ တောင်းခံထားကြောင်းကိုလည်း ရည်ညွှန်းပါ စာဖြင့် တင်ပြလာပါသည်။ ကသာခရိုင် တရားသူကြီးသည် အထက်မြန်မာပြည် မှုခင်းရဲတပ်ဖွဲ့မှူးရုံး မန္တလေးမှ ဒုရဲမှူးစံသိန်း ၏ တင်ပြချက်ကို လျစ်လျူရှု၍ မြန်မာနိုင်ငံရဲတပ်ဖွဲ့၏ တင်ပြချက်အရ ပြစ်ဒဏ်ချ မှတ်ခဲ့ပါသည်။ ၎င်းရဲတပ်ဖွဲ့၏ မှားယွင်းစွာ တရားစွဲဆိုခဲ့သော စခန်းမှူးနှင့် အဖွဲ့ကိုလည်း စုံစမ်းစစ်ဆေးမှုများ ခံရပြီး အလုပ်မှရပ်စဲခဲ့ခြင်း၊ သတိပေးခံရခြင်းနှင့် နယ်ပြောင်းရွှေ့ခြင်းများ အရေးယူမှုမျိုးတို့ကို ပြုလုပ်ခဲ့ပြီးကြောင်း တွေ့ရှိရပါသည်။ သို့သော်မှားယွင်းစွာ ပြစ်ဒဏ်ကျခံ နေရသော သူကို ဘာမှဆက်လက်ဆောင်ရွက်နိုင်ကြောင်း မတွေ့ရှိရ၍ လွန်စွာနစ်နာနေကြောင်း တွေ့ရှိရပါသည်။ သို့ပါ၍ အဆိုပါကိစ္စအား အမှုမှန်ပေါ်ပေါက်စေရေးအတွက် ဆက်လက်ဆောင်ရွက် သွားနိုင်ပါရန်နှင့် ဆောင်ရွက်မှု အခြေအနေကို ပြန်လည်တင်ပြရန် အကြောင်းကြားပါသည်ဆိုပြီးတော့ အမျိုးသားလွှတ်တော် ဥက္ကဋ္ဌကိုယ်စား၊ ပြည်သူတို့၏ တိုင်ကြားစာကော်မတီ ဥက္ကဋ္ဌ ကနေ စာပို့ခဲ့ပါတယ်။ အမျိုးသားလွှတ်တော်၊ ပြည်သူတို့၏ တိုင်ကြားစာနှင့် အသနားခံဆိုင်ရာ ကော်မတီမှ အမှုမှန်ပေါ်ပေါက်ရေး ဖြေရှင်းရန် ပေးပို့ခဲ့သော အမှုကိစ္စနှင့် ပတ်သက်၍ စစ်ကိုင်းတိုင်းဒေသ ကြီး၊ တရားလွှတ်တော် မုံရွာမြို့မှ ၂၀၁၁ ခုနှစ်၊ နိုဝင်ဘာလ ၂ ရက်နေ့ ရက်စွဲပါစာအမှတ်၊ ၉၁၃/၆၁(၂၀၁၁)ဖြင့် ပြန်ကြားလာရာတွင် ဦးဝင်းအောင် ၏ ဇနီး ဒေါ်မကြီး မှ တရားခံများ လွတ်မြောက်အောင် ဆောင်ရွက်ပေးပါရန် အသနားခံသည့်ကိစ္စနှင့် စပ်လျဉ်း၍ တရားရုံးချုပ် မန္တလေးသို့ တင်သွင်းထားသော အမှုများကို (၄)နှစ်ကျော် ဆိုင်းငံ့ထားရပါကြောင်း၊ တရားရုံးချုပ် မန္တလေးမှ တင်ပြချက်အရ တရားသူကြီးချုပ်က ရဲချုပ်၏စာ၊ တရားရုံးရှေ့တွင် ထွက်ဆိုသော တရားခံများ၏ ထွက်ဆိုချက်များအရ သီးသန့်ထားသော အမှုတွဲများကို ဥပဒေနှင့်အညီ စီရင် ဆုံးဖြတ်၍ အကြောင်းကြားပါဟု မှတ်ချက်ပြုထားသည့်အတိုင်း တရားရုံးချုပ် မန္တလေးမှ အမှုတွဲပါ ပေါ်ပေါက်ချက်များအရ အမှုများကို စီရင်ဆုံးဖြတ်ခြင်းသာ ဖြစ်ပါကြောင်း စစ်ကိုင်းတိုင်းဒေသကြီး တရားလွှတ်တော် တရားသူကြီးချုပ် ဦးဆန်းကို မှ လက်မှတ်ရေးထိုး ပြန်ကြား လာခဲ့ပါသည်။ အထက်ပါ စစ်ကိုင်းတိုင်းဒေသကြီး လွှတ်တော်တရားသူကြီးချုပ်၏ ပြန်ကြားချက် အပေါ် ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီအနေဖြင့် လူသတ်မှု မကျူးလွန်ဘဲ ပြစ်ဒဏ်ကျခံနေရသဖြင့် အသနားခံလျှောက်ထားခြင်းကိစ္စအပေါ် ပြန်လည်စိစစ် သုံးသပ်ချက်များ ပြုလုပ်ပြီး အမျိုးသားလွှတ်တော်ဥက္ကဋ္ဌ ထံ အကြံပြုချက်များနှင့်တကွ ထပ်မံ တင်ပြခဲ့ပါသည်။ ဥက္ကဋ္ဌ၏ ခွင့်ပြုချက်ဖြင့် ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီသည် ပေးအပ်ထားသော လုပ်ငန်းတာဝန်များနှင့်အညီ ဤကော်မတီ၏ ၈-၂-၂၀၁၃ ရက်စွဲပါ စာအမှတ်၊ ၂/အမ၊ (ကော်မတီ-၂)/၂၀၁၃(ဝ၈၁) ဖြင့် ပြည်ထောင်စုအစိုးရ အဖွဲ့နှင့် ပြည်ထောင်စုတရားလွှတ်တော်ချုပ်ထံ တရားခံ အစစ်အမှန်များအား ရှာဖွေဖော်ထုတ်နိုင် သော်လည်း လူ��တ်မှု မကျူးလွန်ဘဲ ပြစ်ဒဏ်ကျခံနေရခြင်းဖြင့် အသနားခံလျှောက်ထားခြင်းနှင့် ပတ်သက်၍ တရားစီရင်ရေးမဏ္ဍိုင် မယိမ်းမယိုင် ဖြောင့်မတ်မှန်ကန်စွာ ဖြေရှင်းဆောင်ရွက် ပေးနိုင်ရန်အတွက် အမှုတွဲနှင့်အတူ ထပ်မံလွှဲပြောင်းပေးပို့ခဲ့ပြီး ဖြေရှင်းဆောင်ရွက်ပြီးစီးမှု အခြေအနေကို အမျိုးသားလွှတ်တော်ဥက္ကဋ္ဌထံ ပြန်ကြားပေးနိုင်ရန် ညှိနှိုင်းပေးပို့ခဲ့ပါသည်။ ၎င်းစာကို ဖတ်ကြားတင်ပြသွားပါ့မယ်။ ပြည်ထောင်စုသမ္မတမြန်မာနိုင်ငံတော်၊ အမျိုးသားလွှတ်တော်၊ ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီ၊ သို့၊ ပြည်ထောင်စုအစိုးရအဖွဲ့၊ ပြည်ထောင်စုတရားလွှတ်တော်ချုပ်၊ အကြောင်းအရာ။ လူသတ်မှု မကျူးလွန်ဘဲ ပြစ်ဒဏ်ကျခံနေရသဖြင့် အသနားခံလျှောက်ထားခြင်း။ ရည်ညွှန်းချက် - (၁) ဦးတင်ဝင်း၊ ပြည်သူ့လွှတ်တော်ကိုယ်စားလှယ်၏ ၁၂-၉-၂၀၁၁ ရက်နေ့ ရက်စွဲပါ တင်ပြစာ။ (၂) အမျိုးသားလွှတ်တော်၏ ၁၇-၁၀-၂၀၁၁ ရက်စွဲပါ စာအမှတ် - ၃/အမ(ကော်မတီ-၂) ၂၀၁၁ (၄၆)၊ (၃) စစ်ကိုင်းတိုင်းဒေသကြီး၊ တရားလွှတ်တော် မုံရွာမြို့၏ ၂-၁၁-၂၀၁၁ ရက်စွဲပါ စာအမှတ်-၉၁၃/၆၁/၂၀၁၁၊ (၁) အထက်အကြောင်းအရာပါကိစ္စနှင့် ပတ်သက်၍ စစ်ကိုင်းတိုင်း ဒေသကြီး၊ ကောလင်းမြို့နယ် မဲဆန္ဒနယ်မှ ပြည်သူ့လွှတ်တော်ကိုယ်စားလှယ် ဦးတင်ဝင်း က ပြစ်ဒဏ်ကျခံနေရဆဲဖြစ်သော မောင်ဝင်းအောင် အား အမှုမှန်ပေါ်ပေါက်ပြီး အပြစ်ဒဏ်မှ ကင်းလွတ်ခွင့် ရရှိရေးအတွက် ပြန်လည်စိစစ်ပေးပါရန် ဥက္ကဋ္ဌ၊ အမျိုးသားလွှတ်တော်ထံ တင်ပြ ခဲ့ပါသည်။ ရည်ညွန်းစာပါ အသနားခံတင်ပြချက်အရ အမျိုးသားလွှတ်တော်၊ ပြည်သူတို့၏ တိုင်ကြားစာနှင့် အသနားခံစာဆိုင်ရာ ကော်မတီအနေဖြင့် တင်ပြစာအပေါ် ဖြစ်စဉ် အကြောင်းအရာ အကျဉ်းချုပ်၊ ကော်မတီ၏ စစ်ဆေးတွေ့ရှိချက်၊ ကော်မတီ၏ သုံးသပ်အကြံပြု ချက်များနှင့်တကွ အမျိုးသားလွှတ်တော် ဥက္ကဋ္ဌထံတင်ပြခဲ့ပြီး၊ ဥက္ကဋ္ဌ၏ လမ်းညွှန်ခွင့်ပြုချက်နှင့် အညီ ရည်ညွန်းပါစာ(၂) ဖြင့် စစ်ကိုင်းတိုင်းဒေသကြီးအစိုးရအဖွဲ့ ဝန်ကြီးချုပ်ထံနှင့် တရား သူကြီးချုပ်၊ စစ်ကိုင်းတိုင်းဒေသကြီး တရားလွှတ်တော်ချုပ်တို့ထံ လူသတ်မှု မကျူးလွန်ဘဲ ပြစ်ဒဏ် ကျခံနေရသဖြင့် အမှုမှန်ပေါ်ပေါက်ဖို့၊ အမှုမှန်ပေါ်ပေါက်စေရန်အတွက် အကြောင်း ကြားစာ ပေးပို့ခဲ့ပါသည်။ ရည်ညွှန်းပါစာ(၂)ပါ အမျိုးသားလွှတ်တော်၏ အကြောင်းကြားစာ အပေါ် စစ်ကိုင်းတိုင်းဒေသကြီး တရားလွှတ်တော် (မုံရွာ)မှ ရည်ညွှန်းစာပါ (၃)ခုဖြင့် အကြောင်း ကြားလာပါသည်။ အကြောင်းပြန်ကြားချက်များအပေါ် အမျိုးသားလွှတ်တော် ပြည်သူတို့၏ တိုင်ကြား စာနှင့် အသနားခံစာဆိုင်ရာ ကော်မတီအနေဖြင့် စိစစ်တွေ့ရှိရသည်မှာ (က) လူသတ်မှု မကျူးလွန်ဘဲ ပြစ်ဒဏ်ကျခံနေရသဖြင့် ကာယကံရှင်များ များစွာ နစ်နာစေလျက်ရှိပါသည်။ (ခ) ကသာခရိုင် တရားသူကြီးသည် အထက်မြန်မာပြည် မှုခင်းတပ်ဖွဲ့မှူးရုံး၊ မန္တလေးမှ ဒု-ရဲမှူးစံသိန်း လ - ၅၇၇၅၆ ၏ တင်ပြချက်ကို လျစ်လျူရှု၍ကောလင်းမြို့နယ် မြန်မာနိုင်ငံရဲတပ်ဖွဲ့၏ တင်ပြချက်အား တရားခံအစစ် မဟုတ်ဟု ယူဆသူများကို ပြစ်ဒဏ် ချမှတ်ခဲ့ကြောင်း တွေ့ရှိရပါသည်။ (ဂ) ရဲတပ်ဖွဲ့၏ မှားယွင်းစွာ တရားစွဲဆိုခဲ့သော စခန်းမှူးနှင့်အဖွဲ့သည် စုံစမ်း စစ်ဆေးမှုများကိုခံရပြီး အလုပ်မှ ရပ်စဲခံခဲ့ရခြင်း၊ သတိပေးခံရခြင်း၊ နယ်မြေ ပြောင်းရွှေ့ခြင်း စသည့် အရေးယူမှု များကိုလည်း ပြုလုပ်ခံခဲ့ရပြီး ဖြစ်သည်ကိုတွေ့ရှိရပါသည်။ (ဃ) မှားယွင်းစွာ ပြစ်ဒဏ်ကျခံနေရသူကို ဘာမှဆက်လက်မဆောင်ရွက်ပေးနိုင်ကြောင်း တွေ့ရှိရ၍ လွန်စွာနစ်နာနေကြောင်း တွေ့ရှိရပါသည်။ အဆိုပါကိစ္စအား အမှုမှန်ပေါ်ပေါက်စေရန်အတွက် ဆက်လက်ဆောင်ရွက်သွားရန်နှင့် ဆောင်ရွက်မှု အခြေအနေအား ပြန်လည်တင်ပြရန် အမျိုးသားလွှတ်တော်မှ အကြောင်းကြားမှု အပေါ် စစ်ကိုင်းတိုင်းဒေသကြီး တရားလွှတ်တော် တရားသူကြီးချုပ်၏ ပြန်ကြား စာအရ တစ်သက်တစ်ကျွန်းဒဏ် ကျခံနေရသော တရားခံ အစစ်အမှန် မဟုတ်ဘဲ လွဲမှားစွာ ပြစ်ဒဏ်ကျခံနေရသူဟု ယုံကြည်ရန် အကြောင်းရှိသော မောင်ဝင်းအောင် မှာ လွတ်မြောက်မှု မရှိသေးကြောင်းကို ပေါ်ပေါက်လျက်ရှိကြောင်းကို တွေ့ရှိရ ပါသည်။ (င) ဥပဒေလောကတွင် အပြစ်ရှိသူများ အမှုမှ မှားယွင်းလွတ်မြောက်သွားခြင်းထက်အပြစ်မဲ့သူတစ်ဦးကို မှားယွင်းစွာ ပြစ်ဒဏ်ကျခံနေရခြင်းသည် ပိုမိုဆိုးရွားသော ကုစား၍ မရနိုင်သည့် အမှားဖြစ်သည်ဟု ဆိုရိုးစကား ရှိပါသည်။ ရှေးယခင် တရားရုံးများအနေဖြင့် အထူးအလေးထား လိုက်နာရိုး အစဉ်အလာလည်း ဖြစ်ပါသည်။ (စ) ထို့အပြင် သံသရာ၏အကျိုးကို တရားခံကသာ ခံစားခွင့်ရှိကြောင်းမှာလည်း သက်သေခံ ဥပဒေအရ အထူးအလေးထားမြဲဖြစ်သော ကျင့်ထုံးလည်း ဖြစ်ပါသည်။ (ဆ) ယခုအမှုတွင် မှုခင်းရဲတပ်ဖွဲ့၏ စစ်ဆေးတွေ့ရှိချက်အရ အမှန်တကယ် ပြစ်မှု ကျူးလွန်သူများဖြစ်ကြောင်း ကွင်းဆက်မပြတ်သော သက်သေအထောက်အထား များ (တရားလို မိန်းကလေးထံမှ ရရှိထားသည့် ရွှေဆွဲကြိုး၊ တရားသူကြီးထံ ကြိုတင်စစ်ဆေးခံချက်များ၊ စစ်ဆေးခံချက် စသည်တို့ ပေါ်ပေါက်ချက်များ) အရ ထွက်ပြေးတိမ်းရှောင်နေသော တရားခံများကို ဖမ်းမိခြင်း မရှိသ၍ တရား စွဲဆိုခံရသော တရားခံများကို အပြစ်ပေးထားရမည်ဟူသော မူကို ကိုင်စွဲကျင့်သုံး နေကြောင်း ပေါ်ပေါက်နေပါသည်။ (ဇ) အမှုမှာ လွန်ခဲ့သော (၁၀)နှစ်ကျော် ၆-၄-၂၀၀၂ ခုနှစ်နေ့က ဖြစ်ပွားခဲ့ပြီး မူလ ခရိုင်ရုံးတွင် စွပ်စွဲတရားခံများ အမှုရင်ဆိုင်နေစဉ် ၂၈-၄-၂၀၀၃ ရက်နေ့ကတည်းက အထက်မြန်မာပြည် မှုခင်းတပ်ဖွဲ့မှူးရုံး၊ ဒု-ရဲမှူးစံသိန်း လ - ၅၇၇၅၆ က စုံစမ်းတွေ့ရှိချက်များအရ အမှုကျူးလွန်သူများမှာ မည်သူများဖြစ်ကြောင်း၊ တရားရုံးသို့ အစီရင်ခံထားပြီးနောက်မှ ၃-၁၀-၂၀၀၃ ရက်နေ့တွင် ရုံးသို့ တရားစွဲတင်ခံရသူ များကို ကြီးလေးသော ပြစ်ဒဏ်များကို ချမှတ်ခဲ့ကြောင်းကိုလည်း အံ့သြဖွယ်တွေ့ရှိရခြင်းဖြစ်ပါသည်။ (ဈ) ထို့အပြင် ဆန်းဦး (နောက်ပိုင်းတွင်ထွက်ပြေးနေသူ)က ရောင်းခဲ့သဖြင့် ဝယ်သူများထံမှ ၁၂-၄-၂၀၀၃ ရက်နေ့တွင် ပြန်လည်သိမ်းဆည်းရမိခဲ့ပြီး တရားလိုအား ဆွဲကြိုးကို အခြားပစ္စည်းများဖြင့် ရောထွေးပြသရွေးချယ်စေခဲ့ရာ တရားသူကြီး အပါအဝင် စစ်ဆေးရေးအဖွဲ့ ရှေ့မှောက်၌ ၂၄-၄-၂၀၀၃ ရက်နေ့တွင် (၃) ကြိမ် တိုင်အောင် တရားလိုက မှန်ကန်စွာ ရွေးချယ်ပေးနိုင်ခဲ့ကြောင်း၊ ၂၈-၄-၂၀၀၃ ရက်နေ့က ခရိုင်တရားသူကြီးသို့ တင်ပြခဲ့သော ဒု-ရဲမှူး စံသိန်း ၏ တင်ပြစာတွင်တွေ့ရှိရပါသည်။ ဤသည်တို့မှာ တရားရုံးက အမိန့်မချရသေးမီအချိန်က ဖြစ်ပါသည်။ (ည) အမှုနှင့် ဆက်စပ်နေသော အယူခံနှင့် ပြင်ဆင်မှုများ တရားရုံးချုပ် မန္တလေး ရှိနေစဉ် ပြည်ထောင်စုရှေ့နေချုပ်ရုံးသို့ အကြံဉာဏ် တောင်းရာတွင် ၁၇-၁၂၂၀၀၄ ရက်စွဲပါ စာအမှတ်၊ ၃ည/မ-၁(၁၂၆) ဖြင့် ပြန်ကြားရတွင် တရားခံ ဆန်းဦး ပါ (၃)ဦးအား ဖမ်းဆီး ရမိသည့်အခါမှသာ မူလ ကသာခရိုင်တရားရုံး ပြစ်မှုကြီးအမှတ်၊ ၁၂/ဝ၂ နှင့် ဆက်နွယ်နေသော တရားရုံးချုပ် (မန္တလေး)ရှိ အယူခံမှု၊ ပြင်ဆင်မှုများအား မည်သို့ ဆက်လက်ဆောင်ရွက်သင့်သည်ကို ဥပဒေ အကြံပြု ပြန်ကြားနိုင်မည်ဖြစ်ပါသည်ဟု ပြန်ကြားချက်အရ တရားရုံးချုပ်က အမိန့်မချဘဲ အမှုရပ်ဆိုင်းထားသည်မှာ (၄)နှစ်ကြာခဲ့ပြီ ဖြစ်ကြောင်းလည်း တွေ့ရှိရပါသည်။ စွပ်စွဲခံ တရားခံများမှာမူ ထောင်ကျရင်း စောင့်ဆိုင်းနေရသည့် အဖြစ်ဆိုးပင် ဖြစ်ပါသည်။ ပြစ်မှုကျူးလွန်သူများ တိမ်းရှောင်နေသ၍ တရားစွဲ တင်ခံထားရသူများသည် ထောင်ကျခံ၍ စောင့်ဆိုင်းနေစေဟူသော သဘောမျိုး သက်ရောက်နေပါသည်။ လုံးဝဖြစ်သင့်သောကိစ္စ မဟုတ်ကြောင်းကိုလည်း စစ်ဆေးတွေ့ရှိရပါသည်။ (ဋ) နောက်ဆုံး စစ်ကိုင်းတိုင်းဒေသကြီး တရားလွှတ်တော် တရားသူကြီးချုပ်၏ ၂-၁၀-၂၀၁၁ ရက်နေ့ ရက်စွဲပါ စာအမှတ်၊ ၉၀၃/၆-၁/၂၀၁၁ ဖြင့် ပြည်သူတို့၏ တိုင်ကြားစာနှင့် အသနားခံစာ ဆိုင်ရာကော်မတီသို့ အကြောင်းပြန်ကြားစာ၏ သဘောအနှစ်ချုပ်မှာ မိမိတို့၏ ဆောင်ရွက်ချက်များသည် အမှုတွဲပါ ပေါ်ပေါက် ချက်များအရ အမှုများကို စီရင်ဆုံးဖြတ်နေခြင်း သာဖြစ်ပါကြောင်းဟု ပြန်ကြား ထားရာ နစ်နာနေသူ ထောင်ကျခံ မှားယွင်းတရားခံများအတွက် စာနာထောက်ထားမှု၊ တရားမျှတမှုတို့အတွက် တာဝန်ရှိရှိ တာဝန်သိသိဖြင့် ကုစားဆောင်ရွက်ရမည့် အစား မိမိကိုယ်ကိုသာ ကာကွယ်စောင့်ရှောက် တင်ပြထားသော သဘောမျိုး သက်ရောက်နေပါသည်။ အမျိုးသားလွှတ်တော် ပြည်သူတို့၏ တိုင်ကြားစာနှင့် အသနားခံစာဆိုင်ရာ ကော်မတီ၏ လိုလားချက်ဖြစ်သော နစ်နာနေသူအား ကုစားကာကွယ်စောင့်ရှောက်ပေးရန် ထည့်သွင်းစဉ်းစားပုံ မပေါ်ပေါက်ကြောင်းတွေ့ရှိနေရပါသည်။ (ဌ) ဥပဒေ၊ နည်းဥပဒေ၊ ဥပဒေ၏ အခြေခံသဘောတရားကျင့်စဉ်များနှင့်အညီမမှန်မှန်းသိလျက် ထောင်ဒဏ်(၁၀)ကျော် ခံစားနေရသောတရားခံအား အမြန်ဆုံး လွှတ်ပေးရန် ဆောင်ရွက်ခြင်းဖြင့် တရားရေးမဏ္ဍိုင်အား ဆက်လက်ထိန်းညှိ ပေးသင့်ပါကြောင်းနှင့် တရားစီရင် ရာတွင်လည်း တရားသူကြီးများ အနေဖြင့် လိုက်နာရမည်ဖြစ်သော တရားစီရင်ရေးဆိုင်ရာ သဘောတရားများ၊ လုပ်ထုံး လုပ်နည်းများနှင့်အညီ အလေးအနက်ထားဆောင်ရွက်ရန် ပျက်ကွက်နေသည်ကို စိစစ်တွေ့ရှိရပါသဖြင့် ထိုတရားသူကြီးများကိုလည်း ဥပဒေ၊ လုပ်ထုံးလုပ်နည်း နှင့်အညီ ထိုက်သင့်သော စိစစ်အရေးယူမှုများ ပြုလုပ်ရန်လိုအပ်မည်ဖြစ်ကြောင်းစစ်ဆေးတွေ့ရှိရပါသည်သို့ပါ၍ တရားခံအစစ်အမှန်အား ရှာဖွေဖော်ထုတ်နိုင်သော်လည်း လူသတ်မှု မကျူးလွန်ဘဲ ပြစ်ဒဏ်ကျခံနေရသဖြင့် အသနားခံလျှောက်ထားခြင်းနှင့် ပတ်သက်၍ တရား စီရင်ရေးမဏ္ဍိုင် မယိမ်းမယိုင် ဖြောင့်မတ်မှန်ကန်စွာ ဖြေရှင်းဆောင်ရွက်ပေးနိုင်ရန်အတွက် အမှုတွဲနှင့်အတူ လွှဲပြောင်းပေးပို့အပ်ပါသည်။ ဖြေရှင်းဆောင်ရွက်ပြီးစီးမှု အခြေအနေကို အမျိုးသားလွှတ်တော် ဥက္ကဋ္ဌထံ ပြန်ကြားပေးပါရန် ညှိနှိုင်းအပ်ပါသည်။ ဆိုပြီးတော့မှ အမျိုးသား လွှတ်တော်ဥက္ကဋ္ဌ၊ ဦးအောင်ငြိမ်း လက်မှတ်ရေးထိုး ပေးပို့ခဲ့ပါတယ်။ အဲဒီလိုပဲ ဥက္ကဋ္ဌ၊ စစ်ကိုင်း တိုင်းဒေသကြီး လွှတ်တော်ကို ဒီစာသားအတိုင်း လိပ်မူပြီးတော့ ပေးပို့ခဲ့ပါတယ်။ (၂)စောင်ပေးပို့ ခဲ့ပါတယ်။ သို့ပါ၍ အထက်ပါဖတ်ကြားတင်သွင်းခဲ့သော အကြောင်းချင်းရာ အခြေအနေများအရ ပြစ်ဒဏ်ကျခံနေဆဲဖြစ်သော မောင်ဝင်းအောင် အား အမှုမှန်ပေါ်ပေါက်ပြီး ပြစ်ဒဏ်မှ ကင်းလွတ်ခွင့် ရရေးအတွက် မိမိတို့ကော်မတီမှ ဆောင်ရွက်ထားမှုများကို လွှတ်တော်သို့ တင်ပြရခြင်း ဖြစ်ပါတယ်။ ဒီမိုကရေစီနိုင်ငံတော် ထူထောင်ရာတွင် ဖွဲ့စည်းပုံအခြေခံဥပဒေ ၂၀၀၈ အရ နိုင်ငံတော် အချုပ်အခြာအာဏာ၏ ခက်မသုံးဖြာဖြစ်သည့် ဥပဒေပြုရေး အာဏာ၊ အုပ်ချုပ်ရေးအာဏာနှင့် တရားစီရင်ရေးအာဏာတို့ကို တတ်နိုင်သမျှ ပိုင်းခြားသုံးစွဲခြင်းနှင့် အချင်းချင်း အပြန်အလှန် ထိန်းကျောင်းခြင်းတို့ ပြု သည်ဟု ပြဋ္ဌာန်းပါရှိပါတယ်။ ဖွဲ့စည်းပုံအခြေခံဥပဒေအရ ပြဋ္ဌာန်း ထားသော ပြဋ္ဌာန်းချက်များနှင့်အညီ တရားစီရင်ရေးမဏ္ဍိုင် မယိမ်းမယိုင် ဖြောင့်မတ်မှန်ကန်စွာ တရားစီရင်ရေးမူအတိုင်း ဆောင်ရွက်နိုင်ပါရန်နှင့် တရားရုံးများအနေဖြင့်လည်း ပြည်သူများ၏ ယုံကြည်ကိုးစား အားကိုးရသည့် အမှန်တရားကို ဖော်ထုတ်ပေးသော ရုံးဌာန၊ တရားမျှတမှုကို ဖော်ဆောင်ပေးသော ရုံးဌာနများဖြစ်ရန် လိုအပ်ပါကြောင်း စိစစ်တွေ့ရှိရပါသည်။ ထို့အတူ တရားသူကြီးများအနေဖြင့်လည်း အကျင့်သီလနှင့် ပြည့်စုံသော၊ အမှန်တရား စောင့်သိသော၊ ကောင်းသောပညာလည်းရှိသော၊ ချစ်ခင်နှစ်သက်ဖွယ်စကားကို ဆိုအပ်သော၊ ရှုံးခြင်း၊ နိုင်ခြင်းကို သိတတ်သော တရားသူကြီးအင်္ဂါ(၅)ပါးနှင့် ပြည့်စုံသည့် တရားသူကြီးများ ဖြစ်ကြရန်လည်း လိုအပ်ကြောင်းလည်း စိစစ်တွေ့ရှိရပါသည်။ သို့ပါ၍ ပြစ်ဒဏ်ကျခံနေဆဲ ဖြစ်သော မောင်ဝင်းအောင် အား အမှုမှန်ပေါ်ပေါက်ပြီး ပြစ်ဒဏ် ကင်းလွတ်ခွင့် ရရေးအတွက် ပြန်လည်စိစစ်ပေးပါရန် အမျိုးသားလွှတ်တော် ဥက္ကဋ္ဌထံ တင်ပြလာမှုအပေါ် ပြည်သူတို့၏ တိုင်ကြားစာနှင့် အသနားခံစာဆိုင်ရာကော်မတီမှ ဖြေရှင်းဆောင်ရွက်နေမှု အခြေအနေအား အမျိုးသားလွှတ်တော် ဥက္ကဋ္ဌကြီးမှတစ်ဆင့် လွှတ်တော်သို့ တင်ပြအစီရင်ခံအပ်ပါတယ်ခင်ဗျား။ အားလုံးကို ကျေးဇူးတင်ပါတယ်။(ဩဘာသံများ)</speech>
</report>
</section>
</discussion>
<postface>
<title>အမျိုးသားလွှတ်တော် ဥက္ကဋ္ဌက အမျိုးသားလွှတ်တော် (၁၈)ရက်မြောက်နေ့ အစည်းအဝေး | ရပ်နားကြောင်းနှင့် (၁၉)ရက်မြောက်နေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အမျိုးသား လွှတ်တော် ဆဋ္ဌမပုံမှန် အစည်းအဝေး (၁၈)ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး (၁၉)ရက်မြောက်နေ့ကို ၂၀၁၃ ခုနှစ်၊ ဖေဖော်ဝါရီလ ၂၂ ရက် (သောကြာနေ့) နံနက် ၁၀းဝဝ နာရီအချိန် ဆက်လက်ကျင်းပမည် ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော်ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် ဆဋ္ဌမပုံမှန်အစည်းအဝေး (၁၈)ရက်မြောက်နေ့ အစည်းအဝေးကို ၁၅၁၀ နာရီအချိန်တွင် ရပ်နားပါသည်။</p>
</postface>
</transcript>
</doc>
