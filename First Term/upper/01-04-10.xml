<doc>
<docinfo>
<docno>01-04-10.xml</docno>
<pdf>01-04-10.pdf</pdf>

<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး ဒသမနေ့မှတ်တမ်း</title>
<date value='17-07-2012'>၁၃၇၄ ခုနှစ်၊ ပထမဝါဆိုလပြည့်ကျော် ၁၄ ရက် (၂၀၁၂ ခုနှစ်၊ ဇူလိုင်လ ၁ရ ရက်) (အင်္ဂါနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ဒသမနေ့ အစီအစဉ်ကို နံနက် ၁၀းဝဝ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော်၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စု သမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ ဒသမနေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။ များ။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး ဒသမနေ့မှာ အမျိုးသား လွှတ်တော်ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေ စုစုပေါင်း(၂၂၃)ဦးရှိပြီး ဒီကနေ့အစည်းအဝေးကို (၂၀၆)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၂.၃၈) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေးရဲ့ ဒသမနေ့အစီအစဉ်ကို အမျိုးသားလွှတ်တော်ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက် အခြားလွှတ်တော်ကိုယ်စားလှယ်တစ်ဦးက သော်လည်းကောင်း ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသားလွှတ်တော် ကိုယ်စားလှယ်များ ရှိလျှင် ယခုခွင့်ပန်ကြားဖို့ ဖြစ်ပါတယ်</speech>
<speech type="speaker">ဦးမိုးမြင့်၊ တနင်္သာရီ (၇) တင်ပြဖို့ ဖြစ်ပါတယ်</speech>
<speech><mp id="67">ဦးမိုးမြင့်၊ တနင်္သာရီတိုင်းဒေသကြီး မဲဆန္ဒနယ်အမှတ် (၇)</mp>လေး စားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ တနင်္သာရီတိုင်းဒေသကြီး မဲဆန္ဒနယ်အမှတ် (၇)မှ အမျိုးသားလွှတ်တော်ကိုယ်စားလှယ် ဦးမိုးမြင့် ဖြစ်ပါတယ်။ တနင်္သာရီတိုင်းဒေသကြီး မဲဆန္ဒနယ်အမှတ် (၆)မှ ဦးတင်ရှန် ၏ ကိုယ်စားခွင့်ပန်ကြားခြင်း ဖြစ်ပါတယ်။ ဦးတင်ရှန် သည် ကိုယ် တိုင်ဆောင်ရွက် ရမည့် ကိစ္စရှိပါသဖြင့် ၂၀၁၂ ခုနှစ်၊ ဇူလိုင်လ (၁၇)ရက်နေ့ တစ်ရက်ကို ခွင့်အဖြစ် သတ်မှတ်ပေးနိုင်ပါရန် လေးစားစွာ တင်ပြ အပ်ပါတယ် ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင် ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးထွန်းဇော်(ခေါ်) ကိုပေါက်၊ ပဲခူး(၁၂) တင်ပြဖို့ ဖြစ်ပါတယ်</speech>
<speech><mp id="84">ဦးထွန်းဇော်(ခေါ်)ကိုပေါက်၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)</mp>။ လေးစားအပ်ပါသော ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ် (၆)မှ ဦးသက်နိုင်ဦး ဟာ နေမကောင်းပါသဖြင့် ယနေ့ ၁၇-၇-၂၀၁၂ နေ့ အမျိုးသားလွှတ်တော် တက်ရောက်ခြင်းမှ မတက် ရောက်နိုင်သည်ကို ခွင့်ပေးပါရန် ၎င်း၏ ကိုယ်စား ခွင့်ပန်ကြားအပ် ပါတယ်ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင် ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဖိုးဇော်၊ ပဲခူး(၂) တင်ပြဖို့ ဖြစ်ပါတယ်</speech>
<speech><mp id="74">ဦးဖိုးဇော်၊ ပဲခူးတိုင်းဒေသကြီး မဲဆန္ဒနယ်အမှတ်(၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ပဲခူးတိုင်းဒေသကြီး မဲဆန္ဒနယ်အမှတ်(၅)မှ အမျိုးသား လွှတ်တော်ကိုယ်စားလှယ် ဦးဝင်းနိုင်ရှိန် သည် အဆုတ်ရောဂါ ဝေဒနာ ခံစားနေရပါသဖြင့် ၁၇-၇-၂၀၁၂ မှ ၁၈-၇-၂၀၁၂ ရက်နေ့အထိ ခွင့် (၂)ရက် ခွင့်ပြုပေးပါရန် ဦးဝင်းနိုင်ရှိန် ၏ ကိုယ်စား ကျွန်တော် ပဲခူးတိုင်းဒေသကြီး မဲဆန္ဒနယ်အမှတ် (၂)မှ ဦးဖိုးဇော် မှ လေး စားစွာဖြင့် ခွင့်ပန်ကြား အပ်ပါတယ် ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင် .ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဉာဏ်လင်း၊ ဧရာဝတီ(၃) တင်ပြဖို့ ဖြစ်ပါတယ်</speech>
<speech><mp id="159">ဦးဉာဏ်လင်း၊ ဧရာဝတီတိုင်းဒေသကြီး မဲဆန္ဒနယ်အမှတ်၃)</mp>လေးစား အပ်တဲ့ ဥက္ကဋ္ဌကြီးခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ် (၂) အမျိုးသားလွှတ်တော် ကိုယ်စားလှယ် ဦးစိုးဝင်း ဟာ ကိုယ်တိုင်ဆောင်ရွက်ရန် ကိစ္စရှိပါသဖြင့် ၁၇-၇-၂၀၁၂ ရက်နေ့မှ ၁၈-၇-၂၀၁၂ ရက်အထိ ခွင့် (၂)ရက်အဖြစ် သတ်မှတ်ခွင့်ပြုပေး ပါရန်၊ ၎င်းကိုယ်စား ဧရာဝတီတိုင်းဒေသကြီး မဲဆန္ဒနယ်အမှတ် (၃) အမျိုးသားလွှတ်တော်ကိုယ်စားလှယ် ကျွန်တော် ဦးဉာဏ်လင်း မှ လေးစားစွာ ခွင့်ပန်ကြားအပ်ပါတယ်။</speech>
<speech type="speaker">ယခု ခွင့်ပန်ကြားချက်ကို ခွင် ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးစောအုန်း၊ မွန်(၉)တင်ပြဖို့ ဖြစ်ပါတယ်</speech>
<speech><mp id="117">ဦးစောအုန်း၊ မွန်ပြည်နယ်မဲဆန္ဒနယ်အမှ၉)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ မွန်ပြည်နယ် မဲဆန္ဒနယ်အမှတ် (၆)မှ အမျိုးသား လွှတ်တော်ကိုယ်စားလှယ် ဦးလှသိန်း သည် နေထိုင်မကောင်းပါသဖြင့် ယနေ့ ၂၀၁၂ ခုနှစ်၊ ဇူလိုင်လ(၁၇)ရက်နေ့အား ခွင့်ရက် တစ်ရက်အဖြစ် ခွင့်ပြုပေးနိုင်ပါရန် ဦးလှသိန်း ၏ ကိုယ်စား မွန်ပြည်နယ် မဲဆန္ဒနယ်အမှတ်(၉)မှကျွန်တော် ဦးစောအုန်း က ရိုသေစွာ ခွင့်ပန်ကြားအပ်ပါတယ် ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင် ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးခက်ထိန်နန်၊ ကချင်(၁) တင်ပြဖို့ ဖြစ်ပါတယ်</speech>
<speech><mp id="1">ဦးခက်ထိန်နန်၊ ကချင်ပြည်နယ် မဲဆန္ဒနယ်အမှတ်၁)</mp>လေးစားအပ်ပါသော ဥက္ကဋ္ဌကြီးခင်ဗျား။ ရှမ်းပြည်နယ် မဲဆန္ဒနယ်အမှတ် (၁၁)မှ ဦးလျူ ကွယ်ရှိ သည် နေပြည်တော် ခုတင်(၁၀၀၀)ဆေးရုံကြီးတွင် မျက်စိခွဲစိတ်ရန် တက်ရောက်နေရပါသဖြင့် ၁၇-၇-၂၀၁၂ ရက်နေ့ မှ ၁၈-၇-၂၀၁၂ ရက်နေ့အထိ (၂)ရက်ကို ခွင့်ပြု ပေးနိုင်ပါရန် ကချင်ပြည်နယ် မဲဆန္ဒနယ် အမှတ်(၁)မှ အမျိုးသားလွှတ်တော်ကိုယ်စားလှယ် ကျွန်တော် ဦးခက်ထိန်နန် မှ ၄င်း၏ ကိုယ်စားလေးစားစွာ ခွင့်တောင်းခံအပ်ပါတယ် ခင်ဗျား။</speech>
<speech type="speaker">ယခု ခွင့်ပန်ကြားချက်ကို ခွင် ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးဉာဏ်လင်း၊ ရှမ်း(၁) တင်ပြဖို့ ဖြစ်ပါတယ်</speech>
<speech><mp id="145">ဦးဉာဏ်လင်း၊ ရှမ်းပြည်နယ်မဲဆန္ဒနယ်အမှတ်(၁)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်က ရှမ်းပြည်နယ်မဲဆန္ဒနယ်အမှတ် (၁)မှ အမျိုးသားလွှတ်တော်ကိုယ်စားလှယ် ဦးဉာဏ်လင်း ဖြစ်ပါတယ်။ ရှမ်းပြည်နယ် မဲဆန္ဒနယ် အမှတ်(၇)မှ အမျိုးသားလွှတ်တော်ကိုယ်စားလှယ် ဦး ဝီလ်ဆင်မိုး အတွက် ခွင့်ပန်ကြား ခြင်း ဖြစ်ပါတယ်။ ဦးဝီလ်ဆင်မိုး ဟာ ဖခင် နေမကောင်းပါသဖြင့် ပြုစုစောင့်ရှောက်ရန် ရှိပါသဖြင့် ၁၇-၇-၂၀၁၂ ရက်နေ့မှ ၁၈-၇-၂၀၁၂ ရက်နေ့အထိ ခွင့် (၂)ရက်အား သတ်မှတ်ပေး နိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">ယခု ခွင့်ပန်ကြားချက်ကို ခွင် .ပြုဖို့ လွှတ်တော်က သဘောတူပါ သလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ဒသမနေ့ကို တက်ရောက်ခွင့် ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြု ထားသူ ၁၀)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၇)ဦး ဖြစ်၍ လွှတ်တော်က ခွင့်ပန်ကြား၍ ခွင့်ပြု ထားသူ (၁၇)ဦး ဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ(ဂ)၊ နည်းဥပဒေ ခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="Order">
<title>ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ်၆)က ရုရှားသမ္မတနိုင်ငံနှင့် အိန္ဒိယသမ္မတနိုင်ငံတို့တွင် သဘာဝရေဘေးအန္တရာယ်သင့်မှုအတွက် အမျိုးသားလွှတ်တော် | အနေနှင့် ဝမ်းနည်းကြောင်း သဝဏ်လွှာပေးပို့ရန် အကြံပြု တင်ပြချက်ကို အမျိုးသားလွှတ်တော်၏ သဘောထား ရယူခြင်း</title>
<speech type="speaker">အစီအစဉ်(၅)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ဧရာဝတီတိုင်းဒေသကြီး မဲဆန္ဒနယ်အမှတ် (၆)မှ ဦးခင်မောင်ရီ က ရုရှားသမ္မတနိုင်ငံ၊ Krasnoddr ဒေသကြီး၊ Krymsk မြို့နယ်တွင် မိုးသည်းထန်စွာ ရွာသွန်းမှုကြောင့် ဆူနာမီ ရေလှိုင်းတမျှ အရှိန်အဟုန်ကြီးမားသော ရုတ်တရက် ရေလွှမ်းမိုး မှုဖြစ်ကာ အိုးအိမ် ပစ္စည်း ဥစ္စာများစွာပျက်စီးပြီး လူ (၁၇၁)ဦးထိ သေကြေပျက်စီးရကြောင်း RT သတင်းဌာနမှ ထုတ်ပြန်ကြေညာသွားပါကြောင်းနှင့် နှစ်ပေါင်း (၇၀) အတွင်း အဆိုးရွားဆုံးရေဘေး နှင့် ကြုံတွေ့နေရ ချိန်၌ ရုရှားသမ္မတနိုင်ငံ၊ ပြည်ထောင်စုလွှတ်တော်သို့ ဤလွှတ်တော်မှစာ နာကြောင်း နှင့် ဝမ်းနည်းကြောင်း သဝဏ်လွှာ ပေးပို့သင့်ကြောင်း တင်ပြလာပါတယ်။ အလားတူ အိန္ဒိယသမ္မတနိုင်ငံ၊ အာသံပြည်နယ်တွင်လည်း ရက်ဆက် မိုးသည်းထန်စွာ ရွာသွန်းမှုကြောင့် လူနေအိမ်ခြေများ၊ လမ်းပန်းဆက်သွယ်မှုများ၊ လယ်မြေများ ပျက်စီးဆုံးရှုံးမှု ဖြစ်ပြီး ယနေ့ထိ လူ (၁၂၀) ကျော် သေကြေပျက်စီးရကြောင်း သတင်းဌာနများက ဗွီဒီယို မှတ်တမ်းနှင့်တကွ ထုတ်ပြန်ကြေညာသွားပါကြောင်းနှင့် အဆိုပါသဘာဝဘေးအန္တရာယ် ကြောင့် ပျက်စီးဆုံးရှုံးမှုအတွက် အိန္ဒိယသမ္မတနိုင်ငံ လွှတ်တော်သို့ ဤလွှတ်တော်မှ စာနာကြောင်းနှင့် ဝမ်းနည်းကြောင်း သဝဏ်လွှာ ပေးပို့သင့်ပါကြောင်း အကြံပြု တင်ပြလာပါတယ်။ အကြံပြု တင်ပြချက်နှင့် စပ်လျဉ်း၍ လွှတ်တော်ရဲ့ ဆန္ဒရယူပါမယ်။ ရုရှားသမ္မတနိုင်ငံနှင့် အိန္ဒိယသမ္မတနိုင်ငံတို့တွင် သဘာဝရေဘေးအန္တရာယ် သင့်မှု အတွက် အမျိုးသားလွှတ်တော်အနေ နှင့် ဝမ်းနည်းကြောင်း သဝဏ်လွှာ ပေးပို့ရန် ဦးခင်မောင်ရီ ၏ အကြံပြု တင်ပြချက်ကို လွှတ်တော်ကသဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်က သဘောတူတဲ့အတွက် ရုရှားသမ္မတနိုင်ငံနှင့် အိန္ဒိယ သမ္မတနိုင်ငံတို့တွင် သဘာဝရေဘေးအန္တရာယ်သင့်မှုအတွက် ဤလွှတ်တော်မှ ဝမ်း နည်း ကြောင်း သဝဏ်လွှာ ပေးပို့မည်ဖြစ်ကြောင်း ကြေညာပါတယ်။(ဩဘာသံများ)</speech>
</section>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၆)ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ လွှတ်တော် သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြ ထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာ ဖြစ်ပါတယ်</speech>
<title>ပြဋ္ဌာန်းပြီးဖြစ်သည့် ရပ်ကွက်ကျေးရွာ အုပ်ချုပ်ရေးမှူး ဥပဒေနှင့် ငြိမ်းချမ်းစွာ စုဝေးခွင့်နှင့် ငြိမ်းချမ်းစွာ စီတန်းလှည့်လည်ခွင့်ဆိုင်ရာ ဥပဒေများ၏ နည်းဥပဒေများ ထုတ်ပြန်ရန် မည်သည့်အကြောင်းကြောင့် ကြန့်ကြာနေသည်၊ မည်သည့်အချိန်တွင် ထုတ်ပြန်ပေးနိုင်မည်။ ဥပဒေနှင့်အညီ ရပ်ကွက်ကျေးရွာ အုပ်ချုပ်ရေးမှူး အသစ်များကို မည်သည့်အချိန်တွင် ရွေးချယ် တာဝန်ပေးအပ်နိုင်မည် တို့နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ် (၄)မှ ဒေါက်တာမြတ်ဉာဏစိုး က ပြဋ္ဌာန်းပြီးဖြစ်သည့် ရပ်ကွက်ကျေး ရွာ အုပ်ချုပ်ရေးမှူး ဥပဒေနှင့် ငြိမ်းချမ်းစွာစုဝေးခွင့်နှင့် ငြိမ်းချမ်းစွာ စီတန်းလှည့်လည်ခွင့်ဆိုင်ရာ ဥပဒေများ၏ နည်းဥပဒေများ ထုတ်ပြန်ရန် မည်သည့်အကြောင်းကြောင့် ကြန့်ကြာနေသည်၊ မည်သည့်အချိန်တွင် ထုတ်ပြန်ပေး နိုင်မည်၊ ဥပဒေနှင့်အညီ ရပ်ကွက်ကျေးရွာ အုပ်ချုပ်ရေး မှူး အသစ်များကို မည်သည့်အချိန်တွင် ရွေးချယ် တာဝန်ပေးအပ်နိုင်မည် တို့နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="136">ဒေါက်တာမြတ်ဉာဏစိုးရန်ကုန်တိုင်းဒေသကြီး မဲဆန္ဒနယ်အမှတ်(၄)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့် တကွ အားလုံးပဲမင်္ဂလာပါခင်ဗျား။ ကျွန်တော် ဒီမေးခွန်းကို မေးမြန်းဖို့ လွှတ်တော်ကို တင်ပြခဲ့တဲ့ရက် ဟာ ဇွန်လ ၁၉ ရက်နေ့က ဖြစ်ပါတယ်။ ဇူလိုင်လ ၆ ရက်နေ့မှာတော့ ရပ်ကွက်ကျေးရွာအုပ်စု အုပ်ချုပ် ရေးမှူးဥပဒေနဲ့ ငြိမ်း ချမ်းစွာ စုဝေးခွင့်နဲ့ စီတန်းလှည့်လည်ခွင့်ဥပဒေများနဲ့ နည်းဥပဒေများ ထုတ်ပြန် ကြေညာခဲ့ပြီး ဖြစ်ပါတယ်။ ဒါပေမဲ့ ဒီမေးခွန်းမှာ မေးစရာကျန်နေသေးတဲ့ ကဏ္ဍလေးတွေကိုတော့ ဆက်လက် ပြီးတော့ ဥက္ကဋ္ဌကြီးမှတစ် ဆ့် မေးမြန်းသွားမှာ ဖြစ်ပါတယ် ခင်ဗျား။ အဲဒီတော့ ဒီလိုနည်းဥပဒေတွေ ထုတ်ပြန်ပြီးတဲ့အခါမှာ ရပ်ကွက်ကျေးရွာ အုပ်စု အုပ်ချုပ်ရေးမှူးများ ဥပဒေ အခန်း(၂) မှာ ကြီးကြပ်ရေးအဖွဲ့ ဖွဲ့စည်းခြင်း နှင့် လုပ်ငန်းတာဝန်များပါရှိပါတယ် ဥက္ကဋ္ဌကြီးခင်ဗျား။ အဲဒီတော့ ဒီပြည်သူတွေရဲ့ ဆန္ဒမဲနဲ့ မိမိတို့ ရပ်ကွက်၊ ကျေးရွာအုပ်စု အုပ်ချုပ်ရေးမှူးတွေကို ရွေးချယ်ခွင့် ရမယ့် အချိန်ကို ပြည်သူတွေက သိရှိလို ကြပါတယ်။ ဒီမှာ ကြီးကြပ်ရေးအဖွဲ့တွေ ဖွဲ့စည်းခြင်းနဲ့ လုပ်ငန်းတာဝန်အခန်းမှာပါတဲ့အတိုင်း ကြီးကြပ်ရေး အဖွဲ့တွေကို ဘယ်နေ့ ဘယ်အချိန် လောက်မှာ ဖွဲ့စည်းပေးနိုင်ခြင်းရှိမယ်။ ဘယ်အချိန် လောက်မှာ ဘယ်နေ့ ဘယ် ရက်လောက်မှာ စတင်ပြီးတော့ ပြည်သူများက နေပြီးတော့ မိမိတို့နေထိုင်ရာ ရပ်ကွက်နဲ့ ကျေးရွာအုပ်စု အုပ်ချုပ်ရေးမှူး အသစ်တွေကို ဆန္ဒမဲပေးပြီးတော့ ရွေးချယ်နိုင်ခွင့်ရှိမယ်ဆို တာကို ဖြေကြား ပေးပါရန် ဥက္ကဋ္ဌကြီးမှ တစ်ဆင့် လေးစားစွာတင်ပြမေးမြန်းအပ်ပါတယ် ခင်ဗျား ။ ကျေးဇူးတင် ပါတယ်။</speech>
<speech type="speaker">မေးခွန်းနဲ့ ပတ်သက်ပြီး ပြည်ထဲရေးဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ် ိုလ်မှူးချုပ်ကျော်ဇံမြင့် (ဒုတိယဝန်ကြီး၊ ပြည်ထဲရေးဝန်ကြီးဌာန ။ လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ် များ၊ ဖိတ်ကြားထားသော ဧည့်သည်တော်များအားလုံး မင်္ဂလာအပေါင်းနဲ့ ပြည့်စုံပါစေလို့ ဦးစွာဆုတောင်းမေတ္တာပို့သအပ်ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ်(၄)အမျိုးသား လွှတ်တော်ကိုယ်စားလှယ် ဒေါက်တာ မြတ်ဉာဏစိုး ရဲ့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးဥပဒေ နဲ့ ငြိမ်းချမ်းစွာ စုဝေးခွင့်၊ ငြိမ်းချမ်းစွာ စီတန်းလှည့်လည်ခွင့် ဆိုင်ရာ ဥပဒေများ၏ နည်းဥပဒေများထုတ်ပြန်ရန် မည်သည့်အကြောင်းကြောင့် ကြန့်ကြာနေသည်။ မည်သည့် အချိန်တွင်ထုတ်ပြန်ပေးနိုင်မည်၊ ဥပဒေနဲ့အညီ ရပ်ကွက်ကျေးရွာ အုပ်ချုပ်ရေးမှူးများ ကို မည်သည့်အချိန်တွင် ရွေးချယ်တာဝန်ပေးအပ်ပေးနိုင်မည်နဲ့ စပ်လျဉ်းတဲ့မေးခွန်းအပေါ် ကျွန်တော် ပြည်ထဲရေး ဝန်ကြီးဌာန၊ ဒုတိယဝန်ကြီး ဗိုလ်မှူးချုပ် ကျော်ဇံမြင့်မှ ဖြေကြားသွားမှာ ဖြစ်ပါတယ်။ နိုင်ငံတော် ဖွဲ့စည်းပုံ အခြေခံဥပဒေ ပုဒ်မ ၂၈၉ တွင် ရပ်ကွက် သို့မဟုတ် ကျေးရွာ အုပ်စု၏ အုပ်ချုပ်ရေးကို ရပ်ရွာကကြည်ညို လေးစားပြီး သိက္ခာသမာဓိရှိသည့် ပုဂ္ဂိုလ် တစ်ဦးဦးကို ဥပဒေနှင့်အညီ ခန့်အပ်တာဝန်ပေးအပ် ဆောင်ရွက်စေရမည် ဟုပြဋ္ဌာန်း ထားတဲ့ အတွက် ရပ်ကွက် သို့မဟုတ် ကျေးရွာအုပ်စု အုပ်ချုပ် ရေးမှူးများကို ခန့်အပ်တာဝန်ပေး အပ်ပြီး ရပ်ကွက် သို့မဟုတ် ကျေးရွာ အုပ်စုရဲ့ အုပ်ချုပ်ရေးဆိုင်ရာ လုပ်ငန်းတွေကို ထိရောက်စွာ အကောင်အထည်ဖော် ဆောင်ရွက်နိုင်ရန် အလို့ငှာ ရပ်ကွက် သို့မဟုတ် ကျေးရွာအုပ်စုအုပ်ချုပ်ရေးဥပဒေ ၂၀၁၂ ခုနှစ်၊ ပြည်ထောင်စုလွှတ်တော် ဥပဒေအမှတ် ၁ ကို နိုင်ငံတော် သမ္မတ က ၂၀၁၂ ခုနှစ်၊ ဖေဖော်ဝါရီလ ၂၄ ရက်နေ့တွင်လည်းကောင်း၊ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ ကို ပြင်ဆင်သည့် ဥပဒေ ၂၀၁၂ ခုနှစ်၊ ပြည်ထောင်စု လွှတ်တော် ဥပဒေအမှတ် ရ ကို နိုင်ငံတော်သမ္မတက ၂၀၁၂ ခုနှစ် ၊ မတ်လ ၂၈ ရက်နေ့တွင်လည်းကောင်း ထုတ်ပြန်ခဲ့ပြီး ဖြစ်ပါတယ်။ အဲဒီ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ ပုဒ်မ ၃၆ (က) (ခ)တို့အရ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေး ဆိုင်ရာနည်းဥပဒေများကို ၂၀၁၂ ခုနှစ်၊ ဇွန်လ ၂၈ ရက်နေ့မှာ ကျင်းပပြုလုပ်တဲ့ ပြည်ထောင်စု အစိုးရအဖွဲ့အစည်းအဝေးအမှတ်စဉ်(၂၄/၂၀၁၂) က သဘောတူခဲ့တဲ့အတွက် ရပ်ကွက် သို့မဟုတ် ကျေးရွာအုပ်စုအုပ်ချုပ်ရေးဆိုင်ရာ နည်းဥပဒေများကို ဖွဲ့စည်းပုံအခြေခံဥပဒေ ပုဒ်မ ၉ရ (က) (၂)နဲ့အညီ ပြည်ထဲရေးဝန်ကြီးဌာန၊ ပြည်ထောင်စုဝန်ကြီးက ၂၀၁၂ ခုနှစ်၊ ဇူလိုင်လ ၆ ရက်နေ့မှာ လက်မှတ် ရေးထိုးထုတ်ပြန်ခဲ့ပြီး ဖြစ်ပါတယ်။ အလားတူ နိုင်ငံသားတိုင်းသည် နိုင်ငံတော်လုံခြုံရေး၊ တရားဥပဒေစိုးမိုးရေး၊ ရပ်ရွာ အေးချမ်းသာယာရေး သို့မဟုတ် ပြည်သူတို့ရဲ့ ကိုယ်ကျင့်တရားအလို့ငှာ ပြဋ္ဌာန်းထားတဲ့ ဥပဒေများနှင့် မဆန့်ကျင်လျှင် လက်နက်မပါပဲ ငြိမ်းချမ်းစွာစုဝေးခွင့်နှင့် စီတန်းလှည့်လည်ခွင့် တို့ကို လွတ်လပ်စွာသုံးစွဲဆောင်ရွက်ခွင့်ရှိသည် လို့ နိုင်ငံတော်ဖွဲ့စည်းပုံအခြေခံဥပဒေ ပုဒ်မ ၃၅၄၊ ပုဒ်မခွဲ (ခ)မှာ ဖော်ပြထားပါတယ်။ ဒီလို ဖော်ပြထားတဲ့ နိုင်ငံသားများရဲ့ မူလအခွင့်အရေး နဲ့ တာဝန်များကို ဥပဒေနဲ့အညီ အကာအကွယ်ပေးနိုင်ရန်နှင့် စည်းကမ်း တကျရှိစေရန် ရည်ရွယ်ပြီး ငြိမ်းချမ်းစွာစုဝေးခွင့်နှင့် ငြိမ်းချမ်းစွာစီတန်းလည်ခွင့်ဆိုင်ရာ ဥပဒေကို ပြည်ထဲရေး ဝန်ကြီးဌာန က တာဝန်ယူရေးဆွဲခဲ့ပြီး၊ ပြည်ထောင်စုလွှတ်တော်ကို တင်ပြခဲ့ရာ ၂၀၁၁ ခုနှစ်၊ ဒီဇင်ဘာလ ၂ ရက်နေ့မှာ ၂၀၁၂ ခုနှစ်၊ ပြည်ထောင်စုလွှတ်တော်ဥပဒေအမှတ် ၁၅ ဖြင့် ပြဋ္ဌာန်း ထုတ်ပြန်ခဲ့ပြီးလည်းဖြစ်ပါတယ်။ ဒီလို ထုတ်ပြန်ခဲ့ပြီးဖြစ်တဲ့ ငြိမ်းချမ်းစွာစုဝေးခွင့်နှင့် ငြိမ်းချမ်း စွာ စီတန်းလှည့်လည်ခွင့်ဆိုင်ရာဥပဒေ ပုဒ်မ ၂၄ ၊ ပုဒ်မခွဲ (က)နှင့်(ခ)တို့အရ ပြည်ထဲရေးဝန်ကြီးဌာနဟာ ငြိမ်းချမ်းစွာစုဝေးခွင့်နှင့် ငြိမ်းချမ်းစွာစီတန်းလှည့်လည်ခွင့်ဆိုင်ရာ နည်းဥပဒေများကို ၂၀၁၂ ခုနှစ် ဇွန်လ ၁၄ ရက်နေ့မှာ လုပ်ထုံးလုပ်နည်းနဲ့ အညီ ထုတ်ပြန်ခဲ့ပြီး ဖြစ်ပါတယ်။ အထက်ကတင်ပြခဲ့တဲ့ ထုတ်ပြန်ပြီးနည်းဥပဒေများကို နိုင်ငံတော်ဖွဲ့စည်းပုံအခြေခံ ဥပဒေ ပုဒ်မ ၁၃၇၊ ပုဒ်မခွဲ(က)နဲ့ ပုဒ်မ ၁၅၇၊ ပုဒ်မခွဲ (က)တို့အရ အနီးကပ်ဆုံး ကျင်းပတဲ့ ပြည်သူ့လွှတ်တော်နဲ့ အမျိုးသားလွှတ်တော် ပုံမှန်အစည်းအဝေးကာလမှာ သက်ဆိုင်ရာ လွှတ်တော်ဥက္ကဋ္ဌက ခွင့်ပြု တဲ့အစီအစဉ်နဲ့ လွှတ်တော်ကိုယ်စားလှယ်များထံကို ဖြန့်ဝေတင်ပြရန် အတွက်လည်း ၂၀၁၂ ခုနှစ်၊ ဇူလိုင်လ ၆ ရက်နေ့မှာ လွှတ်တော်ရုံးသို့ ပေးပို့ တင်ပြခဲ့ပြီးလည်း ဖြစ်ပါတယ်။ ဒီနေရာမှာ ကြန့်ကြာ တယ်လို့ မေးမြန်းလာတဲ့အတွက် အနည်းငယ်ရှင်းပြလို တာကတော့ နိုင်ငံတော်ဖွဲ့စည်းပုံအခြေခံဥပဒေ ပုဒ်မ ၉၇၊ ပုဒ်မခွဲ (က)မှာ ပြည်ထောင်စု လွှတ်တော်သည် ဥပဒေတစ်ရပ်ပြဋ္ဌာန်းတဲ့ အခါမှာ ဖွဲ့စည်းပုံအခြေခံဥပဒေအရ ဖွဲ့စည်းသည့် ပြည်ထောင်စုအဆင့် အဖွဲ့အစည်း တစ်ရပ်ရပ်အား ယင်းဥပဒေနှင့် သက်ဆိုင်သည့် နည်းဥပဒေ၊ စည်းမျဉ်းနှင့် စည်းကမ်းများ ထုတ်ပြန်ခွင့်ကို အပ်နှင်းနိုင်သည် လို့ ပြဌာန်းထားတာနဲ့အညီ ဒီလိုအပ်နှင်းခြင်းခံရတဲ့ ပြည်ထောင်စုအဆင့်အဖွဲ့အစည်းအနေနဲ့လည်း မိမိကိုယ်တိုင် ကိုင်တွယ် ကျင့်သုံးရမယ့် ဥပဒေ တစ်ရပ်ကို အမှန်တကယ်ကို ရေရှည်တည်တံ့ စေရန်နဲ့ မကြာခဏ ပြင်ဆင်ခြင်း၊ ဖြည့်စွက်ခြင်း၊ ပယ်ဖျက် ရခြင်းများမဖြစ်စေရန် ဥပဒေပညာရှင်များနဲ့ အကြိမ်ကြိမ် တည်းဖြတ်ရေးဆွဲပြီး ဆောင်ရွက်ခဲ့ပါတယ်။ ဆက်လက်ပြီး ရပ်ကွက် သို့မဟုတ် ကျေးရွာ အုပ်စုအုပ်ချုပ်ရေးဥပဒေနဲ့ ပတ်သက်လို့ လည်း ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဥပဒေ၊ အခန်း (၁၂)ပါ ချီးမြှင့်ထောက်ပံ့ ငွေနဲ့အခန်း(၁၃)ပါ ရုံးသုံးစရိတ်ဆိုင်ရာ ပြဌာန်းချက်များကိုလည်း အကောင်အထည် ဖော်နိုင်ရန် ပြည်ထဲရေးဝန်ကြီးဌာန က နိုင်ငံတော်သမ္မတရုံးသို့ တင်ပြခဲ့ရာ ၂၀၁၂ ခုနှစ်၊ ဇွန်လ ၃၀ ရက်နေ့မှာ နိုင်ငံတော်သမ္မတရုံးက ပြည်ထောင်စုအစိုးရအဖွဲ့ တင်ပြပြီး ဘတ်ဂျက်မှာ ထည့်သွင်းတောင်းခံဖို့ လမ်းညွှန် ခဲ့တဲ့အတွက် ၂၀၁၂ ခုနှစ်၊ ဇူလိုင်လ ၁၂ ရက်နေ့မှာ ပြုလုပ်တဲ့ ပြည်ထောင်စုအစည်းအဝေး အမှတ်စဉ် (၂၆/၂၀၁၂) မှာ တင်ပြထားပြီး လုပ်ထုံးလုပ်နည်းနဲ့ အညီ ဆက်လက်ဆောင်ရွက်လျက်ရှိပါတယ်။ ၎င်းအပြင် ငြိမ်းချမ်းစွာစုဝေးခွင့်နှင့် ငြိမ်းချမ်းစွာ စီတန်းလှည့်လည်ခွင့်ဆိုင်ရာ နည်းဥပဒေရေးဆွဲခဲ့မှု အခြေအနေနဲ့ပတ်သက်လို့ တင်ပြလို ပါတယ်။ နိုင်ငံတော်ဖွဲ့စည်းပုံအခြေခံဥပဒေ ပုဒ်မ ရ မှာ နိုင်ငံတော်သည် စစ်မှန်၍ စည်းကမ်း ပြည့်ဝသောပါတီစုံဒီမိုကရေစီစနစ်ကိုကျင့်သုံးသည်လို့အတိအလင်းဖော်ပြထားရှိပြီး ဖြစ်ပါတယ်။ ဒီနေရာမှာ အချို့သော မိမိနိုင်ငံသားများဟာ ဒီမိုကရေစီစနစ်ကိုကာလပေါင်းရာနဲ့ချီပြီး ကျင့်သုံး ခဲ့တဲ့ ဖွံ့ဖြိုးပြီး နိုင်ငံများလို ဒီမိုကရေစီပန်းတိုင်ကို အမြန်ဆုံးရောက်ရှိလိုတဲ့ ဆန္ဒများ ပြင်းပြလျက် ရှိနေတာကိုလည်းလေ့လာတွေ့ရှိရပါတယ်။ ဒီလိုအခြေအနေမှာ အချို့သောသူများဟာ ပြဌာန်းပြီးဖြစ်တဲ့ ငြိမ်းချမ်းစွာစုဝေးခွင့်နှင့် ငြိမ်းချမ်းစွာစီတန်းလှည့်လည် ခွင့်ဆိုင်ရာ ဥပဒေနဲ့ နည်းဥပဒေတွေကို လက် တစ်လုံးခြား အသုံးပြု ကာ အသေး အဖွဲ့ အားနည်းချက်များကိုပင် ဆုပ်ကိုင်၍ လည်းကောင်း၊ အနည်းငယ်မျှသော ကိုယ်ကျိုးစီးပွားကို ရယူ လို၍လည်းကောင်း ပြဿနာအချို့ကို ဖန်တီးပြီး ဆူပူ သောင်းကျန်းမှု၊ အကြမ်းဖက်မှုစတဲ့ အဓမ္မနည်းများနဲ့ဆောင်ရွက်ခြင်း သို့မဟုတ် ကြိုးပမ်းအားထုတ်ခြင်းများကြောင့် ပြည်ထောင်စု ပြို ကွဲမယ့် တိုင်းရင်းသားစည်းလုံးညီညွတ်မှု ပြို ကွဲစေမယ့် သို့မဟုတ် အချုပ်အခြာအာဏာ လက်လွတ် ဆုံးရှုံးစေမယ့် အရေးပေါ်အခြေအနေ တွေ ပေါ်ပေါက်လာနိုင်တာကို သမိုင်းဖြစ်စဉ်များက သင်ခန်းစာယူပြီး အခြေအနေအရပ်ရပ်ကို လေ့လာဆန်းစစ်ကာ ငြိမ်းချမ်းစွာစုဝေးခွင့်နဲ့ ငြိမ်းချမ်းစွာစီတန်းလှည့်လည်ခွင့်ဆိုင်ရာ နည်းဥပဒေကို အပြန်ပြန်အလှန်လှန် စိစစ်သုံးသပ် ရေးဆွဲထုတ်ပြန်ခဲ့ခြင်း ဖြစ်ပါတယ်။ လက်ရှိအခြေအနေမှာလည်းမတူကွဲပြားခြင်းနှင့်ငြိမ်းချမ်းရေးပါတီဥက္ကဋ္ဌ ဦးနေမျိုးဝေ မှ ၂၀၁၂ ခုနှစ်၊ ဇူလိုင်လ ၁၀ ရက်နေ့မှာ ဥပဒေပုဒ်မ ၅ အရ ဇူလိုင်လ ၁၅ ရက်နေ့နဲ့ ၁၆ ရက်နေ့ တို့မှာ ငြိမ်းချမ်းစွာစုဝေးခွင့်နှင့် ငြိမ်းချမ်းစွာစီတန်းလှည့်လည်ခွင့်ကို တင်ပြခဲ့တဲ့အတွက် သက်ဆိုင်ရာ မင်္ဂလာဒုံမြို့နယ်ရဲတပ်ဖွဲ့မှူးရုံးမှလည်း ခွင့်ပြုပေးခဲ့ပြီး ဖြစ်ပါတယ်။ အလားတူ အခြားမြို့နယ် အသီးသီးမှာ လည်း လျှောက်ထားလာမှုများကို ဥပဒေလုပ်ထုံးလုပ်နည်းများ နှင့်အညီ စိစစ်ခွင့်ပြုပေးလျက် ရှိနေပါတယ်။ ဒါကြောင့် ပြည်ထဲရေးဝန်ကြီးဌာနအနေနဲ့ ထုတ်ပြန်ခဲ့ပြီးဖြစ်တဲ့ ရပ်ကွက် သို့မဟုတ် ကျေးရွာအုပ်စုအုပ်ချုပ်ရေးဥပဒေနဲ့ ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးဆိုင်ရာ နည်းဥပဒေများအရ တိုင်းဒေသကြီး နှင့် ပြည်နယ်အသီးသီးမှာရှိတဲ့ အထွေထွေအုပ်ချုပ်ရေးဦးစီးဌာနက မြို့နယ်အုပ်ချုပ်ရေးမှူးများကို ရပ်ကွက် သို့မဟုတ် ကျေးရွာအုပ်စု အုပ်ချုပ်ရေးမှူးများ ရွေးချယ်တာဝန်ပေးအပ်ရာမှာ လုပ်ထုံး လုပ်နည်းများနဲ့အညီစနစ်တကျ ဆောင်ရွက်နိုင်ရေးအတွက်ကို သင်တန်းများ ဖွင့်လှစ်ဆောင်ရွက် လျက်ရှိပါကြောင်းနဲ့ ချီးမြှင့်ထောက် ပံ့ငွေနဲ့ ရုံးသုံးစရိတ်ကိစ္စ များဆိုင်ရာ ဘဏ္ဍာရေး အတည်ပြုချက်များရရှိတာနဲ့ တစ်ဆက်တည်းမှာပဲ နည်းဥပဒေ လုပ်ထုံးလုပ်နည်းများနဲ့အညီ ရပ်ကွက် သို့မဟုတ် ကျေးရွာအုပ်ချုပ် ရေးမှူးများကို ရွေးချယ်တာဝန်ပေးအပ်သွားမှာ ဖြစ်ပါကြောင်း ရှင်းလင်း ဖြေကြားအပ် ပါတယ်။</speech>
<title>ပြည်တွင်းစက်သုံးဆီဈေး ကမ္ဘာ့ဈေး ထက် များစွာ မြင့်တက်နေခြင်းအတွက် စက်သုံးဆီ အရောင်းဆိုင်များတွင် နိုင်ငံတကာဈေး နှုန်းထက် ဈေး နှုန်းကွာဟချက် ကြီးမားနေသည့်အပေါ် အရေးယူဆောင်ရွက်ရန် အစီအစဉ် ရှိမရှိ နှင့် စွမ်းအင်ကဏ္ဍတွင် ပြည်တွင်းပြည်ပ ရင်းနှီးမြှုပ်နှံမှု တစ်ခုချင်းစီအလိုက် ရင်းနှီးမြှုပ်နှံခွင့်ပြုထားသည့် ကာလအပိုင်းအခြားနှင့် နှစ်အလိုက် ရရှိသည့် ဝင်ငွေအကျိုးအမြတ်တို့ကို ပြည်သူတို့အား တိကျစွာ ထုတ်ပြန်အသိပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၄)မှ ဒေါက်တာမြတ်ဉာဏစိုး က ပြည်တွင်းစက်သုံးဆီဈေး ကမ္ဘာ့ဈေး ထက် များစွာ မြင့်တက်နေခြင်း အတွက် စက်သုံးဆီအရောင်းဆိုင်များတွင် နိုင်ငံတကာဈေး နှုန်းထက် ဈေး နှုန်းကွာဟချက် ကြီးမားနေသည့်အပေါ် အရေးယူဆောင်ရွက်ရန် အစီအစဉ် ရှိ /မရှိ နှင့် စွမ်းအင်ကဏ္ဍတွင် ပြည်တွင်းပြည်ပ ရင်းနှီးမြှုပ်နှံမှု တစ်ခုချင်းစီအလိုက် ရင်းနှီးမြှုပ်နှံခွင့်ပြု ထားသည့် ကာလ အပိုင်းအခြားနှင့် နှစ်အလိုက် ရရှိသည့် ဝင်ငွေအကျိုးအမြတ်တို့ကို ပြည်သူတို့အား တိကျစွာ ထုတ်ပြန်အသိပေးရန် အစီအစဉ် ရှိ /မရှိ နှင့် စပ်လျဉ်းတဲ့ မေးခွန်းများကို မေးမြန်းဖို့ ဖြစ်ပါတယ်</speech>
<speech><mp id="136">ဒေါက်တာမြတ်ဉာဏစိုး၊ ရန်ကုန်တိုင်းဒေသကြီး မဲဆန္ဒနယ်အမှတို၄)</mp>လေးစား အပ်ပါတဲ့ အမျိုးသားလွှတ်တော်ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်တော် များအားလုံး ပြည်ထောင်စုဝန်ကြီးတို့ကို မင်္ဂလာပါလို့ ထပ်မံနှုတ်ခွန်းဆက်သအပ်ပါတယ်။ မေးခွန်းနှစ်ခုကို ကျွန်တော် တစ်ခုချင်းစီ မေးမြန်းသွားမှာ ဖြစ်ပါတယ် ဥက္ကဋ္ဌကြီးခင်ဗျား။ ပထမမေးခွန်းကတော့ ကျွန်တော်တို့ မြန်မာနိုင်ငံဟာ ဈေးကွက်စီးပွားရေးစနစ်ကို ကျင့်သုံးတာနဲ့ အညီ ပြည်တွင်းမှာ စက်သုံးဆီများကို ပုဂ္ဂလိက ကို ဝယ်ယူတင်သွင်းခွင့်၊ ရောင်းချခွင့်ကို လွတ်လွတ်လပ်လပ် ပေးထားပြီး ဖြစ်ပါတယ်။ ကျွန်တော်တို့ ဓာတ်ဆီတစ်မျိုးတည်းကိုပဲ စွမ်းအင်ဝန်ကြီးဌာန ကနေပြီးတော့ ရောင်းချပေးနေပြီးတော့ ကျန်တဲ့ ဒီဇယ်၊ အဆင့်မြင့်ဒီဇယ်၊ အဆင့်မြင့်ဓာတ်ဆီလို့ ခေါ်ဆိုတဲ့ Octane တို့ကို နိုင်ငံခြားကနေပြီးတော့ လွတ်လွတ်လပ်လပ် တိုက်ရိုက်တင်သွင်း ရောင်းချခွင့် ပေးထားပါတယ်။ ဒီလို ပေးထားတဲ့အခါမှာ ကျွန်တော်တို့ 92 Ron Octone ဓာတ်ဆီ တစ်ဂါလံရဲ့ မြန်မာနိုင်ငံဆိပ်ကမ်းများကို အရောက်ဈေးနှုန်း ဒီဇယ်၊ အဆင့်မြင့် ဒီဇယ်တို့ရဲ့ ဆိပ်က မ်းများကို အရောက် ဈေးနှုန်းတွေထက် အပြင်မှာ ပြန်လည်ဖ���န့်ဖြူး ရောင်းချတဲ့အခါမှာ ဈေးနှုန်းကွာဟချက်ဟာ ကြီးမားနေပါတယ်။ တစ်ခါတစ်ရံမှာဆိုရင် ကျွန်တော်တို့ ငွေကျပ် (၆၀၀)၊ (၇၀၀)လောက်ထိ ကွာဟနေတာကို တွေ့ရပါတယ်။ အဲဒီတော့ ကမ္ဘာမှာ ရေနံဈေးမြင့်တဲ့အခါမှာလည်း ကျွန်တော် တို့နိုင်ငံမှာ ပြန်လည်ဖြန့်ဖြူးရောင်းချတဲ့ အခါမှာ ဈေးနှုန်းတွေ ကြီးမြင့်တာဟာ ဒါဟာ ယထာဘူတ ကျပါတယ်။ ဒါပေမဲ့ ကမ္ဘာမှာ ရေနံဈေး ကျသွားတဲ့အခါကျရင်လည်း ကျွန်တော်တို့နိုင်ငံမှာကျတော့ စက်သုံးဆီတွေဟာ ဈေးကျ မသွားပါဘူးခင်ဗျ။ ဈေးမြင့်နဲ့ပဲ ဆက်လက်ရောင်းချနေပါတယ်။ အဲဒီတော့ စက်သုံးဆီ ဆိုတာက နိုင်ငံမှာ တစ်နေ့တစ်နေ့ကို တစ်နေ့တာအတွက်ကို ဂါလံပေါင်း သိန်းနဲ့ချီပြီးတော့ သုံးစွဲနေရတဲ့ အနေအထားဖြစ်ပါတယ် ဥက္ကဋ္ဌကြီးခင်ဗျား။ နောက် စက်သုံးဆီ ဈေးကြီးမြင့်တာနဲ့အမျှ ကုန်စည်စီးဆင်းရေး၊ ကုန်ထုတ်လုပ်ရေး၊ သယ်ယူပို့ဆောင်ရေး စတဲ့ စရိတ်စကတွေပါ အကုန်လုံးကြီးမြင့်လာပြီးတော့ ကုန်ဈေးနှုန်း မြင့်မားတာကိုလည်း ကြုံတွေ့နေရပါတယ်။ ဒါကြောင့်မို့လို့ တင်သွင်းတဲ့ ဆိပ်ကမ်းရောက် ဈေးနှုန်းရယ်၊ ပြီးတဲ့အ��ါမှာ ဒီအပေါ်မှာ ထမ်းဆောင်ရတဲ့ အခွန်အခတွေရယ်၊ ပြီးတဲ့အခါ ကျတော့မှ ကျွန်တော်တို့ နိုင်ငံတစ်ဝန်းကို ဖြန့်ဖြူးရတဲ့ သယ်ယူပို့ဆောင်စရိတ်၊ ဒီစရိတ်တွေကို နုတ်ပယ်ပြီးတော့ အမြတ်နှုန်းထားကို သင့်တင့်တဲ့ နှုန်းထားတစ်ရပ် သတ်မှတ်ပေးပြီးတော့ ဒီလို အရေးယူဆောင်ရွက်ခြင်းမျိုးနဲ့သာ ဖြန့်ဖြူးစေမယ်ဆိုရင် စက်သုံးဆီဈေးတွေ အဆမတန် မြင့်မားနေတာတွေဟာ လျော့ကျသွားမှာ ဖြစ်ပါတယ်။ ကုန်ဈေးနှုန်းကြီးမြင့်မှု၊ ကျဆင်းမှုကိုလည်း အထောက်အကူပြုမှာ ဖြစ်ပါတယ်ခင်ဗျား။ ဒါကြောင့်မို့လို့ ပြည်တွင်းစက်သုံးဆီဈေးဟာ ကမ္ဘာ့ဈေးထက်များစွာ မြင့်တက်နေခြင်းအတွက် စက်သုံးဆီအရောင်းဆိုင်များမှာ နိုင်ငံတကာဈေးနှုန်းထက် ကွာဟ ချက် ကြီးမားနေသည့်အပေါ် အရေးယူဆောင်ရွက်ပေးဖို့ အစီအစဉ် ရှိ/မရှိဆိုတာကို သိရှိလိုပါကြောင်း ပထမမေးခွန်းအနေနဲ့ မေးမြန်းလိုပါတယ်ခင်ဗျား။ တစ်ဆက်တည်း စွမ်းအင်ကဏ္ဍနဲ့ပတ်သက်ပြီးတော့ မေးမြန်းလိုတဲ့ ဒုတိယမေးခွန်း ကတော့ မြန်မာနိုင်ငံရဲ့ နိုင်ငံခြားရင်းနှီးမြှုပ်နှံမှုကဏ္ဍမှာ စွမ်းအင်ကဏ္ဍမှာ၊ အများ ဆုံး ရင်းနှီးမြှုပ်နှံထားတယ်ဆိုတာကို ကျွန်တော်တို့ လေ့လာသိရှိရပါတယ်။ ဒီစွမ်းအင်ကဏ္ဍရင်းနှီး မြှုပ်နှံမှုတွေကို ပြုလုပ်တဲ့အခါမှာ နားလည်မှုစာချွန်တွေ၊ သဝဏ်လွှာတွေ၊ Memorandum of Understanding (MOU) soz cozonssalos sacocoqs onwassajossaw.coz ပါတယ်ဆိုတာကို ပြည်သူတွေက ဂဃနဏ သိရှိချင်ကြပါတယ်။ အခု ကျွန်တော်တို့ တိုင်းပြည်ဟာ ဒီမိုကရေစီစနစ်ကို ကူးပြောင်းကျင့်သုံးနေတဲ့အခါမှာ ပွင့်လင်းမြင်သာမှုရှိဖို့ဟာ အဓိကအကျဆုံး လို့ တင်ပြလိုပါတယ် ဥက္ကဋ္ဌကြီးခင်ဗျား။ အဲဒီတော့ အိမ်ထောင်စုတစ်စုလိုပါပဲ ကျွန်တော်တို့ အိမ်ထောင်စုတစ်စုမှာ ဝင်ငွေဘယ်လောက် ရှိတယ်ဆိုရင် ကျွန်တော်တို့ ဒါကိုမျှတအောင် ဘယ်လိုသုံးမလဲ၊ ဒီလို သိနိုင်သလိုပါပဲ ဒီလိုစွမ်းအင်ကဏ္ဍ တွေအရပ်ရပ် ကနေပြီးတော့ ဝင်ငွေ ဘယ်လောက်ရှိတယ်ဆိုတာကို ကျွန်တော်တို့ ပြည်သူတွေအနေနဲ့ သိရှိခွင့်ရခဲ့ရင် ဒီ ဝင်ငွေတွေ အပေါ်ကနေပြီးတော့ ပြည်သူတွေအတွက်ကို အ ကျိုးပြု လုပ်ငန်းတွေ တည်ဆောက်ရေး တွေ နိုင်ငံတော်က ဘယ်လိုဆောင်ရွက်ပေးတယ်၊ ဘယ်လောက်အတိုင်းအတာ အထိ ပြန်ဆောင်ရွက် ပေးတယ်ဆိုတာကိုလည်း ပြည်သူတွေ သိရှိနားလည်သဘောပေါက်ကြမှာ ဖြစ်ပါတယ် ဥက္ကဋ္ဌကြီး ခင်ဗျား။ ဒါကြောင့်မို့လို့ မေးမြန်းလိုတဲ့ မေးခွန်းကတော့ စွမ်းအင်ကဏ္ဍမှာ ပြည်တွင်းပြည်ပ ရင်းနှီးမြှုပ်နှံမှု တစ်ခုချင်းစီအလိုက် ရင်းနှီးမြှုပ်နှံခွင့်ပြု ထားတဲ့ကာလ အပိုင်းအခြား နောက်တစ်ခါ နှစ်အလိုက် ရရှိတဲ့ ဝင်ငွေအကျိုးအမြတ်တွေကို ပြည်သူတွေကို တိကျစွာ ထုတ်ပြန်အသိပေးရန် အစီအစဉ် ရှိ/မရှိကို အများပြည်သူအကျိုးငှာ အပြုသဘော ဥက္ကဋ္ဌကြီးမှ တစ်ဆင့် မေးမြန်းအပ်ပါတယ်။ ကျေးဇူးတင်ရှိပါတယ်ခင်ဗျား။</speech>
<speech type="speaker">မေးခွန်းများနဲ့ ပတ်သက်ပြီး စွမ်းအင်ဝန်ကြီးဌာန၊ ပြည်ထောင်စု ဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="96">ဦးသန်းဌေး(စွမ်းအင် ဝန်ကြီးဌာန)</agency>လေးစားအပ် ပါသော အမျိုးသား လွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ် များအားလုံး ကိုယ်စိတ် နှစ်ပါးကျန်းမာချမ်းသာကြပါစေရန် ဆုတောင်းမေတ္တာပို့သရင်း လေးစားစွာ ဂါရဝပြု နှုတ်ခွန်း ဆက်သအပ်ပါတယ်။ ကျွန်တော် စွမ်းအင်ဝန်ကြီးဌာန၊ ပြည်ထောင်စုဝန်ကြီး က ရန်ကုန်တိုင်းဒေသကြီး မဲဆန္ဒနယ်အမှတ် (၄) အမျိုးသားလွှတ်တော်ကိုယ်စားလှယ် ဒေါက်တာ မြတ်ဉာဏစိုး ရဲ့ ပြည်တွင်းစက်သုံး ဆီဈေး ကမ္ဘာ့ဈေးထက် များစွာမြင့်တက်နေခြင်းအတွက် စက်သုံးဆီအရောင်းဆိုင်များမှာ နိုင်ငံတကာဈေးနှုန်းထက် ဈေးနှုန်းကွာဟချက် ကြီးမားနေသည့် အပေါ် အရေးယူဆောင်ရွက်ရန် အစီအစဉ် ရှိ /မရှိ ဆိုတဲ့ ပထမမေးခွန်းနဲ့ ပတ်သက်လို့ ဦးစွာ ရှင်းလင်းတင်ပြလိုပါတယ်။ ပုဂ္ဂလိက စက်သုံးဆီ တင်သွင်းဖြန့်ဖြူး ရောင်းချခြင်းလုပ်ငန်းကို ဈေးကွက်စီးပွားရေး နဲ့အညီ လွတ်လပ်စွာ ဆောင်ရွက်လုပ်ကိုင် ခွင့်ပြုခဲ့တဲ့နေရာမှာ ပုဂ္ဂလိက လုပ်ငန်း ရှင်တွေကို ပြည်ပက တင်သွင်းလာတဲ့ စက်သုံးဆီတွေအတွက် တရားဝင်ကျင့်သုံးသော အခွန်အခပေး ဆောင်စေပြီးမှ ထိုက်သင့်တဲ့ အမြတ်အစွန်းရယူပြီး ဈေးနှုန်းအရှင်နဲ့ လွတ်လပ်စွာ ဖြန့်ဖြူး ရောင်းချခွင့်ပြုခဲ့ခြင်း ဖြစ်ပါတယ်။ ဒါကို ခုနမေးခွ န်းရှင်ကလည်း ဖော်ပြသွားပြီးဖြစ်ပါတယ်။ ပုဂ္ဂလိကလုပ်ငန်းရှင်များလုပ်ကိုင်ဆောင်ရွက်တဲ့ နည်းလမ်းမှန်ကန်မှုမရှိရင် နိုင်ငံတော်အစိုးရကို ထိခိုက်စေနိုင်တဲ့အတွက် နိုင်ငံတော်အစိုးရအနေနဲ့ လိုအပ်တဲ့အပိုင်းတွေမှာ ကြီးကြပ် ဆောင်ရွက် လျက် ရှိရာမှာ ဈေး နှုန်းတွေ အလွန်အကျွံမတက်အောင် အခွန်အကောက်နဲ့ ထိန်းချုပ် သွားမှာဖြစ်ပြီးတော့ လုပ်ငန်းရှင်တွေက လက်လီရောင်းဈေးနှုန်း မတန်တဆ ဈေးတင်ရောင်းတဲ့ အတွက် မလိုလားအပ်တဲ့ အခြေအနေတွေ၊ ဖြစ်ပေါ်လာနိုင်တဲ့ အခြေအနေရှိလို့ရှိ ရင်လည်းပဲ စွမ်းအင်ဝန်ကြီးဌာနဟာ ပြည်တွင်းအခွန်များ ဦးစီးဌာန၊ သက်ဆိုင်ရာဒေသအာဏာပိုင်များနဲ့ ပူးပေါင်းပြီးတော့ ဝိုင်းဝန်းကြပ်မတ် ဆောင်ရွက်သွားမှာ ဖြစ်ကြောင်း ပထမအကြိမ် အမျိုးသား လွှတ်တော် တတိယပုံမှန်အစည်းအဝေးမှာ ကချင်ပြည်နယ် မဲဆန္ဒနယ် အမှတ်(၅) အမျိုးသား လွှတ်တော်ကိုယ်စားလှယ် ဦးစိုင်းတင်အောင် ရဲ့ မေးခွန်းကို ကျွန်တော် ဖြေကြားတုန်းက ထည့်သွင်း ဖြေကြားခဲ့ပြီး ဖြစ်ပါတယ်။ စွမ်းအင်ဝန်ကြီးဌာနအနေနဲ့ ပုဂ္ဂလိက စက်သုံးဆီ အရောင်းဆိုင်များတွင် ရောင်းချတဲ့ စက်သုံးဆီဈေးနှုန်းတွေကို နေ့စဉ် စောင့်ကြည့် လျက်ရှိရာမှာ ပုဂ္ဂလိကစက်သုံး ဆီဆိုင်အချို့မှ ရောင်းချနေတဲ့ ဈေးနှုန်းတွေဟာ ဖြစ်သင့်ဖြစ်ထိုက်တဲ့ ဈေးနှုန်းထက်ပိုပြီးတော့ ရောင်းချနေကြ တာကို တွေ့ရတဲ့အတွက် စွမ်းအင်ဝန်ကြီး ဌာနက ၁-၃-၂၀၁၁ ရက်နေ့၊ ၁-၇-၂၀၁၁ ရက်နေ့နဲ့ ၆-၄-၂၀၁၂ ရက်နေ့တွေမှာ စက်သုံးဆီ တင်သွင်းဖြန့်ဖြူးရောင်းချတဲ့ ပုဂ္ဂလိကလုပ်ငန်းရှင်များ အားလုံးကို မိမိတို့ရဲ့ အမြတ်အစွန်း ရရှိရေးတစ်ခုတည်းကိုသာ ကြည့်ပြီးတော့ မတော်လောဘနဲ့ စက်သုံးဆီတွေ အမြတ်အစွန်းများစွာ တင်ပြီး ဈေးနှုန်းတင် မရောင်းဖို့၊ ရောင်းချခြင်းမပြုလုပ်ဖို့ ထိုက်သင့်တဲ့ အမြတ်ကိုသာ တင်ပြီး သင့်တော်တဲ့ ဈေးနှုန်းနဲ့သာ သတ်မှတ်ရောင်းချဖို့ သတိပေး မေတ္တာရပ်ခံခဲ့ပါတယ်။ နောက် တစ်ခါ မြန်မာနိုင်ငံက စက်သုံးဆီတင်သွင်းသူများ အများဆုံး owfupes Do Source good Singaporei Means of Platt's Singapore (MOPS) ခေါ်ပါတယ်။ နောက်တစ်ခါ ရန်ကုန်မြို့မှာရှိတဲ့ ပုဂ္ဂလိကအရောင်းဆိုင်တွေနဲ့ အိမ်နီးချင်းနိုင်ငံတွေ ရဲ့ အရောင်းဈေးနှုန်းတွေ တစ်လကို ပျမ်းမျှယူပြီးတော့ ၂၀၁၁ ခုနှစ်၊ ဧပြီလကနေပြီးတော့ ၂၀၁၂ ခုနှစ်၊ ဇွန်လအထိ နှိုင်းယှဉ်လေ့လာသုံးသပ်ကြည့်မယ်ဆိုရင် ဒီဇယ်ဆီဈေးနှုန်းနဲ့ပတ်သက်လို့ ၂၀၁၁ ခုနှစ်၊ ဧပြီမှာ MOPS ဈေးနှုန်းဟာ တစ်ဂါလံကို ၃၅၄၀ အထိ အမြင့်ဆုံး ဖြစ်ခဲ့ပါတယ်။ အဲဒီအချိန်တုန်းက ရန်ကုန်မြို့ မှာရှိတဲ့ ပုဂ္ဂလိက ဆိုင် အရောင်း ဈေးနှုန်းဟာ တစ်ဂါလံကို ၄၀၀၀ ဖြစ်ပါတယ်။ ဒီဇယ်ဖြစ်ပါတယ်။ ဒီအချိန်မှာ အိမ်နီးချင်းနိုင်ငံတချို့ရဲ့ ဒီဇယ်ဆီရောင်းဈေးနှုန်း တွေဟာ ထိုင်းမှာ ၄၀၆၈ ကျပ်၊ တရုတ်မှာ ၄၇၄၅ ကျပ်၊ လာအိုမှာ ၄၉၈၈ ကျပ်၊ စင်ကာပူမှာ ၅၄၃၉ ကျပ်နဲ့ ရောင်းချနေကြောင်း လေ့လာတွေ့ရှိရပါတယ်။ ၂၀၁၁ ခုနှစ်၊ သြဂုတ်လ MOPS ဈေးနှုန်းဟာ တစ်ဂါလံမှာ ၂၆၁၀ အနိမ့်ဆုံးဖြစ်တုန်း က ရန်ကုန်မြို့မှာရှိတဲ့ ပုဂ္ဂလိကစက်သုံးဆီ အရောင်းဆိုင်တွေအတွက် ရောင်းချတဲ့ဈေးနှုန်းဟာ တစ်ဂါလံကို ၃၃၅၀၊ အိမ်နီးချင်းနိုင်ငံ တချို့ရဲ့ ရောင်းချဈေးနှုန်း တွေဟာ တစ်ဂါလံမှာ ထိုင်းမှာ ၃၀၃၅၊ တရုတ်မှာ ၃၃၄၆ကျပ်၊ လာအိုမှာ ၃၈၅၈ ၊ စင်ကာပူမှာ ၄၄၅၂ကျပ် ရှိတယ်လို့လေ့လာတွေ့ရှိခဲ့ပါတယ်။ 92 Ron Imported ဓာတ်ဆီဖြစ်တဲ့ အဆင့်မြင့်ဓာတ်ဆီ 92 Ron နဲ့ပတ်သက်လို့ ၂၀၁၁ ခုနှစ်၊ ဧပြီမှာ MOPS ဈေးနှုန်းဟာ တစ်ဂါလံကို ၃၂၈၃ ကျပ်အမြင့်ဆုံးဖြစ်တုန်းက ရန်ကုန်မြို့မှာရှိတဲ့ ပုဂ္ဂလိက စက်သုံးဆီအရောင်းဆိုင်တွေက ရောင်းချတဲ့ဈေးနှုန်းက တစ်ဂါလံကို ၄၀၅၀၊ အိမ်နီးချင်း နိုင်ငံတွေမှာ ထိုင်းမှာ ၅၈၂ရ ကျပ်၊ တရုတ်မှာ ၄၆၁၈ ကျပ်၊ လာအိုမှာ ၆၁၁၆ ကျပ်၊ စင်ကာပူမှာ ၆၇၂၀ နှုန်းတွေနဲ့ ရောင်းချခဲ့တာကို လေ့လာတွေ့ရှိရပါတယ်။ ဒီနှစ် ၂၀၁၂ ခုနှစ်၊ ဇွန်မှာ MOPS ဈေးနှုန်းဟာ တစ်ဂါလံကို ၂၄၈၅ ကျပ် အနိမ့်ဆုံးဖြစ်တဲ့အခါမှာ ရန်ကုန်မြို့မှာရှိတဲ့ ပုဂ္ဂလိက လက်လီဆိုင် တွေက ရောင်းတဲ့ဈေးနှုန်းဟာ တစ်ဂါလံကို ၄၀၀၀ ဖြစ်ပြီးတော့ အိမ်နီးချင်း နိုင်ငံတချို့ရဲ့ ရောင်းဈေးနှုန်းတွေက ထိုင်းမှာ ၅၂၂၆ ကျပ်၊ တရုတ်မှာ ၄၃၇၂ ကျပ်၊ လာအိုမှာ ၅၆၇၉ ကျပ်၊ စင်ကာပူမှာ ၆၀၂၁ ကျပ် ပေါက်တယ်လို့ လေ့လာတွေ့ရှိရပါတယ်။ မနေ့က ဇူလိုင် ၁၆ ရက်နေ့မှာ ကျွန်တော်တို့ MOPS ဈေးနှုန်း 92 Ron ဖြစ်ပါတယ်။ ၂၇၆၄ ကျပ်ဖြစ်တဲ့အချိန်မှာ ထိုင်းမှာရှိတဲ့ ရောင်းဈေးဟာ ၄၃၉၁ ကျပ်၊ အိန္ဒိယမှာ ၅၁၂၁ ကျပ်၊ တရုတ်မှာ ၃၃၃၅ ကျပ်၊ လာအိုမှာ ၅၇၈၂ ကျပ်၊ ဖိလစ်ပိုင်မှာ ၅၇၄၆ ကျပ်၊ စင်ကာပူမှာ ၆၀၉၀၊ ဘင်္ဂလားဒေ့ရှ်မှာ ၃၁၁၀၊ မြန်မာနိုင်ငံမှာ ၃၉၀၀ ဖြစ်ပါတယ်။ ဒီဇယ်ဆီနဲ့ပတ်သက်လို့ မနေ့က MOPS ဈေးနှုန်းက ၂၉၁၂ ကျပ်ဖြစ်ပါတယ်။ အဲဒီအချိန်မှာ ထိုင်းမှာ ၃၆၃၄ ကျပ်ရောင်းပါတယ်။ အိန္ဒိယမှာ ၂၉၃၉ ကျပ် ရောင်းပါတယ်။ တရုတ်မှာ ၃၄၅၈ ကျပ်၊ လာအိုမှာ ၄၅၂၃ ၊ ဖိလစ်ပိုင်မှာ ၄၆၉၉ ၊ စင်ကာပူမှာ ၄၇၃၄ ၊ ဘင်္ဂလားဒေ့ရှ်မှာ ၃၁၀၆ ၊ မြန်မာနိုင်ငံမှာ ၃၇၀၀ နဲ့ ရောင်းပါတယ်။ အဲဒီတော့ ဒါတွေကို ကြည့်လိုက်လို့ရှိရင် 92 Ron ဓာတ်ဆီဈေးဟာ နိုင်ငံတကာမှာ ရောင်းတာနဲ့ စာရင် မြန်မာနိုင်ငံမှာ တော်တော့် ကို သက်သာတဲ့ သဘော ရှိတယ်။ ထိုင်း၊ မြန်မာထက် များ ပါတယ်။ အိန္ဒိယ များပါတယ်။ တရုတ်တစ်ခုပဲ နည်းပါတယ်။ လာအိုများပါတယ်။ ဖိလစ်ပိုင်များပါတယ်။ စင်ကာပူများပါတယ်။ ဘင်္ဂလားဒေ့ ရှိများ ပါတယ်။ ဒီဇယ်ဆီနဲ့ပတ်သက်လို့ ဒါ မနေ့က ဈေးနှုန်းမှာ ကိုယ့်ထက်များတာ (၄) နိုင်ငံဖြစ်တယ်။ ကိုယ့်ထက်နည်းတာ (၃) နိုင်ငံဖြစ်တယ်။ ဒီလို သွားပြီးတော့ တွေ့ပါတယ်။ အဲဒီတော့ ရန်ကုန်မြို့ရဲ့ ပုဂ္ဂလိကအရောင်းဆိုင်တွေရဲ့ အရောင်းဈေးနှုန်းတွေဟာ သူတို့အဓိက မှီနေရတဲ့ MOPS ဆိုတဲ့ ဈေးနှုန်းအတက်အကျပေါ်မူတည်ပြီးတော့ ပြောင်းလဲမှုတွေ အထိုက်အလျောက်ရှိတယ်လို့လည်း လေ့လာတွေ့ရှိရပါတယ်။ အဲဒီတော့ အိမ်နီးချင်းနိုင်ငံများရဲ့အရောင်းဈေးနှုန်းတွေဟာ နှိုင်းယှဉ်ကြည့်မယ်ဆိုရင် အများစုရဲ့ အရောင်းဈေးနှုန်းတွေထက် သက်သာတယ်လို့လည်း တွေ့ရှိရပါတယ်။ တစ်ခါတစ်ရံမှာ စက်သုံးဆီ ဝယ်ယူတင်သွင်းခဲ့စဉ်က ဝယ်ဈေးတွေက သတ်မှတ်ခဲ့တဲ့ အရောင်းဈေးနှုန်းတွေကို ပြောင်းလဲခြင်း မရှိဘဲနဲ့ အဲဒီစက်သုံးဆီ ကုန်တဲ့အထိ ဆက်လက်သတ်မှတ်ရောင်းချ နေကြကြောင်း ကိုလည်း တွေ့ရှိရပါတယ်။ နေ့စဉ် MOPS ဈေးနှုန်း၊ အိမ်နီးချင်းနိုင်ငံများရဲ့ စက်သုံးဆီဈေးနှုန်းတွေ၊ ဒေသ အလိုက် ဖြစ်ပေါ်နေတဲ့ ပြည်တွင်းအရောင်းဈေးနှုန်းတွေနဲ့အတူပုဂ္ဂလိက စက်သုံးဆီအရောင်းဆိုင်တွေက ရောင်းချနေတဲ့ စက်သုံးဆီအရောင်းဈေးနှုန်းတွေဟာ အိမ်နီးချင်းနိုင်ငံတွေနဲ့ နှိုင်းယှဉ်ပါက သက်သာမှုရှိတာကို တွေ့ရပေမယ့် နေ့စဉ် MOPS ပေါက်ဈေးနှုန်းအရ သတ်မှတ်ရောင်းချသင့် တဲ့ ခန့်မှန်းရောင်း ဈေးနှုန်းကို ကျွန်တော်တို့ တွက်ကြည့်တဲ့အခါမှာ ဖြစ်သင့်ဖြစ်ထိုက်တဲ့ အရောင်းဈေးနှုန်းထက် ပိုများနေတာကို တွေ့ရလို့ ရှိရင် Public Awareness သက်ဆိုင်သူများ အားလုံးသတိထားမိဖို့ နေ့စဉ်ထုတ်ပြည်တွင်း သတင်းစာတွေမှာ ၂၀၁၁ ခုနှစ်၊ နိုဝင်ဘာလကစပြီးတော့ မကြာခဏ ရေးသားထည့်သွင်း ဖော်ပြခဲ့ပါတယ်။ အဲဒီအပြင် ပုဂ္ဂလိက လုပ်ငန်းရှင်တွေရဲ့ ပြည်နယ်နဲ့ တိုင်းဒေသကြီး အသီးသီးမှာရှိတဲ့ စက်သုံးဆီအရောင်းဆိုင်တွေမှာ ပြန်လည်ဖြန့်ဖြူး ရောင်းချဖို့ အတွက် စွမ်းအင်ဝန်ကြီးဌာနက လစဉ်ဖြန့်ဖြူးရောင်းချပေးနေတဲ့ ပြည်တွင်းထုတ် ဓာတ်ဆီနဲ့ ပတ်သက်လို့လည်းပဲ အဲဒီစက်သုံးဆီ အရောင်းဆိုင်တွေက သတ်မှတ်ရောင်းချတဲ့ အရောင်းဈေးနှုန်းတွေကို အခွန်အကောက်နဲ့ ထိန်းချုပ်သွားနိုင်ရေးအတွက် ပုဂ္ဂလိက လုပ်ငန်းရှင်တစ်ဦးချင်းစီကို ပြည်နယ်နဲ့တိုင်းဒေသကြီး အလိုက် ဖြန့်ဖြူးရောင်းချပေးခဲ့တဲ့ ဂါလံပမာဏ၊ ရောင်းချ ပေးတဲ့ တစ်ဂါလံရောင်းဈေးနှုန်း ၊ ဖြန့်ဖြူးထုတ်ပေးတဲ့ သိုလှောင် ဖြန့်ဖြူးရေးဌာနအလိုက် ကောက်ခံခဲ့တဲ့ သယ်ယူပို့ဆောင်ခ တစ်ဂါလံနှုန်းထားစတဲ့ အသေးစိတ် စာရင်းဇယားတွေကို သက်ဆိုင်ရာ ဘဏ္ဍာရေးဌာန က ပုဂ္ဂိုလ်တွေ အခွန်အကောက် ကောက်ခံနိုင်အောင်လို့ အဲဒီ စာရင်းဇယားတွေအားလုံး လစဉ် ဘဏ္ဍာရေးနှင့်အခွန်ဝန်ကြီးဌာန နောက်တစ်ခါ ကြီးကြပ်ကွပ်ကဲနိုင်ဖို့အတွက် ပြည်နယ်နဲ့တိုင်း ဒေသကြီးအစိုးရအဖွဲ့ရုံးများ၊ ပြည်တွင်းအခွန်များ ဦးစီးဌာနနဲ့ မြန်မာနိုင်ငံစက်သုံးဆီ တင်သွင်း ရောင်းချဖြန့်ဖြူးရေးအသင်း တို့ကို လစဉ်ပြုစုပေးပို့ လျက်ရှိပါတယ်။ ပုဂ္ဂလိက လုပ်ငန်းရှင်များ ပြည်ပကစက်သုံးဆီ တင်သွင်း ဖြန့်ဖြူးရောင်းချတဲ့ နေရာမှာပြဋ္ဌာန်းထားတဲ့အခွန် ဥပဒေတွေအရ ပေးဆောင်ရန်သတ်မှတ်ထားတဲ့ အခွန် အမျိုးအစား၊ ရာခိုင်နှုန်းအလိုက် ပေးဆောင်ရမယ့်ကျသင့်ငွေတွေ၊ ဖြန့်ဖြူးရောင်းချမှု ကုန်ကျစရိတ်နဲ့ အမြတ်တို့ကို ထည့်သွင်း တွက်ချက်ပြီးတော့ အရောင်းဈေးနှုန်းတွေ သတ်မှတ် ရောင်းချလျက် ရှိပါတယ်။ အဲဒီအပြင် စက်သုံးဆီ ဖြန့်ဖြူးရောင်းချမှု ကုန်ကျစရိတ်တွေကို အတတ်နိုင်ဆုံး လျှော့ချသွားနိုင်ရေးအတွက် အနည်းဆုံးရသင့်တဲ့အမြတ်နဲ့ ပြန်လည်ဆန်းစစ် တွက်ချက် ပြင်ဆင်လျှော့ချ သတ်မှတ်ပြီးတော့ သင့်တော် တဲ့ဈေးနှုန်းနဲ့သာ ရောင်းချသွားနိုင်ရေးကို စီမံဆောင်ရွက်ပေးဖို့ စွမ်းအင်ဝန်ကြီး ဌာနကနေပြီးတော့ မြန်မာနိုင်ငံ စက်သုံးဆီတင်သွင်းရောင်းချ ဖြန့်ဖြူးရေးအသင်းကို မေတ္တာရပ်ခံ တိုက်တွန်းခဲ့ပါတယ်။ မြန်မာနိုင်ငံစက်သုံးဆီ တင်သွင်း ရောင်းချဖြန့်ဖြူးရေးအသင်းအနေနဲ့လည်းပဲ စက်သုံးဆီရောင်းဈေးနှုန်းတွေကို အတတ်နိုင်ဆုံးလျော့ချ၊ ကန့်သတ်၊ သတ်မှတ် ရောင်းချနိုင်ရေး၊ စက်သုံးဆီတင်သွင်းဖြန့်ဖြူး ရောင်းချလျက်ရှိတဲ့ ပုဂ္ဂလိကလုပ်ငန်းရှင်များအား စည်းရုံးညှိနှိုင်း ဆောင်ရွက်လျက်ရှိပါကြောင်း ဖြေကြားအပ် ပါတယ်။ ဒီနေရာမှာ မေးခွန်းရှင် တင်ပြသွားတဲ့ ထိုက်သင့်တဲ့ အမြတ်ရာခိုင်နှုန်း ကိုပဲ သတ်မှတ်ပြီး တော့ ခံစားခွင့်ပြုဖို့ဆိုတာ Ided အားဖြင့် ကောင်းပါတယ်။ သို့သော်လည်း လက်တွေ့လုပ်ဖို့ တော်တော်လေး ခက်ပါတယ်။ စောစောကတင်ပြသွားသလိုပဲပြင်ပမှာ ဈေးနှုန်းတွေ တက်လို့ရှိရင် လိုက်ပြီးတော့ တက်တယ်။ ပြန်ကျဖို့ အချိန်မှာ မကျဘူး ဆိုတာ ကတော့ မြန်မာနိုင်ငံအတွင်းမှာ လုပ်နေကြတဲ့ စီးပွားရေးလုပ်ငန်းရှင် တော်တော်များများဟာ ဒီအတိုင်းပဲ ကျင့်သံးပါတယ်။ နောက်ဆုံး ကျွန်တော်တို့ မီးဖိုချောင်သုံး သီးနှံကအစ၊ စားသုံးဆီ ဈေးကအစ၊ ရွှေဈေးကအစ ဒီအတိုင်းပဲ ဖြစ်ပါတယ်။ ဒါတွေကို လိုက်ပြီး တော့ ချုပ်ကိုင်နိုင်ဖို့ ကတော့ ကျွန်တော်တို့ အဖွဲ့အစည်း အားလုံး နောက်တစ်ခါ ပြည်သူတွေပါ ပါပြီးတော့ ဝိုင်းဝန်းထိန်းချုပ်မှပဲ ရနိုင်မယ့် အခြေအနေ ရှိပါတယ်။ စောစောက ကျွန်တော် တင်ပြသလိုပဲ စက်သုံးဆီ တစ်ခါတစ်ခါ တင်သွင်း လာလို့ရှိရင် ဂါလံ တန်ချိန် ထောင်နဲ့၊ သောင်း နဲ့၊ ဂါလံသိန်းနဲ့ သန်းနဲ့ချီပြီးတော့ ဝင်လာတာ ဖြစ်ပါတယ်။ အဲဒီတော့ အဲဒီဈေးနှုန်းတွေက ဝယ်ယူလာတဲ့အချိန်တုန်းက တစ်ဈေး၊ နောက်တစ်ခါ ဟိုမှာ MOPS ဆိုတဲ့ နေ့စဉ် သူက ဈေး နှုန်းက ပြောင်းနေတာ ဖြစ်ပါတယ်။ ဒါကြောင့်မို့လို့ ဒီဟာတွေက ဘယ်အချိန်မှာ ကုန်မလဲ၊ ဘယ်လိုဖြန့် ခွဲထားသလဲဆိုတာ ဒါတွေကို လိုက်ဖို့သည် တော်တော်လေးခက်ခဲတဲ့ ကိစ္စဖြစ်ပါတယ်။ ဒါကြောင့်မို့လို့ စိတ်ကူးအားဖြင့် ကောင်းပါတယ်။ လောလောဆယ်မှာလည်း ဒီဟာကို အကောင်အထည်ဖော်ဖို့အတွက် နည်းနည်းလေး အခက်အခဲရှိတယ်။ တစ်ချိန်တည်းမှာတင်ပြချင်တာကတော့ စောစောက ပြောတဲ့နည်းလမ်းတွေနဲ့ ကျွန်တော်တို့ ထိန်းချုပ်ဆောင်ရွက်လျက်ရှိရာမှာ သိပ်ပြီးတော့လည်းပဲ အလွန်အကျွံ တက်တဲ့အနေအထားကိုတော့ ရောက်ရှိခြင်း မရှိသေးဘူးလို့ သုံးသပ်ရရှိပါတယ်။ ဒါဟာ နိုင်ငံတကာမှာ ရောင်းနေတဲ့ ဈေးနှုန်းနဲ့နှိုင်းယှဉ် တင်ပြခြင်းသာ ဖြစ်ပါတယ်။ စောစောက တင်ပြခဲ့သလိုပဲ ဒီထက် ပို၍ ဆိုးဆိုးဝါးဝါး ဖြစ်သင့်ဖြစ်ထိုက်တဲ့ဈေးထက် အလွန်အကျွံ မြင့်တက်လာမယ်ဆိုရင်တော့လည်းပဲ ကျွန်တော်တို့ နည်းလမ်းရှာပြီးတော့ ထပ်မံပြီး ထိန်းချုပ်ဖို့ ဆောင်ရွက်သွားမှာဖြစ်ကြောင်း လေးစားစွာ တင်ပြလိုပါတယ်။ ဒုတိယမေးခွန်းဖြစ်တဲ့ စွမ်းအင်ကဏ္ဍမှာ ပြည်တွင်းပြည်ပရင်း နှီးမြှုပ်နှံမှုတစ်ခုချင်း အလိုက် ရင်းနှီးမြှုပ်နှံခွင့်ပြုထားတဲ့ ကာလအပိုင်းအခြားနဲ့ နှစ်အလိုက် ရရှိတဲ့ ဝင်ငွေ အကျိုးအမြတ်တို့ကို ပြည်သူတို့ကို တိကျစွာ ထုတ်ပြန်ပေးရန် အစီအစဉ် ရှိ /မရှိ၊ ဒီမေးခွန်းနဲ့ ပတ်သက်လို့ ရှင်းလင်းတင်ပြလိုပါတယ်။ တကယ်တော့ စွမ်းအင်ဝန် ကြီးဌာနသည် နိုင်ငံတကာ ကုမ္ပဏီများနဲ့ ရေနံထုတ်လုပ်ရေး ရှာဖွေရေးလုပ်ငန်းများမှာ ပူးပေါင်းဆောင်ရွက်ခြင်းများကို ၁၉၈၉ ခုနှစ်က စခဲ့တာ ဖြစ်ပါတယ်။ န.၀.တ အစိုးရ တက်လာပြီးတော့ ဈေးကွက်စီးပွားရေး စနစ်ကို ပြောင်းလဲကျင့်သုံးတဲ့အချိန်မှာ မြန်မာ့ရေနံနှင့် သဘာဝဓာတ်ငွေ့လုပ်ငန်းမှာလည်းပဲ နိုင်ငံတကာပူးပေါင်းဆောင်ရွက်မှုများကို ဖိတ်ခေါ်ပြီးတော့ အဲဒီအချိန်ကတည်းက ဆောင်ရွက် ခဲ့တာ ဖြစ်ပါတယ်။ ဒီကနေ့အထိ ချုပ်ဆိုခဲ့တဲ့ စာချုပ်စာတမ်းပေါင်း ခန့်မှန်းစာချုပ်ပေါင်း (၉၀)လောက်ရှိပါတယ်။ ကုန်းတွင်း၊ ကမ်းလွန် ဖြစ်ပါတယ်။ အဲဒီအထဲမှာ ဒီလုပ်ကွက် တွေကို ရေနံနှင့်သဘာဝဓာတ်ငွေ့ ရှာဖွေတူးဖော် ထုတ်လုပ်ဖို့အတွက် ပြင်ပရင်းနှီးမြှုပ်နှံသူများနှင် . ပူးပေါင်းဆောင်ရွက်နိုင်တဲ့လုပ်ကွက်များကို အမျိုးအစားတွေ အများကြီး ခွဲထားပါတယ်။ တစ်ကွက်နဲ့တစ်ကွက် သဘာဝမတူပါဘူး။ လုပ်နည်းလုပ်ဟန် မတူပါဘူး။ ဥပမာအားဖြင့် . ကုန်းပေါ်မှာ PSC Block လို့ခေါ်ပါတယ်။ ဒါက ဘာလဲဆိုရင် ရှာဖွေရေးလုပ်ငန်းများ နည်းနည်းပဲ ဆောင်ရွက်ရသေးတယ်။ ထပ်မံပြီးတော့ တိုင်းတာရှာ ဖွေမှုတွေ၊ တူးဖော်မှုတွေ ဆက်လက်ဆောင်ရွက်ရန်လိုအပ်သေးတယ်၊ သို့မဟုတ် ရှာဖွေရေးလုပ်ငန်း လုံးဝ မဆောင်ရွက် 9600:0yomos söglor (PSC) Production Sharing Contract cəlulosaဲဒီလို လုပ်ကွက်အမျိုးအစားတစ်ခုရှိပါတယ်။ နောက်တစ်ခုက (EP) လို့ ခေါ်ပါ OBUS Exploration and Production Block sòzlo doufonaosom? ရှာဖွေရေးထုတ်လုပ်ရေးလုပ်ငန်းများ အထိုက်အလျောက် ဆောင်ရွက်ပြီး ဖြစ်တယ်။ နောက်ထပ် အလားအလာတွေ ထပ်မံရှာဖွေထုတ်လုပ်နိုင်သေးတယ်ဆိုတဲ့ လုပ်ကွက်မျိုး ဖြစ်ပါတယ်။ နောက်တစ်ခုက (RSF) လို့ခေါ်ပါတယ်။ Reactivation of Suspended Field ရေနံထုတ်ယူ ရရှိခဲ့ဖူးတဲ့ စီးပွားဖြစ်၊ ကိုယ့်ဟာကိုယ်ရှာတဲ့အခါမှာ စီးပွားဖြစ် မထွက်ဘူး။ ဒါကြောင့် ယာယီ ပိတ်သိမ်းထားတယ်ဆိုတဲ့ ရေနံမြေတွေတည်ရှိတဲ့လုပ်ကွက် ဖြစ်ပါတယ်။ နောက်တစ်မျိုးက (IOR). GoTolosufu Improved Oil Recovery geclosun Doosin: naj$28:wfiရေနံထုတ်တဲ့အဆင့် (Primary Recovery) ပြီးသွားပြီ။ အထွက်နှုန်းလည်း ကျဆင်းသွားပြီ။ သို့သော်လည်းပဲ ထုတ်လု ပ်ဆဲပဲရှိသေးတယ်ဆိုတဲ့ ရေနံမြေတွေ ရှိတဲ့လုပ်ကွက် အမျိုးအစား ဖြစ်ပါတယ်။ နောက်တစ်မျိုးက MOGE Block ပါ။ အဲဒါကတော့ မြန်မာ့ရေနံနှင့် သဘာဝ ဓာတ်ငွေ့လုပ်ငန်းကပဲ လုပ်ငန်းတွေဆောင်ရွက်နေတဲ့ ရေနံမြေတွေ၊ သို့မဟုတ်လည်းပဲ အလားအလာကောင်းတယ်၊ ကိုယ့်ဟာကိုယ်ပဲ MOGE က လုပ်မယ် လို့ သတ်မှတ်ထားတဲ့ လုပ်ကွက်တွေ ဖြစ်ပါတယ်။ ဒီလိုကျွန်တော်တို့ ကုန်းတွင်းမှာ လုပ်ကွက်အမျိုးအစားတွေ အများကြီး ခွဲထားပါတယ်။ အဲဒီလုပ်ကွက်တွေကို စာချုပ်ချုပ်တဲ့အခါကျတော့ Production Sharing Contract- PSC Bod obalooo gol osufu Improved Petroleum Recovery ဆိုတဲ့ IPR စာချုပ်ပုံစံ ရှိပါတယ်။ နောက်တစ်ခါ အဲဒီတော့ PSC ဆိုတဲ့ဥစ္စာကတော့ ထုတ်လုပ်မှု အပေါ်မှာ ခွဲဝေခံစားရေးစာချုပ် ဖြစ်တယ်။ IPR ဆိုတဲ့ဥစ္စာကတော့ လုပ်ငန်းဆောင်ရွက်မှု အပေါ်မှာ တန်ကြေးပေးတဲ့ ကတိစာချုပ်လို့ ဘာသာပြန်လို့ ရပါတယ်။ နောက်တစ်ခုကတော့ Performance Compensation Contract - PCCi səslmgom? GGsgp:003:0 လုပ်ငန်းဆောင်ရွက်မှုအပေါ် လျော်ကြေးပေးရေး ကတိစာချုပ် ၊ နောက်တစ်ခုကတော့ Modified Performance Compensation Contract - MPCC GGsgp:wood:o လုပ်ငန်း ဆောင်ရွက်မှုအပေါ် တန်ကြေးပေးကတိစာချုပ်၊ အဲဒီ လိုအမျိုးအစားတွေ အများကြီးနဲ့ ကျွန်တော်တို့ ချုပ်ပါတယ်။ ကမ်းလွန်မှာတော့ PSC တစ်မျိုးတည်းပဲ ရှိပါတယ်။ Production Sharing Contract ဆိုတဲ့ တစ်မျိုးတည်းနဲ့ လုပ်ပါတယ်။ အဲဒီလိုလုပ်ကွက်တွေကို ရေနံရှာ ဖွေတူးဖော် ထုတ်လုပ်ရေးလုပ်ငန်းတွေလုပ်ဖို့အချိန်တွေ Term and Conditions တွေ အလွန်များ ပါတယ်။ ဒါတစ်ခုချင်းကို ကျွန်တော်တို့ ထုတ်ပြန်ရှင်းလင်းပေးဖို့ဆိုတာ အင်မတန်ခက်ပါတယ်။ ခုနက ကျွန်တော်တင်ပြခဲ့သလိုပဲ စာချုပ်ပေါင်း (၉၀)ကျော်လောက် ရှိတယ်။ စိတ်ဝင်စားတဲ့သူ တစ်ဦးချင်းလာမယ်ဆိုရင် ကျွန်တော်တို့မှာ Confidentidl မဟုတ်လို့ရှိရင် ကျွန်တော်တို့ ပြလို့ ရပါတယ်။ ဒီနေရာမှာလည်းပဲ ဒီကနေ့ တော်တော်များများပြောနေတဲ့ Transparency ဆိုတဲ့ ဥစ္စာဟာ Transparency မှာအတိုင်းအတာ တစ်ခုတော့ ရှိဖို့ လိုမယ်လို့ ယူဆပါတယ်။ တစ်ခါတစ်ရံမှာ ရှိသမျှ စာရင်းဇယားတွေ၊ ရှိသမျှ စာရင်းတွေ အကုန်လုံးကို ထုတ်ပြန်ကြေညာ မယ်ဆိုရင်လည်းပဲ ဒါဟာ အတိုင်းအတာလွန်ကဲသွားတဲ့ Transparency ဖြစ်နိုင်တယ်လို့ ယူဆပါတယ်။ အဲဒီတော့ တင်ပြရရင်တော့ ဒီနေ့ ကျွန်တော်တို့နဲ့ အလုပ်လုပ်ဖို့ ရည်မှန်းချက်နဲ့ လာတဲ့ပုဂ္ဂိုလ်တွေ သိလိုသမျှ Informction တွေ ဒီနေ့ ကျွန်တော်တို့ ပေးနေပါတယ်။ နောက်တစ်ခါ ဒီလုပ်ကွက်များကဝင်တဲ့ ဝင်ငွေတွေ ကျွန်တော်တို့ရဲ့ Website မှာ လွှင့်တင်ထား ပါတယ်။ အဲဒီတော့ ဒီမှာတင်ပြချင်တာက ခုန စာချုပ်တွေသိပ်များတာဖြစ်တဲ့အတွက် တစ်ခုချင်းကို ပြောရုံနဲ့လည်း သဘောပေါက်စရာတော့ အကြောင်းမရှိပါဘူး။ ဒါကြောင့် ကျွန်တော် ခြုံပြီးတင်ပြရမယ်ဆိုလို့ရှိရင် ကုန်းပိုင်းလုပ်ကွက်တွေမှာ ချုပ်ဆိုတဲ့ PSC, EP, RSF စတဲ့ ဒီလုပ်ကွက်တွေအတွက် ချုပ်တဲ့စာချုပ်တွေမှာ ချုပ်ဆိုပြီးတဲ့နောက် ပြင်ဆင်မှုကာလ ၃ လ ပေးပါတယ်။ ရှာဖွေရေးကာလ ၃ နှစ် ပေးပါတယ်။ နောက်တစ်ခါ ရှာဖွေရေးကို တိုးချဲ့ကာလ၊ အကယ်၍များ Contractor က တောင်းလာရင် ထပ်ပြီး တော့ ၃ နှစ်ပေးပါတယ်။ အဲဒါကြောင့် စုစုပေါင်း ၆ နှစ်နဲ့ ၃ လအတွင်းမှာ တိုင်းတာရှာဖွေရေးလုပ်ငန်းတွေကို Contractor က လုပ်ရပါတယ်။ အဲဒီ ၆ နှစ်နဲ့ ၃ လအတွင်းမှာ ရေနံရှာတွေ့တယ်ဆိုရင် ထုတ်လုပ်ရေး ကာလကို တွေ့ရှိတဲ့ ရေနံနှင့် သဘာဝဓာတ်ငွေ့သိုက် အရွယ်အစားပေါ်မူတည်ပြီးတော့ နှစ်ပေါင်း ၂၀ က နေ ၃၀ အထိ လုပ်ခွင့် ပေးပါတယ်။ အဲဒီတော့ အဲဒီကာလမှာ သူ့အရင်းအနှီးနဲ့ သူ လာရှာလို့ မတွေ့ဘူးဆိုရင်လည်းပဲ သူ့ဟာသူ ပိုက်ဆံ အကုန်အကျခံပြီးတော့ ဒါ back-off လုပ်သွားရတဲ့ စာချုပ်မျိုး ဖြစ်ပါတယ်။နောက်တစ်မျိုးကတော့ ခုနထုတ်ယူပြီး သို့မဟုတ် ထုတ်ယူဆဲ ရေနံမြေတွေမှာ ရေနံအထွက်တိုးလုပ်ငန်းတွေလုပ်ဖို့အတွက် IPR တို့ PCC တို့ စာချုပ်တွေချုပ်ဆိုပြီးတော့ Joint Study Field Management Plan cədəęgose, po mes o şos28 a Glulosali Mobilization Pilot Project soozos poog p 38970z: caogesiqes goulosası အဲဒီကာလအတွင်းမှာ ရေနံအထွက်တိုးလုပ်ငန်းကို ဆောင်ရွက်ဖို့ Commercial Period ကို ၁၅ နှစ်ကနေ ၁ရ နှစ်အထိ ခွင့်ပြုထားပါတယ်။ ကမ်းလွန်လုပ်ကွက်တွေမှာတော့ စောစောက တင်ပြသလိုပဲ PSC တစ်မျိုးပဲ ချုပ်ပါတယ်။ သို့သော် အဲဒီမှာ ရေတိမ်ပိုင်းနဲ့ ရေနက်ပိုင်း ဆိုပြီးတော့ နှစ်မျိုး ခွဲခြားထားပါတယ်။ ရေတိမ်ပိုင်းမှာ လေ့လာရေးကာလ ၁ နှစ်၊ ရှာဖွေရေး ကာလ ၃ နှစ်နဲ့ တိုးချဲ့ကာလ ၂ နှစ်၊ စုစုပေါင်း ၆ နှစ် သတ်မှတ်ပြီး၊ ရေနက်ပိုင်းမှာ လေ့လာရေး ကာလ ၂ နှစ်၊ ရှာဖွေရေးကာလ ၃ နှစ်နဲ့ တိုးချဲ့ကာလ ၂ နှစ်၊ စုစုပေါင်း ရ နှစ် အသီးသီး သတ်မှတ်ထားပါတယ်။ ဒီကာလများအတွင်းမှာသာ တိုင်းတာရှာဖွေရေးလုပ်ငန်းတွေ ဆောင်ရွက် ရမှာဖြစ်ပါတယ်။ စောစောက တင်ပြသလိုပဲ အဲဒီမှာ ဒေါ်လာငွေသန်းပေါင်း၊ ရာပေါင်း များစွာ ရင်းနှီးပြီးတော့ ဘာမှမတွေ့ရင်လည်းပဲ လာရောက်ရင်းနှီးသူသည် သူ့ဟာသူ သူ့အရှုံး သူခံ ပြီးတော့ ပြန်ထွက်သွားရတဲ့စနစ် ဖြစ်ပါတယ်။ ရှာဖွေတွေ့ရှိတယ်ဆိုရင် MOGE က အချိုးတစ်ခုထည့်ဝင်ပြီးတော့ အဲဒီမှာထုတ်လုပ်မှုကာလကို စောစောကလိုပဲ ဓာတ်ငွေ့သိုက်၊ ရေနံသိုက်ပမာဏကိုမူတည်ပြီးတော့ နှစ်ပေါင်း ၂၀ ကနေ ၃၀ အထိ ဒါ ခွင့်ပြုပါတယ်။ ဒီတော့ ဒီစာချုပ်တွေနဲ့ပတ်သက်လို့လည်းပဲ ကျွန်တော်တို့ရဲ့ နမူနာ စာချုပ်ပုံစံဟာ ကျွန်တော်တို့ရဲ့ Website မှာရှိပါတယ်။ စောစောကတင်ပြသလိုပဲ အလွန်များပြားတဲ့စာချုပ်တွေ တစ်ခုတစ်ခု ဟာ စာမျက်နှာပေါင်း ရာနဲ့ချီပြီးလုပ်တဲ့ စာချုပ်တွေ ဖြစ်တယ်။ ဒါကိုလိုက်ပြီးတော့ ရှင်းလင်း တင်ပြဖို့က နည်းနည်းလေး အခက်အခဲရှိတယ်လို့ တင်ပြလိုပါတယ်။ ဒီနေရာမှာ ကျွန်တော်တို့ အစိုးရတာဝန်ယူတဲ့၂၀၁၁-၂၀၁၂ခုနှစ် ဘဏ္ဍာနှစ်အတွင်းမှာ အဲဒီလုပ်ကွက်တွေအနက် သဘာဝဓာတ်ငွေ့ရှာဖွေတွေ့ရှိပြီးတော့ ဝင်ငွေရရှိနေတဲ့ဥစ္စာဟာ လုပ်ကွက် M-5, M-6 ပါဝင်တဲ့ ရတနာစီမံကိန်းကနေပြီးတော့ ပြီးခဲ့တဲ့နှစ်မှာ၊ ပြီးခဲ့ တဲ့နှစ်ဆိုတာ ကျွန်တော်တို့ အစိုးရသစ်တာဝန်ယူတဲ့ကာလမှာ ရရှိတဲ့ Project income ပေါ့။ လုပ်ငန်းကြီး တစ်ခုလုံးရဲ့ ဝင်ငွေဟာ အမေရိကန်ဒေါ်လာ ၁၆၂၈.၉၉၀ သန်း ဖြစ်ပါတယ်။ မြန်မာဘက် ဝင်ငွေဟာ ၁၂၄၆.၄၄၃ သန်း ဖြစ်ပါတယ်။ ဒီအတိုင်းပဲ လုပ်ကွက် M-12, M-13 နဲ့ M-14 (၂ရ တို့ပါဝင်တဲ့ ရဲတံခွန်စီမံကိန်းကရရှိတဲ့ ဝင်ငွေဟာ Project ဝင်ငွေ အမေရိကန်ဒေါ်လာ ၁၉၈၂.၁၅ သန်း ဖြစ်ပါတယ်။ မြန်မာဘက်ဝင်ငွေ အမေရိကန်ဒေါ်လာ ၁၃၁၁.၈၈၃ သန်း ရပါတယ်။ အဲဒီဝင်ငွေတွေ အနက် လုပ်ငန်းအသုံးစရိတ်အဖြစ်နဲ့ ရတနာစီမံကိန်းမှာ အမေရိကန် ဒေါ်လာ ၄၆.၀၇၃ သန်း၊ ရဲတံခွန်စီမံကိန်းမှာ အမေရိကန်ဒေါ်လာ ၇၂.၂၂၈ သန်း ဒါတွေကို နုတ်ပယ်ပြီးတော့ ကျန်ဝင်ငွေအားလုံးကို ဘဏ္ဍာရေးနှင့် အခွန်ဝန်ကြီးဌာနကို အပ်နှံခဲ့ပြီး ဖြစ်ပါတယ်။ အဲဒီအပြင် နိုင်ငံတော်ရဲ့ ရငွေ/သုံးငွေများ အားလုံးနဲ့ပတ်သက်လို့တော့ ဘယ်လိုရတယ်။ ဘယ်လိုပြန်သုံးတယ်။ ဒါတွေကိုတော့ ဘဏ္ဍာရေးနှင့် အခွန်ဝန်ကြီးဌာနကပဲ လွှတ်တော် အသီးသီးကို ရှင်းလင်းတင်ပြလျက်ရှိကြောင်း တင်ပြလိုပါတယ်။ စောစောက ကျွန်တော်တင်ပြတဲ့ ဒါလေးကတော့ ဒီမှာ ထပ်ပြီးတော့ ရှင်းလင်း တင်ပြရရင်၊ နှစ်ခုပေါင်းဟာ စောစောက ရတနာက ၁၂၄၆ သန်း၊ ရဲတံခွန်က ၁၃၁၁ သန်း ဆိုတော့ စုစုပေါင်း ကျွန်တော်တို့ ၂၅၀၀၊ (၂.၅) ဘီလီယံလောက်တော့ ဝင်ငွေဝင်တယ်လို့ ဒီလိုပြောလို့ ရပါတယ်။ အဲဒီမှာ ပြန်သုံးတဲ့ဥစ္စာက ကျွန်တော်တို့ဝန်ကြီးဌာန တစ်ခုတည်းကပဲ ဒါကျွန်တော်တို့က ဝင်ငွေတစ်ခုကိုပဲ နိုင်ငံတော်ကို direct အပ်လိုက်တာ ဖြစ်ပါတယ်။ အဲဒီကနေ ပြန်ပြောင်းပြီးတော့ ကျွန်တော် ဝန်ကြီးဌာနကသုံးရတဲ့ အသုံးစရိတ်တွေ အများကြီး ရှိပါတယ်။ ဒီနေ့ အများကမြင်နေတဲ့ ခုန ဓာတ်ငွေ့ဝင်ငွေတွေ၊ ဓာတ်ငွေ့ ဝင်ငွေတွေဆိုတာ မှန်ပါတယ် ခင်ဗျား။ ဒါကျွန်တော် ပြည်ပမှာလုပ်ခဲ့တဲ့ စီးပွားရေး Forum တစ်ခုမှာလည်းပဲ ကျွန်တော့်ကို မေးလို့ ကျွန်တော် ဒီအတိုင်းဖြေခဲ့ဖူးပါတယ်။ အဲဒီတု န်းကလည်း မေးတဲ့မေးခွန်းဟာ ဒီတိုင်းပြည်မှာ ဓာတ်ငွေ့ ဝင်ငွေတွေ အများကြီး ရခဲ့တယ်။ အဲဒါတွေကို ဘယ်လိုလုပ်သလဲ။ ရှေ့ဆက်ပြီးတော့ တိုင်းပြည်ရဲ့ Infrastructure တွေမှာ ဘယ်လိုလုပ်သွားဖို့ အစီအစဉ်ရှိသလဲ စသည်အားဖြင့် မေးခဲ့တာတွေ ဖြစ်ပါတယ်။ အဲဒီတော့ ဒီမှာ ကျွန်တော်တင်ပြချင်တာ ကျွန်တော်တို့ဟာ သဘာဝဓာတ်ငွေ့တစ်ခုပဲ ရောင်းနိုင်ပါတယ်။ နိုင်ငံတော်က သုံးနေတဲ့ စွမ်းအင်အရင်းအမြစ်ဟာ ဓာတ်ငွေ့တစ်ခုတည်း မဟုတ်ပါဘူး။ စောစောက ဖတ်ကြားသွားတဲ့၊ နောက် ဓာတ်ဆီအပါအဝင် ရေနံထွက်ပစ္စည်း အားလုံးနီးပါးလောက်ဟာ ပြည်ပက ပြန်ပြီးတော့ သွင်းရပါတယ်။ အဲဒီ တော့ ကျွန်တော်တို့ ရဲတံခွန်က ထုတ်လုပ်တဲ့ Condensive ဒါ သန်လျင်ရေနံချက်စက်ရုံမှာ ပြန်ချက်ရမယ့် အဲဒီက အပေါ့စားရေနံစိမ်း ပြန် ဝယ်ရတာကိုပဲ တစ်လကို ဒေါ်လာသန်း ၄၀ လောက် ကုန်ပါတယ်။ ဆိုတော့ ဒါတွေဟာ ဒါနဲ့ပတ်သက်လို့ ကျွန်တော့်မှာ အသေးစိတ်ထုတ်ပြန်ရန် တာဝန်မရှိပါဘူး။ စောစောကတင်ပြသလိုပဲ ဒီအပိုင်းတွေ ကျတော့ ဘဏ္ဍာအခွန်သည် နှစ်စဉ် သူ ငွေဘယ် လောက်ရတယ်၊ ဘယ်လောက်ပြန်သုံးတယ် ဆိုတာ သူ့ဆီကနေပြီးတော့ ရှင်းလင်းတင်ပြနေတာ ဖြစ်ပါတယ်။ အဲဒီတော့ ချုပ်ပြီးတော့ ပြန်ပြီးတင်ပြရရင်တော့ ကျွန်တော် ဝန်ကြီးဌာနနဲ့ ပတ်သက်တဲ့ ခုန စာချုပ်ပုံစံတွေ၊ ရ တဲ့ဝင်ငွေ၊ အကြမ်းဖျင်း ဖော်ပြချက်တွေကို ကျွန်တော့် Website မှာ ကျွန်တော် တင်ထားပါတယ်။ မည်သူမဆို ဝင်ပြီးတော့ ကြည့်လို့ရပါတယ်ဆိုတာ ဖြေကြားရင်းနဲ့ နိဂုံးချုပ်အပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<title>သံဖြူဇရပ်မြို့နယ်၊ ဖောင်စိန်ကျေးရွာကို မြို့ပေါ်ရပ်ကွက်အဖြစ် ပြောင်းလဲ ပေးနိုင်ရန်အတွက် စက်မှုဝန်ကြီးဌာနပိုင် ရော်ဘာပင်များ ခုတ်ရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မွန်ပြည်နယ် မဲဆန္ဒနယ်အမှတ် (၅)မှ ဦးနိုင်ထွန်းအုံ က သံဖြူဇရပ်မြို့နယ်၊ ဖောင်စိန်ကျေးရွာကို မြို့ပေါ်ရပ်ကွက်အဖြစ် ပြောင်းလဲ ပေးနိုင်ရန်အတွက် စက်မှုဝန်ကြီးဌာနပိုင် ရော်ဘာပင်များ ခုတ်လှဲရန် အစီအစဉ် ရှိ/မရှိ နှင့် စပ်လျဉ်း တဲ့ မေးခွန်းကို</speech>
<speech><mp id="113">ဦးနိုင်ထွန်းအုံ၊ မွန်ပြည်နယ် မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ကြွရောက်လာကြသော ပြည်ထောင်စု ဝန်ကြီးများ၊ အမျိုးသားလွှတ်တော် ကိုယ်စားလှယ်တော်များအားလုံး မင်္ဂလာပါလို့ ဦးစွာ နှုတ်ခွန်းဆက်သ အပ်ပ��တယ်။ ကျွန်တော်ကတော့ မွန်ပြည်နယ်၊သံဖြူဇရပ်မြို့နယ်၊ မဲဆန္ဒနယ်အမှတ် (၅)မှ အမျိုးသားလွှတ်တော် ကိုယ်စားလှယ် ဦးနိုင်ထွန်းအုံ ဖြစ်ပါတယ်။ ဥက္ကဋ္ဌကြီးခင်ဗျား။ အောက်ပါမေးခွန်းနှင့် ပတ်သက်သော စာပိုဒ်များကို ဖတ်ကြားခွင့်ပြုပါရန် တောင်းခံအပ်ပါ တယ်။ ယခု ကျွန်တော် မေးတဲ့မေးခွန်းကတော့ ကျေး ရွာအဆင့်မှ မြို့ပေါ်ရပ်ကွက်အဆင့်သို့ ပြောင်းလဲ သတ်မှတ်ပေးရန် ကိစ္စဖြစ်ပါတယ်။ ဥက္ကဋ္ဌကြီးခင်ဗျား။ ဖောင်စိန်ကျေးရွာဟာ မော်လမြိုင် မှလာရင် သံဖြူဇရပ်မြို့အဝင် ကြိုဆိုပါ၏ ဆိုင်းဘုတ်ဟာလည်း ဖောင်စိန်ကျေးရွာထိပ်မှာ စိုက်ထူထား ပါတယ်။ လွန်ခဲ့သော (၂) နှစ်ခန့်ကကိုယ်ထူကိုယ်ထစနစ်နှင့်လျှပ်စစ်မီးရရှိပါတယ်။ လမ်းမကြီး ဝဲ၊ ယာ တစ်လျှောက်မှာ လည်း တိုက်တာအဆောက်အဦများ သပ်သပ်ရပ်ရပ်နှင့် မြို့ပြအင်္ဂါရပ်နှင့် ကိုက်ညီပါတယ်။ ထို့ကြောင့် ဖောင်စိန်ကျေးရွာကို မြို့ပေါ်ရပ်ကွက်အဖြစ် ပြောင်းလဲပေးနိုင်ပါရန် အစီအစဉ် ရှိ/မရှိ။ အစီအစဉ်ရှိပါ က မည် သည့် အချိန်ကာလတွင် ပြောင်းလဲပေး ရန် ဖောင်စိန်ကျေးရွာ ၏ကိုယ်စား ဖြေကြ���းပေးပါရန် မေတ္တာရပ်ခံအပ်ပါသည်။ ဒုတိယမေးခွန်းကတော့ လေးစားအပ်ပါသော အမျိုးသားလွှတ်တော် ဥက္ကဋ္ဌကြီး နှင့်တကွ ကြွရောက်လာကြသော ပြည်ထောင်စု ဝန်ကြီးများ၊ လွှတ်တော် ကိုယ်စားလှယ်တော်များ အားလုံး မင်္ဂလာပါလို့ ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ မွန်ပြည်နယ်၊ မဲဆန္ဒနယ်အမှတ်(၅) မှ အမျိုးသားလွှတ်တော် ကိုယ်စားလှယ် ဦးနိုင်ထွန်းအုံ ဖြစ်ပါတယ်။ ဥက္ကဋ္ဌကြီးခင်ဗျား။ အောက်ဖော်ပြပါမေးခွန်းနှင့် ပတ်သက်သော စာပိုဒ်များကို ဖတ်ကြားခွင့် ပြုပါရန် တောင်းခံအပ်ပါတယ်။ ကျွန်တော် မေးတဲ့မေးခွန်းကတော့ ဖောင်စိန်ကျေးရွာ တိုးချဲ့ရန် ကိစ္စဖြစ်ပါတယ်။ ဥက္ကဋ္ဌကြီးခင်ဗျား။ မော်လမြိုင်မြို့မှ လာရင် သံဖြူဇရပ်မြို့အဝင် ကြိုဆိုပါ၏ ဆိုင်းဘုတ်ဟာလည်း ဖောင်စိန်ကျေးရွာထိပ်မှာ စိုက်ထူထား ပါတယ်။ ဖောင်စိန်ကျေးရွာသည် သံဖြူဇရပ်မြို့မှ(၃)ဖာလုံလောက် ကွာဝေးပါသည်။ ဖောင်စိန်ကျေးရွာ၏ အရှေ့ဘက်ခြမ်းတွင်ဖောင်စိန်ချောင်း ပိတ်ခံနေပါသည်။ ၎င်းချောင်းသည် ဖောင်စိန်ကျေးရွာ၏ မြောက်ဘက်သို့ စီးဆင်းသွားပါသည်။ ဖောင်စိန်ကျေးရွာသည် စက်မှုဝန်ကြီးဌာနပိုင် ရော်ဘာခြံနှင့် ကပ်လျက်တည်ရှိနေပါသည်။ နောက်ထပ်ကျေးရွာ တိုး ချဲ့ဖို့ရန် လည်း မြေနေရာမရှိတော့ပါ။ ဥက္ကဋ္ဌကြီးခင်ဗျား။ ဖောင်စိန်ကျေးရွာ လူဦးရေ (၃၆၀၀) ခန့်ရှိပြီး အိမ်ထောင်စုပေါင်း (၆၄၁) အိမ်ရှိပါတယ်။ နောက်ထပ် အိမ်ထောင် စုပေါင်း(၄၀၀)ကျော် တိုးဖို့ရှိ ပါတယ်။ လူနေအိမ် ဆောက်လုပ်ရန်အတွက် ဖောင်စိန်ကျေးရွာနှင့် သံဖြူဇရပ်မြို့ ကြားတွင် စက်မှုဝန်ကြီးဌာနပိုင် ရော်ဘာခြံဧက (၃၀၀)ကျော်ရှိသော စိုက်ကွက်အမှတ် (၃) ရော်ဘာခြံတည်ရှိပါတယ်။ ရော်ဘာပင်များကလည်း စီးပွား ရေးသက်တမ်းကုန်သော အပင်အို၊ အပင် ဟောင်းများဖြစ်ပါတယ်။ လူနေအိမ် (၄၀၀)ကျော် တိုးချဲ့ဆောက်လုပ်ရန်အတွက် ရော်ဘာခြံ ဧက (၄၀) ခုတ်လှဲ လိုက်လျှင် ရပ်ကွက်တိုးချဲ့ ဆောက်လုပ်နိုင်မည်ဖြစ်ပါတယ်။ ထို့ကြောင့် ဖောင်စိန်ကျေးရွာကို တိုးချဲ့ရန်အတွက် စက်မှုဝန်ကြီးဌာနပိုင် ရော်ဘာပင်များ ခုတ်လှဲရန် အစီအစဉ် ရှိ /မရှိ။ အစီအစဉ်ရှိပါက မည်သည့်အချိန်ကာလတွင် သတ်မှတ်ပေးပြီး ဖောင်စိန် ကျေးရွာ၏ကိုယ်စား ဖြေကြားပေးပါရန် မေတ္တာရပ်ခံအပ်ပါသည်။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး စက်မှုဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="73">ဦးမျိုးအောင် (ဒုတိယဝန်ကြီး၊ စက်မှုဝန်ကြီးဌာန)</agency>လေးစားအပ်ပါတဲ့ အမျိုးသား လွှတ်တော်ဥက္ကဋ္ဌကြီးနှင့် အမျိုးသားလွှတ်တော် ကိုယ်စားလှယ်များခင်ဗျား။ မွန်ပြည်နယ် မဲဆန္ဒနယ်အမှတ်(၅) အမျိုးသားလွှတ်တော် ကိုယ်စားလှယ် ဦးနိုင်ထွန်းအုံ ရဲ့ ဖောင်စိန်ကျေးရွာကိုမြို့ပေါ်ရပ်ကွက်အတွက် ပြောင်းလဲပေးနိုင်ရန် စက်မှုဝန်ကြီးဌာနပိုင် ရော်ဘာပင်များ ခုတ်လှဲရန် အစီအစဉ် ရှိ /မရှိ မေးခွန်းနဲ့ ပတ်သက်ပြီးတော့ စက်မှုဝန်ကြီး ဌာနကိုယ်စား ကျွန်တော် စက်မှုဝန်ကြီးဌာန၊ ဒုတိယဝန်ကြီး ဦးမျိုးအောင် က ဖြေကြားပေးမှာ ဖြစ်ပါတယ်။ သံဖြူဇရပ်မြို့အဝင်ရှိ စက်မှုဝန်ကြီး ဌာနပိုင် သံဖြူဇရပ် ရော်ဘာခြံ စိုက်ကွက် အမှတ်(၃)၏ မြေဧရိယာ (၂၉၆)ဧကမှာ စိုက်ပျိုးထားတဲ့ ရော်ဘာပင်များရဲ့ သက်တမ်းသည် (၂၃)နှစ်မှ (၂၅)အတွင်းရှိ အပင်များဖြစ်ပြီး လက်ရှိအခြေနေမှာ ရော် ဘာစေး အထွက်နှုန်း ကောင်းမွန်တဲ့အပင်များ ဖြစ်ပါတယ်။ စိုက်ကွက်အမှတ် (၃) မြေဧရိယာအတွင်းရှိ မော်တော်ကား လမ်းဘေးမှခုတ်လှဲပေးရန် အဆိုပြု လာတဲ့မြေဧရိယာ (၄၀)ဧကတွင်းမှာ ရော်ဘာပင်(၇၂၀၀)ပင် စိုက်ပျိုးထားပြီး ကာလပေါက်ဈေးအရ ငွေကျပ် (၃၀၈)သန်း တန်ဖိုးရှိကြောင်းသိရှိရပါတယ်။ အဆိုပါ ရော်ဘာ ပင်(၇၂၀၀)ပင်မှ နှစ်စဉ် ရော်ဘာပေါင် (၁၀,၀၀၀)ခန့် ထွက်ရှိပြီး နိုင်ငံတော် အနေနဲ့လည်း ဝင်ငွေနှစ် စဉ် ကျပ် (၁၂)သန်းခန့် ရရှိလျက်ရှိပါ တယ်။ မြို့ပြအင်ဂါရပ်နှင့်အညီဖောင်စိန်ကျေးရွာကို သံဖြူဇရပ်မြို့ပေါ်ရပ်ကွက်အဖြစ် ပြောင်းလဲပေးရေးကိစ္စဟာ ပြည်ထောင်စု အစိုးရအဖွဲ့နဲ့ ပြည်နယ်အစိုးရအဖွဲ့တို့ရဲ့ အစီအစဉ်သာဖြစ်ပါကြောင်း လေးစားစွာ ရှင်းလင်း ဖြေကြား အပ်ပါသည်ခင်ဗျား။ ကျေးဇူးတင်ပါတယ်။ မန္တလေးတိုင်း၊ ညောင်ဦးခရိုင်၊ ညောင်ဦးမြို့နယ်၊ စဉ့်ကူကျေးရွာအုပ်စုရှိ အခြေခံပညာ အထက်တန်းကျောင်း (ခွဲ)အား အခြေခံပညာအထက်တန်းကျောင်း အဆင့်တိုးမြှင့် ဖွင့်လှစ်ပေးရန် အစီအစဉ် ရှိ/မရှိ နှင့် မြင်းကပါကျေးရွာရှိအခြေခံပညာအလယ်တန်းကျောင်းခွဲကိုအခြေခံပညာ အလယ်တန်းကျောင်းအဖြစ် အဆင့်တိုးမြှင့်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</speech>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ်(၇)မှ ဦးအေး က မန္တလေးတိုင်း၊ ညောင်ဦးခရိုင်၊ ညောင်ဦးမြို့နယ်၊ စဉ့်ကူကျေးရွာအုပ်စုရှိ အခြေခံပညာ အထက်တန်းကျောင်း(ခွဲ)အား အခြေခံပညာအထက်တန်းကျောင်း အဆင့်တိုးမြှင့်ဖွင့်လှစ်ပေးရန် အစီအစဉ် ရှိ/မရှိနှင့် မြင်းကပါကျေးရွာရှိ အခြေခံပညာအလယ်တန်းကျောင်းခွဲကို အခြေခံပညာ အလယ်တန်းကျောင်း အဖြစ် အဆင့်တိုးမြှင့်ပေးရန် အစီအစဉ် ရှိ/မရှိ နှင့် စပ်လျဉ်းတဲ့မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="103">ဦးအေး၊ မန္တလေးတိုင်းဒေသကြီး မဲဆန္ဒနယ်အမှတ်(၇)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးခင်ဗျား။ ကျွန်တော်ကတော့ မန္တလေးတိုင်း မဲဆန္ဒနယ်မြေ အမှတ်(၇)မှ အမျိုးသားလွှတ်တော်ကိုယ်စားလှယ် ဦးအေး ဖြစ်ပါတယ်။ မေးမြန်းလိုတဲ့ ပထမ မေးခွန်းကတော့ ညောင်ဦးမြို့နယ်၊ စဉ့်ကူကျေးရွာအုပ်စုရှိ အထက (ခွဲ)အား အခြေခံပညာ အထက်တန်းကျောင်းအဖြစ် တိုးမြှင့် ဖွင့်လှစ်ပေးရန် အစီအစဉ် ရှိ /မရှိ မေးခွန်းနှင့် ပတ်သက်ပြီး မေးမြန်းသွားမှာဖြစ်ပါတယ်။ ဥက္ကဋ္ဌကြီးခင်ဗျား။ မန္တလေးတိုင်း၊ ညောင်ဦးခရိုင်၊ ညောင်ဦးမြို့နယ်၊ စဉ့်ကူကျေးရွာအုပ်စုရှိ အထက်တန်းကျောင်းဟာ ၁၉၅၂ ခုနှစ်မှာ အစိုးရ အလယ်တန်းကျောင်း အဖြစ်လည်းကောင်း၊ ၁၉၇၂ ခုနှစ်မှာ တွဲဖက်အထက်တန်းကျောင်း အဖြစ်လည်းကောင်း၊ ၁၉၉၅ ခုနှစ်မှာပုဂံအထက(ခွဲ)အဖြစ် ဖွင့်လှစ်သင်ကြားလျက်ရှိပါတယ်။ ကျောင်းရဲ့ တည်နေရာမှာ ညောင်ဦးမြို့ နယ်၏ တောင်ဘက် (၂၀)မိုင် ပုဂံ အ.ထ.က ကျောင်း နဲ့ (၁၂)မိုင် အကွာအဝေးတွင် တည်ရှိပြီး ကျောင်း၏ ဧရိယာမှာ(၈.၈)ဧကရှိပါတယ်။ ကျောင်းဝင်းအတွင်း စာသင်ဆောင် (၄) ဆောင်နှင့် မီဒီယာဆောင် (၁)ဆောင် ပညာရေးဌာန သတ်မှတ်ချက်အတိုင်း ဆောက်လုပ်ထားရှိပြီး အထက်တန်းကျောင်းအဖြစ် တိုးမြှင့်ဖွင့်လှစ်ခွင့်ရရှိ မယ်ဆိုရင် လိုအပ်တဲ့ အဆောက်အဦများကို မိဘပြည်သူများ နှင့် ဆောက်လုပ်ပေးရန် စီစဉ်ထားရှိပြီးဖြစ်ပါတယ်။ အထက (ခွဲ) စဉ့်ကူကျောင်းမှာ မှီခိုနေတဲ့ ကျေးရွာအုပ်စု(၁၁)ရွာရှိ အိမ်ထောင်စု(၁၄၃၆)လူဦးရေအားဖြင့်(၇၈၀၀)ကျော်၊စဉ့်ကူရပ်ကွက်အုပ်စုမှာ ရပ်ကွက်ကျေးရွာ (၁၂)ရွာ အိမ်ထောင်စုအားဖြင့်(၁၇၀၀)၊ လူဦးရေအားဖြင့် (၇၀၀၀)ကျော်တည်ရှိပါတယ်။ အဓိက စီးပွားရေးလုပ်ငန်းဟာ ယာလုပ်ငန်းများသာဖြစ်သဖြင့် စီးပွားရေးချို့တဲ့မှု ရှိပါတယ်။ ပတ်ဝန်းကျင် ကျေးရွာအနေဖြင့် ပညာရေးကိုအလေးပေးဆောင်ရွက်ကြတဲ့ဒေသဖြစ်တဲ့အတွက် ပညာတတ်များပေါများတဲ့ ဒေသလည်း ဖြစ်ပါတယ်။ တစ်နှစ်ထက်တစ်နှစ်ကျောင်းသားဦးရေများပြားလာတဲ့အတွက်ကြောင့် အထက်တန်း ကျောင်းကို တိုးမြှင့်ဖွင့်လှစ်ခွင့်ရရှိမယ်ဆိုရင် ယခင်ချောက်မြို့သို့ သွားရောက် ပညာသင်ကြား နေတဲ့ သားသမီးများပါ အချိန်ကုန်၊ ငွေကုန်သက်သာစွာ ပညာသင်ကြားလာ နိုင်မည်ဖြစ်ပါတယ်။ အထက(ခွဲ)စဉ့်ကူအနေဖြင့် မြို့နယ်အဆင့် အောင်ချက်မှာ နောက်ဆုံး (၅)နှစ် အတွင်းမှာ ပထမ(၃)ကြိမ်၊ ဒုတိယ(၂) ကြိမ် ရရှိခဲ့ပြီး ဖြစ်ပါတယ်။ လက်ရှိ ကျောင်းမှာ ကျောင်းဆရာ ဆရာမ အင်အား အလယ်တန်းကျောင်းအုပ် (၁)ဦး၊ အထပြ (၇)ဦး၊ အလပြ (၁၇)ဦးနှင့် အထက်တန်းကျောင်းသား စုစုပေါင်း (၆၅၆)ဦး၊ အထက်တန်းအဆင့် (၃၅၀)ဦး ပေါင်း (၁၀၀၆)ဦးခန့် ပညာ သင်ကြားလျက်ရှိရာ အရန်ကျောင်းအဖြစ် ပတ်ဝန်းကျင် ကျေးရွာ(၁၀)ရွာ၊ မူလတန်းကျောင်း (၇)ကျောင်း၊ မူလတန်းလွန်ကျောင်း(၁)ကျောင်းနှင့် စဉ့်ကူ ကျေးရွာတွင် မူလတန်းကျောင်း (၁၂)ကျောင်း တည်ရှိလျက်ရှိပါတယ်။ သို့ဖြစ်ပါ၍ ညောင်ဦးမြို့နဲ့ ပုဂံမြို့ဟာ အ လှမ်းကွာဝေးပြီး ပညာသင်ကြားနေတဲ့ ကျောင်းသား/ကျောင်းသူများရဲ့ ပညာရေးကို ဆက် လက်သင်ကြားနိုင်ရန် အတွက် အထက်တန်းကျောင်းအဖြစ် တိုးမြှင့်ဖွင့်လှစ် ပေးရန် အစီအစဉ် ရှိ /မရှိ နဲ့ အစီအစဉ် ရှိပါက မည်သည့်နှစ်တွင် တိုးမြှင့်ဖွင့်လှစ်သတ်မှတ် ပေးရန် စီစဉ်ဆောင်ရွက်ထားကြောင်း သိရှိလို၍ မေးမြန်းခြင်းဖြစ်ပါတယ်။ ဒုတိယမေးခွန်းကို ဆက်လက် တင်ပြမေးမြန်း သွားမှာ ဖြစ်ပါတယ်ခင်ဗျား။ ဥက္ကဋ္ဌကြီး ခင်ဗျား။ မန္တလေးတိုင်း၊ ညောင်ဦးခရိုင်၊ ညောင်ဦးမြို့နယ် ၊ မြင်းကပါကျေးရွာအုပ်စုရှိတဲ့ အခြေခံပညာအလယ်တန်းကျောင်းခွဲ ညောင်ဦးမြို့နယ်ရဲ့ အနောက်တောင်ဘက်မှာ တည်ရှိ ပါတယ်။ မြို့နဲ့ (၆)မိုင် ကွာဝေးပါ တယ်။ ပင်မကျောင်းဖြစ်တဲ့ ပုဂံအခြေခံပညာ အထက်တန်းကျောင်း နှင့် (၃)မိုင် ကွာဝေးပါတယ်။ မြင်းကပါရွာ အခြေခံပညာမူလတန်းကျောင်းကို ၁၉၅၁ ခုနှစ်တွင် ဖွင့်လှစ်ခဲ့ပြီးတော့ တွဲဖက် အလကကို ၁၉၈၃-၈၄ ခုနှစ်၊ မူလတန်းလွန် (ပဉ္စမတန်း)ကို ၂၀၀၁ခုနှစ် ၊ မူလတန်းလွန် (သတ္တမတန်း)ကို ၂၀၀၃ ခုနှစ်မှာ ပဉ္စမတန်း မှ သ တ္တမတန်း အထိ မလတန်းလွန်အဖြစ် ဖွင့်လှစ်ခဲ့ပြီး အဋ္ဌမတန်းကို တွဲဖက်အလကအဖြစ် ဆက်လက်ဖွင့်ခဲ့ပါတယ်။ မြင်းကပါအခြေခံပညာအလယ်တန်းကျောင်းကို ၂၀၀၈-၂၀၀၉ ပညာသင်နှစ်မှစ၍ ယနေ့ အထိ ဖွင့်လှစ်ဆဲ ဖြစ်ပါတယ်။ ဒီကျောင်းမှာ ပတ်ဝန်းကျင်ကျေးရွာများမှ ပုဂံမြို့ဟောင်းအတွင်းရှိ ယွန်း ပညာ ကောလိပ်၊ ရှေးဟောင်းသုတေသန အမျိုးသားပြတိုက်နှင့် စာကြည့်တိုက်ဦးစီးဌာန၊ သီရိပစ္စယာ ဟိုတယ်၊ နိုင်ငံတော်ဧည့်ဂေဟာနှင့် ဧဒင်အုပ်စုလီမိတက် အဆင့်မြင့် ဟိုတယ်ဆောက်လုပ်ရေး စီမံကိန်းမှ ဝန်ထမ်းများ၏ သား /သမီးများ ပညာသင်ကြားလျက် ရှိပါ တယ်။ ကျောင်းမှာ ပညာရေးဝန်ထမ်းများအနေဖြင့် ကျောင်းအုပ်(၁)ဦး၊ အလယ်တန်းပြ(၁၄)ဦး၊ မူလတန်းပြ (၁၁)ဦး၊ ပေါင်း(၂၆)ဦး ရှိပြီး၊ မူလတန်းအဆင့်မှာ (၅၁၇)၊ အလယ်တန်းအဆင့်မှာ (၃၄၀)၊ ပေါင်း (၈၅၇)ဦး ရှိပါတယ်။ ကျောင်းရဲ့ အကျယ်အဝန်းမှာ (၂.၄)ဧက ရှိပြီးတော့ ထပ်မံပြီးတော့ မိဘဆရာအသင်း စည်းရုံးမှုဖြင့် မြေပိုင် ရှင်(၃)ဦးမှ ကျောင်းမြောက်ဘက်မှာ (၅၀၀ ပေx ၃၅၀ ပေ) ခန့်၊ (၄.၂) ဧကကို လှူဒါန်းပေးရန် စီစဉ်ထားရှိပြီး ဖြစ်ပါတယ်။ လက်ရှိ ကျောင်းဝင်းအတွင်းမှာ (၁၂၀ ပေx ၅၆ ပေ)(၁)ဆောင်၊ (၁၁၀ ပေx ၃၀ ပေ) (၁)ဆောင်၊ ဆောက်လုပ်ဆဲ (၉၀ x ၆၀ ပေ)(၁) ဆောင် ရှိတဲ့အပြင် Media ခန်းများလည်း ပါရှိပါတယ်။ စေတနာရှင်များမှ လက်ရှိကျောင်း အတွင်း သောက်သုံးရေကန် ဂါလံ (၁၅၀၀)ဆန့်အပြင် ရေလောင်းအိမ်သာ (၁၈)လုံး တည်ဆောက် လှူဒါန်းထားပြီး ဖြစ်ပါတယ်။ မိဘဆရာအသင်းနှင့် ကျောင်းအကျိုးတော်ဆောင်အဖွဲ့ရဲ့ ကူညီပံ့ပိုးမှု၊ ဆရာ / ဆရာမများရဲ့ သင်ကြားမှုကြောင့် ၁၉၈၃-၈၄ ပညာသင်နှစ်မှာ စတုတ္ထတန်းအောင်ချက် ပထမဆု၊ ၁၉၈၄-၈၅ မှာ အဌမတန်း မြို့နယ်လုံး ကျွတ် ပထမဆု၊ စတုတ္ထတန်း ပညာရည်ချွန်ဆု၊ ဘာသာ ရည်ချွန်ဆုများလည်း ရရှိခဲ့ပြီး ဖြစ်ပါတယ်။ သို့ပါ၍ မြင်းကပါကျေးရွာအုပ်စုရဲ့ ဝန်ထမ်းများရဲ့ သား/သမီးများ ပညာသင်ကြားရေးပါ ဆောင်ရွက်နေရတဲ့ ကျောင်းဖြစ်တဲ့အတွက် အလယ်တန်းကျောင်းခွဲမှ အလယ်တန်းကျောင်းအဆင့် တိုးမြှင့်ဖွင့်လှစ် ပေးပါရန် အစီအစဉ် ရှိ /မရှိနှင့် အစီအစဉ်ရှိပါက မည်သည့်နှစ်တွင် စီစဉ်ဆောင်ရွက်ပေးနိုင်မည်ကို ဥက္ကဋ္ဌကြီးမှတ်ဆင့် ဖြေကြား ပေးပါရန် လေးစားစွာ တင်ပြအပ်ပါတယ်။ အားလုံးကို ကျေးဇူးတင်ပါတယ်ခင်ဗျား။</speech>
<speech type="speaker">မေးခွန်းများနဲ့ ပတ်သက်ပြီး ပညာရေးဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="91">ဦးဘရွှေ (ဒုတိယန်ကြီး၊ပညာရေးဝန်ကြီးဌာန်)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ အားလုံးကို မင်္ဂလာပါလို့ နှုတ်ခွန်းဆက်သ ဂါရဝပြုအပ်ပါတယ်။ မန္တလေးတိုင်းဒေသကြီး အမှတ် (၇)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးအေး ၏ ပညာရေးဆိုင်ရာ မေးမြန်းချက်ဖြစ်တဲ့ မန္တလေးတိုင်းဒေသကြီး၊ ညောင်ဦး ခရိုင်၊ ညောင်ဦးမြို့နယ်၊ စဉ့်ကူ ကျေးရွာအုပ်စု အခြေခံပညာအထက်တန်းကျောင်းခွဲအား အခြေခံ ပညာအထက်တန်းကျောင်းအဖြစ် ဖွင့်လှစ်ပေးပါရန် အစီအစဉ် ရှိ /မရှိ မေးခွန်းနှင့် စပ်လျဉ်း၍ ပညာရေးဝန်ကြီးဌာန၊ ဒုတိယဝန်ကြီး ကျွန်တော် ဦးဘရွှေ မှ အောက်ပါအတိုင်း ရှင်းလင်း ဖြေကြားအပ်ပါတယ်။ ပညာရေးဝန်ကြီးဌာနအနေဖြင့် ပညာသင်ယူမှု အခွင့်အလမ်း ပိုမိုရရှိ ရေးအတွက် ကျောင်းအဆင့်တိုးမြှင့်ခြင်း၊ ကျောင်းအသစ်ဖွင့်လှစ်ခြင်းများကို ၂၀၁၂-၂၀၁၃ ပညာသင်နှစ်မှ စ၍ ၂၀၁၅-၂၀၁၆ ပညာသင်နှစ်အထိ (၄)နှစ်တာကာလအတွင်း စီမံချက်များရေးဆွဲဆောင်ရွက်လျက် ရှိပါတယ်။ ဒါ ကြောင့် ညောင်ဦးမြို့နယ်၊ စဉ့်ကူ ကျေးရွာအုပ်စုမှာရှိတဲ့ အခြေခံ ပညာအထက်တန်းကျောင်းခွဲမှာ အထက်တန်းအဆင့် သင်ယူနေကြတဲ့ ကျောင်းသား (၃၄၁) ဦး ရှိကြောင်း စိစစ်တွေ့ရှိရတဲ့ အတွက် အခြေခံပညာအထက်တန်းကျောင်းအဆင့်ကို တိုးမြှင့် ဆောင်ရွက်ပေးသွားမှာဖြစ်ကြောင်း ရှင်းလင်းဖြေကြားအပ်ပါတယ်။ ဒုတိယမေးခွန်းဖြစ်တဲ့ ကျွန်တော်တို့ မန္တလေးတိုင်းဒေသကြီး၊ ညောက်ဦးခရိုင်၊ ညောင်ဦး မြို့နယ်၊ မြင်းကပါကျေးရွာ အခြေခံပညာအလယ်တန်းကျောင်းခွဲအား အခြေခံပညာအလယ်တန်းကျောင်းအဆင့် တိုးမြှင့်ပေးရန် အစီအစဉ် ရှိ /မရှိ မေးခွန်းနှင့်ပတ်သက်၍ ဆက်လက်ပြီးတော့ကျွန်တော်ရှင်းလင်းဖြေကြားအပ်ပါတယ်။ ကျွန်တော်တို့ ပညာရေးဝန်ကြီးဌာနအနေနဲ့ ပညာတော်သူမှု အခွင့်အလမ်း ပိုမိုရရှိရေးအတွက် အထက်ဖော်ပြခဲ့သလိုပါပဲ ကျောင်းအဆင့်တိုးမြှင့်ခြင်း၊ ကျောင်းအသစ်ဖွင့်လှစ်ခြင်းများကို ဒီ နှစ်၂၀၁၂-၂၀၁၃ ပညာသင်နှစ်မှစပြီးတော့ ၂၀၁၅-၂၀၁၆ ပညာသင်နှစ် အထိ (၄)နှစ်တာ ကာလအတွင်းမှာ စီမံချက်များရေးဆွဲ ဆောင်ရွက်လျက်ရှိပါ တယ်။ ဒါကြောင့် ဒီ ညောင်ဦးမြို့နယ်၊ မြင်းကပါကျေးရွာ အခြေခံပညာအလယ်တန်းကျောင်းခွဲမှာ လက်ရှိအားဖြင့် တက်ရောက်သင်ကြားနေကြတဲ့ အလယ်တန်းအဆင့် ကျောင်းသားဦးရေဟာ (၃၄၀)ဦး ရှိတဲ့အကြောင်း စိစစ်တွေ့ရှိရတဲ့အတွက် ကျောင်းအဆင့် တိုးမြှင့် သတ်မှတ်ရေးဆိုင်ရာ မူဝါဒနှင့် ကိုက်ညီတဲ့အတွက် အခြေခံပညာအလယ်တန်းကျောင်းအဆင့်ကို တိုးမြှင့်ပေးရန်ဆောင်ရွက်သွားမည် ဖြစ်ပါကြောင်း ရှင်းလင်းဖြေကြားအပ်ပါတယ်။ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အစီအစဉ်(၇)ကို မနက်ဖြန်မှာ ဆောင်ရွက်ဖို့ ရွှေ့ဆိုင်းလိုက်မှာ ဖြစ်ပါတယ်</speech>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော် ဒသမနေ့ အစည်းအဝေး ရပ်နားကြောင်းနှင့် (၁၁)ရက်မြောက်နေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">ယခု အမျိုးသား လွှတ်တော် စတုတ္ထ ပုံမှန်အစည်းအဝေး ဒသမနေ့ ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၁၁)ရက် မြောက်နေ့ကို ၂၀၁၂ ခုနှစ်၊ ဇူလိုင်လ ၁၈ ရက် (ဗုဒ္ဓဟူးနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာဖြစ်ကြောင်း ကြေညာပါတယ်။။ (ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည် ထွက်ခွာနိုင်ပါပြီ ခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး ဒသမနေ့ အစည်းအဝေးကို ၁၁၀၃ နာရီအချိန်တွင် ရပ်နားပါသည်။</p>
</postface>
</transcript>
</doc>
