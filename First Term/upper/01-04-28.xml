<doc>
<docinfo>
<docno>01-04-28.xml</docno>
<pdf>01-04-28.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၂၈) ရက်မြောက်နေ့မှတ်တမ်း</title>
<date value='16-08-2012'>၁၃၇၄ ခုနှစ်၊ ဒုတိယဝါဆိုလပြည့်ကျော် ၁၄ ရက် (၂၀၁၂ ခုနှစ်၊ သြဂုတ်လ ၁၆ ရက်) (ကြာသပတေးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၂၈) ရက်မြောက်နေ့ အစီအစဉ် ကို နံနက် ၁၀းဝဝ နာရီအချိန်၌ စတင်ကျင်းပပါသည်အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိန်းမော် ၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော် ကိုယ်စားလှယ်များ ခင်ဗျား။ ယခုအချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန်အစည်းအဝေးရဲ့ (၂၈) ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီ ခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံး ထိုင်နိုင်ကြပါပြီ ခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ ကျင်းပတဲ့ ပထမအကြိမ်အမျိုးသားလွှတ်တော်စတုတ္ထပုံမှန်အစည်းအဝေး (၂၈)ရက်မြောက်နေ့မှာ အမျိုးသား လွှတ်တော် ကိုယ်စားလှယ်များ စိစစ်ရေးကော်မတီရဲ့ တင်ပြချက်အရ အစည်းအဝေးသို့ တက်ရောက်ခွင့်ရှိတဲ့ ကိုယ်စားလှယ်ဦးရေစုစုပေါင်း(၂၂၃)ဦးရှိပြီး၊ ဒီကနေ့ အစည်းအဝေးကို (၂၁၁)ဦး တက်ရောက်ပါတယ်။ အစည်းအဝေးသို့ တက်ရောက်ခွင့်ရှိတဲ့ အမျိုးသားလွှတ်တော် ကို ယ်စားလှယ်ဦးရေ စုစုပေါင်း၏ (၉၄.၆၂) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန်လိုအပ်တဲ့ ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက် ကြောင်း နဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့(ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ အမျိုးသား လွှတ်တော်ဆိုင်ရာ နည်းဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေးရဲ့ (၂၈)ရက်မြောက် နေ့ အစီအစဉ်ကို အမျိုးသား လွှတ်တော် ကိုယ်စားလှယ်များထံ ကြို တင် ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော်ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော် လည်းကောင်း၊ မိမိအတွက်အခြားလွှတ်တော် ကိုယ်စားလှယ် တစ် ဦးကသော်လည်းကောင်း ခွင့်ပန်ကြားရမှာ ဖြစ်ပါတယ်။ ဒီကနေ့ အစည်းအ ဝေး မတက်ရောက်နိုင်တဲ့ လွှတ်တော် ကိုယ်စားလှယ်များနဲ့ ပတ်သက်လို့ အချိန်ကို ငဲ့ညှာတဲ့အနေနဲ့ ဇယားနဲ့ ဖတ်ကြားပြမှာ ဖြစ်ပါတယ်</speech>
<speech type="speaker">ဦးစောအေးမြိုင်၊ ကရင် (၈)၊ ဦးဟာရှိန်းဆွေ၊ ချင်း (၈)၊ ဦးတင်မောင်ဝင်း၊ မန္တလေး (၃)၊ ဦးအောင်ကြည်ညွန့် ၊ မကွေး(၄)၊ ဦးစောထွန်းမြအောင် ၊ ကရင်(၅)၊ ဦးစောအောင်ကျော်နိုင် ၊ ကရင်(၁)တို့ ဖြစ်ပါတယ်။ ယခု တင်ပြတဲ့ ခွင့်ပန်ကြားချက်များကို ခွင့်ပြုဖို့ လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော်ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဒီကနေ့ ပထမအကြိမ် အမျိုးသားလွှတ်တော် စတုတ္တပုံမှန်အစည်းအဝေး (၂၈)ရက်မြောက် နေ့ကို တက်ရောက်ခွင့်ရှိတဲ့ အမျိုးသား လွှတ်တော် ကိုယ်စားလှယ်ဦးရေမှာ (၂၂၃) ဦး၊ ယခင်က ခွင့်ပန်ကြားသဖြင့် ခွင့် ပြုထားသူ (၆) ဦး၊ ယနေ့ ခွင့်ပန်ကြားသဖြင့် ခွင့်ပြုထားသ၆)ဦးဖြစ်၍ လွှတ်တော်က ခွင့်ပန်ကြား၍ ခွင့်ပြုထားသူ စုစုပေါင်း(၁၂)ဦးဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော် ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေ ခွဲငယ်(၂)အရ ယခုလွှတ်တော်ကိုယ်စားလှယ်များ အစည်းအ ဝေး တက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ်(၅) ဖြစ်ပါတယ်။ အမျိုးသားလွှတ်တော် ကိုယ်စားလှယ် များ ခင်ဗျား။ လွှတ်တော်သို့ အမျိုးသားလွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနှင့်ဖြေကြားခြင်းအစီအစဉ်ကို ဆောင်ရွက်မှာ ဖြစ်ပါတယ်။ ယခု လွှတ်တော်ကိုယ်စားလှယ် (၃)ဦးက မေးမြန်း တဲ့ မေးခွန်းတွေဟာ လယ်ယာစိုက်ပျိုးရေးနှင့် ဆည်မြောင်း ဝန်ကြီးဌာန၊ ဒုတိယဝန်ကြီး တစ်ဦးတည်းက ဖြေကြားရမယ့် မေးခွန်းတွေ ဖြစ်ပါတယ်။ လွှတ်တော်ကိုယ်စားလှယ်တွေက သက်ဆိုင်ရာ မေးခွန်းများကို တစ်ဆက်တည်း မေးမြန်းပြီးမှ ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<title>မိတ္ထီလာမြို့နယ်၊ မွေအုပ်စု၊ အိုမတွေ့ဆည်အား ပြန်လည်ပြုပြင်ပေးရန် အစီအစဉ်ရှိ /မရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ မန္တလေးတိုင်းဒေသကြီး မဲဆန္ဒနယ်အမှတ် (၁၁)မှ ဦးစိုးအောင် က မိတ္ထီလာမြို့နယ်၊ မွေအုပ်စု၊ အိုမတွေ့ဆည်အား ပြန်လည်ပြုပြင်ပေးရန် အစီအစဉ်ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="107">ဦးစိုးအောင်၊ မန္တလေးတိုင်းဒေသကြီး မဲဆန္ဒနယ်အမှတ်(၁၁)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ပြည်ထောင်စု အဆင့် အဖွဲ့အစည်းဝင်များ၊ ဖိတ်ကြားထားသော ဧည့်သည်တော်ကြီးများ၊ အမျိုးသားလွှတ်တော် ကိုယ်စားလှယ်တော်ကြီး များအားလုံး မင်္ဂလာပါ လို့ ဂါရဝပြု နှုတ်ခွန်း ဆက်သ အပ်ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ် (၁၁)မှ အမျိုးသားလွှတ်တော် ကိုယ်စားလှယ် ဦးစိုးအောင် ဖြစ်ပါတယ်။ ကျွန်တော့်အနေနဲ့ မိတ္ထီလာမြို့နယ်၊ မွေအုပ်စု၊ အိုမတွေ့ကျေးရွာ၊ အိုမတွေ့ဆည်အား ပြန်လည်ပြုပြင်ပေးရန် အစီအစဉ်ရှိ/မရှိ နှင့် စပ်လျဉ်းတဲ့ မေးခွန်း ကို မေးမြန်းသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ မိတ္ထီလာမြို့နယ်၊ မွေအုပ်စု၊ အိုမတွေ့ ကျေးရွာဟာ မိတ္ထီလာမြို့မှ (၈)မိုင်ကွာ မိတ္ထီလာ-ကျောက်ပန်းတောင်းကားလမ်းမှ (၂)မိုင်ခန့် အကွာအဝေးတွင် တည်ရှိသော ရွာ ဖြစ်ပါတယ်။ အိုမတွေ့ကျေးရွာတွင် အိမ် ခြေ(၁၇၅)၊ အိမ်ထောင်စု(၁၈၆)စုရှိ၍ လူဦးရေ ကျား(၄၂၇)ယောက်၊ မ (၄၇၂ယောက်၊ ပေါင်း (၈၉၉)ယောက် ရှိပါတယ်။ တောင်သူ (၆၀)ခန့်နှင့် လယ်ယာလုပ်သား (၁၀၀)ကျော်ခန့်ရှိသော ရွာ ဖြစ်ပါတယ်။ ၎င်း လယ်ယာလုပ်သားများဟာ မိတ္ထီလာမြို့ပေါ်သို့ ဒေသထွက်ကုန်ဖြစ်သော ထန်းလျက်၊ သစ်သီးသစ်နှံများ၊ ဟင်းသီးဟင်းရွက်များကို နေ့စဉ်ရွာမှ (၈)မိုင်ခန့်ဝေးသော မြို့ပေါ်သို့ ခြေလျင်၊ ခေါင်းရွက် သွား၍ ဈေးရောင်းနေကြရပါတယ်။ ထိုသို့ ဆင်းရဲသဖြင့် မြို့ပေါ်သို့ ခြေလျင်ခရီးဖြင့် ခေါင်းရွက်ဈေးရောင်း နေရခြင်းမှာ လယ်ယာမြေများ အားထားနေရသော ကန်ကြီးပြိုပျက် ကျိုးပျက်နေခြင်းကို ဆည်ဖို့ ပြုပြင်နိုင်ခြင်းမရှိတဲ့အတွက် လယ်ဧက (၂၀၀)ခန့် စိုက်ပျိုးနိုင် မှု မရှိခြင်းကြောင့် ကြုံရာလုပ်ကိုင်စားသောက်နေရခြင်း ဖြစ်ပါတယ်။ အဆိုပါဆည်မှာ ရွာတည်ကာစတွင် နွားရေသောက်ကန်အဖြစ် တည်ရှိခဲ့ပြီး၊ သူကြီး ဦးဖိုးကျား လက်ထက်တွင် လယ်မြေဧက (၂၀၀)ခန့် စိုက်ပျိုးနိုင်ရန် ကိုယ်ထူကိုယ်ထစနစ်ဖြင်. ဆည်ဖို့ ပြုပြင် စိုက်ပျိုးလုပ်ကိုင်ခဲ့ကြောင်း သိရပါတယ်။ ၎င်းဆည်ကြီး ပျက်စီးနေခြင်းကို နိုင်ငံတော် ငြိမ်ဝပ်ပိပြားမှုတည်ဆောက်ရေးအဖွဲ့၊ ကျေးရွာ ဥက္ကဋ္ဌ ဦးကြည် လက်ထက်တွင် ကိုယ်ထူကိုယ်ထစနစ်ဖြင့် တစ်ကြိမ်၊ ကျေးရွာဥက္ကဋ္ဌ ဦးကြည် လက်ထက်မှာပဲမြို့နယ်ဆည်မြောင်း ဦးစီးဌာနမှ ဦးစီးမှူး ဦးသန်းမြင့် ဦးစီး၍ တစ်ကြိမ်၊ ၂၀၀၉ ခုနှစ်၊ ကျေးရွာဥက္ကဋ္ဌ ဦးကျော်ဇော လက်ထက်တွင် နိုင်ငံတော်မှ အထောက်အပံ့ဖြင့် တစ်ကြိမ် ဆည်ဖို့ ပြုပြင်ခဲ့ပါတယ်။ ၎င်း ဆည်သည် ကွင်းအမှတ် ၈၂၆/၈၂၉/၈၃၁ မှ လယ်ဧက (၂၀၀)ခန့်ကို အကျိုးပြုစိုက်ပျိုးရေ ပေးဝေနိုင်ခဲ့ပါတယ်။ ထိုသို့ အကြိမ်ကြိမ် ပြုပြင်ဆည်ဖို့ခဲ့သော်လည်း ၂၀၀၉ခု၊ ဇူလိုင်လတွင် ရေလွှတ်ပြွန် တောင်ဘက်ဘေးမှ ပေ(၂၀)ခန့် ကျိုးပျက်သွားပြီး၊ (၅)ပေခန့် ထူးပေါက်တစ်ပေါက်၊ (၃)ပေခန့် ထူးပေါက်တစ်ပေါက် ပေါက် သွားခဲ့ပါတယ်။ ထို့သို့ ကန်ကြီး ပျက်စီးသွား ပြီး လယ်ဧက (၂၀၀)ခန့် စိုက်ပျိုးလုပ်ကိုင်နိုင်ခြင်း မရှိတော့ပါ၍ ရွာမှ တောင်သူများ ဆင်းရဲနွမ်းပါးမှုကြောင့် ကိုယ်ထူကိုယ်ထ ဆည်ဖို့ ပြုပြင်နိုင်ခြင်း မရှိခဲ့ပါ။ လယ်စပါးစိုက်ပျိုးခြင်း မရှိတဲ့အတွက် ဆင်းရဲနွမ်းပါး လာသဖြင့် ရွာမှ (၈)မိုင်ခန့် ဝေးသော မြို့ပေါ်သို့ ခြေလျင် ခေါင်းရွက်သွား၍ ဆင်းရဲပင်ပန်းစွာ ဈေးရောင်းနေကြရပါတယ်။ အဆိုပါ ဆည်ကြီး ပြုပြင်ပေး မည်ဆိုပါက ကျေးလက်နေပြည်သူများ ဝမ်း စာအထိုက်အလျောက် လုံလောက်မှုရှိမည်ဖြစ်သည့်အပြင် လယ်ယာလုပ်ကိုင်ခွင့် အခွင့်အလမ်းများ ပေါ်ပေါက်မည် ဖြစ်ပါသဖြင့် ကျေးလက်ဆင်းရဲနွမ်းပါးမှုကို အထိုက်အလျောက် လျှော့ ချနိုင်မည် ဖြစ်ပါတယ်။ အဆိုပါဆည်အား ရေရှည်တည်တံ့ခိုင်မြဲရေးအတွက် ဆည်မြောင်းဦးစီးဌာနမှ တတ်သိ အင်ဂျင်နီယာပညာရှင်များဖြင့် ကွင်းဆင်းလေ့လာ တိုင်းတာပြုပြင်ဆည်ဖို့ပေးရန် ကျေးလက်နေ ပြည်သူများက အထူးလိုလားတောင့်တလျက် ရှိနေပါတယ်။ သို့ဖြစ်ပါ၍ အဆိုပါ မိတ္ထီလာမြို့နယ်၊ မွေအုပ်စု၊ အိုမတွေ့ ဆည်အား ပြန်လည် ပြုပြင်ပေးရန် အစီအစဉ် ရှိ /မရှိနှင့် အစီအစဉ် ရှိပါက မည်သည့်အချိန်တွင် ပြန်လည်ပြုပြင် ဆည်ဖို့ ပေးနိုင်မည်ကို သိရှိလိုပါ၍ ဥက္ကဋ္ဌကြီးမှ တစ်ဆင့် မေးမြန်းအပ်ပါတယ် ခင်ဗျား။ ကျေးဇူးတင်ပါတယ်။</speech>
<title>ပြည်မြို့နယ်၊ ပနီပင်ကျေးရွာအနီးရှိ မှန်ပင်ဆည်ကို အသစ်တစ်ဖန် ပြန်လည် တည်ဆောက်ပေးရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ပဲခူးတိုင်းဒေသကြီး မဲဆန္ဒနယ်အမှတ် (၈)မှ ဒေါက်တာခင်မောင်လေး က ပြည်မြို့နယ်၊ ပနီပင်ကျေးရွာအနီးရှိ မှန်ပင်ဆည်ကို အသစ်တစ်ဖန် ပြန်လည်တည်ဆောက်ပေးရန် အစီအစဉ် ရှိ /မရှိ နှင့် စပ်လျဉ်းတဲ့ မေးခွန်း ကို မေးမြန်းဖို့ ဖြစ်ပါတယ်</speech>
<speech><mp id="80">ဒေါက်တာခင်မောင်လေး ပဲခူးတိုင်းဒေသကြီး မဲဆန္ဒနယ်အမှတ်(၈)</mp>လေးစား အပ်ပါသော အမျိုးသားလွှတ်တော်က္ကဋ္ဌကြီး ပြည်ထောင်ဒုတိယဝန်ကြီးနှင့်တကွ အမျိုးသား လွှတ်တော်ကိုယ်စားလှယ်တော်များအားလုံး ကာယသုခ၊ စိတ္တသုခ၊ လူမှု ရေးသုခ အပေါင်းနဲ့ ပြည့်ဝပါစေကြောင်း ဆု မွန်ကောင်းတောင်းရင်းနဲ့ နှုတ်ခွန်း ဆက်သ ဂါရဝပြု အပ်ပါတယ်။ ကျွန်တော် မေးတဲ့မေးခွန်းလေးကတော့ ပြည်မြို့နယ်အတွင်း မှာရှိတဲ့ မှန်ပင်ဆည်လေး အသစ်တစ်ဖန် ပြန်လည် လုပ်ပေးနိုင်ခြင်း ရှိ မရှိဆိုတဲ့ ကိစ္စနှင့် ပတ်သက်ပြီး မေး သွားမှာ ဖြစ်ပါတယ်။ ပြည်မြို့နယ်အတွင်းမှာရှိတဲ့ ပနီပင်ကျေးရွာ၊ ပနီပင်ကွင်းအနီးမှာရှိတဲ့ ဒီကွင်းကို လွန်ခဲ့တဲ့ ၁၉၉၅ ခုနှစ်က ဆည်မြောင်းဦးစီးဌာနကနေပြီးတော့ အင်ရုံ ချောင်းလေးကို ပိတ်ပြီးတော့ ဆည်လေးတစ်ခု တည်ဆောက်ပေးခဲ့ပါတယ်။ ဒီဆည်လေးဟာ သူ့အပေါ်မှာ မှီခိုနေတဲ့ ဝ က်ထီးကန်၊ ပနီပင်၊ လဘ ကျေးရွာအုပ်စုတွေရဲ့ လယ်ဧကပေါင်း (၁၃၀၀) ကျော်ကို ရေပေးသွင်းနိုင်ခဲ့ပြီးတော့ မိသားစု (၃၂၀)ဟာလည်းပဲ ဒီရဲ့ အကျိုးအမြတ် တွေကို ခံစားခွင့် ရခဲ့ပါတယ်။ သို့သော်ငြားလည်းပဲ ဒီဆည်လေးာ ၂၀၀၈ ခုနှစ်က စပြီးတော့ (၄)နှစ်ဆက်တိုက် ကျိုးပေါက်ပျက်စီးတဲ့အခါ ကျတော့ ဒီကျေးရွာမှာရှိတဲ့ တောင်သူ လယ်သမား မိသားစုတွေကပဲ ကိုယ်ထူကိုယ်ထ ငွေအား၊ လူအား စိုက်ထုတ်ပြီးတော့ ဆက်တိုက် သူတို့ ပြင်ခဲ့ကြ ရပါတယ်။ သို့သော်လည်းပဲ အခုအချိန်အခါမှာတော့ ဒီဆည်လေး ဟာ အခုအချိန်အခါမှာ လုံးဝ ကျိုးပျက်သွားပြီ ဖြစ်တဲ့အတွက်ကြောင့် ၊ (၄)နှစ်ဆက်တိုက် ပြင်ခဲ့ရတဲ့ ငွေကုန်ူပမ်း ဖြစ်ခဲ့ပေမယ့် သူတို့ ဒီနှစ်ကျတဲ့အခါကျတော့ သူတို့မှာ အင်အားမရှိတော့ပါဘူး။ ဒါကြောင့် မို့လို့ ဆည်မြောင်းဦးစီးဌာနအနေနဲ့ ဒီဆည်လေးကို အသစ်တစ်ဖန် ပြန်လည် ပြီးတော့ တည်ဆောက်ပေးနိုင်ခြင်း ရှိ မရှိဆိုတဲ့ မေးခွန်းလေးကို မေးမြန်းရခြင်း ဖြစ်ပါတယ်။ အားလုံးကို ကျေးဇူးတင်ပါတယ်။</speech>
<title>မိတ္ထီလာခရိုင်၊ ဝမ်းတွင်းမြို့နယ်၊ ညောင်ဒိုကျေးရွာအုပ်စုရှိ ရုံးစုတစ်ဖက်ရပ် ဆည်ကြီးတွင် ပြုပြင်ရန် ကျန်ရှိသည့် အပေါက် (၂)ပေါက်အား ဆက်လက်ဆောင်ရွက်ရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး မန္တလေးတိုင်းဒေသကြီး မဲဆန္ဒနယ်အမှတ် (၁၂)မှ ဦးဌေးမောင် က မိတ္ထီလာခရိုင်၊ ဝမ်းတွင်းမြို့နယ်၊ ညောင်ဒိုကျေးရွာအုပ်စုရှိ ရုံးစုတစ်ဖက်ရပ် ဆည်ကြီးတွင် ပြုပြင်ရန်ကျန်ရှိသည့် အပေါက်(၂)ပေါက်အား ဆက်လက်ဆောင်ရွက်ရန် အစီအစဉ် ရှိ/မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="108">ဦးဌေးမောင်၊ မန္တလေးတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့် ပြည်ထောင်စုဝန်ကြီးများ၊ ဧည့်သည်တော် များ၊ အမျိုးသားလွှတ်တော် ကိုယ်စားလှယ်တော်များ မင်္ဂလာအပေါင်း နှင့် ပြည့်စုံပါစေလို့ ဆုတောင်း ပါတယ်။ ကျွန်တော်ကတော့ မန္တလေးတိုင်းဒေသကြီး မဲဆန္ဒနယ်အမှတ် (၁၂)၊ ဝမ်းတွင်း မြို့နယ် မဲဆန္ဒနယ်မြေမှ အမျိုးသားလွှတ်တော်ကိုယ်စားလှယ် ဦးဌေးမောင် ဖြစ်ပါတယ်။ ကျွန်တော်မေးမယ့် မေးခွန်းကတော့ မန္တလေးတိုင်းဒေသကြီး၊ ဝမ်းတွင်းမြို့နယ်၊ ညောင်ဒိုကျေးရွာအုပ်စုရှိ ရုံးစုတစ်ဖက်ရပ် ဆည်ကြီးမှာ ၂၀၁၀ ခုနှစ်၊ မေလအတွင်းမှာ ဆည်မြောင်း ရုံးချုပ်၏ အစီအစဉ်ဖြင့် စက်ယန္တရား (၂)စီးဖြင့် ပြုပြင်ခဲ့ရာ စက် ကြီးများကို ၂၅-၆-၂၀၁၀ ရက် နေ့မှာ ပြန်လည်သယ်ယူသွားသဖြင် . ရုံးစုဆည်ကြီးမှာ ပေ (၁၀၀)ခန့်ကျယ်သော အပေါက် (၂)ပေါက်ဆယ် ဖို့ ကျန်ရှိနေပါတယ်။ ထိုကျန်ရှိနေသော အပေါက်များအား လယ်ယာ စိုက်ပျိုး ရေးနှင့် ဆည်မြောင်းဝန်ကြီးဌာနမှ ဆက်လက် လုပ်ဆောင် ပေးနိုင် ခြင်း ရှိ /မရှိ မေးခွန်း ဖြစ်ပါတယ်။ ဥက္ကဋ္ဌကြီး ခင်ဗျား။ ကျွန်တော့်အနေနဲ့ ရုံးစုဆည်ရဲ့ ရာဇဝင်သမိုင်းကို အနည်းငယ် တင်ပြခွင့်ပြုပါ။ ရုံးစုဆည်ကြီးဟာ ဝမ်းတွင်းမြို့ နယ်၊ ညောင်ဒိုကျေးရွာအုပ်စု၊ ရုံးစုကျေးရွာရဲ့ အနောက်ဖက် ကန်ပတ်လည်ချောင်းအား ပိတ်ဆို့ပြီး ဆည်ထားတဲ့ ဆည်ဖြစ်ပါတယ်။ ရေဆင်း ဧရိယာအနေနဲ့ (၁၀) စတုရန်းမိုင်ခန့်ရှိပြီး၊ ထိုဆည်မှာ အလောင်းစည်သူ တောင်ကန်ရဲ့ ပို ရေများ၊ မြကန်ရဲ့ ပိုလျှံရေများ၊ သန်းပင်မြင် တောင် ပေါ်မှ ကျဆင်းလာတဲ့ ပိုလျှံ ရေ များကို စုဆောင်း၍ ဆည်ထားသော ဆည်ကြီး ဖြစ်ပါတယ်။ ဒီဆည်ကြီးကို ၁၉၉၃ ခုနှစ်၊ ဝမ်းတွင်းမြို့နယ် ဆည်မြောင်းဦးစီးဌာနရဲ့ သတ်မှတ် ပေးသောနေရာမှာ တောင်သူလယ်သမား များမှ ကိုယ်ထူကိုယ်ထစနစ်နဲ့ ဆည်ဖို့ ခဲ့တဲ့ ဆည်ဖြစ်ပါတယ်။ တာတမံအရှည်ဟာ (၆၈၀)ပေ ရှိသော သဲချောင်းကို ပိတ်ဆို့ထားသော တစ်ဖက်ရပ် ဆည်ကြီး ဖြစ်ပါတယ်။ ကျိုးပေါက်မှုအခြေအနေကို တင်ပြရမယ်ဆိုရင် ၁၉၉၆ ခုနှစ်၊ မိုးသည်းထန်စွာ ရွာသွန်းမှုကြောင့် တစ်ကြိမ် ကျိုးပေါက်ပြီး၊ ၁၉၉ရ ခုနှစ်မှာ ကိုယ်ထူကိုယ်ထစနစ်ဖြင့် ပြန်လည်ပြီး ဆည်ဖို့ခဲ့ပါတယ်။ သို့သော် ၁၉၉၉ ခုနှစ်မှာ အောက်တိုဘာလမှာ ရွာသွန်းမှုမိုးကြောင့် ဆည်ကြီးဟာ ထပ် မံကျိုးပေါက်ခဲ့ပါတယ်။ အဆိုပါဆည်ကြီးကို ၇-၈-၂၀၀ရ ရက်နေ့မှာ စတင်ပြီးတော့ အလယ်ပိုင်းတိုင်းစစ်ဌာနချုပ် တိုင်းမှူး၏ စက်ယန္တရားများဖြင့် တောင်သူများက ကိုယ်ထူကိုယ်ထ စနစ်ဖြင့် ပြုပြင်ပေးခဲ့ရာ ကျပ် သိန်း (၁၀၀)ခန့် ကုန်ကျတယ်လို့လည်း သိပါတယ်။ ယင်းသို့ပြုပြင်ရာမှာ ကျိုပေါက်မှုများကို အချိန်မီပြင်ဆင်နိုင်ရန်အတွက် ၁၈-၇-၂၀၀၉ နေ့မှာ ဆည်မြောင်းဦးစီးဌာနရုံးချုပ်မှ ကွင်းဆင်းလေ့လာခဲ့ပါတယ်။ ၃၀-၄-၂၀၁၀ ရက်နေ့မှာ ရုံးစုဆည်ကြီး ပြုပြင်ရန် စက်ကြီး (၂)စက်ရောက်လာပြီး ၃-၅-၂၀၁၀ မှ ၅-၅-၂၀၁၀ အထိ ဆည်ပေါင်ရိုး လိုင်းကျင်းများ တူးဖော်ဆောင်ရွက်ခဲ့ပါသ ည်။ ၈-၆၂၀၁၀ ရက်နေ့မှာ မြေသယ် ရန်လမ်းဖောက်ခြင်း ကို စက်ကြီး (၂) စက်ဖြင့် နာ ရီပေါင်း ၁၅ နာရီ ၃၅ မိနစ်ကြာ အထိ လုပ်ဆောင်ခဲ့ပါသည်။ ထို့နောက် ၉-၆-၂၀၁၀ နေ့မှာ ဆည်မြောင်းစက်ကြီးများဖြင့် လက်ယာ မြောင်းကို စက်ကြီးများဖြင့် ပေ (၃၄၀၀)၊ လက်ဝဲ မြောင်းကို ပေ (၅၄၀၀) တူးဖော်ခဲ့ပြီး ၁၀-၆-၂၀၁၀ ရက်နေ့မှာ ဆည်ပေါင် ကို နှိုက်ခြင်းနဲ့ ဆည် ပေါင်များကို ပြုပြင်ခဲ့ပါတယ်။ ၂၅-၆-၂၀၁၀ ရက် နေ့မှာ ရုံးစုဆည်ကြီးမှာရှိတဲ့ စက်ကြီး (၂)စက်အား ပြန်လည်သယ် ယူသွားတဲ့အတွက် ထိုဆည်ကြီးမှာ ဆယ် ဖို့ရန် ပေ (၁၀၀)ခန့်ကျယ်သော အပေါက် (၂)ပေါက် ကျန်ရှိနါတယ်။ ထိုရုံးစုဆည်ကြီးကို လက်ရှိသောက်သုံးတဲ့ ဧကကိုပြောမယ်ဆိုရင် ကွင်း (၁၀)ကွင်း သုံးဆောင်နိုင်ပြီးတော့မှ ဧက(၇၅၀)စိုက်ပျိုးလျက်ရှိပါတယ်။ ဒီအပေါက်ကြီးများကို ပြုပြင် ဆယ်ပေးမည်ဆိုပါက လယ်ဧက (၂၈၀၀)ခန့်အထိ တိုးချဲ့စိုက်ပျိုးနိုင်မည်ဟု သိရပါတယ်။ အဲဒါကြောင့်မို့လို့ ကျွန်တော်တို့ ဝမ်းတွင်းမြို့နယ်မှာရှိတဲ့ တောင်သူလယ်သမား များရဲ့ ဆင်းရဲမှု၊ နွမ်းပါးမှု လျော့ကျရန်အတွက် ဝမ်းတွင်း မို့နယ်၊ ညောင်ဒိုကျေးရွာအုပ်စု ၊ ရုံးစုကျေးရွာရှိ ရုံး စုတစ်ဖက်ရပ်ဆည်ကြီးအား လယ်ယာနဲ့ စိုက်ပျိုးရေးဝန်ကြီးဌာန၊ ဆည်မြောင်း ဌာနမှ ပြန်လည်ပြီးတော့မှ ဆည်ဖို့ပေးနိုင်ရန် ဥက္ကဋ္ဌကြီးမှတစ်ဆင့် တင်ပြအပ်ပါတယ် ခင်ဗျာ။ ကျေးဇူးတင်ပါတယ်။</speech>
<speech type="speaker">မေးခွန်းများနဲ့ ပတ်သက်ပြီး လယ်ယာစိုက်ပျိုးရေးနှင့် ဆည်မြောင်း ဝန်ကြီးဌာန ဒုတိယဝန်ကြီးက တစ်ခုချင်း ဖြေကြားပေးဖို့ ဖြစ်ပါတယ်</speech>
<speech><agency id="83">ဦးခင်ဇော်(ဒုတိယဝန်ကြီး၊ လယ်ယာစိုက်ပျိုးရေးနှဆည်မြောင်းဝန်ကြီးဌာန်း)</agency>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် တကွ လွှတ်တော်ကိုယ်စားလှယ်များ အားလုံးကို မင်္ဂလာပါလို့ နှုတ်ခွန်းဆက်သရင်း ကျွန်တော်ဂါရဝပြု အပ်ပါတယ်။ ကျွန်တော် ကတော့ လယ်ယာစိုက်ပျိုးရေးနှင့် ဆည်မြောင်းဝန်ကြီးဌာန ဒုတိယဝန်ကြီး ဦးခင်ဇော် ဖြစ်ပါတယ်။ ကိုယ်စားလှယ်တော်ကြီး (၃)ဦးရဲ့ မေးမြန်းချက်နဲ့ပတ်သက်ပြီးတော့ ကျွန်တော် တစ်ခုချင်း ဖြေကြားရှင်းလင်းသွားမှာ ဖြစ်ပါတယ် ခင်ဗျား။ ပထမဦးစွာ မန္တလေးတိုင်း မဲဆန္ဒနယ်အမှတ် (၁၁)မှ အမျိုးသားလွှတ်တော် ကိုယ်စားလှယ် ဦးစိုးအောင် ရဲ့ မိတ္ထီလာမြို့နယ်၊ အိုမတွေ့ဆည်အား ပြန်လည်ပြုပြင်ပေးနိုင်ရန် အစီအစဉ်ရှိ /မရှိ ဆိုတဲ့ မေးမြန်းချက်နဲ့ ပတ်သက်ပြီး ကျွန်တော် ဖြေကြားရှင်းလင်းမှာ ဖြစ်ပါအိုမတွေ့ကန် သည် မိတ္ထီလာမြို့နယ်၊ အိုမတွေ့ကျေးရွာအနီးတွင် တည်ရှိ သော ကျေးရွာမှထိန်းသိမ်းထားသော ဆည်ကန်တစ်ခု ဖြစ်ပါတယ်။ အဆိုပါဆည်အား ၁၉၆၀-၁၉၆၁ ခုနှစ်တွင် ကျေးရွာအစီအစဉ်ဖြင့် တည်ဆောက်ခဲ့ပါတယ်။ အိုမတွေ့ကန်ရဲ့ ကန်ပေါင်အလျားဟာ ၈၀၀ ပေ၊ အမြင့် ၁၂ ပေရှိပြီး၊ ဆည်ရေသောက်ဧရိယာ ၆၀ ဧကကျော် ရှိပါတယ်။ ဒီဇိုင်းပုံစံများ စနစ်တကျ တွက်ချက်၍ တည်ဆောက်ထားခြင်းမရှိသည့်အတွက် ရေသိုလှောင် နိုင်သော ရေဝပ်ဧရိယာကျဉ်းမြောင်းခြင်း၊ ရေပိုလွှဲ၏ ရေထွက်လမ်းကြောင်း ကျဉ်းမြောင်း ခြင်းတို့ကြောင့် ကန်အတွင်းသို့ ရေဝင်ရောက်မှု များပြားလာသောအခါ ရေလျှံ၍ ကျိုးပေါက် ပျက်စီးမှုများ ဖြစ်ပေါ်ရခြင်း ဖြစ်ပါတယ်။ ၁၉၇၄ ခုနှစ်တွင် ပထမအကြိမ် ကျိုးပေါက်၍ ဆည်မြောင်းဦးစီးဌာနနှင့် ကျေးရွာ ပူးပေါင်း၍ ပြန်လည်ပြုပြင်ပေးခဲ့ ပါတယ်။ ၁၉၉၃-၁၉၉၄ ခုနှစ်တွင် ကန်ပေါင် ပြုပြင်ခြင်း၊ ရေထုတ်ပေါက်နှင့် ရေပိုလွှဲပြုပြင်ခြင်းလုပ်ငန်းများကို ကျေးရွာဖွံ့ဖြိုးရေး ရန်ပုံငွေဖြင် .ဆောင်ရွက်ပေးခဲ့ပါတယ်။ ၂၀၁၁ ခုနှစ်၊ စက်တင်ဘာလတွင် မိုးသည်းထန်စွာ ရွာသွန်းမှုကြောင့် ကျိုးပေါက်ပျက်စီးမှုဖြစ်ပေါ်ခဲ့ပြီး ကျေးရွာဒေသခံများအနေနဲ့ ပြန်လည် ပြုပြင် နိုင်ခြင်း မရှိခဲ့ပါ။ ထို့အပြင် ကျေးရွာမှ ထိန်းသိမ်းထားသော ဆည်ဖြစ်၍ ဆည်မြောင်းဦးစီးဌာနမှ ၂၀၁၂-၂၀၁၃ ခုနှစ်၊ ပြုပြင်ဆောင်ရွက်မည့်လုပ်ငန်းများ အစီအစဉ်တွင် ထည့်သွင်းရေးဆွဲထားခြင်း မရှိပါ။ ယခု လွှတ်တော်ကိုယ်စားလှယ်ကြီး တင်ပြသည့် အိုမတွေ့ဆည်အား ပြန်လည် ပြုပြင်နိုင်ရေးအတွက် မန္တလေးတိုင်းဒေသကြီးအစိုးရအဖွဲ့နှင့် ညှိနှိုင်းပေါင်းစပ်၍ ၂၀၁၃-၂၀၁၄ ခုနှစ်၊ ဘဏ္ဍာရေးနှစ်တွင် ရန်ပုံငွေတင်ပြတောင်းခံပြီး ခွင် .ပြုချက်ရရှိပါက ဆက်လက် ဆောင်ရွက်ပေးသွားမည် ဖြစ်ပါကြောင်း ဖြေကြားအပ်ပါတယ်။ ဥက္ကဋ္ဌကြီးခင်ဗျား။ ဆက်လက်၍ ကျွန်တော်ဒုတိယမေးမြန်းချက်ကို ဖြေကြားပါမယ်။ ပဲခူးတိုင်းဒေသကြီး၊ အမှတ် (၈)မဲဆန္ဒနယ် အမျိုးသားလွှတ်တော် ကိုယ်စားလှယ် ဒေါက်တာခင်မောင်လေး ၏ ပြည်မြို့နယ်၊ ပနီပင်အုပ်စု မှန်ပင်ကန်ဆည်အား အသစ်တစ်ဖန် ပြန်လည်တည်ဆောက်ပေးရန် အစီအစဉ် ရှိ/မရှိ ဆိုတဲ့ မေးခွန်းဖြစ်ပါတယ်။ ပြည်မြို့နယ်၊ ဝက်ထီးကန်နယ်မြေ၊ ပနီပင်ကျေးရွာအုပ်စုရှိ မှန်ပင်ကန်ဆည်သည် ၁၉၉၄-၁၉၉၅ ခုနှစ်တွင် ဆည်မြောင်းဦးစီးဌာနမှ အင်ရုံချောင်းကိုပိတ်၍ တည်ဆောက် ပေးခဲ့ပြီး ပြည်မြို့နယ် အေးချမ်းသာယာရေးနှင့် ဖွံ့ဖြိုးရေးကောင်စီသို့ လွှဲပြောင်းပေး အပ်၍ ကျေးရွာမှ ထိန်းသိမ်းစေခဲ့တဲ့ ရေလွှဲဆည် ဖြစ်ပါတယ်။ မှန်ပင်ကန်ဆည်မှာ ဝက်ထီးကန်၊ နှောကန်၊ ပနီပင်၊ မြို့မနှင့် လဘကျေးရွာအုပ်စုများရှိ လယ်ယာမြေဧက (၁၃၀၀)ကျော်ကို မိုးစပါးစိုက်ပျိုးရေကူ ပေးဝေခြင်းဖြင့် အကျိုးပြုနိုင်ခဲ့ပါတယ်။ သို့ရာတွင် ကျေးလက်သို့G အပ် သားလ တတော စတုတ (မွန္အစည္းအေဝ မွတ္တမအမ်းစာလွှဲပြောင်းပေးချိန်မှစ၍ ထိန်းသိမ်း မှု အားနည်းခဲ့သဖြင့် ၂၀၀၈ ခုနှစ် မတိုင်မီကပင် ပျက်စီးယိုယွင်းလာခဲ့ပါတယ်။ တောင်သူများမှ ထုတ်တန်းရိုက်ခြင်း၊ သဲအိတ်ချမြေဖို့ခြင်း စသည့် ယာယီအစီအစဉ်များဖြင့် ထိန်းသိမ်းပြုပြင်၍ အသုံးပြု နေခဲ့ကြပါတယ်။ လက်ရှိ အခြေအနေတွင် မှန်ပင်ကန်ရေလွှဲဆည်၏ အောက်ခံကြမ်းခင်းများနှင့် နံရံများမှာ ရေတိုက်စား၍ ပြိုကျပျက်စီး လျက် ရှိပါတယ်။ အဆိုပါရေလွှဲဆည်ကို ပြုပြင်သုံးစွဲရန် သင့်လျော်မှု မရှိတော့သည့်အတွက် အခိုင်အမာ ရေလွှဲဆည်အသစ် ပြန်လည်တည်ဆောက်ရန် လိုအပ်မည်ဖြစ်ပါတယ်။ ၂၀၁၂-၂၀၁၃ ခုနှစ်ဘဏ္ဍာရေးနှစ်အတွင်း ဆည်မြောင်းဦးစီးဌာနမှ ကွင်းဆင်း၍ ရေလွှဲဆည်အသစ် တည်ဆောက်မည့်နေရာကို ရွေးချယ်ခြင်း၊ လိုအပ်သည့် စူးစမ်းလေ့လာမှုများ ဆောင်ရွက်ပြီး ဒီဇိုင်းပုံစံရေးဆွဲခြင်းနှင့် ခန့်မှန်းခြေစာရင်းတွက်ချက် ခြင်းတို့ကို ဆောင်ရွက်လျက်ရှိပါတယ်။ တွက်ချက်ရရှိလာသည့် ခန့်မှန်း ခြေစာရင်းအရ ၂၀၁၃-၂၀၁၄ ခုနှစ်၊ ဘဏ္ဍာရေးနှစ်တွင် ရန်ပုံငွေ တင်ပြတောင်းခံပြီး၊ ခွင့်ပြုချက်ရရှိပါက အကောင်အထည်ဖော် ဆောင်ရွက်ပေးသွားမည် ဖြစ်ပါကြောင်း ရှင်းလင်းဖြေကြားအပ်ပါ တယ် ခင်ဗျား။ ဥက္ကဋ္ဌကြီးနှင့် လွှတ်တော်ကိုယ်စားလှယ် များ ခင်ဗျား။ ကျွန်တော် တတိယ မေးမြန်းချက်ကို ဖြေကြားမှာ ဖြစ်ပါတယ်။ မန္တလေးတိုင်းဒေသကြီး အမှတ် (၁၂)မဲဆန္ဒနယ် အမျိုးသားလွှတ်တော် ကိုယ်စားလှယ် ဦးဌေးမောင် ၏ မိတ္တီလာခရိုင်၊ ဝမ်းတွင်းမြို့နယ် ရုံးစုတစ်ဖက်ရပ်ဆည်ကြီးအား စက်ယန္တရား များဖြင့် ပြုပြင်နေရာမှ စက် ယန္တရားများ ပြန်လည် သယ်ယူသွားခြင်းကြောင့် ရုံးစုဆည်တွင် တစ်ပေါက်လျှင် ပေ (၁၀၀)ခန့် စုစုပေါင်း (၂)ပေါက် ဖို့ရန် ကျန်ရှိခြင်းအား ဆည်မြောင်းဦးစီးဌာနမှ ဆက်လက် ဆောင်ရွက်ပေးရန် အစီအစဉ် ရှိ/မရှိ ဆိုတဲ့ မေးခွန်းကို ဖြေကြားမှာ ဖြစ်ပါတယ်။ ရုံးစုရေလွှဲဆည်သည် မန္တလေးတိုင်းဒေသကြီး၊ မိတ္ထီလာခရိုင် ၊ ဝမ်းတွင်းမြို့ နယ်၊ ရုံးစုကျေးရွာအနောက်ဘက်ရှိ အလောင်းစည်သူကန်၏ အောက်ဘက် (၃)မိုင်ခွဲခန့်အကွာတွင် တည်ရှိပြီး၊ ကျေးရွာတောင်သူလယ်သမားများမှ စ်နိုင်တစ်ပိုင် တည်ဆောက်ထားသော ရေလွှဲဆည် ဖြစ်ပါတယ်။ အဆိုပါ ရေလွှဲဆည်သည် အလောင်းစည်သူကန်၏ ရေပိုလွှဲ အောက်ပိုင်းရှိ ကန်ပတ်လည်ချောင်းပေါ်တွင် တည်ဆောက်ထားပြီး အောက်ဘက်ရှိ ကန်ငယ်များသို့ ရေကူပေးခြင်းဖြင့် စိုက်ပျိုးရေ ပေးဝေခဲ့ ပါတယ်။ အလောင်းစည်သူကန်သည် ယခင်က ၎င်း၏ ရေဆင်း ဧရိယာမှ စီးဆင်း သောရေများကို အပြည့်အဝ ထိန်းသိမ်းသိုလှောင် ထားနိုင်သော်လည်း နှစ်ကာလ ကြာမြင့်လာပြီဖြစ်သဖြင့် ကန်အတွင်း သဲနုန်းပို့ချမှု များပြားလာပြီး ကန်တိမ်ကောလာ ခြင်း၊ စီးဝင်ရေ အားလုံးကို ထိန်းသိမ်း နိုင်ခြင်း မရှိတော့ဘဲ အောက်ဘက်ရှိ ရုံးစုရေလွှဲဆည် အတွင်းသို့ စီးဝင်ရေပမာဏ ပိုမိုများပြားစွာ စီးဝင်လာခြင်း ဖြစ်ပါတယ်။ ထို့အပြင် ရုံးစုရေလွှဲဆည်၏ ရေဆင်းဧရိယာမှာ (၄၀)စတုရန်းမိုင်ခန့် ရှိပြီး၊ စီးဝင်ရေပမာဏနှင့် လက်ရှိ ရေလွှဲဆည်၏ အရွယ်အစား ခိုင်ခံ့မှုတို့မှာ ကိုက်ညီမှု မရှိခြင်းတို့ကြောင့် မိုးရွာသွန်းမှုများပြီး ရေဝင်ရောက်မှု များပြားလာပါက ရေထိန်းတာ ပေါင် ကျိုးပေါက်ခြင်း၊ ရေပေးမြောင်းများ ပျက်စီးခြင်းတို့ နှစ်စဉ် ဖြစ်ပေါ်ခဲ့ပါတယ်။ ၂၀၁၃-၂၀၁၄ ခုနှစ် ဘဏ္ဍာရေးနှစ်အတွင်း အလောင်းစည်သူကန်၏ အထက်ဘက် တွင် ချောင်းဇုံရေလှောင်တမံကို အလောင်းစည်သူကန် ၏ ရေကူကန်အဖြစ် တည်ဆောက် အကောင်အထည်ဖော်နိုင်ရန်အတွက် ရန်ပုံငွေ တင်ပြတောင်းခံထားပြီး ဖြစ်ပါတယ်။ အလောင်း စည်သူကန်အတွင်း သဲနု န်းတူးဖော်ခြင်း လုပ်ငန်းကိုလည်း ဆောင်ရွက်လျက် ရှိပါတယ်။ အထက်ဖော်ပြပါလုပ်ငန်းများ ဆောင်ရွက်ပြီးစီး မှသာ ချောင်းဇုံရေလှောင်တမံနှင့် အလောင်းစည်သူကန်တို့မှ ရုံးစုရေလွှဲဆည်သို့ ထုတ်လွှတ်မည့် ရေပမာဏ၊ ရုံးစုရေလွှဲဆည်၏ ရေဆင်းဧရိယာမှ စီးဝင်လာမည့် ရေပမာဏတို့ကို ထည့်သွင်းတွက်ချက်ပြီး သင့်တော်သော အခိုင်အမာ ရေလွှဲဆည်ကို ဆက်လက်တည်ဆောက်ရန် စီမံထားပါတယ်။ အထက်ဖော်ပြပါ အလောင်းစည်သူကန်၏ ရေကူကန် ဖြစ်သော ချောင်းဇုံရေလှောင် တမံတည်ဆောက်ခြင်းနှင့် အလောင်းစည်သူ ကန်အတွင်း သဲနု န်းတူးဖော်ခြင်း လုပ်ငန်းများဆောင်ရွက်မပြီးစီးမီ ရုံးစုရေလွှဲဆည်ကို မူလအတိုင်း ပြုပြင်မည်ဆိုပါက စီးဝင်ရေပမာဏ များပြားလှသည့်အတွက် ထပ်မံကျိုးပေါက် ပျက်စီး နိုင်ပြီး အချည်းအနှီး ဖြစ်မည်သာ ဖြစ်၍ လတ်တလောအခြေအနေတွင် ဆောင်ရွက်ရန် ခေတ္တဆိုင်းငံ့ထားခြင်း ဖြစ်ပါကြောင်း ဖြေကြား အပ်ပါတယ်။ အားလုံးကို ကျေးဇူးတင်ပါတယ် ခင်ဗျား။</speech>
</section>
<section value="Bill">	
<bill>
<title>အမျိုးသားတ်တော် ဥပဒေကြမ်းကော်မတီက္ကဌ သို့မဟုတ် ယင်းက တာဝန်အပ်သည့် ပုဂ္ဂိုလ်က နိုင်ငံ့ဝန်ထမ်းဆိုင်ရာ ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဖတ်ကြားရှင်းလင��းခြင်း</title>
<speech type="speaker">အစီအစဉ်(၆)ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ နိုင်ငံ့ဝန်ထမ်းဆိုင်ရာ ဥပဒေကြမ်းနှင့်စပ်လျဉ်း၍ ဥပဒေကြမ်းကော်မတီ၏ အစီရင်ခံစာကို ဥပဒေကြမ်း ကော်မတီက ဖတ်ကြားရှင်းလင်းမှာ ဖြစ်ပါတယ်</speech>
<speech><mp id="000">ဦးသိန်းဝင်း (ဥပဒေကြမ်းကော်မတောင်)</mp>လေးစားအပ်ပါသော အမျိုးသား လွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ နှလုံးစိတ်ဝမ်း အေးချမ်းကြပါ စေလို့ ဆုမွန်ကောင်းတောင်း ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ စစ်ကိုင်းတိုင်းဒေသကြီး မဲဆန္ဒနယ်အမှတ် (၉)မှ အမျိုးသားလွှတ်တော် ကိုယ်စားလှယ် ဦးသိန်းဝင်း ဖြစ်ပါတယ်။ အဲဒီတော့ ကျွန်တော် ဥပဒေကြမ်းကော်မတီဝင် တစ်ဦးအနေဖြင့် တာဝန်ပေးချက်အရ နိုင်ငံ့ဝန်ထမ်းဆိုင်ရာ ဥပဒေကြမ်းအပေါ် စိစစ်တည်းဖြတ်တဲ့ အစီရင်ခံစာ ကို ဖတ်ကြားသွားမှာ ဖြစ်ပါတယ်။ နိုင်ငံ့ဝန်ထမ်းဆိုင်ရာ ဥပဒေကြမ်းစိစစ်တင်ပြချက် အစီရင်ခံစာကို ဖတ်ကြားခြင်း မပြုမီ ဒီဥပဒေနှင့် ပတ်သက်လို့ ကျွန်တော် အနည်းငယ် ရှင်းလင်းတင်ပြ လိုပါတယ်။ နိုင်ငံ့ဝန်ထမ်းဥပဒေမှာ ကျွန်တော်တို့ မြစ်ဖျား ဥပဒေ(၁၆)ခု ပါ ပါတယ်။ အဲဒီ (၁၆)ခုကတော့ ဝန်ထမ်းအခွင့်အရေးဆိုင်ရာ ဥပဒေတွေဖြစ်တဲ့ မူလအခြေခံ နည်းဥပဒေ၊ နောက်ဆက်တွဲ နည်းဥပဒေ၊ မြန်မာပြည် ခွင့်ပေးရေးနည်း ဥပဒေ၊ မြို့ပြဝန်ထမ်း စည်းမျဉ်းဥပဒေ၊ ပင်စင် နည်းဥပဒေသစ်၊ အထူးပြင်ဆင်နည်းဥပဒေ၊ မြန်မာပြည်ထပ်ဆင့်ထုတ် မြို့ပြဝန်ထမ်း စည်းမျဉ်း ဥပဒေ ဆိုပြီး တော့မှ ဝန်ထမ်းအခွင့်အရေးဆိုင်ရာ ဥပဒေ (၈)ခု ပါဝင်ပါတယ်။ စည်းကမ်းသေဝပ်မှု ဆိုင်ရာ ဥပဒေများကတော့ ပြည်သူ့ဝန်ထမ်းများအပေါ် စုံစမ်း စစ်ဆေးရေး ပေးမှု အက်ဥပဒေ၊ ဝန်ထမ်းစည်းကမ်းထိန်းသိမ်းရေးနဲ့ အယူခံနည်းဥပဒေ၊ ဝန်ထမ်းကျင့်ဝတ် နည်းဥပဒေ၊ အစိုးရလျှို့ဝှက်ချက်များအက်ဥပဒေ၊ ၁၉၄၀ ပြည့်နှစ် ဂျီဆာကျူလာ အမှတ်(၁၅) စတဲ့ စည်းကမ်းထိန်းသိမ်းရေးဆိုင်ရာ ဥပဒေ(၈)ခု၊ အားလုံးပေါင်း ဥပဒေ(၁၆)ခု ကနေပြီးတော့မှ မြစ်ဖျားခံစီးဆင်းလာတဲ့ နိုင်ငံ့ဝန်ထမ်းဥပဒေ ဖြစ်ပါတယ်။ အဲဒီတော့ နိုင်ငံ့ဝန်ထမ်းဥပဒေမှာ ကျွန်တော်တို့ ဝန်ထမ်းတွေ ပင်စင်ယူတဲ့အခါ(၇၀)နဲ့ စားတဲ့စနစ် လုပ်သက်ဆုငွေ တွက်ချက်တဲ့ နေရာမှာ (၂)နဲ့စားတဲ့ စ နစ်ကို ကျွန်တော်တို့ ခေတ်ကာလနဲ့ မလျော်ညီတော့တဲ့အ တွက် ကျွန်တော်တို့ ပြင်ဆင်ဖြည့်စွက် ထားပါတယ်။ အဲဒီ ပြင်ဆင်ဖြည့်စွက်ထားတဲ့ သာဓကလေးကို အနည်းငယ် ရှင်းပြရမယ်ဆိုလို့ရှိရင် ဝန်ထမ်းလုပ်သက် (၂၀)ကို နောက်ဆုံးထုတ်လစာရဲ့ (၄၀)ရာခိုင်နှုန်း၊ လုပ်သက် (၃၀)ရှိမယ်ဆိုရင် နောက်ဆုံး ထုတ်လစာရဲ့ (၆၀)ရာခိုင်နှုန်းပေးဖို့နဲ့ လုပ် သက်တစ်နှစ် တိုးတိုင်း၊ တိုးတိုင်း နောက်ဆုံးထုတ် လစာအပေါ်မှာ (၁)ရာခိုင်နှုန်းစီ ထပ်ဆောင်းတဲ့စနစ်ကို ခွင့်ပြုပေးဖို့ ဒီ ဥပဒေထဲမှာ ထည့်သွင်း ရေးဆွဲပြီးတော့မှ ညှိနှိုင်းခဲ့ပါတယ်။ အဲဒီတော့ (၁၈)နှစ်ကနေပြီးတော့မှ အသက် (၆၀)ထိ အလုပ်လုပ်မယ်ဆိုရင် ဒီပုဂ္ဂိုလ်ဟာ (၄၂) နှစ် လုပ်သက်ရှိပါမယ်။ လုပ်သက် (၄၂)နှစ်ကို (၇၀)နဲ့ စားရင်(၆၀)ရာခိုင်နှုန်း ဖြစ်တဲ့အတွက် ယခုကျွန်တော်တို့ ပြဌာန်းသတ်မှတ်ပေးမယ့် ဥပဒေမှာ အနည်းဆုံး(၆၀)ရာခိုင်နှုန်း သတ်မှတ်မှသာလျှံ သင့်လျော်မယ် ဖြစ်ပါတယ်။ အဲဒါကြောလုပ်သက် (၃၀) ရှိတဲ့ ဝန်ထမ်းဟာ နောက်ဆုံးထုတ်လစာရဲ့ (၆၀)ရာခိုင်နှုန်း ပေးဖို့နဲ့ လုပ်သက်ဆု ငွေကို နောက်ဆုံးထုတ်လစာအပေါ်မှာ သတ်မှတ်ထားတဲ့ ခုနက (၆၀)ရာခိုင်နှုန်းသော လစာငွေကို လုပ်သက်နဲ့ မြှောက်ခြင်းအဖြစ် လုပ်သက်ဆုငွေ တွက်ချက်တဲ့ နည်းစနစ်ကို ကျွန်တော်တို့ နိုင်ငံ့ဝန်ထမ်းဥပဒေမှာ ထည့်သွင်းပြီးတော့ မှ နိုင်ငံ့ဝန်ထမ်းများအတွက် ကျွန်တော်တို့ပြုပြင် ရေးဆွဲ ထားတဲ့အကြောင်း ကျွန်တော်တို့ ဥပ ဒေကြမ်းကော်မတီရဲ့ လုပ်ဆောင်ချက် အချို့ကို တင်ပြလိုပါတယ်။ အဲဒီတော့ နိုင်ငံ့ဝန်ထမ်းဆိုင်ရာ ဥပဒေကြမ်းအပေါ် စိစစ်တင်ပြ ချက် အစီရင်ခံစာကို ကျွန်တော် ဖတ်ကြားတင်ပြသွားမှာ ဖြစ်ပါတယ်။ နိဒါန်း ၁။ ပြည်ထောင်စုလွှတ်တော်က (၃-၇-၂၀၁၂)ရက်စွဲပါစာအမှတ်၊ ၁/ပထ(စည်းဝေး) ၁၀/ ၂၀၁၂-၁၀၀ ဖြင့်ပေးပို့လာသည့် နိုင်ငံ့ဝန်ထမ်းဆိုင်ရာ ဥပဒေကြမ်းအား အမျိုးသားလွှတ်တော် သို့ ပေးပို့လာပါသည်။ ယင်းဥပဒေကြမ်းတွင် အခန်း (၁၄) ခန်းနှင့် ပုဒ်မ (၇၈) ခု ပါရှိပါသည်။ လေ့လာတွေ့ရှိချက် ၂။ အမျိုးသားလွှတ်တော်၊ ဥပဒေကြမ်းကော်မတီသည် နိုင်ငံ့ဝန်ထမ်းဆိုင်ရာ ဥပဒေကြမ်းကို လေ့လာစိစစ်ရာတွင် အောက်ပါအတိုင်းတွေ့ရှိရပါသည် -(က) ဤဥပဒေကြမ်း၏ ခေါင်းစဉ်အမည်အား အသုံးအနှုန်း ကျစ်လစ်စေရန်အတွက်နိုင်ငံ့ဝန်ထမ်းဥပဒေဟုပြင်ဆင်သင့်ပြီး ရေးထုံးနှင့် ညီညွတ်မှန်ကန်စေရန်အတွက် (ပြည်ထောင်စု လွှတ်တော် ဥပဒေအမှတ် အစား (၂၀၁၂ ခုနှစ်၊ ပြည်ထောင်စု လွှတ်တော်ဥပဒေအမှတ်။) ဟု ပြင်ဆင်ရေးသားသင့်ပါသည်။ ထို့အပြင် နိဒါန်းကို ပယ်ဖျက်၍ ပြည်ထောင်စုလွှတ်တော်သည် ဤဥပဒေကို ပြဋ္ဌာန်းလိုက်သည်ဟုပြင်ဆင်ရေးသားသင့်ပါသည်။ (ခ) ဤဥပဒေကြမ်းပုဒ်မ ၁ တွင် ဤဥပဒေကို နိုင်ငံ့ဝန်ထမ်းဆိုင်ရာ ဥပဒေဟုခေါ်တွင်စေရမည် စကားရပ်အစား ဤဥပဒေကို နိုင်ငံ့ဝန်ထမ်းဥပဒေဟု ခေါ်တွင်စေရမည်ဟုပြင်ဆင်သင့်ပြီး ပုဒ်မ ၂၊ ပုဒ်မခွဲ(ခ)တွင် ဖွဲ့စည်းပုံဆိုသည်မှာ စကားရပ်အစား သိသာထင်ရှားစေရန်အတွက် ဝန်ထမ်းဖွဲ့စည်း ပုံ ဟု ပြင်ဆင် သင့်ပါသည်။ ပုဒ်မခွဲဃ)တွင် ဝန်ထမ်းဆိုသည်မှာ ဝန်ထမ်းအဖွဲ့အစည်းတစ်ရပ်ရပ် ၏ ဖွဲ့စည်းပုံပါ ရာထူးတွင် ခန့်အပ်ခြင်းခံရသည့် နိုင်ငံ့ဝန်ထမ်းကို ဆိုသည်။ ယင်းစကားရပ်တွင် ဤဥပဒေပါကိစ္စအလို့ငှာ တပ်မတော်သားများနှင့် မြန်မာနိုင်ငံ ရဲတပ်ဖွဲ့ဝင်များ မပါဝင်ပါ ဟု ဝန်ထမ်း၏အဓိပ္ပာယ် ကို ပြင်ဆင်ရေးသား သင့်ပါ သည်။ ပုဒ်မခွဲ (င)တွင် ဝန်ကြီးဌာနဆိုသည်မှာဆိုသည့် စကားရပ်အစား ဝန်ကြီးဌာနနှင့် အဖွဲ့အစည်း ဆိုသည်မှာဟု ပြင်ဆင်ပြီး ဝန်ကြီးဌာန အသီးသီး ရုံးများအားလုံး ပါဝင်အောင် ပြည်ထောင်စုအစိုးရအဖွဲ့ ဝန်ကြီးဌာနအသီးသီး၏ နောက်တွင် တိုင်းဒေသကြီး သို့မဟုတ် ပြည်နယ်အစိုးရအဖွဲ့ဝန်ကြီးဌာနအသီးသီး နှင့် ကိုယ်ပိုင်အုပ်ချုပ်ခွင့်ကိုရင်စုများကိုဆိုသည်ဟုဖြည့်စွက်သင့်ပြီး ယင်းစကားရပ် တွင် နေပြည်တော်ကောင်စီရုံး၏နောက်၌ စည်ပင်သာယာရေး ကော်မတီရုံးများ ပါဝင်သည်ဟု ဖြည့်စွက်သင့်ပါသည်။ (ဂ) ဥပဒေကြမ်း ပုဒ်မ ၂၊ ပုဒ်မခွဲ (ဆ)တွင် ဖော်ပြထားသည့် အဖွဲ့ဆိုသည်မှာ ဆိုသည့် စကားရပ်အစား အဓိပ္ပာယ်တိကျစေရန် ရာထူးဝန်အဖွဲ့ဆိုသည်မှာဟု ပြင်ဆင်သင့်ပြီး ပုဒ်မ ၃ တွင် ပြည်ထောင်စုအစိုးရ ဆိုသည့် စကားရပ်အစား ပြည့်စုံစေရန် ပြည်ထောင်စုအစိုးရအဖွဲ့ဟု ပြင်ဆင်သင့်ပါသည်။ ပုဒ်မ ၅ တွင်ဖော်ပြထားသည့် ဖွဲ့စည်းပုံအတည်ပြုခြင်း စာသား၏နောက်တွင် ပြည်ထောင်စုရာထူးဝန်အဖွဲ့ ဥပဒေပုဒ်မ ၈၊ ပုဒ်မခွဲ (ဂ)နှင့် ညီညွတ်စေရန်အတွက် ရာထူးဝန်အဖွဲ့၏ထောက်ခံ အကြံပြုချက်ကိုရယူပြီး ဆိုသည့်စာသားအားဖြည့်စွက် ဖော်ပြသင့်ပါသည်။ ပုဒ်မ ၆ တွင် စာကြောင်း တစ်ကြောင်း တည်းဖြင့်သာ ဖော်ပြပြီး လိုအပ်ချက်အရဆိုသည့် အသုံးအနှုန်းကို မလိုအပ်၍ ပယ်ဖျက် သင့်ပါသည်။ ပြစ်ဒဏ် အမျိုးအစားတွင်ထုတ်ပယ်ခြင်း၏နောက်တွင် ထုတ်ပစ်ခြင်းကို အသစ်ဖြည့်စွက်ဖော်ပြသင့်ပါသည်။ (ဃ) ဥပဒေကြမ်း ပုဒ်မ ၇၊ ပုဒ်မခွဲ(က)တွင် အဖွဲ့ဆိုသည့်စာသားအစား ရာထူးဝန်အဖွဲ့ဟု ပြင်ဆင်သင့်ပြီး ပုဒ်မ ၇၊ ပုဒ်မခွဲ(ခ)တွင် ဝန်ကြီးဌာနများသည်ဆိုသည့် စကားရပ် အစား သက်ဆိုင်ရာဝန်ထမ်း အဖွဲ့အစည်းအကြီးအမှူးသည်ဟု ပြင်ဆင်သင့်ပါ သည်။ ထို့ပြင်ဝန်ထမ်းအဖွဲ့အစည်းတစ်ခုခုမှ ဝန်ကြီးဌာနနှင့် အဖွဲ့အစည်း တစ်ခုခု သို့ ပြောင်းရွှေ့ခန့်ထားသည့် ကိစ္စရပ်များအကျုံးဝင်စေရန် ပုဒ်မ၈၊ ပုဒ်မခွဲ(က) နှင့် (ခ)တွင် ဖော်ပြ၍ အသစ်ဖြည့်စွက်သင့်ပါသည်။ ထို့ပြင် ဤဥပဒေကြမ်း ပုဒ်မ ၈ တွင် ဖော်ပြထားချက်ကို အရေးအသား ကျစ်လစ်စေရန်နှင့် အဓိပ္ပာယ်ပြည့်စုံ စေရန် ပုဒ်မ ၉ အဖြစ် ပြည်ထောင်စုအစိုးရအဖွဲ့၏ သဘောတူညီချက်ဖြင့် သက်ဆိုင်ရာဝန်ထမ်း အဖွဲ့အစည်း များသည်ဆိုသည့် စကားရပ်အား ဖြည့်စွက်သင့်ပါသည်။ (င) ဤဥပဒေကြမ်း၏ တာဝန်များ အစုခေါင်းစဉ်အောက်ရှိ ပုဒ်မ ၉ တွင် ဖော်ပြထား သည့် ဝန်ထမ်းများလိုက်နာရန်အချက် (၁၁)ချက်ရှိသည့်အနက် ပုဒ်မ ၉၊ ပုဒ်မခွဲ (က)တွင် ဖော်ပြထားချက်အား ပယ်ဖျက်၍ ပုဒ်မခွဲ (စ)တွင် ဖော် ပြထားသည့် တာဝန်နှင့်ဝတ္တရားများကို ကျေပွန်စွာနှင့် ရိုးသားဖြောင့်မတ်စွာ ထမ်းဆောင်ခြင်း ဆိုသည့် စကားရပ်အစား ပုဒ်မ ၁၀၊ ပုဒ်မခွဲ (င) အဖြစ် ပြောင်းလဲအမှတ်စဉ်ိမိအားပေးအပ်ထားသော တာဝန်နှင့်ဝတ္တရားများကို တာန်ခံ၍ ရိုးသားဖြောင့်မတ်ကျေပွန်စွာထမ်းဆောင်ခြင်းဟု ပြင်ဆင်သင့်ပါသည်။ ပုဒ်မခွဲစု)တွင်လည်း အဖွဲ့က သတ်မှတ်ထားသောသင်တန်းများကို တက်ရောက်ခြင်းဆိုသည့် စကားရပ်အစား ပုဒ်မ ၁၀၊ ပုဒ်မခွဲ (ဇ) အဖြစ်ပြောင်းလဲ၍ ရာထူးဝန်အဖွဲ့က သတ်မှတ်ထားသော သင်တန်းများကို တက်ရောက်ခြင်းဟုပြင်ဆင်သင့်ပါသည်။ ပုဒ်မခွဲ (ဋ)အား ပုဒ်မ၁၀၊ ပုဒ်မခွဲ(ည)နှင့်(ဋ) အဖြစ် အပိုဒ်ခွဲနှစ်ခုဖြင့် သီးခြားစီဖော်ပြသင့်ပါသည်။ (စ) ဤဥပဒေကြမ်း အစုခေါင်းစဉ် ရပိုင်ခွင့်မှာဆိုသည့် စကားရပ်အားအခွင့်အရေးများဟု ပြင်ဆင်သင့်ပြီး ပုဒ်မ ၁၀ တွင် ဖော်ပြထားသည့်စကားရပ်များအစား ပုဒ်မ ၁၁ အဖြစ်ပြောင်းလဲ၍ ဝန်ထမ်းသည်အောက်ပါ အခြေခံအခွင့်အရေးများကို သတ်မှတ်ချက် များနှင့်အညီ ခံစားခွင့်ရှိသည် ဟု ပြင်ဆင်သင့်ပါသည်။ ထို့ပြင် ပုဒ်မ ပုဒ်မခွဲ(ဂ)တွင် ဖော်ပြထားသည့် တာဝန်ထမ်းဆောင်မှုနှင့် လျော်ညီသည့် မျှော လစာနှင့် စရိ တ်ကြေးငွေအား ခံစားခွင့်အစား ပုဒ်မ ၁၁၊ ပုဒ်မခွဲ (ဂ) အဖြစ်ပြောင်းလဲရန် တာဝန်ထမ်းဆောင်မှုအရ လျော်ညီသည့်လစာ၊ ထောက်ပံ့ကြေး၊ ခရီးစရိတ်နှင့် အခြားစရိတ်ခံစားခွင့် ပြည့်စုံစေရန် ဖြည့်စွက်သင့်ပါ သည်။ ထို့ပြင် ပုဒ်မခွဲ(ဃ) နှင့်(င)တို့အား အရေးအသား ကျစ်လစ်စေရန် ပြင်ဆင်ဖော်ပြသင့်ပြီး ပုဒ်မခွဲ(ဇ)တွင် ဆေးဝါးကုသမှုခံယူခွင့်အစား ပုဒ်မ ၁၁၊ ပုဒ်မခွဲ (ဇ) အဖြစ်ပြောင်းလဲ၍ ဆေးစစ်ခံယူမှုနှင့် ဆေးကုသမှုခံယူခွင့်ဟု ပြည့်စုံစေရန် ဖြည့်စွက် ပြင်ဆင်သင့်ပါသည်။ ထို့ပြင် ပုဒ်မခွဲ (ဋ)အား အရေးအသား ကျစ်လစ် စေရန် အမျိုးသမီးဝန်ထမ်းဖြစ်ပါက တူ ညီသော အလုပ်အတွက် အမျိုးသား ဝန်ထမ်းများနည်းတူ အကျိုးခံစားခွင့်နှင့် မီးဖွားခြင်းဆိုင်ရာ အကျိုးခံစားခွင့် ဟု ပြင်ဆင်သင့်ပြီး ပုဒ်မခွဲ (ဌ)တွင် ပါတီ နိုင်ငံရေးနှင့် ကင်းရှင်းသော အသင်းအဖွဲ့ များတွင် ပါဝင်ခွင့် စကားရပ်အစား ပုဒ်မ ၁၁ ၊ ပုဒ်မခွဲ (ဌ) အဖြစ် ပြောင်းလဲ၍ ပါတီနိုင်ငံရေး မဟုတ်သော အသင်းအဖွဲ့များတွင် ပါဝင်ခွင့်ဟုလည်းကောင်း၊ ပုဒ်မခွဲ (၃)တွင် ဝန်ထမ်းရေး ရာ ရပိုင်ခွင့်အစား ဝန်ထမ်းရေးရာ ခံစားခွင့်ဟု ပြင်ဆင်သင့်ပြီး ဝန်ထမ်းအခွင့်အရေးများ ပြည့်စုံမှု ရှိစေရန်အတွက် ပြောင်းလဲအမှတ်စဉ်သည့် ပုဒ်မ ၁၁ တွင် ပုဒ်မခွဲ (ဏ) (တ)(ထ)နှင့်(ဒ)တို့အား အသစ်ဖြည့်စွက်ထားပါသည်။ (ဆ) ဤဥပဒေကြမ်း အခန်း (၅)ခေါင်းစဉ်၌ လစာ၊ စရိတ်နှင့်ချီးမြှင့်ငွေအစား ဤဥပဒြမ်း ပုဒ်မ ၁၁၊ ပုဒ်မခွဲ (ဂ)တွင် ပြင်ဆင်ထားချက်နှင့် ညီညွတ်စေရန် အခန်း (၅) ခေါင်းစဉ်ကို လစာ၊ ထောက်ပံ့ကြေး၊ ခရီးစရိတ်နှင့်အခြားစရိတ် များဟု ပြင်ဆင် သင့်ပါသည်။ ဤ ဥပဒေကြမ်းပုဒ်မ ၁၁ တွင်လည်း တူညီသောလစာ စာသား အစား တူညီသောလစာ၊ ထောက်ပံ့ကြေး ၊ ခရီးစရိတ်နှင့် အခြားစရိတ်များကို ဟု ဖြည့်စွက်သင့်ပြီး ပုဒ်မ ၁၂ အဖြစ် လည်းကောင်း၊ ပုဒ်မ ၁၂ နှင့် ၁၃ တို့ကို အခန်း (၅)ခေါင်းစဉ်နှင့် ညီညွတ်စေရန် တစ်ပိုဒ်တ ည်း ရေးသားပြီး ပုဒ်မ ၁၃ အဖြစ်လည်းကောင်း ပြောင်းလဲအမှတ်စဉ်သင့်ပါသည်။ (ဇ) ဤဥပဒေကြမ်း အခန်း (၆)ခွင့်ခံစားခြင်းတွင် ဖော်ပြထားသည့် ခွင့်အမျိုးအစား(၉)မျိုးအပြင် ပုဒ်မခွဲ (ည)အဖြစ် ပညာလေ့လာဆည်းပူးခွင့်ကို အသစ်ဖြည့်စွက် သင့်ပါသည်။ ထို့ပြင် ပုဒ်မ ၁၅အားမလိုအပ်၍ ပယ်ဖျက်သင့်ပြီး ပုဒ်မ ၁၆ ကို ပုဒ်မ ၁၅ အဖြစ် အရေးအသားကျစ်လစ်စွာ ပြင်ဆင်ရေးသားပြီး မူလဥပဒေကြမ်း ပုဒ်မ ၁ရ တွင် ဖော်ပြ ထားချက်အား ပုဒ်မ ၁၆ အဖြစ် လည်းကောင်း၊ ပုဒ်မ ၁၈ တွင် ရပိုင်ခွင့်တစ်ရပ်ဆိုသည့် စာသားအားဖြည့်စွက်၍ ပုဒ်ရအဖြစ်လည်းကောင်း၊ ပုဒ်မ၁၉၊ ခွင့်ခံစား နေသန်ထမ်းအား ပြန်လည်ခေါ်ယူခြင်းပြုနိုင်သည် ဆိုသည့် စကားရပ်၏နောက်တွင် ယင်းသို့ပြန်လည်ခေါ်ယူခြင်းခံရသော ဝန်ထမ်းအား တာဝန်ထမ်းဆောင်ရန် စတင်ခရီး ထွက်ခွာသည့် နေ့မှစ၍ တာဝန်ချိန်အဖြစ် သတ်မှတ်ပေးရမည့်အပြင် ခွင် ခံစားသည့်ဒေသမှ ရုံးစိုက်ရာဌာနသို့ လာခြင်း အတွက် ခရီးစရိတ်ခံစားခွင့်ပြုရမည်ဟု ဖြည့်စွက်ပြီး ပုဒ်မ ၁၈ အဖြစ်ပြောင်းလဲ အမှတ်စဉ်သင့်ပါသည်။ ထို့ပြင် ဝန်ထမ်းသည် ခွင့်ကာလ ကုန်ဆုံးသော်လည်း ပြန်လည် အလုပ်မဝင်ပါက ကျော်လွန်သည့်ကာလအတွက် ခွင့်လစာခံစားခွင့် မရှိ၊ ခိုင်လုံသော အကြောင်းပြချက်မရှိခွင့်ရက်ကျော်လွန်ခြင်းဖြစ်ပါက စည်းကမ်း ဖောက်ဖျက်မှုဖြင့် အရေးယူနိုင်သည်ဆို သည့် စကားရပ်အား ပုဒ်မ ၂၁ အဖြစ်လည်းကောင်း၊ စာရိတ္တပျက်ပြားမှု သို့မဟုတ် ဆက်လက်တာဝန် ထမ်းဆောင်ရန် မသင့်မှု တို့ကြောင့် ချက်ခြင်းရာထူးမှ ထုတ်ပယ်ခြင်း သို့မဟုတ် ဝန်ထမ်းအဖြစ်မှ ထုတ်ပစ်ခြင်း သို့မဟုတ် အငြိမ်းစားယူစေခြင်း ခံရသည့် ဝန်ထမ်းအား မည်သည့် ခွင့်မျှ ခွင့်မပြုရ ဆိုသည့် စကားရပ်အား ပုဒ်မ ၂၃ အဖြစ်လည်းကောင်း အသစ်ဖြည့်စွက်သင့်ပါသည်။ (ဈ)ဤဥပဒေကြမ်း ပုဒ်မ ၂၃ တွင်ဖော်ပြထားသည့် အများပြည်သူအကျိုးငှာငြင်းပယ်ခဲ့လျှင် စကားရပ်အစား အများပြည်သူအကျိုးငှာ ငြင်းပယ်နိုင်သည် ဟု ပြင်ဆင်ပြီး ထိုငြင်းပယ်သည့် ခွင့်ကာလကို စာသား၏ရှေ့တွင် ထိုသို့ငြင်းပယ် ခဲ့လျှင်ဆိုသည့် စကားရပ်အား ဖြည့်စွက်ပြီး ပုဒ်မ ၂၄ အဖြစ်ပြောင်းလဲ အမှတ်စဉ် သင့်ပါသည်။ ထို့ပြင် ပုဒ်မ ၂၅ တွင် တာဝန်ကို နိုင်နင်းစွာ ထမ်းဆောင်နိုင်သည် ဟု ယုံကြည်ကျေနပ်မှု ရှိလျှင် သတ်မှတ်ချက်များနှင့်အညီ ရာထူးတိုးမြှင့်ခံစား ပိုင်ခွင့်ရှိသည်ဟုပြင်ဆင်ပြီး ပုဒ်မ ၂၆ အဖြစ် ပြောင်းလဲ အမှတ်စဉ်သင့်ပါသည်။ (ည) ဤဥပဒေကြမ်း ပုဒ်မ ၂၆ အား အရေးအသားကျစ်လစ်စေရန် ပြင်ဆင်ပြီး ပုဒ်ဖြစ်လည်းကောင်း၊ ပုဒ်မ၂ရ တွင် အရည်အချင်းစစ် စာမေးပွဲ အဖွဲ့က အရည်အချင်းစစ်ဆေးရေးအဖွဲ့က စာသား၏ နောက်တွင် သတ်မှတ်ချက်နှင့် . အညီ ဆိုသည့် စကားရပ်အား ဖြည့်စွက်ပြီးပုဒ်မ ၂၈ အဖြစ် လည်းကောင်း၊ ပုဒ်မ ၂၈ တွင် သတ်မှတ်ချက်နှင့်အညီ ဆိုသည့်စကားရပ်အား ဖြည့်စွက်ပြီး အဖွဲ့သို့ ဆိုသည့်စကားရပ်အစား ရာထူးဝန်အဖွဲ့သို့ ဆိုသည့်စကားရပ်အား ရှေ့နောက် ညီညွတ်မှုရှိစေရန် ပြင်ဆင်ပြီးပုဒ်မ ၂၉ အဖြစ်လည်းကောင်း ၊ ပုဒ်မ ၂၉ တွင် ဌာနပြင်ပသို့ စာသား ၏ နောက်တွင် တာဝန်ဖြင့်ဆိုသည့် စကားရပ်အား ဖြည့်စွက်ပြီး ပုဒ်မဝ အဖြစ် ပြောင်းလဲအမှတ်စဉ် သင့်ပါသည်။ (၎) ဤဥပဒေကြမ်းတွင် ပုဒ်မ ၃၀၊ ပုဒ်မခွဲ (ဂ) တွင် ကိုယ်ကျင့်တရားပျက်ပြားမှုနှင့် အကျုံးမဝင်သော ပေါ့ လျော့မှုကြောင့်ဆိုသည့် စကားရပ်အစား တာဝန် ထမ်းဆောင်ရာတွင်ပေါ့လျော့မှုကြောင့် ဆိုသည့်စကားရပ်ဖြင့် ပြင်ဆင်သင့်ပြီးပုဒ်မ ၃၁ ၊ ပုဒ်မခွဲ (ဂ) အဖြစ်လည်းကောင်း၊ ပုဒ်မခွဲ (ည)တွင် ဖော်ပြထားချက်အား ပုဒ်မ ၃၂ အဖြစ်ပြောင်း လဲ၍လည်းကောင်း ပြင်ဆင်သင့်ပါသည်။ (ဌ) ဤဥပဒေကြမ်း ပုဒ်မ ၃၅တွင် အဖွဲ့အစား အဓိပ္ပာယ်မှန်ကန်မှုရှိစေရန် ရာထူးဝန်အဖွဲ့ဟုပြင်ဆင်ပြီး ပုဒ်မ ၃ရ အဖြစ် ပြောင်းလဲအမှတ်စဉ် သင့်ပါသည်။ အခန်း (၁၀) စည်းကမ်းထိန်းသိမ်းရေး ခေါင်းစဉ်အောက်ရှိဥပဒေကြောင်းအရအရေးယူ ခြင်းနှင့် ဌာနဆိုင်ရာအရေးယူခြင်း အစုခေါင်းစအိုထမ်းနှင့်သက်ဆိုင်ကြောင်း ထင်ရှားစေရန် ဌာနဆိုင်ရာအရေးယူခြင်း ဟု ပြင်ဆင်သင့်ပြီး၊ ပုဒ်မ ၃၈ သည် မလိုအပ်သဖြင့် ပယ်ဖျက် သင့်ပြီး ပုဒ်မ ၄၀တွင် ဖော်ပြထားသည့် ဝန်ထမ်း ဆိုင်ရာ ပြစ်ဒဏ်တစ်ရပ်ရပ်ချမှတ်ရန် သင့်/မသင့် စဉ်းစားဆုံး ဖြတ်ရန် အလို့ငှာ သက်ဆိုင်ရာဝန်ထမ်းအဖွဲ့အစည်း၊ အကြီးအမှူးက ဌာနဆိုင်ရာ အရေးယူနိုင် သည် စကားရပ် အစား ဝန်ထမ်းဆိုင်ရာ ပြစ်ဒဏ် တစ်ရပ်ရပ် ချမှတ်ရန် သက်ဆိုင်ရာ ဝန်ထမ်းအဖွဲ့အ စည်း အကြီးအမှူးက ဌာနဆိုင်ရာ နည်းလမ်းအရေးယူနိုင်သည်ဟုပြင်ဆင်ပြီး ပုဒ်မ၄၁ အဖြစ်ပြောင်းလဲ အမှတ်စသင့်ပါသည်။ (၃) ဤဥပဒေကြမ်း ပုဒ်မ ၄၁ ကိုမလိုအပ်၍ ပယ်ဖျက်သင့်ပြီး ပုဒ်မ ၄၂ တွင်ထိုဝန်ထမ်းကို စည်းကမ်းထိန်းသိမ်းရေးအလို့ငှာ ဌာနဆိုင်ရာ အရေးယူနိုင်သည် စကားရပ်အစား ထို ဝန်ထမ်းကိုဌာနဆိုင်ရာ နည်းလမ်းအရ အရေး ယူနိုင်သည် ဟုပြင်ဆင်သင့်ပါသည်။ ပုဒ်မ၄၄တွင် လိုအပ်လျှင်ဆိုသည့် စာသားအား ဖြုတ်သင့်ပြီး ပုဒ်မ ၄၅ ပြဋ္ဌာန်းချက်အား မလိုအပ်၍ ပယ်ဖျက်သင့်ပါသည်။ ပုဒ်မ ၄၆၊ ပုဒ်မခွဲ (က)တွင် ဝန်ထမ်းအဖွဲ့အစည်း အကြီးအမှူးက ဆိုသည့် စာသားနောက်တွင် ရှေးဦးစုံစမ်းရေးအဖွဲ့ ဖွဲ့စည်းသည့်အမိန့် ကို ထုတ်ပြန်ပြီး ယင်းအမိန့်တွင် ရှေးဦးစုံစမ်းရေးအဖွဲ့၏ တာဝန်နှင့် လုပ်ပိုင်ခွင့် ကာလ တို့ကို သတ်မှတ်ရမည် ဟု ပြင်ဆင်ပြီး ပုဒ်မ ၄၅ ပုဒ်မခွဲ (က) အဖြစ်လည်းကောင်း၊ ပုဒ်မ ၄၆၊ ပုဒ်မခွဲ (ဂ)အဖြစ်လည်းကောင်း ရှေးဦး စုံစမ်းမှုပြုလုပ်ရန် ရှေးဦး စုံစမ်းရေးအဖွဲ့ ဖွဲ့စည်းပေးသော ဆိုသည့်စာသားမှာ မလိုအပ်၍ ပယ်ဖျက်ပြီး ပုဒ်မ ၄၅၊ ပုဒ်မခွဲ (ဂ) အဖြစ် ပြောင်းလဲအမှတ်စဉ် သင့်ပါသည်။ (ပ) ဤဥပဒေကြမ်း ပုဒ်မ ၄ရ နှင့် ပုဒ်မ ၄၈တို့ကို ပယ်ဖျက်၍ ပုဒ်မ ၄၆ အဖြစ်စုံစမ်းခြင်းခံရသည့်ဝန်ထမ်းကို ရှင်းလင်းချေပခွင့်ပေး၍ ယင်း၏ရှေ့၌ သက်သေ များကို စစ်ဆေးရမည့်အပြင် ပြန်လှန်မေးခွန်းများကိုလည်း မေးမြန်းခွင့်ပြု ရမည် ဟု အရေးအသား ကျစ်လစ်စွာ ပြင်ဆင်ရေးသားသင့်ပါသည်။ မူလဥပဒေကြမ်း ပုဒ်မ ၄၉ ကို ဌာနဆိုင်ရာ စစ်ဆေးမှုပြုလုပ်ခြင်း ခေါင်းစဉ်အောက်သို့ ရွှေ့၍ ပုဒ်မ ၄ရ အဖြစ်ရေးသား ဖော်ပြသပါသည်။ ထို့ပြင် ပုဒ်မ ၄၉ အဖြစ်ဝန်ထမ်းက ဌာနဆိုင်ရာစစ်ဆေးရေးအဖွဲ့ ဥက္ကဋ္ဌကို လည်းကောင်း၊ အဖွဲ့ဝင် တစ်ဦးဦးကို လည်းကောင်း ကန့်ကွက်နိုင်သည် ဆိုသည့် ဖော်ပြချက်ကို အသစ်ဖြည့်စွက်သင့်ပါသည်။ (ဏ) ဤဥပဒေကြမ်းအခန်း(၁၁)ခေါင်းစဉ်ဖြစ်သည့် ပြစ်ဒဏ်ချမှတ်ခြင်းနှင့် အယူခြင်းအစား ဝန်ထမ်းစည်း ကမ်းဆိုင်ရာ ပြစ်ဒဏ်ချမှတ်ခြင်းဟူ၍ ပြင်ဆင်သင့်ပြီး အစုခေါင်းစဉ်အဖြစ် ပြစ်ဒဏ်များဟု ပြင်ဆင်သင့်ပါသည်။ ပုဒ်မ ၅၆ ပါ ပြဋ္ဌာန်းချက်များအနက် ပုဒ်မခွဲ (ဇ)တွင် ဖော်ပြထား သည့် အငြိမ်းစားယူစေခြင်း ပြစ်ဒဏ်အား မလိုအပ်၍ ပယ်ဖျက်သင့် ပါသည်။ ပုဒ်မ ၅၈ ခေါင်းစဉ်အား မလိုအပ်၍ ပယ်ဖျက်ပြီး ပုဒ်မ ၅၈ တွင် အသနားခံခွင့် ရှိစေရမည် ဆိုသည့် စာသားကို ပယ်ဖျက်ပြီး ဖော်ပြထားချက်များကို ပုဒ်မ ၅ရ အဖြစ် ပြောင်းလဲ အမှတ်စဉ်သင့်ပါသည်။ ထို့ပြင် အယူခံခြင်း၊ အသနားခံခြင်းနှင့် ပြင်ဆင်မှု ဖွင့်လှစ်ဆောင်ရွက်ခြင်းတို့နှင့် စပ်လျဉ်း၍ ပြဋ္ဌာန်းသည့် ပုဒ်မ ၅၉ နှင့် ပုဒ်မ ၆၀အား ပယ်ဖျက်သင့်ပါသည်။ (တ) ဤဥပဒေကြမ်းအခန်း (၁၂)အငြိမ်းစားယူခြင်း ခေါင်းစဉ်အောက်ရှိ ပုဒ်မ ၆င်စင်အမျိုးအစားများအနက်မှ ပုဒ်မခွဲ(စ)တွင် ဖော်ပြထားသည့် မယူမနေရ ပင်စင်အား ပယ်ဖျက်ပြီး ပုဒ်မ ၅၈ အဖြစ် ပြောင်းလဲ အမှတ်စဉ်သင့်ပါသည်။ ထို့ပြင်ပုဒ်မ ၆ရ နှင့် ပုဒ်မ၆၈ တို့တွင်ပြဋ္ဌာန်းထားချက်များအစား အသက်၅ နှစ် ပြည့်ပြီးသော ဝန်ထမ်းသည် အငြိမ်း စားယူနိုင်ခွင့် ရှိသည်။လုပ်သက်နှစ် ၃၀ ပြည့်သောအခါ နှစ်ပြည့် အငြိမ်းစား ခံစားခွင့် တောင်းခံလာပါ က ခိုင်လုံသောအကြောင်းပြချက်မရှိဘဲ ငြင်းပယ်ခြင်း မပြုရဆိုသည့် အချက်အား ပုဒ်မ ၆၄ အဖြစ်လည်းကောင်း အ သက် ၅၅ နှစ်ပြည့်ပြီးသော ဝန်ထမ်းသည် လုပ်သက် နှစ် ၂၀ ကျော်လွန်လျှင်သော်လည်းကောင်း၊ အသက် ၅၀ နှစ် ပြည့်ပြီးသော ဝန်ထမ်းသည် လုပ်သက် ၂၅နှစ် ကျော်လွန်လျှင်သော်လည်းကောင်း၊ လျော့ပေါ့ ပင်စင် ခံစားခွင့် တောင်းခံနိုင်သည့် ဆိုသည့် အချက်အား ပုဒ်မ ၆၅ အဖြစ် လည်းကောင်းဖော်ပြ၍ ပြောင်းလဲအမှတ်စဉ်သင့်ပါသည်။ ထို့ပြင် ဝန်ထမ်း တစ်ဦးသည်အသက်ပြည့်၍အငြိမ်းစားယူခြင်း၊ သတ်မှတ်ထားသော လုပ်သက်နှစ် ပြည့်၍ အငြိမ်းစားယူခြင်း၊ နာမကျန်း ပင်စင်ယူခြင်း၊ လျော်ကြေးပင်စင်ခံစားခြင်း၊ ကွယ်လွန်အနိစ္စရောက်ခြင်း တစ်ခုခု ဖြစ်ပါက လုပ်သက်ဆုငွေနှင့် ပင်စင် ခံစားခွင့်တို့ကိုရရှိသည် ဆိုသည့် အချက်အား ပုဒ်မ ၆၆ အဖြစ် ဖြည့် စွက်သင့်ပါသည်။ (ထ) ဤဥပဒေကြမ်း အစုခေါင်းစဉ်အဖြစ် ပင်စင်နှင့် စပ်လျဉ်းသည့် သတ်မှတ်ချက်များအစား အငြိမ်းစားယူခြင်းနှစပ်လျဉ်းသည့် သတ်မှတ်ချက်မျဝခုပြင်ဆင်သင့်ပြီး လျော်ကြေးပင်စင် သို့မဟုတ် နာမကျန်းပင်စင် ယူပြီးနောက် ဝန်ထမ်းအဖြစ် ပြန်လည် ခန့်ထားခြင်းခံရသူသည် လုပ်သက်ဆုငွေကို ပြန်လည်အမ်းလျှင် သို့မဟုတ် ပင်စင်လစာကို ပြန် ခန့်ချိန်၌ ရပ်ဆိုင်းထားလျှင် ထိုဝန်ထမ်း ယခင် ထမ်းဆောင်ခဲ့သည့် လုပ်သက်ကာလ ကိုလည်းကောင်း၊ ရာထူးမှ ထုတ်ပယ်ခြင်း သို့မဟုတ် ဝန်ထမ်းအဖြစ်မှ ထုတ်ပစ်ခြင်းခံရပြီးနောက် ပြစ်ဒဏ် ပြန်လည် သုံးသပ်ခြင်းကြောင့်ဖြစ်စေ၊ ဝန်ထမ်းက အယူခံ၍ ဖြစ်စေပြန်လည်ခန့်ထားခြင်း ခံရပါက ထိုဝန်ထမ်း၏ ယခင်ထမ်းဆောင်ခဲ့သည့် လုပ်သက်ကာလကို လည်းကောင်း ခွင့်ကိစ္စအလို့ငှာ ထည့်သွင်းရေတွက်ခွင့် ပြုနိုင်သည် ဆိုသည့်ဖော်ပြချက်ကို ပုဒ်မ ၆ရ အဖြစ် အသစ်ဖြည့်စွက် သင့်ပါသည်။ မူလဥပဒေကြမ်းပုဒ်မ ၆၉ မှာ မလိုအပ်၍ ပယ်ဖျက်သင့်ပါသည်။ (ဒ) ဤဥပဒေကြမ်း ပုဒ်မ ၇၀ ပါ မလျော်ကန်သည့် အပြုအမူတစ်ရပ်ကြောင့် တာဝန်မှ ယာယီရပ်ဆိုင်းထားခြင်းခံရသည်ဆိုသည့် စာသားကို မလိုအပ်၍ ပယ်ဖျက်သင့်ပြီးပုဒ်မ ၇၁ ကိုလည်း ပယ်ဖျက်သင့်ပါသည်။ ထို့ပြင် လုပ်သက်ဆုငွေကို လုပ်သက်နှစ် အလိုက် ပြဋ္ဌာန်းထားသော ခံစားခွင့်ပြု ရမည့် ရာခိုင်နှုန်းအရ လုပ်သက်နှစ် အပေါ်ခံစားခွင့် ရှိသည် ဆိုသည့် ဖော်ပြချက်ကို ပုဒ်မ ၆၉ အဖြစ် ဖြည့်စွက်သင့်ပါသည်။ ဆက်လက်၍ ပင်စင်ခံစားခွင့်ကို လုပ်သက်နှစ် အလိုက် ပြဋ္ဌာန်းထားသော ခံစားခွင့်ပြုရမည့် ရာခိုင်နှုန်းအရ ခံစားခွင့်ရှိသည် ဆိုသည့် စကားရပ်အား ပုဒ်မ ၇၀ အဖြစ်လည်းကောင်း၊ ဝန်ထမ်းဆန္ဒပြု ပါက သတ်မှတ် ထားသော စည်းမျဉ်းစည်းကမ်းများနှင့်အညီ တစ်လုံး တည်းပင်စင်လဲလှယ်ခွင့် ရှိသည် ဆိုသည့်စကားရပ်အား ပုဒ်မ ၇၁ အဖြစ် လည်း ကောင်း ဖြည့်စွက်သင့်ပါသည်။ (ခ) ဤဥပဒေကြမ်း ပုဒ်မ ၇၃ တွင် ဝန်ထမ်းမှတ်တမ်း ကို စာသားအစား ဝန်ထမ်းမှတ်တမ်းစာအုပ်ကို ဟုလည်းကောင်း ပြင်ဆင်ပြီး သတ်မှတ်ထားသော လုပ်ထုံး လုပ်နည်းများနှင့်အညီ အစား သတ်မှတ်ချက်များနှင့်အညီ ဟု ပြင်ဆင်သင့် ပါသည်။ ပုဒ်မ ၇၄ တွင် ဝန်ထမ်းမှတ်တမ်းကိုအစား ဝန်ထမ်းမှတ်တမ်းစာအုပ်ကို ဟုပြင်ဆင်သင့်ပါသည်။ (န) ဤဥပဒေကြမ်း ပုဒ်မ ၇၅ တွင် ဖော်ပြထားချက်များသည် ပုဒ်မ ၂၊ ပုဒ်မခွဲ(ဃ)သို့ပြောင်းလဲဖော်ပြပြီးဖြစ်သဖြင့် ပယ်ဖျက်သင့်ပြီး ဖွဲ့စည်းပုံအခြေခံဥပဒေပုဒ်မ ၃၅၂ တွင် ဖော်ပြထားသည့် နိုင်ငံသား အခွင့်အရေးများကို ပုဒ်မ ၇၅ အဖြစ်အသစ်ဖြည့်စွက်သင့်ပါသည်။ (ပ) ဤဥပဒေကြမ်း ပုဒ်မ ၇၈၊ ပုဒ်မခွဲ (က)တွင် အဖွဲ့ဆိုသည့် စာသားအစားရာထူးဝန်အဖွဲ့ ဆိုသည့် စာသားဖြင့်လည်းကောင်း ပုဒ်မခွဲ (ခ)တွင် အဖွဲ့နှင့် သက်ဆိုင်ရာဝန်ကြီးဌာနတို့သည် အစား ရာထူးဝန်အဖွဲ့၊ သက်ဆိုင်ရာ ဝန်ကြီးဌာန နှင့် အဖွဲ့အစည်းတို့သည် ဟု ဝန်ထမ်းအဖွဲ့အစည်းအားလုံး ပါဝင်စေရန် ဖြည့်စွက်သင့်ပါသည်။ ကော်မတီ၏ သဘောထားမှတ်ချက် ၃။ အမျိုးသားလွှတ်တော်၊ ဥပဒေကြမ်းကော်မတီ သည် နိုင်ငံ့ဝန်ထမ်းဆိုင်ရာဥပဒေကြမ်း ကို ပြည် ထောင်စုရာထူးဝန်အဖွဲ့နှင့် ပင်စင်ဦးစီးဌာနတို့မှ တာဝန်ရှိသူများနှင့် အသေးစိတ် ညှိနှိုင်း၍ ကော်မတီ၏ အကြံပြုချက်ပေးပို့ခဲ့သည့် ဒေါက်တာမြင့်ဆွေ တာဝန်ခံဆရာဝန်၊ မီးရထားဆေးရုံ၊ မြစ်ငယ်မြို့၏ အကြံပြုချက် များကို ညှိနှိုင်းဆွေးနွေး၍လည်းကောင်း စိစစ် ပြင်ဆင်ထားခြင်း ဖြစ်ပါသည်။ ၄။ သို့ပါ၍ ဥပဒေကြမ်းကော်မတီ၏ လေ့လာစိစစ် တွေ့ရှိချက်အား အမျိုးသား လွှတ်တော်က အတည်ပြု ဆောင်ရွက်နိုင်ပါရန် တင်ပြအပ်ပါသည်။ အားလုံးကျေးဇူးတင်ပါတယ်။</speech>
<title>နိုင်ငံ့ဝန်ထမ်း ဆိုင်ရာဥပဒေကြမ်းနှင့် စပ်လျဉ်း၍အမျိုးသားလွှတ်တော် ကိုယ်စားလှယ်များက ဆွေးနွေးခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ နိုင်ငံ့ဝန်ထမ်း ဆိုင်ရာ ဥပဒေကြမ်းနှင့်စပ်လျဉ်း၍ဆွေးနွေးရန် လွှတ်တော်ကိုယ်စားလှယ် (၃) ဦး အမည်စာရင်း တင်သွင်းထားပါတယ်။ ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ် (၅)မှ ဦးဝင်းနောင် ဆွေးနွေး နိုင်ပါပြီ</speech>
<speech><mp id="137">ဦးဝင်းနောင်၊ ရန်ကုန်တိုင်းဒေသကြီး မဲဆန္ဒနယ်အမှတ်၅)</mp>။လေးစားအပ် ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ်အမှတ်(၅)မှ လွှတ်တော်ကိုယ်စားလှယ် ဦးဝင်းနောင် ဖြစ်ပါတယ်။ အစဉ်လေးစား အပ်ပါသော လွှတ်တော်ဥက္ကဋ္ဌကြီးနှင့် ဒုတိယဥက္ကဋ္ဌ၊ လွှတ်တော်ကိုယ်စားလှယ်များ၊ တက်ရောက် လာသော ဧည့်သည်တော်များအားလုံးကို မင်္ဂလာပါလို့ နှုတ်ခွန်းဆက်သဂါရဝပြုအပ်ပါတယ်။ ကျွန်တော်ဒီနေ့ နိုင်ငံ့ဝန်ထမ်းဆိုင်ရာဥပဒေမူကြမ်း ပေါ့ လေ၊ ဒါ ခုနက ဥပဒေကြမ်းကော်မတီက ပြင်ဆင်တဲ့အတိုင်းဆိုရင်တော့ နိုင်ငံ့ ဝန်ထမ်းဥပဒေမူကြမ်း ပေါ့ ၊ အခန်း ၄ ပုဒ်မ ၉ မှာပါတဲ့ ဝန်ထမ်းသည် အောက်ပါတို့ကို လိုက်နာရန် တာဝန်ရှိသည်လို့ ဖော်ပြထားတဲ့အချက်တွေအနက်ပုဒ်မခွဲ (ဇ)မှာပါတဲ့ ပါတီ နိုင်ငံရေး ကင်းရှင်းခြင်းဆိုတဲ့ အချက်ကို ဆွေးနွေးတင်ပြသွားမှာ ဖြစ်ပါတယ်။ လွှတ်တော်ဥက္ကဋ္ဌကြီး ခင်ဗျာ။ ကျွန်တော် အချိန်ကို လေးစားသောအားဖြင့် စာတမ်း ဖတ်ပြီးတော့ တင်ပြဖို့နဲ့ တချို့ အင်္ဂလိပ် စကားလုံးလေး ညှပ်ပါသွားလို့ရှိရင်လည်း ခွင့်ပြုဖို့ ခွင့်တောင်းခံအပ်ပါတယ်။ ကျွန် တော်တို့ ဖွဲ့စည်းပုံအခြေခံဥပဒေမှာ အခန်း ၁၊ နိုင်ငံတော် အခြေခံမူများအခန်း ပုဒ်မ ၂၆၊ ပုဒ်မခွဲ (က)မှာ နိုင်ငံ့ဝန်ထမ်းများသည် ပါတီနိုင်ငံရေးနှင့် ကင်းရှင်းရမယ်လို့ ပြဋ္ဌာန်းထားတဲ့အတွက် ဒီ အချက်ကို နိုင်ငံ့ဝန်ထမ်းဆိုင်ရာ ဥပဒေမှာ ထည့်သွင်းပြဋ္ဌာန်းခြင်းဖြစ်တယ်လို့ ယူဆပါတယ်။ အဲဒီလို ပြဋ္ဌာန်းရခြင်းကလည်း ပါတီနိုင်ငံရေး အရ နိုင်ငံရေးသမားများက စည်းရုံးလာခြင်း ကြောင့် ဌာနအချင်းချင်း၊ ဝန်ထမ်း အချင်းချင်း စိတ်ဝမ်းကွဲမှု မဖြစ်ပေါ်ရစေရန် ပြဋ္ဌာန်းရခြင်း ဖြစ်နိုင်ပါတယ်။ ကျွန်တော်တို့နိုင်ငံ လွတ်လပ်ရေးရပြီးတဲ့နောက် ၁၉၆၂ ခုနှစ်အထိ ကျင့်သုံးခဲ့တဲ့ ပါလီမန် ဒီမိုကရေစီခေတ်မှာ ပါတီနိုင်ငံရေးမုန်တိုင်း ထန်မှုကြောင့် နိုင်ငံ့ဝန်ထမ်းများအကြား မှာသာမက ရပ်ရွာအချင်းချင်း၊ မိသားစုအချင်းချင်းမှာပါ စိတ်ဝမ်းကွဲမှုတွေဖြစ်ပေါ်ခဲ့ပြီး မဲဝယ်၊ မဲခိုးမှု၊ အနိုင်ကျင့် ခြိမ်းခြောက်မှုတွေ၊ အဓမ္မ အကြမ်းဖက်မှုတွေ အထိ ဖြစ်ပွားပေါ်ပေါက် ခဲ့ကြောင်း သိ ရှိရပါတယ်။ ဒါ ငါန်းဇွန် (၆) လောင်းပြိုင်သတ်မှု၊ မင်းလှ (၉)လောင်းပြိုင်သတ်မှု၊ မြိတ်-ဆီတောင်အိုင်ရွာ လူအစု၊ အပြုံလိုက် သတ်ဖြတ်မှု၊ ဒါတွေလည်း ဖြစ်ပွားခဲ့တယ်ဆိုတာ ကြားသိသိရှိခဲ့ရပါတယ်။ ဒါတွေကတော့ ပါလီမန်ဒီမိုကရေစီ ခေတ်က ပါတီနိုင်ငံရေး ဖြစ်စဉ်တွေ ပဲဖြစ်ပါတယ်။ အဲဒီတုန်းက နိုင်ငံရေးပါတီတချို့ က အစွန်းရောက်တဲ့ အတွေးအခေါ် အယူအဆတွေကို ကိုင်စွဲခဲ့ကြပြီးတော့ စည်းကမ်းမဲ့စွာ စည်းရုံးဆောင်ရွက်ခဲ့ကြတဲ့အတွက် အဲဒီခေတ်က ပါတီနိုင်ငံရေးဟာ အကျည်းတန်ခဲ့ရပြီးတော့ အဲဒီပါတီနိုင်ငံရေးနှင့် ဝန်ထမ်းတွေဟာ ကင်းရှင်းစွာ နေထိုင်သင့်တယ်လို့ ဒါ ယူဆလာခဲ့ကြခြင်း ဖြစ်နိုင်ပါတယ်။ အခုကျွန်တော်တို့ ဖွဲ့စည်းပုံ အခြေခံဥပဒေသစ်နဲ့အညီ စစ်မှန်၍ စည်းကမ်းပြည့်ဝ သော ပါတီစုံဒီမိုကရေစီစနစ်ကို ၂၀၁၀ ခုနှစ်၊ ရွေးကောက်ပွဲကစပြီး ကျင့်သုံးလာခဲ့ပြီဖြစ်တဲ့ အခါမှာ ပါတီစုံ ဒီမိုကရေစီခေတ်ကို ရောက်နေပြီလို့ ဆိုနိုင်ပါတယ်။ စစ်မှန်၍စည်းကမ်း ပြည့်ဝသော ပါတီစုံဒီမိုကရေ စီစနစ် လက်တွေ့ကျင့်သုံးလာတာ ကျွန်တော်တို့ တစ်နှစ်ခွဲကျော်ကြာလာသည်နှင့်အမျှ ကျွန်တော်တို့ လက်တွေ့နဲ့ယှဉ်ပြီးတော့ ဒီပါတီစုံဒီမိုကရေစီခေတ်၊ ပါတီ နိုင်ငံရေးအပေါ် အမြင်တွေ ပြန်လည်သုံးသပ် ဆင်ခြင်နိုင်ကြပြီလို့ ယူဆပါတယ်။ နိုင်ငံတော်သမ္မတကြီးက နိုင်ငံရေးပါတီခေါင်းဆောင်တွေနဲ့ ရင်းရင်းနှီးနှီး တွေ့ဆုံ ဆွေးနွေးတာတွေ အကြိမ်ကြိမ် ဆောင်ရွက်ခဲ့တဲ့အပြင်၊ ဒါပြီးခဲ့တဲ့ ၈-၈-၂၀၁၂ ရက်နေ့မှာ ကျရောက်တဲ့ ရှစ်လေးလုံး အထိမ်းအမှတ် မန္တလေးမြို့မှာ ဝါဆိုသင်္ကန်းကပ်လှူပွဲကို ပြည်ထောင်စု ဝန်ကြီး နှစ်ဦး ပါဝင်တက်ရောက်ပြီးတော့ အလှူငွေများ ပေးအပ်ခဲ့တာကို တွေ့ရခြင်းဟာ နိုင်ငံတော် အဆင့်ကပင် ပါတီနိုင်ငံရေးနဲ့ဖြစ်စေ၊ နိုင်ငံရေးသမားတွေနဲ့ ဖြစ်စေ လက်တွဲပြီးတော့ဆောင်ရွက်နေပြီလို့ ဒါကို ညွှန်ပြနေပါတယ်။ အဲဒီတော့ ဒီလိုဆောင်ရွက်ချက်ဟာ နိုင်ငံ့ဝန်ထမ်း များသည် ပါတီနိုင်ငံနှင့် ကင်းရှင်းရမည်ဆိုတဲ့ အချက်နဲ့ ချိန်ထိုးကြည့်စေလိုပါတယ်။ (၃၀-၃-၂၀၁၁ ရက်နေ့က ပြည်ထောင်စုလွှတ်တော်မှာ နိုင်ငံတော်သမ္မတကြီးက မိန့်ခွန်းပြောကြားရာမှာ မိမိတို့ အစိုးရသည် လွှတ်တော်အတွင်းရှိ နိုင်ငံရေးပါတီများ၊ လွှတ်တော် ပြင်ပရှိ စိတ်ရင်းစေတနာ မှန်ကန်သော နိုင်ငံရေးအင်အားစုများ၊ အရပ်ဖက်လူမှုအဖွဲ့အစည်း များအားလုံးနှင့် ပူးပေါင်းဆောင်ရွက်သွားမယ်လို့ ကတိပြု ပြောကြားခဲ့ခြင်းနှင့် အထက်မှာ ဖော်ပြတဲ့ သမ္မတကြီးနဲ့ ပြည်ထောင်စုဝန်ကြီး နှစ်ဦး ဆောင်ရွက်ချက်တွေဟာ ကိုက်ညီတယ်လို့ ဆိုရမှာဖြစ်ပါတယ်။ နိုင်ငံရေးပါတီများနဲ့ စပ်လျဉ်းပြီးတော့ ကျွန်တော်တို့ဖွဲ့စည်းပုံ အခြေခံဥပဒေ မှာကြည့်လို့ရှိရင် အခန်း (၁၀)၊ နိုင်ငံရေးပါတီများအခန်းမှာ ပြဋ္ဌာန်းထားတဲ့ အချက်တွေဟာ အခုနိုင်ငံ့ဝန်ထမ်းဆိုင်ရာ ဥပဒေမူကြမ်း အခန်း ၄ မှာဖော်ပြထားတဲ့ ဝန်ထမ်းများလိုက်နာရမယ့် တာဝန်တွေနဲ့ တူညီမှုရှိတာကို တွေ့ရပါတယ်။ ဘယ်အချက်တွေဆိုရင် ပြည်ထောင်စု မပြိုကွဲရေး၊ တိုင်းရင်းသားစည်းလုံးညီညွတ်မှု မပြိုကွဲရေး နဲ့ အချုပ်အခြာအာဏာ တည်တံ့ ခိုင်မြဲရေးတို့ကို၊ ဒါ ဦးတည်ချက် ထားခြင်းဆိုပြီးတော့ နိုင်ငံရေးပါတီများမှာ ပြဋ္ဌာန်းတယ်။ ဒီမှာကတော့ ထိန်းသိမ်း ကာကွယ်စောင့်ရှောက်ခြင်း အတူတူပါပဲ။ နိုင်ငံတော်၏ ကျေးဇူးသစ္စာကို စောင့်သိရိုသေခြင်း အတူတူပါပဲ။ ဖွဲ့စည်းပုံအခြေခံဥပဒေနဲ့ တည်ဆဲဥပဒေများကို လေးစား လိုက်နာခြင်း အတူတူပါပဲ။ ဒါကြောင့်မို့လို့ နိုင်ငံ့ဝန်ထမ်းများနဲ့ နိုင်ငံရေးပါတီတွေဟာ နိုင်ငံ့အရေး၊ ပြည်ထောင်စု အရေး၊ တိုင်းရင်းသား အရေး၊ ဥပဒေ များနဲ့အညီ လိုက်နာနေထိုင်ရေးစတဲ့ အမျိုးသားရေး လို့ ဆိုနိုင်တဲ့ အချက်တွေမှာ တူညီကြတယ်လို့ ဆိုနိုင်ပါတယ်။ အဲဒီတော့ ပါလီမန်ခေတ်နဲ့မတူဘဲနဲ့မွတ္တမစမ်းပထမအ ကိမ အ သားလ တတော စတုတ ပုံမွန.အစည္းအေါတီတွေနဲ့ အစိုးရရော၊ ပြည်သူတွေရော၊ နိုင်ငံ့ဝန်ထမ်းတွေပါ လက်တွဲပြီးတော့ ပူးပေါင်းဆောင်ရွက်ကြလို့ရှိရင် အင်အားဖြစ်မှာ ဖြစ်ပါတယ်။ အဲဒီတော့ ကျွန်တော်တို့ ဒီနိုင်ငံ့ဝန်ထမ်း ဆိုင်ရာဥပဒေမူကြမ်းထဲက ခုနက ကျွန်တော် တင်ပြတဲ့ အပိုဒ် (ဇ)ပေါ့လေ။ ပါတီ နိုင်ငံရေး ကင်းရှင်းခြင်း၊ ကျွန်တော်တို့ ဖွဲ့စည်းပုံအခြေခံ ဥပဒေထဲမှာတော့ ပါတီနိုင်ငံရေး နှင့်ကင်းရှင်း ရမယ်ဆိုတဲ့အဓိပ္ပာယ်၊ ကျွန်တော်တို့ ပြန်ပြီးတော့ ဆန်းစစ်ကြည့်လို့ရှိရင် နိုင်ငံ့ဝန်ထမ်းများ အနေနဲ့ ကင်းရှင်းရမယ်ဆိုတဲ့ ပါတီနိုင်ငံရေးဟာ ပါတီအဖွဲ့ အစည်းလား။ ပါတီနိုင်ငံရေး ဒါမှမဟုတ် နိုင်ငံရေးလုပ်နေတဲ့ တစ်သီးပုဂ္ဂလ အပါအဝင် နိုင်ငံရေးဆောင်ရွက်နေတဲ့ပုဂ္ဂိုလ်ကို ဆိုလိုသလား၊ ဒါမှမဟုတ် ပါတီနိုင်ငံရေးအရ ဆောင်ရွက်နေတဲ့ လုပ်ငန်းတွေကို ဆိုလိုသလား။ ဒါ ကွဲကွဲပြားပြား သိရှိ နားလည်နိုင်အောင် အဓိပ္ပာယ်ဖွင့်ဆိုပေးဖို့ လိုအပ်နေတာ ဖြစ်ပါတယ်။ ကျွန်တော့်ဥပဒေပြု အကြီးအကဲ တစ်ဦး က ကျွန်တော့်ကို ပြောကြားဖူးပါတယ်။ ဒီပါတီနိုင်ငံရေးဆိုတာ ပါတီထောင်တာတွေ၊ ဖွဲ့စည်းတာတွေ၊ စည်းရုံးတာတွေ၊ ၎င်းတို့ရဲ့ ပါတီအကျိုးစီးပွားကို ရှေးရှုပြီးတော့ ပါတီရဲ့ လုပ်ငန်းတာဝန်တွေ ဆောင်ရွက်တာ လို့ ဆိုပါတယ် ဆိုပြီးတော့လည်း ပြောပြ ဖူးပါတယ်။ ဒါကြောင့်မို့လို့ ဒါလုပ်ငန်းကို ဆိုလိုရာ ရောက်ပါတယ်။ ဒါအပြင် ကင်းရှင်းခြင်း၊ ဒါကျွန်တော်တို့ ဒီဥပဒေမူကြမ်းထဲမှာ ပါတာပေါ့။ ဖွဲ့စည်းပုံအခြေခံဥပဒေထဲမှာတော့ ကင်းရှင်း ရမယ်ဆိုတဲ့ စကားရပ်က ဟုတ်လား၊ ဘယ်လို အဓိပ္ပာယ်လဲ၊ လက်ခံစကားပြောတယ် ဒါမှမဟုတ်ရင်လည်း တွေ့ဆုံဆွေးနွေးတယ်။ ဒါမှ မဟုတ်ရင်လည်း အတူတူနေထိုင်တယ် ဆိုတာတွေကို ဆိုလိုခြင်း ရှိ/မရှိနဲ့ ဘယ်လို ကင်းရှင်းစွာနေရမယ်ဆိုတာကို ဖွင့်ဆိုပေးဖို့ လိုအပ်မှာ ဖြစ်ပါတယ်။ တချို့မိသားစုထဲမှာတင် ပါတီနိုင်ငံရေး ဆောင်ရွက်နေတဲ့ သူတွေနဲ့ ဥပမာ လွှတ်တော်ကိုယ်စားလှယ်ဆိုလည်း ပါတီနိုင်ငံရေးဆောင်ရွက်နေတဲ့ သူတွေ ဖြစ်ကြပါတယ်။ နောက်နိုင်��ံ့ဝန်ထမ်း၊ နိုင်ငံ့ ဝန် ထမ်းဆောင်နေတဲ့ ဝန်ထမ်းနဲ့အတူတူပဲ တစ်အိမ်တည်း နေထိုင်ကြတာ ရှိပါတယ်။ ကျွန်တော်တို့ ဒီနိုင်ငံ့ ဝန်ထမ်းဆိုင်ရာ ဥပဒေမူကြမ်းထဲမှာ ဖွင့်ဆိုချက် အရ ဒီလွှတ်တော်ရုံးက ဝန်ထမ်းတွေကလည်း နိုင်ငံ့ ဝန်ထမ်းတွေပဲ ဖြစ်ပါတယ်။ ဒီနိုင်ငံရေး ပါတီအသီးသီးက လွှတ်တော်ကို ယ်စားလှယ်များရဲ့ အုပ်ချုပ်မှုကိစ္စ အဝဝကို ရင်းရင်းနှီးနှီး ခင်ခင်မင်မင် ဆောင်ရွက်ပေးနေတာဟာ ဒီဥပဒေရှုထောင့် စကားရပ်အရ ပေါ့လေ။ ဒါ အပြစ်ဖြစ်နေသလား။ တိုင်းဒေသကြီးနဲ့ ပြည်နယ်ဝန်ကြီးချုပ်ရုံးက ဝန်ထမ်းတွေကလည်း ပါတီနိုင်ငံရေးကို တစ်ဖက်တစ်လမ်းက ဆောင်ရွက်နေတဲ့ ဝန်ကြီးချုပ်တွေနဲ့ ဘယ်လိုကင်းရှင်း ရမလဲ၊ အလားတူ ပညာရေး၊ ကျန်းမာရေး၊ အုပ်ချုပ်ရေး စတဲ့ ဌာနအသီးသီးက ဝန်ထမ်းတွေ ကလည်း တိုင်းဒေ သကြီးဝန်ကြီးချုပ်နဲ့ ဝန်ကြီးတွေနဲ့ သော်လည်းကောင်း အဆင့်ဆင့်သော လွှတ်တော်ကိုယ်စားလှယ်များနှင့် သော်လည်းကောင်း ဘယ်လို ကင်းကင်းရှင်းရှင်း နေ ရပါမလဲ။ အဲဒီတော့ ဒီစကားရပ်နဲ့ပတ်သက်ပြီးတော့ ရှင်းလင်းစွာ သိရှိလိုက်နာနိုင်ကြစေရန် အဓိပ္ပာယ် ဖွင့်ဆိုပေးဖို့ လိုအပ်လျက်ရှိကြောင်း တွေ့ရှိရပါတယ်။ ကျွန်တော် ဖွဲ့စည်းပုံအခြေခံဥပဒေပုဒ်မ ၆၄ မှာ၊ အဲဒီတော့ ပါတီနိုင်ငံရေး နဲ့စပ်လျဉ်းပြီးတော့ တ ခြားပြဋ္ဌာန်းချက်တွေကို ကျွန်တော် ရှာကြည့်ပါတယ်။ အဲဒီလို ရှာကြည့်တဲ့အခါမှာ ခုနက ပြောတဲ့ ဖွဲ့စည်းပုံအခြေခံဥပဒေပုဒ်မ ၆၄ မှာ အခန်း (၃) ပေါ့။ နိုင်ငံတော်အကြီးအကဲအခန်းမှာ ပါတယ်။ နိုင်ငံတော်သမ္မတ သို့မဟုတ် ဒုတိယသမ္မတများသည် နိုင်ငံရေးပါတီ တစ်ခုခု၏ အဖွဲ့ဝင်ဖြစ်လျှင် နိုင်ငံတော်သမ္မတ သို့မဟုတ် ဒုတိယသမ္မတများ အဖြစ် ရွေးချယ်တင်မြှောက်ခြင်းခံရသည့်နေ့မှစ၍ မိမိတို့ရာထူး သက်တမ်းအတွင်း ယင်းပါတီ အဖွဲ့အစည်း၏ ပါတီလုပ်ငန်းများတွင် ပါဝင်ဆောင်ရွက်ခြင်း မပြုရလို့ ပြဋ္ဌာန်းထားတာကို တွေ့ရပါတယ်။ ပါတီနိုင်ငံရေး ကင်းရှင်းရမယ်လို့ မပါပါဘူး။ ကျွန်တော် အဲဒီဟာလေးကို ပြောရင်းနဲ့ တစ်ခါတည်း ကျွန်တော်တို့ ဒီဥပဒေပြု တဲ့ အဖွဲ့အစည်းတွေ အခန်း (၃)ကို ကြည့်လိုက်လို့ရှိရင် သူက ခေါင်းစဉ် ပေါ့။ ခေါင်းစဉ်က အစိမ်းလေး နဲ့ ရေးထားတဲ့အထဲမှာ နိုင်ငံတော်အကြီးအကဲ ပေါ့။ ဒါပေမဲ့ ဒီဘက်က အခန်း (၃)ဆိုတဲ့ နေရာမှာ ကြည့်လိုက်ရင် တကယ်ဆိုရင် ခေါင်းစဉ်တွေရဲ့ သဘောအရ နိုင်ငံတော်အကြီးအကဲ ဖြစ်ရ မယ်။ ဒါပေမဲ့ နိုင်ငံတော်သမ္မတနဲ့ ဒုတိယသမ္မတများလို့ ရေးထားတယ်။ ကျွန်တော်တို့ ဒါဘာကို ပြောတာလဲ ဆိုတော့ Sd၊ ကျွန်တော်တို့တော့ Sd ခေါ်တာပေါ့လေ။ Sd မှားတာပါ၊ တကယ်ဆို အခန်း (၃) အောက်က နိုင်ငံတော်အကြီးအကဲပဲ ဖြစ်ရမယ်။ ဥက္ကဋ္ဌ ဦးဝင်းနောင် ခေါင်းစဉ်နဲ့ မသက်ဆိုင်တာတွေကို မရောက်ပါစေနဲ့၊ ဦးဝင်းနောင် နားမလည်တဲ့ကိစ္စတွေကို ဥပဒေကြမ်းကော်မတီက ခေါ်ပြီးတော့ ရှင်းပြလိုက်ပါ။ ဒါတွေက အခြေခံအားဖြင့် နားလည်ထားရမယ့် ကိစ္စတွေ ဖြစ်တဲ့အတွက် ရပါပြီ။ ဦးဝင်း နောင် ထိုင်ပါ။</speech>
<speech type="speaker">ဆက်လက်ပြီး ဧရာဝတီတိုင်းဒေသကြီး မဲဆန္ဒနယ်အမှတ် (၆)မှ ဦးခင်မောင်ရီ ဆွေးနွေးနိုင်ပါပြီ</speech>
<speech><mp id="162">ဦးခင်မောင်ရီ၊ ဧရာဝတီတိုင်းဒေသကြီး မဲဆန္ဒနယ်အမှတ် (၆)</mp>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနဲ့ အမျိုးသားလွှတ်တော် ကိုယ်စားလှယ်များ အားလုံးကို လေးစားစွာ မင်္ဂလာပါလို့ နှုတ်ခွန်းဆက်သဂါရဝပြုအပ်ပါတယ်။ ကျွန်တော့်အနေနဲ့ နိုင်ငံ့ဝန်ထမ်းဆိုင်ရာဥပဒေမူကြမ်းရဲ့ အခန်း(၂)မှာပါတဲ့ ပုဒ်မ (၄)ခု ၊ အခန်း(၃)မှာပါတဲ့ ပုဒ်မ (၁)ခု၊ အခန်း(၁၀)မှာပါတဲ့ ပုဒ်မ (၅)ခု၊ နောက်ပြီးတော့ အခန်း(၁၂)ပါတဲ့ ပုဒ်မ(၄)ခု ဒါကိုပဲ ကျွန်တော် ဆွေးနွေးသွားမှာ ဖြစ်ပါတယ်။ လေးစားအပ်ပါသော ဥက္ကဋ္ဌကြီး ခင်ဗျား။ ပထမဆုံး ကျွန်တော် တင်ပြရမယ့် အချက် ကတော့ အခန်း(၁)မှာပါတဲ့ ပုဒ်မ ၂ ရဲ့ အပိုဒ်ခွဲ(ဃ) ဖြစ်ပါတယ် ခင်ဗျား၊ ဝန်ထမ်းဆိုသည်မှာ ဝန်ထမ်းအဖွဲ့အစည်း တစ်ရပ်ရပ်၏ ဖွဲ့စည်းပုံပါ ရာထူးတွင်လို့ပဲ ပါပါတယ်။ ရာထူးတစ်ခုခုတွင်လို့ ဖြည့်စွက်သင့်တယ်လို့ ကျွန်တော် ယူဆပါတယ်။ ရာထူးတွင် ဆိုတဲ့အတွက်ကြောင့် ရာထူးတွေက အများကြီး ရှိပါတယ်။ ထို့ကြောင့် ဝန်ထမ်းဆိုသည်မှာ ဝန်ထမ်းအဖွဲ့အစည်း တစ်ရပ်ရပ်၏ ဖွဲ့စည်းပုံပါ ရာထူးတစ်ခုခု တွင် ဆိုတဲ့ စကားရပ်ကို ဖြည့်စွက်လိုက်ရင် ပိုမိုပြည့်စုံမယ်လို့ ကျွန်တော် ယုံကြည်ပါကြောင်း လေးစားစွာ တင်ပြအပ် ပါတယ်။ အလားတူပဲ ပုဒ်မ အခန်း (၂) ရဲ့ ၃ ပါခင်ဗျား၊ ၃ မှာ ဆိုလို့ရှိရင် ကျွန်တော်တို့ ယင်းသို့ဖွဲ့စည်းရာတွင် တာဝန်နှင့် လုပ်ပိုင်ခွင့်များကို သတ်မှတ်ပေးရမည်လို့ ပါပါတယ် ခင်ဗျား။ တာဝန်လုပ်ပိုင်ခွင့် နောက်မှာ ရပိုင်ခွင့် ပါပါတယ်။ လစာစရိတ် အပါအဝင် ဖြစ်တဲ့အတွက်ကြောင့် လုပ်ငန်းတာဝန်နှင့် လုပ်ပိုင်ခွင့်များ၊ ရပိုင်ခွင့်များကို သတ်မှတ်ပေးရမည် ဆိုပြီးတော့ ရပိုင်ခွင့်များကို ထည့်ပေးစေချင်ပါကြောင်း လေးစားစွာ တင်ပြအပ်ပါတယ်။ အလားတူ ပုဒ်မ ၃ မှာလည်းပဲ ပြည်ထောင်စုအစိုးရနှင့် ကြိုတင်ညှိနှိုင်း၍ လည်းကောင်းလို့ ပါပါတယ်။ အဲဒီနေရာမှာ ကျွန်တော်က ကြို တင်ညှိနှိုင်းတယ်ဆိုတဲ့အပြင် ပြည်ထောင်စုအစိုးရအဖွဲ့၏ ကြို တင်ညှိနှိုင်း သဘောတူချက်အရလည်းကောင်း ဆိုရင်တော့ ပိုပြီးတော့ ဆီလျော် မယ်လို့ ထင်ပါတယ်။ ပြည်ထောင်စုအစိုးရအဖွဲ့၏ ကြို တင်ညှိနှိုင်း သဘောတူညီချက်အရလည်းကောင်း ဆိုတော့ ကျွန်တော်တို့က ပြည်ထောင်စုအစိုးရ အဖွဲ့သည် မြင့်မားတဲ့အဖွဲ့ ဖြစ်တဲ့အတွက်ကြောင့် ဒါသာမန်ညှိတာမဟုတ်ဘဲနဲ့ သဘောတူညီချက် Concept ကို ယူဖို့လိုပါကြောင်း တင်ပြအပ်ပါတယ်။ အလားတူ ပုဒ်မ ၅ မှာလည်းပဲ နောက်ဆုံး စာကြောင်းဖြစ်တဲ့ ဝန်ထမ်းအမျိုးအစား စုဖွဲ့စည်းခြင်းနှင့် ယင်းလုပ်ငန်းများကို အခါအား လျော်စွာ ပြန်လည်သုံးသပ် စိစစ်ခြင်းတို့ ပြု နိုင်သည်ဆိုတာ စိစစ်ပြီးရင် ပြင်ရမှာ ဖြစ်ပါတယ်။ ဒါကြောင့်မို့လို့ ပြန်လည်သုံးသပ်စိစစ် ပြင်ဆင်ခြင်းတို့ ပြုလုပ်နိုင်သည်ဆိုပြီးတော့ ပြင်ဆင်ကို ထည့်ပေးရင်ပိုပြီး ဆီလျော်မယ်လို့ ယုံကြည်ပါတယ်ခင်ဗျာ။ အလားတူ အခန်း (၃)ရဲ့ ပုဒ်မ ၆ ဖြစ်ပါတယ်။ အဲဒီမှာ ကျွန်တော်တို့က နိုင်ငံတော်သမ္မတသည် ဝန်ထမ်းအဖွဲ့အစည်းအကြီးအမှူးကို ခန့်ထားခြင်း၊ အတည်ပြုခြင်း၊ ထုတ်ပယ်ခြင်း ပြုနိုင်သည်။ လိုအပ်ချက်အရ အငြိမ်းစားပေးခြင်း လိုအပ်ချက်ကတော့ ဥပဒေကြမ်းကော်မတီက ပြင်ပေးသင့်ပါတယ်။ အငြိမ်းစားပေးခြင်း ပြောင်းရွှေ့ခြင်းကြားထဲမှာ တစ်ဆင့် ကျန်နေပါတယ်။ အရေးယူပြစ်ဒဏ်ပေးခြင်းဆိုတာ ထည့်ဖို့သင့်ပါတယ်။ အရေးယူ အပြစ်ပေးခြင်း ပြီးတော့မှ ပြောင်းရွှေ့ခြင်း ဖြစ်ပါတယ်။ အငြိမ်းစားပေးရုံနဲ့ ပြောင်းရုံတင် မဟုတ်ပါဘူး။ ပြစ်ဒဏ်ပေးခွင့်တွေလည်း ရှိပါတယ်။ နောက်တစ်ချက်ကတော့ ကျွန်တော်တို့ အခန်း (၁၀) ဖြစ်ပါတယ်ခင်ဗျား။ ပုဒ်မ ၃၉ ဖြစ်ပါတယ်။ ၃၉ မှာ ဝန်ထမ်းကျင့်ဝတ်ပျက်ယွင်းမှု၊ စည်းကမ်းဖောက်ဖျက်မှုနဲ့ တာဝန်ပျက်ကွက်မှုတို့အတွက် ဝန်ထမ်းကို စည်းကမ်း ထိန်းသိမ်းရေး ဆိုင်ရာ စည်းမျဉ်းစည်းကမ်းများနှင့်အညီ ဌာနဆိုင်ရာ အရေးယူနိုင်သည်အစား ဌာနဆိုင်ရာ အရေးယူမှုပြုနိုင်သည်လို့ ပေးသင့်ပါတယ်။ ဒါကြောင့်မို့လို့ မှုပြု ဆိုတဲ့ဟာ ထည့်ပြီးတော့ အရေးယူမှုပြုနိုင်သည် လို့ ဖြည့်စွက်ရင် ပိုပြီးဆီလျော်မယ်လို့ ယုံကြည်ပါတယ်။ ဒါ ကျွန်တော် အင်္ဂလိပ်စကား သုံးခွင့်ပြုမယ်ဆိုလို့ရှိရင် Departmental Action ယူခွင့်ပြု တာ ဖြစ်တဲ့ အတွက်ကြောင့် ဌာနဆိုင်ရာအရေးယူမှုပြုနိုင်သည်လို့ ရေးသင့်ပါတယ် ခင်ဗျ။ အလားတူ ပုဒ်မ ၄၀ မှာလည်း နောက်ဆုံးစာကြောင်းဖြစ်တဲ့ ဝန်ထမ်းဆိုင်ရာ ပြစ်ဒဏ်တစ်ရပ် ချမှတ်ရန် သင့်/မသင့် စဉ်းစားဆုံးဖြတ်ရန်အလို့ငှာ ဆိုတော့ စဉ်းစားဖို့ပဲ လုပ်တာဖြစ်တဲ့အတွက်ကြောင့်အရေးမယူသေးပါဘူး ခင်ဗျား။ သက်ဆိုင်ရာဝန်ထမ်း အဖွဲ့အစည်း အကြီးအမှူးက ဌာနဆိုင်ရာ စစ်ဆေးမှုပြုနိုင်သည် အင်္ဂလိပ်စကားနဲ့ သုံးရမယ်ဆိုရင် Departmental Enquiry အရင်လုပ်တာ ဖြစ်ပါတယ် ခင်ဗျား။ အဲဒါကြောင့်မို့လို့ အဲဒီမှာ အရေးယူနိုင်သည်ဆိုတဲ့အစား ဌာနဆိုင်ရာစစ်ဆေးမှုပြုနိုင်သည် လို့ ပြင်သင့်ပါကြောင်း ကျွန်တော် လေးစားစွာနဲ့ တင်ပြအပ်ပါတယ်။ နောက်တစ်ချက်ကတော့ ကျွန်တော်တို့ ၄၃ ဖြစ်ပါတယ် ခင်ဗျား။ ၄၃ က စာမျက်နှာ ၁၁ ပါ။ အဲဒီမှာ ဝန်ထမ်း၌ အပြစ်ရှိကြောင်း ပေါ်လွင်ထင်ရှားနေသည့်ကိစ္စ ကျွန်တော်တို့ကတော့ ဒီ ဂျီဆာကျူလာ(၁၅) ကတည်းက အခုထိအောင် အငြိမ်းစားယူတဲ့ အချိန်ထိအောင် DEတွေ မျိုးစုံ လုပ်ခဲ့တဲ့အတွက်ကြောင့် ဘာသွားတွေ့လဲဆိုတော့ ပေါ်လွင်ထင်ရှားတဲ့ကိစ္စဆိုတာ သူဝန်မခံ လည်း ပေါ်တာပါ။ နောက်တစ်ချက်က ဝန်ထမ်းက စစ်ဆေးမခံတော့ပါဘူးခင်ဗျား။ အပြစ်ရှိကြောင်း ဝန်ခံတာ ရှိပါတယ်။ ဒါကြောင့်မို့လို့ ဝန်ထမ်း၌ အပြစ်ရှိကြောင်း ပေါ်လွင်ထင်ရှားနေသည့်ကိစ္စ သို့မဟုတ် ဝန်ထမ်းက အပြစ်ရှိကြောင်း ဝန်ခံသည့်ကိစ္စများဆိုပြီးတော့ ထည့်လိုက်မယ်ဆိုရင် ပြည့်စုံမယ်လို့ ထင်ပါတယ်။ ဒါကြောင့်မို့လို့ ဝန်ထမ်း၌ အပြစ်ရှိကြောင်း ပေါ်လွင်ထင်ရှားနေသည့်ကိစ္စ သို့မဟုတ် ဝန်ထမ်းက အပြစ်ရှိကြောင်းဝန်ခံသည့်ကိစ္စများတွင် ဌာနဆိုင်ရာ စစ်ဆေးခြင်း ဖြစ်ပါတယ်။ မစုံစမ်းပါဘူး။ စုံစမ်းတာက ရှေးဦးစုံစမ်းခြင်းပဲ PE မှာ လုပ်ပါတယ်။ ဒါကြောင့်မို့လို့ ဌာနဆိုင်ရာ စစ်ဆေးခြင်း ပြင်သင့်ပါတယ် ခင်ဗျား။ နောက်တစ်ချက်က ကျွန်တော်တို့ ၄၆ ဖြစ်ပါတယ်။ ၄၆ ရဲ့ (ဂ) ဖြစ်ပါတယ်။ ရှေးဦးစုံစမ်းရေးအဖွဲ့သည် စုံစမ်းတွေ့ရှိချက် သုံးသပ်ချက်နှင့် သဘောထားဖော်ပြချက် ဆိုတာ ကတော့ ကျွန်တော်တို့ အဲဒီမှာတော့ အကြံပြုချက်လို့ပဲ သုံးလေ့ရှိပါတယ်။ ဌာနဆိုင်ရာ စစ်ဆေးခြင်းတွေမှာ အကုန်လုံးက သဘောထားမှတ်ချက်လို့ မရေးဘဲနဲ့ အကြံပြုချက်လို့ပဲ သုံးတဲ့အတွက်ကြောင့် ဒီ စံ အတိုင်းပဲ ရေးသင့်ပါကြောင်း လေးစားစွာ တင်ပြအပ်ပါတယ်။ အလားတူ ၅၁ မှာလည်းပဲ ပုဒ်မ ၅၁(င) စာမျက်နှာ ၁၃ ဖြစ်ပါတယ်။ ဌာနဆိုင်ရာ စစ်ဆေးရေး အဖွဲ့၏ အစီရင်ခံစာတွင် အမှုအကြောင်းအရာ အကျဉ်းချုပ်၊ စွဲချက်၊ စစ်ဆေးတွေ့ရှိချက် ဌာနဆိုင်ရာ စစ်ဆေးရေးအဖွဲ့၏ သုံးသပ်ချက်နှင့် သဘောထား မဟုတ်ပါဘူး ခင်ဗျား။ ကျွန်တော်တို့ အကြံပြုချက်ဆိုပြီးတော့ စောစောက ၄၆ (ဂ)နဲ့ ညီညွတ်စေရန် အကြံပြုချက်လို့ပဲ ပြင်သင့်ပါကြောင်း ကျွန်တော် လေးစားစွာတင်ပြအပ်ပါတယ်။ နောက် ကျွန်တော် အခန်း(၁၂) ပုဒ်မ ၆၁ ဖြစ်ပါတယ်။ ၆၁ က စာမျက်နှာ ၁၅ ဖြစ်ပါတယ်။ အဲဒီမှာတော့ စောစောတုန်းက ဥပဒေကြမ်းကော်မတီရဲ့ တင်ပြချက်ကို ထောက်ခံဆွေးနွေးချင်ပါတယ်။ ဝန်ထမ်းသည် အောက်ပါ ပင်စင်အမျိုးအစားနှင့် အမျိုးမျိုးကို ခံစားခွင့်ရှိသည် ဆိုတဲ့အထဲမှာ ပင်စင် ပေးတာကို Civil အရပ်ဘက်ဝန်ထမ်းတွေကို လက်ရှိပင်စင်ပေးတဲ့အခါမှာ နောက်ဆုံးလစာကို လုပ်သက်နဲ့ မြှောက်ပြီး ၇၀ နဲ့ စားမယ့်အစား ၆၀ နဲ့ စားရန် သတ်မှတ်ထားတဲ့အတွက်ကြောင့် ဒါကိုတော့ နည်းဥပဒေရေးဆွဲရာတွင် ထည့်သွင်းသင့်ပါကြောင်းကို ကျွန်တော် အကြံပြု တင်ပြ အပ်ပါတယ်။ နောက်တစ်ချက်ကတော့ ၆၄ ဖြစ်ပါတယ်။ စာမျက်နှာ ၁၆ ဖြစ်ပါတယ်။ အဲဒီမှာ ဝန်ထမ်းသည် မကျန်းမာ၍ တာဝန်ကို ဆက်လက် မထမ်းဆောင်နိုင်သည့်အခါတွင် နာမကျန်းပင်စင် ခံစားခွင့်ရှိသည်ဆိုတာ နာမကျန်းရုံနဲ့ ခံစားခွင့် မရှိပါဘူး။ သတ်မှတ်ထားသော ဆေးအဖွဲ့၏ ထောက်ခံချက်ဖြင့် ဆိုတာရှိပါတယ်။ သတ်မှတ်တာတော့ ရာထူးအဆင့် ရှိပါတယ် ခင်ဗျား။ ပြန်တမ်းဝင်ဆိုရင် ဗဟိုဆေးရုံအုပ်ကြီးတွေက စစ်ရပါတယ်။ ကျွန်တော်က အခါတွင် နောက်မှာ သတ်မှတ်ထားသော ဆေးအဖွဲ့၏ထောက်ခံချက်ဖြင့် ကို ထည့်စေချင် ပါကြောင်း လေးစားစွာ တင်ပြအပ်ပါတယ် နောက်တစ်ချက်က ၆၉ ဖြစ်ပါတယ်ခင်ဗျား။ ၆၉ ကတော့ ပင်စင်နဲ့ ပတ်သက်တာပဲ ခင်ဗျား။ အဲဒီမှာ အငြိမ်းစားယူရမည့်အသက် ပြည့်စေကာမူ သက်ဆိုင်ရာဌာန၏ အကျိုးအတွက် လိုအပ်သော အကျိုးအတွက် မရှိမဖြစ် လိုအပ်သော အင်္ဂလိပ်စကားကတော့ Indispensable သုံးတာပေါ့ခင်ဗျား။ မရှိမဖြစ် လိုအပ်သော ဆိုတဲ့ စကားလေးကို သာမန်လိုအပ်တာ မဟုတ်ဘဲနဲ့ ဒီပုဂ္ဂိုလ်မှ မရှိလျှင် ဒီလုပ်ငန်း မလည်ပတ်ဘူးဆိုတဲ့သဘောကို ကျွန်တော် တင်ပြလိုခြင်း ဖြစ်ပါတယ်။ ပုဒ်မက ၇၂ ဖြစ်ပါတယ်။ စာမျက်နှာ ၁ရ ကပါ၊ ၇၂ မှာ ဝန်ထမ်းတစ်ဦး အမှုထမ်းနေစဉ်ဖြစ်စေ၊ အငြိမ်းစားယူပြီးနောက်ဖြစ်စေ ကွယ်လွန်လျှင် ကျန်ရစ်သူမိသားစုသည် မိသားစုပင်စင် ခံစားခွင့် ရှိသည်ဆိုတာလည်း လုပ်သက်တွေ ဘာတွေ ပါတဲ့အတွက်ကြောင့် မိသားစုသည် သတ်မှတ်နှုန်းထားအတိုင်း ဆိုတဲ့ စာသားထည့်လိုက် ရင်တော့ တိကျမှု ရှိမယ်လို့ ကျွန်တော် ယုံကြည်ပါတယ်။ ဒါကြောင့် သတ်မှတ်နှုန်းထားအတိုင်း မိသားစုပင်စင် ခံစားခွင့် ရှိသည်လို့ ပါစေချင်ပါတယ်။ နောက်တစ်ခုကတော့ အခန်း(၁၃) ဖြစ်ပါတယ်။ အောက်မှာပါပဲ ခင်ဗျ။ ဝန်ထမ်း မှတ်တမ်းစာအုပ်ဆိုတဲ့ Service Book ကိစ္စ ဖြစ်ပါတယ်။ ဝန်ထမ်းအဖြစ် ခန့်အပ်ခံရသည်မှ အစပြု၍ အငြိမ်းစားယူသည်အထိ ဝန်ထမ်းဖြစ်စဉ် ဖော်ပြသည့်ဆိုတဲ့ စကားဟာ နည်းနည်း ယေဘုယျ ဆန်နေပါတယ်။ ဝန်ထမ်းဖြစ်စဉ်တစ်လျှောက် ပြည့်စုံစွာ ဖြည့်သွင်းဆိုတဲ့ စကား ထည့်လိုက်ရင်တော့ ပိုပြီး ပြည့်စုံမယ်လို့ ထင်ပါတယ်။ ဝန်ထမ်းဖြစ်စဉ် တစ်လျှောက် ပြည့်စုံစွာ ဖြည့်သွင်းဖော်ပြသည့် ဝန်ထမ်းမှတ်တမ်း ကျွန်တော် ပင်စင် ပေးတဲ့အခါမှာ အဲဒီမှာ Service Book ထဲမှာ ပျက်တာတွေ တော်တော်ဒုက္ခရောက်ပါတယ်။ ဝန်ထမ်း နစ်နာပါတယ်။ သက်ဆိုင်ရာတွေက ပြည့်စုံစွာ မဖြည့်လိုက်တာတွေ၊ ကျန်ခဲ့တာတွေ၊ ခွင့်ယူတာတွေ၊ မထည့်တာတွေ ခွင့်ယူပြီးတော့ အလုပ်ပြန်ဝင်တာ မထည့်တဲ့အတွက်ကြောင့် ဝန်ထမ်းဟာ ပင်စင်ရမယ့်ကိစ္စမှာ တော်တော်ဒုက္ခ ရောက်ရှာပါတယ်။ အဲဒါလေး ကျွန်တော် ဆိုလိုခြင်း ဖြစ်ပါတယ်။မှာ ဝန်ထမ်းသည် ဌာနကူးပြောင်း တာဝန်ထမ်းဆောင်လျှင် ယင်းဝန်ထမ်း မှတ်တမ်းစာအုပ်ပေါ်တွင် သက်ဆိုင်ရာဌာနက ယင်းကူးပြောင်း တာဝန်ထမ်းဆောင်သည့်ဌာနကို ပေးရမယ်လို့ ပါပါတယ်။ ဒါကတော့ ပြောစရာ ရှိပါတယ်။ ဝန်ထမ်းအကြီးအကဲလည်း နားလည် ပါတယ်ဆိုတာ ဒါ ဥပဒေထဲမှာ ပါတာ ကောင်းပါတယ်။ ၇၄ မှာ အဲဒါပါခဲ့ရင် ၇၄ (က)အဖြစ် အဲဒါကိုထားပြီး (ခ)မှာ ဝန်ထမ်းသည် အကြောင်းကြောင်းကြောင့် အငြိမ်းစားယူခြင်းပြုလျှင် ဆိုင်ရာဝန်ထမ်းအဖွဲ့အစည်းက အမှုတွဲနှင့်တကွ ပင်စင်ဦးစီးဌာနသို့ ပေးပို့ရမည်ဆိုတဲ့ အပိုင်းလည်း ပါသင့်ပါတယ်။ ဘာဖြစ်လို့လဲဆိုတော့ စောစောကလို နားလည်ပြီးသားလို့ ပြောရင် ဒီ ၇၄ က ထည့်စရာ မလိုပါဘူး။ ပြောင်းရုံနဲ့ Service Book ပို့တာကို ထည့်မယ်ဆိုရင်တော့ အရေးကြီးတဲ့ ပင်စင်မှာ အမှုတွဲတည်ဆောက်တဲ့အခါမှာ Service Book ပါမသွားရင် ပင်စင် မရပါဘူး ခင်ဗျား။ အဲဒီအချက်ကို ထည့်ပေးစေချင်ပါတယ်။ ကျွန်တော် လေးစားစွာဖြင့် တင်ပြ အပ်ပါတယ်။ နောက်တော့ အခန်း(၁၃) ဖြစ်ပါတယ်။ အခန်း(၁၃)မှာ ကျွန်တော်တို့ နောက် တစ်ချက်ကတော့ နိုင်ငံသားဆိုင်ရာအခွင့်အရေးများနှင့် ပတ်သက်ပြီးတော့ ဥပဒေကြမ်း ကော်မတီရဲ့ တင်ပြချက်ကို ထောက်ခံပါကြောင်း လေးစားစွာ တင်ပြရင်း နိဂုံးချုပ်အပ်ပါတယ်။ ကျေးဇူးတင်ပါတယ်။</speech>
<speech type="speaker">ဆက်လက်ပြီး ရန်ကုန်တိုင်းဒေသကြီး မဲဆန္ဒနယ်အမှတ် (၁)မှ ဒေါ်ခင်ဝိုင်းကြည် ဆွေးနွေးနိုင်ပါပြီ</speech>
<speech><mp id="133">ဒေါ်ခင်ဝိုင်းကြည်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနဲ့ အမျိုးသားလွှတ်တော်ကိုယ်စားလှယ်အပေါင်း စိတ်၏ချမ်းသာခြင်း၊ ကိုယ်၏ကျန်းမာခြင်းနဲ့ ပြည့်စုံကြပါစေလို့ မေတ္တာပို့ရင်း ဂါရဝပြုပါတယ်။ ကျွန်မကတော့ အမှန်တကယ်ဆိုလို့ရှိရင်တော့ ကျွန်မက ဆွေးနွေးမယ့် အကြောင်းအရာတွေက အခု ဒီဥပဒေတွေထဲမှာ ပါတဲ့ ကိစ္စဝိစ္စတွေ ဒီဥပဒေထဲမှာပါတဲ့ ပြဋ္ဌာန်းချက် တွေကို ပြင်ဆင်တာ၊ ဖြည့်စွက်တာထက် ကျွန်မ ဝန်ထမ်းတွေနဲ့ပတ်သက်တဲ့ လိုအပ်နေတဲ့ ရပိုင်ခွင့်လေးတွေကို ကျွန်မ ဆွေးနွေးချင်တာဖြစ်တဲ့အတွက် အမှန် တော့ နည်းဥပဒေမှာ ပိုပြီးတော့ သဟ ဇာတ ဖြစ်မယ်လို့ ကျွန်မ ထင်ပါတယ်။ ဒါပေမဲ့ ဒီထဲကပဲ ကျွန်မ ဒီ မှာလိုအပ်နေတဲ့ ဟာလေးတစ်ခုကိုတော့ ကျွန်မ ဆွေးနွေးပါ့မယ်။ ဒါ ပုဒ်မ ၁ရ က စာမျက်နှာ ၆က အစမ်းခန့်ဝန်ထမ်းတွင် ရာထူးတွေ အတည်ပြု ခန့်ထားပြီးဖြစ်သည့် ဝန်ထမ်းတစ်ဦးကဲ့သို့ ခွင့်ခံစားခွင့်ရှိသည်ဆိုတာနဲ့ ပတ်သက်ပြီးတော့ ကျွန်မ တင်စရာတွေ၊ ဒီမှာ ဆွေးနွေး စရာတွေ တော်တော်များများ ရှိပါတယ်။ သို့သော်လည်း ကျွန်မကတော့ ဒီဟာနဲ့ သဟဇာတမဖြစ်ဘူးလားလို့ ချန်ထားလိုက်ပြီး ဒါပဲ ဆွေးနွေးပါတော့မယ်။ ဘာလဲဆိုတော့ ကျွန်မတို့ ဌာနဆိုင်ရာမှာ အစမ်းခန့် ခန့်တဲ့အခါမှာ ဒါ ကျွန်မတို့ ဝန်ထမ်းမှာတော့ နေ့စားဝန်ထမ်း၊ ယာယီဝန်ထမ်း၊ အမြဲတမ်း ဝန်ထမ်း၊ အစမ်းခန့်ဝန်ထမ်း စသည်ဖြင့် အဲဒီလို ရှိတဲ့အခါမှာ လုပ်ငန်းလိုအပ်ချက်အရ တချို့ဌာနတွေမှာ အစမ်းခန့်တာတွေ ရှိပါတယ်။ အစမ်းခန့်တာ ရှိတယ်၊ ဒါက လစာနဲ့ အစမ်းခန့်တဲ့ဝန်ထမ်း ရှိသလို တချို့ဌာနတွေဆိုလို့ ရှိရင်တော့ နေ့စားဝန်ထမ်းတွေကို အစမ်းခန့်တာတွေ ရှိပါတယ်၊ ရှိ တဲ့အခါမှာ သူတို့က အခုနောက်ပိုင်း ဆိုလို့ရှိရင်တော့ စာချုပ်နဲ့ အစမ်းခန့်တာတွေ ရှိပါတယ်။ အဲဒီကျတော့ တချို့အစမ်းခန့် ဝန်ထမ်းတွေဆိုလို့ရှိရင် နေ့စားနဲ့ပဲ အစမ်းခန့်ထား တယ်။ အစမ်းခန့်ထားပြီးတဲ့အခါကျတော့ လုပ်ငန်းမှာ ဖွဲ့စည်းပုံ ရှိတယ်။ သူက အစမ်းခန့်ဝန်ထမ်း ကနေပြီးတော့မှ နောက်တစ်ဆင့်တက်မယ့် အစမ်ခန့် ဝန်ထမ်းသည် ယာယီဆိုပါတော့ အမြဲတမ်းဝန်ထမ်းကို တက်မယ့် ရာထူးဖွဲ့စည်းပုံ ရှိတယ်၊ အောက်မှာ တစ်ဆင့်တက်မယ့်ဟာ အဲဒီကမှ တချို့ဆိုလို့ရှိရင် အဲဒီနေရာမှာ (၁)နှစ်၊ (၁)နှစ်ကနေ (၂)နှစ်၊ (၂)နှစ်ကနေ (၃)နှစ်၊ တချို့ဆို ကျွန်မ သိသလော က်ဆို (၇)နှစ်၊ (၈)နှစ်လောက်အထိ အဲဒီလိုနေရာမှာ ခန့်ထားတဲ့ ဝန်ထမ်းတွေ ရှိပြီးတော့ကာ ဖွဲ့စည်းပုံမှာ Vacant ဖြစ်သွားရဲ့ သားနဲ့ လစ်လပ်သွားရဲ့ သားနဲ့ သက်ဆိုင်ရာစီမံခန့်ခွဲရေး အရာရှိတွေရဲ့ အဲဒီရာထူးတိုးမြှင့်ရေးကို သို့မဟုတ် ဝန်ထမ်း ခန့်ထားရေးကို ထပ်ပြီးတော့ ဆောင်ရွက်မယ့် အရာရှိတွေရဲ့ လုပ်ငန်းနှောင့်နှေးမှု၊ ကြန့်ကြာမှုတွေနဲ့ ဂရုမစိုက်မှုတွေကြောင့် အင်မတန် နစ်နာတဲ့ ယာယီဝန်ထမ်းတွေ၊ နေ့စားဝန်ထမ်း တွေ၊ အစမ်းခန့်ဝန်ထမ်းတွေ အမှန် အစမ်းခန့်ဆိုလို့ရှိရင် ကျွန်မထင်တာတော့ အရင်တုန်းက သုံးလပြည့်လို့ သူက တစ်ခုခုမှာ လစ်လပ်သွား ရင် သို့မဟုတ် နဂိုကတည်းက ရည်ရွယ်ထားရင် အဲဒီနေရာကို ချက်ချင်း အမြဲတမ်းဝန်ထမ်း ဖြစ်တယ်ဆိုတာ အဲဒီလိုပဲ နားလည်ထားတယ်။ သို့သော်လည်း တချို့အစမ်းခန့်ဝန်ထမ်းတွေကျတဲ့အခါကျတော့ Order ထွက်လိုက် တာတော့ အစမ်းခန့်ဝန်ထမ်းလို့ပဲ ထွက်တယ်၊ သို့သော်လည်း တကယ်တမ်း ကျတဲ့အခါကျတော့ နှစ်တွေ အတော်ကြာတဲ့အထိ သူက အမြဲတမ်းဝန်ထမ်းလည်း ဖြစ်မလာဘူး။ လစာနှုန်းနဲ့ ဝန်ထမ်းလည်း ဖြစ်မလာဘူး။ နေ့စားဝန်ထမ်းနဲ့ အစမ်းခန့်ဝန်ထမ်းမှာပဲ အကြာကြီး ဖြစ်နေပြီးတဲ့အခါကျတော့ စောစောကပြောသလိုပဲ သက်ဆိုင်ရာ ဆောင်ရွက်ပေးမယ့်သူတွေရဲ့ ချို့ယွင်းချက်ကြောင့်မို့လို့ နစ်နာတဲ့ ဝန်ထမ်းတွေ ရှိပါတယ်။ ရှိတဲ့အပြင် ကျွန်မ ဥပမာ တစ်ခု ပေးမယ်ဆိုလို့ရှိရင် အမှတ် (၁)စက်မှုဝန်ကြီးဌာနက အင်မတန်ကို စစ်ဆေးလိုက်တဲ့အခါမှာ အရှုံးပေါ်နေလို့ ပိတ်သိမ်းလိုက်ရတဲ့ စက်ရုံတွေ၊ အလုပ်ရုံတွေ၊ နောက်တစ်ခါကျတော့ ဌာနတွေ အဲဒါမျိုးတွေ ရှိပါတယ်။ အဲဒီလို ရှိတဲ့အခါမှာ တချို့တွေကတော့ Service အရ ပင်စင် ယူသွားတဲ့ လူတွေ ရှိတယ်။ တချို့ကျတော့လည်း ရာထူးနေရာရှိတဲ့ဆီတွေကို ပြောင်းပါဆိုလို့ ပြောင်းသွားကြတဲ့ ဝန်ထမ်းတွေ Transfer နည်းနည်းလေးတော့ တစ်မျိုးဖြစ်သွားပြီးတော့ ကသုတ်ကရက်နဲ့ အဲဒီလိုပြောင်းရတဲ့ ဝန်ထမ်းတွေ ရှိတယ်။ တချို့ အဲဒီလို နှစ် ပေါင်းများစွာ အစမ်းခန့်နဲ့ပဲ နေ ခဲ့တဲ့ ဝန်ထမ်းတွေကျတော့ သူတို့တွေ ဘယ်လိုဖြစ်သွားလဲအခါကျတော့ ဒီအတိုင်းပဲ ထွက်လိုက်ရတယ်။ သူတို့မှာ ဘာအာမခံချက်မှလည်း၊ လုပ်ငန်းခွင်အာမခံချက် လည်း မရှိဘူး။ နောက်ပြီး လျော်ကြေးလည်း မရဘူးတာမှလည်းမရဘူး၊ အဲဒီလိုဆိုတော့က ဒါ ကျွန်မတို့ အခုဆိုရင် ကျွန်မတို့ရဲ့ နိုင်ငံတော်က အင်မတန်ကို ဆင်းရဲနွမ်းပါးမှုလျှော့ချရေးတို့ နောက်တစ်ခါကျတော့ အလုပ်လက်မဲ့ ပပျောက်ရေးတို့ နောက် လူကုန်ကူးမှုအတွက် လျော့ကျ ရေးတို့ ကျွန်မတို့ အစစ လူနေမှုဘဝ၊ လူနေမှုစီးပွားဘဝ တိုးမြှင့်အောင် ကျွန်မတို့ ပြောင်းလဲအောင် ကြိုးစားနေတဲ့ အချိန်ကြီးမှာ ဒီ အင်မတန် အရေးကြီးတဲ့ လယ်သမားတွေနဲ့ အလုပ်သမားတွေအတွက် ဘဝ အာမခံချက်ရှိဖို့ ကျွန်မတို့ နိုင်ငံတော်ကနေ တတ်နိုင်သလောက် တတ်နိုင်တဲ့ဘက်ကနေပြီးတော့ဆောင်ရွက်ပေးရတဲ့အခါမှာ ကျွန်မတို့လွှတ်တော်က ထွက်သွားတဲ့ ဒီဥပဒေတွေဟာ အင်မတန် အရေးကြီးတယ်လို့ ကျွန်မက အဲဒီလိုပဲ အားလုံးလည်း အဲဒီလိုပဲ ယုံကြပါတယ်။ လွှတ်တော်ကိုလည်း စိတ်ဝင်စားတယ်၊ လွှတ်တော်က ထွက်လာမယ့် ဥပဒေတွေရဲ့ ပြဋ္ဌာန်းချက် တွေကိုလည်း စိတ်ဝင်စားတယ်။ အဲဒီကျတော့ ကျွန်မတို့က နိုင်ငံ့ဝန်ထမ်းဥပဒေ ပြဋ္ဌာန်းတဲ့အခါ နောက်ထပ်လာမယ့် နည်းဥပဒေတွေ ပြဋ္ဌာန်းတဲ့အခါ ဝန်ထမ်းတွေ အတွက် အဘက်ဘက်က နေပြီးတော့ နစ်နာမှု မရှိစေတဲ့ နောက်တစ်ခါ ဝန်ထမ်းတွေရဲ့ အာမခံချက်ကို အတိုင်းအတာ တစ်ခုအထိပေးနိုင်တဲ့ ဥပဒေတွေ၊ နည်းဥပဒေတွေ ဖြစ်ဖို့ လိုအပ်တယ်လို့ ကျွန်မ ယုံကြည် ပါတယ်။ အဲဒီတော့ အခု ဥပဒေပြဋ္ဌာန်းတဲ့အခါမှာ နည်းဥပဒေပြဋ္ဌာန်း တဲ့အခါမှာ အဲဒီ အစမ်းခန့်ဝန်ထမ်းတွေ၊ ယာယီဝန်ထမ်းတွေ၊ နေ့စားဝန်ထမ်းတွေ ဒါတွေက အလုပ်ဝင်တယ် ဆိုကတည်းက သူတို့အားလုံးဟာ ဘွဲ့ရပြီးတော့ အရည်အချင်းပြည့်မီတဲ့သူတွေ သူတို့ နောင်လာမယ့် တစ်ခုကို မျှော်လင့်ပြီးတော့ ဝင်လာတဲ့သူတွေ ဖြစ်တယ်။ သူတို့ သိပ်နစ်နာသွားတဲ့ဝန်ထမ်းတွေ ကျွန်မတို့ ပတ်ဝန်းကျင်မှာ အများကြီးပဲ တွေ့ခဲ့ရတော့ အဲဒီကတည်းက ကျွန်မ အခါအခွင့် သင့်ရင်တော့ ဒါကို တင်ပြ တောင်းဆိုမယ်လို့ အဲဒီလိုစိတ်ထဲမှာ ရည်ရွယ်ချက်ရှိပါတယ်။ အဲဒီတော့ ဒီအစမ်းခန့်ဝန်ထမ်းတွေနဲ့ နေ့စားဝန်ထမ်း၊ ယာယီဝန်ထမ်းတွေအတွက် နည်းနည်း ဒီဥပဒေမှာ ပြင်ရင် သို့မဟုတ် ဒါမှမဟုတ် နည်းဥပဒေမှာ ဖြစ်ဖြစ် နည်းနည်း အာမခံချက် ရှိတာလေး တစ်ခုလောက် ထည့်ပေးပါလို့၊ ဘာလို့လဲဆိုတော့ သူတို့ အခု ပြီးသွားခဲ့တဲ့ ဖြစ်စဉ် တွေကို ကြည့်လို့ရှိရင် သူတို့အတွက် ဘာမှ အာမခံချက် မရှိဘူး။ နောက်တစ်ခါကျတော့ လူငယ်တွေ တကယ်အရည်အ ချင်းပြည့်မီတဲ့လူငယ်တွေ အာမခံချက်ရှိဖို့၊ အာမခံချက်ရှိဖို့ ဆိုတာလည်း လုပ်ငန်းကို နိုင်ငံ့ဝန်ထမ်းလုပ်ငန်းတွေကို စိတ်ဝင်စားလာအောင် လုပ်ချင်လာဖို့အတွက် ကျွန်မတို့က ဒါ နည်းနည်းလည်း ဒီဘက်ကနေ လိုက်လျောပြီးတဲ့အခါကျတော့ ဆောင်ရွက်ပေးစရာရှိတာလေးတွေကို ဆောင်ရွက်ပေးသင့် တယ်လို့ ကျွန်မ အဲဒီလို ထင်ပါတယ်။ နောက် ကျန်တာတွေကတော့ ဒီ အထဲမှာ သင်တန်း တက်ရောက်ခွင့်ရှိတာတွေ ပါ ပါတယ်။ အဲဒီကျ အဲဒီသင်တန်း တက်ရောက်ခွင့် ရှိတာနဲ့ပါတာကို ပါတဲ့ဟာကို ကျွန်မက ထပ်ပြောမယ်ဆိုရင် ဥပမာပေါ့နော်၊ ဝန်ထမ်းခန့်လိုက်တယ် သို့တည်းမဟုတ် ဝန်ထမ်းတစ်ယောက်က ပညာရှင်အဆင့်နဲ့ ကျွမ်းကျင်အဆင့်ကို ကူးပြောင်းတဲ့ဟာတွေ ရှိတယ်၊ ရှိတဲ့အခါမှာ ကျွန်မတို့ အနီးကပ်ဆုံးသင်တန်းတွေကို တက်ရတာတွေ ရှိတယ်။ ဥပမာ ပြည်ပ ဝယ်ယူရေးတို့၊ Marketing တို့ဆိုလို့ရှိရင်တော့ သူက Foreign Language သင်တန်းတွေ တက်ရမယ်။ စီမံခန့်ခွဲရေးဝန်ထမ်းတွေ ဘာတွေ ဆိုလို့ရှိရင် ကျွန်မတို့က ဖောင်ကြီးဗဟိုဝန်ထမ်း တက္ကသိုလ်တွေ တက်ရမယ် စသဖြင့် အဲဒါမျိုးတွေ ရှိပါတယ်။ အဲဒါမျိုးတွေ ရှိတဲ့အခါမှာ ဒီသင်တန်းတွေမှာ အခု အနီးကပ်ဆုံးသင်တန်းကို ပို့တာတွေ ရှိပါတယ်။ ပို့ခြင်းအားဖြင့် ဝန်ထမ်း တွေက အရည်အသွေး အင်မတန် တောက်ပြောင်လာမယ်။ လုပ်ငန်းကျွမ်းကျင်တဲ့ အဆင့်ကို ရောက်လာမယ်၊ နောက်တစ်ခါကျတော့ ခံယူချက်တွေ မှန်ကန်လာမယ်၊ အဲဒီမှာ ကျွန်မ တောင်းဆိုချင်တာ တစ်ခုရှိပါတယ်။ ဒါကတော့ ဒီဥပဒေနဲ့ ကျွန်မ ဟိုဟာပြုတယ်လို့ ထင်တယ်။ သို့သော်လည်း ကျွန်မ ပြောခွင့်ပြုပါ။ ဘာလို့လဲဆိုတော့ ဒီဖွဲ့စည်းပုံအခြေခံဥပဒေနဲ့ ကျွန်မတို့နိုင်ငံကြီးက အခု သွားနေတဲ့အချိန်မှာ အဲဒီသင်တန်းတွေ မှာလည်း ကျွန်မ အဲဒီဟာလေး ကို သင်ရိုးညွှန်းတမ်းအနေနဲ့ ထည့်ပေးစေချင်ပါတယ်။ ဒါကတော့ ကျွန်မ နည်းဥပဒေမှာ ဆွဲရင်ရပါတယ်။ အခု ပြောတာက တော့ ဥက္ကဋ္ဌကြီးအနေနဲ့ ကျွန်မကို ခွင့်ပြုပါ။ ကျန်တဲ့ဟာ ကတော့ ကျွန် မ တောင်းဆိုစရာလေးတွေ ရှိပေမယ့် ကျွန်မ နည်းဥပဒေမှာပဲ ဆွေးနွေးပါမယ်။ အခုတော့ ဒီလောက်ပါပဲ။ အားလုံးကို ကျေးဇူးတင်ပါတယ်။</speech>
<speech type="speaker">ဦးမြညိမ်းတို့က နည်းနည်းပြန်ကြည့်ဖို့ လိုမှာပေါ့နော်။ ဝန်ထမ်းဆိုတဲ့ Definction မှာ ဝန်ထမ်းဆိုသည်မှာ ဝန်ထမ်းအဖွဲ့အစည်းတစ်ရပ်၏ ဖွဲ့စည်းပုံပါရာထူး ထားပါတော့၊ ရာထူးတစ်ရပ်ရပ်တွင် ခန့်အပ်ခြင်းခံရသူ နိုင်ငံ့ဝန်ထမ်းကို ဆိုသည်ဆိုတာ အခုနာယီဝန်ထမ်း၊ နေ့စားဝန်ထမ်း၊ အစမ်းခန့်ဝန်ထမ်း ဆိုတာ ပါ/မပါ ပေါ့။ တကယ်လို့ ခုနက အပိုဒ် ၁ရ အစမ်းခန့်ဆိုတဲ့ဥစ္စာ မလိုရင်လည်း မထည် တာကောင်းတယ်။ မဟုတ်ရင် ရှုပ်နေမှာ။ ဒီ အစမ်းခန့်တွေ ဒါ တော့ ကျယ်ကျယ်ပြန့်ပြန့် နည်းနည်း ပြန်ဆွေးနွေးမှ ရမယ်။ ပြန်စဉ်းစားမှ ရမယ်။ အစမ်းခန့်တွေက ဘယ်လိုနည်းနဲ့ ခန့်နေတာလဲ။ ဥပမာ အစမ်းခန့်တယ် ဆိုတာ ညွှန်ချုပ်ရာထူးကို ခန့်အပ်လိုက်တယ်။ အစမ်းခန့်အပ်လိုက်သည်။ ဒါက Gazette အစမ်းခန့်တဲ့ကာလ တစ်နှစ်ပြည့်မြောက်သည့်နေ့မှစ၍ အတည်ပြု ခန့်လိုက်သည်။ အဲဒီနေရာ မှာပဲ အစမ်းခန့်ဆိုတာ တွေ့တဲ့ သဘော ရှိတာကို ဟုတ်တယ်မဟုတ်လား။ အဲဒါတွေကျတော့ ဘယ်မှာ ပါတာလဲ။ သဘောက သာမန်ဝန်ထမ်းငယ် တစ်ယောက်ကို အစမ်းခန့်တယ်ဆိုပြီး ခန့်လို့ရသလား။ ရှေ့က Defination မှာ ဝန်ထမ်းဆိုသည်မှာ ဆိုတာလည်းပါတာပေါ့။ လွှတ်တော်ကိုယ်စားလှယ် (၃)ဦးရဲ့ ဆွေးနွေးချက်များနဲ့ ပတ်သက် ပြီး တော့ အမျိုးသား လွှတ်တော် ဥပဒေကြမ်းကော်မတီက ပြန်လည်ကြားနာ ဆောင်ရွက်ဖို့ ဆုံးဖြတ် ပါတယ်။ (ဩဘာသံများ၊</speech>
</bill>
</section>
<section value="Motion">	
<motion>
<title>ဦးအောင်ငြိမ်း၊ မကွေးတိုင်းဒေသကြီး မဲဆန္ဒနယ်အမှတ် (၂) ၏ ပြည်ထောင်စုသမ္မတ မြန်မာနိုင်ငံတော် နိုင်ငံတစ်ဝန်းလုံး၌ ပညာရေးကဏ္ဍတွင် ဟန်ချက်ညီစွာ တစ်ပြေးညီ ပညာသင်ကြားလေ့လာသင်ယူခွင့် အခွင့်အလမ်းများရရှိစေရေး အမျိုးသားရေးတာဝန် အဖြစ် ခံယူပြီး ဆောင်ရွက်ပေးနိုင်ပါရန် ပြည်ထောင်စုအစိုးရအား တိုက်တွန်းကြောင်းအဆိုတင်သွင်းခြင်းနှင့် လက်ခံဆွေးနွေးရန် သင့်/မသင့် အဆုံးအဖြတ်ရယူခြင်း</title>
<speech type="speaker">အစီအစဉ်(၈) ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ မကွေးတိုင်းဒေသကြီး မဲဆန္ဒနယ်အမှတ် (၂) မှ ဦးအောင်ငြိမ်း က ပြည်ထောင်စု သမ္မတမြန်မာနိုင်ငံတော် နိုင်ငံတစ်ဝန်းလုံး၌ ပညာရေးကဏ္ဍတွင် ဟန်ချက်ညီစွာ တစ်ပြေးညီ ပညာသင်ကြားလေ့လာသင်ယူခွင့် အခွင့်အလမ်းများ ရရှိစေရေး အမျိုးသား ရေးတာဝန် အဖြစ် ခံယူပြီး ဆောင်ရွက်ပေးနိုင်ပါရန်နှင့် စပ်လျဉ်းသည်ဆိုတဲ့ အဆိုတစ်ရပ် တင်သွင်းလိုကြောင်း လွှတ်တော်သို့ ပေးပို့ထားပါတယ်</speech>
<speech type="speaker">ဦးအောင်ငြိမ်း အဆိုတင်သွင်းဖို့ ဖြစ်ပါတယ်။</speech>
<speech><mp id="86">ဦးအောင်ငြိမ်း၊ မကွေးတိုင်းဒေသကြီး မဲဆန္ဒနယ်အမှတ်၂)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော် ကိုယ်စားလှယ်များ ခင်ဗျား။ အားလုံး မင်္ဂလာပါလို့ နှုတ်ခွန်းဆက်သ ဂါရဝ ပြုအပ်ပါတယ်။ ကျွန်တော်ကတော့ မကွေးတိုင်းဒေသကြီး မဲဆန္ဒနယ်အမှတ်(၂) မှ ဦးအောင်ငြိမ်း ဖြစ်ပါတယ်။ အမျိုးသားလွှတ်တော် ဥက္ကဋ္ဌကြီးမှတစ်ဆင့် ကျွန်တော် တင်သွင်းလိုတဲ့အဆိုကတော့ ပြည်ထောင်စုသမ္မတ မြန်မာနိုင်ငံတော် နိုင်ငံတစ်ဝန်းလုံ၌ ပညာရေးကဏ္ဍမှာ ဟန်ချက်ညီစွာ တစ်ပြေးညီ ပညာသင်ကြား လေ့လာသင်ယူခွင့် အခွင့်အလမ်း များရရှိစေရေး အမျိုးသားရေးတာဝန်အဖြစ် ခံယူပြီး ဆောင်ရွက်ပေးနိုင်ပါရန် ပြည်ထောင်စု အစိုးရကို တိုက်တွန်းပါကြောင်းအဆို ဖြစ်ပါတယ်။ ဥက္ကဋ္ဌကြီးခင်ဗျား။ ယနေ့ မြန်မာနိုင်ငံမှာ မျက်မှောက်ကာလဖြစ်သော ပညာခေတ်ရဲ့ စိန်ခေါ်မှုကို ရင်ဆိုင်နိုင်မယ့် အစဉ်လေ့လာ သင်ယူနေတဲ့ လူ့ဘောင်အဖွဲ့အစည်းကို ဖန်တီးနိုင်တဲ့ ပညာရေးစနစ်တစ်ခု ဖြစ်ထွန်းစေရန်ဆိုတဲ့ မြန်မာ့ပညာရေးမျှော်မှန်း ချက်ထားရှိပြီး အကောင်အထည်ဖော်တဲ့နေရာမှာ (၁) မြန်မာနိုင်ငံသား���ိုင်း အခြေခံပညာကို ကောင်းစွာ တတ်မြောက်ပြီး ကျန်းမာသန်စွမ်း ၍ အကျင့်စာရိတ္တကောင်းမွန်သည့် ကာယ၊ ညာဏလုပ်သား များဖြစ်လာရန် (၂) နိုင်ငံ့အကျိုးကိုရှေးရှုသည့် အသက်မွေးဝမ်းကျောင်း ပညာ သင်ကြားမှု အခြေခံများ ချမှတ်ပေးရန် (၃) ကုန်ထုတ်လုပ်မှုစွမ်းအား တိုးတက်ရေးနဲ့ ထပ်တက်ရေးအတွက် အထောက်အကူပြုမည့် သိပ္ပံပညာ ကို ဦးစားပေးရန် (၄) နိုင်ငံတော်၏ ယဉ်ကျေးမှု၊ အနုပညာ၊ စာပေထိန်းသိမ်းရေးနဲ့ တိုးတက်ရေးအတွက် ဝိဇ္ဇာပညာကိုလည်း ဦးစားပေးရန်၊ (၅) တက္ကသိုလ် ပညာ ဆက်လက်သင်ယူနိုင်ရန်အတွက် ခိုင်မာသည့် အခြေခံတည်ဆောက်ရန် စတဲ့ ဦးတည်ချက် များ ချမှတ်ထားသည်ကို လေ့လာသိရှိရပါတယ်။ မြန်မာ့ပညာရေးမျှော်မှန်းချက်ကို ဦးတည်ချက် (၅) ရပ် ချမှတ်ပြီး အခြေခံပညာ ကဏ္ဍမှာ (၁)ခေတ်မီဖွံ့ဖြိုးတိုးတက်ရေးကို အထောက်အကူပြု သည့် ပညာရေးစနစ်ဖြစ်ထွန်းရေး၊ (၂) နိုင်ငံသားတိုင်း အခြေခံပညာအဆင့်အလိုက် သင်ယူပြီး ပြီးမြောက်စေရေး၊ (၃) အခြေခံပညာ အရည်အသွေးမြင့်မားရေး၊ (၄) အခြေခံပညာအဆင့်အလိုက် အကြို အသက်မွေးနဲ့ အသက်မွေး ဝမ်းကျောင်းပညာများ သင်ယူခွင့်ရရှိရေး၊ (၅) Electronic ပညာရေးနှင့် ခေတ်မီ ဆက်သွယ်ို့ချမှုနည်းပညာများ ဖွံ့ဖြိုးရေးအတွက် လိုအပ်သော အထောက်အကူပစ္စည်းများ ဖြည့်ဆည်းပေး ရေး၊ (၆) ဘက်စုံပညာပြည့်ဝသည့် နိုင်ငံသားကောင်းများ ပြုစုပျိုးထောင်ရေး၊ (၇)ပညာရေးစီမံ ခန့်ခွဲမှုဆိုင်ရာ စွမ်းဆောင်ရည်မြင့်မားရေး၊ (၈) မိဘပြည်သူများ၏ ပူးပေါင်းပါဝင်မှုဖြင့် အခြေခံ ပညာဖွံ့ဖြိုးမှုလုပ်ငန်းများ တိုးမြှင့်ဆောင်ရွက်ရေး၊ (၉) ကျောင်းပြင်ပ ပညာရေးလုပ်ငန်းများ တိုးချဲ့ဆောင်ရွက်ရေး၊ (၁၀) ပညာရေးသုတေသန လုပ်ငန်းများ ဖွံ့ဖြိုးတိုးတက်ရေးစသည့် လုပ်ငန်းစဉ် (၁၀) ရပ်ဖြင့် အကောင်အထည်ဖော် ဆောင်ရွက်နေကြောင်းကို လေ့လာသိရှိ ရပါတယ်။ ဥက္ကဋ္ဌကြီးခင်ဗျား။ မြန်မာ့ပညာရေး မျှော်မှန်းချက်ကို ဦးတည်ချက်(၅)ရပ်၊ လုပ်ငန်းစဉ် (၁၀)ရပ်ဖြင့် အကောင်အထည်ဖော်ရာမှာ မြန်မာနိုင်ငံအတွင်း မှီတင်းနေထိုင်ကြသော တိုင်းရင်းသားအားလုံး ဟန်ချက်ညီစွာ တစ်ပြေးညီ ပညာသင်ကြားလေ့လာ သင်ယူခွင့် အခွင့်အလမ်းများရရှိစေရေး ပြည်ထောင်စုအစိုးရအနေဖြင့် ဆောင်ရွက်ပေးရန် လိုအပ်မည် ဖြစ်ပါတယ်။ မြန်မာနိုင်ငံပညာရေးရဲ့ အခြေခံပညာကဏ္ဍ လုပ်ငန���းစဉ်(၁၀)ရပ် အကောင်အထည် ဖော်ရာမှာ ဖွဲ့စည်းပုံအခြေခံဥပဒေ ၂၀၀၈ ပုဒ်မ ၅၁ အရ ဖွဲ့စည်းထားရှိပြီးဖြစ်တဲ့ ကျေးရွာများနဲ့ မြို့ပေါ်ရပ်ကွက်များမှာ အခြေခံပညာမူလတန်းအဆင့် ပညာသင်ကြားခွင့်ရရှိရေး၊ ကျေးရွာအုပ်စု များတွင် အခြေခံပညာအလယ်တန်းအဆင့် ပညာသင်ကြားခွင့်ရရှိရေး၊ တိုက်နယ်အဆင့်တွင် အခြေခံပညာ အထက်တန်း အဆင့် ပညာသင်ကြားခွင့်ရရှိရေး၊ မြို့ပေါ်ရပ်ကွက်များတွင် အလယ်တန်း၊ အထက်တန်းအဆင့်နှင့် ပညာသင်ကြားခွင့်ရရှိရေးတို့ကို မူဝါဒတစ်ရပ်အဖြစ် ချမှတ်ကာ ပြည်ထောင်စုအစိုးရအနေဖြင့် အမျိုးသားရေးတာဝန် တစ်ရပ်အနေဖြင့် စီမံချက် ရေးဆွဲအကောင်အထည်ဖော် သင့်ပါတယ်။ အလားတူ မြို့ကြီးများနဲ့ အလှမ်းကွာဝေးပြီး ခရီးလမ်းပန်းခက်ခဲသော မြို့နယ်ချင်းစပ် နယ်ခြားဒေသများရှိ ကျေးရွာအုပ်စုများတွင်လည်း အနည်းဆုံး အခြေခံပညာအထက်တန်း ပညာ ဆည်းပူးလေ့လာသင်ကြားခွင့် ရရှိရေးဆောင်ရွက်ပေးသင့်ပါတယ်။ အခုလို မူဝါဒစီမံချက်များ ချမှတ်အကောင်အထည်ဖော် ဆောင်ရွက်ပေးပါက ကျေးရွာအုပ်စုများ၊ ကျေးရွာများမှ ပညာရေးကဏ္ဍများနဲ့ ပတ်သက်ပြီး အခြေခံပညာကျောင်းများ တင်ပြတောင်းဆိုမှုများ မရှိတော့ဘဲ ကျေးလက်ဒေသနေ ပြည်သူအားလုံး တစ်ပြေးညီ ပညာသင်ယူခွင့် ရရှိကာတူညီသည့် တန်းတူညီမျှ အခွင့်အရေးများ ရရှိသွားကြမှာ ဖြစ်ပါတယ်။ ဒါ့ အပြင် လက်အောက်အဆင့်ဆင့်၌ ဖြစ်ပေါ်နေသောမလိုလားအပ်သောပြဿနာများ လာဘ်ပေးလာဘ်ယူ မှုများ မှားယွင်းစွာ လုပ်ကိုင်ဆောင်ရွက်နေမှုများ ပပျောက်သွားနိုင်မည်ကိုလည်း တွေ့ ရှိရမှာ ဖြစ်ပါတယ်။ ဒီနေ့ မိမိတို့နိုင်ငံဟာ ဖွံ့ဖြိုးတိုးတက်ရန်အခြေခံကောင်းများ ရှိပြီးဖြစ်သည့်နိုင်ငံဖြစ်ပြီး ဖွံ့ဖြိုးတိုးတက်မှု လက်တွေ့အကောင်အထည်ဖော် ဆောင်ရွက်ရမယ့် လူ့စွမ်းအား အရင်းအမြစ် များ လိုအပ်လျက် ရှိနေပါတယ်။ လူ့စွမ်းအားအရင်းအမြစ်များကို ပညာရေးကဏ္ဍမှပင် ဖြည့်ဆည်းပေးနိုင်မှာ ဖြစ်ပါတယ်။ နိုင်ငံတစ်ဝန်းလုံးရှိ ကျေးလက်ဒေသအားလုံး ပညာရေးကဏ္ဍ တွင် ဟန်ချက်ညီစွာ တစ်ပြေးညီ ပညာသင်ကြား လေ့လာသင်ယူခွင့် အခွင့်အလမ်းများ ရရှိရေးဆောင်ရွက်ပေးခြင်းအားဖြင့် နိုင်ငံတော်အစိုးရမှ အကောင်အထည်ဖော် ဆောင်ရွက်နေသည့် ကျေးလက်ဒေသဖွံ့ဖြိုးရေးနှင့် ဆင်းရဲနွမ်းပါးမှုလျှော့ ချရေးအတွက် အကောင်အထည်ဖော် ဆောင်ရွက်ပေးရာလည်း ရောက်ပါတယ်။ ဒါကြောင့် နိုင်ငံတော်ရဲ့ လူ့စွမ်းအားအရင်းအမြစ် လိုအပ်ချက်များကို ယနေ့ ကျောင်းသားလူငယ်များအနေနဲ့ အရည်အချင်း ပြည့်ဝပြီး ထူးချွန်ထက်မြက် သူများ ဖြစ်ရန် နိုင်ငံတော်ရဲ့ လုပ်ငန်းလိုအပ်ချက်နဲ့ အံဝင်ခွင် ကျ တက်မြောက်သူများဖြစ်ရန် နိုင်ငံ့ အကျိုးပြု အသိပညာရှင်များ၊ အတတ်ပညာရှင်များဖြစ်အောင် မွေးထုတ်ပေးရန်အတွက် နိုင်ငံတော်အစိုးရ မှ ကြိုးပမ်း အားထုတ် ဆောင်ရွက်ပေးရန် တာဝန်ရှိလာပြီလည်း ဖြစ်ပါတယ်။ ယ ခုလိုဆောင်ရွက်ရာမှာ နိုင်ငံတော်ဖွံ့ဖြိုးတိုးတက်ရေးအတွက် ပညာရေးကဏ္ဍတွင် မဖြစ်မနေ ရင်းနှီးမြှုပ်နှံမှုများ များစွာ ရင်းနှီးမြှုပ်နှံရန်လည်း လိုအပ်ပါတယ်။ သို့မှလည်း အသွင်သဏ္ဍာန်ရော အနှစ်သာရပါ ပြီးပြည့်စုံတဲ့ ပညာရေးစနစ် ပေါ်လာမည်လည်း ဖြစ်ပါတယ်။ နိုင်ငံတော်အတွက်လည်း နိုင်ငံတော် ဖွံ့ဖြိုးတိုးတက်ရေးအတွက် ဖော်ဆောင်ပေးမယ့် လူ့စွမ်းအား အရင်းအမြစ်များကို မွေးထုတ်ပေးနိုင်မည်လည်းဖြစ်ပါတယ်။ နိုင်ငံတော်ဖွဲ့စည်းပုံ အခြေခံဥပဒေ ၂၀၀၈ ပုဒ်မ ၂၈ တွင် ပညာရေး၊ ကျန်းမာရေး တို့နှင့်ပတ်သက်၍ ဖော်ပြရာမှာ (၁)ပြည်သူများ၏ ပညာရေးနဲ့ ကျန်းမာရေး တိုးတက်စေရေး တို့အတွက် အလေးထား ဆောင်ရွက်မည်၊ (၂) ပြည်သူများ၏ ပညာရေးနဲ့ ကျန်းမာရေးတို့တွင်တိုင်းရင်းသားပြည်သူများက ပါဝင်ဆောင်ရွက်နိုင်ရန် လိုအပ်မည့်ဥပဒေပြဋ္ဌာန်း ဆောင်ရွက်ရ မည်၊ (၃)အခမဲ့ မသင်မနေရ မူလတန်းပညာရေးစနစ် ဖော်ဆောင်ရမည်၊ (၄)ဘက်စုံ အတွေးအခေါ် အယူအဆ မှန်ကန်၍ အကျင့်စာရိတ္တကောင်းမွန်ပြီး နိုင်ငံတော်တည် ဆောက်ရေး အတွက် အကျိုးပြုမည့်ခေတ်မီပညာရေး စနစ် ဖော်ဆောင်ရမည်ဟု ဖော်ပြထားတာကိုလည်း တွေ့ရှိရပါတယ်။ သို့ပါ၍ နိုင်ငံတော်တစ်ဝန်းလုံး၌ ပညာရေးကဏ္ဍတွင် ဟန်ချက်ညီစွာ တစ်ပြေးညီ ပညာသင်ကြား လေ့လာသင်ယူခွင့် အခွင့်အလမ်းများ ရရှိရေးအတွက် (၁)ကျေးရွာတိုင်းတွင် အခြေခံပညာ မူလတန်းကျောင်းဖွင့်လှစ်ပေးရေး၊ (၂) ကျေးရွာအုပ်စုတိုင်းတွင် အခြေခံပညာ အလယ်တန်းကျောင်း ဖွင့်လှစ်ပေးရေး၊ (၃)တိုက်နယ်အဆင့်တွင် အခြေခံပညာ အထက်တန်းကျောင်း သို့မဟုတ် အခြေခံပညာအထက်တန်းကျောင်းခွဲ ဖွင့်လှစ်ပေးရေး၊ (၄) မြို့ပေါ်ရပ်ကွက်များတွင် အလယ်တန်း၊ အထက်တန်းကျောင်းများ ကျောင်းသားဦးရေ အပေါ် မူတည်၍ အချိုး ကျ ဖွင့်လှစ်ပေးရေး၊ (၅) မြို့နယ်ချင်းစပ် မြို့နယ်ခြားဒေသများတွင် အခြေခံပညာအထက်တန်းကျောင်းခွဲ ဖွင့်လှစ်ပေးရေးတို့ကို မူဝါဒချမှတ်ပြီး စီမံချက်ဖြင့် ဆောင်ရွက်ပေးနိုင်ပါရန် လိုအပ်ကြောင်း တွေ့ရှိရပါတယ်။ ဒါကြောင့် ပြည်ထောင်စုသမ္မတမြန်မာနိုင်ငံတော် တစ်ဝန်းလုံး၌ ပညာရေးကဏ္ဍတွင် ဟန်ချက်ညီစွာ တစ်ပြေးညီ ပညာသင်ကြား လေ့လာ သင်ယူခွင့် အခွင့်အလမ်းများ ရရှိစေရေး၊ အမျိုးသားရေးတာဝန် အဖြစ်ခံယူပြီး ဆောင်ရွက်ပေးနိုင်ပါရန် ပြည်ထောင်စုအစိုးရအဖွဲ့အား တိုက်တွန်းကြောင်း အဆိုကို လွှတ်တော် နာယကကြီးမှတစ်ဆင့် တင်သွင်းအပ်ပါတယ် ခင်ဗျား ။ အားလုံးကို ကျေးဇူးတင်ပါတယ်။</speech>
<speech type="speaker">အဆိုကို ထောက်ခံမယ့်သူ ရှိပါကဖိတ်ခေါ်ပါတယ်</speech>
<speech><mp id="89">ဦးကျော်သူဦး၊ မကွေးတိုင်းဒေသကြီး မဲဆန္ဒနယ်အမှတ်(၅)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး ခင်ဗျား။ မကွေးတိုင်းဒေသကြီး မဲဆန္ဒနယ်အမှတ် (၂)မှ အမျိုးသားလွှတ်တော် ကိုယ်စားလှယ် ဦးအောင်ငြိမ်း ၏ အဆိုဖြစ်သော ပြည်ထောင်စုသမ္မတ မြန်မာနိုင်ငံတော် နိုင်ငံတစ်ဝန်း လုံး၌ ပညာရေးကဏ္ဍတွင် ဟန်ချက်ညီစွာ တစ်ပြေးညီပညာသင်ကြားလေ့လာ သင်ယူခွင့် အခွင့်အလမ်းများ ရရှိစေရေး၊ အမျိုးသားရေး တာဝန် အဖြစ် ခံယူပြီး ဆောင်ရွက်ပေးနိုင်ပါရန် ပြည်ထောင်စုအစိုးရအား တိုက်တွန်းကြောင်းအဆိုကို ကျွန်တော် မကွေးတိုင်းဒေသကြီး မဲဆန္ဒနယ်အမှတ် (၅)မှ အမျိုးသားလွှတ်တော် ကိုယ်စားလှယ် ဦးကျော်သူဦး က ထောက်ခံအပ်ပါတယ် ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဦးအောင်ငြိမ်း တင်သွင်းတဲ့ အဆိုကို လွှတ်တော်ကိုယ်စားလှယ် တစ်ဦးက ထောက်ခံသွားပါတယ်။ အဆိုမှာ ပြည်ထောင်စုသမ္မတမြန်မာနိုင်ငံတော် နိုင်ငံ တစ်ဝန်းလုံး၌ ပညာရေးကဏ္ဍတွင် ဟန်ချက်ညီစွာ တစ်ပြေးညီ ပညာသင်ကြား လေ့လာသင်ယူခွင့် အခွင့်အလမ်းများ ရရှိစေရေး အမျိုးသားရေး တာဝန်အဖြစ် ခံယူပြီး ဆောင်ရွက်ပေးနိုင်ပါရန် ပြည်ထောင်စုအစိုးရအား တိုက်တွန်းကြောင်း ဖြစ်ပါတယ်။ ဒါကြောင့်အဆိုကို လက်ခံဆွေးနွေးရန် သင့်/မသင့် လွှတ်တော်ရဲ့ ဆန္ဒရယူပါမယ်။</speech>
<speech type="speaker">အဆိုကိုလက်ခံဆွေးနွေးဖို့ လွှတ်တော်ကိုယ်စားလှယ်များက သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">အဆိုကိုလက်ခံဆွေးနွေးဖို့ သဘောမတူတဲ့ လွှတ်တော်ကိုယ်စားလှယ်များ ရှိပါသလားခင်ဗျား။</speech>
<p>သဘောမတူတဲ့သူ ရှိပါသည်။</p>
<speech><mp id="117">ဦးစောအုန်း၊ မွန်ပြည်နယ် မဲဆန္ဒနယ်အမှတ် (၉)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီး၊ အမျိုးသားလွှတ်တော် ကိုယ်စားလှယ်များနဲ့ ဖိတ်ကြားထားတဲ့ ဧည့်သည်တော်များခင်ဗျား။ ကျွန်တော်ကတော့ မွန်ပြည်နယ်မဲဆန္ဒနယ်အမှတ်(၉)က ဦးစောအုန်း ဖြစ်ပါတယ်။ ကျွန်တော်တို့ အဆိုကို လေ့လာတဲ့အခါမှာ နိုင်ငံတော်က ပြည်ထောင်စုအစိုးရက ပီပီပြင်ပြင် အရှိန်အဟုန်ပြင်းပြင်းနဲ့ လုပ်ဆောင်နေတဲ့ ကိစ္စရပ်ကို အဆိုတင်သွင်းဖို့ ၊ ဆွေးနွေးဖို့ မသင့်ပါဘူး။ ဘာကြောင့် ကျွန်တော် ဒီလိုပြောရလည်းဆိုရင် ကျွန်တော်ဟာ ကျောင်းဆရာ ဖြစ်ခဲ့ဘူးပါတယ်။ လောလောဆယ်တော့ လယ်သမားပါ။ ဒီကနေ့ ကျွန်တော်တို့ နိုင်ငံတော်ရဲ့ ပညာရေးဆောင်ပုဒ်က ပညာရေးဖြင့် ခေတ်မီဖွံ့ဖြိုးတိုးတက်သော နိုင်ငံ တော်သစ်ကြီးကို တည်ဆောက်အံ့ ဆိုတာ ရှိ ပါတယ်။ ဒီအတွက်လည်းပဲ ပညာရေးဝန်ကြီးဌာနက အပြင်းအထန် အရှိန်အဟုန်ပြင်းပြင်းနဲ့ လုပ်ဆောင် နေတာဖြစ်ပါတယ်။ ခုန ကိုယ်စားလှယ်တော်ကြီးပြောတဲ့ အချက်တွေအားလုံးဟာလည်း ပီပီပြင်ပြင် ဖြစ်အောင် ဆောင်ရွက်နေပါတယ်။ ဒီကနေ့ ကျွန်တော်တို့ ပညာရေးဌာနမှာဆိုရင် ဝန်ကြီး (၁)ပါးနဲ့ ဒုတိယဝန်ကြီး (၃)ပါး၊ ဘယ်ဝန်ကြီးဌာနမှ ဒီလို မရှိပါဘူး။ ဒါဟာ ဘာကြောင့်လဲဆိုရင် ပညာရေးကို ကျွန်တော်တို့ မြှင့် တင်ပေးဖို့ အစွမ်းကုန် ဆောင်ရွက်နေခြင်း ဖြစ်ပါတယ်။ ခုနပြောသလိုပဲ ကျွန် တော်တို့ မူလတန်း ပညာရေးကို မသင် မနေရ ဆိုပြီး ကျွန်တော်တို့ ဒီလိုလည်း ဆောင်ရွက်နေပါတယ်။ အခမဲ့ပညာရေးကိုလည်း ဆောင်ရွက်နေ ပါတယ်။ အကြောင်းကြောင်းကြောင့် မသင်နိုင်တဲ့ကလေးတွေ ရှိပါတယ်။ ဥပမာ-အမေ က ဘိန်းမုန့် ဖုတ် ရောင်းတယ်။ ကလေးက ၆ နှစ်၊ ရ နှစ်၊ ဘိန်းမုန့် လည်ရောင်းတယ်။ ကျောင်း မနေနိုင်ဘူး။ ဒီအတွက်လည်း ကျွန်တော်တို့ နိုင်ငံတော်က sozęs369: 60:00:010 ufu så sub3060? NFPE (Non Formal Primary Education) Bajom emp:geo quos:02964:0ș8 sloss Second Chance Education ဖြစ်ပါတယ်။ ဒီကနေ့ အကောင်အထည်ဖော်နေပါတယ်။ ဘယ်လို အကောင်အထည်ဖော်နေ လဲဆိုရင် အသက် ၁၀ နှစ်မှ ၁၄ နှစ်အတွင်း level (၂) ခု ထား ထားပါတယ်။ level 1 ၊ level 2 level 1 ကတော့ သူငယ်တန်းကနေ ဒုတိယတန်းအထိ၊ level 2 ကတော့ တတိယတန်းကနေ စတုတ္ထတန်း အထိ ဖြစ်ပါတယ်။ အဲဒါက ၂၀၀၈ ခုနှစ်ကတည်းက ကျွန်တော်တို့ အကောင်အထည်ဖော်နေပြီးတော့ ဒီကနေ့ဆိုရင် ကျွန်တော်တို့ နိုင်ငံတစ်ဝန်းလုံးမှာ ၇၃ မြို့နယ် အထိ အကောင်အထည် ဖော်နေပါပြီ။ ဒါ Unicef အကူအညီလည်း ပါတယ်။ ကျွန်တော်တို့ မြန်မာနိုင်ငံမှာရှိနေတဲ့ စေတနာရှင် ပုဂ္ဂိုလ်များလည်း ပါတယ်။ အကျဉ်းချုံးဖော်ပြရရင် ကျွန်တော်တို့ ရန်ကုန်တိုင်းဝန်ကြီးချုပ် ဦးမြင် ဆွေ ဟာ ကျွန်တော်တို့ သထုံမြို့နယ်ကို တာဝန်ယူထား ပါတယ်။ ဧရာဝတီတိုင်းဝန်ကြီးချုပ် ဦးသိန်းအောင် ဟာ အင်္ဂပူမြို့နယ်ကို တာဝန်ယူထားပါတယ်။ ဦးအောင်သိန်းလင်း လည်းပါတယ်။ ဦးဇော်ဇော် ဆိုတဲ့ Max Myanmar Group ကုမ္ပဏီက ပုဂ္ဂိုလ်လည်းပါတယ်။ အခြားပုဂ္ဂိုလ်တွေ အများကြီး ပါတယ်။ ဒါကျွန်တော် သိသလောက်လေး ကျွန်တော်ပြောတာပါ။ ဒါဟာ ဘာကိုဆိုလဲဆိုရင် ကျွန်တော်တို့ နိုင်ငံတော်အစိုးရချည်းပဲ မ ဟုတ်ဘူး။ ပြင်ပပုဂ္ဂိုလ်များကပါလျှင် ဒီပညာရေးကို ထဲထဲဝင်ဝင် ဆောင်ရွက်နေတဲ့အကြောင်း ဖြစ်ပါတယ်။ နောက်ပြီးတော့ ကျွန်တော်တို့ ဘုန်းတော်ကြီးတွေလည်း မနေပါဘူး။ ဘုန်းတော်ကြီးကျောင်း ပညာသင်ကြားရေး တွေလည်း ရှိပါတယ်။ အများကြီးပါပဲ။ ဒါတွေလည်း ဆောင်ရွက်နေပါတယ်။ အဲဒီတော့ ဒီပညာရေးနဲ့ ပတ်သက်လာပြီးရင်လည်း အခြေခံပညာဦးစီးဌာန ဆိုတာ (၁)၊ (၂)၊ (၃) ဒီလို ခွဲထားပါတယ်။ အဲဒီမှာလည်း ညွှန်ချုပ်တွေရှိတယ် ၊ ညွှန်မှူးတွေရှိတယ်၊ ဒု-ညွှန်မှူးတွေ၊ လက်ထောက်ညွှန် မှူး၊ ဦးစီးအရာရှိတွေ ရှိတယ် စသဖြင့် နိုင်ငံတော်ရဲ့ ပညာရေးကို ထဲထဲဝင်ဝင် ဆောင်ရွက်နေတယ်။ ဒီအပြင်မှာလည်းပဲ မြန်မာနိုင်ငံပညာရေးသုတေသန အဖွဲ့ဆိုတာရှိတယ်။ အမြဲတမ်း ပညာရေးကို ဘယ်လိုတိုးတက်အောင်၊ ကောင်းအောင် လု ပ်ရမယ်ဆိုတာ ပညာရေးသုတေသနအဖွဲ့က ဆောင်ရွက်နေပါတယ်။ ပညာ ရှင်တွေပါ၊ လိုအပ်ရင် နိုင်ငံခြား ကပုဂ္ဂိုလ်တွေကို ခေါ်ပြီးတော့ ကျွန်တော်တို့ ဆောင်ရွက်နေတာ ဖြစ်ပါတယ်။ ဒီအပြင်လည်း ပညာရေးစီမံကိန်းနဲ့ လေ့ကျင့်ရေး ဦးစီးဌာန ဆိုပြီးတော့ ကျွန်တော်တို့ အရည်အချင်းပြည့်တဲ့ ဆရာ ဆရာမတွေကို မွေးထုတ် ပေးတယ်။ တစ်နှစ်၊ တစ်နှစ် ထောင်ချီပြီး ရှိတယ်။ အဲဒီတော့ ကျွန်တော်တို့ တစ်နိုင်ငံလုံးမှာဆိုရင် မူလတန်းကျောင်းအရေအတွက်က ကျွန်တော်အသေးစိတ်တော့ ကျွန်တော် မပြောနိုင်ဘူးဆိုပေမယ့် (၅၀၀၀၀)လောက်တော့ ရှိမယ်လို့ ကျွန်တော် ထင်တယ်။ သူ့နေရာနဲ့ သူ့နေရာ မှာ အိမ်ခြေ လေးငါးဆယ်လောက်ရှိရင် မူလတန်းကျောင်း တစ်ကျောင်းလောက်ကို ရှိပါတယ်။ အဲဒီတော့ နေရာအနှံ့အပြားမှာ ကျောင်းတွေရှိတဲ့အပြင်ကို လိုအပ်ရင် အလယ်တန်းကျောင်း၊ အထက်တန်းကျောင်း ဆိုတာ သူ့ကျောင်းသားဦးရေနဲ့ သူ အပြည့်အဝ ကျွန်တော်တို့ နိုင်ငံမှာ ဖော်ဆောင်နေပါတယ်။ပညာမြင့်မှ လူမျိုးတင့်မည် ဆိုတဲ့ ဆောင်ပုဒ် ကလည်း ကျွန်တော်တို့ ပညာရေးဝန်ကြီးဌာနက ဒါ ဆောင်ရွက် ထားပါတယ်။ ဒီအချက်နဲ့ ကျွန်တော်တို့ ဆောင်ရွက်နေ တယ်။ ကျွန်တော်တို့နိုင်ငံက ခေတ်မီ ပညာရေးစနစ်နဲ့ ဥပမာ -အခမ်းအနားမှူးကြီးမှာရှိနေတဲ့ Desktop နဲ့ ကျွန်တော်တို့ ပညာ သင်ကြားဖို့ဆိုတာ ကျွန်တော်တို့နိုင်ငံ စီးပွားရေးအခြေအနေအရ မပေးသေးပါဘူး။ စီးပွားရေးကို မြှင့်ပြီးမှ ကျွန်တော်တို့ပညာရေးကို မြှင့် လို့ရမှာပါ။ အခုလည်းပဲ ကျွန်တော်တို့ ဘတ်ဂျက်တွေမှာ ပညာရေးနဲ့ပတ်သက်ပြီးတော့ ပိုမိုသုံးစွဲနေတာ တွေ့ရပါတယ်။ အဲဒီတော့ နောက်ပြီးတော့ တစ်ခါ NGO အဖွဲ့အစည်းတွေကလည်း ပညာရေးကို ဆောင်ရွက်နေတာ ရှိပါတယ်။ ဒါ ပြင်ပ NGO အဖွဲ့အစည်း၊ ဥပမာ ကျွန်တော်ပေးရရင် ပညာရေးတက္ကသိုလ် ဒုတိယပါမောက္ခချုပ် အငြိမ်းစား ဒေါက်တာဒေါ်ထူးထူးအောင်၊ ကျွန်တော့် ဆရာမပါ၊ ကျွန်တော် သူ့ဆီက စာသင်လာဖူး ပါတယ်။ ဒါ လွန်ခဲ့တဲ့နှစ်ပေါင်း (၄၀)ကျော်လောက်ပါ။ ဦးဆောင်တဲ့အဖွဲ့ကလည်းပဲ ကျွန်တော်တို့ ဒါဟာ ဘာအဖွဲ့လဲဆိုရင် ပညာရေး နည်းပညာရှင်များအဖွဲ့ ဆိုပြီးတော့ ပညာရေးကဏ္ဍမှာ ဟန်ချက်ညီညီ ပညာသင်ကြားတဲ့ အခွင့်အလမ်းတွေ ရဖို့၊ ဒါ ဆောင်ရွက်နေပါတယ်။ ကျွန်တော်တို့ တိုင်းပြည်ဟာ ပညာရေးကို တော်တော့်ကို ဇောင်းပေးပြီးလုပ်နေတဲ့ အချိန်မှာ ဦးအောင်ငြိမ်းက ဒါတွေထောက်ပြပြီးတော့ နိုင်ငံတော် ပြည်ထောင်စုအစိုးရကို တိုက်တွန်း တယ်ဆိုတာ တ ကယ်စွမ်းစွမ်းတမံ ဆောင်ရွက်နေတဲ့ ပုဂ္ဂိုလ်တွေအတွက် စိတ် ကသိကအောင့် ဖြစ်စရာအကြောင်း ရှိတယ်။ အဲဒီတော့ ဒီလွှတ်တော်မှာ အဆိုတိုင်းဟာ အသေအချာ စဉ်းစား လေ့လာပြီးမှ ဒါဟာ တကယ်လိုအပ်လား၊ မလိုအပ်လား စဉ်းစားဖို့ လိုပါတယ်။ ဒီ Subject ကို လည်းပဲ ကျေကျေညက်ညက် လေ့လာပြီးမှ တင်သွင်းဖို့ ဖြစ်ပါတယ်။ ခုလိုတင်သွင်းလိုက်တဲ့ အခါကျရင် ဥက္ကဋ္ဌကြီး က မဲခွဲ ဆုံးဖြတ်ပြီးတော့ လူ (၄၀)ကျော်ပြီးတော့ ဆွေးနွေးနေမယ်ဆိုရင် လွှတ်တော်ရဲ့ တန်ဖိုးရှိတဲ့အချိန်တွေလည်း ကုန်သွားတယ်။ သက်ဆိုင်ရာ ပြည်ထောင်စုအဆင့် ဝန်ကြီးကလည်း လာဖြေမယ်။ လာဖြေတဲ့အခါကျရင် မှတ်တမ်းပဲ တင်မယ်ဆိုရင် ကျွန်တော်တို့ လွှတ်တော်ဟာ မှတ်တမ်းတင်တဲ့ အဆင့်လောက်ပဲ ဆို ရင်တော့ မကောင်းပါဘူး။ အဆိုတစ်ခုကို တင်မယ်ဆိုရင် မှတ်တမ်းတင်တဲ့အဆင့် မဟုတ်ဘဲနဲ့ အတည်ပြုတဲ့အဆင့် ဒါကို ဖြစ်သင့်ပါတယ်။ ဒါကြောင့် ကျွန်တော့်အနေနဲ့ နိဂုံးချုပ်ပြောရမယ်ဆိုရင် ဦးအောင်ငြိမ်း ရဲ့ အဆိုဟာ ကျွန်တော်တို့ လွှတ်တော်မှာ လက်ခံဆွေးနွေးဖို့ မသင့်ဘူးလို့ ကျွန်တော်ရိုးသားစွာ ယုံကြည်ရင်းနဲ့ တင်ပြဆွေးနွေးပါတယ် ခင်ဗျား။ ကျေးဇူးတင်ပါတယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ဦးအောင်ငြိမ်း တင်သွင်းတဲ့အဆိုကို အမျိုးသားလွှတ်တော်က လက်ခံဆွေးနွေးရန် သဘောမတူတဲ့ လွှတ် တော် ကိုယ်စားလှယ် ရှိတဲ့အတွက် အမျိုးသားလွှတ်တော်ဆိုင်ရာ နည်းဥပဒေ ၁၇၊ နည်းဥပဒေခွဲ(တ)၊ နည်းဥပဒေခွဲငယ် (၃) အရ မတ်တတ်ရပ်၍ ဆန္ဒပြုတဲ့နည်းလမ်းဖြင် . လွှတ်တော်ရဲ့ ဆန္ဒကို ရယူပါမယ်</speech>
<speech type="speaker">ဒီလိုဆန္ဒရယူရာမှာ အဆိုကို လက်ခံဆွေးနွေးဖို့ သဘောတူတဲ့ လွှတ်တော်ကိုယ်စားလှယ် များဟာ မိမိတို့နေရာများမှာ မတ်တတ်ရပ်ပြဖို့ ဖြစ်ပါတယ်။</speech>
<speech type="speaker">အကယ်၍ မတ်တတ် ရပ်ပြတဲ့ လွှတ်တော်ကိုယ်စားလှယ်သည် (၄၀) ဦးနဲ့အထက် ဖြစ်ရင် လက်ခံဆွေးနွေးရန် သဘောတူသည် ဟုလည်းကောင်း၊ (၄၀)ဦး မပြည့်လျှင် လက်ခံဆွေးနွေးရန် သဘောမတူသည်ဟု လည်းကောင်း လွှတ်တော်ကို ကြေညာမှာ ဖြစ်ပါတယ်။ ဒါကြောင့် ယခု လက်ခံဆွေးနွေးရန် သဘောတူသော လွှတ်တော်ကိုယ်စားလှယ်များ မိမိတို့နေရာမှာ မတ်တတ်ရပ်ပြပါ။</speech>
<speech type="speaker">၄၀ ကျော်တယ်။ ထိုင်နိုင်ပါပြီ</speech>
<speech type="speaker">မတ်တတ်ရပ်ပြတဲ့ လွှတ်တော်ကိုယ်စားလှယ်ဦးရေဟာ (၄၀)ဦးနဲ့ အထက်ရှိတဲ့အတွက် ဦးအောင်ငြိမ်း ရဲ့ အဆိုကို လက်ခံဆွေးနွေးရန် သဘောတူကြောင်း ကြေညာပါတယ်။(ဩဘာသံများ)</speech>
<speech type="speaker">ဦးအောင်ငြိမ်းရဲ့ အဆိုကို ဆွေးနွေးမယ့် လွှတ်တော်ကိုယ်စာလှယ်များ ရှိပါက အစည်းအဝေး ရပ်နားတဲ့အခါ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း ပေးပို့ကြဖို့ ဖြစ်ပါတယ်။</speech>
</motion>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော် အစည်းအဝေး (၂၈)ရက်မြောက်နေ့ အ���ည်းအဝေးရပ်နားကြောင်းနှင့် (၂၉)ရက်မြောက်နေ့အစည်းအဝေး ဆက်လက်ကျင်းပမည့် နေ့ရက်နှင့် အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ ယခု အမျိုးသား လွှတ်တော် စတုတ္ထပုံမှန်အစည်းအဝေး (၂၈)ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ် တော် စတုတ္ထပုံမှန်အစည်းအဝေး (၂၉)ရက်မြောက်နေ့ကို ၂၀၁၂ ခုနှစ်၊ သြဂုတ်လ ၁ရ ရက်(သောကြာနေ့) နံနက် ၁၀းဝဝ နာရီအချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံး ထွက်ခွာနိုင်ပါပြီ ခင်ဗျား။</speech>
<p>ပထမအကြိမ် အမျိုးသားလွှတ် တော် စတုတ္ထပုံမှန်အစည်းအဝေး (၂၈)ရက် မြောက်နေ့ အစည်းအ ဝေးကို ၁၁၄၁ နာရီအချိန်တွင် ရပ်နားပါသည်။</p>
</postface>
</transcript>
</doc>
