<doc>
<docinfo>
<docno>01-04-15.xml</docno>
<pdf>01-04-15.pdf</pdf>
<term value="01">ပထမအကြိမ်</term>
<legislature value="upper">အမျိုးသားလွှတ်တော်</legislature>
<title>ပြည်ထောင်စုသမ္မတမြန်မာနိုင်ငံတော် ပထမအကြိမ် အမျိုးသားလွှတ်တော်စတုတ္ထပုံမှန်အစည်းအဝေး (၁၅)ရက်မြောက်နေ့မှတ်တမ်း</title>
<date value='26-07-2012'>၁၃၇၄ ခုနှစ်၊ ဒုတိယဝါဆိုလဆန်း ၈ ရက် (၂၀၁၂ ခုနှစ်၊ ဇူလိုင်လ ၂၆ ရက်) (ကြာသပတေးနေ့)</date>
</docinfo>
<transcript>
<preface>
<p>နေပြည်တော်ရှိ အမျိုးသားလွှတ်တော် အစည်းအဝေးခန်းမတွင် ပထမအကြိမ် အမျိုးသားလွှတ်တော် စတုတ္ထ ပုံမှန်အစည်းအဝေး (၁၅)ရက်မြောက်နေ့ အစီအစဉ်ကို နံနက် ၁၀ နာရီ အချိန်၌ စတင်ကျင်းပပါသည်။ အမျိုးသားလွှတ်တော် ဥက္ကဋ္ဌအဖြစ် ဦးခင်အောင်မြင့် က ဆောင်ရွက်ပြီး၊ အခမ်းအနားမှူးအဖြစ် ဦးသိ န်းမော် ၊ ညွှန်ကြားရေးမှူး လွှတ်တော်ရုံး က ဆောင်ရွက်ပါသည်။</p>
<title>အမျိုးသားလွှတ်တော်ဥက္ကဋ္ဌနေရာယူခြင်း</title>
<speech type="mc">အမျိုးသားလွှတ်တော်ကိုယ်စားလှယ်များခင်ဗျား။ ယခု အချိန်ကစပြီး ပြည်ထောင်စုသမ္မတ မြန်မာနိုင်ငံတော် ပထမအကြိမ် အမျိုးသား လွှတ်တော် စတုတ္ထပုံမှန် အစည်းအဝေးရဲ့ (၁၅)ရက်မြောက်နေ့ အစီအစဉ် စတင်ပါတော့မယ်</speech>
<speech type="mc">အမျိုးသားလွှတ်တော် ဥက္ကဋ္ဌကြီး ကြွရောက်လာပါပြီခင်ဗျား။</speech>
<p>အမျိုးသားလွှတ်တော် ဥက္ကဋ္ဌ သည် ဥက္ကဋ္ဌ အတွက် သတ်မှတ်ထားသည့် စင်မြင့်ပေါ်သို့ ကြွရောက်နေရာယူပါသည်။</p>
<speech type="mc">အားလုံးထိုင်နိုင်ကြပါပြီခင်ဗျား။</speech>
<title>အမျိုးသားလွှတ်တော် အစည်းအဝေးအထမြောက်ကြောင်းနှင့်စတင်ကျင်းပကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ဒီကနေ့ကျင်းပတဲ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၁၅)ရက်မြောက်နေ့မှာ အမျိုးသားလွှတ်တော်ကိုယ်စားလှယ်များ စိစစ်ရေး ကော်မတီရဲ့ တင်ပြချက်အရ အစည်းအဝေး သို့ တက်ရောက်ခွင့် ရှိတဲ့ကိုယ်စားလှယ်ဦးရေ စုစုပေါင်း (၂၂၃)ဦးရှိပြီး ဒီကနေ့အစည်းအဝေး ကို (၂၀၈) ဦး တက်ရောက်ပါတယ်။</speech>
<speech type="speaker">အစည်းအဝေးသို့ တက်ရောက်ခွင့် ရှိတဲ့ အမျိုးသားလွှတ်တော် ကိုယ်စားလှယ်ဦးရေ စုစုပေါင်း၏ (၉၃.၂၇) ရာခိုင်နှုန်းရှိပြီး တက်ရောက်တဲ့ ကိုယ်စားလှယ်ဦးရေဟာ အစည်းအဝေး အထမြောက်ရန် လိုအပ်တဲ့ကိုယ်စားလှယ်ဦးရေ သုံးပုံတစ်ပုံထက် ကျော်လွန်တဲ့အတွက် အမျိုးသားလွှတ်တော်ဆိုင်ရာ ဥပဒေပုဒ်မ ၄၀ နဲ့ နည်းဥပဒေ ၂၀(ခ)တို့အရ အစည်းအဝေး အထမြောက်ကြောင်းနဲ့ အမျိုးသားလွှတ်တော်ဆိုင်ရာ နည်းဥပဒေ ၂၁၊ နည်းဥပဒေခွဲ (က) နဲ့ (ဂ)တို့အရ အစည်းအဝေး စတင်ကျင်းပကြောင်း ကြေညာပါတယ်။(ဩဘာသံများ)</speech>
<title>အစည်းအဝေးအစီအစဉ်ဖြန့်ဝေထားကြောင်း တင်ပြခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ အမျိုးသား လွှတ်တော်ဆိုင်ရာ နည်း ဥပဒေ ၄ ၊ နည်းဥပဒေခွဲ (ခ)အရ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေးရဲ့ (၁၅)ရက်မြောက်နေ့ အစီအစဉ်ကို လွှတ်တော်ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်</speech>
<title>အမျိုးသားလွှတ်တော် ကိုယ်စားလှယ်များခွင့်ပန်ကြားခြင်း</title>
<speech type="speaker">အမျိုးသားလွှတ်တော် ဆိုင်ရာနည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေခွဲငယ်(၁)အရ ခွင့်ပန်ကြားလိုတဲ့ လွှတ်တော် ကိုယ်စားလှယ်ဟာ မိမိကိုယ်တိုင်သော်လည်းကောင်း၊ မိမိအတွက် အခြားလွှတ်တော်ကိုယ်စားလှယ်တစ် ဦးကသော်လည်းကောင်း၊ ခွင့်ပန်ကြားရမှာဖြစ်ပါတယ်။ ဒီကနေ့ အစည်းအဝေး မတက်ရောက်နိုင်တဲ့ အမျိုးသာလွှတ်တော် ကိုယ်စားလှယ်များ၊ ရှိလျှင် ယခုခွင့်ပန်ကြားဖို့ ဖြစ်ပါတယ်။</speech>
<speech type="speaker">ဦးထွန်းဇော် (ခ) ကိုပေါက် ပဲခူးတိုင်းဒေသကြီး၊ မဲဆန္ဒနယ်အမှတ် (၁၂) တင်ပြဖို့ ဖြစ်ပါတယ်</speech>
<speech><mp id="84">ဦးထွန်းဇော်(ခ)ကိုပေါက်၊ ပဲခူးတိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ်ပါသော ဥက္ကဋ္ဌကြီးခင်ဗျား။ မကွေးတိုင်းဒေသကြီး၊ မဲဆန္ဒနယ်အမှတ် (၁၁)မှ အမျိုးသားလွှတ်တော်ကိုယ်စားလှယ် ဦးအောင်ထွန်း ဟာ ကိုယ်တိုင်ဆောင်ရွက်ရန်ကိစ္စများ ရှိပါသဖြင့် ၂၆-၇-၂၀၁၂ မှ ၂၇-၇-၂၀၁၂ အထိ အမျိုးသားလွှတ်တော် အစည်းအဝေး သို့ မတက်ရောက်နိုင်ခြင်းကို ခွင့်ပြုပေးနိုင်ပါရန် ၎င်း၏ကိုယ်စား ခွင့်ပန်ကြားအပ်ပါတယ်ခင်ဗျား။</speech>
<speech type="speaker">ယခုခွင့်ပန်ကြားချက်ကို ခွင် ပြုဖို့ လွှတ်တော်က သဘောတူ ပါသလား ခင်ဗျာ</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးသန်းဆွေ၊ မကွေးတိုင်းဒေသကြီး မဲဆန္ဒနယ်အမှတ် (၇) တင်ပြဖို့ ဖြစ်ပါတယ်</speech>
<speech><mp id="91">ဦးသန်းဆွေ၊ မကွေးတိုင်းဒေသကြီး မဲဆန္ဒနယ်အမှတ် (၇)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ မကွေးတိုင်းဒေသကြီး၊ မဲဆန္ဒနယ်အမှတ် (၅)မှ အမျိုးသားလွှတ်တော်ကိုယ်စားလှယ် ဦးကျော်သူဦး သည် နေမကောင်းပါသဖြင့် ၂၆-၇-၂၀၁၂ တစ်ရက်အား ခွင့်အဖြစ်သတ်မှတ်ပေးပါရန် ယင်း၏ကိုယ်စား မကွေးတိုင်းဒေသကြီး၊ မဲဆန္ဒနယ် အမှတ်(၇)မှ အမျိုးသားလွှတ်တော်ကိုယ်စားလှယ် ကျွန်တော် ဦးသန်းဆွေ မှ ခွင့်ပန်ကြားအပ် ပါတယ်ခင်ဗျား။</speech>
<speech type="speaker">ယခုခွင့်ပန်ကြားချက်ကို ခွင် ပြုဖို့ လွှတ်တော်က သဘောတူ ပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဒေါက်တာခင်မောင်လေး ပဲခူးတိုင်းဒေသကြီး၊ မဲဆန္ဒနယ်အမှတ် (၈) တင်ပြဖို့ ဖြစ်ပါတယ်</speech>
<speech><mp id="80">ဒေါက်တာခင်မောင်လေး၊ ပဲခူးတိုင်းဒေသကြီး မဲဆန္ဒနယ်အမှတ် (၈)</mp>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား ။ ပဲခူးတိုင်းဒေသကြီး၊ မဲဆန္ဒနယ် အမှတ်(၄) မှ လွှတ်တော်ကိုယ်စားလှယ် ဦးရဲမြင့် သည် အအေးမိ ဖျားနာနေပါသဖြင့် ဒီကနေ့ ဇူလိုင်လ ၂၆ ရက်နေ့အား ခွင့်တစ်ရက်အဖြစ် သတ်မှတ်ပေးပါရန် ပဲခူးတိုင်းဒေသကြီး၊ မဲဆန္ဒနယ်အမှတ် (၈)မှ ဒေါက်တာခင်မောင်လေး မှ ခွင့်ပန်ကြားအပ်ပါတယ်။</speech>
<speech type="speaker">ယခုခွင့်ပန်ကြားချက်ကို ခွင် ပြုဖို့ လွှတ်တော်က သဘောတူ ပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဦးစိုင်းဝင်းမောင် ရှမ်းပြည်နယ် ၊ မဲဆန္ဒနယ်အမှတ် (၅) တင်ပြဖို့ ဖြစ်ပါတယ်</speech>
<speech><mp id="149">ဦးစိုင်းဝင်းမောင်၊ ရှမ်းပြည်နယ် မဲဆန္ဒနယ်အမှတ် (၅)</mp>လေးစားအပ်ပါသော အမျိုးသားလွှတ်တော်ဥက္ကဋ္ဌကြီးခင်ဗျား။ ကျွန်တော်ကတော့ ရှမ်းပြည်နယ် ၊ မဲဆန္ဒနယ်အမှတ် (၅)မှ အမျိုးသားလွှတ်တော်ကိုယ်စားလှယ် ဦးစိုင်းဝင်းမောင် ဖြစ်ပါတယ်။ ကျွန်တော့်အနေနဲ့ ရှမ်းပြည်နယ် မဲဆန္ဒနယ်အမှတ်(၈)မှ အမျိုးသားလွှတ်တော်ကိုယ်စားလှယ် ဦးရှုမောင် ရဲ့ ကိုယ်စား ခွင့်ပန်ကြားမှာဖြစ်ပါတယ်။ ဦးရှုမောင် ဟာ ကိုယ်တိုင်ဆောင်ရွက်ရန်ကိစ္စများ ရှိပါသဖြင့် ဒီကနေ့ ၂၆-၇-၂၀၁၂ တစ်ရက်ကို ခွင့် သတ်မှတ်ပေးပါရန် လေးစားစွာ တင်ပြအပ်ပါတယ်။ ကျေးဇူးတင်ပါတယ်။</speech>
<speech type="speaker">ယခုခွင့်ပန်ကြားချက်ကို ခွင် ပြုဖို့ လွှတ်တော်က သဘောတူ ပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<speech type="speaker">ဗိုလ်မှူးချုပ်မင်းသိန်းဇံ တင်ပြဖို့ ဖြစ်ပါတယ်</speech>
<speech><mp id="000">ဗိုလ်မှူးချုပ်မင်းသိန်းဇံ (တပ်မတော်သားကိုယ်စားလှယ်)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးခင်ဗျာ။ ကျွန်တော်ဟာ တပ်မတော် အမျိုးသား လွှတ်တော်ကိုယ်စားလှယ် ပြန်တမ်းဝင်အမှတ် ကြည်း ၁၆၇၃၆ ဗိုလ်မှူးချုပ် မင်းသိန်းဇံ ဖြစ်ပါတယ်။ တပ်မတော် အမျိုးသားလွှတ်တော်ကိုယ်စားလှယ်များ ဖြစ်ကြတဲ့ ပြန်တမ်းဝင် အမှတ် ကြည်း ၁၃၇၆၅ ဗိုလ်မှူးချုပ် ကျော်ဦးလွင် ဟာ တာဝန်အရသော်လည်းကောင်း၊ ပြန်တမ်းဝင်အမှတ် ကြည်း ၂၂၁၃၀ ဗိုလ်မှူးမောင်မောင်ကြီး ဟာ ကျန်းမာရေး မကောင်းပါ သဖြင့် ၎င်းတို့ (၂) ဦးအား ယနေ့ ၂၆-၇-၂၀၁၂ ရက် တစ်ရက်အား ခွင့် အဖြစ် သတ်မှတ် ပေးနိုင်ပါရန် လေးစားစွာ တင်ပြအပ်ပါတယ်။</speech>
<speech type="speaker">ယခုခွင့်ပန်ကြားချက်ကို ခွင် ပြုဖို့ လွှတ်တော်က သဘောတူ ပါသလား ခင်ဗျား</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">သဘောတူတဲ့အတွက် ခွင့်ပန်ကြားချက်များကို လွှတ်တော်က ခွင့်ပြုကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှုအခြေအနေကို မှတ်တမ်းတင်ခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျာ ။ ဒီကနေ့ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၁၅)ရက်မြောက်နေ့ကို တက်ရောက်ခွင့်ရှိတဲ့ အမျိုးသားလွှတ်တော် ကိုယ်စားလှယ်ဦးရေမှာ (၂၂၃)ဦး၊ ယခင်က ခွင့်ပန်ကြားသဖြင့် ခွင့်ပြုထားသူ (၉)ဦး၊ ယနေ့ ခွင့်ပန်ကြားသဖြင့် ခွင့်ပြုထားသူ (၆)ဦး ဖြစ်၍ လွှတ်တော်က ခွင့်ပန်ကြား၍ ခွင့်ပြု ထားသူ စုစုပေါင်း (၁၅) ဦးဖြစ်ပြီး ခွင့်မဲ့ ပျက်ကွက်သူ မရှိပါ။ အမျိုးသားလွှတ်တော်ဆိုင်ရာ နည်းဥပဒေ ၄၊ နည်းဥပဒေခွဲ (ဂ)၊ နည်းဥပဒေ ခွဲငယ် (၂) အရ ယခုလွှတ်တော်ကိုယ်စားလှယ်များ အစည်းအဝေးတက်ရောက်မှုအခြေအနေ တင်ပြချက်ကို အမျိုးသားလွှတ်တော်ရဲ့ အတည်ပြုချက်ရယူပါမယ်။</speech>
<speech type="speaker">အမျိုးသားလွှတ်တော် ကိုယ်စားလှယ်များ အစည်းအဝေး တက်ရောက်မှု အခြေအနေ တင်ပြချက်ကို လွှတ်တော်က အတည်ပြု ပါသလားခင်ဗျား။</speech>
<p>သုံးကြိမ်တိုင်တိုင် မေးမြန်းပါသည်။ လွှတ်တော်က အတည်ပြုပါသည်။</p>
<speech type="speaker">လွှတ်တော်က အတည်ပြုတဲ့အတွက် အမျိုးသားလွှတ်တော် ကိုယ်စားလှယ်များ အစည်းအဝေးတက်ရောက်မှု အခြေအနေကို အမျိုးသားလွှတ်တော်က အတည်ပြုမှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</preface>
<discussion>
<section value="QA">
<title>ကြယ်ပွင့်ပြထားသည့်မေးခွန်းများကို သက်ဆိုင်ရာ အမျိုးသားလွှတ်တော် ကိုယ်စားလှယ်များက မေးမြန်းခြင်းနှင့် သက်ဆိုင်ရာ ပြည်ထောင်စုအဆင့်အဖွဲ့အစည်းဝင်များက ဖြေကြားခြင်း</title>
<speech type="speaker">အစီအစဉ် (၅) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ လွှတ်တော်သို့ လွှတ်တော်ကိုယ်စားလှယ်များ မေးမြန်းထားတဲ့ ကြယ်ပွင့်ပြထားသော မေးခွန်းများကို မေးမြန်းခြင်းနဲ့ ဖြေကြားခြင်း အစီအစဉ်ကို ဆောင်ရွက်မှာ ဖြစ်ပါတယ်။</speech>
<title>သစ်တောမြေအတွင်း အမှန်စိုက်ပျိုးထုတ်လုပ်နေသော လယ်သမားများအား အကျိုးခံစားခွင့် ရရှိနိုင်ရေးအတွက် စဉ်းစားဆောင်ရွက်ပေးရန် အစီအစဉ် ရှိမရှိ နှင့် စပ်လျဉ်းသည့်မေးခွန်း</title>
<speech type="speaker">ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ ဦးဆွေအောင် က သစ်တောမြေအတွင်း အမှန်စိုက်ပျိုးထုတ်လုပ်နေသော လယ်သမားများအား အကျိုးခံစားခွင့် ရရှိနိုင်ရေးအတွက် စဉ်းစားဆောင်ရွက်ပေး��န် အစီအစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="144">ဦးဆွေအောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီး၊ ပြည်ထောင်စုဝန်ကြီးများ၊ အမျိုးသားလွှတ်တော် ကိုယ်စားလှယ်တော်များအားလုံး စိတ်၏ချမ်းသာခြင်း၊ ကိုယ်၏ ချမ်းသာခြင်းနှင့် ပြည့်စုံကြပါစေ လို့ ဦးစွာပဏာမ ဂါရဝပြု နှုတ်ခွန်းဆက်သအပ်ပါတယ်။ ကျွန်တော်ကတော့ ရန်ကုန်တိုင်း ဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးဆွေအောင် ဖြစ်ပါတယ်။ ကျွန်တော့်အနေနဲ့ ရန်ကုန်တိုင်းဒေသကြီး ၊ တိုက်ကြီးမြို့နယ် သစ်တော နယ်မြေအတွင်း အမှန် စိုက်ပျိုးထုတ်လုပ်နေသော လယ်သမားများအား အကျိုးခံစားခွင့် ရရှိနိုင်ရေးအတွက် စဉ်းစားဆောင်ရွက်ပေးရန် အစီအစဉ် ရှိ /မရှိနဲ့ စပ်လျဉ်းတဲ့ မေးခွန်းကို မေးမြန်းမှာဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော့်အား ဖတ်ကြား မေးမြန်း ခွင့်ပြု ပါရန် တင်ပြအပ်ပါတယ်။</speech>
<speech type="speaker">ခွင့်ပြုပါတယ်။</speech>
<speech><mp id="144">ဦးဆွေအောင်၊ ရန်ကုန်တိုင်းဒေသကြီး မဲဆန္ဒနယ်အမှတ်၁၂)</mp>ကျွန်တော်ရဲ့ အမှတ်(၁၂) နယ်မြေမှာပါတဲ့ တိုက်ကြီးမြို့နယ်ဟာ သစ်တောကြိုးဝိုင်းများနဲ့ ဆက်စပ်တည်ရှိ နေသော ကျေးရွာအုပ်စုများဟာ မင်္ဂလာရပ်ကွက်၊ ချင်းကုန်းရပ်ကွက် သနပ်ချောင်းအုပ်စု၊ ဥပ္အုပ်စု၊ ဖလုံဘူတာ၊ ကင်းမတီးအုပ်စု၊ ရေတွင်းကုန်းအုပ်စု၊ တဘူးရေသိုး၊ ကျွဲဘု တ်၊ စမ်းရွာ၊ ချောင်းစောက်၊ ဆင် စခန်းအုပ်စုများ ဆက်စပ်တည်ရှိနေကြပါတယ်။ ၎င်းကျေးရွာအုပ်စုများ နေထိုင်သော လယ်သမားများသည် သစ်တောကြိုးဝိုင်းအတွင်းရှိ မြေများတွင် ယခင် မြေစာရင်းဦးစီးဌာနမှ လယ်ယာမြေကွက်များ ဖော်ထုတ်၍ ခေတ်အဆက်ဆက် ဆန်စပါး စိုက်ပျိုး ထုတ်လုပ် နေလာခဲ့ရာ ဧကများစွာရှိခဲ့ပါတယ်။ လမ်းစဉ်ပါတီခေတ်တွင် ဒေသခံအုပ်ချုပ်ရေး အဖွဲ့များမှ နှစ်စဉ်သီးစားတင်ပေးပြီး မိမိတို့ ထွက်ရှိသော စိုက်ပျိုးဧကအလိုက် နိုင်ငံတော်အား တာဝန်ကျေစပါးများ ရောင်းချပေးခဲ့ရပြီး နိုင်ငံတော်မှလည်း စိုက်ပျိုးစရိတ်၊ ဓာတ်မြေသြဇာများ၊ ဧကအလိုက်ထုတ်ပေးပြီး ယာယီပြေစာများဖြင့် လုပ်ကိုင်စားသောက်နေထိုင်ခဲ့ကြပါတယ်။ ၁၉၈၈ ခုနှစ် နောက်ပိုင်းကာလမှာ ယနေ့အထိ သစ်တောမြေ၊ ပလပ်မြေ၊ စားကျက်မြေ များထဲတွင် လယ်ယာလုပ်ကိုင်သူများအားလုံးကို လယ်ယာမြေ မပိုင်ဆိုင်သည့်အတွက် စိုက်ပျိုးစရိတ်၊ ဓာတ်မြေသြဇာ လုံးဝမရောင်းချ မထုတ်ပေးတော့သည့်အပြင် ရပ်ကွက်ကျေးရွာ အုပ်စုအလိုက် လယ်သမားစာရင်းကောက်ယူရာတွင် လယ်သမားအဆင့် စာရင်းရေးသွင်းထား ခြင်းတောင် မလုပ် ခဲ့ကြတော့ပါ။ တချို့ကျေးရွာအုပ်စုများတွင် သစ်တောမြေပါ လယ်ယာမြေ များအား၊ လုပ်ငန်းရှင်များအား နှစ်(၃၀)စီမံကိန်း မြေငှားစနစ်ဖြင့် လုပ်ငန်းရှင်များလက်ထဲ မြေပုံနှင့်အပ်နှံပြီး လွှဲပြောင်းပေးမှုများကြောင့် ကျေးလက်နေပြည်သူများ အလုပ်လက်မဲ့ ဖြစ်နေခြင်းများ ရှိနေပြီး ယခုအခါ လယ်ယာအမှန် စိုက်ပျိုးနေသော်လည်း ဆင်းရဲမှု လျှော့ချရေး လုပ်ငန်းစဉ်များတွင်လည်း ပါဝင်ပတ်သက်မှု စာရင်းသွင်းမခံရဘဲ မိမိစိုက်ပျိုး ထုတ်လုပ်မှု ဆန်စပါးများသည် ပြည်တွင်းဖူလုံမှု တစ်ဖက်တစ်လမ်းမှ အထောက်အကူပြုနေ သည့်အတွက်အမှန်စိုက်ပျိုး ထုတ်လုပ်နေသော သစ်တော မြေများအတွင်းရှိ လယ်သမားများ၏ဘဝအား နိုင်ငံတော်အစိုးရမှ မြေမပိုင်သော်လည်း လယ်အမှန်လုပ်ကိုင်နေသူများအား အကျိုးခံစားခွင့်များ ရရှိနိုင်ရေးအတွက် စဉ်းစားဆောင်ရွက်ပေးနိုင်မှု အစီအစဉ် ရှိ/ မရှိ နဲ့ စပ်လျဉ်းပြီးတော့ ဒေသခံ ပြည်သူများရဲ့ လိုလားချက်အရ မေးမြန်းတင်ပြအပ်ပါတယ် အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းနဲ့ပတ်သက်ပြီး ပတ်ဝန်း ကျင်ထိန်းသိမ်းရေးနှင့် သစ်တော ရေးရာဝန်ကြီးဌာန၊ ပြည်ထောင်စုဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="78">ဦးဝင်းထွန်း (ပြည်ထောင်စုဝန်ကြီး၊ ပတ်ဝန်းကျင်ထိန်းသိမ်းရေးနှင့် သစ်တောရေးရာ ဝန်ကြီးဌာန)</agency>လေးစားအပါသော အမျိုးသားလွှတ်တော် ဥက္ကဋ္ဌကြီးနှင့် အမျိုးသား လွှတ်တော် ကိုယ်စားလှယ်များအားလုံး မင်္ဂလာကျက်သရေအပေါင်းနှင့် ပြည့်စုံကြပါစေကြောင်း ဦးစွာ ဆုတောင်း မေတ္တာပို့သအပ်ပါတယ်ခင်ဗျား။ ကျွန်တော့်အနေနဲ့ ရန်ကုန်တိုင်းဒေသကြီး မဲဆန္ဒနယ်အမှတ်(၁၂)မှ အမျိုးသားလွှတ်တော်ကိုယ်စားလှယ် ဦးဆွေအောင် ရဲ့ မေးခွန်းကို ဖြေကြားမှာ ဖြစ်ပါတယ်။ မေးခွန်းမှာပါတဲ့ သစ်တောမြေအတွင်းမှာ အမှန်တကယ်လုပ်ကိုင် ဆောင်ရွက်နေတဲ့ လယ်သမားများရဲ့ အခွင့်အရေးအတွက် နိုင်ငံတော်မှ မည်ကဲ့သို့ စဉ်းစားပေးနိုင်ပါသလဲဆိုတဲ့ မေးခွန်းကို ဖြေကြားမှာ ဖြစ်ပါတယ်။ ဒီလို ဖြေကြားသောနေရာမှာ အလားတူ ကိစ္စများအပေါ်မှာ ကျွန်တော်တို့ ဝန်ကြီးဌာနအနေနဲ့ ကျွန်တော်တို့ ဝန်ကြီးဌာနအပေါ်မှာ တာဝန်ရှိမှုများနဲ့ ကျွန်တော်တို့ဝန်ကြီးဌာနရဲ့ သဘောထား၊ ကျင့်သုံးနေတဲ့ အစီအစဉ်များကိုလည်း အလျဉ်းသင့်လို့ ထည့်သွင်းပြီးတော့ ကျွန်တော်တို့ တင်ပြသွားမှာ ဖြစ်ပါတယ်။ နိုင်ငံတော်အတွင်းမှာရှိတဲ့ သစ်တောသယံဇာတအရင်းအမြစ်များ ရေရှည်တည်တံ့ပြီးတော့ နိုင်ငံတော်ရဲ့ စီးပွားရေးဖွံ့ဖြိုး တိုးတက်မှုကို အထောက်အကူပြုရေး၊ သဘာဝပတ်ဝန်းကျဲတည်ငြိမ်တိုးတက် ကောင်းမွန်ရေးကို လည်းကောင်း၊ ရာသီဥတုပြောင်းလဲမှုနှင့် သဘာဝဘေးအန္တရာယ်ကျရောက်မှု များ လျော့နည်း သက်သာစေရေး၊ ဇီဝမျိုးစုံမျိုးကွဲများ ထိန်းသိမ်းကာကွယ်ရေးနှင့် ဂေဟစနစ် ညီညွတ်မျှတရေး၊ စသည်တို့အတွက် ပတ်ဝန်းကျင်ထိန်းသိမ်းနဲ့ သစ်တောရေးရာဝန်ကြီးဌာနကမူဝါဒများ ရေးဆွဲပြဋ္ဌာန်းပြီးတော့ သစ်တောနယ်မြေများ ဖွဲ့စည်းပြီးတော့ စနစ်တကျ စီမံအုပ်ချုပ်လျက် ရှိပါတယ်။ ယင်းသို့ အုပ်ချုပ်ဆောင်ရွက်သည့် သစ်တောနယ်မြေများတွင် ကြိုးဝိုင်းတောများ ၊ ကြိုးပြင် ကာကွယ်တောများနဲ့ သဘာဝနယ်မြေများ ပါဝင်ပါတယ်။ ၂၀၀၁-၂၀၀၂ ဘဏ္ဍာနှစ်မှ ၂၀၃၀၂၀၃၁ ဘဏ္ဍာနှစ်အထိလည်း နှစ်(၃၀)ကာလရှည်စီမံကိန်းကို ရေးဆွဲထားပြီးတော့ အမျိုးသား သစ်တောကဏ္ဍ ပင်မစီမံကိန်းတွင် ကြိုးဝိုင်း၊ ကြိုးပြင် ကာကွယ်တောများကို နိုင်ငံတော် ဧရိယာရဲ့ (၃၀)ရာခိုင်နှုန်း အထိလည်းကောင်း၊ သဘာဝနယ်မြေများကို နိုင်ငံတော် ဧရိယာရဲ့ (၁၀)ရာခိုင်နှုန်း အထိလည်းကောင်း တိုးချဲ့ဖွဲ့စည်းရန် သတ်မှတ် ထားပါတယ်။ လက်ရှိကာလ ၂၀၁၂ ခုနှစ်၊ ဇွန်လကုန်အထိ ကြိုးဝိုင်း၊ ကြိုးပြင်ကာကွ ယ်တောသည် (၂၄.၄၇) ရာခိုင်နှုန်းနဲ့ သဘာဝနယ်မြေများသည် (၆.၇)ရာခိုင်နှုန်း ဖွဲ့စည်းဆောင်ရွက် ထားပြီး ဖြစ်ပါတယ်။ နိုင်ငံတော်အတွင်း သစ်တောဖုံးလွှမ်းမှု ပမာဏအနေနဲ့လည်း ၁၉၈၀ ခုနှစ် ပတ်ဝန်းကျင်များတွင် နိုင်ငံတော်ဧရိယာ၏ (၅၇)ရာခိုင်နှုန်းသည် သစ်တောဖုံးလွှမ်း ခဲ့သော်လည်းပဲ ၂၀၁၁ ခုနှစ် ပြန် လည်တွက်ချက်မှုများအရ (၄၆.၉၆)ရာခိုင်နှုန်းသာလျှင် သစ်တောဖုံးလွှမ်းမှု ကျန်ရှိတဲ့အတွက်ကြောင့်မို့လို့ သစ်တောများ လျော့နည်းကျဆင်းခဲ့ရတာကို ပိုမိုထိရောက်စွာ ထိန်းသိမ်းကာကွယ်နိုင်ရန်အတွက်လည်းကောင်း၊ နိုင်ငံတော်ရဲ့ သစ်တောမူဝါဒ ကြိုးဝိုင်းများကို နိုင် ငံတော်ဧရိယာ၏ (၃၀)ရာခိုင်နှုန်းအထိ ဖွဲ့စည်းရန် ရည်ရွယ်ချက် အရလည်းကောင်း၊ ကြိုးဝိုင်း၊ ကြိုးပြင် ကာကွယ်တောများ ဖွဲ့စည်းသတ်မှတ်ခြင်းကို အလေးထား အကောင်အထည်ဖော် ဆောင်ရွက်လျက်ရှိပါတယ်။ သစ်တောနယ်မြေများ ဖွဲ့စည်း ရာတွင် ကြိုးဝိုင်း ၊ ကြိုးပြင်ကာကွယ် တောများကို ၁၉၉၂ ခုနှစ်က ပြဋ္ဌာန်းခဲ့သည့် သစ်တောဥပဒေ ပုဒ်မ ၃၊ ၄၊ ၆ နဲ့ ၁၉၉၅ ခုနှစ်က ပြဋ္ဌာန်းထား သည့် သစ်တောနည်းဥပဒေများ ပုဒ်မ ၃၊ ၁၉ တို့အရလည်းကောင်း၊ သဘာဝနယ်မြေများကို ၁၉၉၄ ခုနှစ်က ပြဌာန်းခဲ့သော တောရိုင်း တိရစ္ဆာန်နှင့် သဘာဝအပင်များ ကာကွယ်ရေးနှင့် သဘာဝ နယ်မြေများ ထိန်းသိမ်းရေး ဥပဒေပုဒ်မ ၈၊ ၁၁၊ တောရိုင်း တိရစ္ဆာန်နှင့် သဘာဝအပင် များ ကာကွယ်ရေးနှင့် သဘာဝနယ်မြေများ ထိန်းသိမ်းရေး နည်းဥပဒေများ ပုဒ်မ ၃၊ ၄၊ ၆၊ တို့မှ ၁၁ တို့အရလည်းကောင်း၊ ကျွန်တော်တို့ ဝန်ကြီးဌာနနှင့် ဒေသအုပ်ချုပ်ရေးတာဝန်ရှိသူများ ပူးပေါင်းပါဝင်သည့် ကြေးတိုင်အဖွဲ့များ စနစ်တကျဖွဲ့စည်းပြီး လုပ်ငန်းအဆင့်ဆင့်များ သတ်မှတ် အကောင်အထည်ဖော် ဆောင်ရွက်လျက်ရှိပါတယ်။ ယင်းသို့ လုပ်ငန်းအဆင့်ဆင့်ဖြ င့် သစ်တောနယ်မြေများကို တိကျစွာ ဖွဲ့စည်း ဆောင်ရွက်ခြင်းဖြစ်သည့်အတွက် ဖွဲ့စည်းစဉ်ကာလတွင် ဒေသခံပြည်သူများ၏ မြေယာ၊ အိုးအိမ် နဲ့ ပစ္စည်းဥစ္စာများ ထိခိုက် နစ်နာမှုမရှိပါ။ လက်ရှိဖြစ်ပေါ်နေသည့် ကိစ္စများမှာ သစ်တော နယ်မြေများ ဖွဲ့စည်းပြီးသည့် နောက်ပိုင်းတွင် ကျူးကျော် ဝင်ရောက်နေထိုင်လုပ်ကိုင် ဆောင်ရွက် မှုများကြောင့်သာလျှင် ဖြစ်ပါတယ်။ သစ်တောနယ်မြေအတွင်း ကျူးကျော်ဝင်ရောက် နေထိုင်ခြင်း၊ စိုက်ပျိုးခြင်း၊ ရွှေ့ပြောင်းတောင်ယာများ လုပ်ကိုင်ခြင်းနှင့်ပတ်သက်၍ ကြိုးဝိုင်း ကျူးကျော်မှုများကို တည်ဆဲ ပြဋ္ဌာန်းထားသော သစ်တောဥပဒေများအရ အရေးယူရန် ဖြစ်သော်လည်းပဲ ကြိုးဝိုင်းအနီးပတ်ဝန်းကျင်တွင် နေထိုင်ကြသည့် ဒေသခံများ ဖြစ်ခြင်း၊ ဓားမဦးချ ဝင်ရောက်လုပ်ကိုင်ကြခြင်းတို့ကြောင့် မလိုလားအပ်သော ပြဿနာများ မပေါ်ပေါက် စေရေးအတွက် ဘက်ပေါင်းစုံမှ ချင့်ချိန်စဉ်းစားဆောင်ရွက်နေဆဲဖြစ်ပါတယ်။ သို့အတွက် ဒေသခံများမှ ကြိုးဝိုင်း ကျူးကျော်စိုက်ပျိုးလုပ်ကိုင်နေမှုများကို အရေးယူခြင်းထက် တရားဝင်လုပ်ပိုင်ခွင့်ရှိမည့် နည်းလမ်းများဖြစ်သည့် ဒေသခံအစုအဖွဲ့များပိုင် သစ်တောစိုက်ခင်းများ ပြောင်းလဲတည်ထောင်ခြင်း၊ သီးနှံသစ်တော ရောနှောစိုက်ခင်းများ၊ တည်ထောင်ခြင်း၊ ပုဂ္ဂလိကပိုင် စိုက်ခင်းများ တည်ထောင်ခြင်း နည်းလမ်းများဖြင့် ကျွန်တော်တို့ စည်းရုံးဆောင်ရွက်လျက် ရှိပါတယ်။ ထပ်မံ ကျူးကျော်တိုးချဲ့မှုများကို မဖြစ်ပေါ်စေရေးအတွက် ထိရောက်သောနည်းလမ်း အစီအမံများ စီစဉ်ဆောင်ရွက်လျက်လည်း ရှိပါတယ်။ မလွှဲသာ မရှောင်နိုင်တဲ့ ကိစ္စများမှအပ၊ မလွှဲသာ မရှောင်နိုင်သောကိစ္စရပ်အချို့ကိုသာလျှင် တည်ဆဲ သစ်တောဥပဒေပုဒ်မများဖြင့် အရေးယူ ဆောင်ရွက်ခဲ့တာများလောက်ပဲရှိကြောင်း တင်ပြ လိုပါတယ်။ အမျိုးသားလွှတ်တော် ကိုယ်စားလှယ်ကြီး မေးမြန်းချက်တွင် ဖော်ပြပါရှိသော တိုက်ကြီးမြို့နယ် မင်္ဂလာရပ်ကွက်၊ ချင်းကုန်း အုပ်စု၊ သနပ်ပင်ချောင်းအုပ်စု၊ ဥပ္ပံအုပ်စု ၊ ဖလုံဘူတာ၊ ကင်းပတီးအုပ်စု၊ ရေတွင်းကုန်းအုပ်စု၊ တဘူးရေသိုး၊ ကျွဲဘုတ်၊ စမ်းရွာ၊ ချောင်းစောက်၊ ဆင်စခန်းအုပ်စုများနဲ့ ဆက်စပ်လျက်ရှိသော ကြိုးဝိုင်းများကတော့ ဥက္ကံကြိုးဝိုင်း၊ မာဂရီ ကြိုးဝိုင်း နဲ့ သပြုကြိုးဝိုင်း၊ မြောက်လှိုင်ရိုးမကြိုးဝိုင်း၊ လှိုင်ရိုးမတောင်ပေါ်ကြိုးဝိုင်းနဲ့ တောင်လှိုင် ရိုးမကြိုးဝိုင်းများ ဖြစ်ပြီးတော့ ဧရိယာဧကအားဖြင့် (၁၅၉၃၉၄) ဧက ရှိပါတယ်။ ၁၈၇၅ ခုနှစ်မှ ၁၈၈၀ ခုနှစ်အတွင်း ဖွဲ့စည်းထားတဲ့ သစ်တောကြိုးဝိုင်းများ ဖြစ်ပါတယ်။ အဆိုပါ ကြိုးဝိုင်းများအတွင်းမှာ သစ်တောနယ်မြေ အသုံးချမှုကို စိစစ်ကောက်ယူ ထားသော စာရင်းများအရ ကြိုးဝိုင်း အတွင်းမှာ ကျူးကျော် လယ်/ယာနဲ့ အခြားမြေအသုံးချမှု စုစုပေါင်း (၃၀၅)ဧက ရှိပါတယ်။ တိုက်ကြီးမြို့နယ်မှာရှိတဲ့ ဖော်ပြပါ ကြိုးဝိုင်းများအတွင်းမှာ ကျွန်းနဲ့ ပုဂ္ဂလိက သစ်တောစိုက်ခင်း (၅၉၉၂)ဧကနဲ့ နှစ်ရှည်နှင့် အခြား သီးနှံစိုက်ခင်း(၃၇၂၂၅) ဧကကို ခွင့်ပြုထားပြီး ဖြစ်ပါတယ်။ နိုင်ငံတော်အတွင်းမှာ မြေအသုံးချမှုဆိုင်ရာများ စနစ်တကျ စီမံအုပ်ချုပ်ဆောင်ရွက်နိုင်ရန်အတွက် မြေယာခွဲဝေအသုံးချမှု စိစစ် ဆောင်ရွက်ရေးကော်မတီ လည်း ဖွဲ့စည်း ပြီးဖြစ်ပါတယ်။ မြေယာအသုံးချမှုမူဝါဒနဲ့ မြေအသုံးချမှု ဆိုင်ရာစီမံကိန်းများကို ရေးဆွဲ စီစဉ်ဆောင်ရွကလျက်ရှိပါတယ်။ ဖော်ပြပါ မြေယာမူဝါဒနဲ့ စီမံကိန်းများ ရေးဆွဲ ဆောင်ရွက်ပြီးပါက ဒေသခံပြည်သူများ၏ စိုက်ပျိုးမြေလိုအပ်မှုနှင့် နိုင်ငံတော်ဖွံ့ဖြိုးတိုးတက်ရေး ဆောင်ရွက် ရန် လိုအပ်သည့် မြေအသုံးချမှုဆိုင်ရာကိစ္စရပ်များ စနစ်တကျ စီမံဆောင်ရွက်နိုင်မှာ ဖြစ်ပါတယ်။ အမျိုးသားလွှတ်တော်ကိုယ်စားလှယ်ကြီး တင်ပြတဲ့ တိုက်ကြီးမြို့နယ်ရှိ ဖော်ပြပါ ကျေးရွာအုပ်စုများမှ ဒေသခံများ ကြိုးဝိုင်း (၆)ခုအတွင်း ဝင်ရောက် စိုက်ပျိုးပြီးဖြစ်သည့် လယ်မြေများကို ဒေသအုပ်ချုပ်ရေးအဖွဲ့များ၊ သစ်တောဦးစီးဌာနနဲ့ ဆက်စပ်ဌာနများမှ တာဝန်ရှိ သူများ ပါဝင်သည့်အဖွဲ့ဖြင့် ကွင်းဆင်းစစ်ဆေးခြင်း၊ စိုက်ပျိုးထားသော လယ်မြေများ၏ နယ်နိမိတ်များကို တိကျစွာ အမှတ်အသားများ ပြုလုပ်ခြင်း၊ မြေပုံများတွင် မှတ်တမ်း များ တင်ခြင်းများ စနစ်တကျပြု လုပ်ပြီး တော့ အခြားနည်းဖြင့် မြေအသုံးချခွင့်ကိုတော့ ခွင့်ပြုမှာ ၊ မဟုတ်ဘဲနဲ့ လ ယ်အဖြစ် ဆက်လက်စိုက်ပျိုးဆောင်ရွက် ခွင့်ပြုမှာ ဖြစ်ပါတယ်။ လိုအပ်လို့ရှိရင် လည်း သစ်တောမြေအဖြစ်မှ တရားဝင်စွန့်လွှတ်ပြီးတော့ ဆောင်ရွက်ပေးမည်ဖြစ်ပါကြောင်း၊ အရေးကြီးသည်မှာ ထပ်မံကျူးကျော်စိုက်ပျိုးမှုများ မရှိစေရေးအတွက် သက်ဆိုင်ရာ ဒေသခံ ပြည်သူများအား အသိပေးရှင်းပြုပြီးတော့ အလေးထား လိုက်နာဆောင်ရွက်ကြရန် ကျွန်တော်တို့ အဖက်ဖက်မှ အမျိုးသားလွှတ်တော်ကိုယ်စားလှယ်ကြီး အပါအဝင် ကျွန်တော်တို့ ဒါလေးတွေကို ဝိုင်းဝန်းပြီးတော့ ကျွန်တော်တို့နဲ့အတူ ဆောင်ရွက်ပေးနိုင်ပါရန် ပြန်လည်ဖြေကြား တင်ပြအပ် ပါတယ်ခင်ဗျာ။ လေးစားပါတယ်။</speech>
<title>ကျောက်မီးသွေးထွက်ရှိရာ ကလေးဝ -တမူးဒေသ သင့်လျော်ရာ နေရာတွင် ကျောက်မီးသွေးသုံး လျှပ်စစ်ဓာတ်အားပေးစက်ရုံတည်ဆောက်ရန် အစီအစဉ် ရှိ/မရှိနှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး စစ်ကိုင်းတိုင်းဒေသကြီး မဲဆန္ဒနယ်အမှတ် (၉)မှ ဦးသိန်းဝင်း က ကျောက်မီးသွေးထွက်ရှိရာ ကလေးဝ -တမူးဒေသ သင့်လျော်ရာ နေရာတွင်ကျောက်မီးသွေးသုံး လျှပ်စစ်ဓာတ်အားပေးစက်ရုံ တည် ဆောက်ရန် အစီအစဉ် ရှိ /မရှိ နှင့် စပ်လျဉ်းတဲ့ မေးခွန်းကို မေးမြန်းဖို့ဖြစ်ပါတယ်။</speech>
<speech><mp id="57">ဦးသိန်းဝင်း၊ စစ်ကိုင်းတိုင်းဒေသကြီး မဲဆန္ဒနယ်အမှတို၉)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့် အမျိုးသားလွှတ်တော်ကိုယ်စားလှယ်များ၊ ဖိတ်ကြား၍ တက်ရောက်လာကြသော ပြည်ထောင်စု ဝန်ကြီးများ၊ မင်္ဂလာအပေါင်းနဲ့ ခညောင်း ကြပါစေလို့ ဦးစွာပထမ ဂါရဝပြုနှုတ်ခွန်းဆက်သအပ်ပါတယ်။ ကျွန်တော်ကတော့ စစ်ကိုင်းတိုင်း ဒေသကြီး အမှတ် (၉) မဲဆန္ဒနယ်၊ အမျိုးသားလွှတ်တော်ကိုယ်စားလှယ် ဦးသိန်းဝင်း ဖြစ်ပါတယ်။ ကျွန်တော်တို့ နိုင်ငံအနှံ့အပြားမှာ လျှပ်စစ်မီး လုံလောက်မှု မရှိတဲ့အတွက် ကျွန်တော်တို့ ဒေသအနှံ့၊ မြို့ကြီးအချို့မှာ ဆန္ဒဖော်ထုတ်ပွဲတွေ ဖြစ်ပေါ်ခဲ့ပါတယ်။ အဲဒီဖြစ်ပေါ်ခဲ့တဲ့ ဆန္ဒဖော်ထုတ်ပွဲတွေအပေါ်မှာ ပြည်ထောင်စုအစိုးရအဖွဲ့က နေပြီးတော့မှ ဖြည့်ဆည်းပေးတဲ့အတွက် ကျွန်တော် ဝမ်း သာဂုဏ်ယူမိပါတယ်။ ဒါပေမဲ့ ဆန္ဒ ဖော်ထုတ်ပွဲတွေ မကျင်းပတဲ့ ဒေသတွေမှာလည်း လျှပ်စစ်မီးဟာ လိုအပ်သေးတယ်ဆိုတာကို လည်း ထည့်သွင်းစဉ်းစားပေးဖို့ လိုအပ်မယ် ဖြစ်ပါတယ်။ လျှပ်စစ်မီးဟာ ပြည်သူများ စိတ် ချမ်းသာစွာ နေနိုင်ရေးနှင့် လူမှုဘဝ တိုးတက်မှုကို တွန်းပို့နေတဲ့ အခန်းကဏ္ဍမှာ ပါဝင် ပါတယ်။ စက်မှုကဏ္ဍဖွံ့ဖြိုးတိုးတက်ဖို့ ဆိုလို့ရှိရင်လည်း လျှပ်စစ်မီးက အရေးကြီးတဲ့ အခန်း ကဏ္ဍမှာ ပါဝင်နေတဲ့အတွက် အခုလက်ရှိ ဆောင်ရွက်နေတဲ့ ရင်းနှီးမြှုပ်နှံမှု အစီအစဉ်တွေကို လည်း ပြန် လည်စဉ်းစားဖို့ လိုအပ်မယ်ဖြစ်တဲ့အကြောင်း တစ်ပါတည်း ကျွန်တော် တင်ပြ လိုပါတယ်။ ဒီ ရင်းနှီးမြှုပ်နှံမှုအစီအစဉ်မှာ စက်မှုကဏ္ဍနဲ့အညီ အချိုးညီညီ တိုးတက်စေဖို့ ကျွန်တော်တို့ လိုက်ပါပြီး တော့မှ ရင်းနှီးမြှုပ်နှံမှ သာလျှင် ကျွန်တော်တို့ လိုချင်တဲ့ စက်မှုကဏ္ဍ ဖွံ့ဖြိုးတိုးတက်မှုကိုလည်း အပြည့်အဝ ရရှိမယ်။ ပြည်သူပြည်သားတွေလည်း၊ တိုင်းသူပြည်သားတွေလည်း လျှပ်စစ်မီးကို စိတ်ချမ်းသာစွာ သုံးစွဲနိုင်မယ်။ လျှပ်စစ်မီးသုံးစွဲခွင့် ရတဲ့အတွက် လူမှုဘတွေလည်း သူနဲ့တန်းတူညီတူ ဖွံ့ဖြိုးတိုးတက်လာမှာ ဖြစ်ပါတယ်။ ဒါကြောင့် ကျွန်တော်တို့ လျှပ်စစ်မီးရရှိဖို့အတွက် လုပ်ငန်းတွေ၊ စက်ရုံတွေ တည်ဖို့ ကျွန်တော်တို့ အစီအစဉ်တွေ နိုင်ငံတော်မှာ ရင်းနှီးမြှုပ်နှံမှုအစီအစဉ်တွေ ချမှတ်ဆောင်ရွက် နေတာကိုလည်း တွေ့ရပါတယ်။ အဲဒီတော့ ဒီနေရာမှာ စက်ရုံ တည်နေရာ ရွေးချယ်မှုမှားယွင်းတဲ့ အတွက် ကျွန်တော်တို့နိုင်ငံမှာ များစွာသော ပြဿနာအချို့နဲ့ အကျိုးကျေးဇူးရလဒ် တွေ ပြည့်စုံစွာ မခံစားခဲ့ရတာတွေကိုလည်း ကျွန်တော်တို့ ခံစားခဲ့ရပြီးဖြစ်ပါတယ်။ အဲဒါကြောင့် စက်ရုံနေရာ ရွေးချယ်တဲ့နေရာမှာလည်း ကျွန်တော်တို့ စက်ရုံရွေးချယ်မှု မူဝါဒများနဲ့အညီ ရွေးချယ်ဖို့လည်း လိုအပ်မယ်ဖြစ်တဲ့အကြောင်း ကျွန်တော် ထပ်လောင်းပြီးတော့မှ ဒီနေရာ မှာ တင်ပြလိုပါတယ်။ အဲဒီတော့ ရန်ကုန်မှာ လျှပ်စစ်ဓာတ်အား ဖြည့်တင်းဖို့ အတွက် ကျောက်မီးသွေးဓာတ်အားပေး စက်ရုံ တည်မယ်။ နိုင်ငံခြားအကူအညီတွေ ပေးမယ် ဆိုတဲ့အတွက် ကျွန်တော်တို့ ဝမ်းမြောက် ဝမ်းသာ ဂုဏ်ယူပါတယ်။ အခြားနိုင်ငံများနည်းတူ အဆင့်မီတဲ့ နိုင်ငံတော်တစ်ခု၊ မြို့ကြီး တစ်ခု ဖြစ်ဖို့ ဆိုလို့ရှိရင်လည်း လျှပ်စစ်မီးဟာ အင်မတန် အရေးကြီးပါတယ်။ ဒါပေမဲ့ ကျောက်မီးသွေး ထွက်ရှိရာဒေသမှာ ကျောက်မီးသွေးသုံး လျှပ်စစ်ဓာတ်အား ပေးစက်ရုံကို တည်ပြီးတော့မှ အဲဒီက တစ်ဆင့် မဟာဓာတ်အားလိုင်းထဲကို ပို့လွှတ်မယ်ဆိုရင် ကျွန်တော်တို့ အမြဲတမ်းကုန်ကျနေမယ့် သယ်ယူ ပို့ဆောင်ခစရိတ်တွေ၊ အခြားစရိတ်တွေကို ကျွန်တော်တို့ ရှောင်လွှဲနိုင်မှာ ဖြစ်ပါတယ်။ ကျောက်မီးသွေး မထွက်ရှိတဲ့ဒေသမှာ စက်ရုံတည်ပြီးတော့မှ ကျွန်တော်တို့ လျှပ်စစ်ဓာတ်အားပေးစက်ရုံကို ဆောင်ရွက်မယ်ဆိုရင် ကျွန်တော်တို့ ကလေးဝကနေပြီးတော့မှ အ ခုလက်ရှိ တီကျစ်စက်ရုံကို ကျောက်မီးသွေးတစ်တန်ကို ခြောက်သောင်းခွဲ နဲ့ အခြား ကုန်ကျစရိတ်တွေ ကုန်ကျပါတယ်။ အဲဒီတော့ ရန်ကုန်ကို ဆိုလို့ရှိရင် တစ်တန်ကို ရှစ်သောင်းခွဲ လောက် ကုန်ကျမှာ ဖြစ်ပါတယ်။ အဲဒီတော့ အဲဒီကုန်ကျစရိတ်တွေဟာ နေ့စဉ် ကုန်ကျနေမှာဖြစ်တယ်။ အဲဒီတော့ အဲဒီ ကုန်ကျစရိတ်နဲ့ ကျွန်တော်တို့စက်ရုံက ထုတ်လုပ်လို့ရရှိလာမယ့် အကျိုးအမြတ်နဲ့ ပြန်လည်သုံးသပ် နှိုင်းယှဉ့်မယ်ဆိုရင် စက်ရုံသစ်ကို ကျောက်မီးသွေး ထွက်ရှိရာဒေသမှာ တည်ပြီးတော့မှ မဟာဓာတ်အားလိုင်းကို ပို့လွှတ် လိုက်မယ်ဆိုရင် ရရှိလာမယ့်အကျိုးကျေးဇူးကို နှိုင်းယှဉ်ပြီးတော့မှ ပြန်လည်စဉ်းစားဖို့လိုအပ်ပါတယ်။ ကလေးဝနဲ့ တမူးဒေသမှာ မင်းသမီးတောင်တန်း တစ်ကျောမှာ ကျောက်မီးသွေးတွေ များစွာ ထွက်ရှိလျက်ရှိပါတယ်။ အဲဒီတော့ ကလေးဆိုတာကလည်း အရင်တုန်းက ကျောက်မီးသွေးစက်ရုံအဟောင်း ရှိပါတယ်။ ဓာတ်အားပေးစက်ရုံအဟောင်း ရှိပါတယ်။ အဲဒီတော့ အဲဒီနေရာမှာပဲ တည်မှာလား။ မင်းသမီးတောင်တန်းတစ်ကျောမှာ ကျောက်မီးသွေးတွေ ထွက်ရှိနေတဲ့အတွက် ရန်ကုန်မြို့တော်စည်ပင်သာ ယာရေးအဖွဲ့နဲ့ ငွေရည်ပုလဲကုမ္ပဏီတို့ဟာကျောက်မီးသွေး ထုတ်လုပ်လျက်ရှိပါတယ်။ အဲဒီတော့ ထုတ်လုပ်တဲ့ ကျောက်မီးသွေးတွေကို စည်ပင်သာယာရေးအဖွဲ့က ရန်ကုန်ကို ပြန်သယ်တယ်။ ကုမ္ပဏီက နိုင်ငံခြားကို တင်ပို့ဖို့ ဆောင်ရွက်ပါတယ်။ အဲဒီတော့ ကျောက်မီးသွေးထုတ်လုပ်မှုလုပ်ငန်းဆိုတာဟာ ကျွန်တော်တို့ နိုင်ငံသူ၊ နိုင်ငံသားတွေ တ စ်ပိုင်တစ်နိုင် ထုတ်လုပ်နိုင်တဲ့လုပ်ငန်း ဖြစ်ပါတယ်။ ဒီလိုဖြစ်တဲ့ အတွက်ကျွန်တော်တို့ ထွက်ရှိလာတဲ့ ကျောက်မီးသွေးကို နိုင်ငံခြားကို တင်ပို့နေမယ့်အစား ကျွန်တော်တို့ ဒီကျောက်မီးသွေးပေါ်ကနေပြီးတော့မှ သဘာဝပတ်ဝန်းကျင်ကို ထိခိုက်မှုမရှိစေတဲ့ နောက်ဆုံးပေါ် ကျွန်တော် တို့ ကျောက်မီးသွေးဓာတ်အားပေးစက်ရုံတွေ တည်ပြီးတော့မှ လိုအပ် နေတဲ့ လျှပ်စစ်မီးကို ပြန်လည် ဖြည့်ဆည်းမယ်ဆိုရင် ပိုမိုအဆင်ပြေပါလိမ့်မယ်လို့ ကျွန်တော် ယူဆပါတယ်။ အဲဒီလိုယူဆတဲ့အတွက်လည်း ဒီကျောက်မီးသွေးထွက်ရှိရာ ဒေသမှာပဲ ကျွန်တော်တို့ ကျောက်မီးသွေးသုံး လျှပ်စစ်ဓာတ်အားပေးစက်ရုံကို တည်မယ်ဆိုလို့ရှိရင် ကျွန်တော် အထက်က တင်ပြခဲ့တဲ့ ကုန်ကျစရိတ်တွေ သက်သာမယ်။ အခြားအခွင့်အလမ်း စရိတ်တွေ သက်သာပြီးတော့မှ ရေရှည်မှာ အကျိုးဖြစ်ထွန်းမယ်လို့ ယူဆပါတယ်။ ဒါကြောင့် ကျောက်မီးသွေးထွက်ရှိရာ ကလေးဝ-တမူးဒေသ သင့်လျော်ရာနေရာတွင် ကျောက်မီးသွေးသုံး လျှပ်စစ်ဓာတ်အားပေးစက်ရုံ တည်ဆောက်ရန် အစီအစဉ် ရှိ/မရှိ ဆိုတဲ့ မေးခွန်းကို ဥက္ကဋ္ဌကြီးမှ တစ်ဆင့် မေးမြန်းအပ်ပါတယ် ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး အမှတ် (၁)လျှပ်စစ်စွမ်းအားဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="72">ဦးမြင့်ဇော်(ဒုတိယဝန်ကြီး၊ အမှတ်၁)လျှပ်စစ်စွမ်းအားဝန်ကြီးဌာန</agency>လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော်ကြီးများအား မင်္ဂလာအပေါင်းနှင့် ပြည့်စုံ ပါစေကြောင်း ဆုမွန်ကောင်း တောင်းလျက် နှုတ်ခွန်းဆက်သအပ်ပါတယ်။ ကျွန်တော်ကတော့ အမှတ် (၁) လျှပ်စစ်စွမ်းအား ဝန်ကြီးဌာန၊ ဒုတိယဝန်ကြီး ဦးမြင့်ဇော် ဖြစ်ပါတယ်။ စစ်ကိုင်းတိုင်းဒေသကြီး အမှတ် (၉) မဲဆန္ဒနယ်မှ အမျိုးသားလွှတ်တော်ကိုယ်စားလှယ် ဦးသိ န်းဝင်း မှ တင်သွင်းတဲ့ ကြယ်ပွင် ပြ မေးခွန်းဖြစ်သော ကျောက်မီးသွေးထွက်ရှိရာ ကလေးဝ -တမူး ဒေသ သင့်လျော်ရာနေရာမှာ ကျောက်မီးသွေးသုံး လျှပ်စစ်ဓာတ်အားပေးစက်ရုံ တည်ဆောက်ရန် အစီအစဉ် ရှိ /မရှိ မေးမြန်းခြင်းအား ရှင်းလင်းဖြေကြားသွားမှာ ဖြစ်ပါတယ်။ လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့် တကွ လွှတ်တော် ကိုယ်စားလှယ်တော်ကြီးများ ခင်ဗျား။ ကလေးဝ ဒေသမှာ စက်တပ်ဆင်အင်အား (၆၀၀)မဂ္ဂါဝပ်ရှိကျောက်မီးသွေးသုံး ဓာတ်အားပေးစက်ရုံစီမံကိန်း (၁)ခုကို စစ်ကိုင်းတိုင်းဒေသကြီး၊ ကလေးခရိုင်၊ ကလေးဝမြို့ရဲ့ မြောက်ဘက် (၇)မိုင်ခန့်အကွာမှာ အကောင်အထည်ဖော် ဆောင်ရွက်နိုင်ရန် အတွက် JV/B.O.T စနစ်ဖြင့် အမှတ်(၁)လျှပ်စစ်စွမ်းအားဝန်ကြီးဌာနရဲ့ ရေအားလျှပ်စစ်စီမံရေး ဦးစီးဌာနနဲ့ တရုတ်ပြည်သူ့သမ္မတနိုင်ငံ၊ Chind Guodian Corporation ၊ ပြည်တွင်း တိုင်းရင်းသားကုမ္ပဏီဖြစ်သော ထွန်းလွင်သတ္တုလုပ်ငန်း ကုမ္ပဏီတို့ဟာ စီမံကိန်းဆိုင်ရာ နားလည်မှုစာချွန်လွှာ (Memorandum of Understanding-MoU) ကို ၂၇-၅-၂၀၁၀ ရက်နေ့ မှာ လက်မှတ်ရေးထိုးခဲ့ကြပါတယ်။ MoU ဟာ စီမံကိန်းတည်ဆောက်ရန် ဖြစ်နိုင်စွမ်း ရှိ /မရှိ စူးစမ်းလေ့လာခြင်းကို ခွင့်ပြုခြင်းအဆင့်သာ ဖြစ်ပါတယ်။ MoU အရ စီမံ ကိန်း အကောင်အထည်ဖော်မယ့် ကုမ္ပဏီများဟာ စူးစမ်းလေ့လာမှု များပြုလုပ်ခဲ့ပြီး စီမံကိန်းဆိုင်ရာ ဖြစ်မြောက်နိုင်စွမ်း အစီရင်ခံစာကို ၃၀-၈-၂၀၁၁ ရက်နေ့မှာ တင်ပြခဲ့ရာ အမှတ်(၁)လျှပ်စစ်စွမ်းအားဝန်ကြီးဌာနမှ သဘာဝပတ်ဝန်းကျင် ထိခိုက်မှု အနည်းဆုံး ဖြစ်စေရေးနဲ့ နည်းပညာပိုင်း ဆိုင်ရာများ အကြိမ်ကြိမ် စိ စစ်သုံးသပ်ဆွေးနွေးလျက် ရှိပါတယ်။ ယနေ့အထိ ပြီးပြတ်ခြင်း မရှိသေးပါဘူး။ ကလေးဝ ကျောက်မီးသွေးသုံး လျှပ်စစ်ဓာတ်အားပေးစက်ရုံ စီမံကိန်းအတွက် ကျောက်မီးသွေးပမာဏ လေ့လာရာမှာလည်း နှစ်စဉ်ကျောက်မီးသွေး တန်ချိန် (၁.၃၅)သန်းတန်မှ (၁.၈၉) သန်း တန်အထိ စက်ရုံလည်ပတ်ခြင်းအတွက် သုံးစွဲကုန်ကျမည်ဖြစ်ပြီး အဆိုပါ ဓာတ်အားပေးစက်ရုံအတွက် ကုန်ကျမယ့် ကျောက်မီးသွေးအား ပလူဇီဝကျောက်မီးသွေးတွင်းမှ ရယူရမည် ဖြစ်ပါတယ်။ ပလူဇီဝကျောက်မီးသွေးတွင်းဟာ သတ္တုတွင်းဝန်ကြီးဌာနမှ စမ်းသပ် တိုင်းတာရေးလုပ်ငန်းများ ဆောင်ရွက်ခဲ့ပြီးသော ကလေးဝမြို့နယ်၊ ကျောက်မီးသွေးဖြစ်ထွန်းမှု တည်နေရာ(၂)ခုအနက်မှ တစ်ခုဖြစ်ပြီးတော့ ဖြစ်ထွန်းမှုတန်ချိန်မှာ (၅၅.၆၄၅၅) သန်းတန်ဖြစ်ပြီး ၂၀၁၂ ခုနှစ်၊ ဇွန်လကုန်အထိ တန်ချိန် (၅၅,၄၄၆၆) သန်း ကျန်ရှိကြောင်းလည်း သိရှိထား ပါတယ်။ အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော် ကြီးများ ခင်ဗျား။ သို့ဖြစ်ပါ၍ ကျောက်မီးသွေးထွက်ရှိသော ကလေးဝ -တမူး ဒေသအကြားမှာ လောလောဆယ် (၆၀၀) မဂ္ဂါဝပ် စက်တပ်ဆင်အင်အားရှိတဲ့ ကလေး ကျောက်မီးသွေးသုံး ဓာတ်အားပေးစက်ရုံစီမံကိန်းအား တည်ဆောက်အကောင်အထည်ဖော်ရန်အတွက် စီမံကိန်း ဖြစ်မြောက်နိုင်စွမ်း ရှိ /မရှိ စူးစမ်းတိုင်းတာလေ့လာပြီးကာ စိစစ်သုံးသပ်ဆွေးနွေးလျက် ရှိပါကြောင်းနှင့် ဖြစ်မြောက်နိုင်စွမ်းရှိပါက ဓာတ်အားပေးစက်ရုံ တည်ဆောက်နိုင် ရေးအတွက် လုပ်ထုံးလုပ်နည်းများအတိုင်း ဆက်လက် ဆောင်ရွက်သွားမည်ဖြစ်ပါကြောင်း ရှင်းလင်း ဖြေကြား အပ်ပါတယ် ခင်ဗျာ။ အားလုံးကို ကျေးဇူးတင်ပါတယ်။</speech>
<title>လယ်မြေ (၁၀)ဧကနှင့်အထက် လုပ်ကိုင်သော တောင်သူများအတွက် စိုက်ပျိုးစရိတ် ချေးငွေများ အပြည့်အဝထုတ်ပေးနိုင်ရန် အစီအစဉ် ရှိ/မရှိ နှင့် စပ်လျဉ်းသည့်မေးခွန်း</title>
<speech type="speaker">ဆက်လက်ပြီး ကချင်ပြည်နယ် မဲဆန္ဒနယ်အမှတ်(၅)မှ ဦးစိုင်းတင်အောင် က လယ်မြေ (၁၀)ဧကနှင့်အထက် လုပ်ကိုင်သော တောင်သူများအတွက် စိုက်ပျိုးစရိတ်ချေးငွေများ အပြည့်အ ဝထုတ်ပေးနိုင်ရန် အစီအစဉ် ရှိ /မရှိ နှင့် စပ်လျဉ်း တဲ့ မေးခွန်းကို မေးမြန်းဖို့ ဖြစ်ပါတယ်</speech>
<speech><mp id="5">ဦးစိုင်းတင်အောင်၊ ကချင်ပြည်နယ် မဲဆန္ဒနယ်အမှတ်(၅)</mp>လေးစားအပ် ပါသော အမျိုးသားလွှတ်တော်ဥက္ကဋ္ဌကြီးနှင့်တကွ ပြည်ထောင်စု ဝန်ကြီးများ၊ အမျိုးသား လွှတ်တော်ကိုယ်စားလှယ်တော်များအားလုံး မင်္ဂလာပါလို့ လေးစားစွာ နှုတ်ခွန်းဆက်သ ဂါရဝ ပြုအပ်ပါတယ်။ ကျွန်တော်ကတော့ ကချင်ပြည်နယ်၊ မဲဆန္ဒနယ်အမှတ် (၅)မှ အမျိုးသား လွှတ်တော်ကိုယ်စားလှယ် ဦးစိုင်းတင်အောင် ပဲ ဖြစ်ပါတယ်။ အခု ကျွန်တော် မေးမယ့် မေးခွန်း ကတော့ တောင်သူလယ်သမားများနဲ့ သက်ဆိုင်တဲ့ မေးခွန်းပဲ ဖြစ်ပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ယခုအခါ ပြည်ထောင်စုအစိုးရအဖွဲ့ အသစ် အနေနဲ့ ကျေးလက်နေပြည်သူအများစု လုပ်ကိုင်နေတဲ့ လယ်ယာစိုက်ပျိုးရေးလုပ်ငန်းများ တိုးတက်မြင့်မားအောင် ဆောင်ရွက်နိုင်ရေးနဲ့ တောင်သူများရဲ့ စိုက်ပျိုးစရိတ်ချေးငွေများ အခက်အခဲမရှိစေဘဲ ယခင်ကထက် ပိုမိုတိုးမြှင့်ဆောင်ရွက်ပေးနေတဲ့အတွက် တောင်သူ လယ်သမားများဟာ နိုင်ငံတော်အစိုးရကို အထူးပဲ ဝမ်းမြောက်စွာ ကျေးဇူးတင်လျက်ရှိပါတယ်။ ယခင်ကဆို တောင်သူလယ်သမားများရဲ့ စိုက်ပျိုးစရိတ်ချေး ငွေဟာ (၁)ဧကလျှင် ကျပ်နှစ်သောင်းထုတ်ချေးပေးခဲ့ရာမှ ယခုအခါ (၁)ဧကလျှင် ကျပ်ငါးသောင်းအထိ ထုတ်ချေး ပေးခဲ့တဲ့အတွက် အတိုင်းအတာတစ်ခုထိ အဆင်ပြေလျက်ရှိပါတယ်။ သို့ပါသော်လည်း လယ်မြေ (၁၀)ဧက အထက်ရှိတဲ့ တောင်သူလယ်သမားများဟာ မိမိအမှန်တကယ် စိုက်ပျိုး ထုတ်လုပ်တဲ့ လယ်ယာမြေဧကအတိုင်း စိုက်ပျိုးစရိတ်ချေးငွေများ ထုတ်ချေးခွင့်မရရှိပဲ လယ်ယာမြေ(၁၀)ဧက အထိသာ ထုတ်ချေးခွင့် ရရှိတယ်ဆိုတဲ့အကြောင်း သိရှိရပါတယ်။ လေးစားအပ်ပါသော ဥက္ကဋ္ဌကြီးခင်ဗျား ။ ယခုအခါ နိုင်ငံတော်အစိုးရအနေနဲ့ ကျေးလက်ဒေသဖွံ့ဖြိုးရေးနဲ့ ဆင်းရဲနွမ်းပါးမှုလျှော့ချရေးလုပ်ငန်းစဉ် ချမှတ်အကောင်အထည်ဖော် ဆောင်ရွက်လျက်ရှိပြီး လယ်ယာစိုက်ပျိုးရေး လုပ်ငန်းကိုလည်း လက်မှုလယ်ယာကနေ စက်မှု လယ်ယာကဏ္ဍကိုမြှင့်တင်ဆောင်ရွက်ပေးနေတဲ့ အချိန်ဖြစ်ပါတယ်။ တောင်သူလယ်သမား များအတွက်အနေနဲ့လည်း မိမိလယ်ယာစိုက်ပျိုးရေးလုပ်ငန်းများ ဖွံ့ဖြိုးတိုးတက် ဖို့အတွက် ရင်းနှီးမြှုပ်နှံဖို့အတွက် အရင်းအနှီးများ များစွာ လိုအပ်လျက်ရှိပါတယ်။ သို့ပါသောကြောင့် လယ်မြေ (၁၀)ဧကအထက်ရှိ တောင်သူလယ်သမားများဟာ မိမိ အမှန်တကယ် စိုက်ပျိုးထုတ်လုပ်တဲ့ လယ်မြေဧကအတိုင်း စိုက်ပျိုးစရိတ်ချေးငွေများ ထုတ်ယူပြီး ထုတ်ယူပြီး အမှန်တကယ် ပြန်လည်ပေးဆပ် ရန် တာဝန်ယူမှု၊ တာဝန်ခံမှုရှိတဲ့ တောင်သူ လယ်သမားများကို စိုက်ပျိုးစရိတ် ချေးငွေများ အပြည့်အဝ ထုတ်ချေးပေးခွင့် ရှိ /မရှိ သိ ရှိလို ပါကြောင်း တောင်သူလယ်သမားများကိုယ်စား ဥက္ကဋ္ဌကြီးမှတစ်ဆင့် လေးစားစွာ မေးမြန်း တင်ပြ အပ်ပါတယ်ခင်ဗျား။ ကျေးဇူးတင်ပါတယ်။</speech>
<speech type="speaker">မေးခွန်းနဲ့ ပတ်သက်ပြီး လယ်ယာစိုက်ပျိုးရေးနှင့် ဆည်မြောင်း ဝန်ကြီးဌာန၊ ဒုတိယဝန်ကြီး က ဖြေကြားပေးဖို့ ဖြစ်ပါတယ်</speech>
<speech><agency id="83">ဦးခင်ဇော်(လယ်ယာစိုက်ပျိုးရေးနှင့် ဆည်မြောင်း ဝန်ကြီးဌာန)</agency>လေးစားအပ်သော အမျိုးသားလွှတ်တော် ဥက္ကဋ္ဌကြီးနှင့်တကွ လွှတ်တော်ကိုယ်စားလှယ်များ၊ ပြည်ထောင်စုဝန်ကြီးတို့ကို လေးစားစွာနဲ့ ဂါရဝပြုရင်း နှုတ်ခွန်းဆက်သ အပ်ပါတယ်။ ကျွန်တော် ကတော့ လယ်ယာစိုက်ပျိုးရေးနှင့်ဆည်မြောင်းဝန်ကြီးဌာန၊ ဒုတိယဝန်ကြီး ဦးခင်ဇော် ဖြစ်ပါတယ်။ ကချင်ပြည်နယ်၊ မဲဆန္ဒနယ်အမှ၅)၊ အမျိုးသားလွှတ်တော်ကိုယ်စားလှယ် ဦးစိုင်းတင်အောင် ရဲ့ လယ်ယာမြေ(၁၀)ဧကနှင့်အထက် လုပ်ကိုင်သော တောင်သူလယ်သမားများ အတွက် စိုက်ပျိုးစရိတ်ချေးငွေ ထုတ်ချေးပေးနိုင်ခြင်း ရှိ/မရှိ ဆိုတဲ့ မေးခွန်းနဲ့ ပတ်သက်ပြီးတော့ ကျွန်တော် ဖြေကြားမှာ ဖြစ်ပါတယ်။ နိုင်ငံတော်အနေဖြင့် စိုက်ပျိုးစရိတ် ကို အရင်းအနှီး မတည်ရန် အခက်အခဲရှိ သော လူများစုဖြစ်သည့် လုပ်ကွက်ငယ်(၁၀)ဧကအောက် တောင်သူလယ်သမားများအား ဦးစားပေးပြီး စိုက်စရိတ်ငွေအဖြစ် ထုတ်ချေးပေးခြင်း ဖြစ်ပါတယ်။ လုပ်ကွက်ငယ် တောင်သူလယ်သမားများ လိုအပ်သည့် ငွေအရင်းအနှီး ရရှိရေးအတွက် တစ်နှစ်ထက်တစ်နှစ် စိုက်ပျိုးစရိတ်ချေးငွေများ ကိုလည်း တိုးမြှင့်ထုတ်ချေးပေးလျက် ရှိပါတယ်။ ယခုနှစ်တွင် စပါးတစ်ဧကအတွက် စိုက် စရိတ်ချေးငွေ ကျပ်ငါးသောင်းနှုန်းအထိ တိုးမြှင့် ထုတ်ချေးပေးလျက် ရှိနေပါတယ်။ လယ် ယာမြေ (၁၀)ဧကနှင့်အထက် လုပ်ကိုင်သော တောင်သူများ အတွက် နိုင်ငံတော်အနေဖြင့် စိုက်ပျိုးစရိတ် ထုတ်ချေးပေးရန် အစီအစဉ် မရှိသေးပါကြောင်းနှင့် လွှတ်တော်အဆင့်ဆင့်မှ ရေးဆွဲ အတည်ပြုပေးနိုင်ခဲ့ပြီးဖြစ်သည့် လယ်ယာမြေဥပဒေ အခန်း(၃)၊ အပိုဒ် ၉ (ခ)အရ လယ်ယာမြေကို အားလုံး ဖြစ်စေ၊ တစ်စိတ်တစ်ဒေသ ဖြစ်စေ ပေါင်နှံပြီး၊ အရင်းအနှီးများ ရရှိ နိုင်ပြီဖြစ်သည့်အတွက် (၁၀)ဧကထက် ပိုသော တောင်သူလယ်သမားများအနေဖြင့် ထိုနည်းလမ်းအားဖြင့် ငွေ အရင်းအနှီး လိုအပ်ချက်ကို ဖြေရှင်းဆောင် ရွက်နိုင်မည့် နည်းလမ်းရှိပါကြောင်း ရှင်းလင်း ဖြေကြားအပ်ပါတယ်။ အားလုံးကို ကျေးဇူးတင်ပါတယ်။</speech>
</section>
<section value="Bill">	
<bill>
<title>ပြည်ထဲရေးဝန်ကြီးဌာန��� ပြည်ထောင်စုဝန်ကြီးက ပြည်သူ့အကျိုးပြု ဝန်ဆောင်မှု လုပ်ငန်းများ ကာကွယ်ရေးအက်ဥပဒေကို ရုပ်သိမ်းသည့် ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးကထောက်ခံခြင်း</title>
<speech type="speaker">အစီအစဉ်(၆)ဖြစ်ပါတယ်။ အမျိုးသားလွှတ်တော် ကိုယ်စားလှယ် များခင်ဗျား။ ယခု အမျိုးသားလွှတ်တော်ဆိုင်ရာ နည်းဥပဒေ ၁၅၄၊ နည်းဥပဒေခွဲ (က) အရ ပြည်သူ့အကျိုးပြု ဝန်ဆောင်မှုလုပ်ငန်းများ ကာကွယ်ရေး အက်ဥပဒေကို ရုပ်သိမ်းသည့် ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် အဆိုကို ပြည်ထဲရေးဝန်ကြီးဌာန၊ ပြည်ထောင်စုဝန်ကြီး က အမျိုးသားလွှတ်တော်သို့ တင်သွင်းဖို့ ဖြစ်ပါတယ်။ ုတိယဗိုလ်ချုပ်ကြီးကိုကို (ပြည်ထောင်စုဝန်ကြီး၊ ပြည်ထဲရေးဝန်ကြီးဌာန၊ လေးစား အပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော်ကိုယ်စားလှယ် များအားလုံး မင်္ဂလာအပေါင်းနှင့် ပြည့်စုံကြပါစေလို့ ဦးစွာ နှုတ်ခွန်းဆက်သအပ်ပါတယ်။ ကျွန်တော်ကတော့ ပြည်ထဲရေးဝန်ကြီးဌာန၊ ပြည်ထောင်စုဝန်ကြီး ဒုတိယဗိုလ်ချုပ်ကြီးကိုကို ဖြစ်ပါတယ်။ ပြည်ထောင်စုအစိုးရအဖွဲ့ရဲ့ ကိုယ်စား ပြည်ထဲရေးဝန်ကြီးဌာန၊ ပြည်ထောင်စုဝန်ကြီး အနေနဲ့ ပြည်ထဲရေးဝန်ကြီးဌာနမှ ကျင့်သုံးလျက်ရှိတဲ့ ပြည်သူ့အကျိုးပြု ဝန်ဆောင်မှုလုပ်ငန်းများ၊ ကာကွယ်ရေးအက်ဥပဒေ (The Public Utility Protection Act 1947) ကို ရုပ်သိမ်းသည့် ဥပဒေမူကြမ်းအား အမျိုးသားလွှတ်တော်သို့ အဆိုတင်သွင်းအပ်ပါတယ် ခင်ဗျာ။</speech>
<speech type="speaker">အဆိုကို ထောက်ခံမယ့် အမျိုးသားလွှတ်တော် ကိုယ်စားလှယ်က ဆက်လက်ဆောင်ရွက်ဖို့ ဖြစ်ပါတယ်</speech>
<speech><mp id="8">ဦးမြအုန်း၊ ကချင်ပြည်နယ် မဲဆန္ဒနယ်အမှတ်(၈)</mp>လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်ကတော့ ကချင်ပြည်နယ် မဲဆန္ဒနယ်အမှတ် (၈) မှ အမျိုးသား လွှတ်တော်ကိုယ်စားလှယ် ဦးမြအုန်း ဖြစ်ပါတယ်။ ပြည်ထဲရေးဝန်ကြီးဌာန၊ ပြည်ထောင်စု ဝန်ကြီးက တင်သွင်းသွားသော ပြည်သူ့အကျိုးပြု ဝန်ဆောင် မှုလုပ်ငန်းများ ကာကွယ်ရေး အက်ဥပဒေကို ရုပ်သိမ်းသည့်ဥပဒေ ကြမ်းကို အမျိုးသားလွှတ် တော်က ဆွေးနွေး စဉ်းစားရန် အဆိုကို ကျွန်တော်က ထောက်ခံအပ်ပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့အကျိုးပြု ဝန်ဆောင်မှုလုပ်ငန်းများ ကာကွယ်ရေးအက်ဥပဒေကို ရုပ်သိမ်းသည့် ဥပဒေကြမ်းကို လွှတ်တော်ကိုယ်စားလှယ်များထံ ကြိုတင်ဖြန့်ဝေထားပြီး ဖြစ်ပါတယ်။ ပြည်ထဲရေးဝန်ကြီးဌာန၊ ပြည်ထောင်စုဝန်ကြီး က ယနေ့ ဖတ်ကြားတင်သွင်းခြင်းမပြုဘဲ ဥပဒေကြမ်းကို ဆွေးနွေးမယ့်နေ့မှ အသေးစိတ် ဆွေးနွေးပေးဖို့ ဖြစ်ပါတယ်</speech>
</bill>
<bill>
<title>အမျိုးသားလွှတ်တော်ဥက္ကဋ္ဌကပြည်သူ့အကျိုးပြုစုန်ဆောင်မှုလုပ်ငန်းများကာကွယ်ရောက် ဥပဒေကို ရုပ်သိမ်းသည့် ဥပဒေကြမ်းအား ဆွေးနွေးစဉ်းစားရန်အမျိုးသားလွှတ်တော်၏ သဘောတူညီချက်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့အကျိုးပြု ဝန်ဆောင်မှုလုပ်ငန်းများ ကာကွယ်ရေး အက်ဥပဒေကို ရုပ်သိမ်းသည့် ဥပဒေကြမ်းကို အမျိုးသားလွှတ်တော် က ဆွေးနွေးစဉ်းစားရန် သင့် မသင့် လွှတ်တော်ရဲ့ သဘောထားရယူမှာ ဖြစ်ပါတယ်</speech>
<speech type="speaker">ပြည်သူ့အကျိုးပြု ဝန်ဆောင်မှုလုပ်န်းများ ကာကွယ်ရေး အက်ဥပဒေကို ရုပ်သိမ်းသည့် ဥပဒေကြမ်းကို ဆွေးနွေးစဉ်းစားရန် လွှတ်တော်က သဘောတူပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် ပြည်သူ့အကျိုးပြု ဝန်ဆောင်မှုလုပ်ငန်းများ ကာကွယ်ရေးအက်ဥပဒေကို ရုပ်သိမ်းသည့် ဥပဒေကြမ်းကို အမျိုးသားလွှတ်တော်က ဆွေးနွေး စဉ်းစားရန် ဖြစ်ကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော်ဥက္ကဋ္ဌက ပြည်သူ့အကျိုးပြုဝန်ဆောင်မှုလုပ်ငန်းများကာကွယ်ရေး အက်ဥပဒေကို ရုပ်သိမ်းသည့် ဥပဒေကြမ်းအား ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်းကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ပြည်သူ့အကျိုးပြု ဝန်ဆောင်မှုလုပ်ငန်းများ ကာကွယ်ရေးအက်ဥပဒေကို ရုပ်သိမ်းသည့် ဥပဒေကြမ်းကို ဆွေးနွေးမယ့် လွှတ်တော်ကိုယ်စားလှယ်များ ဆွေးနွေးလိုတဲ့ အကြောင်းအရာ အကျဉ်းချုပ်ကို ဖော်ပြ လက်မှတ် ရေးထိုးပြီး ၃၁-၇-၂၀၁၂ (အင်္ဂါနေ့) ထက် နောက်မကျဘဲ အမျိုးသား လွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ်။ တင်သွင်းထားတဲ့ ဥပဒေကြမ်းနဲ့စပ်လျဉ်းပြီး ဥပဒေကြမ်းကော်မတီ၏ လေ့လာတွေ့ရှိချက်နှင့် သဘောထား မှတ်ချက်တို့ကို ဖတ်ကြားတင်သွင်းရန်နှင့် လွှတ်တော်ကိုယ်စားလှယ်များ ဆွေးနွေးရန် နေ့ရက်ကို သီးခြားသတ်မှတ်ပေးမှာ ဖြစ်ပါတယ်။</speech>
</bill>
<bill>
<title>ပြည်ထဲရေးဝန်ကြီးဌာန၊ ပြည်ထောင်စုဝန်ကြီးက နိုင်ငံတော်တာဝန်ကို တည်ငြိမ်အေးချမ်းစွာ စနစ်တကျ လွှဲပြောင်းပေးရေးနှင့် အမျိုးသားညီလာခံလုပ်ငန်းများ အောင်မြင်စွာဆောင်ရွက်ရေး တို့ကိုနှောင့်ယှက်ဆန့်ကျင်ခြင်းမှ ကာကွယ်သည့် ဥပဒေကို ရုပ်သိမ်းသည့်ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန် အဆိုတင်သွင်းခြင်းနှင့် လွှတ်တော်ကိုယ်စားလှယ်တစ်ဦးက ထောက်ခံခြင်း</title>
<speech type="speaker">အစီအစဉ်(၉) ဖြစ်ပါတယ်။ အမျိုးသားလွှတ်တော် ကိုယ်စားလှယ်များ ခင်ဗျား။ ယခု အမျိုးသားလွှတ်တော်ဆိုင်ရာ နည်းဥပဒေ ၁၅၄၊ နည်းဥပဒေခွဲ(က)အရ နိုင်ငံတော် တာဝန်ကို တည်ငြိမ်အေးချမ်းစွာ စနစ်တကျလွှဲပြောင်းပေးရေးနှင့် အမျိုးသား ညီလာခံလုပ်ငန်းများအောင်မြင်စွာ ဆောင်ရွက်ရေးတို့ကို နှောင့်ယှက်ဆန့်ကျင်ခြင်းမှ ကာကွယ်သည့်ပဒေကို ရုပ်သိမ်း သည့် ဥပဒေကြမ်းကိုအမျိုးသားလွှတ်တော်က ဆွေးနွေးစဉ်းစားရန်အဆိုကို ပြည်ထဲရေးဝန်ကြီးဌာန၊ ပြည်ထောင်စုဝန်ကြီးက အမျိုးသားလွှတ်တော်သို့ တင်သွင်းဖို့ ဖြစ်ပါတယ်။</speech>
<speech><agency id="89">ဒုတိယဗိုလ်ချုပ်ကြီးကိုကိုပြည်ထောင်စုဝန်ကြီး၊ ပြည်ထဲရေးဝန်ကြီးဌာန)</agency>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်တော်များအားလုံး မင်္ဂလာအပေါင်းနှင့် ပြည့်စုံကြပါစေလို့ ထပ်လောင်းဆုတောင်းမေတ္တာ ပို့သအပ်ပါတယ် ခင်ဗျာ။ ကျွန်တော်ကတော့ ပြည်ထဲရေးဝန်ကြီးဌာန၊ ပြည်ထောင်စုဝန်ကြီး ဒုတိယဗိုလ်ချုပ်ကြီး ကိုကို ဖြစ်ပါတယ်။ ပြည်ထောင်စုအစိုးရအဖွဲ့ ကိုယ်စား ပြည်ထဲရေးဝန်ကြီးဌာန၊ ပြည်ထောင်စု ဝန်ကြီးအနေနဲ့ နိုင်ငံတော်ငြိမ်ဝပ်ပိပြားမှုတည်ဆောက်ရေးအဖွဲ့ရဲ့ ဥပဒေအမှတ် ၅/၉၆ ဖြစ်တဲ့ နိုင်ငံတော်တာဝန်ကို တည်ငြိမ်အေးချမ်းစွာ စနစ်တကျလွှဲ ပြောင်းပေးရေးနဲ့ အမျိုးသားညီလာခံ လုပ်ငန်းများ အောင်မြင်စွာ ဆောင်ရွက်ရေးကို နှောင့်ယှက်ဆန့်ကျင်ခြင်းမှ ကာကွယ်တဲ့ ဥပဒေကို ရုပ်သိမ်းတဲ့ ဥပဒေမူကြမ်းအား အမျိုးသားလွှတ်တော်သို့ အဆိုတင်သွင်းအပ်ပါတယ်ခင်ဗျား။</speech>
<speech type="speaker">အဆိုကို ထောက်ခံမယ့် အမျိုးသားလွှတ်တော် ကိုယ်စားလှယ်က ဆောင်ရွက်ဖို့ ဖြစ်ပါတယ်</speech>
<speech><mp id="56">ဦးသိန်းလှိုင်၊ စစ်ကိုင်းတိုင်းဒေသကြီးမဲဆန္ဒနယ်အမှတ်(၈)</mp>လေးစားအပ် ပါသော အမျိုးသားလွှတ်တော် ဥက္ကဋ္ဌကြီးနဲ့ ပြည်ထောင်စုအဖွဲ့အစည်းဝင် ပုဂ္ဂိုလ်များ၊ အမျိုးသားလွှတ်တော် ကိုယ်စားလှယ်များခင်ဗျား။ ကျွန်တော်ကတော့ စစ်ကိုင်း တိုင်းဒေသကြီး မဲဆန္ဒနယ်အမှတ်(၈)မှ အမျိုးသားလွှတ်တော် ကိုယ်စားလှယ် ဦးသိန်းလှိုင် ဖြစ်ပါတယ်။ ကျွန်တော့်အနေနဲ့ ပြည်ထဲရေးဝန်ကြီးဌာနမှ ပြည်ထောင်စုဝန်ကြီးက တင်သွင်းတဲ့ နိုင်ငံတော် တာဝန်ကို တည်ငြိမ်အေးချမ်းစွာ စနစ်တကျလွှဲပြောင်းပေးရေးနဲ့ အမျိုးသားညီလာခံလုပ်ငန်းများ အောင်မြင်စွာ ဆောင်ရွက်ရေးတို့ကို နှောင့်ယှက်ဆန့်ကျင်ခြင်းမှ ကာကွယ်သည့် ဥပဒေကို ရုပ်သိမ်းသည့် ဥပဒေကြမ်းအား ဤလွှတ်တော်မှ ဆွေးနွေးစဉ်းစားရန် အဆိုကို ထောက်ခံအပ် ပါတယ်ခင်ဗျား။</speech>
<speech type="speaker">အမျိုးသားလွှတ်တော် ကိုယ်စားလှယ်များခဗျာ။ နိုင်ငံတော်တာဝန်ကို တည်ငြိမ်အေးချမ်းစွာ စနစ်တကျ လွှဲပြောင်းပေးရေးနှင့် အမျိုးသားညီလာခံလုပ်ငန်းများအောင်မြင်စွာ ဆောင်ရွက်ရေးတို့ကို နှောင့်ယှက် ဆန့်ကျင်ခြင်းမှ ကာကွယ်သည့် ဥပဒေကို ရုပ်သိမ်းသည့် ဥပဒေကြမ်းကို လွှတ်တော်ကိုယ်စားလှယ်များထံ ကြို တင်ဖြန့်ဝေထားပြီး ဖြစ်ပါတယ်။ ပြည်ထဲရေး ဝန်ကြီးဌာန၊ ပြည်ထောင်စုဝန်ကြီး က ယနေ့ ဖတ်ကြားတင်သွင်းခြင်း မပြုဘဲ ဥပဒေကြမ်းကို ဆွေးနွေးမယ့်နေ့မှ အသေးစိတ် ဆွေးနွေးပေးဖို့ ဖြစ်ပါတယ်။</speech>
<title>အမျိုးသားလွှတ်တော်ဥက္ကဋ္ဌက နိုင်ငံတော်တာဝန်ကို တည်ငြိမ်အေးချမ်းစွနစ်တကျလွှဲပြောင်း ပေးရေးနှင့် အမျိုးသားညီလာခံလုပ်ငန်းအောင်မြင်စွာဆောင်ရွက်ရေးတို့ကို နှောင့်ယှက် ဆန့်ကျင်ခြင်းမှ ကာကွယ်သည့် ဥပဒေကို ရုပ်သိမ်းသည့် ဥပဒေကြမ်းအား ဆွေးနွေးစဉ်းစားရန် အမျိုးသားလွှတ်တော်၏ သဘောတူညီချက်ရယူခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ နိုင်ငံတော် တာဝန်ကို တည်ငြိမ်အေးချမ်းစွာ စနစ်တကျလွှဲပြောင်းပေးရေးနှင့် အမျိုးသားညီလာခံ လုပ်ငန်းများအောင်မြင်စွာ ဆောင်ရွက်ရေးတို့ကို နှောင့်ယှက် ဆန့်ကျင်ခြင်းမှ ကာကွယ်သည့် ဥပဒေကို ရုပ်သိမ်းသည့် ဥပဒေကြမ်းကို အမျိုးသားလွှတ်တော် က ဆွေးနွေးစဉ်းစားရန် သင့် မသင့် လွှတ်တော်ရဲ့ သဘောထားရယူမှာ ဖြစ်ပါတယ်။ နိုင်ငံတော်တာဝန်ကို တည်ငြိမ်အေးချမ်းစွာ စနစ်တကျ လွှဲပြောင်းပေးရေးနှင့် အမျိုးသား ညီလာခံလုပ်ငန်းများ အောင်မြင်စွာဆောင်ရွက်ရေးတို့ကို နှောင့်ယှက်ဆန့်ကျင်ခြင်းမှ ကာကွယ်သည့် ဥပဒေကို ရုပ်သိမ်းသည့် ဥပဒေကြမ်းကို ဆွေးနွေးစဉ်းစား ရန် လွှတ်တော်က သဘောတူ ပါသလားခင်ဗျား။</speech>
<p>သုံးကြိမ်တိုင်တိုင်မေးမြန်းပါသည်။ လွှတ်တော်ကသဘောတူပါသည်။</p>
<speech type="speaker">လွှတ်တော်ကသဘောတူတဲ့အတွက် နိုင်ငံတော်တာဝန်ကို တည်ငြိမ် အေးချမ်းစွာ စနစ်တကျ လွှဲပြောင်းပေးရေးနှင့် အမျိုးသားညီလာခံလုပ်ငန်းများ အောင်မြင်စွာဆောင်ရွက်ရေးတို့ကို နှောင့်ယှက်ဆန့်ကျင်ခြင်းမှ ကာကွယ်သည့် ဥပဒေကို ရုပ်သိမ်းသည့် ဥပဒေကြမ်းကို အမျိုးသားလွှတ်တော်က ဆွေးနွေးစဉ်းစားရန်ဖြစ်ကြောင်း ကြေညာပါတယ်။(ဩဘာသံများ)</speech>
<title>အမျိုးသားလွှတ်တော် ဥက္ကဋ္ဌက နိုင်ငံတော်တာဝန်ကို တည်ငြိမ်အေးချမ်းစွာ စနစ်တကျ လွှဲပြောင်းပေးရေးနှင့် အမျိုးသားညီလာခံလုပ်ငန်းများ အောင်မြင်စွာ ဆောင်ရွက်ရေးတို့ကို နှောင့်ယှက်ဆန့်ကျင်ခြင်းမှ ကာကွယ်သည့် ဥပဒေကို ရုပ်သိမ်းသည့် ဥပဒေကြမ်းအား ဆွေးနွေးလိုသည့် လွှတ်တော်ကိုယ်စားလှယ်များရှိလျှင် အမည်စာရင်းတင်သွင်းနိုင်ကြောင်း ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များ ခင်ဗျား။ နိုင်ငံတော် တာဝန်ကို တည်ငြိမ်အေးချမ်းစွာ စနစ်တကျ လွှဲပြောင်းပေးရေးနှင့် အမျိုးသားညီလာခံ လုပ်ငန်းများ အောင်မြင်စွာ ဆောင်ရွက်ရေးတို့ကို နှောင့်ယှက်ဆန့်ကျင်ခြင်းမှ ကာကွယ်သည့် ဥပဒေကို ရုပ်သိမ်းသည့် ဥပဒေကြမ်းကို ဆွေးနွေးမယ့် လွှတ်တော်ကိုယ်စားလှယ်များ ဆွေးနွေး လိုတဲ့ အကြောင်းအရာ အကျဉ်းချုပ်ကို ဖော်ပြလက်မှတ်ရေးထိုးပြီး ၃၁-၇-၂၀၁၂ ရက်နေ့ (အင်္ဂါနေ့)ထက် နောက်မကျဘဲ အမျိုးသားလွှတ်တော်ဌာန၊ ဒုတိယညွှန်ကြားရေးမှူးချုပ်ထံ အမည်စာရင်း တင်သွင်းနိုင်ပါတယ် တင်သွင်းထားတဲ့ ဥပဒေကြမ်းနဲ့စပ်လျဉ်းပြီး ဥပဒေကြမ်းကော်မတီ၏ လေ့လာ တွေ့ရှိ ချက်နှင့် သဘောထားမှတ်ချက်တို့ကို ဖတ်ကြားတင်သွင်းရန်နှင့် လွှတ်တော်ကိုယ်စားလှယ်များ ဆွေးနွေးရန် နေ့ရက်တို့ကို သီးခြားသတ်မှတ်ပေးမှာ ဖြစ်ပါတယ်။</speech>
</bill>
<bill>
<title>ဦးဖုန်းမြင့်အောင်၊ ရန်ကုန်တိုင်းဒေသကြီး မဲဆန္ဒနယ်အမှတ်(၃)၏ မြို့ပြဆိုင်ရာအိမ်ငှားရမ်းမှု လုပ်ငန်း ဖွံ့ဖြိုးတိုးတက်စေရန်အတွက် ဥပဒေသစ်ရေးဆွဲပြဋ္ဌာန်းနိုင်ရန် နှင့်၁၉၆၀)ပြည့်နှစ် မြို့ပြဆိုင်ရာငှားရမ်းခကြီးကြပ်ရေး အက်ဥပဒေကို ရုပ်သိမ်းပေးရန ပြည်ထောင်စု အစိုးရအား တိုက်တွန်းကြောင်းအဆိုကို လွှတ်တော်ကိုယ်စားလှယ်များက ဆွေးနွေးခြင်း၊ ပြည်ထောင်စုအဆင့် အဖွဲ့အစည်းဝင်က ပြန်လည်ဖြေရှင်း ဆွေးနွေးခြင်းနှင့်အမျိုးသားလွှတ်တော်၏ အဆုံးအဖြတ်ရယူခြင်း</title>
<speech type="speaker">အစီအစဉ်(၁၂) ဖြစ်ပါတယ်။ အမျိုးသားလွှတ်တော်ကိုယ်စားလှယ်များ ခင်ဗျား။ ရန်ကုန်တိုင်းဒေသကြီး မဲဆန္ဒနယ်အမှတ် (၃)မှ ဦးဖုန်းမြင့်အောင် တင်သွင်းထားတဲ့ မြို့ပြဆိုင်ရာ အိမ်ငှားရမ်းမှုလုပ်ငန်း ဖွံ့ဖြိုးတိုးတက်စေရန်အတွက် ဥပဒေသစ်ရေးဆွဲပြဋ္ဌာန်းနိုင် ရန်နှင့် ၁၉၆၀ ပြည့်နှစ်၊ မြို့ပြဆိုင်ရာငှားရမ်းခကြီးကြပ်ရေး အက်ဥပဒေကို ရုပ်သိမ်းပေးရန် ပြည်ထောင်စုအစိုးရအား တိုက်တွန်းကြောင်းအဆိုကို ဆွေးနွေးဖို့ လွှတ်တော်ကိုယ်စားလှယုံ၃)ဦးက အမည်စာရင်း တင်သွင်းထားပါတယ်။ ပထမဦးစွာ ရန်ကုန်တိုင်းဒေသကြီး မဲဆန္ဒနယ်အမှတ်(၉)မှ ဒေါက်တာခင်ရွှေ ဆွေးနွေး နိုင်ပါပြီ</speech>
<speech><mp id="141">ဒေါက်တာခင်ရွှေ၊ ရန်ကုန်တိုင်းဒေသကြီး မဲဆန္ဒနယ်အမှတို၉)</mp>လေးစား အပ် ပါသော အမျိုးသားလွှတ်တော် ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ၊ ခင်ဗျား။ ကျွန်တော်ကတော့ ရန်ကုန်တိုင်းဒေသကြီး မဲဆန္ဒနယ် အမှတ် (၉)မှ ဒေါက်တာခင် ရွှေ ဖြစ်ပါတယ်။ ရန်ကုန်တိုင်းဒေသကြီး မဲဆန္ဒနယ်အမှတ်(၃)မှ ဦးဖုန်းမြင့်အောင် ရဲ့ ဒီ အဆိုပြုချက် ဖြစ်တဲ့ မြို့ပြဆိုင်ရာ အိမ်ငှားရမ်းခြင်းလုပ်ငန်း၊ မြို့ပြဖွံ့ဖြိုး တိုးတက်စေရန်အတွက် ဥပဒေအသစ် ရေးဆွဲပြဋ္ဌာန်းနိုင်ရန်နဲ့ ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေး အက်ဥပဒေကို ရုပ်သိမ်းပေးရန် ပြည်ထောင်စုအစိုးရအား တိုက်တွန်းကြောင်း အဆိုကို ထောက်ခံတင်ပြသွားမှာ ဖြစ်ပါတယ်။ ကျွန်တော်ဟာ မြန်မာနိုင်ငံဆောက်လုပ်ရေး လုပ်ငန်းရှင်များအသင်းရဲ့ ဥက္ကဋ္ဌ တာဝန်ကို နှစ်ပေါင်းများစွာ တာဝန်ယူလာတဲ့အတွက်ကြောင့် ဒီနေ့ အိမ်ရာပြဿနာများနဲ့ ကျွမ်းဝင်ရင်းနှီးသူ တစ်ဦးလည်း ဖြစ်ပါတယ်။ နောက် ၁၉၆၀ ပြည့်နှစ်က ပြဋ္ဌာန်းခဲ့တဲ့ ဥပဒေ ကလည်း လွတ်လပ်ရေး မရခင်နှစ်နဲ့ ရပြီးတဲ့ နောက်ပိုင်းမှာ လူမျိုးခြားတွေကနေ ဒီ ရန်ကုန်မြို့နဲ့ မြို့ကြီးများမှာ အိမ်ရာတိုက်ခန်းများ ငှား ရမ်းပြီးတော့ စီးပွားရှာ နေတဲ့အတွက်ကြောင့် အဓိက မြန်မာနိုင်ငံသား အိမ်ရှင်၊ အိမ်ငှားများ အား အဓိကအားဖြင့် ဒီ အိမ်ရှင် အိမ်ငှားအတွက် အားသာ ချက်များနဲ့ ပြဋ္ဌာန်းသွားကြောင်းကိုလည်း တွေ့ရှိရမှာ ဖြစ်ပါတယ်။ ဒီပြင် အိမ်ရှင်၊ အိမ်ငှားနဲ့ ပတ်သက်ပြီးတော့လည်း ဒီ အချို့တရားဥပဒေတွေဟာ အိမ်ရှင်ဘက်ကနေ အားနည်း မှုများရှိတဲ့အတွက်ကြောင့် ယနေ့ ပါတီစုံခေတ်၊ ဒီမိုကရေစီခေတ်၊ ဈေးကွက် စီးပွားရေးခေတ်မှာ ဈေးကွက်ယှဉ်ပြိုင်နိုင်တဲ့ စီးပွားရေးစနစ်မှာ ဈေးကွက်ကို ဖန်တီး ပေးရမှာ ဖြစ်ပြီးတော့ ရင်းနှီးမြှုပ်နှံသူကိုလည်း သူတို့ရဲ့ ရင်းနှီးမြှုပ်နှံမှုအတွက်ကို အကာအကွယ် ပေးရမယ့် အချိန်လည်း ဖြစ်ပါတယ်။ အကယ်၍ ဥပဒေအရ ကာကွယ်မပေးနိုင်ဘူးဆိုလို့ရှိရင် ရင်းနှီးမြှုပ်နှံမှု ပျောက်ပြီးတော့ စီးပွားရေး ထိခိုက်မှုများလည်း ဖြစ်နိုင်စရာ အကြောင်းရှိပါတယ်။ ဒါကြောင့် ဒီနေ့ ရန်ကုန်နှင့် အခြားမြို့ကြီးများရဲ့ တိုက်ခန်း၊ အိမ်ခန်း၊ မြေဈေး များကလည်း ယခင်ကာလထက် စာလို့ရှိရင် အဆပေါင်းများစွာ မြင့်တက်လာသလို၊ ငှား ရမ်းခများကလည်း များစွာ ကြီးမားလာတဲ့ အကြောင်းကိုလည်း တွေ့ရှိရမှာ ဖြစ်ပါတယ်။ ဒီနေ့ ကမ္ဘာအရပ်ရပ်နှင့် ပြည်တွင်းပြည်ပ နိုင်ငံအသီးသီးမှာလည်း သန်းနဲ့ချီပြီးတော့ ပြောင်းရွှေ့နေထိုင်သူများအတွက် တိုက်ခန်း ငှားရမ်းမှု လုပ်ငန်းများစွာ အောင်မြင်တဲ့ ဈေးကွက်ကြီးတစ်ခု ဖြစ်ကြောင်းကိုလည်း တွေ့ရမှာ ဖြစ်ပါတယ်။ ဥပမာ - ခိုင်မာတဲ့ ဥပဒေရှိတဲ့ စင်ကာပူလို နိုင်ငံမျိုးမှာ ဆိုလို့ရှိရင် မြို့ကွက်များကို ဇုန်တွေအလိုက် အစိုးရကနေ vodoose:com Residential Zonei Office Zone i Commercial Zone i eşoos Recreation Zone :60» s38:38: wodoosolosusig:cono Residential Area မှာ ဒီ စင်ကာပူ က၊ အစိုးရကိုယ်တိုင်က Developer လုပ်ပြီးတော့ စနစ်တကျ လူနေ တိုက်ခန်းများ တည်ဆောက်ပြီးတော့ စင်ကာပူ နိုင်ငံသားများကိုပဲ နှစ်ရှည် ပြန်လည်ပေးဆပ်တဲ့ နည်းနဲ့ ရောင်းချကြပါတယ်။ ပြီးမှ စင်ကာပူ နိုင်ငံသားက နေပြီးတော့ ပြည်တွင်းမှာရှိတဲ့ နိုင်ငံသားများ နောက် ပြည်ပကနေ လာရောက်နေထိုင်တဲ့ နိုင်ငံသားများကို ငှားရမ်းပြီးတော့ အဲဒီအိမ်ငှားခနဲ့ပဲ သူက တဖြည်းဖြည်း နှစ်စဉ် ပြန်လည် ပေးဆပ်တဲ့နည်းနဲ့ ဒီ အိမ် ၊ တိုက်ခန်းကို ပြန်ချေတဲ့အတွက်ကြောင့် တစ်ချိန်မှာ သူတို့ နိုင်ငံသားတွေဟာ ဒီ တိုက်ခန်းကို ပိုင်သွားကြောင်း ကိုလည်း ကျွန်တော်တို့ တွေ့ရှိရမှာ ဖြစ်ပါတယ်။ ကျွန်တော် တို့ရဲ့ ပြဋ္ဌာန်းတဲ့ ဥပဒေနဲ့ တရားရေး ဥပဒေနဲ့ ပတ်သက်ပြီး တော့လည်း ပြည်တွင်း ဒီ အိမ်ရှင် အိမ်ငှား ပြဿနာဟာ ကျွန်တော် ၁၉၉၀ ခုနှစ်က ဖြစ်ခဲ့တဲ့ ဖြစ်စဉ်လေးကို ဥပမာ တင်ပြလိုပါတယ်။ ကျွန်တော်ပိုင်တဲ့ အိမ်တစ်အိမ်ကို၁၉၇၀ ခုနှစ်က ကျွန်တော် ငှားခဲ့ပါတယ်။ အချိန်တန်လို့ ကျွန်တော်က အိမ်လခလည်း မပေးတဲ့ အတွက်ကြောင့် ပြန်ဖယ်ခိုင်းတဲ့ အချိန်မှာ အဲဒီ အိမ်ငှား ကနေပြီးတော့ ကျွန်တော့်ကို ဥပဒေအရ ကာကွယ်ပါတယ်။ သူ့ မှာ အိမ်လည်း လက်ရောက် ရှိပါတယ်။ ပြီးတော့မှ ကျွန်တော် မဝယ်ခင်မှာ ငါးကျပ်တန် တံဆိပ်ခေါင်းပြုပြီးတော့ အဲဒီ အိမ်ရှင် ကလည်း သူ့ ကို ရောင်းထားပါတယ်ဆိုပြီးတော့ သူက သက်သေပြပါတယ်။ ကျွန်တော်ကတော့ တရားဝင် ဒီ Register ရုံးမှာ (၇)ရာခိုင်နှုန်း ကပ်တယ်။ တရားဝင်လုပ်တယ်။ ကျွန်တော် စာရွက်စာတမ်းတွေ အတိအကျလုပ်ပေမယ့် တရားဥပဒေအရ ပြဌာန်းထားတာက သူ့ထက်စော ပြီးတော့ ငါးကျပ်တန် တံဆိပ်ခေါင်းနဲ့ ဝယ်တဲ့သူက အနိုင်ဆိုတဲ့အတွက်ကြောင့် အဲဒီ မြေနေရာနဲ့ အဲဒီအိမ်ကို လွတ်သွားဖူးတဲ့ သာဓကတွေလည်း ရှိပါတယ်။ ဒါကြောင့် တရားဥပဒေအရ ကျွန်တော်တို့ လွတ်သွားတဲ့ သာဓကတွေ ရှိတဲ့အတွက်ကြောင့် နောင်မှာ ကျွန်တော်တို့ မြန်မာနိုင်ငံရဲ့ ဒီ အိမ် ၊ တိုက်ခန်းတွေ ဆောက်တယ်။ အိမ်တွေလုပ်တယ်။ လုပ်ပြီးတော့ ပြန်ငှားရမ်းတဲ့ ဈေးကွက်က တဖြည်းဖြည်း တဖြည်းဖြည်း copodop:0)6200pS: mişcossos. 6oz. qulosofi glempe Condominium Law š ပတ်သက်ပြီးတော့လည်း နောက်တစ်ခုက ကျွန်တော့် အနေနဲ့လည်း ဒီ Condominium Law နဲ့ ပတ်သက်ပြီးတော့ နိုင်ငံတော် အစိုးရကို ဆောင်ရွက်ပေးဖို့ ဆိုပြီးတော့ ဒီ လွှတ်တော်မှာ အဆို တစ်ရပ်အနေနဲ့ ကျွန်တော် တင်သွင်းဖူးပါတယ်။ ဒီ Condominium Lawကိုလည်း လွန်ခဲ့တဲ့ (၁၀) နှစ်လောက်က အိုးအိမ်ဦးစီးဌာနနဲ့ ကျွန်တော်တို့ကနေပြီးတော့ အကြိမ်ကြိမ် ဆွေးနွေး ပြီးတော့ ရှေ့နေချုပ်ရုံးတို့၊ နောက် အစိုးရအဖွဲ့တို့ တင်ထားပေမယ့် ဒီနေ့အထိ ဥပဒေကြမ်း ထွက်လာခြင်း မရှိကြောင်းလည်း တွေ့ရပါတယ်။ တကယ် လို့ Condominium Laွက်လာမယ်ဆိုလို့ရှိရင် ဒီ အိမ်ပိုင်ရှင်တို့၊ အခန်းပိုင်ရှင်တို့အတွက် တစ်ဖက်ကနေ Cover လုပ်ပေးနိုင်မယ့် အနေအထားမျိုးလည်း ရှိပါတယ်။ လေးစားအပ်ပါသော ဥက္ကဋ္ဌကြီးခင်ဗျား။ ကျွန်တော်အနေနဲ့ နိဂုံးအားဖြင့် ကျွန်တော် တင်ပြရမယ်ဆိုလို့ရှိရင်တော့ အိမ်ရှင် အိမ်ငှား ပြဿနာနဲ့ ပတ်သက်ပြီးတော့ Condominium Law မထွက်ခင်မှာ အိမ်ရှင်ဘက်ကနေပြီးတော့ ခိုင်မာအောင်လုပ်ပေးဖို့လည်း လိုပါတယ်။ ဒီအပြင်ကို ဒီနေ့ နိုင်ငံတော် ဘဏ္ဍာရေးဝန်ကြီးဌာနအနေနဲ့လည်း အခွန်ထမ်းဆောင်တဲ့ အခွန်ထမ်းများကို အကြောင်းအမျိုးမျိုးနဲ့ ဒါ ဝန်ထုပ် ဝန်ပိုး မဖြစ်အောင်လို့ အခွန်အခများကို ရှောင်ရှားဖို့လည်း လိုပါတယ်။ ဥပမာ ဘဏ္ဍာရေးဌာန က ကောက်တဲ့အခွန်ထဲမှာ ဥပမာ ကားလိုမျိုး၊ မော်တော်ဆိုင်ကယ် လိုမျိုး ဒါ အခွန်ကောက်တဲ့အတွက်ကြောင့် လူတွေက လိုလိုချင်ချင်နဲ့ ဒီ ဌာနကို သွားပြီးတော့ ပေးကြပါတယ်။ ထိုနည်းလည်းကောင်းပဲ ကျွန်တော်တို့ ဆီမှာ ဒီလို လွတ်နေတဲ့ အခွန်တစ်ခုကတော့ ဒီ တိုက်ခန်းတွေ ပိုင်ဆိုင်မှု အခွန်ပါ။ ဘာကြောင့်လဲ ဆိုတော့ ရန်ကုန်၊ မန္တလေးနဲ့ မြို့ကြီး တွေမှာ တိုက်ခန်းတွေ အများကြီး ရှိပါတယ်။ အဲဒီ တိုက်ခန်း တွေဟာ မြေကြီး က အစိုးရနဲ့ပုဂ္ဂလိက အခြားလူ တစ်ယောက်ပိုင်ပြီးတော့ ရှိတဲ့ တိုက်ခန်းတွေက တိုက်ခန်းပိုင်ရှင်တွေက ဆင့်ကဲဆင့်ကဲပြောင်းဝယ်ခဲ့တဲ့ ပုဂ္ဂိုလ်တွေပဲ ဖြစ်ပါတယ်။ ဟိုတုန်းကဆို မြို့ထဲက တိုက်ခန်းတစ်ခန်းမှာ တစ်သောင်း၊ နှစ်သောင်း၊ သုံးသောင်း၊ ငါးသောင်း ဆိုတာ အများဆုံးဖြစ်ပေမယ့် ဒီနေ့ဆိုရင် ထောင်ဂဏန်း၊ သောင်းဂဏန်းပင် ဖြစ်သွား ပါပြီ ဖြစ်ပါတယ်။ ဒါပေမဲ့ ကျွန်တော်တို့ရဲ့ ဒီ ခိုင်မာတဲ့ ဥပဒေနဲ့ ခိုင်မာတဲ့အခွန် စည်းကြပ်တဲ့ အတွက်ကြောင့် ဒီနေ့အထိ ရန်ကုန်၊ မန္တလေး အပါအဝင် တိုက်ခန်းတွေဟာ ငါးကျပ်တန် တံဆိပ်ခေါင်းနဲ့ပဲ ကျွန်တော်တို့ အရောင်းအဝယ် လုပ်နေကြရတယ်။ ငါးကျပ်တန် တံဆိပ်ခေါင်းနဲ့ အရောင်းအဝယ် လုပ်နေတဲ့ အတွက်ကြောင့် တစ်ဆင့်ပြန်ငှားတဲ့အချိန်မှာလည်း ခိုင်မာမှု မရှိတာ ကိုလည်း ကျွန်တော်တို့ တွေ့ရှိရပါတယ်။ တကယ်လို့များ အဲဒီအခန်းတွေကို ဒီ ဘဏ္ဍာရေး ဝန်ကြီးဌာနကနေပြီးတော့ (၇)ရာခိုင်နှုန်းကပ်ပါ။ ပြီးတော့မှ ခိုင်မာအောင်လို့ ကျွန်တော်တို့ မြေကြီးကို လုပ်ပေးမယ်ဆိုလို့ရှိရင်တော့ ဒီအခန်းပိုင်ရှင်တွေ အနေနဲ့လည်း လိုလိုချင်ချင်နဲ့ ဘဏ္ဍာရေးဝန်ကြီးဌာနကို သွားပြီး ကပ်ကြမယ့် အနေအထားမျိုးဖြစ်သလို သူ့ရဲ့ ခိုင်မာမှုလည်း (100)% အာမခံပြီးသားလည်း ဖြစ်သွားမှာ ဖြစ်ပါတယ်။ နောက်ပြီးတော့ တစ်ဖက်ကလည်း ကျွန်တော်တို့ မြန်မာနိုင်ငံရဲ့ စီးပွားရေး Circulation လှည့်ရတော့မှာ တရုတ်ပြည်မှာဆို ပိုက်ဆံတစ်ကျပ်ကို တစ်ဆယ် ဖြစ်အောင် လှည့်တယ်။ တစ်ရာဖြစ်အောင် လှည့်တယ်။ ကျွန်တော်တို့ နိုင်ငံမှာတော့ တစ်ရာကို တစ်ကျပ် ဖြစ်အောင် ဒီ ခုတင်အောက်မှာ ထိုးတဲ့ အနေအထားမျိုး ဖြစ်တယ်။ နောက် ဒီတိုက်ခန်းတွေ ကိုလည်း ကျွန်တော်တို့က ပေါင်လို့ မရတဲ့အတွက်ကြောင့် ဒီ ငါးကျပ်တန် တံဆိပ်ခေါင်း ဆိုတဲ့ အတွက်ကြောင့် Property ခိုင်မာမှု မရှိ တဲ့အတွက်ကြောင့် ပေါင်လို့ မရတဲ့ အတွက်ကြောင့် Bank ကိုသွားလို့ မရပါဘူး။ Bank ကို သွားလို့ မရတဲ့အတွက်ကြောင့် Bank က အလုပ်လည်း သိပ်မဖြစ်ပါဘူး။ နောက် တကယ်လို့များ ရခဲ့ရင်လည်း မိမိရဲ့ Property ဖြစ်တဲ့ ဒီ တိုက်ခန်းကို ပေါင်မယ်။ ပေါင်ပြီးတော့ စီးပွားရေးတွေ ဆက်လုပ်သွားမယ် ဆိုလို့ရှိရင်တော့ ခုန အောက်ခြေ လူတန်းစားတွေကအစ၊ ခုန ဆင်း ရဲမှု ပပျောက်ရေးကအစ သူ့တစ်နိုင်တွေ သူတို့ လုပ်ငန်းတွေ လုပ်သွားနိုင်မှာ ဖြစ်တဲ့အတွက်ကြောင့် တဖက်ကလည်း ဒါ ကြုံကြိုက်လို့ ကျွန်တော် တင်ပြ ရရင်တော့ အိမ်ရှင် အိမ်ငှား ပြဿနာမှာ အဓိက အရေးကြီးတဲ့ အိမ်ရှင်တွေ ကို၊ Property ကို ခိုင်မာအောင် လုပ်ပေးရင်းနဲ့ နိုင်ငံတော်က ဒီအခွန်အခတွေ ယူပါလို့ ကျွန်တော် ဆွေးနွေး တိုက်တွန်းရင်းနဲ့ ကျွန်တော် နိဂုံးချုပ်အပ်ပါတယ်။ ကျေးဇူးတင်ပါတယ်ခင်ဗျား။</speech>
<speech type="speaker">ဆက်လက်ပြီး ရခိုင်ပြည်နယ် မဲဆန္ဒနယ်အမှတ် (၁၀)မှ ဦးအုန်းတင် ဆွေးနွေးနိုင်ပါပြီ</speech>
<speech><mp id="130">ဦးအုန်းတင်၊ ရခိုင်ပြည်နယ် မဲဆန္ဒနယ်အမှတ်၁၀)</mp>လေးစားအပ်ပါသော အမျိုးသားလွှတ်တော် ဥက္ကဋ္ဌကြီးနှင့်တကွ ဧည့်သည်တော်များ၊ အမျိုးသားလွှတ်တော် ကိုယ်စားလှယ်တော်ကြီးများအားလုံး နှလုံးစိတ်ဝမ်း ငြိမ်းချမ်းကြပါစေလို့ ဆုတောင်းရင်း ကျွန်တော် ရခိုင်ပြည်နယ် မဲဆန္ဒနယ်အမှတ် (၁၀)မှ ဦးအုန်းတင် မှ ရိုသေဂါရဝ ပြုအပ်ပါတယ် ခင်ဗျား။ ကျွန်တော် ဒီနေ့ ရန်ကုန်တိုင်းဒေသကြီး မဲဆန္ဒနယ်အမှတ် (၃)မှ အမျိုးသားလွှတ်တော် ကိုယ်စားလှယ်တော်ကြီး ဦးဖုန်းမြင့်အောင် ၁၀-၇-၂၀၁၂ ရက်နေ့က တင်သွင်းထားတဲ့ မြို့ပြဆိုင်ရာ ငှားရမ်းမှုလုပ်ငန်း ဖွံ့ဖြိုးတိုးတက်စေရေးအတွက် ဥပဒေသစ်ရေးဆွဲနိုင်ရန်နှင့် ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခ ကြီးကြပ်ရေး အက်ဥပဒေကို ရုပ်သိမ်းပေးရန် အဆိုနှင့် စပ်လျဉ်းပြီးတော့ ဆွေးနွေးတင်ပြသွားမှာ ဖြစ်ပါတယ် ခင်ဗျား။ ဥက္ကဋ္ဌကြီးခင်ဗျာ။ ဒီ ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခ ကြီးကြပ်ရေး အက်ဥပဒေရဲ့ ရည်ရွယ်ချက်ကတော့ စစ်ပြီးခေတ်ကာလမှာ အိုးမဲ့၊ အိမ်မဲ့ ပြဿနာတွေနဲ့ ရင်ဆိုင် နေကြရတဲ့ အိမ် ၊ မြေငှား များအတွက် မတရားသဖြင့် ထိခိုက်နစ်နာမှု မရှိစေဖို့အတွက်ပဲ ဖြစ်ပါတယ်။ မြေ၊ အိမ်ငှားများ အပေါ်မှာ မြေရှင် ၊ အိမ်ရှင်များက ငှားရမ်းခ မတန်တဆ မတောင်းနိုင်ရန် ငှား ရမ်းခများကို သတ်မှတ်ပေးခြင်း၊ ဆလာမီ သို့ မဟုတ် အပျောက်ငွေများကို တောင်းခံခြင်းမှ ကာကွယ်ပေးခြင်း၊ စပေါ်ငွေများကို တောင်း ခံရာတွင် မတရား မဖြစ်စေပဲ ၊ တစ်လအတွက်သာ ကြိုတင်တောင်းခံခွင့်ပြုခြင်း၊ အိုးမဲ့၊ အိမ်မဲ့ ဖြစ်နေသူများကို လစ်လပ်သော ဥပစာများတွင် နေရာချထားပေးခြင်း၊ ငှားရမ်းခ မတန်တဆ ရလိုသော သဘောဖြင့် တရားသဖြင့် နေထိုင် ကြသော အိမ်ငှား၊ မြေးများအား နှင်ထုတ်ခြင်း။ အဲဒီလို မပြု လုပ်နိုင်ရန်အတွက် ကာကွယ် ပေးခြင်း၊ အိမ်ငှား၊ မြေငှားနှင့် အိမ်ရှင်၊ မြေရှင်တို့ အကြား အငြင်းပွားမှုများကို ဥပဒေဘောင် အတွင်းမှ တရားမျှတစွာ ဖြေရှင်းနိုင်ခြင်းများ ပြုလုပ်နိုင်ရန်အတွက် ဒီ ဥပဒေကို ပြဋ္ဌာန်းခဲ့ခြင်း ဖြစ်ပါတယ်။ ဒီ ဥပဒေကို ၁၉၆၀ ပြည့်နှစ်၊ မေလ ၄ ရက်နေ့မှ ၁၉၆၀ ပြည့်နှစ်၊ အက်ဥပဒေ အမှတ်(၈)အဖြစ်နဲ့ ပြဌာန်းခဲ့ခြင်း ဖြစ်ပါတယ်။ အဲဒီနောက် ၁၉၆၀ ပြည့်နှစ်၊ အောက်တိုဘာလ ၅ ရက်နေ့ မှ ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေးဥပဒေ ပြင်ဆင်ချက် အက်ဥပဒေကို၁၉၆၀ ပြည့်နှစ်၊ အက်ဥပဒေအတ်(၂၀) နဲ့ ထုတ်ပြန်ပြီး မူရင်းအစဉ်ပဒေ ပုဒ်မ ၄၂၊ ပုဒ်မခွဲ (၂)မှာ အပိုဒ် (ဃ)ကို တိုးချဲ့ ထည့်သွင်းခဲ့ခြင်း ဖြစ်ပါတယ်။ ဒါကတော့ ၁၉၆၀ ပြည့်နှစ်၊ မြို့ပြ ငှားရမ်းခဆိုင်ရာ ကြီးကြပ်ရေး အက်ဥပဒေရဲ့ ရည်ရွယ်ချက်နဲ့ သူ့အပေါ်မှာ ပြောင်းလဲခဲ့တဲ့ ဖြစ်စဉ်လေးတွေကို ကျွန်တော် ပြောပြခြင်း ဖြစ်ပါတယ်။ ဒီ အိမ်ရှင်၊ အိမ်ငှား ပြဿနာဆိုတာ ဒုတိယကမ္ဘာစစ်ကြီးပြီးတဲ့အခါမှာ ကမ္ဘာပေါ်မှာ ရှိတဲ့ နိုင်ငံတော်တော်များများမှာ မြို့ပြတွေဟာ ပျက်စီးခဲ့ပါတယ်။ ဗုံးဒဏ်၊ စစ်ဒဏ် တွေကြောင့် ပျက်စီးတဲ့အခါမှာ ဒီမြို့ပြတွေက ထွက်ပြေးသွား ရတဲ့ လူတွေဟာ စစ်ပြီးတဲ့အခါမှာ ပြန်လာတဲ့အခါမှာ နေရာ ထိုင်ခင်း မရှိကြတော့ပါဘူး။ နေရာထိုင်ခင်း မရှိကြရတာတွေကို သက်ဆိုင်ရာနိုင်ငံတွေမှာရှိတဲ့ အစိုးရတွေသီမြို့ပြတွေမှာရှိတဲ့ လူတွေ နေထိုင်ဖို့အတွက်ကို နည်းအမျိုးမျိုးနဲ့ စီမံခန့်ခွဲခဲ့ကြရပါတယ်။ ဒါကြောင့် ကျွန်တော်တို့ ဆီမှာလည်းပဲ၊ ကျွန်တော်တို့ နိုင်ငံမှာလည်းပဲ ၁၉၆၀ ပြည့်နှစ်၊ မြို့ပြရ မ်းခ ကြီးကြပ်ရေး အက်ဥပဒေကို မပြဌာန်းခင်မှာ ၁၉၄၈ ခုနှစ်၊ မြို့ပြဆိုင်ရာ ငှားရမ်းခ ကြီးကြပ်ရေး အက်ဥပဒေ၊ ၁၉၄၈ ခုနှစ်၊ ၁ လပိုင်း၊ ဇန်နဝါရီလ ၁ရ ရက်နေ့မှာ မြန်မာနိုင်ငံ အက်ဥပဒေအမှတ် (၆/၄၈) နဲ့ ပြဋ္ဌာန်းခဲ့ခြင်း ဖြစ်ပါတယ်။ ဆိုတဲ့ သဘောက ၁၉၄၈ ခုနှစ်မှာ ဗမာပြည် လွတ်လပ်ရေး ရတဲ့ အခါမှာ ဒီ အင်္ဂလိပ်တွေက ဆုတ်ခွာသွားတဲ့အခါမှာ ဒီ ဗမာပြည်အစိုးရ ကနေပြီးတော့ အုပ်ချုပ်ဖို့ တာဝန်တွေ ဖြစ်လာရတာပေါ့။ ဖြစ်လာတဲ့ အခါမှာကျတော့ အပိုင်းက (၂)ပိုင်း ဖြစ်လာပါတယ်။ တစ်ပိုင်းက ဘာဖြစ်လဲဆိုလို့ ရှိရင် အင်္ဂလိပ်လက်ထက် တစ်လျှောက်လုံး မှာ ဗမာပြည်မှာရှိတဲ့ မြို့ပြတွေမှာရှိတဲ့ အိမ်ရှင်တွေဟာ နိုင်ငံခြားသားတွေ ဖြစ်နေပါတယ်။ နံပါတ်(၂)က ဒုတိယကမ္ဘာစစ်ကြီး ဖြစ်တဲ့ ၁၉၃၂ ခုနှစ်ကနေပြီးတော့ ၁၉၄၅ ခုနှစ် ကာလအတောအတွင်းမှာ လူတွေဟာ မြို့ပြတွေ က ထွက်ပြေးပြီးတော့ စစ်ပြီးတဲ့အခါမှာ၊ ပြန်လာ တဲ့အခါမှာ နေဖို့ထိုင်ဖို့ အခက်အခဲတွေ ရှိပါတယ်။ ဒါကြောင့် ဒီပြဿနာ (၂) ခုကို ဖြေရှင်း ပေးနိုင်ဖို့အတွက် ၁၉၄၈ ခုနှစ်၊ မြို့ပြဆိုင်ရာငှားရမ်းခ ကြီးကြပ်ရေးအက်ဥပဒေကို နိုင်ငံတော် အစိုးရက ပြဋ္ဌာန်း ပြီးတော့ စီမံဖန်တီးပေး ခဲ့ရပါတယ်။ ဒါပေမဲ့ ၁၉၄၈ ခုနှစ်၊ မြို့ပြဆိုင်ရာ ငှားရမ်းခကြီးကြပ်ရေးအက်ဥပဒေရဲ့ သက်တမ်းဟာ ၁၉၅၁ ခုနှစ်၊ အောက်တိုဘာလ ၉ ရက်နေ့ အထိပဲ သူမှာ သတ်မှတ်ထားတဲ့အတွက်ကြောင့် ဒီနှစ်တွေ ကုန်ဆုံးလာတဲ့ အခါမှာ ၁၉၅၁ ခုနှစ်၊ အောက်တိုဘာလ ၉ ရက်နေ့မှာ ဒီဥပဒေရဲ့ သက်တမ်းကုန်တဲ့အခါမှာ နိုင်ငံတော်အစိုးရက ရှိလာတဲ့ ပြဿနာတွေကို ဖြေရှင်းပေးဖို့အတွက် အမိန့်အာဏာတွေ ထုတ်ပြီးတော့ ဆက်တိုက် ဆက်တိုက် ထုတ်ပြီးတော့ လုပ်ခဲ့ရပါတယ်။ ဆို တော့ ဒီမြို့ပြဆိုင်ရာ ငှားရမ်းခကြီးကြပ်ရေး အက်ဥပဒေဟာ မရှိရင် မဖြစ်တဲ့ ဥပဒေအဖြစ်နဲ့ ဆက်လက်ပြီးတော့ ရှိနေတာကို တွေ့ရပါတယ်။ ဒါကြောင့် နိုင်ငံတော်အစိုးရဟာ ၁၉၆၀ ပြည့်နှစ်မှာ မြို့ပြဆိုင်ရာငှား ရမ်းခကြီးကြပ်ရေး အက်ဥပဒေကို ပြဋ္ဌာန်းပြီးတော့ ပြဋ္ဌာန်းခဲ့ရခြင်း ဖြစ်ပါတယ်။ ၁၉၄၈ ခုနှစ်၊ ဗြိတိသျှအစိုးရ လက်အောက် လွတ်လပ်ရေးရပြီးနောက် စစ်ဘေး၊ စစ်ဒဏ်ကြောင့် တိမ်းရှောင်ထွက်ပြေးသွားရတဲ့ လူတွေ မြို့ပြဒေသများကို ပြန်လည်ဝင်ရောက် လာကြတဲ့အခါမှာ အိုးအိမ်နေရာချထားနိုင်ရေးအတွက် ၁၉၄၈ ခုနှစ်၊ မြို့ပြဆိုင်ရာငှားရမ်းြီးကြပ်ရေးအက်ဥပဒေကို ပြဋ္ဌာန်းပြီး စီမံခန့်ခွဲခဲ့ရပါတယ်။ ဒီ ဥပဒေကို မူလက ၁၉၅၁ ခုနှစ်၊ အောက်တိုဘာလ ၉ ရက်နေ့အထိ အစိုးရရဲ့ အမိန့်ကြော်ငြာစာနဲ့ ဆက်လက်တည်ရှိခဲ့ပြီး၊ ၁၉၆၀ ပြည့်နှစ်၊ မေလ ၄ ရက်နေ့မှာ အက်ဥပဒေ ၈ နဲ့ ဒီဥပဒေ၊ ၁၉၆၀ ပြည့်နှစ် မြို့ပြဆိုင်ရာ ကြီးကြပ်ရေးဥပဒေ ပြဋ္ဌာန်းခဲ့ ရပါတယ်။ ဒီဥပဒေမှာ ပုဒ်မပေါင်း (၄၄)ခုရှိပြီး အုပ်ချုပ်ရေးကဏ္ဍ နဲ့ တရားစီရင်ရေးကဏ္ဍနှစ်ခုကို ပူးတွဲထားပါတယ်။ အုပ်ချုပ်ရေးကဏ္ဍဆိုတဲ့သဘောက ဒီ အိမ်ရှင်၊ အိမ်ငှား ပြဿနာတွေ ဖြစ်လာတဲ့ အခါမှာ တရားရုံးတွေ၊ တရားတပေါင်တွေ မဖြစ်ခင်မှာ ဒီဟာတွေကို ကြီးကြပ် ကန့်ကွက်ဖို့ အတွက် မြို့ပြကြီးကြပ်ရေး၊ ငှားရမ်းခ ကြီးကြပ်ရေး ဝန် ဆိုတာ ရှိပါတယ်။ ခန့်ထားပေးပါတယ်။ အရင်တုန်းကဆိုတော့ အရေးပိုင်တို့၊ နယ်ပိုင်တို့ စသည် ဖြင့် အခုလည်းပဲ အုပ်ချုပ်မှုအာဏာ အဆင့်ဆင့်မှာရှိတဲ့ ဒီ အုပ်ချုပ်ရေးမှူးတွေကို အပ်ထားလို့ ရှိပါတယ်။ သူတို���တွေက တရားရုံးတွေ ဘာတွေသွားတဲ့အခါ ငွေကုန်ကြေးကျ များပြီးတော့ ပြဿနာတွေ ရှည်လျားမှာ ၊ နေရေးထိုင်ရေးတွေ ခက်ခဲမှာ စိုးတဲ့အတွက်ကြောင့် ဒီမြို့ပြ ကြီးကြပ်ရေး၊ ငှားရမ်းခကြီးကြပ်ရေးဝန်တွေကို ငှားပြီးတော့ ဒီမှာပဲ သူတို့က တတ်နိုင်သလောက် ဖြေရှင်းပြီးတော့ တရားတပေါင် စွဲတဲ့ အခါမှာ လည်း၊ သူတို့ကပဲ ဒီအရာရှိကပဲတစ်ဆင့် လုပ်တဲ့အတွက်ကြောင့် တော်တော်လေး အဆင်ပြေတဲ့ လုပ်ငန်းတစ်ခု ဖြစ်ပါတယ်။ တခြားဥပဒေတွေမှာ ဥပဒေဟာ တရားရုံး နဲ့ပဲဆိုင်တယ်လို့ ယူဆပေ���ယ့် ဒီဥပ ဒေမှာ ဆိုလို့ရှိရင် ဥပဒေဟာအုပ်ချုပ်ရေး ကဏ္ဍနဲ့ရော တရားရေးကဏ္ဍ နဲ့ပါနှစ်ခုလုံး သက်ဆိုင်တဲ့ အတွက်ကြောင့် အိမ်ရှင်ရော၊ အိမ်ငှားရော ဆက်သွယ်တဲ့အခါမှာ တော်တော်လေး အဆင်ပြေမှု ရှိတာကို တွေ့ ရပါတယ်။ တရားစီရင်ရေးကဏ္ဍ တရားမ တရားရုံးနဲ့ ပြစ်မှုဆိုင်ရာ တရားရုံး နှစ်ခုရှိပါတယ်။ နှစ်ခုစလုံး ပူးတွဲလုပ်လို့ရပါတယ်။ ဒီ ဥပဒေကို လွတ်လပ်ရေးရပြီး ကတည်းက ယနေ့အထိ အစိုးရ အဆက်ဆက်တို့ ကျင့်သုံးလာခဲ့ပြီး စီရင်ထုံး အမြောက်အမြားလည်းရှိပြီး ဖြစ်တဲ့အတွက်ကြောင့် တရားရေးကိစ္စရပ်များ ဆောင်ရွက်ရာတွင် လွယ်ကူစေ ပါတယ်။ ဒါ ၁၉၄၈ ခုနှစ်ကပဲ စပြီးတော့ ကျင့်သုံးလာတဲ့ ဥပဒေ ဒီနေ့ခေတ်မှာဆိုရင် ဒီဥပဒေနဲ့ ပတ်သက်တဲ့ စီရင်ထုံးတွေဟာ အမြောက်အမြားရှိပါတယ်။ ပြဿနာဖြစ်တတ်တဲ့အခါမှာလည်း တရားရေးဌာန ကလည်းပဲ ဒီပြဿနာနဲ့ ပတ်သက်ပြီးတော့ ကိုင်တွယ်ဖြေရှင်းရတာ အင်မတန် လွယ်ကူပါတယ်။ ဒီဥပဒေဟာ အိမ်ရှင်၊ အိမ်ငှား၊ မြေငှားတို့ကိုသာ ကာကွယ်တဲ့ တရားဥပဒေ ဖြစ်ပေမယ့်လည်း အိမ်ရှင်၊ မြေရှင်တို့ကိုလည်း မတရားသဖြင့် နစ်နာစေရန် ပြဋ္ဌာန်းထားတဲ့ ဥပဒေတော့ မဟုတ်ပါဘူး။ ဒီဥပဒေကြောင့် ဘယ်အိမ်ရှင်မှ နစ်နာသွားတာ မရှိပါဘူး။ ယနေ့ ပါတီစုံခေတ်မှာ ဈေးကွက်စီးပွားရေးသဘောအရ ယှဉ်ပြိုင်နိုင်သော ဈေးကွက် ကိုဖန်တီးရမှာဖြစ်ပြီး၊ ရင်းနှီး မြှုပ်နှံသူကိုလည်းပဲ ၄င်း၏ ရင်းနှီးမြှုပ်နှံမှုအတွက် အကာအကွယ် ပေးရမယ်လို့ဆိုတာဟာလည်းပဲ အိမ်တွေ၊ မြေတွေရဲ့ စံငှားရမ်းခတွေကို အပြိုင်အဆိုင်တိုးမြှင့် သတ်မှတ်သင့်တယ်လို့ အဆိုပြု တင်ပြတယ်လို့ ကျွန်တော် မထင်ပါဘူး။ ဈေးကွက်စီးပွားရေး စနစ်မှာ အပြိုင်အဆိုင်ဟုတ်ပါတယ်။ အလားတူ ပဲ အိမ်ငှား၊ မြေငှားကိစ္စကိုလည်း အပြိုင်အဆိုင် ကျင့်သုံးခွင့် ရှိပါတယ်။ သို့သော် အိမ်ငှား၊ မြေငှား စံတွေကို အပြိုင်အဆိုင် ကျင့်သုံးခြင်းအားဖြင့် အိမ်ငှားရမ်းခ၊ စံငှားရမ်းခတွေဟာ အပြိုင် အဆိုင် ဖြစ်လာဖို့အတွက် ကျွန်တော် ရည်ရွယ်တယ် လို့တော့ မထင်ပါဘူး။ အကယ်၍ ခေတ်ကာလနဲ့ လိုက်လျောညီထွေဖို့ မဖြစ်တော့တဲ့အတွက် အချက်အလက် တွေ ရှိပါကလည်း ဥပဒေတစ်ခုလုံးကို ပယ်ဖျက်ခြင်းမပြုဘဲ လိုအပ်သော အချက်အလက်များ ကိုသာ ပြုပြင်ပြောင်းလဲသင့်တယ်လို့ ကျွန်တော် ယူဆပါတယ်။ ဒီဥပဒေဟာ အရင်တုန်းကတော့ ကျွန်တော်တို့က ဒီဥပဒေဟာ တစ်ဖက်သတ် ဆန်လွန်းအားကြီးတယ်လို့ထင်ပေမယ့် တကယ်ပြန်ကြည့်တဲ့အခါမှာတော့ ဒီဥပဒေဟာ တရားမျှတမှုရှိတာကို ကျွန်တော် တွေ့ရပါတယ်။ ဒါကြောင့် ခေတ်ကာလနဲ့ လိုက်လျောညီထွေမှု ရှိအောင် လုပ်မယ်ဆိုလို့ရှိရင်လည်း ဒီဥပဒေကြီး တစ်ခုလုံးကို မပယ်ဖျက်ပဲနဲ့ ဒီဥပဒေရဲ့ လိုအပ်တဲ့ အချက်အလက်တွေကို ပဲ ပြုပြင် ပြောင်းလဲခြင်းအားဖြင့် ဆက်လက်ပြီး ကျင့်သုံး နိုင်မယ်လို့ ယူဆပါတယ်။ ရန်ကုန်တိုင်းဒေသကြီး၊ မဲဆန္ဒနယ်အမှတ် (၃)မှ အမျိုးသားလွှတ်တော် ကိုယ်စားလှယ်တော်ကြီး ဦးဖုန်းမြင့်အောင် ရဲ့ မြို့ပြဆိုင်ရာ ငှားရမ်းခလုပ်ငန်း ဖွံ့ဖြိုး တိုးတက် စေရန်အတွက် ဥပဒေသစ် ရေးဆွဲပြဋ္ဌာန်းနိုင်ရန်နှင့် ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခ ကြီးကြပ်ရေး အက်ဥပဒေကို ရုပ်သိမ်းပေးရန် အဆိုကို ဒီလိုပဲ ကျွန်တော် ဆွေးနွေး တင်ပြရင်း နိဂုံးချုပ်အပ်ပါတယ်ခင်ဗျား။ အားလုံးကို ကျေးဇူးတင်ပါတယ်။</speech>
<speech type="speaker">ဆက်လက်ပြီး ရင်ပြည်နယ်မဲဆန္ဒနယ်အမှ)မှ ဦးမောင်အေးထွန်း ဆွေးနွေးနိုင်ပါပြီ</speech>
<speech><mp id="129">ဦးမောင်အေးထွန်း၊ ရခိုင်ပြည်နယ် မဲဆန္ဒနယ်အမှတို၉)</mp>လေးစား အပ်ပါ သော အမျိုး သားလွှတ်တော်ဥက္ကဋ္ဌကြီးနှင့်တကွ ဧည့်သည်တော်များ၊ လွှတ်တော်ကိုယ်စားလှယ် တော် အပေါင်းတို့အား မင်္ဂလာပါလို့ ပဏာမအနေဖြင့် ဂါရဝပြု နှုတ်ခွန်းဆက်သအပ် ပါတယ်ခင်ဗျာ။ ကျွန်တော်ကတော့ ရခိုင်ပြည်နယ် မဲဆန္ဒနယ်အမှတ် (၉) က လွှတ်တော် ကိုယ်စားလှယ် ဦးမောင်အေးထွန်း ဖြစ်ပါတယ်။ ဥက္ကဋ္ဌကြီး ခင်ဗျာ။ ကျွန်တော်က ရန်ကုန်တိုင်း ဒေသကြီး၊ မဲဆန္ဒနယ်အမှတ်(၃)မှ အမျိုးသားလွှတ်တော် ကိုယ်စားလှယ် တော် ဦးဖုန်းမြင့်အောင် ၏ မြို့ပြဆိုင်ထားရမ်းမှုလုပ်ငန်း ဖွံ့ဖြိုးတိုးတက်ရေး အတွက် ဥပဒေ အသစ်များ ရေးဆွဲပြဋ္ဌာန်း နိုင်ရန် နှင့် ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေးအက်ဥပဒေကို ရုပ်သိမ်းပေးရန် ပြည်ထောင်စုအစိုးရသို့ တိုက်တွန်းသော အဆိုနဲ့ပတ်သက်ပြီးတော့ ကျွန်တော်အနည်းငယ် ဆွေးနွေးတင်ပြသွားမှာ ဖြစ်ပါတယ်။ အခု တင်ပြဆွေးနွေးမယ့်ကိစ္စနဲ့ ပတ်သက်ပြီးတော့ မြန်မာနိုင်ငံအတွင်းမှာ မြို့ပြဆိုင်ရာ ငှားရမ်းခကြီးကြပ်ရေးလုပ်ငန်းများကို ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေးအက်ဥပဒေနဲ့ ထိန်းကျောင်းကြပ်မတ်လျက်ရှိပါတယ်။ သို့သော် ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခအက်ဥပဒေကို လေ့လာ ကြည့်မယ် ဆိုပါက ဥပဒေဟာ ကာလအားဖြင့် ကြာမြင့်ခဲ့ပြီဖြစ်ကြောင်း တွေ့ရှိရပါသ်ခင်ဗျား။ ဒီဥပဒေဟာ စစ်ပြီးခေတ်၊ ပါလီမန်ဒီမိုကရေစီခေတ်တို့မှ လူနေမှုစီးပွားရေး၊ နေထိုင်စားသောက်ရေး တို့အပေါ် အခြေခံပြီးရေးဆွဲထားတဲ့ ဥပဒေတစ်ရပ်ဖြစ်ကြောင်းကိုလည်း လေ့လာတွေ့ရှိရပါတယ်။ ထို့အပြင် အထက်ဖော်ပြပါ ဥပဒေဟာ တော်လှန်ရေးကောင်စီခေတ်၊ လမ်းစဉ်ပါတီခေတ်၊ တပ်မတော် အစိုးရခေတ်များ အပါအဝင် ယခုအ ထိ သုံးစွဲလျက်ရှိတဲ့ ဥပဒေတစ်ရပ်ဖြစ်ကြောင်း ကိုလည်း တွေ့မြင်သိရှိနေရပါတယ်။ ပါလီမန်ဒီမိုကရေစီခေတ်နဲ့ စစ်ပြီးခေတ်ကို မူတည်ပြီး ရေးဆွဲ ထားတဲ့ ဥပဒေဖြစ်သည့်အတွက်၎င်းနဲ့ နီးစပ်တဲ့ ခေတ်ဖြစ်တဲ့ တော်လှန်ရေးကောင်စီခေတ်နဲ့ လမ်းစဉ်ပါတီ ခေတ်များမှာ စီးပွားရေးတိုးတက်ပြောင်းလဲမှုမရှိခဲ့သဖြင့် ဤဥပဒေဟာ ထိန်းကျောင်း ကြပ်မတ် နိုင်ခဲ့တာကိုလည်း တွေ့ရှိရပါတယ်။ သို့သော် လည်း တပ်မတော်အစိုးရလက်ထက် ကျပြန်တော့ နိုင်ငံတော်ရဲ့ စီးပွားရေးဟာ ဦးမော့လာတဲ့အတွက် ဥပဒေရဲ့ ထိန်းကျောင်းကြီးကြပ်မှု မှာ အားနည်းချက်တွေ တွေ့ရှိရပါတယ်။ အဲဒီအားနည်းချော်တွေဟာ အခုထိအောင် အိမ်ရှင်တစ်ချို့မှာ ခံစားနေရတာကိုလည်း ကျွန်တော်တို့ တွေ့ရှိနေရပါတယ်။ ယခု ပါတီစုံဒီမိုကရေစီခေတ်မှာ ဈေးကွက် စီးပွားရေးစနစ်အရ စီးပွားရေးကိုလမ်းဖွင့်သဖြင့် လူမှုစီးပွားရေးဘဝမှာ အရှိန်အဟုန် ရရှိလာပြီဖြစ်သဖြင့် ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေးအက်ဥပဒေမှ လူမှု စီးပွားရေးဘဝ၏ တစ်စိတ်တစ်ပိုင်းဖြစ်တဲ့ ဒီ အိမ်ငှား၊ မြေငှား ပြဿနာကို ထိန်းကျောင်း ဖြေရှင်း ရာမှာ ဟာကွက်ပျော့ကွက်ကလေးများ ရှိလာမည်ဖြစ်ပါတယ်။မြို့ပြဆိုင်ရာ ငှားရမ်းမှု ကြီးကြပ်ရေး အက်ဥပဒေမှာ မြေ၊ အိမ်ခန်း၊ တိုက်ခန်း ၊ အိမ် တို့ကို ငှားရမ်းရာမှာ ကြီးကြပ် ကွပ်ကဲသည့် စီမံအုပ်ချုပ်ရေးဆိုင်ရာဥပဒေတစ်ရပ် ဖြစ်ပါတယ်။ ထို့အပြင် အဲဒီဥပဒေထဲမှာ မိသားစုနေထိုင်ရန်အတွက် အိမ်ငှားရမ်းခြင်း၊ စီးပွားရေး လုပ်ကိုင်ရန်အတွက် ဆိုင်ခန်းငှားရမ်းခြင်းတို့ကို ကြီးကြပ်တည့်မတ်ရန် လမ်းညွှန်ဖော်ပြ ထားပြီးတော့၊ ငှားရမ်းခကြီးကြပ်ရေးဝန်ကိုလည်း ခန့်ထားပေးတာကို တွေ့ရှိနေရပါတယ်။ ယခင်က အိမ်ခန်း၊ ဆိုင်ခ်းများကို သမားရိုးကျအနေနဲ့ မိမိအိမ် ခန်း၊တိုက်ခန်းများကို လစ်လပ်မှသာလျှင် ငှားရမ်းကြသော်လည်းပဲ ယခုအခါ ဖွဲ့စည်းပုံအခြေခံဥပဒေပုဒ်မ ၃၇၀ အရ နိုင်ငံသားများသည် နိုင်ငံတော်အတွင်း အမျိုးသားစီးပွားရေးဖွံ့ဖြိုးတိုးတက်ရေးအတွက် စီးပွားရေးလုပ်ငန်းကို ဥပဒေ နဲ့အညီ လွတ်လပ်စွာ လုပ်ကိုင်ဆောင်ရွက်ခွင့်ရှိသည်ဟု လမ်းညွှန်ချက်နဲ့အညီ ငွေကြေး အမြောက်အမြားရင်းနှီးပြီး အဆောက်အဦများ ဆောက်လုပ်ကာ အခန်းများ ငှားရမ်းခြင်း လုပ်ငန်းကို စီးပွားဖြစ် လုပ်ကိုင်လာကြတာကို တွေ့ရပါတယ်။ ထိုသို့ စီးပွားရေးအရ ဆိုင်ခန်း၊ အိမ်ခန်းများ ငှားရမ်းလုပ်ကိုင်လာသည်နှင့်အမျှ ယခင်က ငှားရမ်းခြင်းမျိုးမဟုတ်တဲ့ ကုန်သည်၊ ပွဲစားကြီးများ၊ နိုင်ငံခြားစီးပွားရေး ကုမ္ပဏီကြီးများ ကနေ အဆောက်အဦများ ငှားရမ်းလာကြပြီ ဖြစ်တဲ့အတွက် အိမ်ရှင်၊ အိမ်ငှား ပြဿနာများဟာ ယခင်နဲ့မတူ တမူကွဲပြားပြီး ရှုပ်ထွေး လာနိုင်မည် ဖြစ်ကြောင်း သုံးသပ်တွေ့ရှိရပါတယ်။ အဆောက်အဦ ငှားရမ်းသူက အဆောက်အဦကို ငှားရမ်းပြီး အမြတ်အစွန်းကိုသာ အလေးပေးကြောင်း၊ အလေးပေးမှုကြောင့် ငှားရမ်းခ မြင့်နိုင်သမျှမြင့်အောင် ဆောင်ရွက်လာကြပါတယ်။ အဆောက်အဦပိုင်ရှင်များကလည်း မိမိရင်းနှီးမြှုပ်နှံထားတဲ့ အဆောက်အဦများကို ငှားရမ်းရာမှာ ငှားရမ်းခကို မှန်ကန်တိကျစွာ ရရှိလိုကြပါတယ်။ ထို့အပြင် ငှားရမ်း သူက ငှားရမ်းရာမှာလည်း နိုင်ငံခြားသား၊ တိုင်းရင်းသား၊ နိုင်ငံသားများ အပါအဝင် အိမ်ငှားမည့် ကာလများကိုလည်း ထည့်သွင်း စဉ်းစားလာရမယ့်အချိန်လည်း ကျရောက်နေပြီ ဖြစ်ပါတယ်။ သို့သော် ၁၉၆၀ ပြည့်နှစ် ငှားရမ်းခကြီးကြပ်ရေးအက်ဥပဒေမှာ ကာလကြာမြင့်ခဲ့ ပြီဖြစ်၍ ယခုခေတ်ကာလနှင့် လိုက်လျောညီထွေမှု ရှိလာတော့မည်မဟုတ်တော့ဘဲ လွဲခြင်းများ၊ ဟာကွက်များ ရှိလာနိုင်မည် ဖြစ်ပါတယ်။ အိမ်ရှင်များကလည်း ဥပဒေပိုင်းဆိုင်ရာ အခက်အခဲများ ကြုံလာမည်ဖြစ်ပါတယ်။ ဥပမာအားဖြင့် ပြောရရင် ယခုခေတ် သုံးစွဲနေတဲ့ ငှားရမ်းခကြီးကြပ်ရေး အက်ဥပဒေပုဒ်မ (၃)ခုလောက်ကိုကျွန်တော့်အနေဖြင့် ကိုယ်တွေ့တင်ပြပါမယ်။ တင်ပြသွားမည် ဖြစ်ပါတယ်။ အဲဒီပုဒ်မ (၃)ခုကို အကျဉ်းချုံးပြီးတင်ပြရသော် ဥပဒေပုဒ်မ ၁၂၊ (၁) အပိုဒ် (ဃ)၊ (င) သို့မဟုတ် (စ) တို့အရ စာချုပ်စာတမ်းတွင် စည်းကမ်းချက်တစ်စုံတစ်ရာကို အိမ်ရှင်က လိုက်နာရန် ပျက်ကွက်ပါက အိမ်ရှင်မှ အိမ်သို့ စာချုပ်ပါငွေများကို ပေးရန် တရားရုံးမှ အမိန့်ချမှတ်နိုင်ကြောင်း ဖော်ပြထားပြီး တစ်ဖန် အိမ်ရှင်က ဥပစာကို စည်းကမ်းချက် နဲ့အညီ မသုံးဘဲရှိကြောင်း လျှောက်ထားလာပါကလည်း အိမ်ငှားမှ လျော်ကြေးပေးရန် စွဲဆိုခြင်း မရှိရဟု ဖော်ပြထားပါတယ်။ ကျွန်တော်တင်ပြခဲ့တဲ့ ပုဒ်မတွေ မှာ အိမ်ငှားကိုသာလျှင် ဦးစားပေး ထားကြောင်း တွေ့ရှိနေရပါတယ် ခင်ဗျ။ နောက်တစ်ဖန် ဥပဒေပုဒ်မ၊ အက်ဥပဒေပုဒ်မ ၁၃၊ (၁) အရ အိမ်ရှင်မှ အိမ်ငှားကို နှင်ထုတ်စေလိုမှု လျှောက်ထားလာပါကလည်း အိမ်ငှားမှ ဥပစာအတွင်း စံငှားရမ်းခ ပေးဆောင်စေလိုကြောင်း စာဖြင့်ဝန်ခံပါက ကြီးကြပ်ရေးဝန်မှ အိမ်ငှားမှ ဥပစာတွင် နေထိုင်ခွင့် အမိန့်ချမှတ်နိုင်သည်ဟု ပြဋ္ဌာန်းထားပါတယ်။ ဒီအခု ပုဒ်မ၁၃၊ (၁)မှာလည်း အိမ်ရှင်နဲ့ အိမ်မှာ အိမ်ငှားကိုသာ ဦးစားပေးထားသည်ကို တွေ့ရှိရပါတယ်။ ဒီနေရာမှာ အလျဉ်းသင့်လို့ တင်ပြ ရမယ်ဆိုရင် စံငှားရမ်းခ ဖြစ်ပါတယ်။ စံငှားရမ်းခဆိုတာ နိုင်ငံတစ်ခုအတွင်းမှာ တစ်မြို့နဲ့ တစ်မြို့၊ မြို့အတွင်းမှာ၊ တစ်ရွာနဲ့ တစ်ရွာ၊ နေရာတစ်နေရာနဲ့ တစ်နေရာ မတူတဲ့အတွက် ဤစံငှားရမ်းခ ကိုလည်း စဉ်းစားစရာ လိုအပ်လာပါတယ်။ တစ်ဖန် အိမ်ရှင်က အိမ်ငှားကို နှင်ထုတ်ရန် ပုဒ်မ ၁၃၊ (၁) အရ လျှောက်ထားလာမည် ဆိုပါကလည်း တစ်ဖန် ပုဒ်မ ၁၄၊ (၁) က ကန့်သတ်ချက်ဖြင့်သာ နှင်ထုတ်ရမည်ဟု ပြဋ္ဌာန်း ထားပါတယ်။ ဒီလို အခက်အခဲတွေကြောင့် ကျွန်တော်တင်ပြတဲ့ ပုဒ်မ (၃)ခုလုံးမှာ အိမ်ငှားကိုသာ ဦးစားပေးထားကြောင်း တွေ့ရှိရပါတယ်။ ကျန်ဥပဒေပုဒ်မများမှာလည်း ခေတ်ကာလနှင့် ကိုက်ညီ ဆီလျော်/မဆီလျော်သော အချက်အလက်များ ပါဝင်လာနိုင်မည်ဖြစ်ပါတယ်။ ထို့ကြောင့် ၁၉၆၀ ပြည့်နှစ် မြို့ပြဆိုင်ရာငှားရမ်းခကြီးကြပ်ရေး အက်ဥပဒေကို အားလုံးကို ခြုံပြီးကြည့်မည်ဆိုပါက အိမ်ငှား ကိုသာ ဦးစားပေး ထားကြောင်း တွေ့ရှိရပါတယ်။ ထိုသို့ အိမ်ငှားကိုသာ ဦးစားပေး ထားတဲ့အတွက်ကြောင့် မြို့ပြဆိုင်ရာငှားရမ်းမှု လုပ်ငန်းတွေဟာ တိုးတက်သင့်သလောက် မတိုးတက်ဘဲရှိနေတာကို သုံးသပ်တွေ့ရှိရပါတယ်။ ယခု ပါတီစုံ ဒီမိုကရေစီခေတ်မှာ စီးပွားရေးကို ဥပဒေနဲ့အညီ လုပ်ကိုင်ခွင့်အခွင့်အလမ်းများနဲ့အညီ ပုဂ္ဂလိက နှင့် အများစုပါဝင်တဲ့ စီးပွားရေးကုမ္ပဏီများက စီးပွားရေး လုပ်ကိုင်ရန်အတွက် အခန်းများ၊ အဆောက်အဦများ၊ အိမ်များ ငှားရမ်းလာကြသည့်အခါ အိမ်ရှင်သော်လည်းကောင်း၊ အိမ်ငှား ော်လည်းကောင်း နစ်နာမှုမရှိစေရေးအတွက် ကြပ်မတ်ရန် အထူးလိုအပ်လာမည် ဖြစ်ပါတယ်။ ထို့ကြောင့် မြို့ပြဆိုင်ရာငှားရမ်းမှုလ်ငန်းတိုးတက်ရေးကို ရှေ့ရှု၍ ၁၉၆၀ ပြည့်နှစ်၊ မြို့ပြဆိုင်ရာငှားရမ်းခ အက်ဥပဒေကို ပြန်လည်သုံးသပ်ပြီး နောင် အ ခွန့်ရှည်စွာ တည်တံ့ခိုင်မြဲ စေမည့် ပါတီစုံဒီမိုကရေစီနိုင်ငံတော်သစ်အတွက် ခေတ်အခြေအနေနှင့်ကိုက်ညီ သော ဥပဒေ တစ်ရပ် ရေးဆွဲရန်အတွက် လိုအပ်မည်ဖြစ်ကြောင်း သုံးသပ်ဆွေးနွေးအပ်ပါတယ်။ သို့ဖြစ်ပါ၍ ရန်ကုန်တိုင်းဒေသကြီး၊ အမှတ်(၃)နယ်မြေမှ ဦးဖုန်းမြင့်အောင် တင်သွင်းသည့်အဆိုကို ထောက်ခံ အပ်ပါကြောင်း လေးစားစွာ ဆွေးနွေးတင်ပြအပ်ပါတယ်။ မင်္ဂလာပါ။</speech>
<speech type="speaker">အဆိုနှင့် စပ်လျဉ်း၍ ပြည်ထဲရေးဝန်ကြီးဌာန၊ ပြည်ထောင်စုဝန်ကြီးက ပြန်လည်ဖြေရှင်းဆွေးနွေးဖို့ ဖြစ်ပါတယ်</speech>
<speech><agency id="89">ဒုတိယဗိုလ်ချုပ်ကြီးကိုကို(ပြည်ထောင်စုဝန်ကြီးပြည်ထဲရေးဝန်ကြီးဌာန)</agency>လေးစား အပ်ပါသော အမျိုးသားလွှတ်တော်ဥက္ကဋ္ဌကြီးနှင့်တကွ အမျိုးသားလွှတ်တော် ကိုယ်စားလှယ်များ အားလုံး မင်္ဂလာအပေါင်းနှင့် ပြည့်စုံပါစေလို့ ထပ်လောင်းပြီးတော့ ဆုတောင်းမေတ္တာ ပို့သအပ်ပါတယ်။ ကျွန်တော် ပြည်ထဲရေးဝန်ကြီး ဌာန၊ ပြည်ထောင်စုဝန်ကြီးအနေနဲ့ ရန်ကုန်တိုင်း ဒေသကြီး၊ မဲဆန္ဒနယ်အမှတ် (၃) အမျိုးသားလွှတ်တော် ကိုယ်စားလှယ် ဦးဖုန်းမြင့်အောင် ရဲ့ မြို့ပြ ဆိုင်ရာအိမ်ငှား ရမ်းမှု လုပ်ငန်းများ ဖွံ့ဖြိုးတိုးတက်စေရေးအတွက် ဥပဒေသစ်ရေးဆွဲ ပြဋ္ဌာန်းနိုင်ရန်နဲ့ ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေး အက်ဥပဒေကို ရုပ်သိမ်း ပေးရေး အဆိုနဲ့ပတ်သက်ပြီးတော့ ရှင်းလင်း ဖြေကြားပါမယ်။ ကျွန်တော်တို့ မြန်မာနိုင်ငံရဲ့မြို့ကြီးတွေဟာ ဒုတိယကမ္ဘာစစ်ရဲ့ စစ်ဘေး စစ်ဒဏ်ကြောင့် နေအိမ် အဆောက်အဦတွေဟာမြောက်မြားစွာ ပျက်စီးခဲ့ရသလို လွတ်လပ်ရေးရပြီးကာစ ပြည်တွင်း သောင်းကျန်းမှုဒဏ်ကြောင့် လည်း ကျေးလက်မှာနေတဲ့ပြည်သူတွေဟာမြို့ကြီးတွေကို ပြောင်းရွှေ့ အခြေချလာတာ ဖြစ်တဲ့ အတွက် မြို့ကြီးတွေမှာလူနေအိမ် ရှား ပါးလာတဲ့ ပြဿနာနဲ့ အတူ အိမ်လခတွေ အဆမတန် တိုးမြှင့်လာခဲ့တဲ့အတွက် စစ်ကြီးအပြီး ၁၉၄၆ ခုနှစ်မှာ မြို့ပြရမ်းခ ကြီးကြပ်ရေးဥပဒေကို ယာယီအက်ဥပဒေအဖြစ် ပြဋ္ဌာန်းခဲ့ကြောင်း တွေ့ရှိရပါတယ်။ ဒီယာယီ အက်ဥပဒေကို လွတ်လပ်ရေးရတဲ့ ၁၉၄၈ ခုနှစ်မှာ ထပ်မံ ပြင်ဆင်ပြီးတော့မှ အတည်ပြု ပြဋ္ဌာန်းခဲ့ပါတယ်။ သို့သော်လည်း ဒီဥပဒေရဲ့ သက်တမ်းဟာ ကုန်ဆုံး သွားတာဖြစ်တဲ့ အတွက် ဒီ ဥပဒေအစား မှာ ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခကြီးကြပ်ရေးဥပဒေ လက်ရှိကျင့်သုံးနေတဲ့ ဥပဒေကို ပြဋ္ဌာန်း ဆောင်ရွက်ခဲ့ရခြင်းဖြစ်ကြောင်း တွေ့ရှိရ ပါတယ်။ ဒီဥပဒေတွေ အနေနဲ့ အားနည်းချက်တွေ များစွာတွေ့ရှိရပါတယ်။ ဒီဥပဒေမှာ အိမ်ငှားရဲ့ အကျိုးစီးပွားကို အလေးထားပြီး ရေးဆွဲထားပြီးတော့မှ စံငှားရမ်းခ သတ်မှတ်မှုကလည်း ကြီးကြပ်ရေး ဝန်၊ ယခုလက်ရှိ မြို့နယ်အုပ်ချုပ်ရေးမှူးတွေက သတ်မှတ်တဲ့ ငှားရမ်းခကို ဆိုလိုတဲ့အတွက် အိမ်ရှင်ရဲ့ သဘောတူညီချက်ကို ရယူဖို့လိုတာ တွေ့ရ ပါတယ်။ အိမ်ငှားဘက်ကိုတစ်ဖက်သတ် အခွင့်အရေးပေးနေတာ၊ နောက် မြို့ပြအုပ်ချုပ်ရေးမှူး က ငှားရမ်းခကိုသာ ကြီးကြပ်တာဖြစ်ပြီး အိမ်ရှင်၊ အိမ်ငှား ပြဿနာကို ညီညွတ်မျှတစွာ ပြဌာန်းမှု မရှိတာ၊ ငှားရမ်းခအပြင် စပေါ်ငွေ သို့တည်းမဟုတ် တစ်လ ငှားရမ်းခအတွက် ပိုတဲ့ စရံငွေကို မတောင်းဆိုရဆိုတဲ့ ပြဋ္ဌာန်းချက်တွေက ခေတ်ကာလနဲ့ မလျော်ညီတော့ကြောင်း တွေ့ရှိရပါတယ်။ အိမ်ကို နှင်ထုတ်ဖို့ အဟန့်အတား ဖြစ်အောင် ပြဋ္ဌာန်းထားတာဖြစ်တဲ့အတွက် အိမ်ရှင်ဘက်က အခွင့်အရေး မျှတမှုမရှိတာ စတဲ့အချက်တွေနဲ့ စပ်လျဉ်း လို့ ခေတ်စနစ်နဲ့ လိုက်လျောညီထွေမှု မရှိတာကို စိစစ်တွေ့ရှိရပါတယ်။ ကျွန်တော်တို့ ပြည်သူ့လွှတ်တော်ရဲ့ ဥပဒေ ရေးရာနဲ့ အထူးကိစ္စရပ်များ လေ့လာဆန်းစစ်သုံးသပ်ရေးကော်မရှင်ရဲ့ လေ့လာသုံးသပ် တင်ပြ ချက်အရ ပြည်သူ့လွှတ်တော်ဥက္ကက နိုင်ငံတော်သမ္မတကို ၂၀၁၂ ခုနှစ်၊ မေလ ၂ ရက်နေ့ က သဝဏ်လွှာပို့ခဲ့ပါတယ်။ ဒီပို့တဲ့အထဲမှာ ဒီဝန်ကြီးဌာနတွေရဲ့ ကိုင်တွယ်ကျင့်သုံးနေတဲ့ ဥပဒေ တွေနဲ့ ပတ်သက်ပြီးတော့ ပြင်ဆင်ဖို့ကိစ္စ ဖြစ်ပါတယ်။ ဒီသဝဏ်လွှာထဲမှာ ပြည်ထဲရေးဝန်ကြီး ဌာနက ကိုင်တွယ်ကျင့်သုံးလျက်ရှိတဲ့ ဥပဒေ(၉)ခုကို လုပ်ထုံး လုပ်နည်းနဲ့အညီ လွှတ်တော်ရဲ့အတည်ပြုချက်နဲ့ ပြင်ဆင်ဖို့ သို့မဟုတ် အစားထိုး ပြဋ္ဌာန်းဖို့အတွက် ပေးပို့လာတဲ့ အထဲမှာ ဥပဒေ (၉) ခု ပါ ပါတယ်။ ပြည်ထဲရေးဝန်ကြီးဌာနက ကျင့်သုံးတဲ့ ဥပဒေ (၉) ခု ပါ ပါ တယ်။ ဒီအထဲမှာ ၁၉၆၀ ပြည့်နှစ်၊ မြို့ပြဆိုင်ရာ ငှားရမ်းခ ကြီးကြပ်ရေး အက်ဥပဒေလည်း အပါအဝင် ဖြစ် နေ ပါတယ်။ ဒါကြောင့်မို့လို့ နိုင်ငံတော်သမ္မတရဲ့ ညွှန်ကြားချက်နဲ့ အညီ ပြည်ထဲရေးဝန်ကြီးဌာန မှ ၁၉၆၀ ပြည့်နှစ်၊ မြို့ပြငှားရမ်းမှုဆိုင်ရာ ကြီးကြပ်ရေးအက်ဥပဒေကို ဖျက်သိမ်းပြီးတော့မှ အိမ်နှင့် မြေငှားရမ်းခြင်းဆိုင်ရာ ဥပဒေကြမ်းကို ရေးဆွဲဖို့အတွက် ပြည်ထောင်စုရှေ့နေချုပ်ရုံးနဲ့ ပေါင်းစပ် ညှိနှိုင်း ဆောင်ရွက်လျက်ရှိပါတယ်။ ဒါကြောင့်မို့လို့ အမျိုးသားလွှတ်တော်ကိုယ်စားလှယ် ကြီး ဦးဖုန်းမြင့်အောင် ရဲ့ မြို့ပြဆိုင်ရာငှားရမ်းခလုပ်ငန်းဖွံ့ဖြိုးတိုးတက်စေရေးအတွက် ဥပဒေသစ် ရေးဆွဲပြဌာန်းရန် နှင့် ၁၉၆၀ ပြည့်နှစ်၊ မြို့ပြဆိုင်ရာငှားရမ်းခကြီးကြပ်ရေး ဥပဒေကို ရုပ်သိမ်း ပေးရန် အဆိုနဲ့စပ်လျဉ်းပြီးတော့ ကျွန်တော်တို့ ပြည်ထဲရေးဝန်ကြီးဌာနအနေနဲ့က ဒီ အက်ဥပဒေ ကို ဖျက်သိမ်းပြီးတော့မှ အိမ်နှင့် မြေငှားရမ်းခြင်းဆိုင်ရာ ဥပဒေကြမ်းကိုရေးဆွဲလျက်ရှိပါတယ်။ ဒီဥပဒေကြမ်းကိုလည်း ဖွဲ့စည်းပုံအခြေခံဥပဒေ ပုဒ်မ ၁၅၆ နဲ့အညီ တင်သွင်းနိုင်ဖို့ အတွက် လုပ်ထုံးလုပ်နည်းများနဲ့အညီ ဆောင်ရွက်နေ လျက်ရှိပါကြောင်း ဖြေရှင်းတင်ပြအပ်ပါတယ်။ အားလုံးကို ကျေးဇူး တင်ပါတယ်။ (ဩဘာသံများ)</speech>
<speech type="speaker">အဆိုရှင် ဦးဖုန်းမြင့်အောင် က ဒီကိစ္စဟာ ဆောင်ရွက်နေပြီ ဖြစ်တဲ့ အတွက် အဆိုနဲ့ပတ်သက်ပြီးတော့ လွှတ်တော်ရဲ့ ဆန္ဒသဘောထားခံယူဖို့ လိုသလား။ ဒါမှမဟုတ် မှတ်တမ်းတင်ထားမလား၊ ဖြေကြားပေးပါ</speech>
<speech><mp id="135">ဦးဖုန်းမြင့်အောင်၊ ရန်ကုန်တိုင်းဒေသကြီး မဲဆန္ဒနယ်အမှတ်၃)</mp>ဟုတ်ကဲ့၊ မှတ်တမ်းတင်ထားဖို့ တင်ပြပါတယ်ခင်ဗျား။</speech>
<speech type="speaker">အဆိုရှင်ရဲ့ ဆန္ဒ ပြုချက်အရ မြို့ပြဆိုင်ရာ အိမ်ငှားရမ်းမှုလုပ်ငန်း ဖွံ့ဖြိုးတိုးတက်စေရန်အတွက် ဥပဒေသစ် ရေးဆွဲပြဋ္ဌာန်းနိုင်ရန် နှင့် ၁၉၆၀ ပြည့်နှစ်၊ မြို့ပြဆိုင်ရာငှားရမ်းခကြီးကြပ်ရေး အက်ဥပဒေကို ရုပ်သိမ်းပေးရန် ကိစ္စဟာ ပြည်ထောင်စုအစိုးရအဖွဲ့က ဆောင်ရွက်လျက်ရှိကြောင်း သိရှိရတဲ့အတွက် လွှတ်တော်မှ မှတ်တမ်းတင်ကြောင်း ကြေညာပါတယ်။(ဩဘာသံများ)</speech>
</bill>
</section>
</discussion>
<postface>
<title>အမျိုးသားလွှတ်တော်ဥက္ကဋ္ဌကအမျိုးသားလွှတ်တော်(၁၅)ရက်မြောက်နေ့ အစည်းအဝေး ရပ်နားကြောင်းနှင့် (၁၆)ရက်မြောက်နေ့ အစည်းအဝေး ဆက်လက်ကျင်းပမည့်နေ့ရက်နှင့်အချိန်ကို ကြေညာခြင်း</title>
<speech type="speaker">အမျိုးသားလွှတ်တော် ကိုယ်စားလှယ်များခင်ဗျား။ ယခု အမျိုးသား လွှတ်တော် စတုတ္ထ ပုံမှန်အစည်းအဝေး (၁၅)ရက်မြောက်နေ့ကို ရပ်နားပါမယ်။ ပထမအကြိမ် အမျိုးသားလွှတ်တော် စတုတ္ထပုံမှန် အစည်းအဝေး (၁၆)ရက်မြောက်နေ့ကို ၂၀၁၂ ခုနှစ်၊ ဇူလိုင်လ ၂ရ ရက် (သောကြာနေ့) နံနက် ၁၀းဝဝ နာရီ အချိန်မှာ ဆက်လက်ကျင်းပမှာ ဖြစ်ကြောင်း ကြေညာပါတယ်။(ဩဘာသံများ)</speech>
<speech type="mc">အမျိုးသားလွှတ်တော် ဥက္ကဋ္ဌကြီး ပြန်လည်ထွက်ခွာပါပြီ ခင်ဗျား။</speech>
<speech type="mc">အားလုံးပြန်လည်ထွက်ခွာနိုင်ပါပြီခင်ဗျား။</speech>
<p>ပထမအကြိမ် အမျိုးသားလွှတ်တော် စတုတ္ထပုံမှန်အစည်းအဝေး (၁၅)ရက်မြောက်နေ့ အစည်းအဝေးကို ၁၁၃ရ နာရီအချိန်တွင် ရပ်နားပါသည်။</p>
</postface>
</transcript>
</doc>
